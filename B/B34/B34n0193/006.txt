B34n0193_p0165a01║
B34n0193_p0165a02║
B34n0193_p0165a03║
B34n0193_p0165a04║
B34n0193_p0165a05║
B34n0193_p0165a06║
B34n0193_p0165a07║
B34n0193_p0165a08║
B34n0193_p0165a09║
B34n0193_p0165a10║
B34n0193_p0165a11║吴都法乘卷第六
B34n0193_p0165a12║吴江周永年撰
B34n0193_p0165a13║開寶篇
B34n0193_p0165a14║一祖二祖受佛付囑賢僧聖僧舉佛種族梁皎唐宣廣開
B34n0193_p0165a15║十目賛寧有作名宋實續上座居士阿誰姓木佛子法王
B34n0193_p0165a16║惟僧是屬述開寶第六
B34n0193_p0165a17║支道林傳（義觧一之第八）釋慧皎
B34n0193_p0165a18║支遁字道林本姓關氏陳留人或云河東林慮人幼有神聖聰
B34n0193_p0165a19║明秀徹初至京師太原王濛甚重之曰造微之功不減輔嗣陳
B34n0193_p0165a20║郡殷融嘗與衛玠交謂其人情儁徹後進莫有繼之者及見遁
B34n0193_p0165b01║歎息以為重見若人家世事佛早悟非常之理隱居餘杭山沉
B34n0193_p0165b02║思道行之品委曲慧印之經卓焉獨拔得自天心年二十五出
B34n0193_p0165b03║家每至講肆善標宗會而章句或有所遺時為守文者所陋謝
B34n0193_p0165b04║安聞而善之曰此乃九方歅之相馬也略其玄黃而取其駿逸
B34n0193_p0165b05║王洽劉恢殷浩許詢郄超孫綽桓彥表王敬仁何次道王文度
B34n0193_p0165b06║謝長遐袁彥伯等並一代名流皆著塵外之狎遁嘗在白馬寺
B34n0193_p0165b07║與劉系之等談莊子逍遙篇云各適性以為逍遙遁曰不然夫
B34n0193_p0165b08║桀跖以殘害為性若適性為得者彼亦逍遙矣於是退而注逍
B34n0193_p0165b09║遙篇群儒後學莫不歎服後還吴立支山寺晚欲入剡謝安為
B34n0193_p0165b10║吴興守與遁書曰思君日積計辰傾遲知欲還剡自治甚以悵
B34n0193_p0165b11║然人生如寄耳頃風流得意之事殆為都盡終日慼慼觸事惆
B34n0193_p0165b12║悵唯遲君來以晤言消之一日當千載耳此多山縣閑靜差可
B34n0193_p0165b13║養疾事不異剡而毉藥不同必思此緣副其積想也王義之時
B34n0193_p0165b14║在會稽素聞遁名未之信謂人曰一往之氣何足可言後遁既
B34n0193_p0165b15║還剡經由於郡王故往詣遁觀其風力既至王謂遁曰逍遙篇
B34n0193_p0165b16║可得聞乎遁乃作數千言標揭新理才藻驚絕王遂披襟觧帶
B34n0193_p0165b17║留連不能已仍請住靈嘉寺意存相近俄又投迹剡山於沃州
B34n0193_p0165b18║小嶺立寺行道僧眾百餘常隨稟學時或有惰者遁乃着座右
B34n0193_p0165b19║銘以勗之曰懃之懃之至道非彌妥為淹滯弱喪神奇茫茫三
B34n0193_p0165b20║界眇眇長覉煩勞外凑冥心內馳狥赴欽渴緬邈忘疲人生一
B34n0193_p0166a01║世㳙若露垂我身非我云云誰施達人懷德知安必危寂寥清
B34n0193_p0166a02║舉濯累禪池謹守明禁雅翫玄規綏心神道抗志無為寥朗三
B34n0193_p0166a03║蔽融冶六疵空同五陰虛豁四肢非指喻指絕而莫離妙覺既
B34n0193_p0166a04║陳又玄其知宛轉平任與物推移過此以往勿思勿議敦之覺
B34n0193_p0166a05║父志在嬰兒時論以遁才堪經濟而潔己㧞俗有違兼濟之道
B34n0193_p0166a06║遁乃作釋矇論晚移石城山又立栖光寺宴坐山門遊心禪苑
B34n0193_p0166a07║木食澗飲浪志無生乃注安般四禪諸經及即色遊玄論聖不
B34n0193_p0166a08║辨知論道行旨歸學道誡等追蹤馬鳴躡影龍樹義應法本不
B34n0193_p0166a09║違實相晚出山陰講維摩經遁為法師許詢為都講遁通一義
B34n0193_p0166a10║眾人咸謂詢無以厝難詢每設一難亦謂遁不能復通如此至
B34n0193_p0166a11║竟兩家不竭凡在聽者咸謂審得遁旨廻令自說得兩三反便
B34n0193_p0166a12║亂至晉哀帝即位頻遣兩使徵請出都止東安寺講道行波若
B34n0193_p0166a13║白黑欽崇朝野悅服太原王濛宿搆精理撰其才辭往詣遁作
B34n0193_p0166a14║數百語自謂遁莫能抗遁徐曰貧道與君別來多年君語了不
B34n0193_p0166a15║長進濛慙而退焉乃歎曰實紏鉢之王何也郄超問謝安林公
B34n0193_p0166a16║談何如嵇中散安曰嵇弩力裁得去耳又問何如殷浩安曰亹
B34n0193_p0166a17║亹論辨恐殷制支超㧞直上淵源實有慙德郄超後與親友書
B34n0193_p0166a18║云林法師神理所通玄拔獨悟數百年來紹明大法令真理不
B34n0193_p0166a19║絕一人而已遁淹留京師渉將三載乃還東山上書告辭曰遁
B34n0193_p0166a20║頓首言敢以不才希風世表未能鞭後用愆靈化盖沙門之義
B34n0193_p0166b01║法出佛之聖彫淳反朴絕欲歸宗遊虛玄之肆守內聖之則佩
B34n0193_p0166b02║五戒之貞毗外王之化諧無聲之樂以自得為和篤慈愛之孝
B34n0193_p0166b03║蠕動無傷銜撫恤之哀永悼不仁秉未兆之順遠防宿命挹無
B34n0193_p0166b04║無位之莭履亢不悔是以哲王御世南面之重莫不欽其風尚
B34n0193_p0166b05║安其逸軌探其順心略其形敬故令歷代彌新矣陛下天鍾聖
B34n0193_p0166b06║德雅尚不倦道遊靈模日[日/亥]忌御可謂鍾鼓晨極聲滿天下清
B34n0193_p0166b07║風既劭莫不幸甚上願陛下齊齡二儀弘敷至法去陳信之妖
B34n0193_p0166b08║誣尋丘禱之弘議絕小塗之致泥奮宏轡於夷路若然者太山
B34n0193_p0166b09║不[婬-壬+(工/山)]季氏之族得一以成靈王者非貟丘而不禋得一以永貞
B34n0193_p0166b10║若使貞靈各一人神相忌君君而下無親舉神神而呪不加靈
B34n0193_p0166b11║玄德交被民荷冥祐恢恢六合成吉祥之宅洋洋大晉為元亨之
B34n0193_p0166b12║宇常無為而萬物歸宗執大象而天下自往國典刑殺則有司
B34n0193_p0166b13║存焉若生而非惠則賞者自得戮而非怒則罰者自刑弘公器
B34n0193_p0166b14║以厭神意提詮𢖍以極冥量所謂天何言哉四時行焉貧道野
B34n0193_p0166b15║逸東山與世異榮菜蔬長阜漱流清壑繿縷畢世絕窺皇階不
B34n0193_p0166b16║悟乾光曲曜猥被蓬蓽頻奉明詔使詣上京進退惟咎不知所
B34n0193_p0166b17║措自到天廷屢蒙引見優遊賓禮策以㣲言每愧才不㧞滯理
B34n0193_p0166b18║無拘新不足對揚玄模允塞視聽踧踖侍人流汗位席曩四翁
B34n0193_p0166b19║赴漢干木蕃魏皆出處有由默語適會令德非昔人動靜乖理
B34n0193_p0166b20║遊䰟禁省鼓言帝側將因非㨿何能有為且歲月僶俛感若斯
B34n0193_p0167a01║之莫呪復同志索居綜習遼落迴首東𮨇孰能無懷上願陛下
B34n0193_p0167a02║特蒙放遣歸之林薄以鳥養鳥所荷為優謹露板以聞仲其愚
B34n0193_p0167a03║管褁粮望路伙待慈詔詔即許焉資給發遣事事豐厚一時名
B34n0193_p0167a04║流並餞離於征虜蔡子叔前至近遁而坐謝安石後至值蔡暫
B34n0193_p0167a05║起謝便移就其處蔡還合褥舉謝擲地謝不以介意其為時賢
B34n0193_p0167a06║所慕如此既而收迹剡山畢命林澤人嘗有遺遁馬者遁受而
B34n0193_p0167a07║養之時或有譏之者遁曰愛其神駿聊復畜耳後有餉鶴者遁
B34n0193_p0167a08║謂鶴曰尓冲天之物寧為耳目之翫乎遂放之遁幼時嘗與師
B34n0193_p0167a09║共論物類謂鷄卵生用未足為殺師不能屈師尋亡忽現形投
B34n0193_p0167a10║卵於地殼破雛行頃之俱滅遁乃感悟由是蔬食終身遁先經
B34n0193_p0167a11║餘姚塢山中住至於明辰猶還塢中或問其意荅云謝安石昔
B34n0193_p0167a12║數來見就輙移旬日今觸情舉目莫不興想後病甚移還塢中
B34n0193_p0167a13║以晉太和元年閏四月四日終於所在春秋五十有三即窆於
B34n0193_p0167a14║塢中厥塚存焉或云終剡未詳遁善草隸都超為之序傳袁宏
B34n0193_p0167a15║為之銘賛周曇寶為之作誄孫綽道賢論以遁方向子期論云
B34n0193_p0167a16║支遁向秀雅尚莊老二子異時風好玄同矣又喻道論云支道
B34n0193_p0167a17║林者識清體順而不對於物玄道冲濟與神情同任此遠流之
B34n0193_p0167a18║所以歸宗悠悠者所以未悟也後高士戴逵行經遁墓乃歎曰
B34n0193_p0167a19║德音未遠而拱木已繁兾神理綿綿不與氣運俱盡耳遁有同
B34n0193_p0167a20║學法處精理入神先遁亡遁嘆曰昔近石廢斤於郢人牙生輟
B34n0193_p0167b01║絃於鍾子推己及人良不虛矣寶契既潛發言莫賞中心蘊結
B34n0193_p0167b02║余其亡矣乃著切悟章臨亡成之落筆而卒凢遁所著文翰集
B34n0193_p0167b03║有十卷盛行於世時東土復有竺法仰者亦慧觧致聞為王坦
B34n0193_p0167b04║之所重亡後猶見形詣王勗以行葉焉
B34n0193_p0167b05║高僧傳為例者十曰譯經義觧神異習禪明律遺身誦經興
B34n0193_p0167b06║福經師唱導令於義觧習禪明律與福經師五種中取其產
B34n0193_p0167b07║於吳居於吳遊於吳者抄入此篇又取譯經一人入始興篇
B34n0193_p0167b08║神異二人入軼羣篇其遺身誦經唱導諸人無渉於吳故無
B34n0193_p0167b09║所錄
B34n0193_p0167b10║大明一統志
B34n0193_p0167b11║支遁晉人續圖經云平江風俗有支遁道生慧嚮之儔倡法於
B34n0193_p0167b12║羣山而人尚佛
B34n0193_p0167b13║支遁杜啟（人物傳）
B34n0193_p0167b14║支遁字道林姓関氏往餘杭山沉思道術行吟獨暢年二十五
B34n0193_p0167b15║始釋形入道住剡東[山*夕*ㄗ]山後來吳居支硎南峰院性好鶴鍛其
B34n0193_p0167b16║翮不復飛視有懊喪意養令翮成致使飛去又好養名馬謂愛
B34n0193_p0167b17║其神駿間與何驃騎期當為合八関齋以十月二十二日集同
B34n0193_p0167b18║志者在吳土山墓下三日清晨為齋始道士白衣允二十四人
B34n0193_p0167b19║清和肅穆莫不靜暢至四日朝會眾賢各去既樂野室之寂又
B34n0193_p0167b20║有掘藥之懷遂便獨往諒天爵以不加為貴誠逸祿以靡湏為
B34n0193_p0168a01║足有道林集為釋門絕秀今有石室放鶴澗馬跡石皆其遺蹤
B34n0193_p0168a02║也
B34n0193_p0168a03║支遁（載張采太倉志）
B34n0193_p0168a04║支遁字道林晉天竺沙門嘗從金陵桑傳至姑蘇訪瞿硎先生
B34n0193_p0168a05║於梅里清夜露坐論道見東南一舍外有氣五色詰里於南沙
B34n0193_p0168a06║盡界斵地得石函函啟二龜化鳳翔逝因卓錫開山成帝咸和
B34n0193_p0168a07║六年辛卯賜額名法輪寺（州舊志云二龜化為雙鳳一止樹上一飛上南）
B34n0193_p0168a08║按無錫有梅里泰伯所都城故事最著令州地直塘北有梅
B34n0193_p0168a09║里實去雙鳳一舍常熟東晉名南沙雙鳳未属州前正其盡
B34n0193_p0168a10║界今崇明亦有南沙不辨即混道里又因是知瞿硎甎刻非
B34n0193_p0168a11║出譌記
B34n0193_p0168a12║支公釋靈一
B34n0193_p0168a13║支公信高逸久向山林住時將孫許遊豈以形骸遇幸辭天子
B34n0193_p0168a14║詔復覽名臣䟽西晉尚虛無南朝久淪悞因談老莊意乃盡逍
B34n0193_p0168a15║遙趣誰謂竹林賢風流相比附
B34n0193_p0168a16║支公詩釋皎然
B34n0193_p0168a17║支公養馬復養鶴率性無機多脫畧天生支公與凡異凡情不
B34n0193_p0168a18║到支公地得道由來天上仙為僧却下人間寺道家諸子論自
B34n0193_p0168a19║然此公惟許逍遙篇山陰詩友喧四座佳句縱橫不廢禪
B34n0193_p0168a20║支遁詠（十釋詠之第七）劉克莊
B34n0193_p0168b01║若以色見我幾於貌失人林公少鬚髮澄觀欠冠巾
B34n0193_p0168b02║竺道壹傳（義觧二之第十五）釋慧皎
B34n0193_p0168b03║竺道壹姓陸吳人也少出家貞正有學業而晦迹隱智人莫能
B34n0193_p0168b04║知與之久處方悟其神出瑯瑘王珣兄弟深加敬事晉太和中
B34n0193_p0168b05║出都止瓦官寺從汰公受學數年之中思徹淵深講傾都邑汰
B34n0193_p0168b06║有弟子曇壹亦雅有風操時人呼曇壹為大壹道壹為小壹名
B34n0193_p0168b07║德相繼為時論所宗晉簡文皇帝深所知重及帝崩汰死壹乃
B34n0193_p0168b08║還東止虎丘山學徒苦留不止乃令丹陽尹移壹還都壹荅尹
B34n0193_p0168b09║曰盖聞大道之行嘉遁得肆其志唐虞之戚逸民不奪其性弘
B34n0193_p0168b10║方由於有外致遠待而不踐大晉光熙德被無外崇禮佛法弘
B34n0193_p0168b11║長彌大是以殊域之人不遠萬里被褐振錫洋溢天邑皆割愛
B34n0193_p0168b12║棄欲洗心清玄避期曠世故道深常隱志存慈救故遊不滯方
B34n0193_p0168b13║自東徂西唯道是務雖萬物惑其曰計而識者悟其歲功今若
B34n0193_p0168b14║責其屬籍同役編戶恕遊方之士望崖於聖世輕舉之徒卓長
B34n0193_p0168b15║往而不返虧盛明之風有謬主相之旨且荒服之賓無関天夢
B34n0193_p0168b16║幽藪之人不書王府幸以時審讞詳而後集也壹於是聞居幽
B34n0193_p0168b17║阜晦影窮谷時若耶山有帛道猷者本姓馮山陰人少以篇牘
B34n0193_p0168b18║著稱性率素好丘壑一吟一詠有濠上之風與道壹經有講筵
B34n0193_p0168b19║之遇後與壹書云始得優遊山林之下縱心孔釋之書觸興為
B34n0193_p0168b20║詩陵峯採藥服餌蠲疴樂有餘也但不與足下同日以此為恨
B34n0193_p0169a01║耳因有詩曰連峯數千里脩林帶平津雲過遠山翳風至梗荒
B34n0193_p0169a02║榛茅茨隱不見鷄鳴知有人閒步踐其逕處處見遺薪始知百
B34n0193_p0169a03║代下故有上皇民而壹得書既有𢍆心抱乃東適耶溪與道猷
B34n0193_p0169a04║相會定於林下於是縱情塵外以經書自娛頃之郡守瑯琊王
B34n0193_p0169a05║薈於邑西起嘉祥寺以壹之風德高遠請居僧首壹乃抽六物
B34n0193_p0169a06║遺於寺造金牒千像壹既博通內外又律行清嚴故四遠僧尼
B34n0193_p0169a07║咸依附諮稟時人號曰九州都維那後暫住吳之虎丘山以晉
B34n0193_p0169a08║隆安中遇疾而卒即葬於山南春秋七十有一矣孫綽為之讚
B34n0193_p0169a09║曰馳辭說言因緣不虛惟茲壹公綽然有餘譬若春圃載芳載
B34n0193_p0169a10║譽條被猗蔚枝榦森踈壹弟子道寶姓張亦吴人聰慧夙成尤
B34n0193_p0169a11║善席上張彭祖王秀琰皆見推重並著莫逆之交焉
B34n0193_p0169a12║竺道生傳（義觧四之第一）釋慧皎
B34n0193_p0169a13║竺道生本姓魏鉅鹿人寫居彭城家世仕族父為廣戚令鄉里
B34n0193_p0169a14║稱為善人生幼而穎悟聰哲若神其父知非凡噐愛而異之後
B34n0193_p0169a15║值沙門竺法汰遂改俗歸依伏膺受業既踐法門儁思奇拔研
B34n0193_p0169a16║味句義即自開觧故年在志學便登講座吐納問辯辭清珠玉
B34n0193_p0169a17║雖宿望學僧當世名士皆慮挫詞窮莫敢酬抗年至具戒噐鑒
B34n0193_p0169a18║日深性度機警神氣清穆初入廬山幽栖七來以求其志常以
B34n0193_p0169a19║入道之要慧觧為本故鑽仰群經斟酌雜論萬里隨法不憚疲
B34n0193_p0169a20║苦後與慧睿慧嚴同遊長安從什公受業関中僧眾咸謂神悟
B34n0193_p0169b01║後還都止青園寺寺是晉恭思皇后褚氏所立本種青處因以
B34n0193_p0169b02║為名生既當時法匠請以居焉宋太祖文皇深加歎重從太祖
B34n0193_p0169b03║設會帝親同眾御于地筵下食良久眾咸疑日晚帝曰始可中
B34n0193_p0169b04║耳生曰白日麗天天言始中何得非中遂取鉢便食於是一眾
B34n0193_p0169b05║從之莫不歎其樞機得象王弘范泰顏延之並挹敬風猷從之
B34n0193_p0169b06║問道生既潛思日久徹悟言外迺喟然歎曰夫象以盡意得意
B34n0193_p0169b07║則象忌言以詮理入理則言息自經典東流譯人重阻多守滯
B34n0193_p0169b08║文鮮見圓義若忘筌取魚始可與言道矣於是校閱真俗研思
B34n0193_p0169b09║因果迺言善不受報頓悟成佛又著二諦論佛性當有論法身
B34n0193_p0169b10║無色論佛無淨土論應有緣論等籠罩舊說妙有淵旨而守文
B34n0193_p0169b11║之徒多生嫌嫉與奪之聲紛然競起又六卷泥洹先至京都生
B34n0193_p0169b12║剖析經理洞入幽微迺說一閩提人皆得成佛子時大本未傳
B34n0193_p0169b13║孤明先發獨見忤眾於是舊學以為邪說譏憤滋甚遂顯大眾
B34n0193_p0169b14║擯而遣之生於大眾中正容誓曰若我所說反於經義者請於
B34n0193_p0169b15║現身即表癘疾若與實相不相違背者願捨壽之時㨿師子座
B34n0193_p0169b16║言竟拂衣而遊初投吳之虎丘山旬日之中學徒數百其年夏
B34n0193_p0169b17║雷震青園佛殿龍昇于天光影西壁因改寺名號曰龍光時人
B34n0193_p0169b18║歎曰龍既已去生必行矣俄而投迹廬山銷影巖岫山中僧眾
B34n0193_p0169b19║咸共敬服後涅槃大本至於南京果稱闌提悉有佛性與前所
B34n0193_p0169b20║說合若符契生既獲斯經尋即講說以宋元嘉十一年冬十一
B34n0193_p0170a01║月庚子於廬山精舍升於法座神色開朗德音俊發論議數番
B34n0193_p0170a02║窮理盡妙觀聽之眾莫不悟恱法席將畢忽見麈尾紛然而隊
B34n0193_p0170a03║端坐正容隱几而卒顏色不異似若入定道俗嗟駭遠近悲泣
B34n0193_p0170a04║於是京邑諸僧內慙自疚追而信服其神鑒之至徵瑞如此仍
B34n0193_p0170a05║[(蕵-食+匕)/大]廬山之阜初生與睿公及嚴觀同學齊名故時人評曰生睿
B34n0193_p0170a06║發天真嚴觀窪流得慧義憉惇進㓂淵于嘿塞生及睿公獨標
B34n0193_p0170a07║天真之目故以秀出群士矣初関中僧肇始注維摩世咸翫味
B34n0193_p0170a08║生乃更發深旨顯暢新典及諸經義䟽世皆寶焉王微以生比
B34n0193_p0170a09║郭林宗乃為之立傳旌其遺德時人以生推閩提得佛此語有
B34n0193_p0170a10║㨿頓悟不受報等時亦憲章宋太祖嘗述生頓悟義沙門僧弼
B34n0193_p0170a11║等皆設巨難帝曰若使逝者可與豈為諸君所屈後龍光又有
B34n0193_p0170a12║沙門寶林初經長安受學後祖述生公諸義時人號曰遊玄生
B34n0193_p0170a13║著涅槃記及注異宗論檄魔文等林弟子法寶亦學兼內外著
B34n0193_p0170a14║金剛後心論等亦祖述生義焉近代又有釋惠生者亦止龍光
B34n0193_p0170a15║寺蔬食善眾經典兼工草隸時人以同寺相繼號曰大小二生
B34n0193_p0170a16║也
B34n0193_p0170a17║竺道生傳賛釋袾宏
B34n0193_p0170a18║聖人之言有辭闕而意圓者涅槃之論閩提是也亦何俟後品
B34n0193_p0170a19║之至盖達人會理拘士執文又不獨闡提一端而已而生公正
B34n0193_p0170a20║見不搖堅如金石死不違誓輝灼古今嗚呼壯哉
B34n0193_p0170b01║古載緇門崇行錄中附錄於此
B34n0193_p0170b02║按從來記虎丘事者於點頭石可中亭二者皆繫之生公今
B34n0193_p0170b03║考可中之說㨿此傳則其事在青園寺其時在未來虎丘之
B34n0193_p0170b04║前㨿廬山十八賢傳則其事在青龍寺其時在既去虎丘之
B34n0193_p0170b05║後雖所載互異而其止屬生公事未嘗屬虎丘事則亦已甚
B34n0193_p0170b06║明矣然國初郡人王賓仲光撰虎丘志則又辨可中為可月
B34n0193_p0170b07║之訛其志殿閣亭臺一類云可月亭在劍池吏劉夢得有一
B34n0193_p0170b08║方明月可中庭之句後因以可月名亭俗誤以為可中耳雲
B34n0193_p0170b09║嶠類要之可月是又云寺毀時亭獨存真師修之年按其所
B34n0193_p0170b10║辨因核然即以為可中則是月可中非日可中况劉詩并非
B34n0193_p0170b11║虎丘詩亦特原生公金陵事耶若此傳遺却羣石點頭一事
B34n0193_p0170b12║大為闕典至闡提有佛性之說亦必悉述涅槃經先至後至
B34n0193_p0170b13║之丈其義始盡則其說特詳於廬山十八賢傳中故又偹錄
B34n0193_p0170b14║之於左
B34n0193_p0170b15║法師道生魏氏鉅鹿人幼從竺法汰出家披對經誥一覽能誦
B34n0193_p0170b16║年在志學便登講座吐納明辨雖宿望莫敢杭酬初依廬山常
B34n0193_p0170b17║以入道之要慧觧為本乃與僧睿慧嚴慧觀等遊學長安從羅
B34n0193_p0170b18║什受業関中僧徒咸仰神悟嘗喟然歎曰自經典東流譯人重
B34n0193_p0170b19║阻多滯權文鮮通圓義若忌筌得魚始可與言道矣於是校閱
B34n0193_p0170b20║真俗精練空有研思因果乃立善不受報及頓悟成佛義又著
B34n0193_p0171a01║二諦論佛性常有論佛無淨土論應有緣論並籠罩舊說妙有
B34n0193_p0171a02║淵旨守文之徒嫌嫉竟起師又以法顯三藏所翻泥洹經本先
B34n0193_p0171a03║至（六卷成文）經云除一闡提皆有佛性師云夫稟質二儀皆有涅槃
B34n0193_p0171a04║正因闡提[尒/口]生之類何得獨無佛性葢是經來未盡耳乃唱闡
B34n0193_p0171a05║提之人皆得成佛時大本未傳孤明先發舊學僧黨以為背經
B34n0193_p0171a06║遂顯大眾擯而遣之師正容誓之曰若我所說背經當見身癘
B34n0193_p0171a07║疾若與實相不背願舍壽之日踞獅子座遂拂衣而行及後大
B34n0193_p0171a08║經至聖行品云一闡提人雖復斷善猶有佛性於是諸師皆為
B34n0193_p0171a09║愧服師被擯南還入虎丘山聚石為徒講涅槃經至闡提處則
B34n0193_p0171a10║說有佛性且曰如我所說契佛心否羣石皆為點頭旬日學眾
B34n0193_p0171a11║雲集忽雷震青園佛殿有龍升天因改寺曰龍光師於寺請罽
B34n0193_p0171a12║賓律師譯沙彌塞律傳於世既而辭眾復投廬山預蓮社久之
B34n0193_p0171a13║還都止青霞寺宋文帝大會沙門親御地筵食至良久眾疑過
B34n0193_p0171a14║中帝曰始可中耳生乃曰白日麗天天言始中何得非中遂舉
B34n0193_p0171a15║箸而食一眾從之莫不歎其機辨時王弘范泰顏延之並挹敬
B34n0193_p0171a16║風猷相從問道元嘉十一年十一月庚子於廬山升座說法將
B34n0193_p0171a17║畢眾見麈尾紛然隊地隱几而化宛若入定諸師聞之益信前
B34n0193_p0171a18║誓有證翼日[(蕵-食+匕)/大]於廬山之西阜初関中僧肇始註維摩詰經世
B34n0193_p0171a19║咸翫味師乃更發深旨人服其妙所述維摩詰法華泥洹小品
B34n0193_p0171a20║諸經皆有義䟽時以師能推闡提得佛之義於是顯其頓悟不
B34n0193_p0171b01║受報等論
B34n0193_p0171b02║龍光寺竺道生法師誄釋慧琳
B34n0193_p0171b03║元嘉十一年冬十月庚子道生法師卒於廬山嗚呼哀哉善人
B34n0193_p0171b04║告𥁞追酸者無淺舍理云滅如惜者又深法師本姓魏氏彭城
B34n0193_p0171b05║人也父廣戚縣令幼而奇之擕就法汰法師改服從業天資聰
B34n0193_p0171b06║茂思悟夙挺志學之年便登講座於時望道才僧著名之士莫
B34n0193_p0171b07║不窮辭挫慮服其精致魯連之屈田巴頃託之抗孔叟殆不過
B34n0193_p0171b08║也加以性靜而剛烈氣諧而易遵喜捨以接誘故物益重焉中
B34n0193_p0171b09║年遊學廣搜異聞自揚徂秦登廬躡霍羅什大乘之趣提婆小
B34n0193_p0171b10║道之要咸暢斯旨舉究其奧所聞日優所見踰頥既而悟曰象
B34n0193_p0171b11║者理之所假執象則迷理教者化之所因束教則愚化是以徵
B34n0193_p0171b12║名貴實惑於虛誕求心應事芒昧格言自胡相傳中華承學未
B34n0193_p0171b13║有能出斯誠者矣乃收迷獨運存履遺迹於是眾經雲披羣疑
B34n0193_p0171b14║水釋釋迦之旨淡然可尋珍怪之辭皆成通論聃同之伸名教
B34n0193_p0171b15║秀弼之領玄心於此為易矣物忌光穎人疵貞越怨結同服好
B34n0193_p0171b16║折群遊遂𡸁翼斂趾銷影巖穴遵晦至道投跡愚公登舟之迹
B34n0193_p0171b17║有往無歸命盡山麓悲興寰畿嗚呼哀哉
B34n0193_p0171b18║泗汴之清呂梁之峻唯是淑靈有此明俊如草之蘭如石之瑾
B34n0193_p0171b19║匪曰薰彫成此芳絢爰初志學服膺玄跡經耳了心披文調策
B34n0193_p0171b20║弱而登講靡章不析善以約言弗尚辭㦎有識欽承厭是鈎賾
B34n0193_p0172a01║中年稽教理洗未盡用是遊方求諸淵隱雖遇殊聞彌覺同近
B34n0193_p0172a02║途窮無歸迴轅改軫芟夷名跡闡揚事表何壅不流何晦不曉
B34n0193_p0172a03║若出朝離其明昭昭四果十住藉以汲矯易之牛馬莊之魚鳥
B34n0193_p0172a04║孰徵斯寶弗迷斯道淹留兹悟告子晦言道誠在斯羣聽咸播
B34n0193_p0172a05║不獨抵峙誚毀多聞子謂無害勸是宣傳識恊貞誠見誨浮諠
B34n0193_p0172a06║默蔭去大弭此騰口增栖成英敻逸篁藪遁思泉源無関川阜
B34n0193_p0172a07║庶乘聞託曰仁者壽命也有懸曾不永久蘭蓀連類氣傷于偈
B34n0193_p0172a08║嗚呼哀哉爰念初離三秋告暮風肅流清雲高林素送別南浦
B34n0193_p0172a09║交手分路茫茫去止悽悽情𮨇熟在隱倫各從沿泝起是長乖
B34n0193_p0172a10║異成永互嗚呼哀哉遡來風之絕響送行雲之莫因緬三冬其
B34n0193_p0172a11║已謝轉獻歲於此春聴陽禽之悅豫矚神氣之氤氳念庠序於
B34n0193_p0172a12║茲月信習業之嘉辰隱講堂之空覿惻高座之虛聞歎因事以
B34n0193_p0172a13║矜理悲緣情以懷人嗚呼哀哉天道茫昧信順可推理不湮滅
B34n0193_p0172a14║麼或同歸申夭可略情念可遺短童無布聊以寫悲嗚呼哀哉
B34n0193_p0172a15║題生公點頭石（有序）釋廣潤
B34n0193_p0172a16║嘗聞生公說法羣石點頭遂成千古嘉會癸丑初夏停撓虎丘
B34n0193_p0172a17║尋講臺遺跡見片石危坐中亭知即公之上首臘並青山形如
B34n0193_p0172a18║蒼[((辟-辛)/王)*(〦/羊)]居然一定僧也戲摩頂呼之問其同叅安在忽覺吐氣成
B34n0193_p0172a19║雲而顙間若泚猶人之有積抱淵裏而不能言者亦大奇矣况
B34n0193_p0172a20║我心匪石寧無一言以識之嗟夫哲人往矣余將安歸憂道岸
B34n0193_p0172b01║之未登悲狂瀾之易弱今各各門庭自稱具眼而茫茫雲水誰
B34n0193_p0172b02║其死心漫將鶻臭布衫浪打冬𤓰印子自誤誤他覺迷迷甚求
B34n0193_p0172b03║其本分納僧不為斯石之絕倒者幾希矣不覺擊節成聲一唱
B34n0193_p0172b04║三嘆時蘿月當軒松風滿座眾山皆響孤石可盟苟余言為不
B34n0193_p0172b05║誣唯爾頭之再點
B34n0193_p0172b06║生公自南來得法誰為證因而聚羣石說與無情聽一時皆點
B34n0193_p0172b07║頭七眾咸皈命法爾相應不足奇始見靈頑同一性說者不說
B34n0193_p0172b08║聞不聞點頭即是那伽定當年石友既成群何事寥寥僅識君
B34n0193_p0172b09║髣髴𠲒情不得語頂門時有氣凌雲恍如樑木摧洙泗獨伴窮
B34n0193_p0172b10║廬惟一賜千載存亡不易心君誠無忝生公嗣捫蘿山月來觧
B34n0193_p0172b11║帶松風至客與中亭興未闌且聽更㒒君家事咄嗟嬴政鞭為
B34n0193_p0172b12║梁何物初平叱作羊紛紛捧唱多如此觸類安能不𢙣傷別有
B34n0193_p0172b13║玲瓏兼五色豈無溫潤如圭璧非遇明師徹本來補天填海終
B34n0193_p0172b14║何益火可寒兮水可炙此之定論誰能易會得無情即有情闡
B34n0193_p0172b15║提佛性何嘗失昔日芳名振虎丘於今法席遍𨵻浮即看摩頂
B34n0193_p0172b16║通身汗無數煙巒翠欲流
B34n0193_p0172b17║鬱岡齋筆塵內一條王肯堂
B34n0193_p0172b18║晉僧道生者隱於姑蘇虎丘山欲講涅槃經患無聽徒乃𥪡石
B34n0193_p0172b19║為講之至闡提人亦有佛性普告曰如我所說義契佛心不於
B34n0193_p0172b20║是眾石作首肯之狀夫石可為說法則無情非情之別也石無
B34n0193_p0173a01║耳而能受受豈耳耶石無心而能肯肯豈心耶則無根塵之別
B34n0193_p0173a02║也
B34n0193_p0173a03║僧弼劉鳳
B34n0193_p0173a04║僧弼本吳人惟虛簡夷直先與龍光曇幹同遊長安從羅什學
B34n0193_p0173a05║竭有深思什特加賞
B34n0193_p0173a06║武丘法綱法師誄釋慧琳
B34n0193_p0173a07║元嘉十一年冬十一月辛未法綱法師卒嗚呼哀哉夫峭立方
B34n0193_p0173a08║矯既傷於通任卑隨圓比又虧於剛潔山居協枯槁之獘邑止
B34n0193_p0173a09║來囂湫之患酌二情而簡雙事者法師其有焉少遊華京長栖
B34n0193_p0173a10║幽麓樂志入出桑情去來瀆猒人流就閒於木石欝寂丘壑求
B34n0193_p0173a11║歡於物類人以為無特操我見其師誠矣天性膚敏陶漸風味
B34n0193_p0173a12║從容情理賞託文義交遊敦亮盡之契進趣慕復外之道埋身
B34n0193_p0173a13║法服朱纓之累早絕抗趾神疆丹墀之閡夙判侃乃桑門矯拂
B34n0193_p0173a14║之跡徒倚伏之數者哉昔因邂逅傾盖著交同以翦落夷契羣
B34n0193_p0173a15║萃布懷舒憤以寄當年遂擕手遊梁比翼栖鄧餐風靈岫挹道
B34n0193_p0173a16║玄津比樂齊讌千載一時自林傾鳥散奄忽盈紀子薄高柯予
B34n0193_p0173a17║淪泥滓常兾曾卜索居之遇遂成梁高山海之別東瀾弗復西
B34n0193_p0173a18║景莫收致盡川征歸骨曾丘嗚呼哀哉誄曰
B34n0193_p0173a19║厥殷氏族寔湯之裔榮聲中微源流昭晰少遭閔凶宗無緦鏸
B34n0193_p0173a20║慈姑經營托是養衛爰逮三五聦韻特挺雙奇比秀偶羅齊穎
B34n0193_p0173b01║志陋中區思擢神境脫落生近耽慕緣永既遵玄轍洞曉名迹
B34n0193_p0173b02║仁義之外通非所惜室欲靡遂坐以會適弗依朱扇考卜巖壁
B34n0193_p0173b03║來不濡足去不絕翮頡顏外萃進退損益子𢙣浮波爾能即心
B34n0193_p0173b04║俱翔道澤同集德林齊拂和風共聆玄音自宮徂國在目在襟
B34n0193_p0173b05║往化綿邈遺思沉吟亦既離逖天道明晰爾出舊山予反遐裔
B34n0193_p0173b06║庶桑和運同蔭共憇寒灰弗煙落葉離綴睽願莫從子遂下世
B34n0193_p0173b07║人之云亡風懷掩翳嗚呼哀哉玄冬凄冽江滸蕭條寒風颺幕
B34n0193_p0173b08║飛霰入艘命有近止歸途尚遙憫憫即盡寂寂哀號孤旅如薄
B34n0193_p0173b09║均化無褒嗚呼哀哉懷遊居之虎丘悼宴滅之廬嶺惟採錄於
B34n0193_p0173b10║中京念提擕於番境情飄颻於雙巒思纏綿於兩省何綢繆号
B34n0193_p0173b11║無極心所存兮腷臆閱嚴冬兮已謝藉隆暑兮既息四運紛其
B34n0193_p0173b12║邅廻情期窅以長匿苟來緣之匪亡卷生年以增惻嗚呼哀哉
B34n0193_p0173b13║釋僧詮傳（義觧四之第十）釋慧皎
B34n0193_p0173b14║釋僧詮姓張遼西海陽人少遊燕齊遍學外典弱𠜍方出家復
B34n0193_p0173b15║精練三藏為北土學者之宗後遇江止京師舖莚大講化洽江
B34n0193_p0173b16║南吳郡張恭請還吳講說姑蘇之士並慕德歸心初止聞居寺
B34n0193_p0173b17║晚憇虎丘山詮先於黃龍國造丈六金像入吳又造人中金像
B34n0193_p0173b18║置於虎丘山之東寺詮性好檀施周瞻貧乏清確自守居無縑
B34n0193_p0173b19║幣後平昌孟顗於餘杭立方顯寺請詮居之率眾翹懃禪禮無
B34n0193_p0173b20║輟看尋苦至遂乃失明而策厲彌精講授不廢吳國張暢張敷
B34n0193_p0174a01║譙國戴顒戴勃並慕德結交崇以師禮詮後暫遊臨安縣投董
B34n0193_p0174a02║功曹家功曹者清信弟子也詮投止少時便遇疾甚䔍而常見
B34n0193_p0174a03║所造之像來在西壁又見諸天童子皆來侍病弟子法朗夢見
B34n0193_p0174a04║一臺數人捧之問何所去荅云迎詮法師明旦果卒縣令阮尚
B34n0193_p0174a05║之使葬白土山郭文舉之塚右以擬梁鴻之附要離也特進王
B34n0193_p0174a06║裕及高士戴顒至詮墓所刻石立碑唐思賢造文張敷作誄
B34n0193_p0174a07║釋曇斌傳（義觧四之第二十四）釋慧皎
B34n0193_p0174a08║釋曇斌姓蘇南陽人十歲出家事道禕為師始住江陵辛寺聽
B34n0193_p0174a09║經論學禪道覃思深至而情未盡達夜夢神人謂斌曰汝所疑
B34n0193_p0174a10║義遊方自决於是振錫挾衣殊邦問道初下京師仍往吳郡值
B34n0193_p0174a11║僧業講十誦飡聴少時悟觧深入後還都從靜林法師諮受涅
B34n0193_p0174a12║槃又就吴興小山法瑤研訪泥洹騰鬘晚從南林法業受華嚴
B34n0193_p0174a13║雜心既遍歷眾師俻聞異釋廼潛思積時以窮其妙融冶百家
B34n0193_p0174a14║陶貫諸部於是還止樊鄧開筵講說四遠名賓負袠皆至及孝
B34n0193_p0174a15║建之初勑王玄謨資發出京初止新安寺講小品十地并申頓
B34n0193_p0174a16║悟漸悟之旨時心競之徒苦相讎校斌既辭愜理詣終莫能屈
B34n0193_p0174a17║陳郡袁粲令望當時而嘉斌行觧嘗令中書舍人巢尚介意欲
B34n0193_p0174a18║試之斌不為屈粲乃躬自往候粲每勸斌數覲天子斌曰貧道
B34n0193_p0174a19║方外之人豈宜與天子同遊粲益以高之後請為母師宋建平
B34n0193_p0174a20║王景素亦諮其戒範宋元徽中卒於莊嚴寺春秋六十有七
B34n0193_p0174b01║釋僧鏡傳（義觧四之第二十六）釋慧皎
B34n0193_p0174b02║釋僧鏡姓焦本隴西人遷居吳地至孝過人輊財好施家貧母
B34n0193_p0174b03║亾太守賜錢五千苦辭不受迺身自負土種植松栢廬於墓所
B34n0193_p0174b04║泣血三年服畢出家住吴縣華山寺後入関隴尋師受法累載
B34n0193_p0174b05║方還停止京師大闡經論司空東海徐湛之重其風素請為一
B34n0193_p0174b06║門之師後東反姑蘇復專當法匠臺寺沙門道流請停歲許又
B34n0193_p0174b07║東適上虞徐山學徒隨往百有餘人化洽三吳聲馳上國陳郡
B34n0193_p0174b08║謝靈運以德音致欵宋世祖籍甚風素勑出京師止定林下寺
B34n0193_p0174b09║頻建法聚聽者雲集著法華維摩泥洹義䟽并毗曇玄論區別
B34n0193_p0174b10║義類有條貫馬宋元徽中卒春秋六十有七上虞徐山先有曇
B34n0193_p0174b11║隆道人少善席上晚忽苦節過人亦為謝靈運所重常共遊嶀
B34n0193_p0174b12║嵊亡後運乃誄焉
B34n0193_p0174b13║釋超進傳（義觧四之第二十九）釋慧皎
B34n0193_p0174b14║釋超進本姓顓頊氏長安人篤志精懃幼而敦學大小諸經並
B34n0193_p0174b15║加綜採神性和敏戒行嚴潔故年在未立而振譽関中及西虜
B34n0193_p0174b16║孛孛赫連侵䧟長安人情危擾法事罷廢進避地東下止於京
B34n0193_p0174b17║師更精尋文旨開暢講說頃之進適姑蘇復弘佛法時平昌孟
B34n0193_p0174b18║顗守在會稽籍甚風猷迺遣使迎接安置山陰靈嘉寺於是停
B34n0193_p0174b19║止浙東講論相續邑野僧尼及清信男女並結菩薩因緣伏膺
B34n0193_p0174b20║式範至宋太始中被徵出都講大法鼓經俄而旋于稽邑還紹
B34n0193_p0175a01║法化以大般涅槃是窮理之教每留思踟躕累加講說凡經齋
B34n0193_p0175a02║會者無不必請若值他許則為移日後年衰脚疾不堪外赴並
B34n0193_p0175a03║送食于房以希冥益進為性篤好經典看尋苦至及年老失明
B34n0193_p0175a04║猶使弟子唱涅槃經旬中一遍其耽好若此以宋元徽中卒春
B34n0193_p0175a05║秋九十有四時有曇機法師本姓趙氏亦長安人值関中宼亂
B34n0193_p0175a06║避地東下遊觀山水至於稽邑善法華毗曇時世宗奉與進相
B34n0193_p0175a07║次郡守瑯琊王琨請居邑西嘉祥寺寺本琨祖薈所創也時又
B34n0193_p0175a08║有釋道憑者亦是當世法匠而執性剛忤論者少之
B34n0193_p0175a09║釋道猷傳（義觧四之第三十一）釋慧皎
B34n0193_p0175a10║釋道猷吳人初為生公弟子隨師之廬山師亡後臨川郡山乃
B34n0193_p0175a11║見新出勝鬘經披卷而歎曰先師昔義闇與經同但歲不待人
B34n0193_p0175a12║經集義後良可悲哉因注勝鬘以翌宣遺訓凢有五卷文煩不
B34n0193_p0175a13║行宋文簡問慧觀頓悟之義誰復習之荅云生弟子道猷即勑
B34n0193_p0175a14║臨川郡發遣出京既至即延入宮內大集義僧命猷伸述頓悟
B34n0193_p0175a15║時競辨之徒関責互起猷既積思叅玄又宗源有本乘機挫銳
B34n0193_p0175a16║往必摧鋒帝乃撫几稱快及孝武升位尤相歎重乃勑住新安
B34n0193_p0175a17║為鎮寺法主帝每稱曰生公孤情絕照猷公直轡獨上可謂克
B34n0193_p0175a18║明師匠無忝𡽪音宋元𡽪中卒春秋七十有一後有豫州沙門
B34n0193_p0175a19║道慈善維摩法華祖述猷義刪其所注勝鬘以為兩卷今行於
B34n0193_p0175a20║世時杜多寶慧整長樂覺世並齊名此德整特精三論為學者
B34n0193_p0175b01║所宗世善於大品及涅槃諸經立不空假名義
B34n0193_p0175b02║釋慧明傳（習禪第二十一）釋慧皎
B34n0193_p0175b03║釋慧明姓康康居人祖世避地於東吳明少出家止章安東寺
B34n0193_p0175b04║齊建元中與沙門共登赤城山石室見猷公尸骸不朽而禪室
B34n0193_p0175b05║荒無高蹤不繼乃雇人開剪更立堂室造臥佛并猷公像於是
B34n0193_p0175b06║栖心禪誦畢命枯槁後於定中見一女神自稱呂姥云常加護
B34n0193_p0175b07║衛或時有白猿白鹿白蛇白虎遊戲堦前馴伏宛轉不令人畏
B34n0193_p0175b08║齊竟陵文宣王聞風祗挹頻遣三使態懃敦請乃蹔出京師到
B34n0193_p0175b09║苐文宣敬以師禮少時辭還山苦留不止於是資給發遣以建
B34n0193_p0175b10║武之末卒於山中春秋七十
B34n0193_p0175b11║法愔（戴姑蘇志）
B34n0193_p0175b12║法愔西域人義熙中至中夏與惠遠結社廬山已而來蘇念佛
B34n0193_p0175b13║三昧化導有情蘇人翕然歸建淨壽院居之院燬復建即今萬
B34n0193_p0175b14║壽寺也
B34n0193_p0175b15║宋釋曇諦（宿命篇　感應緣）釋道世
B34n0193_p0175b16║宋崑崙山有釋曇諦姓康其先康居人漢靈時移附中國獻帝
B34n0193_p0175b17║末亂移止吳興諦父彤嘗為冀州別駕母黃氏晝寢夢見一僧
B34n0193_p0175b18║呼黃氏為母寄一麈尾并鐵鏤書鎮二枚眠寤見兩物具存因
B34n0193_p0175b19║而懷孕生諦諦年五歲母以麈尾等示之諦曰秦王所餉也母曰
B34n0193_p0175b20║汝置何處答云不憶至年十歲出家學不從師悟自天發後隨
B34n0193_p0176a01║父之樊鄧遇見関中僧䂮道人忽喚䂮名䂮曰童子何以呼宿
B34n0193_p0176a02║老名諦曰向者忽言阿尚是諦沙彌為眾僧採菜被野猪所傷
B34n0193_p0176a03║不覺失聲耳䂮經為弘覺法師弟子為僧採菜被野猪所傷䂮
B34n0193_p0176a04║初不憶此乃詣諦父諦父具說本末并示書鎮麈尾等䂮乃悟
B34n0193_p0176a05║而泣曰即先師宏覺法師也師經為姚萇講法華貧道為都講
B34n0193_p0176a06║姚萇餉師二物今遂在此追計宏覺捨命正是寄物之日復憶
B34n0193_p0176a07║採菜之事彌深悲仰諦後遊覽經籍遇目斯記晚入吴虎丘寺講
B34n0193_p0176a08║禮記周易春秋各七徧法華大品維摩各十五徧又善文翰集
B34n0193_p0176a09║有六卷亦行於世性愛林泉後還吳興入故鄣崑崙山閒居澗飲
B34n0193_p0176a10║二十餘載以宋元嘉末卒於山舍春秋六十餘（右一驗出梁高僧傳）
B34n0193_p0176a11║釋僧業傳（明律第二）釋慧皎
B34n0193_p0176a12║釋僧業姓王河內人幼而聦悟博渉眾典後遊長安從什公受
B34n0193_p0176a13║業見新出十誦遂專功此部雋發天然洞盡深奧什歎曰後世
B34n0193_p0176a14║之優波離也值関中多難避地京師吳國張邵挹其貞素乃請
B34n0193_p0176a15║還姑蘇為造閒居寺地勢清曠環帶長川業居宗秉化訓誘無
B34n0193_p0176a16║輟三吳學士輻湊肩聯又以講道餘隙屬意禪門每一端坐輙
B34n0193_p0176a17║有異香充塞房中近業坐者咸所共聞莫不嘆其神異昔什公
B34n0193_p0176a18║在関未出十誦乃先譯戒本及流支入秦方傳大部故戒心之
B34n0193_p0176a19║與大本其意正同在言或異業乃改正一依大本今之傳誦二
B34n0193_p0176a20║本雙行業以元嘉十八年卒於吳中春秋七十有五業弟子慧
B34n0193_p0176b01║先襲業風軌亦數當講說
B34n0193_p0176b02║釋僧璩傳（明律第四）釋慧皎
B34n0193_p0176b03║釋僧璩姓朱吴國人出家為僧業弟子揔銳眾經尤明十誦兼
B34n0193_p0176b04║善史籍頗製文藻始住吳虎丘山宋孝武欽其風聞勑出京師
B34n0193_p0176b05║為僧正悅眾止於中興寺時有沙門僧定自稱得不還果璩集
B34n0193_p0176b06║僧詳斷令現神足定云恕犯戒故不現耳璩案律文有四因緣
B34n0193_p0176b07║得現神足一斷疑網二破邪見三除驕慢四成功德定既虛誑
B34n0193_p0176b08║事暴即日明擯璩仍著誡眾論以示來葉璩既學兼內外又律
B34n0193_p0176b09║行無疵道俗歸依車軌相接少帝准從受五戒豫章王子尚崇
B34n0193_p0176b10║為法友袁粲張敷並一遇傾盖後移止莊嚴卒於所住春秋五
B34n0193_p0176b11║十有八述勝鬘文旨并撰僧𡰱要事兩卷今行於世時又有道
B34n0193_p0176b12║表律師率直有高行宋明帝勑晉熙主爕從請戒焉
B34n0193_p0176b13║釋道營傳（明律第八）釋慧皎
B34n0193_p0176b14║釋道營未詳何許人始住靈曜寺習禪晚依觀詢二律師諮受
B34n0193_p0176b15║毗尼偏善僧祇一部誦法華金光明蔬素守節莊嚴道慧冶城
B34n0193_p0176b16║智秀皆師其戒範張永請還吴郡蔡興宗復要住上虞永後於
B34n0193_p0176b17║京師婁湖苑立閒心寺復請還居講席頻仍學徒甚盛昇明二
B34n0193_p0176b18║年卒春秋八十有三矣時有釋慧祐者本丹徒人年三十出家
B34n0193_p0176b19║厲身苦節精尋律教齊初入東講摩訶僧祗部齊竟陵王子良
B34n0193_p0176b20║遣迎出都仍止開心寺焉
B34n0193_p0177a01║僧祐劉鳳
B34n0193_p0177a02║僧祐姓俞下邳人執操堅明為律學所宗永明中勑入吴試簡
B34n0193_p0177a03║五眾并宣講十誦
B34n0193_p0177a04║法仙劉鳳
B34n0193_p0177a05║法仙誦經有義行為吳僧正
B34n0193_p0177a06║道琳劉鳳
B34n0193_p0177a07║道琳本山陰人善涅槃法華淨名經吳張緒禮事之
B34n0193_p0177a08║竺慧達傳（興福第一）釋慧皎
B34n0193_p0177a09║竺慧達姓劉本名薩阿并州西河𩀌石人少好畋獵年三十一
B34n0193_p0177a10║忽如暫死經日還蘇偹見地獄苦報見一道人云是其前世師
B34n0193_p0177a11║為其說法訓誨令出家往丹陽會稽吳郡覔阿育王塔像禮拜
B34n0193_p0177a12║悔過以懺先罪既醒即出家學道改名慧達精勤福業唯以禮
B34n0193_p0177a13║懺為先晉寧康中至京師先是簡文皇帝於長干寺造三層塔
B34n0193_p0177a14║塔成之後每夕放光達上越城顧望見此剎杪獨有異色便往
B34n0193_p0177a15║拜敬晨夕懇到夜見剎下時有光出乃告人共掘掘入丈許得
B34n0193_p0177a16║三石碑中央碑覆中有一鐵函函中又有銀函銀函裏金函金
B34n0193_p0177a17║函裏有三舍利又有一爪甲及一髮髮伸長數尺卷則成螺光
B34n0193_p0177a18║色炫燿乃周宣王時阿育王𧺫八萬四千塔即此一也既道俗
B34n0193_p0177a19║藪異乃於舊塔之西更𥪡一剎施安舍利晉太元十六年孝武
B34n0193_p0177a20║更加為三層又昔咸和中丹陽尹高悝於張侯橋浦裏掘得一
B34n0193_p0177b01║金像無有光趺而製作甚工前有梵書云是育王第四女所造
B34n0193_p0177b02║悝載像還至長干巷口牛不復行非人力所御乃任牛所之徑
B34n0193_p0177b03║趣長于寺𠇍後一年許有臨海漁人張係世於海口得銅蓮花
B34n0193_p0177b04║趺浮在水上即收送縣縣表上臺勑使安像足下契然相應後
B34n0193_p0177b05║有西域五僧詣悝云昔於天竺得阿育王像至鄴遭亂藏置河
B34n0193_p0177b06║邊王路既通尋覔失所近得夢云像已出江東為高悝所得故
B34n0193_p0177b07║遠渉山海欲一見禮拜耳悝即引至長干五人見像歔欷涕泣
B34n0193_p0177b08║像即放光照於堂內五人云本有圓光今在遠處亦尋當至晉
B34n0193_p0177b09║咸安元年交州合浦縣採珠人董宗之於海底得一佛光刺史
B34n0193_p0177b10║表上晉簡文帝勑施此像孔穴懸同光色一種凢四十餘年東
B34n0193_p0177b11║西祥感光趺方具達以剎像靈異倍加翹勵後東遊吳縣禮拜
B34n0193_p0177b12║石像此像以西晉將末建興元年癸酉之歲浮在吴淞江滬瀆
B34n0193_p0177b13║口漁人疑為海神延巫祝以迎之於是風濤俱盛駭懼而還時
B34n0193_p0177b14║有奉黃老者謂是天師之神復共往接飄浪如初後有奉佛居
B34n0193_p0177b15║士吳縣民朱應閒而歎曰將非天覺之𡸁應乎乃潔齋共東靈
B34n0193_p0177b16║寺帛尼及信者數人到滬瀆口稽首盡虔歌唄至德即風潮調
B34n0193_p0177b17║靜遙見二人浮江而至乃是石像背有銘誌一名惟衛二名迦
B34n0193_p0177b18║葉即接還安置通玄寺吳中士庶嗟其靈異歸心者眾矣達停
B34n0193_p0177b19║止通玄寺首尾三年晝夜虔禮未嘗暫廢頃之進適會稽禮拜
B34n0193_p0177b20║鄮縣塔此塔亦是育王所造歲久荒蕪示存基墌達翹心束想
B34n0193_p0178a01║乃見神光𦦨發因是修立龕砌群鳥無敢棲集凡近寺側畋漁
B34n0193_p0178a02║者必無所復獲道俗傳感莫不移信後郡守孟顗復加開拓達
B34n0193_p0178a03║東西覲禮屢表徵驗精誠篤勵終年無改後不知所之
B34n0193_p0178a04║支曇籥傳（經師第二）釋慧皎
B34n0193_p0178a05║支曇籥本月支人寓居建業少出家清苦蔬食憇吳虎丘山晉
B34n0193_p0178a06║孝武初勑請出都止建初寺孝武從受五戒敬以師禮籥特稟
B34n0193_p0178a07║妙聲善於轉讀嘗夢天神授其聲法覺因裁製新聲梵響清靡
B34n0193_p0178a08║四飛却轉反折還美雖復東阿先變康會後造始終循環未有
B34n0193_p0178a09║如籥之妙後進傳寫莫匪其法所製六言梵唄傳響于今後終
B34n0193_p0178a10║於所住年八十一
B34n0193_p0178a11║支曇籥劉鳳
B34n0193_p0178a12║支曇籥本月支人清苦蔬食憇吳虎丘山晉孝武勑請出都嘗
B34n0193_p0178a13║夢天神授其聲法因製新聲梵響清靡四飛却轉反折還美雖
B34n0193_p0178a14║東阿先變康會後造未如籥之妙最是命家之作按梵唄本自
B34n0193_p0178a15║西音佛所謂妙音聲也其流入此土自非傳譯所盡若吳音輕
B34n0193_p0178a16║揚柔靡固所不論昔張須陀臨陣乃使梵僧暢其音韻以作勇
B34n0193_p0178a17║氣則無大遒上乎梁僧慧皎云曹植深愛聲律屬意經音既通
B34n0193_p0178a18║般遮之瑞響又感漁山之神製若其間起擲盪舉平析放殺游
B34n0193_p0178a19║飛却轉反疊嬌弄動韻則揄靡弗窮張喉則變態無盡故能炳
B34n0193_p0178a20║發八音光揚七善壯而不猛凝而不滯弱而不野剛而不𨦣清
B34n0193_p0178b01║而不擾濁而不蔽即皎之言可以知梵響矣
B34n0193_p0178b02║釋曇智傳（經師第八）釋慧皎
B34n0193_p0178b03║釋曇智姓王建康人出家止東安寺性風流善舉止能談莊老
B34n0193_p0178b04║經論書史多所綜渉既有高亮之聲雅好轉讀雖依擬前宗而
B34n0193_p0178b05║獨拔新異高調清徹寫送有餘宋孝武蕭思話王僧虔等並深
B34n0193_p0178b06║加識重僧處臨湘州擕與同行蕭守吳復招同入齊永明五年
B34n0193_p0178b07║卒於吳國年七十九
B34n0193_p0178b08║[(令/口)*(百-日+回)][(令/口)*(百-日+回)]尊者（載姑蘇志）
B34n0193_p0178b09║[(令/口)*(百-日+回)][(令/口)*(百-日+回)]尊者梁時僧也今虎丘之憨憨泉寶華之卓錫峯皆其遺
B34n0193_p0178b10║跡
B34n0193_p0178b11║又（載蘇州志）
B34n0193_p0178b12║[(令/口)*(百-日+回)][(令/口)*(百-日+回)]尊者梁天監中卓錫寶華山智顯禪院泉隨湧出故名[(令/口)*(百-日+回)]
B34n0193_p0178b13║[(令/口)*(百-日+回)]泉至今靈源尚存
B34n0193_p0178b14║惠響（載姑蘇志）
B34n0193_p0178b15║惠響吳興人姓懷氏天監中居虎丘不得甘泉乃俯地側聽得
B34n0193_p0178b16║泉今名曰虎跑泉後駐錫馬鞍山講建塔廟坐於山脇石室間
B34n0193_p0178b17║有二虎為侍方運籌思俄有神人謂曰願施千工以成是夜風
B34n0193_p0178b18║雷振吼林木號怒但聞樸斵聲明日奇石矗然廣階駢墄事聞
B34n0193_p0178b19║武帝為造寺名惠聚今山中尚存石像於室中扣之鏗然有聲
B34n0193_p0178b20║呼為響大師
B34n0193_p0179a01║又（見周世昌崑山志𬿑釋傳）
B34n0193_p0179a02║慧響吳興人姓懷氏天監十年由內寺歸省登馬鞍山有息焉
B34n0193_p0179a03║之志因放錫禪坐於山脇石室間方運籌思立精舍夜半山神
B34n0193_p0179a04║役鬼工築臺後人因名鬼壘臺師後駐楊子江心蝦蟇山示寂
B34n0193_p0179a05║寺僧感其開山乃斷石像於所憇石室中至今猶存
B34n0193_p0179a06║釋寶唱傳（譯經初之第二）釋道宣
B34n0193_p0179a07║釋寶唱姓岑氏吳郡人即有吳建國之舊壤也少懷恢敏清貞
B34n0193_p0179a08║自蓄𮨇惟隻立勤田為業資養所費終於十畝至於傍求傭書
B34n0193_p0179a09║取濟寓目䟽略便能強識文彩舖贍義理有聞年十八投僧祐
B34n0193_p0179a10║律師而出家焉祐江表僧望多所製述具如前傳紀之唱既始
B34n0193_p0179a11║陶津經律諮稟承風建德有聲宗嗣住莊嚴寺博採群言酌其
B34n0193_p0179a12║精理又惟開悟士俗要以通濟為先乃從處士顧道曠呂僧智
B34n0193_p0179a13║等習聽經史莊易略通大義時以其遊渉世務謂有俗志為訪
B34n0193_p0179a14║家室執固不廻將及三十天廕既崩喪事云畢建武二年擺撥
B34n0193_p0179a15║常習出都專聽渉歷五載又中風疾會齊氏云季遭亂入東遠
B34n0193_p0179a16║至閩越討論舊業天監四年便還都下乃勑為新安寺主帝以
B34n0193_p0179a17║時會雲雷遠近清晏風雨調暢百糓年登豈非上資三寶中賴
B34n0193_p0179a18║四天下藉神龍幽靈叶賛方乃福被黔黎歆兹厚德但文散群
B34n0193_p0179a19║部難可備尋下勑令唱揔撰集錄以擬時要或建福祿史或禮
B34n0193_p0179a20║懺除障或饗接神鬼或祭祀龍王部類區分近將百卷八部神
B34n0193_p0179b01║名以為三卷包括幽奧詳畧古今故諸所祈求帝必親覽指事
B34n0193_p0179b02║祠禱多感威靈所以五十許年江表無事兆民荷賴緣斯力也
B34n0193_p0179b03║天監七年帝以法海浩瀚淺識難尋勑莊嚴僧旻於定林上寺
B34n0193_p0179b04║纘眾經要抄八十八卷又勑開善智藏纘眾經理義號曰義林
B34n0193_p0179b05║八十卷又勑建元僧朗注大般湼槃經七十二卷並唱奉別勑
B34n0193_p0179b06║兼賛其功綸綜終始緝成部袠及簡文之在春坊尤耽內教撰
B34n0193_p0179b07║法寶聯璧二百餘卷別令寶唱綴比區別其類遍略之流帝以
B34n0193_p0179b08║佛法冲奧近識難通自非才學無由造極又勑唱自大教東流
B34n0193_p0179b09║道門俗士有敘佛理著作弘義並通鳩聚號曰續法輪論合七
B34n0193_p0179b10║十餘卷使夫迷悟之賓見便歸信深助道法無以加焉又撰法
B34n0193_p0179b11║集一百三十卷並唱獨專慮纘結成部上既親覽流通內外十
B34n0193_p0179b12║四年勑安樂寺僧紹撰華林佛殿經目雖復勒成未愜帝旨又
B34n0193_p0179b13║勑唱重撰乃因紹前錄注述合離甚有科據一衷四卷雅愜時
B34n0193_p0179b14║望遂勑掌華林園寶雲經藏搜求遺逸皆令具足備造三卷以
B34n0193_p0179b15║用供上緣是又勑撰經律異相五十五卷飯聖僧法五卷帝又
B34n0193_p0179b16║注大品經五十卷于時佛教隆盛無得稱焉道俗才華互陳文
B34n0193_p0179b17║理自武帝膺運時年三十有七在位四十九載深以庭陰早傾
B34n0193_p0179b18║常懷哀感每歎曰雖有四海之尊無由得伸罔極故留心釋典
B34n0193_p0179b19║以八部般若為心良田是諸佛由生又即除灾滌累故收採眾
B34n0193_p0179b20║經躬述注觧親臨法座講讀敷弘用此善因崇津靈識頻代二
B34n0193_p0180a01║皇捨身為僧給使洗濯煩穢仰資冥福每一捨時地為之震相
B34n0193_p0180a02║繼齋講不斷法輪為太祖文皇於鍾山竹澗建大愛敬寺糺紛
B34n0193_p0180a03║恊日臨睨百丈翠㣲峻極流泉灌注鍾龍遍嶺飫鳳乘空創塔
B34n0193_p0180a04║包巖壑之奇宴坐盡山林之邃結構伽藍同尊園寢經營彫麗
B34n0193_p0180a05║奄若天宮中院之去大門延袤七里廊廡相架簷霤臨屬旁置
B34n0193_p0180a06║三十六院皆設池臺周宇環遶千有餘僧四事供給中院正殿
B34n0193_p0180a07║有旃檀像舉高丈八匠人約量晨作夕停每夜恒聞作聲旦視
B34n0193_p0180a08║輙覺功大及終成後乃高二丈有二相好端嚴色相超挺殆由
B34n0193_p0180a09║神造屢感徵迹帝又於寺中龍淵別殿造金銅像舉高丈八躬
B34n0193_p0180a10║申供養每入頂禮歔欷哽噎不能自勝預從左右無不下泣又
B34n0193_p0180a11║為獻太后於青溪西岸建陽城門路東起大智度寺京師夾里
B34n0193_p0180a12║爽塏通博朝市之中途川陸之顯要殿堂宏敞寶塔七層房廊
B34n0193_p0180a13║周接華果間𤼵正殿亦造丈八金像以申諸福五百諸尼四時
B34n0193_p0180a14║講誦寺成之日帝𮨇謂群后曰建斯兩寺奉福二皇用表罔極
B34n0193_p0180a15║之情以達追遠之思而不能遣蓼莪之哀復於中宮𧺫至敬殿
B34n0193_p0180a16║景陽臺立七廟室崇宇嚴肅鬱若鄉雲粉壁朱柱交映相耀設
B34n0193_p0180a17║二皇座具[供-八+冉]諸禮𠜍蘊奩篋舉目興慕晨昏如在衣服輕煖隨
B34n0193_p0180a18║時代易新奇芳旨應時日薦帝又曰雖竭工匠之巧殫世俗之
B34n0193_p0180a19║奇水石周流華樹雜沓限以國務不獲朝夕侍食惟有朔望親
B34n0193_p0180a20║奉饋奠而無所瞻仰內心崩潰如崩如灼又作聯珠五十首以明
B34n0193_p0180b01║孝道又制孝思賦廣統孝本至於安上治民移風易俗真度越
B34n0193_p0180b02║終古無得而稱故元帝云伏尋我皇之為孝也四運推移不以
B34n0193_p0180b03║榮枯遷貿五德更用不以貴賤革心臨朝端默過隙之思弥軫
B34n0193_p0180b04║𡸁拱巖廊風樹之悲逾切潔齋宗廟虔事郊禋言未𤼵而涕零
B34n0193_p0180b05║容不改而傷慟所謂終身之憂者是也盖虞舜夏禹周文梁帝
B34n0193_p0180b06║萬載論孝四人而已廣如譯所撰金樓子述之又以大通元年
B34n0193_p0180b07║於臺城北開大通門立同𠫵寺樓閣臺殿則宸宮九級浮圖廻
B34n0193_p0180b08║張雲表山樹園池沃蕩煩積其年三月六日帝親臨幸禮懺敬
B34n0193_p0180b09║接以為常准即捨身之地也雖億兆務殷而卷不輟手披閱內
B34n0193_p0180b10║外經論典墳恒以達曙為則自禮記古文周書左傳莊老諸子
B34n0193_p0180b11║論語孝經往哲所未詳悉皆為訓釋又以國學貟限隔於貴賤
B34n0193_p0180b12║乃更置五館招引寒儁故使孔釋二門榮茂峙列帝前後集百
B34n0193_p0180b13║有餘卷著通史書苑數千卷唱當斯盛世頻奉璽書預叅翻譯
B34n0193_p0180b14║具如別傳初唱天監九年先疾復動便𤼵二願遍尋經論使無
B34n0193_p0180b15║遺失搜括列代僧錄創區別之撰為部袠號曰名僧傳三十一
B34n0193_p0180b16║卷至十三年始就條列其序略云夫深求寂滅者在於視聽之
B34n0193_p0180b17║表考乎心行者諒湏丹青之工是知萬象森羅立言之不可以
B34n0193_p0180b18║已者也大梁之有天下也威加赤縣功濟蒼生皇上化範九疇
B34n0193_p0180b19║神遊八正頂戴法橋服膺甘露𥨱以外典鴻文布在方冊九品
B34n0193_p0180b20║六藝尺寸罔遺而沙門淨行獨亡紀述玄宗敏德名絕終古擁
B34n0193_p0181a01║歎長懷靡兹永歲律師釋僧祐道心貞固高行超𨗿著述諸記
B34n0193_p0181a02║振𤼵宏要寶唱不敏預班二落禮誦餘日捃拾遺漏文廣不載
B34n0193_p0181a03║初以脚氣連𤼵入東治療去後勑追因此抵罪謫配越州尋令
B34n0193_p0181a04║依律以法處斷僧正慧超任情乖旨擯徙廣州先懺京師大僧
B34n0193_p0181a05║寺遍方徙嶺表永棄荒裔遂令鳩集為役多闕晝則伏懺夜便
B34n0193_p0181a06║纘錄加又官私催逼惟日弗暇中甄條流文詞墜落將𤼵之日
B34n0193_p0181a07║遂以奏聞有勑停擯令住翻譯而此僧史方將刊定改前宿繁
B34n0193_p0181a08║更加芟足故其傳後自序云豈敢謂僧之董狐庶無曲筆耳然
B34n0193_p0181a09║唱之所撰文勝其質後人憑㨿揣而用之故數陳賞要為時所
B34n0193_p0181a10║列不測其終
B34n0193_p0181a11║續高僧傳為篇者十曰譯經觧義習禪明律護法感通遺身
B34n0193_p0181a12║讀誦興福雜科令於譯經義觧習禪明律感通雜科六種中
B34n0193_p0181a13║取其產於吴居於吴遊於吴者抄入此萹餘四種無渉於吳
B34n0193_p0181a14║者故無所錄
B34n0193_p0181a15║釋僧若傳（義觧初之苐五）釋道宣
B34n0193_p0181a16║釋僧若莊嚴寺僧璩之兄子也璩以律行清嚴見之前傳若少
B34n0193_p0181a17║而廉靜邑里推之十五出家住虎丘東山精舍事師恭孝與人
B34n0193_p0181a18║友善性好勤學出都住冶城寺弍十餘年經數通達道俗器賞
B34n0193_p0181a19║太常𡖖吴郡陸惠曉左民尚書陸澄深相接待年三十二志絕
B34n0193_p0181a20║風塵末東返虎丘栖身幽室簡出人世披文翫古自足雲霞雖
B34n0193_p0181b01║復茹菜不充單複不贍隨宜任運罕復經懷瑯琊王斌守吳每
B34n0193_p0181b02║延法集還都謂知己曰在郡賴得若公言謔大忘衰老見其比
B34n0193_p0181b03║歲放生為業仁逮䖝魚愛及飛走講說雖踈津梁不絕何必滅
B34n0193_p0181b04║迹巖岫方謂為道但出處不失其機彌覺其德高也天監八年
B34n0193_p0181b05║勑為彼郡僧正親當元帥猶肆意山內故失匡救之美致有貪
B34n0193_p0181b06║慢之詣未必加諸己要亦有貶暮齡以普通元年卒春秋七十
B34n0193_p0181b07║復有僧令者若之兄也亦以碩學知名少而雋警長益廉退經
B34n0193_p0181b08║律通明不永早世復有法度者住定林寺沉審其性言不卒暴
B34n0193_p0181b09║先行而後從焉時莊嚴寺又有惠梵惠朗並以內外廣學一期
B34n0193_p0181b10║標譽梵本吳氏剡人剛决強斷不事形名朗肌䫉霜潔時人目
B34n0193_p0181b11║為白朗屢講眾經頗入能例
B34n0193_p0181b12║釋僧旻傳（義觧初之苐八）釋道宣
B34n0193_p0181b13║釋僧旻姓孫氏家於吳郡之富春有吳開國大皇帝其先也幼
B34n0193_p0181b14║孤養能言而樂道七歲出家住虎丘西山寺為僧廻弟子從廻
B34n0193_p0181b15║受五經一聞能記精神洞出標群獨秀每與同輩言謔及諸典
B34n0193_p0181b16║禮未甞不慨然欲為己任宋吏部郎吳郡張辨謂之曰沙弥何
B34n0193_p0181b17║處旻曰貧道姓釋家於此山辯甚異之特進張緒見而歎曰松
B34n0193_p0181b18║柏雖小已有凌雲之氣由是顯譽年十三隨廻出都住白馬寺
B34n0193_p0181b19║寺僧多以轉讀唱導為業旻風韻清遠了不厝意年十六而廻
B34n0193_p0181b20║亡哀容俯仰率由自至喪禮畢移住莊嚴師仰曇景景久居寺
B34n0193_p0182a01║住雅有風軌大小和從寺給僧足旻安貧好學與同寺法雲禪
B34n0193_p0182a02║崗法關稟學柔次遠亮四公經論夕則合帔而臥晝則假衣而
B34n0193_p0182a03║行往返諮詢不避炎雪其精力䔍課如此大明數論究統經律
B34n0193_p0182a04║原始要終望表知裏內鑒諸己旁啟同志前疑往結靡不氷泮
B34n0193_p0182a05║雖命世碩學有是非之辯旻居中振𤼵曾無擁滯光緒既著風
B34n0193_p0182a06║猷宏遠齊文惠帝竟陵王子良深相貴敬請遺連接尚書令王
B34n0193_p0182a07║儉延請僧宗講涅槃經旻扣問聯環言皆摧敵儉曰若竺道生
B34n0193_p0182a08║入長安姚興於逍遙園見之使難道融義往復百翻言無不切
B34n0193_p0182a09║眾皆覩其風神服其英秀令此旻法師超悟天體性極照窮言
B34n0193_p0182a10║必興詣能使前無橫陣便是過之遠矣文宣甞講柔次二法師
B34n0193_p0182a11║於普弘寺共講成實大致通勝冠盖成陰旻於末席論議詞旨
B34n0193_p0182a12║清新致言宏𨗿往復神應聽者傾屬次公乃放麈尾而歎曰老
B34n0193_p0182a13║夫受業於彭城精思此之五聚有十五番以為難窟每恨不逢
B34n0193_p0182a14║勍敵必欲研盡自至金陵累年始見竭於今日矣且試思之晚
B34n0193_p0182a15║講當答及晚上講裁復數交詞義遂擁次公動容𮨇四座曰後
B34n0193_p0182a16║生可畏斯言信矣年二十六永明十年始於興福寺講成實論
B34n0193_p0182a17║先輩法師高視當世排競下筵其會如市山栖邑寺莫不掩扉
B34n0193_p0182a18║畢集衣冠士子四衢輻𠸫坐皆重膝不謂為迮言雖竟日無起
B34n0193_p0182a19║疲倦皆仰之如日月矣希風慕德者不遠萬里相造自晉宋相
B34n0193_p0182a20║承九論議者多高談大語競相誇罩及旻為師範稜落秀上機
B34n0193_p0182b01║變如神言氣典正座無洪聲之侶重以性多謙讓未常以理勝
B34n0193_p0182b02║加人處眾澄眸如入禪定其為道俗所推如此時人稱曰析剖
B34n0193_p0182b03║磐隱通古無例條貫始終受者易悟庶方蕩諸異論大同正法
B34n0193_p0182b04║矣於是名振日下聽眾千餘孜孜善誘曾無告倦晉安太守彭
B34n0193_p0182b05║城劉業甞謂旻曰法師經論通博何以立義多儒荅曰宋世貴
B34n0193_p0182b06║道生頓悟以通經齊時重僧柔影毗曇以講道貧道謹依經文
B34n0193_p0182b07║文玄則玄文儒則儒耳時竟陵王世子蕭昭胄出守會稽有要
B34n0193_p0182b08║旻共往征虜別之旻曰吾止講席相識未甞修詣聞其得郡便
B34n0193_p0182b09║狼狽遠別意所不欲眾因是亦止永元元年勑僧局請三十僧
B34n0193_p0182b10║入華林園夏講僧正擬旻為法主旻止之或曰何故荅曰此乃
B34n0193_p0182b11║內潤法師不能外益學士非謂講者由是譽傳遐邇名動京師
B34n0193_p0182b12║瑯琊王仲寶吳人張思光學別當時清貞獨絕並投分請交申
B34n0193_p0182b13║以縞帶年立之後頻事開觧蔚為宗匠九部五時若指諸掌玄
B34n0193_p0182b14║理伏難坦然夷易故緇素結轍華鄙邀延復屯萃矣時有令聞
B34n0193_p0182b15║夙成負新來之風耆年素望懷新舊之恥設伏者比肩翹開者
B34n0193_p0182b16║間出旻隨方領會弘量有餘皆銜璧輿櫬嚮然風靡者一人而
B34n0193_p0182b17║已值齊曆橫流道屬昏詖時寵小人世嫉君子因避地徐部仍
B34n0193_p0182b18║受請入吳法輪繼轉勝幢屢建皆隨根獲潤有聞南北皇梁膺
B34n0193_p0182b19║運乃翻然自遠言從帝則以天監五年遊于都輦天子禮接下
B34n0193_p0182b20║筵亟深睠悅勑僧正慧超銜詔到房欲屈與法寵法雲汝南周
B34n0193_p0183a01║捨等入華林園道義自兹已後優位日隆六年制注波若經以
B34n0193_p0183a02║通大訓朝貴皆思弘厥典又請京邑五大法師於五寺首講以
B34n0193_p0183a03║旻道居其右迺眷帝情深見悅可因請為家僧四事供給又勑
B34n0193_p0183a04║於惠輪殿講勝鬘經帝自臨聽仍選才學道俗釋僧智僧晃臨
B34n0193_p0183a05║川王記室東莞劉勰等三十人同集上定林寺抄一切經論以
B34n0193_p0183a06║類相從凡八十卷皆令取裏於旻十一年春忽感風疾後雖小
B34n0193_p0183a07║間心猶忘誤言語遲蹇旻曰自登座講說已二十年如見此病
B34n0193_p0183a08║例無平復講事盡矣乃修飾房內隔立道塲日夜禮懺後吳郡
B34n0193_p0183a09║太守張光吳興太守謝覽各遣僚佐至都表上延請有勑給船
B34n0193_p0183a10║仗資粮𤼵遣二郡迎候舟楫滿川京師學士雲隨霧合中途守
B34n0193_p0183a11║宰莫不郊迎晉陵太守蔡樽出候門迎之歎曰昔仲尼素王於
B34n0193_p0183a12║周今旻公又素王於梁矣天監末年下勑於莊嚴寺建八座法
B34n0193_p0183a13║輪講者五僧以年臘相次旻最處後眾徒彌盛莊嚴講堂宋世
B34n0193_p0183a14║祖所立欒櫨增映延袤遐遠至於是日不容聽眾執事啟聞有
B34n0193_p0183a15║勑聽停講五十日悉移𥦗戶四出簷霤又進給牀五十張猶為
B34n0193_p0183a16║迫迮桄桯摧折日有十数得人之盛皆此類焉旻因捨什物嚫
B34n0193_p0183a17║施擬立大堂慮未周用待庫生長傳付後僧又於簡靜寺講十
B34n0193_p0183a18║地經堂宇先有五間慮有迫迮又於堂前權起五間合而為一
B34n0193_p0183a19║及至就講寺內悉滿斯盛化之來殆非意矣少與齊人張融謝
B34n0193_p0183a20║眺友善天人才學通人莫不致禮雖居重名不嘉榮勢閒處一
B34n0193_p0183b01║室蕑通豪右眾人多恨之唯吳郡陸倕博學自居名位通顯早
B34n0193_p0183b02║崇禮敬旻亦密相器重時為太子中庶𭀀從到房旻稱疾不見
B34n0193_p0183b03║倕欣然曰此誠弟子所望也人皆推倕之愛名德也弥重旻之
B34n0193_p0183b04║不趣於世暨普通之後先疾連𤼵弥懷退靜夜還虎丘人無知
B34n0193_p0183b05║者時蕭昂出守吳興欲過山展禮山主智遷先知以告旻旻曰
B34n0193_p0183b06║吾山藪病人無事見貴二千石昔戴顒隱居北嶺宋江夏王入
B34n0193_p0183b07║山詣之高臥牖下不與相見吾雖德薄請附戴公之事矣及蕭
B34n0193_p0183b08║至旻從後門而遁其年皇太子遣通事舍人何思澄銜命致禮
B34n0193_p0183b09║贈以几杖鑪奩褥席麈尾拂扇等五年下勑延還移住開善使
B34n0193_p0183b10║所在備禮𤼵遣不得循常以稽天望於路增劇未堪山寺權停
B34n0193_p0183b11║莊嚴因遂弥留以至大漸良醫上藥備於寺內中使參候相望
B34n0193_p0183b12║馳道以大通八年二月一日清旦卒於寺房春秋六十一天子
B34n0193_p0183b13║悲惜儲君嗟愧勑以其月六日窆於鍾山之開善墓所喪事大
B34n0193_p0183b14║小随由備辨隱士陳留阮孝緒為著墓誌弟子智學惠慶等建
B34n0193_p0183b15║立三碑其二碑皇太子湘東王並為製文樹於墓側徵士何胤
B34n0193_p0183b16║著文立於本寺初旻甞樂於禪默乃依所立義試遍安心旬日
B34n0193_p0183b17║之間遂得入定問諸禪師皆云門戶雖殊造寂不異又甞於講
B34n0193_p0183b18║日謂眾曰昔弥天釋道安每講於定坐後常使都講等為含靈
B34n0193_p0183b19║轉經三契此事又廢既是前修勝業欲屈夫眾各誦觀世音經
B34n0193_p0183b20║一遍於是合坐欣然遠近相習𠇍後道俗捨物乞講前誦經由
B34n0193_p0184a01║此始也時有靈根寺道超比丘勤學自勵願明觧如旻夢有人
B34n0193_p0184a02║言僧旻法師毗婆尸佛已能講說君始修習云何可等但自加
B34n0193_p0184a03║功不患不随分得觧後大領悟旻𡮢造弥勒佛并諸供具朝夕
B34n0193_p0184a04║禮謁乃夢見弥勒佛遣化菩薩送菩提樹與之菩薩曰菩提樹
B34n0193_p0184a05║者梁言道塲樹也弟子頗宣其言旻聞而勗之曰禮有六夢正
B34n0193_p0184a06║夢惟一乃是好惡之先徵故周立占夢之官後代廢之正以俗
B34n0193_p0184a07║人澆偽亟多假說吾前所夢乃心想耳汝勿傳之以莊嚴寺門
B34n0193_p0184a08║及諸墻宇古製不工又吳虎丘山西寺朽壞日久並加繕改事
B34n0193_p0184a09║盡弘麗旻所造經像全不封附湏者便給放生布施未甞倦廢
B34n0193_p0184a10║弟子諮曰和尚所修功德誠多未始建大齋會恐福事未圓旻
B34n0193_p0184a11║曰大齋乃有一時𤼵起之益吾寡乏人力難得盡理又且米菜
B34n0193_p0184a12║醬醋樵水湯炭踐蹹洗炙傷害㣲䖝豈有數量慮有此事故不
B34n0193_p0184a13║敢為也如復求寄王宮官府有勢之家使役雖多彌難盡意近
B34n0193_p0184a14║識觀之籍此開悟智者窺之有求名之誚要請法俗侵星早到
B34n0193_p0184a15║若不專至有乖素心若現斯言猶渉譏笑故吾不為也旻笑言
B34n0193_p0184a16║美善舉止吐納膏腴自生顧眄風飆滿室凢所施為不為名利
B34n0193_p0184a17║勤注教勗形於言晤先人後已常若不及甞有餘師言弟子不
B34n0193_p0184a18║恭者旻呼與相見為設飲食方便誘諭遂成善士生無左道卜
B34n0193_p0184a19║筮不妄罔惑凢人又不假託奇恠以誑近識貴人君子皆景慕
B34n0193_p0184a20║焉營居負販者亦望風而畏敬聞其名者偽夫正鄙夫立所著
B34n0193_p0184b01║論疏雜集四聲指歸詩譜決疑等百有餘卷流世
B34n0193_p0184b02║恒智劉鳳
B34n0193_p0184b03║恒智梁天監中來遊嘉定聞蘆▆中有虎智趺坐經旬時村氓
B34n0193_p0184b04║饋食見二虎馴狎左右眾驚異因捨田結菴居之宋嘉定中建
B34n0193_p0184b05║保安禪寺於此（一）
B34n0193_p0184b06║釋智藏傳（義觧初之苐十二）釋道宣
B34n0193_p0184b07║釋智藏姓𮨇氏本名淨藏吳郡吳人少傳曜之八世也高祖彭
B34n0193_p0184b08║年司農卿曾祖淳錢唐令祖瑤之員外郎父暎奉朝請早亡其
B34n0193_p0184b09║母甞夢繞吳城一帀密雲四布而天中開朗眾星墜地取而吞
B34n0193_p0184b10║之因而有娠焉及生藏也少而𦖟敏常懷退讓果食衣服爰及
B34n0193_p0184b11║威儀皆新華先讓而處下未由此擊譽鄉閭敬而尚重年十六
B34n0193_p0184b12║代宋明帝出家以㤗初六年勑住興皇寺事師上定林寺僧遠
B34n0193_p0184b13║僧祐天安寺弘宗此諸名德傳如前述藏稟依訓範敬義弘隆
B34n0193_p0184b14║甞遇師疾甚不食多日藏亦從之待師進飲藏還進飲乃至平
B34n0193_p0184b15║復方從師好自是戒德堅明學業通奧眾所知識超於夷等當
B34n0193_p0184b16║時柔次二公玄宗盖世初從受學挹酌經論統辯精理及其開
B34n0193_p0184b17║闥延敵莫能渉其津者藏洞曉若神徵言每吐預有比蹤罔不
B34n0193_p0184b18║折伏於是二僧歎揖自以弗及之也齊太尉文憲王公深懷欽
B34n0193_p0184b19║悅爰請安居常歎相知之晚太宰文宣王建立正典紹隆釋教
B34n0193_p0184b20║將講淨名選窮上首乃招集精觧二十餘僧探授符策乃得於
B34n0193_p0185a01║藏年臘最小獨居末坐敷述義理罔或抗𢖍道俗翕然弥崇高
B34n0193_p0185a02║譽先是會稽慎法師志欲宣通妙法乃請文宣方求講匠以藏
B34n0193_p0185a03║名稱普聞允當僉屬遂流連會討多歷年祀服膺鼓箇寔繁有
B34n0193_p0185a04║徒但以律部未精重遊京輦信同瓶喻有似燈傳俄而十誦明
B34n0193_p0185a05║了諸部薄究未還吳郡道流生地也學人裏灯随之不少永先
B34n0193_p0185a06║二年重遊禹穴居法華山繼眾弘業及齊德將謝王室太騷天
B34n0193_p0185a07║地既閉經籍道廢遂翻然高舉欲終焉禹穴逮有梁革命大弘
B34n0193_p0185a08║正法皇華既至方遊京輦天子下禮承修榮貴莫不來敬聖僧
B34n0193_p0185a09║寶誌遷神窀穸于鍾阜於墓前建塔寺名開善勑藏居之初藏
B34n0193_p0185a10║未受具戒遇誌於定林上寺遂推令居前垂示崇敬之迹識知
B34n0193_p0185a11║德望有歸告之先見矣時梁武崇信釋門宮闕恣其遊踐主者
B34n0193_p0185a12║以負扆南面域中一人議以御座之法唯天子所昇沙門一不
B34n0193_p0185a13║霑預藏聞之勃然厲色即入金門上正殿踞法座抗聲曰貧道
B34n0193_p0185a14║昔為吳中頋即尚不慙御榻况復廼祖定光金輪釋子也檀越
B34n0193_p0185a15║若殺貧道即殺不慮無受生之處若付在上方獄中不妨行道
B34n0193_p0185a16║即拂衣而起帝遂罷勑任從前法斯跨略天子高岸釋門皆此
B34n0193_p0185a17║類也有野姥者工相人也為記吉凶百不失一謂藏曰法師聰
B34n0193_p0185a18║辨盖世天下流名但恨年命不長可至三十一矣時年二十有
B34n0193_p0185a19║九聞斯促報講觧頓息竭精修道𤼵大誓願不出寺門遂探經
B34n0193_p0185a20║藏得金剛波若受持讀誦畢命奉之至所厄暮年香湯洗浴淨
B34n0193_p0185b01║室誦經以待死至俄而聞空中聲曰善男子汝往年三十一者
B34n0193_p0185b02║是報盡期由波若經力得倍壽矣藏後出山試過前相者乃大
B34n0193_p0185b03║驚起曰何因尚在世也前見短壽之相今了一無沙門誠不可
B34n0193_p0185b04║相矣藏問今得至幾荅云色相骨法年六十餘藏曰五十知命
B34n0193_p0185b05║已不為夭况復過也乃以由緣告之相者欣服竟以畢年辤世
B34n0193_p0185b06║終如相言於是江左道俗競誦此經多有徵應乃至于今日有
B34n0193_p0185b07║光大感通屢結逮梁大同中敬重三寶利動昏心澆波之儔肆
B34n0193_p0185b08║情下達僧正憲網無施於過門帝欲自御僧官維任法侶勑主
B34n0193_p0185b09║書徧令許者署名于時盛哲無敢抗者皆匿然投筆後以䟽聞
B34n0193_p0185b10║藏藏以茟橫轢之告曰佛法大海非俗人所知帝覽之不以介
B34n0193_p0185b11║意斯亦拒畧萬乘季代一人而已帝意弥盛事將施行於世雖
B34n0193_p0185b12║藏後未同而勑已先被晚於華光殿設會眾僧大集後藏方至
B34n0193_p0185b13║帝曰比見僧尼多未調習白衣僧正不觧律科以俗法治之傷
B34n0193_p0185b14║於過重弟子暇日欲自為白衣僧正亦依律立法此雖是師之
B34n0193_p0185b15║事然佛亦復付囑國主向來與諸僧共論咸言不異法師意旨
B34n0193_p0185b16║如何藏曰陛下欲自臨僧事實光顯正法但僧尼多不如律所
B34n0193_p0185b17║願垂慈矜恕此事為後帝曰弟子此意豈欲苦眾僧耶正謂俗
B34n0193_p0185b18║愚過重自可依律定之法師乃令矜恕此意何在荅曰陛下誠
B34n0193_p0185b19║欲降重從輕但末代眾僧難皆如律故敢乞矜恕帝曰請問諸
B34n0193_p0185b20║僧犯罪佛法應冶之不荅曰竊以佛理深遠教有出沒意謂亦
B34n0193_p0186a01║治亦不治帝曰惟見付囑國王治之何處有不治之說荅曰調
B34n0193_p0186a02║達親是其事如來置之不治帝曰法師意謂調達何人荅曰調
B34n0193_p0186a03║達乃誠不可測夫示迹正欲顯教若不可不治聖人何容示此
B34n0193_p0186a04║若一向治之則眾僧不立一向不治亦復不立帝動容追停前
B34n0193_p0186a05║勑諸僧震懼相率啟請帝曰藏法師是大丈夫心謂是則道是
B34n0193_p0186a06║言非則道非致詞宏大不以形命相累諸法師非大丈夫意實
B34n0193_p0186a07║不同言則不異弟子向與藏法師碩諍而諸法師默然無見助
B34n0193_p0186a08║者豈非意在不同耳事遂獲寢藏出告諸徒属曰國王欲以佛
B34n0193_p0186a09║法為己任乃是大士用心然衣𠜍一家子弟十数未必稱意况
B34n0193_p0186a10║復眾僧五方混雜未易辨明正湏去其甚泰耳且如來戒律布
B34n0193_p0186a11║在世間若能遵用足相綱理僧正非但無益為損弘多常欲勸
B34n0193_p0186a12║令罷之豈容讚成此事或曰理極如此當萬乘之怒何能夷然
B34n0193_p0186a13║藏笑曰此實可畏但吾年老縱復阿旨附會終不長生然死本
B34n0193_p0186a14║所不惜故安之耳後法雲謂眾曰常於義理之中未能相謝一
B34n0193_p0186a15║日之事真可愧伏不久勑於彭城寺講成實聽侶百餘皆一時
B34n0193_p0186a16║翹秀學觀榮之又勑於慧輪殿講波若經別勑大德三十人預
B34n0193_p0186a17║座藏開釋𤼵暢各有清技皆著私記擬後傳習天監末年春捨
B34n0193_p0186a18║身大懺招集道俗并自講金剛波若以為極悔唯留衣缽餘者
B34n0193_p0186a19║傾盡一無遺餘陳郡謝幾卿指挂衣竹戱曰猶留此物尚有意
B34n0193_p0186a20║耶藏曰身猶未滅意何由盡而尚懷靖處託意山林還居開善
B34n0193_p0186b01║因不履世時或勑會乃上啟辤曰夙昔顧昔心或不調欲依佛
B34n0193_p0186b02║一語於空閒自制而從緣流二十餘載在乎少壯故可推斥今
B34n0193_p0186b03║既老病身心俱減若復退一毫便不堪自課故願言靜處少自
B34n0193_p0186b04║榮衛非敢傲世求名非欲從閒自誕特是常人近情懼前途之
B34n0193_p0186b05║已迫耳帝手勑諭曰求空自閑依空入慧高蹈養神實是勝樂
B34n0193_p0186b06║不違三乘亦以随喜惟別之際能無恨然岐路贈言古人所重
B34n0193_p0186b07║猶勸法師行無礙心大悲為首方便利益随時用舍不宜頓杜
B34n0193_p0186b08║以隔礙心行菩薩道無有是處勑往及頻仍久之藏持操不改
B34n0193_p0186b09║帝將受菩薩戒勑僧正牒老宿德望時超正略牒法深慧約智
B34n0193_p0186b10║藏三人而帝意在於智藏仍取之矣皇太子尤相敬接將致北
B34n0193_p0186b11║靣之禮肅恭虔往朱輪徐動鳴笳啟路降尊下禮就而謁之從
B34n0193_p0186b12║遵戒範永為師傳又請於寺講大涅槃親臨幄坐爰命諮質朝
B34n0193_p0186b13║賢時彥道俗盈堂法筵之盛未之前聞又於北閣更延談論皆
B34n0193_p0186b14║歎曰陪預勝席未曾有也藏任吹噓真行平等毀譽不動榮利
B34n0193_p0186b15║未千宴坐空閒嶷然山立雖神寓凝隔風韻清高其應物也汲
B34n0193_p0186b16║汲然如有不足可謂望儼即溫君子之變者矣自現處巖岫晦
B34n0193_p0186b17║形人世又於寺外山曲別立頭陀之舍六所並是茅茨容膝而
B34n0193_p0186b18║已皇太子聞而遊覽焉各賦詩而𨑰其後章云非曰樂逸遊意
B34n0193_p0186b19║欲識箕潁藏結心世表常行懺悔每於六時翹仰靈相口云理
B34n0193_p0186b20║味深玄淺思斟酌自抱疑礙恐乖聖意多僻因而懇惻詞淚俱
B34n0193_p0187a01║𤼵嘗宿靈曜寺夜漸用心見有金光照曜一室洞明人問其故
B34n0193_p0187a02║荅曰此中奇妙未可得言是旦遘疾至於大漸帝及儲君中使
B34n0193_p0187a03║相望四部白黑日夜𠫵候勑為建齋手制願文并繼以毉藥而
B34n0193_p0187a04║天乎不愸唯增不降臨終詞色詳正遺言唯在弘法以普通三
B34n0193_p0187a05║年九月十五日卒於寺房春秋六十有五勑[(蕵-食+匕)/大]獨龍之山赴送
B34n0193_p0187a06║盈道同為建碑墳所寺內各一新安太守蕭機製文湘東王繹
B34n0193_p0187a07║製銘太子中庶子陳郡殷鈞為立墓誌初藏嘗夢見金粟如來
B34n0193_p0187a08║入室共談執二麈尾其一寶裝其一者素留素者與藏又徵士
B34n0193_p0187a09║廬江何胤居吳郡虎丘山遇一神僧捉一函書云有人來寄語
B34n0193_p0187a10║須臾失之及開函視全不識其文詞後訪魏僧云是大莊嚴論
B34n0193_p0187a11║中間兩紙也時人咸謂藏之所致又彭城劉混之罪當從戮藏
B34n0193_p0187a12║時處後堂為帝述四等義外奏聞之帝曰今為國事不得道四
B34n0193_p0187a13║等義如何藏曰言行乘機也今機𤼵而不中失在何人四等之
B34n0193_p0187a14║舉義非徒設帝遂捨而不問竟以獲免劉氏終亦不委斯由其
B34n0193_p0187a15║潛濟益被率多如此凢講大小品涅槃波若法華十地金光明
B34n0193_p0187a16║成實百論阿毗曇心等各著義䟽行世
B34n0193_p0187a17║雲棲袾宏緇門崇行錄載寵法師禮懺智藏誦經賛曰修短
B34n0193_p0187a18║分也禮懺誦經而壽延則宿因之說廢矣噫還帶而夭相除
B34n0193_p0187a19║渡蟻而貴形現人力尚可回天况三寶不思議力耶獨恨精
B34n0193_p0187a20║誠不能如二公耳鼓[竺-二+(壹-豆+(石/木))]籥而為經交杵碓而成禮亦何怪乎
B34n0193_p0187b01║感應之無由也
B34n0193_p0187b02║釋僧遷傳（義觧二之苐二十一）釋道宣
B34n0193_p0187b03║釋僧遷姓嚴吳郡吳人孝敬夙彰侍中王錫見而異之一面定
B34n0193_p0187b04║交師事鍾山靈曜道則法師則亦權行外彰深相推重後遊談
B34n0193_p0187b05║講肆縱辯天垂曾難招提慧琰禪品義精思間出中座嗟揚招
B34n0193_p0187b06║提因改舊致更新章句梁高有勑興善殿義集登即銳辨如流
B34n0193_p0187b07║帝有嘉之仍降家僧之禮帝制勝鬘義䟽班壽光殿諸僧咸懷
B34n0193_p0187b08║自恧遷深窮理窟特詔敷述皇儲尚書令何敬容以並請論擊
B34n0193_p0187b09║道俗欣洽時論韙之中興荊鄴正位僧端職任朞月道風飈舉
B34n0193_p0187b10║恂恂七眾不肅而成昔晉氏始置僧司迄茲四代求之備業罕
B34n0193_p0187b11║有斯焉自後探索幽求經誥盤結皆鍼盲起廢怡然從正以天
B34n0193_p0187b12║保十二年四月十七日移神大寶精舍春秋七十有九于二十
B34n0193_p0187b13║日葬於江陵之中華北山初年少孝稟自然家貧親老珍養或
B34n0193_p0187b14║闕後名德既立供䞋腴旨進益陳及處艱憂毀幾致滅年方弱
B34n0193_p0187b15║𠜍便誦法華數溢六千坐而若𥧌親見普賢香光照燭仍降摩
B34n0193_p0187b16║頂書而不傳大漸惟幾方陳同志凡講湼槃大品十八部經各
B34n0193_p0187b17║數十遍皆製義䟽流於後學等觀即梁明帝之法名也自云北
B34n0193_p0187b18║面歸依時移三紀擁經問道十有三年終識苦空功由善道况
B34n0193_p0187b19║乎福曰五世師資兩葉仁既厚矣義實深焉遂刊碑墳壟述德
B34n0193_p0187b20║如左
B34n0193_p0188a01║釋道超傳（義觧二之苐十）釋道宣
B34n0193_p0188a02║釋道超姓陸吳郡吳人吳丞相敬風之六世也祖昭尚書金部
B34n0193_p0188a03║父遵散騎侍郎超少以勤篤知名與同縣慧安早投莫逆俱遊
B34n0193_p0188a04║上京共契請業時旻法師住靈基寺值旻東講因共聽沙門法
B34n0193_p0188a05║珍成論至滅諦初聞三心滅無先後超曰斯之言悞非吾師也
B34n0193_p0188a06║見旻觧𠜍一方海內諮仰輟寢忘味以夜係晝但性褊躁銳不
B34n0193_p0188a07║𮨇功少願望已多每打髀嘆曰為尒漠漠生肇笑人又聞龍光
B34n0193_p0188a08║寺僧整始就講說弥復勇銳歎曰乃可無七尺何事在於人後
B34n0193_p0188a09║惆悵疾心累日廢業因自懺悔求諸佛菩薩乞加威神令其慧
B34n0193_p0188a10║悟如僧旻也事在旻傳遂勤劬苦至有頃洞徹終日熙怡獨語
B34n0193_p0188a11║獨笑每言無價寶珠我今已得雍容高步負氣凌俗白黑改觀
B34n0193_p0188a12║名駕當時及至講說觧析疑伏每無遺隱若復為賓雅伏意氣
B34n0193_p0188a13║求相擊抗若遇机臨敵無不應躡同寺僧道賁年齒小大亦㣲
B34n0193_p0188a14║向學方而性多怠惰不能克己橫相陵罵超亦盱𢖍嘯傲未之
B34n0193_p0188a15║数也他日賁曰我之與卿誰相優劣超曰若論年臘請以相寄
B34n0193_p0188a16║胸臆之量未論先後時為直言自超處獨房屏絕賔伴內外墳
B34n0193_p0188a17║典常擁膝前而手不釋卷加以塵埃滿屋蟋蟀鳴壁中書郎吳
B34n0193_p0188a18║郡張率謂曰蟲鳴聒耳塵土埋膝安能對此而無忤耶答曰時
B34n0193_p0188a19║聞此聲是代蕭管塵随風來我未暇掃致忤名賔為愧多矣時
B34n0193_p0188a20║人高其放達年三十六以天監初卒有慧安道人住湘宮寺探
B34n0193_p0188b01║玄析奧甚有精理年三十二卒於住寺時以盛年俱卒楊輦同
B34n0193_p0188b02║哀
B34n0193_p0188b03║釋法勇傳（義觧三之苐三）釋道宣
B34n0193_p0188b04║釋法勇厥姓桓氏其先譙國龍亢人也祖法式尚書外兵錢唐
B34n0193_p0188b05║令因此遁迹于虎丘山後客寓居吳郡吳縣東鄉桓里父獻弱
B34n0193_p0188b06║齡早亡母張氏嘗夢身登佛塔獲二金菩薩俄育二男並幼而
B34n0193_p0188b07║入道長則慧𦖟勇其次也初出楊都依止靈曜寺則師為和上
B34n0193_p0188b08║銳志禪誦治身𬞞菲随方受業不事專門豈非版金成寶方資
B34n0193_p0188b09║刻鏤宣玉有美必待刮磨誠有由矣年登具戒從靜眾寺峯律
B34n0193_p0188b10║師遊學十誦有龍光寺僧綽建元寺法寵並道秀域中聲高梵
B34n0193_p0188b11║表乃服膺座右稟宗成實刻情砥礪寢食忘疲苦思沉淪坑岸
B34n0193_p0188b12║斯墜弥歷寒暑博習大成至年三十法輪便轉自此遠致學徒
B34n0193_p0188b13║盛開講肆高視上京欝為翹彩專講論文將十許遍俄而梁季
B34n0193_p0188b14║傾覆人有沸騰每思遁世莫知其所于時挕山詮尚直轡一乘
B34n0193_p0188b15║橫行出世随机引悟有願遵焉嘗行報恩寺前忽見人云從攝
B34n0193_p0188b16║山來授竹如意謂勇曰尋當如意俄失蹤迹信宿之間又有漆
B34n0193_p0188b17║函盛三論一部置房前𥦗上尋究莫知來也欣茲嘉瑞銳勇難
B34n0193_p0188b18║任因此拂衣里開駕言泉石期神杳冥非企禽臺之侶修空習
B34n0193_p0188b19║慧寔追林遠之風便停止觀寺朝夕侃侃如也詮師忘以年期
B34n0193_p0188b20║義兼師友抑亦宮羽相諧氷藍待益之志也自此言刈章句採
B34n0193_p0189a01║擷希㣲凡厥釋經莫不包舉大法獲傳于焉是賴天嘉五年世
B34n0193_p0189a02║祖文皇請講于太極殿百辟具陳七眾咸萃景仰之輩觀風繼
B34n0193_p0189a03║踵遊息之伍附影成群自此聲名籍甚矣住大禪眾寺十有八
B34n0193_p0189a04║載及造講堂也門人聽侶經營不日接雷飛軒製置弘敞題曰
B34n0193_p0189a05║般若之堂也以至德元年五月二十八日遘疾少時平旦神逝
B34n0193_p0189a06║春秋六十有九然其大漸之時神容不變經宿頂煖眾皆異之
B34n0193_p0189a07║至六月六日窆于攝山西嶺自始至終講華嚴涅槃方等大集
B34n0193_p0189a08║大品各二十遍智論中百十二門論各三十五遍餘有法華思
B34n0193_p0189a09║益等数部不記又早捨親愛弱而貞苦文章聲辨時世高之爰
B34n0193_p0189a10║至啟手啟足不緇不涅實像教之棟梁精義之林藪弟子等追
B34n0193_p0189a11║深北靣之禮鐫石碑之其文侍中尚書令濟陽江枚製
B34n0193_p0189a12║釋法澄傳（義觧五之苐十一）釋道宣
B34n0193_p0189a13║釋法澄吳郡人少機警善談論文章書史頗皆綜渉初從興皇
B34n0193_p0189a14║朗公講釋三論至於教旨乖競者皆條理而通暢焉末聚徒立
B34n0193_p0189a15║講于江都開善寺常聽二百餘僧化洽吳楚傳譽淮海負衷相
B34n0193_p0189a16║趨日增位席晉王置四道場澄被召入安時悟物弘道無絕仁
B34n0193_p0189a17║壽三年奉命闢壤居于日嚴廣流視聽憲章新致披講智論聲
B34n0193_p0189a18║望弥重京師碩學咸謁問之煬帝徙駕東都定鼎伊𨿅從出淆
B34n0193_p0189a19║右因疾而終時年七十餘矣
B34n0193_p0189a20║釋智聚傳釋道宣
B34n0193_p0189b01║釋智聚姓朱氏住蘇州虎丘東山寺神氣清遠彰於襁褓深厭
B34n0193_p0189b02║籠樊樂希寥廓初投武丘胤法師胤道藝之重羽儀當世聚兮
B34n0193_p0189b03║陰無怠請益深旨有同郡顧希馮會稽謝峻岳義府經肆東南
B34n0193_p0189b04║之美並欽高德同挹清風由是儒釋通宏真俗具舉宮墻重仞
B34n0193_p0189b05║允得其門纔踰弱𠜍便宏講說莊嚴䂃師新實一宗鷹楊萬代
B34n0193_p0189b06║遂伏膺諮質百舍非遠斐𤼵既精疑滯咸析汝南周弘正博通
B34n0193_p0189b07║內外鑒賞人倫常歎嘉之以為釋門之瑚璉也陳鄱陽王伯山
B34n0193_p0189b08║新安王伯周新蔡王叔齊並降貴慕道延請敷說至德二年奉
B34n0193_p0189b09║勑於太極殿講金光絕天子親臨法席具僚咸在故能寫此懸
B34n0193_p0189b10║河振斯木鐸亹亹奇韻超超入神或有捷徑小道互持邪論莫
B34n0193_p0189b11║不𢌞車杜口改心易業人主歎賞稱善久之至德三年丁外憂
B34n0193_p0189b12║泣血銜哀殆將毀滅因此言歸舊里止於東山精舍善說不休
B34n0193_p0189b13║法輪常轉開皇十一年爰降勑書態懃勞問法師栖身淨土援
B34n0193_p0189b14║志法門普為眾生宣揚正教勤修功德率勵法徒專心講誦曠
B34n0193_p0189b15║濟群品欽承德業甚以嘉之尚書令楚公素左僕射邳公威並
B34n0193_p0189b16║躬到道場接足頂禮咸捨淨財資莊形命十二年勑置僧官道
B34n0193_p0189b17║俗稽請居平等之任聚以服道斯人直心應物和合之眾清風
B34n0193_p0189b18║穆如也時郡將宗成劉公夙仰高名常欽盛德及剖符臨鎮請
B34n0193_p0189b19║為菩薩戒師齊王暕以帝子之貴作牧淮海乃降教書至山延
B34n0193_p0189b20║曰弟子下車舊楚亟改炎凉逖聽清規其來有日敬承幽栖山
B34n0193_p0190a01║谷多歷年所道風勝氣獨擅當今故以德𠜍林遠道超生什炳
B34n0193_p0190a02║斯慧炬以悟群迷獨步江東何甚之美未獲稽疑下筵飡承高
B34n0193_p0190a03║義杼柚之勞載盈懷抱㨿虎之岫川途不遙翔鷺之濤風烟相
B34n0193_p0190a04║接必願振忍辱之衣赴翹勤之望乃固辭以疾事不獲從引藉
B34n0193_p0190a05║平臺深加敬禮頻遣使人請弘大教惟聚志違人世心逸江湖
B34n0193_p0190a06║詞翰懇惻固求東𨑰王亦弘以塵外得遂宿心資給所湏將送
B34n0193_p0190a07║甚重於是接淅晨征還居山寺現疾浹旬而神用無爽以大業
B34n0193_p0190a08║五年十一月二十四日終於本住容貌若存頂暖身柔皆如平
B34n0193_p0190a09║日聞諸前記乃感果之徵也春秋七十有二即以其年十二月
B34n0193_p0190a10║窆於山之南嶺惟聚性託夷遠衿情閑澹等懷遇物弘量居心
B34n0193_p0190a11║楚越拘情得喪兼遣方寸之地悠然罕測美丰姿善談笑流連
B34n0193_p0190a12║賞悟見者忘𨑰加以樂說忘疲摠持無失講大品涅槃法華等
B34n0193_p0190a13║各二十徧單經適務者罕得記焉又居身清儉不在飾玩衣鉢
B34n0193_p0190a14║已外隨用檀捨方丈之內虛空蕭然几榻之間文䟽而已故能
B34n0193_p0190a15║道盛一時名重當世其所造丈八盧舍那無量壽荊州瑞像于
B34n0193_p0190a16║寺供養并起澗西佛殿二所廻廊周遍具二莊嚴弟子道恭猶
B34n0193_p0190a17║子道順德惟上首業盛傳燈咸樹高碑用旌景行秘書虞世南
B34n0193_p0190a18║為文
B34n0193_p0190a19║釋智炬傳（義觧七之第二）釋道宣
B34n0193_p0190a20║釋智炬姓吴氏吴郡人性矜莊善機會美容貌雅為眾表又善
B34n0193_p0190b01║草隸偏愛文章每值名賔輙屬興綴彩舖詞橫錦勇思霏霜而
B34n0193_p0190b02║儀軌憲司未㳂流俗初聽興王朗公講討窮深致學𠜍時雄而
B34n0193_p0190b03║神氣高標　物峯出威儀庠序容止端隆雖寢處虛閒立操無
B34n0193_p0190b04║改有人私覘兩月徒行空野攝衣無見抄反欣其謹慎故重敘
B34n0193_p0190b05║之講四論大品洞開幽府鏡識宗歸披釋金陵望風頓帙吐納
B34n0193_p0190b06║機辯適對當時宏匠浙東砥礪前學致使禹穴西騖成噐極繁
B34n0193_p0190b07║末於故都建初寺又講三論常聽百人蔣州刺史武山公郭演
B34n0193_p0190b08║隋之良宰創莅南蕃奉敬諮謁隆情歸禁隋煬往鎮楊越採拔
B34n0193_p0190b09║英靈炬既譽洽東歐名流西楚徵居慧日處以異倫而執志出
B34n0193_p0190b10║羣言成世則欲使道張帝里學潤秦川開皇十九年更移関壤
B34n0193_p0190b11║勑住京都之日嚴寺供由晉國教問隆繁置以華房朋以明德
B34n0193_p0190b12║一期俊傑並是四海搜揚規矩特立清秀不偶群侶𮗆思幽尋
B34n0193_p0190b13║無㣲不討外辭以疾內寔旁通業競六時研精九部纔有昏昧
B34n0193_p0190b14║覽興賦詩時暫闋餘便觀統略製中論䟽止觧偈文責自所銷
B34n0193_p0190b15║鄙而輕削每講談敘清攉宗致雅渉曇影之風義窟文鋒頗懷
B34n0193_p0190b16║洪偃之量時有同師沙門吉藏者學本興皇威名相架文藻橫
B34n0193_p0190b17║逸炬實過之所以每講序王皆製新序詞各不同京華德望飡
B34n0193_p0190b18║附味道者殷矣而性罕外狎課力逞詞自非眾集未曾瞻覿以
B34n0193_p0190b19║大業二年正月卒于寺房春秋七十有二葬京郊之南門人慧
B34n0193_p0190b20║感慧頥親承嘉誨詢處有歸後於江之左右所在通化各領問
B34n0193_p0191a01║侶眾出百人傳嗣宗勣不真遺緒
B34n0193_p0191a02║釋道慶傳（義觧八之第十五）釋道宣
B34n0193_p0191a03║釋道慶姓戴其先廣陵後遁度江家於無錫年十一出家事吳
B34n0193_p0191a04║郡建善寺藏闍梨服勤盡禮同侶所推十七出都聽彭城寺講
B34n0193_p0191a05║成實論大義餘理皆莫之遺所以時匠目曰懸日月於懷中注
B34n0193_p0191a06║江河於口內者誠歸於慶矣既荷嘉問倍志兼常利齒聞於既
B34n0193_p0191a07║往高座屬於茲日及陳祚云亡法朋凋散東歸無錫居鳳光寺
B34n0193_p0191a08║學徒載萃誨誘如初後止毗壇弘業寺專事闡弘無棄凉暑然
B34n0193_p0191a09║其容止善言笑淡名利厚交遊毫翰奔涌琴詩婉妙風神閒縱
B34n0193_p0191a10║韻宇虛凝應物有方履機無忤以武德九年八月終于寺房春
B34n0193_p0191a11║秋六十一即以其月二十三日窆於扶塘之山律也穿壙之日
B34n0193_p0191a12║鍬鍊纔施感白鸖一羣自天而下遙曳翻翔摧藏哀唳自非道
B34n0193_p0191a13║光遠被何由致此異祥同寺沙門法宣曰余與伊人言忘道狎
B34n0193_p0191a14║京輦少年已欣共被他鄉衰暮更喜同袍月席風筵接腕晤語
B34n0193_p0191a15║吾子經堂論室促膝非異人豈意玄穹殲我良友千行徒洒百
B34n0193_p0191a16║身寧贖未能抑筆聊書短銘其詞曰
B34n0193_p0191a17║十力潛景四依匡世踵德連暉伊人是繼宮墻戒忍
B34n0193_p0191a18║燈炬禪慧並驅生林分庭安叡論堂撝玉義室芬蘭
B34n0193_p0191a19║坐威師子眾遶旃檀道潔塵外理析談端四儀式序
B34n0193_p0191a20║三業惟安穢土機窮勝人現滅帳留餘影車廻去轍
B34n0193_p0191b01║隴月孤照墳泉幽冽竹露暫團松風久切氣運有終
B34n0193_p0191b02║德音無絕
B34n0193_p0191b03║釋圓光傳（義觧九之第五）釋道宣
B34n0193_p0191b04║釋圓光俗姓朴本住三韓秦韓辰韓馬韓光即辰韓新羅人也
B34n0193_p0191b05║家世海東祖習綿遠而神器恢廓愛染萹章校獵玄儒討讐子
B34n0193_p0191b06║史文華騰翥於韓服博贍猶愧於中原遂割略親朋發憤溟渤
B34n0193_p0191b07║年二十五乘舶造于金陵有陳之世號稱文國故得諮考先疑
B34n0193_p0191b08║詢猷了義初聽莊嚴旻公弟子講素霑世典謂理窮神及聞釋
B34n0193_p0191b09║宗乃同腐芥虛尋名教實懼生涯乃上啟陳主請歸道法有勑
B34n0193_p0191b10║許焉既爰初落𩭄即稟具戒遊歷講肆具盡嘉謀領牒微言不
B34n0193_p0191b11║謝光景故得成實湼槃蘊括心府三藏數論偏所披尋末又投
B34n0193_p0191b12║吳之虎丘山念定相㳂無忌覺觀息心之眾雲結林泉並綜渉
B34n0193_p0191b13║四含功流八定朋善易擬筒直難虧深副夙心遂有終焉之慮
B34n0193_p0191b14║於即頓絕人事槃遊聖蹤攝想青霄緬謝終古時有信士宅居
B34n0193_p0191b15║山下請光出講固辭不許苦事邀延遂從其志創通成論末講
B34n0193_p0191b16║般若皆思觧俊徹嘉問飛移兼糅以絢彩織綜詞義聴者欣欣
B34n0193_p0191b17║會其心府從此因循舊章開化成任每法輪一動輙傾注江湖
B34n0193_p0191b18║雖是異域通傳而沐道頓除嫌郄故名望橫流播于嶺表披榛
B34n0193_p0191b19║負槖而至者相接如鱗會隋后御宸威加南國曆窮其數軍入
B34n0193_p0191b20║揚都遂被亂兵將加刑戮有大主將望見寺塔火燒走赴救之
B34n0193_p0192a01║了無火狀但見光在塔前被縛將殺既恠其異即觧而放之斯
B34n0193_p0192a02║臨危達感如此也光學通吳越便欲觀化周秦開皇九年來遊
B34n0193_p0192a03║帝宇值佛法初會攝論肇興奉佩文言振續微緒又馳慧觧宣
B34n0193_p0192a04║譽京皋勣業既成道東湏継本國遠聞上啟頻請有勑厚加勞
B34n0193_p0192a05║問放歸桑梓光往還累紀老幼相欣新羅王金氏而申虔敬仰
B34n0193_p0192a06║若聖人光性在虛閒情多汎愛言常含笑慍結不形而牋表啟
B34n0193_p0192a07║書往還國命並出自胷襟一隅傾奉昔委似治方詢之道化事
B34n0193_p0192a08║異錦衣情同散國乘機敷訓垂範於今年齒既高乘輿入內衣
B34n0193_p0192a09║服藥食並王后自營不許佐助用希專福其感敬為此類也將
B34n0193_p0192a10║終之前王親執慰囑累遺法兼濟民斯為說徵祥被於海曲以
B34n0193_p0192a11║彼建福五十八年少覺不念經于七日遺誡清切端坐終于所
B34n0193_p0192a12║住皇隆寺中春秋九十有九即唐貞觀四年也當終之時寺東
B34n0193_p0192a13║北虛中音樂滿空異香充院道俗悲慶知其靈感遂葬於郊外
B34n0193_p0192a14║國給羽儀葬具同於王禮後有俗人兒胎死者彼土諺云當於
B34n0193_p0192a15║有福人墓埋之種胤不絕乃私瘞於墳側當日震此胎屍擲于
B34n0193_p0192a16║塋外由此不懷敬者率崇仰焉有弟子圓安神志機穎性希歷
B34n0193_p0192a17║覽慕仰幽求遂北趣九都東觀不耐又西燕魏後展帝京備通
B34n0193_p0192a18║方俗預尋經論跨轢大綱洞清纖旨晚歸心學高軌光塵初住
B34n0193_p0192a19║京寺以道素有聞特進蕭瑀奏請住於藍田所造津梁寺四事
B34n0193_p0192a20║供給無替六時矣安嘗敘光云本國王染患醫治不損請光入宮別
B34n0193_p0192b01║省安置夜別二時為說深法受戒懺悔主大信奉一時初夜王
B34n0193_p0192b02║見光首金色晃然有像日輪隨身而至王后宮女同共覩之由
B34n0193_p0192b03║是重發勝心剋留疾所不久遂差光於秦韓馬韓之間盛通正
B34n0193_p0192b04║法每歲再講匠成後學䞋施之資並充營寺餘唯衣鉢而已
B34n0193_p0192b05║慧璧劉鳳
B34n0193_p0192b06║慧壁姓弘蘇人七歲希求出家依法流水寺嚴師明教隨順修
B34n0193_p0192b07║舉冠肇已後周遊訪道門人四遠咸來常坐不臥者四十餘年
B34n0193_p0192b08║老無久力時撫彎几貞觀末年七十餘人稱揚者但云不可思
B34n0193_p0192b09║議大德也
B34n0193_p0192b10║釋智琰傳（義觧十之第二）釋道宣
B34n0193_p0192b11║釋智琰字明璨俗姓朱氏吳郡吳人祖獻梁員外散騎侍郎父
B34n0193_p0192b12║珉陳奉朝請琰託質華宗應生觀德母氏張夫人初懷孕日夢
B34n0193_p0192b13║昇通玄寺塔登相輪而坐遠視臨虛曾無懼色斯乃得道超生
B34n0193_p0192b14║之勝兆人師無上之奇徵是知二曜入懷雙龍枕膝苑能及也
B34n0193_p0192b15║誕育之後輙異儕童秀氣貞心昂形瞻視八歲出家事通玄璩
B34n0193_p0192b16║法師為弟子提屣持衣恭侍弗怠瀉瓶執杓受道彌勤年十二
B34n0193_p0192b17║妙法華經通誦一部明悟聽察咸謂神童乃自惟白翼翼京邑
B34n0193_p0192b18║四方是則何得久拘坎井乎時年十六即日出都聽報恩持法
B34n0193_p0192b19║師講成實論聦慧夙成深智開發故得條振穎拔後來莫二屬
B34n0193_p0192b20║持公南上法筵用輟因還故里覲省二親仍于本寺開弘經法
B34n0193_p0193a01║峯堞峻峙辨對如流時年十九莫不嗟其少秀逾年𨑰京從秦
B34n0193_p0193a02║王寺延法師進具德瓶儀鉢深護戒根大莊嚴寺爝法師德重
B34n0193_p0193a03║中原名高日下乃依而請道重研新實意得情欵功倍由來誠
B34n0193_p0193a04║驥足之逢善馭也陳至德三年建仁王齋集百師百座競流天口
B34n0193_p0193a05║之辯千燈七夜爭折動神之徵時年三十有二以英少之質𠫵
B34n0193_p0193a06║請耆德通情則高衝折机縱難亦大車杼軸皇上欣賞百辟嗟
B34n0193_p0193a07║稱莫不愛其閒典服其敏捷每以人世囂雜幽棲清曠屬陳氏
B34n0193_p0193a08║喪鼎便事東歸削迹武丘將三十載憑巖靣壑任三業而閒安
B34n0193_p0193a09║酌澗披松隨四儀而宴處雖形隱而名揚亦道潛而化洽於是
B34n0193_p0193a10║八方歸仰四部虔心尚書令楚國公楊素經文緯武王佐國均
B34n0193_p0193a11║乘貴負才未常許物行軍淮海聞琰道勝栖山鳴鐃赴隴傾盖
B34n0193_p0193a12║承顏五體投誠恨接足之晚左僕射邳國公蘇威重道愛仁彌
B34n0193_p0193a13║賞閒放奉使吳越躬造山楹覩皃飡音虔拜欣躍煬帝居蕃維
B34n0193_p0193a14║揚作鎮大招英彥遠習賢明琰既道盛名高教書爰及慮使乎
B34n0193_p0193a15║之負罪嗟以己之累人乃披衣出谷蒙敬厚禮因以辭疾得𨑰
B34n0193_p0193a16║舊山隋文遠欽爰降書問屬炎曆有終鋒鏑騰沸四海同𡚁三
B34n0193_p0193a17║吳益甚檀越子弟迎出毗壇首尾十載化行常部大唐統宇咸
B34n0193_p0193a18║返舊居武德七年蘇州捴管武陽公李世嘉興內外公私同共
B34n0193_p0193a19║奉迎還歸山寺於是禪賓慧侶更復曩時龍沼鳳林信為懷喜
B34n0193_p0193a20║然琰自他兩化得離俱修講念之餘常行法花金光明普賢等
B34n0193_p0193b01║懺悔又誦法花三千餘徧感應冥祥神瑞非一宵罏未𤑔自起
B34n0193_p0193b02║煙芬夕罐纔空潛加溢水又願生淨土造彌陀像行三種淨業
B34n0193_p0193b03║修十六妙觀與州內檀越五百餘人每月一集建齋講觀勝輪
B34n0193_p0193b04║相踵將逾千載與夫般若臺內匡俗山陰共誓同期何以異也
B34n0193_p0193b05║後見疾浹旬大漸斯及誡訓慈切眾侶哀泣以貞觀八年十月
B34n0193_p0193b06║十一日旦遷神武丘之東寺春秋七十一其月二十二日窆於
B34n0193_p0193b07║寺之南嶺遠近奔馳皂素通集花香亂空野哀慟若雲雷自古
B34n0193_p0193b08║送終奚復過也惟琰幼小矜莊立性端儼精誠在操苦莭弥勤
B34n0193_p0193b09║口辭雜味日無再飯非義理而不履非法言而不談美兒奇姿
B34n0193_p0193b10║乃超眾表牆岸整肅冰雪凜懷陳臨海王弟道安法師厭世出
B34n0193_p0193b11║家內外通博沙門遍知學優業淨交遊二子時號三英及屏志
B34n0193_p0193b12║林泉永絕人世芳風令德蹊逕成規莫不廻旟造山親傳香法
B34n0193_p0193b13║信法海之朝宗釋門之棟𠏉矣講湼槃法華維摩各三十遍講
B34n0193_p0193b14║觀經一百一十徧常州弘業寺沙門法宣曰余與法師昔同京縣
B34n0193_p0193b15║狎道華年令接善隣敦交暮齒雖攀桂之敏或舛而折麻之贈
B34n0193_p0193b16║不遺想清顏之如在悲德音之已𡨜愧披文於色絲終寄言於
B34n0193_p0193b17║貞石乃與寺主智峯等共樹高碑在于寺宇
B34n0193_p0193b18║存釋慧頵傳（義觧十之第七）釋道宣
B34n0193_p0193b19║釋慧頵姓李氏江夏人本寔隴西世載蟬冕遙泒合於天潢遠
B34n0193_p0193b20║條連於若木十一世祖西晉都亭侯重避難徂南亭于夏汭因
B34n0193_p0194a01║遂家焉十歲出家師事勇氏光嚴寺明智法師智即建初之入
B34n0193_p0194a02║室蒙命說以開筵乃竭志依承義門斯啟于斯時也南國令主
B34n0193_p0194a03║雅重仁王每歲肆筵高選名德年纔弱𠜍預擬斯倫高第既臨
B34n0193_p0194a04║聲唱逾遠天子目覩天人仰賛光寵國思恭先是立及天厭陳
B34n0193_p0194a05║德隋運克昌金陵講席掃土俱盡乃杖策遊吳大桑頓轡爰整
B34n0193_p0194a06║其旅廣開學市遠招八埏之士以扇一極之風蘇州刺史劉權
B34n0193_p0194a07║果達三德才著九能又於簡易時務依影法筵悅飲河之滿腹
B34n0193_p0194a08║欣負山而無倦自有陳淪沒物我分崩或漏網以東歸或入籠
B34n0193_p0194a09║而北上谷風以恩相棄伐木以德相高積佇朋從咸來謁敬大
B34n0193_p0194a10║業之始曲降皇華竟以疾辭逸情山水吳之高人為之胥附咸
B34n0193_p0194a11║請處于通玄依瑞像而弘演有隋昏逸作梗妖氛乃避地毗陵
B34n0193_p0194a12║沉默宴處而顯靈瑞相二寺僧徒翹請弘法寺有沙門智䂮智
B34n0193_p0194a13║猛風猷警邁不乏精神既遇通人傾心北面勤則不匱敏而有
B34n0193_p0194a14║功並繼敷揚俱馳東箭于時也刑新輕典世渉屯蒙長淮已南
B34n0193_p0194a15║猶稱吳國杜威專制端委君臨崇尚佛理飲兹歸戒大唐高祖
B34n0193_p0194a16║掃舊布新起師臨洛徵威謁帝俛首應詔不悅于躬頵為說宿
B34n0193_p0194a17║因釋威憂憤達頂生之非固曉吴濞之失圖威乃接足嗚咽由
B34n0193_p0194a18║斯而別有餘杭沙門道願法濟等先稟成論義同門戶不遠千
B34n0193_p0194a19║里請道金陵乃鬱相然諾既而敷暢至理藥木滋繁爰逮施奉
B34n0193_p0194a20║並無輕費于遠行龍泉二寺造金銅彌勒像各一區坐高一丈
B34n0193_p0194b01║五尺用結來生之緣也貞觀元年通玄上德慧儀法師道心精
B34n0193_p0194b02║粹量包山海修己安人非幾不踐東晉之日吳有白尼至誠感
B34n0193_p0194b03║神無遠弗屆天竺石像雙濟蒼波照燭神光融曜滬瀆白尼迎
B34n0193_p0194b04║接因止通玄自晉距陳多顯靈瑞隋末揮飈玉石俱盡二像尊
B34n0193_p0194b05║儀蒙犯霜露儀師獨苦心行切情昏曉以佛無殿僧何得安乃
B34n0193_p0194b06║跋渉山谷昇景掄材不逾一年浮汎千丈履深冐險還到大吳
B34n0193_p0194b07║廣闇月殿指畫斯立頵以風雨相感席卷而還無替兩時功兼
B34n0193_p0194b08║二事有吳縣令陳士綽者排緐徙義傾仰法音請講法華湼槃
B34n0193_p0194b09║文軸纔竟疲役增勞即以麈尾付囑學士智奘曰強學待問無
B34n0193_p0194b10║憚慧風師逸功倍不慙屢照誓言既止怡然冥目以貞觀四年
B34n0193_p0194b11║十月終于通玄春秋六十有七其年十一月墳于白虎之南嶺
B34n0193_p0194b12║學士弟子等千餘人哀泗傷心恐芳儀之有絕乃樹高碑江王
B34n0193_p0194b13║學士諸麟為文貞觀五年弟子法韶等孝情殷至攀號靡及謹
B34n0193_p0194b14║於墳前建磚塔五層禪師慧儀鄉邦勝德香火情軫兼事經綸
B34n0193_p0194b15║故使瞰迴憑高當衢向術生平子弟仰瓊級而霑襟宿昔得朋
B34n0193_p0194b16║望玉輪而屑涕常州沙門法宣曰余與上人情均道𢣢君終我
B34n0193_p0194b17║疾枕淚眠號素車不馳玄壤長隔欲伸悲緒聊書短銘方墳在
B34n0193_p0194b18║列靈塔斯布爰屬勝人允茲崇樹於惟法主人勝德全愛河早
B34n0193_p0194b19║越心燈幼傳巖嶽一簣哮吼三年青蒲應舉紫極聞天名邦佇
B34n0193_p0194b20║化利物攸往衢罇曰斟懸鏡常朗義海傍溢談峯直上誰謂明
B34n0193_p0195a01║珠忽潛幽壤神丘掩穴素塔標墳瓊龕宿霧玉掌排雲澗松送
B34n0193_p0195a02║響巖桂呈芬山飛海運遷貿相踵火入秦陵書開汲[冗-几+豕]惟茲道
B34n0193_p0195a03║力巍巍長竦
B34n0193_p0195a04║釋法恭傳（義觧十之第八）釋道宣
B34n0193_p0195a05║釋法恭姓顧氏吳郡吳人也正信天發成德自然妙識悟道高
B34n0193_p0195a06║情拔俗故知為道者貴其精力通方者歸其至當立朝者宗其
B34n0193_p0195a07║䔍誠招隱者味其閒放詳之于恭諒法侶之羽儀人倫之准的
B34n0193_p0195a08║矣初生之夕室有異光爰洎撫塵便能捨俗事武丘聚法師為
B34n0193_p0195a09║弟子也受具戒後聽餘杭寵公成實屺公毗曇逮寵將亡乃以
B34n0193_p0195a10║麈尾付囑凡斯先達皆人傑也恭既受法寄相續弘持三吳九
B34n0193_p0195a11║𣲖之流爭趨問道而勞謙終日應對不疲行高而挾如愚學廣
B34n0193_p0195a12║而陳面壁後言遊建業歷詢宗匠深疑碩難每祛懷抱固有無
B34n0193_p0195a13║得之道大弘遺名之情斯著乃旋軫舊壤幽居于武丘山焉燒指
B34n0193_p0195a14║供心痛惱之情頓遣檐禽庭獸長往之志彌存開皇中年州將
B34n0193_p0195a15║劉權政成吳土心遊釋教乃嚴駕山庭屈還城邑住于廻向寺
B34n0193_p0195a16║既迫茲固請翻然廻慮以為體道由心道存則喪於彼我立教
B34n0193_p0195a17║在迹教行則混其顯晦乃遊洛轉法通流甘露浥河仰岳均美
B34n0193_p0195a18║前奇大唐闡化彌崇弘演貞觀十一年下勑赴洛常州法宣同
B34n0193_p0195a19║時被召亦既來儀深降恩禮對楊帷扆辯說紛綸明像教之興
B34n0193_p0195a20║滅證遺法之囑付入侍讌筵既樆雅什田衣作詠仍即賜縑有
B34n0193_p0195b01║感聖裏深見顏色特詔留住傳送京師四事資給務令優厚雍
B34n0193_p0195b02║州牧魏王遙加欽請以為戒師親降䟽曰昔道安晦迹襄陽聲
B34n0193_p0195b03║馳秦關慧遠栖心廬岳名振晉京故知善言之應非徒千里明
B34n0193_p0195b04║月所照不隔九重法師笠澤上仁震惟高德律行淨於青眼威
B34n0193_p0195b05║儀整于赤髭傳燈之智不窮法施之財無盡弟子攝此心馬每
B34n0193_p0195b06║渴仰于調御懇此身田常載懷于法雨若得師資有託冀以祛
B34n0193_p0195b07║此六塵善道啟行庶無迷于八正謹遺諮祈佇承慈誘既膺斯
B34n0193_p0195b08║請供施特隆自𠇍朝野明達緇素清高聞風延佇望室奔凑者
B34n0193_p0195b09║厥罕書矣然其廣植德本遐舉勝幢寶殿臨雲金容照日講筵
B34n0193_p0195b10║初闢負笈相趨談䟽纔成名都紙貴加以博通內外學海截其
B34n0193_p0195b11║波濤鴻筆彫章文囿開其林藪以貞觀十四年十月六日遷神
B34n0193_p0195b12║于西京大莊嚴寺春秋七十有三冕旒興悼有識𠲒悲降勑加
B34n0193_p0195b13║以賻贈并造靈輿遞給傳乘付弟子慧鸗送柩還鄉以十五年
B34n0193_p0195b14║二月十五日窆於武丘之南嶺道俗奔赴望途悼泣門人等師
B34n0193_p0195b15║資增感歲序易馳非天琬琰孰陳不朽乃共𥪡豐碑式陳碣頌
B34n0193_p0195b16║中書令江陵公岑文本製序朝散大夫著作郎劉子翼製銘兩
B34n0193_p0195b17║敘風聲各其志矣
B34n0193_p0195b18║釋義褒傳（義觧十一之苐十五）釋道宣
B34n0193_p0195b19║釋義褒姓薛常州晉陵人盖齊相孟嘗君之後吳名臣綜瑩之
B34n0193_p0195b20║胤也天體高遠履性明朗出家已後遊談在務周流會稽統御
B34n0193_p0196a01║法筵初從蘇州永定寺小明法師稟學華嚴大品其即有陳興
B34n0193_p0196a02║皇朗公之後嗣也專經強對亦當時之僧傑矣褒優教義屢啟
B34n0193_p0196a03║責之談將事通覽辭往縉雲山婺州永安寺曠法師所曠在陳
B34n0193_p0196a04║朝興王盛集時當法選亟動神機法主既崩遍流視聽長于禪
B34n0193_p0196a05║眾栖霞布公並具式瞻親霑餘令所以四經三論江表高推褒
B34n0193_p0196a06║敬竭義筵縱思披釋諸方俊銳將事別輪曠亦勸褒行傳燈禮
B34n0193_p0196a07║乃從之傳經述論三十餘年光聞五湖馳名三輔每以大乘至
B34n0193_p0196a08║教元出渭陰中原播蕩乃興揚越嗟乎淳味不無流靡後住東
B34n0193_p0196a09║陽金華法幢寺弘道不倦日坐忘食慈恩申請搜揚髦彥京邑
B34n0193_p0196a10║承風以事聞奏下勑徵延便符昔願即而入朝時翻經三藏玄
B34n0193_p0196a11║奘法師盛處權衡當陽弘演承思遠問用寫繁蕪亦既至止共
B34n0193_p0196a12║詳幽致乃詰大乘經論無所不通唐朝後學多尚名軆躭迷成
B34n0193_p0196a13║性膠柱守株如何觧網以開玄照請所學宗頓講十徧勒諸門
B34n0193_p0196a14║位並往歸依時在慈恩創開宏旨有空雙遣藥病齊亾乃有負
B34n0193_p0196a15║氣盱𢖍傲然亂舉褒為提紐觧决踈刷神襟責以三關徵研五
B34n0193_p0196a16║句詳括文義統略悟迷經難論易悼時俗之反昏論釋深經誨
B34n0193_p0196a17║今聞之異昔所以每日在座前唱聖經半講已後方明賢論于
B34n0193_p0196a18║時英彥皆預席端歎其竦拔之神奇服其辯洽之銛利宰輔冠
B34n0193_p0196a19║蓋傾仰德音留連言語寫送無絕顯慶三年冬雩祈雪候內設
B34n0193_p0196a20║福場勑召入宮令與東明觀道士論義有道士李榮立本際義
B34n0193_p0196b01║褒問曰既義標本際為道本於際為際本於道耶荅曰互得又
B34n0193_p0196b02║問道本於際際為道本亦可際本於道道為際原荅亦通又並
B34n0193_p0196b03║曰若使道將本際互得相反亦可自然與道互得相法荅曰道
B34n0193_p0196b04║法自然自然不法道又並若道法於自然自然不法道亦可道
B34n0193_p0196b05║本於本際本際不本道榮既被難不能報浪嘲云既喚我為先
B34n0193_p0196b06║生汝便成我弟子褒曰對聖言論申明邪正用簡帝心芻蕘嘲
B34n0193_p0196b07║謔塵黷天聽雖然無言不酬聊以相荅我為佛之弟子由以事
B34n0193_p0196b08║佛為師汝既稱為先生則應先道而生汝則斯為道祖于時忸
B34n0193_p0196b09║怩無對便下座又令褒𥪡義便立大智度義李徒雖難隨言即
B34n0193_p0196b10║遣于時天子欣然內宮嗟賞李榮不勝其憤曰如此觧義何湏
B34n0193_p0196b11║遠從吳來褒荅曰三吳之地本出英賢橫目狗身舊無人物尒
B34n0193_p0196b12║後諸寺連請多以法華淨名中百經論等以開時俗龍朔元年
B34n0193_p0196b13║駕往東都別召追往頻入宮禁義論橫馳乃于淨土講觧經論
B34n0193_p0196b14║七眾載驅羣公畢至英聲逾盛不久遘疾卒於淨土春秋五十
B34n0193_p0196b15║有一道俗悲凉恨法門之早揜皇上悼傷久之遂勑送柩𨑰於
B34n0193_p0196b16║金華山舊寺賻贈之榮光聞遠近
B34n0193_p0196b17║釋智周傳（習禪四之第四）釋道宣
B34n0193_p0196b18║釋智周字圓朗姓趙氏其先徐州下邳人有晉過江居於婁縣
B34n0193_p0196b19║之曲阜也然其神用超邈彰於青綺小學年中違親許道師事
B34n0193_p0196b20║法流水寺滔法師為力生也滔乃吳越𠜍冕釋門梁棟周服勤
B34n0193_p0197a01║左右寸陰請業受具之後志在博聞時大莊嚴爝法師者義府
B34n0193_p0197a02║經笥道映雄伯負袠淹留專功一紀究盡端涯更同寒水自金
B34n0193_p0197a03║陵失御安步東歸大住伽藍開弘三寶學侶同萃言晤成羣但
B34n0193_p0197a04║久厭城傍早狎丘壑遂超然高舉晦迹於馬鞍山慧聚寺仁智
B34n0193_p0197a05║斯合終焉不渝而止水致鑒問道弘結舊齒晚秀咸請出山濟
B34n0193_p0197a06║益道俗不拘小莭乃又從之橫經者溢坐杖氣者𭰖首炎德既
B34n0193_p0197a07║銷僧徒莫聚乃翻飛舊谷又遭土崩爪剖順時違難泛然無繫
B34n0193_p0197a08║寂動斯亡武德五年七月五日遘疾終於大策城南武州刺史
B34n0193_p0197a09║薛士通舍春秋六十有七其年十一月二十日賊退途靜弟子
B34n0193_p0197a10║法度等奉迎神柩歸于本山當時人物凋踈瑩隧未埋以貞觀
B34n0193_p0197a11║四年二月十五日弟子惠滿等於寺之西嶺改設圓墳惟周風情
B34n0193_p0197a12║閑澹識度淹遠容止可觀進退可度量包山海調逸烟霞得喪
B34n0193_p0197a13║一心慈惻萬類窮通不易其慮喜慍不形于色崇尚先達提獎
B34n0193_p0197a14║後進道俗聞望咸取則焉加以篤愛虫篆尤工草隸傍觀國史
B34n0193_p0197a15║大善篇付與兄寶愛俱沐法流陳氏二方俱馳聲績講成論小
B34n0193_p0197a16║招提玄章涅槃大品等各十餘遍兼造殿閣門廊周匝壯麗當
B34n0193_p0197a17║陽彌勒大六夾紵并諸侍衛又晉司空何充所造七龕泥像年
B34n0193_p0197a18║代綿遠聖儀毀落乃迎還流水漆布丹青雕繢綺華允開信表
B34n0193_p0197a19║法廻向寺釋道恭曰余以擁腫拳曲不中規繩而匠石輟斤忽
B34n0193_p0197a20║𡸁𮨇盻賞激流連殆逾三紀披雲對月賦曹陸之詩跋石班荊
B34n0193_p0197b01║辨肇融之論故人安在仰孤帳而荒凉景行不追望長松而咽
B34n0193_p0197b02║絕懼陵谷易遷竹素難久托徽猷于貞紺揚清塵于不朽其銘
B34n0193_p0197b03║曰五陰城郭六賊丘陵膠固愛網縈廻業繩雄猛調御慈悲勃
B34n0193_p0197b04║興危途倏靜穢海俄澄八樹潛暉五師繼軌纂此遺訓克應開
B34n0193_p0197b05║士皎潔戒珠波瀾定水有道有德知足知止學摠羣經思深言
B34n0193_p0197b06║外樂說河寫飡風雲會七眾關鍵四部襟帶振紐頹綱繄其是
B34n0193_p0197b07║賴世途淪喪適化江湄去來任物隱顯從時坏瓶何愛淨土為
B34n0193_p0197b08║期有生有滅何喜何悲窀開昔隧封興舊隴春郊草平故山松
B34n0193_p0197b09║拱林昏島思徑深寒擁妙識歸真玄坰虛奉
B34n0193_p0197b10║釋惠旻傳（明律下之第十二）釋道宣
B34n0193_p0197b11║釋惠旻字玄素河東人志性方直操行不群仁愛汎洽稟自天
B34n0193_p0197b12║性道振三吳名流七澤情好幽居多處嚴壑九歲出家勤精潔
B34n0193_p0197b13║業誦法華經期月便度十五聽法廻向寺新羅光法師成論率
B34n0193_p0197b14║先問對秀逸玄賓命覆幽宗耆宿同悅年十七赴請還鄉海塩
B34n0193_p0197b15║之光興寺講法華經聽眾雲翔咸陳喜瑞異香彈指屢結空中
B34n0193_p0197b16║受具之後從竹園寺志律師稟承十誦文理精通傍訊諸部志
B34n0193_p0197b17║公將漸學徒用委喪事云畢東入會稽至剡禮石佛天台遊講
B34n0193_p0197b18║肆數年還吴止通玄寺結徒厲業一十七年不出寺門無窺別
B34n0193_p0197b19║請元始要終布衣蔬食慶弔既絕談謔斯亡厲隋末崩離吴中
B34n0193_p0197b20║飢饉道俗避難避地東西乃守死不移禪誦無輟鳥集無擾獸
B34n0193_p0198a01║羣不離蘇州總管聞嗣安迎請出山固辭不往重使每請不獲
B34n0193_p0198a02║而赴時刺史李廉薛通王榮等深相器重永崇供覲而懷志栖
B34n0193_p0198a03║隱終日慼慼聞公通鑒不可奪也乃送入華亭谷幹山立寺行
B34n0193_p0198a04║道數年地唯下濕蚊虻甚多恐致損傷將事移止大唐開化法
B34n0193_p0198a05║事通流更入海虞山隱居二十餘載遠方請業常百餘人地宜
B34n0193_p0198a06║梓𣗳勸勵栽植數十萬株通給將來三寶功德中年別於南澗
B34n0193_p0198a07║止一草菴兩兔一彪相親同止內外盤遊無相陵惱至于禽獸
B34n0193_p0198a08║神祗請受歸戒敘其事績未可具也蘇州都督武陽公李世嘉
B34n0193_p0198a09║遣書降使頻請不赴貞觀十九年刺史江王因國度人行道之
B34n0193_p0198a10║次請令出山王欲受戒施衣傳諸香供並固讓諸德不授不納
B34n0193_p0198a11║辭退山泉逍遙自玩凡講經律菩薩戒成實論數各有差古律
B34n0193_p0198a12║舊䟽有陋失者皆刪正而通暢焉著十誦私記十三卷僧尼行
B34n0193_p0198a13║事二卷尼眾羯磨兩卷道俗菩薩戒義䟽四本受業學士傳化
B34n0193_p0198a14║者二十餘人以貞觀末年八月十一日旦終於所遁春秋七十
B34n0193_p0198a15║有七未終三日異香滿寺舉眾怪問曰吾後日當去矣生死人
B34n0193_p0198a16║之常也寄世本若行雲慎毋哭泣各念無常早求自度喪事殯
B34n0193_p0198a17║葬律有恒儀碑誌飾詞一不須作能依此訣吾何言矣斯固臨
B34n0193_p0198a18║終不撓可謂堅貞者矣
B34n0193_p0198a19║釋慧巖傳（感通上之第二十五）釋道宣
B34n0193_p0198a20║釋慧巖住蘇州重玄寺相狀如狂不修戒檢時人不齒多坐房
B34n0193_p0198b01║中不同物議忽獨歡咲戲于寺中以物指撝曰此處為殿此處
B34n0193_p0198b02║為堂乃至廊廡厨庫無不畢[供-八+冉]經可月餘因告僧曰欲知巖者
B34n0193_p0198b03║浮圖鈴落則亡沒矣至期果然乃𨑰鏁其房槌戶開之端坐已
B34n0193_p0198b04║卒遠近聞之封赴闐闔各捨金帛遂成大眾依言締構鬱成名
B34n0193_p0198b05║寺遠皆符焉自終至今四十餘載猶如存在見處佛堂用通禮
B34n0193_p0198b06║謁云
B34n0193_p0198b07║釋法聦傳（感通中之第三十三）釋道宣
B34n0193_p0198b08║釋法聦姓陳住蘇州常樂寺初負袠周遊法席叅詣隨聞雖曉
B34n0193_p0198b09║然未本意意在息言然言為理詮事須博覽不著為本無得虛
B34n0193_p0198b10║延如灰除垢灰亦須淨後往金陵攝山栖霞寺觀𮨇泉石僧眾
B34n0193_p0198b11║清嚴一見發心思從觧髮時遇善友依言度脫遂誦大品不久
B34n0193_p0198b12║便通又住會稽聽一音慧敏法師講得自於心蕩然無累貞觀
B34n0193_p0198b13║十五年還杭蘇等州開導集眾受道者三百餘人自𠇍華嚴涅
B34n0193_p0198b14║槃相續二十餘徧貞觀十九年嘉興縣高王神降其祝曰為我
B34n0193_p0198b15║請聦法師受菩薩戒依言為授又隆祝曰自今以往酒肉五辛
B34n0193_p0198b16║一切悉斷後若祈福可請眾僧在廟設齋行道又二十一年海
B34n0193_p0198b17║塩縣鄱陽府君神因常祭會降祝曰為我請聦法師講涅槃經
B34n0193_p0198b18║道俗奉迎旛花相接遂往就講餘數紙在又降祝曰蒙法師講
B34n0193_p0198b19║說得稟法言神道業障多有苦惱自聽法來身鱗甲內細虫噉
B34n0193_p0198b20║苦已得輕昇願道俗為我稽請法師更講大品一遍乃不違之
B34n0193_p0199a01║顯慶元年冬謂弟子曰吾不久捨報可施諸禽鳥而恒講不輟
B34n0193_p0199a02║後講于高座上麈尾忽墮而終春秋七十一矣
B34n0193_p0199a03║釋道嵩傳（感通下之第四十二）釋道宣
B34n0193_p0199a04║釋道嵩姓劉瀛州河間人十三出家遊聴洛下訪訊明哲終日
B34n0193_p0199a05║恓惶衣服麄單全不渉意值慧遠法師講諸經論陶染積時遂
B34n0193_p0199a06║寢幽極隨入京為慕義學士同侶推崇道心人也仁壽置塔勑
B34n0193_p0199a07║召送與蘇州舍利將至井吼出聲二日乃止造基掘地得古博
B34n0193_p0199a08║函內有銀合獲舍利一粒置水甌內旋遶呈祥同藏大塔嵩還
B34n0193_p0199a09║京室住摠化寺餐味涅槃依行懺悔身戒心慧悉戴奉之一鉢
B34n0193_p0199a10║三衣盈長不書遵經聖行息世𮗸嫌遂卒于世
B34n0193_p0199a11║釋法韻傳（雜科聲德之第五）釋道宣
B34n0193_p0199a12║釋法韻姓陳氏蘇州人追慕朋從偏工席上騷索遠度罕得其
B34n0193_p0199a13║莭誦諸碑誌及古導文百有餘卷并王僧孺等諸賢所撰至于
B34n0193_p0199a14║導達善能引用又通經聲七百餘契每有宿齋經導兩務並委
B34n0193_p0199a15║于韻年至三十獘於諠梗邀延流請日別重疊廼于正旦割繩
B34n0193_p0199a16║永斷即聽華嚴不久便覆恨浪棄功妄銷唇舌承栖霞清眾江
B34n0193_p0199a17║表所推尋聲即造從受禪道又聞泰岳靈巖因往追蹤般舟苦
B34n0193_p0199a18║行立志梗潔不希名聞擔石破薪供給為任晚還故鄉有浮江
B34n0193_p0199a19║石像者如前傳述後被燒燼而不委相量無由可建便于石像
B34n0193_p0199a20║故基願禮八萬四千塔樹功既滿感遇野姥送一卷書及披讀
B34n0193_p0199b01║之乃是昔像之緣也既有樣度依而造成大有徵應海中有陽
B34n0193_p0199b02║虎島者去岸三里韻往安禪唯服布艾行慈故也初達逢怪大
B34n0193_p0199b03║風鬼物既見如常心毛不動九十日後恬然大安自知命終事
B34n0193_p0199b04║還𨑰栖霞不久便卒春秋三十五即仁壽四年矣
B34n0193_p0199b05║慧靜律師
B34n0193_p0199b06║六祖大師年二十有四往黃梅叅禮付衣法令嗣祖位時龍朔
B34n0193_p0199b07║元年辛酉歲也南歸隱遯至儀鳳元年丙子正月八日會印宗
B34n0193_p0199b08║法師詰論玄奧印宗悟契師旨是月十五日普會四眾為師薙
B34n0193_p0199b09║髮二月八日集諸名德授具足戒西京智光律師為授戒師蘇
B34n0193_p0199b10║州慧靜律師為羯磨荊州通應律師為教授中天耆多羅律師
B34n0193_p0199b11║為說戒西國蜜多三藏為證戒其戒壇乃宋朝求那跋陀羅三
B34n0193_p0199b12║藏創建立碑曰後當有肉身菩薩于此授戒又梁天監元年智
B34n0193_p0199b13║藥三藏自西竺國航海而來將彼土菩提樹一株植此壇畔亦
B34n0193_p0199b14║預誌曰後一百七十年有肉身菩薩於此樹下開演上乘度無
B34n0193_p0199b15║量眾真傳佛心印之法主也師至是祝髮受戒及與四眾開示
B34n0193_p0199b16║單傳之旨一如昔讖次年春師辭眾歸寶林印宗與緇白送者
B34n0193_p0199b17║千餘人直至曹溪
B34n0193_p0199b18║右莭錄六祖大師緣起外紀
B34n0193_p0199b19║僧林出神僧傳
B34n0193_p0199b20║釋僧林吳人深有德素行能動物梁大同中上蜀至潼州城西
B34n0193_p0200a01║北百四十里有豆圖山上有神祠土民敬之每往祭謁林往居
B34n0193_p0200a02║之禪默累日忽有大蟒縈繩床前舉頭如揖讓者林為授三歸
B34n0193_p0200a03║受已便去自爾安帖卒無交異其山北涪水之陽素來無猿自
B34n0193_p0200a04║林棲託已來便有兩頭依林而住有初見者去度水來及後林
B34n0193_p0200a05║出山門猿還泗渡如此非一年月淹久孚乳產生乃有數十有
B34n0193_p0200a06║時送林至龍門口竚望而𨑰後住赤冰巖故寺中屋宇並摧止
B34n0193_p0200a07║有叢林便即露坐有虎蹲於林前低目視林乃為說法良久便
B34n0193_p0200a08║去爾後孤遊雄悍不避惡獸常行仁濟感化極多末後卒於潼
B34n0193_p0200a09║郡
B34n0193_p0200a10║善伏劉鳳
B34n0193_p0200a11║善伏一名等照姓蔣常州宜興人五歲於安國寺兄法寸邊出
B34n0193_p0200a12║家後至蘇州流水寺璧法師所聽四經三論又往越州敏法師所
B34n0193_p0200a13║周流經教頗渉幽求又上荊蘄部見信禪師一
B34n0193_p0200a14║左谿大師碑銘序載李華
B34n0193_p0200a15║弟子衢州龍丘九巖寺道賓越州法華寺僧法源僧神邕本州
B34n0193_p0200a16║靈隱寺僧玄淨栖巖寺僧法朗蘇州報恩寺僧道遵皆菩薩僧
B34n0193_p0200a17║開左溪之秘藏
B34n0193_p0200a18║文暢范成大（人物志）
B34n0193_p0200a19║文暢吳僧戒行精嚴與韓文公愈善甞有送行序詩
B34n0193_p0200a20║元達張㫤（人物志）
B34n0193_p0200b01║元達居重玄寺年踰八十猶好種藥致品甚多自天台四明包
B34n0193_p0200b02║山句曲叢萃紛糅各有指名皮日休常為賦詩
B34n0193_p0200b03║志勤蘇舜欽（紀畧）
B34n0193_p0200b04║志勤歷遊四方光化中至西洞庭水月廢寺愛不忍去遂結廬
B34n0193_p0200b05║居焉天祐間刺史曹珪以明月名其院
B34n0193_p0200b06║
B34n0193_p0200b07║
B34n0193_p0200b08║
B34n0193_p0200b09║
B34n0193_p0200b10║吳都法乘卷第六上終
B34n0193_p0200b11║吳都法乘卷第六中吳江周永年撰
B34n0193_p0200b12║僧瑗傳（義觧一之第十七）僧賛寧
B34n0193_p0200b13║釋僧瑗字辯空姓郁氏高平昌邑人也姬水䟽源狼亭襲慶魯
B34n0193_p0200b14║相繼昌侯之業歷載彌光少傅纂尚書之風清塵不昧瑗夙植
B34n0193_p0200b15║奇穎早檀嘉祥母趙氏娠孕之日側侍聖賢浮空遊樂及年六
B34n0193_p0200b16║歲隨母入舍利塔見聖僧像欣然跳躍狀若舊交因啟母出家
B34n0193_p0200b17║母以其尚幼抑而未許至年十三方遂其志依虎丘寺慧嚴法
B34n0193_p0200b18║師為弟子謙揖之操出自生知辨慧之能業稱上首以龍朔二
B34n0193_p0200b19║年奉勑剃翦冥符所應還𨽾此山暨嚴公長往乃依慧詡禪師
B34n0193_p0200b20║受具足戒聽常樂寺聰法師三論甚深無相疑滯豁除方便觧
B34n0193_p0201a01║脫怡然獨悟因智從心證遂詣江寧融禪師求學心法攝念坐
B34n0193_p0201a02║禪眾魔斯伏勤行精進猛獸恒馴是以名稱普聞聲光八絕旗
B34n0193_p0201a03║亭趨利削迹無踐冬夏不易常披一衲或滴水以充於夕渴或
B34n0193_p0201a04║𰚆粒將濟於朝飢或風雪凜凜禮誦無替於六時或炎暑爞爞
B34n0193_p0201a05║經行不虧於少選稱枵歎羨容色湛如毀辱訶罵歡喜而受每
B34n0193_p0201a06║蔭以長松屬思鴻遠清泉獨坐映定水以彫文虛室高栖藹禪
B34n0193_p0201a07║枝而蕩慮撰武丘名僧苑一卷注郁子兩卷文集三卷盖道俗
B34n0193_p0201a08║之儀表人物之師範馬永昌元年十二月二十日見身有疾謂
B34n0193_p0201a09║弟子曰吾聞屍所到處便為穢惡出就別方乃稱離罪角門弟
B34n0193_p0201a10║子等迎止於通波亭北靜志莊忽聞異香從空而下瑗遺訓勤
B34n0193_p0201a11║切正觀叮嚀滅後可依外國法言訖合掌而終春秋五十有一
B34n0193_p0201a12║緇素奔慟咸悲眼滅弟子僧義玄及雉山縣尉檀信等同遵師
B34n0193_p0201a13║旨如法闍維收其舍利於寺建塔勒銘於所
B34n0193_p0201a14║宋高僧傳為萹者十曰譯經義觧習禪明律護法感通遺身
B34n0193_p0201a15║讀誦興福襍科聲德今于義觧習禪明律感通遺身誦讀興
B34n0193_p0201a16║福襍科声德八種中取其產于吴居于吳遊于吳者抄入此
B34n0193_p0201a17║篇又取義觧一人習禪四人護法一人雜科声德一人入襲
B34n0193_p0201a18║燈萹感通一人入始興萹三人入應現萹一人入逸格萹唯
B34n0193_p0201a19║譯經無渉于吳者故無所錄
B34n0193_p0201a20║法詵傳（義觧二之第十）僧賛寧
B34n0193_p0201a21║釋法詵姓孫氏母初夢春明珠遂黜魚惡葷誕彌厥月生有異
B34n0193_p0201b01║表十五辭親從師依年受其行學一集蔚為教宗卷伊呂立功
B34n0193_p0201b02║之致陋黃綺肆志之適遺形理性與山木為群故地恩貞大師
B34n0193_p0201b03║囑之以華嚴經菩薩戒起性論心以靜銑智興經冥一夕夢乘
B34n0193_p0201b04║大艑直截滄溟橫山當前峻與天極不覺孤帆鳶戾懷襄上濟
B34n0193_p0201b05║峰竦竦而忽高雲溶溶而在下既寤形若委衣流汗輕醒自此
B34n0193_p0201b06║句義不思而得一部全文常現心境事事無礙之有如貫花焉
B34n0193_p0201b07║天寶六年于蘇州常樂寺繢盧舍那像化示群品大曆二年于
B34n0193_p0201b08║常州龍興寺講纔登法座忽有異光如洩紅縷漸明漸大縈旋
B34n0193_p0201b09║杳空久修行者會中先覩前後講大經十徧撰儀記十二卷大
B34n0193_p0201b10║曆十三年十一月七日沙門慧覺夢巨塔𨺻地二級無何詵示
B34n0193_p0201b11║疾而終春秋六十一慧命四十二受法弟子太初付以香罏談
B34n0193_p0201b12║柄潯陽正覺會稽神秀亦猶儒氏之有游夏焉詵初講天竺寺
B34n0193_p0201b13║盛闡華嚴時越僧澄覩就席決疑深得幽趣及終吳興皎然為
B34n0193_p0201b14║碑邗城肅公為頌合揚其美哉
B34n0193_p0201b15║澄觀傳（義觧二之第十二）僧賛寧
B34n0193_p0201b16║釋澄觀姓夏侯氏越州山陰人也年甫十一依寶林寺（今應天山）霈
B34n0193_p0201b17║禪師出家誦法華經十四遇恩得度便隸此寺觀俊朗高逸弗
B34n0193_p0201b18║可以細務拘遂徧尋名山旁求秘藏梯航既具壼奧必臻乾元
B34n0193_p0201b19║中依潤州棲霞寺醴律師學相部律本州依曇一隸南山律詣
B34n0193_p0201b20║金陵玄壁法師傳関河三論論論之盛于江表觀之力也大曆
B34n0193_p0202a01║中就瓦棺寺傳起信湼槃又於淮南法藏受海東起信䟽義却
B34n0193_p0202a02║復天竺詵法師門溫習華嚴大經七年從剡溪徙成都慧量法
B34n0193_p0202a03║師覆尋三論十年就蘇州從湛然法師習天台止觀法華維摩
B34n0193_p0202a04║等經䟽觧從上智性自天然所學之文如昨拋捨鮑靜記井蔡
B34n0193_p0202a05║邕後身信可知矣又謁牛頭山忠師徑山欽師洛陽無名師咨
B34n0193_p0202a06║决南宗禪法復見慧雲禪師了北宗玄理觀自謂己曰五地聖
B34n0193_p0202a07║人身證真如棲心佛境於後得智中起世俗念學世間技藝况
B34n0193_p0202a08║吾學地能忘是心遂翻習經傳子史小學蒼雅天竺悉曇諸部
B34n0193_p0202a09║異執四圍五明秘呪儀軌至于萹頌筆語書蹤一皆博綜多能
B34n0193_p0202a10║之性自天縱之大曆十一年誓遊五臺一一巡禮祥瑞愈緐仍
B34n0193_p0202a11║往峨嵋求見普賢登險陟高備觀聖像却還五臺居大華嚴寺
B34n0193_p0202a12║專行方等懺法時寺主賢林請講大經并演諸論因慨華嚴舊
B34n0193_p0202a13║䟽文繁義約懺然長想况文殊主智普賢主理二聖合為毗盧
B34n0193_p0202a14║遮那萬行兼通即是華嚴之義也吾既遊普賢之境界泊妙吉
B34n0193_p0202a15║之鄉原不䟽毗盧有辜二聖矣觀將撰䟽俄于寤寐之間見一
B34n0193_p0202a16║金人當陽挺立以手迎抱之無何咀嚼都盡覺即汗流自喜吞
B34n0193_p0202a17║納光明徧照之徵也起興元年正月貞元三年十二月畢功成
B34n0193_p0202a18║二十軸乃飯千僧以落成也後常思付授忽夜夢身化為龍矯
B34n0193_p0202a19║首於南臺蟠尾千山北拏攫碧落鱗鬣耀日湏㬰蜿蜒化為千
B34n0193_p0202a20║數小龍騰躍于青冥分散而去盖取象乎教法支分流布也四
B34n0193_p0202b01║年春正月寺主賢林請講新䟽七年河東節度使李公自良復
B34n0193_p0202b02║請于崇福寺講德宗降中使李輔光宣詔入都興罽賓主三藏般
B34n0193_p0202b03║若譯島茶國王所進華嚴後分四十卷觀苦辭請明年入勑允
B34n0193_p0202b04║及具行至蒲津中令梁公留安居遂于中條山棲巖寺住寺有
B34n0193_p0202b05║禪客拳眉剪髮字曰痴人披短褐操長策狂歌雜語凡所指斥
B34n0193_p0202b06║皆多應驗觀未至之前任僧驅眾僧洒掃曰不久菩薩來次復
B34n0193_p0202b07║次壁畫散脂大將及山麋之怪往往不息觀既止此寺二事俱靜
B34n0193_p0202b08║五月內中使霍仙鳴傳宣催入觀至帝頗敦重延入譯塲刊正
B34n0193_p0202b09║又詔令造䟽遂于終南草堂寺編成十卷進呈勑令兩街各講
B34n0193_p0202b10║一遍為䟽時堂前池生五枝合歡蓮華一華皆有三節人咸歎伏
B34n0193_p0202b11║尋譯守護國界主經觀綴文潤色順宗在春宮嘗垂教令述了
B34n0193_p0202b12║義一卷心要一卷并食肉得罪因緣洎至長安頻加禮接朝臣
B34n0193_p0202b13║歸向則齊相國抗韋太常渠牟皆結交最深故相武元𢖍鄭絪
B34n0193_p0202b14║李吉甫權德輿李逢吉中書舍人錢徽兵部侍郎歸登襄陽節
B34n0193_p0202b15║度使嚴綬越州觀察使孟簡洪州韋丹咸慕高風或從戒訓以
B34n0193_p0202b16║元和年卒春秋七十餘弟子傳法者一百餘人許堪講者千數
B34n0193_p0202b17║觀嘗于新創雲花寺般若閣下畫華藏世界圖相又著隨䟽演
B34n0193_p0202b18║義四十卷允齊相請述華嚴經綱要一卷法界玄鑑一卷三聖
B34n0193_p0202b19║圓融觀一卷華嚴法花楞伽中觀論等別行小鈔䟽共三十卷
B34n0193_p0202b20║設無遮大會十二中其諸塑繢形像繕寫經典不可殫述門人
B34n0193_p0203a01║清沔記觀平時行狀云觀恒發十願一長止方丈但三衣鉢不
B34n0193_p0203a02║畜長二當代名利弃之如遺三目不視女人四身影不落俗家
B34n0193_p0203a03║五未捨執受長誦法花經六長讀大乘經典普施含靈七長講
B34n0193_p0203a04║華嚴大經八一生晝夜不臥九不邀名惑眾伐善十不退大慈
B34n0193_p0203a05║悲普救法界觀逮盡形期恒依願而修行也
B34n0193_p0203a06║湛然傳（義觧三之第六）僧賛寧
B34n0193_p0203a07║釋湛然俗姓戚代世居晉陵之荊溪則常州人也昔佛滅度後
B34n0193_p0203a08║十有三世至龍樹始用文字廣第一義諦嗣其學者號法性宗
B34n0193_p0203a09║元魏高齊間有釋慧文默而識之授南嶽思大師由是有三觀
B34n0193_p0203a10║之學洎智者大師蔚然興于天台而其道益大以教言之則然
B34n0193_p0203a11║乃龍樹之裔孫也智者之五世孫也左溪朗公之法子也家本
B34n0193_p0203a12║儒墨我獨有邁俗之志童卯邈焉異於常倫年二十餘受經於
B34n0193_p0203a13║左溪與之言大𮪋異日謂然曰汝何夢乎然曰疇昔夜夢披僧
B34n0193_p0203a14║服掖二輪游大河之中左溪曰嘻汝當以止觀二法度羣生於
B34n0193_p0203a15║生死淵乎乃授以本師所傳止觀然德宇凝精神鋒𤕤拔其密
B34n0193_p0203a16║識深行冲氣慧用方寸之間合於天倪至是始以處士傳道學
B34n0193_p0203a17║者悅隨如群流之趨於大川也天寶初年觧逢掖而登僧籍遂
B34n0193_p0203a18║往越州曇一律師法集廣尋持犯開制之律範焉復於吳郡開
B34n0193_p0203a19║元寺敷行止觀無何朗師捐代挈密藏獨運於東南謂門人曰
B34n0193_p0203a20║道之難行也我知之矣古先至人靜以觀其本動以應乎物二
B34n0193_p0203b01║俱不住乃蹈於大方令之人或蕩於空或膠於有自病病他道
B34n0193_p0203b02║用不振將欲取正捨予誰歸於是大啟上法旁羅萬行盡攝諸
B34n0193_p0203b03║相入於無間即文字以達觀導語默以還源乃祖述所傳章句
B34n0193_p0203b04║凡十数萬言心度諸禪身不踰矩三學俱熾羣疑日潰求珠問
B34n0193_p0203b05║影之類稍見罔象之功行止觀之盛始然之力也天寶末大曆
B34n0193_p0203b06║初詔書連徵辭疾不就當大兵大饑之際揭厲法流學徒愈繁
B34n0193_p0203b07║瞻望堂室以為依怙然慈以接之謹以守之大布而衣一牀而
B34n0193_p0203b08║居以身誨人耆艾不息建中三年二月五日示疾佛隴道塲顧
B34n0193_p0203b09║語學徒曰道無方性無體生歟死歟其旨一貫吾歸骨此山報
B34n0193_p0203b10║盡令夕要與汝輩談道而訣夫一念無相謂之空無法不備謂
B34n0193_p0203b11║之假不一不異謂之中在凢為三因在聖為三德𤑔炷則初後
B34n0193_p0203b12║同相渉海則淺深異流自利利人在此而已爾其志之言訖隱
B34n0193_p0203b13║几泊然而化春秋七十二法臘三十四門人號咽奉全身起塔
B34n0193_p0203b14║祔於智者大師塋兆西南隅焉入室弟子吴門元浩可謂邇其
B34n0193_p0203b15║人近其空矣然平日輯纂教法明決前疑開發後滯則有法華
B34n0193_p0203b16║釋籤法華䟽記各十卷止觀輔行傳弘訣十卷法華三昧補助
B34n0193_p0203b17║儀一卷方等懺補闕儀二卷略維摩䟽十卷維摩䟽記三卷重
B34n0193_p0203b18║治定涅槃䟽十五卷金錍論一卷及止觀義例止觀大意止觀
B34n0193_p0203b19║文句十妙不二門等盛行於世詳其然師始天寶終建中以自
B34n0193_p0203b20║證之心說未聞之法經不云乎云何於少時大作佛事然師有
B34n0193_p0204a01║焉其朝達得其道者唯梁肅學士故摛鴻筆成絕妙之辭彼題
B34n0193_p0204a02║目云甞試論之聖人不興其間必有命世者出焉自智者以法
B34n0193_p0204a03║傳灌頂頂再世至於左溪明道若昧待公而發乗此寶乗煥然
B34n0193_p0204a04║中興盖受業身通者三十有九僧縉紳先生高位崇名屈體承
B34n0193_p0204a05║教者又数十人師嚴道尊遐邇歸仁向非命世而生則何以臻
B34n0193_p0204a06║此觀夫梁學士之論擬議偕齊非此人何以動鴻儒非此筆何
B34n0193_p0204a07║以銘哲匠盖洞入門空見宗廟之富故以是研論矣吁吾徒往
B34n0193_p0204a08║往有不知然之道詩云維鵲有巢惟鳩居之梁公深入佛之理
B34n0193_p0204a09║窟之謂歟有會稽法華山神邕作真讚至大宋開寶中吳越王
B34n0193_p0204a10║錢氏追重而誄之號圓通尊者焉可不是歟
B34n0193_p0204a11║元浩傳（義觧三之第七）僧賛寧
B34n0193_p0204a12║釋元浩姓秦氏字廣成吳門人也綺嵗依晉陵靈山寺慧日禪
B34n0193_p0204a13║師出家具滿律戒配本州龍興寺尋為荊溪湛然禪師囑累弟
B34n0193_p0204a14║子初受法華止觀已得醍醐唯以裂大網感大果成大行歸大
B34n0193_p0204a15║處以為大願宴居三昧常隨佛後希夷自得人莫能知其秘密
B34n0193_p0204a16║深遠如海印三昧不言出處常行佛事與夫難行若行更相祖
B34n0193_p0204a17║述默傳心要為論為記靈芝瑞草以為功德傳於後世者不同
B34n0193_p0204a18║日而語矣浩注觧大涅槃經為文首序德美圓實志願顯現盖
B34n0193_p0204a19║錄其所證之意而見於文曰余聞先覺之大寶曰常在宥布和
B34n0193_p0204a20║之盛典曰教率土知化之歸宗曰行交感人心之至極曰證然
B34n0193_p0204b01║則以道行御其時以法性合其運當應物之際與顯晦同其光恢張
B34n0193_p0204b02║至化而自他昭著者實播厥鴻名欽恭聞思恊和至極四德克
B34n0193_p0204b03║彰者實存乎妙體格變群家歷觀諸行至典克修庶績有成者
B34n0193_p0204b04║實賴乎宗本信以授人大明宗極敷暢厥旨庶幾有補於將來者
B34n0193_p0204b05║實存乎妙用博綜群言以立誡訓風行十方率用歸順者實存
B34n0193_p0204b06║乎妙教矣此浩之法要如王輔嗣之法繫辭司馬遷之自敘管
B34n0193_p0204b07║仲能言輕重孟子之傳春秋雖儒釋不同而其義一也以元和
B34n0193_p0204b08║十二年十一月十一日示疾右脇累足入于涅槃非二乘境界
B34n0193_p0204b09║真如來定也明年十一月十三日闍維起塔於蘇州西北虎丘
B34n0193_p0204b10║東山南原也浩躭學味道不渉餘事常隨然師聴其言說曾無
B34n0193_p0204b11║倦色分析義理沠流川注必默記而暗誦一言不失数年之後
B34n0193_p0204b12║人始知之然師曰回也如愚罕為人說多辭以不能及被梁田
B34n0193_p0204b13║二君若勸請之始著涅槃經觧述浩與上都雲華寺華嚴澄觀
B34n0193_p0204b14║法師若孔門之游夏焉其儒流受業翰林學士梁公肅蘇州刺
B34n0193_p0204b15║史田公敦緇流受業者智恒子瑜道儒仲儀仲良五人持經講
B34n0193_p0204b16║論傳之無窮大比丘尼識微道巽志真悟極此四人者高潔之
B34n0193_p0204b17║倫深練禪觀初浩為二官所請注經預夢甚為竒特又庭階生
B34n0193_p0204b18║花非人間恒所見者祥鳥飛馴五彩絕異刺史崔恭撰塔碑立
B34n0193_p0204b19║于虎丘山羅漢石壇之左後有行滿道暹明曠皆着述廣天台
B34n0193_p0204b20║之道歟
B34n0193_p0205a01║按此傳題稱蘇州開元寺元浩而傳中不言者盖以浩為荊
B34n0193_p0205a02║溪湛然禪師囑累弟子即蒙彼傳中於吳郡開元寺敷行止
B34n0193_p0205a03║觀之文耳
B34n0193_p0205a04║釋希圓傳（義觧四之第二）僧賛寧
B34n0193_p0205a05║釋希圓姓張氏姑蘇人也宗親豪富而獨捨家從登戒法便遊
B34n0193_p0205a06║講肆不滯一方勤修三學良深嵗稔尤至博通時推俊邁因命
B34n0193_p0205a07║講訓光啟中屬徐約軍亂孫儒略地吳苑俶擾圓由通玄寺附
B34n0193_p0205a08║商船避地于甬東其佑客偕越人也䔍重於圓召居會稽寶林
B34n0193_p0205a09║山寺形雖么麼性且強幹與時寡合多事宴默或問之則曰吾
B34n0193_p0205a10║逍遙乎無形之塲同師子遊戱耳景福中於山寺演暢經論同
B34n0193_p0205a11║聲相應求法者至乃著玄中鈔数卷皆當義妙辭也恒勸人急
B34n0193_p0205a12║修上生之業且曰非知之難行之為難汝曹勉旃圓六時禮懺
B34n0193_p0205a13║未甞少缺居小房即瑯邪山頂是山也傳云從郎邪山飛來此
B34n0193_p0205a14║處先是屠坊故皆鎮于其下山之家有井井有鰻鯠烏水有盈
B34n0193_p0205a15║縮應大江之潮候甚多靈怪一云此處禹鎻浙江蛟蜃之屬其
B34n0193_p0205a16║名曰蛆蛆有雙耳其色蒼黃或緣竹木必風雨至矣今或出石
B34n0193_p0205a17║竅入僧居溝渠中見人不驚握則跳梁如怒狀唯偏入圓房圓
B34n0193_p0205a18║手執宛轉屑就乃為之受歸戒勿令作風雹之妖暨圓終而多
B34n0193_p0205a19║暴風雨也圓之修習願見彌勒一日講次屹然坐終於法座時
B34n0193_p0205a20║眾聞異香裛孴天樂錚鏦或絕或連七日後已此真上生之證
B34n0193_p0205b01║歟則乾寧二年四月也還山之日僧眾置祭于寺門無何有人
B34n0193_p0205b02║茜袍象笏拜跪愴然𢠵怳之間杳無蹤迹眾莫能測焉茶毗收
B34n0193_p0205b03║舍利七百餘粒被四明人賫往新羅國矣
B34n0193_p0205b04║貞誨傳（義觧四之第十）僧賛寧
B34n0193_p0205b05║釋貞誨姓包氏吳郡常熟人也年始十三出家于本州龍興寺
B34n0193_p0205b06║其性沉靜分陰是競方踰一稔誦徹法華經如是恒業日周二
B34n0193_p0205b07║部年十九於揚州擇名師受具足法自爾西之伊洛北抵晉郊
B34n0193_p0205b08║凡有講筵下風求益覈其經論窮其性相輩流之間罕齊馳騖
B34n0193_p0205b09║至于非朋弱友弃背如也唐天祐元年至今東京相國寺寓舍
B34n0193_p0205b10║講導法花經十許徧人未歸重則知竒貨之售亦有時焉及梁
B34n0193_p0205b11║氏都於是京人物委輸貞明二年會宋州帥孔公仰誨風規知
B34n0193_p0205b12║其道行便陳師友之禮捨俸財置長講法華經堂于西塔院從
B34n0193_p0205b13║此翕然盛集誨旁讀大藏教文二時行道精進罔疲九世伎術
B34n0193_p0205b14║百家之言黜于議論之外誡門徒曰異端之說汩亂真心無記
B34n0193_p0205b15║不熏何須習俗吾止願為師子吼不作野犴鳴也但專香燭塗
B34n0193_p0205b16║掃以內院為息肩之地至後唐清泰二年二月十日石弟子五
B34n0193_p0205b17║十餘人自具香湯澡浴令唱上坐禮佛罄捨衣資為非時僧得
B34n0193_p0205b18║施半齋僧訖至十一日望空合掌云勞其眾聖排空相迎滿百
B34n0193_p0205b19║徒侶爾日皆聞天樂之音頃刻而卒俗壽七十三僧夏五十四
B34n0193_p0205b20║臘于寺講貫三十餘年經講計三十七座覽藏經二徧修弥勒
B34n0193_p0206a01║內院業以其年二月十八日葬浚郊東寺莊之原旛幢威儀緇
B34n0193_p0206a02║白弟子約千餘人會送焉
B34n0193_p0206a03║晤恩傳（義觧四之第二十二）僧賛寧
B34n0193_p0206a04║釋晤恩字修己姑蘇常熟人也姓路母張氏甞夢梵僧入其家
B34n0193_p0206a05║而妊焉及稚孺見沙門相必起迎遲年十三聞誦彌陀經遂求
B34n0193_p0206a06║出家親黨饒愛再三沮之乃投破山興福寺受訓後唐長興中
B34n0193_p0206a07║受滿分戒登往崑山慧聚寺學南山律晉天福初從檇李皓端
B34n0193_p0206a08║師聴習經論懸觧之性天然時輩輙難抗敵後㣲聞天台三觀
B34n0193_p0206a09║六即之說冥符意觧漢開運中造錢唐慈光院志因師講貫彌
B34n0193_p0206a10║年通達法華光明經止觀論咸洞玄微尋施覆述出弟子相次
B34n0193_p0206a11║角立雍熈三年八月朔日恩於中夜覩白光自井而出明滅不
B34n0193_p0206a12║恒謂門人曰吾報齡極于此矣乃絕粒禁言一心念佛次夢擁
B34n0193_p0206a13║衲沙門執金罏焚香三遶其室自言祖師灌頂來此相迎汝當
B34n0193_p0206a14║去矣夢覺呼弟子至猶聞異香至二十五日為弟子說止觀旨
B34n0193_p0206a15║歸及觀心義辰時端坐面西而化享年七十五僧臘五十五其
B34n0193_p0206a16║夜院僧有典文偃等皆聞空中絲竹燎亮而無鞉鼓且多鈴鐸
B34n0193_p0206a17║漸久漸遠依稀西去迨九月九日依西域法㷊獲舍利青白圓
B34n0193_p0206a18║粒無算恩平時謹重一食不離衣鉢不畜財寶臥必右脇坐必
B34n0193_p0206a19║加趺弟子輩設堂居亦同今之禪室立制嚴峻日別親視明相
B34n0193_p0206a20║方許淨人施粥曾有晚飲薯蕷湯者即時擯出黌堂每一布薩
B34n0193_p0206b01║則𱩄洒不止盖思其大集滿洲之言耳偏誨人以彌陀淨業救
B34n0193_p0206b02║生死事受教得生感祥可見者往往有之凡與人言不問賢不
B34n0193_p0206b03║肖悉示以一乘圓意或恠不逗機者乃曰與作毒鼓之緣耳不喜
B34n0193_p0206b04║雜交游不好言世俗事雖大人豪族未甞輙問名居况迃趨其
B34n0193_p0206b05║門乎先是天台宗教會昌毀廢文義殘缺談妙之辭沒名不顯
B34n0193_p0206b06║恩尋繹十妙之始終研覈五重之旨趣講大玄義文句止觀二
B34n0193_p0206b07║十餘周觧行兼明目足雙運使法華大旨全羙流于世代者思
B34n0193_p0206b08║之力也又慊昔人科莭與荊溪記不相符順因著玄義文句止
B34n0193_p0206b09║觀金光明金錍論科揔三十五帖見行於世吁河漢中有魚泝
B34n0193_p0206b10║流而上者何潛泳有所取故恩公不寬乘戒而出弟子十有七
B34n0193_p0206b11║人求觧而行行耳
B34n0193_p0206b12║雲棲袾宏往生集賛曰財食不貪廉潔心也坐臥不苟敬慎
B34n0193_p0206b13║心也衣缽不離持重心也布薩垂泣誠信心也四心皆淨因
B34n0193_p0206b14║宜往生矣至于誨入則西方淨業與一乘圓教並施恩其深
B34n0193_p0206b15║入念佛法門者乎
B34n0193_p0206b16║甄公傳（習禪四之第十二）僧賛寧
B34n0193_p0206b17║釋甄公姓魯氏江陵人也少而警慧七嵗誦通詩雅遂應州舉
B34n0193_p0206b18║三上中第未釋褐與沙門議論玄理乃願披緇投福壽寺辯初
B34n0193_p0206b19║法師以為模範後于洛京昭成寺講法數座因禮嵩山禪師通
B34n0193_p0206b20║暢心决方至丹陽茅山尋挂錫於蘇州楞伽山四遠參玄者駢
B34n0193_p0207a01║肩叠足矣時白乘天牧是郡接其談道不覺披襟觧帶心遊無
B34n0193_p0207a02║物之塲得甄之閫閾矣遂堅請出水流寺不樂安止以山水為
B34n0193_p0207a03║娛情之趣耳大和三年示疾云終九十嵗以其年四月十七日
B34n0193_p0207a04║入塔焉
B34n0193_p0207a05║行齊劉鳳
B34n0193_p0207a06║行齊唐開成四年於南翔作精舍見雙鶴舞其至止必獲檀施
B34n0193_p0207a07║齊一日笑謂鶴曰吾事畢矣鶴如之何鶴翔南去故因以名又
B34n0193_p0207a08║云寺建於梁朝井經幢石博望槎凡來觀齊師鶴跡石雲緋梅
B34n0193_p0207a09║多為之賦詩在宋有如茂戒行高潔咸淳五年臨經二日作書
B34n0193_p0207a10║與縣令朱象祖別端坐逝永樂中有大彰通內外學甞應詔於
B34n0193_p0207a11║天界寺註心經及金剛楞伽二經彰同時又有道存工詩文永
B34n0193_p0207a12║樂中亦預修釋典
B34n0193_p0207a13║藏廙傳（習禪五之第九）僧賛寧
B34n0193_p0207a14║釋藏廙俗姓程衢州信安人也幼嵗神氣朗暢貌質魁然元和
B34n0193_p0207a15║中告親求出家志不可却直造長沙嶽麓投靈智律師請事剃
B34n0193_p0207a16║染智師察其強願不群乃攝度之既披法服尋於武陵開元寺
B34n0193_p0207a17║智總律師受具足尸羅當長慶三年也因聴律範旋窮篇聚語
B34n0193_p0207a18║同業曰教門繁廣然有總門總門之急勿過捨筏遂徧𠫵禪宗
B34n0193_p0207a19║遇馬素門下高足住龍牙山知廙法器異日告之曰蘊界不真
B34n0193_p0207a20║佛生非我子之正本當何所名復從誰得廙一言領會千轍同
B34n0193_p0207b01║歸龍牙曰我法眼不蒙掩矣既遂所求大得安靜却𢌞柯山葢
B34n0193_p0207b02║避會昌之搜揚也至大中六年郡牧崔公壽重之於州龍興寺
B34n0193_p0207b03║別搆禪室延居之数年北至嘉禾信士歸依請留住至德伽藍
B34n0193_p0207b04║又往姑蘇時崔公鈞作守此郡聞廙名久請居南禪院咸通八
B34n0193_p0207b05║年浙西廉使周公寶命住招隱寺其年秋却𨑰嘉禾信士呂京
B34n0193_p0207b06║捨別墅造今永安院時乾符中群㓂紛紜禪侶分散廙曰盜終
B34n0193_p0207b07║不至此及期㓂從別道行果無所損其先見如此五年十月十
B34n0193_p0207b08║二日滿院陰雲雉鳴烏噪安坐而化弟子號哭却蘇至六年三
B34n0193_p0207b09║月中辰前別眾後終享年八十有二僧臘五十六時澹交為廙
B34n0193_p0207b10║作真讚至乾寧中僧神賛進狀乞迢諡號塔名名士吳重裕書
B34n0193_p0207b11║碑
B34n0193_p0207b12║唯靖傳（習禪五之第二十）僧賛寧
B34n0193_p0207b13║釋唯靖吳門人也年三十許形竒貌古且類憨癡入國寧寺巡
B34n0193_p0207b14║僧房唱曰要人出家請留下至經藏院見二眾闍𥠖大德慧政
B34n0193_p0207b15║便跪拜伸誠願容執侍政公允納與翦飾於天台受具暫歸謝
B34n0193_p0207b16║政便尋訪名山有知識處必經寒燠自爾勤于禪法未甞發言
B34n0193_p0207b17║即居定光禪師廢金地道塲侵星赴禪林寺晨粥而多虎豹隨
B34n0193_p0207b18║到寺門虎踞地若伺候靖出復随至金地遲明巨迹極多靖恐
B34n0193_p0207b19║人知以鋤滅虎跡俄患背疽因睡有鴆鳥糞于瘡所非久全愈
B34n0193_p0207b20║又虞冰雪備粳粒半斗每日以銚合苂煮食寘粳于地窖中過
B34n0193_p0208a01║期用米常滿不耗靖乃築之而云吾被此物知非理也尋居伏
B34n0193_p0208a02║龍山山可瞰海峯勢岹嶢昔僧鑒諸曾隱于是諸即唐王相國之
B34n0193_p0208a03║母弟也能文習道刺史多往謁之靖續遁此山刺史黃晟常請
B34n0193_p0208a04║出州供施緐委末於奉川北山置院示疾坐終享齡七十餘窆
B34n0193_p0208a05║于山下營塔存焉
B34n0193_p0208a06║守直傳（明律一之第十八）僧賛寧
B34n0193_p0208a07║釋守直字堅道錢塘人也姓范氏齊信安太守瑝之八葉禮既
B34n0193_p0208a08║冠眾君子器之夙有丘園之期不𮨇玄纁之錫遂詣蘇州支硎
B34n0193_p0208a09║寺圓大師所受具足律儀是夜眼中光現長一丈餘持久方滅
B34n0193_p0208a10║盖得戒之驗也後抵江陵依真公三年練行尋禮天下二百餘
B34n0193_p0208a11║郡聖跡所至無不至焉見無畏三藏為受菩薩戒聞普寂大師
B34n0193_p0208a12║傳楞伽心印講起信宗論二十餘徧南山律鈔四十徧平等一
B34n0193_p0208a13║雨大小雙機在乎圓音未甞少異乃立願誦華嚴經還於中宵
B34n0193_p0208a14║夢神人施珠一顆及覺惘惘然如珠在握是歲入五臺山轉華
B34n0193_p0208a15║嚴經二百徧追夙心也宏覽大藏經三過廣正見也至開元二
B34n0193_p0208a16║十六年有制舉高行道俗請正名𥛓大林寺後移籍天竺住靈
B34n0193_p0208a17║隱峰時大曆二年也至五年三月寓于龍興淨土院謂左右曰
B34n0193_p0208a18║夫至人乘如而來乘如而去示其心然也而愚夫欲以長繩繫
B34n0193_p0208a19║彼白日安可得乎吾景落桑榆豈淹久也以其年此月二十九
B34n0193_p0208a20║日告終春秋七十一僧臘四十五其閒臨壇度人多矣顯名者
B34n0193_p0208b01║洞庭辯秀湖州皎然惠普道莊會稽清江清源杭州擇鄰神偃
B34n0193_p0208b02║常州道進晝公著塔銘云
B34n0193_p0208b03║齊翰傳（明律二之第二）僧賛寧
B34n0193_p0208b04║釋齊翰字等至吳興沈氏之子高祖陳國子祭酒曾祖隋魏州
B34n0193_p0208b05║司馬祖考三世不仕翰綺歲從父至山寺蹈高靜無塵之躅惻
B34n0193_p0208b06║然有宿命之知固請捨家至天寶八載八月五日奉制度配名
B34n0193_p0208b07║永定寺九載十月躋五分壇納形俱戒移名開元大曆中轉隸
B34n0193_p0208b08║武丘皆兩州道俗所請從命也翰道性淵默外則淡然迹不近
B34n0193_p0208b09║名身不関事長在一室寂如無人豈比夫駢行鼓簧之士哉顓
B34n0193_p0208b10║門相部義䟽精敏罕儔明法華經主蘇湖戒壇每當請首則今
B34n0193_p0208b11║時所謂壇長也大曆十年入流水念佛道塲是夜西方念中頓
B34n0193_p0208b12║現盖純誠之所感也即以其年終於本院春秋六十八法臘二
B34n0193_p0208b13║二十六翰遇疾之日謂門弟子曰有鶴從空飛下迴翔我前爾
B34n0193_p0208b14║曹見乎必謝之期小聖猶病安能免哉受業門人如隱戒壇宣
B34n0193_p0208b15║兊等與吳興皎然結法門昆弟之交供高潔難可輕慕焉
B34n0193_p0208b16║藏奐劉鳳
B34n0193_p0208b17║藏奐姓朱氏蘇郡人游方詣五洩山遇靈默大師一言悟道會
B34n0193_p0208b18║昌中搆運衰泊洛州再興長壽寺勑度居馬尋楊收典蘇請奐
B34n0193_p0208b19║歸于故林以建精舍大中十二年鄞水任景求捨宅為院迎之
B34n0193_p0208b20║奐將離姑蘇為徒眾留擁乃以㨑拂與之曰吾在此矣汝何疑
B34n0193_p0209a01║乎已而潛行
B34n0193_p0209a02║大義劉鳳
B34n0193_p0209a03║大義會稽蕭山人從吴郡圓律師受具復依本州開元寺深律
B34n0193_p0209a04║師學四分律指訓義因遊長安
B34n0193_p0209a05║曇一劉鳳
B34n0193_p0209a06║曇一姓張三韓人也因累葉仕隋唐家于越十六聴雲門寺茂
B34n0193_p0209a07║亮法師講題觧開悟二十五年杖錫束𡚖明年詔置開元寺又
B34n0193_p0209a08║明年長史張楚舉為寺主因而居焉一聲振京華道高吳會其
B34n0193_p0209a09║高足弟子則蘇州開元寺辨秀常州龍興寺法俊等
B34n0193_p0209a10║辨秀傳（明律二之第六）僧賛寧
B34n0193_p0209a11║釋辯秀俗姓劉氏漢楚王交三十一代孫也秀幼孤諸父哀宇
B34n0193_p0209a12║禮如教立孝自天生而宿植緣深心田欲稔因請伯氏出家長
B34n0193_p0209a13║行哀而捨旃事靈隱某禪師便能問津圖入道之意所聞指訓
B34n0193_p0209a14║如凉風入震醒然清悟天寶四年受戒於東海鑒真大師傳律
B34n0193_p0209a15║於會稽曇一至德中舉高行𥻳名于吴郡開元寺乾元中下詔
B34n0193_p0209a16║天下二十五寺各定大德七人長講戒律秀應其數也頃年於
B34n0193_p0209a17║淨土一門不愆于念甞謂人曰昔問西方之行是有相大乘此乃
B34n0193_p0209a18║蓬心不直非達觀之說何邪夫出言即性發意皆如而一色一
B34n0193_p0209a19║香無非中道況我之正念乎秀壇場一十六番度人孤制律樞
B34n0193_p0209a20║正持僧網自肯湖南北皆宗仰焉以建中元年六月十五日寢
B34n0193_p0209b01║疾而終春秋六十七法臘三十五當其逝日有庭樹一本枝葉
B34n0193_p0209b02║扶蘇朝華正敷而遞萎瘁其年七月五日遷靈龕於武丘西寺
B34n0193_p0209b03║松門之右門人道亮道該清會偕遶旃檀之香樹也故觀察使
B34n0193_p0209b04║韋元甫李棲筠虢州刺史李紓御史中丞李道昌盡欽慕往德
B34n0193_p0209b05║亦林下之交霅晝為碑頌焉
B34n0193_p0209b06║志鴻傳（明律二之第九）僧賛寧
B34n0193_p0209b07║釋志鴻俗姓錢氏湖州長城下若人本名儼志鴻字也少出俗
B34n0193_p0209b08║於石門鄉寺則梁靜林也削染受具訖往茂苑親道恒師盛集
B34n0193_p0209b09║研覈精微時曇清省躬互相切磋卒成洪緒然慊先德釋南山
B34n0193_p0209b10║鈔商略不均否𠗱無准捕蟬忌後補袞不完囊括大慈靈萼已
B34n0193_p0209b11║下四十餘師記鈔之玄勒成二十卷號搜玄錄大曆中華嚴䟽
B34n0193_p0209b12║主澄觀披尋乃為序𠜍於首然其觧判不無所長其如科莭緐
B34n0193_p0209b13║碎是其短也春秋一百有八歲勑署為長壽大師焉近世止行
B34n0193_p0209b14║其字而已今雙林累遭兵革加以水潦碑碣失蹤閟于言行也
B34n0193_p0209b15║吁其儼公氏族本生必與南山宣律師相同亦為美事矣
B34n0193_p0209b16║存省躬傳（明律二之第十三）僧賛寧
B34n0193_p0209b17║釋省躬睦州桐廬人也為童強識耆宿呼語恠其志大而言高
B34n0193_p0209b18║每厭樊籠忽投聖德寺慕道從師勑恩得度性靈天發于毗尼
B34n0193_p0209b19║道學如溫習復擇名師得姑蘇開元道恒師恒曰甚矣吾得躬
B34n0193_p0209b20║也門人日益親及乎探頥精微愈征愈遠時有擊論互指為迷
B34n0193_p0210a01║者必請見躬為其判之坐分曲直諺曰義盡省躬言到躬義無
B34n0193_p0210a02║不盡也其博綜律乘扞禦師門也若此恒曰自吾有躬也𢙣言
B34n0193_p0210a03║不問矣躬避席葉拱而對曰某不佞也仰師之道若採扶桑以
B34n0193_p0210a04║啖𧔞蠶所患者未能嘔緐𮈔以報主且恒曰視子吐園客五色
B34n0193_p0210a05║絲可供黼黻之資言大謙矣晚赴維楊之召廣訓徒焉然其滿
B34n0193_p0210a06║口雌黃品藻否滅古今之義生徒明敏者各錄之都加潤色號
B34n0193_p0210a07║順正記十卷行之復者分輕重物儀別行㳂襲十三章門條例
B34n0193_p0210a08║外加近世現有物之重輕頗為要用躬復高儒學作碑頌越多
B34n0193_p0210a09║以其曾化邗溝故呼淮南記主自號清冷山沙門焉
B34n0193_p0210a10║神皓傳（明律二之第十四）僧賛寧
B34n0193_p0210a11║釋神皓字恒度姓徐氏八代祖摛齊竟陵王西邸學士子陵梁
B34n0193_p0210a12║尚書左僕射其文與𢈔子山齊名迨陳國亡因佐吳邑遂家姑
B34n0193_p0210a13║蘇皓乃為吳郡人也天性耿潔風韻朗邁幼負脫俗之姿尋依
B34n0193_p0210a14║錢塘龍泉道場一公出家天寶六年降版詔精擇真行一州許虔
B34n0193_p0210a15║三人皓居薦首因𥛓僧籍於包山福願道場初進具于興大師
B34n0193_p0210a16║次通律鈔于曇一後十講律鈔五昇壇場遂乘舟𡚖包山使野
B34n0193_p0210a17║叟誅茅山童掃石逍遙棲息旋增修屋宇乾元元祀有詔天下
B34n0193_p0210a18║二十七寺各奏大德七人長講戒律因請住開元寺欲果其願
B34n0193_p0210a19║且懼簡書遂僶俛從命奉戒弟子開州刺史陸向前給事中嚴
B34n0193_p0210a20║說服道弟子禮部侍郎劉太真前大理評事張象欽風弟子前
B34n0193_p0210b01║廉使亞相李棲筠請綱任海隅一邑緇伍三變至於道末年二
B34n0193_p0210b02║於圓宗別置西方法社誦法花經九十餘部貞元六年十月開元
B34n0193_p0210b03║寺遇疾至十二月𮨇囑弟子維亮曰我棄世後可歸洞庭故山
B34n0193_p0210b04║置塔說法而終是夜瑠璃色天星霣如雨西方兆朕密現于前
B34n0193_p0210b05║春秋七十五僧臘四十三門人維亮有文有道獨步當時執師
B34n0193_p0210b06║之喪不以證而廢教也傳法弟子道超靈俊道濬道稜維讓維
B34n0193_p0210b07║誠皆一時英邁霅晝為墳塔碑頌美云
B34n0193_p0210b08║存清徹傳（明律三之苐三）僧賛寧
B34n0193_p0210b09║釋清微未知何許人也周遊律肆密護根門即無常師惟善是
B34n0193_p0210b10║與初於吳苑開元寺北院道恒律師親乎閫奧深該理致而鍾
B34n0193_p0210b11║華望無不推稱憲宗元和八年癸巳中約志著記二十卷亦鳩
B34n0193_p0210b12║聚諸家要當之說觧南山鈔號集義焉或云後堂至十年畢簡
B34n0193_p0210b13║今豫章武昌晉陵講士多行此義嘗覽比記緐廣是宗徹未知
B34n0193_p0210b14║其終
B34n0193_p0210b15║系曰徹公言行無乃太簡乎通曰緐略有據名實錄也昔太史
B34n0193_p0210b16║公可弗欲廣三五之世事耶盖唐虞之前史氏淳略後世何述
B34n0193_p0210b17║焉今不遂富膽職由此也又與弗來赴告不書同也諸有緐略
B34n0193_p0210b18║不均必祛誚讓焉
B34n0193_p0210b19║常達傳（明律三之第八）僧賛寧
B34n0193_p0210b20║釋常達字文舉俗姓顧海隅人也發跡河陽大福山遊學江淮
B34n0193_p0211a01║諸勝寺達𠃔廸中和克完戒法專講南山律鈔後求涅槃圓旨
B34n0193_p0211a02║法華止觀復通陰符老莊百家之書其餘分時之學盡二王之
B34n0193_p0211a03║筆迹後隨方𠫵禪詣于宗極俄屬武宗滅法歎曰我生不辰不
B34n0193_p0211a04║自我後由是寢默山棲委裘遁世而無悶焉宣宗重建法幢荐
B34n0193_p0211a05║興精舍合境民人皆達之化導故太守韋曙特加崇重身不衣
B34n0193_p0211a06║繒纊室惟蒙薜蘿四眾知歸諸方慕化其潔白鶴鷺如也咸通
B34n0193_p0211a07║十二年合郭僧民請紹四眾教誨或遊遠坰牧或嘯傲海壖不
B34n0193_p0211a08║出林麓動經數載雖貴士單車詣門莫得而見于七五言詩追
B34n0193_p0211a09║用元和之體著青山履道歌播人唇吻忽于自恣明辰鳩眾于
B34n0193_p0211a10║長廊合掌遂申長別辭甚剛正因臥疾不起絕食七日而逝實
B34n0193_p0211a11║咸通十五年九月十六日也春秋七十四僧臘五十一門人會
B34n0193_p0211a12║清傳朗奉靈柩殯于寺之東南三百步後年即墳起塔穎川陳
B34n0193_p0211a13║言撰塔銘邑大夫汝南周思輯為檀信乾苻四年立碑焉
B34n0193_p0211a14║劉鳳吴釋傳云住郡之破山寺
B34n0193_p0211a15║法相傳（明律三之第十）僧賛寧
B34n0193_p0211a16║釋法相姓俞氏吳長水人也天寶中誕育為嬰兒卓異七歲投
B34n0193_p0211a17║師受經法三浹旬誦通法華全部弱𠜍往長安安國寺得滿足
B34n0193_p0211a18║戒即大曆中也便于上京習毗尼道諸部同異無不談綜渉十
B34n0193_p0211a19║一載蔚成其業傳法東歸請學者如林吳郡太守奏于開元寺
B34n0193_p0211a20║置戒壇相預臨壇之選尋究依止兼眾推為寺綱管恒施二眾
B34n0193_p0211b01║歸戒行佩漉囊器不畜長每有鳥棲于座側馳斥不去會昌元
B34n0193_p0211b02║年二月十日午時三刻告弟子清濬清高吾當滅矣儼然累足
B34n0193_p0211b03║右脇而逝時眾晝間管絃清亮乃天樂也夕覩異光春秋八十
B34n0193_p0211b04║九僧臘六十九四月遷塔于來蘇鄉之原白塔是也後弟子率
B34n0193_p0211b05║義州刺史曹信大理司直吳方重修塔發之見相遺骨若銅色
B34n0193_p0211b06║舌相不壞若芙蓉焉齒全四十二香湯沐之重葬盖景福二年
B34n0193_p0211b07║癸丑歲五月二十二日也高弟子公靜靜弟子行蘊蘊弟子仁
B34n0193_p0211b08║表表弟子玄杲杲本清白之僧也同鴻啟重脩靈光一寺為兵
B34n0193_p0211b09║革殘毀之後也杲公啟公後偕隱天台習禪觀相次終于山焚
B34n0193_p0211b10║之皆獲舍利焉（劉鳳吳釋傳云弟子清濬清高）
B34n0193_p0211b11║慧則傳（明律三之第十三）僧賛寧
B34n0193_p0211b12║釋慧則姓糜氏吳郡崑山人也九歲博遊才義總翫儒經善種
B34n0193_p0211b13║發萌倐然厭俗以大中七年就京西明寺出家勤知諷誦皆如
B34n0193_p0211b14║曾習九年于本寺承恩得度十四年棲法寶大師法席覆講當
B34n0193_p0211b15║年勑補備員大德咸通三年就崇聖寺講俱舍論并喪服儀出
B34n0193_p0211b16║三界圖一卷七年於祖院代暢師講十五年勑署臨壇正員廣
B34n0193_p0211b17║明元年巢㓂犯関関中俶擾出華州下邦避亂中和二年至淮
B34n0193_p0211b18║南高公駢召于法雲寺講罷還吴刺史楊公苦留却遊天台山
B34n0193_p0211b19║國清寺挂錫乾寧元年至明州育王寺撰塔記一卷出集要記
B34n0193_p0211b20║十二卷武肅王錢氏命于越州臨壇以開平二年八月八日示
B34n0193_p0212a01║疾坐亡受生七十四法臘五十四窆于鄮山之岡八戒弟子刺
B34n0193_p0212a02║史黃晟營塔則生常不好訐直以撝謙推人為上除講貫外輪
B34n0193_p0212a03║誦經呪自法華已降可三十四本以資口業覽大藏教兩徧講
B34n0193_p0212a04║鈔七十徧俱舍喪儀論語各數徧清苦執持近古罕有入室弟
B34n0193_p0212a05║子希覺最露鋒穎焉（附見一人不錄）
B34n0193_p0212a06║彥偁傳（明律三之第十四）僧賛寧
B34n0193_p0212a07║釋彥偁姓龔氏吴郡常熟人也揭厲戒律錙銖塵務勤求師範
B34n0193_p0212a08║唯善是從末扣擊繼宗記主得其戶牖乃於本生地講導同好
B34n0193_p0212a09║鳩聚律風孔扇號為尼毗窟宅焉先是海隅巫咸氏之遺壤招
B34n0193_p0212a10║真治之舊墟古寺周圍不全垝垣而已甞一夜有虎中獵人箭
B34n0193_p0212a11║伏於寺閣哮吼不至偁憫之忙係鞵引炬下閣言欲㧞之弟子
B34n0193_p0212a12║蟄扶遇且止者三四伺其更閣各騷乃自待炬就㧞其箭虎耽
B34n0193_p0212a13║耳䑛矢鏃血𮨇偁而瞑目焉質明獵師朱德就寺尋虎偁告示
B34n0193_p0212a14║其箭朱德悛心罷獵焉武肅王錢氏知重每設冥齋召行持明
B34n0193_p0212a15║法時覆肩衣自肱而墮還自搭上或見鬼物隨侍焉所謂道德
B34n0193_p0212a16║盛則鬼神助也以貞明六年六月終于山房年九十九歲云（附
B34n0193_p0212a17║見一人不錄）
B34n0193_p0212a18║（劉鳳吳釋傳云住波山興福寺　繼宗吴釋傳作斷宗）
B34n0193_p0212a19║惠忠傳畧（感通二之第十九）僧賛寧
B34n0193_p0212a20║忠又向吳郡具戒院中有凌霄藤盛夏萎悴人擬伐之威大師
B34n0193_p0212b01║曰勿翦惠忠還日其藤更生人不之信及秋忠還其藤罙重茂
B34n0193_p0212b02║矣
B34n0193_p0212b03║鑑空傳（感通三之第十五）僧賛寧
B34n0193_p0212b04║釋鑑空俗姓齊吳郡人也少小苦貧雖勤于學而寡記持肚嵗
B34n0193_p0212b05║為詩不多靡麗常困遊吳楚間已四五年矣干謁侯伯所潤無
B34n0193_p0212b06║幾錢或盈貫則必病生用罄方差元和初遊錢塘屬其荒儉乃
B34n0193_p0212b07║議求餐于天竺寺至孤山寺西餒甚不前因臨流雪涕悲吟數
B34n0193_p0212b08║聲俄有梵僧臨流而坐𮨇空笑曰法師秀才旅遊滋味足未空
B34n0193_p0212b09║曰旅遊滋味則已足矣法師之呼一何乖謬盖以空未為僧時
B34n0193_p0212b10║名君房也梵僧曰子不憶謂法華經於同德寺乎空曰生身已
B34n0193_p0212b11║四十五歲矣盤桓吳楚間未甞渉京口又何洛中之說僧曰子
B34n0193_p0212b12║應為飢火所燒不暇憶故事遂探囊出一棗大如拳許曰皆吾
B34n0193_p0212b13║國所產食之者上智知過去未來事下智止于知前生事耳空
B34n0193_p0212b14║飢極食棗掬泉飲之忽欠呻枕石而寢頃刻乃悟憶講經于同
B34n0193_p0212b15║德寺如昨日焉因增涕泣問僧曰震和尚安在曰專精未至舟
B34n0193_p0212b16║為蜀僧矣今則斷攀緣也神上人安在曰前願未滿悟法師焉
B34n0193_p0212b17║在曰豈不記香山石像前戱發大願乎若不證無上菩提必願
B34n0193_p0212b18║為﨣﨣貴臣昨聞已得大將軍矣當時雲水五人唯吾得解脫
B34n0193_p0212b19║獨汝為凍餒之士也空泣曰某四十年許日惟一餐三十餘年
B34n0193_p0212b20║擁一褐浮俗之事決斷根源何期福不完乎坐于飢凍僧曰田
B34n0193_p0213a01║師子座上廣說異端使學空之人心生疑惑戒珠曾缺羶氣㣲
B34n0193_p0213a02║存聲渾響清終不可致質傴影曲報應宜然空曰為之奈何僧
B34n0193_p0213a03║曰今日之事吾無計矣他生之事警於吾子焉乃探鉢囊取一
B34n0193_p0213a04║鑑背面皆瑩徹謂空曰要知貧賤之分脩短之期佛法興替吾
B34n0193_p0213a05║道盛[褒-保+曰]宜一鑒焉空覽照久之謝曰報應之事榮枯之理謹知
B34n0193_p0213a06║之矣僧𭣣鑑入囊遂尋而去行十餘步旋失所在空是夕投靈
B34n0193_p0213a07║隱寺出家受具足戒後周遊名山愈高苦莭大和元年詣洛陽
B34n0193_p0213a08║於龍門天竺寺遇河東柳珵親說厥由向珵珵聞空之說事皆
B34n0193_p0213a09║不常且甚奇之空曰我生世七十有七僧臘三十二持鉢乞食
B34n0193_p0213a10║尚九年在世吾捨世之日佛法其衰乎珵詰之默然無荅乃索
B34n0193_p0213a11║珵筆硯題數行於經藏北垣而去曰興一沙哀恒河沙兔而𦊨
B34n0193_p0213a12║犬而拏牛虎相交與角牙寶檀終不滅其華
B34n0193_p0213a13║系曰食梵僧之棗而知宿命者與茹雪山之藥觧諸國言音同
B34n0193_p0213a14║也覽鏡而知吉凶者與窺圖澄塗麻掌同也食棗臨鑑豈偶然
B34n0193_p0213a15║耶非常人之遇也其空公題䜟而荅塞柳珵之問驗在會昌之
B34n0193_p0213a16║毀教矣時武宗勒僧尼反俗計二十萬七千餘人拆寺并蘭若
B34n0193_p0213a17║共四萬七千有奇故云興一沙衰恒河沙兔在置大仍拏言殘
B34n0193_p0213a18║害之甚乙丑毀法丙寅猒代佛法喻寶檀之樹終不絕其華蘤
B34n0193_p0213a19║芬馥故云也苟非異人何以藏往考來之若是乎
B34n0193_p0213a20║（纂異記作續空）
B34n0193_p0213b01║曇清劉鳳
B34n0193_p0213b02║曇清未詳何許人也究窮佛旨乃負笈來吳北院道恒宗師法
B34n0193_p0213b03║會與省躬猶滕薛之先後也
B34n0193_p0213b04║神邕劉鳳
B34n0193_p0213b05║神邕甞說法吳會後入長安遇祿山亂還投金華
B34n0193_p0213b06║貞幹劉鳳
B34n0193_p0213b07║貞幹姓武氏故鄣有崑山寺者宋支曇諦甞遇害於此武宗廢
B34n0193_p0213b08║教其寺屏除幹緣化重立亦甞行化於吳
B34n0193_p0213b09║行明傳（遺身萹之第九）僧賛寧
B34n0193_p0213b10║釋行明俗姓魯吳郡長洲人也幼從師於本部後遊方問道然
B34n0193_p0213b11║其耿介軒昂嘯傲自放初歷五臺峩嵋禮金色銀色二世界菩
B34n0193_p0213b12║薩皆隨心應現由此登天台陟羅浮入𢖍嶽遊梓潼屬唐季湘
B34n0193_p0213b13║之左右割裂爭尋常而未息靡有寧歲於是棲祝融峯下有終
B34n0193_p0213b14║焉之志止七寶臺與玄泰布衲為交契其性之好𢙣泰亦罔抗
B34n0193_p0213b15║其輕重焉甞謂道友曰吾不願隨僧崖焚之於木樓不欲作屈
B34n0193_p0213b16║原葬之於魚腹終誓投軀學薩埵太子超多刼而成聖果可不
B34n0193_p0213b17║務乎屢屢言之都不之信忽於林薄間委身虓虎前爭競食之
B34n0193_p0213b18║湏㬰肉盡時泰公收其殘骼焚之而獲舍利乃擷華酌水為文
B34n0193_p0213b19║祭之辭中明其勇猛能捐內財破慳法成檀度未捨已捨當捨
B34n0193_p0213b20║三輪頓空取大果若俯拾芥焉
B34n0193_p0214a01║系曰佛勑比丘施眾生食二世順益感果非輕若其明公成大
B34n0193_p0214a02║檀度遠慳貪也成大勇猛得無畏也成三輪空無為功德也成
B34n0193_p0214a03║難捨心淨佛土也一擲其軀其利溥哉譬猶善賞者費少而勸
B34n0193_p0214a04║多其是之謂乎
B34n0193_p0214a05║法朗傳（誦讀一之第八）僧賛寧
B34n0193_p0214a06║釋法朗姑蘇人也稟質溫潤約心堅確誦觀音明呪神效屢彰
B34n0193_p0214a07║京闕觀光人皆知重龍朔二年城陽公主有疾沉䔍尚藥供治
B34n0193_p0214a08║無所不至公主乃高宗大帝同母妹也友愛殊厚隆杜如晦子
B34n0193_p0214a09║荷荷死再行薛灌既疾綿困有告言朗能待秘呪理病多瘳及
B34n0193_p0214a10║召朗至設壇特咒信宿而安賞賚豐渥其錢帛珍寶朗廻為對
B34n0193_p0214a11║靣施公主奏請改寺額曰觀音寺以居之此寺本隋靈感寺開
B34n0193_p0214a12║皇二年置文帝移都掘城中凌園塚墓徒葬郊野而置此寺至
B34n0193_p0214a13║唐武德四年廢至此更題額朗尋終於此寺焉
B34n0193_p0214a14║（傳云此寺應即傳題所云唐上都青龍寺第不知既置靈感
B34n0193_p0214a15║以後未改觀音以前以何時額曰青龍）
B34n0193_p0214a16║道遵傳（興福二之第四）僧賛寧
B34n0193_p0214a17║釋道遵字宗達姓張氏吳興人也夙負殊操潔士稱之榮曜不
B34n0193_p0214a18║不足関於心聲塵未甞觸其性至年二十詣天竺義威律師受
B34n0193_p0214a19║具戒事報恩寺興大師首宗毗尼傳教也後學天台一心三觀
B34n0193_p0214a20║法門欲廣寫法華經置道場開經院一之日發其心二之日規
B34n0193_p0214b01║其趾作不逾序厥功成焉居支硎之福地大曆元年州將韋元
B34n0193_p0214b02║甫兵部尚書劉晏侍御史王圓開州刺史陸向殿中侍御史陸
B34n0193_p0214b03║迅大理評事張象競誘真心共獲殊勝乃相與飛表奏聞詔書
B34n0193_p0214b04║特署為法華道場自江以東總一十七所皆因遵之首置也舉
B34n0193_p0214b05║精行大德二七人常持此經以報主恩鑄盛舍那及毗盧遮那
B34n0193_p0214b06║像起多寶塔修淨土當生業造彌陀佛復寫天台教益乎道場
B34n0193_p0214b07║置常住莊二區平時講法華玄義天台止觀四分鈔文臨壇度
B34n0193_p0214b08║人授心揚律徒盈石室之籌天寶中於靈巖道場行法華三昧
B34n0193_p0214b09║忽覩大明上燭於天我身正念儼在光中異日問荊溪然師曰
B34n0193_p0214b10║智慧光明從心流出非精志之所致耶又於本寺入法華道場
B34n0193_p0214b11║覩此身在空中坐先證者知是滌垢之相其年春秋七十一僧
B34n0193_p0214b12║夏四十六以興元元年七月二十九日告終于支硎山寺僧益
B34n0193_p0214b13║公翰公一夜同夢大殿崩眾遵入滅門人靈翰法盛道欣猶子
B34n0193_p0214b14║靈源追慕不已樹塔旌德焉
B34n0193_p0214b15║（劉鳳吳釋傳云住蘇州報恩寺東陽玄朗法師弟子也）
B34n0193_p0214b16║寶安傳（附見雜科聲德二之第八棲隱傳後）僧賛寧
B34n0193_p0214b17║次嘉禾靈光寺釋寶安俗姓夏姑蘇常熟人也風神爽㧞性行
B34n0193_p0214b18║淑均壯年家務所嬰誓思脫屣及進具之後專習空門洞達真
B34n0193_p0214b19║訣而不衣絲縷惟專分衛寢則芻鞂安昔遊五臺嗟南人之不
B34n0193_p0214b20║識遂率道俗模築五臺之制於靈光寺今且存焉事畢無疾而
B34n0193_p0215a01║終受生一百有十八歲法臘七十八肉身不壞門徒布漆之別
B34n0193_p0215a02║院供養至會昌毀寺遂焚之
B34n0193_p0215a03║無作傳（雜科聲德萹二之苐十）僧賛寧
B34n0193_p0215a04║釋無作字不用姓司馬氏姑蘇人也父陳宛丘縣尉母戴氏始
B34n0193_p0215a05║妊時夢異沙門稱姓徐住持流水寺欲寄此安居言訖跏趺而
B34n0193_p0215a06║坐其父同夜夢於盤中書一字甚稱心自言可以進上天子至
B34n0193_p0215a07║明各說所夢母曰意其腹中必沙門也矢之曰如生兒放於流
B34n0193_p0215a08║水寺出家及生果岐嶷可愛且𢙣葷羶之氣年迨四歲母自教
B34n0193_p0215a09║誦習利金易礪記憶無遺厥父欲其應童子舉業漸見風範和
B34n0193_p0215a10║潤且恒有出塵之意俄爾父偷窺姚氏之女且美容儀酷欲取
B34n0193_p0215a11║之母切忌之因曰或捨是子出家寬汝所取父乃許之送入流
B34n0193_p0215a12║水寺中纔及月餘姚氏仳離時謂此女是善知識為作之出家
B34n0193_p0215a13║增上緣矣年二十受具足法相次講通刪補律鈔法華上生等
B34n0193_p0215a14║經百法論一性五性宗教勵精尋究孔老書萹無不渉獵後𠫵
B34n0193_p0215a15║其玄學于雪峯存禪師身入堂奧至廬陵三願山檀越造云亭
B34n0193_p0215a16║院豫章創南平院請作住持皆拂衣而去前進士唐稟作藏經
B34n0193_p0215a17║碑述作公避請之由居洪并十載且未識洪帥鍾氏之靣乃遊
B34n0193_p0215a18║會稽四明因有終焉之志吴越武肅王錢氏仰重召畧出四明
B34n0193_p0215a19║因便歸山盖謝病也有詩抒意呈王王亦不留詩云雲鶴性孤
B34n0193_p0215a20║單爭堪名利関銜恩雖入國辭病却歸山時奉化樂安孫郃退
B34n0193_p0215b01║居嘯傲不交緇伍唯接作交談終日進士楊弇亦慕為林下之
B34n0193_p0215b02║遊以梁開平中卒於四明春秋五十六初作善草隸筆跡道健
B34n0193_p0215b03║人多摹寫成法述諸色禮懺文數十本注道安六時禮佛文一卷
B34n0193_p0215b04║并詩歌並行于代作不入尼寺不謁公門不修名刺不趨時利
B34n0193_p0215b05║自號逍遙子焉
B34n0193_p0215b06║清順尊者（載姑蘇志）
B34n0193_p0215b07║清順尊者宋初魏庠守郡奏改虎丘律寺為禪迎尊者至寺乃
B34n0193_p0215b08║啟禪𣲖令虎丘開山第一人也
B34n0193_p0215b09║東坡志林內一條
B34n0193_p0215b10║蘇臺定惠院淨人卓契順不遠數千里陟嶺渡海候無恙於東
B34n0193_p0215b11║坡東坡問將什麼土物來順展兩手坡云可惜數千里空手來
B34n0193_p0215b12║順作荷檐勢信步而出
B34n0193_p0215b13║靜梵（載姑蘇志）
B34n0193_p0215b14║靜梵嘉禾人姓笪氏生甫十歲依勝果寺祝髮從湛謙二法師
B34n0193_p0215b15║學元祐初住郡之北禪寺講法華經修法華懺為三期期為日
B34n0193_p0215b16║二十有八精恪上通感普賢受羯磨法呼淨梵比丘
B34n0193_p0215b17║文瑩（載姑蘇志）
B34n0193_p0215b18║文瑩吳僧多聞博識宗教亦高所著湘山野錄行於世
B34n0193_p0215b19║賛寧張㫤（人物志）
B34n0193_p0215b20║賛寧博物稱於時柳如京徐騎省與之遊或就質問難甞采經
B34n0193_p0216a01║傳物類相感者為書十卷又拱笋譜二卷時有安鴻漸好嘲謔
B34n0193_p0216a02║遇賛寧與數僧偕行指而言曰鄭都官不愛之徒時時作隊賛
B34n0193_p0216a03║寧即應聲曰秦始皇未坑之輩往往成群其敏捷如此
B34n0193_p0216a04║道原王鏊（震澤編）
B34n0193_p0216a05║道原西洞庭夏元富子元豐間元富夢鳳集於簷蓮生於庭明
B34n0193_p0216a06║旦[戀-心+羽]生二子一字鳳郎名杲後官捲簾使一字蓮郎學佛水月
B34n0193_p0216a07║寺名道原甞對御演法賜錦衲還住持東洞庭翠峰寺嗣明受
B34n0193_p0216a08║大師人謂鳳蓮之應
B34n0193_p0216a09║道元杜啟（人物志）
B34n0193_p0216a10║道原住永安禪院大中祥符中甞進纂傳燈錄三十卷詔翰林
B34n0193_p0216a11║學士楊億等刊定刻板宣布
B34n0193_p0216a12║蘇州景德寺普潤大師行業記釋普洽
B34n0193_p0216a13║普潤大師名法雲字天瑞自稱無機子姓戈世居長州彩雲里
B34n0193_p0216a14║父母禱佛夢一梵僧云吾欲寄靈於此逮生顏如所夢瑞相特
B34n0193_p0216a15║異襁褓間見僧則欣然欲趨似獲珍玩五歲辭親禮慈行彷公
B34n0193_p0216a16║為師始從庭訓神鋒發硎越明年背誦妙經七軸九歲薙䰂二
B34n0193_p0216a17║十歲進具以所受法即登猊座為眾說戒紹聖四𥜥發軫𠫵方
B34n0193_p0216a18║首見通照法師學習天台大教次投天竺敏法師几下諦受玄
B34n0193_p0216a19║談最後啐啄同時得法於南屏清辯大法師代柄如意為眾敷
B34n0193_p0216a20║楊既而德風四騖芳譽遐蜚時政和七年郡侯徽猷閣直學士
B34n0193_p0216b01║通議大夫應安道禮請住持松江大覺教寺仍薦錫今號而學
B34n0193_p0216b02║者輻輳如東川之凡八年間環講法華金光明涅槃淨名大小
B34n0193_p0216b03║部帙繼晷待旦慈霔洋洋續因慈母年邁思念報親之恩遂謝
B34n0193_p0216b04║事歸寧廬於祖墳曰藏雲居雖蕞爾躡屩尤多假道問津盈諸
B34n0193_p0216b05║戶外仍造西方三聖像設廣以化人其母後有微疾師就臥床
B34n0193_p0216b06║夜講心經念阿彌陀佛佛放金光母及四方無不膽覩殊祥既
B34n0193_p0216b07║兆臨終怡然大餘舍利燦如圓珠閱數日現蓮華跡二莖其為
B34n0193_p0216b08║生處盖可知矣以此方彼大義渡頭為道似乎岐致然至人適
B34n0193_p0216b09║理何在不從故我世尊上升忉利說法酬恩指鬘比丘彌為慈
B34n0193_p0216b10║行紹興甲子寺僧率眾僉請雲庵請師歸寺作眾依止受已明
B34n0193_p0216b11║年與諸徒弟迎像入寺敞華閣以舍之大興蓮社勝會集干人
B34n0193_p0216b12║結課觀經念本性唯心之佛仍建八関齋會及金光明法華大
B34n0193_p0216b13║悲圓覺金剛等會竝作西資士夫名賢善信四眾飲師高風來
B34n0193_p0216b14║者闐咽於路或爭先而趨之者終成超越若錦江進士王齡武
B34n0193_p0216b15║林貢元張啟三衢國錄吳彥英嘉禾登仕金廷珪吳會安人錢
B34n0193_p0216b16║氏等凡若干人俱生淨土法師博通經史囊括古今具八[供-八+冉]之
B34n0193_p0216b17║才能蘊十條之德善編集翻譯名義注觧金剛經及心經䟽鈔
B34n0193_p0216b18║著息陰集等並行於世莫不憲章聖化鼓吹山家自行化他能
B34n0193_p0216b19║事畢矣一日索浴更衣端坐西向召門弟子曰汝等各念無常
B34n0193_p0216b20║之火燒諸世間早求自度慎勿怠惰仍書偈云瓊樹矗雲霄紫
B34n0193_p0217a01║雲臺更高無生生彼土不動一絲毫汝等持此并遺書達於知
B34n0193_p0217a02║識我之最後為請定慧堂頭寶幢法主依此起龕舉火餘無他事
B34n0193_p0217a03║言已默然而蛻是夜鐘聲遠聞異香滿室既斂龕幃眾猶聞師
B34n0193_p0217a04║口稱佛名琅琅在耳當紹興二十八年九月二十八日也住世
B34n0193_p0217a05║七十一年為僧五十一臘香薪之次設利無窮噫微渤澥不足
B34n0193_p0217a06║以容翻空之濤微廣漠不足以展𡸁天之翮令法師出廣長舌
B34n0193_p0217a07║相於薩婆若海摶扶搖羊角於第一義天雖古高僧不復多讓
B34n0193_p0217a08║頃修法師塑像得其弟子文辯大師師緒狀其行於像藏之內
B34n0193_p0217a09║蒙不揆無似僭為筆削以幖幟之者盖欲揚榷宗祖之德善子
B34n0193_p0217a10║孫知而傳之云爾大德五年歲在辛丑九月九日嗣祖住持永
B34n0193_p0217a11║定教寺吉祥雄辯大師普洽記
B34n0193_p0217a12║法雲大師載姑蘇志
B34n0193_p0217a13║法雲大師字普潤長州人𠫵南屏清辨得言下旨有註觧金剛
B34n0193_p0217a14║經心經䟽息陰集
B34n0193_p0217a15║法雲劉鳳
B34n0193_p0217a16║法雲住景德寺編次翻譯名義荊溪周敦義序之
B34n0193_p0217a17║宗秀范仲淹（志畧）
B34n0193_p0217a18║宗秀生不血茹七歲持佛號隱靈巖有年晚遊名公門未甞及
B34n0193_p0217a19║利天聖中丞相東平清河二公奏賜紫方袍號定惠大師
B34n0193_p0217a20║晉水法師釋念常
B34n0193_p0217b01║杭州晉水法師淨源十一月示寂晉江楊氏受華嚴于五臺承
B34n0193_p0217b02║遷遷𡮢注金師子章學合論於橫海明覃南還聽楞嚴圓覺起
B34n0193_p0217b03║信于長水四方宿學推為義龍因省親于泉請主清源復遊吳
B34n0193_p0217b04║住報恩觀音杭守沈文通置賢首院於祥符以延之復主青鎮
B34n0193_p0217b05║密印寶閣華亭普照善住高麗僧統義天杭海問道申弟子禮
B34n0193_p0217b06║初華嚴一宗䟽鈔久矣散隊因義天持至咨决逸而復得左丞
B34n0193_p0217b07║蒲宗孟撫杭愍其苦志奏以惠圓易禪為教命公主之義天還
B34n0193_p0217b08║國以金書華嚴三譯本一百八十卷以遺師為主上祝壽（晉覈觀一
B34n0193_p0217b09║法師同譯六十卷唐寶又難陀譯八十卷唐鳥茶進本澄觀法師譯四十卷）師乃建大閣以奉安之
B34n0193_p0217b10║時稱師為中興教主以此寺奉金書經故俗稱高麗寺塔舍利
B34n0193_p0217b11║於寺西北壽七十八先世泉之晉水人故學者以晉水稱之實
B34n0193_p0217b12║元祐三年也（右出佛祖歷代通載）
B34n0193_p0217b13║宋晉水源法師
B34n0193_p0217b14║師名淨源字伯長姓楊氏生而敏慧依東京報慈寺海逵大師
B34n0193_p0217b15║得度奮志𠫵尋初見華嚴承遷次見橫海明覃從見長水子璿
B34n0193_p0217b16║盡得華嚴奧旨聲譽籍甚住泉之清京蘇之觀音杭之祥符湖
B34n0193_p0217b17║之寶閣秀之善住左丞蒲公守杭尊其道以慧因院易禪為教
B34n0193_p0217b18║命師居之所至緇素景慕師筆力遒勁合華嚴證聖正元二䟽
B34n0193_p0217b19║為一以便觀覽製華嚴楞嚴圓覺三懺法及作法華集義通要
B34n0193_p0217b20║十四卷又䟽觧仁王般若等經高麗國王子為僧曰統義天航
B34n0193_p0218a01║海而來問法於師朝廷遣侍講楊傑館伴化及外國其道可知
B34n0193_p0218a02║矣元祐三年冬示寂茶毘得舍利無數瘞於慧因院之西北壽
B34n0193_p0218a03║七十八先世泉之晉水人故學者以晉水稱之
B34n0193_p0218a04║賛曰法界無盡一心洞明奮厥餘力詮釋羣經作式垂範聿有
B34n0193_p0218a05║駿聲慕法者眾海國揚舲
B34n0193_p0218a06║右出武林西湖高僧事畧宋瑪瑙元敬東嘉元復仝述
B34n0193_p0218a07║集維那（淨土善人咏之第三十六）釋道衍
B34n0193_p0218a08║梁上傳言豈熱謾求生淨土本無難臨終念佛隨超往點鐵成
B34n0193_p0218a09║金一粒丹
B34n0193_p0218a10║集維那姑蘇人於萬壽寺綱維多眾染患垂華以衣資二次
B34n0193_p0218a11║請眾念佛命終後眾放𠫵時間梁上云集維那生淨土矣堂
B34n0193_p0218a12║眾驚駭疑集無淨業何以得生斯須梁上復云臨終兩度請
B34n0193_p0218a13║大眾念佛故得往生觀此世人臨終請人念佛實為要道也
B34n0193_p0218a14║出寶珠集
B34n0193_p0218a15║慈照宗主（淨土善人咏之第六十二）釋道衍
B34n0193_p0218a16║聽得鴉鳴萬事休何期夙障遣江州導師順逆皆方便只要眾
B34n0193_p0218a17║生信解修
B34n0193_p0218a18║慈照宗主諱子元自號萬事休平江昆山茅氏子投延祥寺
B34n0193_p0218a19║志通出家習誦法華修止觀一日正定中間鴉聲悟道乃慕
B34n0193_p0218a20║廬山遠公之風觀人念佛編白蓮懺儀後住澱山湖上剏白
B34n0193_p0218b01║蓮懺堂與四眾同修淨業四十六歲障臨江州於順逆境未甞
B34n0193_p0218b02║動念隨方勸化有西行集乾道二年宋高宗詔至德壽殿演
B34n0193_p0218b03║說淨土法門特賜白蓮導師慈照宗至後於鐸城倪普建家
B34n0193_p0218b04║告諸徒曰吾化緣已畢時將行矣言訖合掌而寂塔舍利於
B34n0193_p0218b05║松江之力及市
B34n0193_p0218b06║子元（見周世昌崑志𣻝釋傳）
B34n0193_p0218b07║慈照宗主子元號萬事休崐山茅氏子母柴氏夜夢一佛入門
B34n0193_p0218b08║次旦遂生因名佛來父母早亡投本州延祥寺志通出家習誦
B34n0193_p0218b09║法華經十九祝髮習止觀禪法一日正中定聞鴉聲悟道甞發
B34n0193_p0218b10║誓言大地人普覺妙道每以四字為定名之宗從此宗風大振
B34n0193_p0218b11║師集彌陀莭要法華百心論證道歌風月集行於世後於度城
B34n0193_p0218b12║倪普建宅告諸徒曰吾化緣畢日當行矣至日果合掌辭眾奄
B34n0193_p0218b13║然示寂茶毗塔於松江力及市港吳覺昌宅勑諡最勝之塔
B34n0193_p0218b14║慈照宗主（載往生集）釋株宏
B34n0193_p0218b15║宋子元號萬事休平江崑山人少習止觀定中聞鴉聲悟道頌
B34n0193_p0218b16║曰二十餘年紙上尋尋來尋去轉沉吟忽然聽得慈鴉呌始信
B34n0193_p0218b17║從前錯用心於是利他心切普勸念佛代為法界眾生禮佛懺
B34n0193_p0218b18║悔祈生安養剏白蓮懺堂述四土三觀選佛圖開示蓮宗眼目
B34n0193_p0218b19║逆順境中未甞動念高宗皇帝乃見賜號慈照後于鐸城三月
B34n0193_p0218b20║二十三日告眾曰吾化緣已畢時當行矣言訖合掌示寂茶毘
B34n0193_p0219a01║舍利無數勑賜最勝之塔
B34n0193_p0219a02║良禪師墖銘陸游
B34n0193_p0219a03║禪師處良字遂翁會稽山陰劉氏子紹興五年甫九歲以童子
B34n0193_p0219a04║得度十三歲遊諸方僅勝衣笠路人為之驚歎初為妙喜禪師
B34n0193_p0219a05║宗杲侍者又從卍菴禪師道顏為書記遂翁英邁玉立遊二師
B34n0193_p0219a06║間皆受記莂餘事能文詞善筆札諸方翕稱良書記然亦以議
B34n0193_p0219a07║論曒校不少假借不為諸方所容妄一比丘輒得名山壯剎遂
B34n0193_p0219a08║翁獨碌碌眾中甞居嘉興法喜院舉香為卍菴嗣蕭然數僧食
B34n0193_p0219a09║才半菽再歲退廬會稽海上今太常尤公延之守臨海起遂翁
B34n0193_p0219a10║領紫囊復以縣大夫不樂棄去久之領崐山薦嚴資福寺遂以
B34n0193_p0219a11║疾逝淳熙十四年六月戊寅也遺言藏骨廬山智林寺寺卍菴
B34n0193_p0219a12║與遂翁所同建也逝之日手書求銘于予銘曰
B34n0193_p0219a13║山棲谷汲利欲靡及孰懠使躓道成謗集廬阜城城浮屠岌岌
B34n0193_p0219a14║吾識其封身沒名立
B34n0193_p0219a15║寂堂師元禪師（淨土善人咏之第六十四）釋道衍
B34n0193_p0219a16║密菴會裡得單傳佛製毘尼守愈堅自向十州行化後好看陸
B34n0193_p0219a17║地出紅蓮
B34n0193_p0219a18║師元禪師姓祝氏華亭人甞學禪於密菴傑公戒律甚嚴篤
B34n0193_p0219a19║行念佛三昧感金甲神自天而降夢紅蓮花從地而出由是
B34n0193_p0219a20║十州行化大闡蓮宗普勸一切人念佛往生感驗者不可勝
B34n0193_p0219b01║數剏白蓮寺於湖之弁山又剏延聖院於蘇之陳湖磧沙遂
B34n0193_p0219b02║終磧沙焉
B34n0193_p0219b03║雲屋善住和尚（淨土善人咏之第六十七）釋道衍
B34n0193_p0219b04║行門清淨玉壺氷名重蘇臺福慧僧天上人間俱不願華開見
B34n0193_p0219b05║佛是真乘
B34n0193_p0219b06║雲屋和尚諱善住蘇人也受業于郡之善慶院習賢首學於
B34n0193_p0219b07║臥佛和尚性稟高潔不近聲利學通華梵能文善書方外大
B34n0193_p0219b08║夫士無不崇敬掩關不出晝夜六時稱念阿彌陀佛萬聲讀
B34n0193_p0219b09║誦大乘禮拜懺悔坐臥面西雖病久不易吳中之修淨土者
B34n0193_p0219b10║惟和尚為最故緇白多取則焉有安養傳及谷響集行世臨
B34n0193_p0219b11║終異香滿室翛然而去
B34n0193_p0219b12║圓通禪師載吳郡志
B34n0193_p0219b13║徐林次弟德止遜官於從子而學佛徽宗賜號圓通禪師
B34n0193_p0219b14║德一徐師曾（吳江志仙釋傳）
B34n0193_p0219b15║德一高僧也初為金人所擒遁居卓墓結草菴以居歲伏日煮
B34n0193_p0219b16║茗施路人人未之奇也既卒從火葬其徒法才於烈火中得所
B34n0193_p0219b17║持數珠數枚人始驚異名其菴曰留珠
B34n0193_p0219b18║記休休菴遺事陸嘉穎
B34n0193_p0219b19║宋德祐乙亥劉師勇與常州知府姚訔通判陳炤統王安莭共
B34n0193_p0219b20║守城城𨺻訔炤安莭戰死城中無一降者師勇以四騎潰圓東
B34n0193_p0220a01║出其子中道隊馬師勇曰是非大將子砍首繫馬上馳去後三
B34n0193_p0220a02║十年休休菴老僧病死遺篋置梁上封識甚嚴眾發視唯鐵衣
B34n0193_p0220a03║寶劍其大字有劉師勇名相傳自常州奔臨安轉至厓山宋亡
B34n0193_p0220a04║乃晦迹浮屠
B34n0193_p0220a05║衣和菴主載姑蘇志
B34n0193_p0220a06║衣和菴主崑山人隱居雪竇畜二虎恒跨之以遊後徙二靈終
B34n0193_p0220a07║焉初雪竇妙高峰在千丈巖頭有藤一枝蜿蜒其上下臨不測
B34n0193_p0220a08║乃蟠結成龕因名棲雲大德丁未燬於盜更二十年不克復虎
B34n0193_p0220a09║乳其墟為害咸謂菴復而和祠則虎禍其息至元丙子復其菴
B34n0193_p0220a10║肖其像于是二虎前伏餐茲飲和猶從仁不為害和師在日有
B34n0193_p0220a11║四偈詠藤龕載奉化志
B34n0193_p0220a12║餘澤載姑蘇志
B34n0193_p0220a13║餘澤字天泉姓陸氏郡人學天台教觀辭鋒辨博音吐如鐘大
B34n0193_p0220a14║德中住永安遷北禪召住杭之天竺會朝命勘金書藏經澤居
B34n0193_p0220a15║於京師與翰林集賢諸老倡和後間有雨花別集虞集序
B34n0193_p0220a16║長洲志同但又有云方萬里千吾衍座上見其詩豪放因摘
B34n0193_p0220a17║奇句為長春集序以歸之
B34n0193_p0220a18║悅可
B34n0193_p0220a19║悅可住嘉定西隱教寺元泰定間賜號慈光齊照佛日廣惠大
B34n0193_p0220a20║師可精修行業謝絕人事坐而逝闍毘之日齒舌不壞其徒行
B34n0193_p0220b01║已精于詩有勁莭堂集楊維禎序之
B34n0193_p0220b02║姑蘇志云字中庭嘉定人少修靜業元統間甞錫師號
B34n0193_p0220b03║古玉字說釋圓至
B34n0193_p0220b04║延聖懋上人有文孫懋曰山積秀而毓琛家懷仁而才生吾種
B34n0193_p0220b05║德不𦵧莠積善成菑畬宜鍾美于汝以寶貴于世乃稱其才而
B34n0193_p0220b06║命之曰琮則又問字于高安比丘圓至圓至曰夫至美不常得
B34n0193_p0220b07║至寶不俗售故價于市者無良器狎于目者非貴質乃稱其名
B34n0193_p0220b08║而字之曰古玉周有大筵奔公走侯他玉不陳獨登天球由其
B34n0193_p0220b09║古傳貴莫與儔珩瑱笄珥艷體眩眸雖媚于今維玉之羞琮拜
B34n0193_p0220b10║曰唯敬憲嘉猷
B34n0193_p0220b11║險崖字說釋圓至
B34n0193_p0220b12║昔乖崖翁自述其志曰乖則違俗崖不利物乖崖之名聊以表
B34n0193_p0220b13║德蓋以險絕為行務立於物之不能至也夫君子居易以同德
B34n0193_p0220b14║於俗冺其大過人者𤰞𤰞與世爾汝彼不我即猶將援而進之
B34n0193_p0220b15║豈固為穹巒峭崿危巖峻巘以拒彼之進也而萬物仰之常畏
B34n0193_p0220b16║其卓然而難並然則君子所以險絕而異于物者亦彼之見然
B34n0193_p0220b17║爾吾何有焉吳郡志昂字險崖余說其義如此昂慧而喜學才
B34n0193_p0220b18║智穎然執已恂恂無不可犯之色然非得其穎然之同者終莫
B34n0193_p0220b19║幸而近也曰崖也盖肖云
B34n0193_p0220b20║琳西玉載姑蘇志
B34n0193_p0221a01║琳西玉至正末出遊會稽亟歸父兄皆已歿嫂以不辱死於投
B34n0193_p0221a02║井唯母在琳乞食以養母卒血書華嚴經以薦江陰王逢有贈
B34n0193_p0221a03║孝僧琳詩
B34n0193_p0221a04║贈孝僧琳（有序）王逢
B34n0193_p0221a05║琳號西玉予鄉人至正乙未出遊名山川會亂亟歸覲㓂數兵
B34n0193_p0221a06║之告以故免既聞父兄弟皆歿亂中餘母高嫂薛在錢墅庄及
B34n0193_p0221a07║見母創甚嫂以不辱溺井死琳躬負土掩之匍匐乞食奉母養
B34n0193_p0221a08║彌年母卒密葬善地遂奔隱吳門一日擕血書華嚴經謁予海
B34n0193_p0221a09║上予嘉琳學佛氏教而克孝克義贈之以詩曰
B34n0193_p0221a10║華嚴內典釋中尊書向吳門獨樹林十指滴枯遺體血一心追
B34n0193_p0221a11║報二親恩琅函夜繞金光粲黃壤春回淑氣溫却憶亂離多死
B34n0193_p0221a12║隔獨能奉養及生存江魚雪白思登饌野椹陰紅夢倚門客舍
B34n0193_p0221a13║題詩良有以頻年少見孝兒孫
B34n0193_p0221a14║義僧行王逢
B34n0193_p0221a15║世隆道淪喪盛事罕見之我歌義僧傳蘄取國士知僧臻生夏
B34n0193_p0221a16║浦俗號徐大師勇敢重意氣赤手可獵麋張忠郭觧流任俠不
B34n0193_p0221a17║計貲臻願出門下效死誓不移盜尋寇馬洲魚肉乎蒸黎元戎
B34n0193_p0221a18║堅營壁大姓深溝池壯哉張父子兮率脫頂兒父擒子死難家
B34n0193_p0221a19║不得斂屍臻聞切齒恨二死不同時夜郎操斧刃奮身斫藩籬
B34n0193_p0221a20║徑入牛宮內斧斷張縶維手殺盜六人兮挽間道歸妻拏拜堂
B34n0193_p0221b01║下金幣謝所私上公賜巾裳欲以好爵縻幡然掉臂辭還山弄
B34n0193_p0221b02║摩尼方今國步艱中外罹瘡痍銅虎書懸綬鐵馬誰搴旗嗟尔
B34n0193_p0221b03║匹夫臻足張三軍威何不食君祿為君清准夷收名魯仲連千
B34n0193_p0221b04║載為等期天秋黃葉脫日暮玄雲馳歌詩莭鼓吹用壯吾熊羆
B34n0193_p0221b05║月屋梁公劉鳳
B34n0193_p0221b06║月屋梁公住能仁寺有弟子天岸稱入室間善世禪師季渾公
B34n0193_p0221b07║道德復往詢焉
B34n0193_p0221b08║普福法師天岸濟公塔銘（至正十六年化）宋濂
B34n0193_p0221b09║大雄氏五時說法至於法華方暢出世本懷自鳩摩羅什翻譯
B34n0193_p0221b10║東傳震旦而諸師消釋者鮮得其樞要或主一音四相之談或
B34n0193_p0221b11║狥四時六宗之教各號專門務相摩軋甚主南二而北七異言
B34n0193_p0221b12║喧豗而莫之適從矣惟我天台尊者丕闡前修三觀之說約法
B34n0193_p0221b13║華悟門弘演自行因果化他能所宗旨白日正當中天而螢爝
B34n0193_p0221b14║雖多隱而弗見所以尊勝偉特絕非他宗所可及二十餘傳而
B34n0193_p0221b15║其道愈大顯此濂於銘普福法師之塔不得不推原其始而盛
B34n0193_p0221b16║言之也師諱弘濟字同舟一字天岸生姚氏族世為會稽餘姚
B34n0193_p0221b17║人父某早亡師從同里寶積寺舜田滿公出家滿公其從父也
B34n0193_p0221b18║師駿發絕倫或授法華經輒能記憶年十六受度為大僧日持
B34n0193_p0221b19║四分律頻步之間不敢違越繩尺已而歎曰戒固不可緩精教
B34n0193_p0221b20║乘以資行觧其又可後乎于是往鄞依半山全公讀天台之書
B34n0193_p0222a01║久之悉通其玄義甞修法華金光明淨土期懺聚精會神存神
B34n0193_p0222a02║不貳髣髴於觀定中覩尊者界以犀角如意自是談辨日增河
B34n0193_p0222a03║懸泉湧而了無留礙當是時大山恢公尸松江之延慶越溪澄
B34n0193_p0222a04║公主武林之演福法幢雙峙光熖鑠鑠照映大江之南皆延師
B34n0193_p0222a05║分座說法而越溪愛師尤䔍諸部疑難或有未易決者要其終
B34n0193_p0222a06║始而析之師因義觀圓融觸目皆洞然矣泰定元年開法于萬
B34n0193_p0222a07║壽圓覺寺浙河左右傑偉之士奔走其室唯恐後之議者謂倡
B34n0193_p0222a08║佛海之道以播芳猷寶自師始明年𦣪官海岸崩民朝夕惴惴
B34n0193_p0222a09║恕為魚鱉江浙行省右丞相脫驩甚憂之祈縈觀音大士于上
B34n0193_p0222a10║天竺仍請師親履其地建水陸冥陽大會七日夜師冥心觀想
B34n0193_p0222a11║取海沙詛之親帥其徒徧擲其處凡足跡所及岸為不崩人咸
B34n0193_p0222a12║異之天曆元年陞主顯慈集慶寺二寺皆杭之名剎師處之泊
B34n0193_p0222a13║然集慶適當歲儉遂退處別室蘇人競欲致師以幣來聘住大
B34n0193_p0222a14║德萬壽寺一座不移閱六寒暑而小子之有造者為多重紀至
B34n0193_p0222a15║元之五年江南行宣政院選主會稽之圓通圓通久廢之餘鐘
B34n0193_p0222a16║魚絕響師曰此父母邦也吾何避焉欣然東歸闢齋館乞糗粻
B34n0193_p0222a17║攝授徒侶多至數百人寺為中興歷四載還隱寶集專修西方
B34n0193_p0222a18║念佛三昧當會心處不知念而非念非念而念也至正七年壽
B34n0193_p0222a19║八十矣錢塘諸名山以耆舊凋謝唯師一人巋然如暮之靈光
B34n0193_p0222a20║又以大普福寺起之師堅臥不應門人法航進曰和尚自為計
B34n0193_p0222b01║固善矣其如斯道何師強赴之居無何竟拂衣旋故丘開清鏡
B34n0193_p0222b02║閣而深蟄焉因覽諸家所註首楞嚴經無簡失當方將折衷其
B34n0193_p0222b03║說為之䟽觧俄疾作召四眾至以唯心淨土惓惓為勉其中或
B34n0193_p0222b04║未觧師意師厲聲曰死生難死生難遞索觚翰書偈而寂十六
B34n0193_p0222b05║年三月十日也後七日法孫主大清晏以陶器奉蛻質葬于里
B34n0193_p0222b06║之峨眉山松花塢師之所自卜也世壽八十六僧臘七十一度
B34n0193_p0222b07║琳永孚等三十六人得法上首出主伽藍者上竺道臻雍熙淨
B34n0193_p0222b08║琛普光允中圓通有傳天宮明靜等五人其登門卒業未出世
B34n0193_p0222b09║者尚多焉師梵貌魁碩言吐清麗諸書一過目終身不忌故其
B34n0193_p0222b10║本末兼該無所滲漏高昌總統有般若空利者每謂學兼華梵
B34n0193_p0222b11║出入經論世無能敵之用其國語與師共譯小止觀文彩煥發
B34n0193_p0222b12║高昌為之赧然自失鄉先達韓莊莭公性稱師才全學博無求
B34n0193_p0222b13║于名不過以文寓意巴西鄧文肅公文原亦敬師有道遺詩敘
B34n0193_p0222b14║殷勤有相逢定性三生話之句其名為薦紳推許如此平生以
B34n0193_p0222b15║流通教法為第一義建法華本部百十會苟有召者未嘗不應
B34n0193_p0222b16║屢感天雨華之祥然于佛乘文事俱不偏廢出處語嘿則未始
B34n0193_p0222b17║離乎止觀所著書有四教儀紀正若干卷天岸外集若干卷並
B34n0193_p0222b18║刊行于世云夫傳胤承宗學者多失其真何哉盖騖於高遠者
B34n0193_p0222b19║有立異之見安于淺陋者無深探之志所以言彌近而彌遠理
B34n0193_p0222b20║愈似而愈非唯穎悟之士洞察其微不敢以臆說參合于其間
B34n0193_p0223a01║重徽叠照雖百世而無弊可也如師者講貫導化一以止觀為
B34n0193_p0223a02║宗如印印泥不差毫髮可謂知尊者翼道之功而號善繼善述
B34n0193_p0223a03║者矣豈非賢哉豈非賢哉某等持靈隱禪師元靜狀來徵銘為
B34n0193_p0223a04║之銘曰
B34n0193_p0223a05║佛法正傳實惟台𢖍大者鏗鍧萬鼓齊鳴彼傍宗者自謂孤撑
B34n0193_p0223a06║以此較之蒼蠅之聲（其一）累葉相仍其學孔熾時雨普沾春曦流
B34n0193_p0223a07║麗無物不萌有生咸遂神功妙法此焉為至（其二）猗歟上師義觀
B34n0193_p0223a08║兩融剋期破障息念歸宗煌煌神公心與之通授以如意無礙
B34n0193_p0223a09║弗攻（其三）淅河之西聯揚法幟分座談玄雲行雨施出坐道塲歸
B34n0193_p0223a10║者如肆為人天師攝伏庶類（其四）水蟲鼓禍海涯善崩凝神冥漻
B34n0193_p0223a11║呪沙為兵變化絛忽風霆流形雙足所躡凝如堅城（其五）此願力
B34n0193_p0223a12║故匪由外假妙經之宣集於蘭若天亦雨華繽紛而下有感無
B34n0193_p0223a13║應理無愆者（其六）有聲隆然傾于邇遐遊戲文辭復衍而葩枝枝
B34n0193_p0223a14║葉葉如寶蓮花不物於物以道為家（其七）般若光中無非妙相一
B34n0193_p0223a15║鑑之明實含萬象生既不來死亦非往何必興嗟渉有情想（其八）
B34n0193_p0223a16║師有墜言欲了正因惟心淨土繫功宜勤日如懸鼓一念不分
B34n0193_p0223a17║師雖逝矣言若親聞（其九）青山崔崔流泉在下廻景斂英絕斥邪
B34n0193_p0223a18║窳萬松作花黃金滿塢設利斯藏永奠終古（其十）
B34n0193_p0223a19║古鼎銘禪師塔銘略危素
B34n0193_p0223a20║師在中竺時有童子仇姓者從師荷包笠夜宿蘇之承天寺見
B34n0193_p0223b01║空中有一寶鼎左右翼衛皆天神若有所告曰天帝以此鼎還
B34n0193_p0223b02║賜徑山也詰旦以事質其僧曰此必古鼎禪師還遷徑山也日
B34n0193_p0223b03║與之俱來焉求給役俄而徑山命下聞者異之
B34n0193_p0223b04║紹時載崇明志
B34n0193_p0223b05║元僧紹時里人幼度慈濟寺律身謹行不茹暈酒比長僧眾推
B34n0193_p0223b06║為住持募修梵剎重建一新年七十餘造紙衣一通完即沐浴
B34n0193_p0223b07║衣之入龕趺坐瞑目少頃鼻垂玉柱而逝
B34n0193_p0223b08║楚崗禪師劉鳳
B34n0193_p0223b09║楚崗禪師宗玉自閩來遊吳住崑山之陳溪福壽院院已圮崗
B34n0193_p0223b10║勸誘彼王氏倡為緣事搆新之造於至正二十三年冬
B34n0193_p0223b11║題慧無盡藏主塔銘後釋文琇
B34n0193_p0223b12║沙門者貴在明佛心宗行觧相應近世為沙門或有行無觧或
B34n0193_p0223b13║有觧無行或行觧俱無間有行觧兼全渠能明佛心宗者乎若
B34n0193_p0223b14║夫有行有觧而能明佛心宗中吳慧無盡藏主其人歟無盡戒
B34n0193_p0223b15║檢氷清禪誦勤勇刺血書諸大乘經攻苦敷淡[備-用+冉]行三寶中事
B34n0193_p0223b16║孜孜弗懈豈非有行乎學教觀於古庭聴楞嚴於融室皆有所
B34n0193_p0223b17║入豈非有觧乎又從行翁於虎丘究別傳之旨豈非明佛心宗
B34n0193_p0223b18║乎是三者出世大丈夫事無盡既兼而有之其出生入死得大
B34n0193_p0223b19║自在固宜然矣若示身火聚乃遊戲三昧灰燼出舍利乃行之
B34n0193_p0223b20║顯騐豈為異哉蘧菴法師狀其行吾佛幻法兄銘其塔誠與蔡
B34n0193_p0224a01║邕作郭林宗碑銘無異也稗沙門觀之得不其顙有泚
B34n0193_p0224a02║思古先上人
B34n0193_p0224a03║思古先上人從天台教至正間將游歷𠫵請遂昌鄭公為之序
B34n0193_p0224a04║已而留主長洲文殊寺
B34n0193_p0224a05║煥無文劉鳳
B34n0193_p0224a06║煥無文先為靈岩士標贍公書記又為虎丘中行仁軄文翰稱
B34n0193_p0224a07║通敏
B34n0193_p0224a08║善為上人劉鳳
B34n0193_p0224a09║善為上人高昌人其國素奉佛法王公以下多從削染工人在
B34n0193_p0224a10║本國世為顯䆠由父為常熟監州而為吴產慕方外受業西山
B34n0193_p0224a11║天池恨無良師友乃徧遊諸方
B34n0193_p0224a12║遠復元超劉鳳
B34n0193_p0224a13║遠復元超藏主皆慕道欲周遊四方超前主天竺中峯藏觧歸
B34n0193_p0224a14║又適越
B34n0193_p0224a15║自厚張㫤
B34n0193_p0224a16║自厚字子元吴人從學靈隱東嶼師歷住穹窿秀峰諸山其徒
B34n0193_p0224a17║中行深禪觀𡮢居壽岩菴時苦旱山石不可穿井夜夢神人告
B34n0193_p0224a18║分七寶泉一脉來覺視其處泉果湧出因號夢泉
B34n0193_p0224a19║淨標楊循吉（紀畧）
B34n0193_p0224a20║淨標住持靈巖寺至正二十四年間縣尹楊彝修縣學缺貲率
B34n0193_p0224b01║其徒輸金助工工始落成
B34n0193_p0224b02║
B34n0193_p0224b03║
B34n0193_p0224b04║
B34n0193_p0224b05║
B34n0193_p0224b06║
B34n0193_p0224b07║
B34n0193_p0224b08║
B34n0193_p0224b09║
B34n0193_p0224b10║吳都法乘卷第六中終
B34n0193_p0224b11║吳都法乘卷第六下吳江周永年撰
B34n0193_p0224b12║華嚴法師古庭學公塔銘（洪武三年化）宋濂
B34n0193_p0224b13║吴郡有高行浮屠曰古庭學師傳華嚴之教於寶覺法師簡公
B34n0193_p0224b14║凡清凉大䟽鈔及圓覺楞嚴起信諸部皆能融會甚深微妙之
B34n0193_p0224b15║旨遐邇嗜學之子斂袵遡瞻不啻卿雲德星以獲一見為快師
B34n0193_p0224b16║因造十玄門賦以示圓中大旨叢林傳誦以為能發越賢首諸
B34n0193_p0224b17║祖之意他師好為立異有以應觀法界性為十界差別事唯心
B34n0193_p0224b18║造為真如之理者師彈指曰真如生滅倒置錯亂一至於此耶
B34n0193_p0224b19║是可為大息也其於匡衛宗乘唯恐稊稗之混黍苗固若甚嚴
B34n0193_p0224b20║然其植心平易不肯沉溺專家以硃戶異軌為高理之所在輒
B34n0193_p0225a01║翻然從之每升堂示眾曰吾宗法界還源非徒事於空言能於
B34n0193_p0225a02║禪定而獲證入者乃為有得耳既而又曰吾蚤通法華雖累入
B34n0193_p0225a03║法華三昧然長水璿問道於琅琊覺又從靈光敏傳賢首教靈
B34n0193_p0225a04║光天台之人也古人為法乃爾吾徒可專守一門乎君子美其
B34n0193_p0225a05║至公無我一掃近代互相矛盾之陋故師見諸著述者咸有可
B34n0193_p0225a06║觀師甞與同學原澄以一乘同別之義更質叠難為法華問荅
B34n0193_p0225a07║若干萹復因主修法華期懺撰法華隨品賛三十篇辨正教門
B34n0193_p0225a08║関𨩼錄若干卷及詩文並行於世嗚呼有若師者其與不可傳
B34n0193_p0225a09║者沒矣可使之弗耀於來裔乎宜其弟子處仁法慧圖之之堅
B34n0193_p0225a10║也謹按九鼻聲公啟宗佑公所造行業記師諱善學自號為古
B34n0193_p0225a11║庭生儒家馬氏自幼離俗住大覺院學出世間法恍若青蓮花
B34n0193_p0225a12║超出淤泥亭亭淨植至治癸亥師年已十七矣始受度為大僧
B34n0193_p0225a13║投華嚴諸師而窮其說久未有所入時寶覺講經曹溪師亟從
B34n0193_p0225a14║之慧觧濬發聞其演說勢若破竹然數莭之後皆迎刃而觧寶
B34n0193_p0225a15║覺善甄別人物絲毫不少貸獨譽公不置間勉其門人曰學上
B34n0193_p0225a16║人可謂名實相副矣爾曹能如其賢吾宗庶幾其復振乎自是
B34n0193_p0225a17║名稱勃然而興老師宿學亦推之為人望別傳教公在報恩遂
B34n0193_p0225a18║聘之出典賓客久之滸溪之光福偶乏首懺者古田滋公命師
B34n0193_p0225a19║司之又久之無言宣公來繼報恩之席復延之於上座分筵說
B34n0193_p0225a20║經聲采一時震動江南行宣政院請師開法崑山薦福寺宣公
B34n0193_p0225a21║欲攝受為弟子師笑曰吾得法於寶覺忍背之乎力拒不聽賦
B34n0193_p0225b01║曹溪水四章以見志越二年即棄去還東林隱居專修白　謂
B34n0193_p0225b02║同志曰吾始習晉水源華嚴懺法行之已久及觀天竺慈雲式
B34n0193_p0225b03║淨土懺儀明白簡要五悔諸文皆出華嚴吾欲藉是以祈生安
B34n0193_p0225b04║養耳掌教者尊師之道不容肥遁自逸強主陽山之大慈先聲
B34n0193_p0225b05║所被非惟天人其欽而山川草木亦若動色相慶　皇明龍興
B34n0193_p0225b06║庶事一新滸溪人戀嫪師為尤切聚黑白若干眾具䟽幣襍以
B34n0193_p0225b07║香華威儀請師居之師亦將大弘賢首之教以續佛慧命雖當
B34n0193_p0225b08║儉嵗躬分衛以食眾會天復旱院有觀世音銅像素著靈異郡
B34n0193_p0225b09║二千石率僚屬迎致府廨屬師如其法禜之大雨三日由是士
B34n0193_p0225b10║民知禎祥所致施者接踵而集師方思有所建置院僧以官賦
B34n0193_p0225b11║違期當徙虔州有司知師專任講道欲與辨析之師曰吾為主僧
B34n0193_p0225b12║法當坐敢累他人耶遂毅然請行或讓師為迂師曰宿業已定
B34n0193_p0225b13║不可逭也行低池陽馬當山示疾而化時洪武庚戌四月二十
B34n0193_p0225b14║日也春秋六十有四以某年月日建塔于某處藏焉師形貌尫
B34n0193_p0225b15║瘠退然若不勝衣戒檢精嚴護持三　唯恐有所染污獨居屋
B34n0193_p0225b16║漏法衣不離體三藏諸文未甞釋手雖盎無斗儲處之裕如謙
B34n0193_p0225b17║恭自牧𥪡子來見亦無惰容勤于誘掖有不領觧者方便比喻
B34n0193_p0225b18║至於反覆數四必俟其心悟始罷云嗚呼大覺如來設為度門
B34n0193_p0225b19║雖萬別千差不過因機應化如大醫王隨病制方初非有所同
B34n0193_p0225b20║異也其立異同者乃末流之𡚁耳唯我清凉大七一遵如來遺
B34n0193_p0226a01║教學無常師問律於澧公受南山行事於曇一傳湼槃起信論
B34n0193_p0226a02║法界觀還源記於瓦官咨雜華於大詵習天台止觀法華維摩
B34n0193_p0226a03║等䟽於荊溪𠫵決南宗禪法於牛頭忠徑山欽如此之類復不
B34n0193_p0226a04║一而足所以羣機盡攝萬理俱融卓然為一代人天之師今觀
B34n0193_p0226a05║師升堂示眾之言盖深有契於大士者也曾不得大行其志于
B34n0193_p0226a06║時而夙因已不可逃矣哀哉濂於諸宗之文頗甞習讀每病台
B34n0193_p0226a07║衡賢首二家不能相通欲和會而融貫之恨鮮有可言斯事者
B34n0193_p0226a08║不知世上乃復有師乎於是發不及見之之歎既序其事復綴
B34n0193_p0226a09║之以銘曰
B34n0193_p0226a10║賢首之學襍華為尊建立六相條分十門固自以為𤨏𤨏而不
B34n0193_p0226a11║可易至若天台性善性惡三觀三德之旨一念三千之文又曷
B34n0193_p0226a12║甞不引之而示人况修門之注釋乃止觀熏習次第亦不外之
B34n0193_p0226a13║而立言念古昔之諸祖皆契經之由循初何心于矛盾唯欲鑒
B34n0193_p0226a14║於羣昏或謂無斷伏分齊而失修證之道乃後裔之紛紜卓哉
B34n0193_p0226a15║學師所見離倫剪剔其末枝融通其本根談諸法之相即含性
B34n0193_p0226a16║具之緣因庶幾森萬象于寸心合千江于一源觀會通于大府
B34n0193_p0226a17║闢局隘之專門奈之何道未克施而遂遘于邅速安養之生固
B34n0193_p0226a18║知可以無憾但學子之亡師譬獨渡河而失筏登陸而折轅企
B34n0193_p0226a19║贍弗及欝悒難伸評羣行以成章命勒之翠珉
B34n0193_p0226a20║（劉鳳吳釋傳云十二出家大覺寺十七得度為僧從林屋清
B34n0193_p0226b01║公受華嚴于光福明年聞曹溪寶覺蘭公道行往依焉
B34n0193_p0226b02║又云至正甲申▆寶覺師繼為報恩第一座此則誤以無言
B34n0193_p0226b03║為寶覺矣）
B34n0193_p0226b04║尹山崇福寺隆禪師塔銘釋道衍
B34n0193_p0226b05║非常之人為非常之事為非常之事必非常之人此理之固然
B34n0193_p0226b06║也夫佛聖人之教神變化利幽明天人之向仰龍神之拱翼求
B34n0193_p0226b07║其法者多奮然不顧其形命非挺特雄偉非常之人其可能乎
B34n0193_p0226b08║如薩埵之飼虎達王之代鴿藥王之焚身仙人之截體是也今
B34n0193_p0226b09║隆禪師者詎非其倫也歟禪師諱永隆姑蘇施氏子在襁褓即
B34n0193_p0226b10║不茹葷血惟佛法是慕年逾冠白父母求出家遂舍入尹山崇
B34n0193_p0226b11║福寺投禮天泉澤法師之孫永定祝髮為僧洪武甲子試經論
B34n0193_p0226b12║祠部度牒受具戒師志力苦味澹耿耿與常人殊乙丑九月十
B34n0193_p0226b13║五夜師聞空中天神報曰此寺成于梁之天監燬于元之丙申
B34n0193_p0226b14║迨今三十年吾受佛囑衛此伽藍師能重建當陰相之師乃感
B34n0193_p0226b15║天神之言遂化募眾檀刺指血書華嚴法華二大經以立願書
B34n0193_p0226b16║時筆端出舍利燁然有光人罔不駭異信敬師裒資庀材先剏
B34n0193_p0226b17║大雄殿舟往三衢購大木過錢唐江颶風漂筏將入海舟之眾
B34n0193_p0226b18║皆歎泣師曰吾之所為者非出于己天神來報故為尔吾以天
B34n0193_p0226b19║神大權焉可妄而不陰相乎俄頃風轉廻筏抵江岸木商黃有
B34n0193_p0226b20║亮異之與同友曰奇哉殿成當為造大佛像以報辛未八月殿
B34n0193_p0227a01║乃成二十五年壬申　朝廷度僧師引其徒赴　京師試經請
B34n0193_p0227a02║給度牒時沙彌三千餘人其中多有不能記經欲冒請者於是
B34n0193_p0227a03║　上怒送錦衣衛皆罪為軍師慈愍無可救二月二十四日詣
B34n0193_p0227a04║　奉天門奏　聞欲焚身以求免　上允二十五日　勑內臣
B34n0193_p0227a05║以武士嚴衛其龕至雨華臺師出龕望　闕拜辭入龕索筆書
B34n0193_p0227a06║偈曰三十三年一幻身洞然性火見全真大明佛法興隆日永
B34n0193_p0227a07║祝　皇圖億萬春又取香一瓣書風調雨順四字師語內臣曰
B34n0193_p0227a08║煩奏　上遇旱以此香祈雨必驗湏㬰秉炬自焚煙𦦨凌空異
B34n0193_p0227a09║香撲人群鶴飛翔于龕頂良久火餘斂舍利無算二十七日
B34n0193_p0227a10║　上以三千餘人悉宥罪給與度牒時大旱　上台僧錄司官迎
B34n0193_p0227a11║師所遺之香到天禧寺率眾禱雨以三日為期至夜即降大雨
B34n0193_p0227a12║　上喜而謂羣臣曰此真永隆雨也于是　御製落魄僧詩以
B34n0193_p0227a13║彰之四方之人聞之莫不感慕流涕而稱頌者是年秋八月其
B34n0193_p0227a14║弟子時習函靈骨歸葬于尹山而塔焉永樂二年甲申春廬州
B34n0193_p0227a15║童福宗居士以師行實一通來　京師請予銘其塔嗚呼凡血
B34n0193_p0227a16║氣之屬以貪愛為本奚肯拔一毛以利於人乎今禪師者德感
B34n0193_p0227a17║天神重建梵剎又能捨全體以救眾難豈非挺特雄偉非常之
B34n0193_p0227a18║人也哉故衍弗敢讓乃序以銘曰
B34n0193_p0227a19║形生之徒貪愛為本丐其內施一毛焉肯孰肎舍身以齊厥眾
B34n0193_p0227a20║大心上士始克勤勇吁嗟禪師天神佑翊重建寶坊繄誰之力
B34n0193_p0227b01║吁嗟禪師不昧因果如彼藥王如彼薩埵但知利生寧恤猛火
B34n0193_p0227b02║奏聞于　上上廼曰可吁嗟禪師積薪自焚羣鶴翔空煙𦦨成
B34n0193_p0227b03║雲感動　聖主信非常人三千得度且泣且訴吁嗟禪師道高
B34n0193_p0227b04║一世不斷不常無來無去函是靈骨塔藏于尹師之德風千古
B34n0193_p0227b05║不冺
B34n0193_p0227b06║京都僧錄司左善世吴郡道衍撰　姑胥北禪講寺前住持沙
B34n0193_p0227b07║門德完書　南陽滕用亨篆𬱃
B34n0193_p0227b08║永樂二年歲次甲申夏四月佛誕日住山沙門師魯立石
B34n0193_p0227b09║隆菩薩（吴中故實記𠜍衲第七之第二人）楊循吉
B34n0193_p0227b10║永樂中欲杜釋源籍童行皆謫為邊士吴僧隆菩薩表求焚身
B34n0193_p0227b11║救之許焉積薪坐其上圍以刀㦸擁燧未至口吐三昧火自焚
B34n0193_p0227b12║肉盡而枯骸直立節節不墮謫者由是皆赦今吴中有焚身圖
B34n0193_p0227b13║也
B34n0193_p0227b14║（按隆菩薩事有　高皇帝御製詩及姚少師撰塔銘勒石尹
B34n0193_p0227b15║山寺中此云永樂中者誤也）
B34n0193_p0227b16║隆菩薩（續吴先賢讚道術第二人）劉鳳
B34n0193_p0227b17║隆菩薩出家尹山寺洪武壬申疑四方避役竄為僧者眾集之
B34n0193_p0227b18║金陵悉使隸尺籍時亢旱隆請自焚禱雨以代戌者許之積薪
B34n0193_p0227b19║雨花臺下劍㦸擁隆登焉口自吐火既炎取香書四字熖中伸
B34n0193_p0227b20║手授使者肉燼而體植立節節不墮雨隨而降　上喜曰此真
B34n0193_p0228a01║永隆雨製落魄僧詩美之
B34n0193_p0228a02║又（吴釋傳）
B34n0193_p0228a03║高皇帝時釋子多違越遂有不善意向之隆菩薩居尹山人咸
B34n0193_p0228a04║異其愚智不測已預知　上意詣官請焚身以衛法蒙許之積
B34n0193_p0228a05║薪於市為高臺眾送之登菩薩焚香延祝已自發火從火中以
B34n0193_p0228a06║香一片授中使進曰他時不雨請爇此以祈既而果旱以香禱
B34n0193_p0228a07║雨有香氣達御所　上曰此永隆雨也　勑為營葬灑　宸翰
B34n0193_p0228a08║樹穹碑今嵬然在寺中初甞有構造眾勸之請廼未行逮期已
B34n0193_p0228a09║及眾復促之曰材已在江中遇刼遙詋水噀之俄而材至則云
B34n0193_p0228a10║刼忽驚星散去筏行甚疾若有推擁之者既感靈異施遂雲集
B34n0193_p0228a11║詩題卷者僧皆兼善藻翰若報國惟瀚五言古毗陵遂初七言
B34n0193_p0228a12║離相離名大覺中勝熱沙門談般若幻居[虍-七+(一/火/目)]略直得虛空暗點
B34n0193_p0228a13║頭其餘曇俊文憲九逵廷▆行誠大海詩雖未工亦一時佳流
B34n0193_p0228a14║臥佛賢首講寺德馨為後記其餘不能載也
B34n0193_p0228a15║翦勝野聞內一條徐禎卿
B34n0193_p0228a16║洪武二十五年下度僧之令沙彌至者三千餘人中有冐請者
B34n0193_p0228a17║　帝怒悉命錦衣衛戮之吴僧永隆請焚身以救免　帝允之
B34n0193_p0228a18║勑中官以武士衛其龕至雨華臺出龕望闕拜辭入龕書偈一
B34n0193_p0228a19║首又取香一瓣書風調雨順四字語中侍曰煩語　陛下遇旱
B34n0193_p0228a20║以此香祈雨必騐乃秉炬自焚骸骨不倒異香逼人羣鶴舞于
B34n0193_p0228b01║龕頂　上乃宥三千人誅時大旱　上命以所遺香至天禧寺
B34n0193_p0228b02║禱雨至夜雨大降　上嘉曰此真永隆雨製落魄僧詩以美之
B34n0193_p0228b03║永隆乃蘇州尹山寺僧也
B34n0193_p0228b04║永隆何喬遠
B34n0193_p0228b05║永隆姑蘇施氏子刺指血書華嚴法華二經書時筆端出舍利
B34n0193_p0228b06║燁然有光洪武二十五年大度僧眾四方沙彌給牒京師者三
B34n0193_p0228b07║千餘人上試之經文多不習欲悉戮之永隆請焚身為諸僧請
B34n0193_p0228b08║命許之至雨華臺望闕再拜入龕索楮書偈取瓣香書風調雨
B34n0193_p0228b09║順四字語內臣曰煩為奏上遇旱以此祈雨秉炬自焚煙𦦨凌
B34n0193_p0228b10║空異香撲人群鶴飛翔龕頂良久火餘斂舍利無算于是上宥
B34n0193_p0228b11║三千餘人皐光度之他日大旱上召僧錄司官迎永隆香至天
B34n0193_p0228b12║禧寺祈雨三日為期入夜大雨上曰永隆雨也為御製落魄僧
B34n0193_p0228b13║詩
B34n0193_p0228b14║隆菩薩載姑蘇志
B34n0193_p0228b15║隆菩薩姓施氏尹山寺僧也洪武壬申四方沙彌給牒　京師
B34n0193_p0228b16║者三千人悉籍為軍時方旱禱雨隆因乞焚身以代之至雨華
B34n0193_p0228b17║臺望闕再拜取瓣香書風調雨順四字語中使曰為我奏之已
B34n0193_p0228b18║𤑔或進香火中舒臂接之既焚雨即大㴻　上喜曰此真永隆
B34n0193_p0228b19║雨也製落魄僧詩以彰之
B34n0193_p0228b20║故僧錄司左善世存翁大法師塔銘姚廣孝
B34n0193_p0229a01║存翁大法師諱弘道字竺隱號存翁蘇州府吴江之澄源里人
B34n0193_p0229a02║姓沈氏父亨樂于田園母徐能守婦道忽有梵僧遇其居環視
B34n0193_p0229a03║水木清華之勝言此宅當出名僧後生師甫及晬見佛像即合
B34n0193_p0229a04║掌能稱西方佛號父母異之母歿鞠于嫂氏十年就外傳讀書
B34n0193_p0229a05║日記數千言見人誦法華等經歷耳便能成誦年十三其父以
B34n0193_p0229a06║青鎮密印寺僧雲屋慈有行業遂命出家禮慈為師時我菴和
B34n0193_p0229a07║尚主杭之芝雲慈輔和尚知山門事師忻慕之欲往從焉而義
B34n0193_p0229a08║有所不可乃為詩言志致書於慈慈呈我菴菴喜曰此子異日
B34n0193_p0229a09║必大吾宗也即給牒度為僧授法衣以表信十九薙髮進受滿
B34n0193_p0229a10║分戒自此為學孜孜靡懈住逕山見原叟端禪師命典記弗就
B34n0193_p0229a11║竟歸密印是年園竹生五竿挺因名其軒曰五竹軒藏修焉聞
B34n0193_p0229a12║雷峰魯山文法師講授有規矩乃從其遊于是不二法門指要
B34n0193_p0229a13║鈔金錍光明觀經䟽抄等書一聞其說罔不通貫魯山甚奇之
B34n0193_p0229a14║會我菴由四明延慶遷主上竺師往拜焉我菴見師喜動眉睫
B34n0193_p0229a15║詢及芝雲時事師言慈之入寂我菴為之嗟悼而語師曰吾宗
B34n0193_p0229a16║綱格諸書汝曾讀耶師曰然部味教觀權實之旨汝曾聞耶師
B34n0193_p0229a17║曰然我菴曰即文字而求之耶離文字而求之耶師曰不即不
B34n0193_p0229a18║離我菴曰吾宗觧行二途缺一不可觀子觧心粗有所發苟非
B34n0193_p0229a19║依觧進行空言無施將何以造玄極也師曰願和尚陶鑄我菴
B34n0193_p0229a20║曰且為我掌記待我休去歇去却為汝通箇消息未朞月上方丈
B34n0193_p0229b01║請益值我菴危坐師請曰前日承和尚指教嘗于靜夜試以平
B34n0193_p0229b02║日所聞返照己心圓具法界念念即空即假即中百界千如事
B34n0193_p0229b03║理具足若明日以此心對一切塵境接一切人事未免掉散昏
B34n0193_p0229b04║沉不能任運冺合不知過在何處我菴厲聲叱曰未在去師汗
B34n0193_p0229b05║流浹背頓覺平日所聞所行一切疑礙處冰消瓦觧生大歡喜
B34n0193_p0229b06║遂禮拜我菴復記之曰吾祖靈山親承大蘇妙悟以此觧行之
B34n0193_p0229b07║道轉相授受至于今日子善護持他日教門灰寒火冷之際以
B34n0193_p0229b08║此對楊明廷重光末運可也勿作最後斷佛種人由此師之所
B34n0193_p0229b09║學始服儕輩未幾我菴示寂去從絕宗繼法師于薦福日與大
B34n0193_p0229b10║璞玘公大徹昱公輩研窮考覈益精而明圓覺雲外慶公延師
B34n0193_p0229b11║居座端表率多眾時重修教苑清規命師秉筆師乃斟酌古今
B34n0193_p0229b12║時宜芟繁補缺無不中節老師碩宿咸稱羨焉秀之天巖耀公
B34n0193_p0229b13║于車溪廣福退席請師自代遂拈香嗣我菴不忘法乳之恩也
B34n0193_p0229b14║　聖朝洪武初湖郡守知師有行學請主慈感居無何即退築
B34n0193_p0229b15║室于澄源溪上扁曰無為舍造千手眼大悲菩薩像六時禮誦
B34n0193_p0229b16║期生淨土為終焉之計會稽楊維禎廉夫為作大悲像記三年
B34n0193_p0229b17║詔天下高行僧道問鬼神事師建議惟允杭之靈山兵後廢甚
B34n0193_p0229b18║眾謂非師莫振其席於是諸山製䟽力請乃起師與其徒淨珠志
B34n0193_p0229b19║常畚瓦礫刜荊榛募緣重建光明懺堂若干楹自元季世亂期
B34n0193_p0229b20║懺行法殆將絕聞至是復行之郡之緇白咸嗟希有靈山懺席
B34n0193_p0230a01║至今歲修不絕師之力也先是甞于五竹軒夢與大明照師同
B34n0193_p0230a02║遊靈竺賦律詩一首既覺但記得後二句出紅塵戶外德業至
B34n0193_p0230a03║今存照公甞住此山始悟所夢實符䜟也昔慈雲祖師甞製䟽
B34n0193_p0230a04║勸人修期懺曰求三寶之真福感諸天之護持親書流傳靈山
B34n0193_p0230a05║以為故事兵變失去既久逮師重建懺日忽有人持䟽跪于師
B34n0193_p0230a06║前言自餘燼中拾得此䟽聞師重興懺法謹以致獻全室泐公
B34n0193_p0230a07║等謂故物復還此乃懺法流通之兆也十年皇上有旨箋註楞
B34n0193_p0230a08║伽等經師與全室具菴二公同註頒行天下　上御製竺隱說
B34n0193_p0230a09║賜之十五年遷柱上天竺有詔開設僧道衙門師領杭郡都綱
B34n0193_p0230a10║明年起師為僧錄司左善世　勑命有曰朕昨勑見任僧官于
B34n0193_p0230a11║萬百千中求佛同心者汝為眾所推而至出萬百千之上是為
B34n0193_p0230a12║希有特命為僧之第一掌教九年慈仁廉慎教門頼焉二十四
B34n0193_p0230a13║年春師以年老告閑　上優許之其年七十七也遂退處長干
B34n0193_p0230a14║方丈之西築小室修一行三昧明年秋八月夢觀仁公請師為
B34n0193_p0230a15║後生學者講妙宗至三輩往生觀文忽示微疾𮨇其徒正謨等
B34n0193_p0230a16║曰昔吾祖法智祖師甞謂心境叵得故染可觀淨不礙緣生故
B34n0193_p0230a17║想成相起惟色惟心故當處顯現吾所修念佛三昧以此為準
B34n0193_p0230a18║則今夕世緣當謝焉能效悠悠之徒寫四句偈辭世耶第念山林
B34n0193_p0230a19║老朽之質欽受　聖恩殊厚不能報效萬一為可媿也汝走報
B34n0193_p0230a20║夢觀南洲要與一見而去是夜五鼓南洲先至師語之曰子與
B34n0193_p0230b01║我有法門之義正謨等未歷事吾身後幸策進之及夢觀至師
B34n0193_p0230b02║念佛將去但為一開目以首點之泊然而逝二十五年九月三
B34n0193_p0230b03║十日也師四坐道場凡所至處無不興修惟靈竺懺堂其功最
B34n0193_p0230b04║鉅為都綱為都街僧錄三宗諸山有所依怙焉　上之待師每
B34n0193_p0230b05║以殊禮賜詩賜膳前古所未有師之所為愈久愈謹未甞有毫
B34n0193_p0230b06║髮忤　上意師心寬平誨人不倦人雖有甚可怒者亦每善諭之
B34n0193_p0230b07║略無慍色於是　親王公侯大臣禮遇甚優師亦不以為榮至
B34n0193_p0230b08║於庸人孺子頂禮者必照嫗垂誘以勉其為善師平生所著詩
B34n0193_p0230b09║丈若干卷師之寸思雅膽體製高古誠傑作也世之號能文者
B34n0193_p0230b10║如楊廉夫宋潛溪輩見之莫不斂袵歎服此乃師觀佛之餘遊
B34n0193_p0230b11║戱翰墨爾師凡主修佛以事徵應叵著　孝慈皇后上昇岐陽
B34n0193_p0230b12║王李　請師崇建佛事於靈谷更閩施斛食師開示鬼神感天
B34n0193_p0230b13║燈數千炬照耀林表　上為征南陣亡將士設廣薦法會　大
B34n0193_p0230b14║駕親臨靈光燁燁若虹霓然五色卿雲冠於鍾山之頂　上大
B34n0193_p0230b15║恱師後入滅於長干夢觀治喪盡禮南洲亦預焉停龕五日儼
B34n0193_p0230b16║如生容闍維烟燄所至拂人若蓮華香燼餘舍利無筭世壽七
B34n0193_p0230b17║十有八僧臈五十有九所度弟子心裕法印等十人嗣法者行
B34n0193_p0230b18║立淨珠等四十餘人登門受業者淨瑩志常廣儀等若干人師
B34n0193_p0230b19║無恙時遣門人如珒建塔於天竺雙檜峯之麓曰靈隱塔至是
B34n0193_p0230b20║正謨奉靈骨歸杭與湖山諸剎師德聚而窆焉永樂十年秋八
B34n0193_p0231a01║月門人法印以南洲所述師之行狀請銘其塔余雖耄且病因
B34n0193_p0231a02║念師平昔與余為忌年交多承誨益故弗拒按狀序而銘曰
B34n0193_p0231a03║一念三千觧行全大蘇妙悟百世傳部味教觀何幽玄我菴得
B34n0193_p0231a04║旨䟽耳箋法師聯芳教彌權青鎮五竹兆已先天竺下上冝榮
B34n0193_p0231a05║遷文藻黼黻成勝緣四眾仰德加敬虔左街政聲彌八埏廣薦
B34n0193_p0231a06║說法　天子前法才浩汗音清圓　龍顏喜動驚四筵神燈下
B34n0193_p0231a07║照光煜然福及鬼蜮資人天胡為一夕傾法船苦海莫濟泪漣
B34n0193_p0231a08║漣靈竁深密窣堵堅刻銘山河垂萬年
B34n0193_p0231a09║故天禧寺首座古澗清禪師塔銘姚廣孝
B34n0193_p0231a10║夫佛出世攝化羣生一以大乘而度脫之然隨機應用方便多
B34n0193_p0231a11║門故有禪教律焉禪以明心教以講說律以持守此三者若天
B34n0193_p0231a12║主三目闕一不可奚有大小勝劣之間哉自唐宋以來去佛逾
B34n0193_p0231a13║遠為其徒者各宗其宗自相矛盾猶世之仇敵然亦可恠也能
B34n0193_p0231a14║圓合互融會三為一而無滯著者不多見有其人焉今所見者
B34n0193_p0231a15║惟古澗清禪師而已古澗諱弦清古澗其字也東昌之聊城人
B34n0193_p0231a16║族祝氏母吴以元至順辛未十月八日巳時生師自幼失恃志
B34n0193_p0231a17║求出家年十四母與兄送於邑之興國寺從深講主習學經書
B34n0193_p0231a18║頗有觧性十六造大都福源寺崇講主薙髮為僧尋于廣慈破
B34n0193_p0231a19║衣和尚座下聽講梵網經心生愛樂自此不啖葷血十八禮無
B34n0193_p0231a20║智老師于正覺𠫵碧峰碩德于萬安精進習禪凢歷七稔二十
B34n0193_p0231b01║五見指空和尚於法雲師纔展具和尚振威一喝驀尔有省和
B34n0193_p0231b02║尚云𠫵堂去後詣大同載叅碧峰又拉道侶遊武朔二州過太
B34n0193_p0231b03║原西八州渡黃河躋碎金巖陟石窰子掛瓶錫於無依禪剎越
B34n0193_p0231b04║四載二十八至河西沙陀里小中山往陝西開元清古潭會中
B34n0193_p0231b05║結制安居次謁藍田天然禪德復叅長安東関古澗深公還原
B34n0193_p0231b06║涓公三十一偕明上人遊関東至陝府度夏三十三至嵩州天
B34n0193_p0231b07║寧𠫵銕𨐧忠公往少林禮初祖依松庭長老抵洛陽安國請居
B34n0193_p0231b08║座端表率多眾三十五再過嵩州與涓隆二師於古菴和尚處
B34n0193_p0231b09║安禪閔二寒暑忽覺身輕如葉數日而止　聖朝吳元丁未于
B34n0193_p0231b10║洛陽安國定中見寶誌公左肩持錫行童侍立謂師曰汝往南
B34n0193_p0231b11║方去師荅云容某住四旬後果符其語洪武改元領徒五人至
B34n0193_p0231b12║唐州羅漢寺又拉道侶二十人至德安寶林依無念和尚冬季
B34n0193_p0231b13║至四祖五祖又過龍門至三祖遇雪村聚公語言契合有偈為
B34n0193_p0231b14║贈二年遊池州禮金地藏於九華山至荊溪一原和尚處請益
B34n0193_p0231b15║過京口登甘露見斷雲徹公遂來京都天界於總統覺原禪師
B34n0193_p0231b16║會中歸堂時楚石琦公以中及公白雲度公因朝覲亦寓天界
B34n0193_p0231b17║得叅禮焉總統有偈贈曰走徧千山與萬山何曾踏着上頭関
B34n0193_p0231b18║草鞋跟斷如端的方信龍河語不閇既而介定光嚴首座抵姑
B34n0193_p0231b19║蘇見萬峰檇李見天真錢唐見無像尋登徑山拜國一禪師塔
B34n0193_p0231b20║其秋至四明渡海禮補陀觀音大士師發願云某得大事明白
B34n0193_p0232a01║後建八萬四千觀音寶塔明年登鄮峰禮阿育王舍利寶塔光
B34n0193_p0232a02║現者三禮雖衛佛於戒香禮彌勒佛于鶴林禮祖于雪竇又明
B34n0193_p0232a03║年還杭受具戒于西湖昭慶戒壇五年復經車方見萬峰請為
B34n0193_p0232a04║首座靜中見月輪湧出于前頓覺身心清涼無所住著七年回
B34n0193_p0232a05║京請給度牒見西天善世禪師板的荅于鐘山居七佛菴者五
B34n0193_p0232a06║載蔣山物先羲公請師居前堂同玉峯寶師粧塑釋迦彌陀阿
B34n0193_p0232a07║彌陀佛三大像三載畢工復往嵩山禮祖還天界齋僧十萬指
B34n0193_p0232a08║十七年師與碧峰之徒寶證捐衣貲及募眾緣建碧峰寺及碧
B34n0193_p0232a09║峰骨塔十八年天界設散蓮經齋會請師施食臨筵放光三道
B34n0193_p0232a10║二十一年天界厄于回祿天禧夢覩和尚延師居前板作人天
B34n0193_p0232a11║眼目於是營大眾浴室一所秋觧居西菴逾年後禮五臺文殊
B34n0193_p0232a12║大士現攝身等光於是師發大願願文殊成佛會中為一弟子
B34n0193_p0232a13║奉侍入滅後收取舍利作八萬四千文殊寶塔既而道經真定
B34n0193_p0232a14║拜金銅大悲像于龍興施財飯一郡之僧師凡所至佛剎必捐
B34n0193_p0232a15║金設供或殿塔頹圮者必助其營葺衣鉢之資一無所吝至于
B34n0193_p0232a16║刊板印施法華金剛孔雀等經及燄口施食儀文觀音塔圖勸
B34n0193_p0232a17║念佛圖累年不絕莫能數計師之財法二施等無有盡夜施鬼
B34n0193_p0232a18║神食者餘四十年居天界時欽遇　聖朝設廣薦佛會請師每
B34n0193_p0232a19║夜施食感天燈下燭祥光烜祭靈應不可殫記師形儀魁梧戒
B34n0193_p0232a20║檢精嚴至于叅方謁善知識咨決大事不憚萬里重研多人處
B34n0193_p0232b01║一人半人處靡不蹐其閾以此見聞廣博觧悟超卓故能會諸
B34n0193_p0232b02║宗于不二法門融萬行于第一義諦與其自相矛盾者豈不霄
B34n0193_p0232b03║壞之間哉於是名公鉅卿及士庶人等無不敬仰供養永樂九
B34n0193_p0232b04║年九月初一日示寂於長于山中世壽八十一僧臈四十一茶
B34n0193_p0232b05║毗後塔靈骨于南山之陽所度弟子若干人及化士女念佛持
B34n0193_p0232b06║經者莫可勝筭上首弟子妙乘為人端謹嚴持戒律人多嚮信
B34n0193_p0232b07║亦為天禧首座能繼師道今秋七月以師行實一通過余請銘
B34n0193_p0232b08║其塔余與古澗交既舊故弗敢辭而銘曰
B34n0193_p0232b09║惟佛之法心之所宗無勝無劣非異非同云何後人罔究厥理
B34n0193_p0232b10║各宗其宗交相𮗸毀間有智人圓合互融彼此兩忌惟古澗翁
B34n0193_p0232b11║胸次廓然律儀是守教藪禪藂靡不叅叩道林應夢朅來南詢
B34n0193_p0232b12║行業日進聲價日騰見觧超卓形儀魁梧分座表率後昆楷模
B34n0193_p0232b13║造像印經盡其誠信勝妙莊嚴傾橐無吝施鬼神食餘四十年
B34n0193_p0232b14║感騐匪一光明爛然不慕諸聖不重己靈况求世間榮利榮名
B34n0193_p0232b15║所以四眾敬仰厪止終于長干順世而已倬彼靈塔南岡之原
B34n0193_p0232b16║勒銘樂石永矢弗諼永樂十年倉龍壬辰秋八月資善大夫
B34n0193_p0232b17║太子少師兼監修　國史吳郡姚廣孝譔
B34n0193_p0232b18║善信傳釋明河
B34n0193_p0232b19║善信字無疑蘇州嘉定吴氏生也年二十九削染為僧不識一字
B34n0193_p0232b20║唯事禪那入玄墓叅萬峰和尚忽有得謂眾曰我自出家以來
B34n0193_p0233a01║脇不至席今日始了當來未幾示㣲疾索浴入龕畢于彈指間
B34n0193_p0233a02║歘然火起自焚其身是盖得道急於入滅者也或賛之以偈曰
B34n0193_p0233a03║一念緣空萬境忌更無餘事可商量翻身永入火光定驚倒靈
B34n0193_p0233a04║山老藥王出輪迴又入輪迴究竟何曾有去來昨夜冰河中發
B34n0193_p0233a05║燄虛空燒作一堆灰
B34n0193_p0233a06║大祐載姑蘇志
B34n0193_p0233a07║大祐字啟宗號蘧菴俗姓吴氏幼開悟聞誦楞嚴呪隨口成誦
B34n0193_p0233a08║年十二出家寄心菴既壯為澤天泉司懺又之武林從及公參
B34n0193_p0233a09║禪洪武間　召與蔣山廣薦會遷郡之北禪歷僧錄司左右善
B34n0193_p0233a10║世會內難棄歸穹窿永樂初起修釋書九栝大般若義六百卷
B34n0193_p0233a11║及平生所著淨土指歸淨土真如禮文彌陀金剛二經直解天
B34n0193_p0233a12║台授受圖法華撮要圖淨土解行二門圖行世
B34n0193_p0233a13║大祐（續吳先賢讚道術第五人）劉鳳
B34n0193_p0233a14║大祐姓吳氏幼開敏有契聞經聲惕然悟一誦即得十二出家
B34n0193_p0233a15║寄心菴既又為澤天泉司讖已之武林叅及公禪洪武間召預
B34n0193_p0233a16║蔣山法會歸住北禪永樂初召修釋藏最般若義六百卷及素
B34n0193_p0233a17║所著淨土指歸等解彌陀金剛二經天台授受二門圖諸書有
B34n0193_p0233a18║傳者
B34n0193_p0233a19║前僧錄司左善世啟宗佑法師塔銘姚廣孝
B34n0193_p0233a20║永樂五年丁亥春正月二日法師示寂于　京都天禧寺時
B34n0193_p0233b01║朝廷迎請大寶法王西天大善自在佛至　京師　聖天子大悅
B34n0193_p0233b02║神人胥歡館於靈谷第一禪林於是會集天下禪講教僧三萬
B34n0193_p0233b03║餘眾開建無遮大會普濟法界一切幽爽以報　皇祖昊天罔
B34n0193_p0233b04║極之恩殊為廣博綺嚴何異祇園佛會古今所未見師奈世緣
B34n0193_p0233b05║已謝先入寂而弗獲預焉師舁龕闍毘之日執雪柳而送者萬
B34n0193_p0233b06║僧士女之奉佛慕善者又數千人悲慟哀泣如佛入滅至于傳
B34n0193_p0233b07║龕舉火之次綿雲若盖覆于龕頂天花繽紛亂墜猶雪日暈虹
B34n0193_p0233b08║彩交光炫燁良久不散湏㬰有六白鶴自東南來盤旋數匝徑
B34n0193_p0233b09║西長往人皆異焉火後僧徒𭣣師舍利殊夥至于灰土眾皆抉
B34n0193_p0233b10║去亦得舍利者無算徒弟法成函師靈骨歸於姑蘇建塔于西
B34n0193_p0233b11║山受經之地件繫群行來請余銘余與師周郡自幼為友契義
B34n0193_p0233b12║甚厚故弗敢讓焉師諱大祐字啟宗號蘧菴姓吳氏姑蘇吳縣
B34n0193_p0233b13║人母性淑慎事佛至切師將誕母夢一僧入其室自稱闍那笈
B34n0193_p0233b14║多覺而遂孕師三歲始學語聞其兄誦楞嚴呪即隨口誦之眾
B34n0193_p0233b15║罔不驚異常見僧搭紅袈裟者問母曰何僧也母曰講主即應
B34n0193_p0233b16║聲曰我做講主也年十二出家于寄心菴投嗣貴剃髮為僧受
B34n0193_p0233b17║滿分戒凡內外經書一覽轍便通大義始與古庭學師為友習
B34n0193_p0233b18║賢首之學次從東皋聲公遊習天台教觀一日閱玉崗潤和尚
B34n0193_p0233b19║四教儀集註至隨喜品注云一空一切空之說豁然有省自此
B34n0193_p0233b20║天台一宗綱格諸書若素習而貫通焉後於弘教天泉澤公會
B34n0193_p0234a01║中充懺司之職晝夜孜孜力學罔怠師見是時吳下諸師德多
B34n0193_p0234a02║不事邊幅於戒檢有虧心靡悅服况教中人多滯於語言文字
B34n0193_p0234a03║而局于一偏致人有入海筭沙之譏也于是番然遊于武林從
B34n0193_p0234a04║愚菴及公于淨慈叅究禪學深有所得師甞欲嗣法及公公謂
B34n0193_p0234a05║之曰汝于台衡之學有夙契汝還歸講教為然師後出世甫里
B34n0193_p0234a06║白蓮遂効北齊之龍樹瓣香遙稟玉岡當日人言非是者相半
B34n0193_p0234a07║師亦不恤也　國朝洪武四年辛亥以高僧　詔至京明年壬
B34n0193_p0234a08║子與蔣山廣薦佛會十年丁巳陞住本府之北禪與眾講說心
B34n0193_p0234a09║經金剛楞伽三經提挈要義開示學者一時同儕輩咸服而嘆
B34n0193_p0234a10║曰善哉法師與前輩諸老大有徑庭矣檀施日凑集于自然建
B34n0193_p0234a11║大佛殿以容多士祝釐未幾師乃倦于人事退歸山中適嘉定
B34n0193_p0234a12║圓通為邑之鉅剎舊以甲乙住持寺之耆宿現無隱者請師開
B34n0193_p0234a13║山為十方講寺居無何復退還西山修念佛三昧晝夜六時寒
B34n0193_p0234a14║暑不輟洪武二十五年壬申僧錄司缺官應　召至　京陛見
B34n0193_p0234a15║皇祖大喜授以右善世二十九年丙子陞左善世師之為政簡
B34n0193_p0234a16║當恊于輿情公卿大臣無不崇重於是　欽賜金襴袈裟衣衾
B34n0193_p0234a17║靴履鈔若干錠三十一年戊寅太祖賓天師知世變即棄官還
B34n0193_p0234a18║姑蘇於穹隆山築室以遁今　聖天子登大寶位永樂三年夏
B34n0193_p0234a19║應　召復赴　京館于天禧之西菴明年丙戌　詔師纂修釋
B34n0193_p0234a20║書師摠括大般若六伯卷要義纂成忽遘㣲疾更衣辭眾面對
B34n0193_p0234b01║西方趺坐而逝世壽七十四僧臈六十二師平昔所著淨土指
B34n0193_p0234b02║歸若干卷淨土真如禮文一卷彌陀金剛二經直解校勘天台
B34n0193_p0234b03║授受祖圖法花撮要圖淨土解行二門圖悉板行于世手度徒
B34n0193_p0234b04║弟法成等若干人嗣法弟子台之能仁住持慧徹杭之上天竺
B34n0193_p0234b05║住持得完等若干人師性明朗慈裕嗜閑靜寡交合共識見議
B34n0193_p0234b06║論高出行輩惟佛法是務不尚雜學况乎不局于一師不泥于
B34n0193_p0234b07║一宗如師者當於古人中求之今人中所未見也廣孝平生于
B34n0193_p0234b08║淨土法門頗有所得每與師會于山中促膝而談不知日之云
B34n0193_p0234b09║暮其喜無量也嗚呼師今已矣惋悒曷勝雖然師之生也豈真
B34n0193_p0234b10║有所來耶師之㓕也豈真有所去耶生本不生滅本不滅常寂
B34n0193_p0234b11║光中何往非在尚何言說之有㢤故勉為之銘以昭于後銘曰
B34n0193_p0234b12║聖教將興至人出兮聖教將湮至人歿兮教以乘運詎可必兮
B34n0193_p0234b13║人以相時故間得兮佛道窈妙眾莫測兮偉乎法師誕且特兮
B34n0193_p0234b14║以道為心配古德兮性樂靜恬惟著述兮淵才妙辨孰能敵兮
B34n0193_p0234b15║圓融敷暢弗泥迹兮篇章貫珠光斯熠兮啟迪後學開茅塞兮
B34n0193_p0234b16║兩主名剎聲洋溢兮　詔至即起奉　明辟兮對揚于庭　皇
B34n0193_p0234b17║情懌兮授以両街登要秩兮撫安僧徒慈且直兮　皇祖陟遐
B34n0193_p0234b18║即棄職兮遁于西崦石為室兮今　上見知載召入兮待以高
B34n0193_p0234b19║僧禮貌實兮進退有道人莫及兮宗教凌夷宜柱石兮西歸蓮
B34n0193_p0234b20║邦一何速兮教苑後生將何取則兮嗚呼法師示真寂兮舁龕
B34n0193_p0235a01║闍維群祥緝兮吳山之陽窆靈骨兮建窣堵波何崇飾兮勒文
B34n0193_p0235a02║蒼珉永弗失兮
B34n0193_p0235a03║溥洽（續吳先賢傳道術第三人）劉鳳
B34n0193_p0235a04║溥洽南郡陸氏子也洪武間住北禪寺　詔領其徒及少師姚
B34n0193_p0235a05║廣孝以翼戴功不受賞讓之而洽以建文時用事又預知其出
B34n0193_p0235a06║也坐繫船官獄久之姚將卒　乘輿臨視問所以言獨請宥洽
B34n0193_p0235a07║立命釋之拜姚床下髮已鬖鬖長所著有金剛經註及詩集
B34n0193_p0235a08║溥洽（載姑蘇志）
B34n0193_p0235a09║溥洽字南洲山陰人姓陸氏洪武間住北禪寺後應召為僧錄
B34n0193_p0235a10║司右講經陞左善世及衍斯道以輔翊鑒義功　召主教事洽
B34n0193_p0235a11║以其位選衍而自居右後洽在詔獄衍已位少師將卒時乘輿
B34n0193_p0235a12║臨視問所欲言衍以洽為言不及他事洽前著有金剛經註觧
B34n0193_p0235a13║并詩集行世
B34n0193_p0235a14║今言內一條鄭曉
B34n0193_p0235a15║溥洽字南洲浙江山陰人洪武初薦高僧入京歷陞左善世靖
B34n0193_p0235a16║難兵起為建文君設藥師燈懺詛　長陵金川門開又為建文
B34n0193_p0235a17║君削髮　長陵即位㣲聞其事因南洲十餘年榮國公疾革
B34n0193_p0235a18║　長陵遣人問所欲言言願釋溥洽　長陵從之釋其獄時白髮
B34n0193_p0235a19║長數寸覆額矣走大興隆寺拜榮國公床下曰吾餘生少師賜
B34n0193_p0235a20║也　仁宗復其官卒年八十二
B34n0193_p0235b01║僧錄司右善世南洲法師塔銘楊士奇
B34n0193_p0235b02║洪熙元年八月十八日　上御便殿召僧錄司右善世溥洽入
B34n0193_p0235b03║見慰勞甚至遂奏乞還南京大報恩寺以終老從之賜佛像經
B34n0193_p0235b04║鈔若干緡給驛舟命中官護送既至明年為宣德元年七月廿
B34n0193_p0235b05║有八日㣲疾呼寺之住持惟實付後事留偈訣別其徒云清淨
B34n0193_p0235b06║自在中還得如是住一切大安樂清淨自在住遂化春秋八十
B34n0193_p0235b07║有一僧臈六十有九停龕旬餘顏色如生其徒舉龕於長干西
B34n0193_p0235b08║南之鳳嶺奉全身建塔焉貴戚名卿士庶方外耆耄送者萬餘
B34n0193_p0235b09║人訃聞　上遣行人王鱗蒞祭於是其徒圓㵾慈霔䓁奉惟實
B34n0193_p0235b10║所狀事行介禮部尚書胡公求塔銘而少師吏部尚書蹇公助
B34n0193_p0235b11║為之言按狀師講溥洽字南洲晚號迂叟又稱一雨翁者人即
B34n0193_p0235b12║其所居軒號之也姓陸氏宋寶章閣待制游之後世居會稽之
B34n0193_p0235b13║山陰祖某仕元為　州餘于縣尹父仁甫母餘干周氏師生于
B34n0193_p0235b14║至正丙戌自幼闓爽穎異父教之詩書悟解日益進未齔己志
B34n0193_p0235b15║慕出世法有老長戲之曰仙人本是山人作師應聲對曰鳳鳥
B34n0193_p0235b16║終非凡鳥為眾驚異之每入招提膽佛像輙敬禮拜膜父母知
B34n0193_p0235b17║不可遏命於郡之普濟寺禮雪庭祥公為師既受具戒上天竺
B34n0193_p0235b18║謁東明日公一見器重之命典賓客其儀規從容秩然叢林老
B34n0193_p0235b19║宿多推服以為難能而博究教典雖寒暑夙夜不懈已而從具
B34n0193_p0235b20║菴玘公於普福講求要旨凡諸經範精粗大小之義靡不貫串
B34n0193_p0236a01║而旁通儒書間以餘力為詩文多有造詣玘公命首懺事行三
B34n0193_p0236a02║昧法而自是進于止觀明淨之道及玘公還演福廣陶鑄來學
B34n0193_p0236a03║師偕同志二三輩奮進其中沛然有所自得洪武辛亥出世主
B34n0193_p0236a04║孤山瑪瑙講寺戊午金室泐公等奉詔註楞伽金剛心經師時
B34n0193_p0236a05║侍玘公在焉訓釋考訂多所助益癸亥往蘇州北禪寺學徒雲
B34n0193_p0236a06║集師為開演五時八教如來一代施化之儀郡之樂善者皆心
B34n0193_p0236a07║悅誠服率其子弟日詣講下請受法華經旨師敷析要義無智
B34n0193_p0236a08║愚高下人人滿所欲而退一時宗門耆碩如九皋聲公啟宗佑
B34n0193_p0236a09║公咸共嗟賞謂吳中法席由宋迄今可為盛矣又六年主杭之
B34n0193_p0236a10║天竺蘇之學徒從往者甚眾乃循慈雲故事建金光明護國期
B34n0193_p0236a11║懺七晝夜為眾講貫無虛日歲餘　太祖皇帝聞其賢召為僧錄司
B34n0193_p0236a12║右講經玉音褒諭有通東魯之書博西來之意之語盖知之為
B34n0193_p0236a13║深居長干西丈室三年時夢觀主天禧其徒由高者夜夢詣師
B34n0193_p0236a14║室及門有二神人兜鍪金甲護衛甚嚴叱止高曰寺主在是既
B34n0193_p0236a15║覺詣師告所夢且曰公其代吾師乎踰月夢觀卒有旨命師兼
B34n0193_p0236a16║主天禧而四方學者歸嚮益盛法益振教益流譽望益隆勳業
B34n0193_p0236a17║尊貴戚趨走敬禮者接踵戶外又三年陞右闡教遂陞左善世
B34n0193_p0236a18║太宗皇帝舉義斯道衍公有輔翼居守功　上即位召衍至自北
B34n0193_p0236a19║京命主教事師以左善世遜衍而已居右　上嘉從之永樂四
B34n0193_p0236a20║年　詔修天禧寺浮圖落成之日　車駕臨幸命師慶賛禪光
B34n0193_p0236b01║燁煜萬眾聚觀　天顏愉懌時有任覺義者忌師之寵搆詞間
B34n0193_p0236b02║之左遷右覺義䟽斥師不辨自處裕如既而　上察其心復右
B34n0193_p0236b03║善世　仁宗皇帝臨御以老宿數被召問禮遇時厚命居慶壽
B34n0193_p0236b04║寺松陰精舍以自佚而賜賚屢加盖和歷事　列聖一以至誠
B34n0193_p0236b05║而言動必祇禮度處物以和馭眾以寬接引來學隨材其深淺
B34n0193_p0236b06║而開悟之咸有成而去解后逢掖士善商論文字三四十年間
B34n0193_p0236b07║鉅緇老衲有文聲者師與衍公為首衍公既進位太子少師賜
B34n0193_p0236b08║名廣孝其晚歲於師尤厚有疾將化之前一日　太宗皇帝親
B34n0193_p0236b09║臨視之問所欲言獨舉師為對不及他事盖兩人知契最深云
B34n0193_p0236b10║甞有問師壽幾何曰九九不過烏有日供畦蔬者一日師勞之
B34n0193_p0236b11║曰勤爾久矣更用盡七月耳至是皆驗師所著有金剛經註解
B34n0193_p0236b12║附錄二卷應制及與名人倡和詩若干卷　國家建法會一切
B34n0193_p0236b13║科儀文字皆師所定以貽範於後其所度弟子圓悟大霑僧錄
B34n0193_p0236b14║右覺義慈霑志了若干人得法弟子僧錄左善世聞晟右善世
B34n0193_p0236b15║圓㵾鴻義玄妙廣惠禪師右善世行杲左覺義守行右覺義惠
B34n0193_p0236b16║朗德潤集慶雲山僧綱都副智達善啟上天竺住持碧潭等若
B34n0193_p0236b17║干人銘曰
B34n0193_p0236b18║天台之源啟干鷲嶺教觀顯示煥乎炳炳如獅子吼如海潮音
B34n0193_p0236b19║浩乎洋洋閎博雄深以大總持妙盡佛意作憲垂範沿遠有嗣
B34n0193_p0236b20║千歲之下傳暨洽公公所自出偉儒其宗明爽夙成與佛有契
B34n0193_p0237a01║一膽金像如悟宿世捐棄愛念皈命慈父秉心之堅金石非固
B34n0193_p0237a02║道之難至海濶天高力探精思靡夕靡朝昉其思之沉潛反覆
B34n0193_p0237a03║逮其發之芬華穠郁如山之載如川之輸擷之無盡挹之有餘
B34n0193_p0237a04║奕奕講筵鳴鼓其鏜四眾拱聽如闇得明名山鉅剎屢主法席
B34n0193_p0237a05║來學來依奔走填溢譽聞四馳升聞黼扆褒之揚之有來玉旨
B34n0193_p0237a06║爾正爾徒無間遠邦為　國迎𨤲為民迓祥祇事　列聖寵命
B34n0193_p0237a07║有赫孰為中蠹天鑒靡忒世齡八十聰明彊固咲揮玉塵從容
B34n0193_p0237a08║囑付靈悅所藏雲覆蔭之中天秋月朗朗清輝
B34n0193_p0237a09║萬金（續吳先賢讚道術第四人）劉鳳
B34n0193_p0237a10║萬金者吳寶積寺僧也洪武中令住天界　詔與宗泐等䟽楞
B34n0193_p0237a11║伽金剛心經其精理甚深而辭義能暢非有神解不至是也
B34n0193_p0237a12║又（吳釋傳）
B34n0193_p0237a13║西白禪師洪武三年詔住持京師天界寺從之往者義上人亦
B34n0193_p0237a14║一時之儁妙聲適亦被召相與翱翔京國
B34n0193_p0237a15║又（禪藻集）釋普文
B34n0193_p0237a16║萬金字西白號白菴姓姚氏吳門人法器超絕風儀偉然蚤從
B34n0193_p0237a17║衍道原出家後師銘古鼎進道住持嘉禾天寧寺弘修六度道
B34n0193_p0237a18║振一方及　太祖定鼎初年　詔主天界寺開善世院統領釋
B34n0193_p0237a19║教復　召入禁庭奏對多稱　旨五年冬　勑集三宗高衲及
B34n0193_p0237a20║眾二千乃建無遮法會于鍾山　大駕臨幸　詔師闡揚第一
B34n0193_p0237b01║義諦　上及朝士皆稱善六年秋忽思定省之曠遂爾辭歸仍
B34n0193_p0237b02║返故山居無何而滅度有澹泊齋稿
B34n0193_p0237b03║萬金載姑蘇志
B34n0193_p0237b04║萬金字西白寶積寺僧洪武中住天界寺與宗泐等奉　詔註
B34n0193_p0237b05║楞伽金剛心經所作有澹泊齋稿
B34n0193_p0237b06║僧錄司右闡教一菴如法師塔銘楊士奇
B34n0193_p0237b07║粵自佛法盛行于中國其徒之赫然有以動人者多本其才能
B34n0193_p0237b08║智辨馳騁卓越而學士大夫遇之往往駭異欣喜樂與之遊甚
B34n0193_p0237b09║者重其可與用世而惜夫在彼而不在此也吾行四方所遇其
B34n0193_p0237b10║人器識論議偉然出乎眾人而汲汲以修廢舉隧光大師門為
B34n0193_p0237b11║任者亦不少矣則豈獨昔之時為然哉而求夫淵然其存泊然
B34n0193_p0237b12║其行望之如無能即之而有味者盖在昔已不多得亦何獨于
B34n0193_p0237b13║今也　太宗皇帝臨御四方之名高僧者皆甞入覲而　聖心
B34n0193_p0237b14║所重者四明之能義會稽之一如盖曰此其粹乎內而不徒誇
B34n0193_p0237b15║矜乎外也盖兩人者皆恂恂溫恭言若不出口而能義深於楞
B34n0193_p0237b16║嚴一如深于法華既皆為僧錄司官掌天下釋教無幾能義歿
B34n0193_p0237b17║又數年一如亦歿一如字一菴既老別號還翁本上虞孫氏子
B34n0193_p0237b18║與初建至大寺雷庭立公同族年十三辭父母願歸釋氏祝髮
B34n0193_p0237b19║于五夫長慶寺為大徹昱公之法孫而欲上繼雪庭也又隸籍
B34n0193_p0237b20║于至大後從具菴玘公於吳山寶奎寺礪志所業祁寒盛暑不
B34n0193_p0238a01║少懈一義之未徹一疑之未釋必究竟乃已攻苦敷淡逾久逾
B34n0193_p0238a02║篤遂深透閫奧洪武十八年出世住松江崇慶寺進住蘇之北
B34n0193_p0238a03║禪寺緇素歸化者日眾二十七年南洲洽公掌僧錄司兼主今
B34n0193_p0238a04║大報恩寺延師為都講時清理釋教庶務叢脞洽公應酬上下
B34n0193_p0238a05║而講演不廢盖資于師為多二十八年住杭之天竺靈山寺三
B34n0193_p0238a06║十一年住上竺益以振宗啟後為己任而從學者益眾永樂初
B34n0193_p0238a07║退處大報恩寺以法華如來奧旨所寓非學者所易入輯眾說
B34n0193_p0238a08║為之註太子少師姚公為序之且稱兩淛一人　上嘗覽之獎
B34n0193_p0238a09║諭再三加以厚賚十二年被召纂修大藏經而師總其事初授
B34n0193_p0238a10║僧錄司右覺義二十一年陞右闡教洪熙元年三月初二日示
B34n0193_p0238a11║寂於京師海印寺春秋七十有四僧臈六十有一闍維古本不
B34n0193_p0238a12║壞得舍利若干所度弟子志肖得環寺若干人嗣其法者天竺
B34n0193_p0238a13║道振等若干人某等將奉舍利遺骨歸建塔於某處賫天竺住
B34n0193_p0238a14║持碧潭所為事狀介上寶司少卿姚宗善請銘余在侍近嘗親
B34n0193_p0238a15║睹師所以被知遇於　先朝者矣為之銘曰
B34n0193_p0238a16║維佛立教其道之大俾究乎內遺斥其外維一如師精修德行
B34n0193_p0238a17║朗乎蟾輝澹乎淵澄維　帝聖明天監在上曰時予契真實不
B34n0193_p0238a18║妄紛紛誇徒談辨波起彼競于膚此味于髓錫之褒嘉維　帝
B34n0193_p0238a19║聖明泊如無榮維師之誠嗟其已矣言則不亡遺蛻所存尚謹
B34n0193_p0238a20║於藏
B34n0193_p0238b01║常州府僧綱司都綱漚居因公塔銘王㒜
B34n0193_p0238b02║漚居因公以正統戊辰五月廿八日示寂于天寧東院其年九
B34n0193_p0238b03║月十三日葬院之後圃建塔為識教諭臨川聶大年已文諸石
B34n0193_p0238b04║矣其嗣孫慧澄謂塔過居室溷褻匪宜乃改卜安上鄉之湯墅
B34n0193_p0238b05║村孝思菴故址以天順庚辰某月日啟公遺蛻葬焉尋又結菴
B34n0193_p0238b06║數楹買田三十四畝為香燈永業乃請余及朱𢘅易為狀持來
B34n0193_p0238b07║南京以屬余銘公諱淨因字覺初漚居其號也蘇之吳江徐氏
B34n0193_p0238b08║子母薛嘗夢僧入室而娠公生有異相幼與群兒嬉有捕鳥雀
B34n0193_p0238b09║者輙取而縱之曰毋傷物命入僧寺見諸佛像必作禮膜拜父
B34n0193_p0238b10║母奇之曰是兒殆有夙緣即遣從舅氏無盡慧公學出世法於
B34n0193_p0238b11║於火乘院時年甫十三未幾又去從述菴偁公於承天寺聞徃虎
B34n0193_p0238b12║丘見中行復公復曰汝來何為曰為生死耳曰生亦不生死亦
B34n0193_p0238b13║不死公猶未喻其旨一日偶謁蘧菴佑公質之蘧菴曰子讀楞嚴
B34n0193_p0238b14║經當自解公取而讀之至歸元性無二方便有多門即超然覺
B34n0193_p0238b15║悟於是屏居遮山篤意究竟久之聞僧錄同菴簡公主教天界
B34n0193_p0238b16║寺大明宗旨請侍中錫凡三閱寒暑深有證入已而辭歸受具
B34n0193_p0238b17║說法於定慧寺永樂甲午　朝廷簡名僧修大藏經典公兩預
B34n0193_p0238b18║焉事竣賜賚有加同時有願留京師希近倖者公獨翩然東還
B34n0193_p0238b19║定慧刺指血書金剛彌陀經粉金銀為泥書金嚴法華四十二
B34n0193_p0238b20║章佛遺教彌陀楞嚴圓覺金剛經總若干卷積十有二年而成
B34n0193_p0239a01║盖杜門却掃攻苦毄淡不恤勞瘁不恡資費噫其志可謂堅矣
B34n0193_p0239a02║宣德庚戌常守莫公愚𮨇天寧首剎宜得名緇為眾領袖有以
B34n0193_p0239a03║公薦者遂馳香幣聘主其席會僧綱司都綱缺員又上其名禮
B34n0193_p0239a04║部尋擢任焉時莫公奉　勑守郡以嚴辦為理沉毅寡言時人莫
B34n0193_p0239a05║有當其意者然獨與公雅厚公任都綱之明年遂恊謀創建四
B34n0193_p0239a06║天王殿重構兩廡丈室僧堂庖廩與夫像器花幡靡不其完溢
B34n0193_p0239a07║於舊觀雖出莫公之所經畫然亦由公贊理之有方也正統丁
B34n0193_p0239a08║巳以老謝師席度寺左偏築室一區環植松杉居以自逸即東
B34n0193_p0239a09║院是也丙寅併致僧綱司事日惟焚香趺坐澄心靜慮閱大藏
B34n0193_p0239a10║經且半忽晨起沐浴更衣奄然而化世壽七十有九僧臈六十
B34n0193_p0239a11║有七公器宇深遂端重簡默觀時識變隨機應務故任職幾二
B34n0193_p0239a12║十載嚴而有守宗門多信向之手度弟子一人曰宗尚先逝徒
B34n0193_p0239a13║孫三人曰道源住大乘院曰得純任無錫縣僧會其次即慧澄
B34n0193_p0239a14║繼住天寧世守其業諸孫三十七人澄宇一清今年亦七十六
B34n0193_p0239a15║矣才識行𧨏無忝厥祖名卿碩儒多所遊從予家食時尤與厚
B34n0193_p0239a16║善斯銘之屬澄固不能舍予而予亦無庸讓也銘曰
B34n0193_p0239a17║像法之教歸於正覺密付心傳孰開來學偉乎漚居崛起吳中
B34n0193_p0239a18║五及師門一言感通翻譯之榮　皇恩有眷繕寫之勤血鑱金
B34n0193_p0239a19║澱既蒞法會遂領緇徒紺宇聿新溢於通都曰人有生奄忽泡
B34n0193_p0239a20║幻矧茲空寂詎宜躭戀勇謝世緣反関息机壽七十九乃入茶
B34n0193_p0239b01║毘院東有圃舊營窣堵有賢嗣孫更治淨土湯墅之原新塔巋
B34n0193_p0239b02║然續續香燈有廬有田三千大千恒沙世界萬刼雖空英風如
B34n0193_p0239b03║在
B34n0193_p0239b04║天壽聖恩禪寺虗碧璿禪師塔銘沈轔
B34n0193_p0239b05║姑蘇去城七十里之許有山曰玄墓面太湖枕光福眾峰環抱
B34n0193_p0239b06║群壑聯絡聳然而高鬱然而秀元末己丑有師祖萬峰蔚公卓
B34n0193_p0239b07║錫開山成一大叢林後至正統癸亥　聖朝請額曰天壽聖恩
B34n0193_p0239b08║禪寺前有住持璿公禪師受業於本寺蘇之吳縣長山鄉人也
B34n0193_p0239b09║按狀諱智璿號為虗碧姓𮨇氏之子昔誕生時異香滿室經宿
B34n0193_p0239b10║不散生乃神清氣秀非伍常兒髫齔間識芳名知舊跡父母甚
B34n0193_p0239b11║鍾愛十有一歲出就外傳窮究儒書精修梵行洪武壬戌九年
B34n0193_p0239b12║即脫白投禮萬峰和尚為師年十三矣受度祝髮求真妙訣一
B34n0193_p0239b13║日請師求出世師曰無法可度但明心地即是佛性由是退益
B34n0193_p0239b14║痛自磨礪懋勉忘食奮苦志修苦行真積力久將有所得一日
B34n0193_p0239b15║舉萬法歸一公案豁然有省戊辰年蒙師印可時年二十有三
B34n0193_p0239b16║詣北山本空相禪師會中充侍香尋典藏鑰洪武辛未二十四
B34n0193_p0239b17║年於常州錫峯圓通寺說法多人感化連證身位法眾請回本
B34n0193_p0239b18║山恊心擁為住持三十餘年闡揚萬峰直指之道宏倡梵剎開
B34n0193_p0239b19║拓境界種種嚴𩛙佛有殿兮僧有堂行有寮兮客有舍㸑有厨
B34n0193_p0239b20║兮粟有倉物積庫兮事事從心經行坐臥各得其所湖山之地
B34n0193_p0240a01║煥然一新四方禪流聞風雲集遠近士庶慕德皈依手度弟子
B34n0193_p0240a02║一十餘人師孫一十七人法筵之盛卓冠姑蘇師知世緣將畢
B34n0193_p0240a03║擇期日限營築退居墖院二所俱備師乃一疾弗瘞瞑目長逝
B34n0193_p0240a04║茶毘之日祥雲覆龕瑞𦦨充虗煙垂舍利得者爭先其師生於
B34n0193_p0240a05║至正癸卯二十三年十一月初六日卒於正統庚申五年八月
B34n0193_p0240a06║初九日西歸而去世壽七十有七僧臈五十九夏龕煉已久囑
B34n0193_p0240a07║傳衣鉢遺業有托得其所付代不乏人矣主山徒弟道清念師
B34n0193_p0240a08║苦行功過前人恐滅其德抱泣骸骨瘞於祖塔之左倚於本寺
B34n0193_p0240a09║之右是以謹具墖銘於上復筆出處事跡持狀來求銘焉嗚呼
B34n0193_p0240a10║生有奇異戒律精嚴闡楊宗風光前振後是宜靈塔以傳後人
B34n0193_p0240a11║云
B34n0193_p0240a12║真如奧妙　以心為師　了得一統　萬法咸歸　若不覺
B34n0193_p0240a13║悟　色相相離　粵惟我公　生時鍾奇　幼有志操　早
B34n0193_p0240a14║證愚迷　嚴持梵行　恪守清規　恢弘祖道　種種適宜
B34n0193_p0240a15║　靈歸西域　骸尚存斯　巍然建塔　欝山之基　而今而
B34n0193_p0240a16║後　膽之仰之
B34n0193_p0240a17║文林郎江西南昌府南昌縣知縣郡人沈轔撰文　大中大夫
B34n0193_p0240a18║江西等處承宣布政使司右𠫵政致仕陸友諒篆額　承直郎
B34n0193_p0240a19║尚書工部屯田清吏司主事范陽鄒順書𮯱
B34n0193_p0240a20║勤上人塔銘王鏊
B34n0193_p0240b01║釋迦最上一乘正法眼藏吾不得而知也而知其必由戒以入
B34n0193_p0240b02║戒生定定生慧不由戒而求佛如煮砂作糜無有是義𮨇今之
B34n0193_p0240b03║學佛者從其道而好違其戒故吾於勤上人有取焉而友之其
B34n0193_p0240b04║歿也其徒道全方瑞來求銘吾曰吾心許之久矣上人諱智勤
B34n0193_p0240b05║本沈氏子而幼養於陸伯良氏既冠陸將室之咈然棄去山之
B34n0193_p0240b06║法海叢林也從師復薙髮焉苦行精修慨然有忘身求道之志
B34n0193_p0240b07║遂渡浙江登壇受戒具遊天台過石梁者三至普陀然其一指
B34n0193_p0240b08║觀音現像焉禮育王塔求見舍利陟天目禮高峰塔又然其一
B34n0193_p0240b09║指塔為放光遊武當禮玄武至五臺禮文殊方其篤於所詣杖
B34n0193_p0240b10║錫重𧿧炎風漲海蛟龍變恠不知其為毒也水崖雪磴繩橋懸
B34n0193_p0240b11║渡不知其為阨也神遊鬼𭏟蟲虵獅象不知其為害也既而曰
B34n0193_p0240b12║即心是佛何遠之求乃歸俞塢初塢有寺曰興福久茀不治里
B34n0193_p0240b13║人迎復與上人居焉檀越爭施遂芟榛翳刳巖峦山門佛殿齊
B34n0193_p0240b14║廊庖𢈔罔不鼎新與法海抗矣後乃孫其居與其徒自營退居
B34n0193_p0240b15║安坐其間日誦法華積成一藏夫何以阿難之趨悟也猶有登
B34n0193_p0240b16║伽之惑上人少空色相戒體無毀杯渡之神恠也不廢無碍之肉
B34n0193_p0240b17║上人老味禪悅戒行罔缺年八十餘顏色精瑩步履如飛人曰
B34n0193_p0240b18║其真有得耶正德八年五月忽示疾辟糓者五十日儼然而化
B34n0193_p0240b19║春秋八十有九僧臈六十有　命其徒曰留此四大勿用茶毗
B34n0193_p0240b20║其年九月十七日葬俞塢之岡去寺百武銘曰
B34n0193_p0241a01║像教西來被於震旦南宗北宗始合而散末乃益離或縱而誕
B34n0193_p0241a02║棄其巨筏初登彼岸於勤上人獨精戒律徧禮名山誓往兜率
B34n0193_p0241a03║斷指忘身歸命文佛苦行精專八十九年隻履西歸悲動人天
B34n0193_p0241a04║林屋之東有俞惟塢層搆莊嚴師所營者千載皈依尚來歸也
B34n0193_p0241a05║說聽內一條陸延枝
B34n0193_p0241a06║萬壽寺道金和尚茹胎素奉持焰口施食咒有下菴在尹山徒
B34n0193_p0241a07║孫迎養夏日俱往于田無進食者自入厨下覔之耄年眼昏誤
B34n0193_p0241a08║捫炙曰入口怒投廁中眾僧不知也穫稻時復俱出獨留老僧
B34n0193_p0241a09║在菴忽雷電晦冥火光繞室田中望見大驚匍匐赴之則殿宇
B34n0193_p0241a10║如故問老僧云靜坐一日無所聞也後扶乩召將判云此僧不
B34n0193_p0241a11║合以食物拋廁中本寺伽藍奏上帝以僧犯戒故聊以雷電警
B34n0193_p0241a12║之又三年坐化
B34n0193_p0241a13║姚廣孝劉鳳
B34n0193_p0241a14║姚廣孝吳相城人博學多通才智絕人其術不知何所授雖以
B34n0193_p0241a15║高僧被選然竟立佐命功而終不肯釋僧服同時有沃南洲者
B34n0193_p0241a16║以建文間疑似禁久之孝臨歿為言釋之
B34n0193_p0241a17║姚少師廣孝王世貞
B34n0193_p0241a18║少師遁儒跡握筌理玄符業由殺機發教以神用敷赫赫不遷
B34n0193_p0241a19║庭侑公配宏謨胡然踏迷復緇衣即永途
B34n0193_p0241a20║相城釋明河
B34n0193_p0241b01║相城香火少師家二百餘年水一涯古跡略存求彷彿勝時誰
B34n0193_p0241b02║見問蘆花為僧不了真難辨拜姊無言笑已差最是英雄苦心
B34n0193_p0241b03║處祠堂碑下淚如麻
B34n0193_p0241b04║說聽內一條陸延枝
B34n0193_p0241b05║姚少師歸廣孝為僧於妙智菴一日偶出閒步見童子手一編姚
B34n0193_p0241b06║取觀皆占象用兵語問何從來云得之鵲巢中遂以十錢易歸
B34n0193_p0241b07║讀之不解後有一雲遊僧至見而驚曰是書乃落汝手耶姚知
B34n0193_p0241b08║其異下拜求教僧以秘訣授之始洞悉其術用佐　文皇成靖
B34n0193_p0241b09║難之功焉
B34n0193_p0241b10║客燕雜記第二百十一條陸啟浤
B34n0193_p0241b11║姚少師歸老崇國寺寺方丈有遺像披緇圓頂
B34n0193_p0241b12║逃虗子黃暐
B34n0193_p0241b13║逃虗子姚公廣孝初禮嵩山僧為緇流翊戴　文皇帝靖內難功
B34n0193_p0241b14║出諸將先拜少師　眷遇甚隆特恩許祭掃來吳中公與王仲
B34n0193_p0241b15║光先生善首往謁府衛將吏咸從王閉門不納公悟曰仲光高
B34n0193_p0241b16║士也騎從以往非是厥明徒步躋仲光門門啟復闔接膝而談
B34n0193_p0241b17║良久諸從行潛伏以聽或聞公有悔辭者王忽茗甌墮地而仆
B34n0193_p0241b18║口目俱欹公退初公之歸感明良相遭欲起仲光夾輔　文廟
B34n0193_p0241b19║至見其病風不可乃止書此著仲光之高潔見少師下賢之美
B34n0193_p0241b20║德也少師公有叔名震者公回至家不容相見曰汝從西方之
B34n0193_p0242a01║教而靖東方之難難不能靖置我何地何見之有
B34n0193_p0242a02║姚廣孝雅量楊循吉
B34n0193_p0242a03║少師在松下散飯曳履獨步不將餘人本縣丞喝道來少師行
B34n0193_p0242a04║如故丞怒笞而訊之少師受笞不自道丞使絏置後隨行人有
B34n0193_p0242a05║識之者曰此少師也丞大驚伏地請罪少師徐行且送郡獄明
B34n0193_p0242a06║日出之謂太守曰秀才官人不識事體野僧行道何足怒而遽
B34n0193_p0242a07║笞之吾昨日更以相戲耳更不罪也
B34n0193_p0242a08║姚少師（見竹𥦗二筆）釋袾宏
B34n0193_p0242a09║佛未出世人皆以天為師佛既出世始知奉佛故佛號人天師
B34n0193_p0242a10║獨王於三界而無倫者也姚少師作佛法不可滅論謂儒道二
B34n0193_p0242a11║教法天制用不敢違天佛之為教諸天奉行不敢違佛此雖闞
B34n0193_p0242a12║澤語非少師不能闡也又少師位極三公衣僅一衲不改僧相
B34n0193_p0242a13║以終其身豈常情所易窺測乎時不似佛圖澄示現神通然圖
B34n0193_p0242a14║澄當亂世乃假通以顯化少師值直主無俟於通安知非能之
B34n0193_p0242a15║而不為也又幽居詩曰春燕雛成辭舊壘午鷄啼罷啄陰階可
B34n0193_p0242a16║謂當代之留侯矣世未有知其深者因發之
B34n0193_p0242a17║又
B34n0193_p0242a18║或謂少師佐命殺業甚多奚取焉然所取於少師者有三一以
B34n0193_p0242a19║其貴極人臣而不改僧相二以其功成退隱而明哲保身三以
B34n0193_p0242a20║讚嘆佛乘而具正知見殺業非所論也雖然少師曾於靖難中
B34n0193_p0242b01║啟奏方孝孺賢者慎勿加害即此一言功過可相准矣吾是以
B34n0193_p0242b02║取之
B34n0193_p0242b03║有中傳陳繼
B34n0193_p0242b04║有中名義頔蘇之長洲人其父謝文榮素好佛恒以慈悲忍辱
B34n0193_p0242b05║為念家人化之無暴行有中在髫齔輙喜跏趺移時不移長者
B34n0193_p0242b06║見之曰是兒有端重相也甞與群兒戲道中有一緇流遇輙牽
B34n0193_p0242b07║其衣曰吾亦僧中人也僧大異之覔文榮告無以兒為凡器居
B34n0193_p0242b08║傍有白龍蘭若主於瓊白圭白圭敕行馳聲有中年十二文榮
B34n0193_p0242b09║使祝髮為其徒庭有松蔚茂修直垂陰四庇有中日坐其下事
B34n0193_p0242b10║課誦忽嘆曰木之為材者眾能固其性而不為寒暑之所奪者
B34n0193_p0242b11║惟松柏為然所以古云木中有松柏猶人中之有堯舜因以松
B34n0193_p0242b12║軒自號時南州洽公居京師大闡其教會學者於座下常數百
B34n0193_p0242b13║人有中即往師之得授天台教觀之旨究習領歸趣人扣應之
B34n0193_p0242b14║若泉湧而山出東還逍遙林中神舒氣和與之語者若就芝蘭
B34n0193_p0242b15║愛悅而不能舍也圓通寺虛主席眾舉住之尋轉主於永定梵
B34n0193_p0242b16║法主宋之聖僧也其建勝感接待寺於蘇城東門外博邃宏麗
B34n0193_p0242b17║歲深化為荊𣗥之所過者咨嗟嘅曰孰得志如前人者主而復
B34n0193_p0242b18║之也及有知於有中者曰有中雖割愛欲而孝弟之行不虧雖
B34n0193_p0242b19║樂空寂而勤畏之心不懈雖黜萬緣而興復之念不息延其主
B34n0193_p0242b20║之其將效踪於法主輝耀其地眾曰是有有中師者矣即往禮
B34n0193_p0243a01║請之有中忻為之起三月聞其風而趨向者交至以財而投施
B34n0193_p0243a02║者交至獻投而致功者交至為殿為堂為樓閣廊廡楹具數百
B34n0193_p0243a03║巋然偉觀視舊而過勝之嗚呼非有中行之㓗道之高人信慕
B34n0193_p0243a04║之其能成如是哉若有中者不可以無聞於後也故余為之傳
B34n0193_p0243a05║焉
B34n0193_p0243a06║僧惟寅載太倉志
B34n0193_p0243a07║僧惟寅平居過人談論常勉以忠孝面折人過人服其直永樂
B34n0193_p0243a08║六年興修大典住持洞庭西湖寺尋至京校讐三藏賜法服數
B34n0193_p0243a09║珠坐褥還居淮雲寺
B34n0193_p0243a10║海寧寺二僧載太倉志
B34n0193_p0243a11║元海寧寺僧善定日與學者講說四書不倦人稱為定四書
B34n0193_p0243a12║海寧寺僧清奇永樂六年興修大典十七年應召至京師校讐
B34n0193_p0243a13║三藏未及完而死其所自著曰恠菴等集
B34n0193_p0243a14║常在（見周世昌崑山志仙釋傳）
B34n0193_p0243a15║常在號別峯本江陰陳氏子方晬值亂兵掠其境母携之避走
B34n0193_p0243a16║驚惧墜水不能救次日兵見錦䙀小兒浮水面舉取其䙀而體
B34n0193_p0243a17║尚溫俄頃遂甦異之乃携歸邑民張勝乞為養子遂冐張姓甫
B34n0193_p0243a18║成童杭之集慶寺僧正純聞兒受難事甚苦求為徒張即捨之
B34n0193_p0243a19║因名常在既長為僧往天界寺謁曇公公見師貌偉而聲如鐘
B34n0193_p0243a20║器之俾領綱維眾皆悅服洪武二十年補雞鳴寺住持引見奏
B34n0193_p0243b01║對稱旨久之　太祖召僧錄司官諭曰前住雞鳴寺僧有福着
B34n0193_p0243b02║他住育王寺越數載玄教宏敷宗風遠揚永樂二年十月十三
B34n0193_p0243b03║日無疾而化闍維五色舍利纍纍然其弟子奉歸薦嚴寺藏焉
B34n0193_p0243b04║梁鎬（見周世昌崑山縣志雜紀）
B34n0193_p0243b05║梁棟父梁孟鏞洪武中任館陶主簿捨其最幼子鎬於館陶寺
B34n0193_p0243b06║中為僧後數年棟思念其弟往求之不得又三十餘年棟以事
B34n0193_p0243b07║至松江寓東禪寺大雨有一僧冐雨决渠棟與之言疑即鎬也
B34n0193_p0243b08║馳歸載其母往焉歷歷能道幼時事抱持大哭遂携以歸
B34n0193_p0243b09║道清劉鳳
B34n0193_p0243b10║道清成化中進弘慈廣惠禪師其徒戒縉縉之徒定皚皆能嗣
B34n0193_p0243b11║教為左右講住嘉定留光禪寺
B34n0193_p0243b12║宗冼（出虎丘志）
B34n0193_p0243b13║宗洗號無塵金臺慧光寺僧弘治中遊歷江南遂安禪於虎丘
B34n0193_p0243b14║二十餘年精誦華嚴大典一千部雖大寒暑不少息四方尊奉
B34n0193_p0243b15║之因捨衣資立石闌干四十柱於蓮池上并建淨土橋又石佛
B34n0193_p0243b16║二尊嘉靖住山守禛為搆一小閣於悟石軒東供養宗洗於其
B34n0193_p0243b17║上每日誦經至夜熖口施食三千堂靜則端坐默視儼然如繪
B34n0193_p0243b18║塑人殆得禪定之道者盖終身不出焉
B34n0193_p0243b19║道旵（續光賢讚道術第七人）劉鳳
B34n0193_p0243b20║道旵陽山寺僧也闇誦法華七軸如注水焉不遺一字每旦入
B34n0193_p0244a01║城持諷數周他經若圓覺金光明地藏慈懺等皆能口述惟華
B34n0193_p0244a02║嚴少復檢梵筴人請為懺悔輙謝不往
B34n0193_p0244a03║慧暕劉鳳
B34n0193_p0244a04║慧暕渉獵經史高持戒行亦善属文永樂中嘗預修大典後住
B34n0193_p0244a05║持太倉興福寺嘗語人國初仕者危甚不保朝夕而敢以籠賂
B34n0193_p0244a06║彰耶令仕者悔吝不及而富貴溢尤吾釋門所謂償債索債是
B34n0193_p0244a07║士人前後報也
B34n0193_p0244a08║明故曉庵法師塔銘錢溥
B34n0193_p0244a09║師諱善啟字東白號曉庵俗姓楊氏蘇之長洲人五世祖慶宋
B34n0193_p0244a10║發遣常州主管學事贈左朝奉既家吴之支硎山值兵徙北郭
B34n0193_p0244a11║父永年性好善稱楊佛子母陸氏師甫能言通佛典父母異之
B34n0193_p0244a12║命入無量壽院禮永茂院主為浮圖既長屏迹龍山窮日夜力
B34n0193_p0244a13║于經史百氏不輟聲譽隱然日起少師姚公廣孝善世洽公南
B34n0193_p0244a14║洲皆器重之而典記於洽公者甚久永樂元年薦主蘇之永定
B34n0193_p0244a15║寺六年主松江延慶寺逾年權本府僧綱司副都綱尋應召纂
B34n0193_p0244a16║修永樂大典預校大藏經賜金織袈裟一襲時三殿災詔求直言
B34n0193_p0244a17║師上䟽陳利病不報內交沈少卿民望王侍講希範王賛善汝
B34n0193_p0244a18║玉陳檢討嗣初益深造詣而與璧庵完公輩還有江行倡和詩一
B34n0193_p0244a19║卷與甫里趙公宗文酬倡尤多歲遇牡丹開時必盛集題賞錢
B34n0193_p0244a20║唐瞿公（宗書）雄於詞賦嘗用一韻徑復幾百首而詞鋒益銳海內皆
B34n0193_p0244b01║傳焉正統八年十一月八日卒距洪武三年十一月十五日世
B34n0193_p0244b02║壽七十五僧臘六十以其示寂之歲十二月二十三日弟子慶
B34n0193_p0244b03║暲等與其姪旻昇奉葬㱕葬於舊隱之龍山遵治命也既葬且
B34n0193_p0244b04║二十年而溥於塔銘尚未之作者志盖有待乎叨居侍從之列
B34n0193_p0244b05║利澤不加於民空言無補於世則亦負師期望久矣茲使交還
B34n0193_p0244b06║獲訪墓於龍山下見其塔銘尚虛以待之則溥亦何待而不言
B34n0193_p0244b07║哉夫以交之深者知必至也言之夥者情必厚也昔宣德間大
B34n0193_p0244b08║理卿胡公槩廵撫東吴威聲大振而於師獨加敬禮時溥方冠
B34n0193_p0244b09║欲應鄉舉謁公師忽見而喜之遂入白於公得預卿舉然溥亦
B34n0193_p0244b10║始聆論議察其動止毅然一儒者繇是往還日就欵洽數日不
B34n0193_p0244b11║見必折簡招之簡類歐語作字有帖意見必肅衣焚香啜茗坐
B34n0193_p0244b12║語移時去則且談且送雖草　禮亦不廢或閉戶發篋出古人
B34n0193_p0244b13║真蹟對閱評品如論宋仲溫陳文東二先生書宋筆正鋒陳或
B34n0193_p0244b14║偏鋒故宋優於陳吴中稱高楊張徐為近代四傑然季廸眾作
B34n0193_p0244b15║皆得體如律倣劉長卿選兼韋應物皆人所不到宜為其最文
B34n0193_p0244b16║則喜柳宗元遇有作必朗誦數篇得其意趣然後下筆而詩則
B34n0193_p0244b17║宗季廸也然皆不務蹈襲以為奇至論儒釋之辨曰且各自為
B34n0193_p0244b18║教又曰東魯垂道西竺見性皆莫先於厚本故雖離父母而養
B34n0193_p0244b19║生送死率從厚與兄弟極友愛撫諸姪教養兼至而交四方宿
B34n0193_p0244b20║儒名緇必以誠未嘗見懈體惰容然非其人亦未嘗一與之交
B34n0193_p0245a01║此韓子謂墨名而儒行王文正謂此失而彼得焉宜為法門之
B34n0193_p0245a02║僅有吾人之願交也而况溥也荷師期待既久不亦知之至而
B34n0193_p0245a03║情之厚哉倘以餘齒無負於斯世則亦無負於所知矣姑書此
B34n0193_p0245a04║以與慶暲等刻石於墓而且系以銘曰
B34n0193_p0245a05║唐有師暢曰喜文辭宋有惠勤亦號能詩暢繇韓子儒行以彰
B34n0193_p0245a06║勤藉蘇公得附歐陽顧今東白有學有德旁邃詩文兼此二釋
B34n0193_p0245a07║豈無韓蘇俾世有聞我何人也敢預斯文龍山之陽齊闔之北
B34n0193_p0245a08║寂焉淵焉於此埋玉奔走幾年始遂弔謁有言莫酬庶永其碣
B34n0193_p0245a09║善啟何喬遠
B34n0193_p0245a10║善啟字東白長洲宦族楊氏子甫能言即通佛典父母異之令
B34n0193_p0245a11║禮永茂院主為浮屠屏跡龍山窮課經典永樂中主上海延慶
B34n0193_p0245a12║寺逾年為副都綱召纂修永樂大典較大藏經賜金縷僧伽𥠖
B34n0193_p0245a13║服一時名公皆與為方外交嘗論儒釋之辨曰各自為其教又
B34n0193_p0245a14║曰東魯垂道西竺見性皆先於厚故雖離父母而養生送死皆
B34n0193_p0245a15║合倫常
B34n0193_p0245a16║慈舟（續吴先賢讚道術第八人）劉鳳
B34n0193_p0245a17║慈舟本大弘寺僧後官中毀撤舟去之浮游聞北都僧講玄覺
B34n0193_p0245a18║析幽𦕈義徒步四千里從學之歸止定慧菴與門人論禪旨戒
B34n0193_p0245a19║典宗法弘闡為多當永豐聶公為守日行廢浮屠令黃省曾為
B34n0193_p0245a20║得士弟子以書諫言釋之傳自古初以來我　國家列聖具作
B34n0193_p0245b01║賢輔名公卿在若其可廢豈待今哉或者陰寓教化之意柔獷
B34n0193_p0245b02║戾難馴之性使無畔渙恣脽神道設教其殆然乎今苟（欲）毀除獨
B34n0193_p0245b03║可私祠滛昏之属耳且非制擅有改革義固未允而諸所毀勢
B34n0193_p0245b04║家者必請之奪彼與此惠則有偏而啟攘爭之端彊驅迫之彼
B34n0193_p0245b05║失所藉如逸鹿挺而走險恣其傲梁於何不至徃事可鑒也可
B34n0193_p0245b06║無念諸聶公覽而變色即收令反之舟嘗造經二藏賫之天目
B34n0193_p0245b07║山送徒在道所供足給及其歿罄然無一物遺其友楚英共依
B34n0193_p0245b08║止而異所為不趺坐不談義
B34n0193_p0245b09║僧慈舟（續吴中故實記補遺釋行第一之第一人）黃魯曾
B34n0193_p0245b10║僧慈舟本大弘寺僧寺為有司廢毀貴豪承佃恬不少介其意
B34n0193_p0245b11║聞北都下僧擅講教其圓覺精義剖析幽𦕈徒步走四千里留
B34n0193_p0245b12║作學人有所弘洽而歸常止定慧菴有弟子思明供養孜孜談
B34n0193_p0245b13║論佛典無倦息時惟恐少人問荅後太守永豐聶公臨黃堂之
B34n0193_p0245b14║日以上官文移再撤僧寺家弟五嶽山人折簡云伏聞各縣承
B34n0193_p0245b15║奉臺劄毀拆滛祠夫滛祠者按之祀典則不經考之圖志則無
B34n0193_p0245b16║載私為建剏巧自誣額者也若夫二氏寺觀傳自昔朝流將千
B34n0193_p0245b17║載我　高皇龍興之初特撰資世通訓一書以曉天下留存釋
B34n0193_p0245b18║老之故盖欲默銷強獷陰禆王化誠為慮遠思長在混一之時
B34n0193_p0245b19║難歸掃滅則太平之日豈易驅除教雖屬於異端民實同於赤
B34n0193_p0245b20║子况兩京象宇之俱新斯萬國叢林之可貸若必力於消消則
B34n0193_p0246a01║當槩於廢棄即今存否之間便非公普之畧且夫伐木者止於
B34n0193_p0246a02║鵲巢灌地者避於蟻穴彼已棲托於百世茲乃抽奪於一朝使
B34n0193_p0246a03║之寓居沙（門）則不可返之家族則鮮能川太蹙而波生人過迫而
B34n0193_p0246a04║狂作於城郭猶憑約束在海濱或致跳梁萬一𧔧毒之興誰任
B34n0193_p0246a05║激變之咎即以　聖代例之如　高皇之開造榮靖之佐命
B34n0193_p0246a06║　大君貂爵皆出緇流甚勿謂空玄都無豪傑也且命言一下求
B34n0193_p0246a07║者紛如以縉紳之盛麗雖百剎之贈不以為恩在披剃之荒凉
B34n0193_p0246a08║得寸土之依亦堪活命割無辜覆育之區資富貴嬉遊之所佃
B34n0193_p0246a09║價輕微無益於藏府流民播蕩有損於邦基伏望慎之又慎思
B34n0193_p0246a10║而更思僅除私剏少荅公移人欲遣之歸宗產必給其自鬻則
B34n0193_p0246a11║人心有輯隱禍無階僕非有愛於異端但實深憂於國事伏乞
B34n0193_p0246a12║採納芻言俯察杞抱上凟台寵無任戰懼之至辰入聶公覽之
B34n0193_p0246a13║已收牓文弛禁凡私植菴院中免改色慈舟嘆曰此數也五嶽
B34n0193_p0246a14║山人予良友道伍也而當日在學不可以獻尺牘於郡公若大
B34n0193_p0246a15║弘寺毀在今日則五嶽者龍宮支顛之一木也晚年造藏經二
B34n0193_p0246a16║函施主悉隨其願佛門之眾凡有二伯餘人偕往攀躋二天目
B34n0193_p0246a17║山崇貯一路齋延以飽飱浴宿以安體各發善念獲了初心後
B34n0193_p0246a18║慈舟終畢無一錢囊篋衣鉢罄然與其緇友楚英並為高僧焉
B34n0193_p0246a19║楚英依教修行止重玄香花一室簡出不趺坐蒲團云慈舟常
B34n0193_p0246a20║熟縣人也
B34n0193_p0246b01║法華（續吴光賢讚道術第九人）劉鳳
B34n0193_p0246b02║法華者自云河南人游渉甚遠來止蘇開元寺狀曷鼻巨肩魁
B34n0193_p0246b03║然丈夫也修苦行禪立五年不臥且坐亦不語已而人問所見
B34n0193_p0246b04║境云魔嬈有四恠險威皆易[馬*互]其以美見者惑人甚非即斷遣
B34n0193_p0246b05║將溺喪之時有所依眾則雲集或檀（施）稍廣即捨去當歲儉之時
B34n0193_p0246b06║眾餒有願施者幾得華一過或勸之行中道止曰是足動吾一
B34n0193_p0246b07║念耶黃魯曾云華雖精進亦未證真諦故法不能盡通且寂觀
B34n0193_p0246b08║久宜有悟而徒見魔境其慧定皆未耶時有雪僧者飲酒食肉
B34n0193_p0246b09║而頗能為詩率流浪語無足采至非詆王新建云其所論學誤
B34n0193_p0246b10║則未可知其蘊而與華異行皆為黃氏所稱
B34n0193_p0246b11║賛曰嗟乎吾讀莊氏書謂無不任無不廢何遽遲速於其間哉
B34n0193_p0246b12║且焉知吾未始生未始不生也者以為至矣及觀釋家言又未
B34n0193_p0246b13║始不爽然自失也夫萬物出於幾入於幾其往來猶旦暮也而
B34n0193_p0246b14║儒者勞身苦體以天下為燋然肌色皯黣昏然五情爽惑其勤
B34n0193_p0246b15║至矣而不過以為名實道以清淨為貴未始攖情萬物可謂游
B34n0193_p0246b16║於方之外而未可謂能離有無也若釋氏言極之怳惚𥥛冥芒
B34n0193_p0246b17║然不得其際大地猶之有窮而刼運終始如恒沙往來相代而
B34n0193_p0246b18║吾真如湛然未嘗有所變易豈與夫局趣俄頃間者可同日而
B34n0193_p0246b19║語哉然其教盛於梁隋逮梁宋間至元而微今則幾乎熄矣象
B34n0193_p0246b20║服徒存彼所謂禁制屏絕遺外之訓皆不能遵而况其杳微圓
B34n0193_p0247a01║精三乘無漏嗣五宗十七世者出其間哉故非無勵行精進神
B34n0193_p0247a02║變應世佐命之徒然非復嚮時之士矣因即所睹記列之如彼
B34n0193_p0247a03║（此係時蔚至法華九人總賛今取一人入襲燈篇一人入逸
B34n0193_p0247a04║格篇餘七人皆入開實篇而附錄其賛於後）
B34n0193_p0247a05║善定劉鳳
B34n0193_p0247a06║太倉海寧寺僧善定能講授以經義訓人湏立行不能立行則
B34n0193_p0247a07║人道已廢何以處世禍福之來盡係作業因緣報應皆取之目
B34n0193_p0247a08║前耳又淮海寺惟寅亦善教誘語人學藝湏有可傳者身名係
B34n0193_p0247a09║焉如其無益工之奚為如琴奕皆徒費日力書史雖云玩弄差
B34n0193_p0247a10║勝彼也又云讀書亦湏福力薄福者自不能讀若能學問雖不
B34n0193_p0247a11║遇豈非福分二僧雖未究佛理然於世諦其庶幾哉
B34n0193_p0247a12║立禪僧法華（續吴中故實記補遺釋行第一之第三人）黃魯曾
B34n0193_p0247a13║立禪僧名法華河南人不知其何邑里少遊方住蘇州凢幾菴
B34n0193_p0247a14║院苦行自修不求聲聞於開元寺明晦不臥不坐而立如此者
B34n0193_p0247a15║五年後始間續其功常懸不語牌余遇之而問其立作何觀見
B34n0193_p0247a16║何境答曰立本欲以清淨而魔不克祛有威魔有怪魔有險魔
B34n0193_p0247a17║有美魔威者力士悍徒刀盾斫擊也怪者牛頭虎面牙爪噬嚙
B34n0193_p0247a18║也險者穹梁跨海峻梯倚嶽也美者潔婦的女妖嬈麗餙也諸
B34n0193_p0247a19║魔易散而美魔則戚戚心動天下之至不可克者也法華再歎
B34n0193_p0247a20║息曰獨難於此間嘗議論云人求富貴譬之官司犯法曰杖曰
B34n0193_p0247b01║徒自掇其禍耳聞在天宮寺主僧為送齋諸檀越法華宵遁恐
B34n0193_p0247b02║借其名而縻費人財耳又云今凡僧人烹好茗出珍果皆做門
B34n0193_p0247b03║面接引來者如市肆一般也嘉靖二十三年荒儉栗貴倍半絕
B34n0193_p0247b04║粒二日饑軀至偽王宮基尋施主王氏王氏面許十年飯粮也
B34n0193_p0247b05║足未履其門乃悔退而轉踝自奮曰豈至餓而終斃乎回禪房
B34n0193_p0247b06║慈舟持三升米遺之獲以沽其虛腸次日余以三升米相繼盖
B34n0193_p0247b07║法華米盈一斗誓不受矣凡衣屨有一二來則拒其潔清若是
B34n0193_p0247b08║後為以米六合劑日齋殺至四合白煑絲瓜克小菜脾胃漸弱
B34n0193_p0247b09║移住北禪小菴病卒何也法華頗識字不大通佛典所謂頑空
B34n0193_p0247b10║枯禪無以辭也而一時有雪梅酒肉間進不拘小戒日飲茗一
B34n0193_p0247b11║二十碗能詩律其贈僧松隱詩云携我幽棲稱野情巢雲同結
B34n0193_p0247b12║嵗寒盟月篩秋影黃金碎風颺春㽔玉粉輕子落謾來苔徑聚
B34n0193_p0247b13║葉堆相與石牀平枯枝族拾京新茗夢繞虛簷風雨聲輓僧希
B34n0193_p0247b14║隱詩云去年此日相逢處手自煎茶待我勤雲鎻禪房空幻影
B34n0193_p0247b15║月明經閣漫遺塵百年能有幾年健萬事都無一事真晴雪梅
B34n0193_p0247b16║花空對坐分明還見舊時人遊牛首山詩云牛頭觸落天邊月
B34n0193_p0247b17║天闕登來路百盤翡翠屏空晴釀雨芙蓉帳卷曉生寒屈伸久
B34n0193_p0247b18║未舒長嘯俯仰那能作大觀欲達鄉書慰慈母塞鴻飛盡水漫
B34n0193_p0247b19║漫題詩云垂垂雙髻白於絲懷抱無聊強賦詩似水淡然知意
B34n0193_p0247b20║味如空湛爾了心機倚雲蒼玉留新刻削壁丹崖滿舊題惟有
B34n0193_p0248a01║聲前一句子松梢明月最相知聽雪詩云細雨拋珠碧瓦鳴忽
B34n0193_p0248a02║飛瓊葉已無聲紙𥦗淨覺微微灑簷竹清聞𫂙𫂙輕松火熾然
B34n0193_p0248a03║煎月片燈花碎剪閱金經梅梢凍落驚回夢眼豁山河一掌平
B34n0193_p0248a04║至南京獻花巖孤峰峻極山頭一樓逈出雲霄之外名小星槎
B34n0193_p0248a05║詩云蘿磴盤旋接紫霞危樓孤逈比星槎玉欄半壓青天角珠
B34n0193_p0248a06║箔斜鈎碧月牙撫掌斗牛宮已近回頭寰海路何賒躋攀不覺
B34n0193_p0248a07║如仙蛻笑看人間小一蝸贈住菴僧詩云垂簾清畫篆𤇆霞滿
B34n0193_p0248a08║地蒼苔襯落花習寂不湏天送供圖閒懶為客煎茶寒爐煨芋
B34n0193_p0248a09║留殘火怪衲連雲綴斷麻兀坐不知天早晚月移松影上𥦗紗
B34n0193_p0248a10║池亭雨過詩云雨過池亭暑漸消郊坰處處亂鳴蜩濕衣樹色
B34n0193_p0248a11║搖寒翠環戶江聲落碧潮自笑踈慵忘禮法祗應踪跡混漁樵
B34n0193_p0248a12║降心惟有詩魔在時復臨風寫綠蕉山居詩云道人卓錫愛名
B34n0193_p0248a13║山四面巉巖指𮨇間風牖坐聞松子落石牀定起蘚痕斑鳴禽
B34n0193_p0248a14║花塢春常枉隔水柴扉夜不関惟有白雲知此意菴前飛去又
B34n0193_p0248a15║飛還此數首亦可以晚唐許與餘有一聯一句佳者零金細玉
B34n0193_p0248a16║多不克羅其自序雜詠有云禪宗學詠之流未有及於寒山子
B34n0193_p0248a17║石屋珙者何謂也古人出於無（心）今人渉於有想是以碔砆之於
B34n0193_p0248a18║美玉紫霄之於黃壤宛爾懸殊固理之自然者也寒山之古澹
B34n0193_p0248a19║石屋之清雅如蠶吐純素之絲蚌剖明月之珠索其瘢痕不可
B34n0193_p0248a20║得也余在山牎瞌睡之餘學詠樵歌四十餘篇能一氣真醇耶
B34n0193_p0248b01║盖謂惟順世言辭應機消遣寄一時之興耳豈詩云乎哉若論
B34n0193_p0248b02║禪心清淨譬如太虛雖能涵容萬象蕩無纖塵亦如羚羊挂角
B34n0193_p0248b03║那覓其蹤丹鳳冲霄不留其迹今以語句卜度轉見逗漏宜早
B34n0193_p0248b04║付之丙丁莫待外揚家醜其庶幾耶其賛方亭像云行坐儼然
B34n0193_p0248b05║相而無相或喜或嗔難近難傍衲僧之正令當行雖佛祖有所
B34n0193_p0248b06║不讓覺觀悟扁鵲之奇方道術懋莊椿之壽量滿腔生意兮紅
B34n0193_p0248b07║杏青芝一片禪心兮梅花紙帳綠松樹下盤陀石上錦欄袈裟
B34n0193_p0248b08║九環錫杖咦是誰萬壽方亭主人遷住承天天霖和尚其發願
B34n0193_p0248b09║有文云皈依佛皈依法皈依僧我今發心不為自求人天福報
B34n0193_p0248b10║乃至權乘諸位菩薩惟依最上乘發菩提心弟子續洪自惟我
B34n0193_p0248b11║釋迦如來同為凢夫釋迦成佛以來以經無量刼某甲沉迷生
B34n0193_p0248b12║死經受三途之苦痛不勝言至於今日幸得人身而乃汩沒五
B34n0193_p0248b13║欲縱發道心未曾經久便乃退息今雖出家因循歲月老朽龍
B34n0193_p0248b14║鐘殆死不久或虛務禪衲高談不修佛祖實行或習古佛言教
B34n0193_p0248b15║仗學觧依通障自悟門十方諸佛菩薩乃四生慈父三界之師
B34n0193_p0248b16║常住在世更不入滅佛真法身猶若虛空應物現形如水中月
B34n0193_p0248b17║某甲智慧下劣定力全無惟仗西方極樂世界阿彌陀佛法門
B34n0193_p0248b18║廣大願力洪深不可思議功德之利心心淨土念念彌陀口常
B34n0193_p0248b19║稱念阿彌陀佛聖號心常觀想阿彌陀佛金身凡眼之所視此
B34n0193_p0248b20║方幻妄之境即思西方實報莊嚴此幻與安養實相不相違背
B34n0193_p0249a01║凡耳之所聞此方幻妄之聲即思西方說法之聲與西方梵潮
B34n0193_p0249a02║音理無殊致凡鼻之所聞此方一切香氣即思西方青蓮花之
B34n0193_p0249a03║香此方幻妄之香與西方微妙之香同一體性凢舌之談論此
B34n0193_p0249a04║方幻妄之言即思西方頻伽共命之鳥演苦空無我之音義趣
B34n0193_p0249a05║無殊凡身之所觸即思西方八功德水妙觸宣明之利此方幻
B34n0193_p0249a06║觸與彼妙觸相契凡意之所思與大彌陀經四十八願願度眾
B34n0193_p0249a07║生之心無貳無別倘今生願力不加不生淨土者願某甲以此願
B34n0193_p0249a08║王引道世世生生不捨本願倘今生於一切非橫苦中以致舍
B34n0193_p0249a09║命願阿彌陀佛法力加庇一心更不湏㬰離此觀念囙緣乃至
B34n0193_p0249a10║急遽顛沛之時即得提起阿彌陀佛一念决無忘失乃至命終
B34n0193_p0249a11║之時昏迷不醒以此平昔觀佛精神憶持不忘必不舍離本願
B34n0193_p0249a12║願注白毫而攝受唯乘金手以提携法界有情同生淨土其示
B34n0193_p0249a13║滅六句偈云釋迦睡化我今亦然惟心淨土自性金蓮不移寸
B34n0193_p0249a14║步便到西天其注公案有一百隻其作彌陀卷千言咸不能盡
B34n0193_p0249a15║錄講四書周易軼越儒理新新入聽其講四知曰真知曰靈知
B34n0193_p0249a16║曰生知曰學知真知者言聖人也靈知者言物智也生知者言
B34n0193_p0249a17║生而後有所知也學知者言學於人而知也辭鋒甚貶陽明雖
B34n0193_p0249a18║曰偏蔽而所見超異亦頗可采坐化竹堂寺僧臘有八十餘矣
B34n0193_p0249a19║與法華覺照端嚴不同而涅槃終異云
B34n0193_p0249a20║紀善錄內一條杜瓊
B34n0193_p0249b01║吴僧塤大章鄉人褚守行嘗以金銀若干寄其所後守行坐事
B34n0193_p0249b02║家破身死厥子戌永平塤不遠數千里負其物抵戌所付之
B34n0193_p0249b03║石佛僧秋林（續吴中故實記補遺絕貪第十八之一人）黃魯曾
B34n0193_p0249b04║石佛寺有僧號秋林其佛行不失毫杪與吴江通判趙君某寄
B34n0193_p0249b05║銀若干禪房收貯兩相恂諒者也後一日適逢回祿延燒衣鉢
B34n0193_p0249b06║聲駭松陵趙使老僕疾奔寶帶不舟來問秋林云玄室無恙舊
B34n0193_p0249b07║物仍在歸報其主以康其心
B34n0193_p0249b08║常熟外教志鄧韍
B34n0193_p0249b09║明空山興福寺僧始居功德　　　　被　太宗文皇帝眷賚
B34n0193_p0249b10║欲官之一日逃歸山中晦迹不出寺廢明以其力新之
B34n0193_p0249b11║常熟外教志鄧韍
B34n0193_p0249b12║顯用潜能詩文
B34n0193_p0249b13║震起巖有戒行工於詩
B34n0193_p0249b14║完敬修號碧菴長於梁翰師法虞世南深造其妙詩才清俊名
B34n0193_p0249b15║播於時
B34n0193_p0249b16║吴釋傳內一條劉鳳
B34n0193_p0249b17║心覺源住虎丘時名德推重郡人易恒詩有白雲尋老衲有約
B34n0193_p0249b18║不湏招句又有蟾書記姚少師廣孝詩所謂聞道蟾公似賛公
B34n0193_p0249b19║一瓶一鉢寄山中者也天雨亦住山有聲王孟端芾為作畫秋
B34n0193_p0249b20║水遠意并留題
B34n0193_p0250a01║慈忍法師劉鳳
B34n0193_p0250a02║慧光慈忍法師天泉和尚主教吴下垂五十年四方學者輻凑
B34n0193_p0250a03║王公貴人學士大夫爭造法席師名偁字日章晚更號用拙常
B34n0193_p0250a04║熟張氏子也十七祝髮東遊四明時我菴無公住延慶石室瑛
B34n0193_p0250a05║公居育王皆待以忘年既首眾報恩又為上天竺第一座出世
B34n0193_p0250a06║住郡城永定教寺說法為慧光嗣遷崑山廣孝嘉定淨信洪武
B34n0193_p0250a07║初善世院移文令住上天竺以高僧選留京師有　旨就天界
B34n0193_p0250a08║寺為眾說法聞者傾服　上數召入　禁中奏對稱允
B34n0193_p0250a09║覺曇何喬遠
B34n0193_p0250a10║覺曇嘉定人祝髮崇明慈濟寺平生茹素未嘗妄語言未來事
B34n0193_p0250a11║歷歷有驗或臥於榻或有見其行市中人稱覺菩薩成化中五
B34n0193_p0250a12║月五日趺坐化去月餘面如生肢體溫軟身久不壞舉若空衣
B34n0193_p0250a13║然
B34n0193_p0250a14║吴釋傳內一條劉鳳
B34n0193_p0250a15║蜀僧界澄住瑞光拔思相宗研神攝論道振迦延機悟明穆近
B34n0193_p0250a16║所見無能及者又有若自然無碍峻菴心航見空輩皆自遠來
B34n0193_p0250a17║萃盖有陶居士錢居士皆有大根器為之檀越故一代時教亦
B34n0193_p0250a18║若頓起叢林若天宮雙塔虎丘𨿽不復（向來）亦時有人昨見一僧挽
B34n0193_p0250a19║華氏云誰云待恩日翻失倚門人頗似能詩特一染跡詞翰多
B34n0193_p0250a20║放蕩無檢故非僧所宜習也
B34n0193_p0250b01║人物志張㫤
B34n0193_p0250b02║一清出家城中能仁菴授業德巖行法師得賢首宗旨著華嚴
B34n0193_p0250b03║圓覺楞嚴楞伽諸經論
B34n0193_p0250b04║豦略字道權從聲九皋習天台觀不樂名相乃逃於禪遂𠫵徑
B34n0193_p0250b05║山愚菴及公俾掌鑰秩觧退歸
B34n0193_p0250b06║道澄字心印長洲人出家治平寺宣德間　詔授右覺義住持
B34n0193_p0250b07║大功德奉　敕較藏典　中禁年七十三示寂　賜祭葬治平
B34n0193_p0250b08║方丈後
B34n0193_p0250b09║道宗蔡懋德（傳略）
B34n0193_p0250b10║道宗嘗熟人住萬峰禪院景𠫵中　詔修保國道塲祥雲繚繞
B34n0193_p0250b11║降　敕褒諭天順三年奏請　聖恩寺額
B34n0193_p0250b12║天際馮翼（續上編）
B34n0193_p0250b13║天際來自少林習拳棍推第一手嘉靖中　勑賜金牌勦倭終
B34n0193_p0250b14║老靈巖嗣玉菴亦得其法盜至隨手皆斃能護持佛法
B34n0193_p0250b15║月潭和尚張采
B34n0193_p0250b16║月潭和尚楊氏子出家五臺山受具足戒遊蜀邛𤏡山中最久
B34n0193_p0250b17║隆慶辛未來婁弇州兄弟築室居之萬曆丙戌示寂弇州稱其
B34n0193_p0250b18║不備三衣不強中食初淂疾水飲五日絕水二日浴畢使誦無
B34n0193_p0250b19║量壽佛經聽已坐化世壽一百十三僧臘九十八
B34n0193_p0250b20║蓮臺劉鳳
B34n0193_p0251a01║蘇有王蓮臺素高道行惜早化去予往歲夏中一見於雍凞寺
B34n0193_p0251a02║諄諄誨以進修無他語
B34n0193_p0251a03║月亭得法師塔銘陸光祖
B34n0193_p0251a04║萬曆丁亥十一月余赴南司㓂命月亭法師追送於錫山舟次
B34n0193_p0251a05║言別意甚怏怏明年戊子正月余以請老未上留句曲而師訃
B34n0193_p0251a06║音至矣為嗟嘆流涕者彌日其年七月二十四日弟子真芹等
B34n0193_p0251a07║葬師於王村塔院之後因走留都徵余銘余雖不獲辭未暇應
B34n0193_p0251a08║也今歲壬辰予告歸田師歿且葬已五年矣真芹輩復申前請
B34n0193_p0251a09║遂誌師生平行槩而銘之云師諱明德號月亭以紹萬松禪師
B34n0193_p0251a10║法义號千松俗姓周氏世為烏程縣人幼岐嶷不凢嘗隨父赴
B34n0193_p0251a11║西資佛會指畫像問曰是非僧耶父曰然遂求出家於雙林慶
B34n0193_p0251a12║善菴年十六而祝髮初習瑜珈教比長慕大乘始叅百川海禪
B34n0193_p0251a13║師求出世旨道機不契徧叅名宿備歷艱辛所遇多外道事具
B34n0193_p0251a14║師所刻十地品發願文中於是益發憤厲志詣武林上竺哀籲
B34n0193_p0251a15║大士祈值明師乃遇萬松禪師於中竺寺萬松問師來意師以
B34n0193_p0251a16║禮普門對萬松𥪡一指曰汝去見了觀音來師言下頓有所省
B34n0193_p0251a17║再拜求了生死之訣萬松授以攝心念佛法師遂受具足戒留
B34n0193_p0251a18║侍左右朝夕叅學凡十載一日閱楞嚴經至清淨本然云何忽
B34n0193_p0251a19║生山河大地豁然悟入作偈呈萬松云楞嚴經內本無經覿而
B34n0193_p0251a20║何湏問姓名六月暑天炎似火冬天臘月冷如冰萬松為印可
B34n0193_p0251b01║焉一日獨行山中遇虎師卓錫正立虎俛首避去時咸異之萬
B34n0193_p0251b02║松既去復叅佛慧祗園和尚又六載堅持戒律博通群典道譽
B34n0193_p0251b03║日彰嘉靖甲子講法華於報先寺會聽者常千人師忽念大事
B34n0193_p0251b04║未明何暇為人作口耳伎倆乃孑身登徑山凌霄峰結茅菴獨
B34n0193_p0251b05║坐三載草衣木食苦行精求本來遂徹因作偈曰千年翠竹萬
B34n0193_p0251b06║年松葉葉枝枝是祖風前岳高峰棲隱處無言杲日普皆同偶
B34n0193_p0251b07║閱華嚴有所未了忽感神僧於𥦗外指示又夢金獅入口經旨
B34n0193_p0251b08║洞然四方禪侶接踵來叅師隨機響應問者無不迎刃而解遷
B34n0193_p0251b09║傳衣菴講楞嚴一時名士大夫皆折節為方外交嗣遊天台山
B34n0193_p0251b10║彼中緇素邪正混淆師為講華嚴等經化外道以千計講甫畢
B34n0193_p0251b11║堂內寶花徧生今扁為涌蓮堂云比歸南司㓂韞菴吴公時為
B34n0193_p0251b12║杭守延師演法於靈隱僉憲東溟管君延師演法於天池儀部
B34n0193_p0251b13║觀頥沈君延師住持圓證寺先是余延師講華嚴於秀水之東
B34n0193_p0251b14║禪寺師樂其雅僻乃相與葺法雲堂以居迄今遂為師示寂之所
B34n0193_p0251b15║矣師為人修幹玉立性度高簡伉直以道自重遇公卿未嘗降
B34n0193_p0251b16║禮作卑諂態羣小或憎詬之百折不回驟與之言世故不越庸
B34n0193_p0251b17║人耳及乎陞座握拂逞辯才宣佛號機鋒圓捷如倒峽懸河千
B34n0193_p0251b18║古疑秘一時冰釋盖師之知見𥁞從妙明自淂發揮非若義學
B34n0193_p0251b19║講觧拘拘文字間有識之士咸賛嘆希有師保護正法毅然不
B34n0193_p0251b20║為身謀其寓天池日有豪貴挾妓遊僧寮師會眾逐之無所𮨇
B34n0193_p0252a01║憚世方崇事真武師以彼不過玄武之神主治一隅耳何至奔
B34n0193_p0252a02║走天下若狂也我薄伽梵為天人師何不易彼事此耶往往改
B34n0193_p0252a03║像設而更廟貌性喜汲引後學而視外道如讐同衣有過譏彈
B34n0193_p0252a04║不少借以故招忌者之口非有諸縉紳之為金湯幾不免矣師
B34n0193_p0252a05║生於嘉靖十年辛卯元日歸寂於萬厯十六年正月十七日世
B34n0193_p0252a06║壽五十有八僧臘四十有二所度弟子以百計其高足嗣法者
B34n0193_p0252a07║曰真覺曰真界曰真頥曰真澄暨真芹也惟師以苦行得見地
B34n0193_p0252a08║以強毅任末法固法門龍象也余獲交師三十年所受教益非
B34n0193_p0252a09║一期晚年相與修東林故事而師先化去誰為余作蓮邦指南
B34n0193_p0252a10║車耶銘曰
B34n0193_p0252a11║維賢善首継大揔持闡阿毘曇為人天師陵遲末教義學是資
B34n0193_p0252a12║師起菰蘆勵志叅諮巖棲三載乃豁夙迷爰覯神僧且吸金獅
B34n0193_p0252a13║慧命已續辨才縱恣大轉法輪導世金鑱涌蓮表瑞降虎策藜
B34n0193_p0252a14║化伏外道狂瀾一隄抗禮公卿象法用維剛毅強忍威武不移
B34n0193_p0252a15║我懷其人空門所希歸神兜率埋骨於茲與刼終始視此銘詞
B34n0193_p0252a16║蓮池劉鳳
B34n0193_p0252a17║浙蓮池練師袾宏姓沈氏故有家世道行聞遐邇人無不傾嵗
B34n0193_p0252a18║己丑春壽生僧永休累請始來昇壇說戒聽者雲集受羯磨庭
B34n0193_p0252a19║下膜拜數逾千人僧云受具與重受菩薩戒者亦不知其幾士
B34n0193_p0252a20║女傾赴至不能容𥁞兩月晝夜不息日所供米至十石猶不給
B34n0193_p0252b01║且方歉而檀施壅闐相繼一時之盛歎未曾有所謂不可思議
B34n0193_p0252b02║功德者夫余特三見之退想其標風立操孤遠夷亮真有道者
B34n0193_p0252b03║今而有是人耶
B34n0193_p0252b04║勉公如幻禪師塔銘郭正域
B34n0193_p0252b05║勉菴如幻禪師閩人也林氏子少為儒以事忤督學使者拂衣
B34n0193_p0252b06║而出之廬山徒辨榕和尚落髮時辨榕晦迹眾沙門中為常住
B34n0193_p0252b07║斫柴幻亦斫柴後辨榕之京為國師幻從之京名起諸公卿間
B34n0193_p0252b08║籍甚後散去之姑蘇南海楚蘄黃間所到說法從之者如雲萬
B34n0193_p0252b09║厯歲己卯來九峰講湼槃經楚藩臬大夫往詢之時弟子有私
B34n0193_p0252b10║賣田數畆為常住者以所置券請印於當道幻聞之曰非我法
B34n0193_p0252b11║也一夜遁去諸弟子莫知所之當道聞之益重幻戒律後甲申
B34n0193_p0252b12║余宅先太夫人憂幻復來九峰講楞嚴經余以卜地遇九峰請
B34n0193_p0252b13║見幻喜謂余曰前見公文似從智慧中來法器也勉之如所為
B34n0193_p0252b14║文而已余進而言曰今之談宗者未讀經典先學機𨦟未嚴戒
B34n0193_p0252b15║律先學圓通於是以指東畫西為逃遁之術以一喝一棒為觧
B34n0193_p0252b16║悟之境以貪滛嗔殺為菩提之種以奔謁攀附為慈悲之門禪
B34n0193_p0252b17║有若乎故談禪而不苦於行者非禪也說宗而不依於教者非
B34n0193_p0252b18║宗也度人而自心不死易嗔易喜妄附於有勢有力而謬言度
B34n0193_p0252b19║人者不自度焉度人也幻以余言為然幻生平無嗜好人有所
B34n0193_p0252b20║施輙以施人每有所往手持一鉢肩擔一袈裟赤脚着麻鞋不
B34n0193_p0253a01║厭艱苦與人言上下龍藏▆千餘卷如大海水不可竭又善談
B34n0193_p0253a02║名理皇極經世性理諸書生平不見喜怒之色後一歲之廬山
B34n0193_p0253a03║講法華經一日端坐示寂曰汝輩欲問我可之江夏問郭君諸
B34n0193_p0253a04║弟子請偈幻曰浮生本無偈癡人迷夢宗虛空無靣目面目問
B34n0193_p0253a05║虛空弟子曰靈骨可更之蘄乎幻曰愛重娑婆苦無情極樂仙
B34n0193_p0253a06║何湏懷舊影寂照滿三千言畢而逝時年五十有九而弟子性詮
B34n0193_p0253a07║以遺命属不佞為銘銘曰
B34n0193_p0253a08║為儒者誰為僧者誰不有泥洹那有泥梨一瓢一笠海峰天涯
B34n0193_p0253a09║為人說法徹破藩籬死也無偈生也無奇虛空無像面目垂垂
B34n0193_p0253a10║禪也為魔莫我敢尸呵佛罵祖削矩破規搖頭指手如顛如癡
B34n0193_p0253a11║勉公龍象妙湛無持從滅四大有四威儀嗚呼噫嘻談宗者誰
B34n0193_p0253a12║說法者誰持戒者誰
B34n0193_p0253a13║雪梅（并賛）釋欽義
B34n0193_p0253a14║其行詭其心銳其氣俠其言猖狂而神異莫知為誰之儔
B34n0193_p0253a15║類
B34n0193_p0253a16║雪梅何自來教授長千里有時入[婬-壬+(工/山)]房旋復泛綠蟻博戲合群
B34n0193_p0253a17║兒鑿被加頸喜忽過姑蘓臺長歌入新市詭言縮人貲移日不
B34n0193_p0253a18║肯死禪毫能四韻談笑若無爾綺語與㣲言妙達如來旨自言
B34n0193_p0253a19║平日親去去今夕止
B34n0193_p0253a20║（右乃五師萹之末章五師者遍融守心肖巖寶陀及此雪梅
B34n0193_p0253b01║也以有忽故姑蘇臺語故錄存之）
B34n0193_p0253b02║僧無為（見竹𥦗隨筆）釋株宏
B34n0193_p0253b03║吴江流慶菴無為能公齒先予德先予出家先予予蚤嵗遊蘇
B34n0193_p0253b04║湖間與同堂坐禪及予住雲棲公來受戒求列名弟子予謝不
B34n0193_p0253b05║允則固請曰昔普慧普賢二大菩薩尚求入匡廬蓮社我何人
B34n0193_p0253b06║斯自絕佳會不得已如董蘿石謁新建故事許之以賢下愚有
B34n0193_p0253b07║古人風筆之以勸後進
B34n0193_p0253b08║果清湛禪師傳周宗建
B34n0193_p0253b09║師法名田湛族姓范果清其字也世為楚蘄州人父曰文華母
B34n0193_p0253b10║李氏師生而穎異方丱歲即猒世相從廬山黃龍寺薙落舉止
B34n0193_p0253b11║端靜異於凡僧上座法堂心器之語之曰如來大事因緣非福
B34n0193_p0253b12║德人不辦汝其勉之居無何為眾乞食於外暇輙受持諸經無
B34n0193_p0253b13║懈而首楞嚴則尤未嘗一晷離也時紫柏大師名震宇內萬曆
B34n0193_p0253b14║戊寅紫柏遇廬與徹空和尚稱莫逆師於空為法孫命師為侍
B34n0193_p0253b15║紫柏指語空曰此黃龍克家兒也時師方二十有二而志已決
B34n0193_p0253b16║定求最上一義他僧莫之測也一日以諸方五味請於空空曰
B34n0193_p0253b17║鳥窠侍者以吹布毛得入且道如何是侍者悟處師懷疑而行
B34n0193_p0253b18║歷事守心東巖諸老具有咨決已有東巖謁大千大千者少林
B34n0193_p0253b19║上座也師既至刻意叅叩如是三年一日舉夾山船子話有省
B34n0193_p0253b20║以偈呈觧曰一葉扁舟浪裡遊釣絲牽動海天秋蘭橈驀口誰
B34n0193_p0254a01║遭痛夾嶺雲山暗點頭千深契之遂授帕焉已復北遊從徧融
B34n0193_p0254a02║聞法要益從紫栢𠫵印性相宗旨紫栢之門機鋒峻絕學人徃
B34n0193_p0254a03║往不敢措一語獨師互相印可不一衲鑿當時稱入室者密藏
B34n0193_p0254a04║與師為最上云時　慈聖太后方降顯佛事師請於朝得賜法
B34n0193_p0254a05║藏丁亥奉之而𨑰黃龍癸巳師經桐城時師研心大道聲光蔚
B34n0193_p0254a06║起一時衿紳檀信往往詣師皈依而最契者為吳客卿先生兩
B34n0193_p0254a07║家𥪡義互相送難師為提示宗要先生往往捨而從師甞自恨
B34n0193_p0254a08║見師晚也時歸宗塔寺漸就榛莾鬼墻以內僅一殿址為魯靈
B34n0193_p0254a09║光會中丞公中于闡提復檄修社廩寺將盡沒師痛耶舍道塲
B34n0193_p0254a10║一旦淪廢即發弘誓以克復自任語於客卿為作歸宗緣起因
B34n0193_p0254a11║走謁紫栢於泖上紫栢故善太宰陸公公於佛法號金湯中丞
B34n0193_p0254a12║則公猶子也因受公牘以往中丞為徙廩更加護焉諸所侵彊
B34n0193_p0254a13║移時而復久之　神祖眾建三藏法幢師復走闕己亥獲寶㲲
B34n0193_p0254a14║而南汪大𠫵以虛為言當路各布金有差而邢孝廉來慈暨善
B34n0193_p0254a15║信金虔吾者復增工之歸宗以是益𩛙號為中興是嵗師留歸
B34n0193_p0254a16║宗討藏函益臻博奧庚子師復遊桐客卿先生倡諸學人智園
B34n0193_p0254a17║迎焉一時問法之侶踵至雲集師提示心要各隨根器而南嶽
B34n0193_p0254a18║止觀門慈恩規矩頌則尤於學者三致意焉自是談空之士爭
B34n0193_p0254a19║各退舍避去且有捨故我而從者無何紫栢難作師感世相參
B34n0193_p0254a20║差足不踰閾者二載乙巳禮法蛻於徑山而吾邑諸檀聞師至
B34n0193_p0254b01║止咸生喜踊願得師而事之以合妙菴迎師師住菴者復三載
B34n0193_p0254b02║諸聽法者黑白咸集頗極一時之盛而余以鈍根亦獲從師竊
B34n0193_p0254b03║聞緒餘時師復念尊者鐵塔未新因緣未竟未幾復返歸宗深
B34n0193_p0254b04║悲弘誓期必究竟而止鳩工集材費且不貲師矢以身當之羣
B34n0193_p0254b05║力且萃而師乃以疾示矣疾既篤𮨇謂門弟子曰若曹大事未
B34n0193_p0254b06║明能自恐怖如吾此時方云生死心切不爾麻木漢耳語畢遂
B34n0193_p0254b07║命盡所蓄貲以充法供而師遂沐浴更衣趺坐而瞑憶師之初
B34n0193_p0254b08║至合妙也建時隨諸兄輩從師問法師為剖示惟心之旨推實
B34n0193_p0254b09║雙舉宗風宣暢有如霆轟丁未春還自京師寓讀菴之東南隔
B34n0193_p0254b10║師一垣時時從師朝夕聞三觀十乘之要得未曾有而師更婆
B34n0193_p0254b11║心急切凢遇學人一知半觧無不隨機而導示以便門而澹遠
B34n0193_p0254b12║朗率推赤置人即村夫童孺無不可叩而即焉盖師教精嚴大
B34n0193_p0254b13║率依於紫栢而稍夷為易近云乃皮相者率謂師於性相宗教
B34n0193_p0254b14║博衍無二微欲短以一葦竟渡之義嗚呼是烏足以測師哉師
B34n0193_p0254b15║疾草前一日輙自語曰五家綱宗悔不為人提破既瞑弟子輩復
B34n0193_p0254b16║有所請師復張目瞪視不交一言惟擊牀一下復瞑嗚呼孰謂
B34n0193_p0254b17║師不言之非真言哉師既示寂諸上首奉師遺命發金輪伏藏
B34n0193_p0254b18║獲諸寶瓶得舍利升許種種相光具諸神異至汰沙而求者遺
B34n0193_p0254b19║珠不一為震旦希有之遭謂非諸佛菩薩故顯此以表師之願
B34n0193_p0254b20║力耶塔成之後復有松瓣開敷作十三露盤金輪之麓發獅子
B34n0193_p0255a01║吼者幾晝夜聲達隣郡又一大神異也師世壽五十有七法臘四十
B34n0193_p0255a02║其弟子修觀修慈元聞最著慈聞時徃來吳中勤行深觧禮信歸
B34n0193_p0255a03║之不減於師云論曰甞聞之古德義學雖益多聞難禦生死故大
B34n0193_p0255a04║悟者往往更衣入禪而後來拾空索影之士輙借禪以藏虛觧
B34n0193_p0255a05║其於性相宗教茫乎未有聞焉湛師鉗鎚末世忿外見之賊性
B34n0193_p0255a06║其所著論要在從相入性從教入禪故其所得為精實而紫栢
B34n0193_p0255a07║之傳為獨正此於吾儒宗𣲖可稱曾思之學末後一指家珍𥁞撒
B34n0193_p0255a08║嗚呼談佛法於末流若師者其真救世之大醫王也哉天啟甲
B34n0193_p0255a09║子秋九月　賜進士出身福建道監察御史奉差巡按湖廣巡
B34n0193_p0255a10║視光祿寺侍　經筵今守制吳郡周宗建謹撰
B34n0193_p0255a11║如奇釋普文
B34n0193_p0255a12║如奇字寒灰姓方氏吳江人孝孺公之後早棄青衿出俗叅承
B34n0193_p0255a13║紫栢門墻步武上乘匡維慧命可謂末法之高照學人之指南
B34n0193_p0255a14║也甞與袁中郎先生為同聲之好酧酢還往不讓子贍之與參
B34n0193_p0255a15║寥也
B34n0193_p0255a16║徑山志載法侶
B34n0193_p0255a17║洞聞法乘禪師晚又號雪栢吳江人甞登山頌古有雪栢語錄
B34n0193_p0255a18║行於世（後）終於虞山之破山寺
B34n0193_p0255a19║寒灰如奇禪師先住寂照後寂蘇州瑞光寺仍塔徑山倡虞山
B34n0193_p0255a20║瞿元初純仁捐貲刻西方合論標註行於世
B34n0193_p0255b01║鶴林大寂禪師嘉定人先結茆徑山後登匡廬歷五臺𨑰杭州
B34n0193_p0255b02║之蓮居𠫵究惟識有省常熟瞿元初王季和錢受之諸公請住
B34n0193_p0255b03║藤溪因倡導虞山焉
B34n0193_p0255b04║法杲釋普文
B34n0193_p0255b05║法杲字雪山姑蘇人以舞象之年入雲隱菴修瑜伽法及長悲
B34n0193_p0255b06║悔遂棄去修出世法深有趨操可謂教中之傑出者不啻是也
B34n0193_p0255b07║且能養父父老不能自給僦屋以養躬任薪水之勞歷二十年
B34n0193_p0255b08║如一日以是人皆稱孝士君子無不望風慕焉後見世[褒-保+曰]法微
B34n0193_p0255b09║深自保護竟不獲展所抱而終有雪山草行世敘者曰公愁不
B34n0193_p0255b10║挂眉嗔不入靣慈愛之心油然滿腹深究大乘鼓獅絃于浚谷
B34n0193_p0255b11║高操獨行展龍鉢於他山惜乎芳蘭易萎神駿先徂危峰天半
B34n0193_p0255b12║氣色高寒送想金方抑何遼歟
B34n0193_p0255b13║慧浸趙宦光（序畧）
B34n0193_p0255b14║慧浸號巢松長洲角直人幼出家雲隱菴二十詣雲棲受具究
B34n0193_p0255b15║心大乘日背誦華嚴一帙大智自𤼵博通經論嗣法雪浪洪恩
B34n0193_p0255b16║甞演賢首教觀人稱為巢玄談萬曆間住華山構講堂佛殿緇
B34n0193_p0255b17║素咸趨後示寂貝葉齋年五十七
B34n0193_p0255b18║慧浸釋普文
B34n0193_p0255b19║慧浸號巢松得度於吳門福田庵善講觧多著述亦教中之尊
B34n0193_p0255b20║宿世外之偉人耳近赴趙凡夫之招崇建佛事轉談塵於華山
B34n0193_p0256a01║通潤釋普文
B34n0193_p0256a02║通潤字一雨姑蘇之洞庭人博綜外書長於講演律行清寒道
B34n0193_p0256a03║譽隆重甞與雪山為堹箎之好而內外學則難兄難弟云爾公
B34n0193_p0256a04║盖不惟為詞壇赤幟實堪法苑高幢而擔簦頂笠之士競趨清
B34n0193_p0256a05║穆之風彼蕉芽敗種之徒盡霑一味之雨後隱居于玄墓之鐵
B34n0193_p0256a06║山有集行於世
B34n0193_p0256a07║一雨法師塔銘錢謙益
B34n0193_p0256a08║師名通潤字一雨姓鄭氏蘇之洞庭山人兒時晝夜啼哭抱入
B34n0193_p0256a09║寺見佛或出門見僧即止嬉戲大樹下累塼成塔指爪禮拜稍
B34n0193_p0256a10║長辭家入長壽寺去氏削髮究心大乘經論旁通義學宵禮大
B34n0193_p0256a11║士額墳起不休寺長老源公從雪浪大師講楞嚴於無錫以書
B34n0193_p0256a12║招師師曰此經奧義十師盡之買菜求益復何為乎源怒移書
B34n0193_p0256a13║譙責乃往雪山杲公巢松浸公同參於華藏寺南北講肆楞嚴
B34n0193_p0256a14║則會法華則要如老塾師墨守兔園冊口耳之間傳遞而已浪
B34n0193_p0256a15║師掃除注脚敷衍妙義頻呻咳唾光明熾然聞之如檣馬奔馳
B34n0193_p0256a16║風濤回駭破除宿物得未曾有合掌涕洟向源首座懺悔向者
B34n0193_p0256a17║得少為足以大海納牛迹中也浪師法道烜赫學人慕羶因熱
B34n0193_p0256a18║輙思炷香分席為榮名利養之計師與雪巢矢心執侍金陵之
B34n0193_p0256a19║華山京口之焦山江山高秀雲水孤清侍浪師往來棲息歷十
B34n0193_p0256a20║餘夏相依如形影憨老聞而嘆曰好學人吾兄一網打盡矣大
B34n0193_p0256b01║師遷化雪公亦歿師友淪亡灰心埋炤以傳燈續命為計置鉢
B34n0193_p0256b02║於虞山北秋水庵將終老焉已而應天界之請休夏於斷臂厓
B34n0193_p0256b03║睡覺聞遠寺鐘聲如殷勤啟請賦詩曰豈謂帝城虗講席却將
B34n0193_p0256b04║唇舌累知音自此遂慨然出世與浸公分路揚鑣大弘雪浪之
B34n0193_p0256b05║道諸方皆曰巢師講雨師注巢雨二法師雪浪之分身也師每
B34n0193_p0256b06║慨法相一宗玄奘傳之西域自賢首清涼唱華嚴實發因於唯
B34n0193_p0256b07║識龍蔵具在教海方新時節因緣其在斯乎先有此論標義藏
B34n0193_p0256b08║弃篋衍王翰林宇叅求之靳而弗與翰林購得副本箋為旁注
B34n0193_p0256b09║如西明圓測隱形盜聽以敵窺基其為法良苦矣師乃復殫精
B34n0193_p0256b10║搜緝作為集觧積十年而削藁首披宗鏡斬關抽鑰遍探楞伽
B34n0193_p0256b11║深密等經瑜珈顯揚廣百雜集俱舍因明等論及大經䟽鈔與
B34n0193_p0256b12║此論相應者靡不䟽通證明昔者纂鈔盛行輩流首伏以謂基
B34n0193_p0256b13║師正炤太陽忠也旁衘龍燭求之今日慈恩中興庶幾當之大
B34n0193_p0256b14║師嗣雪浪出世說法利生者十有六年講法華楞嚴楞伽華嚴
B34n0193_p0256b15║玄談唯識者十五座初從雪浪於金山衣不掩骭履不納足臨
B34n0193_p0256b16║江喚渡囊無一錢自視泊如也卜居錢山為愛禪師故庵靣太
B34n0193_p0256b17║湖負西磧眠雲臥月絕影人間者五載除夕自斧枯樹罩大煨
B34n0193_p0256b18║芋高足弟子夾坐賦詩雪消門啟人逕宛然則發春已十餘日
B34n0193_p0256b19║矣日過經二十紙上首白請少減師呵之曰汝看我甕中米多
B34n0193_p0256b20║少其精嚴孤詣皆此類也師狀貌古朴風䂓閑雅方內名士如
B34n0193_p0257a01║程盂陽李長蘅邵茂齊鍾伯敬文文起姚孟長周景文趙凢夫
B34n0193_p0257a02║朱白民撫塵希風樂與遊處甞自誓主世居學地與士大夫相
B34n0193_p0257a03║見人言師有三有一無三能耐一不能耐有德有言有情理然
B34n0193_p0257a04║無因緣耐學耐窮耐交遊然不耐俗此可以知師矣師自稱二
B34n0193_p0257a05║楞主人改銕山為二楞菴於此䟽嚴伽二經故移住華山天啟
B34n0193_p0257a06║四年六月朔眾護法迎師住中峯至九月望日請諸護法出一
B34n0193_p0257a07║紙示皆囑累語交門人唯觀主持院事遂以示寂十八日也世
B34n0193_p0257a08║壽六十僧臘四十六崇禎元年冬葬全身於中峯者法子明河
B34n0193_p0257a09║讀徹也注經二十餘種約法性則有法華大窽楞嚴楞伽合轍
B34n0193_p0257a10║圓覺近釋維摩直䟽思益梵天直䟽金剛經心經觧梵網經初
B34n0193_p0257a11║釋起信續䟽瑠璃品杜妄說辨謬若干卷約法相則有唯識集
B34n0193_p0257a12║觧所緣緣論論釋法硎因明集釋三支比量六離合釋若干卷
B34n0193_p0257a13║雜述則有漆園逸響易經標義開示語一卷師歿後河徹二公
B34n0193_p0257a14║繼師之席弘法吳中而繼師主中峰者徹公也實來請銘銘曰
B34n0193_p0257a15║師之說法弘演三車金山粥飯金陵雨花秋水錢山師之𢆱住
B34n0193_p0257a16║古木千章梅花萬樹華山別院中峰古墳經傳雪浪論續慈恩
B34n0193_p0257a17║如吴舍桃舍利二七毫端塚中涌現則一
B34n0193_p0257a18║汰如法師塔銘錢謙益
B34n0193_p0257a19║賢首之宗弘於雪浪其後為巢雨為蒼汰皆於吳中次補說法
B34n0193_p0257a20║缾錫所至在華山中峯兩山雲嵐交接梵唄相聞四公法門家
B34n0193_p0257b01║未能如古人亦未可與今之不教不禪欺世盜名者叱嗚呼知
B34n0193_p0257b02║汰莫如蒼信法門之益友矣銘曰
B34n0193_p0257b03║雪浪如龍蟠挐教宗支分蜿蜒化為高松孤塔亭亭坐斷中峯
B34n0193_p0257b04║剎海渉入帝網重重然則師之說法固未甞止而大鈔之講肆
B34n0193_p0257b05║其可以為未終乎
B34n0193_p0257b06║性祇申用懋（傳略）
B34n0193_p0257b07║性祇字茂林號力果長興人年十七捨身彌陀古院日課諸經
B34n0193_p0257b08║更修苦行躬歷𤱶畆背焦踵爛無惰如是十餘年叅雲棲和尚
B34n0193_p0257b09║再詣天台聞師受具戒而傳衣於靈谷稟師承博貫諸宗年踰
B34n0193_p0257b10║四十行超百八又欲登峰睇遠乃復卓錫江西雲居閱藏尋居
B34n0193_p0257b11║吳之報國寺主持方丈律己精毖而接物和坦登壇宣教說戒
B34n0193_p0257b12║度人策勤倍警住寺二十五年規儀嚴整剏復寺宇為南城叢
B34n0193_p0257b13║林之冠至瓢杖雲集菜羹糯飯不先眾而餐香積之供不乞募
B34n0193_p0257b14║而航輸轂運若夫指引開導惟修淨土為本乙亥冬扶病往彌
B34n0193_p0257b15║陀菴講蓮華經預知大漸至徑山掃塔還晤聞師臨岐舉手云
B34n0193_p0257b16║君在青山住我向白雲歸至期引旛在手高聲稱佛而化
B34n0193_p0257b17║寒山菴二尼王鏊（震澤編）
B34n0193_p0257b18║葉氏東洞庭人幼納周聘周子無行葉泣曰忍以此身自汙耶
B34n0193_p0257b19║誓死不與成禮久之周子死父母欲改適又泣曰忍以一身許
B34n0193_p0257b20║二姓耶欲引決父母彊之乃祝髮為尼又賀氏聘於張將成禮
B34n0193_p0258a01║夫卒賀曰吾已心許之不可不成禮遂服[褒-保+曰]麻以往撫棺慟哭
B34n0193_p0258a02║持喪三年畢亦為尼與葉氏並居寒山菴二人自力衣食戒行
B34n0193_p0258a03║凜然年並八十餘而卒
B34n0193_p0258a04║廣覺釋袾宏
B34n0193_p0258a05║沙彌尼廣覺直隸崇明縣龔氏女父一夔別號夢萱鄉之碩德君
B34n0193_p0258a06║子也母施氏生覺於萬曆己夘甫年十二不茹葷從妹廣曜者
B34n0193_p0258a07║相與習經呪朝夕禮佛唯謹自誓貞不字父母諸宗人難之多
B34n0193_p0258a08║方勸諭不能奪二十八剃染時年偕其妹隨仲父至菴先是夢
B34n0193_p0258a09║萱公語及孝義菴之勝覺遂大喜躍遂委身依止焉曩覺之在
B34n0193_p0258a10║室也事父母如事師逮其出家也事孝義菴主如事父母精持
B34n0193_p0258a11║梵行純一不雜遠邇瞻慕崇明之人因而感化發心者不可數
B34n0193_p0258a12║計然稟質孱弱刻心苦躬勞不自惜俄得疾久之却醫藥一心
B34n0193_p0258a13║待盡夢萱公聞女病偕母來省則曰吾昔落髮於尼師不愜吾
B34n0193_p0258a14║願乃時蓄周羅而告予曰最後一結惟師斷之佛制也予允諾
B34n0193_p0258a15║自是無他語氣懨懨不絕如綫忽起正靣趺坐曰願見菴主菴
B34n0193_p0258a16║主至合掌稱謝言別次為設彌陀接引尊像則怡然現咲凝目
B34n0193_p0258a17║諦觀合掌歸命已而索水盥手着新淨衣持數珠端身對佛如
B34n0193_p0258a18║入禪定侍疾者慮或傾仆以二枕將左右掖之揮手云無用此
B34n0193_p0258a19║眾環繞助念復揮手云吾自有主在[母-(、/、)+〡]勞眾也跏趺不動凡二
B34n0193_p0258a20║晝夜有奇微聲念佛聲漸𥁞泊然而逝時萬曆辛亥二月七日
B34n0193_p0258b01║出家六夏世壽三十有三
B34n0193_p0258b02║袾宏曰覺疾甚諸因覺發心者疑貳欲退曰奈何事佛而不壽
B34n0193_p0258b03║有觧之者直以回仁且夭關乎昔緣覺獨曰吾方以速脫娑婆
B34n0193_p0258b04║生淨土為大幸奚取於長年嗟乎人居塵世如困狴犴早釋而
B34n0193_p0258b05║得歸與久羈而不𨑰其苦樂何如智者了焉非凡愚所知也覺
B34n0193_p0258b06║以女子身卓然具如是知見況臨行俊偉赫奕風動頑懦雖耆
B34n0193_p0258b07║莫宿德胡以加此假令𮅕獲期頥而不聞道壽亦何補諸發心
B34n0193_p0258b08║者當歡喜感嘆轉增修進矣因次其始末以為紀賢首
B34n0193_p0258b09║
B34n0193_p0258b10║吳都法乘卷第六下終