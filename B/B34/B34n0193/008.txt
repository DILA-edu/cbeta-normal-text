B34n0193_p0262b11║吳都法乘卷第八
B34n0193_p0262b12║吳江周永年撰
B34n0193_p0262b13║禪𧀉萹
B34n0193_p0262b14║釋迦說法偈言響荅厥諡曰文賛頌攸括爰逮後流詠歌
B34n0193_p0262b15║相雜手作推敲韻限擊鉢其藝誠高於道非末異乎宗家
B34n0193_p0262b16║語𠫵棒喝述禪𮒌第八
B34n0193_p0262b17║僧晝載姑蘇志
B34n0193_p0262b18║僧晝字皎然工律詩嘗謁韋應物恐文體不合乃苦思作古體
B34n0193_p0262b19║十篇為贄韋殊不稱賞晝失望明日寫其舊製以獻韋諷味不
B34n0193_p0262b20║釋手因語晝云師幾失聲名不以所工見投而猥希老夫之意
B34n0193_p0263a01║人各有所得非卒能致晝服其精鑒
B34n0193_p0263a02║皎然載吳釋傳
B34n0193_p0263a03║皎然名晝謝康樂之後也唐之詩僧最著了心地法門與虎丘
B34n0193_p0263a04║山元浩交
B34n0193_p0263a05║道標劉鳳
B34n0193_p0263a06║道標富陽人也初受具品於靈光寺顗律師尤善聲詩與金華
B34n0193_p0263a07║釋軋輔吳門釋光嚴上都釋智崇等並心交塵外分契林中
B34n0193_p0263a08║志林內二條蘇軾
B34n0193_p0263a09║蘇州仲殊師利和尚能文善詩及歌詞皆操筆立成不點竄一
B34n0193_p0263a10║字予曰此僧胷中無一毫髮事故與之遊
B34n0193_p0263a11║蘇州定慧長老守欽予初不識比至惠州欽使侍者卓契順來
B34n0193_p0263a12║問予安否且寄十詩予題其後曰此僧清逸絕俗語有璨忍之
B34n0193_p0263a13║通而詩無島可之寒予往來吳久矣而不識此僧何也
B34n0193_p0263a14║侯鯖錄內一條趙德麟
B34n0193_p0263a15║蘇州僧仲殊本文士也因事出家有潤州詩云北固樓前一笛
B34n0193_p0263a16║風斷雲飛出建昌宮江南二月多芳草春在濛濛細雨中
B34n0193_p0263a17║法喜志夏樹芳
B34n0193_p0263a18║仲殊名揮姓張氏安州進士後棄家為僧住吳山寶月寺蘓長
B34n0193_p0263a19║公在錢塘無日不遊西湖嘗攜妓謁大通禪師大通慍形於色
B34n0193_p0263a20║公乃作南歌子一首妓歌之大通亦為觧頥公曰我已今日勘
B34n0193_p0263b01║破老禪矣其詞云師唱誰家曲宗風嗣阿誰借君拍板與鉗鎚
B34n0193_p0263b02║我也逢場作戲莫相疑溪女方偷眼山僧已皺眉莫嫌弥勒下
B34n0193_p0263b03║生遲不見老婆三五少年時仲殊聞而和之曰觧舞清平樂而
B34n0193_p0263b04║今說向誰紅爐片雪上鉗鎚打就金毛師子也堪疑已信身如
B34n0193_p0263b05║夢何知眼共眉蟠桃因甚結花遲不向風前一笑待何時黃涪
B34n0193_p0263b06║翁一見大賞
B34n0193_p0263b07║西湖遊覽志餘內一條
B34n0193_p0263b08║仲殊嗜蜜思聦嗜琴東坡詩所謂招得琴聦與蜜殊者是也仲
B34n0193_p0263b09║殊善詞而小令尤勝如訴衷情詠西湖詠夏景風流蘊藉不減
B34n0193_p0263b10║少年然恐非蓮社本色也
B34n0193_p0263b11║冷齋夜話內一條釋惠洪
B34n0193_p0263b12║東吳僧惠詮佯狂垢汙而詩句清婉嘗書湖上一山寺壁曰落
B34n0193_p0263b13║日寒蟬鳴獨歸林下寺柴扉夜未掩片月隨行屨唯聞犬吠聲
B34n0193_p0263b14║又入青蘿去東坡一見為和於後曰唯聞𤇆外鐘不見煙中寺
B34n0193_p0263b15║幽人夜未寢草露濕芒屨唯應山頭月夜夜照來去
B34n0193_p0263b16║禪藻集詩僧履歷畧節釋普文
B34n0193_p0263b17║慧詮一名志詮吳郡人徜徉不檢居杭之梵天寺蘇長公見其
B34n0193_p0263b18║詩謂其句語別有林下一種風流
B34n0193_p0263b19║仲殊龔明之
B34n0193_p0263b20║仲殊字師利承天寺僧也初為士人嘗與鄉薦其妻以藥毒之
B34n0193_p0264a01║遂棄家為僧工於長短句東坡先生與之往來甚厚時時食蜜
B34n0193_p0264a02║觧其藥人號曰蜜殊有寶月集行於世慧聚寺詩僧孚草堂以
B34n0193_p0264a03║其喜作艷詞嘗以詩箴之云大道久凌遲正風還陊隳無人整
B34n0193_p0264a04║頹網日亂空傷悲卓有出世士蔚為人天師文章通造化動與
B34n0193_p0264a05║王公知囊括十洲香名翼四海馳肆意放山水洒脫無覊縻雲
B34n0193_p0264a06║輕三事袖缾錫天下之詩曲相間作百紙頃刻為藻思洪泉瀉
B34n0193_p0264a07║翰墨清且奇惜哉大手筆胡為作柔詞願師持此才奮起革澆
B34n0193_p0264a08║漓騖彼東山嵩圖祖進豐碑再續輔教編高步凌丹墀它日僧
B34n0193_p0264a09║史上萬世為蓍龜迦葉聞琴舞終被習氣隨伊予浮薄人贈言
B34n0193_p0264a10║增忸怩倘能循我言佛日重光離老孚之言雖苦口殊覺莫之
B34n0193_p0264a11║改一日造郡中接坐之間見庭下一婦人授牒立於雨中守命
B34n0193_p0264a12║殊詠之口就一詞云濃潤侵衣暗　飄砌雨中花色添憔悴鳳
B34n0193_p0264a13║鞋濕透立多時不言不語厭厭地眉上新愁手中文字因何不
B34n0193_p0264a14║倩鱗鴻寄想伊只訴薄情人官中誰管閑公事後殊自經於枇
B34n0193_p0264a15║杷下　　子更之曰枇杷樹下立多時不言不語厭厭地
B34n0193_p0264a16║冷齋夜話內一條僧惠洪
B34n0193_p0264a17║仲殊初遊吳中自負一盖見賣𩛿者從乞一錢餳與之即就買
B34n0193_p0264a18║餳食之而去嘗客館古寺中道俗造之輙就覔錢皆相顧羞縮
B34n0193_p0264a19║曰初不多辦來奈何殊曰錢如蜜一滴也甜
B34n0193_p0264a20║老學菴筆記內一條陸務觀
B34n0193_p0264b01║族伯父彥遠言少時識仲殊長老東坡為作安州老人食蜜歌
B34n0193_p0264b02║者一日與數客過之所食皆蜜也豆腐麵筋牛乳之類皆漬蜜
B34n0193_p0264b03║食之客多不能下筯惟東坡性亦酷嗜蜜能與之共飽崇寧中
B34n0193_p0264b04║忽上堂辭眾是夕閉方丈門自縊死及火化舍利五色不可勝
B34n0193_p0264b05║計鄒忠公為作詩云逆行天莫測雉作瀆中經漚滅風前質蓮
B34n0193_p0264b06║開火後形鉢盂殘蜜白爐篆冷煙青空有誰家曲人間得細聽
B34n0193_p0264b07║彥遠又云殊少為士人遊蕩不覊為妻投毒羹胾中幾死啖蜜
B34n0193_p0264b08║而觧醫言復食肉則毒𤼵不可復療遂棄家為浮屠鄒公所謂
B34n0193_p0264b09║誰家曲者謂其雅工於樂府詞猶有不覊餘習也
B34n0193_p0264b10║曠紀內一條
B34n0193_p0264b11║僧仲殊每嵗禁𤇆前後置酒殽以待賞花者不問親踈謂之看
B34n0193_p0264b12║花局時人戱云彈琴種花陪酒陪歌
B34n0193_p0264b13║冷齋夜話內一條釋惠洪
B34n0193_p0264b14║東吳僧道潛有標致嘗自姑蘇歸湖上經臨平作詩云風蒲獵
B34n0193_p0264b15║獵弄輕柔欲立蜻蜓不自由五月臨平山下路藕花無數滿汀
B34n0193_p0264b16║洲坡一見如舊及坡移守東徐潛往訪之館於逍遙堂士大夫
B34n0193_p0264b17║爭欲識面東坡饌客罷與俱來而紅粧擁隨之東坡遣一妓前
B34n0193_p0264b18║乞詩潛援筆而成曰寄語巫山窈窕娘好將魂夢惱襄王禪心
B34n0193_p0264b19║已作沾泥絮不逐春風上下狂一座大驚自是名聞海內然性
B34n0193_p0264b20║偏尚氣憎尼子如仇嘗作詩云歲歲東風上苑行爛窺紅紫厭
B34n0193_p0265a01║平生如今眼底無姚魏浪蕋浮花懶問名士論以此少之
B34n0193_p0265a02║姑蘇志載此於有標致下云効陶靖節為詩於如舊下云嘗
B34n0193_p0265a03║有詩曰隔林髣髴聞機杼知有人家住翠微蘇公曰此吾師
B34n0193_p0265a04║十四字師號也
B34n0193_p0265a05║思悅劉鳳
B34n0193_p0265a06║宋治平中虎丘僧思悅編淵明詩辨其義熈以後止題甲子云
B34n0193_p0265a07║自庚子迄丙辰十七年晉安帝時作恭帝元熈二年庚申宋始
B34n0193_p0265a08║禪盖二十年豈有宋未禪二十年前遽有所恥耶
B34n0193_p0265a09║吳中舊事內一條陸輔之
B34n0193_p0265a10║徐敦立言往歲吳中多詩僧其名往往見於前輩文集中余渡
B34n0193_p0265a11║江之初猶見有規者頗以詩知名其為人性坦率其徒謂之規
B34n0193_p0265a12║方外時年七十矣談論蕭散臨終前數日有詩曰讀書已覺眉
B34n0193_p0265a13║稜重就枕方欣骨節和睡起未知天早晚西窓殘日已無多葉
B34n0193_p0265a14║左丞大愛之
B34n0193_p0265a15║三詩僧載一統志
B34n0193_p0265a16║夷堅志云吳中僧多能詩法貝絕句云鶴鳴九臯秋夜永紙帳
B34n0193_p0265a17║芙蓉臥燈影九州之外更九州誰觧摩心發深省蘊常詠石菖
B34n0193_p0265a18║蒲詩細水圍碁石纖纖手自移幾年離雁蕩萬里到天池法平
B34n0193_p0265a19║登北固樓詩云不負南徐眼來看北固雲金焦兩山小吳越一
B34n0193_p0265a20║江分三僧者皆勝流有唐人風致
B34n0193_p0265b01║吳釋傳內一條劉鳳
B34n0193_p0265b02║福嚴寺僧至訥無言工詞翰趙松雪馮海粟柯九思鄭尚左陳
B34n0193_p0265b03║眾仲錢惟善輩皆有詩文贈之真蹟在孫叔英家寺僧景爕頗
B34n0193_p0265b04║能詩與澱山釋宗潮凝重有度皆為鄉里所推人云潮外而爕
B34n0193_p0265b05║內又太倉龍福寺妙觀師亦有詩名二僧在宣正間
B34n0193_p0265b06║之𢑱老龔明之
B34n0193_p0265b07║之𢑱老外岡楊氏子名則之字𢑱老嘗學詩於西湖順老學禪
B34n0193_p0265b08║於大覺璉禪師詩號禪外集禪學有十玄談𠫵同契俱行於世
B34n0193_p0265b09║嘗作早梅詩云敷萼初含雪孤清𥁞本難有香終是別雖瘦亦
B34n0193_p0265b10║勝寒橫笛和愁聽斜枝倚病看朔風如觧意容易莫吹殘又雪
B34n0193_p0265b11║霽觀梅詩云荒園晚景飲寒烟數朵清新破雪邊幽艷有誰能
B34n0193_p0265b12║盡得冷香無主賴詩傳看來最畏前村笛折去難逢野渡船向
B34n0193_p0265b13║晚十分終更好靜兼江月淡娟娟
B34n0193_p0265b14║翠微集龔明之
B34n0193_p0265b15║崑山翠微有主僧冲𨗿年八十有八生平好為詩所著號翠微
B34n0193_p0265b16║集姚舜明侍郎嘗贈之詩云僧䗶俗年俱老大儒書佛教舊精
B34n0193_p0265b17║勤姑蘇一方披緇客四事無如彼上人邑宰蓋嶼亦有讀翠微
B34n0193_p0265b18║集詩云聖宋吟哦只九僧詩成往往比陽春翠微閣上今朝見
B34n0193_p0265b19║格老辭清又一人
B34n0193_p0265b20║規師劉鳳
B34n0193_p0266a01║規師性跌宕不拘檢然蕭洒物外喜讀書詩亦時有詣非庸流
B34n0193_p0266a02║也在元初
B34n0193_p0266a03║天隱禪師文集序方回
B34n0193_p0266a04║削陳而不腐太玄公之文易原道公之無三字用古語是也夫
B34n0193_p0266a05║偶而不俳如晉書賛南昌滕王閣序小畜待漏記皆當退舍也
B34n0193_p0266a06║紆餘曲折反覆旋環若不可卒觧驟決而有若相州堂記潮州
B34n0193_p0266a07║廟碑各両起句截號其網之綱屹乎其明堂之柱未嘗不知大
B34n0193_p0266a08║劍利刀之斬鐵切玉也此高安上人圓至字天隱之文也天隱
B34n0193_p0266a09║文集若干卷非特南渡後僧無之南渡後士大夫亦未辦至此也
B34n0193_p0266a10║然予惜其不專於儒也咸淳甲戌年十九出家依仰山慧朗大
B34n0193_p0266a11║師欽公脫髮有所迫而墮於浮屠歟抑有所為而隱於浮屠也
B34n0193_p0266a12║易詩書春秋論語孝經孟子爾雅儒之文三禮惟儀禮古戴記
B34n0193_p0266a13║周官三傳有是非荀楊馬班醇不掩疵為儒之文之病四十二
B34n0193_p0266a14║章經以至一大藏之文可並學乎中國之聖人與西方之聖人
B34n0193_p0266a15║果同乎天隱之言以吾儒之文為故學以浮屠之文為己學其
B34n0193_p0266a16║胷中融會超了之見不惟欲合禪律論而一之又謂佛若老與
B34n0193_p0266a17║孔子之道一豈有所不得已而立為是言乎至元元貞間往建
B34n0193_p0266a18║昌能仁禪寺其說法亦稟於欽不兩年棄去大德二年戊戌卒
B34n0193_p0266a19║於廬山年四十三不屑為其徒之長而其徒坌然宗之以為師
B34n0193_p0266a20║得於天而脩於己者不偶然也吾徒亦或宗之不特為其徒之
B34n0193_p0266b01║師而年之不延修於己而不得於天者吾亦不知其所以然也
B34n0193_p0266b02║噫予盖惜其人品視契嵩惠勤參寥將遇之而永叔子瞻之不
B34n0193_p0266b03║相值也抑又深惜其局於浮屠多為其徒為文不得為吾儒大制
B34n0193_p0266b04║作與無逸立政相表裏也與某學士書乃予同年鄧公光薦又
B34n0193_p0266b05║不能不感於近世人物之衰且少也天隱季父癸丑廷魁姚公
B34n0193_p0266b06║勉父文叔兄雲皆前進士吳門磧砂魁上人偕其友清表將以
B34n0193_p0266b07║其文梓行魁皆英妙高亢盖遊於天隱而余亦遊之云三年已
B34n0193_p0266b08║亥十月初九日丙辰紫陽方面萬里序
B34n0193_p0266b09║筠溪牧潛集
B34n0193_p0266b10║自唐宋以來浮屠氏文之善鳴者獨鐔津翁一人而已文之合
B34n0193_p0266b11║作固不在言其為善者以神聖道德性命死生變化發前人之
B34n0193_p0266b12║所未發輔其教而為文也非特雄於僧中士林中歐陽子者文
B34n0193_p0266b13║名魁於當世見翁之文亦歎服而言曰不意僧中有此郎也南
B34n0193_p0266b14║渡後僧非無文而其文也縟駮萎繭而不足以耀宗工秀士之
B34n0193_p0266b15║目亦徒為文爾至於元善鳴者盛稱三隱曰天隱曰笑隱曰覺
B34n0193_p0266b16║隱雖三隱並名而居最者天隱耳天隱之文雖未見其如長江
B34n0193_p0266b17║大河浩汗無際波濤洶湧魚龍騰躍駭膽慄𩲸之勢然其規矩
B34n0193_p0266b18║準繩精密簡古削去陳言為可愛爾使歐陽子見之亦必點首
B34n0193_p0266b19║而稱道之也余少好於文得天隱之文讀之耽翫不舍至有忘
B34n0193_p0266b20║其寢食者每下筆欲少效之駑鈍蹇劣雖竭其力而弗能及未
B34n0193_p0267a01║嘗不置筆而歎也蘇州府磧砂寺僧嗣詵以天隱筠溪牧潛集
B34n0193_p0267a02║板刻不存欲載鋟梓以永其傳來徵予序於卷端嗚呼天隱之
B34n0193_p0267a03║文予少欲學而似之不可得恒有愧於其心又奚敢以鄙辭而
B34n0193_p0267a04║加其首乎雖然天隱之文流布於世猶水之在地豈藉人言而
B34n0193_p0267a05║後行耶詵懼其板冺而不傳重為刻之其意不可孤也故勉而
B34n0193_p0267a06║為序詵長洲人靈谷幻居和尚弟子出世鎮江丹陽縣之孝感
B34n0193_p0267a07║云永樂十四年歲在丙申夏四月十有三日太子少師吳郡姚
B34n0193_p0267a08║廣孝序
B34n0193_p0267a09║書姚序後
B34n0193_p0267a10║予讀虎丘舊誌誌中有修隆禪師塔記高安圓至筆也歎其文
B34n0193_p0267a11║字之妙不知至為何人是必有文集恨不得其全而觀之又數
B34n0193_p0267a12║年在皋亭固如法友得抄寫牧潛集一冊於武林書肆中持以
B34n0193_p0267a13║相示展視則為至本集知至字牧潛號天隱如獲至寶讀之青
B34n0193_p0267a14║球古瑝層出疊見光怪陸離直令人應接不暇千古絕唱自有
B34n0193_p0267a15║鬼神呵護終不可磨滅也前有方虛谷序後有洪居士跋二老
B34n0193_p0267a16║皆極口稱許而少師此序集無有也予今得之會稽祁侍御家
B34n0193_p0267a17║仍知此集國初已經翻刻道開法友近又得殘破刻本亦無少
B34n0193_p0267a18║師此文知是元板校對無不同者但多詩數首耳恨空囊蕭瑟
B34n0193_p0267a19║不能梓公同好適海虞毛子晉社兄入山見訪合前所得舉昇
B34n0193_p0267a20║之子晉負奇志交友滿天下天下之奇書秘典將澌滅而僅存
B34n0193_p0267b01║者不惜重購刻之為古人通血脉與後世開心眼其學日富其
B34n0193_p0267b02║刻日廣是帙之歸殆輕塵足嶽耳予竊有一言少師云天隱之
B34n0193_p0267b03║文雖未見其如長江大河浩汗無際駭胆慄𩲸之勢少師槩以
B34n0193_p0267b04║陳言衮衮左衝右突而不休為長江大河此人所能耳若夫天
B34n0193_p0267b05║隱之為長江大河則不然務在格斬腐粕不留朕迹一用靜神
B34n0193_p0267b06║直抵極際意之所至空濶無前是始為真駭膽慄𩲸人所望洋
B34n0193_p0267b07║而不能措一詞者也况論文須論品夫品與文如人質影並呈
B34n0193_p0267b08║不可遯以私天隱既得法仰山欽師則與天目高峰妙公為同
B34n0193_p0267b09║門昆弟何筆墨間不少及之是猶莊子不談孟子此尤見天隱
B34n0193_p0267b10║之品高出古今此書自應與天地不老也崇禎己夘夏日吳門
B34n0193_p0267b11║華山後學明河書
B34n0193_p0267b12║衍道原劉鳳
B34n0193_p0267b13║石湖衍道原善為詩一時名士多與游若危太樸素覺隱誠公
B34n0193_p0267b14║皆相推許蚤世其孫金西白有英才好纂述能繼其業
B34n0193_p0267b15║道原在楞伽寺頗有風尚復是佳山水處故人多遊焉又有心
B34n0193_p0267b16║覺原渭湜菴者皆名僧也相與酬和道原有碧山堂集危素序
B34n0193_p0267b17║之
B34n0193_p0267b18║吳釋傳內一條劉鳳
B34n0193_p0267b19║治平寺國初名僧心覺原所著有宜晚堂集宣德間有澄心印
B34n0193_p0267b20║膺薦為右覺義奉　勅校藏典　禁中卒正統間　賜之葬遣
B34n0193_p0268a01║官臨祭其西為寶積寺則宗衍所居有碧山堂集又有金西白
B34n0193_p0268a02║能詩善書與泐季潭奉　詔註楞伽金剛心經聲九皋稱其英
B34n0193_p0268a03║才偉學蒞天下僧盟有澹泊齋集又寶明善詩不為餕餡語字
B34n0193_p0268a04║亦清媚貧而好客客至則罄貲飲食之
B34n0193_p0268a05║良琦載姑蘇志
B34n0193_p0268a06║良琦字元璞天平寺僧妙聲字九皋景德寺僧皆有詩名聲有
B34n0193_p0268a07║東皋錄
B34n0193_p0268a08║妙聲載常熟志
B34n0193_p0268a09║妙聲字九皋景德寺僧也後　常熟之慧寺戒行為時所重詩
B34n0193_p0268a10║文　　　東皐錄傳於世
B34n0193_p0268a11║良琦載吳釋傳
B34n0193_p0268a12║良琦在元季為諸勝流所稱崑山[(厂@((既-旡)-日+口))*頁]瑛以財雄而雅好文藝亦
B34n0193_p0268a13║能題詠一時客若楊廉夫張伯雨倪元鎮鄭德明及琦皆名著
B34n0193_p0268a14║妙聲
B34n0193_p0268a15║釋妙聲九臯洪武間人學綜內外典雅善為文有集七卷為之
B34n0193_p0268a16║裒刻者虎丘藏主慧無盡也集所載列一時僧有聞者甚多
B34n0193_p0268a17║良琦載禪藻集
B34n0193_p0268a18║良琦字元璞吳郡人禮石室瑛為師住檇李興聖寺與楊廉夫
B34n0193_p0268a19║張伯雨倪元鎮鄭明德[(厂@((既-旡)-日+口))*頁]仲瑛倡和
B34n0193_p0268a20║妙聲
B34n0193_p0268b01║妙聲字九皋吳郡人師事古庭學公洞明止觀博綜內外典雅
B34n0193_p0268b02║善為文住平江北禪寺國初被　召蒞天下僧教有東皋錄七
B34n0193_p0268b03║卷
B34n0193_p0268b04║人物志張㫤
B34n0193_p0268b05║良琦字元璞出家天平寺號龍門老門有詩名與楊維禎鄭元
B34n0193_p0268b06║祐諸名人唱和其詩多見玉山草堂雅集中
B34n0193_p0268b07║衍道原石湖人工詩尤善書至正初主嘉禾德藏寺才辨聞有
B34n0193_p0268b08║碧山集危樸為序
B34n0193_p0268b09║椿六年巨姓沈太傅八葉孫早以詩名遊錢唐南北兩峰與南
B34n0193_p0268b10║屏報上人賦詠爭竒亦見玉山草堂集
B34n0193_p0268b11║慶閩字無逸習訓詁之學嘗箋註范成大田園雜興六十首方
B34n0193_p0268b12║回鄭國為前後序仇遠顧逢又為賦詩以行之
B34n0193_p0268b13║善住字無住精詩有谷響集仇遠稱其五言似隨州七言似丁
B34n0193_p0268b14║夘絕句似樊川古詩出韋陶諸作上
B34n0193_p0268b15║妙聲字九皋橫金人出家城中景德寺年十九以詩謁袁伯長
B34n0193_p0268b16║學士荅云天機不受梁燕語逸興直與江鷗親殊見引重有東
B34n0193_p0268b17║皋錄刻寺中洪武間　召赴闕顧問稱　旨　賜金還山
B34n0193_p0268b18║故山洪武初住吳之延慶次住寶華後歷揚州都綱兼住天宮
B34n0193_p0268b19║所著松月集格韻高遠絕肖唐人
B34n0193_p0268b20║明心覺源治平寺僧後住虎丘有宜晚堂詩集
B34n0193_p0269a01║福懋載長洲志
B34n0193_p0269a02║福懋字大林竹堂僧少有戒行𥁞學倪迂書宗智永清絕可愛
B34n0193_p0269a03║嘗遊文太史徵明之門聲名籍甚與陸文選光祖尤為莫逆交
B34n0193_p0269a04║監司守令爭迎致之懋視之泊如不渉世味好攝山白鹿泉飛
B34n0193_p0269a05║錫累年專修靜業遐邇緇素咸歸向焉得詩數編有弘秀集風
B34n0193_p0269a06║氣
B34n0193_p0269a07║栢子庭劉鳳
B34n0193_p0269a08║栢子庭宋末元初僧善畫當是蘇人故其畫多有之予家枯木
B34n0193_p0269a09║竹石光君云是其筆亦精禪理
B34n0193_p0269a10║普明載姑蘇志
B34n0193_p0269a11║普明號雪𥦗嘉定人善畫蘭與栢子庭齊名
B34n0193_p0269a12║論刊崑山續志書郭翼
B34n0193_p0269a13║方外詩僧則大無外者省夢菴者理獨間者庚西白者器大用
B34n0193_p0269a14║者慶雲岡者皆齊己靈澈之流也顏悅堂編蒲之有室栢子庭
B34n0193_p0269a15║不繫之有舟寶雲海之宗乘亮虛白之圖畫秉白雲之千林閣
B34n0193_p0269a16║莊蒙泉之大寶洲方之高僧無與倫比
B34n0193_p0269a17║契頴載崇明志
B34n0193_p0269a18║契頴四明人洪武末住興教寺喜吟咏尤精於琴永樂元年徵
B34n0193_p0269a19║入朝鼓數操　上嘉賞之俾度弟子一十八人
B34n0193_p0269a20║慧徹劉鳳
B34n0193_p0269b01║慧徹洪武中嗣僧錄徹雖修淨綜渉無不該善為詩有蕉菴集
B34n0193_p0269b02║其徒慈霔僧錄左講經弘治間有思錤亦善為詩皆住持嘉定
B34n0193_p0269b03║護講寺寺在合浦門外梁天監中建
B34n0193_p0269b04║琪禪師劉鳳
B34n0193_p0269b05║吳江琪禪師好學嘗研習錢思復所著玉林字義寶林法上人
B34n0193_p0269b06║少年秀發凝然有受道器
B34n0193_p0269b07║吳釋傳內一條劉鳳
B34n0193_p0269b08║予宗竹深府君永樂間拜徵命蘇之名勝皆有贈言卷中詩僧
B34n0193_p0269b09║三人智圓云花邊停去馬柳外聽啼鶯曉度丹陽郭春遊建業
B34n0193_p0269b10║城德完云九重丹詔下千里一颿開雲連鳷鵲觀山遶鳳凰臺
B34n0193_p0269b11║奏對天顏喜追超袞職陪聲名方屈賈詞賦擬鄒枚善啟云闕
B34n0193_p0269b12║下屢聞多士薦朝端又喜一賢登江聲隨棹過楊子山色迎裝
B34n0193_p0269b13║近秣陵詩既流麗而又善楷法圓錢塘完海虞啟公茂苑此偶
B34n0193_p0269b14║見三詩耳其他尚不能知然今相去僅幾何時而釋門益落落
B34n0193_p0269b15║聞有大林者未曾識承天有大倫能通內外典
B34n0193_p0269b16║僧大林詞翰王世禎
B34n0193_p0269b17║新都汪仲淹出僧大林遺藁一冊見示大約詞翰皆清瘦有法
B34n0193_p0269b18║而傷單薄少餘致雖不盡洗餕餡本色亦不至作氊根吃藤條
B34n0193_p0269b19║語大林故住持郡之竹堂寺歿而曉虛白繼之其遺稿多散佚
B34n0193_p0269b20║不無長吉友人之恨雖然曉亦何可盡非令詩而貫休書而𧦬
B34n0193_p0270a01║光而至今在者何益也
B34n0193_p0270a02║僧寶明（吳中故實記風雅第五之第十三人）楊循吉
B34n0193_p0270a03║僧寶明為詩不塵字亦清媚貧甚而好客客至則罄資飲號月
B34n0193_p0270a04║舟人多知之
B34n0193_p0270a05║僧諷謀葬（出姚舜臣古今詩詞記事）
B34n0193_p0270a06║長洲某寺歷年頗久基址廢圮時有顯宦謀其地營葬僧口占
B34n0193_p0270a07║一絕云一帶空山已有年不須惆悵起頹磚道旁多少麒麟塚
B34n0193_p0270a08║轉眼無人送紙錢辭諷而亦微婉
B34n0193_p0270a09║蘇州僧（出姚舜臣古今詩詞紀事）
B34n0193_p0270a10║蘇州有〡僧能詩嘗途遇郡守守以凉傘為題僧立成一絕云
B34n0193_p0270a11║眾骨攢來一柄收皂羅銀頂盖諸侯當時撑向馬前去真個有
B34n0193_p0270a12║天沒日頭守聞之頗有媿色此僧盖善於諷刺者也
B34n0193_p0270a13║慧秀釋普文
B34n0193_p0270a14║慧秀字孤松姓蔣氏常熟人幼入虞山之白雀寺高朗其性淵
B34n0193_p0270a15║博其思丘索之壼奧風雅之逕庭齊探並歷故其摛藻之際超
B34n0193_p0270a16║超玄著可謂法門之文學藝苑之禪宗耳著作有巖棲集
B34n0193_p0270a17║短歌送孤松上人之武林鄒迪光
B34n0193_p0270a18║大江之南詞賦藪於山僧亦有屠龍手得句長將白㲲書哦詩
B34n0193_p0270a19║却似青獅吼朅來閱世類糠粃嬾將詞塲執鞭弭杖錫行持貝
B34n0193_p0270a20║業文沉檀漏滴蓮花水蓮花漏盡還經行袈裟直上越王城石
B34n0193_p0270b01║帆山深翡翠暗羅剎江淨琉璃明騎將支遁馬寫出惠休詩詩成
B34n0193_p0270b02║一一琅玕枝眾山響荅不敢後俄然萬籟相參差詩思禪機兩
B34n0193_p0270b03║通曉越城緇流應壓倒三天竺下無主盟欲取西湖奉君老君
B34n0193_p0270b04║乎莫戀赤城霞大地山河盡爾家許詢風調今誰是早向梁溪
B34n0193_p0270b05║轉法華
B34n0193_p0270b06║秀上人武林之行訪舊不遇游道甚厄頗有蕭索之嘆為作
B34n0193_p0270b07║短歌示嘲
B34n0193_p0270b08║秀上人秀上人汝莫厭聲聞果汝莫厭辟支禪歌魚彈鋏非爾
B34n0193_p0270b09║事幸舍豈是高僧眠君不見佳人紅燭下丞相錦裀前鵑冠珠
B34n0193_p0270b10║履長三千曾無方袍圓頂號白足手持缻鉢磬析而周旋王侯
B34n0193_p0270b11║未必海鷗鳥未戶定讓蓬蒿便香風颼颼寶宇沉青獅夜吼栴
B34n0193_p0270b12║檀林此時瞿曇老人儼相向碧玉四照天花深奈何白日因鬼
B34n0193_p0270b13║而見帝炊玉燃桂餐黃金四郊逐客客如蟻平原孟嘗今已矣
B34n0193_p0270b14║勸君且上恒河津坐聽蓮花漏聲起
B34n0193_p0270b15║禪藻集詩僧履歷畧莭止載人地者錄存於此
B34n0193_p0270b16║宋
B34n0193_p0270b17║法平吳郡人
B34n0193_p0270b18║元
B34n0193_p0270b19║智寬字雲海吳之竺澤人住嘉禾景德寺
B34n0193_p0270b20║善住字雲屋蘇州人有谷響集
B34n0193_p0271a01║明
B34n0193_p0271a02║溥照字原明吳郡人
B34n0193_p0271a03║守道字中行吳郡人
B34n0193_p0271a04║思䥓字古田嘉定人住昆山報國寺
B34n0193_p0271a05║寶明字月舟吳郡治平寺僧
B34n0193_p0271a06║希復號同石吳江人出家於殊勝寺
B34n0193_p0271a07║
B34n0193_p0271a08║
B34n0193_p0271a09║
B34n0193_p0271a10║
B34n0193_p0271a11║程史內一則（木合載姑蘇二異人今止分錄獃道僧事）岳珂
B34n0193_p0271a12║姑蘇有二異人曰何簑衣曰獃道僧蹤跡皆奇詭淳熈間名聞
B34n0193_p0271a13║一時士大夫維舟者率往訪之至今吳人猶能言其大略獃道
B34n0193_p0271a14║僧者實本郡人為兵家子　有所遇何舊與之友狎不知幾何
B34n0193_p0271a15║時髠而𩬊曰似道似僧故曰道僧狀不慧而言發奇中與何頡
B34n0193_p0271a16║頑好遊蕩市井間見人必求錢止於三隨即與之貧者何既不
B34n0193_p0271a17║趋召他日璫或薦道僧上欲見之何挽呼不使去曰是將捉汝
B34n0193_p0271a18║縛汝監汝不容汝來矣道僧竟來見於內殿不拜所言不倫上
B34n0193_p0271a19║狎之使出入勿禁且命隨龍人元居實總管者館之元懼其逃
B34n0193_p0271a20║猝無以應上命果日使十人從之所至不捨踰年歸見何何以
B34n0193_p0271b01║杕詬逐之至死訖不與接一談重華倦勤復使召之不肯就邀
B34n0193_p0271b02║守萬端三年而致之紹熈甲寅春道僧入北內坐榻前曰今日
B34n0193_p0271b03║六月也好大雪侍璫咸笑顧曰爾滿身皆雪而笑我狂耶相與
B34n0193_p0271b04║罔測亦莫以為意至季夏八日而至尊厭代矣縞素如言馬二
B34n0193_p0271b05║人勇於㗖肉食至十數斤皆不飲酒亦不言其所以然也道僧
B34n0193_p0271b06║先數年卒何　慶元間猶在相傳百餘嵗矣
B34n0193_p0271b07║
B34n0193_p0271b08║
B34n0193_p0271b09║
B34n0193_p0271b10║吳都法乘卷第八終