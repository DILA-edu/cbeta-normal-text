B34n0193_p0271b11║吳都法乘卷第九
B34n0193_p0271b12║吳江周永年撰
B34n0193_p0271b13║表剎篇
B34n0193_p0271b14║死而不朽是名為壽神既長存氣亦相守有設利羅精凝
B34n0193_p0271b15║堅久若窣堵波基隆勢𨺗拾級登梯隨方闢牖俯視殿閣
B34n0193_p0271b16║直上牛斗述寶剎第九
B34n0193_p0271b17║太祖高皇帝御製瑞光塔贊
B34n0193_p0271b18║大智力人性定心方穩首陵穹脊骨純鋼瞑目而逝餘灰塔藏
B34n0193_p0271b19║信有之乎靈明常存午夜放光
B34n0193_p0271b20║宋時板榜
B34n0193_p0272a01║本院有古塔一所崇寧四年重修於塔上現五色光是時闔郡
B34n0193_p0272a02║官兵士民咸得觀覩盖緣　上祝　皇帝　宸筭當年四月十
B34n0193_p0272a03║四日恭奉　聖旨特賜塔名天寧萬年寶塔應差科占拘　恩
B34n0193_p0272a04║例與諸州郡天寧天慶寺觀並同永久放免
B34n0193_p0272a05║此榜現存瑞光寺每行六字大書精刻據寺僧云萬曆初江
B34n0193_p0272a06║陵相當國行丈量法本寺以此榜送郡邑騐視得免盖異代
B34n0193_p0272a07║猶賴其庇護云
B34n0193_p0272a08║瑞光塔院贊虞集
B34n0193_p0272a09║大修行人本覺明了脚跟之下十日並照信功德母眾聖伴繞
B34n0193_p0272a10║大寂定光恒住佛表
B34n0193_p0272a11║圍城中登瑞光塔望舊游諸山姚廣孝
B34n0193_p0272a12║寶塔作登臨靈焱蕩夕陰故山俱對眼此日獨遊心遠水勞歸
B34n0193_p0272a13║揖長空倦去禽自非嬰世難何不遂幽尋
B34n0193_p0272a14║捨銅龜子文蘇軾
B34n0193_p0272a15║蘇州報恩寺重造古塔諸公皆捨所藏舍利余無舍利可捨獨
B34n0193_p0272a16║捨盛舍利者敬為四恩三有舍之故人王頥為武功宰長安有
B34n0193_p0272a17║修古塔者發舊葬得之以遺余余藏私印成壞者有形之所不
B34n0193_p0272a18║免而以藏舍利則可以久藏私印或速以壞貴舍利而賤私印
B34n0193_p0272a19║樂久存而悲速壞物豈有是哉余其并是捨之
B34n0193_p0272a20║重修報恩寺寶塔記陳琦
B34n0193_p0272b01║吳城大剎最古而名著者惟報恩賢首講寺寺剏於吳大帝赤
B34n0193_p0272b02║烏初年而塔則肇於蕭梁時凡十一級屢堕刼灰至宋紹興間
B34n0193_p0272b03║沙門大圓僅成九級即今塔是也然歷歲既遠峻峙亭毒風摧
B34n0193_p0272b04║雨擊易就隤毀過者興嗟弘治庚申知吳縣鄺侯璠命僧德壽
B34n0193_p0272b05║鳩工修葺且戒諸人勿撓其事未久德壽示寂眾舉僧德吳道
B34n0193_p0272b06║充宗恩司之洎善士倪道完復相其役各恊乃心不憚勞勩若
B34n0193_p0272b07║見若聞悉上喜躍於是大姓割其財小夫奏其力銖積寸累總
B34n0193_p0272b08║費萬餘緡經始於是年五月明年是月乃底於成易腐堅為增
B34n0193_p0272b09║新去舊珠頂光茫金繩交絡白蜃外飾丹梯上通像設莊嚴天
B34n0193_p0272b10║神森衛闌楯旋繞層層如一風鐸之聲聞乎四境夜燈之𦦨燭
B34n0193_p0272b11║乎半空𮨇不雄哉諸僧以興修之功不易皆賴侯外護之力不
B34n0193_p0272b12║可無文用昭永遠乃持其所述本末謁文於予按佛氏之說釋
B34n0193_p0272b13║迦說法於靈山多寶佛塔從地湧出為作證明及其入滅留舍
B34n0193_p0272b14║利八斛四斗為浮圖八萬四千遍滿娑婆利樂羣品此塔之繇
B34n0193_p0272b15║興也若今之塔蘇文忠公曾施銅龜以藏舍利於中想八萬四
B34n0193_p0272b16║千之一也我　國家神道設教仁壽躋民而亦妙嚴寶乘無乃
B34n0193_p0272b17║象教之功易感蠢愚之善心也哉茲塔之偉麗觀者起敬可以
B34n0193_p0272b18║住持佛法鞏固　皇圖為東南塔院之冠冕矣但今之學佛者
B34n0193_p0272b19║或離乎真或蔽乎物高者為名下者為利餘波末流無所不至
B34n0193_p0272b20║而佛法㣲矣德昊輩必不若是其得義以了心者乎因請記并
B34n0193_p0273a01║序其事而警之且以告後之同志者嗣而葺之庶斯塔之不朽
B34n0193_p0273a02║也
B34n0193_p0273a03║吳郡北寺重修九級浮屠記王世貞
B34n0193_p0273a04║原夫窣堵波之昉肇也如來示寂雙樹之間闍維不燼皆成舍
B34n0193_p0273a05║利上而帝釋梵天下至拘尸摩竭咸搆層剎以示瞻依爰及弟
B34n0193_p0273a06║子鶖眼慶喜之倫雖等級小殊而供養臚次漢明之季則摩騰
B34n0193_p0273a07║標幟於洛陽孫氏之初則康會著祥於江左古語所述經來白
B34n0193_p0273a08║馬教盛赤烏殆非虛也當是時孫之乳母陳有宅於吳郡城之
B34n0193_p0273a09║艮隅擬舍為寺而仲謀信心方熾大捐國帑以成厥功鬱作雄
B34n0193_p0273a10║剎後有僧正慧者別創窣堵波十一層於殿之右方迨千餘歲
B34n0193_p0273a11║而不戒於火宋元豐中善信比丘及諸大檀越合謀新之且曰
B34n0193_p0273a12║後分經載如來十三層辟支減二而因緣經則謂如來八辟支
B34n0193_p0273a13║七夫數窮於九九之可也盖緒成而感舍利之瑞學士蘇軾以
B34n0193_p0273a14║所藏古銅龜奉之而為之志自是稱壯觀者數十年未幾而遘
B34n0193_p0273a15║金狄之難復委之火紹興末頭陀大圓復一新之垂四百年而
B34n0193_p0273a16║復不戒於火其上三層與中之幹柱蕩為煨燼縉紳大夫故嚴
B34n0193_p0273a17║太保恪顧太僕存仁今錢司𭁵邦彥郭光祿仁及大婆羅門俞
B34n0193_p0273a18║賓輩感形家言發希有念將鼎新之而貲用不繼善信稀簡有
B34n0193_p0273a19║山僧性月者清淨少欲精勤自勵六時皈命一鉢不私聞而慨
B34n0193_p0273a20║然請任其役延禮坐主朗公為一大眾開首楞嚴襯施雖㣲漸
B34n0193_p0273b01║有至者甫謀樹架而工師驕焉故昂其直以相要苦有游僧曰
B34n0193_p0273b02║南山如金者自伏牛來遶塔頂禮而歎性月故識之讙曰事濟
B34n0193_p0273b03║矣請一切受署如金初無所難易架搆之工十未二三即挺身
B34n0193_p0273b04║木杪指揮羣役小間即為廣說因果辨辭泉湧或㦸雙肘或翹
B34n0193_p0273b05║一足猿跂鳥掛踔厲若飛嘗一傾滑而墜眾謂立縻碎矣去地
B34n0193_p0273b06║丈許蹔騰而上尋理舊談面不改色乃共咋指以為神人檀施
B34n0193_p0273b07║雲集如金復手自料理分功役作往往兼數人凡九閱歲而始
B34n0193_p0273b08║成為工三萬餘為木石甓堲之費直金萬餘高三十七丈延袤
B34n0193_p0273b09║二十八丈八尺雖九級之尊[母-(、/、)+〡]改舊觀而壯麗奓鉅儼然若攬
B34n0193_p0273b10║化人之袪而造天中矣如金又能賈其餘力化造能仁丈六金
B34n0193_p0273b11║像及圓通妙相慈氏應身種種悉偹自是不能以其名隱而漕
B34n0193_p0273b12║使者符攝俾主寶應湖隄緣如金意難之業已不可止遂示微
B34n0193_p0273b13║疾而逝其徒之住持茲剎者追感無已俾居士記其略於堅珉
B34n0193_p0273b14║居士少嘗讀史至齊梁魏隋間見天下波靡於西竺之教盡發
B34n0193_p0273b15║齊民之蓋藏而糜爛之金碧宇舍文繡土木疑其蕩而亡所莭
B34n0193_p0273b16║得達磨有漏小果之一語以為快然至梁武之末契折蘆渡江
B34n0193_p0273b17║面壁嵩少魏之女主亦嘗再使問存當時永寧之剎上徹霄漢
B34n0193_p0273b18║下窮黃泉吞若同𠫵者八九而未聞有所風止者何也盖以實
B34n0193_p0273b19║引冠達而以權聽胡媚也此所以待中智下根之異也破相盡
B34n0193_p0273b20║於大鑒即心標自寂公夙慧之士一時為之穎脫而百丈繼之
B34n0193_p0274a01║別樹法堂不立佛殿丹霞燒木佛以禦寒玉泉書祖名於犢鼻
B34n0193_p0274a02║乃至有盡撤諸佛投之水火而即師子坐設臯比者曰佛菩薩
B34n0193_p0274a03║假名也西方假地也天堂地獄假設也今夫律者人之所不樂
B34n0193_p0274a04║受也財者人之所不樂捐也非有甚畏於彼者未有能去而就
B34n0193_p0274a05║此者也今天下之號為叢林者眾矣然往往創自六季及唐至
B34n0193_p0274a06║宋若元而復者有之矣創者何寡也其在於今則[母-(、/、)+〡]論創而復
B34n0193_p0274a07║也因而餙之者非宮掖之重則大璫醝賈耳於齊民何寡也非
B34n0193_p0274a08║古財力之獨易而今之獨艱也其權屈於實實之不足而權亦
B34n0193_p0274a09║因以冺故也嗟乎冠達而前尊佛之跡而迷其心百丈而後得
B34n0193_p0274a10║佛之心而絀其跡跡絀而心存此其重奚啻倍蓰然而能使佛
B34n0193_p0274a11║之教日凌夷而不振者亦一濫觴也夫以吾郡之一窣堵波於
B34n0193_p0274a12║佛事至猥小耳以如金之為幻而使人　之苟有所就其功德
B34n0193_p0274a13║亦至渺淺耳然使闡提之眾因而有所提策振怠而為警破恡
B34n0193_p0274a14║而為施閭左之金錢粟帛不去而之狹斜改陸博游冶闘訟之
B34n0193_p0274a15║業而皈善地者非亦末法之一助也耶諸公又為言郡以推聞
B34n0193_p0274a16║天下其勢盤紆若龍而茲窣堵波實為之尾前者災民為之謠
B34n0193_p0274a17║曰龍無尾雨不起今茲大有利哉則非居士所與知也
B34n0193_p0274a18║入郭過南湖望報恩浮屠高啟
B34n0193_p0274a19║雨過春陂柳浪香布帆歸晚怕斜陽漁人為指江城近一塔舡
B34n0193_p0274a20║頭看漸長
B34n0193_p0274b01║元日登北寺塔時重修落成張鳳翼
B34n0193_p0274b02║雞辰風日愜招尋雁塔岧嶤試一臨二梵果中應是福百年刼
B34n0193_p0274b03║後再成林城懸北斗開天象標出西湖接地陰欲向上方題姓
B34n0193_p0274b04║字躋攀不覺入雲深
B34n0193_p0274b05║北寺浮圖（有序）范惟一
B34n0193_p0274b06║寺在吳城臥龍街上浮圖九級制甚鉅麗相傳創造於孫
B34n0193_p0274b07║吳新於隋唐再新於趙宋所謂蘇端明施金龜以藏舍利
B34n0193_p0274b08║即其所也正德壬申燬於火嘉靖間方僧如金募財復新
B34n0193_p0274b09║之如金多異術走木末若飛鳥余嘗目覩云
B34n0193_p0274b10║臥龍靈氣湧浮圖九級毫光散五湖拔地高標雲幄麗接天寶
B34n0193_p0274b11║樹相輪孤孫吳灰刼經興廢學士金龜任有無見說如金多異
B34n0193_p0274b12║術總因象教鞏南都
B34n0193_p0274b13║數年前北寺塔重修近復見正虎丘佛閣二事俱絕奇惜無
B34n0193_p0274b14║好事者勒石紀之因述其槩并寓所感張鳳翼
B34n0193_p0274b15║通衢城中臥龍似北寺浮圖龍尾起一朝不戒罹熒惑萬里雲
B34n0193_p0274b16║霄失龍尾當時崢嶸那復然行道蘧除歎成毀異僧躡屩何處
B34n0193_p0274b17║來身掃刼灰忽經始猿猱攀援未足奇鸛鶴成巢差可擬眾材
B34n0193_p0274b18║奚營若湧潮羣工不鳩如聚螘巨功落成還舊觀諸天光生舍
B34n0193_p0274b19║利子屈指於今纔數年虎丘復見茲奇事崔嵬山閣日阽危大
B34n0193_p0274b20║木難支欲傾圮計需檀越千黃金所得方沾一杯水欵門忽焉
B34n0193_p0275a01║過梓人持引執杖符柳氏經營已入𮨇盻間眾人難之獨輕視
B34n0193_p0275a02║從者環向僅八人視色聽言惟指使夜闌棟宇皆作聲朝來端
B34n0193_p0275a03║莊直如夫胡然而欹胡然直使鬼為之固如此神奇詭秘不可
B34n0193_p0275a04║知僧誇佛力欣欣喜異僧示寂不再得梓人欲行或可止𮨇言
B34n0193_p0275a05║借爾回天力為我黌宮正頹靡
B34n0193_p0275a06║玄亭閒話內一條周錫
B34n0193_p0275a07║蘇城北寺浮圖火一書生夜半登樓見火如連環空中從東北
B34n0193_p0275a08║來至浮屠火即起已而火滅其連環復從東北去
B34n0193_p0275a09║蘇郡虎丘寺修塔記張益
B34n0193_p0275a10║虎丘寺有塔凡七級在絕頂故視他塔特高始建於隋仁壽九
B34n0193_p0275a11║年當其掘地築基得舍利一人聞空中奏樂井之吼者三日虎
B34n0193_p0275a12║丘既為蘇之勝地而塔之靈異又若此其來遊者不但欲遂登
B34n0193_p0275a13║覽之樂且以致崇信之心焉寺凡屢燬塔固無恙洪武乙亥僧
B34n0193_p0275a14║舍不戒於火寺焚延及浮圖永樂初住持法寶重搆殿宇而塔
B34n0193_p0275a15║則專託寺僧寶林加葺之宣德癸丑火復作於僧舍浮圖又及
B34n0193_p0275a16║於灾而加甚於昔焉住山定公南印慨然嘆曰是魔耶數乎不
B34n0193_p0275a17║有廢也則何以興人能興所廢無他在其志之所立𮨇何如耳
B34n0193_p0275a18║乃罄衣貲所有粗具材石既而巡撫侍郎周公郡守况公聞南
B34n0193_p0275a19║印之有為也即捐己俸首助之郡人爭以財物來施由是材非
B34n0193_p0275a20║美者繩墨不加石非堅者礱琢不及經始於正統丁巳之春落
B34n0193_p0275b01║成於戊午八月三日露盤初上白鶴數十廻旋塔頂久之乃去
B34n0193_p0275b02║舍利之光連夕燭天既閱月復有紅白之光自塔頂出橫亘北
B34n0193_p0275b03║斗之下靈異荐彰眾目所覩謂尤盛於塔之初建時也南印又
B34n0193_p0275b04║因餘財創搆大雄殿丹碧交輝寔與塔稱惟前塔之重建也始
B34n0193_p0275b05║發心於南印而力之所成就者多出於周况二公之樂施力於
B34n0193_p0275b06║此者又因南印梵行內學高而且深有以動之也南印字味蘗
B34n0193_p0275b07║南印號也盖為天界住持蒲室之孫樸菴之子禪泒傳自臨濟
B34n0193_p0275b08║歷吳江之普濟湖之天聖蘇之承天住持今為郡僧綱司都綱
B34n0193_p0275b09║僧臘踰七袠矣嘗承　召命較藏典於北京海印賜賚便蕃緇
B34n0193_p0275b10║素致榮艷焉其徒永端斵石於寺求文以識其師重建是塔之
B34n0193_p0275b11║由用示久遠予嘉南印有志於事而竟成也乃為書之石云
B34n0193_p0275b12║賜進士行在翰林院修撰承務郎姑蘇張益撰
B34n0193_p0275b13║登雲巖塔沙門青芑
B34n0193_p0275b14║衷情殢幽欝登陟睇遐荒草滋饕宿雨林薄迴陽光雲颺產孤
B34n0193_p0275b15║嶼鸝鳴㨿高岡圓吭如有得輕飈隨低昂澄江界天極欲濟豈
B34n0193_p0275b16║無航睠時遇坎止韜迹事括囊志潔道詎昧時濟理自章世囂
B34n0193_p0275b17║孰觧領朝營夕不忘先聖去已遠感抃空慨慷
B34n0193_p0275b18║塔影（虎丘十詠之一）𮨇阿瑛
B34n0193_p0275b19║塔倚高標立樓深一竅虛海風吹勾影顛倒落方諸
B34n0193_p0275b20║虎丘塔王太史繩武同賦袁襄
B34n0193_p0276a01║雁塔翔雲表龍宮湧寺心乘高冝眺望暇日與登臨山面支硎
B34n0193_p0276a02║逼湖窺震澤深平生飛動意慷慨一狂吟
B34n0193_p0276a03║登虎丘浮圖徐學謨
B34n0193_p0276a04║春色宜高望丹梯引睇遙金輪從地轉花雨颯風飄勢涌三天
B34n0193_p0276a05║出雄看萬里朝無能生羽翼直欲駕扶搖
B34n0193_p0276a06║隔溪望[土*龠]影周治
B34n0193_p0276a07║危影矗林杪幾層雲外浮望來仍地湧躋處擬天游香藹盡空
B34n0193_p0276a08║界燈輝滿夜洲如何聊置足頫眺此清秋
B34n0193_p0276a09║橫山舍利靈塔銘嚴德盛
B34n0193_p0276a10║竊以至理無言非言無以寄理玄蹤無體非體無以明蹤然則
B34n0193_p0276a11║八十種好呈應身之妙三十二相表化質之妍至如獻土童兒
B34n0193_p0276a12║聚沙稚子尚獲無窮之報猶成莫盡之因況撒身命重財崇諸
B34n0193_p0276a13║聖業者矣但樹因之最無過起塔崇福之重詎甚建幢而銀青
B34n0193_p0276a14║光祿大夫吳郡太守李顯者乃華陽杞梓江漢芳蘭夙布素誠
B34n0193_p0276a15║少匡王國吐納風雷之際出處朱紫之庭縻爵峻於其身隆基
B34n0193_p0276a16║茂於往葉溫良洽於郡國孝友睦於閨門建莭賛治張振化風
B34n0193_p0276a17║門雖望族世載公卿安仁樂智之心無違終食謙明惠厚之德
B34n0193_p0276a18║造次必存仍共獎勸郡部官人奉為皇帝皇后齊玉六宮眷屬
B34n0193_p0276a19║各捨七珍同崇八福在郡城之西山頂上營起七層之寶塔以
B34n0193_p0276a20║九舍利置其中金瓶外重石槨周護留諸弗朽遇刼火而不燒
B34n0193_p0276b01║守諸不移漂刼水而不易時有龍華道塲比丘法首者嵗居齠
B34n0193_p0276b02║齔即起踰城之心年將志學仍持航海之操自離親捨族三十
B34n0193_p0276b03║許年洞識苦空明閑法要誠心內發冥夢外酬時聞此山是古
B34n0193_p0276b04║之佛殿乃共於此所成斯勝業願寶鐸常搖法輪恒轉含生廻
B34n0193_p0276b05║向　　歸心上通有頂之天傍及無邊之地同離生死之苦俱
B34n0193_p0276b06║成湼槃之樂其辤曰
B34n0193_p0276b07║相焉是滅法矣非生盖纏虛萃渴愛徒盈不無不有何體何名
B34n0193_p0276b08║業風既息法水便清以茲勝地令德來持功施合矩化動成規
B34n0193_p0276b09║如雲出岫狀月臨池清流不倦貽銘無疲虔心局體同歸共慕
B34n0193_p0276b10║施彼七珍崇斯六度下被群品上資天祚萬福莊嚴千靈輔護
B34n0193_p0276b11║少宣令聞特秀苗聚輪轉三有馳流六通獨善非德兼濟為功
B34n0193_p0276b12║俱成法雨用息塵籠
B34n0193_p0276b13║大隋大業四年歲次戊辰九月辛未朔八日戊寅立銘吳郡司
B34n0193_p0276b14║戶嚴德盛製文司倉魏瑗書
B34n0193_p0276b15║靈巖山新建磚塔記孫承祐
B34n0193_p0276b16║吳靈巖山即古吳王夫差之別苑也太湖渺白涵其側虎丘點
B34n0193_p0276b17║翠映其後自餘崗阜川瀆沃野土田環遶帶縈若視諸掌代遷
B34n0193_p0276b18║人異倬為佛祠愚守藩之七𥜥也屬丙子歲冬先國妃居共氣
B34n0193_p0276b19║之親鍾斷臂之禍詩人罔極聊可諭其哀素王尚右未足申其
B34n0193_p0276b20║制繇是顯營雁塔冥助翟衣於山之椒累塼而就基其巖所以
B34n0193_p0277a01║遠騫崩之患黜其材所以絕朽蠧之虞不揮郢匠之斤止運陶
B34n0193_p0277a02║公之甓自於經始迨爾賀成凡九旬有六日仍以古佛舍利二
B34n0193_p0277a03║顆親書金剛般若一編寘彼珍函藏諸峻級美歟上聳地以千
B34n0193_p0277a04║仞塔拔山而九層巍巍下瞰於婆娑杳杳平觀於寥沉纔疑湧
B34n0193_p0277a05║出或類飛來如日之升無遠弗届可以高擎天盖可以久鎮地
B34n0193_p0277a06║輿實在報先妃之慈薦先妃之福也覺雲澄足定水澄心拂石
B34n0193_p0277a07║仙衣尚為遊轉無垢佛土終正菩提抽毫直書用偹陵谷太平
B34n0193_p0277a08║興國二年平江軍莭度使孫承祐
B34n0193_p0277a09║靈巖塔辨馮翼
B34n0193_p0277a10║山志云宋太平興國二年藩臣孫承祐為姊錢王妃修冥福建
B34n0193_p0277a11║塔九成藏古佛舍利二顆親書金剛般若經於峻級中記云不
B34n0193_p0277a12║揮郢匠之斤止運陶公之甓乃磚塔也不知何年復搆以木邇
B34n0193_p0277a13║燬於雷火者未知即是此塔否馮翼云宋所建之塔非令靈巖
B34n0193_p0277a14║塔也凡古剎中小小建置必有記豈梁天監二年鑄塔缸建此
B34n0193_p0277a15║拔地巍巍者竟無記乎如第一宮碑吳文定寬猶及見之今何
B34n0193_p0277a16║在矣如圓照禪師無際之塔賜額於政和二年亦必有記今僅
B34n0193_p0277a17║存碑額於荒蔓間歲久失據妄有指名卒非其實也按宋塔記
B34n0193_p0277a18║云九級今七級一誤也不揮郢匠之斤止運陶公之甓則無木
B34n0193_p0277a19║矣茲於萬曆間雷火自級中熾熖三日夜而鐵缸始墜則自下
B34n0193_p0277a20║至上皆木也與不揮郢斤不合二誤也記云藏古佛舍利二顆
B34n0193_p0277b01║金剛經一卷而佛牙不載入記豈佛牙不足鎮塔何灰燼中木篋
B34n0193_p0277b02║得存偏著靈異三誤也梁天監二年鑄塔缸已有明徵則宋記
B34n0193_p0277b03║宜云某年某人建某年某人重修不曰修而曰建四誤也記云
B34n0193_p0277b04║賀成凡九旬有六日若如許巍巍之工定需經歲豈不百日而
B34n0193_p0277b05║竣耶五誤也山史云未知即是此塔否一時未置辨但翼嘗過
B34n0193_p0277b06║㠛山何氏有廣庭庭有老梅花盛開周墻俱斑剝研石翼甚異
B34n0193_p0277b07║之主人云此何足貴舊有金沙塔甎規制甚古可作研並為人
B34n0193_p0277b08║取去翼瞿然曰金沙塔何在乎主人曰在琴臺下稍西塔甎今
B34n0193_p0277b09║可得乎曰盡矣依稀僅存廢址始信甎塔記非今靈巖塔記也
B34n0193_p0277b10║土人幾世於斯聞見真切何所誣乎先是翼謁父執許機於楓
B34n0193_p0277b11║橋見几上一研甎銘曰靈巖寺浮圖石廣六寸長踰尺吐雲雷
B34n0193_p0277b12║吸風日刼火燒塵土蝕千秋萬年誰拾得叩即淵淵噓乃濕是
B34n0193_p0277b13║藐秦碑誇漢勒𣂏數斛之石墨潤生花之夢筆翼展玩良久意
B34n0193_p0277b14║靈巖塔巋然無恙未嘗損一甎也特木燬耳即有甎與鐵缸俱
B34n0193_p0277b15║墜鐵且碎況甎乎是惡能周正若此蓋蓄疑不決者有年聞何
B34n0193_p0277b16║氏說而此甎為金沙塔甎無疑矣今人不得其實而指百步街
B34n0193_p0277b17║石幢為金沙塔不亦謬乎然記中不及金沙二字抑亦疑也
B34n0193_p0277b18║天平山樓望靈巖墖作范惟一
B34n0193_p0277b19║倚樓聊騁望香塔湧諸天疑雨蒼龍起瞻空繡柱懸毫光河漢
B34n0193_p0277b20║表紫氣斗牛邊為憶宵燈燦靈山象緯偏
B34n0193_p0278a01║光福寺舍利塔記崔鵬
B34n0193_p0278a02║式觀元始𦕈覿玄風夏巢冬穴之時茹毛飲血之世一寒一暑
B34n0193_p0278a03║一陰一陽其道雖分萬彚猶塞逮乎伏羲氏之王天下也始畫
B34n0193_p0278a04║八卦造書契由是文籍生焉然後歷堯舜至周孔由是釋像興
B34n0193_p0278a05║焉及乎東被大漢尤加崇飭按牟子云佛生天竺假形王家即
B34n0193_p0278a06║其生也又云拂衣雙樹脫屣金沙即其滅也然雖示生滅之相
B34n0193_p0278a07║詎加恍惚之道何異經巨海者終年不見其涯測虞淵者畢世
B34n0193_p0278a08║不知其底吾以此觀之佛理不可盡也若夫舍利者即金人之
B34n0193_p0278a09║遺骨堅剛不壞變化自然西天敬之立為塔廟昔育王見而丕
B34n0193_p0278a10║信吴主修而放虔迤邐南移年代頗久　哉寂滅之理豈一魯
B34n0193_p0278a11║男子以探其好焉余素不留心略為敘事故經云若能起塔供
B34n0193_p0278a12║養皆獲福田此乃聖教所談事豈虛謬固知為善者天報以福
B34n0193_p0278a13║為非者天報以殃雖則玄妙難求而實精專可驗光福寺者即
B34n0193_p0278a14║梁九真太守顧氏之家山也士有惡嫌塵網種植善根遂捨林
B34n0193_p0278a15║泉建茲佛剎立寺之始其由此焉斯地之銀闕移來洪波架出
B34n0193_p0278a16║碧岫孤聳青天下臨洞庭勢控吴苑上止斗牛之宿旁連太伯
B34n0193_p0278a17║之𭏟何必鼇負蓬萊蛇蟠崑閬歇樵翁於片石臥禪子於幽林
B34n0193_p0278a18║草樹麗而攢花杉蘿深而蔽日長松古栢緣情無塵世之機遠
B34n0193_p0278a19║岫平湖舉目入𥁞屏之色其僧自相謂曰此之靈境爰有上方
B34n0193_p0278a20║可以建立亭臺而莊嚴廟塔既而不日不月其功就焉斯塔也
B34n0193_p0278b01║梁大同之中建矣唐會昌之末毀焉興廢之由是其一也然則
B34n0193_p0278b02║基址雖在而乃煙蘿以荒於時咸通中困敦嵗天子明睿四方
B34n0193_p0278b03║清平野人入朝賢士出世而我吴郡云之一也鸞鳳異態龍武
B34n0193_p0278b04║殊姿嘯傲誰同孤高自得霜雪徒侵碧松色塵埃難染白璧光
B34n0193_p0278b05║嚴陵臥時國乏賢良鄭均閒時位齊卿相魚腸之劍利斷鯨鯤
B34n0193_p0278b06║龍頷之珠光浮日月燒金屑玉閒邀蓬島之僊釣月歌風隱笑
B34n0193_p0278b07║武陵之客公不惟優游儒籍然亦探奧釋門故儒則素王間生
B34n0193_p0278b08║於釋乃金人謫下則知人情難及智用全殊每登山而躊躕因
B34n0193_p0278b09║驚塔之荒毀是斯塔之將興也一則合天中后聖德遐被慈心
B34n0193_p0278b10║普施行是日之堯風徵當時之漠夢於是三寶起跡十方歸心
B34n0193_p0278b11║布金祗園圖像花界今者又塵清域外鏡朗天衢金柯開鰲背
B34n0193_p0278b12║之花寶位乾銀河之浪玉潢丹甑坐分瑞應之符樵子漁翁胝
B34n0193_p0278b13║唱太平之曲二乃遇公道窮生滅心達苦空信塵刼之迷途悟
B34n0193_p0278b14║法門之了性迨我家之舊迹再葺蓮華護我佛之真身重修寶
B34n0193_p0278b15║塔然後增基表剎薙草開林剪荊棘而雲平列松杉而洞出時
B34n0193_p0278b16║維三月莭属九春𪄙吟風而千般草垂巖而萬種建金棺而心
B34n0193_p0278b17║動羅寶盖而雲陰緇徒共贍士俗咸悅芙蓉坐上飄三界之異
B34n0193_p0278b18║香簷蔔花間散諸天之法雨是時也祥雲結綵氛氳於行道之
B34n0193_p0278b19║壇慧日澄華照耀於然燈之位公乃覩相生善至誠感神遂發
B34n0193_p0278b20║善心爰命工者於是依憑氣象結構規模初標覆簣之蹤漸著
B34n0193_p0279a01║凌雲之勢亦有飛閣周繞迴廊　連石工呈奇巧之才梓匠設
B34n0193_p0279a02║雕鏤之妙壯觀而　蹲虎踞巍峩而僊掌蓮峯繡柱矻而星攢
B34n0193_p0279a03║雕梁赩而虹指掩映而初蜃吐崚層而欲𩿾飛不踰一年拘就
B34n0193_p0279a04║工畢斯狀也險體千仞高標七層疑兼鬼工又若神助上穿星
B34n0193_p0279a05║漠下壓雲根豈劍閣之能齊比爐峯而尚峻鶴歸天而一駐雲
B34n0193_p0279a06║𭣣霽而半開發郢客之詩情壯吳宮之地勢金輪縹緲亞日月
B34n0193_p0279a07║以高明雁像參差拂虹蜺而若動偉哉塔之美也其功杳莫繼
B34n0193_p0279a08║焉至若遊人訪景淑女尋春入幽徑而攀蘿步晴崖而拾翠巢
B34n0193_p0279a09║鳥暎葉嵐煙惹衣苔舖石而霞斑花朠峰而綺合高瞻闤闠千
B34n0193_p0279a10║家之臺榭龜文逈瞰林巒四面之波濤練色其乃金飈屆莭銀
B34n0193_p0279a11║露催寒何用悲秋正堪憑檻天朗而雲霞弄錦風高而松篠張
B34n0193_p0279a12║琴蒹葭之浦上漁歌蒲蓼之汀邊雁影叠浪裁古人之素群山
B34n0193_p0279a13║闘少婦之眉開謝客之愁襟抒休公之佳詠松間踈磬伴高鳥
B34n0193_p0279a14║而飛來湖上輕煙暎孤帆而掠去斯塔也非公不能見矣斯景
B34n0193_p0279a15║也非公不能剏焉時有勾當僧道居文瓚崇建等皆以高空皎
B34n0193_p0279a16║月深谷奇松掛衣錫而雲閒臥煙霞而鶴瘦真宗真理金言積
B34n0193_p0279a17║於情田無垢無塵玉蓮生於水上且小人識比求劍材非利錐
B34n0193_p0279a18║焚香雖效其不𢌞叩角常慙於未達辛苦十載每思蚊夢之徵
B34n0193_p0279a19║搏躍九衢頗有龍門之志曾勞閉戶何啻仲舒之三年誰念無
B34n0193_p0279a20║家更甚相如之四壁惟公不捐質㣲詞陋命作斯文操觚長吟
B34n0193_p0279b01║永日忘輟何以著公之美大播芳風
B34n0193_p0279b02║吳江寧境華嚴寺佛牙舍利寶塔記釋文烱
B34n0193_p0279b03║余按元時石室瑛禪師敘仲殊舊記云宋元祐壬申吳興姚得
B34n0193_p0279b04║瑄施錢四十萬建塔以棲佛骨靈舍利又云吳江地素淺薄姚
B34n0193_p0279b05║氏鑿地深丈土愈燥有物如豆如黍隱然有光視之舍利也其
B34n0193_p0279b06║中甓甃方數丈疑古塔地宮中耳有文在理塼曰天平元年造
B34n0193_p0279b07║姚瑄記豈若得瑄之先世歟元豐中其地嘗為蔬圃有婦人將
B34n0193_p0279b08║娠為鬼物所遷耆舊云晉開運初因除道掘出石像一軀高五
B34n0193_p0279b09║尺是則神物居守知不誣矣仲殊善為詩而文非所長故敘之
B34n0193_p0279b10║事辭不逮意所云寶積佛骨靈牙舍利不著所自天平元年東
B34n0193_p0279b11║魏孝靜帝之號時江南為梁中大通六年魏之正朔不可以用
B34n0193_p0279b12║於梁猶梁之不可用於魏或者疑其為古之初若道家所謂龍
B34n0193_p0279b13║漢赤明者埋塼之文用今字姚為虞姓此尤不可㨿而仲殊竟
B34n0193_p0279b14║弗之考非春秋疑以傳疑信以傳信之義也建炎南渡燬於兵
B34n0193_p0279b15║紹興十七年有王助教嘗修馬已百九十二年郡人鈕君某棄
B34n0193_p0279b16║官家食一日呼其子某告之曰吾聞寧境主僧梵國與耆宿欲
B34n0193_p0279b17║修塔者屢矣斯以事大嵗艱莫敢舉手吾槖中有餘金竭槖以
B34n0193_p0279b18║倡必有和者爾其助吾志於是寺僧恊心勸相施者如市皇元
B34n0193_p0279b19║戊寅嘯工至正甲辰年兵燬至正丁未間繼法師相囑喆師明
B34n0193_p0279b20║叟與勤舊處仁等竭捐長貲營之至於　國朝洪武己未畢工
B34n0193_p0280a01║於今世遷四代宣德丁未年來四十有九載中間頹隳余欲經
B34n0193_p0280a02║營時有周人謝氏鈕子助吾之志不日將成層簷却散粲若繁
B34n0193_p0280a03║星然則塔廟之雄麗神物之森護上以壽　國下以福民窮天
B34n0193_p0280a04║地亘古今理國必然無足疑矣永樂年間余承纂修采取前人
B34n0193_p0280a05║之言以留於後世而刊於石揭為永鑒庶不隕其美云時宣德
B34n0193_p0280a06║二年龍集丁未五月五日當山住持文烱南中撰兼書立石
B34n0193_p0280a07║草堂吳仲剛篆
B34n0193_p0280a08║登華嚴寺浮圖二首趙宏
B34n0193_p0280a09║躡𥁞雲梯第幾層平生健步老猶能萬家城郭煙花裡面面紅
B34n0193_p0280a10║闌取次凭
B34n0193_p0280a11║昔年曾此倚闌干萬頃江湖𥁞裡看物換星移人自老風光依
B34n0193_p0280a12║舊水潺湲
B34n0193_p0280a13║同三博士兩將軍登東寺浮屠徐元
B34n0193_p0280a14║博士談經暇將軍射獵閒五湖同嘯傲三載一躋攀霜葉紅鋪
B34n0193_p0280a15║地寒波白滿山家家刈新稻玉粒破愁顏
B34n0193_p0280a16║輟耕錄內一條
B34n0193_p0280a17║華嚴寺浮屠之顛望之二矢著其上簳羽宛然相傳宋南渡初
B34n0193_p0280a18║金人粘罕乘快一發而中又賈似道出督時祝天自誓亦中焉
B34n0193_p0280a19║以故留題者有至今塔杪留遺跡猶是元戎金僕姑之句元大
B34n0193_p0280a20║德中寺僧善信大修浮屠更其巔而新之視向二矢乃圓鐵條
B34n0193_p0280b01║二交貫橫亘於上盖昔人以是輔顛且以防鸛鶴之巢故耳乃
B34n0193_p0280b02║知所傳大謬也其後長樂郭德基嘗作華嚴塔頴辨疑行於時
B34n0193_p0280b03║盖德基嘗為州官目擊其非故有是作
B34n0193_p0280b04║方塔錢希言
B34n0193_p0280b05║常熟城中東塔為一邑之鎮有宋建炎初僧文用募造功未及
B34n0193_p0280b06║半化去至咸淳中僧法潤撤其遺搆改建方塔四面九層巋然
B34n0193_p0280b07║壯觀與他（處）浮圖逈異矣或云法潤即文用再來也去縣治東十
B34n0193_p0280b08║五里有水一窪舊名塔潭每當天色開霽纖雲無痕潭中倒影
B34n0193_p0280b09║九層歷歷可數少焉縱橫上下忽有數十塔影凌亂波光中怳
B34n0193_p0280b10║不可辨此其理殆莫測先年徐光祿振德季子故居在塔寺前
B34n0193_p0280b11║其家北樓壁縫中現出塔影無數見者詫為恠異豈未觀之潭
B34n0193_p0280b12║上乎（余別有記）一僧房在塔東南隅中有小屋周遭漆黑而上置
B34n0193_p0280b13║蜃牎牎中隙光射壁宛然一小塔也此更奇矣相傳塔頂常有
B34n0193_p0280b14║黃衣仙人偃臥於其上白晝多見之龔氏松窓快筆載其說頗
B34n0193_p0280b15║詳
B34n0193_p0280b16║塔影錢希言
B34n0193_p0280b17║常熟縣城東有崇教興福寺宋建炎四年建寺塔止四面謂之
B34n0193_p0280b18║方塔俗遂呼為東塔寺徐光祿第四郎所居正在東塔巷中有
B34n0193_p0280b19║客常登其樓見照壁上倒挂塔影數百座其人大怖而下呼主
B34n0193_p0280b20║人共觀莫測所謂此數年前偶聞以後不知如何今其宅已歸
B34n0193_p0281a01║蕭氏矣
B34n0193_p0281a02║寶嚴院龔明之
B34n0193_p0281a03║常熟海隅山有古剎號寶嚴院吳越錢王之子祝𩬊於此太宗
B34n0193_p0281a04║嘗賜御書急就章逍遙詠及聖惠方於寺中有浮屠七級極莊
B34n0193_p0281a05║嚴吳人相傳自京師來泗洲僧伽塔為第一此為第二至今尚
B34n0193_p0281a06║在
B34n0193_p0281a07║石塔
B34n0193_p0281a08║姑蘇產奇石師遂購善工造多寶佛塔十三層載歸海東俾信
B34n0193_p0281a09║心者禮焉（出大天界寺住持孚中禪師信公塔銘序中見宋文憲護法錄）
B34n0193_p0281a10║吳中舊事內一條陸輔之
B34n0193_p0281a11║郡城北數里有一石幢唐徐浩書太守陳師錫徙置府第鄉人
B34n0193_p0281a12║夜過河上者多見鬼物乃相與請於州復置舊處遂絕
B34n0193_p0281a13║毘盧幢錢希言
B34n0193_p0281a14║蘇州閶門內專諸巷城上有專諸墓與要𩀌墓相近萬曆年間
B34n0193_p0281a15║專諸墓壞居民起出石幢一座高僅三尺許上蓮華下雕礎四
B34n0193_p0281a16║壁各刻毘盧遮那佛一軀三面並作思憶相一面撒手不知何
B34n0193_p0281a17║代物也今歸寒山
B34n0193_p0281a18║吳中舊事內一條陸輔之
B34n0193_p0281a19║秀峰寺西二十里至三泮有福林寺寺門石幢刻唐咸通年又
B34n0193_p0281a20║云上當慶忌尼寺盖寺舊名字已漫滅
B34n0193_p0281b01║破山寺幢錢希言
B34n0193_p0281b02║常熟縣破山寺今名興福有唐人刻尊勝咒幢二座石斯為古
B34n0193_p0281b03║矣寺即常建題詩處
B34n0193_p0281b04║半塘壽聖教寺重修塔記魏憲
B34n0193_p0281b05║半塘壽聖浮屠按舊記云晉義熈十一年名法華塔詔賜國材
B34n0193_p0281b06║以建繇晉歷唐距宋興凡一再改造嵗久寢壞先君開府覽之
B34n0193_p0281b07║慨然若契夙願實始修焉建炎庚戌之亂塔復廢憲不孝顧瞻
B34n0193_p0281b08║餘燼夕惕於懷曰此吾先君所植德者也疇不敢勉於是傾貲
B34n0193_p0281b09║度財載加營繕紹興七年七月二日工告訖功初道生法師有
B34n0193_p0281b10║童子能誦法華經死葬半塘其後遇客夜聞誦經聲迹之莫見
B34n0193_p0281b11║其人旦視童子塚青蓮花塔之建盖權輿於此迨今幾八百年
B34n0193_p0281b12║矣而鳩工之始役夫夜方寢復聞誦經聲琅然出塔數夕不絕
B34n0193_p0281b13║嗚呼異哉僧了勤以其事來告因為之書顯謨閣直學士左大
B34n0193_p0281b14║中大夫提舉江州太平觀吳郡開國侯食邑一千二百戶實封
B34n0193_p0281b15║一百戶魏憲記
B34n0193_p0281b16║仁孝皇后勸善書
B34n0193_p0281b17║晉釋道生從師姓竺年在志學吐納清新人皆異服之要慧觧
B34n0193_p0281b18║為本故讚仰羣經不憚勞苦遂往関中稟承羅什辨問超卓咸
B34n0193_p0281b19║稱神悟後遁迹虎丘有講臺石至今存焉或時居半塘誦法華
B34n0193_p0281b20║經忽有一雉常來聽受一日不見師念之夜入夢云某因聽經
B34n0193_p0282a01║遂獲改報今在某家為兒子待過數年却來奉事洎師詢之果
B34n0193_p0282a02║爾及出家無何童子命終因瘞於林一夕放光輝照塘塢鄉人
B34n0193_p0282a03║異之啟看乃獲一舌生青蓮華因是起塔後葺成寺即半塘寺
B34n0193_p0282a04║是也
B34n0193_p0282a05║雉兒塔錢希言
B34n0193_p0282a06║雉兒塔在半塘寺傳是晉朝生道人虎丘說法野雉來聽明日
B34n0193_p0282a07║誕生為城東某氏兒肋下有雉翼尚存兒後出家半塘寺中化
B34n0193_p0282a08║之日寺僧造石幢葬之因名雉兒塔焉宋學士濂前生血書法
B34n0193_p0282a09║華經至今尚在寺也
B34n0193_p0282a10║雉兒塔詩高啟
B34n0193_p0282a11║黃土但埋骨豈能埋性靈昔聞宿單間曾吐蓮花青身臥長夜
B34n0193_p0282a12║臺口誦西方經尋跡殊窅窅聞聲每冷冷寒燈照空塔時有山
B34n0193_p0282a13║僧聽應使隣塚䰟沉迷𥁞皆醒
B34n0193_p0282a14║稚兒塔　半塘兒為竺道生童子誦法華經死葬此晉義熈
B34n0193_p0282a15║中商人謝本夜泊聞經聲但見葬處蓮花青色言於官詔建
B34n0193_p0282a16║塔宋紹興中修塔塔中經聲又復夜聞焉王賔
B34n0193_p0282a17║芝草能生古樹根蓮花宜出異人身塔燈明處風鈴息清夜經
B34n0193_p0282a18║聲誰再聞
B34n0193_p0282a19║破山高僧塔居簡
B34n0193_p0282a20║寺倚四僧傳僧今已蛻蟬塔隨榛𣗥老德與苾茤全翠滴添衣
B34n0193_p0282b01║重雲低染屨鮮何年山脊斷飛去玉蜿蜒
B34n0193_p0282b02║修虎丘塔頌序釋圓至
B34n0193_p0282b03║曹洞氏之老秀公鎮虎丘明年始以官命并西菴墟之徙其棟
B34n0193_p0282b04║瓦椽梠完寺壞屋於是虎丘隆禪師之塔破而復新藩級崇宏
B34n0193_p0282b05║奧閾冥深戶容庭貌煒煥赫奕觀瞻聳悅如教復振論者多秀
B34n0193_p0282b06║公之義頌聲不期而作焉惟禪師之道於臨濟氏為正徹的受
B34n0193_p0282b07║當教統之季群宗遺支微絕不嗣獨禪師眾胄曼衍天下百年
B34n0193_p0282b08║之間以道德表茲山居禪師之居者父子弟昆後先之踵相接
B34n0193_p0282b09║也然皆熟視其祖凜然欲壓於頹簷仆壁之下莫肯引手持一
B34n0193_p0282b10║瓦一木救其風雨寒暑而秀公異氏也獨知尊教基飭祠宇致
B34n0193_p0282b11║孝乎非己之祖豈惟善善之公足以滅黨私而矯薄俗彼為人
B34n0193_p0282b12║後而遺其先者視公之為宜何如也
B34n0193_p0282b13║翠峰山居修普同塔記陳宗之
B34n0193_p0282b14║翠峰自雪竇開山天衣禪師從之始聚徒匡眾建設林宇鑿井
B34n0193_p0282b15║以通汲則有悟道之泉置塔以代封則有普同之穸是二者生
B34n0193_p0282b16║養死歸歷五百年未改也山中僧喜牧豕釀麯破律放濁惟山
B34n0193_p0282b17║居片地晨鐘夜梵楚楚有風規隣僧忌之托形家言謀毀其塔
B34n0193_p0282b18║向高尋餘今則童然與絫絫者相伍兔絲燕麥棲荒莫掃賴諸
B34n0193_p0282b19║檀信呵護稍復舊觀然已岌岌乎有餼羊之虞夫無塔是無叢
B34n0193_p0282b20║林無叢林是無天衣以來燈燈相傳之法系也其為関係甚鉅
B34n0193_p0283a01║近日高緇有以修復祖塔與薦紳犄角者此猶有僧俗之辨若
B34n0193_p0283a02║同棲淨域共託祇園而僴然肆其闕翦此豈欲以屠酤之氣抹
B34n0193_p0283a03║殺五百年宗風乎多見其冥悍不知量矣於是主者寂上人既
B34n0193_p0283a04║正告大眾屬余記其成毀以俟後世考焉嗟乎法教陵夷如棟
B34n0193_p0283a05║斯崩繇塔推之其賴弘匠支撑傾圮者豈止塔焉已哉辛巳仲
B34n0193_p0283a06║春長洲陳宗之撰
B34n0193_p0283a07║聖恩寺禮三峯和尚塔呈剖石宗師楊士修
B34n0193_p0283a08║日高山霧開山夢忽然醒梅花千萬株參差露光影遙看一片
B34n0193_p0283a09║白雪海波千頃院宇久廢沉次第得精整古像開慈顏侍衛現
B34n0193_p0283a10║勇猛興復端賴誰吾師神烱烱洪鐘晝夜鳴草木都似警稽首
B34n0193_p0283a11║寶幢前竹篦正嚴冷嶺梅遍地香如何能有省
B34n0193_p0283a12║
B34n0193_p0283a13║
B34n0193_p0283a14║
B34n0193_p0283a15║
B34n0193_p0283a16║
B34n0193_p0283a17║
B34n0193_p0283a18║
B34n0193_p0283a19║
B34n0193_p0283a20║