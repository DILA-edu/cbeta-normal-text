B34n0193_p0471a01║
B34n0193_p0471a02║
B34n0193_p0471a03║
B34n0193_p0471a04║
B34n0193_p0471a05║
B34n0193_p0471a06║
B34n0193_p0471a07║
B34n0193_p0471a08║
B34n0193_p0471a09║
B34n0193_p0471a10║
B34n0193_p0471a11║吳都法乘卷第十五
B34n0193_p0471a12║吳江周永年撰
B34n0193_p0471a13║禮誦篇
B34n0193_p0471a14║佛事孔多各有所祖要厥指歸亦具堪數拔身苦趣繫心
B34n0193_p0471a15║樂土業尚精專濟祈遍普禪淨瑜伽吳風攸覩一會感通
B34n0193_p0471a16║四眾依怙述禮誦第十五
B34n0193_p0471a17║誦經頌僧法昇
B34n0193_p0471a18║我誦光明經自得三昧力舉起便周圓何用高聲覔一日三百
B34n0193_p0471a19║部日輪猶未出見者總生疑我自心堅實
B34n0193_p0471a20║看經回向文釋宗杲
B34n0193_p0471b01║（某甲）業力障魔神志錯亂所歷根鈍自然想來脫略混淆顛倒
B34n0193_p0471b02║重疊臨文徇意字誤句差乖清濁之正音泥解會之邪見或事
B34n0193_p0471b03║奪其志心不在經問對起居斷絕隔越久誦懈怠因事憤嗔嚴
B34n0193_p0471b04║潔或渉於垢塵肅敬或成於凟慢身心服用之不淨衣冠禮貌
B34n0193_p0471b05║之弗恭供不如儀處非其地卷舒揉亂墜落污傷種種不專不
B34n0193_p0471b06║誠大慙大懼恭願諸佛菩薩法界虛空界一切聖眾護法善神
B34n0193_p0471b07║天龍等慈悲憐憫懺滌罪愆悉令誦經功德周圓畢遂（某甲）回
B34n0193_p0471b08║向心願尚慮譯潤或誤註解或非傳授差殊音釋舛錯校對仍
B34n0193_p0471b09║改之失書寫刊刻之訛其師其人悉為懺悔仗佛神力使罪消
B34n0193_p0471b10║除常轉法輪起濟含識
B34n0193_p0471b11║讀華嚴釋智及
B34n0193_p0471b12║華嚴法界浩無邊玉轉珠回滿目前究竟直須超性海精通猶
B34n0193_p0471b13║是涴心田不離當處該三德曲說多方顯十玄慙愧舍那尊特
B34n0193_p0471b14║父嚇兒偏解奮空拳
B34n0193_p0471b15║讀法華
B34n0193_p0471b16║六萬餘言最上乘寒牕相對篆煙騰無邊譬喻刀頭蜜大事因
B34n0193_p0471b17║緣火裡冰彈指不妨開寶塔焚身誰解繼真燈循行數墨三千
B34n0193_p0471b18║部一句全提憶慧能
B34n0193_p0471b19║讀楞嚴
B34n0193_p0471b20║諦觀佛頂首楞嚴金口流珠顆顆圓大定不離修萬行密因先
B34n0193_p0472a01║合斷三緣毫端現剎難思議眼處觀聲絕正偏赤手果能探教
B34n0193_p0472a02║海淂魚須信貴㤀筌
B34n0193_p0472a03║讀楞伽
B34n0193_p0472a04║大品楞伽奧旨深止啼黃葉勝真金了知我相原無我直達心
B34n0193_p0472a05║宗豈有心兔角龜毛難比况情波識浪任浮沉百非四句俱拈
B34n0193_p0472a06║却蠓蠛蚍蜉解賞音
B34n0193_p0472a07║讀圓覺
B34n0193_p0472a08║大圓覺海廣尤深誰信真源近可尋三觀澄明標匪月六塵清
B34n0193_p0472a09║淨鑛元金却憐調御多饒舌未許曼殊獨賞音披卷只圖遮老
B34n0193_p0472a10║眼尅期修證本無心
B34n0193_p0472a11║讀金光明經漫題馮時可
B34n0193_p0472a12║世尊有三身權實導眾軌所稱金光明應化有如是理事俱無
B34n0193_p0472a13║碍因緣設二比薩埵捐其身四大甘虎齒長者救萬魚轉作萬
B34n0193_p0472a14║天子一捨一施間蓮花開泥滓奈何學禪者游談演宗旨棒喝
B34n0193_p0472a15║襲門風變幻多轉徙三塗業已墮四諦竟何底請讀普賢品與
B34n0193_p0472a16║此共為砥
B34n0193_p0472a17║讀觀心論感悟釋真可
B34n0193_p0472a18║念有一切有念無一切無有無惟一念念化有無無
B34n0193_p0472a19║頌六觀上人寫經偈徐應雷
B34n0193_p0472a20║北寺六觀上人篤實修持凡大藏經典流通人間者若六禪若
B34n0193_p0472b01║五大部諸大小品手寫殆遍或曰古德無暇禮佛念佛何暇寫
B34n0193_p0472b02║經是不然運水搬柴無非神通玅用何况寫經上人不與世人
B34n0193_p0472b03║交渉其心清淨旋寫旋有悟入曾感仙人運乩作跋是故白毫
B34n0193_p0472b04║子重為歡喜讚歎而說偈曰
B34n0193_p0472b05║我觀佛大藏五千四十八卷帙最浩繁上人閉關坐焚香手自
B34n0193_p0472b06║書纔淂什之一可當一大藏云何當一藏精處得圓滿究竟一
B34n0193_p0472b07║字無此心不着故大眾大解無亦復不解有彼岸有無間不能
B34n0193_p0472b08║津筏誰能展卷誦不發菩提心心悟轉諸品是名無文字實有
B34n0193_p0472b09║文字在手寫功德多當貯旃檀函永鎮此名剎
B34n0193_p0472b10║禮吳中石佛起止儀式釋傳燈
B34n0193_p0472b11║一切恭敬
B34n0193_p0472b12║一心頂禮十方常住三寶（一拜已互跪燒香散花）
B34n0193_p0472b13║願此香華雲徧滿十方界無邊佛土中
B34n0193_p0472b14║無量香莊嚴具足菩薩道成就如來香
B34n0193_p0472b15║（輟唱想云我此香華徧十方至同入無生證佛智想已唱云）
B34n0193_p0472b16║供養已一切恭敬（一拜互跪讚云）
B34n0193_p0472b17║佛面猶如淨滿月亦如千日放光明目淨修廣若青蓮
B34n0193_p0472b18║齒白齊密猶珂雪佛德無邊如大海無限玅寶積其中
B34n0193_p0472b19║智慧德水鎮常盈百千勝定咸充滿足下輪相皆嚴飾
B34n0193_p0473a01║轂輞千輻悉齊平手足縵網徧莊嚴猶如鵝王相具足
B34n0193_p0473a02║佛身晃耀等金山清淨殊特無端匹亦如玅高功德滿
B34n0193_p0473a03║故我稽首佛山王相好如空不可測逾於千日放光明
B34n0193_p0473a04║皆如燄幻不思議故我稽首心無着
B34n0193_p0473a05║（讚已重燒香然後禮諸相好）
B34n0193_p0473a06║一心頂禮過去維衛佛迦葉佛
B34n0193_p0473a07║足下安平如奩底
B34n0193_p0473a08║足下千輻輪相
B34n0193_p0473a09║手足指長勝餘人
B34n0193_p0473a10║手足柔軟勝餘身分
B34n0193_p0473a11║手足指合縵網勝餘人
B34n0193_p0473a12║足跟具足滿好
B34n0193_p0473a13║足趺高好跟相稱
B34n0193_p0473a14║手足滿
B34n0193_p0473a15║手足如意
B34n0193_p0473a16║手文明直
B34n0193_p0473a17║手文長
B34n0193_p0473a18║手文不斷
B34n0193_p0473a19║手足赤白如蓮華色
B34n0193_p0473a20║踝不現
B34n0193_p0473b01║爪如赤銅色薄而細滑
B34n0193_p0473b02║指長纖圓
B34n0193_p0473b03║指文藏覆
B34n0193_p0473b04║脉深不現
B34n0193_p0473b05║手足軟淨滑澤
B34n0193_p0473b06║手足有德相
B34n0193_p0473b07║如伊尼延鹿王腨纖好
B34n0193_p0473b08║膝骨堅著圓好
B34n0193_p0473b09║立手摩膝
B34n0193_p0473b10║陰藏相如馬王
B34n0193_p0473b11║臍深圓好
B34n0193_p0473b12║臍不出
B34n0193_p0473b13║腹不現
B34n0193_p0473b14║其腹細
B34n0193_p0473b15║孔門相具
B34n0193_p0473b16║身縱廣等
B34n0193_p0473b17║身堅實如那羅延
B34n0193_p0473b18║骨際如鈎鎻
B34n0193_p0473b19║身上如師子王
B34n0193_p0473b20║身清淨
B34n0193_p0474a01║身柔軟
B34n0193_p0474a02║身不曲
B34n0193_p0474a03║身潤澤
B34n0193_p0474a04║身自持不逶迤
B34n0193_p0474a05║身滿足
B34n0193_p0474a06║身不傾動
B34n0193_p0474a07║身持重
B34n0193_p0474a08║其身大
B34n0193_p0474a09║其身長
B34n0193_p0474a10║身端直
B34n0193_p0474a11║肩圓好
B34n0193_p0474a12║一一毛孔青色柔軟
B34n0193_p0474a13║毛上向
B34n0193_p0474a14║毛右旋
B34n0193_p0474a15║毛紅色
B34n0193_p0474a16║毛軟淨
B34n0193_p0474a17║皮膚薄細滑不受塵水不停蚊蚋
B34n0193_p0474a18║兩足下兩手兩肩項中七處滿
B34n0193_p0474a19║兩腋下滿
B34n0193_p0474a20║毛孔出香氣
B34n0193_p0474b01║頰車如師子
B34n0193_p0474b02║唇色如頻婆果
B34n0193_p0474b03║四十齒具足
B34n0193_p0474b04║齒白齊密而根深
B34n0193_p0474b05║四牙最白而大
B34n0193_p0474b06║四牙白利
B34n0193_p0474b07║舌薄覆面至髮際
B34n0193_p0474b08║舌色赤
B34n0193_p0474b09║舌薄廣
B34n0193_p0474b10║隨眾生音聲不增不減
B34n0193_p0474b11║說法不著
B34n0193_p0474b12║隨眾生語言說法
B34n0193_p0474b13║發音報音聲
B34n0193_p0474b14║次第有因緣說法
B34n0193_p0474b15║咽中津液得味中上味
B34n0193_p0474b16║口出無上香
B34n0193_p0474b17║一切聲分具足
B34n0193_p0474b18║言音聲遠
B34n0193_p0474b19║梵音深遠如迦陵頻伽聲
B34n0193_p0474b20║隨眾生意和悅與語
B34n0193_p0475a01║面不長大
B34n0193_p0475a02║正容白不撓色
B34n0193_p0475a03║面具滿足
B34n0193_p0475a04║面廣姝好
B34n0193_p0475a05║面淨滿如月
B34n0193_p0475a06║鼻高孔不現
B34n0193_p0475a07║眼色如金精
B34n0193_p0475a08║眼睫如牛王
B34n0193_p0475a09║廣長眼
B34n0193_p0475a10║平等視眾生
B34n0193_p0475a11║不輕眾生
B34n0193_p0475a12║眉如初月紺琉瑠色
B34n0193_p0475a13║眉間白毫如兜羅綿
B34n0193_p0475a14║耳輪輻相埵成
B34n0193_p0475a15║頭如摩陀那果
B34n0193_p0475a16║髮長好
B34n0193_p0475a17║髮不亂
B34n0193_p0475a18║髮旋好
B34n0193_p0475a19║髮色青珠
B34n0193_p0475a20║頂肉髻成
B34n0193_p0475b01║無見頂相
B34n0193_p0475b02║金色光其相微妙
B34n0193_p0475b03║身光面各一丈
B34n0193_p0475b04║四邊光各一丈
B34n0193_p0475b05║光照身而行
B34n0193_p0475b06║行時足去地四寸而印文現
B34n0193_p0475b07║威儀如師子
B34n0193_p0475b08║進止如象王
B34n0193_p0475b09║行法如鵝王
B34n0193_p0475b10║身一時迴如象王
B34n0193_p0475b11║容儀備足
B34n0193_p0475b12║容儀滿足
B34n0193_p0475b13║住處安無能動者
B34n0193_p0475b14║威振一切
B34n0193_p0475b15║一切樂觀
B34n0193_p0475b16║一切眾生不能𥁞觀相
B34n0193_p0475b17║觀無厭足
B34n0193_p0475b18║一切惡心眾生見者和悅
B34n0193_p0475b19║八萬四千相好光明
B34n0193_p0475b20║（禮已重燒香懺悔發願云）
B34n0193_p0476a01║至心懺悔我弟子（某甲）與法界一切眾生現前一念清淨本然
B34n0193_p0476a02║具無量相好光明一切神通自在良由真如妙性不變隨緣成
B34n0193_p0476a03║六尺蕞爾之身棄百千澄清大海聚緣內搖趣外奔逸縱身口
B34n0193_p0476a04║意起貪嗔癡身三口四而無惡不為五逆七遮而無罪不造𥪡
B34n0193_p0476a05║窮九世橫遍六根開八萬四千塵勞之門備八萬四千煩惱之
B34n0193_p0476a06║法自頂至足何處有功德藂林由外及中無非是罪惡園藪業
B34n0193_p0476a07║因不忒果報無差緣薄善而暫徃人天因重愆而終歸惡道不
B34n0193_p0476a08║重佛性埋沒己靈妄來妄徃而徒費精神浪死虗生而毫無利
B34n0193_p0476a09║益然以罪無自性其體本空既不變以隨緣故隨緣而不變悟
B34n0193_p0476a10║之成性固不渉於階差起以成修要必託乎尊勝普賢十行禮
B34n0193_p0476a11║敬為先淨土五門懺悔為最恭聞維衛善逝迦葉如來一性圓
B34n0193_p0476a12║成於曩刼三身普覆於十方示滅度非滅度石像由南海而浮
B34n0193_p0476a13║來非神通現神通寶缽自西天而泛至故知像性即佛量等虗
B34n0193_p0476a14║空三身宛四德無減皈依者福增無量懺悔者罪滅河沙故竭
B34n0193_p0476a15║愚誠向二尊而頂禮五體投地接兩足以翹勤達能禮所禮其
B34n0193_p0476a16║性虗通感之應之不可思議如帝網之千珠瑤天之萬目光光
B34n0193_p0476a17║交映彼彼互融對八萬四千相好之尊設八萬四千至誠之禮
B34n0193_p0476a18║寐滅八萬四千煩惱成就八萬四千度門唯願神通顯示威德
B34n0193_p0476a19║𡨕加使戒定慧清淨以無瑕聞思修精進而不退念念無違法
B34n0193_p0476a20║性塵塵皆見寐光即此凡夫之身堪作菩提之器眾生無邊誓
B34n0193_p0476b01║願度煩惱無數誓願斷法門無量誓願學佛道無上誓願成願
B34n0193_p0476b02║命終時神不亂正念直徃生安養面奉彌陀值眾聖修行十地
B34n0193_p0476b03║勝常樂懺悔發願已一心皈命頂禮
B34n0193_p0476b04║（起身一拜重燒香散華如法旋說云）
B34n0193_p0476b05║南無十方佛　南無十方法　南無十方僧
B34n0193_p0476b06║南無維衛佛　南無迦葉佛　南無諸尊菩薩摩訶薩（或三遍或七遍）
B34n0193_p0476b07║自皈依佛　當願眾生　體解大道　發無上心
B34n0193_p0476b08║自皈依法　當願眾生　深入經藏　智慧如海
B34n0193_p0476b09║自皈依僧　當願眾生　統理大眾　一切無礙
B34n0193_p0476b10║和南聖眾
B34n0193_p0476b11║禮佛儀式釋真可
B34n0193_p0476b12║初念淨法界真言三遍訖即曰乘
B34n0193_p0476b13║佛威神謹誦淨法界真言若干遍惟願承是真言威神波光力
B34n0193_p0476b14║故蕩滌盡虗空界法界十方三世依正二報悉皆清淨以此清
B34n0193_p0476b15║淨業讚歎
B34n0193_p0476b16║三寶觀想
B34n0193_p0476b17║三寶禮拜
B34n0193_p0476b18║三寶即讚即觀即禮畢即曰
B34n0193_p0476b19║南無盡虗空遍法界十方三世一切（達摩佛陀僧伽）耶各一稱一拜
B34n0193_p0476b20║南無千華臺上百寶光中華嚴教主本師釋迦牟尼盧舍那尊
B34n0193_p0477a01║佛（以下俱一稱一拜）
B34n0193_p0477a02║南無東方藥師琉瑠光如來
B34n0193_p0477a03║南無西方極樂世界三十六萬億一十一萬九千五百同名同
B34n0193_p0477a04║號大慈大悲阿彌陀佛
B34n0193_p0477a05║南無當來下生彌勒尊佛
B34n0193_p0477a06║南無藥王藥上菩薩摩訶薩
B34n0193_p0477a07║南無觀音勢至菩薩摩訶薩
B34n0193_p0477a08║南無文殊師利普賢菩薩摩訶薩
B34n0193_p0477a09║南無月光菩薩摩訶薩
B34n0193_p0477a10║南無南嶽慧思菩薩摩訶薩
B34n0193_p0477a11║南無智琬菩薩摩訶薩
B34n0193_p0477a12║南無西天東土歷代傳宗判教併翻傳秘密章句諸祖菩薩摩
B34n0193_p0477a13║訶薩等（三稱三拜）
B34n0193_p0477a14║南無南嶽慧海尊者（以下一稱一拜）
B34n0193_p0477a15║南無七祖讓尊者
B34n0193_p0477a16║南無青原思尊者
B34n0193_p0477a17║南無馬祖一尊者
B34n0193_p0477a18║南無石頭遷尊者
B34n0193_p0477a19║南無天台智者顗大師
B34n0193_p0477a20║南無賢首藏大師
B34n0193_p0477b01║南無慈恩基大師
B34n0193_p0477b02║南無十方現在人天眼目諸大知識諸大法師惟願仗
B34n0193_p0477b03║佛慈光世世道風遠布尊尊福慧昌隆（弟子某甲）仰承
B34n0193_p0477b04║釋迦如來善根力謹代十方三世尊卑檀樾水陸空行天龍八
B34n0193_p0477b05║部幽顯靈聰人王世主州牧縣長師僧父母法友眷屬願于
B34n0193_p0477b06║三寶光中仰仗
B34n0193_p0477b07║三寶威神之力未發菩提心者願發菩提心者已發菩提心者
B34n0193_p0477b08║堅固護法心堅固精進心早出輪迴苦（次念十願一遍拜次念般若心經畢曰
B34n0193_p0477b09║乘）
B34n0193_p0477b10║釋迦如來慈善根力謹誦般若心經一遍回向
B34n0193_p0477b11║十方常住三寶願當今
B34n0193_p0477b12║皇帝萬嵗萬萬嵗發四弘誓願（三經三拜）所誦禮佛一週也
B34n0193_p0477b13║禮佛熏塔小引夏祖訓
B34n0193_p0477b14║嘗聞世尊頂放百寶光明光中出生千葉寶蓮或從面門放種
B34n0193_p0477b15║種光晃耀如百千日意即三十二相之神通乎此相不從眼識
B34n0193_p0477b16║生不從佛生亦不從空生無量光明徧十方界必認為如來三
B34n0193_p0477b17║十二相煑沙成飯終不可得夫性覺妙明本覺明妙含生咸具
B34n0193_p0477b18║佛性各現神通蠅能倒棲此蠅之神通也鳥能排空此鳥之神
B34n0193_p0477b19║通也焦螟之羣飛集于蚊睫蚊弗覺觸也此焦螟之神通也而
B34n0193_p0477b20║何獨疑于佛乎人以習見者為平等以罕者為神通其義實非
B34n0193_p0478a01║有二也吳中維衛迦葉石佛二尊西晉時泛海而來其光明徹
B34n0193_p0478a02║天逾二千餘年予以今四月一日隨懺師諸善信後發心瞻禮
B34n0193_p0478a03║石像熏瑞光墖越二日而迦葉石佛煖回如生人之體塔上光
B34n0193_p0478a04║吐如虹繞亘八日而維衛佛目放光明如𡖖雲爛爛如月輪燦
B34n0193_p0478a05║燦一時檀信閧然羣超驚嘆愛樂良久光乃收人以謂懺誠所
B34n0193_p0478a06║感余曰否佛之無量光明妙德瑩然圓滿十虗寧有方所無論
B34n0193_p0478a07║有像無像有情無情麤為大地細為微塵流光吞吐罔有隔礙
B34n0193_p0478a08║如觀手中所持葉物始知三十二相即是非相是名三十二相
B34n0193_p0478a09║良有以也然則吳中顯瑞非揑目所成亦非燈光圓影不應眾
B34n0193_p0478a10║之見精無從自出雖曰此為懺誠所感也（亦）可旹崇禎嵗次戊
B34n0193_p0478a11║寅孟夏望日佛弟子夏祖訓仲有甫焚香拜書
B34n0193_p0478a12║（知歸子曰次言修諸功德願生彼國者行者既發菩提心當修菩薩行於世出世間所有一毫之善乃至無邊功德悉以
B34n0193_p0478a13║深心至誠回向極樂亦淂名為一向專念不必棄捨有為乃名專念以佛性徧一切處有棄有捨不名念佛故也如觀經
B34n0193_p0478a14║云欲生彼國當修三福一者孝養父母奉侍師長慈心不殺修十善業二者受持三歸具足眾戒不犯威儀三者發菩提
B34n0193_p0478a15║心深信因果讀誦大乘藏進行者如此三事名為淨業大都乘戒俱急生品㝡高次戒急生最隱若有乘無戒多為業力
B34n0193_p0478a16║所牽流入天龍八部鬼神去故知淨土資糧全憑功德功德之基莫先持戒以戒淨則心淨心淨則土淨故維摩語長者
B34n0193_p0478a17║子云汝等便發阿耨多羅三藐三菩提心是即出家是名具足是故不發菩提一切願行無從發起有願無行如瘠土之
B34n0193_p0478a18║材不成菩薩有行無願如泛駕之馬多所適歸行願相資導以念力疾滿菩提徑登極樂中下二肇功德有殊而同發菩
B34n0193_p0478a19║提同一念佛同願徃生故臨終見佛徃生等無差別問臨終見佛為是自佛為是他佛必他佛者心外取佛即成魔業若
B34n0193_p0478a20║自佛者想力所成虗𡚶不實云何徃生荅人我兩㤀自他不異諸佛法身湛然常寂以本願感應道交即自即他無虗無
B34n0193_p0478b01║實惟一真如周徧法界眾生依於業緣幻有牽纏如居屋下不見天日念力誠堅幻緣斯淨如撤屋蔀天日豁然任運徃
B34n0193_p0478b02║生還同本得首楞嚴經曰一切世間生死相續生從順習死從變流純想即飛必生天上若飛心中兼福兼慧及與淨願
B34n0193_p0478b03║自然心朗見十方佛一切淨土隨願徃生故知眾生念力不可思議問前發願言但淂聞名便獲利益此何獨約徃生而
B34n0193_p0478b04║論荅聞名雖獲利益然未得徃生終非究竟以生死未斷故問觀經下品俱係生時積惡末後回心此云惟除五逆謗法
B34n0193_p0478b05║何以不同荅如實回心一念繫佛無不徃生以佛本願力故但障深罪重善友難逢信願難發耳慈照宗主勸人發願偈
B34n0193_p0478b06║云萬法從心生萬法從心滅我佛大沙門常作如是說持戒成無信願不淂生淨土者起無慧眼不識佛深意後世淂聴明
B34n0193_p0478b07║亂心難出離不如念佛好現世無名利行坐不多羅則是阿彌陀發願持戒力回向生樂國如是各持行十中不失一揮
B34n0193_p0478b08║迦金口說彌陀親攝受佛無不實語豈是虗誑言但當自精勤一心求淨土即此念佛心能滅貪嗔癡能為大醫王能為
B34n0193_p0478b09║大寶藏利濟一切人覆護一切眾建寶不取寶回願起三界代我廣流傳作於如來使普願如說行回生極樂國如此誡
B34n0193_p0478b10║言深切明白諸修行人並應信受也）
B34n0193_p0478b11║應天寺禮佛記陸樹聲
B34n0193_p0478b12║先君封編修性不喜浮屠獨好施舍謂觀音大士以慈悲救世
B34n0193_p0478b13║間一切雅意崇奉先世所藏銅像一軀可高三尺中更他氏先
B34n0193_p0478b14║君舁歸瑩堂屬比丘尼燃長明燈一輪以佐薰修朔旦則先君
B34n0193_p0478b15║冠服瞻禮先君已沒像復化去不知所存余每嗟惋是嵗夏午
B34n0193_p0478b16║㓂逼余舍余抱主奔避舟沿吳江過蠡澤入應天寺炷香禮佛
B34n0193_p0478b17║次月十九佛成道日余與家弟德拈香詣寺延佛弟子大比丘
B34n0193_p0478b18║五人宣偈讚佛以慰先靈冀佛慈悲永離怖畏者仍於佛所製絳
B34n0193_p0478b19║紗惟一具永護莊嚴授主僧戒栴持奉旨甲寅六月佛成道日
B34n0193_p0478b20║（知歸子曰無量壽經徃生章右明徃生是時即前丈十方眾生信柴發願回向等願所攝首言一念至心迴向即得徃生行
B34n0193_p0479a01║者誠能一念信入何須更論種種功勳一切眾生流浪生死惟此一念更無二念乃發真歸元成等正覺惟此一念亦無
B34n0193_p0479a02║二念大智度論云行般若波羅密者一念中能散十方一切如恒河沙等三千大千世界大地諸山微塵一念之力不可
B34n0193_p0479a03║思議如是念佛即念是佛即佛是心非內非外無縛無脫𥁞山河大地十方虗空無一芥子許不是無量壽佛現身說法處
B34n0193_p0479a04║乃至離即離非頓入如來大光明藏次言發菩提心大般若經善現言如來常說菩提以何義故君為菩提佛言證法空
B34n0193_p0479a05║義證真如義証實際義証法性義証法界義假立石相施設言說能真實覺最上勝玅故名菩提是知菩提心者諸佛之本
B34n0193_p0479a06║源眾生之慧命纔發此心也成佛道以與佛智不可思議智不可稱智大乘廣智無等無倫最上勝智應故次言一向專
B34n0193_p0479a07║念無量壽佛念佛有二一觀相如觀經云請佛如來是法界身入一切眾生心想中心想佛時是心即是三十二相八十
B34n0193_p0479a08║隨形好是心作佛是心是佛應當一心諦觀彼佛想故佛者先當想像閉目開目見一寶像如𨵻浮檀金色坐彼花上了
B34n0193_p0479a09║了分明見極樂國七寶莊嚴寶地寶池寶樹行列諸天寶幔彌覆其上眾寶羅網滿虗空中具如經說問既是心是佛何
B34n0193_p0479a10║須㬰土地佛執相而求翻成邪道荅此為初機權示方便假渡勝緣成我淨土然即相非相同歸寂滅妙觀自在現量無
B34n0193_p0479a11║餘所以大集經云若欲成就諸佛現前三昧隨所念處即見如來如取清油淨水水晶明鏡用是四物觀己面像善惡好醜
B34n0193_p0479a12║蜀現分明而彼現像不從四物出亦非餘處來非自然有非人造非當知彼像無所從來亦無去無生無滅無有住所菩
B34n0193_p0479a13║薩亦尓即復思惟今此佛者從何而來而我是身復從何出觀彼如來竟無來處及以去處我身亦尓本無出處豈有轉
B34n0193_p0479a14║還如是窮盡細微情思分別豁然無寄頓徹本來是為觀佛中道了義一曰持名問名字性空云何持者即淂徃生荅以
B34n0193_p0479a15║性空故故得徃生若有所得便成繫縛眾生以有所淂心輪轉無盡今此佛名不從想生非和合有即是諸法實相故知
B34n0193_p0479a16║持名功德不可思議然念佛不難一心為難直須念念分明心心絕待如是四威儀中乃至上牀下牀大小便利俱不淂
B34n0193_p0479a17║捨一切是非淂失愛憎喜怒關頭惟一佛名了然超越久久成熟見思自落三昧現前是為念佛究竟了義）
B34n0193_p0479a18║死友社約胡汝淳
B34n0193_p0479a19║夷跖一丘百齡同盡旴𣅿四望萬族沽衣悲夫死者人之所諱
B34n0193_p0479a20║也然而如日之必昃月之必晦終非人所能諱也又何畏死而
B34n0193_p0479b01║怛化為乃無畏是矣非徒言而可也徒言無畏而可者是李青
B34n0193_p0479b02║蓮為聞道之士而陶元亮真不必入遠公之社矣夫一死不畏
B34n0193_p0479b03║而二死浩然曷以竟免于長怖乎青蓮之自歎者曰處世若大
B34n0193_p0479b04║夢何為勞其生似曠矣何不曰所以終日念憬然悟真乘而乃
B34n0193_p0479b05║曰所以終日醉頹然臥前楹也元亮之自挽者曰親戚或餘悲
B34n0193_p0479b06║他人亦已歌似達矣何不曰死去致足樂猥質托神荷而乃曰
B34n0193_p0479b07║死去何道托體同山阿也與彼飲酒食肉名曰癡脂終朝擾擾
B34n0193_p0479b08║竟夜昏昏者其間不能寸孟施舍之視不勝猶勝也能無懼而
B34n0193_p0479b09║已矣古先生原生之所始兆於無明要生之所終歸於大覺于
B34n0193_p0479b10║以先覺覺彼後覺奉無量壽為我導師用持名不亂為我津筏
B34n0193_p0479b11║于是二三智士知所畏計所以無畏者起而締死友之社焉夫
B34n0193_p0479b12║同舟之御風同室之教焚不待仁者而能捐封畛勇力者而能
B34n0193_p0479b13║竭筋骨也古德有云道在用處用在死處店平互砥惟以死字
B34n0193_p0479b14║貼于𩕄頂逮四大不調六氣違害智士相與勉之曰此西歸之
B34n0193_p0479b15║期也于是前逝者誓為劉遺民之接引東林啟香光之首途後
B34n0193_p0479b16║死者若阿難陀之頌七覺意於雙林堅湼槃之正念正信圍繞
B34n0193_p0479b17║佛號悠揚蟬蛻五濁高踞九蓮拂衣即行掉臂不𮨇抗手而謝
B34n0193_p0479b18║同社曰畏之一言小子免矣此亦千古之至樂矣
B34n0193_p0479b19║系約六則（止錄其三）
B34n0193_p0479b20║夫當人之妙湛原無流轉一念偶動則二十五有相隨來也欲
B34n0193_p0480a01║從生後還無生湏於有念中還無念要之獨行易阻必淂同侶
B34n0193_p0480a02║夾持於是乎剏為此社社友嚴擇真知畏死者十二人始事十
B34n0193_p0480a03║八賢為滿義社期定每月初八日先一日齋沐設　西方三聖
B34n0193_p0480a04║像于社前香燭手磬魚子拜具是早辰刻齊集先到者先禮佛
B34n0193_p0480a05║持名眾集啜粥即禮阿彌陀懺法禮竟靜息少須鳴磬集眾念
B34n0193_p0480a06║佛說阿彌陀經一遍誦佛偈旋繞持名五百聲為率念小發願
B34n0193_p0480a07║文禮三拜是為初時次四時止念偈持名禮三拜不誦經及願
B34n0193_p0480a08║文第六時再誦持名竟念雲棲大發願文禮四十八願念是日
B34n0193_p0480a09║已竟法語願生西方偈三皈依三禮訖散去　　　　　　一
B34n0193_p0480a10║非旋繞之時俱要口不離佛名心不離佛念或聲或默淂隨自
B34n0193_p0480a11║意復須痛思自有生來紛紜馳逐皆是增長生死之事惟于今
B34n0193_p0480a12║日得攝正念得賴提挈得㧞苦界安可暫爾悠忽有負良辰善
B34n0193_p0480a13║友聖賢獎勸昏散如至當即照察妄念本空覺知即醒悲呼大
B34n0193_p0480a14║慈發揚哀厲將見百魔退屈三昧立成也
B34n0193_p0480a15║社友患病互相告報輪流看視湯藥扶植正念或至危篤同社
B34n0193_p0480a16║齊集輪流禮懺持名禁止本家眷屬賽神宰殺垂革之際旋繞
B34n0193_p0480a17║念佛預勅眷屬無哭俟持五百聲念大發願文竟始聽孝子舉
B34n0193_p0480a18║哀若同社有不來將護屬纊者是負心違約人也次會不得更
B34n0193_p0480a19║容閑入主社誤重罰千蚨簡中不得更稱同社
B34n0193_p0480a20║病革時同社一日三歌善住頌以醒之頌曰
B34n0193_p0480b01║苦娑婆速止貪貪是娑婆餓鬼緣身非有况家園黃金世界寶
B34n0193_p0480b02║花欄輕衣美膳來自然諸善上人好容顏行樹重重繞流泉歸
B34n0193_p0480b03║去來速止貪
B34n0193_p0480b04║苦娑婆莫懷嗔嗔是娑婆蛇虎因無一法可當情生死由來為
B34n0193_p0480b05║愛憎蓮花世界喜茵蒀念佛念法念聖僧惡言醜貌不見誾飛
B34n0193_p0480b06║行自在如秋雲歸去來莫懷嗔
B34n0193_p0480b07║苦娑婆勿更癡癡是娑婆繫縛資集苦因當斷之緣生緣滅何
B34n0193_p0480b08║足疑常樂我淨有阿彌一聞玅法同金錍阿鞞跋致破見思如
B34n0193_p0480b09║日當空暗𥁞除歸去來勿更癡
B34n0193_p0480b10║禮大悲經懺疏劉道貞
B34n0193_p0480b11║諸佛菩薩為度眾生出現於世一舉一動一法一事種種言說
B34n0193_p0480b12║種種神變無非恒順眾生而作佛事菩薩無眼以眾生為眼菩
B34n0193_p0480b13║薩無手以眾生為手菩薩無心以眾生為心菩薩亦何事之有
B34n0193_p0480b14║其奈眾生妄想執着流轉五道無暫停息自有其手礙諸作用
B34n0193_p0480b15║自有其眼障諸光明自有其心覆諸智慧菩薩眼不耐見從大
B34n0193_p0480b16║寂定中普現色身三昧千手執持千眼觀照宣演秘密陀羅尼
B34n0193_p0480b17║令眾生各得其欲樂而度脫之今讀其所說廣大淨願自成佛
B34n0193_p0480b18║勝果至榮官勝果降伏魔怨及種植果蓏入淨入穢曾無分別
B34n0193_p0480b19║或鉅或細疾獲靈感非特此也菩薩手所執持楊枝華果朱藤
B34n0193_p0480b20║白拂弓矢劍盾諸多器物世問常見常聞入菩薩手悉成玅義
B34n0193_p0481a01║凶害不祥入菩薩手俱為勝善全機大用覿體現前眼聞耳觀
B34n0193_p0481a02║若逢故物如是觀察如是思惟豈特千手千眼而已哉八萬四
B34n0193_p0481a03║千母陀羅臂八萬四千清淨寶目不在菩薩而在我矣此菩薩
B34n0193_p0481a04║示現手眼宣說秘密陀羅尼意也三峯大師身佩宗印耑提向
B34n0193_p0481a05║上一着子烹佛煆祖三乘十二分教視之不啻拭瘡膿紙鬼神
B34n0193_p0481a06║簿何緣有此叚絡索聞徃年𠫵悟之時于音聞中了如幻三昧
B34n0193_p0481a07║復夢乘巨舟泛大海搖撼不定締視見兩龍夾舟奮迅挐攫師
B34n0193_p0481a08║問其故龍作人語云我馬頭龍聞師有珠意將取之師爭執未
B34n0193_p0481a09║定忽於檣桅間見觀音大士寶冠瓔珞放大光明語師汝但持六
B34n0193_p0481a10║字咒心龍當疾去因為師秘說咒義冥符宗旨師從是辯智圓
B34n0193_p0481a11║滿獲大總持說法之暇日持咒願普為法界眾生增廣福慧因
B34n0193_p0481a12║緣盖不小矣頗聞有疑師既稱大禪胡習小果者昔永明壽師
B34n0193_p0481a13║日課一百八事念佛施食曾不休息明教嵩公東林總公俱祖
B34n0193_p0481a14║位杰出或日誦子史或演授圖書湛堂能文處音賦詩皆於別
B34n0193_p0481a15║傳有禪况此秘密陀羅尼即西來心法也耶孟冬陽月大師誕
B34n0193_p0481a16║辰監院某公發願募檀禮大悲懺法推廣師慈普結壽緣十方
B34n0193_p0481a17║上善幸速成之至日嚴淨佛界如法修持觀二大士眉毛撕結
B34n0193_p0481a18║共現神變必有不離道塲而證圓通者矣謹疏
B34n0193_p0481a19║（蓮池大師云漸漸雞皮鶴髮看看行步龍鍾假饒金玉滿堂難免生老病死任汝千般快樂無常終是到來惟有徑路修
B34n0193_p0481a20║行但念阿彌陀佛此傅大士語也正所謂萬般將不去惟有業隨身如何是萬般將不去人生所有言爵金寶屋宅田園
B34n0193_p0481b01║飲食衣服玩愛乃至嬌妻愛子無常到來那一件是將得去者如何是惟有業隨身人生所造諸貪嗔痴業非禮奸淫恣意
B34n0193_p0481b02║宰殺為子逆父為臣欺君尅眾成家陰毒害物種種惡業無常到來這都緊緊隨著你者既然如是若不猛省回頭改惡
B34n0193_p0481b03║從善洗心念佛豈非徒得人身虛生浪死苦哉苦哉我觀世間人以三事列之一極閒人應當晝夜一心念佛二半閒半
B34n0193_p0481b04║忙人應當營事畢即便念佛三極忙人應當忙裡偷閒十念念佛天上人間四生九有皆當念佛奉勸世人何不趁此四
B34n0193_p0481b05║大未作骷髏時早早念佛直待萬般將不去惟有業隨身懊悔無及也○又曰人間天上快樂逍遙皆因廣行善事最緊
B34n0193_p0481b06║最要故曰作福為先若欲高出人天速超生死直登不退則有念佛徃生一門最尊最勝故曰第一偈曰作福不念佛福
B34n0193_p0481b07║盡還沉淪念佛不作福入道多苦辛無福不念佛地獄鬼畜羣念佛兼作福後證兩足尊又云眾生真慧性皆以雜念昏
B34n0193_p0481b08║修慧之要門但一心念佛念極心清淨心淨土亦淨蓮華最上品於中而受生見佛悟無生究竟成佛道（云大德）有生必
B34n0193_p0481b09║有死長短安足論今淂圓僧相平生願已滿常生大歡喜切勿懷憂惱萬緣俱放下但一心念佛注想極樂國上品蓮花生
B34n0193_p0481b10║見佛悟無生還來度一切）
B34n0193_p0481b11║禮懺功德（見竹𥦗隨筆）釋袾宏
B34n0193_p0481b12║姑蘇曹魯川居士為予言有女在夫家夏坐室中一蛇從墻上逐
B34n0193_p0481b13║鴿墮庭心家人見而斃之數日後蛇附女作語魯川徃視則云
B34n0193_p0481b14║我昔為荊州守高歡反追我至江滸遂死江中我父母妻子不
B34n0193_p0481b15║知安否魯川驚曰歡六朝時人今歷隋唐宋元而至　大明矣
B34n0193_p0481b16║鬼方悟死久并知為蛇曰既作蛇死亦無恨但為我禮梁皇懺
B34n0193_p0481b17║一部吾行矣乃延泗洲寺僧定空禮懺懺畢索齋為施斛食一
B34n0193_p0481b18║壇明日女安隱如故懺之　大矣哉
B34n0193_p0481b19║題懺會卷首釋田湛
B34n0193_p0481b20║罪從因緣生亦從因緣滅十方薄伽梵異口同音說我今諦思
B34n0193_p0482a01║惟緣又何從出若生於內心覔心不可得如云外境來外境是
B34n0193_p0482a02║何物毛因皮得生皮無毛不立內外細推之畢竟實叵測空王
B34n0193_p0482a03║作證明願我及一切共入理懺門同登大寂滅
B34n0193_p0482a04║（松江宋徽壁尚木自幼皈依隼提初任縣令值流寇亂被▆先生默坐持咒忽散走他去據云見城堞上有巨人多子而
B34n0193_p0482a05║最終徃倐末可駭也後飲年家及人所我今洒能渴取池水不意扑入深池若有▆之起者（吳覆為述））
B34n0193_p0482a06║（涇寧辛生張文顯受持準提時遭疾及鄰近無不傳染文顯家獨無恙人回祿蔓延鄰人見文顯屋上有似鵲似鳥者旋
B34n0193_p0482a07║繞其上遂風回火熄（新德華述））（平澄縣醫生毛紫函伊父虔奉準提臨省試之夕夢準提佛
B34n0193_p0482a08║頂放光遂得中式（夏大川述））（吳縣李模號灌溪省試石寓杜門持咒七日夜及出人見其
B34n0193_p0482a09║面多神彩無不駭問入涼淂題忽有金光一道亘空而過是日文思泉湧乙丑聯捷嗣誌章程更密每遇長夏閉關三月
B34n0193_p0482a10║年七十餘步願彌旺洵當世之耆英也（沈奇▆述））（▆▆▆士▆▆▆▆▆▆▆▆▆▆▆▆▆▆▆▆▆▆▆
B34n0193_p0482a11║下塵經拽檢不致受殃（自述））（國知三帥圍閩省之建寧　將破有老人至一富貴家謂曰
B34n0193_p0482a12║此城危在旦夕皆在刼數中汝家皈依準提日久須知殺汝家乃白▆將軍也告羅拜苦求必能救護蓋此將軍亦皈依
B34n0193_p0482a13║準提故也至誠破果一日抱首如其言懇之竟獲保全（○林欽吾述））
B34n0193_p0482a14║天池山煆昏散道塲說釋真可
B34n0193_p0482a15║原夫煆昏散之椎輪三世諸佛迭相授受者也第在用之何如
B34n0193_p0482a16║再用之果善捐昏散於剎那扶止觀於大𡨜隕山河於未始有
B34n0193_p0482a17║地蕩身心於無得之鄉斷欲結之利刀資靈軀之正命効見當
B34n0193_p0482a18║人之勇心遊象帝之先本有神珠光明在掌初非他寶價值酬
B34n0193_p0482a19║誰即凡身而證佛身依俗諦而造真諦功高空施德富難量誠
B34n0193_p0482a20║行門人一息昏散清即一息佛一念昏散清即一念佛耳嗚呼
B34n0193_p0482b01║茫茫苦海之中凡有血氣之屬莫不抱靈而頭出頭沒不可勝
B34n0193_p0482b02║計設有一人能於椎輪之下清一息一念昏散成一息一念佛
B34n0193_p0482b03║者若以佛眼觀之則其功德信不可思議况夫多時日者乎蓋
B34n0193_p0482b04║人不貴自反果能反照自己分上昏散自生至死剎那有停息
B34n0193_p0482b05║乎故曰若人靜坐一須臾勝造河沙七寶塔寶塔畢竟化為塵
B34n0193_p0482b06║一念靜心成正覺如或用弗善亦不荒失人天福田是以黑白
B34n0193_p0482b07║賢豪能言者宜游揚讚歎有力宜護持罔給凡道塲所在萬萬
B34n0193_p0482b08║等心助揚之
B34n0193_p0482b09║四月八日王寵
B34n0193_p0482b10║釋迦產西海李耳降東周聖人闡宗技吹萬羣生休俾言佛誕
B34n0193_p0482b11║日供養薄十洲白雀古道塲千載閟神丘右抱虞山陽右枕滄
B34n0193_p0482b12║海流大士現毫端青青樹旌斿鱗翰總蹌舞人靈聿皈投日月
B34n0193_p0482b13║經網戶雲霞粲朱樓建此靈山會浩蕩人天游我師拂淨水廣
B34n0193_p0482b14║陌香塵浮普施一切眾士女填道周而我抱沉瘵龍堂願精修
B34n0193_p0482b15║津梁儻有悟永作逍遙遊
B34n0193_p0482b16║謝伯玉中丞見遺經像王世貞
B34n0193_p0482b17║白馬招提紀漢年即看經像震方傳翻時貝葉雲俱潤禮罷蓮
B34n0193_p0482b18║華月並圓老去一龕居士業悟來雙夾宰官緣靈山儻是相逢
B34n0193_p0482b19║地莫忘金篦導我前
B34n0193_p0482b20║元日懺悔三昧詩四首潘一桂
B34n0193_p0483a01║靈晨肇四序鄉霄煥三辰莊情革麄慮研幾燭痕塵擁誠滿震
B34n0193_p0483a02║旦躋此清慧門榮光挾元氣鬱然賁初春
B34n0193_p0483a03║一身共憂生垂垂凋我年輕舟亂晴海波瀾動如烟禍福不自
B34n0193_p0483a04║布出之者吾身苦端促營鬼永劫成崩淪
B34n0193_p0483a05║上善運靈覺朗然炳津梁空有交映跡驅我之福庭並識雖同
B34n0193_p0483a06║奔智者受天慶推心屏危殆靈貺來無央
B34n0193_p0483a07║朗旦天人清惠唱興自然宛轉玉毫際慈深如欲言繩繩理禪
B34n0193_p0483a08║務不以异物遷末宗獲自㧞金地昭微因
B34n0193_p0483a09║持準提呪說示吳闇之釋法藏
B34n0193_p0483a10║一箇◇（▆）字如竹篦子話頭輥作一團大火聚燒盡身心世界
B34n0193_p0483a11║若有若無若即有即無及非有非無四句都下口不得且又𩀌
B34n0193_p0483a12║脫此四句不淂是則清淨無業禪家謂有體無用浸殺死水中
B34n0193_p0483a13║直須𢀸中得活方有出頭分所以燒盡之後純是清淨圓滿大
B34n0193_p0483a14║月輪相中復起一◇（阿）字此字無中造始一切音聲輪都從中
B34n0193_p0483a15║出止是纔開口便打前是法身之邊此是報身之用故于◇字
B34n0193_p0483a16║中生下悉達腳踏蓮花四面之壇周行各各七步一手指天一
B34n0193_p0483a17║手指地曰天上天下唯吾獨尊總不出◇字面目也從此擴而
B34n0193_p0483a18║大之故于悉達加以寶𠜍着伽黎四面皆正趺坐壇中四面合
B34n0193_p0483a19║一之頂中分十字縫縫中湧出一◇（阿）字放大寶光四面分照
B34n0193_p0483a20║座下千百億葉蓮中各各現出四面釋迦之相弟子圍繞分說
B34n0193_p0483b01║本身之法以上本光灌各各佛頂而諸佛放光亦同注本佛之
B34n0193_p0483b02║頂此一句中具三玄三要而賓主交互則大法已具圓滿無遺
B34n0193_p0483b03║至若每玄每要各出手眼細細顯其作用故于舍那之身轉變
B34n0193_p0483b04║準提之相其相四面四面額中𥪡亞一目此正露三玄三要面
B34n0193_p0483b05║目處也目既𥪡亞不同凡聖二目有光無光唯雙雙起落密中
B34n0193_p0483b06║更密密密之旨見乎說法之印交結于胸具八萬四千微玅作
B34n0193_p0483b07║用其用不出慈威定慧故有十六臂以表之說法印中能以無
B34n0193_p0483b08║畏施于眾生故有施無畏手能截斷一切生死故有持金剛王
B34n0193_p0483b09║手其手不墮諸數而不妨一切數從此出算沙河洛莫不因之
B34n0193_p0483b10║故有數珠手無上佛果從此圓滿故有執果手能破壞一切萬
B34n0193_p0483b11║有故有持鉞手能挽𭣣一切流走故有執鈎手能以三觀摧折
B34n0193_p0483b12║魔怨故有杵手能莊嚴法身及一切王宮殊勝莊嚴求必成就
B34n0193_p0483b13║故有寶縵手其法尊勝無比表表超出故有寶幢手因中歡喜
B34n0193_p0483b14║妙好必至成果無疑故有玅華手其法清淨澡雪故有澡罐手
B34n0193_p0483b15║能縛一切流散故有索手其法圓轉不窮樞軸常中輥輥無礙
B34n0193_p0483b16║故有輪手一音說法不屬文字如云麻三斤乾矢橛等故有音
B34n0193_p0483b17║螺手能以甘露灌諸眾生故有缾手能分事分理廣說五時之
B34n0193_p0483b18║教故有貝葉手以上十六手中各秉慈威等法于一法中細為
B34n0193_p0483b19║各各八萬四千法門如觀世音千手無二故𥪡目中亦具千眼
B34n0193_p0484a01║無二一首三首故亦與千首無二皆于一字種中一棒一喝一
B34n0193_p0484a02║語一默流出無窮三昧也一面既爾四面皆然然後菩薩頂上
B34n0193_p0484a03║湧出◇（唷𠾐）字廣開毘盧閣中華嚴法界于法界中各出◇（吽）字
B34n0193_p0484a04║◇字湧出世間出世間種種萬法萬法皆有◇（▆）字為金剛堅
B34n0193_p0484a05║固不可破壞此字種身手印中流出之旨也次則口中一句伽
B34n0193_p0484a06║陀字字可觧句句不可觧處處皆顯處處皆密凢聖字中不妨
B34n0193_p0484a07║挾帶諸所祈求皆為秘密一句禪語流出五家宗旨無量法門
B34n0193_p0484a08║百千玅義靡所不具此持咒即禪即觀即密即顯之旨也
B34n0193_p0484a09║（寶藏經曰準提菩薩即古空王佛之所示跡也三目十八臂者以顯三藏秘德十八界圓通門也十方如來因持此咒而
B34n0193_p0484a10║證菩提故稱之曰佛母若世間善士至心虔奉則凡有所求皆獲美報明天啟間盛行於▆中常▆尚▆▆嚴▆文靖公
B34n0193_p0484a11║次子也年三十無子澂嘗持準提咒反白衣陀羅尼經且堅守不殺之戒後三妾各生一子多童胞之徵後長洲劉錫元
B34n0193_p0484a12║姚希孟文湛村楊子澄李子木徐凢一諸賢皆結準提社擇蘇城西桃花塢唐六如桃花菴故址闢精舍建壇礼誦遠近
B34n0193_p0484a13║倉然從之以修淨業後楊公二子維斗公幹劉公子名曙字公旦佺凢一名汧宮少詹事明亡後先殉國死姚公子宗典
B34n0193_p0484a14║李子木名模官御史隱居不出偈上善會參四方淨業以終老焉）
B34n0193_p0484a15║持準提陀羅尼說姚希孟
B34n0193_p0484a16║如來出世憐愍眾生以黃葉止啼之術教之作佛意已慇矣然
B34n0193_p0484a17║覺路雖開迷情轉錮空王弗貴而貴簪組性珠弗寶而寶筐篋
B34n0193_p0484a18║雖設蓮華座置七寶莊於其上掉臂不𮨇也如來見此既惡其
B34n0193_p0484a19║淪棄而又憫其愚頑猶家中癡兒嬌女啼呼莫止而黃葉又無
B34n0193_p0484b01║所用於是饑授（之）餌渴授之漿耽樂娛戲授之紙鳶竹馬所以調
B34n0193_p0484b02║養之馴擾之使其漸進於成人而轉入聰明強固之途其道不
B34n0193_p0484b03║得不出此故大乘經典時以富貴壽考歆鼓羣迷使其胡跪捧
B34n0193_p0484b04║誦稽首乞哀似因其愚而愚之而佛法之所謂不可思議者正
B34n0193_p0484b05║如萬花深處天香芬郁凡穿林度樾者雖敝衣垢體不覺自為
B34n0193_p0484b06║沾被至於密部又以如來四十九年所設三乘十二部微妙章
B34n0193_p0484b07║句蘊含於數字中故謂之佛頂又謂之佛心亦謂之佛母十方
B34n0193_p0484b08║如來固從此妙莊嚴路一門超出即有造業眾生起諸惡業自
B34n0193_p0484b09║墜苦趣而真佛種子歷刼不壞者騰騰隱隱與結習神識相為
B34n0193_p0484b10║起伏若提起秘密伽陀隻字半句則自性全體當下具足即諸
B34n0193_p0484b11║佛全體亦當下具足言修則六度𥁞於此三觀盡於此言證則
B34n0193_p0484b12║三十二相八十種好以至四眾皈依人天渴仰皆盡於此自修
B34n0193_p0484b13║自證者譬之醫師有疾檢方自療入山採藥炮製烹鍊備諸苦
B34n0193_p0484b14║辛持誦密教者若遇神醫受萬金良藥服之無間便可却疾永
B34n0193_p0484b15║年此確喻也然此密部皆是諸佛妙心亦為十方諸佛心所護
B34n0193_p0484b16║念如首嚴楞孔雀明王等咒或以為多護法大力鬼神名號凡
B34n0193_p0484b17║受持者宜敬毋狎宜潔毋穢三業未淨轉增辠𮘧而[(厂@((既-旡)-日+口))*殳]公所判
B34n0193_p0484b18║獨有準提陀羅尼以為密部中之圓教持此咒者酒肉男子了無
B34n0193_p0484b19║障礙又有五種法一曰增益凡功名世福皆可祈求無縛律熏
B34n0193_p0484b20║修之苦而有現在福田之報數十年來聞風響應膠序子矜之
B34n0193_p0485a01║徒以此為雲路梯航者十常五六而余每居恒竊嘆謂世之持
B34n0193_p0485a02║呪皆睹末遺本者也人亦知佛法所云三業必曰貪嗔癡乎求
B34n0193_p0485a03║福即貪執着便癡一舉念頃三業具二有求不應怨尤繼之即
B34n0193_p0485a04║嗔心複不免焉其於佛理能絲髮相應否也佛者覺也呪者即
B34n0193_p0485a05║覺之昭昭靈靈可一口噙住一手握定者也𠎥大覺秘密心印
B34n0193_p0485a06║而反為貪嗔癡下種其於呪力得絲毫相應否也夫福報者本
B34n0193_p0485a07║來具足在聖不增在凡不減者也但眾生諐垢交織為業力之
B34n0193_p0485a08║所薄蝕如日月之在沉陰昏雲慘霧環繞其外而失其晃曜之
B34n0193_p0485a09║體曀霾既退則晶暉自復又人有兩目蒙翳者向醫師求光明
B34n0193_p0485a10║藥師曰我有止去翳藥無光明藥此祈福不若㓕辠之證也上
B34n0193_p0485a11║根滅罪者同於七佛見地了知罪性本空斯最善矣而秘密文
B34n0193_p0485a12║句與古佛傳燈諸偈顯密雖殊心光相印况古佛所謂空者須
B34n0193_p0485a13║從無量阿僧祗刼刼刼修持乃能悟入末後一着而纔舉一唵
B34n0193_p0485a14║字便覺混沌水消𨵻浮粉碎大輪燒却殘軀蓮苞結為父母古
B34n0193_p0485a15║德頌云縱造波崙十惡業殺阿羅漢及尊親五逆根本七無遮
B34n0193_p0485a16║應念隨聲並銷滅真言勝力功無量故我稱讚不思議此其懺
B34n0193_p0485a17║除罪障在一彈指頃罪障既空則福報自生故凡持誦者當遠
B34n0193_p0485a18║觀無始以來近觀有生以後所造諸不善業高若須彌宜於此
B34n0193_p0485a19║世受下劣報奇窮淹寒報種種不如意報每作漸愧想懊恨想
B34n0193_p0485a20║悲痛想勇猛精進想冀以滌徃諐而啟令圖又恐業重慧輕獨
B34n0193_p0485b01║仗秘密神咒力一字喝破萬仞鐵圍一聲躍出千尋黑浪狂飈
B34n0193_p0485b02║散皎日昇夜色開宵明出於是戒水徐清定香幽發剎那而六
B34n0193_p0485b03║度完滿呼吸而三觀圓成此神咒之功勳較之持誦經律不可
B34n0193_p0485b04║同年而語矣罪根既淨福緣不𤕤何功名之不得利達之不臻
B34n0193_p0485b05║哉况夫祈求福報者其欲熾其氣燥鬼神揶揄之上帝厭薄之
B34n0193_p0485b06║即諸佛以悲為體未必一一如貪癡所願而懺悔滅罪者其情
B34n0193_p0485b07║哀其志苦鬼神憐之上帝鑒之其為諸佛之所攝受無疑也廼
B34n0193_p0485b08║余更有進於此者顯密圓通所判準提陀羅尼不拘有妻子飲
B34n0193_p0485b09║酒食肉此亦諸佛萬萬不獲已苦心廣開方便誘導眾生使其
B34n0193_p0485b10║漸向菩提之路惟恐律法精嚴繩之愈急去之愈遠耳既非薙
B34n0193_p0485b11║髮披緇自不能無家室絕葷茹淡亦難責之世法中人有此二
B34n0193_p0485b12║事便擯作門外漢則廣大無邊之謂何而國王以下宰官居士
B34n0193_p0485b13║皆不淂叅遶于世尊之前矣然因家室而饕淫漁色槩曰無妨
B34n0193_p0485b14║因酒肉而刀砧鼎俎侈然無忌日則饜其腥羶夜則荒於衽席
B34n0193_p0485b15║而撥片時之緣了一日之課雖與慆湎無知沉淪不返者差覺
B34n0193_p0485b16║有異然謂之種因則可欲敷華植果無有是處且古德以此咒
B34n0193_p0485b17║判作圓教與經中華嚴等而華嚴經所列十地及信住回向諸
B34n0193_p0485b18║大菩薩第乘其最勝願力於人王宰官中行無量饒益作無量
B34n0193_p0485b19║功德不專以枯木寒巗作死心羅漢故曰圓固非若諸天繫情
B34n0193_p0485b20║五欲修羅肆行三毒也末世一泒狂禪徃徃以無礙二字殺天
B34n0193_p0486a01║下人余嘗勸道學持誦者明知此身在無礙大法門中而常若
B34n0193_p0486a02║自處於有礙每思饜飫腥羶之口即是宣揚妙義之口每念荒
B34n0193_p0486a03║淫袵席之身即是端嚴趺坐之身菲薄殊為可憐暴棄亦復何
B34n0193_p0486a04║忍假饒宿因難斷世諦難捐要使日淡日輕尤忌邪淫殺業若
B34n0193_p0486a05║夫綺語造自文人不禁繡腸流出罵詈或非怨毒聊佐斧鉞刑
B34n0193_p0486a06║書至於兩舌妄言鴉張黃鼓散落齒牙終難浣滌未知醍醐灌
B34n0193_p0486a07║口堪救泥犁拔舌如楞嚴經所云人有食五辛菜者縱能宣說
B34n0193_p0486a08║大乘經咒諸天鬼神嫌其臭穢不樂親附若以語言變亂自非
B34n0193_p0486a09║顛倒造作者此其五辛出自喉吻願同學持咒人毋使諸天噦
B34n0193_p0486a10║嘔也廼余又有進於此者人知修最勝因證無上果必從止觀
B34n0193_p0486a11║定慧中來是矣即區區世福非慧不生非定不發而持呪之精
B34n0193_p0486a12║義入神處正非徒琅琅其音又非徒默默其想也其妙在二六
B34n0193_p0486a13║時中常將數字循環不斷如一寶輪旋轉胸次即或一日紛劇
B34n0193_p0486a14║偶失常課若能隨時接續不成間歇要使心入呪呪入心如水
B34n0193_p0486a15║中鹽色中膠久久和合當每日課誦時必須焚香禮佛韃扉獨
B34n0193_p0486a16║坐身心同𡨜耳目雙遣儼如坐禪止靜止矣乃入觀門觀梵字
B34n0193_p0486a17║觀法界觀菩薩手中執持觀自己法身禮拜種種觀已乃結印
B34n0193_p0486a18║持結印雖專而心懸數目未免有這個在至一百八遍後或掐
B34n0193_p0486a19║數珠持或散持鼻息徐收臍輪自轉凝神諦聽得返聞自性之
B34n0193_p0486a20║妙各之不持而持又持於無可持有時忽然一空不知呪何處
B34n0193_p0486b01║身心何處此時境界淺言之則曰塵勞暫歇若得時時現前其
B34n0193_p0486b02║去初禪當不遠也只延未能成熟如優曇花偶一現耳（咦）莫教
B34n0193_p0486b03║明月雲端去卻來大地覔山河今日髮僧滿盤托出又為𭮨公
B34n0193_p0486b04║添多少註脚增多少葛藤也
B34n0193_p0486b05║（吳江袁了凡訪雲谷禪師於棲霞与雲谷坐對一室三晝夜不瞑雲谷曰子晝夜中不起𡚶念入道不難也因為䟽發己
B34n0193_p0486b06║過於佛前誓立功行三千以自贖雲谷投以功過格使逐日標記教以隼提咒謂事天立命須於何思何慮時實信天人
B34n0193_p0486b07║合一理於此起善行是真善行於此言感通是真感通孟子論立命曰夭壽不二修身以俟之曰夭壽則一切順逆該之
B34n0193_p0486b08║矣曰修則一切過惡不容姑忍矣曰俟則一切覬覦一切將迎皆當薙絕矣到此地位纖毫不動求即無求不離有欲之
B34n0193_p0486b09║中直造先天之境汝今未能但持準提咒無令間斷持之純熟持而不持不持而持日用應緣念頭不動則靈驗矣了凡
B34n0193_p0486b10║初字學海是日更字了凡自後終日兢兢暗室獨處戰惕倍至遇人憎毀橫逆恬然容受不校也）
B34n0193_p0486b11║咒室為錢居士賦釋通潤
B34n0193_p0486b12║孤室駕天倪遙空入望低蓽門塗月露桂棟出烟霓窄徑廻蒼
B34n0193_p0486b13║蓧飛階挂綠羨鮮飈時拂蕩靈氣日萋迷有客遵明誡潛心課
B34n0193_p0486b14║準提夢常依杵㦸身若傍狻猊密密花間誦遲遲樹下棲青天
B34n0193_p0486b15║禽鳥駐深夜鬼神啼佛母臨千界醍醐注百谿修羅俱斂轡釋
B34n0193_p0486b16║梵各分蹊彈古經三合歸功在一齊珠雲團寶蓋壁綵浴香泥
B34n0193_p0486b17║業海深能渡玄宮立可躋更須乘妙力隨處握金𲇚
B34n0193_p0486b18║（文季美云佛在心不在口經在義不在文故念字從心中峯禪師云心中有佛將心念念到心生佛亦忘是也世人漠漠
B34n0193_p0486b19║禮拜哺哺終日乃讀佛非念佛也善乎宋江民表念佛方便文曰世出世間之法欲淂成辦省力莫若繫心一緣即如稱
B34n0193_p0486b20║念阿彌陀佛有巧方便無用動口不出于聲微以舌根敲擊前齒心念隨應音聲歷然聲不越竅聞性內駐心印舌機機
B34n0193_p0487a01║抽念根從聞入流返聞自性是三融會念念圓通久久遂成惟心識觀若是利根人念念不生心心無所六根悄然諸識
B34n0193_p0487a02║消除法法全真門門絕待瞥尔遂成真如實觀至初機後學一心攝念如來即營辦家事種種作務不自不相妨碍都攝
B34n0193_p0487a03║六根淨念相繼不間斷融會真如同一法性不過旬日便成三昧所謂自心作佛自心是佛自心見佛必定成佛也幻身
B34n0193_p0487a04║盡時此性不成一剎那請佛土現前此是念佛了義）（虞淳熙字長孺或問如何念佛曰提醒正念相　續不斷而
B34n0193_p0487a05║已念佛者念覺也自覺覺他覺滿曰佛念念不常覺而念念常迷可乎氏止邦幾島二邱隅不止至善之地而止不善之
B34n0193_p0487a06║地乎百十方便只一知字學人修道專求出故生死念念無量光何不可入佛知見念念無量壽有何生死不可出離乎）
B34n0193_p0487a07║念佛頌釋大香
B34n0193_p0487a08║心口俱不佛三途受苦極口佛心不佛善惡依然積心佛口不
B34n0193_p0487a09║佛凡情莫能測口佛心亦佛西方唾手得
B34n0193_p0487a10║庚辰春期大鈔觧制釋明河
B34n0193_p0487a11║勘破難言只歎奇父雖憐憫奈兒癡請看華藏為何物但問身
B34n0193_p0487a12║心是阿誰出海自高唯有拜入門相見更無疑清凉虎項探消
B34n0193_p0487a13║息縛觧金鈴似不知
B34n0193_p0487a14║講無傳受問無從九會如苞剝一重小出何妨寬慧苑大弘偶
B34n0193_p0487a15║爾似圭峯法門上足方乘願天鼓同心又在冬暫別重來山下
B34n0193_p0487a16║路白雲青山不時鐘
B34n0193_p0487a17║前僧錄司左善世蘧菴和尚茶（毘）釋文琇
B34n0193_p0487a18║轉無上法輪於吳中如日當午罄無側影提毘盧正令於輦下
B34n0193_p0487a19║猶風吹水自然成紋鎔凡鍛聖只在剎那入死超生如同遊戲
B34n0193_p0487a20║大眾還知蘧菴和尚平生妙用處麼縱橫手面與人別拈出蒿
B34n0193_p0487b01║湯便是茶
B34n0193_p0487b02║為達觀大師舉火釋德清
B34n0193_p0487b03║性大真空性空真火狹路相逢定沒處躲恭唯紫柏尊者達觀
B34n0193_p0487b04║大和尚偶來人世誤落塵寰赤力力脫盡娘生布衫光爍爍露
B34n0193_p0487b05║出本來面目荷擔正法純鋼鍊就肩頭徹底為人生鐵鑄成肝
B34n0193_p0487b06║瞻死生路上直徃直來今事門頭半開半掩六十餘年松風水
B34n0193_p0487b07║月襟懷千七百則兔角龜毛拄杖饒他末後風流未免藏頭露
B34n0193_p0487b08║尾撇下贜私誰料落在憨山道人手中今日特為人天眾前當
B34n0193_p0487b09║陽拈出大眾還見麼（以火把畫○相云）拄杖挑開雙徑雲通身涌出光
B34n0193_p0487b10║明藏珍重諸人着眼看這回始信無遮障
B34n0193_p0487b11║雪夜為達觀大師秉炬釋圓澄
B34n0193_p0487b12║達大師大師生前好惡相半滅後是非兩㤀天人已失依怙
B34n0193_p0487b13║四眾永沒舟航大地一時變白松濤徹夜顛狂吹散許多障礙
B34n0193_p0487b14║𥪡起無上法幢大師來也在甚麼處在山僧筆尖頭上放光那
B34n0193_p0487b15║知音底搥胸呌屈那不知音底徒自悲傷偈曰
B34n0193_p0487b16║石火光中着腳電光影裡翻身當塲燒却皮袋踏碎毘盧項𩕳
B34n0193_p0487b17║露出本來面目千聖莫有知名只觧自問自諾休言無臭無聲
B34n0193_p0487b18║戲為達觀和尚下火偈拈其語為起句鍾惺
B34n0193_p0487b19║世法如此久住何為（咄）自了漢爾來為誰靡寄不去靡去不辭
B34n0193_p0487b20║三負逋二舍宅何之僉云勇决撒手當機懷寶走疾遲則或知
B34n0193_p0488a01║漸遠安步諒莫我追添薪颺燼一夥鈍師厥有憨公名憨則宜
B34n0193_p0488a02║幸無眼質此頑皮牢籠一世宥遁盡歸冤頭債主對面難欺賊
B34n0193_p0488a03║後安弓我言似遲肯來明此證佐在茲不然牛馬多生無期灌
B34n0193_p0488a04║灌告爾是大慈悲
B34n0193_p0488a05║此偈似屬翻案語近喝謗然實悲其燈之不傳也達師聞此
B34n0193_p0488a06║當為慟哭亦吳康虞居士轉致澹居憨山二道人
B34n0193_p0488a07║代憨公與達師下大偈陳繼儒
B34n0193_p0488a08║這四大非四大眾生未死病先來這漢十年無破敗不𡚶言舌
B34n0193_p0488a09║不懷不𡚶聽耳不懷不𡚶視眼不壞不𡚶動身不壞不弄精魂
B34n0193_p0488a10║不揑怪這回方見真持戒要與人天插箇標何妨牢獄還些債
B34n0193_p0488a11║咄債已還有甚待端端坐待老夫來打破從前舊皮袋一道神
B34n0193_p0488a12║光火電飛風流鐵漢今疎快
B34n0193_p0488a13║為穎夷可上座舉火釋法藏
B34n0193_p0488a14║記婁江狹逢一條窮命斷飛蓬而今始觧還讐報伸出雙趺烈
B34n0193_p0488a15║燄中青芝可上座根託三槐枝分紫柏慧壽菴中被老漢柏殺
B34n0193_p0488a16║狗子三峯室內逼上座剖合三玄趁出虞山欽承喝石擲拄杖
B34n0193_p0488a17║劃斷錢塘三折拖草鞋踏破西湖六橋弄盡精魂拖達摩皮履
B34n0193_p0488a18║拈來後句翻船子破舟即今被老漢勘破了也以大把打圓相
B34n0193_p0488a19║擲下云這回盡底掀翻去為馬為牛大一團
B34n0193_p0488a20║為梵伊致上座下大
B34n0193_p0488b01║泥牛入海未見端倪金佛下鑪聊通一線今朝狹路相逢拈出
B34n0193_p0488b02║一團火燄致上座見不見喝一喝良久厲聲云秋風吹盡一堆
B34n0193_p0488b03║灰各各回頭各自面擲下火把
B34n0193_p0488b04║茂林律師掩龕釋廣印
B34n0193_p0488b05║茂林何處覔滿目是青山藏身門裡事身裡出門難恭惟龕中
B34n0193_p0488b06║明故報國堂上茂林律師之靈惟靈彌陀菴中初離塵俗夫人
B34n0193_p0488b07║[田*(崖-山)]畔始聽經王從是說法霈如雲雨兼之持律皎似氷霜今日
B34n0193_p0488b08║因正果正捨生滿室異香雖是塵塵華藏懸知定在西方（咦）沒
B34n0193_p0488b09║蹤跡處莫藏身推出虛空掩上門
B34n0193_p0488b10║志光居士火（吳士）
B34n0193_p0488b11║以火打圓相云姑蘇水天目山總是維摩不二關烈燄光中回
B34n0193_p0488b12║首處依稀彷彿似人間
B34n0193_p0488b13║（右載高峯語錄小佛事中）
B34n0193_p0488b14║周妓下火文龔明之
B34n0193_p0488b15║崑山有一名倡罔其姓後係郡中籍張紫薇作守時周忽暴死
B34n0193_p0488b16║道川適訪紫薇公因命作下火文云可惜許可惜許大眾且道
B34n0193_p0488b17║可惜許箇甚麼可惜巫山一叚雲眼如新水點鋒唇昔年繡閣
B34n0193_p0488b18║迎仙客今日桃源憶故人休記醜奴兒怪劍便須抖擻好精神
B34n0193_p0488b19║南柯夢斷如何也一曲離愁別是春大眾還知歿故某人向甚
B34n0193_p0488b20║麼處去向這裡分明會得驀山溪畔芳艸渡頭處處六么花十
B34n0193_p0489a01║八其或未然與君一把無煙火燒𥁞千愁萬恨心
B34n0193_p0489a02║愚菴及禪師語錄中一條
B34n0193_p0489a03║吳江張伯琮薦母請對靈小叅師云通上徹下逈絕羅籠匝地
B34n0193_p0489a04║普天了無眹迹不是心不是佛不是物三乘由之而建立五性
B34n0193_p0489a05║自此而區分可以起死回生可以轉凡成聖可以拔苦與樂可
B34n0193_p0489a06║以轉女成男可以回三毒為聚淨戒轉六識為六波羅蜜回煩
B34n0193_p0489a07║惱為菩提轉無明為大智如是則成法破法皆名涅槃智慧愚
B34n0193_p0489a08║癡通為般若盡十方世界是惟心淨土盡十方世界自本性彌
B34n0193_p0489a09║陀盡十方世界是大觧脫塲盡十方世界是妙莊嚴域無邊剎
B34n0193_p0489a10║境自他不隔於毫端十世古今始終不離於當念教中道一念
B34n0193_p0489a11║普觀無量刼無去無來亦無住如是了知三世事超諸方便成
B34n0193_p0489a12║十力淑真安人與麼會得便知四十九年前由此一念而生生
B34n0193_p0489a13║所生人間天上任縱橫四十九年後由此一念而滅滅亦非滅
B34n0193_p0489a14║千江有水千江月生滅二圓離紅爐飛白雪正甚麼時諸人還
B34n0193_p0489a15║知淑真安人歸根得旨底消息麼𥪡拂子看看無量壽世尊即
B34n0193_p0489a16║今在拂子頭上現無量廣大神通放無量妙寶光明奏無量妙
B34n0193_p0489a17║寶音樂散無量妙寶香花樹無量妙寶軒蓋與我淑真安人並
B34n0193_p0489a18║駕齊驅擕手同歸極樂世界去也可謂殊勝中殊勝奇特中奇
B34n0193_p0489a19║特顧左右云天碧太湖三萬頃分明八德蕅花池
B34n0193_p0489a20║對靈（載三峯漢月藏禪師語錄）
B34n0193_p0489b01║周安期安仁安石居士請對靈陞座師喝一喝云春風不貼肉
B34n0193_p0489b02║又喝一喝云曉起略添衣又喝云偶爾移鞵去寒吹半面皮若
B34n0193_p0489b03║人會此三喝便會得此三句會得此三句便會得此三喝會得
B34n0193_p0489b04║也成佛不會得也成佛只為不會得所以成佛正為會得所以
B34n0193_p0489b05║成佛何故東土西天兩腳踏斷佛與眾生不勞思筭十方黑暗
B34n0193_p0489b06║一旦迸開赤日金波蓮花出現今日周母楊大夫人十週偶遇
B34n0193_p0489b07║老僧一喝直下領荷徑生西方底時節諸人要會時節麼喝一
B34n0193_p0489b08║喝云一聲漁父歌聲斷烟水茫茫十萬程
B34n0193_p0489b09║（知歸子明歸趣篇云欲明佛法歸趣當知因緣不離法性法性本空我佛眾生三無差別由此起信是無信信由此起願
B34n0193_p0489b10║是無願願由此起念是無念念由此起行是無行行云何為無信信華嚴經曰佛子何等為菩薩摩訶薩信藏此菩薩信
B34n0193_p0489b11║一切法空信一切法無相信一切法無願信一切無作信一切法無分別信一切法無所依信一切法不可量信一切法
B34n0193_p0489b12║無有上信一切法難起越信一切法無生若菩薩能如是隨順一切法生淨信已聞諸佛不可思議心不怯弱一向堅信
B34n0193_p0489b13║入佛智慧無邊無盡不增不減不生不滅不進不退不遠不近無知無捨得此信已心不退轉心不雜亂隨順一切如來
B34n0193_p0489b14║善根出生一切諸佛方便是名菩薩摩訶薩信藏首楞嚴經文殊言我真文殊是無文殊若有是者則二文殊心佛亦尔
B34n0193_p0489b15║我真無量無是無量如是之信方為淨信無量壽經言知一切法悉皆𡨜滅聞甚深離心不疑惧是則為無信信云何為
B34n0193_p0489b16║無願願大般若經佛言諸菩薩具最勝覺雖能受行如是深法而於其中不求果報何以故於自性無動故善現言能於
B34n0193_p0489b17║何事自性無動佛言能於一切法無性自性無動何以故諸法自性即是無性思益經網明言菩提性即是一切眾生性
B34n0193_p0489b18║眾生性即是幻性性即是一切法性於是法中我不見有利不見無利若有菩薩希望功德利而發菩提心者不名發大
B34n0193_p0489b19║乘也問一切法既無功德利無量願王從何建立荅從一切眾生心而建立一切眾生性本清淨至地獄餓鬼諸惡道苦
B34n0193_p0489b20║清淨心中本不可得是知眾生常住極樂時於夢中幻有娑婆幻夢醒時娑婆安在本無可厭亦何所欣但以清淨心而
B34n0193_p0490a01║回向佛耳無量壽經言覺了一切法猶如幻夢响滿足諸妙願必成如是剎是則名為無願願云何為無念念華嚴經觧
B34n0193_p0490a02║脫長者告善財言我若欲見安樂世界阿彌陀如來隨意即見彼如來不來至此我身亦不徃詣於彼知一切佛猶如影
B34n0193_p0490a03║像自性如水知一切佛所有色相以及自心悉皆如幻知一切佛及與我心悉皆如夢悉皆如响如是念佛即念是佛更
B34n0193_p0490a04║無別佛即佛是念更無別念無量即是念之體念即是無量之用一如心心𡨜滅佛佛全彰圓覺經云眾生本來成佛是
B34n0193_p0490a05║則不離當處步步華臺何待他生塵塵淨剎無量壽經言住深定門悉睹現在無量諸佛一念之頃無不周徧是則名為
B34n0193_p0490a06║無念念云何名無行行華嚴經曰菩薩於如是𡨜滅微妙甚深最勝法中修行時亦不生念我現修此行已修此行當
B34n0193_p0490a07║修此行不著蘊界處內世間外世間所起大願諸波羅密及一切法皆無有着何以故諸法無二無不二故金剛般若經
B34n0193_p0490a08║亦云莊嚴佛土者即非莊嚴是名莊嚴問既一切法不可得者何用莊嚴佛土荅一切法不可得所以莊嚴佛土若有一
B34n0193_p0490a09║法可得則佛與眾生各有自性）
B34n0193_p0490a10║對靈（瑞光徹禪師法語佛者通達錄）
B34n0193_p0490a11║八月晦前一日吳江周安期居士請對靈開示師乃陞座𥪡起
B34n0193_p0490a12║拂子云這個通上徹下普天匝地了無剩跡不是心不是佛不
B34n0193_p0490a13║是物若能箇裡一念回光便同本得所以道一念普觀無量刼
B34n0193_p0490a14║無去無來亦無住如是了知三世事超諸方便成十力今晨佛
B34n0193_p0490a15║弟子周永年為亡室沈氏命山僧對靈開示沈孺人主來德性
B34n0193_p0490a16║溫良治家有則一身清淨又無女業孝順翁姑撫憐子息臨命
B34n0193_p0490a17║終時念無挂礙自在逍遙猶如蟬蛻如是看來且道沈孺人即
B34n0193_p0490a18║今在甚麼處安身立命擊拂子云漚生漚滅還歸水雲去雲來
B34n0193_p0490a19║空本聞欲識孺人歸向處香分菡蓞大開顏下座
B34n0193_p0490a20║（同異熾然成敵兩立佛不度眾生眾生不成佛惟一法不可得圓滿覺塲緣起無朕本際不動佛事繁具是知諸佛示現實
B34n0193_p0490b01║本無現眾生求生實本無生無現而現佛即眾生無生而生眾生即佛無量壽經云譬如幻師現眾異像為男為女無不
B34n0193_p0490b02║變本學明了在意所為是則名為無行行以上如是之法實萬善之總門一乘之了義菩薩以之嚴淨國土詣佛以之圓
B34n0193_p0490b03║證菩提法性如然羣經共讚是固本來具足更須方便加功都攝六根全提一念了得即心即佛自知非心非佛再釋經
B34n0193_p0490b04║文用資廣勸○知歸子曰無量壽經云諸有眾生聞佛名號信心歡至心回向又云明信佛智乃至勝智等是盖無量壽
B34n0193_p0490b05║佛所有願力功德智慧神通圓同太虗廓周沙界非計可測非情可量若人聞是經决定信入不驚不怖不畏當知是人
B34n0193_p0490b06║已於無量佛所深種善根當得不退轉於阿耨多羅三藐三菩提故知入此門中信為第一毘婆沙云若人種善根超則
B34n0193_p0490b07║華不聞信心清淨者華開則見佛是也主一切行門從願而起願如良苗非苗不實願如良導非導不行然心有廣狹故
B34n0193_p0490b08║願有大小惟称法界量而發心者方具諸菩薩無量行願華嚴經普賢告善財言欲成就如來功德門者當修十種廣大
B34n0193_p0490b09║行願一者礼敬諸佛二者称賛如來三者廣修供養四者懺悔業障五者隨喜功德六者請轉法輪七者請佛住世八者
B34n0193_p0490b10║常隨佛學九者恒順眾生十者普皆迴向惟十願是曰願王一切菩薩從比起行直立成佛然其間有一總持門能使所
B34n0193_p0490b11║願述得成就不離無量壽佛求生西方普賢偈曰願我臨欲命終時盡除一切諸障礙面見彼佛阿彌陀即得徃生安樂
B34n0193_p0490b12║剎我既徃生彼剎已現前成就此大願一切圓滿盡無餘剎樂一切眾生界又無量壽經云一向專念無量壽佛乃至十
B34n0193_p0490b13║念一念念於彼佛者是首楞嚴大勢至言無量光佛教我念佛三昧如子憶母若眾生心中憶佛念佛現前當來必定見
B34n0193_p0490b14║佛般若經佛言法界一相繫緣法界是名一行三昧若善男子善女人欲入一行三昧應處空間捨諸敬意不取相貌繫
B34n0193_p0490b15║心一佛專称名字隨佛方所念念相續如是入一行三昧盡知恒沙諸佛法界無差別相以上上經具明念力之不可思議
B34n0193_p0490b16║如此是知一念十念乃至一向專念無量壽佛隨眾生心念念出現眾生能一念念佛者即一心清淨一心清淨即一身
B34n0193_p0490b17║清淨一身清淨即多身清淨多身清淨即一世界清淨一世界清淨即世界清淨以及恒河沙數世界清淨臨命終時見
B34n0193_p0490b18║佛徃生自性自度是心作佛故）
B34n0193_p0490b19║施食旨槩釋法藏
B34n0193_p0490b20║不叅禪無以悟入不悟入無以深入法門入法不盡何以忘法
B34n0193_p0491a01║忘法不了何以作用非作用無以相應不相應極何以利生利
B34n0193_p0491a02║生多門凡一門中皆具已上七事予嘗于𦦨口施食一法見之
B34n0193_p0491a03║其法名曰瑜伽梵語瑜伽此云相應以身口意三業與所悟之
B34n0193_p0491a04║法相應故能大用現前興廣利道蓋名稱其實也大凡叅禪在
B34n0193_p0491a05║于徹悟悟道須徹宗旨旨一透則無量差別法門皆同其旨
B34n0193_p0491a06║趣故施食一法從體起用只在○此中具◇（𠶹哩）字之心體體上
B34n0193_p0491a07║現金色◇（𠽾[口*(隆-一)]）字之華嚴法界界界化成宮殿以合大千國土但
B34n0193_p0491a08║○此體不易到得故先從◇◇字從頂臍兩頭坐斷手到心到
B34n0193_p0491a09║心到以點淨法界法界者具法之界也法界既淨其體已具而
B34n0193_p0491a10║未得其用故以花米觀成為諸法之種然法有主賓慈威而已
B34n0193_p0491a11║故以鈴談以杵用威賓主並運建立道塲一切音樂皆說法之
B34n0193_p0491a12║正語盖出於鈴也於鈴悟得便觧呪語於杵悟得便觧咒力不
B34n0193_p0491a13║思議事於此成矣欲成最上法須從十二因緣入大乘無性之
B34n0193_p0491a14║門入其初門便從無性緣生入菩薩雙照雙遮輥入佛地故五
B34n0193_p0491a15║方丘佛顯法界之主以達法界界界地成本是性中淨土廣以
B34n0193_p0491a16║正語立聲之觀音震之以六字心咒咒之於法界之無量界中
B34n0193_p0491a17║拈示一界以見大意然界從○此出此中一念作用之動便為
B34n0193_p0491a18║風輪動則流注故為水輪流極必堅故為金輪堅極必濁故為
B34n0193_p0491a19║土輪故建立輪圍鐵圍大須彌小須彌四大洲八輔洲粟散洲
B34n0193_p0491a20║上覆眾寶傘下立尊勝幢而輪王八寶是焉日月星天具焉此
B34n0193_p0491b01║金剛地從真性中之勝金剛地基於◇（吽）字湧出者也豈無明
B34n0193_p0491b02║建立者哉於此性地上一一從花米中拈出宮殿園林池沼傘
B34n0193_p0491b03║蓋幢旛等物皆自性法中流出以為供眾所有香花燈塗果樂
B34n0193_p0491b04║以表六波羅蜜為作大用以鈴杵之正語遍告○此中即正語
B34n0193_p0491b05║中拈出三毒鼓為三光大輪拈出寶錯為如意種子於○此中
B34n0193_p0491b06║想黃色◇（得浪）字放出黃光以表正中利益之色照拂有情一念
B34n0193_p0491b07║回光本字變成寶生佛手結施印持寶錯廣成施益凡欲施益
B34n0193_p0491b08║施心即是障緣必當以殺佛殺祖手叚除之故光以三光火燒
B34n0193_p0491b09║一遍而入空然空亦障也故雙金剛之毒拳正交放火再燒之
B34n0193_p0491b10║然空盡亦障也復以外乂交力之火燒之空盡既了了亦了在
B34n0193_p0491b11║非障而何故以金剛內𦦨燒之大凡一法立便有四句法之魔
B34n0193_p0491b12║須用四句法之力火燒之始見本體之大○相此相本從◇（嘰哩）
B34n0193_p0491b13║心出◇無心皆從心中一念◇（𠽾[口*(隆-一)]）字種成就法界故曰於空性
B34n0193_p0491b14║中想[口*(隆-一)]〃𠽾[口*(隆-一)]〃〃然𠽾[口*(隆-一)]無始而無始之音從◇◇來◇◇
B34n0193_p0491b15║尚無無中生有故萬法從◇（吽）而出故成十分世界以流出花
B34n0193_p0491b16║香等也然此花香等從◇（吽）字起◇字須竭不可到之天天固
B34n0193_p0491b17║有母母有四臂雙起雙落上二棒花下二輪交妙在四臂較交
B34n0193_p0491b18║雙開雙結了不可得而成此法豈凡夫心識能到者哉到不得
B34n0193_p0491b19║處力用嚴重故有◇（唵）字力用始全而◇之法界備矣故上卷
B34n0193_p0491b20║諸法不過細顯大輪明王中事耳其印外指交而內指向外藏
B34n0193_p0492a01║正顯此法界之密也然此法界既成則界中之心佛出現故以
B34n0193_p0492a02║雙金剛之毒拳前後四指力交此心之密處也密處微動◇（𠶹哩）
B34n0193_p0492a03║放光至色究竟處諸本身智觀音未易我色身此見心光照徹
B34n0193_p0492a04║諸色凡一色上必至究竟謂之事究竟處此即我本身觀音也
B34n0193_p0492a05║請來易我身者我非我矣竟承當自己起觀音慢自己為大法
B34n0193_p0492a06║界王即盧舍那位通身坐自在般若中故默念心經而我坐下
B34n0193_p0492a07║有大蓮花千百億葉葉葉有佛出現各各化佛統諸弟子護神
B34n0193_p0492a08║面面向我我身四面面面向佛主伴同會然諸佛即我化身故
B34n0193_p0492a09║觀音放光以請諸佛也佛至則伸六供以供養之此普賢行也
B34n0193_p0492a10║乃還頂結之心以為供獻表敬田也纔興供心即心魔也故仍
B34n0193_p0492a11║以三尖二印燒之以變空之無相奉之皆不出◇◇（呻菴）者也雖
B34n0193_p0492a12║已變空未入禪定猶属見慧之福須入聞思修定以圓大慧故
B34n0193_p0492a13║於定中閉目澄心觀想身中於肉團心尖上想一紅色◇（𠽾[口*(隆-一)]）字
B34n0193_p0492a14║變成八葉雜色蓮花以表八識花上現出自在菩薩為無礙心
B34n0193_p0492a15║王菩薩左手執花右手作花葉開勢言因果事理互為遮顯以
B34n0193_p0492a16║度土也此花即識自佛之上別出心花此人人固有者故菩薩
B34n0193_p0492a17║思惟有情眾生各具此花個個本來成佛未嘗不悟以此觀之
B34n0193_p0492a18║則法界本來清淨豈有惑染人人識心情想之中每一識具一
B34n0193_p0492a19║如來凡夫心識各有如來則動心亂想何曾不定故八如來皆
B34n0193_p0492a20║向心王一齊入定光明朗照其華雖眾生心中之小者然皆與
B34n0193_p0492b01║佛不異故其華漸舒各各量周法界眾生之花同佛海會皆為
B34n0193_p0492b02║一心無自無他以自心不移而愍眾生故眾生之花蒙自之照
B34n0193_p0492b03║而脫苦惱皆同我心矣其所舒之花漸收卷其法界而同己量
B34n0193_p0492b04║卷之藏密故復結自在觀音之印既歸一身則四處加持先以
B34n0193_p0492b05║◇（唵）字加口次以◇（吽）字加頂以◇（得𫬠）字加臍以◇（𠶹哩）字加心
B34n0193_p0492b06║復以◇（阿）字加喉卷至一心又於身分口頂心臍一一堅固此
B34n0193_p0492b07║定之極則非可到之境界也入此定時成不思議力堪破地獄
B34n0193_p0492b08║之鐵圍堅固黑暗矣其印則鐵圍堅固之象而又即入定堅固
B34n0193_p0492b09║之象非有二也將破地獄而觀音作大威勢渾身赤色舌尖印
B34n0193_p0492b10║指心口放三處赤光以二手金剛拳下勾上竪作破獄勢加持
B34n0193_p0492b11║密咒光觸地獄地獄頓破以眾生三業妄造此獄今以三業真
B34n0193_p0492b12║正法力震而摧之霍然而殞矣亦非有二也然而地獄即佛心
B34n0193_p0492b13║也豈無主者耶故獄破而地藏出作五供養供地藏畢則轉前
B34n0193_p0492b14║赤色威光而為白色悲光從左手◇（𠶹哩）字中放光勾引六道至
B34n0193_p0492b15║道塲中遶佛三匝禮退其壇分六處安處之既安處之乃以堅
B34n0193_p0492b16║固印上大悲心字中出光入六道項令其遍身罪霧蒸現既現
B34n0193_p0492b17║其罪狀結成罪山乃以青綠動轉色之觀音於雙指金色◇（怛囉）
B34n0193_p0492b18║◇（吒）字摩動之一聲摧碎其山如微塵相似其不轉之定業非
B34n0193_p0492b19║斷所知障之心不能盡空故以心月中◇（𠶹哩）印上出青色光照
B34n0193_p0492b20║諸罪軰其千佛不通懺悔之罪因無作想泯彼淨性故心佛眾
B34n0193_p0493a01║生三無差別定業無從而着落矣復以白色心種放光入罪人
B34n0193_p0493a02║身中如日爍露黑業從足而出流至金剛際謂之懺悔清淨既
B34n0193_p0493a03║各清淨只復得本體未滿其嚴故復以玅色身之甘露沃之於
B34n0193_p0493a04║無色◇（𠶹哩）字想一青蓮華華乃妙心也華中白色◇（阿）字空性
B34n0193_p0493a05║中也字中流出性水而鬼咽受之清涼無礙復登寶勝之地仍
B34n0193_p0493a06║離怖畏得廣博身證玅色身富嚴多寶直至無量之光回而至
B34n0193_p0493a07║於入世間之廣大威德自在光明事事無礙皈依自性具足三
B34n0193_p0493a08║寶發起阿耨菩提之心而此心乃心佛眾生三無差別融作月
B34n0193_p0493a09║輪圓潔無上中有金色◇（阿）字如秋毫之末若存若亡四不可
B34n0193_p0493a10║得無佛可成無生可度無行可修生死涅槃不知何物一踏倒
B34n0193_p0493a11║便得真戒矣上猶是戒體未能作用故印中有白色◇（鍐）字放
B34n0193_p0493a12║放光普照有情戒始圓滿即證普賢行身於月輪中紹諸佛職
B34n0193_p0493a13║至此地位方堪受佛祖正命之食豈果食而已哉前之戒心了
B34n0193_p0493a14║無一念今以食施又属心有故仍遣魔變空空中掌出紅色威
B34n0193_p0493a15║德◇（𠳐）字變成空假中三觀　得之蓮華於威華中想成本潔
B34n0193_p0493a16║白色◇（鍐）字明點中流出無中生方妙叶之飲食以摩伽陀斛
B34n0193_p0493a17║散施無窮甘露無量成酥酪之乳海一切鬼眾皆飽正命食矣
B34n0193_p0493a18║又前者障施眾鬼每以智慧之火燒之令退故得成上殊勝之
B34n0193_p0493a19║緣今勝緣既成豈障施鬼者為心外物而不攝耶乃總前一切
B34n0193_p0493a20║字種以甘露逐一灌諸障鬼前自三寶而地藏至六道而障鬼
B34n0193_p0493b01║逐一分齊利益同歸無上菩提至此普同供養凡聖一源復𭣣
B34n0193_p0493b02║入◇（𠽾[口*(隆-一)]）字中作廣大回向極還◇（阿）字為大○圓相矣嗚呼始
B34n0193_p0493b03║從大相空空◇字之體而見◇本心心中發◇之大法界而興
B34n0193_p0493b04║◇◇（吽）之萬法每一法上不離◇字之金剛力用究竟堅固本
B34n0193_p0493b05║來如是何有諸佛眾生涅槃生死之異哉以吾人一念妄迷致
B34n0193_p0493b06║落生死茫不知歸向故上師指出祖師心印今返本還源前後
B34n0193_p0493b07║際斷復其○相於中指◇字即見不得不得之唯心心中現◇
B34n0193_p0493b08║◇（𠽾[口*(隆-一)]）以函蓋乾坤呈◇◇（吽）以拈出無量作用隨波逐浪法法
B34n0193_p0493b09║加◇（唵）以截斷眾流此之宗旨全是臨濟雲門手叚方能廣利
B34n0193_p0493b10║無利之道然此宗旨出於西域詣祖相傳東流至於忠國師三
B34n0193_p0493b11║傳而為仰山宗旨具有九十七○相故知施食一法畧見相應
B34n0193_p0493b12║之用叅禪之旨寧非一大事因緣者哉良以此法迷失宗旨已
B34n0193_p0493b13║久茲因究五家宗而及之嗟嗟直截為宗者聞此相應之旨寧
B34n0193_p0493b14║不動于中乎
B34n0193_p0493b15║施食之法本如來大悲作用奈世傳失旨竟類俳倡攙歌曲
B34n0193_p0493b16║鄙俚不經而三觀妙體置之不問吁可悲也藏弱冠受此法
B34n0193_p0493b17║於眾人中年二十九深心學戒願以百堂布施結菩薩緣偶
B34n0193_p0493b18║於座下千燈火現觀者驚散因思煩冤之大非觀力不可沃
B34n0193_p0493b19║滅以故願中止及叅禪十有幾稔之後幽靈羣起而請於夢
B34n0193_p0493b20║者不一方憶舊願未酬乃考諸石機圖本辨諸雲棲校正細
B34n0193_p0494a01║究觀理𠫵合五宗然後勸數禪者熟觀而力行之遂有施食
B34n0193_p0494a02║旨槩筆成數葉久矣時一士王文學昌諤為薦先翁季和先
B34n0193_p0494a03║生見而欣然求為如法修設因以所施懺分鏤板以廣告夫
B34n0193_p0494a04║真正發菩薩心學施食法者倘人人如法觀施則皆心心相
B34n0193_p0494a05║契於九蓮華上請遙質於季和先生時天啟六年正月日三
B34n0193_p0494a06║峯法藏記
B34n0193_p0494a07║（釋書云昔目連母死墮餓鬼中作施食科教超度之此始於西域也施食一事當得五種福報一白命施謂人乏食七日
B34n0193_p0494a08║必死我能施之使之復活故曰命施所得福報世世長壽財富無量二曰色施謂人乏食色憔悴我能施之使復充恱故
B34n0193_p0494a09║曰色施所得福報世世端正見者歡喜三曰力施謂人乏食必至羸弱我能施之使復強健故名力施所得福報世世多
B34n0193_p0494a10║力永成四曰安施謂人乏食必愁身危我能施之便復安樂故名安施所得福報世世安穩不逢災患五曰辯施謂人
B34n0193_p0494a11║乏食困不能語我能施之使復得語故名辯施所得福報世世通達言為人採）
B34n0193_p0494a12║法道變餓鬼（載夷堅志）
B34n0193_p0494a13║紹興六年三月二十一日平江虎丘山有常州僧法道抱病入
B34n0193_p0494a14║延壽堂忽變形作餓鬼頭目極大頸窄貌青口吐猛火人以食
B34n0193_p0494a15║與之則呼曰鐵丸也不可食如是七日長老令為請道法師救
B34n0193_p0494a16║之謂曰汝生前想有隱惡急自言佛法容人悔謝我為誦咒解
B34n0193_p0494a17║釋病僧久之自言曰向時在廬山慧日寺作典座盜常住菜換
B34n0193_p0494a18║酒一升後作江州能仁副院將寛剩未沽酒有是二罪法師曰
B34n0193_p0494a19║汝既知悔吾救汝即扶其口灌咒水僧昏然而睡天明方醒已
B34n0193_p0494a20║索湯粥漸進食數日愈矣
B34n0193_p0494b01║吳旺訴冤（載夷堅志）
B34n0193_p0494b02║紹興十五年陳祖安為吳縣宰甥女陸氏病困為鬼物所憑陳
B34n0193_p0494b03║欲命道士禁治鬼云無用治我我抱冤恨於幽冥間幾二十年
B34n0193_p0494b04║不獲伸是以欲展愬問其故云我名吳旺南京人遭兵火南渡
B34n0193_p0494b05║家於府子城下以貨絛自給嘗與鄉人蔡生飲沿河夜歸祭醉
B34n0193_p0494b06║誤溺水𢀸邏卒適見之疑我擠之於河執送府下獄訊治不勝
B34n0193_p0494b07║痛自引伏有司處法杖死於雍熈寺前石塔下啣冤久矣今日
B34n0193_p0494b08║為公言之陳曰當時之事誰主此荅曰獄官亦無心其事盡出
B34n0193_p0494b09║獄吏蓋吏憚於推鞠始欲速成不容辯析而獄官不明便以為
B34n0193_p0494b10║是意抵極法因歷道推吏獄卒及行刑人姓名陳曰審如是何
B34n0193_p0494b11║為獨愬於我曰寺與縣為隣乃本府祈禱之所平時公入寺我
B34n0193_p0494b12║必見之故熟識公今事已久不可復直第欲世人知之耳陳曰
B34n0193_p0494b13║汝骨安在吾為汝瘞之使安於土乎曰遺骸零落所存僅十二
B34n0193_p0494b14║三葬之亦無益公幸哀我煩丐水陸一會以資受生陳此費甚
B34n0193_p0494b15║侈吾貧不能辦曰然則但水陸會中人一名使人至石塔前密
B34n0193_p0494b16║呌吳旺俾知之亦沾功德可以托生矣陳曰何處最佳曰皆有
B34n0193_p0494b17║功德而楓橋者尤勝幸就彼為之陳許諾鬼謝陳問病者可痊
B34n0193_p0494b18║否曰陸氏數盡無生理醫藥祈禱無益也後數日女果死明年
B34n0193_p0494b19║王葆彥光在楓橋作齋陳捨俸資為旺設位
B34n0193_p0494b20║壬寅六月望日招于闐法師法海大海為先夫人作法事先
B34n0193_p0495a01║以乾薪沸水兩僧結高坐持梵呪良久下階就烈燄中指撮
B34n0193_p0495a02║釜底以竹枝灑之沸湯着人皆為凉雨生大悲喜以偈紀事
B34n0193_p0495a03║王衡
B34n0193_p0495a04║百業相蘊崇猛如大火聚種種嗔喜緣多以食化故一飱窮萬
B34n0193_p0495a05║臡半七或如杵小大爭咽喉饑飽各腹肚安得分法供濟我無
B34n0193_p0495a06║量苦西來兩大士願大福力普淨行馴虎豹梵舌調鸚鵡說法
B34n0193_p0495a07║不可聞龍象相尔汝堂上搖帚拂階前熾焦釜法螺叩長風白
B34n0193_p0495a08║月照鐘鼓銼轟轉袖樞訣蕩開鬼逡巡劈五指沸鼎空中舉以
B34n0193_p0495a09║茲麻粟微丘陵化為脯回首泥漣濤噀人作甘雨颯颯秋樹間
B34n0193_p0495a10║暖暖形吞吐紛紛諸有情蟄蟄生毛羽稽首慈悲尊作我大父
B34n0193_p0495a11║母滴盡眾生淚慈恩未可數
B34n0193_p0495a12║夜觀佛事邀無可同賦潘一桂
B34n0193_p0495a13║清夜一機靜冥冥羣象深莊心履玅域慧地凝虗襟香城敷寶
B34n0193_p0495a14║座華燈錯青林大智秉法鐸妙出柔軟音以旃檀香風悅可於
B34n0193_p0495a15║眾心霄磵警玄鶴巖松下天琴星星領哀緒歷歷驅芬[泳-永+(瑤-王)]八識
B34n0193_p0495a16║來無央僨昔而煥今
B34n0193_p0495a17║其二
B34n0193_p0495a18║萬惑乘一心明昧迭相㓂法性如虗空頑𧰟不能覆事儉而欲
B34n0193_p0495a19║興慧存乃神茂冥衷集欣悲鼓舞不敢後烱烱無礙智仰契若
B34n0193_p0495a20║相授月徃一星高山空數烟奏聞塵既已空靈暉聽馳驟
B34n0193_p0495b01║
B34n0193_p0495b02║
B34n0193_p0495b03║
B34n0193_p0495b04║
B34n0193_p0495b05║
B34n0193_p0495b06║
B34n0193_p0495b07║
B34n0193_p0495b08║
B34n0193_p0495b09║
B34n0193_p0495b10║吳都法乘卷第十五終