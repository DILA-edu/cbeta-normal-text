B34n0193_p0502b01║
B34n0193_p0502b02║
B34n0193_p0502b03║
B34n0193_p0502b04║
B34n0193_p0502b05║
B34n0193_p0502b06║
B34n0193_p0502b07║
B34n0193_p0502b08║
B34n0193_p0502b09║
B34n0193_p0502b10║
B34n0193_p0502b11║吳都法乘卷第十七
B34n0193_p0502b12║吳江周永年撰
B34n0193_p0502b13║流音篇
B34n0193_p0502b14║筍簴懸置蒲牢吼擊昏夕晨朝喚醒睡客石磬泠泠木魚
B34n0193_p0502b15║寂寂萬杵遙傳八音首出省發人深不風而疾玄墓從今
B34n0193_p0502b16║楓橋自昔述流音第十七
B34n0193_p0502b17║半夜鐘龔明之
B34n0193_p0502b18║唐張繼宿楓橋詩云月落鳥啼霜滿天江邨漁火對愁眠姑蘇
B34n0193_p0502b19║城外寒山寺夜半鐘聲到客船昔人謂鐘聲無半夜者詩話嘗
B34n0193_p0502b20║辨云姑蘇寺鐘多鳴於半夜予以其說為未盡姑蘇鐘唯承天
B34n0193_p0503a01║寺至夜半則鳴其它皆五更鐘也（此張繼詩王氏學林新編誤以為溫庭筠）
B34n0193_p0503a02║寒山寺鑄鐘偈唐寅
B34n0193_p0503a03║姑蘇城外古禪房擬鑄銅鐘告四方試看脫胎成器後一聲敲
B34n0193_p0503a04║下滿天霜
B34n0193_p0503a05║墨莊漫錄內一條張邦基
B34n0193_p0503a06║予妹夫王從一太初著東郊語錄有云唐人詩云月落鳥啼霜
B34n0193_p0503a07║滿天江楓漁大對愁眠姑蘇城外寒山寺夜半鐘聲到客船此
B34n0193_p0503a08║張繼楓橋夜泊之作也說者謂美則美矣但三更非撞聲時按
B34n0193_p0503a09║南史裴皇后傳載齊永明中上數遊幸諸苑囿載宮人從車置
B34n0193_p0503a10║內深隱不聞端門鼓漏聲置鐘於景陽樓上應五更三鼓宮人
B34n0193_p0503a11║聞鐘聲早起粧餙由是言之夜半之鐘有自來矣予以為不然
B34n0193_p0503a12║非用景陽故事也此葢吳郡之實耳今平江城中從舊承天寺
B34n0193_p0503a13║鳴鐘乃半夜後也餘寺聞承天鐘罷乃相繼而鳴迨今如是以
B34n0193_p0503a14║此知自唐而然楓橋去城數里距諸山皆不遠書其實也承天
B34n0193_p0503a15║今更名能仁云
B34n0193_p0503a16║老學菴筆記內一條陸務觀
B34n0193_p0503a17║張繼楓橋夜泊詩云姑蘇城外寒山寺夜半鐘聲到客船歐陽
B34n0193_p0503a18║公嘲之云句則佳矣其如夜半不是打鐘時後人又謂惟蘇州
B34n0193_p0503a19║有夜半鐘皆非也按于鄴褒中即事詩云遠鐘來半夜明月入
B34n0193_p0503a20║千家皇甫冉秋夜宿會稽嚴維宅詩云秋深　水月夜半隔山
B34n0193_p0503b01║鐘此豈亦蘇州詩耶恐唐時僧寺自有夜半鐘也京都街鼓今
B34n0193_p0503b02║尚廢後生讀唐詩文及街鼓者徃徃茫然不能知况僧寺夜半
B34n0193_p0503b03║鐘乎
B34n0193_p0503b04║能仁寺重鑄鐘銘孫覿
B34n0193_p0503b05║太平興國之初平江節度使孫承祐鑄大銅鐘於能仁寺為樓
B34n0193_p0503b06║三成居之後百五十年當建炎庚戌盜入平江能仁大火一夕
B34n0193_p0503b07║燼又四年紹興癸丑寺僧行和者募眾力更鑄鐘成為銅萬三
B34n0193_p0503b08║千斤晉陵孫覿為之銘曰
B34n0193_p0503b09║法音無礙遍滿大千際軼海無量無邊眾生執迷馳走空聚聽
B34n0193_p0503b10║蟻為牛夢春作鼓矯亂顛倒妄認前塵色聲交鶩不守其真粵
B34n0193_p0503b11║有大士修三摩地出大音聲而作佛事燧火革金以燔以鎔鑄
B34n0193_p0503b12║此東序千石之鐘蛇以目聞豬以足聽水鳥風林更相和應除
B34n0193_p0503b13║聾破聵一擊而通八方上下地獄天宮一切滿中十類四相凡
B34n0193_p0503b14║厥聲聞俱證無上
B34n0193_p0503b15║曇初禪師法華鐘成釋法藏
B34n0193_p0503b16║三鑄黃金欲捨形鐘成新勒七函經雲生樓角補柴嶺月落鯨
B34n0193_p0503b17║音過洞庭山逈不知何處發夢勞真得幾人惺一聲六萬有餘
B34n0193_p0503b18║宇若個翻身子夜聽
B34n0193_p0503b19║曇初老人鑄法華鐘十年一鑄三鑄而就徐波
B34n0193_p0503b20║物成人半世願力一何長金火作之合天人靜其旁龍蹲聲自
B34n0193_p0504a01║養（敘象龍種好音聲）佛語扣時詳隱處香山下微微近好牀
B34n0193_p0504a02║題法華鐘十六韻蔣秋
B34n0193_p0504a03║斯鐘鎔大治鏤刻皆精工繡色有斑碧營結多螭龍妙蓮華全
B34n0193_p0504a04║軸演出從此躬畫畫自殊勝點點多圓通波撇有旨意淵淵見
B34n0193_p0504a05║心宗扣則無大小聲亦無異同出之遠水上或播從高風去來
B34n0193_p0504a06║萬山裏萬山為一空抑揚從午夜涌沒隨西東怒吼及溫語人
B34n0193_p0504a07║天咸發蒙湖山草木類接之自明聰鐘為法華轉轉法華者鐘
B34n0193_p0504a08║兩俱不可得一擊當其中一擊一轉已轉轉無終窮佛身全露
B34n0193_p0504a09║布祖意何洶洶聲後聲先事雲山到晚封
B34n0193_p0504a10║玄暮山法華鐘放光贊周祇
B34n0193_p0504a11║大圜空中大導師虗玄無我渠本靈臥士橫敲聲寂滅聲聲旋
B34n0193_p0504a12║轉法華經俄放光明徧十虗川谷見聞咸清淨此光本有非外
B34n0193_p0504a13║來心佛眾生三平等過現未來嘗絕待無言無說本無生眾生
B34n0193_p0504a14║習染醉情塵舉念塵勞便失真按指發光心量滿圓成實性了
B34n0193_p0504a15║無痕鄧尉山中僧如曉募銅勤苦絕貪嗔鎔冶三火始成就多
B34n0193_p0504a16║刼熏修悲願輪正因佛性本無二了因須仗緣因興本光圓滿
B34n0193_p0504a17║非涯際破碎虗空作證明見聞獲與斯光者蒙熏咸植如來乘
B34n0193_p0504a18║永矣堅此菩提願勤修佛道悟眾生生生仰藉法華光永謝二
B34n0193_p0504a19║三皈一乘普願佛我羣生類同此願海行正令
B34n0193_p0504a20║鐘樓偈陳繼儒
B34n0193_p0504b01║聖祖御詩碑於玄墓景暉燭天神鬼呵護名山大川環擁回互
B34n0193_p0504b02║紫栢老人笑而相[(厂@((既-旡)-日+口))*頁][(厂@((既-旡)-日+口))*頁]曇旭師親口囑付鑄法華鐘幽明普度
B34n0193_p0504b03║撞鐘一聲轉經一部一百八聲經亦如數有鐘無樓終嵗偃臥
B34n0193_p0504b04║煌煌法寶幾委行路誰續因緣麓屏來助戒律精嚴信於緇素
B34n0193_p0504b05║乃謁眉公請題募疏居士宰官施者金布樓建鐘懸髑髏敲破
B34n0193_p0504b06║聲聞九天門開萬戶有情無情聞者超悟耳根圓通不思議故
B34n0193_p0504b07║曇旭師有誓願云鐘樓成後方許移龕入塔檀長者幸喜捨
B34n0193_p0504b08║落成之不惟曇公之目瞑即眾生之天耳亦可頓開矣
B34n0193_p0504b09║又楊文驄
B34n0193_p0504b10║一聲突出靈臺六萬餘言頓該幽冥眾苦停息人間大夢醒來
B34n0193_p0504b11║踏破草鞵雙赤足荊𣗥林中休躑躅此中功行誰最多後有麓
B34n0193_p0504b12║屏先曇旭
B34n0193_p0504b13║為麓屏兄書釋弘椉
B34n0193_p0504b14║鯨音吼處毫光放無量義時入此鐘不斷頭經如是轉萬峯頂
B34n0193_p0504b15║上振宗風
B34n0193_p0504b16║為麓屏禪師前戒題釋濟忍
B34n0193_p0504b17║十丈癡雲坐梵天屏師促尾旭師牽鐵鞵踏破功方半贏得時
B34n0193_p0504b18║人厭普賢達觀老達觀老為君走徧千山道夜深歸去觸全機
B34n0193_p0504b19║舉椎忽聽蒼龍嘯
B34n0193_p0504b20║銅鐘鑄文載太倉志
B34n0193_p0505a01║皇元延祐四年歲次丁巳十月甲午朔越十日癸卯崑山州海
B34n0193_p0505a02║寧寺洪鐘成朝列大夫崑山州兼勸農事王安貞屬翰林院國
B34n0193_p0505a03║史編修官章嘉為之銘曰
B34n0193_p0505a04║海寧楗椎昔冶惟鐵聲愔臂吒布薩爰設繄茲新城昕晦攸節
B34n0193_p0505a05║匪烈其聲蒙聵胡醒范銅改鑄李帥初營賢牧王公克篤厥成
B34n0193_p0505a06║力量山峙號令風靡填咽瑤施雨天輓鬼鳬氏告功贔　柑𥵂
B34n0193_p0505a07║劍輪在空浪舶揚風履道坦坦不若不逢福覃沙界聖祚延洪
B34n0193_p0505a08║二鐘載崇明志
B34n0193_p0505a09║元至正間有洪鐘二口連結乘潮而來相擊作聲止東沙岸弗
B34n0193_p0505a10║去聞於官一舁置慈濟寺一舁置壽安寺晨昏叩之聲俱抝拷
B34n0193_p0505a11║莫辨彼此
B34n0193_p0505a12║鐘聲張鳳翼
B34n0193_p0505a13║古寺報昏明應知無世情疾徐俱是梵大小不辭鳴風外羣迷
B34n0193_p0505a14║覺雲邊萬刼清若令蕭綜聽歷亂百愁生
B34n0193_p0505a15║臥鐘周治
B34n0193_p0505a16║憶自懸蟲解聲隨歷歲停摩挲金氣黯斑駁土花青霜月空相
B34n0193_p0505a17║感山僧失舊聽何人悲晦跡扶響出層冥
B34n0193_p0505a18║
B34n0193_p0505a19║
B34n0193_p0505a20║
B34n0193_p0505b01║
B34n0193_p0505b02║
B34n0193_p0505b03║
B34n0193_p0505b04║
B34n0193_p0505b05║
B34n0193_p0505b06║
B34n0193_p0505b07║
B34n0193_p0505b08║
B34n0193_p0505b09║
B34n0193_p0505b10║吳都法乘卷第十七終