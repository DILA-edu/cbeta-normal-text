B34n0193_p0505b11║吳都法乘卷第十八
B34n0193_p0505b12║吳江周永年撰
B34n0193_p0505b13║亘照篇（篇末附諸法供）
B34n0193_p0505b14║維是鐙光代明日月闇室千年明生闇滅日非升墜月靡
B34n0193_p0505b15║盈缺浮𠷰四照爍破蚌蛤佛字同聞睡眼盡揭取喻心宗
B34n0193_p0505b16║傳無間歇述亘照第十八
B34n0193_p0505b17║瑞光寺塔燈歌（塔中燃燈一夜太湖三日無魚是夜與徐元歎同遶塔賦此）鍾惺
B34n0193_p0505b18║大哉悲光照何許慈力難名㧞眾若一宵塔下暫燃燈三日湖
B34n0193_p0505b19║中堪斷𮊁未了眾生生死緣殺生放生竟何補光中大眾念佛
B34n0193_p0505b20║聲眾生尋聲同徃生無生可放何處殺流水長者坐忘情願同
B34n0193_p0506a01║湖上捕魚者蓮花香裏共經行
B34n0193_p0506a02║瑞光寺舍利塔燈詩（癸亥三月十五夜同鍾伯敬先生作）徐波
B34n0193_p0506a03║層燈簇簇依空住月垂虗白為之地一光不獨攝人天皆仰亦
B34n0193_p0506a04║能兼異類吾儕先事集禪闗洗滌塵襟待夜闌僧徒營辦無聲
B34n0193_p0506a05║息出門已見燈如山塔心寶匣相纏裏八萬四千分一顆釋迦
B34n0193_p0506a06║舍利彌陀名唱佛聲中見無我尋常孤塔隱浮煙夜清燈影到
B34n0193_p0506a07║湖船游魚自食波中影不共漁人更作緣網𮊁空時君始悟應
B34n0193_p0506a08║與游魚均得度（凡燃鐙之明日太湖網捕皆無所獲漁人見燈遙相詬萬湖與塔相去三十里）
B34n0193_p0506a09║（按事有實足起信而言之太過則反足生凝者兩君之詩註是也湖港中塔燈正照虗其夜捕魚輙無所獲是則余所嘗
B34n0193_p0506a10║聞若竟如兩君言則自竺璠修塔宋瑞光燈幾乎無夜不燃果漁網遂盡空耶且湖與塔相去亦無三十里又此君同等
B34n0193_p0506a11║作詩一註三日一註明日皆不免人辨駁故余後兩君而有作不敢苟同其說輙錄于左）
B34n0193_p0506a12║瑞光寺燃塔燈歌周永年
B34n0193_p0506a13║雲端已暝忽復曙燈燭直如妙高聚舍利光常貫太虗只今𠬧
B34n0193_p0506a14║攝隨心住上界高明受眾朝中宵虗白開天路佛聲浩浩若潮
B34n0193_p0506a15║生人行如磨香如霧燈燈渉入夜夜明何身早向光中度傳言
B34n0193_p0506a16║影落鮎魚口佛燈漁火相先後魚目常開魚網沉飲光啖影爭
B34n0193_p0506a17║遊走喜減漁家黑業多旁生所貴非長壽安得華嚴與上方千
B34n0193_p0506a18║燈四照搖星斗卻令蟹舍及魚城惆悵朝朝空發笱
B34n0193_p0506a19║雪夜望瑞光塔燈王醇
B34n0193_p0506a20║雪銜燈彩揚精色羣星彷彿輕羅隔漢殿蚖脂燃雨中何如斯
B34n0193_p0506b01║托靈神力性火自能照十方舍利此時同飛光誰家臥雪掩茅
B34n0193_p0506b02║屋㣲㣲熏夢酥桂香低雲若空不成暗寒風裂山寒為散雪片
B34n0193_p0506b03║成燈片片明燈燈相續一燈生燈光雪光落湖溆魚得一光皆
B34n0193_p0506b04║化去連朝魚網無一遇慈光所㧞寧茲處
B34n0193_p0506b05║觀雙塔放燈張鳳翼
B34n0193_p0506b06║岧嶤雁塔粲繁星晃漾渾疑不夜城雙闕中分河影亂兩峯高
B34n0193_p0506b07║並月華清蓮花競證三生果火樹齊開四照明漫向空中窺色
B34n0193_p0506b08║相還將上界燭題名
B34n0193_p0506b09║虎丘觀塔燈限韻張本
B34n0193_p0506b10║冥冥高柍驚飛電烱烱更深燭上台百寶綵搖金鳳舞千花光
B34n0193_p0506b11║拂火龍開山河倒影㽞天眼星斗空紋映法臺普照九垓元佛
B34n0193_p0506b12║性林梢疑自夜珠來
B34n0193_p0506b13║寶炬塔懸千嶂夕赤城門映萬家齊氣充金界流香沆勢入銀
B34n0193_p0506b14║河桂綵電滄海筏叅龍窟近喬林煙度鶴巢低剎那正理蓮花
B34n0193_p0506b15║供夜半當空鳥亂啼
B34n0193_p0506b16║吳江聖壽寺施璢璃燈記釋真可
B34n0193_p0506b17║夫日能照晝病于雲月能照夜病于虧日月相病燈能藥之是
B34n0193_p0506b18║故藥師璢璃光如來以明為藥救一切眾生癡暗之病聞藥病
B34n0193_p0506b19║除何况服者燃燈有萬種取喻心光惟璢璃極為昭著故飲光
B34n0193_p0506b20║而下以心傳心喻之以燈葢取乎一鐙之光傳之百千燈百千
B34n0193_p0507a01║燈傳之無盡溈山曰靈光獨耀逈脫根塵楞嚴則曰棄其生滅
B34n0193_p0507a02║守其真常自然常光現前即此而觀璢璃之象寓意廣矣大矣
B34n0193_p0507a03║天機深者即象得意意得象亡則此光在心不在燭也故諸供
B34n0193_p0507a04║養中燈供最勝益其藥暗彰明之功憑高就下之德諸供莫若
B34n0193_p0507a05║故也萬曆丙申歲十月十四日有張生者詣嚴郎芭蕉菴問予
B34n0193_p0507a06║病予挨拶之生悶然予痛呼且欲杖之生願罰不願杖遂罰油
B34n0193_p0507a07║二十斤于本城聖壽寺供養釋迦文佛然有油缺燈予復囑張
B34n0193_p0507a08║生謂其妻弟沈某買璢璃一碗馬氏所製者沈生聞予之囑欣
B34n0193_p0507a09║然取辦嗚呼眾生捨財等割身肉聞乞施而欣然無難色者苟
B34n0193_p0507a10║不達璢璃寓言之妙豈能發廣大心願凡見叱燈皆求明所自
B34n0193_p0507a11║謂明生于火耶火缺油而不能明謂明生于油耶油缺火亦不
B34n0193_p0507a12║能明油火並具缺燈與薪亦不能明徃復求明四合而後明生
B34n0193_p0507a13║焉明生于四明果明乎果不明乎明窮于是而常光現前若然
B34n0193_p0507a14║者則此燈光一切血氣之屬或見其明聞其明臭其明甞其明
B34n0193_p0507a15║觸其明知其明由明悟入迷雲頓開日月燈明佛豈可以量數
B34n0193_p0507a16║永耶予以是知眾生之前塵皆油火之資救病之藥也其明曷
B34n0193_p0507a17║有窮哉張生名世學本儒家子沈生名琉萬曆乙未賜進士記者
B34n0193_p0507a18║禪家紫柏道人也
B34n0193_p0507a19║吳江華嚴寺浮圖燃燈偈示法麟（并序）
B34n0193_p0507a20║緣見因明暗成無見不明自發則諸暗相永不能昏此楞嚴會
B34n0193_p0507b01║上如來之語也此語自古及今於中發明本光者豈少哉然而
B34n0193_p0507b02║有不發明者何故病在能信佛語而不能信自心故也是以一
B34n0193_p0507b03║切血氣之屬若不緣明橫謂不明殊不知知不知者果見耶果
B34n0193_p0507b04║不見耶見則見本無欠不見則誰知不見由是而觀則本具常
B34n0193_p0507b05║光包空裏有未始欠缺在眼名見在耳名聞在鼻名臭在舌名
B34n0193_p0507b06║甞在身名覺在心名知堯舜不能加桀紂不能損然非逈脫根
B34n0193_p0507b07║塵者亦未易聽取之今有人於此憂是光物物本有奈何日用而
B34n0193_p0507b08║不知於是寄有象之明階入無見之頂吳江華嚴寺有大浮圖
B34n0193_p0507b09║空洞特立於江之上凡邑之善信有志於背暗投明者皆割其
B34n0193_p0507b10║所愛易油燃燈使光徹上下龍而宿者潛而止者同悟本光紫
B34n0193_p0507b11║柏道人聞而悅之綴以偈曰
B34n0193_p0507b12║本光誰不具具而不能知以故名眾生一朝知本具眾生郎如
B34n0193_p0507b13║來六尺勿謂短有佛時時現百尺勿謂長燈滅光不見法麟能
B34n0193_p0507b14║知此燈傳定無盡
B34n0193_p0507b15║登吳江華嚴寺塔
B34n0193_p0507b16║漢武何須問刼灰只今滄海舊塵埃塔燈誰點吳江上直得魚
B34n0193_p0507b17║龍睡眼開
B34n0193_p0507b18║璢璃鐙
B34n0193_p0507b19║誰把氷輪擲下方老禪拈取掛虗堂升沉雖復憑他力內外從
B34n0193_p0507b20║來本自光未點金容猶冷淡纔燃寶座愈輝煌莫將龍燭堪相
B34n0193_p0508a01║比不照人王照法王
B34n0193_p0508a02║殘鐙釋通潤
B34n0193_p0508a03║寒燈斜挂壁入眼漸朦朧正擬𭣣寒𦦨非[門@然]避曉風小明猶戀
B34n0193_p0508a04║白細蕋欲辭紅始覺無生義全歸未了中
B34n0193_p0508a05║宿堅公房詠高麗石璢璃虞堪
B34n0193_p0508a06║石燈如仰月雲截水光寒不為山靈秘應從海若刓中虗長寂
B34n0193_p0508a07║照表淨即空觀絕勝青藜杖寥寥半夜闌
B34n0193_p0508a08║天燈周倫
B34n0193_p0508a09║入雲華表綴春燈落落浮光破晦冥遊徑未須驚樺燭照書何
B34n0193_p0508a10║必聚囊螢碧紗牕逈臨秋月幽閣簾開晃夜星漏斷六橋人跡
B34n0193_p0508a11║靜北牕猶自讀遺經
B34n0193_p0508a12║化長明鐙釋文琇
B34n0193_p0508a13║一椀燈燃古佛堂長年粲粲復煌煌雖然本自無昏昧也要當
B34n0193_p0508a14║人共發揚
B34n0193_p0508a15║（謝靈運燈賛曰寶燈開夜光遍花臺煙抽細𦦨爐落輕灰殊塹色並月耻光來一明暗室若遣塵埃　花賛曰池中寶花
B34n0193_p0508a16║葉覆金沙逆風氣亂映水光斜散由天女買乃王家若生心樹願結四芽）
B34n0193_p0508a17║（江淹香贊曰海岸相傳香流大千不吹自轉將銷更燃縈空雜霧散迴飛煙還符戒品熏修福田　幡賛曰金幡化成搖
B34n0193_p0508a18║蕩相明留無定影散乃供輕光分紂殿采布香城恒知自轉福與之生）
B34n0193_p0508a19║娑羅葉子歌葛一龍
B34n0193_p0508a20║（虗年好佛好古多藏三代鼎𢑱宋元名蹟會必索觀以為眼食飽也今觀及娑羅葉子不尤奇乎如影如繪帙綴蟬
B34n0193_p0508b01║蜺無風欲飄吹氣可活又優曇葉來自竺西博物君子不能辨統非中土所有物無為貴購以一甕錢不多也）
B34n0193_p0508b02║如水匣中秋片片縝膩而文如不見翦樣纔分七襄織成陰曾
B34n0193_p0508b03║覆孤眠殿又聞拈自瞿曇于寶相鉢羅同植厚西來四萬八千
B34n0193_p0508b04║里到日始為東土有東有西來幾超刼澤腴剝盡無生㓕相向
B34n0193_p0508b05║何須影問形飄颻風送空濛月
B34n0193_p0508b06║擬首尾吟釋袾宏
B34n0193_p0508b07║因緣動煖濕堅和合青黃赤白靈明一點無虧輪轉千迴不歇
B34n0193_p0508b08║圓融首尾交叅行布後先莫越且道刼刼波波誰是到家時節
B34n0193_p0508b09║（咦）一迴火滅煙消管取安閒寂默是則是恐汝黑暗裏坐覷破
B34n0193_p0508b10║向上機關任取光輝洞徹
B34n0193_p0508b11║擬首尾吟
B34n0193_p0508b12║連池非是愛栽蓮蓮是花中大覺仙華發蓮中因帶果蓮成花
B34n0193_p0508b13║落實摧權展開千葉全機見攝入孤房眾德圓醒盡長安紅紫
B34n0193_p0508b14║夢蓮池非是愛栽蓮
B34n0193_p0508b15║蓮池非是愛栽蓮蓮是花中混俗仙內叶魚龍成淨侶外連萍
B34n0193_p0508b16║藻結良緣画船簫鼓凉風夜青笠𮈔綸細雨天身在汙泥渾不
B34n0193_p0508b17║染蓮池非是愛栽蓮
B34n0193_p0508b18║蓮池非是愛栽蓮蓮是花中忍辱仙幸自深根埋濁土從他名
B34n0193_p0508b19║卉占高原顏開赫日烘偏艶實墜秋霜凜倍堅一點翠心含造
B34n0193_p0508b20║化蓮池非是愛栽蓮
B34n0193_p0509a01║蓮池非是愛栽蓮蓮是花中解脫仙潔體逈離紅粉鬢清香不
B34n0193_p0509a02║戀綺羅筵密通千孔除諸障秀出孤標絕眾纏碧水青天長自
B34n0193_p0509a03║在蓮池非是愛栽蓮
B34n0193_p0509a04║佛奴（紀法器也）釋通潤
B34n0193_p0509a05║缽
B34n0193_p0509a06║洗以竹露挂之松風自無物著安得不空
B34n0193_p0509a07║杖
B34n0193_p0509a08║我行汝行我歇汝歇用汝力多不曾抝折
B34n0193_p0509a09║笠
B34n0193_p0509a10║曾當風雪亦敵塵煙近來沒用雨爛簷邊
B34n0193_p0509a11║淨瓶
B34n0193_p0509a12║楊桺一枝清水一勺留興瓶中作度生藥
B34n0193_p0509a13║花瓶
B34n0193_p0509a14║瓶中何有一花五葉借爾安身不惹蜂蝶
B34n0193_p0509a15║香爐
B34n0193_p0509a16║煆香之器吾所固有火力若全香煙即走
B34n0193_p0509a17║香盒
B34n0193_p0509a18║是鬻香人有含香殿試問㫋檀近日貴賤
B34n0193_p0509a19║鐘
B34n0193_p0509a20║似驚人鐸如啟蟄雷俾瞌睡漢一擊夢回
B34n0193_p0509b01║磬
B34n0193_p0509b02║有心而擊無心而荅達此機者辨音菩薩
B34n0193_p0509b03║拂
B34n0193_p0509b04║倒拂𥪡拂總屬造作今日手疼且置壁角
B34n0193_p0509b05║木魚
B34n0193_p0509b06║左敲右擊黃昏白日失手一椎打破魚脊
B34n0193_p0509b07║鏡子
B34n0193_p0509b08║由汝在前日面月面一撲地時何處相見
B34n0193_p0509b09║數珠
B34n0193_p0509b10║今日也掐明日也掐掐斷繩頭一場敗闕
B34n0193_p0509b11║禪板
B34n0193_p0509b12║擊懶惰漢破昏沉堆用汝巡邏勝介之推
B34n0193_p0509b13║呼童
B34n0193_p0509b14║寒來送炭香來送爐唯此木童是仙陀婆
B34n0193_p0509b15║蒲團
B34n0193_p0509b16║出身董澤止宿草菴一生忍辱到處團圜
B34n0193_p0509b17║如意
B34n0193_p0509b18║東指西指常不離手爾藉我心我藉爾口
B34n0193_p0509b19║鼓
B34n0193_p0509b20║此鼓一振驚天動地唯聾瞶人笑而不喻
B34n0193_p0510a01║禪牀
B34n0193_p0510a02║四腳不損當頭不折自下地來穩穩帖帖
B34n0193_p0510a03║璢璃
B34n0193_p0510a04║有汝則明無汝則昏能破黯黑是法王孫
B34n0193_p0510a05║七佛幢
B34n0193_p0510a06║法幢突然面面平正書七佛名叩之皆應
B34n0193_p0510a07║生臺石
B34n0193_p0510a08║一方死石命曰生臺松風吹咒鳥雀下來
B34n0193_p0510a09║竈
B34n0193_p0510a10║汝心常熱汝口常冷我則不然心口相等
B34n0193_p0510a11║鐺
B34n0193_p0510a12║着水作羹入米成飰左絜右提日用事辦
B34n0193_p0510a13║茶鐺
B34n0193_p0510a14║有煆水功是煉茶具與彼銚君約為兄弟
B34n0193_p0510a15║藥磨
B34n0193_p0510a16║口圓心活齒密骨剛甘苦備嘗作火醫王
B34n0193_p0510a17║紙
B34n0193_p0510a18║剡藤是親楮葉是好轉聚沫身成無價竇
B34n0193_p0510a19║墨
B34n0193_p0510a20║入玄玄門默默自處世無知者沒身不語
B34n0193_p0510b01║筆
B34n0193_p0510b02║託千古心建大法義賴汝鋒鋩毋落吾事
B34n0193_p0510b03║硯
B34n0193_p0510b04║一身綺鮮雙眼碧潤磨涅從人不易其性
B34n0193_p0510b05║鞵
B34n0193_p0510b06║用汝即勞去汝即逸勞逸兩忘動止俱適
B34n0193_p0510b07║襪
B34n0193_p0510b08║天暑著葛天寒着綿為我奔馳為汝周旋
B34n0193_p0510b09║袴
B34n0193_p0510b10║匪犢鼻禪是娘生袴線路稍寬蟣虱好過
B34n0193_p0510b11║衫
B34n0193_p0510b12║貼肉汗衫久則鶻臭漿水殷勤不生膩垢
B34n0193_p0510b13║衲
B34n0193_p0510b14║用若千針費許多線翦翦縫縫闘成一片
B34n0193_p0510b15║帽
B34n0193_p0510b16║當時住山頂門常露近患頭風用汝遮護
B34n0193_p0510b17║枕
B34n0193_p0510b18║寸短尺長木柱藤梁一着頭顱蝴蝶滿牀
B34n0193_p0510b19║席
B34n0193_p0510b20║編草為席倦來即休長坐不臥輸脅比丘
B34n0193_p0511a01║被
B34n0193_p0511a02║覆葢萬物是丈夫事邊幅不長空沒其志
B34n0193_p0511a03║褥
B34n0193_p0511a04║非軟草褥即落花茵和身放倒萬事從人
B34n0193_p0511a05║扇銘
B34n0193_p0511a06║▆萐得風非手莫致因緣所生風亦如是風豈手生非關箑也
B34n0193_p0511a07║匪手匪箑有握之者搖弄在我清凉自私詰風之處風亦不知
B34n0193_p0511a08║（琴詩云若言琴上有琴聲放在匣中何不鳴若言聲在指頭上何不於君指上聽○又偈曰聲無既無滅聲有亦非生生
B34n0193_p0511a09║滅二緣離是則常真實○睡訣偈曰目垂下下無着心向內內無法不思不議清淨樂遺身遺心大和樂）
B34n0193_p0511a10║（染坊姓記誌云身居色界中不受色界染觧結觧霓結見姓自分明）
B34n0193_p0511a11║研山為道開法友題釋明河
B34n0193_p0511a12║雲膚寸雨含潤別峯巒同溟涬可以反可以正可以橫可以亘
B34n0193_p0511a13║可以遠可以近可以榣可以定割天地之至精為几席之司命
B34n0193_p0511a14║坐而鎮紙墨筆硯趨而奔吾誰與親呼爾問
B34n0193_p0511a15║詠樹根筆架
B34n0193_p0511a16║漱玉洗靈芝天生不待為老來無論歲幻出自然岐秀挾毛君
B34n0193_p0511a17║臥高容石子窺其間多洞壑煙水動深思
B34n0193_p0511a18║香爐峯石座出汗聊續數語釋弘徹
B34n0193_p0511a19║咄哉者恠石看他甚奇特生公說法便點頭天將欲雨先汗出
B34n0193_p0511a20║擬問鐫作佛得麼王老師云得不得如今高臥榰鼎爐伶俐阿
B34n0193_p0511b01║師防滑脫香雲靄靄凝座寒滲浸通身光潤澤（咦）一陣春風乾
B34n0193_p0511b02║爆爆牙齒依然抵着舌
B34n0193_p0511b03║供花釋真可
B34n0193_p0511b04║誰把金刀費翦裁殷勤雙手獻如來雖然不藉春風力紅白枝
B34n0193_p0511b05║枝次第開
B34n0193_p0511b06║一字至七字咏花月釋祩弘
B34n0193_p0511b07║花千枝萬葩紅燦錦彩鋪霞陪羅綺席戀王孫家曉露新粧濕
B34n0193_p0511b08║春風舞袖斜青帝俄歸幻化玉容已付塵沙洛陽苑上無顏色
B34n0193_p0511b09║西土池中有物華
B34n0193_p0511b10║月時圓時缺玉鈎懸銀鏡徹燃昏衢燈生虛室白斜穿鶴鸛巢
B34n0193_p0511b11║直透蛟龍穴無端雲霧盤旋頓把本來磨滅掃開萬里黑朦朧
B34n0193_p0511b12║依舊一天光皎潔
B34n0193_p0511b13║牽牛花
B34n0193_p0511b14║朝着青衫午着緋夕陽無復午時衣榮光過眼真成夢巢父從
B34n0193_p0511b15║來不飲溪
B34n0193_p0511b16║芡實（俗名雞豆）
B34n0193_p0511b17║懶向人間報五更昂藏野水足平生不須罔象深深覓突出明
B34n0193_p0511b18║珠本現成
B34n0193_p0511b19║禪牀歌釋文琇
B34n0193_p0511b20║我此禪牀不屬作造非竹非木非土非草了知無短無長豈云
B34n0193_p0512a01║有大有小又非濶狹并高低或坐或眠俱恰好李白七寶奚須
B34n0193_p0512a02║誇魚容象牙安足道誰能旋繞行一遭孰敢當陽解掀倒明珠
B34n0193_p0512a03║產蚌兒懷胎暹公臭口徒勞開道為何物又誰證卻言斯是證
B34n0193_p0512a04║道媒歸宗雖則較些子究竟依然費唇齒縱饒放下便安穩未
B34n0193_p0512a05║放下時應不是玉局仙翁尤更癡要從人借四大為佛印剛認
B34n0193_p0512a06║大千是無相之相猶成疑堪嗟幾多老凍膿指出與我牀非同
B34n0193_p0512a07║非同卻也亦非別如水合水空合空禪牀牀　奇復興不堪比
B34n0193_p0512a08║况曷思議千七百祖從此來三世諸佛從此去禪牀禪牀異復
B34n0193_p0512a09║奇人人盡有無少虧曠大刼來不肯坐自甘途路長驅馳我今
B34n0193_p0512a10║亦不向此坐向此坐時誠不可夜來展腳正酣眠霹靂一聲驚
B34n0193_p0512a11║夢破
B34n0193_p0512a12║題禪榻張鳳翼
B34n0193_p0512a13║幼安隱北海仲舉下南州此日供趺坐翻經貝葉留
B34n0193_p0512a14║雪彌勒
B34n0193_p0512a15║巧塑天花屑逡巡出聖躬曾聞兜率院今見水晶宮玉液滋蟠
B34n0193_p0512a16║腹銀花溢芙容已空凡世黑何必太陽紅
B34n0193_p0512a17║萬曆錢
B34n0193_p0512a18║頑銅初出冶大寶已成文外示團圓相中存方正心見逢三九
B34n0193_p0512a19║運更祝十千春獨有林間子無卿亦不貧
B34n0193_p0512a20║賦得淨瓶送衍上人楊基
B34n0193_p0512b01║虗瓶湛靈泉行住一缽友紅簮天女花碧插大王桺中圓涵真
B34n0193_p0512b02║空外潔炤萬有自盛甘露漿不貯聲聞酒衍師時出定提挈每
B34n0193_p0512b03║在手詞鋒當建瓴禪寂宜守口
B34n0193_p0512b04║鐵杖（支道林遺物在南峯寺）范成大
B34n0193_p0512b05║八環流韻寶枝鳴古鐵無花紫翠明莫遣聞人容易振泉飛石
B34n0193_p0512b06║落鬼還驚
B34n0193_p0512b07║寒夜同徐介白宏上人宿淵公東菴分賦一物得藤杖
B34n0193_p0512b08║周治
B34n0193_p0512b09║未識持身意枯藤守一枝助遊多客借孤挈萬峯隨似可扶高
B34n0193_p0512b10║如何須待老期路難氷雪滿自此儘忘危
B34n0193_p0512b11║杖銘釋通潤
B34n0193_p0512b12║葛陂化龍不愛汝雲門變蛇不愛汝愛汝同行同止同生同死
B34n0193_p0512b13║變一切處而不離乎此命之曰衲僧拄杖子
B34n0193_p0512b14║不疾不徐亦步亦趨乃可以與之俱
B34n0193_p0512b15║曲杖銘
B34n0193_p0512b16║曲則全其誰曰不然爾獨有焉
B34n0193_p0512b17║紅禪衣歌釋真可
B34n0193_p0512b18║宛然一片大火聚觸着當下誰不死惟有命根久斷者被之處
B34n0193_p0512b19║處為標幟又如初八天上月黑白相叅難辨別朽骷髏內解龍
B34n0193_p0512b20║吟烏雲重叠青光發莫謂穿舊不復美華林曾示裴相國再來
B34n0193_p0513a01║非仗觀世音老僧端取直壁立君不見鳥窠拈起等閒吹侍者
B34n0193_p0513a02║當陽便知歸陽天和煖披此坐一切回互不回互曹溪少室有
B34n0193_p0513a03║來由不是知音不點頭或五位或三墮總是眾生寒之服殺豬
B34n0193_p0513a04║屠戶念彌陀聖凡覿面謾分訴謾分訴銀盆盛雪月藏鷺阿誰
B34n0193_p0513a05║於此辨端倪木兒石女堪分付不是綾不是布燦爛光明處處
B34n0193_p0513a06║露披之安坐風雪中不異周圍設爐火設爐火點雪投之可見
B34n0193_p0513a07║麼若還不見總顢頇見之無事討事做
B34n0193_p0513a08║點頭行詶石禪菴居士製靚花衲見贈王叔承
B34n0193_p0513a09║石禪贈我土絲衲鶴翅蘆花雲片雜靛浮月色澹瀟湘繰蹙波
B34n0193_p0513a10║紋漾苕霅衣光忽落靈鷲峯袖堪捲虎兼縛龍南浦佳人仙手
B34n0193_p0513a11║織西蕃和尚神鍼縫自言製此已三載日夕懷余夢江海相看
B34n0193_p0513a12║把贈佛鐙前春風萬結離愁解披衣朗坐璢璃屋百寶樓臺九
B34n0193_p0513a13║華簇彌陀高供旃檀林巖洞玲瓏映香玉綺疏繡作萬鳥障天
B34n0193_p0513a14║目飛霞綴牕綠維摩恍踏青獅來世界三千掌中掬遇賢酒禪
B34n0193_p0513a15║我所化笑拂天花問𨤍醁　風最興亦最墮窮或遣懷達文過
B34n0193_p0513a16║文士多繙貝葉經　官爭起青蓮座鏡天不辨佛與魔談鋒半
B34n0193_p0513a17║灑狐狸唾葛巾攢眉可奈何梵宮舍利思摧破庭下聽經石一
B34n0193_p0513a18║拳硜然欲枕禪衣臥點頭似石又似人諸佛即心還即塵外道
B34n0193_p0513a19║得道自至理萬法尚空空尚真到底㤀言是三昧達磨西來無
B34n0193_p0513a20║一字誰家衣[缽-山+止]有真傳英華狼藉根株廢莫云文盛愁瞿曇孔
B34n0193_p0513b01║公李老俱垂涕與君談詩入禪意忽漫狂歌狂亦贅金襴伽黎
B34n0193_p0513b02║增是非且將一衲包天地
B34n0193_p0513b03║紙襖歌釋真可
B34n0193_p0513b04║君不見天上六銖衣人間宮錦袍纖柔交錯固無比爭若溪藤
B34n0193_p0513b05║道味高西風起誰不怕凜凜侵人如箭射寂莫千巖披坐時恣
B34n0193_p0513b06║爾寒雪覆房瓦夜將半牕月白侍者莫能辨青赤誤認霜猿擾
B34n0193_p0513b07║予禪驀地當頭打一策曲兮曲直兮直凡聖情㤀難可測化母
B34n0193_p0513b08║機梭織不成那堪羅綺較顏色行著輕住著煖坐臥相應便舒
B34n0193_p0513b09║卷八風一任作波濤道人豈改菩薩面掛松枝囇屋角穿窬見
B34n0193_p0513b10║之亦不捉隆冬獨壯老僧懷一片虗明謾描邈又不見紙衣道
B34n0193_p0513b11║者亦奇特生死去來何自在卻被曹山痛斥之念異便與玄體
B34n0193_p0513b12║昧中峯老亦紙襖橫拈𥪡弄無不好即衣說法聲如雷自是聾
B34n0193_p0513b13║人耳昏耗比年來俗愈薄狐兒成羣亂穿鑿桺絮蘆花翳眼猜
B34n0193_p0513b14║解脫光中甘束縛紫柏生見弗忍逆即逆分順則順夜义菩薩
B34n0193_p0513b15║面無常刼化癡即悟心印也不管你青州衫重七斤也不管你
B34n0193_p0513b16║溪藤襖無四兩一條性命等微塵賞即罰兮罰即賞
B34n0193_p0513b17║施鞵偈王穉登
B34n0193_p0513b18║一匹紅錦光明燦爛如海水霞出于機杼有善女人皈心梵門
B34n0193_p0513b19║熒熒青燈纖纖素手金刀翦裁牙尺較量焚白旃檀汲水淨手
B34n0193_p0513b20║成一䩫鞵布施大士萬鍼萬線宛轉綢繆一線一心一鍼一念
B34n0193_p0514a01║心心所積念念所歸如聚河沙以成雁塔製鞵為因獻佛為果
B34n0193_p0514a02║不論短長不計寬窄隨心所施莫不如意上為雲氣下為蓮花
B34n0193_p0514a03║履水不濡履塵不染凡舉足處安樂自在願施鞵者福亦如是
B34n0193_p0514a04║雲履作僧鞵張鳳翼
B34n0193_p0514a05║北郭寒蹤見西來幻蹟聞多君舒白足愧我步青雲踏雪從伊
B34n0193_p0514a06║便生花念彼分邇時憂失腳趺坐且離羣
B34n0193_p0514a07║
B34n0193_p0514a08║
B34n0193_p0514a09║
B34n0193_p0514a10║吳都法乘卷第十八終