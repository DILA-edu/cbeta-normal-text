B34n0193_p0514a11║吳都法乘卷第十九
B34n0193_p0514a12║吳江周永年撰
B34n0193_p0514a13║靈祐篇
B34n0193_p0514a14║西來聖教東漸彌久南土百靈共相左右密海神珠飛光
B34n0193_p0514a15║攝受享人一誠垂臂引手淨人三業護身意口神力冥加
B34n0193_p0514a16║因緣非偶述靈祐第十九
B34n0193_p0514a17║靈姑廟碑記林戊
B34n0193_p0514a18║元符戊寅夏吳中大旱徧禱羣祠畧無應者是歲高田不獲人
B34n0193_p0514a19║多暍死負販之民皆舍業以售水資生渉冬至二年春夏之交
B34n0193_p0514a20║舟車益不通百貨湧貴城中溝澮湮淤蒸為疫朝請即祝公安
B34n0193_p0514b01║適判軍州事乃用故事分禱於所宜祀者一日會承天寺客言
B34n0193_p0514b02║此梁衛尉卿陸僧瓚舍宅為之昔號廣德重玄寺陸卿有女不
B34n0193_p0514b03║嫁經營其事既死祠於寺東廡開寶中吳越忠懿王朝京師道
B34n0193_p0514b04║出吳江大風幾覆舟見女子拯之自言重玄寺神也本國加封
B34n0193_p0514b05║號感應聖姑今里中事之甚謹公聞即謁且言明日致禱既歸
B34n0193_p0514b06║齋沐蔬食期得雨而後復膳黎明躬至祠下載拜言曰郡城連
B34n0193_p0514b07║年之旱流亡疾沴相乘農事失時歲且大饑安雖有罪獲戾不
B34n0193_p0514b08║逃然將為國憂神其哀之能即致雨尚可救也屏息聽命寺僧
B34n0193_p0514b09║獻兆曰神告即雨眾甚不然憮然而退憩于齋室左右告曰天
B34n0193_p0514b10║油然作雲矣未及命駕注雨滂沱老幼歡呼於道至有不忍以
B34n0193_p0514b11║簦笠自庇者即日闔境告足自爾有請必應邦人無復水旱之
B34n0193_p0514b12║懼歲大有年迺具白於外臺使者以聞詔封慧感夫人秩祀公
B34n0193_p0514b13║侯列于祀典按陸氏得姓於齊宣王之少子至漢有烈者仕為
B34n0193_p0514b14║吳令遷豫章都尉既卒吳人思之迎葬胥屏亭子孫遂家焉烈
B34n0193_p0514b15║生襄賁令盱盱生本州從事鴻鴻生渤海太守建建生本州從
B34n0193_p0514b16║事曄曄生御史中丞京兆尹璜璜璜弘農都尉文文生親親生
B34n0193_p0514b17║穎川太守尚書令閎閎生桓桓生楊州別駕續續生褒褒生吳
B34n0193_p0514b18║城門校尉紆紆生九江都尉太學博士駿駿生選選生尚書𤦛
B34n0193_p0514b19║𤦛生穎穎生海虞令濯濯生漢公漢公生冽冽生本郡從事元
B34n0193_p0514b20║之元之生高平相員外散騎常侍英英生𣈆侍中太尉興平康
B34n0193_p0515a01║伯玩玩生五兵尚書侍中始始生秘書監侍中萬載載載生宋
B34n0193_p0515a02║東陽太守子真子真生齊南兗州刺史惠曉惠曉生梁太常卿
B34n0193_p0515a03║倕倕生衛尉君凡二十八世冠冕不絕皆有才德名在史冊自
B34n0193_p0515a04║興平康伯至秘書監父子兄弟五世內侍嘉祥積慶挺生夫人
B34n0193_p0515a05║惟夫人其生也精修正潔入清淨海其歿也通於神明有感斯
B34n0193_p0515a06║應故能致朝廷報稱之禮甚厚戊嘗聞朝請公元祐間以奉議
B34n0193_p0515a07║郎知臺城雨暴滹沱河水盛漂泛林木室廬蔽川而下水及城
B34n0193_p0515a08║雉堞凜然將决老弱皇恐奔潰調急夫督水土雨且不止人無
B34n0193_p0515a09║所施其力公乃朝服渉濘立于隄上鞠躬中禱水溢隄壞相去
B34n0193_p0515a10║數尺吏民救止公堅立不動以笏叩頭願以身任責於是雨小
B34n0193_p0515a11║止水波稍回河流遂復其所潰陷之地明日復為平陸如故使
B34n0193_p0515a12║者方欲言諸朝會公秩滿請罷遂已北方之人至今能道其詳
B34n0193_p0515a13║惟公憂國愛民所至以誠心感格如此是可書也故附於左元
B34n0193_p0515a14║符三年庚辰八月十日布衣林戊記
B34n0193_p0515a15║靈姑廟記范成大
B34n0193_p0515a16║祝安上除知台州至錢唐將濟夢一婦人告以風濤之險明日
B34n0193_p0515a17║果覆舟數十獨安上得免嘗有祝史竊廟中懸旛縶其身環走
B34n0193_p0515a18║殿內自言某實盜也夜半踰城還家神靈潛制於此建炎中金
B34n0193_p0515a19║人入㓂居民有事者夢神告以兵難不數日城陷乾道三年秋
B34n0193_p0515a20║禱雨有應父老顧安時上其事加封慧感顯祐善利夫人叅政
B34n0193_p0515b01║范成大記
B34n0193_p0515b02║慧感夫人龔明之
B34n0193_p0515b03║慧感夫人舊謂之聖姑或以為大士化身靈異甚著祝安上通
B34n0193_p0515b04║守是邦事之尤謹每有水旱惟安上禱祈立驗後以薦剡就除
B34n0193_p0515b05║台守既至錢唐詰旦欲渡江夢一白衣婦人告之曰來日有風
B34n0193_p0515b06║濤之險既覺頗異之卒不渡至午颶風倏起果覆舟數十獨安
B34n0193_p0515b07║上得免一夕盜之祠中竊取其旛平旦廟史入視之見一人以
B34n0193_p0515b08║旛纏其身環走殿中因執以問荅曰某實盜也夜半幸脫已踰
B34n0193_p0515b09║城至家矣今不知潛制於此神之威靈使然敢不伏辜建炎間
B34n0193_p0515b10║賊虜將至城下有一居民平昔謹於奉事夢中告之田城將陷
B34n0193_p0515b11║矣速為之避謹勿以此告人佛氏所謂刼數之說不可逃也不
B34n0193_p0515b12║數日兵果至其它神驗不一後加封慧感顯祐善利夫人今叅
B34n0193_p0515b13║政范公作記
B34n0193_p0515b14║慧感夫人贊釋真可
B34n0193_p0515b15║世間不淨物女人為第一云何云者婆子辦此希有事割地建
B34n0193_p0515b16║梵剎殿臺爭光麗正座三大雄高人列左右凡百見聞者生敬
B34n0193_p0515b17║皆悟入靈塔插虗空層級分次第初步至後步直至無頂處逆
B34n0193_p0515b18║思不淨物乃是功德母以身為燈光遍破長夜暗暗破了物初
B34n0193_p0515b19║聖凡門路斷如是觀夫人慧感寧有限比有法麟者始乃縫掖
B34n0193_p0515b20║士悟世本非堅欲踵慧感武丈夫學婦人聞者莫不笑唯有大
B34n0193_p0516a01║智流　光暗點首
B34n0193_p0516a02║普光伽藍陸粲
B34n0193_p0516a03║史鑑公甫與予家同里居木達時與數友讀書城東普光寺嘗
B34n0193_p0516a04║晝假寐恍惚若有呼之者曰速起讀書子御史也努力自愛遂
B34n0193_p0516a05║惺然寤憶所見者類寺門伽藍即徃默祝曰他日得如神言當
B34n0193_p0516a06║令神像宇一新自是每晨入暮歸過必一揖諸友相目笑之鑑
B34n0193_p0516a07║不恤也遇朔望日覘諸友俱出獨擕一麩徃祭極冗不輟弘治
B34n0193_p0516a08║己未鑑登進士授今官歸徃設齋以謝建小殿奉之
B34n0193_p0516a09║紀夢為心光書冊袁宏道
B34n0193_p0516a10║壬寅秌余夢入一菴有釜十五白粲如丘積問之曰王路菴也
B34n0193_p0516a11║一碑上載祝枝山為此菴伽藍夢中了了識其文醒不記也夫
B34n0193_p0516a12║世間恍惚不可據者莫如夢而余又最不信夢者然此夢實無
B34n0193_p0516a13║因又非余臆中事是則奇矣枝山書法為當代第一文彩風流
B34n0193_p0516a14║輝映一世至其一詼一諧有晉人風騷壇之士傳為口實米顛
B34n0193_p0516a15║而後一人而已余嘗論古人如東方曼倩阮步兵白香山蘇子
B34n0193_p0516a16║瞻軰皆實實知道而畵苑書法下至薄技能之入妙者若其資
B34n0193_p0516a17║非近道技與神卒不相遇夫画如吳如顧書如王如旭軰豈可
B34n0193_p0516a18║以技能之士目之哉夫世人之耳目手足同也心神同也皆同
B34n0193_p0516a19║故其技不相遠同者既不能相遠則其遠而不可以人力至者其
B34n0193_p0516a20║耳目手足心神必有大異乎人者矣是以謂之異人也異人之
B34n0193_p0516b01║趣去凡民遠甚故其生也分身入流於諸人之中而其沒也又
B34n0193_p0516b02║分身入流於諸神鬼之中於是人見之曰人神見之曰神技見
B34n0193_p0516b03║之曰技道見之曰道而所以為異名者未嘗變也譬如投毒于
B34n0193_p0516b04║乳變而為酪變而為醍醐變而為餅而毒未始變也余于世之
B34n0193_p0516b05║名儒大僧偽以性命自標幟者視之與屠估傭保等曰是其中
B34n0193_p0516b06║有未變者在而一種豪爽雋快及技能入妙之士神與道者敬
B34n0193_p0516b07║之若先賢古佛曰是其中有未變者在王路菴心光所創立者
B34n0193_p0516b08║也夫枝山名士豈齷齪衲子所能招致者則心光亦異人也適
B34n0193_p0516b09║鳩村僧還持卷索書因為之識其事以寄菴主他日菴中當為
B34n0193_p0516b10║一叚佳話也
B34n0193_p0516b11║九品觀堂（見周世昌崑山縣志）
B34n0193_p0516b12║報國講寺在景德寺西舊在縣西一里許名九品觀堂相傳其
B34n0193_p0516b13║地本屠沽所聚寺僧師諒一夕夢有神人披髮執戈而告之曰
B34n0193_p0516b14║此當作道場師何不究心興一觀堂名以九品鑿池為沼當有
B34n0193_p0516b15║石塔現寤而言之協力建造果得石塔數層上刻无幹僧師諒
B34n0193_p0516b16║九品觀堂元泰定問嘉興路僧判荃公改建於此後荃公興工
B34n0193_p0516b17║鼎建殿宇奏請今額洪武二十三年僧九齡重建
B34n0193_p0516b18║陰陽柏見崑山志
B34n0193_p0516b19║高麗國進陰陽柏兩株高纔二三尺高宗以賜王綯綯種於永
B34n0193_p0516b20║懷寺殿庭之左右寺即綯之祖審琦香大院也今柏高與殿齊
B34n0193_p0517a01║每歲左花則右實右花則左實
B34n0193_p0517a02║破山詩龔明之
B34n0193_p0517a03║常建詩云竹徑通幽處禪房花木深山光悅鳥性潭影空人心
B34n0193_p0517a04║題常熟破山也舊傳有四高僧講經山中一老翁日來聽法久
B34n0193_p0517a05║之問翁所從來荅曰吾非人也龍也因問本相可得見乎曰可
B34n0193_p0517a06║已而果以全體見僧恐甚亟誦揭諦咒語揭諦神與龍角力龍
B34n0193_p0517a07║不能勝破其山而去續圖經所載不同謂白龍與一龍闘未知
B34n0193_p0517a08║孰是
B34n0193_p0517a09║四幡之助龔明之
B34n0193_p0517a10║大父甲子既周之後遇生朝則捨旛於寶積寺剎柱歲率以為
B34n0193_p0517a11║常時曾王妣之越上㽞其壻顧沂大夫家大父徃省之夜宿於
B34n0193_p0517a12║蕭山渡繫舟於一古桺之下終夕為之安寢拂曉舟師大驚四
B34n0193_p0517a13║顧皆巨浸舟齊於木之杪須臾水退獨免漂溺是夕王妣夢艤
B34n0193_p0517a14║舟之地有四黃旛覆其上方有疑於心王父既歸言其事因屈
B34n0193_p0517a15║指計之已歷四生朝矣
B34n0193_p0517a16║吳仁傑云龔浩字子正徃蕭山訪顧沂舟值水發比到家其
B34n0193_p0517a17║妻云向夢有黃幡六首罩一舟龔問其日正水發之夕也葢
B34n0193_p0517a18║嘗以主朝施二幡於承天寺不染塵觀音殿凡三歲矣適如
B34n0193_p0517a19║夢中之數云
B34n0193_p0517a20║按吳氏感應錄所記微有不同當以此說為是然不染塵觀
B34n0193_p0517b01║音殿乃是在城報恩萬壽寺今之北寺也
B34n0193_p0517b02║化茶釋文琇
B34n0193_p0517b03║入得吾門便喫茶風流越格也堪誇雖然用處無多子領略還
B34n0193_p0517b04║須是作家
B34n0193_p0517b05║（又題靈隱寺前老松云北海蒼龍舊有愆謫來塵世不知年萬重雲裏遺蹤在千仞溪邊舞爪懸豪氣自能蟠宇宙靈胎
B34n0193_p0517b06║豈得老林泉他年吸取清流去散作甘霖遍九天）（贈東曙上人云乾坤大夜止茫茫雲擁金輪起𩂜方萬里乍
B34n0193_p0517b07║驚天眼豁千山初現佛頭蒼繁星麗月難呈采毒霧堅氷敢恃強佇看升騰當午運普問萬有沐恩光）
B34n0193_p0517b08║
B34n0193_p0517b09║
B34n0193_p0517b10║吳都法乘卷第十九終