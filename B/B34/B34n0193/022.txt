B34n0193_p0599b01║
B34n0193_p0599b02║
B34n0193_p0599b03║
B34n0193_p0599b04║
B34n0193_p0599b05║
B34n0193_p0599b06║
B34n0193_p0599b07║
B34n0193_p0599b08║
B34n0193_p0599b09║
B34n0193_p0599b10║
B34n0193_p0599b11║吳都法乘第二十二上之上
B34n0193_p0599b12║吳江周永年撰
B34n0193_p0599b13║憩寂篇
B34n0193_p0599b14║自昔勝流動存幽致徙倚長歌珠林寶地皮陸寓游韋白
B34n0193_p0599b15║蒞治短李拂石晝公觀記緇素吏隱咸有題識繇唐迄今
B34n0193_p0599b16║名篇堪系述憩寂二十二
B34n0193_p0599b17║遊開元精舍（凡唐時所稱開元寺乃今北寺）韋應物
B34n0193_p0599b18║夏衣始輕體遊步愛僧居果園新雨後香臺照日初綠陰生晝
B34n0193_p0599b19║靜孤花表春餘符竹方為累形跡一來踈
B34n0193_p0599b20║開元寺詩（并序）
B34n0193_p0600a01║此寺多太湖石有峯巒奇狀者頃年多寓遊於此及太和
B34n0193_p0600a02║七年徃來皆不復到寺中石大半亦無也
B34n0193_p0600a03║十層花宇真毫相數仞峯巒閟月扉攢立寶山中色界散周香
B34n0193_p0600a04║海小輪圍坐隅咫尺窺巖壑牕外高低辨翠微難保爾形終不
B34n0193_p0600a05║轉莫令偷拂六銖衣
B34n0193_p0600a06║題開元寺薛能
B34n0193_p0600a07║一閣見一郡亂流仍亂山未能終日住尤愛暫時閒唱棹吳門
B34n0193_p0600a08║去啼林杜宇還高僧不可羨西景掩禪關
B34n0193_p0600a09║開元寺客省早景即事皮日休
B34n0193_p0600a10║客省蕭條柿葉紅樓臺如畫倚霜空銅池數滴柱上雨金鐸一
B34n0193_p0600a11║聲松杪風鶴靜時來珠像側鴿馴多在寶幡中如何塵外虛為
B34n0193_p0600a12║契不得支公此會同
B34n0193_p0600a13║奉和次韻陸龜蒙
B34n0193_p0600a14║日上采罳疊影紅一聲清梵萬緣空㰚𣘩滿地貝多雪料峭入
B34n0193_p0600a15║樓于闐風水榭初抽寥泬思竹䆫猶掛夢魂中靈香散盡禪家
B34n0193_p0600a16║接誰共殷源小品同（新正論亦有九流一曰禪家者流殷浩讀小品經下二百籤疑義以問支道林）
B34n0193_p0600a17║聞開元寺開笋園寄章上人皮日休
B34n0193_p0600a18║園鏁開聲駭鹿群滿林鮮籜水犀文森森競法林梢雨[山*隻*隻][山*隻*隻]爭
B34n0193_p0600a19║穿石上雲並出亦如鵝管合各生還似大牙分折𤇆束露如相
B34n0193_p0600a20║遺何胤明朝不茹葷
B34n0193_p0600b01║奉和陸龜蒙
B34n0193_p0600b02║春龍爭地養檀欒況是雙林雨後看迸出似毫當垤㙞孤生如
B34n0193_p0600b03║恒倚欄干凌虛勢欲齊金剎折贈光冝照玉盤更待錦苞零落
B34n0193_p0600b04║粉環高下挶煙寒
B34n0193_p0600b05║初冬章上人院皮日休
B34n0193_p0600b06║寒到無妨𪾶僧吟不廢禪尚關經病鶴猶濾欲枯泉靜桉貝多
B34n0193_p0600b07║紙閒爐波律煙清譚兩三句相向自翛然
B34n0193_p0600b08║留題開元寺上方白居易
B34n0193_p0600b09║東寺臺閣好上方風景清數來猶未厭長別豈無情戀水多臨
B34n0193_p0600b10║坐辭花剩繞行最憐新岸柳手種未全成
B34n0193_p0600b11║宿開元寺樓許渾
B34n0193_p0600b12║誰家歌褭褭孤枕在西樓竹色寒清簟松香染翠懤月移珠殿
B34n0193_p0600b13║曉風𨔛玉笋秋日出應移棹三湘萬里愁
B34n0193_p0600b14║宿開元寺樓周賀
B34n0193_p0600b15║西峰殘日落誰見寂寥心孤枕夜眠久兩廊僧話深寒扉開雨
B34n0193_p0600b16║氣風葉隱鐘陰此愛東樓望仍期別夜尋
B34n0193_p0600b17║奉和次韻陸龜蒙
B34n0193_p0600b18║每伴來方丈還如到四禪菊承荒砌露茶待遠山泉畫古全無
B34n0193_p0600b19║跡林寒却有煙相看吟未竟金磬已冷然
B34n0193_p0600b20║開元寺樓看雨聯句
B34n0193_p0601a01║海上風雨來掀轟雜飛電登樓一凭檻滿眼蛟龍戰（龜蒙）須臾造
B34n0193_p0601a02║化慘倏忽堪與變萬戶響弋鋋千家披組練（日休）群飛拋輪石雜
B34n0193_p0601a03║下攻城箭點急似推胷行斜如中面（龜蒙）細灑魂空冷橫飄目能
B34n0193_p0601a04║眩垂簷珂珮喧㩧瓦珠璣濺（日休）無言九陔遠瞬息馳應徧密處
B34n0193_p0601a05║正垂絙㣲時又懸綫（龜蒙）寫作王界破吹為羽林旋翻傷列缺勞
B34n0193_p0601a06║却怕豐隆倦（日休）遙瞻山露色漸覺雲成片遠樹欲鳴蟬深簷尚
B34n0193_p0601a07║藏燕（龜蒙）殘雷隱轔盡反照依㣲見天光絜似磨湖彩熟於練（日休）
B34n0193_p0601a08║踈帆逗前渚晚磬分凉殿接思強揮毫窺詞幾焚硯（龜蒙）佶栗鳥
B34n0193_p0601a09║皮几輕明白羽扇畢景好踈吟餘凉可清宴（日休）君攜下高登僧
B34n0193_p0601a10║引還深院駮蘚淨舖筵低松濕垂鬋（龜蒙）齋明乍虗豁林霽逾葱
B34n0193_p0601a11║楕早晚重登臨欲去多離戀（日休）
B34n0193_p0601a12║獨在開元寺避暑頗懷魯望因飛筆聯句
B34n0193_p0601a13║煩暑雖難避僧家自有期泉甘於馬乳苔滑似龍[(牙*ㄆ)/水]（日休）任誕襟
B34n0193_p0601a14║全散臨幽榻旋移松行將雅拜篁陣欲交麾（龜蒙）望塔青𩩉識登
B34n0193_p0601a15║樓白鴿知石經森欲動珠像儼將怡筒簟臨杉橞紗巾透雨絲
B34n0193_p0601a16║靜譚蟬噪少涼步鶴隨遲（日休）煙重迴蕉扇風輕拂桂帷對碑吳
B34n0193_p0601a17║地說開春梵天詞積水魚梁壞殘花病枕歌懷君蕭洒處孤夢
B34n0193_p0601a18║繞罘罳（龜蒙）
B34n0193_p0601a19║冬曉章上人院皮日休
B34n0193_p0601a20║山堂冬夜寂無聞一句清言憶領軍琥珀珠粘行處雪椶櫚箒
B34n0193_p0601b01║埽臥來雲松扉欲如鳴鶴石鼎初煎若聚蚊不是戀師歸去晚
B34n0193_p0601b02║陸機茸內足毛群
B34n0193_p0601b03║奉和陸龜蒙
B34n0193_p0601b04║山寒偏是曉來多况值禪窗雪氣和病客工夫經未演故人書
B34n0193_p0601b05║信約新磨閒臨靜案修茶品獨傍深溪記藥科從此逍遙知有
B34n0193_p0601b06║地更乘清月伴君過
B34n0193_p0601b07║奉同顏使君開元寺經藏院會觀樹文殊碑釋皎然
B34n0193_p0601b08║萬國布殊私千年降祖師雁門傳法至龍藏立言時故實刊周
B34n0193_p0601b09║典新聲播魯師六銖那更拂劫石盡無期
B34n0193_p0601b10║春日和盧使君幼平開元寺聽妙奘上人講時上人將遊（五臺）
B34n0193_p0601b11║仁聖埀文在虗空日月懸陵迦遲哲匠宗旨發幽詮法受諸侯
B34n0193_p0601b12║請心教四子傳春生雪山草香下棘林天𮨇我從今日聞經悟
B34n0193_p0601b13║宿縁涼山萬里去應為教猶偏
B34n0193_p0601b14║宿開元寺樓釋清塞
B34n0193_p0601b15║西峯殘日落誰見寂寥心孤枕客眠久兩廊僧話深寒扉關雨
B34n0193_p0601b16║氣風葉隱鐘音愛此東樓望仍期別夜尋
B34n0193_p0601b17║訪北寺無言講主留題陳基
B34n0193_p0601b18║秋風日蕭爽散策入空林有竹心已清無言意弥深雜花不容
B34n0193_p0601b19║把踈磬有餘音逍遙毘盧境落景駐遙岑
B34n0193_p0601b20║北寺竹林楊基
B34n0193_p0602a01║僧居古城隂迢𮞏通萬竹林光落虗牖坐愛衣裳綠齋餘孤磬
B34n0193_p0602a02║遠茶罷微烟續道人悟重玄淡然無眾欲譬彼石根泉亭亭湛
B34n0193_p0602a03║寒淥
B34n0193_p0602a04║和張保定留題北寺詩韻沈周
B34n0193_p0602a05║鐘磬泠泠隔水聞當門高塔倚斜曛綠蘿深徑栖殘雨黃葉空
B34n0193_p0602a06║臺積暮雲已拂壁塵留艸聖更囙香炷事桐君碧山學士清遊
B34n0193_p0602a07║後應悔銀魚不早焚
B34n0193_p0602a08║北寺水閣
B34n0193_p0602a09║喧市紛聒耳幽尋達城陰誰料此城中其境自山林僧寮敞小
B34n0193_p0602a10║構雅㨿西水潯清流可俯掬鬚眉亦堪臨返照在東壁水影浮
B34n0193_p0602a11║虗金人物相映瑩𡨜靜冝道心散木列左右上下鳴春禽踈竹
B34n0193_p0602a12║不蔽廧纍纍見遙岑遊賞莫禁客酒茗喜相尋借問常來轍記
B34n0193_p0602a13║壁誰曾吟筆研我所事漫以開煩襟
B34n0193_p0602a14║留客開元寺（自宋時起所稱開元寺乃今寺）方子通
B34n0193_p0602a15║晝錦新坊路稍西興來携客就僧扉樽前倒玉清無比筆下鏗
B34n0193_p0602a16║金妙欲飛藍轝直須乘月去榜歌時聽採菱歸流傳白雪吳城
B34n0193_p0602a17║滿頓覺炎歊一夕微
B34n0193_p0602a18║程公門
B34n0193_p0602a19║仙老論文小徃還多才令尹猶能攀携觴步入千花界借榻清
B34n0193_p0602a20║臨一水間笑語不驚沙鳥去襟懷猶遇野僧閑城中此地無愛
B34n0193_p0602b01║坐對西南見好山
B34n0193_p0602b02║宿開元精舍謝縉
B34n0193_p0602b03║落日樹陰陰禪幽靜客心香𤇆秋殿寂燈火夜厨深茗熟僧先
B34n0193_p0602b04║睡詩成對佛吟自憐耽僻志只合臥雲林
B34n0193_p0602b05║游開元寺憩綠陰堂（元至治間僧光雪窓取章詩綠隂生晝寂句建此）
B34n0193_p0602b06║楊維禎
B34n0193_p0602b07║韋郎句中尋盡　劫灰不盡綠隂隂鴻文重記青城客內典新傳
B34n0193_p0602b08║瀑有僧石佛浮江輕似葉神珠照鉢隱如鐙杪羅樹子風前落
B34n0193_p0602b09║吹滿恩公舊㲩𣰆
B34n0193_p0602b10║開元寺鬱攸之變獨公斷江丈室巋然林木半焦悴娑羅大
B34n0193_p0602b11║樹枝葉扶踈欝欝生意偶覽遺跡有懷恩公云
B34n0193_p0602b12║陳植
B34n0193_p0602b13║恩公堂下七葉樹清夜說詩山月圓劫火獨留浮佛像斷碑刻
B34n0193_p0602b14║認赤烏年荒𠷐清雨霾青草枯木無枝生白𤇆時詠韋郎五字
B34n0193_p0602b15║句孤花𡨜歷向人妍
B34n0193_p0602b16║姑蘇開元寺孫蕢
B34n0193_p0602b17║梵宮春盡落花時倦鳥猶啼竹樹枝想見風流唐太守綠隂滿
B34n0193_p0602b18║院坐題詩
B34n0193_p0602b19║開元寺雨中觀梅姚廣孝
B34n0193_p0602b20║遙思西崦開千樹漫徃東林見一枝𤇆雨冥濛香影盡為縁惆
B34n0193_p0603a01║悵立多時
B34n0193_p0603a02║遊平江瑞光寺成廷珪
B34n0193_p0603a03║水殿雲廊取次開不論廬阜與天台窓間燕雀馴相近池上鼉
B34n0193_p0603a04║魚喚亦來春雨久荒紅藥圃香𤇆遍繞碧蓮臺上方似可容吾
B34n0193_p0603a05║隱也伴高僧坐石苔
B34n0193_p0603a06║瑞光寺沈周
B34n0193_p0603a07║塵中五日䨇腳紅頗有俗氣填吾胷今朝風日美晴美城南載
B34n0193_p0603a08║酒尋花宮古濠流水帶榆桞[深-木+友]居逶𨓦茶𤇆中老僧與我非夙
B34n0193_p0603a09║契却許小閣開松風山杯到手送兩日醉倒信呼田舍翁未知
B34n0193_p0603a10║明日又何處出門大笑歌萍蓬
B34n0193_p0603a11║題瑞光寺文徵明
B34n0193_p0603a12║名藍開自赤烏年鐘梵連雲尚宛然寶剎浮屠經刦在法堂心
B34n0193_p0603a13║印有燈傳未論四瑞從前境且結三生物外緣欲問司徒杲仁
B34n0193_p0603a14║事斷碑零落草芊芊（寺右有福順王陳杲仁祠）
B34n0193_p0603a15║瑞光寺圓通房黃姖水
B34n0193_p0603a16║靈區標四瑞淨域啟千年新殿疑無地浮屠半插天一燈寒照
B34n0193_p0603a17║日䨇樹靜生𤇆山水盤迴處茲丘勝獨偏
B34n0193_p0603a18║赴報國院海會喜侯二（瑤）葛大（懌）同集祝允明
B34n0193_p0603a19║隔水應霜鐘尋聲入寶宮剎那依燄慧六萬繞神通歡喜來候
B34n0193_p0603a20║白清真遇葛洪獨慚文字累未得此緣空
B34n0193_p0603b01║報國寺留題黃姖水
B34n0193_p0603b02║城南一古剎宛在杏壇西地僻山雲冷禪枯徑草菨說經曾悟
B34n0193_p0603b03║石送客不過溪翻哂儒童佛皇皇問渡迷
B34n0193_p0603b04║與參政祝公游正覺寺（寺為元陸志寧別業舊多梧樹相傳志寧每洗之更有竹數種同名竹堂
B34n0193_p0603b05║後廢有僧洪創為寺）吳寬
B34n0193_p0603b06║陸公已逝逐浮塵洪老重來刈野榛百畆園林成故事一天風
B34n0193_p0603b07║雨醒游人碧梧淨洗今何在脩竹叢生舊有囙白髮耆英留醉
B34n0193_p0603b08║墨晚涼傳玩席間珍
B34n0193_p0603b09║己未春與天台李秋官吾蘇楊黃門同游竹堂古石上人梅
B34n0193_p0603b10║東房時梅爛開小宴花下賦
B34n0193_p0603b11║沈周
B34n0193_p0603b12║竹堂梅花一千樹香雪塞門無入處秋官黃門雨詩客騎馬西
B34n0193_p0603b13║來為花駐野翁携酒亦偶同花不留人人自住滿身毛骨沁水
B34n0193_p0603b14║影嚼蘂含香各搜句吉祥牡丹清本欠定惠海棠幽亦來只憑
B34n0193_p0603b15║坡口詫繁華似恐同花不同趣酒酣塗紙作橫斜筆下珠光濕
B34n0193_p0603b16║春露只愁此帋卷春去明日重尋花滿地
B34n0193_p0603b17║秋日過竹堂寺文徵明
B34n0193_p0603b18║愛此蕭條遠市聲山門端不厭頻登破除塵夢來看竹籹點閒
B34n0193_p0603b19║情坐有僧雨後秋光分短菊樽前風味擘新橙興懷先哲經游
B34n0193_p0603b20║地欲繼高蹤愧未能
B34n0193_p0604a01║新正六日同子重晚步至竹堂文徵明
B34n0193_p0604a02║佛坐香燈竹裏茶新年行樂得僧家蕭然人境無車馬次第空
B34n0193_p0604a03║門有歲華幾日南風消積雪一番春色到梅花坐吟殘照歸來
B34n0193_p0604a04║緩古樹荒𤇆散晚鴉
B34n0193_p0604a05║雪宴竹堂寺王寵
B34n0193_p0604a06║遠公偏愛客高會兔園才畫室𤋭貂滿天花寶樹開林端迷塹
B34n0193_p0604a07║谷象外徹樓臺對此復能醉長歌甘草菜
B34n0193_p0604a08║竹堂皇甫涍
B34n0193_p0604a09║香積藏深竹雲寒鐘磬微踏花迷雨徑入鳥到林扉真想行猶
B34n0193_p0604a10║在浮踪悵屢違來茲躭寂樂清夜坐忘歸
B34n0193_p0604a11║集竹堂僧舍暮歸皇甫涍
B34n0193_p0604a12║偶來竹林寺愛爾棲心幽盡日松雲度閒扉溪水流永躭石室
B34n0193_p0604a13║臥誰羨玉京游戀此復歸去看𤇆多暝愁
B34n0193_p0604a14║正覺寺皇甫涍
B34n0193_p0604a15║東林禪寂處樵徑引莓苔竹牖春𤇆動花壇暝霽開經行聞雉
B34n0193_p0604a16║竄趺坐見雲來只對香山臥年華何用催
B34n0193_p0604a17║歲除前一日過正覺寺皇甫涍
B34n0193_p0604a18║路入雲關溪水湄林深坐聽出鐘遲流波自送芙蓉葉莫向山
B34n0193_p0604a19║中問歲寒
B34n0193_p0604a20║過竹堂寺周詩
B34n0193_p0604b01║與客來香積歡逢枝褉辰翛然雙樹下虗𠁊更宜人石以談經
B34n0193_p0604b02║悟龍囙聽法馴高僧今見汝應為度迷津
B34n0193_p0604b03║金琮
B34n0193_p0604b04║問我歸期尚漫然老僧預餞竹堂前此身清淨元無垢今日遲
B34n0193_p0604b05║留似有緣柳色到門青送酒梅花開樹白蓮錢醉來忘𨚫下山
B34n0193_p0604b06║路明日滿城生夜烟
B34n0193_p0604b07║文徵明
B34n0193_p0604b08║城東古寺萬枝梅一歲看花得幾廻竹逕三年無我跡松門此
B34n0193_p0604b09║日為誰開還應壞壁餘詩草只恐荒碑蝕雨苔憑仗山僧懸木
B34n0193_p0604b10║榻長安倦客儗歸來
B34n0193_p0604b11║冬日訪衡山不值聞與諸子宴集竹堂蘭若却寄
B34n0193_p0604b12║一首吳子孝
B34n0193_p0604b13║苔巷無人迹園林散雪初寒雲團石沼修竹翳僧廬遂下高人
B34n0193_p0604b14║榻應採淨苑書不知來問字空叩子雲居
B34n0193_p0604b15║同子重晚步過竹堂文徵明
B34n0193_p0604b16║濠股東來得斷垣一龕清梵托㫋檀蒼苔繞徑無塵到落日敲
B34n0193_p0604b17║門借竹看風急簾光先送暝春陰梅韵獨禁寒罏香深𡨜蒲團
B34n0193_p0604b18║淨欲就山僧結淡歡
B34n0193_p0604b19║竹堂
B34n0193_p0604b20║乘間上日到僧家慚愧空門有歲華滿地碧𤇆新草色一痕春
B34n0193_p0605a01║意早梅花
B34n0193_p0605a02║經行竹堂皇甫涍
B34n0193_p0605a03║清溪不容葦迢[逅-口+(了-(丁-一)+巾)]遠人群暝色雙林合鐘聲滿白雲
B34n0193_p0605a04║竹堂寺
B34n0193_p0605a05║清絕城隅寺頻游興轉新松房雲帶雨梅牖早[尒/口]春每愧論當
B34n0193_p0605a06║世空思托此身飄飄對支遁得意出風塵
B34n0193_p0605a07║題正覺寺和紹卿
B34n0193_p0605a08║精舍坐忘機陀叢盡掩扉洄沿過石徑窈窕戀清暉野色藤軒
B34n0193_p0605a09║滿庭陰水竹微東林一尊罷蘿月夜深歸
B34n0193_p0605a10║浴竹堂作
B34n0193_p0605a11║覺路東津岸炯蘿一徑深尊中得宴坐象外引窺臨暗竹雲經
B34n0193_p0605a12║覆高松歲不侵偶來同[禾*友]褉清淨本因心
B34n0193_p0605a13║竹堂寺觀梅憶懋上人張獻翼
B34n0193_p0605a14║落日春風送酒杯歲時心賞一尋梅南墻冉冉芳春動東閣英
B34n0193_p0605a15║英逸思惟歷亂殘花飄講席參差踈影挂香臺虎溪共禮新松
B34n0193_p0605a16║塔相送長懷結苑才
B34n0193_p0605a17║與馮憲副朱揮使昆仲遊東禪韓雍
B34n0193_p0605a18║幽懷不能遺與客遊東禪禪禪景何如繚繞水竹龍雲炯東堂
B34n0193_p0605a19║長老號玉田精彩矍鑠神氣全忽聞門外車馬聲倒屣迎我忻
B34n0193_p0605a20║忻然自言門巷好杉樹親手栽植今𠫵天登堂坐我蒲團上妙
B34n0193_p0605b01║香香茗時時傳喚來高徒聦上人頥指氣使勤周旋須叟開筵
B34n0193_p0605b02║列尊爼𣣇留甚覺心誠處英豪憲副天下士老成揮使人中賢
B34n0193_p0605b03║更誇玉雪美公子好詩好禮今無前携得仙家施小童長歌大
B34n0193_p0605b04║雅聲清圓玉田歡感呼行者青天歌舞齊聮翩一沠仙音眾側
B34n0193_p0605b05║耳重斟美酒烹肥鮮案頭石硯壓錦箋墨漿如膏筆如椽諸僧
B34n0193_p0605b06║羅拜不肯起闌門索我留詩篇君不見遠公結社住白蓮一招
B34n0193_p0605b07║靖節賢名傳又不見昌黎有書遺大顛美譽烜赫垂千年愧我
B34n0193_p0605b08║無能繼古作愛此光景徒留連草草𬎿題拂衣去何須更問三
B34n0193_p0605b09║生緣
B34n0193_p0605b10║訪沈南齋東禪無聞上人方丈有作
B34n0193_p0605b11║昨曾訪東禪禪禪方丈居西偏群僧瑣瑣不足數但覺玉田和
B34n0193_p0605b12║尚賢今晨復訪東方丈無聞長老尤高尚三寸龐眉映雪顛純
B34n0193_p0605b13║誠實有真僧相人言無聞世少雙一生戒行如氷霜沾泥柳絮
B34n0193_p0605b14║飛不動春風上下空顛狂南齋詩伯常來住好詩好畫留無數
B34n0193_p0605b15║促我題詩驚眾僧僧僧酣臥知何處
B34n0193_p0605b16║秋日同杜允勝湯子重游東禪次子重韻
B34n0193_p0605b17║文徵明
B34n0193_p0605b18║人事無停機曦暉正流耀及茲東城游駕言謝紛要杪秋霽景
B34n0193_p0605b19║澄寒原入高眺靜躁本無謀憂欣自人召蘼蘼霜蘤明歷歷幽
B34n0193_p0605b20║禽調獨行心已怡况也偕二妙投社慚淵明能詩得清炤燕談
B34n0193_p0606a01║析玄旨悲吟發孤竅一語何足稽後期真未料㣲風西北來冷
B34n0193_p0606a02║然雜清嘯
B34n0193_p0606a03║晚過東禪皇甫涍
B34n0193_p0606a04║罏氣花陰禪徑重高僧出世住中峰尋幽自入清溪路遙聽雲
B34n0193_p0606a05║門起暮鐘
B34n0193_p0606a06║宿東禪寺瀞公房（戊戌正月十日）吳寬
B34n0193_p0606a07║來為東莊游還作東林宿林下扣禪扉幽徑行自熟齋廚夜𡨜
B34n0193_p0606a08║然倦睡雜僧㒒方牀習趺坐飲我一茶足坐久湯室溫洗浴觧
B34n0193_p0606a09║塵服衲翁故延欵展畫更燒燭逶迤水上城突兀月中屋夜靜
B34n0193_p0606a10║風轉號曠野有高木踈雨忽復來春夢不可續端如紫極宮百
B34n0193_p0606a11║感入詩腹便當游汗漫安復事拘束歲晚返舊廬為鄰豈湏卜
B34n0193_p0606a12║題東禪璿公房邢參
B34n0193_p0606a13║東城少僧寺賴此堪寄迹獨徃路不迂嘗來意還適煖風逗鶯
B34n0193_p0606a14║花宿雨濕燕麥不有高間徒慿誰話今昔
B34n0193_p0606a15║東禪教寺李應禎
B34n0193_p0606a16║松杉滿院風𤓰荳一籬綠不聞車馬過時得高人宿覺來還獨
B34n0193_p0606a17║㱕惆悵城東西
B34n0193_p0606a18║東禪寺文徵明
B34n0193_p0606a19║古寺謝車馬清臨綠玉灣䨇禽啼竹逕𤢜犬護松關落葉秋滿地
B34n0193_p0606b01║夕陽僧自閒偶來還自去回首碧雲間
B34n0193_p0606b02║初六日與客自葑門汎舟至東禪小集徵明
B34n0193_p0606b03║淺痕霏綠澹炯光遠𣗳依依春水長落日五人浮野艇東城三
B34n0193_p0606b04║里到溪堂（寺有清溪堂）餘寒人日梅枝瘦半醉僧寮菜飯香轉信投
B34n0193_p0606b05║間間不得題詩還愽靜中忙
B34n0193_p0606b06║八月二十二日與諸友過東禪二首蔡羽
B34n0193_p0606b07║已候東林罄仍追綠蔭凉波光廽佛地𣗳色𡨜溪堂坐訝尊中
B34n0193_p0606b08║翠行憐屐齒香日沉初夢醒黃鳥美幽房廬山月未起座上白
B34n0193_p0606b09║蓮開已識遠公操何仿謝客來秋風動溪籟蘭氣發山杯片石
B34n0193_p0606b10║難將去煩君▆綠苔
B34n0193_p0606b11║登東禪寺閣周倫
B34n0193_p0606b12║三伏東禪勝攜尊避鬱蒸入雲高有閣就座㝎無僧白浪風江
B34n0193_p0606b13║外蒼苔雨壁層未須袁紹醉蕭𠁊促憑陵
B34n0193_p0606b14║東禪寺文徵明
B34n0193_p0606b15║古寺𱐍深帶碧川坐來清晝永於年虗堂市遠人聲斷小砌風
B34n0193_p0606b16║微樹影圓筆硯更償間裡債茗熏聊結靜中緣落花啼鳥春如
B34n0193_p0606b17║許却誦新詩憶遇賢
B34n0193_p0606b18║九日期九逵不至獨與子重游東禪侍詩寄懷兼簡社中（諸友）
B34n0193_p0606b19║東郭名藍帶曲隈三年行樂兩回來依然舊境墻遮樹久斷塵
B34n0193_p0606b20║蹤砌有苔落日懷人流水遠秋風撫掌菊花開良辰在眼休教
B34n0193_p0607a01║負相對山僧把一盃
B34n0193_p0607a02║東禪寺與蔡九逵同賦
B34n0193_p0607a03║何處晚凉多溪堂夜來雨喬然雨青杉繁陰遽如許山僧侯巖
B34n0193_p0607a04║扉喜聽松間履為破明月團自汲寒泉煑
B34n0193_p0607a05║林酒仙祠居簡
B34n0193_p0607a06║百丈古規純蹉跎尺到尋可曾知稼穡多是少叢林有蹟從人
B34n0193_p0607a07║議無心與俗沉太湖吞弗盡哆口到如今
B34n0193_p0607a08║適題間趣軒林遇賢
B34n0193_p0607a09║楊子江頭路最深行人到此盡沉吟他時若遇無波處還似有
B34n0193_p0607a10║波時用心
B34n0193_p0607a11║門前綠樹無啼鳥庭下蒼苔有落花聊與東風論箇事十分春
B34n0193_p0607a12║色屬誰家
B34n0193_p0607a13║九日遊雙塔院次淵明己酉九日韻文徵明
B34n0193_p0607a14║時敘不容淹忽忽寒暑交矧余蒲桞姿望秋已先凋山林樂間
B34n0193_p0607a15║曠勢途利崇高人性各有適奚但壤與霄爰以一日歡酬此卒
B34n0193_p0607a16║歲勞古來相哲士取材不遺焦啣觴輙忘世何似栗里陶得酒
B34n0193_p0607a17║且復樂安能待來朝
B34n0193_p0607a18║寓讀雙塔寺僧舍遣懷張鳳翼
B34n0193_p0607a19║桑葉桞絲青短垣芳尊藥裏寄空門東風老去鶯花約北郭朝
B34n0193_p0607a20║來峰火繁慟哭無人知阮籍掃除秪自愧陳蕃看雲浪作書空
B34n0193_p0607b01║字時事驚心不敢言
B34n0193_p0607b02║人日陸子行五道鳴吳恭先集雙塔寺
B34n0193_p0607b03║野寺風𤇆絕四隣佳辰雲物倍冝人青松白屋一尊酒蓂葉梅
B34n0193_p0607b04║花齊放春勝裡不湏銀闘巧盤中惟有菜傳新紅鄉已慰群賢
B34n0193_p0607b05║集無用題詩寄所親
B34n0193_p0607b06║定慧顒師竹下嘯軒詩蘇軾
B34n0193_p0607b07║啼鳺催天明喧喧相詆誚暗蛩泣夜永唧唧自相弔飲風蟬至
B34n0193_p0607b08║潔長吟不改調倉土蚓無膓亦自終夕呌鳶貪聲最鄙鵲喜意
B34n0193_p0607b09║可料皆緣不平鳴慟哭等嬉笑平生已麤狂子孫亦未妙道人
B34n0193_p0607b10║開此軒清坐默自照衝風振河海不能號無[口*竅]𡨜𡨜吾何言風
B34n0193_p0607b11║來竹自嘯
B34n0193_p0607b12║昭慶寺看芍藥王渙
B34n0193_p0607b13║一半春光過牡𮯱又開芍藥遍禪関久辜住約違蓮社今續清
B34n0193_p0607b14║歡到寶欄垂露幾團花面濕東風一陣燕泥寒酒邊何味呈奇
B34n0193_p0607b15║供綠筍朱櫻正滿盤
B34n0193_p0607b16║和文待詔懷昭慶寺之作王寵
B34n0193_p0607b17║明光起草五雲邊猶憶同𠫵雪竇禪花石牀聽說法竹林茶𣇄
B34n0193_p0607b18║愛談玄拂衣未許還廬社飛夢時能墮輞川借問玉皇香案吏
B34n0193_p0607b19║何如兜率鍊形仙
B34n0193_p0607b20║師子林即景十四首釋惟則
B34n0193_p0608a01║鳥啼花落屋西東栢子烟青芋火紅人道我居城市裡我疑身
B34n0193_p0608a02║在万山中
B34n0193_p0608a03║万竿綠玉繞禪房頭角森森笋穉長坐起自携藤七尺巡林絡
B34n0193_p0608a04║繹似巡堂
B34n0193_p0608a05║素壁光搖眼培明隔林風樹美新晴樹根尾鼓鳴殘雨恍惚南
B34n0193_p0608a06║山水樂聲
B34n0193_p0608a07║指栢軒中六七僧坐忘忽恠異香生推窓日色㬉如火薝蔔花
B34n0193_p0608a08║開雪一棚
B34n0193_p0608a09║相君來扣少林宗官從盈門隘不通散入鳳亭深竹處石林分
B34n0193_p0608a10║坐繞飛虹
B34n0193_p0608a11║半檐落日晒寒衣一鉢香羹野蕨肥春雨春煙二三子水西原
B34n0193_p0608a12║上種松㱕
B34n0193_p0608a13║鴉鵲爭巢似憤兵怒鳴死閗乱縱橫可憐踏壞桫欏樹滿地落
B34n0193_p0608a14║花無路行
B34n0193_p0608a15║道人肩水灌畦蔬托鉢船㱕粟有餘飽飯禪和無一事遶池分
B34n0193_p0608a16║食餧遊魚
B34n0193_p0608a17║臥雲室冷睡魔醒殘漏聲聲促五更一夢又如過一世東方日
B34n0193_p0608a18║出是來生
B34n0193_p0608a19║西隣母鶴唳無休寉意吾知為主憂養得寉成騎鶴去楊州未
B34n0193_p0608a20║必勝蘇州
B34n0193_p0608b01║竈𫤗深夜誦蓮花月度墻西桂影斜經罷轆轤聲忽動汲泉自
B34n0193_p0608b02║試雨前茶
B34n0193_p0608b03║林下禪関盡日開教人來看臥龍梅山童莫厭門庭閙不是愛
B34n0193_p0608b04║閑人不來
B34n0193_p0608b05║斜梅勢壓石闌干花似垂頭照影看白晝雲陰天欲雪半池星
B34n0193_p0608b06║斗逼人寒
B34n0193_p0608b07║雪深三尺閉柴荊歲晚無心打葛藤立雪堂前人不見秀雲峰
B34n0193_p0608b08║似白頭僧
B34n0193_p0608b09║詩一章奉題師子林就簡天如和尚張翥
B34n0193_p0608b10║老禪叢林伯休居得名園幽藏岩壑勝夏絕城市喧除徑去宿
B34n0193_p0608b11║莾引池發真源鳳亭遡澗橋梅閣鄰栢軒咄嗟龍象地丹碧峩
B34n0193_p0608b12║雲騫恠（石）洞庭來荒苔洗秋痕散落万竹裡劣若虎豹蹲中有青
B34n0193_p0608b13║狻猊主當眾峰尊憑陵鬼神會呀呷風雷奔道人一飯已趺坐
B34n0193_p0608b14║蒲團溫來者自名相何有眼耳根伊昔幻住翁千偈波瀾翻作
B34n0193_p0608b15║大師子吼洪音殷乾坤師傳一燈出與世爍群昏摳衣雨花外
B34n0193_p0608b16║詎厭𠫵學繁要知天目下廣闢甘露門平生楞嚴讀衲侶夙所
B34n0193_p0608b17║㪟身雖縻塵叅是心了然存睠彼中林社遲暮或徃論期師法
B34n0193_p0608b18║檀度此道非空言
B34n0193_p0608b19║則天如師子林鄭元祐
B34n0193_p0608b20║萬竹陰陰師子林蒼霏如雪不厭深影當初陽鵉鳳舞響作平
B34n0193_p0609a01║地蛟龍吟契機元非擊後悟乘凉已在栽時尋行鞭土酥雖詰
B34n0193_p0609a02║屈沛潤法雨尤陰森荀時不傳飡玉法定起每聽貫珠音那知
B34n0193_p0609a03║閻浮有六月只緣毗耶無二心眼光固已爍天地王度政尔式
B34n0193_p0609a04║玉金老矣蒲鞋尚堪織貧豈藜羹長乏斟養威窟中善自愛解
B34n0193_p0609a05║鈴頷下知誰任擾擾塵勞竟何以便應於此投華簮
B34n0193_p0609a06║過師子林蘭石倪瓚
B34n0193_p0609a07║密竹鳥啼邃清池雲影間茗雪爐炯裊松雨石苔斑心靜境恒
B34n0193_p0609a08║寐何必月在山窮途有行旅日　暮不知還
B34n0193_p0609a09║師子林池上觀魚高啟
B34n0193_p0609a10║穿蒲尾獨掉唼𦿜口群仰波平浸見痕池靜跳聞響漁罛已免
B34n0193_p0609a11║捕僧孟每分養落日意無驚識我臨流賞
B34n0193_p0609a12║與王徵士訪李鍊師遂同過師林尋目公
B34n0193_p0609a13║玄館啟真境紺園閟清香茲神兩地遊乍出囂煩鄉鳥鳴桂花
B34n0193_p0609a14║落澗戶秋風凉開士演金偈羽人薦瑤觴亦有詞苑英清芬吐
B34n0193_p0609a15║華章愧我自徵起束帶𠫵周行山林久在念那期復來翔暌合
B34n0193_p0609a16║固知妾去來亦何常誰言道各異妙契宜相忘
B34n0193_p0609a17║過師子林
B34n0193_p0609a18║雨餘鳥語凉斜陽竹深見頻來非看花借讀高僧傳
B34n0193_p0609a19║遊師子林次倪雲林韵
B34n0193_p0609a20║吟策頻入院道人知我間尋幽到深處鳥語竹班班林下不逢
B34n0193_p0609b01║客城中我見山床數有餘地鐘動莫催還
B34n0193_p0609b02║和高季迪師子林池上觀魚徐賁
B34n0193_p0609b03║微微林景凉悄悄池魚出欲去戲仍亦乍深驚還逸行循曲島
B34n0193_p0609b04║幽（聚）傍新荷密不有濠梁興誰能坐終日
B34n0193_p0609b05║獅子林竹下偶詠
B34n0193_p0609b06║客來竹林下時聞澗中琴經房在幽竹庭戶皆春陰孤吟遂忘
B34n0193_p0609b07║𨑰煙景生逾深
B34n0193_p0609b08║師子林三十韵釋道衍
B34n0193_p0609b09║上士棲禪地精藍故有名勝途林屋洞奇冠闔閭城岌岌諸峰
B34n0193_p0609b10║秀青青萬竹榮室同圖藻皕地等布金平剎頂靈光集幢隂瑞
B34n0193_p0609b11║靄縈梁飛晴蝀入礦踞怒猊獰近悅罘罳擁遙憐睥睨橫柱臨
B34n0193_p0609b12║經閣暝蕉傍佛龕清井甃氷壺淨地開玉鑑明鉢拘龍伏臥亭
B34n0193_p0609b13║接鳳來鳴曇萼還殊菊頻伽詎類鶯庭梅新著彈軒栢老垂纓
B34n0193_p0609b14║檞葉欺螺翠榴英妬𦋺頳露晨知蕙吐日午覺葵傾磵覆叢生
B34n0193_p0609b15║艻渠隂樹列檉藥闌蜂恣繞蘚砌蟻難征風籟吟雙徑天花雨
B34n0193_p0609b16║兩楹炊香馴鴿戀屧響睡厖驚日下旛交影雲深磬一聲蘭燈
B34n0193_p0609b17║長際曉蓮漏不違更煖觸松煬竈清喧茗沸鐺篆炯重翳幌鏡
B34n0193_p0609b18║月獨懸甍僧出齋房靜童歸化器盈蟬號隨梵奏鶴舞逐經行
B34n0193_p0609b19║慕境人勤過忘形客倦迎參時機較密定處步宜輕踈濶緣方
B34n0193_p0609b20║絕孤高道始成遠閒思結社潛醉顧投盟要適林中趣應存物
B34n0193_p0610a01║外情會須來掃石宴坐學無生
B34n0193_p0610a02║重過師子林姚廣孝
B34n0193_p0610a03║開扉近水邊竹石揔堪憐遠想渾如夢重游𨚫信緣蝶翻紅藥
B34n0193_p0610a04║雨鳥度碧蘿炯即境自亡憲何須更習禪
B34n0193_p0610a05║晚過師子林
B34n0193_p0610a06║無地堪逃俗乘昏復到林半山雲遏磬深竹雨留禽觀水通禪
B34n0193_p0610a07║意聞香去染心叩門驚有客想亦為幽尋
B34n0193_p0610a08║春暮與行書記過師子林
B34n0193_p0610a09║偶同看竹過林廬素抱忻從此日舒淺碧雲虗泉落後孤紅霞
B34n0193_p0610a10║澹澗芳餘放禪時至鐘鳴室施食人回鳥下除勝地每嫌山水
B34n0193_p0610a11║隔不因乘興到應踈
B34n0193_p0610a12║七月十五日與高季迪過師林張適
B34n0193_p0610a13║方罷文字燕復來釋子居輕颷𨚫暑後斜日下林初非無明旦
B34n0193_p0610a14║游偶此清思餘適當解夏日群公正安舒或出囊中文或發函
B34n0193_p0610a15║中書久論理昭析去談趣冲虛仰聽歸林翼俯察沉淵魚物性
B34n0193_p0610a16║咸自適游心亦晏如
B34n0193_p0610a17║師子林十二詠
B34n0193_p0610a18║師子峰王行
B34n0193_p0610a19║獰面獸中尊奇峰比最真祇堪負蓮座穩載法王身
B34n0193_p0610a20║含暉嶺
B34n0193_p0610b01║西曛夕尚明東旭朝先赤為比眾峰高光景常多得
B34n0193_p0610b02║吐月峰
B34n0193_p0610b03║昨吐光不闕今吐遽非圓圓缺有多小孤峰只宛然
B34n0193_p0610b04║立雪堂
B34n0193_p0610b05║獨立暮亭中齊腰雪幾重不因逢酷冷那識解嚴冬
B34n0193_p0610b06║禪窩
B34n0193_p0610b07║只尺棲身地寬如選佛場須知九千界元不離禪床
B34n0193_p0610b08║問梅閣
B34n0193_p0610b09║閣中人獨坐閣外已梅開春信何須問清香自報來
B34n0193_p0610b10║指栢軒
B34n0193_p0610b11║古栢畫陰陰當軒嵗月深山僧常笑指應解識禪心
B34n0193_p0610b12║臥雲室
B34n0193_p0610b13║八𥦗纔一縷滿室便氳然任使頻舒卷山僧自穩眠
B34n0193_p0610b14║玉鑑池
B34n0193_p0610b15║方池開玉鑑炯炯湛虗明瘦影休煩照心凉已共清
B34n0193_p0610b16║氷壺井
B34n0193_p0610b17║一泓碧澄甃寒沁玉壺清裏茗曾來試虗聞石井名
B34n0193_p0610b18║小飛虹
B34n0193_p0610b19║古澗瀉寒清飛梁壓水平夕陽踈雨過留得彩蜺橫
B34n0193_p0610b20║竹谷
B34n0193_p0611a01║深谷翳修篁蒼颷灑碧霜憶曾𠫵玉版風味似篔簹
B34n0193_p0611a02║獅子峰
B34n0193_p0611a03║風生百獸低欲吼空山夜疑是天目岩飛來此山下
B34n0193_p0611a04║[尒/口]輝峯
B34n0193_p0611a05║演漾靈清暉江山秋斂霏我吟康樂句日暮澹忘歸
B34n0193_p0611a06║立雪堂
B34n0193_p0611a07║堂前𠫵未退立到雪深時一夜山中冷無人秪自知
B34n0193_p0611a08║臥雲室
B34n0193_p0611a09║夕臥白雲合朝起白雲開惟有心長在不隨雲去來
B34n0193_p0611a10║問梅閣
B34n0193_p0611a11║問春何處來春來在何許月墮花不言幽禽自相語
B34n0193_p0611a12║指栢軒
B34n0193_p0611a13║清陰護燕几中有忘言客人來問不應笑指庭前栢
B34n0193_p0611a14║玉鑑池
B34n0193_p0611a15║一鏡寒光定微風吹不波更除荷芰影放取月明多
B34n0193_p0611a16║水壺井
B34n0193_p0611a17║圓甃夏生氷光涵數星冷窓有定中僧休牽轆轤綆
B34n0193_p0611a18║修竹谷
B34n0193_p0611a19║翠雨落經床林鳩午鳴後笋出恐人來編籬遮谷口
B34n0193_p0611a20║小飛虹
B34n0193_p0611b01║初看臥波影應恐雨崇朝過澗尋師去端如度石橋
B34n0193_p0611b02║大石屋
B34n0193_p0611b03║渾沌復輪圍全無斧鑿紋門臨五湖水坐納四山雲
B34n0193_p0611b04║吐月峰（此係第三首誤遺補錄要寫出）
B34n0193_p0611b05║四更棲鳥驚山白初上月𧺫開東閣看正在雲峰缺
B34n0193_p0611b06║師子峰姚廣孝
B34n0193_p0611b07║踞地似揚威昂霄渾欲吼猛虎見還猜妖狐寧敢走
B34n0193_p0611b08║含暉峰
B34n0193_p0611b09║林端斂夕霏泉石閟清景澹然娛人心相看忘日永
B34n0193_p0611b10║吐月峰
B34n0193_p0611b11║空山無宿雲月𧺫當殘夜漸出一峯間分光到林下
B34n0193_p0611b12║禪窩
B34n0193_p0611b13║扁鐍㧾忘機魔外自難入虗圓日夜明一塵元不立
B34n0193_p0611b14║棲鳳亭
B34n0193_p0611b15║萬竹雲朝合孤亭月夜明鳳來緣賢德非為玉簫聲
B34n0193_p0611b16║小飛虹
B34n0193_p0611b17║不雨自橫空低垂疑飲澗樵子過還驚神僧度應慣
B34n0193_p0611b18║問梅軒
B34n0193_p0611b19║雪中踈蘂開不知暗香發幽人試問時政值黃昏月
B34n0193_p0611b20║指栢軒
B34n0193_p0612a01║蒼蒼庭前栢明明西來意禪翁指示人又在第二義
B34n0193_p0612a02║玉鑑池
B34n0193_p0612a03║非假琢磨功泓澄似鑑同朝來蓮葉盡波動覺秋風
B34n0193_p0612a04║水壺井
B34n0193_p0612a05║䟽鑿傍雲根虛寒深百尺時汲煑春芽為待𠫵玄客
B34n0193_p0612a06║立雪堂
B34n0193_p0612a07║几立夜迢迢松堂篆靄銷安心了無法徒受雪齊腰
B34n0193_p0612a08║臥雲室
B34n0193_p0612a09║庭靜起山深隨風舒片影漠漠覆柴床獨臥衣裳冷
B34n0193_p0612a10║臥雲室王𢑱
B34n0193_p0612a11║秋潭看月還片雨千山暝獨有鉢中龍蜿蜒伴僧定
B34n0193_p0612a12║問梅閣張適
B34n0193_p0612a13║陽回知幾許問信臘花前月白無言荅如𠫵不二禪
B34n0193_p0612a14║含暉峰張適
B34n0193_p0612a15║特起雲成朵高明玉有輝奇岑映初旭霽色舞羅衣
B34n0193_p0612a16║小飛虹申屠衡
B34n0193_p0612a17║渴虹飲不足連蜷漸彊縮我來躡其背下瞰無底谷
B34n0193_p0612a18║禪窩張簡
B34n0193_p0612a19║艸窩雙樹下借與定僧居會待虛空境坐臥捴從渠
B34n0193_p0612a20║立雪堂陶琛
B34n0193_p0612b01║升堂獨立時一言悟未徹皓皓雪齊腰凄凄夜寒切
B34n0193_p0612b02║水壺井謝徽
B34n0193_p0612b03║水花覆銀床雲液沁瑤甃一勺甘露漿入口不敢漱
B34n0193_p0612b04║獅子林尋詢公沈周
B34n0193_p0612b05║靜看經卷守西寮九十年程百不遙攏摠未來并已過捱排昨
B34n0193_p0612b06║日與明朝神存[日*牟]子星猶閃老入毛根雪不消我嘆多時違問
B34n0193_p0612b07║訊庭前栢樹幾枝凋
B34n0193_p0612b08║遊姑蘇師子林釋真可
B34n0193_p0612b09║吾師僧中傑述作枯心血讀者生感慨幾回腕欲折春深問𤇆
B34n0193_p0612b10║霞荊刺彌金沙古木倚清池所喧梟與蛙蛟龍潛未行鸞鳳飛
B34n0193_p0612b11║且鳴求我應童蒙覺天雷雨砰有枝可以栖何必雲中稽有水
B34n0193_p0612b12║可以飲何須千丈豁吾師靈不昧敢勿努攀躋
B34n0193_p0612b13║春日遊師子林有感
B34n0193_p0612b14║天如未獅吼𡨜默師子林一旦著書就普聞無畏音師雖逝未
B34n0193_p0612b15║歸遺址生悽愴細雨濕荊棘春風勞履杖夜來姑蘇月依舊在
B34n0193_p0612b16║松梢不見坐禪人空懸鳥鵲巢誰為短簿君我豈倦誅茅頑石
B34n0193_p0612b17║尚聞經吴人豈難教惟慙誠未至誠至眷可苗
B34n0193_p0612b18║寒夜同襲美訪北禪院寂上人陸龜蒙
B34n0193_p0612b19║月樓風殿靜沈沈披拂霜華訪道林鳥在寒枝棲影動人依古
B34n0193_p0612b20║堞坐禪深明時尚阻青雲步半夜猶追白石吟自是海邊鷗伴
B34n0193_p0613a01║侶不勞金偈更降心
B34n0193_p0613a02║春和次韻皮日休
B34n0193_p0613a03║院寒青靄正沈沈霜棧乾鳴入古林數葉貝書松火暗一聲金
B34n0193_p0613a04║磬檜𤇆深陶潛見社無妨醉殷浩譚經不廢吟何事欲攀塵外
B34n0193_p0613a05║契除君皆有利名心
B34n0193_p0613a06║同襲美遊北禪院（院即故司勳陸郎中舊宅）
B34n0193_p0613a07║連延花蔓暎風廊岸幘披襟到竹房居士秪今開梵處先生曾
B34n0193_p0613a08║是草玄堂清樽林下看印遠袖窓中挂鉢囊今日有情消未得
B34n0193_p0613a09║欲將名理問思光
B34n0193_p0613a10║奉和皮日休
B34n0193_p0613a11║戚歷杉陰入草堂老僧雖見似相忘吟多幾轉蓮花漏坐久重
B34n0193_p0613a12║焚栢子香魚慣齋時分淨食鴿能閒處傍禪牀雲林滿眼空羇
B34n0193_p0613a13║滯欲對彌天𨚫自傷
B34n0193_p0613a14║訪寂上人不遇皮日休
B34n0193_p0613a15║何處尋雲暫廢禪客來還寄草堂眠桂寒自落翻經案石冷空
B34n0193_p0613a16║消洗鉢泉爐裏尚飄殘玉篆龕中仍鏁小金仙須將二百𥵞廽
B34n0193_p0613a17║得得支公恐隔年
B34n0193_p0613a18║奉和陸龜蒙
B34n0193_p0613a19║芭蕉霜後石欄荒林下無人閉竹房經抄未成拋素几錫環應
B34n0193_p0613a20║撼過寒塘蒲團為拂浮埃散茶　空懷碧餑香早晚却還宗炳
B34n0193_p0613b01║社夜深風雪對禪牀
B34n0193_p0613b02║北禪院避暑聯句（院昔為戴顒宅後司勳陸郎中居之）
B34n0193_p0613b03║歊蒸何處避來入戴顒宅逍遙脫單絞放曠拋輕策爬搔林下
B34n0193_p0613b04║風偃仰澗中石（日休）殘蟬𤇆外響野鶴沙中跡到此失煩襟蕭然
B34n0193_p0613b05║揖禪伯藤懸疊霜蛻桂倚支雲錫（龜蒙）清陰𥪡毛髮爽氣舒筋脉
B34n0193_p0613b06║逐幽隨竹書選勝鋪苮席魚跳上紫芡蝶化緣青壁（日休）心是玉
B34n0193_p0613b07║蓮徒耳為金磬敵吾宗旨（高）尚志在義皇易豈獨斷章編幾將利
B34n0193_p0613b08║鐵敵（龜蒙）天書既屢降野抱難自適一入承明廬盱衡論今昔流
B34n0193_p0613b09║光不容寸斯道甘枉尺（日休）既𧺫謝儒玄亦翻商羽翼封章帷幄
B34n0193_p0613b10║偏夢寐江湖日擺落函谷塵高歌華陽幘（龜蒙）詔去雲無信歸來
B34n0193_p0613b11║鶴相識半病奪牛公全慵捕魚客少微光一點落此芒磔索（日休）
B34n0193_p0613b12║釋子問池塘門人廢幽蹟堪悲東序寶忽變西方籍不見步兵
B34n0193_p0613b13║詩空懷康樂屐（龜蒙）高名不可效勝境徒堪惜墨沼轉踈蕪玄齋
B34n0193_p0613b14║踰閴寂遲遲不能去凉颸滿杉栢（日休）日下洲島清𤇆生苾蒭碧
B34n0193_p0613b15║俱懷出塵想共有吟詩癖終與淨名遊還來雪山覓（龜蒙）
B34n0193_p0613b16║寂上人院聯句
B34n0193_p0613b17║癭牀空默坐清景不知斜暗數菩提子閒看薜荔花（日休）有情唯
B34n0193_p0613b18║墨客無語是禪家背日聊依桂嘗泉欲試茶（龜蒙）石形蹲玉虎池
B34n0193_p0613b19║影閃金虵經笥安巖匼缾囊挂樹椏（日休）　傳滄海外龕寄白雲
B34n0193_p0613b20║涯竹色寒凌箔燈光靜隔紗（龜蒙）趂幽翻小品逐勝講南華莎彩
B34n0193_p0614a01║融黃露蓮衣染素霞（日休）水堪傷聚沫風合落天葩若許傳心印
B34n0193_p0614a02║何辭古堞賒（龜蒙）
B34n0193_p0614a03║北禪寺次韻醉樵雲門二公壁間倡和詩
B34n0193_p0614a04║張宣
B34n0193_p0614a05║重來余豈後同賦客何先機捷前三語心清不二禪竹凉青帶
B34n0193_p0614a06║露溪晚白生烟寂莫鷗波潤荒泣杜鵑
B34n0193_p0614a07║酌金井菴馮時可
B34n0193_p0614a08║寄酒何須辭尋僧不必高三杯　磊塊一榻解塵勞五濁皆蓮
B34n0193_p0614a09║土諸天摠兔毛溪花與林鳥相對共陶陶
B34n0193_p0614a10║登重玄寺閣韋應物
B34n0193_p0614a11║時暇陟雲搆晨宵澄景光始見吴都大十里鬱蒼蒼山川表明
B34n0193_p0614a12║麗湖海吞大荒合沓臻水陸駢闐會四方俗繁節又喧雨順物
B34n0193_p0614a13║亦康禽魚各翔泳草木遍芬芳於茲省甿俗一用勸農桑誠知
B34n0193_p0614a14║虎符忝但恨歸路長
B34n0193_p0614a15║同皇甫冉登重玄閣李嘉祐
B34n0193_p0614a16║高閣朱闌不厭游蒹葭白水繞長洲孤雲獨鳥川光莫万井千
B34n0193_p0614a17║山海氣秋清梵林中人轉靜夕陽城上角偏愁誰堪遠作秦吴
B34n0193_p0614a18║別離恨歸心双淚流
B34n0193_p0614a19║重玄寺元達年逾八十好種名藥凡所植者多至自天台四
B34n0193_p0614a20║明包山句曲叢萃紛糅各可指名余奇而訪之因題二章
B34n0193_p0614b01║皮日休
B34n0193_p0614b02║雨滌煙鋤傴僂貴紺牙紅甲兩三畦藥名却笑桐君少年紀翻
B34n0193_p0614b03║嫌竹祖低白石靜敲蒸水火清泉閒洗種花泥怪來昨日休持
B34n0193_p0614b04║鉢一尺彫胡似掌齊
B34n0193_p0614b05║香蔓蒙蘢覆昔邪檜𤇆杉露濕袈裟石盆換水撈松葉竹徑遷
B34n0193_p0614b06║牀避笋芽藜杖移時桃細藥銅缾盡日灌幽花支公謾道憐神
B34n0193_p0614b07║駿不及今朝種一麻
B34n0193_p0614b08║奉和題達上人藥圃二首陸龜蒙
B34n0193_p0614b09║藥味多從遠客貴旋添花譜旋成畦三椏舊種根應異九節初
B34n0193_p0614b10║移葉尚低山莢便和幽澗石水芝須帶本池泥從今直到清秋
B34n0193_p0614b11║日又有香苗幾番齊
B34n0193_p0614b12║淨名無語示清羸藥草搜來喻更微一雨一風皆遂性花開花
B34n0193_p0614b13║落盡忘機教䟽兔縷金絃亂（兔絲別名）自擁龍芻紫汞肥莫怪獨親
B34n0193_p0614b14║幽圃坐病容銷盡欲依歸
B34n0193_p0614b15║重玄寺雙矮檜皮日休
B34n0193_p0614b16║擈地枝徊是翠鈿碧絲籠細不成煙應如天竺難陀寺一對狻
B34n0193_p0614b17║猊相枕眠
B34n0193_p0614b18║奉和陸龜蒙
B34n0193_p0614b19║可憐𤇆刺是青螺如到雙林誤禮多更憶早秋登北固海門蒼
B34n0193_p0614b20║翠出晴波
B34n0193_p0615a01║和章岷推官同登承天寺竹閣范仲淹
B34n0193_p0615a02║僧閣倚寒竹幽襟聊一開清風曾未足明月可重來晚意煙垂
B34n0193_p0615a03║草秋姿露滴苔佳賓何以佇雲瑟與霞杯
B34n0193_p0615a04║承天閣楊維禎
B34n0193_p0615a05║荊棘荒凉吳故宮梵王突兀畫圖中地連滄海何曾斷月墮青
B34n0193_p0615a06║天不離空螮蝀挂簷秋易雨蒲牢吼屋夜還風越南覊客登臨
B34n0193_p0615a07║倦尚賦囚山日月籠
B34n0193_p0615a08║暮投承天習靜房與老僧夜酌復和一首沈周
B34n0193_p0615a09║臨昏細雨如撒沙城中官府已散衙空林古寺葉滿地墻角僅
B34n0193_p0615a10║見山茶花繫舟未穩復沽酒布帘尚曳河西家老僧開門振高
B34n0193_p0615a11║木宿鳥續續番𩿍鴉松寮竹榻古且靜人影凌亂燈含葩殷勤
B34n0193_p0615a12║小行頗展敬釃酒莫及先烹茶更添香炷侑清啜坐久不覺蒲
B34n0193_p0615a13║牢撾三盃破凍聊爾耳俗慮脫臆如人爬浮生嵗月聚散過撫
B34n0193_p0615a14║事感老徒興嗟淨方頻來亦夙契敢惜片語償𤇆霞
B34n0193_p0615a15║承天僧寓見徐亞卿留刺
B34n0193_p0615a16║老僧無住着久別野僧家上客空留刺何人道　喫茶庭虛栢
B34n0193_p0615a17║樹子簷落欵冬花題句聊申謝相逢未有涯
B34n0193_p0615a18║春日遊承天寺鄭思肖
B34n0193_p0615a19║野梅香軟雨新晴來此閑聽笑語聲不管少年人老去春風歲
B34n0193_p0615a20║歲闔閭城
B34n0193_p0615b01║竹閣承天寺文正公与章珉來登有詩珉字伯鎮平江推
B34n0193_p0615b02║官有文名王賓
B34n0193_p0615b03║寥寥層構有清陰非在人家花卉深公不乘春宴他處却邀文
B34n0193_p0615b04║士到閑吟
B34n0193_p0615b05║元達藥圃　承天寺建　唐僧年八十餘好種名藥
B34n0193_p0615b06║暗想前生是藥王此生尤為藥多忙輕烟細雨賫鋤處今在詩
B34n0193_p0615b07║人卷裡藏
B34n0193_p0615b08║承天寺在甘蓈坊梁陸僧瓚見其家祥雲重覆地囙建寺曰
B34n0193_p0615b09║後誤書重玄寺唐史惟則嘗書重玄寺額後又號廣德重玄
B34n0193_p0615b10║寺錢氏置奇石庭下世稱雙峩石因稱雙峩寺宋祥符改額
B34n0193_p0615b11║承天宣和改能仁僧瓚陸惠曉與張融並居其中有水何點
B34n0193_p0615b12║言是醴泉融家為晏坐寺承天有別寺五曰藥師龍華圓通
B34n0193_p0615b13║淨土永安永安即福昌藥師即寳幢承天有田一萬八千畆
B34n0193_p0615b14║更無奇石臥庭邊有水空聞是醴泉舊說祥雲平地見今看樓
B34n0193_p0615b15║閣鎮寒𤇆
B34n0193_p0615b16║元日承天寺訪孫山人文徵明
B34n0193_p0615b17║六街斜日馬蹄忙自覔幽人扣竹房殘雪未消塵迹少一函內
B34n0193_p0615b18║景對焚香
B34n0193_p0615b19║當年結習住僧家對客分泉自品茶欲識道人高潔處䊺窓殘
B34n0193_p0615b20║雪炤梅花
B34n0193_p0616a01║承天寺中隱堂
B34n0193_p0616a02║古徑無車馬閒門帶蔦蘿秋風吹宿雨日暮盼庭柯世味逢僧
B34n0193_p0616a03║盡新凉入寺多居山未有計此地數來遇
B34n0193_p0616a04║訪張山人承天寺馮時可
B34n0193_p0616a05║招提切城市寐莫一來尋旅鬂相疑鏡離懷各問琴天河宿殿
B34n0193_p0616a06║角月魄漏桐陰自有無生話能淹不住心
B34n0193_p0616a07║荅德操過訪於承天寺周治
B34n0193_p0616a08║人𤇆𫟚晚寺草樹幸能幽斂性依僧食攤書與病謀春風吹秋
B34n0193_p0616a09║影晴日半扉留識我恒居意茲心何所求
B34n0193_p0616a10║寺居荅九章同實聞二公見過
B34n0193_p0616a11║竹陰留晚𤋜時序属懷人微尚還相勞奇文已自親霜林如與
B34n0193_p0616a12║肅心目詎非真秪愧高僧意塵勞屈此身
B34n0193_p0616a13║寺夜答逸民
B34n0193_p0616a14║榛莾荒余步絺衣添夕凉月高秋殿影人過隔籬香物力斯時
B34n0193_p0616a15║感旅情終歲傷故交慚問及烟水夢孤航
B34n0193_p0616a16║寺雨荅草臣
B34n0193_p0616a17║林曉淹殘雨經聲未啟扉冷螢纔匿炤宿羽不輕飛是日情如
B34n0193_p0616a18║聚於身事已㣲閒園想同臥過屐此時稀
B34n0193_p0616a19║將離寺入山呈虛受
B34n0193_p0616a20║無家身不繫散跡在親游漁艇呼同載僧寮難獨留亂山迎去
B34n0193_p0616b01║路落木管深秋酒禁當先解醉歌能遣愁
B34n0193_p0616b02║吳門七月七日（承天寺作）葛一龍
B34n0193_p0616b03║吳門七月七異我山中秋穉塔崇沙礫神燈賽女牛風凉寺裏
B34n0193_p0616b04║樹月淡城西樓一叚明河水何年截愛流
B34n0193_p0616b05║登萬壽寺佛閣王鏊
B34n0193_p0616b06║吳城第一好山川半醉來登意豁然天際雲開双塔影城頭日
B34n0193_p0616b07║出万家𤇆宋朝故老空遺宅吳下叢林不記年今日鳧同眺望
B34n0193_p0616b08║分明身現宰官前
B34n0193_p0616b09║萬壽寺　花橋東吳越郡從事丁守節囙唐長壽寺廢基創
B34n0193_p0616b10║焉其孫宋丞相謂請額賜號天寧萬壽景祐號承天萬壽紹
B34n0193_p0616b11║興號萬壽報恩光孝有田二萬一千畆本蕭梁安國寺（王賓）
B34n0193_p0616b12║是處山門臺殿幽禪房花竹更宜秋不知丁氏經營後舊有祠
B34n0193_p0616b13║堂今在否
B34n0193_p0616b14║秋日遇雍熙寺呈彩肅二上人二首劉鉉
B34n0193_p0616b15║支許從來說共游壇場多學冠緇流龍蛇翰墨驚懷素珠玉詩
B34n0193_p0616b16║詞壓惠休祇樹繞園靈籟發雨花飄席異香浮多情為我分茶
B34n0193_p0616b17║供肯惜徘徊半日留
B34n0193_p0616b18║僧院幽深野趣饒浮生來此暫逍遙心當初地機方定身戀塵緣
B34n0193_p0616b19║業未消滿座白雲秋𡨜𡨜半簾踈雨竹瀟瀟寶幢金磬明燈畔
B34n0193_p0616b20║坐看慈航駕海潮
B34n0193_p0617a01║雍熙寺訪友不遇（一作釋良琦一作釋祖栢）
B34n0193_p0617a02║暇目遠相問古寺𱐍且深青苔餘花落双𣗳一鶯吟爐存散微
B34n0193_p0617a03║篆茗熟獨成斟明當持山酒𢠢子客居心（居一作㱕）
B34n0193_p0617a04║避暑禪興寺（五月三日）吳子孝
B34n0193_p0617a05║一入梁朝寺香雲白日長倉庚如喜客睍睆傍池塘暑氣風欞
B34n0193_p0617a06║減塵緣法界忘况聞烽火息心地得清涼
B34n0193_p0617a07║登雍熙寺北丘懷澄上人南海沈野
B34n0193_p0617a08║高丘日暮起松風此夜懷人望不窮不是折蘆滄海上也應飛
B34n0193_p0617a09║錫白雲中
B34n0193_p0617a10║莊山人寓居雍熙寺余病不能過訪投贈以詩
B34n0193_p0617a11║司馬相如已倦游故來祇樹暫淹留慈雲窺戶催詩思寶月穿
B34n0193_p0617a12║花散旅愁調象定應同慧遠知魚當不異莊周憐余此日方多
B34n0193_p0617a13║病蓮社空隨蝶夢投
B34n0193_p0617a14║宿龍興寺綦母潛
B34n0193_p0617a15║香剎夜忘㱕松清古殿扉燈明方丈室珠繫比丘衣白日傳心
B34n0193_p0617a16║靜青蓮喻法微天花落不𥁞處鳥啣飛
B34n0193_p0617a17║龍興寺楊備
B34n0193_p0617a18║高剎長幡敞淨居方袍圓笠照通渠龍興舊額加新牓不見金
B34n0193_p0617a19║輪皇帝書
B34n0193_p0617a20║大都遇平江龍興寺僧閒上座話唐綦母潛宿龍興寺詩因
B34n0193_p0617b01║次其韻趙孟頫
B34n0193_p0617b02║聞說龍興寺多年未𣣇扉風林發松籟雨砌長苔衣殿古燈光
B34n0193_p0617b03║定房深磬韻微秋風動㱕興一錫向空飛
B34n0193_p0617b04║追次唐綦母潛宿龍興寺詩韻寄方厓倪瓚
B34n0193_p0617b05║無家何處㱕南渚有禪扉湘簟閒秋水池蓮墜羽衣硯池滋黯
B34n0193_p0617b06║黯竹露淨微微秋燕情如客攙君去槳飛
B34n0193_p0617b07║和韻贈問白雲虞集
B34n0193_p0617b08║歷覽唐朝寺松関幾易扉花交珠樹網苔長石人衣秋水依空
B34n0193_p0617b09║淨浮雲映日微白雲無所住此際亦㱕飛
B34n0193_p0617b10║寓居永定精舍韋應物
B34n0193_p0617b11║政拙暫罷守閑居初理生家貧何由徃夢想在京城野寺霜露
B34n0193_p0617b12║月農興覊旅情聊租二頃田方課子弟耕眼暗文字廢身閑道
B34n0193_p0617b13║心精即與人群遠豈謂是非嬰
B34n0193_p0617b14║與盧陟同遊永定寺北池僧齋
B34n0193_p0617b15║密竹行已遠子規啼更深綠池芳艸氣閑齋春樹陰晴蝶飄蘭
B34n0193_p0617b16║逕遊蜂繞花心不遇君携手誰復此幽尋
B34n0193_p0617b17║永定寺喜辟彊夜至
B34n0193_p0617b18║子有新歲慶獨此苦寒㱕夜叩竹林寺山行雪滿衣深爐正燃
B34n0193_p0617b19║火空齋共掩扉還將一樽對無言百事違
B34n0193_p0617b20║過永定廢寺高啟
B34n0193_p0618a01║亂後僧何去門閒落葉時盡昏秋蟲老齋斷午禽飢罷說傳心
B34n0193_p0618a02║法猶看賜𬱃碑不知興壞理來此豈無悲
B34n0193_p0618a03║經廢永定寺寄謝元功徐賁
B34n0193_p0618a04║路轉廢垣邊依依市井連院荒晴見蝶僧出午無𤇆古佛存唐
B34n0193_p0618a05║像殘碑記宋年自悲人境異此地更蕭然
B34n0193_p0618a06║永定寺在予家西唐刺史韋集有咏間齋北池等詩至元高
B34n0193_p0618a07║李迪軰（又有）經永定廢寺詩後構造復完而堂揭海印舊牓
B34n0193_p0618a08║乃元泰不花所書雄偉可觀今年秋寺忽燬于火予少嘗讀
B34n0193_p0618a09║書於此因為詩惜之吳寬
B34n0193_p0618a10║廢寺經行處前人句裡來一朝不戒火百歲幾掄材齋關空春
B34n0193_p0618a11║樹池塘滿劫灰舊游真不忘誰掃讀書臺
B34n0193_p0618a12║陪錢先生過永定精舍訪南岳上人劉鉉
B34n0193_p0618a13║誰識名林有遠公閑齋只住郡城中詩禪脫悟追靈澈畫墨清
B34n0193_p0618a14║虛肖惠崇座上梵隨金磬響佛前燈應寶幢紅相遇莫問三乘
B34n0193_p0618a15║道萬法由來本是空楊循吉
B34n0193_p0618a16║永定精舍
B34n0193_p0618a17║古剎吳城裏相傳始自唐殿高鷹磨頂門啟檜成行布地將千
B34n0193_p0618a18║載分燈有數房涵空雲沼淨當閣野梅長塵動無餘法經完室
B34n0193_p0618a19║蘊香暫游非久住靈境獨徜徉
B34n0193_p0618a20║寶林寺釋明誠
B34n0193_p0618b01║徐行山壑外北郭有僧家叩戶驚禪𡨜談玄沸鼎茶午風飜貝
B34n0193_p0618b02║葉秋色上袈裟亦在紅塵裏千峰興未賖
B34n0193_p0618b03║過寶林寺不遇沈生皇甫涍
B34n0193_p0618b04║招提在人境行處隱情滋雲水清溪上春寒芳草時鐘聲空
B34n0193_p0618b05║水月天影𡨜堦墀鳴鳥滄波隔從之勞所思
B34n0193_p0618b06║寄熊漢梁寓寶林寺吳子孝
B34n0193_p0618b07║城北招提古蕭然鳥雀鄰風幡飄睥睨霜磬出荊榛歲晏池塘
B34n0193_p0618b08║淺天寒橘袖新閒居誰避席唯有董常親
B34n0193_p0618b09║夏日與高廉遊無量佛院還憇王隱君池上
B34n0193_p0618b10║久臥困炎燠煩抱思一浣霽雨留暫凉高啟
B34n0193_p0618b11║言出欣子伴悠悠去景得稍稍來迹斷已尋名僧廬復謁高士
B34n0193_p0618b12║館蒲荷共南風池上新葉滿步陰覺衣輕汲冷嫌綆短幸無塵
B34n0193_p0618b13║中沒樂此林下欵鳴蜩𮔷斜陽歸駕猶可緩
B34n0193_p0618b14║經無量壽院姚廣孝
B34n0193_p0618b15║齊女門邊古佛祠小橋流水樹參差偶來看竹逢佳士指點園
B34n0193_p0618b16║林說舊時
B34n0193_p0618b17║遊靈鷲寺（在吳城）徐賁
B34n0193_p0618b18║香林竹樹踈靈鷲古僧居淨几陳齋器名函貯梵書徵觀諸相
B34n0193_p0618b19║外幽詠六時餘每到成清坐塵根亦自除
B34n0193_p0618b20║草菴紀游詩沈周
B34n0193_p0619a01║弘治十年八月十七日余有役於城來寓草菴為始游也菴名
B34n0193_p0619a02║本大雲前有吉草菴普居之遂譌為結草菴菴近南城竹樹叢
B34n0193_p0619a03║邃㮀類村落間隔岸望之地浸一水中其水從葑溪而西過長
B34n0193_p0619a04║洲縣治由支港稍南折而東復南衍至菴左流入環後如帶滙
B34n0193_p0619a05║前為池其勢縈互深曲如行螺殼中池廣十畆名放生中有兩
B34n0193_p0619a06║石塔一藏四大部經目一藏寶曇和尚舍利東西二小洲隨而
B34n0193_p0619a07║方浮洎塔下猶筆研相倚東洲南次通一橋惟獨木板耳過洲
B34n0193_p0619a08║復接一木橋人行側足慄股撤橋若與世絕自此達主僧茂公
B34n0193_p0619a09║房房踞東偏有佛殿後亘土岡延四十丈高逾三丈上有古括
B34n0193_p0619a10║喬然十尋其枝骳髏深翠數百年物西亦有房与東房等寔茂
B34n0193_p0619a11║之姪禎公分棲處也山空水流人境俱𡨜宜為修禪讀書之地
B34n0193_p0619a12║勝國時有斷厓和尚肇業於此繼之寶曇曇傳為断厓轉生皆
B34n0193_p0619a13║了悟之人地理家謂其四獸俱全風氣藏欝以是觀之吳城
B34n0193_p0619a14║諸蘭若莫之及矣是夕宿西小齋紙窓月色耿耿無寐因得五
B34n0193_p0619a15║字律一首
B34n0193_p0619a16║塵海嵌佛地迴塘獨木梁不容人跬步宛在水中央僧間兀蒲
B34n0193_p0619a17║座鳥鳴空竹房喬然雙石塔和月浸滄浪
B34n0193_p0619a18║重過大雲菴次名九逵履約兄弟同遊
B34n0193_p0619a19║文徵明
B34n0193_p0619a20║滄浪池水碧於苔依舊松関映水開城郭近藏行樂地煙霞常
B34n0193_p0619b01║護讀書臺行追春事花無跡閒覔題名筆有埃古栝蒼然三百
B34n0193_p0619b02║尺秪應曾見寶曇來
B34n0193_p0619b03║宿半野堂王寵
B34n0193_p0619b04║滄浪池水漲桃花倒映南園雉堞斜古寺日長齋磬𡨜蒲團相
B34n0193_p0619b05║對掩三車
B34n0193_p0619b06║大雲菴周倫
B34n0193_p0619b07║大雲菴下水蘓子舊滄浪淨眼看塵界洗心開道場芳蓮污不
B34n0193_p0619b08║染慧鏡湛無方潭雨涵空碧雲天自景光
B34n0193_p0619b09║結草菴僧相邀阻雨不行文徵明
B34n0193_p0619b10║城南有約訪招提風雨滄浪只尺迷惆悵一春能幾醉蹉跎四
B34n0193_p0619b11║事苦難齊花間細溜沾衣袖道上豐泥沒馬蹄孤貟山僧清淨
B34n0193_p0619b12║供一窓離思共誰題
B34n0193_p0619b13║結草菴同朱道夫半雲上人坐夜戚元佐
B34n0193_p0619b14║木榻孤雲野望遙秋聲不動夜蕭蕭一潭白月浮雙塔幾樹踈
B34n0193_p0619b15║鐘隔斷橋幸有玄言傾客坐何來清磬逐蘭苕頻年道路風塵
B34n0193_p0619b16║色却向空門已盡銷
B34n0193_p0619b17║結草菴與黃二宣飲程敏政
B34n0193_p0619b18║厭見敲蓬雨來尋結草菴土峰新鷲嶺石間小龍潭路繞蔬畦
B34n0193_p0619b19║外城當竹院南客懷消不盡一飯聽吾談
B34n0193_p0619b20║吉草菴瑞上人房小憇張獻翼
B34n0193_p0620a01║僧宅清無敵城南地又偏池光凝紺宇竹色帶青蓮酒德堪消
B34n0193_p0620a02║夏詩狂豈碍禪迷襟元不染高枕夢凉蟬
B34n0193_p0620a03║滄浪亭故址為僧所居沈周
B34n0193_p0620a04║一池風月十亭多費價其如四萬何今日滄浪休問主百年興
B34n0193_p0620a05║廢本同波煎茶又勺吴僧鉢濯足空傳孺子歌只在城南自清
B34n0193_p0620a06║徹車塵馬足有誰過
B34n0193_p0620a07║立夏日憇南禪寺滄浪亭張獻翼
B34n0193_p0620a08║言就高襟客幽期興未央寺門當睥睨池水接滄浪野逕三春
B34n0193_p0620a09║晚青郊九夏長庭花變新節山鳥愛餘光竹氣開軒靜麥風吹
B34n0193_p0620a10║簟凉寉林留夜梵鹿苑繼朝香投跡同蕭散論心自激昂含
B34n0193_p0620a11║情來締賞誰不惜年芳
B34n0193_p0620a12║慶雲菴沈周
B34n0193_p0620a13║慶雲古名寮城陰倚金碧迴塘抱高木波影蕩虛壁闔扉自禪
B34n0193_p0620a14║誦白石与心𡨜不游倐逾年若忘故所歷茲晨兩跡斷始喜一
B34n0193_p0620a15║駐屐孤花綠陰底好鳥茗杯側老僧道契濶挽鬚厭多白
B34n0193_p0620a16║月夜慶雲觀杏花
B34n0193_p0620a17║杏花初開紅滿城我眠僧房聞雨聲侵晨急起看睛艷對房兩
B34n0193_p0620a18║株令眼明還宜夜坐了餘興靜免蜂蝶來紛爭嫣然鉛粉本富
B34n0193_p0620a19║貴更借月露添妍清青蘋流水未足擬金蓮影度雙娉婷庭空
B34n0193_p0620a20║月悄花不語但覺風過微香生老僧慣見不為意却愛小紙胭
B34n0193_p0620b01║脂縈高齋素壁可常有不由零落愁人情
B34n0193_p0620b02║慶雲牡丹
B34n0193_p0620b03║三月十日天半晴慶雲菴裡看春行陶娘李娘俱𡨜寞鼠姑照
B34n0193_p0620b04║眼真傾城老僧却在色界住靜咲山花惱客情靚粧倚露粉汗
B34n0193_p0620b05║濕醉肉隔紗紅暈明吉祥將落舊有恨急借紙面圖其生明朝
B34n0193_p0620b06║携酒正恐謝亦怕敲門僧厭迎
B34n0193_p0620b07║慶雲菴吳子孝
B34n0193_p0620b08║入門都絕市朝心積雨堦前蘚色深坐對老僧無一語唯聞黃
B34n0193_p0620b09║鳥短墻隂
B34n0193_p0620b10║百花菴文徵明
B34n0193_p0620b11║北郭名藍舊有名歲長無復百花深柴門日落空流水古木春
B34n0193_p0620b12║來長綠陰滿眼風流文字業一龕荒寂道人心野橋詰曲通幽
B34n0193_p0620b13║徑短策何時許重尋
B34n0193_p0620b14║題吉祥寺壁劉恊中
B34n0193_p0620b15║城裏幽棲古寺間相依半月便思還汗衣未了奔馳債便是逢
B34n0193_p0620b16║僧怕問山
B34n0193_p0620b17║過吉祥寺追和故友劉恊中遺詩
B34n0193_p0620b18║殿堂深𡨜竹林間坐戀椶隂忘却還水竹悠然有遐想會心何
B34n0193_p0620b19║必在空山文徵明
B34n0193_p0620b20║塵跡俗面強追閒慚愧空門數徃還不見故人空約在黃梅雨
B34n0193_p0621a01║暗郭西山
B34n0193_p0621a02║景德寺文徵明
B34n0193_p0621a03║古屋無人犬護籬偶拋塵土得幽棲不知何福能消受滿地松
B34n0193_p0621a04║陰一鳥啼
B34n0193_p0621a05║宿休休菴沈周
B34n0193_p0621a06║市中偪侅有祗林怪是沿街容易尋枕聒鼓聲嫌縣近門𡸁簾
B34n0193_p0621a07║子覺堂深焙茶火煖香浮屋桁竹簷晴曉曬衾愛此老僧偏靜
B34n0193_p0621a08║得塵埃堆裏絕塵心
B34n0193_p0621a09║小憇休休菴申時行
B34n0193_p0621a10║一借東林榻堪令病骨蘓天香浮老桂雲影落高梧觸境風旛
B34n0193_p0621a11║動安禪月鏡孤惟應拋藥褁長此習跏趺
B34n0193_p0621a12║申太師招飲園中因徃休休菴馮時可
B34n0193_p0621a13║綠野傍叢林鐘聲近可尋逃禪來上相延客聽高吟寶地分花
B34n0193_p0621a14║馥朱樓隔水陰笙歌不碍道喧靜摠無心
B34n0193_p0621a15║和廣化寺午日府晏致仕諸公詩方子通
B34n0193_p0621a16║使君瀟灑上賓閒金地無塵晝敞關風靜簫聲來世外日長仙
B34n0193_p0621a17║景在人間詩成郢客爭揮翰曲罷吴姖一破顏此節東南無此
B34n0193_p0621a18║會高名千古映湖山
B34n0193_p0621a19║朱明寺楊備
B34n0193_p0621a20║不悌爭分不義財舊居金碧照樓臺何緣半夜狂風雨暗裏𨚫
B34n0193_p0621b01║飛錢帛來
B34n0193_p0621b02║雨中過馬禪蔡羽
B34n0193_p0621b03║不到東林久穿雲覔皎然花開古瓶鐵樹合暮鐘𤇆屐齒愛蒼
B34n0193_p0621b04║蘚吟笻困白蓮鶴㱕僧定起細飲竹爐泉
B34n0193_p0621b05║春盡馬禪寺
B34n0193_p0621b06║斜日上河股殘春投佛家維摩元有榻優鉢已無花桑下曾聞
B34n0193_p0621b07║道松間聽煑茶坐來心自適此地𡨜無譁
B34n0193_p0621b08║馬禪寺賞月陸川
B34n0193_p0621b09║彩雲呈瑞見𤫩瓏皓魄初懸殿角東好景盡憑今夕賞故人聊
B34n0193_p0621b10║有一尊同地靈競發金銀氣天巧難描造化工香霧滿庭還散
B34n0193_p0621b11║席無窮玉色醉醒中
B34n0193_p0621b12║再至天王寺有感王鏊
B34n0193_p0621b13║深鎖禪扉暫一開竹間那復舊池臺歲寒只有庭前栢五十年
B34n0193_p0621b14║前見我來
B34n0193_p0621b15║舊日沙彌金老禪白頭我亦異當年見恒河性依然在莫為浮
B34n0193_p0621b16║生一惘然
B34n0193_p0621b17║天王寺竹林王寵
B34n0193_p0621b18║雅志愛雲竹相看如故人𤫩瓏動風色瀟洒見天真枕簟開新
B34n0193_p0621b19║夏鶯花逗晚春欲將踈嬾性一問遠公鄰
B34n0193_p0621b20║天王寺（席上走筆）胡纘宗
B34n0193_p0622a01║叢竹陰陰覆子城暖雲靄度爪涇僧㱕何處溪頭雨野寺𡨜寥
B34n0193_p0622a02║春鳥鳴
B34n0193_p0622a03║崇義院雜題文徵明
B34n0193_p0622a04║小院風清橘吐花墻陰㣲轉日斜斜午眠新覺書無味閒倚闌
B34n0193_p0622a05║干嗽苦茶
B34n0193_p0622a06║縹緲遊𮈔墮不收悠然庭砌綠陰稠院凉僧少音聲絕時聽敲
B34n0193_p0622a07║門無自𱐍
B34n0193_p0622a08║六月門前暑似炊殿堂深處未曾知晚凉浴罷思歸去更為松
B34n0193_p0622a09║風佇少時
B34n0193_p0622a10║殿闍㣲凉吹葛衣檻前梅子雨霏霏清談時有閒僧對手擘椶
B34n0193_p0622a11║櫚當塵揮
B34n0193_p0622a12║白日悠悠抵歲遙困來書卷暫相拋馬蹄不到松陰下手弄殘
B34n0193_p0622a13║棋獨自敲
B34n0193_p0622a14║茗椀罏熏意有餘日長人散閉精盧儼然屋角凉風順吹𧺫新
B34n0193_p0622a15║蟬亂讀書
B34n0193_p0622a16║繞寺松杉近百栽孤花明透綠叢開晚凉却扇池邊立嫋嫋餘
B34n0193_p0622a17║芬度水來
B34n0193_p0622a18║髹几新揩滑欲流時時美筆小窓幽自憐多好還成累揮汗為
B34n0193_p0622a19║人寫扇頭
B34n0193_p0622a20║修廊如洗斷塵囂白粉墻圍碧瓦寮擁鼻徐成行獨詠晚風吹
B34n0193_p0622b01║亂石芭蕉
B34n0193_p0622b02║善惠菴八詠劉溥
B34n0193_p0622b03║潛心堂
B34n0193_p0622b04║松堂坐來久脉脉夜方永明月上寒城不照塔輪影
B34n0193_p0622b05║覽勝橋
B34n0193_p0622b06║修梁儗虎溪野色分南北遊人來復去群峰聳寒碧
B34n0193_p0622b07║綠雲軒
B34n0193_p0622b08║幕幕晝陰合重重涼影浮清風吹不散洒然孤磬秋
B34n0193_p0622b09║翠濤林
B34n0193_p0622b10║潮音出東海風洒松梢夕𦖟耳久無聞喧來詎忘𡨜
B34n0193_p0622b11║白蓮沼
B34n0193_p0622b12║水花涵玉香苦心愜幽素入社方有戒不着窺魚鷺
B34n0193_p0622b13║紫蘭室
B34n0193_p0622b14║一室大如斗中有萬古春𦊱𦊰終為𠫵畢竟許誰紉
B34n0193_p0622b15║梅窓月
B34n0193_p0622b16║南枝本無影皓魄閑自照橫斜上踈楞相對成一笑
B34n0193_p0622b17║桂苑風
B34n0193_p0622b18║西林釀天香鼻端來陣陣僧厨飯初熟適此吹花信
B34n0193_p0622b19║秋日偕諸公游正覺菴沈野
B34n0193_p0622b20║携尊尋野寺寶閣帶斜暉人客鳴鐘坐沙彌荷蕢㱕曇花寒不
B34n0193_p0623a01║落伽鳥夜還飛醉倚闌干曲看雲悟息機
B34n0193_p0623a02║秋日同周我遺徐聲遠王孟肅陳述之游西方菴沈野
B34n0193_p0623a03║深秋載酒興偏多遠叩禪關禮達摩世路幾人容俠士空門無
B34n0193_p0623a04║法任狂歌黃花不逐天花落貝葉翻疑木葉過為喜遠公能愛
B34n0193_p0623a05║客不妨斜日不城阿
B34n0193_p0623a06║過桃花菴留題釋洪恩
B34n0193_p0623a07║金昌城內桃花塢秦淮河曲桃葉渡玄都觀裏千樹多武陵谷
B34n0193_p0623a08║口漁郎路靈雲紛紛落地時當初只下頓忘思十方世界亦消
B34n0193_p0623a09║歇如人飲水自家知旭公少年了斯性遂與靈雲同悟證因而
B34n0193_p0623a10║泉石縱𤇆光筆底丹青煥然聖我念心如上畫師能畫世間不
B34n0193_p0623a11║可欺若知筆硯資真性直至而今更不疑
B34n0193_p0623a12║過蘇州曉上人院朱慶餘
B34n0193_p0623a13║夏滿律當清無中景自生移松不避遠取石亦親行經案離時
B34n0193_p0623a14║少繩[(冰-水+〡)*木]著處平若將林下比應只欠泉聲
B34n0193_p0623a15║宿姑蘇淨惠大師院林逋
B34n0193_p0623a16║常愛人間此會稀話長終夕重開扉孤山猿鳥西湖上懶對寒
B34n0193_p0623a17║燈詠式㣲
B34n0193_p0623a18║僧房夜坐鄭思肖
B34n0193_p0623a19║說到死生處令人羨出家法身終不壞濁世自無涯梵夾金銷
B34n0193_p0623a20║字經簾綵散花擁爐待月上溶雪煑春芽
B34n0193_p0623b01║避暑入古寺
B34n0193_p0623b02║避暑入古寺暫尔遣騷屑心靜凉於秋倏然適晴悅彼哉誰氏
B34n0193_p0623b03║子對奕氣爭傑惜其二低手彼此蔑奇着旁觀發冷笑連呼錯
B34n0193_p0623b04║錯錯救之不可及流視入寥廓
B34n0193_p0623b05║歲旦登萬佛閣觀雪鄭思肖
B34n0193_p0623b06║赤腳踏上萬佛頂全身坐斷清淨境見大光明徧法界不見三
B34n0193_p0623b07║千大千影一時八面俱玲瓏諸塵諸相本無蹤色不是色空不
B34n0193_p0623b08║空瑩然塞破虗空中恠見此番寒徹骨無中弄得光芒出驀地
B34n0193_p0623b09║省得大年朝即是正月初一日
B34n0193_p0623b10║夏日偕袁大丈集澄上人房懷邢星甫臥病沈野
B34n0193_p0623b11║夏雲何處好啣巵蘭茗陰陰楊柳垂何事遠公開社日正逢摩
B34n0193_p0623b12║詰臥痾時竹爐茶熟談禪久寶閣凉生出定遲惟有殿頭明月
B34n0193_p0623b13║上空庭徙倚重相思
B34n0193_p0623b14║禪房俞琬綸
B34n0193_p0623b15║佛教除六根鼻根幸未絕旃檀一片香觧去眾生劫
B34n0193_p0623b16║過真上人房舊予讀書處張獻翼
B34n0193_p0623b17║自從抱策逃禪儒道相看象外貝葉共是遺經忍草別成書帶
B34n0193_p0623b18║武丘白居易
B34n0193_p0623b19║香剎看非遠祗園入始深龍蟠松矯矯玉立竹森森怪石千僧
B34n0193_p0623b20║坐靈池一劒沉海當亭兩面山在寺中心酒熟憑花勸詩成倩鳥
B34n0193_p0624a01║吟寄言軒冕客此地好抽簪
B34n0193_p0624a02║夜游西武丘前人
B34n0193_p0624a03║不厭西丘寺閑來即一過舟船轉雲島樓閣出𤇆蘿路入青松
B34n0193_p0624a04║影門臨白月波魚跳驚秉燭猿覷恠鳴珂搖曳雙旆娉婷十翠
B34n0193_p0624a05║娥香花助羅綺鐘梵避笙歌領郡時將久遊山數幾何一年十
B34n0193_p0624a06║二度非少亦非多
B34n0193_p0624a07║武丘寺路前人
B34n0193_p0624a08║自開山寺路水陸徃來頻銀勒牽驕馬花船載麗人芰荷生欲
B34n0193_p0624a09║遍桃李種仍新（去年重開寺路桃李蓮梅約種數千株）　好住湖堤上長留一道
B34n0193_p0624a10║春張祐
B34n0193_p0624a11║雲路擁崔嵬深行異俗埃寺門山外入不壁地中開俯砌池光
B34n0193_p0624a12║動登樓海氣來傷心萬年意金玉葵寒灰囂塵椘城外一寺枕
B34n0193_p0624a13║通波松色入門遠岡形連院多花時長到處別路半經過惆悵
B34n0193_p0624a14║舊時客空房深薜蘿
B34n0193_p0624a15║（游虎丘精舍）（縱棹憐廻粲尋山靜見聞每從芳杜性須与俗人分貝塔流光
B34n0193_p0624a16║動花臺偏領芬蒙蘢出簷挂散漫繞𥦗雲情幽豈狗物志遠易驚群何由狎魚鳥不願屈元纁　[泳-永+(從-彳)]永陽王游虎邱山　張正見
B34n0193_p0624a17║滄波杜鬱島洛色鎮崇𦬆未若茲山麗招曉檀水鄉地昃侔少寶塗難佛太行重岩標虎踞九曲峻羊腸溜深澗無底風𱐍谷
B34n0193_p0624a18║自凉押沉餘玉氣劒隱絕星光白雲多異影丹桂有蕠香遠看銀臺竦洞塔耀山莊瑞草生金地天花照石梁）
B34n0193_p0624a19║題虎丘寺李紳
B34n0193_p0624a20║秋山古寺東西遠竹院松門悵望同幽鳥靜時侵徑月野𤇆消
B34n0193_p0624b01║處滿林風塔分朱雁餘霞外剎對金螭落照中官備散寮身却
B34n0193_p0624b02║累徃來慙謝二蓮宮
B34n0193_p0624b03║題虎丘寺劉禹錫（一作劉長卿）
B34n0193_p0624b04║青林虎丘寺林際翠微路仰見山僧來遙從鳥飛處茲峰淪寶
B34n0193_p0624b05║玉千載惟丘墓埋劍人空傳鑿山龍已去捫蘿披翳薈路轉夕
B34n0193_p0624b06║陰遽虎嘯厓谷寒猿鳴松杉暮徘徊北樓上海江窮一𮨇日映
B34n0193_p0624b07║千里帆鵶㱕萬家樹蹔因愜所適果得捐外慮庭暗棲還雲簷
B34n0193_p0624b08║香滴甘露久迷空𡨜理多為聲華故永欲投此山餘生豈能悞
B34n0193_p0624b09║題蘇州虎丘僧院許渾
B34n0193_p0624b10║暫引寒泉濯遠塵此生多是異鄉人荊溪夜雨花飛疾吴苑秋
B34n0193_p0624b11║風月落頻萬里高低雲外樹百年榮辱夢中身世間誰似西林
B34n0193_p0624b12║客一臥煙霞四十春
B34n0193_p0624b13║虎丘寺張籍
B34n0193_p0624b14║望月登樓海氣秋劒池無底浸雲根老僧只怕山移去日暮先
B34n0193_p0624b15║教鎖寺門
B34n0193_p0624b16║陪陸長源裴樞遊武丘僧皎然
B34n0193_p0624b17║雲水夾雙剎遙疑涌平陂入門見藏山元化何由窺曳組探詭
B34n0193_p0624b18║怪停騘訪幽奇情高氣為𠁊德煖春亦隨瑤草自的皪黃樓爭
B34n0193_p0624b19║蔽虧金精發壞陵劍彩沉靈池一覽匝天界中峯步未移應來
B34n0193_p0624b20║遠公石列坐援松枝
B34n0193_p0625a01║（刻清遠道士詩囙而繼作　顏真卿）（不到東西寺於今五十卷竭來從旧賞林壑宛相親吴子多藏
B34n0193_p0625a02║日秦皇厭勝辰劍池穿萬仞盤石坐千人金氣騰為虎琴臺化若神登壇仰生一捨宅嘆珣珉中嶺分双樹廻𱐍絕四鄰窺臨
B34n0193_p0625a03║江海接崇餙歲時新客有神仙者於茲雅麗陳名高清遠峽文聚斗牛津跡異人心寧間多問質豈均悠然千載後知我挹光
B34n0193_p0625a04║塵　李德裕和云茂苑有靈峯嗟予未游覌藏山在平陸壤谷為高岸淵繞教仞墻岩潛千丈幹乃知造化意回幹資妾翫鏐
B34n0193_p0625a05║騰昔虎踞劍沒常龍煥潭黛入海底崟岑從霄半層巒未升日哀狖寧知旦綠篠夏凝陰碧林秋不換冥搜既窈窕廻望何蕭
B34n0193_p0625a06║散川晴嵐氣𭣣江春雜美乱逸人綴清藻前控留篇翰共扣哀音皆舒文綉叚難追彥回賞徒起興公嘆一夕如再升含毫星
B34n0193_p0625a07║斗爛）
B34n0193_p0625a08║遊虎丘王禹偁
B34n0193_p0625a09║蘚墻圍着碧孱頹曾是當年海涌山盡把好峰藏寺𫟚不教幽
B34n0193_p0625a10║境落人間劒池草色經冬在石座苔花自古斑珎重晉朝五祖
B34n0193_p0625a11║宅一廻來此便忘還
B34n0193_p0625a12║遊虎丘林拱中
B34n0193_p0625a13║白虎巖前秋已闌黑雲踈雨洗林巒銕花𤇆落石泉冷羽井苔
B34n0193_p0625a14║深霜月寒隱浦疾帆風去飽踈寮森木曉催丹清齋不許盤飡
B34n0193_p0625a15║入辜負湖山冷淡看
B34n0193_p0625a16║我來一榻羨危亭倦步支頥竹杖輕僧聽鍾聲歸寺急鴉爭林
B34n0193_p0625a17║宿壓枝鳴禪機擊撥如鋒起塵袂驅除似水清風定夜虛聲轉
B34n0193_p0625a18║𡨜杯茶精舍一燈明
B34n0193_p0625a19║遊虎丘章百度
B34n0193_p0625a20║雲巖勝剎昔曾游此度忻逢老比丘問法但云無事說談禪剛
B34n0193_p0625b01║道世皆浮經堂字沒嗟鸞鳳劒閣池深蟠巨虬說罷夜齋人散
B34n0193_p0625b02║後試將公案問堂頭
B34n0193_p0625b03║遊虎丘寺葉𠫵
B34n0193_p0625b04║騑五馬扣禪扉十里臨流陟翠微貝葉藏深秋日靜衘書樓逈
B34n0193_p0625b05║暝雲飛縱逢野叟渾無語願見真僧更息機試問此山移得否
B34n0193_p0625b06║沒人酬荅獨依依
B34n0193_p0625b07║題虎丘范仲淹
B34n0193_p0625b08║昔見虎耽耽今為佛子巖雲寒不出寺劍淨未離潭幽步蘿垂
B34n0193_p0625b09║逕高禪雪閉菴吴都十萬戶煙尾亘東南
B34n0193_p0625b10║和范希文題虎丘鄭覺民
B34n0193_p0625b11║丘壑癖所躭從遊虎踞岩山形藏古寺泉脉涌幽潭遠望悲陳
B34n0193_p0625b12║迹清禪任閉菴由來賢達士捷徑鄙終南
B34n0193_p0625b13║題虎丘僧肇淮海
B34n0193_p0625b14║滄海何年湧秦傳虎踞丘池空劍光冷墳缺鬼吟愁石碍樓臺
B34n0193_p0625b15║仄𤇆深草木稠吴人貪勝槩春盡亦來遊
B34n0193_p0625b16║題虎丘范冝
B34n0193_p0625b17║山奇水秀碧交加倚遍闌干眼力賒閣跨劍池飛突兀路盤石
B34n0193_p0625b18║壁轉欹斜日移高塔橋邊影風送踈鍾嶺外家傑出人間清勝
B34n0193_p0625b19║地老僧終日臥𤇆霞
B34n0193_p0625b20║題虎丘米元暉
B34n0193_p0626a01║虎丘何勝絕歷刼向千年試劍聊欺眾泓流似可傳楓林自奇
B34n0193_p0626a02║古巖石盡方圓物外逢僧話欣同清淨緣
B34n0193_p0626a03║題虎丘趙知章
B34n0193_p0626a04║神光在牛斗空賦白雲萹地圻龍泓冷天分錦石圓悠悠蕉鹿
B34n0193_p0626a05║夢的的露牛禪再見窓中雪應知宿有緣
B34n0193_p0626a06║古詩四十韻留題虎丘寺兼簡舜禪師蔣堂
B34n0193_p0626a07║虎丘何為山鯨波湧而顯堆青鎮一隅峙秀狀無限遙峰乃眾
B34n0193_p0626a08║陰四望拱孤巘上有梵王家高壓長洲苑游人接踵來千里必
B34n0193_p0626a09║重趼奔走趨層巔凌兢陟雲棧下瞰洞庭卑傍睨靈巖淺巍手
B34n0193_p0626a10║屹寶閣仰之目睛眩中有明光書麗若日星烜三朝所秘藏百
B34n0193_p0626a11║靈共幽賛茲焉真福庭瞻者皆色灑（音銑）敻覺塵世非恍如化城
B34n0193_p0626a12║現塔頂拂彤霞山脚環青甽北崖宿雪寒東阜晨曦暖陰森嵒
B34n0193_p0626a13║腹空詰屈廊腰轉秋磬落雲端宵燈耿天半處者病惱觸來者
B34n0193_p0626a14║鈍根遣予膺邦寄時所歷遊屐遍不領旌旗行恐驚禽鹿散捫
B34n0193_p0626a15║蘿窮邃深據檻望平遠尋幽既歡欣訪古恐興嘆葬金墳已隳
B34n0193_p0626a16║淬劍池猶漫冰霰凋古杉朱丹浮斷簡（今秋崖下泉湧得竹簡數片皆朱書有古年号）
B34n0193_p0626a17║珎重講石存譏評鬼詩誕唐賢留風什遺墨羅粉板險語悉冥
B34n0193_p0626a18║搜清景不可遣國朝有筆札巖壁刻稜婉刀[予*肖]君謨書龍蛇不
B34n0193_p0626a19║疑篆（蔡書劍池壁篆生公臺）二羨賁禪扃千古駭人根於時出世師淨性
B34n0193_p0626a20║日營繕發緣善侶臻畢力梓工僝紺宇生光輝勝槩如采絢海
B34n0193_p0626b01║眾咸安栖宗風愈恢闡迦陵覺音清石室驚籌滿自惟挂纓歸
B34n0193_p0626b02║心與紛拏斷每來尋香剎常得峩野弁久留蓮漏移相接犀談
B34n0193_p0626b03║𣣇露井汲雲漿冰甆試芳荈最憐草樹春幾愛煙嵐晚願借一
B34n0193_p0626b04║菴石於茲修止觀
B34n0193_p0626b05║又題前人
B34n0193_p0626b06║林端生色美新晴樓閣依山若畫屏石坐最冝人選勝劍池潛
B34n0193_p0626b07║想地遺靈僧𥦗松竹冬尤茂寺露𤇆霞晝亦冥自媿踰年假麾
B34n0193_p0626b08║守一迴方得扣禪扃
B34n0193_p0626b09║題虎丘蘇軾
B34n0193_p0626b10║入門無平地石路穿細嶺陰風生澗壑古木翳潭井湛盧誰復
B34n0193_p0626b11║見秋水光耿耿䥫花秀巖壁殺氣噤蛙黽幽幽生公堂左右立
B34n0193_p0626b12║頑礦當年或未信異類服精猛胡為百歲後仙鬼互馳騁窈然
B34n0193_p0626b13║留清詩讀者為悲哽東軒有佳致雲水麗千頃熙熙覽生物春
B34n0193_p0626b14║意破凄冷我來属無事暖日相與永喜鵲翻初旦愁鳶蹲落景
B34n0193_p0626b15║坐見漁樵還新月溪上影悟彼良自咍歸田行可請
B34n0193_p0626b16║和虎丘壁東坡韻張伯雨
B34n0193_p0626b17║日出東海頭光氣踞茲嶺渴心我生塵解后轆轤井寧若將軍
B34n0193_p0626b18║拜奔泉酬老耿菁丘專鬼物陰壑襍蛇黽歐冶千金鑄百煉豈
B34n0193_p0626b19║重礦似聞神物化後日属吳猛恠𧎔既血刃大道就爭騁我行
B34n0193_p0626b20║試勃窣鳩杖先祝哽小吳不滿眼坐㐻三萬頃風高塔鈴語石
B34n0193_p0627a01║迮蘿衣冷淞水翰歸吳愚溪柳迁永吾非若人徒短句惜流景
B34n0193_p0627a02║茶煙寄禪榻美我𩬆𮈔影散人初無號奚必煩上請
B34n0193_p0627a03║虎丘蒲宗孟
B34n0193_p0627a04║長松遶步水灣環寺據吴王塚墓間瘦石千層開碧玉踈圍十
B34n0193_p0627a05║里褁青山壁從地上嶃巖起雲出門前自在閑零落生公講臺
B34n0193_p0627a06║下無人說法但空還
B34n0193_p0627a07║和前韻章惇
B34n0193_p0627a08║闔閭城外小層巒瘦竹寒松數里閒並岸逢僧知近寺入門鑿
B34n0193_p0627a09║石漸登山純鉤劍化空池在幽獨詩成白日閑遊客幸無官事
B34n0193_p0627a10║束何須齊舫劍昏還
B34n0193_p0627a11║題虎丘楊大倫
B34n0193_p0627a12║漠漠秦皇不記年尚餘英恨此山顛青蛇久已成龍去白虎猶
B34n0193_p0627a13║令化石眠塔影併隨天影轉池光直與海光連倚闌一霎逢僧
B34n0193_p0627a14║話又策秋藤下暮𤇆
B34n0193_p0627a15║登虎丘寺趙浚善
B34n0193_p0627a16║我有家山與茂林閉門肎復事幽尋偶來千古雲巖寺洗盡三
B34n0193_p0627a17║生宦海心竹綆不停泉溜響苔花難掩劍痕深秋晴借得重陽
B34n0193_p0627a18║意領客登高共醉吟
B34n0193_p0627a19║虎丘程俱
B34n0193_p0627a20║四顧渺平野孤撑見林丘常疑湧地出儻復海所浮上有千人
B34n0193_p0627b01║臺靈縱想前修無情肯深義頑石亦點頭下有百尺淵神光千
B34n0193_p0627b02║斗牛陰崖不見日草木亦先秋兩晉多達士東亭抑其流結廬
B34n0193_p0627b03║遠車馬寄此山之幽一朝施白足棄去如毛輶矧伊桑下宿肯
B34n0193_p0627b04║作賈胡留
B34n0193_p0627b05║前題何麒
B34n0193_p0627b06║平地涌巖壑稜層驚大雄何曾遠人世真欲傍天宮白虎威靈
B34n0193_p0627b07║在赤烏緣影空生公能說法音與塔鈴同
B34n0193_p0627b08║前題方惟深
B34n0193_p0627b09║晉人事高曠所得多奇僻雲岩佛子廬曾為二王宅當時槃樂
B34n0193_p0627b10║地俯仰成今昔林泉亦余好徘徊相遺迹那知非昔人復作登
B34n0193_p0627b11║臨客
B34n0193_p0627b12║前題方仲荀
B34n0193_p0627b13║海涌起平田禪扉古木閒出城先見塔入寺始登山堂靜𠫵徒
B34n0193_p0627b14║散巢喧乳鶴還祖龍求寶劍曾此鑿孱頑
B34n0193_p0627b15║遊虎丘二絕之一陳𡎖
B34n0193_p0627b16║老龍拖雨過平川曉影初開樹色鮮有片白雲收不盡日高猶
B34n0193_p0627b17║在講臺邊
B34n0193_p0627b18║游虎丘樓鑰
B34n0193_p0627b19║望望古招提茲遊恨已遲池深驚地裂野曠覺天垂聽法人千
B34n0193_p0627b20║軰談空松一枝何人明此道惟有石頭知
B34n0193_p0628a01║宿虎丘作鄭所南
B34n0193_p0628a02║到晚歸不去因而此宿休雲深千古寺月冷一天秋崖裂池如
B34n0193_p0628a03║束天虛塔欲浮最冝初日上高處見𤇆𭣣
B34n0193_p0628a04║重遊虎丘寺成廷珪
B34n0193_p0628a05║海湧峯頭行徑微芒履欲趂孤雲飛風高木客作人語月出山
B34n0193_p0628a06║王騎虎歸傑閣重樓遞隱見寒泉古木相囙依荒丘王氣豈消
B34n0193_p0628a07║歇千將莫邪千載稀
B34n0193_p0628a08║遊虎丘寺（集作已邜正月十八日與申屠彥德遊虎丘得客字）倪瓚
B34n0193_p0628a09║余適偶入城本是山中客舟經二王家荒古覽陳迹松陰始停
B34n0193_p0628a10║午嵐氣忽斂夕欲去仍徘徊題詩滿苔石
B34n0193_p0628a11║張羽
B34n0193_p0628a12║逶迆度前峯到寺行屢歇齋庖竹外燭岐路松間雪覩永悟真
B34n0193_p0628a13║乘聞香觧禪悅欲共老僧言相對還無說
B34n0193_p0628a14║自淮梱代㱕領累偕親友游虎丘偶成數語以紀嵗月時𬈠
B34n0193_p0628a15║祐庚戌七月廿五日煦山丘岳
B34n0193_p0628a16║一目四蒼莾突然見林丘飛來靈鷲峰幻出蓬萊洲浮圖高崒
B34n0193_p0628a17║嵂石逕通深幽生公講經臺曾聞石點頭劍池杳無底脩綆汲
B34n0193_p0628a18║寒流千古詫異傳茲事還是不我來秋向深良苗匝平疇憂國
B34n0193_p0628a19║願年豐一稔銷百憂
B34n0193_p0628a20║虎丘十詠之六僧愚虛堂
B34n0193_p0628b01║鱗皴瘦石籠寒蘚千古遺跡意轉新縱使天花來墮席何如緘
B34n0193_p0628b02║口過殘春右生公臺
B34n0193_p0628b03║昔人曾此談空有花雨紛紛遶座寒堪笑空生無伎倆不曾開
B34n0193_p0628b04║口被人瞞右花雨亭
B34n0193_p0628b05║蒼厓險處坦然平萬指曾來聽此經若謂生公消息遠一聲啼
B34n0193_p0628b06║鳥共誰聽右千人座
B34n0193_p0628b07║大包才剖碍人間日炙風吹轉放頑見說聽經曾肯首更須來
B34n0193_p0628b08║透銕門關右點頭石
B34n0193_p0628b09║憨泉一掬清無底暗與曹源正脉通陸羽若教知此味定應天
B34n0193_p0628b10║下水無功右憨憨泉
B34n0193_p0628b11║靈沼天成非禹鑿玉華時向此中開遊人只愛池中底不覺香
B34n0193_p0628b12║風天外來右白蓮池
B34n0193_p0628b13║虎丘六題之四范成大
B34n0193_p0628b14║當年揮麈講何經賺得堅頑側耳聽我自吟詩無法說石頭莫
B34n0193_p0628b15║作定盤星右點頭石
B34n0193_p0628b16║聽經人散蘚花深千百誰能更賞音只好岸巾披鶴氅風清月
B34n0193_p0628b17║白坐彈琴右千人坐
B34n0193_p0628b18║碧泓白石偃樛枝愛水嫌風老更低潭底中間龍影臥一山好
B34n0193_p0628b19║處沒人題右白蓮池
B34n0193_p0628b20║皷板鐘魚徹曉喧誰言方外更翛然𥦗間日薄寒𤇆重未到齋
B34n0193_p0629a01║時我正眠右方丈南𥦗
B34n0193_p0629a02║虎丘千人座賈島
B34n0193_p0629a03║上陟千人座仾窺百尺松碧池藏寶劍寒澗宿潛龍
B34n0193_p0629a04║千人石方惟深
B34n0193_p0629a05║生公天人師講法花雨墮當時聽法眾片石千人坐山祇常護
B34n0193_p0629a06║持山鳥不敢涴野人心茫然傲蕩多酒過醉來不肯歸石上看
B34n0193_p0629a07║雲臥
B34n0193_p0629a08║豋虎丘望海樓劉禹錫
B34n0193_p0629a09║獨宿望海樓夜深珍木冷僧房已閉戶山月方出嶺碧池涵劍
B34n0193_p0629a10║彩寶剎搖星影却憶郡齋中虛眠此時景
B34n0193_p0629a11║生公講堂劉禹錫
B34n0193_p0629a12║生公說法鬼神聽身後空堂夜不扃高座寐寥塵漠漠一方明
B34n0193_p0629a13║月可中庭
B34n0193_p0629a14║前題楊備
B34n0193_p0629a15║海上名山即虎丘生公遺迹至今留當年說法千人座曾見巖
B34n0193_p0629a16║邊石點頭
B34n0193_p0629a17║劍池橋梁久就傾圮方丈霑公大禪師挺出新意刊石伐木
B34n0193_p0629a18║以遍汲且併陳樓悉改舊觀試下轉語請師舉似石侍者肯
B34n0193_p0629a19║一點頭不秦郵龔潗
B34n0193_p0629b01║㳙㳙劍池泉削厓出石乳流傳歲千百評列品三五輿梁見何
B34n0193_p0629b02║時樓與姓俱古坐令丘壑觀凜作巖墻愳沾公大勇猛咄嗟見
B34n0193_p0629b03║未觀欹傾變略彴岞崿移朽腐連筒[禾*再]深汲惠澤徧下土幽尋
B34n0193_p0629b04║穩登眺清意逼肺腑何須銕作限只爾天可補傳聞橋下雲已作
B34n0193_p0629b05║前山雨
B34n0193_p0629b06║異林內女士之第三條徐禎卿
B34n0193_p0629b07║朱氏海昌人過吳虎丘山題詩壁上云梵閣憑臨入紫霞憑欄
B34n0193_p0629b08║極目渺無涯天連淮海三千里煙鎖吳城十萬家南北舟航搖
B34n0193_p0629b09║落日高低丘隴接平沙老僧不管興亡事安坐蒲團課法華
B34n0193_p0629b10║獨遊雲岩寄周砥高啟
B34n0193_p0629b11║城西諸山非不奇我遊獨与茲山宜紅櫻春開山後寺白水夏
B34n0193_p0629b12║滿山前陂幽㞐况与山不遠鐘皷每到空齋帷雨餘炯中落日
B34n0193_p0629b13║下曳杖徃讀頭陀碑兩崖蒼蒼石色古枇杷樹高陰滿池殿燈
B34n0193_p0629b14║欲昏上羣鼠塔鈴已靜蹲孤𩿍興來即遊興盡𨑰迎送豈要山
B34n0193_p0629b15║僧知困窮喪亂豈無感正賴此境忘吾悲嗟君何為乃自苦破
B34n0193_p0629b16║韉短策塵中馳挂㠶能來亦能晚浦口三日南風吹
B34n0193_p0629b17║期徐七遊雲巖
B34n0193_p0629b18║憶與青山別幾時雲僧應恨鶴歸遲少知學道貧非病閑愛談
B34n0193_p0629b19║禪偈是詩女浣曉江炯淼淼人行暮苑麥𩀌𩀌明朝風雨還同
B34n0193_p0629b20║徃恐貟高僧石上期
B34n0193_p0630a01║遊雲巖值雨
B34n0193_p0630a02║深殿幽廊映竹開鳥聲忽斷雨聲催蘚生偏上題詩壁花落還
B34n0193_p0630a03║臨說法臺林下聞鐘諸客散磵邊汲水一僧來晚晴更好看山
B34n0193_p0630a04║色西閣憑闌獨未迴
B34n0193_p0630a05║雲巖訪蟾公值雨留宿次周記室壁間韻
B34n0193_p0630a06║日暮松間兩屐過懶殘不出近如何鐘聞下界歸人少燈照空
B34n0193_p0630a07║林落葉多別後有思還是妄定中無想不成魔山靈盡意相留
B34n0193_p0630a08║客暗雨斜風滿薛蘿
B34n0193_p0630a09║宿蟾公房
B34n0193_p0630a10║一禽不鳴深樹炯明月下照高僧禪獨開西閣永清夜秋河欲
B34n0193_p0630a11║墮山蒼然
B34n0193_p0630a12║期張挍理王著作徐記室遊虎阜
B34n0193_p0630a13║前身似是雲水僧餘習愛覔名山登最憐虎阜在平地一丘勢
B34n0193_p0630a14║敵千崚嶒缺厓深深翳密葉欹石兀兀纏危藤昔年無事恣𱐍
B34n0193_p0630a15║賞挂杖叩門來屢曾風廊聽竹移廣簟雪屋煨芋明高燈禪堂
B34n0193_p0630a16║素壁醉題滿老衲喜客無嗔憎別來三載困塵土散落略盡同
B34n0193_p0630a17║遊朋谷猿清叫煙霧隔肖夢欲徃天瞢瞢幽懷欝抱不得寫一
B34n0193_p0630a18║月雨聲眠枕肱相親尚有北郭友材盡齊椘慙曺滕張君名駒
B34n0193_p0630a19║稟神駿王子快鶻生鋒稜竝淹客館挍遺籍雲路萬里違騫騰
B34n0193_p0630a20║徐卿亦是瑚璉器遠役又欲行擔簦明朝山鵲定鳴霽跬步可
B34n0193_p0630b01║遊何不能一林一澗幽景在遙想与鵲無虧增朱櫻綠筍雖已
B34n0193_p0630b02║遇正愛夏木陰層層欲營此行況甚易婦有藏酒魚新𦌘出城
B34n0193_p0630b03║不必借車馬已辨布[袖-由+茂]青行縢吾儕雖窮自有樂相聚豈比蟲
B34n0193_p0630b04║𭈰𭈰乱𩀌撥棄且勿道願賦妙語留傳謄
B34n0193_p0630b05║虎丘聯句
B34n0193_p0630b06║與潯陽張羽太原王行郯郡徐賁遊虎阜用壁
B34n0193_p0630b07║間顏魯公韵作
B34n0193_p0630b08║山遊期屢阻風雨過今春（羽）偶遂林泉賞仍同里閈親（行）樹重
B34n0193_p0630b09║迷卓午花盡謝芳辰（啟）事徃非前代僧逢是故人（賁）金精銷虎
B34n0193_p0630b10║氣寶藏衛龍神（羽）妖魄憐埋玉仙詩看勒珉（行）年登厨有供村
B34n0193_p0630b11║遠寺無隣（啟）池古寒泉定林喧夏果新（賁）井名猶記羽樓姓尚
B34n0193_p0630b12║題陳（羽）步策方循澗迴橈已侍津（行）緣雖喧寐異妄本去來均
B34n0193_p0630b13║（啟）摩壁追高韻應慙繼後塵
B34n0193_p0630b14║東丘蘭若見枇杷
B34n0193_p0630b15║落葉雲林忽有香踈花吹雪過東墻居僧記取南風後留箇今
B34n0193_p0630b16║丸待我嘗
B34n0193_p0630b17║夜訪芭蟾二釋子因宿西澗聽琴
B34n0193_p0630b18║深夜獨幽尋岩扉落葉深許携陶令酒來聽穎師琴人醉月沉
B34n0193_p0630b19║閣烏啼風滿林應留西澗水千載寫餘音
B34n0193_p0630b20║陪侍御金源公游虎丘二十五韵柳貫
B34n0193_p0631a01║（闔閭藏窆處白虎臥其丘殉[(蕵-食+匕)/大]劍已化金精猶上浮秦強事穿伐鬼功叶人謀刳腸裂青壁瀝髓發寒流樹色不知古魰龍欝
B34n0193_p0631a02║相繆蛻影入深𥥆鉄花繡吳鉤供庖綆汲餘千人宜浣漱生公昔講經聚石石點頭至今盤石上法雲埀蔭休寶坊何年建凌
B34n0193_p0631a03║虛出飛樓北牖俯平楚西軒延廣疇登臨小吳會萬象一目𠬧李白題詩後物華厭雕鍍胡哉幽獨君窅然遺清謳茲山𧺫原
B34n0193_p0631a04║關山形如覆甌我疑龍游空墮地淂長留不然駕海來六鰲為載輈現成般舟臺不以聞思修客過閶門西看山幾回眸是節
B34n0193_p0631a05║風日美招攜有扁舟旋擢午景亭繫籬野陰稠行酒進熱啜飲闌㷌意遒詞客思如雲尚書氣橫秋吾哀落人後技癢紀斯游
B34n0193_p0631a06║謬語尚可芟蕪穢焉能瘦）
B34n0193_p0631a07║同高記室訪虎丘蟾苞二上人徐賁
B34n0193_p0631a08║林下曾相見重來記徃年笑談俱是法去住本無緣山溜泉通
B34n0193_p0631a09║脉簾陰竹護烟暫㤀人世事得此共棲禪
B34n0193_p0631a10║次韻高季迪期遊雲岩雨阻之作
B34n0193_p0631a11║身勢兩無妨閑情獨未忘相期移酒艇同宿遇僧房節物寧長
B34n0193_p0631a12║好園花已罷芳亂山煙雨外欲望失蒼蒼
B34n0193_p0631a13║荅高季迪期遊雲岩
B34n0193_p0631a14║山中風景綠陰時但得閒行莫恨遲啼鳥猶能知勸酒餘花應
B34n0193_p0631a15║是待題詩且將盡日酬登覽況值頻年在亂離晴雨明朝那可定
B34n0193_p0631a16║故人何用預相期
B34n0193_p0631a17║同高季迪過東丘蘭若訪呂志學
B34n0193_p0631a18║路入斜塘始泊舟喜同故友訪東丘知君暫寓當幽寺念我纔
B34n0193_p0631a19║歸自遠州水外高帆沙浦月𤇆中餘稻墓田秋臨尊何用多悲
B34n0193_p0631a20║感今日相看尚里頭
B34n0193_p0631b01║東丘蘭若枇杷花
B34n0193_p0631b02║梅未含英菊罷花眼中無物屬詩家忽來僧舍聞香住却見花
B34n0193_p0631b03║開是枇杷
B34n0193_p0631b04║遊虎丘集句胡偉
B34n0193_p0631b05║二月韶光半（郭元振）十日清明前（杜牧之）茂苑城如畫（李商隱）美景慚
B34n0193_p0631b06║暄妍（劉禹錫）流水閶門外（左上）城隅集小船（杜子美）今朝得游泛（盧子諒）
B34n0193_p0631b07║曠蕩亦所便（蘇子瞻）靜苑林麓好（陸龜蒙）瀟洒共安禪（杜子美）藏山在
B34n0193_p0631b08║平陸（李德裕）樓閣倚山顛（杜子美）盤石坐千人（顏真卿）的的乃可傳（韓
B34n0193_p0631b09║退之）劍池石壁仄（杜子美）蒼林鬱芊芊（韋應物）東軒有佳致（蘇子瞻）酌茗
B34n0193_p0631b10║開淨筵（左上）且復忘羈束（戴叔倫）遇勝輙留連（蘇子瞻）薄暮方來㱕（范彥
B34n0193_p0631b11║龍）寒水共成鮮（謝靈運）娛樂未終極（阮嗣宗）銷魂獨黯然（宋之問）
B34n0193_p0631b12║登虎丘山貢奎
B34n0193_p0631b13║古寺雅巾屨具舟約芳游朝晴出西郭午凉登虎丘松逕度遙
B34n0193_p0631b14║嶺歷此層級修當時吳王劍硎光裂岩幽平甸俯萬頃閒瞻𤇆
B34n0193_p0631b15║樹稠頗聞山僧賢飛錫下林陬獨遺方丈室於焉集清流一箄
B34n0193_p0631b16║可平生豈惜半日留煮茗試泉冽焚香延宿篝踈雨催晚歸溪
B34n0193_p0631b17║波散浮漚
B34n0193_p0631b18║次貢仲章虎韻龔璛
B34n0193_p0631b19║遠客喜舊交相逢乘興游輕帆不用楫出郭望林丘旭日時來
B34n0193_p0631b20║暑春服何清修渉世儒生腐尋芳僧寺幽紅塵避人遠綠陰入
B34n0193_p0632a01║山稠奕奕文翰英千千江海陬凭高劇弔古濯纓便臨流蒸欝
B34n0193_p0632a02║變雷風倚徙客遲留取凉盡酒尊霑濕壞詩篝空濛駕歸舸起
B34n0193_p0632a03║滅波中漚
B34n0193_p0632a04║陪貢仲章學士游虎丘次韻陳天倪
B34n0193_p0632a05║詞臣號仙職使華成清游挂帆出近郭覽古登崇丘高閣白雲
B34n0193_p0632a06║度窣堵凌漢修雨餘劍池淨晝長岩樹幽野花背春發林笋當
B34n0193_p0632a07║夏稠山名曠百世題墨馳遐陬宴酣匪絲竹吐納良風流陽暉
B34n0193_p0632a08║迫西邁吾儕已久留還家坐齋閣香火明夜篝固念貴適意浮
B34n0193_p0632a09║生同一漚
B34n0193_p0632a10║游虎丘郭祥卿
B34n0193_p0632a11║海峰何從來平地湧高嶺去城不七里幻此幽絕境芳游坐遲
B34n0193_p0632a12║莫撫物惜餘景樹暗雲岩深花落春寺靜野草時有香風絮淡
B34n0193_p0632a13║無影山行紛客人金翠競馳騁朝來有爽氣此意誰獨領我來
B34n0193_p0632a14║極登覽妙靈應省遙看青數尖俯視綠萬頃逃禪問點石試茗
B34n0193_p0632a15║汲憨井意行忘步滑野坐怯衣冷聊為無事飲頗覺清畫永藉
B34n0193_p0632a16║草方醉眠松風忽吹醒
B34n0193_p0632a17║游虎丘同龔子敬賦
B34n0193_p0632a18║清游及新霽緩步得佳賓古木寒泉寺鳴鳩乳燕春山行六七
B34n0193_p0632a19║里舟受両三人總是曾經處何須更問津
B34n0193_p0632a20║游虎丘次郭祥卿韻龔璛
B34n0193_p0632b01║弱植有緩步同游無雜賓清陰山寺古紅葉石楠春丘壟埋吳
B34n0193_p0632b02║國園林閱晉人不應繫舟處猶是去年津
B34n0193_p0632b03║題虎丘湯西樓
B34n0193_p0632b04║虎是何年踞名存迹已亡塔從林外出山向寺中藏池暗生寒
B34n0193_p0632b05║氣臺荒受夕陽更無人弔古來[禾*互]為春𢗅
B34n0193_p0632b06║同前偉岸翁
B34n0193_p0632b07║秋日此登臨西風滿客襟水聲翻海底塔影瀉樓心松籟疑僧
B34n0193_p0632b08║講莎蛩學鬼吟月凉坐苔石誰信夜沉沉
B34n0193_p0632b09║題虎丘𮨇梅山
B34n0193_p0632b10║此山雖小眾山尊半近吴城半近村一壑風𤇆龍窟宅滿堂巾
B34n0193_p0632b11║鉢佛𫤗孫生公說法臺空在陸羽煎茶井不成喚起幽人無限
B34n0193_p0632b12║意塔鈴獨語到黃昏
B34n0193_p0632b13║題虎丘僧恩斷江
B34n0193_p0632b14║東西両寺今為一有客登臨見斷碑剩水殘山王霸業酸風苦
B34n0193_p0632b15║雨鬼仙詩樓臺半落長洲苑簫鼓時來短簿祠盤郢魚膓不知
B34n0193_p0632b16║處轆轤千尺響空池
B34n0193_p0632b17║題虎丘寺（集作三月望日遊虎丘寺題小吳軒）張翥
B34n0193_p0632b18║海湧峰頭雲樹盤佛宮飛閣出巑岏虎來古塚金精白龍臥秋
B34n0193_p0632b19║池劍影寒禪老說空留壞石鬼仙題雨下虛壇徘徊不盡登臨
B34n0193_p0632b20║興更西山晚翠看（徘徊集作憑高）
B34n0193_p0633a01║和韻陳謙
B34n0193_p0633a02║虎丘虎踞仍龍蟠出郭先見翠巑岏金玉黃爐刼灰遠㫋檀古
B34n0193_p0633a03║林風雨寒僧來引綆動春澗人醉拂花眠石壇為語金坡王學
B34n0193_p0633a04║士巨然曾畫此山看
B34n0193_p0633a05║和范文正公韻馬玉麟
B34n0193_p0633a06║綠蕪迷四野空翠擁千岩風過鶴鳴樹雲㱕龍在潭雨花翻寶
B34n0193_p0633a07║座積石護僧菴此地如容我移家住水南
B34n0193_p0633a08║糓雨後二日遊虎丘五絕句之三周伯琦
B34n0193_p0633a09║生公說法鬼神聽頑石點頭皆含靈空壇草木青不改只有寶
B34n0193_p0633a10║塔鳴風鈴
B34n0193_p0633a11║白衣仙人石為身高居石室幾千春楊枝滴露消毒惱肎為濁
B34n0193_p0633a12║世蠲兵塵
B34n0193_p0633a13║一春連陰苦風雨今朝澄霽櫂蘭陼山中白足遠相迎話舊清
B34n0193_p0633a14║酣過亭午
B34n0193_p0633a15║又賦
B34n0193_p0633a16║穀雨春將暮行山晝喜晴鷲峰張錦繡雁塔鎮崢嶸峭壁池無
B34n0193_p0633a17║底虗壇石自平曾聞通海眼久驗韞坤精佛閣層層峻禪房處
B34n0193_p0633a18║處清壁間森竹樹林抄敞軒楹周覽窮奇槩冥搜愜賞情麥田
B34n0193_p0633a19║雲覆浪柳岸水縈城即是諸天界何須三島瀛玄黃初混沌開
B34n0193_p0633a20║闢孰經營宅記王珣施傳詩蘇軾名金仙遺法偈吴子盡荒塋
B34n0193_p0633b01║上士沙門宿怡顏松逕迎欵襟香積逕供問侯歲時驚虎影今何
B34n0193_p0633b02║在龍光尚爾橫道林常習靜安石獨艱貞新壘思防患危譙備
B34n0193_p0633b03║警更每懷同杖屨安得息戈兵紫燕栖梁近霜鷗戲浪輕風篁
B34n0193_p0633b04║存故事來徃重尋盟
B34n0193_p0633b05║游虎丘陶唐邕
B34n0193_p0633b06║野色初分宿霧開中天湧出翠樓臺幾行白厓天邊去一點青
B34n0193_p0633b07║山海上來絕景且酬為客意中興不乏濟時才遠公舊與淵明
B34n0193_p0633b08║識坐對黃花把酒杯
B34n0193_p0633b09║與客游虎丘張體
B34n0193_p0633b10║古木寒泉也自奇清秋風景不勝悲四邊山色圍禪坐一道天
B34n0193_p0633b11║光落劍池石上存留英偉迹壁間摹刻鬼仙詩茲遊得奉諸才
B34n0193_p0633b12║彥日沒靈巖興未移（英偉迹一作顏魯跡）
B34n0193_p0633b13║遊虎丘僧瞻無及
B34n0193_p0633b14║城裏看山看不足花時雪後每來遊洗空塵土惟池水磨盡英
B34n0193_p0633b15║雄是石頭此日凭闌聞楚雁何人掘塚得吳鉤東又綠蒼崖樹
B34n0193_p0633b16║檀板娥笙醉未休
B34n0193_p0633b17║留題雲巖寺
B34n0193_p0633b18║闔閭陵谷是茲山徃徃遊人不厭看草長荒丘曾虎踞藤牽古
B34n0193_p0633b19║木作龍蟠七層窣堵穿雲破百尺轆轤翻水寒今古入吟無限
B34n0193_p0633b20║意海天秋色滿闌干
B34n0193_p0634a01║同前奉無隱
B34n0193_p0634a02║闔閭城外梵王宮古木寒泉起壑風劍去有靈山鬼泣池深無
B34n0193_p0634a03║底海神通轆轤夜捲聲連曉窣堵光搖勢插空千古生公臺畔
B34n0193_p0634a04║石不知消盡幾英雄
B34n0193_p0634a05║辛丑三月九日偕郭仲賢陳子方二理問遊虎丘
B34n0193_p0634a06║流兼善
B34n0193_p0634a07║王珣舊宅今為寺碧瓦朱闌塔影重劍峽金精融白虎經臺石
B34n0193_p0634a08║礦悟黃龍月宮桂子秋前落雲碓松花雨後舂應恠老僧時出
B34n0193_p0634a09║定半山青處作崇墉
B34n0193_p0634a10║題虎丘康南翁
B34n0193_p0634a11║宿草𩀌𩀌山上丘當年見說虎來遊塔何曾動誰留影石不能
B34n0193_p0634a12║言自點頭隨地高低都是屋近城來徃亦通舟無邊落日蒼茫
B34n0193_p0634a13║外管領闌干一叚愁
B34n0193_p0634a14║題虎丘寺張憲
B34n0193_p0634a15║海一芙蓉一朵青天開南國梵王城池空寥泬星辰近樹接𤇆
B34n0193_p0634a16║霞境界清百尺浮圖籠寶氣千年石獸據金精夫差句踐俱塵
B34n0193_p0634a17║土猶有英雄習用兵
B34n0193_p0634a18║虎丘宋無
B34n0193_p0634a19║吳晉豪華冷刼灰竺乾金剎壓崔嵬玄黃半夜虎精泄紫翠一
B34n0193_p0634a20║峯鰲背來池水暗通滄海入岩扉寒枕白雲開輪蹄未散鬼吟
B34n0193_p0634b01║寐萬壑松風僧定回
B34n0193_p0634b02║虎丘寺再題張憲
B34n0193_p0634b03║四野天垂幔孤峰地湧金朝來講臺潤日午劍池深曲徑穿紅
B34n0193_p0634b04║樹長廊蔽綠陰小吴亭子好誰繼老坡吟
B34n0193_p0634b05║遊虎丘有作僧𤥖荊山
B34n0193_p0634b06║寺古多佳致乘閑遠訪尋樹根搘殿腳塔影落池心坐久雲礙
B34n0193_p0634b07║石吟多風滿林相看已迫暮㱕鳥入𤇆深
B34n0193_p0634b08║次韻荊石
B34n0193_p0634b09║故人湖上至虎阜共幽尋池[卄/(夕*巳)/大]前王骨臺荒古佛心汲泉修斷
B34n0193_p0634b10║綆供㸑掃空林對景情尤悿青燈話夜深
B34n0193_p0634b11║次韻嘯林
B34n0193_p0634b12║吴門古蘭若佳友約重尋樹長千年石墳萬古心飢鳶落日喜
B34n0193_p0634b13║鵲集空林不覺徘徊久鐘聲出谷深
B34n0193_p0634b14║次韻瑛石室
B34n0193_p0634b15║獲枉雲巖作清風欲萬尋了無蔬笋味真得古人心王几逢荊
B34n0193_p0634b16║石龍門獲嘯林吟成四羙具愧我未精深
B34n0193_p0634b17║虎丘李原道
B34n0193_p0634b18║吴山名勝處獨說此林丘人去劍留跡僧來石點頭蘇臺千古
B34n0193_p0634b19║月蕭寺幾番秋岩壁寒泉響轆轤聲未休
B34n0193_p0634b20║登虎丘高昌
B34n0193_p0635a01║方亭枕石泉清興入詩萹風緊鐘聲遠日中塔影圓鳥驚曾宿
B34n0193_p0635a02║樹僧悟未𠫵禪覽虎丘景吾生自有緣
B34n0193_p0635a03║重過虎丘謝應芳
B34n0193_p0635a04║不謁閭丘謁虎丘幅巾藜杖興悠悠飄蕭白髮三千丈來徃青
B34n0193_p0635a05║山八十秋寶地近曾為戰壘劍池今復屬禪流老僧知我題詩
B34n0193_p0635a06║意也學生公石點頭
B34n0193_p0635a07║次韻虎丘釋妙聲
B34n0193_p0635a08║有客題詩海湧峰高懷渺渺托冥鴻句吴伯業荒𤇆外梵塔觚
B34n0193_p0635a09║稜杳靄中石坐千人庭可月劍埋三尺水還風目前無限登臨
B34n0193_p0635a10║意古木蒼藤呌郭公
B34n0193_p0635a11║虎丘有作周砥
B34n0193_p0635a12║著屐登山寧憚勞樓臺重翫一周遭劍池下見蛟蜒碧寶塔平
B34n0193_p0635a13║臨鶴背高窅渺吴封難極目凄凉伯業謾揮毫把杯別有踟躕
B34n0193_p0635a14║意不為西風歎二毛
B34n0193_p0635a15║題虎丘陳炤
B34n0193_p0635a16║萬斛盤中一寶珠滄溟淺去　見蓬壺風怡禽語[余*食]鐘梵水引
B34n0193_p0635a17║蛟腥上轆轤古木垂根縈斷石歸雲際晚識浮圖於莬何在魚
B34n0193_p0635a18║膓化只有生公夜結趺
B34n0193_p0635a19║同前楊鎮
B34n0193_p0635a20║濯足巖前憩𣗳隂誰留勝槩到于今金精虎嘯山椒裂劍氣龍
B34n0193_p0635b01║空海眼深苔石濕雲昏古篆松風入水吼潮音老僧欲寫清凉
B34n0193_p0635b02║話難學刻舟人苦吟
B34n0193_p0635b03║秋月㱕虎丘釋良奇（明初）
B34n0193_p0635b04║虎丘共作五年留幾度相携上小舟楊柳春橋半塘寺芙蓉夜
B34n0193_p0635b05║月百花洲長林放隺閒支遁一室編蒲老睦州此日獨㱕懷徃
B34n0193_p0635b06║事空山草色不勝秋
B34n0193_p0635b07║虎丘萹楊維楨
B34n0193_p0635b08║路出女墳湖驚蹕霸王驅靈池飛辟歷枯塚走於菟老禪猶點
B34n0193_p0635b09║石仙鬼只疑狐祖龍來發閟銀海又飛鳬
B34n0193_p0635b10║虎丘寺成庭珪
B34n0193_p0635b11║海湧峯頭行徑微芒履欲趂孤雲飛風高水客作人語月出山
B34n0193_p0635b12║王騎虎㱕傑閣重櫻[逅-口+(了-(丁-一)+巾)]隱現寒泉古木相因依荒丘王氣豈消
B34n0193_p0635b13║歇干將莫邪千載稀
B34n0193_p0635b14║與斯道衍公登虎丘釋夢觀
B34n0193_p0635b15║紺宮高涌碧崔嵬曾是秦皇駐蹕來虎石半銷金氣盡翠崖中
B34n0193_p0635b16║斷劍池開岩僧掃月千峰淨山鬼吟風萬壑哀老我登臨春已
B34n0193_p0635b17║晚落花吹滿講經臺
B34n0193_p0635b18║虎丘寺釋魯山（明）
B34n0193_p0635b19║欲覔闔閭墓風霜殿閣秋越平吴亦盡劍去水江流字缺碑銘
B34n0193_p0635b20║古雲深竹院幽無心唯野鳥不觧徃時愁
B34n0193_p0636a01║虎丘寺釋僧悅
B34n0193_p0636a02║一丘探勝有延坐竹間遲石肯生公法山銜短簿祠海雲千片
B34n0193_p0636a03║冷湖月半規奇寒色深秋外西風落水悲
B34n0193_p0636a04║乙卯正月十八日與申屠彥德遊虎丘得客字傀瓚
B34n0193_p0636a05║余適偶入城本是山中客舟經二王宅弔古覽陳迹松陰始亭
B34n0193_p0636a06║午嵐氣忽斂斂欲去仍裴徊題詩滿苔石
B34n0193_p0636a07║游虎丘寺馬臻
B34n0193_p0636a08║野岸維行舟步此金沙地孤墖出雲杪眾木攢古意蹲虎今何
B34n0193_p0636a09║之裂石浮劍氣俯仰成古今人生樂為貴所以高歌飲聊復慰
B34n0193_p0636a10║身世
B34n0193_p0636a11║虎丘十詠之二顧阿瑛
B34n0193_p0636a12║海湧如來室清凉即五臺春風山頂雪飛度鴈門來
B34n0193_p0636a13║右五臺山
B34n0193_p0636a14║生公聚白石麈拂天花墜可憐塵中人不觧點頭意
B34n0193_p0636a15║右生公臺
B34n0193_p0636a16║虎丘陶安
B34n0193_p0636a17║海湧危峰翠拂天瘞來池劍化蜿蜒樓臺隱映王珣宅𣗳石荒
B34n0193_p0636a18║凉陸羽泉古塚月明無踞虎芳林春靜盡有啼鵑名山勝境関情
B34n0193_p0636a19║久秪為尋燈一繫舡
B34n0193_p0636a20║舟中望虎丘
B34n0193_p0636b01║欝葱臺殿倚斜曛𣗳色嵐光杳莫分今夜名山當借宿不教閒
B34n0193_p0636b02║却半床雲
B34n0193_p0636b03║癸卯上巳日同廣陵成廷珪居竹毗陵周砥履道吳都高啟
B34n0193_p0636b04║季迪遊虎丘聮句題壁間張宣
B34n0193_p0636b05║坐穩娑羅室行衝薜荔𤇆（砥）轆轤修綆斷睥睨古城連（廷珪）禊飲
B34n0193_p0636b06║逢今日芳游憶去年（啟）更須捫膝住茶話趙州禪（宣）
B34n0193_p0636b07║九日偕張思廉楊孟載徐孟岳三君子登虎丘
B34n0193_p0636b08║招提憑崇岡石壁根深虛躋拔陟層顛歷境壞劫餘清商振穹
B34n0193_p0636b09║吴爽氣棲平蕪雲消初旭吐木落遙峯孤幽潭積水黑修綆斷
B34n0193_p0636b10║轆轤劍光欲飛騰神物相有無金精幻龍虎寒灰沉雁鳧空令
B34n0193_p0636b11║弔古人觧嘆英雄愚况於良辰及感我芳情紆戲馬未足樂采
B34n0193_p0636b12║菊良以娛不堕𠫵軍幘寧𭣣方士茰長楫當𡍼者永與山林俱
B34n0193_p0636b13║三宿虎丘松巢沈周
B34n0193_p0636b14║夕陽繫纜有餘輝入寺登登曲逕微孤塔白雲平鳥背踈林黃
B34n0193_p0636b15║葉映僧衣臨池吊劍寒泉在捫石尋題古刻稀便欲留詩補三
B34n0193_p0636b16║遇（三次有圖于此）眼花燈影不成揮
B34n0193_p0636b17║過簡書記故寮
B34n0193_p0636b18║一寮峯絕處一衲一吟身忽爾有生內𡨜然無此人風翻破經
B34n0193_p0636b19║卷雲護舊床茵只有青山在如如似佛真
B34n0193_p0636b20║李員外應禎呈太史原博約遊虎丘程敏政
B34n0193_p0637a01║日散林霏見虎丘故人清約此間遊望深綠樹知藏寺吟遍青
B34n0193_p0637a02║山始繫舟塔院風來花似雪劍池春到水如油酒闌不盡吳中
B34n0193_p0637a03║勝老衲相招更倚樓
B34n0193_p0637a04║虎丘之遊沈啟南在坐作畫一幅再賦一首
B34n0193_p0637a05║蒼崖題字半留痕笑倚東風酹一尊寺主繞山開竹牖園丁随
B34n0193_p0637a06║路作花村聽經石古苔生繡[(蕵-食+匕)/大]劍池深水不渾入眼有詩吟未
B34n0193_p0637a07║得天機都属隱候孫
B34n0193_p0637a08║與王宣谿世賞同至虎丘醉中限韵一首
B34n0193_p0637a09║三度來甞陸羽茶園丁曾此薦氷爪遊蹤語客真成夢醉眼看
B34n0193_p0637a10║山久作花舊榜詩随塵外刼遠㱕身似海中槎殘陽塔院翻多
B34n0193_p0637a11║興欲典宮衣向酒家
B34n0193_p0637a12║遊虎丘羅欽順
B34n0193_p0637a13║名山不用多粧點景物由來自有真客到山巔僧未覺野𤇆籠
B34n0193_p0637a14║𣗳鳥啼頻
B34n0193_p0637a15║虎丘周用
B34n0193_p0637a16║登覽春之暮來㱕意轉遲講臺標舊石劍影沁寒池故事那能
B34n0193_p0637a17║記深遊不可期迴舟憐湧興紅燭傍烏𢇁
B34n0193_p0637a18║虎丘懷古
B34n0193_p0637a19║看山來寺裡古意獨難忘高閣雲千頃中庭月一方澗泉沉鶴
B34n0193_p0637a20║羽石壁閉魚膓無柰銷亡恨萋萋百草長
B34n0193_p0637b01║和徐子仁游虎丘四首顧璘
B34n0193_p0637b02║勝地遙相引清川澹自臨散懷盤石大洗耳劍池深僧氣饒雲
B34n0193_p0637b03║月巖居傍竹林坐來神易愴松籟莫哀吟溪門藏曲隖入寺始
B34n0193_p0637b04║知奇石悟生公法山傳白傅詩浮雲催短世短褐傲清時蓮社
B34n0193_p0637b05║容（吾）酒終當共爾期漫踏書臺路那逢講席人泉爭惠山品地避
B34n0193_p0637b06║子城塵幽林雲隱見峭壁玉嶙峋本性冝巗穴勞生負此身詩
B34n0193_p0637b07║書貧自得雲水老何厭世味僧邊見山容雪後添狂摩試劍石
B34n0193_p0637b08║醉眺大吳巖莫笑㱕期緩名藍客易淹
B34n0193_p0637b09║虎丘寺
B34n0193_p0637b10║遠游訪名山虎丘得初陟溪門乍深隱石徑轉崔嶪陰壑注鳴
B34n0193_p0637b11║泉風林振踈葉巖僧觧將引探古恣幽躡波沉真娘魂灰冷生
B34n0193_p0637b12║公業傷哉劍池名秪見寒流渫酧酒呼千將千秋激豪俠
B34n0193_p0637b13║偶游虎丘二首皇甫涍
B34n0193_p0637b14║近炤開重閣游人在翠微石闌延暝色𤇆𣗳帶春暉卜築容長
B34n0193_p0637b15║徃安禪喜獨㱕白雲吾托暮茲地掩山扉來游每披豁春乱百
B34n0193_p0637b16║城𤇆雪霽催帆席花深到谷泉雲霞通一徑鐘磬𤼵諸天坐接
B34n0193_p0637b17║山僧醉浮生秪自憐
B34n0193_p0637b18║登虎丘作
B34n0193_p0637b19║每到丘中寺偏令思惘然登臨千古後容與一尊前鐘梵空𤇆
B34n0193_p0637b20║度樓臺眾壑連惟予獨徃意留賞白雲天
B34n0193_p0638a01║與抑之游虎丘寺王世貞
B34n0193_p0638a02║風至開山闊雲㱕臥佛床薄巗施屐易踈竹進牀凉醉益狂奴
B34n0193_p0638a03║態游偏傲吏長興酣公莫舞秋色起干將
B34n0193_p0638a04║月夜登虎丘作（得無字）
B34n0193_p0638a05║松挾春濤萬壑呼忽看飛鏡挂浮屠穿池倒映芙蓉紫立石寒
B34n0193_p0638a06║侵薜荔孤不盡澄光行處得欲觀空色坐來無生公倘有門徒
B34n0193_p0638a07║在醉後藜牀許借扶
B34n0193_p0638a08║虎丘老僧有竹林精舍文伯仁為圖之王履吉書䟽於後余
B34n0193_p0638a09║游竹林僧出示此卷履吉下世已三十載矣為之撫然囙成
B34n0193_p0638a10║此詩王世貞
B34n0193_p0638a11║山僧業靜者翛然無世氛朝䟽淇澳雨暮浣瀟湘雲老可湖州
B34n0193_p0638a12║筆為竹寫清芬况有王子猷英標冠人群自言讀詩處何可無
B34n0193_p0638a13║此君我來憇其下流颸散餘醺其人不可作太息讀遺文新粉
B34n0193_p0638a14║含幽月蒼翠欝紛紛截作凄凉笛凄凉安可聞
B34n0193_p0638a15║雨霽月夜登虎丘生公講臺石吳子孝
B34n0193_p0638a16║谿東進艇穿蘿蔓石上披襟候月明塔影高凌池水碧簫聲徐
B34n0193_p0638a17║裊渚雲輕瑤臺聊復攀瓊𣗳金地那知化玉京巖戶欲㱕渾忘
B34n0193_p0638a18║𨚫絕勝銀燭照閒行
B34n0193_p0638a19║題虎丘二絕
B34n0193_p0638a20║上方啼鳥夕陽中夏木陰森殿閣風日日遊盤殊不倦閒身贏
B34n0193_p0638b01║得老禪宮
B34n0193_p0638b02║暮靄沉沉翳古丘山僧相對澗花幽沉香井杳藤蘿密自踞寒
B34n0193_p0638b03║巖漱碧流
B34n0193_p0638b04║與允清子羽避暑虎丘寺次韻
B34n0193_p0638b05║栖山江上寺照影水邊身松壑流踈磬香臺到野人風輕蟬急
B34n0193_p0638b06║暮雲杳鶴辞塵高閣藤蘿外群峰倚碧旻
B34n0193_p0638b07║上巳登虎丘次韻
B34n0193_p0638b08║光風初變長林綠宿雨真添列岫妍上界香飄頻眺望講臺石
B34n0193_p0638b09║淨獨延緣坐聴谷鳥晴相喚行着春衫煖自便修禊幾多遊冶
B34n0193_p0638b10║客盡依花塔禮金仙
B34n0193_p0638b11║九日登雲巖得飛寺
B34n0193_p0638b12║江南秋思晚木葉未全飛令節登高去空臺過鳥稀殿風茰佩
B34n0193_p0638b13║冷林日菊花輝自喜投簪早名山遂所依
B34n0193_p0638b14║初夏虎丘悟石軒宴集得山字（四月十七日衡山同遊）
B34n0193_p0638b15║野人雅志好名山家傍名山咫尺間丘壑不妨高士共琴樽聊
B34n0193_p0638b16║借佛廬閒談經石在雲英淨瘞劍池荒草色班新𣗳碧陰禽語
B34n0193_p0638b17║樂層厓突兀任躋攀
B34n0193_p0638b18║四月廿四日登虎丘題隱泉精舍
B34n0193_p0638b19║溪頭曉雨遽生凉日射高林草𣗳光千里河山遙挹翠半空臺
B34n0193_p0639a01║殿揔聞香石間雲起龍猶蟄竹裡風生鳥欲翔蠟屐長遊心不倦
B34n0193_p0639a02║幾回思臥贊公房
B34n0193_p0639a03║夜邀陶齋諸君賞月虎丘而二峯宗伯適自芧山
B34n0193_p0639a04║㱕預茲會次韻
B34n0193_p0639a05║人生良會古來難仙客㱕從翠嶺端禮斗洞邊逢赤鯉步虛雲
B34n0193_p0639a06║外翳青鸞歌傳美酒香生座鐘落空山月滿壇一塔千燈光萬
B34n0193_p0639a07║里半空凉露倚危闌
B34n0193_p0639a08║虎丘（八月五日）
B34n0193_p0639a09║木落霜寒山已秋林間坐聴晚鐘流生公臺下千年石飛盡閒
B34n0193_p0639a10║雲悵獨留
B34n0193_p0639a11║生公臺望月四首
B34n0193_p0639a12║生公臺冷月明中醉臥臺邊萬壑空飛盡閒雲天似水佛鐘遙
B34n0193_p0639a13║度劍池東
B34n0193_p0639a14║一片寒巖十畆平竹房盡掩月華清金銀宮闕分明在恰似蓬
B34n0193_p0639a15║萊頂上行
B34n0193_p0639a16║雲山𱁓雿淨無塵葉落林踈月映人夜半竹笻扶立久隔愛聴
B34n0193_p0639a17║越歌新
B34n0193_p0639a18║裊裊清香滿碧霄絳河無影斗沉杓上方月逈千山逈白霧初
B34n0193_p0639a19║升似海潮
B34n0193_p0639a20║題虎丘僧無言翠微樓四首（二月十四日）
B34n0193_p0639b01║閒入春山美白雲李花如雪草初熏新鶯樓外啼偏切似勸遊
B34n0193_p0639b02║人日醉曛
B34n0193_p0639b03║幾日春陰廢宴遊日斜乘興到僧樓樓前溪水應相惜蕩漾殘
B34n0193_p0639b04║花不肯流
B34n0193_p0639b05║山中試聴鳥声新借問韶光已半春詩句醉題岩石上詫他城
B34n0193_p0639b06║市未遊人
B34n0193_p0639b07║花紅爛熳似紅顏春到來遊醉碧山清遠澗邊千嵗鶴道人元
B34n0193_p0639b08║只在山間
B34n0193_p0639b09║過月田院
B34n0193_p0639b10║少日棲禪縹緲峯白頭來住虎丘東層波夜汎湖心月一鉢晨
B34n0193_p0639b11║趨海上宮階草盡衰松自老門蘿長裊路還通淹留城市相過
B34n0193_p0639b12║少聴說楞伽萬念空
B34n0193_p0639b13║虎丘妙莊嚴閣觀雪歌
B34n0193_p0639b14║昨夜吳中飛皓雪變幻江山悉澄徹庭前玉島偏可憐風吹滿
B34n0193_p0639b15║簾明且鮮誰謂江南非塞北重裘不敵冬寒力我思美人欲見
B34n0193_p0639b16║之惆悵山陰雪夜時扁舟曉榜江頭路皜然一色氷差差差差
B34n0193_p0639b17║若可聴沙瀨鳴清磬茅屋柴門玉琢成飛鷗宿鷺珠相映帘颺
B34n0193_p0639b18║江頭沽酒家行人道絕唯啼鵶黃蘆白蔣依長渚紅橋斷港栖
B34n0193_p0639b19║枯槎虎丘名山欣不遠與客携笻上層巘十層傑閣雲霄中百
B34n0193_p0639b20║里玉田光烜烜虞山慘澹川邅迴對此彌覺心顏開長空無窮
B34n0193_p0640a01║一縱目怳如滄溟浩蕩波濤崔巍洄旋起伏騰躍𡶤摧洶湧出
B34n0193_p0640a02║沒不一狀彷彿瑤圃金銀臺歘然長風扇平莽遠𣗳近𣗳銀葩
B34n0193_p0640a03║開銀葩飄落滿天地又如瑤池之萬鶴紛紛泊泊從空來須㬰
B34n0193_p0640a04║殘英入𥦗牖却疑龍湫瀑布散巖壑飛𢇁濺沫堕地成瓊瑰斜
B34n0193_p0640a05║陽煜煜林中度西望群峰但𤇆霧把杯長嘯懷昔賢何胤王珉
B34n0193_p0640a06║在何處回首千雉夫差城帆檣如馬遙縱橫洞庭石湖失迤邐
B34n0193_p0640a07║屧廊香徑埋崢嶸坐久歡多還起舞酒醱杯深不知數人生樂
B34n0193_p0640a08║事安有淚呼鷹逐獸非予伍何必辛苦弱水蓬萊山吾家虎丘
B34n0193_p0640a09║亦可盤明朝雲凍雪仍集請君更來容與玉鏡氷壺間
B34n0193_p0640a10║虎丘
B34n0193_p0640a11║晝長山徑木蒼蒼溪水平堤草滿岡惆悵獨尋僧院門一枝薝
B34n0193_p0640a12║蔔對禪床
B34n0193_p0640a13║萬木陰濃乳燕飛楊梅山上紫仍肥煑茶試汲三泉水飽看斜
B34n0193_p0640a14║陽竹𫟚㷌
B34n0193_p0640a15║吳門遇檇李諸生夜登虎丘龔勉
B34n0193_p0640a16║客裡逢知己名山夜共燈撥雲穿古逕乘月訪高僧翠盖林間
B34n0193_p0640a17║𣗳瑤華石上燈今霄此良晤千古幾人曾
B34n0193_p0640a18║虎丘千頃雲徐師曾
B34n0193_p0640a19║新堂在舊峯僧引駐行縱白石雲千頃平疇錦數重晝遲天界
B34n0193_p0640a20║淨春暮野花濃佛國應非遠談禪覔正宗
B34n0193_p0640b01║周沈子虎丘寺遇淨上人馮時可
B34n0193_p0640b02║叢林佛日長霽景共徜徉水漲磯全掩煙深閣半藏神幢驚魍
B34n0193_p0640b03║魎法皷亂松篁偶爾逢玄度躭詩愛我狂
B34n0193_p0640b04║虎丘看雪輒紀遐興二十韻張本
B34n0193_p0640b05║輕橈閱氷渚長嘯入山𤇆萬壑驟迴合千村殊悄然色彫僧臘
B34n0193_p0640b06║𣗳光徹覺花天敵冷呼旨酒沽鮮喚釣船清時矧福地嘉宴且
B34n0193_p0640b07║多賢茗試僊人掌腴烹陸羽泉高壇叅白足澂境耻皤顛不及
B34n0193_p0640b08║青蓮士何能白雪篇梅𦤎覔瓊蘂雲竇[探-木+友]珠淵更惜金沙閟仍
B34n0193_p0640b09║觀石鏡圓愁為巴蜀水兆卜聖王年𨔴[蓮-車+虎]豈云邁風流誠所緣
B34n0193_p0640b10║玄通空相裏普照灋華前龍笛吹寒去犧尊薄暮旋琴高術艱
B34n0193_p0640b11║得許邁意彌堅前賞蹟猶在後游心已懸神魂清自漱雅調竟
B34n0193_p0640b12║誰宣祆祲氛初滅樵蘇泣未捐憑高結長想弔古恣留連切玉
B34n0193_p0640b13║昆吾劍沉埋空太憐
B34n0193_p0640b14║虎丘中秋夜
B34n0193_p0640b15║而我隱淪客尋真白玉宮林通江店月樓得海颿風蓴膩溪𦎟
B34n0193_p0640b16║綠楓酣市酒紅喜逢曇域士携手翠霞中
B34n0193_p0640b17║虎丘春曉
B34n0193_p0640b18║青山一片石三十六禪宮浣心金井水吹面玉蘭風松露作春
B34n0193_p0640b19║酒藤花嘰紫聳欲為黃鳥聴趺坐綠雲中
B34n0193_p0640b20║虎丘夜眺
B34n0193_p0641a01║綠蘿𣗳裏山之幽美酒高臺豈暇愁塔火連天照雲海溪燈𠲒
B34n0193_p0641a02║月映山樓池開法鏡青天烱林吐曇花白露浮逸興欲随聞法
B34n0193_p0641a03║鳥朝朝飛上紫峯游
B34n0193_p0641a04║虎丘招隱堂同陽元治伯仲避暑（六月初九日）
B34n0193_p0641a05║清凉最喜空王地偃息唯投闡士家柳隩雨晴虹出海蓮塘風
B34n0193_p0641a06║靜鳥啣花石壇試續三生語法井還浮五色瓜雲臥翠微真境
B34n0193_p0641a07║處綠蘿新月聴啼雅（寶積經云佛有風輪名清凉能使一雲普覆大千世界）
B34n0193_p0641a08║虎丘值雨
B34n0193_p0641a09║碧山吹雨濕樓舡松葉藤花滴暗泉雲水閣前僧不見鐘聲寒
B34n0193_p0641a10║咽一溪𤇆
B34n0193_p0641a11║二月朔日同社中諸君虎丘觀雪三首（錄前二首）
B34n0193_p0641a12║汗漫甞期閡九垓生公臺殿雪山來分明姑射僊人境笑殺梅
B34n0193_p0641a13║花冷未開
B34n0193_p0641a14║淥水迴洲生荻芽輕舟飛雪訪僧伽山光白繞空王殿疑是當
B34n0193_p0641a15║筵雨覺花
B34n0193_p0641a16║虎丘山陸嘉觀
B34n0193_p0641a17║名山遊賞競芳春簫鼓舡來夜接晨試劍石邊看舞𧰟談經臺
B34n0193_p0641a18║上聴歌新空門竟作繁華地禪客難修淨覺身莫謂此中可長
B34n0193_p0641a19║住白蓮池上即迷津
B34n0193_p0641a20║登虎丘三愛唫釋真可
B34n0193_p0641b01║我愛虎丘雲去來初無心遊人嘆霸業削壁多㣲唫我愛虎丘
B34n0193_p0641b02║月清光鎮澂徹悲欣幾萬種普照無分別我愛虎丘石談經觧
B34n0193_p0641b03║點頭生公去不迓長抱白雲幽
B34n0193_p0641b04║虎丘和許周翰太守四首
B34n0193_p0641b05║青山亦似隱吳門洞靄煙霞欲互吞虎氣尚呵盟長墓龍宮舊
B34n0193_p0641b06║敞給孤園㳙㳙石瀬妨僧定[酉*畟][酉*畟]松濤洗市喧敢向登臨陪賦
B34n0193_p0641b07║手禪心或許證風幡
B34n0193_p0641b08║因尋白社𣣇禪宮野興難随暝色窮古徑松篁幽碍月上方樓
B34n0193_p0641b09║閣逈含風吳歈每𤼵烏栖後梵唄俄驚鷲嶺東莫向劍池嗟劍
B34n0193_p0641b10║去佩刀光氣耿摩空
B34n0193_p0641b11║孤帆落處即登臺匹練光中首重迴舊苑靈峯標海湧東林精
B34n0193_p0641b12║舍倚雲開劍痕轉恨雄圖𥁞麈尾誰傳祖印來所以酣歌冝達
B34n0193_p0641b13║𥌓坐深五馬莫相催
B34n0193_p0641b14║生公臺上雨花新時菊霜楓映畫輪終古金銀沉夜壑何年風
B34n0193_p0641b15║雨嘯延津姓如玄度耽名理宦似王弘愛酒人若道虎谿同虎
B34n0193_p0641b16║阜應知頑石點頭頻
B34n0193_p0641b17║登虎丘林景暘
B34n0193_p0641b18║黃葉丹楓覆碧苔祇林煙暝寺門開龍潛劍壑雲光冷寉上經
B34n0193_p0641b19║臺月影來半醉吳姬歌子夜多情野老餉春醅同游大有驚人
B34n0193_p0641b20║句不數當年謝眺才
B34n0193_p0642a01║又
B34n0193_p0642a02║青眼看山似舊歡入門便觧鹿皮冠歌聲繞壁松風細劍氣騰
B34n0193_p0642a03║波竹日寒落盡杜鵑花事晚浮來鸚鵡酒杯寬綺羅香散蒼苔
B34n0193_p0642a04║靜更愛彈經玉漏殘
B34n0193_p0642a05║虎丘
B34n0193_p0642a06║木末已蒼然微陽挂客舡雅㱕人影外鳥宿塔燈前宴坐經行
B34n0193_p0642a07║地默叅歌舞禪厭厭清夜咏月到可中圓
B34n0193_p0642a08║同方平子虛伯宏虎丘夜集分得看字沈𢡟學
B34n0193_p0642a09║片石平開鏡清尊共倚欄鐘声廻岫遠松色灑衣寒冥悟空塵
B34n0193_p0642a10║幻沉吟坐夜闌劍池孤月堕直作寶珠看
B34n0193_p0642a11║虎丘對雨同俞公臨莊靜父程子虛限韻
B34n0193_p0642a12║勝會堪相慰名山偶共登慈雲籠萬象法雨沐三乘紫潤池邊
B34n0193_p0642a13║𣗳青廻石上藤𦁕教愁黯淡不减氣憑陵扁舟吾自適彼岸已
B34n0193_p0642a14║先登雨色迷初地雲心悟上乘花霑紅堕葉枝濕紫埀藤說法
B34n0193_p0642a15║空禪剎催詩憶杜陵
B34n0193_p0642a16║重過虎丘見池上金蓮花開梅鼎祚
B34n0193_p0642a17║五湖為客久一壑繫人思草惑真娘墓松留短簿祠風華轉自
B34n0193_p0642a18║惜霞賞夙相期獨徃猶茲日金蓮花滿池
B34n0193_p0642a19║可中亭坐月
B34n0193_p0642a20║山意此時見天心孤月輝樓臺㱕佛炤竹栢儼神威潤浥波文
B34n0193_p0642b01║細清舍石氣微生公何法說併與點頭非
B34n0193_p0642b02║虎丘樓居
B34n0193_p0642b03║樓居𥥆靄間長夏恣高閒日淺傾崖𣗳雲移度檻山去人從禁
B34n0193_p0642b04║足近佛自修顏尚媿生公石聞禪即觧頑
B34n0193_p0642b05║白蓮池王處承
B34n0193_p0642b06║落盡池蓮白山根鎻碧霞可能明月夜天女散秋花
B34n0193_p0642b07║翻經臺（梵僧翻法華）
B34n0193_p0642b08║經翻天竺寺法轉雨花宮却憶維摩老無言萬法空
B34n0193_p0642b09║點石頭
B34n0193_p0642b10║世網何悠悠生魂滯枯魄嗒然肯無生乃是山頭石
B34n0193_p0642b11║可月亭
B34n0193_p0642b12║幽亭可月圓法鏡湛空玉滿山桂氣清如來現金粟
B34n0193_p0642b13║梅花樓（余主之者為梅上人）
B34n0193_p0642b14║山有梅上人梅開一樓雪翻恠煑茶聲夢斷羅浮月
B34n0193_p0642b15║生公臺
B34n0193_p0642b16║佛氏談空來那知石堪語回首生公臺殘經暗秋雨
B34n0193_p0642b17║可月亭夜坐
B34n0193_p0642b18║空亭立孤巖古磴攀雲上巨靈剷奇石千尺瑤臺敞寶塔炤潭
B34n0193_p0642b19║湫紺宮出林莽流螢生暗輝落葉遍踈響山月忽在筵溪風送
B34n0193_p0642b20║蕭爽𤇆霞膩嵐翠歷歷寫人掌秋色良可飡璚漿落清賞鳴橈
B34n0193_p0643a01║下天末烱然客懷朗
B34n0193_p0643a02║虎丘梅花樓尋陳七不遇剡上人出其所画諸天留酌（因贈）
B34n0193_p0643a03║泊舩真娘墳晚覔陳頭陁頭陁逃酒不可見山樓恍有諸天遇
B34n0193_p0643a04║諸天微茫白雲裏生縑忽忽圓光起丹青潦草翻逼真真宰憂
B34n0193_p0643a05║愁化工死龍頭火髮恠有神八臂三睛玄入蛙筆端倒却須彌
B34n0193_p0643a06║山狼籍天花飛墨水剡公飲我梅花樓諸天擁坐皆舊游乾坤
B34n0193_p0643a07║都幻佛更幻只覺醉與禪机投提壺欲喚鬼子母把酒咲酹𨵻
B34n0193_p0643a08║羅頭玉皇之天作帝釋籹同婦女如𠲒羞釋迦老子太游戱大
B34n0193_p0643a09║道叵測心悠悠酒闌卷畫天亦滅樓前萬界吹輕漚此画不易
B34n0193_p0643a10║致剡公真好事綠酒青青茶引得陳郎技陳郎神品故不多多者
B34n0193_p0643a11║盡冐宦家字山僧但乞山人名一點吳山留古意君不見施錢
B34n0193_p0643a12║百萬開眼光筆落江東瓦棺寺
B34n0193_p0643a13║披紅禪衣上虎丘千人石看雪作
B34n0193_p0643a14║千尺崩崖塔影橫翩翩紅毳上瑤京却疑身堕嵩山壁一片朝
B34n0193_p0643a15║霞雪上明
B34n0193_p0643a16║虎丘紀事（時御史禁游）趙重道
B34n0193_p0643a17║海晏山亦空人間禁方切那知繁華地翻使歌舞闋幡影從𦆯
B34n0193_p0643a18║紛鳥聲為𱐍𠰸松蘿鎖暮𤇆臺殿飛寒雪我來叩禪関関僧亦
B34n0193_p0643a19║生滅願令清淨身不作豐干舌放寉欲㱕來試劍已摧折苔封
B34n0193_p0643a20║壁上文虎踞地中穴憶昔刺史游嵗月曾不徹如何分巡者雲
B34n0193_p0643b01║霄邈孤潔山靈應獻嘲石鬼示長訣對酒幾断膓微吟寄愁絕
B34n0193_p0643b02║虎丘竹亭詩
B34n0193_p0643b03║轉徑尋幽趣虎亭藹翠𤇆勝依高節賞名借此君緣密綴岡叢
B34n0193_p0643b04║乱踈標軒影懸林峦廻澗合蘭若鎻筠偏說法龍疑聴談空鳳
B34n0193_p0643b05║欲旋攀蘿褰秀色停盖浥華鮮杯酒玄情洽歌吟逸興傳雲簷
B34n0193_p0643b06║留鳥篆鎮日對㛹娟
B34n0193_p0643b07║宿虎丘山寺釋洪恩
B34n0193_p0643b08║海湧孤峯作講臺誰期世外亦塵埃人初逐境未㱕去石早聞
B34n0193_p0643b09║經觧本來林鳥似諧謌管沸山花不間綺羅開秪餘後夜空如
B34n0193_p0643b10║洗殘月踈燈點碧苔
B34n0193_p0643b11║荅王百穀虎丘送別
B34n0193_p0643b12║林棲同倦鳥山寺晚鐘殘霜涸秋潭冷風踈夜罄寒榻方懸半
B34n0193_p0643b13║偈錫更指長干欲就浮丘聴難禁別寉彈
B34n0193_p0643b14║遊天目山𡚖虎丘禪堂冬至說般若
B34n0193_p0643b15║長至陽生候葭灰官飛登山上天目踏月借魚磯有口猶為累
B34n0193_p0643b16║無家未是㱕𥦗中看寉洞片石尚皈依
B34n0193_p0643b17║虎丘松籟軒
B34n0193_p0643b18║誰知丘壑美別在彈丸封貌與心同古言將法共宗開門迎一
B34n0193_p0643b19║水鑿牖納踈松喜得翻經暇時過問所從
B34n0193_p0643b20║虎丘說法華經
B34n0193_p0644a01║說法今終席千人夜半臨直承言外旨先斷去來心桂子飄香
B34n0193_p0644a02║雨寒蛩亦梵音行行明月下頓識自家珍
B34n0193_p0644a03║雪後虎丘晚眺
B34n0193_p0644a04║參差臺謝石㟏岈千頃雲邊石已斜幾陣㱕鴉翻聚葉半林殘
B34n0193_p0644a05║雪練梅花平𦤎東極滄溟濶山勢西連震澤賖古木蒼𤇆難應
B34n0193_p0644a06║接又升新月在微霞
B34n0193_p0644a07║過量虛茶所喫茶作留壁間釋洪恩
B34n0193_p0644a08║小逕蓬門直到堂松風蟹眼煑茶香堦前秋色翻紅葉盆內菖
B34n0193_p0644a09║蒲覆六藏
B34n0193_p0644a10║十四夜虎丘坐月潘之恒
B34n0193_p0644a11║生平何處乘秋爽選石終宵坐翠微緫向虎丘償月債不從人
B34n0193_p0644a12║世挹清輝
B34n0193_p0644a13║祗樹容人差過半袈裟布地曠無多可信流光滿塔影將斜奈
B34n0193_p0644a14║月何
B34n0193_p0644a15║同姜神超訪悟宗開士偶拈二絕為贈
B34n0193_p0644a16║片石虎丘舖月坐千人坐上叩生公當心悟處頭重點可月時
B34n0193_p0644a17║時是可中
B34n0193_p0644a18║佛鐵園中鐵𣗳花老僧便挂鐵袈裟寒光卍字胸前現金粟原
B34n0193_p0644a19║來是故家
B34n0193_p0644a20║與客夜上虎丘尋僧時有微月鄒迪光
B34n0193_p0644b01║朦朧上寶剎想像得金繩緩踏生公石微窺大士燈熟眠厖自
B34n0193_p0644b02║樂度竄鴿多憎蓮座殊堪禮無人剝啄譍
B34n0193_p0644b03║秋日登虎丘張鳳翼
B34n0193_p0644b04║海湧一峯晴躋攀石鏡平轆轤盤劍氣簫鼓雜經聲斷嶺浮雲
B34n0193_p0644b05║薄連城返照明香臺今罷講何處証三生
B34n0193_p0644b06║虎丘
B34n0193_p0644b07║移舟七里郭忽見一林丘埋劍金成虎談經石點頭梵城珠樹
B34n0193_p0644b08║合天鏡法雲浮即有笙歌沸無妨洞壑幽
B34n0193_p0644b09║八月十四日集虎丘遇雨待月
B34n0193_p0644b10║近山滕選及佳辰列坐平臺倍爽神一壑風𤇆秋在𣗳諸天凉
B34n0193_p0644b11║雨夜消塵扶笻不畏登山屐假盖偏冝折角巾莫恠桂香雲外
B34n0193_p0644b12║落宵分還見湧氷輪
B34n0193_p0644b13║雨後登虎丘
B34n0193_p0644b14║名山近郭日紛紜過雨來登景物分蠟屐偏宜邛竹秋鉛華都
B34n0193_p0644b15║洗石榴裙千年劍氣池頭月一壑鐘聲座上雲此夕遠公蓮社
B34n0193_p0644b16║裏可容無酒醉陶君
B34n0193_p0644b17║海湧峯
B34n0193_p0644b18║六鼇排浪作樓臺飛渡江城梵宇開一自吳王埋劍後重逢何
B34n0193_p0644b19║胤講經來林峦不與繁華隔煙雨猶聞簫鼓催安得天風引舡
B34n0193_p0644b20║去忽令人世有蓬萊
B34n0193_p0645a01║郭吏部邀登虎丘張献翼
B34n0193_p0645a02║五月遊山澤凉風滿劍池仙舟元並郭禪境欲投師座冷生公
B34n0193_p0645a03║石庭荒短簿祠巨源猶未起寧負竹林期
B34n0193_p0645a04║避暑虎丘寺周治
B34n0193_p0645a05║平堤新水待停舟山逕蒼深托暑游石上歌聲須入夜池邊草
B34n0193_p0645a06║色已如秋凉依鐘磬一𥦗久晚愛𤇆嵐片席收劍氣已沉莫復
B34n0193_p0645a07║問月明杯杓再淹留
B34n0193_p0645a08║虎丘潘一桂
B34n0193_p0645a09║一阜立清溪高華凝四時石存今日悟地積古人悲霸氣沈金
B34n0193_p0645a10║虎幽花徙劍池徘徊蒼磴晚翠影落紛披
B34n0193_p0645a11║虎丘過陳古白
B34n0193_p0645a12║清人住丘壑山水有靈暉墨色照青嶂薄凉深翠微墻低孤塔
B34n0193_p0645a13║見院靜一禽飛鎮日埀簾坐山僧無是非
B34n0193_p0645a14║等慈閣同無可雲子草臣石鳴寒望同用觀字
B34n0193_p0645a15║潘一桂
B34n0193_p0645a16║丹梯倚雲葉珠樓立巑岏俯躬睇川陸翱翔遡空瀾平埜引凉
B34n0193_p0645a17║翠淪天測高寒纂纂禾實晚瞱瞱秋林𮯱浮雲眷遙族暮色㱕
B34n0193_p0645a18║修巒虛氣信所聚靈響來無端納納萬象泯冥冥一機閒境會
B34n0193_p0645a19║愜群娛目盡無涯觀
B34n0193_p0645a20║中秋夜虎丘即事口號四首之二何允泓
B34n0193_p0645b01║酒氣人𤇆暮益渾千人石上月昏昏當年幸悟生公法淨穢都
B34n0193_p0645b02║㱕不二門
B34n0193_p0645b03║萬𣗳棲禽夜不寧啾啾如恋復如驚乍聞有寉浮圖頂仰視長
B34n0193_p0645b04║天唳一聲
B34n0193_p0645b05║過普福禪院延壑和尚索書却贈鄒廸光
B34n0193_p0645b06║野寺蒼𤇆外踈鐘隔竹聴香深諸佛座花護一床經𣗳引長洲
B34n0193_p0645b07║綠雲來茂苑青緇流非羽客亦觧換黃庭
B34n0193_p0645b08║
B34n0193_p0645b09║
B34n0193_p0645b10║吳都法乘卷第二十二上之上終
B34n0193_p0645b11║吳都法乗卷第二十二上之下吳江周永年撰
B34n0193_p0645b12║宿半塘寺鄭思肖
B34n0193_p0645b13║一襟青氣足此夜豈人寰醉影松杉下吟身風露間秋懸當殿
B34n0193_p0645b14║月雲宿近城山明𤼵騎鯨去飄然不可攀
B34n0193_p0645b15║寓姑蘇半塘寺陶安
B34n0193_p0645b16║息程來借贊公房暫泊扁舟向石塘苔逕𤇆蘿浮竹翠風簷花
B34n0193_p0645b17║雨𤼵天香僧依法座持仙梵人扣禪機入道塲明訪虎丘應不
B34n0193_p0645b18║遠雲邊樓閣擁青蒼
B34n0193_p0645b19║遊半塘寺
B34n0193_p0645b20║童子經聲何處聞半塘山寺塔猶存一從白骨埋龍首幾見青蓮
B34n0193_p0646a01║起舌根古佛殿低松柏偃老僧庭靜乱鴉翻人間火宅方炎熾
B34n0193_p0646a02║何日焚香與細論
B34n0193_p0646a03║病目寓半塘李松
B34n0193_p0646a04║酷暑侵眸欲𨌲休登臨古剎頓忘憂半塘流水千年碧一榻清
B34n0193_p0646a05║風六月秋雲外好山連復斷樹頭啼鳥去還留塵心從此俱消
B34n0193_p0646a06║盡縱有沉痾亦瘳
B34n0193_p0646a07║題半塘僧善權
B34n0193_p0646a08║廣福橋邊碧玉流上人清隱在林丘㫋檀樹底香風動記我曾
B34n0193_p0646a09║來泊釣舟
B34n0193_p0646a10║題半塘寺周謨
B34n0193_p0646a11║古剎半塘幽欣然一繫舟北樓京國眼南粵障山愁飛霰侵書
B34n0193_p0646a12║軸甘泉慊茗甌老禪緗帙舊靜展得忘憂
B34n0193_p0646a13║遊半塘陳昌福
B34n0193_p0646a14║南地隨緣久東林幾歲逢暮山門獨掩春草路難通作梵連松
B34n0193_p0646a15║韻焚香入桂叢難將鉢分寄白雲中
B34n0193_p0646a16║寓半塘陳昌福
B34n0193_p0646a17║寶剎琳宮自古今綵雲深處見禪林遠丘素靄連天淨近塔浮
B34n0193_p0646a18║光接地陰縹緲曇花僧入定蕭踈翠竹客初臨閒來試掬塘心
B34n0193_p0646a19║水一洗悠悠世外心
B34n0193_p0646a20║二月十八日與周光世太守沈啟南金元玉古靜姚存道陸
B34n0193_p0646b01║韞輝同遊半塘寺各賦小詩紀興時成化壬寅
B34n0193_p0646b02║一春強半忙中過七客相將靜處行落盡梅花連夜雨不知芳
B34n0193_p0646b03║草滿堦生李應禎
B34n0193_p0646b04║城中步步無閒地忽聽鐘魚便可人不用沃洲深買住老僧心
B34n0193_p0646b05║遠自離塵沈周
B34n0193_p0646b06║散步尋幽水石間半依城郭半依山老僧一見如相識啜茗留
B34n0193_p0646b07║題不放閒金琮
B34n0193_p0646b08║林下衣冠儼列仙叩門來訪靜中禪那知半餉玄談處脫却塵
B34n0193_p0646b09║囂別是天張習
B34n0193_p0646b10║乙巳九月初八日登半塘寺千佛閣寺僧圓智留酌
B34n0193_p0646b11║陸簡
B34n0193_p0646b12║凭欄千里見秋毫天外剛風欲裂袍聲雜人禽迷下界氣凌霄
B34n0193_p0646b13║漢眇危巢獅山霽色開三面虎阜昏鐘出半㘭老衲自知留客
B34n0193_p0646b14║意預持萸酒勸登高
B34n0193_p0646b15║是月廿五日自吴門歸常愛菊花翁夏貞菴浦進士諸公同
B34n0193_p0646b16║至虎丘遍觀花圓入佛惠二院賦遺半塘
B34n0193_p0646b17║僧房不盡虎丘餘又占東溪兩院居佛惠久隨秋水定塵心聊
B34n0193_p0646b18║對暮山虛瓶罌處處看花集村塢家家種樹書莫道離城仍咫
B34n0193_p0646b19║尺歸舟不發意何如
B34n0193_p0646b20║是日以興未盡復逆棹泊半塘主僧智上人仍邀余四人飲
B34n0193_p0647a01║方丈入更因榡齋誦唐人齊山登高詩復用韻
B34n0193_p0647a02║滿塘秋影白雲飛流水禪房一徑微勝地因緣何可負離筵賓
B34n0193_p0647a03║主𦁕忘㱕生愁北海樽無酒要待東山月有輝（時客皆憲愛菊酒盡約以月上分手故云）
B34n0193_p0647a04║兩度能來真偶爾莫言留帶勝留衣
B34n0193_p0647a05║是夕智上人請具湯沐眾皆醉臥獨梓齋與予浴罷戲書
B34n0193_p0647a06║修竹蕭蕭繞浴堂到來塵刼一時亡白蓮漫結招賢社赤脚須
B34n0193_p0647a07║登選佛塲無垢久離恩愛想同流誰笑祼程狂傳君一勺曹溪
B34n0193_p0647a08║水為濯尼珠萬丈光
B34n0193_p0647a09║賡宮諭陸先先韻邢纓
B34n0193_p0647a10║路出閭門五里餘半塘橋外有禪居水通雁蕩市㕓遠山近虎
B34n0193_p0647a11║丘宮殿虛風度寒沙平鳥篆雨踈黃葉濕蟲書尋詩賢遍招提
B34n0193_p0647a12║勝惠遠東林恐不如
B34n0193_p0647a13║奉和澡浴楊循吉
B34n0193_p0647a14║百佛蓮花現澡堂多生心垢了難亡自家冷暖菩提水舉世塵
B34n0193_p0647a15║埃傀儡塲被髮倮蟲風太古酬薪山偈語踈狂出來更不煩冠
B34n0193_p0647a16║服松下逍遙坐月光
B34n0193_p0647a17║弘治壬子相月十日予陪二邑令佐餞河南大叅舒君本直
B34n0193_p0647a18║於武丘旋入半塘寺時已二鼓矣文甫邢侯口誦所賡陸宮
B34n0193_p0647a19║諭毫字韻詩索和遂占一首復以諸韻輙續貂云陳琦
B34n0193_p0647a20║天空塵蹟絕纖毫不管飛雲亂濕袍剪刻煙霞明府句拮据松
B34n0193_p0647b01║栢老僧巢風傅蓮漏譙三鼓月轉村塘水一㘭托寉王維因久假
B34n0193_p0647b02║未容人易挹清高
B34n0193_p0647b03║又
B34n0193_p0647b04║一自投間五載餘今朝始過老僧居松杉影裏纖雲淨雲水光
B34n0193_p0647b05║中萬象虛簷鐸引風如對語庭蕉擎露不中書夜深好景無由
B34n0193_p0647b06║會落得萍踪碌碌如
B34n0193_p0647b07║又
B34n0193_p0647b08║柔櫓咿啞鳥亂飛依依燈火隔林微廊延月色僧初定船載鐘
B34n0193_p0647b09║聲我未㱕不假禪單眠魯望但將詩句畣玄暉雖償平日清游
B34n0193_p0647b10║債玉帶何曾換衲衣
B34n0193_p0647b11║題半塘寺和韻楊循泉
B34n0193_p0647b12║高幢賁巗室荒𡨜長光榮薙草容珠履分泉滌酒觥雨傷諸𡶨
B34n0193_p0647b13║壞風撼萬松鳴莫笑貪孤臥前身竺道生
B34n0193_p0647b14║顧紫薇戴章甫同遊半塘寺聯句
B34n0193_p0647b15║野寺秋高爽氣森顧停舟入寺一行唫（戴）佛青擁晴頭螺小𮨇
B34n0193_p0647b16║雀舌香浮玉盌深載古殿幡幢裏圖影（𮨇）㡭碑菭蘚亂松陰戴
B34n0193_p0647b17║我來欲學攢眉事（𮨇）𦝫帶須留舊束金戴
B34n0193_p0647b18║和顧七峰韻胡錦輅
B34n0193_p0647b19║寺前流水涴晴沙寺內清風不用賖靜坐　妨到日落勝遊不
B34n0193_p0647b20║覺是天涯蓮香入席供　草竹影浮杯浸酒花却笑此身渾似
B34n0193_p0648a01║寄萍　明日又誰家
B34n0193_p0648a02║宿半塘寺趙與訔
B34n0193_p0648a03║夜宿半塘寺惟聞塔上鈴老僧行道影童子誦經聲竹密風猶
B34n0193_p0648a04║逕𥦗幽月愈明瓦炉香断䖏一榻洒然清
B34n0193_p0648a05║登半塘寺閣徐禎𡖖
B34n0193_p0648a06║夙有山水慕苦為形役拘澹茲夏日永聊得狎浮圖攀雲凌廣
B34n0193_p0648a07║閣靄靄見吳都諸川散林上平野欝芬敷法花垂縹緲晴來動
B34n0193_p0648a08║虛無𤇆火下方襍昏明時態殊境超自生樂疲心忽重蘓因傷
B34n0193_p0648a09║人世子擾擾即長途
B34n0193_p0648a10║宿半塘寺蔡羽
B34n0193_p0648a11║火度青槐雨虫吟碧𡶨凉停驂游上剎響屧借虛𠧧待月坐松
B34n0193_p0648a12║際携尊襄桂芳江湖來雁早五夜度微茫
B34n0193_p0648a13║壽聖寺吳子孝
B34n0193_p0648a14║角巾纔下虎丘𤇆重問雙林野溆邊花雨滿川聞誦唄松枝橫
B34n0193_p0648a15║戶認㱕年山橋月炤行人度風閣鐘驚老鶴眠秪愛閒遊消世
B34n0193_p0648a16║慮空門堪結白門緣
B34n0193_p0648a17║半塘壽聖寺慈雲閣賞月次邦正韵
B34n0193_p0648a18║城下寒江抱古臺臺前珠閣枕江開羽衣倚檻中天立華月穿
B34n0193_p0648a19║雲渡海來殘雪未消西嶺凍野梅欲綻艶陽催與君未老先投
B34n0193_p0648a20║紱同徃青山嵗幾回
B34n0193_p0648b01║題半塘濟僧壁四首
B34n0193_p0648b02║凍雲殊欲雪老樹苦多風野寺無人到香𤇆但滿空㱕鳥集林
B34n0193_p0648b03║端朔風生暮寒市𤇆霾落日苑竹掃空壇佛廬寒寂寞無事一
B34n0193_p0648b04║相過閉戶長松下經聲出薜蘿水色浮空靜雲華入院輕江南
B34n0193_p0648b05║寒尚淺階草向冬榮
B34n0193_p0648b06║與客遊壽聖寺
B34n0193_p0648b07║莫謂干戈見面稀日斜携手到僧扉片帆依樹山前落一鳥背
B34n0193_p0648b08║人江外飛雲沒青蓮經語𡨜石堆紅葉釣竿㱕嵗寒共識丘樊
B34n0193_p0648b09║樂始信西山爱採薇
B34n0193_p0648b10║將遊廣陵過半塘寺別遺民王人鑑
B34n0193_p0648b11║憐君猶寄寺余作渡江人去住同無著逢迎總未真休嫌僧意
B34n0193_p0648b12║嬾莫過酒家貧草草橋邊別誰知最損神
B34n0193_p0648b13║入半塘寺尋僧不遇鄒廸光
B34n0193_p0648b14║香閣諸峰抱花宮一水深雲如來接引僧似畏招尋寶樹風金
B34n0193_p0648b15║搗銖衣玉露侵道林何處是那識宰官心
B34n0193_p0648b16║題楓橋寺（萬首唐人絕句載此詩人名杜牧詩題憶吳中馮秀才）張祐
B34n0193_p0648b17║長洲苑外草蕭蕭却憶重遊歲月遙唯有別時因不忘暮𤇆踈
B34n0193_p0648b18║雨過楓橋
B34n0193_p0648b19║雁蕩除夜釋明本
B34n0193_p0648b20║茅屋三間冷似水灰頭土面十餘僧掃除自己閒枝葉不打諸
B34n0193_p0649a01║方爛葛藤就手揭開新嵗曆和光吹滅舊年鐙頂門別具摩醯眼
B34n0193_p0649a02║越死超生似不曾
B34n0193_p0649a03║游幻住（此係卞山之作）趙孟頫
B34n0193_p0649a04║雨後溪水溢黃流行地中輕舟何迅邁沿波兼順風碧蘆幹始
B34n0193_p0649a05║長柔桑葉已空瞬息抵山曲𥥆窕微徑通青林夾道周流泉響
B34n0193_p0649a06║幽叢多慚眾衲子前路相迎逢禪居新結搆斧斤未輟工雙閣
B34n0193_p0649a07║出塵囂六牕自𤫩瓏久矣厭城市飄如脫樊籠妙香清鼻觀新
B34n0193_p0649a08║鶯驚耳聾汲水插山花開牖納松風經聲出廊廡寂然聞鼓鐘
B34n0193_p0649a09║蔬食忻一飽亦與膏粱同緬懷老尊宿燕坐毘盧峯塵緣若未
B34n0193_p0649a10║斷無由徃相從一宿返歸棹迴望但青葱
B34n0193_p0649a11║釋善住
B34n0193_p0649a12║夾徑列杉竹茅堂絕四鄰野僧秋不到明月夜相親林靜鳥窺
B34n0193_p0649a13║室泉清魚避人何時離城市來此寄吟身
B34n0193_p0649a14║沈德慶
B34n0193_p0649a15║野寺居僧少林扉傍竹幽綠苔沿砌網紅葉冐霜稠爐靄間風
B34n0193_p0649a16║夕茶煙細雨秋屐尋松下月衣涴鶴邊流不是逢心賞那能愜
B34n0193_p0649a17║勝遊慮㤀因悟幻過此且遲留
B34n0193_p0649a18║宿幻住棲雲堂高啟
B34n0193_p0649a19║牕白鳥聲曉殘鐘度溪水此時幽夢迴獨在空山裏松巖留佛
B34n0193_p0649a20║鐙葉地響僧履余心方止寂無使羣動起
B34n0193_p0649b01║遊幻住精舍
B34n0193_p0649b02║寒扉斜向竹間推此日重來是幾回行遍空林僧不見慰人憐
B34n0193_p0649b03║有一株梅
B34n0193_p0649b04║宿幻住艸菴二首
B34n0193_p0649b05║草菴寂寂住城西寒夜重來樂舊棲譙鼓無聲更漏永滿林殘
B34n0193_p0649b06║月聽鳥啼
B34n0193_p0649b07║一鐙長夜佛前明庭樹枝多宿鳥爭野外霜寒人未起林僧肅
B34n0193_p0649b08║肅又經行
B34n0193_p0649b09║詠幻住菴辛夷花寄袁尚之顧璘
B34n0193_p0649b10║野寺春風二月餘辛夷著花紅錦舒詩人夢把一彩筆佛海幻
B34n0193_p0649b11║出秋芙蕖芳菲宛入右丞塢馨香擬載靈均車明年欲棹酒船
B34n0193_p0649b12║去袁宏雅興終何如
B34n0193_p0649b13║與內弟周思敬晚過雁蕩僧舍高啟
B34n0193_p0649b14║同過谿橋日欲晡遠林殘葉似棲烏照公院裏堪留宿已有梅
B34n0193_p0649b15║花有酒無
B34n0193_p0649b16║幻住精舍尋梅
B34n0193_p0649b17║郭西雪後尋僧院短竹穿沙水如練梅花有待我來催十日春
B34n0193_p0649b18║寒未開遍忽思前日渡江水夜解征帆宿山縣偶逢一樹在官
B34n0193_p0649b19║廨為寫新詩冰滿硯關山夢別今五年縞袂誰家月中見自慚
B34n0193_p0649b20║喪亂尚飄泊淚眼如看故人面黃昏酒醒逐寒影繞樹千回意
B34n0193_p0650a01║無倦南枝北枝亂如雪未許東風吹一片名園桃李盡荊榛空
B34n0193_p0650a02║谷獨開君莫怨重來省視兩如何惆悵歸時有餘戀
B34n0193_p0650a03║游幻住菴文徵明
B34n0193_p0650a04║行行西郭兩牛鳴路轉橋橫得化城深巷鳥啼山木暗清溪曰
B34n0193_p0650a05║煖白煙生興懷徃哲悲陳迹每到空門損世情坐戀蒲團留不
B34n0193_p0650a06║得碧雲回首暮鐘聲
B34n0193_p0650a07║幻住菴作王寵
B34n0193_p0650a08║春水抱林流緣源曲徑幽石牀喧鳥覆霽宇法雪游寶思虗空
B34n0193_p0650a09║發玄機罔象求憑將百年計長此把靈丘
B34n0193_p0650a10║楓橋寺張師中
B34n0193_p0650a11║吳門多精藍此寺名尤古距城七里餘冠蓋日旁午斜逕通採
B34n0193_p0650a12║香遠岫對棲虎巖扉橫野橋塔影落前浦霜樓鳴曉鐘夕舸軋
B34n0193_p0650a13║雙櫓方丈中有人學佛洞禪語跡忙心已閒道樂行彌苦不為
B34n0193_p0650a14║喧所遷意以靜為主何必深山林峯巒遶軒戶
B34n0193_p0650a15║程師孟
B34n0193_p0650a16║門對雲山畫不如師今一念六年居邇來寺好尤瀟灑張繼留
B34n0193_p0650a17║題內翰書（今禹偁王內翰丁太夫人憂任其親寫是詩故不題名）
B34n0193_p0650a18║又遊楓橋偶成
B34n0193_p0650a19║晚泊橋邊寺迎風坐一軒好山平隔岸流水漫過門朱舫朝天
B34n0193_p0650a20║路青林近郭村主人頭似雪怪我到多番
B34n0193_p0650b01║與溫老孫覿
B34n0193_p0650b02║閶闔層城外寒山古道西若人具隻眼與佛拍肩齊白浪噴鷁
B34n0193_p0650b03║首黃塵送馬蹄憧憧南北路一榻有高棲
B34n0193_p0650b04║又三絕
B34n0193_p0650b05║白首重來一夢中青山不改舊時容烏啼月落橋邊寺欹枕猶
B34n0193_p0650b06║聞半夜鐘
B34n0193_p0650b07║翠木蒼藤一兩家門依古椏抱溪斜古城流水參差是不見元
B34n0193_p0650b08║都舊日花
B34n0193_p0650b09║三年瘴海臥炎宵夢隔青楓一水遙萬里歸來悲故物銅駝埋
B34n0193_p0650b10║沒草齊腰
B34n0193_p0650b11║古珵
B34n0193_p0650b12║朝辭海湧千人石暮宿楓橋半夜鐘明日館娃宮裏去洞庭呼
B34n0193_p0650b13║起一帆風
B34n0193_p0650b14║張孝祥
B34n0193_p0650b15║四年忽忽兩經過古岸依然窣堵波借我繩牀銷午暑亂蟬鳴
B34n0193_p0650b16║處竹陰多
B34n0193_p0650b17║郭附
B34n0193_p0650b18║師子山雲漠漠越來溪水悠悠鐘到客船未曉月和漁火俱愁
B34n0193_p0650b19║咫尺橫塘古塔連綿芳草長洲一老翛然自在時時來繫扁舟
B34n0193_p0650b20║竹枝曲薛氏
B34n0193_p0651a01║門泊東吳萬里船鳥啼月落水如煙寒山寺裏鐘聲早漁火江
B34n0193_p0651a02║村惱客眠
B34n0193_p0651a03║賦得寒山寺送別高啟
B34n0193_p0651a04║楓橋西望碧山微寺對寒江獨掩扉船裏鐘催行客起塔中鐙
B34n0193_p0651a05║照遠僧歸漁村寂寂孤煙近官路蕭蕭眾葉稀須記姑蘇城外
B34n0193_p0651a06║酒鳥啼時節送君違
B34n0193_p0651a07║寒山寺沈懋學
B34n0193_p0651a08║偶泊寒山寺祇園尚可尋過橋分野色擊竹見禪心月抱空江
B34n0193_p0651a09║冷雲籠別徑深鐘聲來夜半漁火出前林
B34n0193_p0651a10║過寒山寺商輅
B34n0193_p0651a11║楓落吳江已莫秋石橋東畔好停舟漁人自得江村樂不管鐘
B34n0193_p0651a12║聲動客愁
B34n0193_p0651a13║寒山寺孫七政
B34n0193_p0651a14║蕭蕭古寺少行蹤今古閒雲澹遠峯一自客舟題句後人問無
B34n0193_p0651a15║處不聞鐘
B34n0193_p0651a16║寒山寺胡纘宗
B34n0193_p0651a17║牢落寒山寺鐘聲自徃年海風臨客枕江火傍魚船不聽禪
B34n0193_p0651a18║寂偏聞旅思懸誰家絃管急歡笑玉樓邊
B34n0193_p0651a19║晚過楓橋遊寒山寺用可泉胡太守韻白悅
B34n0193_p0651a20║眺覽思賢哲淹留感歲年鐘聲空古寺月色暗歸船霄漢無書
B34n0193_p0651b01║寄江湖有夢牽琴尊朋舊在長嘯虎谿邊
B34n0193_p0651b02║宿寒山寺下徐師曾
B34n0193_p0651b03║古寺殘僧少鐘聲寂不聞偏宜愁客睡霜月白紛紛
B34n0193_p0651b04║冬夜宿寒山寺趙重道
B34n0193_p0651b05║寒山近市何偪側落日入寺不知喧僧語空堂絕形相鐘聲高
B34n0193_p0651b06║閣報黃昏繙經細認學士蹟開軸儼對達摩尊（寺藏趙松雪華嚴經墨蹟并達
B34n0193_p0651b07║摩小像）下榻愁眠夢未穩鳥啼催曉又開門
B34n0193_p0651b08║重遊寒山寺（有引）馬之駿
B34n0193_p0651b09║辛丑冬先人謫丞檇李予兄弟同侍而南至姑蘇馮開之
B34n0193_p0651b10║先生同其倩沈生超羣招遊寒山予方總角亦與馬癸丑
B34n0193_p0651b11║予以司農使來則十三年而徃矣先人既用早背開之先
B34n0193_p0651b12║生倏繼乘箕超羣英少亦復短折周覽風物不勝今昔存
B34n0193_p0651b13║沒之悲用賦短章聊寄深惋云爾
B34n0193_p0651b14║十三年過眼再到豈堪言尚記聞鐘岸依然向水門未湮名勝
B34n0193_p0651b15║蹟不返典型魂試問齋堂磬都如一旦昏
B34n0193_p0651b16║此日尊前客當時膝上星十圍楊已白千箇竹猶青觸意途紆
B34n0193_p0651b17║折關心淚醉醒晚晴堪徙倚軒楯畏重經
B34n0193_p0651b18║亦久貪來此凄其復自傷總看同逝水不可到斜陽野霧臨橋
B34n0193_p0651b19║暗寒山赴浦蒼倚檐下棲鴿似促暮歸航
B34n0193_p0651b20║高堂醒酒處危壁記名無少鬼俱先輩殘僧或舊雛雪思閒影
B34n0193_p0652a01║迹楓憶冷根株回首俄塵土何論徃事徂
B34n0193_p0652a02║夜過寒山寺覔藤梅梅鼎祚
B34n0193_p0652a03║夜半鐘初罷寒山路漸通人投漁市火舟倚野橋楓僧語蒙霜
B34n0193_p0652a04║出茶煙帶月籠藤梅何嫋嫋香氣曉隨風
B34n0193_p0652a05║寒山寺同劉子威侍御張九卿刺史曹汝為明府毛豹孫汪
B34n0193_p0652a06║子建錢功甫陳于始程兆周社集
B34n0193_p0652a07║遠心託人境舊社有僧期帆影依橋落鐘聲出寺遲晚煙散漁
B34n0193_p0652a08║大凉月蔭禪枝青竹題詩處重來記此時
B34n0193_p0652a09║重遊寒山寺贈僧旭袁宏道
B34n0193_p0652a10║峩冠為邑宰野服即幽人竹篠籠煙濕花枝帶雨新搜奇清俗
B34n0193_p0652a11║眼話舊越閒身幾度投僧侶居塵也出塵
B34n0193_p0652a12║寒山寺避暑對客二首（寺有佳竹可以消暑）鄧雲霄
B34n0193_p0652a13║隔岸垂楊暗老楓客來清午不聞鐘貧僧只解栽修竹五月凉
B34n0193_p0652a14║生制火龍
B34n0193_p0652a15║緑篠深深白鶴栖烹茶燒筍招提此中已入清凉界碁局淹留
B34n0193_p0652a16║日易西（稱）
B34n0193_p0652a17║冬日過寒山寺董嗣成
B34n0193_p0652a18║落日寒山寺苔荒祇樹林鳥翻松徑雨雲冷竹堂陰法座空花
B34n0193_p0652a19║積疎鐘片月沉無緣謝塵網來徃證禪心
B34n0193_p0652a20║壬寅春舟泊楓橋待客不至寒山寺訪曉山上人書畵茶香
B34n0193_p0652b01║為供王衡
B34n0193_p0652b02║鐙舍㠶影亂鐘雜市聲昏杳杳竹深處蕭蕭僧倚門獨將殘雪
B34n0193_p0652b03║色遙對遠山言又聽烏啼急江城送客喧
B34n0193_p0652b04║寒山寺王思任
B34n0193_p0652b05║六月寒山寺平分作早秋鐘從詩裡聽語竟石邊求緑氣紛相
B34n0193_p0652b06║接空香只有幽遠公仍命酒肯載客船愁
B34n0193_p0652b07║寒山寺曉山僧院和王辰玉太史韻馮時可
B34n0193_p0652b08║院深偏得趣僧老更餘清牕引諸山色鐘千古情花枝簾外映
B34n0193_p0652b09║畵榻坐中橫游戲窺三昧安禪在達生（傳）
B34n0193_p0652b10║晚風傳籟遠春水着煙昏釋子方解縛陳人偶避喧清機通眾
B34n0193_p0652b11║趣玄覽發奇言何用尋遊屐青山青入門
B34n0193_p0652b12║留題永福西房沈周
B34n0193_p0652b13║東房茶後復西房滿院春旗更柏香如此消閒須一日趙州不
B34n0193_p0652b14║厭客來忙
B34n0193_p0652b15║題畵陳獻章
B34n0193_p0652b16║寒山鐘近不成眠人在姑蘇半夜船何處明朝正堪望吳王宮
B34n0193_p0652b17║苑草芊芊
B34n0193_p0652b18║客有妄解予笑恐回頭錯應人之句者用韻莊㫤
B34n0193_p0652b19║一髮云何是一身不知吾父是誰親寒山莫把鐘敲破或有姑
B34n0193_p0652b20║蘇不睡人
B34n0193_p0653a01║秋暑避慧慶寺同諸門人小橋步月釋洪恩
B34n0193_p0653a02║殘暑蒸人避鷲峯那期法侶亦相從憑高直上橋三板步月旋
B34n0193_p0653a03║開石幾重一片清光孤玉笛千家煙樹亂疎鐘平疇西望寒山
B34n0193_p0653a04║道漁火江聲思夜容
B34n0193_p0653a05║利濟寺宴後出見白牡丹楊循吉
B34n0193_p0653a06║一日清歡坐後寮誰知此有玉顏嬌春風觸目生留戀纔倚朱
B34n0193_p0653a07║闌酒便消
B34n0193_p0653a08║重建雲隱菴皇甫汸
B34n0193_p0653a09║寶剎將傾日琳宮再構年佛餘迦葉地僧乏道林錢繞塔徵前
B34n0193_p0653a10║果沉灰悟宿緣願言功德就來問廢興禪
B34n0193_p0653a11║過靈隱菴贈雲棲禪士釋德勝
B34n0193_p0653a12║闔閭城畔寺彷彿隔烟巒天曠踈鐘曉霜晴落木寒青山高座
B34n0193_p0653a13║裏碧眼暮雲端自謂遲相識論交信所難
B34n0193_p0653a14║過雲隱菴（舊嘗寓讀於此）張鳳翼
B34n0193_p0653a15║豹隱豈無地龍宮別有天尋僧追徃昔攀樹感流年檀越三生
B34n0193_p0653a16║事香臺一縷煙秖應呼酒伴同醉夕陽前
B34n0193_p0653a17║訪雲隱僧於別室張獻翼
B34n0193_p0653a18║棲處猶嫌寺尋時別啟闗境超千世界門對九龍山短徑行非
B34n0193_p0653a19║遠長林隱未還無言成獨徃訪道有躋攀
B34n0193_p0653a20║秋夜與內弟周思敬飲白蓮寺池上次韻高啟
B34n0193_p0653b01║月出露已白荷花香滿池高僧愛清夜留客坐題詩竹動鳥驚
B34n0193_p0653b02║夢草凉蟲語悲閑齋一瓢酒應不負幽期
B34n0193_p0653b03║獨遊白蓮寺池上看雨
B34n0193_p0653b04║輕衣忽變冷池雨來清夏圓紋細細生密響翛翛下荷披魚躍
B34n0193_p0653b05║起樹靜禽鳴罷賞澹自㤀還非因與僧話
B34n0193_p0653b06║白蓮寺次韻杜進士喜余見過話舊之作
B34n0193_p0653b07║不辭鳴棹遠相尋欲向江齋伴旅吟百事未成年已長幾時纔
B34n0193_p0653b08║別夏將深萱留倦蝶連池綠樹帶殘鶯滿寺陰恐被老僧嫌滯
B34n0193_p0653b09║礙舊游休說更傷心
B34n0193_p0653b10║與杜進士寅登白蓮閣對雨
B34n0193_p0653b11║遠愁高樹共離離風逆潮聲上浦遲海客市中烟起處江僧閣
B34n0193_p0653b12║外雨來時船歸杳靄唯聞艣店隱蒼茫不見旗回首南朝今幾
B34n0193_p0653b13║寺可堪重詠牧之詩
B34n0193_p0653b14║白蓮寺祝允明
B34n0193_p0653b15║臺殿切層霄丹霞遠建標名傳白蓮妙年紀赤鳥遙迤邐城連
B34n0193_p0653b16║郭迴環水貫橋重來擬分榻塵慮未全消
B34n0193_p0653b17║雨中登白蓮寺閣望故園高啟
B34n0193_p0653b18║亭亭高閣上渺渺清川曲曰暮靄覊愁籬蘅雨中綠聞鐘僧已
B34n0193_p0653b19║返荷笠人猶牧歸棹獨難尋江南望雲水
B34n0193_p0653b20║登白蓮閣貽幼文
B34n0193_p0654a01║思君曾此望西州誰信歸來得共遊只是當時舊山水如何重
B34n0193_p0654a02║看不勝愁
B34n0193_p0654a03║夜投白蓮寺（在甫里）徐賁（一作張科）
B34n0193_p0654a04║飲別東家叟行投西寺僧無風𠬧閣幔有月罷廊燈竹夜聲偏
B34n0193_p0654a05║集池寒色似凝無端值詩景清興覺逾增
B34n0193_p0654a06║秋日宿溪雲堂陳道復
B34n0193_p0654a07║秋到白蓮寺蕭森渾可憐雲堂搖燭燄石壁弛琴絃澹語三更
B34n0193_p0654a08║雨清心一篆烟遠公知客倦掃榻待高眠
B34n0193_p0654a09║登白蓮寺問和彥正季迪見懷徐賁
B34n0193_p0654a10║遠煩二子念離深江閣斜陽每對吟豈料詩中千里客也能來
B34n0193_p0654a11║此共登臨
B34n0193_p0654a12║病柏聯句高啟
B34n0193_p0654a13║與青城杜寅郯郡徐賁遊白蓮寺見病柏而作
B34n0193_p0654a14║抱質雖輪囷托根何坎坷（寅）死色見已深生意猶存頗（啟）老枿
B34n0193_p0654a15║焦半身餘葉禿半髻（賁）恩謝漢殿春災非陸渾火（寅）柯傾痺待
B34n0193_p0654a16║扶節漏瘡思裏（啟）下竅封蚍蜉上穴綴蜾臝（賁）風欺聲告哀雨
B34n0193_p0654a17║冐汗憎顆（寅）蟄空虺喜容攀脆猿愁墮（啟）將斵豈中梁欲刳詎
B34n0193_p0654a18║宜舸（賁）盖瘁缺青葱梢枯辭猗攤（寅）乏子供鑪焚無陰庇牀坐
B34n0193_p0654a19║（啟）蠹盡啄鳥飢巢傾踲雛跛（賁）臞形慘若尫突腹腫如果（寅）藤
B34n0193_p0654a20║纏偶假粧蘚剝每慙祼（啟）主惜覬匠顧樵窺避僧邏（賁）土瘠力
B34n0193_p0654b01║易[褒-保+曰]巖危執難妥（寅）殺懼若霜仍醫期甘露可（啟）成器未為福
B34n0193_p0654b02║不村反逃禍（賁）依林尚支撑亞石猶磊砢（寅）閱歲矢貞姿承陽
B34n0193_p0654b03║媿纖朵（啟）掠辜孔語稱名負杜吟播（賁）敢要秦樹封孰效禹梅
B34n0193_p0654b04║鏁（寅）蟠深漫欲踞架重寧堪荷（啟）氣同生固均數異測誠叵（賁）
B34n0193_p0654b05║膏乾燃不明屑墜掃還夥（寅）客憐弔賦悲僮棄培功惰（啟）終護
B34n0193_p0654b06║竟煩誰今看幸遭我（賁）
B34n0193_p0654b07║初夏遊楞伽精舍皮日休
B34n0193_p0654b08║越舼輕似萍漾漾出煙郭人聲漸踈曠天氣忽寥廓伊予愜斯
B34n0193_p0654b09║志有似劀庶瘼遇勝即夷猶逢幽且淹泊俄然棹深處虗無倚
B34n0193_p0654b10║嚴崿霜毫一道人引我登龍閣當中見壽象欲禮光紛箔珠幡
B34n0193_p0654b11║時相鏗恐是諸天樂樹杪見觚稜林端逢赭堊千尋井猶在萬
B34n0193_p0654b12║祀靈不涸下通蛟人道水色黮而惡欲照大藏驚將窺百骸愕
B34n0193_p0654b13║朅去山南嶺其險如卭笮悠然放吾與欲把青天摸紫藤垂𦋺
B34n0193_p0654b14║珥紅荔懸纓絡蘚厚滑似𣺶峯尖利如鍔斯須到絕頂似愈漸
B34n0193_p0654b15║離㸌一片太湖光只驚天漢落梅風脫綸巾乳水透芒屩嵐姿
B34n0193_p0654b16║與波彩不動渾相著既不暇供應將何以酬酢卻來穿竹徑似
B34n0193_p0654b17║入青油幕穴恐水君開龕如鬼工鑿窮幽入茲院前楯臨巨壑
B34n0193_p0654b18║遺畫龍蛇獰殘香蟲篆薄𥚚魄窺玉鏡澄慮聞金鐸雲態共縈
B34n0193_p0654b19║留鳥言相許諾古木勢如虺近之恐相蠚怒泉聲似激聞之意
B34n0193_p0654b20║爭博時禽倏已嘿眾籟蕭然作遂令不羈性戀此如纏縛念彼
B34n0193_p0655a01║上人者將生付寂寞曾無膚撓事肯把心源度胡為儒家流沒
B34n0193_p0655a02║齒勤且恪沐猴本不冠未是謀生錯言行既異調棲遲亦同託
B34n0193_p0655a03║願力儻不遺請作華林鶴
B34n0193_p0655a04║奉和初夏遊楞伽精舍次韻陸龜蒙
B34n0193_p0655a05║吳都涵汀洲碧液浸郡郭微雨蕩春醉上下一清廓奇蹤欲探
B34n0193_p0655a06║討靈物先瘵瘼飄然蘭葉舟旋倚煙霞泊吟譚亂蒿㯭夢寐襍
B34n0193_p0655a07║巘崿纖情不可逃洪筆難暫閣豈知楞伽會乃在山水箔金仙
B34n0193_p0655a08║著書曰世界名極樂薝蔔冠諸香璃琉代華堊禽言經不輟象
B34n0193_p0655a09║口川寧涸萬善峻為城巉巉杆羣惡清晨欲登造安得無自愕
B34n0193_p0655a10║險穴駭坤牢高蘿挂大笮池容澹相向蛟怪如可摸苔蔽石髓
B34n0193_p0655a11║根蒲差水心鍔嵐侵荅摩髻日照狻猊絡仰首乍眩旋迴眸更
B34n0193_p0655a12║煇㸌簷端凝（去聲）飛羽磴外浮碧落到逈解風襟臨幽濯雲屩塵
B34n0193_p0655a13║機性非便靜境心所著自取海鷗知何煩尸祝酢峯圍震澤岸
B34n0193_p0655a14║翠浪舞綃幕㶑灔豈堯遭㟞嵃非禹鑿潛聽鐘梵處別有松桂
B34n0193_p0655a15║壑靄重燈不光泉寒網猶薄僮能躡孤剎鳥慣親摐鐸服道身
B34n0193_p0655a16║可遺乞聞心已諾人間亦何事萬態相毒蠚戰壘競高深儒衣
B34n0193_p0655a17║謾褒博宣尼名位達未必春秋作管氏包伯圖須人解其縛伊
B34n0193_p0655a18║予采樵者蓬藋方索寞近得風雅情聊將聖賢度多君富遒采
B34n0193_p0655a19║識度兩清恪詎寵生滅詞肯教夷夏錯未為堯舜用且向煙霞
B34n0193_p0655a20║託我亦擺塵埃他年附鴻鶴
B34n0193_p0655b01║張祐
B34n0193_p0655b02║樓臺山半腹又此一經行樹隔夫差苑溪連勾踐城上坡松徑
B34n0193_p0655b03║澀深坐石池清况是西峯頂凄凉故國情
B34n0193_p0655b04║自思益寺次楞伽寺作白居易
B34n0193_p0655b05║朝從思益峯遊後晚到楞伽寺歇時照水姿容雖易老上山筋
B34n0193_p0655b06║力未全衰行逢禪客多相問坐倚漁舟一自思猶去懸車十五
B34n0193_p0655b07║載休官非早亦非遲
B34n0193_p0655b08║題楞伽寺許渾
B34n0193_p0655b09║碧烟秋寺泛湖來水浸城根古堞摧盡日傷心人不見石榴（楠）
B34n0193_p0655b10║花滿（發）舊歌臺
B34n0193_p0655b11║游石湖蘭若二首釋來復
B34n0193_p0655b12║荷花蕩漾湖水深上有蘭若當高岑客吟時見猨鳥下僧定不
B34n0193_p0655b13║聞鐘磬音雨香秋林橘子熟雲落空澗棠梨陰問來掃石坐竹
B34n0193_p0655b14║裏靜與山人論素心（蕩漾一作蕩西）
B34n0193_p0655b15║五龍之峯雲作屏雙厓削出芙蓉青何人澗底拾瑤草有客松
B34n0193_p0655b16║間采茯苓林風不驚虎臥石山雨忽來龍聽經吳王臺榭今寂
B34n0193_p0655b17║莫秋香薜荔花冥冥
B34n0193_p0655b18║釋宗衍
B34n0193_p0655b19║疊峰來山尾平湖對寺門登危逾近郭望逈更連村客醉迷花
B34n0193_p0655b20║畔樵歌坐樹根不煩留煑茗雨過井都渾
B34n0193_p0656a01║次韻奉和見心師遊石湖蘭若釋玅聲
B34n0193_p0656a02║楞伽峯如九疊屏何年截取匡廬青方同楚客賦招隱不學山
B34n0193_p0656a03║人吟采苓僧蹊盡種苾蒭草梵筴徧寫多羅經諸天只在雨花
B34n0193_p0656a04║外音樂六時來杳冥
B34n0193_p0656a05║近聞移居湖水頭蘭若下瞷蒼波流獼猴夜偷錫杖去鷗鳥日
B34n0193_p0656a06║傍闌干浮楊州月照五湖白洞庭木落三山秋相望只隔半江
B34n0193_p0656a07║水安得贈之雙佩鈎
B34n0193_p0656a08║遊石湖次韻
B34n0193_p0656a09║黃山高人之所居金沙花明白石渠無錢愛養方外客有口懶
B34n0193_p0656a10║讀人間書采來青菌總堪食種得黃精還可儲郭西十里不一
B34n0193_p0656a11║到題詩為問今何如
B34n0193_p0656a12║次韻遊石湖蘭若釋守道
B34n0193_p0656a13║郡城西來山水深石湖倒浸青瑤岑溪雲十里護僧舍天樂六
B34n0193_p0656a14║時鳴梵音下界塵埃日滾滾上方殿閣秋陰陰吳王舊跡眼中
B34n0193_p0656a15║見萬古事徃傷人心
B34n0193_p0656a16║遊楞伽寺宋無
B34n0193_p0656a17║蘿逕入蒼靄鐘聲來翠微招提在何許雲外一僧歸
B34n0193_p0656a18║楞伽寺周南老
B34n0193_p0656a19║曳杖行春橋擬向招提宿路過橫山阿門挹湖光綠尋幽得清
B34n0193_p0656a20║境探奇極遙矚山頭屹浮屠銘碑立蒼玉大業魏瑗書秀整殊
B34n0193_p0656b01║不俗老眼為渠醒摩挲再三讀
B34n0193_p0656b02║題楞伽山寺壁高啟
B34n0193_p0656b03║惆悵空山裏寒楳應自開雪中何處覓須待雪晴來
B34n0193_p0656b04║夕陽下西嶂返照東湖水來尋古寺遊楓葉秋幾里叩門山猿
B34n0193_p0656b05║驚維馬林鳥起鐘聲出煙去半落漁舟裏楞伽義未曉塵累方
B34n0193_p0656b06║自耻欲打塔銘碑從僧乞山紙
B34n0193_p0656b07║游石湖治平寺張簡
B34n0193_p0656b08║湖上春雲挾雨來楞伽山木盡低摧吳王廢塚塜花如雪猶自吹
B34n0193_p0656b09║香上舞臺
B34n0193_p0656b10║石湖上方寺周倫
B34n0193_p0656b11║湖上名山紫翠中上方鐘梵有琳宮林浮錦樹山光發水落滄
B34n0193_p0656b12║江海氣通雙淍鉢龍𭣣夜雨九霄笙鶴任秋風向來簪弁都拋
B34n0193_p0656b13║却已覺禪心萬刼空
B34n0193_p0656b14║楞伽寺一首吳子孝
B34n0193_p0656b15║青山性所慕愛此臨湖水湖水碧於玉凉風暮嵐紫崒嵂凌層
B34n0193_p0656b16║丘清泠洗塵耳蘿衣結茅屋去秉東𦤎耒
B34n0193_p0656b17║冬日遊楞伽寺過王履吉書堂有感
B34n0193_p0656b18║幾年不見楞伽寺雲暗沙寒入釣磯日暮佛香浮澗壑湖陰晴
B34n0193_p0656b19║雪滿裳（衣）山頭白鶴應千載門外蒼松已十圍手啟僧堂今𡨜莫
B34n0193_p0656b20║相看殊感昔人非
B34n0193_p0657a01║愣伽寺一首
B34n0193_p0657a02║一入白雲裏蒼筠遶石壇獨眠秋滿寺風雨灑衣寒
B34n0193_p0657a03║楞伽寺限韻
B34n0193_p0657a04║湖上名山屬暮春山川如鏡淨無塵花開絕囐蒼雲護僧住空
B34n0193_p0657a05║巖白石隣隋井浚餘嘗識味佛香消盡坐忘真回頭却笑寰中
B34n0193_p0657a06║客冷節尋芳有幾人（寺有越公井今重浚之）
B34n0193_p0657a07║春日遊治平寺沈周
B34n0193_p0657a08║水色山光喚客遊也須雙足副雙眸迴巒地就藏風寺倚閣僧
B34n0193_p0657a09║窺進港舟稍稍杏姿陽處露慳慳梅事夜來休范湖今作千人
B34n0193_p0657a10║賜未羨杭州與穎州
B34n0193_p0657a11║題治平寺吳寬
B34n0193_p0657a12║野岸艤舟楫登臨叩禪關木杪望飛閣半依茶磨山翻嫌棟宇
B34n0193_p0657a13║高隔林見人寰石湖分一曲殿腳臨潺湲老僧閱梵語趺坐寒
B34n0193_p0657a14║雲間不知城中人暫到非長間棹歌荅空谷沿流月中還
B34n0193_p0657a15║題治平寺徐源
B34n0193_p0657a16║青山湖上翠微深誰住僧家第一林暝樹蒼煙古來色刼灰飛
B34n0193_p0657a17║盡尚如今
B34n0193_p0657a18║月夜楞伽寺竹林與諸社友燕集得滿字張本
B34n0193_p0657a19║霽宇凉氣饒靈區素暉滿飛雲故熒熒流泉且朗朗神景不可
B34n0193_p0657a20║竆玅象恣所翫芳隴既逶迤重林復蕭散蕙草被威蕤高鶴駕
B34n0193_p0657b01║沆漭為樂羨彌豪從游愧已緩天規麗華組仙芳絢嘉欵旨酒
B34n0193_p0657b02║命金罍清商激瑤管
B34n0193_p0657b03║石湖觀音巖
B34n0193_p0657b04║絕壑垂蘿東復西漣漪千尺海門低白雲深鏁黃金骨不盡春
B34n0193_p0657b05║風杜宇啼
B34n0193_p0657b06║中秋登治平寺澄碧樓文徵明
B34n0193_p0657b07║水展晴空秋色遠樹沉平野日光寒生綃萬幅天開畵澄碧樓
B34n0193_p0657b08║中暮倚闌
B34n0193_p0657b09║小閣登臨眼界奇水雲沙樹渺差差猶憐興淺匆匆去不見湖
B34n0193_p0657b10║中月上時
B34n0193_p0657b11║治平寺皇甫涍
B34n0193_p0657b12║風中到香界獨徃意泠然步引花木亂坐看洲島連一林寄空
B34n0193_p0657b13║水滿院生雲煙正此化心𡨜鐘聲松外傳
B34n0193_p0657b14║散步楞伽口占王寵
B34n0193_p0657b15║高下禪房依碧山花枝羃歷鳥間關風光處處能牽惹野鶴孤
B34n0193_p0657b16║雲不計還
B34n0193_p0657b17║雪夜宿楞伽寺文徵明
B34n0193_p0657b18║朝泛石湖雪暮宿楞伽雲山空夜寒重對酒不能醺三更山月
B34n0193_p0657b19║高起視皓無垠水天相映射氣色凌氤氳增輝岩壑姿滅沒鷗
B34n0193_p0657b20║鳥羣亦知光景殊炤灼難為分有如開玉府珪璧羅繽紛時於
B34n0193_p0658a01║萬木末瞥見飄珮雰山僧事茗設掃積供殷勤勛來支石鼎自
B34n0193_p0658a02║束松枝焚龕燈落殘燼寶罏斷餘熏還憐江梅色玉瘦氷肌鞁
B34n0193_p0658a03║天寒萬木僵月出四山靜積雪縞清夜幽崖自輝映上方衣裘
B34n0193_p0658a04║單俯視寒芒正長風掃纖雲平湖竟天淨倒影落僧牕橫飛濕
B34n0193_p0658a05║銀鏡微瀾玉塔搖秀色干巖競俄然萬象沉坐覺羣翳屏一鳥
B34n0193_p0658a06║不復飛光華久逾盛吟懷共朗徹禪心寄枯勁秖覺塵界早忘
B34n0193_p0658a07║身在高敻泮空擊瑤簮泠然發孤詠萬里吾目中悠悠一魚艇
B34n0193_p0658a08║夏日同次明履仁治平寺納凉
B34n0193_p0658a09║竹根雨過石苔斑鐘梵蕭然晝掩關坐愛微凉生碧殿忽看飛
B34n0193_p0658a10║雨失青山雲分暝色來天外風捲湖聲落樹間最是晚晴堪眺
B34n0193_p0658a11║詠夕陽橫抹蓼花灣
B34n0193_p0658a12║山中六月可逃禪相與清齋佛座前風細石壇松落子雨深沙
B34n0193_p0658a13║竇竹垂鞭別來光景渾依舊壁上題名不記年底用㤀歸歸自
B34n0193_p0658a14║好晚霞新月載溪舡
B34n0193_p0658a15║寂寂雲堂車馬稀隂隂灌木暑光微竹根雨過蛙爭吠松下日
B34n0193_p0658a16║斜僧未歸每見青山羞世網欲臨流水置柴扉紫薇勝槩吾能
B34n0193_p0658a17║領只恐時情與願違
B34n0193_p0658a18║楞伽寺湖山樓
B34n0193_p0658a19║石湖春𥁞水交流來上支公百尺樓尊酒吟分茶磨雨踈簾橫
B34n0193_p0658a20║捲越城秋一牕粉墨開圖畵萬里風煙入臥遊正是倚闌愁絕
B34n0193_p0658b01║處不禁長笛起滄洲
B34n0193_p0658b02║十日遊治平寺再疊前韻
B34n0193_p0658b03║季秋氣未肅鳴禽尚交交澄空霜華薄木葉不𥁞彫撫與陟前
B34n0193_p0658b04║岡不覺身已高回視平湖東逸峯聳晴霄但欣雙目明寧辞一
B34n0193_p0658b05║身勞物理會有竆何以心煩焦世情共擾擾吾樂方陶陶達人
B34n0193_p0658b06║悟遷化千載猶一朝
B34n0193_p0658b07║上方寺（此首亦載在洞庭山漢攷）王寵
B34n0193_p0658b08║山水雲門會林篁石道微毫光空翠落花雨瀑泉飛麋鹿叅全
B34n0193_p0658b09║鏡莓苔積寶衣浮湛竟何益轉覺此生非
B34n0193_p0658b10║楞伽精舍話子重
B34n0193_p0658b11║精舍橫開千竹林翠微隱瞰石湖陰隔牕雲霧窺青壁入戶山
B34n0193_p0658b12║泉寫玉琴向秀真為攀鳳侶孔明聊作臥龍吟草衣木食吾徒
B34n0193_p0658b13║事江海冥冥遲暮心
B34n0193_p0658b14║楞伽山樓
B34n0193_p0658b15║山樓朝日盪雲胸坐見桃花映遠峯黃鳥弄音晴靄靄碧天生
B34n0193_p0658b16║𡡾水溶溶齊梁殿角丹青古吳越山河錦繡重謾說平生飛動
B34n0193_p0658b17║意十年空聽上方鐘
B34n0193_p0658b18║雨後泛湖過楞伽寺
B34n0193_p0658b19║湖上羣峯環翠屏雨餘泉壑杳瓏𤫩鳬鷗故傍山人艇江漢誰
B34n0193_p0658b20║占處士星野寺松杉叢古殿竹林風日淨虗廳空山自結荷衣
B34n0193_p0659a01║侶石榻來繙貝葉經
B34n0193_p0659a02║庚寅嵗九月廿六日寓治平寺高齋紀事
B34n0193_p0659a03║高齋盡日看雲生枕上平湖一片明二十年來長嘯客山中松
B34n0193_p0659a04║柏解知名
B34n0193_p0659a05║楞伽寺
B34n0193_p0659a06║雲竹素所愛山林道難㤀荊蠻屹水府五湖瀉湯湯連峯枕其
B34n0193_p0659a07║腹翠壁森開張流峙兩叅錯南斗廽文章絕境閟蘭若金天建
B34n0193_p0659a08║旌幢嵯峨古楞伽颯沓開雲堂星河挂北戶日月經其陽法雨
B34n0193_p0659a09║不斷灑檀樾紛成行時時吐虹霓下飲平波光風帆日如織寶
B34n0193_p0659a10║筏度迷方道林更愛客文燕依松篁脫屣石苔滑科頭飛雪凉
B34n0193_p0659a11║朱炎久蒸薄臥暍兩月強掃除洞虗白盥浴披天香廽思隔朝
B34n0193_p0659a12║市執熱眇相望
B34n0193_p0659a13║追和虞道園石湖治平寺詩韻程敏政
B34n0193_p0659a14║假宿胥門驛竹扉常反關時登屋角樓望見吳中山居然石湖
B34n0193_p0659a15║里隱映如一寰繁華久銷歇流水空潺湲聞說古郊臺猶存蘭
B34n0193_p0659a16║若間無由策杖入借此半日閒孤懷坐成晚浮雲自東還
B34n0193_p0659a17║石湖治平寺故有道園學士之作蕭海釣給事過而和之以
B34n0193_p0659a18║貽趙仲輝承事間持以屬予久無以應也晚春雨霽登姑蘇
B34n0193_p0659a19║樓遠眺勉賦一首
B34n0193_p0659a20║王寵
B34n0193_p0659b01║古泉新齋對丹楓作
B34n0193_p0659b02║紙牕棐几竹間房一樹丹楓倚夕陽啜盡茶甌猶不去野人偏
B34n0193_p0659b03║自愛秋光
B34n0193_p0659b04║晚過竹院
B34n0193_p0659b05║竹院迷青靄祇園橫翠微松門晚霞抱雪壁秋花飛湖逈習池
B34n0193_p0659b06║似臺荒吳苑非蒼蒼暝蘿合還趁漁樵歸
B34n0193_p0659b07║寺晝
B34n0193_p0659b08║綠樹陰陰合清池湛湛平繙經談孔雀拋卷聽流鶯日映金輪
B34n0193_p0659b09║轉雲依芝蓋生泠然慧門賞玄覽自虗明
B34n0193_p0659b10║寺游
B34n0193_p0659b11║秋色滿諸天秋湖蕩梵筵香從霞外落思入定中玄芝饌延狂
B34n0193_p0659b12║客松龕兀酒禪欲知清淨賞萬竹映飛泉
B34n0193_p0659b13║重過治平寺謁三賢祠徑多落葉因誦唐人黃葉前朝寺之
B34n0193_p0659b14║句遂用為韻五首徐師曾
B34n0193_p0659b15║古寺依山𪋤新祠帶草堂小池涵漢碧叢菊散金黃禮佛霑花
B34n0193_p0659b16║雨懷賢惜棟梁文章僅餘事聊以藉傳芳
B34n0193_p0659b17║初冬陟珠林滿地鋪殘葉嵗運有四時空門歷千刼我來聽梵
B34n0193_p0659b18║音何處尋王業懷古識興亡因風唱三疊
B34n0193_p0659b19║長憶楞伽院重過隔兩年逢僧還問字供茗卻談禪沙鳥落天
B34n0193_p0659b20║際風帆拂几前那舟有餘思回首望雲煙
B34n0193_p0660a01║松下逢僧話行行一徑遙入門風日好就坐俗塵消數里山廽
B34n0193_p0660a02║合三冬境泬寥晚來溪上望卻恨越王潮
B34n0193_p0660a03║間步湖上橋謾尋湖上寺門無遊子車壁有前人記寶匣襲多
B34n0193_p0660a04║羅金光緣舍利參禪雖未能已把榮名弃
B34n0193_p0660a05║陪都南濠顧東橋陸白溪游上方皇甫涍
B34n0193_p0660a06║平橋連古寺風日此重游雨霽山明席秋暄花映洲巗崖虗閣
B34n0193_p0660a07║綴杉檜野鐘浮五馬趨　陪久幽林暝自投
B34n0193_p0660a08║登治平寺徐禎𡖖
B34n0193_p0660a09║孟夏山川蔚憑高眺物華翛然藹玄思松竹徧禪家潭光留色
B34n0193_p0660a10║相野性契烟霞秖自迷人代空令嵗月賖
B34n0193_p0660a11║暮雨登上方山顧璘
B34n0193_p0660a12║暮踏孤峯雨蒼茫下界分平湖鋪大野高閣挂行雲覇氣明楓
B34n0193_p0660a13║葉天寒呌雁羣擬投僧舍宿清梵夜堪聞
B34n0193_p0660a14║游石湖登上方寺王世貞
B34n0193_p0660a15║客語上方勝藤蘿手自攀歸雲初半塔過雨忽分山掩冉開青
B34n0193_p0660a16║鏡參差列翠鬟苔衣沾步屧柏子落禪關自喜長年慢猶慚老
B34n0193_p0660a17║宿間鳥還應已暮未肯下人間
B34n0193_p0660a18║雨中公瑕邀遊石湖登治平寺作得來字
B34n0193_p0660a19║繫榜湖橋屧徑開偶逢精舍鏁崔嵬蓮花倒插空中鏡蘿薜長
B34n0193_p0660a20║懸定後臺夕雨漸從茶磨歇故人能載酒船來無煩聽講三生
B34n0193_p0660b01║石倚石看雲更幾廽
B34n0193_p0660b02║登楞伽寺林景暘
B34n0193_p0660b03║度嶺霜寒木葉稠上方臺殿肅高秋波浮雁鶩征帆渺橋駕鼀
B34n0193_p0660b04║鼉亂水流茶磨雄風吹短鬢漁竿遠思動滄洲覇圖文苑今安
B34n0193_p0660b05║在野馬平蕪向客愁
B34n0193_p0660b06║登楞伽寺閣馮時可
B34n0193_p0660b07║夙心寄山水苦為六情鑿乘暇恣𡨕搜𢹂侶凌修閣遠水廽羣
B34n0193_p0660b08║鷗寥天度一鶴雲梵落秋林霜鐘流夜壑岑寐靈異棲泱漭隱
B34n0193_p0660b09║淪托煙月空人襟藏腑自疏瀹天遊𥪡在遐境超即寥廓
B34n0193_p0660b10║上方寺
B34n0193_p0660b11║夙昔耽遐矚况乃值春陽繁林結遠靄幽渚生柔芳及茲晴日
B34n0193_p0660b12║美駕言適上方峯勢如蟠龍紺煙欝松篁浮屠聳雲表崷崪延
B34n0193_p0660b13║湖光登臨天宇大四睇心飛揚金庭若可即晞髮沐扶桑山精
B34n0193_p0660b14║駭懸鏡道侶肅披香北望姑蘇城恍見佳麗鄉神超象不染礫
B34n0193_p0660b15║玉混兼㤀居然摩尼鏡五濁亦清凉
B34n0193_p0660b16║石湖寺得機字
B34n0193_p0660b17║山林塵事稀策杖值芳菲獨徃躭禪悅隨緣得道機霞歸江綺
B34n0193_p0660b18║薄煙接樹陰微臥對西牕月深談動曙暉
B34n0193_p0660b19║楞伽寺
B34n0193_p0660b20║綠樹藏僧舍青山落寺門香牀看繞鴿給苑對叅猿水月知真
B34n0193_p0661a01║幻霜鐘悟靜喧隨方皆淨土何處有塵煩
B34n0193_p0661a02║楞伽寺訪顧元宰
B34n0193_p0661a03║調心就何處郭外藥王家寶界塵如洗珠林徑似賒池寒金氣
B34n0193_p0661a04║肅山秀玉柯斜淨色涵新魄空陰汎早霞坐來思客馬杯至不
B34n0193_p0661a05║驚蛇佛法原無着吾生信有涯何當謝軒冕長此問三車
B34n0193_p0661a06║重游治平寺僧房顧大典
B34n0193_p0661a07║夙昔尚齒討歸來愜素盟澄湖一以眺落日亂峯明吳越興亡
B34n0193_p0661a08║恨溪山今古情竹深秋殿冷臺覆曲池平月竇危崖闢星橋夾
B34n0193_p0661a09║溆橫閒房何閴𡨜肅氣轉凄清習靜依緇侶觀空入化城題留
B34n0193_p0661a10║三嵗字高挹五君名樹𦊰𮯱藤密雲流翠壁輕高談無俗韻鳴
B34n0193_p0661a11║籟有泉聲已息塵中鞅聊為物外營結菴依幻住冥坐學無生
B34n0193_p0661a12║和左虞張都尉佛日同湄陽令君遊治下上方二首
B34n0193_p0661a13║陸嘉觀
B34n0193_p0661a14║行游逢八日坐聴演三車法相真無住浮生自有涯山憐新長
B34n0193_p0661a15║樹林想舊栽花不是王喬舄誰乘博望槎
B34n0193_p0661a16║琹響流初地鐘聲起上方前生元大士今重禮空王白眼人天
B34n0193_p0661a17║小青尊佛日長蘭舟競湖水時見捕魚郎
B34n0193_p0661a18║薄暮與慧公澄公登上方張獻翼
B34n0193_p0661a19║自入青蓮攀躋興不孤秖林懸覺路清梵出香厨夕照還依樹
B34n0193_p0661a20║月光潛逼湖同游誇二朗宛與白雲俱
B34n0193_p0661b01║過治平寺朗公房二首
B34n0193_p0661b02║寥落西風晚磬踏花看竹東林清梵空扉靜者惟容玄度相尋
B34n0193_p0661b03║羸病還成苦行青苔舊徑蒲團湖上狎鷗浴鷺梁間馴鴿相看
B34n0193_p0661b04║題石湖翠微精舍張鳳翼
B34n0193_p0661b05║草堂當絕巘曲徑隱幽扉石磴開蒼蘚精廬結翠微牕中得竒
B34n0193_p0661b06║觀靜裏息塵機千載翱翔意臨風還振衣
B34n0193_p0661b07║春日由城南至石湖步治平寺飯寄翔閣少憇
B34n0193_p0661b08║花事盛南城巾車花底行琳宮開曙色野鳥襍春聲望望巗巒
B34n0193_p0661b09║近村村隴陌平桞舒眉競翠湖白鏡同明訪友題門出尋僧振
B34n0193_p0661b10║錫迎故情追徃昔新賞慰浮生書閣蘭為供莊童筍薦羹眼前
B34n0193_p0661b11║百慮减物外一身輕假寐鷃俱息忘機鷗自盟會心緣獨立應
B34n0193_p0661b12║不歎孤征
B34n0193_p0661b13║泛石湖入治平寺
B34n0193_p0661b14║春日湖頭樂未央晚來追逐少年塲波光不减杯中色花氣渾
B34n0193_p0661b15║如座上香蕩槳榜人欺欵叚踏歌孺子得滄浪只愁多病難消
B34n0193_p0661b16║受還向空門禮藥王
B34n0193_p0661b17║入治平寺野矚程嘉燧
B34n0193_p0661b18║僧房高下居閉門秋色間陽樹挺幽徑陰崖仰層關周垣若澗
B34n0193_p0661b19║底踈竹當牕間牕中如有人聞聲杳難攀遙知縱目處樹杪見
B34n0193_p0661b20║前灣白日山後沒好月湖中還念此來何時使我舒心顏
B34n0193_p0662a01║宿石湖治平寺釋洪恩
B34n0193_p0662a02║野泊湖汀岸草萋楞伽寺裡問禪棲西巖懸壁人初定北岫開
B34n0193_p0662a03║林鳥亂啼微雨凌波紋轉細長風吹竅物堪齊只今箭涇橫塘
B34n0193_p0662a04║水還過吳宮與越溪
B34n0193_p0662a05║自治平過楞伽寺梅鼎祚
B34n0193_p0662a06║上方鐘未歇餘響落楞伽湖氣吹山帶濤松生午茶三冬稀見
B34n0193_p0662a07║雪一雨徧成花為禮隋朝塔前因悟聚沙
B34n0193_p0662a08║寒食過楞伽山朗公禪房王叔承
B34n0193_p0662a09║何處覓湯休巖扉鏁徑幽詩名僧也癖禪事客偏求缽水花間
B34n0193_p0662a10║淨茶煙竹際浮坐消寒食感隨喜施吳鈎
B34n0193_p0662a11║題石湖濟上人山閣
B34n0193_p0662a12║尋幽沿竹上石徑挂雲屏湖入牕中白林開閣底青落梅禪意
B34n0193_p0662a13║寐啼鳥世緣輕竟下支郎楬春鐙破杳冥
B34n0193_p0662a14║再宿濟上人閣雨出所造酒談詩
B34n0193_p0662a15║勝地移時過依然舊梵天竹聲寒着語樹色淡浮煙酒自山頭
B34n0193_p0662a16║造詩從世外傳醍醐豈文字還問折蘆禪
B34n0193_p0662a17║過越溪禪房張鳳翼
B34n0193_p0662a18║經春不到越來溪草長空門路欲迷燦燦野花仍般若娟　石
B34n0193_p0662a19║竹自菩提閑房白足驚新雨繡壁蒼苔點舊題我醉還從禪榻
B34n0193_p0662a20║臥不妨嶺外日沉西
B34n0193_p0662b01║雲岫上人房瀹茗談禪賦贈范惟一
B34n0193_p0662b02║蘭若懸雲緲松房嵌壑遙清緣茗椀寄塵况晤言消梵韻飄青
B34n0193_p0662b03║嶂燈輝燦碧霄一承甘露飲時憶遠公招
B34n0193_p0662b04║上方寺遲同游不至釋大壑
B34n0193_p0662b05║湖光斜繞寺松影曲藏闗帆過烟中樹僧歸雨外山井梧秋更
B34n0193_p0662b06║老橋蘚晚逾斑目極天涯盡扁舟不易還
B34n0193_p0662b07║雨後上方寺鄧雲霄
B34n0193_p0662b08║客駕長虬至龍歸古洞春山門新霽雨石路淨纖塵得句先呈
B34n0193_p0662b09║佛長歌不屬人所嗟山下徑來徃入迷津
B34n0193_p0662b10║吳山寺趙寬
B34n0193_p0662b11║欲投方外遣塵緣擬挂朝冠及盛年老衲穗遲真得地俗車來
B34n0193_p0662b12║徃亦妨禪青松夾道林扉豁白石崩崖草閣懸好在北牕明月
B34n0193_p0662b13║夜野猿山鳥伴高眠
B34n0193_p0662b14║元日宿吳山寺趙重道
B34n0193_p0662b15║暝宿依山寺僧孤野殿空廢興雙鬢外去住萬緣中臘破梅痕
B34n0193_p0662b16║白春生燒燼紅蒲團寒不寐待曉怯臨風
B34n0193_p0662b17║早春夜入吳山宿慧公房遇雪十六韻
B34n0193_p0662b18║延暝上山麓衝寒宿翠微燈明僧臥住榻借客因依雲密迷榛
B34n0193_p0662b19║路風凄掩薜扉灑牕何淅淅集霰又霏霏竟夕愁無寐凌晨思
B34n0193_p0662b20║欲飛改觀天外色積素望中輝低壓三珠樹高縣萬顆璣皚
B34n0193_p0663a01║縈絮徑點點蘆磯遙巘銀為障空門玉作圍不知春已到翻訝
B34n0193_p0663a02║臘重歸岸柳枝還凍巖梅蕚未菲罏吹新供飯香冷舊傳衣上
B34n0193_p0663a03║界輪音遠諸天過鳥稀支郎風度爽藻句月豪揮白雪終難閟
B34n0193_p0663a04║玄言定不違臨岐分袂去塵世日堪非
B34n0193_p0663a05║吳山寺同盛子馮時可
B34n0193_p0663a06║風塵愁市處寶地爾同登雲似閑來客山疑定後僧晴巖花作
B34n0193_p0663a07║雨陰竇雪成凌佞佛此生事浮沉我不能
B34n0193_p0663a08║與蕭大茹呂孟諧登吳山寺尹伸
B34n0193_p0663a09║入目煙蘿一徑懸旋過竹塢問諸天倚門浩浩貪湖色坐石鱗
B34n0193_p0663a10║鱗市廛絃管厭來猶佞佛山川到處欲成緣攢眉我亦陶元亮
B34n0193_p0663a11║獨喜松濤落酒邊
B34n0193_p0663a12║入湧泉道中十三詩程師孟
B34n0193_p0663a13║小航時過越溪頭當日吳宮事可求西子冶容來作餌伍員忠
B34n0193_p0663a14║憤反為讎雖無別館虹蜺帶（吳都賦云寒暑隔閡於邃宇虹蜺廽帶於雲館）但有荒臺
B34n0193_p0663a15║麋鹿遊高望太湖千萬頃夕陽依舊水東流
B34n0193_p0663a16║窮冬未見大花飄春意微微動桞梢千丈龍形蟠暮嶺一條虹
B34n0193_p0663a17║影動溪橋閶門飛跨何清泚茂苑繁雄未𡨜寥切幸早歸頻出
B34n0193_p0663a18║郭西山隱客不須招
B34n0193_p0663a19║因省光塋到故都不妨閑步問樵夫水雲莾蒼遙連洞田野低
B34n0193_p0663a20║窪稍近湖秋熟幾家收橘柚日生眾口藉菰蒲今朝偶得西華
B34n0193_p0663b01║稻僧飯年年出玉腴
B34n0193_p0663b02║道出橫跨石梁塘南塘北稻花香風吹舴艋輕如駛日照浮圖
B34n0193_p0663b03║峻若翔遠岸漁樵三兩兩近村鵞鴨一行行回頭却指城南路
B34n0193_p0663b04║雲屋朱樓氣欝蒼
B34n0193_p0663b05║寒林已見早梅芳盡日臨流野興長門外牛羊人自得籬邊鷄
B34n0193_p0663b06║犬盜誰防三江夜色滄浪白千里秋香𥝧稏黃借問船中何所
B34n0193_p0663b07║有棖虀鱸鱠酒先嘗
B34n0193_p0663b08║舟行如葉泛長川解水吳兒力可全風急輒先千浪破岸欹能
B34n0193_p0663b09║把一䉡牽湖沉日影山頭畫雲漏天光兩足懸試向中流東北
B34n0193_p0663b10║望城南寶塔在門前
B34n0193_p0663b11║告老清朝分自安從今榮悴不相闗有愁方見田家樂無事纔
B34n0193_p0663b12║知釣叟間世故要看終始後人生未免是非間婦墳更在公塋
B34n0193_p0663b13║側一舸夷猶遂徃還
B34n0193_p0663b14║誰何不欲早㤀機今已高年古亦稀柳翠陰中黃鳥過青山影
B34n0193_p0663b15║裡白鷗飛新春已到無高下故里重看有是非人意不如毛羽
B34n0193_p0663b16║羽意聲聲猶道不如歸
B34n0193_p0663b17║新井歌（并序）蔣堂
B34n0193_p0663b18║堯峯顥暹禪師有道行居常遊吾門一日且曰山中鑿石造
B34n0193_p0663b19║井踰嵗僅成既冽而甘大為叢林之利願得紀述以久其傳
B34n0193_p0663b20║因作歌云
B34n0193_p0664a01║白雲莽莽青山頭一穴四面飛泉流其初山間舊井涸枯膓燥
B34n0193_p0664a02║吻海眾羞於時大士寶雲者頥指土脉智慮周山靈所感道心
B34n0193_p0664a03║爽檀施聿來工力鳩雲鍤齊下遠雷動石火內擊飛星稠百尺
B34n0193_p0664a04║虛空廓地表（鑿井求水出土一尺即有尺虗空見內書）一泓清冽呀深幽人疑從天
B34n0193_p0664a05║墮月窟或問何處移龍湫次則其徒駭殊勝競持應器嘗甘柔
B34n0193_p0664a06║飢狖連臂喜跳躑渴烏引喙鳴鈎輈碧甃光中轆轤曉銀牀側
B34n0193_p0664a07║畔梧桐秋寶方金地互相映谷鮒坎蛙難此留傍睨江形小衣
B34n0193_p0664a08║帶下窺湖面早浮漚何茲鑿飲有功利一掬入口醍醐優熱者
B34n0193_p0664a09║濯之昏鈍决病者沃之沉痼瘳而我時邀墨客去松澗遠挈都
B34n0193_p0664a10║籃游淨瓶汲引試香荈雅具羅列無腥甌（茶經膻鼎腥甌非器也）比之玉
B34n0193_p0664a11║乳不差別（曲阿有玉乳泉）誚彼鍊丹多謬悠（俗傳天竺有鍊丹井而茶經水記皆不載）今茲
B34n0193_p0664a12║泉眼在魯塢所喜雲液鄰菟裘（魯塢乃堯峯地予所居去之一合）苧翁既徃乏
B34n0193_p0664a13║鑒者水記未載予將修此山此井永不廢此歌其庶傳南州
B34n0193_p0664a14║題半峯亭詩
B34n0193_p0664a15║何名半峯亭堯峯路之半游客趣層崖斗上多股戰寶雲構茲
B34n0193_p0664a16║軒接引心不倦所冀冠蓋來少休松石畔雄視金仙居巍乎倚
B34n0193_p0664a17║銀漢自此更攀緣須臾跡彼岸
B34n0193_p0664a18║李彌大
B34n0193_p0664a19║雲峯何岧嶤去天餘幾丈其下蔚華林幽禪屹相向我游先朝
B34n0193_p0664a20║暾海日射中杖飛蓋不須持步步蒼松障山僧知我來羅立鳧
B34n0193_p0664b01║雁行提攜兩行人為我談實相一種勿弦琴三嘆無聲唱開軒
B34n0193_p0664b02║面東南千里入俯仰西登玅高臺更欲茲曠望土斷澤遶山煙
B34n0193_p0664b03║濤渺雲浪𢙢是六鼇連蓬壺墮莾蒼又疑鯨入海偃青起青嶂
B34n0193_p0664b04║時方老火熾金石流欲煬須臾變雲雨為作雄風壯飜手為凉
B34n0193_p0664b05║秋掀舞千林響誰云免水宮自是神龍藏三高如可作吾欲五
B34n0193_p0664b06║湖訪洗足巨浸心振衣孤峯上寄語夸奪流得飽但相忘長哦
B34n0193_p0664b07║可當歌踏月下空曠
B34n0193_p0664b08║半峯亭顧大典
B34n0193_p0664b09║珠林有華構暇日獨相尋徑轉蘿軒寂峯迴竹院深到來清宴
B34n0193_p0664b10║處坐入▆▆木落空山裏泠然鐘磬音
B34n0193_p0664b11║山居十詠僧懷深
B34n0193_p0664b12║湛湛平湖浸月明漁歌吹斷曉風清壞衣蒙頂跏趺坐不稱詩
B34n0193_p0664b13║情稱道情（右清輝軒）
B34n0193_p0664b14║深靜舍秋一鑑寬清甘聊酌齒牙寒靈巖自笑窮山骨明月泉
B34n0193_p0664b15║慳只欲乾（右碧玉沾）
B34n0193_p0664b16║聊向蒼藤挂六環蒲莎嘉致伴幽閒雙眸淨洗看不厭欲結遮
B34n0193_p0664b17║頭草一間（右多境岩）
B34n0193_p0664b18║寶雲珠草廣禪林鑿石窮源意亦深長嘆甘泉不當戶汪汪空
B34n0193_p0664b19║有濟人心（右寶雲井）
B34n0193_p0664b20║古洞深沉莫敢窺森陰草木野雲飛白龍何處淹頭角天下蒼
B34n0193_p0665a01║生待汝歸（右白龍洞）
B34n0193_p0665a02║笑日野花青嶂下歌春幽鳥白雲間寶陀大士全身露懊惱游
B34n0193_p0665a03║人空看山（右觀音岩）
B34n0193_p0665a04║寒松門底如張蓋接引嘉賔眼倍青方丈老人迎送少未應因
B34n0193_p0665a05║汝下幽庭（右偃蓋松）
B34n0193_p0665a06║下視羣山𥁞子孫孤高直與月輪分善財不用別峯覓只此休
B34n0193_p0665a07║時見德雲（右玅高峯）
B34n0193_p0665a08║禪板蒲團消永日明牕淨几映疎筠一壚香盡六時過轉覺山
B34n0193_p0665a09║家氣味真（右東齋）
B34n0193_p0665a10║匿影長嫌山未深閉門莫放俗塵侵如今滿眼事奔走欲向何
B34n0193_p0665a11║人話此心（右西隱）
B34n0193_p0665a12║堯峯十二詠王寵
B34n0193_p0665a13║半峯亭
B34n0193_p0665a14║孤亭倚翠微青青四山抱期與鹿皮翁石上餐瑤草
B34n0193_p0665a15║清暉軒
B34n0193_p0665a16║康樂戀清暉徘徊碧霞裏而我愛名山學道終已矣
B34n0193_p0665a17║碧玉沼
B34n0193_p0665a18║山中百道澗噴薄落金池倒見芙蓉碧洋洋堪樂飢
B34n0193_p0665a19║觀音巖
B34n0193_p0665a20║攀厓采石髓躡磴訪金仙壑壑香花滿秖疑兜率天
B34n0193_p0665b01║白龍洞
B34n0193_p0665b02║白龍臥巖洞霧雨長冥冥或化白衣老空山來聽經
B34n0193_p0665b03║多景巖
B34n0193_p0665b04║羣峯翔龍鳳效奇多景巖道人勞應接長日倚風杉
B34n0193_p0665b05║寶雲井
B34n0193_p0665b06║月照前山寒夜半吸深井鏘然古銅瓶投盡千尋綆
B34n0193_p0665b07║偃蓋松
B34n0193_p0665b08║蒼松偃巖苦屈曲如蟠龍有時風雨來天上聞笙鏞
B34n0193_p0665b09║鐵塔
B34n0193_p0665b10║鐵塔翔雲表飛從海上來𤫩瓏七寶碎面面毫光開
B34n0193_p0665b11║玅高峯
B34n0193_p0665b12║獨上峯之巔羣山伏在下遨遊青天中雲螭為我駕
B34n0193_p0665b13║東齋
B34n0193_p0665b14║旭日散高齋離離檀樾影焚香對寶冊古院蒼苔靜
B34n0193_p0665b15║西隱
B34n0193_p0665b16║結菴西岩中落日丹霞爛羣闇將夕　紫翠交凌亂
B34n0193_p0665b17║冬日登堯峯留宿寺中盧襄
B34n0193_p0665b18║垂髫數過堯峯院及長歲時仍一遊遺干年聞勝槩高僧累葉
B34n0193_p0665b19║見清修茅龕塞向寒偏薄竹榻凝香夢亦幽知是地靈應有相
B34n0193_p0665b20║此來原為絸窩謀
B34n0193_p0666a01║堯峯寺周治
B34n0193_p0666a02║縣路險纔盡霜楓落晚紅僧樵離寺去人汲到山中湖冷煙如
B34n0193_p0666a03║霽月明林盡通數峯鐘磬棲風雨夜相同
B34n0193_p0666a04║宿堯峯寺范汭
B34n0193_p0666a05║空池墮暝色支策來僧房竹樹有何暑石泉如許凉煙流嶺回
B34n0193_p0666a06║複月出湖蒼茫羣動一時𡨜微牕颸扶夢長
B34n0193_p0666a07║登堯峯寺馮時可
B34n0193_p0666a08║晨策恣陵緬處處含清逸大野豁隆陰煙際騰海日湖色澹不
B34n0193_p0666a09║流峯勢競相出近矚蘊欲祛遠討趣非一霜寒浮榮隕雲高輕
B34n0193_p0666a10║羽疾爽籟流梵空妙香暖僧室偶聽無生話頓使情想失
B34n0193_p0666a11║寶華寺陳基
B34n0193_p0666a12║上塚桃花原尋僧寶華麓舟泛石湖清著茗[含*面]泉綠
B34n0193_p0666a13║山空木已落天高氣彌肅松月有餘輝共向西巖宿
B34n0193_p0666a14║早春同磨子過寶華禪舍馮時可
B34n0193_p0666a15║初春杖屨費招尋一到名山寄賞心雙澗乳泉涵月靜滿林踈
B34n0193_p0666a16║磬落雲深梅花香入芬僧榻翠篠風來侑客斟自愛逃禪能避
B34n0193_p0666a17║世不從唐舉聞升沉
B34n0193_p0666a18║薦福寺周用
B34n0193_p0666a19║野寺城東路乘時集勝遊諸生能強我十日不登舟古壁長松
B34n0193_p0666a20║立高齋晚照留會心應不遠只尺亦相求
B34n0193_p0666b01║由楳灣入薦福山寺飲梅花閣王叔承
B34n0193_p0666b02║梅花亂江國行色炯紛紛一路穿香雪孤樓坐白雲羅浮春夢
B34n0193_p0666b03║足淨土法華分醉欲題新句霜毫灑練裙
B34n0193_p0666b04║
B34n0193_p0666b05║
B34n0193_p0666b06║
B34n0193_p0666b07║
B34n0193_p0666b08║
B34n0193_p0666b09║
B34n0193_p0666b10║吳都法乘卷第二十二上之下終
B34n0193_p0666b11║吳都法乘卷第二十二中吳江周永年撰
B34n0193_p0666b12║題報恩寺白居易
B34n0193_p0666b13║好是清凉地多無繫絆身晚晴宜野寺秋景屬閑人靜石堪趺
B34n0193_p0666b14║坐寒泉且濯巾自慙容鬢上猶帶郡庭塵
B34n0193_p0666b15║題報恩寺上方方干
B34n0193_p0666b16║來來先上上方看眼界無窮世界寬巖溜噴空晴似雨林蘿礙
B34n0193_p0666b17║日夏多寒眾山迢遞皆相疊一路高低不記盤清峭關山惜歸
B34n0193_p0666b18║去他時夢到亦難𢬵
B34n0193_p0666b19║宿報恩寺水𨵻皮日休
B34n0193_p0666b20║寺鏁雙峯𡨜不開幽人中夜獨徘徊池紋帶月鋪金簟蓮朵含
B34n0193_p0667a01║風動玉杯徃徃竹梢搖翡翠時時杉子擲莓苔可憐此際誰曾
B34n0193_p0667a02║見唯有支公盡看來
B34n0193_p0667a03║奉和陸龜蒙
B34n0193_p0667a04║峯抱池光曲岸平月臨虗檻夜何清僧穿小檜纔分影魚擲高
B34n0193_p0667a05║荷漸有聲因憶故山吟易苦各橫秋簟夢難成周顒不用裁書
B34n0193_p0667a06║勸自得凉天證道情
B34n0193_p0667a07║報恩寺南池聯句
B34n0193_p0667a08║古岸涵碧落（龜蒙）虗軒明素波坐來魚陣變（日休）吟久菊　多秋草
B34n0193_p0667a09║分杉露（嵩起）危橋下竹坡素峯青髻並（龜蒙）　　　髯和肇論寒仍
B34n0193_p0667a10║講（日休）支硎僻亦過齋心曾養鶴（嵩起）揮翰好邀鵞（南峯院即故相國裴公書額）
B34n0193_p0667a11║倚石收奇藥（龜蒙）臨溪藉淺莎桂花晴似拭（日休）荷鏡曉如磨翠出
B34n0193_p0667a12║牛頭聳（嵩起）苔深馬跡跛（石上有支公馬跡）傘欹從野醉（龜蒙）巾側任田歌
B34n0193_p0667a13║跁跒松形矮（日休）般跚檜樾矬香飛僧印火（嵩起）泉急使鑣河蔆鈿
B34n0193_p0667a14║真堪帖（龜蒙）蓴絲亦好拖幾時無一事（日休）相伴著煙蘿（嵩起）
B34n0193_p0667a15║陪元侍御遊支硎寺劉長卿
B34n0193_p0667a16║支公去已久寂莫龍華會古木閉空山蒼然暮相對林巒非一
B34n0193_p0667a17║狀水石有餘態密竹藏晦明碎峯爭向背峯峯帶落日步步入
B34n0193_p0667a18║青靄香氣空翠中猿聲暮雲外留連南臺客想像西方內因逐
B34n0193_p0667a19║溪水還觀心兩無礙
B34n0193_p0667a20║宿支硎上方僧皎然
B34n0193_p0667b01║上方精舍遠共宿白雲端寐莫千峯夜蕭條萬木寒山光露下
B34n0193_p0667b02║見松色月中看却與西林別歸心即欲闌
B34n0193_p0667b03║尋支山作皇甫涍
B34n0193_p0667b04║不盡春山路隨人溪水幽石門在煙外蘿徑登雲丘谷口遠清
B34n0193_p0667b05║磬我心間白鷗支公燕坐處日暮寒泉流
B34n0193_p0667b06║登支硎山棲遲游侶徐禎卿
B34n0193_p0667b07║谷寺憐幽密茲樓表麗觀烟雲連壑動竹樹入門寒獨徃迷前
B34n0193_p0667b08║徑憑高遲所歡時聞有清磬遙出暮林端
B34n0193_p0667b09║支硎寺范惟一
B34n0193_p0667b10║古剎支硎東晉年道林卓錫此安禪四峯深處堪探歷松色泉
B34n0193_p0667b11║聲總佛緣
B34n0193_p0667b12║瞻禮觀音大士
B34n0193_p0667b13║水月空明自在輪清凉法界擁慈真齋心瞻禮蓮花座縹緲香
B34n0193_p0667b14║河詎有津
B34n0193_p0667b15║遊觀音山懷鄉僧貴月溪鄭思肖
B34n0193_p0667b16║天地一間人孤雲自在身去來心不礙語默意俱深山疊千層
B34n0193_p0667b17║樹花連四望春舊年同笑語今日獨登臨
B34n0193_p0667b18║宿觀音寺（次韻寧熙中上人如蘇紀遊十首之第九首）陶宗儀
B34n0193_p0667b19║錫杖尋幽四月交山中地位總清高一庭蘿月縣金鑑萬壑松
B34n0193_p0667b20║風響翠濤雲臥已知隨處好浪游無愧此生豪上方夢覺清如
B34n0193_p0668a01║洗况是鶴鳴從九臯
B34n0193_p0668a02║宿觀音山遲陶文學不至釋性𣻢
B34n0193_p0668a03║江岸葦蕭蕭千山豈憚勞天空容峭直峯峻太孤高雨雪行雙
B34n0193_p0668a04║足風雷走半腰淵明愁酒禁不赴遠公招
B34n0193_p0668a05║寒食雨坐支硎寺陸嘉觀
B34n0193_p0668a06║寒食青山裏春遊積雨妨人天俱息火佛宇但焚香樹色連雲
B34n0193_p0668a07║暗泉聲落澗長刼天應更冷吾欲問空王
B34n0193_p0668a08║觀音寺
B34n0193_p0668a09║狂遊興未已日暮叩柴扄四壁盡飛雪一僧還誦經空濛看樹
B34n0193_p0668a10║白恍惚見山青更取餘杯飲歸途遂不醒
B34n0193_p0668a11║支硎寺與家叔同遊
B34n0193_p0668a12║山寺翛然閉紫霞却因春盡見繁華僧多慧覺同支遁客有清
B34n0193_p0668a13║狂是阮家供橘林中知報果觀楳泉上悟空花人間歲月由來
B34n0193_p0668a14║促對酒何妨白石斜
B34n0193_p0668a15║秋日同公瑕魯望及舍弟游支硎山（得林字）王世貞
B34n0193_p0668a16║秋色翛然祇樹林人言避跡此山岑中峯院廢空吳晉石室泉
B34n0193_p0668a17║流重古今路盡丹楓時自引壁危蒼蘚漸成侵興來休問支公
B34n0193_p0668a18║馬萬壑寒雲一杖尋
B34n0193_p0668a19║乙酉春余與仲醇讀書支硎山日凡三出隨目所得即誦於
B34n0193_p0668a20║口效天如和尚體詩在歌偈之間不必盡解無論工也
B34n0193_p0668b01║王衡
B34n0193_p0668b02║曉山烟重暮山開石馬三朝半綠苔掃得墓門清似水梅花昨
B34n0193_p0668b03║夜又飛來
B34n0193_p0668b04║十畆山田任客租松毛滿澗半荒蕪偶然昨夜風和雨綠到僧
B34n0193_p0668b05║家香積厨
B34n0193_p0668b06║清明將近陌頭黃稻種參差打麥塲無賴煖風催插種趂閑日
B34n0193_p0668b07║日上松岡
B34n0193_p0668b08║白白黃　卷耳根采來其奈北山昏經過市上無烟火人在溪
B34n0193_p0668b09║頭洗藥盆
B34n0193_p0668b10║原上春風散鬼燐馬蹄月上暮山貧樵哥猶自不歸去放鶴亭
B34n0193_p0668b11║中問主人
B34n0193_p0668b12║天平酒客欲歸時路口人家正晚炊墻上新生青竹子亂敲花
B34n0193_p0668b13║板落秧池
B34n0193_p0668b14║夜來月暈半無光今日風頭不可當我勸游人且歸去百花如
B34n0193_p0668b15║雨下山塘
B34n0193_p0668b16║遊南峯寺詩（有序）葉夢得
B34n0193_p0668b17║游南峯寺獨登待月嶺而還長老才上人云欲作亭嶺上以
B34n0193_p0668b18║待予再至因以詩贈云
B34n0193_p0668b19║澤國鍾下流有山獨西南標奇借明眼夙昔多竆探腹背眩金
B34n0193_p0668b20║碧鐘魚半精藍支郎放鶴地玅解無餘談高木氣未炎綠陰正
B34n0193_p0669a01║清酣我懶倦登渉茲行咤猶堪幽尋雖云初佳處默已諳久欲
B34n0193_p0669a02║謝塵滓徃同彌勒龕平生術九九晚識前三三才也實可人竆
B34n0193_p0669a03║年玩烟嵐胷中有定水萬境前包含嚴霜掃頳葉老幹餘楩柟
B34n0193_p0669a04║噉蔗要自佳食茶亦云甘坐斷方丈室天花雨毿毿笑我窘世
B34n0193_p0669a05║䋞何殊老眠蠶我今已解縛真理密自耽但恐愛山意多求尚
B34n0193_p0669a06║成貪願借待月嶺重開石頭庵偃松久傲兀碧琳故澄涵言尋
B34n0193_p0669a07║覺城路更欲從徧參
B34n0193_p0669a08║遊南峯寺有支遁放鶴亭高啟
B34n0193_p0669a09║每向人間望碧峯石門今得問幽蹤路緣風磴泠泠策寺隔煙
B34n0193_p0669a10║蘿杳杳鐘牕下鳥來多墜果亭前鶴去只高松一龕願借依香
B34n0193_p0669a11║火莫道詩人非戴顒
B34n0193_p0669a12║再遊南峯
B34n0193_p0669a13║放鶴亭前落葉重吟身獨上夕陽峯遠村近浦分諸樹後嶺前
B34n0193_p0669a14║山應一鐘高閣倚殘歸鳥過空林行盡老僧逢支公駿馬嗟何
B34n0193_p0669a15║處石上莓苔沒舊蹤
B34n0193_p0669a16║南峯歸雲菴宋無
B34n0193_p0669a17║雲伴老僧居翠㣲老僧應共白雲飛杖藜西去人東去日暮僧
B34n0193_p0669a18║歸雲亦歸
B34n0193_p0669a19║遊南峯寺（次韻寧然中上人如蘓紀遊十首之第七首）陶宗儀
B34n0193_p0669a20║昔游曾記與諸賢藉草高談雪滿顛白鶴青驄開士逝丹崖碧
B34n0193_p0669b01║岫野花然虎丘東去無多地龍脉西通第二泉長欲攜書此中
B34n0193_p0669b02║住自隨春雨種山田
B34n0193_p0669b03║遊南峯寺平雲閣范成大
B34n0193_p0669b04║背倚天峯湧化宮橫空閣道拖雙虹大雲六月應奇絕青𤨏𤫩
B34n0193_p0669b05║瓏八面風
B34n0193_p0669b06║遊南峯寺史鑑
B34n0193_p0669b07║擾擾浮生鬢已星南峯此日始來經真僧化後今無馬野鶴飛
B34n0193_p0669b08║歸尚有亭清梵銷聲蓮漏水夕陽鳴磬石門扃登車欲去猶停
B34n0193_p0669b09║竚滿樹啼鶯正好聽
B34n0193_p0669b10║冒雪登中峯陸嘉觀
B34n0193_p0669b11║雪中探淨域倚檻望姑蘇煙靄頻開合峯巒忽有無新年始此
B34n0193_p0669b12║會高興只吾徒誰識虗牕裏悠然酒一壺
B34n0193_p0669b13║中峯南峯展眺皇甫涍
B34n0193_p0669b14║松色引天路禪門幽靄重嶜崟領一室窈窕迴雙峯巖溜亂游
B34n0193_p0669b15║語溪花澄道容每欽支許軰而悵雲泉蹤晤賞復蘿月坐聞南
B34n0193_p0669b16║林鐘
B34n0193_p0669b17║中峯
B34n0193_p0669b18║香岫披雲磴丹霞引洞天攢柯封伏竇拂牖落飛泉世隔桃源
B34n0193_p0669b19║裏炎銷石室前何時除害馬來就沃州禪
B34n0193_p0669b20║中峯寺范惟一
B34n0193_p0670a01║飛蓋寒泉上披林霽靄邊山當中嶂立寺架兩峯懸梵座飄花
B34n0193_p0670a02║雨經臺鎖竹煙坐來靈氣繞了悟即人天
B34n0193_p0670a03║中峯放鶴亭周治
B34n0193_p0670a04║想見高人立翠微間看一鶴破秋飛海天無盡憑雙翮千載亭
B34n0193_p0670a05║空猶未歸
B34n0193_p0670a06║放鶴亭在支硎之南峯支遯曾放鶴其上范惟一
B34n0193_p0670a07║放鶴亭亡但草萊尚餘鳥跡點蒼苔天邊忽有輕雲度疑是支
B34n0193_p0670a08║公跨寉來
B34n0193_p0670a09║中峯月夜（同蒼公道開子蘭）周治
B34n0193_p0670a10║隔峯知月上虗白進高林樓曠幾人目山空一夕心池明幢影
B34n0193_p0670a11║見牕近竹寒侵昔歲聽泉處須留明日尋
B34n0193_p0670a12║七月十三夜㣲雨宿中峯蒼公禪院同奉倩元歎子羽三丈
B34n0193_p0670a13║道開子蘭諸上首分韻予值病先臥補詩志媿
B34n0193_p0670a14║際此嫌㣲病隨羣身不輕同游憐夜永孤夢畏秋清偃戶分鐙
B34n0193_p0670a15║影隔牕通雨聲曉峯開霽旭猶豫出山行
B34n0193_p0670a16║次夜月出皎甚列坐汰公花山殿前同三丈及含光諸上首
B34n0193_p0670a17║分韻
B34n0193_p0670a18║山空一月正光已及高深夜好難分宿人間到苦吟輕衣凉墜
B34n0193_p0670a19║露軟語浹羣心病膏雖如昨誰能獨擁衾
B34n0193_p0670a20║十四夜月出皎甚集花山殿前分賦釋明河
B34n0193_p0670b01║秋凉初未約月色偶相延澹至語妨靜交如茶耐煎身心同近
B34n0193_p0670b02║佛木石各藏天明日過橋別山邊望水邊
B34n0193_p0670b03║北峯寺二首文徵明
B34n0193_p0670b04║解帶禪房春日斜曲闌供佛有名花高情更在樽罍外坐對清
B34n0193_p0670b05║香薦一茶
B34n0193_p0670b06║松葉滿山行徑微幽居更在竹叢西綠陰深𡨜詩成處愛惜新
B34n0193_p0670b07║筠不忍題
B34n0193_p0670b08║北峯寺皇甫涍
B34n0193_p0670b09║及徑緣雲轉春山隱梵宮間攀蕙圃日清度竹林風疊嶂丹溟
B34n0193_p0670b10║外諸天翠靄中泠然發孤嘯頓使六塵空
B34n0193_p0670b11║北峯寺作（有序）范惟一
B34n0193_p0670b12║弘正間寺有雲谷上人與沈啟南唐子畏文徵仲暨余𠦑祖
B34n0193_p0670b13║八梧舉人徃來咸有題贈留冊迄今八十餘年諸公皆下世
B34n0193_p0670b14║久矣春日予偶過寺其徒孫出冊乞余詩俛仰今昔為之憮
B34n0193_p0670b15║然因賦
B34n0193_p0670b16║北峯存古寺支遁舊開林緬憶山僧逝空餘雲谷深頹垣棲竹
B34n0193_p0670b17║影踈籟逗禽音讀罷諸公詠迢迢隔世心
B34n0193_p0670b18║過姑蘓北峯支公隱處釋真可
B34n0193_p0670b19║松根抱石不知勞誰向空山守寂寥我老徧參行腳倦笑來此
B34n0193_p0670b20║地種靈苗
B34n0193_p0671a01║雙松演法歌為北峯寺印如題卷姚希孟
B34n0193_p0671a02║我聞蓮邦佛化生寶樹行列風和唫妙若乾闥出美音法螺鐃
B34n0193_p0671a03║鈸箜篌箏讚詠其實不二門或時嘹嚦聲凄清演說四諦如揚
B34n0193_p0671a04║鈴因緣十二根無明生滅滅已𡨜滅成以此導師圓耳根想與
B34n0193_p0671a05║無想皆聲聞如來座下多林神華嚴有頌出如雲何必東土非
B34n0193_p0671a06║西津青青欝欝交縱橫毘耶有一渹然鳴以不聽聽聞乃聲昔
B34n0193_p0671a07║有道人支道林開山卓錫名支硎千年陳跡如飛塵獨有石上
B34n0193_p0671a08║繙松根雙柯矗直摩青旻苔繡片片皆龍鱗萬木倒生資厚坤
B34n0193_p0671a09║惟此碧落石穿重冥恍如破脇出化人神物度世厥有因時當
B34n0193_p0671a10║夜肅河漢澄鐘鳴萬籟皆消沉長風謖謖江濤興宛然置我清
B34n0193_p0671a11║凉城千生熱惱歸層冰不還天際空為鄰悠然此意妙難論稽
B34n0193_p0671a12║首如是釋迦文樹王等是空王身一聲一轉真法輪便當於此
B34n0193_p0671a13║撑孤亭以茲供養三寶尊居士有口作迦陵山僧不用多葛藤
B34n0193_p0671a14║題竹塢石室釋真可
B34n0193_p0671a15║何處無青山片心灰冷難片心灰冷易智拔萬重關　師拈末
B34n0193_p0671a16║句問曇文文云竹密不妨流水過山高豈礙白雲飛師命文三
B34n0193_p0671a17║拜曰先以定動後以智拔你說不免現成
B34n0193_p0671a18║慧文菴詩楊士修
B34n0193_p0671a19║慧文庵者吳慧慶寺斷言照公住靜處也一灣碧水四面青
B34n0193_p0671a20║山秀木繞垣幽花帀地無多屋宇是處隨宜有數鄰家其風
B34n0193_p0671b01║檏略晨昏鐘唄松鳴澗響增幽前後果蔬瓦缽椰瓢堪飽佛
B34n0193_p0671b02║子住則佛受用過客奚關經行坐臥在其中三春且度漫留
B34n0193_p0671b03║短什還訂後期
B34n0193_p0671b04║山深居易幽興靜境彌習青葱峭蒨中精廬悄然立潭空澗流
B34n0193_p0671b05║停牖闢山影入迂徑石橋通短籬松葉葺縣鐘䥫花古湧幢苔
B34n0193_p0671b06║文澀我來春止初荏苒夏將及綠樹欲成陰青梅已流汁去住
B34n0193_p0671b07║各有宜逝將理歸楫殷勤問主人後期寧可襲
B34n0193_p0671b08║雨中與陳文投覺海菴劉漙
B34n0193_p0671b09║臺殿𠫵差映碧池我來留宿本無期題詩欲寄經行處斜日千
B34n0193_p0671b10║山雨到時
B34n0193_p0671b11║覺海菴早興沈周
B34n0193_p0671b12║茒峯舊到今又宿一夜頓㤀行力勞隔橋虎跡林雨過聒枕鳥
B34n0193_p0671b13║聲山日高自知狂客興不淺豈是老禪我愛逃悠然竹閣盥漱
B34n0193_p0671b14║際恰有微風吹鬢毛
B34n0193_p0671b15║覺海菴次趙大叅韻
B34n0193_p0671b16║石徑登登深復深重村已過見青岑當門細草生山足夾磵飛
B34n0193_p0671b17║花落水心萬壑烟霞真樂國百年鐘梵古叢林老僧為掃莓苔
B34n0193_p0671b18║壁勸我題詩記重尋
B34n0193_p0671b19║宿覺海菴
B34n0193_p0671b20║幽居嫌未邃𥥆窕藉雲重地濕千莖菌門陰十個松古厨寒食
B34n0193_p0672a01║飯虗谷夜分鐘起坐月當干推牕見碧峯
B34n0193_p0672a02║徐有貞
B34n0193_p0672a03║游興殊未盡強君還共行登山身特健看竹眼偏明醉覺人寰
B34n0193_p0672a04║小聞知世事輕芳時莫孤負誰得是昇平
B34n0193_p0672a05║覺海寺張本
B34n0193_p0672a06║徑入青霞窅門開碧樹低蘭堦依絕囐桂棟挂晴霓梵語驚魑
B34n0193_p0672a07║嘯禪心抱月棲廣宣詩興好無日不堪題
B34n0193_p0672a08║下蓮峯尋山登覺海皇甫涍
B34n0193_p0672a09║蓮峯攀陟罷獨下虎溪湄鐘動閒雲外春濃落照時去携泉竹
B34n0193_p0672a10║淨行歷石苔滋更踐無人境煙霞與興隨
B34n0193_p0672a11║賀九嶺晚歸釋通潤
B34n0193_p0672a12║半月足未出空林葉漸稀偶隨秋草去便趁晚雲歸路逼沙穿
B34n0193_p0672a13║履松明影照衣行行出山峽已見竹間扉
B34n0193_p0672a14║遊天池（次韻寧熙中上人如蘇紀遊十首之第四首）陶宗儀
B34n0193_p0672a15║雨餘弭櫂釣磯頭一錫翩翩縱遠眸翠壁石蹲形似虎龍淵雲
B34n0193_p0672a16║墮氣如牛人間幻出三千界天上移來十二樓更渉層巔窮睇
B34n0193_p0672a17║盻只疑咫尺是瀛州
B34n0193_p0672a18║天池皇甫涍
B34n0193_p0672a19║何處東林寺尋鐘石徑幽雲藏春竹暗路入晚山稠合澗巒煙
B34n0193_p0672a20║下澄泓空翠浮塵纓媿鷗鳥一為洗心留
B34n0193_p0672b01║天池宿鍊魔道塲贈自然法主梅鼎祚
B34n0193_p0672b02║自然能合道道重使魔降池舊開蓮界師來建寶幢巖花敷上
B34n0193_p0672b03║座水月印虗牕清極不成寐寒鐘又幾撞
B34n0193_p0672b04║過天池有感二首釋慧浸
B34n0193_p0672b05║排藜拾級上芙蓉一座天池夢裡逢度嶺始知還有寺隔山何
B34n0193_p0672b06║事不聞鐘瀼瀼露濕春雲塢隱隱聲飛秋雨松奇矣空王猶奇
B34n0193_p0672b07║行鵲巢仍搆紫金容
B34n0193_p0672b08║明幢不復樹雲間誰更還知丘壑間總是比丘虗白業翻令華
B34n0193_p0672b09║轂到青山偏心巧設求羊徑頑石元無彼此顏嶽色若從名姓
B34n0193_p0672b10║改溪聲肯為我潺湲
B34n0193_p0672b11║夜宿天池雨歸作王世貞
B34n0193_p0672b12║石榻夢能淺偶然甘雨零亂烟縈處合幽甃坐來停薜挂疑相
B34n0193_p0672b13║媚松眠乍欲醒遙淙開飛白斷壁吐空青澗發琹中水池添鏡
B34n0193_p0672b14║裏星破萍龜浴甲綴草寉梳翎步步堪迴屐時時忽建缾肯分
B34n0193_p0672b15║香積飯十日代翻經
B34n0193_p0672b16║月夜天池上方作
B34n0193_p0672b17║天池此夜月迴彩映諸天忽自牟尼捧如從罔象懸千林青𤨏
B34n0193_p0672b18║碎一澗碧潺湲峯奪五湖色城𭊌万井烟靜聞僧偈惋深現佛
B34n0193_p0672b19║鐙圓玉借蓮花頂金添貝葉編獨棲成水觀小坐息塵緣何處
B34n0193_p0672b20║生公石殘更又管絃
B34n0193_p0673a01║游天池山得遙字
B34n0193_p0673a02║蕭瑟泓渟勝轉饒華池一鏡隱岧嶤青蓮色借青山近玉乳寒
B34n0193_p0673a03║分玉洞遙樹底流雲停客榼竹間凉思滿僧寮但容陶令無妨
B34n0193_p0673a04║酒入社藍輿可待招
B34n0193_p0673a05║陪臨川公遊天池高啟
B34n0193_p0673a06║騎馬尋幽度嶺遲老僧不識使君誰門開紅葉林間寺泉浸青
B34n0193_p0673a07║山石上池殘果已𭣣猿食少枯松欲折鶴巢危壁間不用題名
B34n0193_p0673a08║字無限蒼苔沒舊碑
B34n0193_p0673a09║題天池竹吳子孝
B34n0193_p0673a10║竹踈漏雲色泉細落嵐霏日暮不歸去山風吹客衣
B34n0193_p0673a11║游天池寺
B34n0193_p0673a12║十年不到天池寺湛碧深寒山上頭行繞長松樵徑險坐聞新
B34n0193_p0673a13║鳥佛堂幽排空蘿壁可千丈洗露蓮峯知幾秋雙屐欲依清淨
B34n0193_p0673a14║境閑攀崖石看雲流
B34n0193_p0673a15║天池寺二首
B34n0193_p0673a16║山罅清泉不斷流石如虎豹滿林丘玅香杳杳來僧院翠竹蒼
B34n0193_p0673a17║松暮靄浮
B34n0193_p0673a18║夕陽箕踞蔭長松松下深池紺色濃奇石萬株山鳥囀僧齋纔
B34n0193_p0673a19║罷恰聞鐘
B34n0193_p0673a20║夜宿天池山燕巢張本
B34n0193_p0673b01║紫壑浮雲轉𮯱峯皓月躋徑分蕙草曲簷墮橘枝低山悄騰蒼
B34n0193_p0673b02║鼠天寒噭碧雞誰知鴻遠舉不及燕早棲
B34n0193_p0673b03║雨阻天池寺
B34n0193_p0673b04║花雨萬重色寧無稽逸情泉聞百竇出雲看數峯生佛子宣蓮
B34n0193_p0673b05║偈山童指藥名黃精一飽臥天半壑風清
B34n0193_p0673b06║天池山毛中丞書院作（此谷中唯一鴉一鵲而已更無別鳥翔集亦禪教之一異也）
B34n0193_p0673b07║瓴然佛國空山裏紆麓層林無鳥羣屋上峯欹欲墮石門前池
B34n0193_p0673b08║湧倒山雲房櫳盡是烟霞氣中舄元多草木紋豈謂太虗常𡨜
B34n0193_p0673b09║寞峯頭時有玉簫聞
B34n0193_p0673b10║臘日同崔君俟修楊君汝和自支硎石門越龍池諸山至天
B34n0193_p0673b11║池佛國聊紓野況俟修精誠學道有出世志末句因及之
B34n0193_p0673b12║裂地氷霜將歲闌茅齋此日臥袁安勝遊自結龍驤侶峻陟能
B34n0193_p0673b13║㤀鳥道難淹轡亂山黃葉晚濡毫古寺白雲寒翱翔天外翛然
B34n0193_p0673b14║意安得同君生羽翰
B34n0193_p0673b15║宿天池燕巢陸嘉觀
B34n0193_p0673b16║落日孤尊至空山一磬傳巢棲人似燕峯吐石成蓮月魄寒生
B34n0193_p0673b17║地池光淨入天從來稱慶世住此定長年
B34n0193_p0673b18║雨後游天池王衡
B34n0193_p0673b19║嶂影周遭合池光宛自通壁飛千道雨谷受四山風引水香厨
B34n0193_p0673b20║裏分泉靜缽中蓮花青可摘望望色成空
B34n0193_p0674a01║天池寺得清宇馮時可
B34n0193_p0674a02║秋郊堪寓目到寺趁新晴地僻間雲宿山高𠁊氣迎蟬聲嘶桺
B34n0193_p0674a03║𢚩鶴夢入松清最喜逢嘉客相攜說化城
B34n0193_p0674a04║遊天池山山有毛中丞墓
B34n0193_p0674a05║琳宮寂寂倚雲根檻外諸峯伏不奔碧玉一[泓-ㄙ+口]涵佛日蓮花雙
B34n0193_p0674a06║瓣落天門禪鐙樹隱光難落香象陰霾色易昏聞說中丞遺骨
B34n0193_p0674a07║在啼鶯還似欲招魂
B34n0193_p0674a08║遊天池廢寺有感楊士修
B34n0193_p0674a09║入山雙石龕相對立山麓中各有佛身離披伴枯髑竆搜歷荒
B34n0193_p0674a10║徑知有舊禪屋松杉裏榛茅殿剎類空谷古佛霜風侵莓苔作
B34n0193_p0674a11║紈穀侍衛儼然列太抵似顰蹙經歷三四門陰風何慘肅唧唧
B34n0193_p0674a12║如有人深藏噉酒肉始悔薄暮游將無蟄蚖蝮天龍寂無靈世
B34n0193_p0674a13║事多翻覆君不見驪山工作未曾完野火延燒鬼夜哭又不見
B34n0193_p0674a14║老瞞疑塚七十二銅雀臺傾走麋鹿
B34n0193_p0674a15║點絳唇（天池）陳繼儒
B34n0193_p0674a16║鐘鼓沉沉寺門落葉歸僧獨晚鴉初宿影亂墻頭竹長嘯峯前
B34n0193_p0674a17║清籟飛空谷松如沐炊煙斷續杯底秋山綠
B34n0193_p0674a18║華山作釋通潤
B34n0193_p0674a19║▆蒼自疊疊長夏多躋攀小坐石復石遠尋山更山晴空樹光
B34n0193_p0674a20║合曲徑藤花間山禽知我意隨處鳴關關
B34n0193_p0674b01║華山阻雨
B34n0193_p0674b02║山雨久不歇體疲筋骨酸支藤立檻外直視雲無端花草色轉
B34n0193_p0674b03║傲風泉聲倍寒幾時露微月徙倚石邊看
B34n0193_p0674b04║過華山
B34n0193_p0674b05║晴日初生鳥弄音盤溪折磴遠相尋孤峯突出蓮華瓣萬木圍
B34n0193_p0674b06║成師子林說法不輸支遁口開田亦費仰山心慙余白首無能
B34n0193_p0674b07║事相對梅花醉益深
B34n0193_p0674b08║蓮子峯
B34n0193_p0674b09║石女尚生兒石蓮可無子試問花鬚人其誰徃來此
B34n0193_p0674b10║講堂
B34n0193_p0674b11║雲為玄度身月作支公面各各不相知堂中日相見
B34n0193_p0674b12║蓮葉池
B34n0193_p0674b13║冬霜葉不枯春水葉不長每到月明時銅瓶汲雲響
B34n0193_p0674b14║小石梁
B34n0193_p0674b15║纍纍石梁石石石皆可語所喜不點頭點即棒殺汝
B34n0193_p0674b16║洗心泉
B34n0193_p0674b17║山靜無雜喧水喧愈覺靜留客暫時聽耳門不奔競
B34n0193_p0674b18║天池林景暘
B34n0193_p0674b19║一泓浮玉翠微開鳥語青蘿報客來絕壁千尋多古色小松三
B34n0193_p0674b20║尺盡新栽鍊魔僧去留塵榻洗缽泉枯長石苔二月春風茶事
B34n0193_p0675a01║好相期直欲上崔嵬
B34n0193_p0675a02║入天池山寺馬之駿
B34n0193_p0675a03║既踐山中峯乃造峯陰池空陂翳落葉微溜潛以滋稠巒互向
B34n0193_p0675a04║背怪石爭厜㕒幽意見千古蒼波無四時其陽富琅玕厥產宜
B34n0193_p0675a05║槍旗屓屭沉代年徃徃苔蘚欺樵柯響蒼紅鬼大添琉璃巔峯
B34n0193_p0675a06║名蓮花佛理或在茲
B34n0193_p0675a07║三月三日同大宗姪自何山入天池修禊因叅無極上人蓮
B34n0193_p0675a08║社孫七政
B34n0193_p0675a09║弭棹尋芳去遂令仙路深幾重春嶂盡隨磬入東林潭影浸空
B34n0193_p0675a10║剎松風和梵音臨流無用祓蓮沼即來心
B34n0193_p0675a11║三月三日自何山修禊天池禪院
B34n0193_p0675a12║鸎聲送盡幾重山知入桃源不願還春壑度人芳樹杪石梁題
B34n0193_p0675a13║句白雲間
B34n0193_p0675a14║松門石壁但流霞禊日偏宜慧遠家澗底浮觴皆逆水林中結
B34n0193_p0675a15║佩盡空花
B34n0193_p0675a16║僧復花山故剎王𢖍
B34n0193_p0675a17║不改青山色還安白石禪空林原古剎僧臘始今年雞犬桃花
B34n0193_p0675a18║外香鐙竹樹邊重來荒徑合幡影導君前
B34n0193_p0675a19║蓮花峯釋智舷
B34n0193_p0675a20║長林盡處水溶溶萬仞青標一片峯回首但看雲外影天風吹
B34n0193_p0675b01║出玉芙蓉
B34n0193_p0675b02║雨後游華山周治
B34n0193_p0675b03║捨舟易輕輿自識春山路木杪行一身踰險如鳥赴隔峯雨歇
B34n0193_p0675b04║初晴色改衣屨泉聲辨遠尋花氣恰幽素嵌巖安半屋牕戶亦
B34n0193_p0675b05║微具獨棲有老人相見絀禮數因尋蓮華峯奇詭果天趣下寺
B34n0193_p0675b06║磬已遲尚與樵歌遇心目庶不襍隨意成妙悟
B34n0193_p0675b07║雪浮上人結精閣華山顏曰山舫余來登眺山雲波湧竹柏
B34n0193_p0675b08║搖漾便如坐春水船中因題其壁兼贈上人楊士修
B34n0193_p0675b09║拾級上精閣逶迤入閒房積石似可語几案多琳瑯雲根疊微
B34n0193_p0675b10║浪簾影搖山光雖無槳與楫身如坐輕航衲子道門秀胸中有
B34n0193_p0675b11║文章古老愛神駿後賢駕風檣前蹤如可繼妙契非所量
B34n0193_p0675b12║香陰
B34n0193_p0675b13║山中多藥苗徃徃發香氣不知採藥人曾齅此香未
B34n0193_p0675b14║法雲窩
B34n0193_p0675b15║辨祛鐵石心住此剎那際直作毘盧師莫戀法雲地
B34n0193_p0675b16║鳥道
B34n0193_p0675b17║飛鳥日行空無人見其跡姑留鳥道名指點尋山客
B34n0193_p0675b18║初夏
B34n0193_p0675b19║黃茅屋子蓮華峯屋邊梧竹青蒙茸早眠晏起不經意夜半月
B34n0193_p0675b20║明催打鐘
B34n0193_p0676a01║蓮花峯別白民
B34n0193_p0676a02║一瓢已掛兩三年秋水平平好放船白日青山有盟主不妨重
B34n0193_p0676a03║結再來緣
B34n0193_p0676a04║蓮花峯釋慧浸
B34n0193_p0676a05║何來高木囀鳴鴉峯下天開釋子家月挂芙蓉垂薜荔風生石
B34n0193_p0676a06║磴倚蓮花支公白馬名留磵老子青牛跡是窪我亦三生如有
B34n0193_p0676a07║願十年於此展袈裟
B34n0193_p0676a08║聞諸名公恢復花山有感賦此二首
B34n0193_p0676a09║名巒重復見霞標結搆層層儘有條練土高栽天目樹鑿池遙
B34n0193_p0676a10║接太湖潮塲中未𥪡猊師座竹㡳先開雲水寮巖穴固多龍象
B34n0193_p0676a11║跡翻然到此不須招
B34n0193_p0676a12║均是林中嵇阮流為憐古剎執牙籌鼉鐘堅鑄千斤鐵龍藏高
B34n0193_p0676a13║懸百尺樓豈易得如歸趙璧已知焚却濟河舟而今僧行尤當
B34n0193_p0676a14║密先佛僧教摩爾頭
B34n0193_p0676a15║華山寺
B34n0193_p0676a16║人向春山入雲從鳥道生即看塵外境長揖世間情亂木依危
B34n0193_p0676a17║石孤峯隱化城翻思支遯錫可得再來鳴
B34n0193_p0676a18║華山閱藏主
B34n0193_p0676a19║何處開龍藏支公舊㕍堂蒼山橫樹杪踈磬發雲傍氣𠁊高松
B34n0193_p0676a20║色花明古鑑光世途雖屈曲一坐可相忘
B34n0193_p0676b01║十四夜月出皎甚集華山殿前分賦釋明河
B34n0193_p0676b02║秋凉初未約月色偶相延澹至語妨靜交如茶耐煎身心同近
B34n0193_p0676b03║佛木石各藏天明日過橋別山邊望水邊
B34n0193_p0676b04║戊寅春開社花山為眾說華嚴別行鈔解制偶出四韻
B34n0193_p0676b05║石起層松上春消一帙中無言堪自了借說與人同共對高空
B34n0193_p0676b06║月長吟下載風偶然聞寉唳昨夜夢支公
B34n0193_p0676b07║范成大
B34n0193_p0676b08║訪舊光陰二十年殘僧相對兩依然木蘭已老無花發石竹依
B34n0193_p0676b09║前有麝眠萬戶直須龜手藥一龕何用買山錢從今半座須分
B34n0193_p0676b10║我共說昏昏一覺禪
B34n0193_p0676b11║題天平壽老方丈
B34n0193_p0676b12║壽老於半山石壁之中得泉眼如筯清泉如一線涓涓而出
B34n0193_p0676b13║大旱不增减欲為余作小菴以煉丹云
B34n0193_p0676b14║二十三年再入山此山與我有前緣時人不用憐衰病天與丹
B34n0193_p0676b15║房一線泉
B34n0193_p0676b16║送壽老徃雲間行化
B34n0193_p0676b17║天平船子過華亭舍衛城中次第行留取缽盂歸院洗東巖新
B34n0193_p0676b18║出一泉清
B34n0193_p0676b19║遊天平（次韻寧熙中上人如蘓紀游十首之第六首）陶宗儀
B34n0193_p0676b20║樹木沉沉翠作堆瘦笻緩步首頻回天平山水真佳矣文正祠
B34n0193_p0677a01║堂亦壯哉碧落高寒超下界白雲清暖隔浮埃長懷徃事成悽
B34n0193_p0677a02║斷為讀碑剔蘚苔
B34n0193_p0677a03║自一雲至天平登白雲泉亭晚興皇甫涍
B34n0193_p0677a04║鐘聲緬廻䇿秀色餘西岑微徑不知處白雲長自深松風散花
B34n0193_p0677a05║雨溪牖搖峯陰獨夜泉亭月寥寥期此心
B34n0193_p0677a06║憩中峯登天平寺
B34n0193_p0677a07║西林翠微盡行向石梁過洞榭扶香靄春泉洗綠蘿觀心遠公
B34n0193_p0677a08║義遇客楚人歌莫覔桃源去雲峯此地多
B34n0193_p0677a09║天平山飲廢寺還謁范祠作得名字王世貞
B34n0193_p0677a10║千級穿蘿望漸平萬峯擁笏坐相迎秋空月並蟾蜍吐（有萬笏林蟾蜍
B34n0193_p0677a11║石）夜壑風疑虎豹驚荒艸不傳蘭若跡古松猶識范祠名自憐
B34n0193_p0677a12║長誦先憂語拄頰看山盡此生
B34n0193_p0677a13║秋日再遊天平釋通潤
B34n0193_p0677a14║向來搜討白雲巔已過清秋二十年老壁歷看猶徤在眾山相
B34n0193_p0677a15║見益蒼然竹枝裊裊蕭梁寺禾忝離離古墓田最是夕陽無限
B34n0193_p0677a16║意化人樓閣映殘烟
B34n0193_p0677a17║送圭復菴還天平寺釋來復
B34n0193_p0677a18║白雲泉上遠公菴我昔棲禪借一龕夜壑松濤寒作雨春林花
B34n0193_p0677a19║霧濕浮嵐龍門客賦詩成軸虎阜僧來頌有函楚些難回南麓
B34n0193_p0677a20║定蒲團詩與話同叅
B34n0193_p0677b01║江左多年不得書范公祠下徃來踈義田無恙徴科後梵剎重
B34n0193_p0677b02║新刼燒餘大擁芋爐寒榻靜水添蓮漏夜堂虗袈裟曾習西方
B34n0193_p0677b03║觀幾聽晨齋報木魚
B34n0193_p0677b04║天平謁范公祠陳基
B34n0193_p0677b05║古木蒼藤開寺門清泉白石駐華軒丹青不改天平廟閥閱猶
B34n0193_p0677b06║知慶曆尊四面峯巒旗鼓列一村桑柘子孫蕃皇皇卷服餘生
B34n0193_p0677b07║氣再拜令人媿後昆
B34n0193_p0677b08║春日過天平口占姚廣孝
B34n0193_p0677b09║樂游那厭去程賒穩穩藍輿勝小車烟柳青邊疑野店露桃紅
B34n0193_p0677b10║處是山家澗分燕尾泉來細嶺轉羊膓路入斜趣既有餘吟亦
B34n0193_p0677b11║就此行應不負韶華
B34n0193_p0677b12║次韻荅天平復菴師二首
B34n0193_p0677b13║清晨荷笠出江城乘興來叅再待晴雲起東山藏剎影水流西
B34n0193_p0677b14║澗帶鐘聲茶燒活大甞新味詩寄長箋寫舊情便欲泉頭分半
B34n0193_p0677b15║榻相依談笑盡餘生
B34n0193_p0677b16║獨客燕山近薊州隨身瓶錫數年留昨朝過魯非無樂今日還
B34n0193_p0677b17║吳却有愁屋老郊園蛙產竈牕寒風雨鼠侵裘故交猶得師存
B34n0193_p0677b18║爱握手歡呼慰白頭
B34n0193_p0677b19║寄龍門琦元璞兼東白雲士瞻方丈釋來復
B34n0193_p0677b20║我昔巢松茂苑東白雲清賞此心同蕉芭綠徧題春雨薝蔔香
B34n0193_p0678a01║傳弄晚風亂後溪山誰作主愁來江海總成翁相思欲借峯頭
B34n0193_p0678a02║寉鶴騎向龍門問遠公
B34n0193_p0678a03║白雲寺錢藻
B34n0193_p0678a04║小港通行三十里亂花深淺到山西誰知絕境無間地還有幽
B34n0193_p0678a05║人向此棲簷上泉聲龍虎動階前林影日星低高僧不放白雲
B34n0193_p0678a06║出欲構層巒與閣齊
B34n0193_p0678a07║袁桷
B34n0193_p0678a08║青鞵高挂天平壁遙指雲門三兩峯禪榻已容黃葉覆詩瓢從
B34n0193_p0678a09║杷綠苔封曉風殘月千村艣細雨疎烟隔水舂我向京師宜老
B34n0193_p0678a10║盡吳山清淺越山濃
B34n0193_p0678a11║倪瓚
B34n0193_p0678a12║龍門秋月影茶室白雲泉不與世人賞瑤草自年年復有天池
B34n0193_p0678a13║水松風舞淪漣何當躡飛鳧一採池中蓮
B34n0193_p0678a14║天平寺范惟一
B34n0193_p0678a15║雄殿雖蕪廢香臺尚欝蒼諸天空色相何處問津梁但展三田
B34n0193_p0678a16║素寧須九邑光冥冥無上義恍忽覲虛王
B34n0193_p0678a17║登天平山訪圭禪師姚廣孝
B34n0193_p0678a18║遠歸吳下寺重上白雲泉勝地游非偶名山到是緣僧行晴雪
B34n0193_p0678a19║裏虎嘯夕陽邊開士情何厚茶餘話昔年
B34n0193_p0678a20║寄天平復菴
B34n0193_p0678b01║不到天平二十秋老禪宜是雪盈頭白雲泉上青松下惆悵年
B34n0193_p0678b02║來幾夢游
B34n0193_p0678b03║夏日游天平山白雲寺二十韻
B34n0193_p0678b04║地靈山勝絕觸熱試幽探斗近龍門險巖深虎穴嵌懸厓藤絡
B34n0193_p0678b05║石波靜竹臨潭谷響風前澗巒光雨後嵐松鶱華蓋麗泉出白
B34n0193_p0678b06║雲甘夏實知青李冬枯識老柟蟒窺嵁匿鼆鸇摶草栖䳺摻徑
B34n0193_p0678b07║猱行疾遮塗蟻闘酣岫伸眉細細苔布髮𣯶𣯶沼旭疑盤沐湖
B34n0193_p0678b08║天訝鏡涵歸樵乃佩斧游子每停驂一澗分高下雙峯自北南
B34n0193_p0678b09║煌煌忠烈廟𡨜𡨜遠公菴桂聚香為室蘿縈翠作龕函文殊貝
B34n0193_p0678b10║葉庭蕚異優曇剎影晴標遠鐘聲夕度韽東西廊兩兩前後眾
B34n0193_p0678b11║三三法自齋餘說禪從浴罷參歷奇寧有倦玩勝已成躭便欲
B34n0193_p0678b12║攜瓶錫相依詎不堪
B34n0193_p0678b13║（附）游支硎天平記吳中彥
B34n0193_p0678b14║丁卬季春與程文若程公鼎登支硎吳地記云支公嘗隱此
B34n0193_p0678b15║山故名支硎硎平石也此山去城十餘里清麗可嘉翠色侵
B34n0193_p0678b16║人衣袂大約都濃松肥竹從曲逕至大士殿燒香士女紛錯
B34n0193_p0678b17║如雲更進里許為香雲榭是趙凡夫隱居山中趙氏祖塋在
B34n0193_p0678b18║焉前有蟠松一株雖未甚喬聳而虬曲如龍寒泉一泒流珠
B34n0193_p0678b19║噴雪極為可觀中有立石凡夫篆題曰墨浪石門亦不甚大
B34n0193_p0678b20║但兩石突起如門下臨絕壑支公馬蹟僅見石上有黃色一
B34n0193_p0679a01║帶豈因神駿一語而好事者因附會其說耶踰嶺里許至天
B34n0193_p0679a02║平范公園在天平山麓入門有池池有宛轉橋三四曲折以
B34n0193_p0679a03║石為之池盡折而左為露香亭直上即天平山足有廊軒樓
B34n0193_p0679a04║榭高低掩映無地無梅惜已綠葉成陰不復霏霏香雪時耳
B34n0193_p0679a05║山半有亭亭側白雲泉泠泠湛碧為吳中第一水山上多奇
B34n0193_p0679a06║石倚者欹者攫而前者却而後者銳起者橫撲者高至五丈
B34n0193_p0679a07║者為龍門兩崖峭壁僅通一線游人側身而上為中白雲再
B34n0193_p0679a08║陟其巔為上白雲有卓筆峯照湖鏡云
B34n0193_p0679a09║一雲山徐墓次壁間韻林景暘
B34n0193_p0679a10║我從天池來迤邐度雙嶺高林棲湖雲陟入清凉境飄風颯颯
B34n0193_p0679a11║來落葉覆眢井鳥語墓門幽佛香蓮漏永老僧話昔游十載一
B34n0193_p0679a12║俄頃客子去來身譬彼浮雲影稚慕脫樊籠斯志苦不猛芝艸
B34n0193_p0679a13║帶煙秀石花含露冷誰云黃壤人而知白日景河山自古今俯
B34n0193_p0679a14║仰真堪省
B34n0193_p0679a15║一雲寺王寵
B34n0193_p0679a16║古寺𠊓修篁𤫩瓏谷韻長空青搖水殿虛白閟雲房嵐氣山椒
B34n0193_p0679a17║潤苔花石筍蒼坐躭清淨樂身世益茫茫
B34n0193_p0679a18║龍宮已灰刼檀樾自垂榮合沓山形抱𤫩瓏石筍生流鶯穿葉
B34n0193_p0679a19║語老寉護巢鳴把酒松門坐林泉無限情
B34n0193_p0679a20║宿箭闕釋洪恩
B34n0193_p0679b01║臺榭參差出萬松海門初日上高舂石穿乍可緣飛騎箭闕齊
B34n0193_p0679b02║諧事祖龍丰嶺雲生空翠合滿林花散曙煙封因貪隔岸湖光
B34n0193_p0679b03║秀行盡春山七十峯
B34n0193_p0679b04║宿仙泉寺王禹偁
B34n0193_p0679b05║祭廟迴來畧問禪蘚墻莎徑碧山前風疏遠磬秋開講水響盤
B34n0193_p0679b06║車夜救田藍綬有香花菡蓞竹牕無寐月嬋娟自慙政拙貽枯
B34n0193_p0679b07║旱忍臥松陰潄石泉
B34n0193_p0679b08║寄題陽山澄照寺吳寬
B34n0193_p0679b09║令威稟仙骨化鶴去遼東傳聞有遺井乃在青山中山深艸木
B34n0193_p0679b10║盛苔徑誰能竆爰有釋氏子於此構蓮宮殿閣頗雄傑林杪見
B34n0193_p0679b11║青紅高厓石色古小洞雲氣通神龍室其地上下雨兼風歲時
B34n0193_p0679b12║郡長吏祈禱屢年豐我昔過東麓落日明丹楓所恨足力弱徒
B34n0193_p0679b13║然望巃嵸何時躡其巔歷覽無忽忽回頭發長嘆深媿南飛鴻
B34n0193_p0679b14║陽山南崖文殊寺王叔承
B34n0193_p0679b15║捫崖探佛寺震蕩野猿猜怪石攢空駐飛軒綴壁開濤聲松漾
B34n0193_p0679b16║壑雨色桂籠臺金栗吹花日青師坐月來
B34n0193_p0679b17║欲別子循登大石雲泉菴皇甫涍
B34n0193_p0679b18║惜別向何處山龕到竹林以予獨徃意憐爾倦游心石壁龍殘
B34n0193_p0679b19║葉蘿軒下下陰清溪一回首惆悵白雲深
B34n0193_p0679b20║秋日同周叔宗母舅游大石山雲泉菴復登陽山箭闕二首
B34n0193_p0680a01║顧大典
B34n0193_p0680a02║杖策事幽討煙霞引與長寺疑山作障巖控石為梁竹靄連雲
B34n0193_p0680a03║密松濤挾雨狂周顒方佞佛趺坐對支郎
B34n0193_p0680a04║地逈僧寮肅山延鳥道長層巒朝引眺孤閣夜焚香石壁流雲
B34n0193_p0680a05║翠秋花殢雨黃千年懷覇蹟秦代是餘杭（一名秦餘杭始皇曾射於此）
B34n0193_p0680a06║過保聖寺高啟
B34n0193_p0680a07║隔江寒霧隱樓臺遠逐鐘聲放舸來亂後不知僧已去幾堆黃
B34n0193_p0680a08║葉寺門開
B34n0193_p0680a09║題明月寺釋真可
B34n0193_p0680a10║虗無萬象本玄遠精神門杜門而㧞本進德何所據哀哉無事
B34n0193_p0680a11║界墮落難出去死水不藏龍藏龍須活水譬如一枝花春光寧
B34n0193_p0680a12║有際此言固雖澹味之頗有理
B34n0193_p0680a13║昭明寺陳基
B34n0193_p0680a14║山居有餘樂縱游良不孤生多濟勝具豈辭足力劬處處青蓮
B34n0193_p0680a15║座人人僧寶珠雨花無宿蒂玉樹盡新株勞生局形跡矯首漫
B34n0193_p0680a16║踟躕
B34n0193_p0680a17║宿大石寺山樓王叔承
B34n0193_p0680a18║斷暉時照螟曲徑俯雲投石作空青寺林藏掩靄樓傳花杯影
B34n0193_p0680a19║細聽竹夢魂幽可道僧龕結羣峯駐此丘
B34n0193_p0680a20║宿天宮寺陸容
B34n0193_p0680b01║閒游三日滯天宮窘步西亝雨又風睡起牀頭書帙亂興來墻
B34n0193_p0680b02║角酒瓶空冥濛野色迎寒碧狼藉春痕弔落紅別後只應如杜
B34n0193_p0680b03║老袈裟棋局念旻公
B34n0193_p0680b04║再至和前韻
B34n0193_p0680b05║此度停橈入梵宮橘花香氣坐薰風間心頗為江山奪實理元
B34n0193_p0680b06║非夢幻空雲隱小牕禪榻靜日斜深殿佛鐙紅留題欲和鴻泥
B34n0193_p0680b07║句誰復才情似長公
B34n0193_p0680b08║題祥符寺聶大年
B34n0193_p0680b09║具區千頃淨澄澄路入招提最上層湖上近聞新創寺山中應
B34n0193_p0680b10║是再來僧四簷花雨紛如雪萬壑松風冷似冰莫惜瓜茶留信
B34n0193_p0680b11║宿鐵檠相伴讀書鐙
B34n0193_p0680b12║彷彿南屏十里松經過還識舊行蹤湖光浴日金干頃山色凝
B34n0193_p0680b13║煙翠靄重猿下飲泉還獻果僧來乞食自鳴鐘山花也認曾游
B34n0193_p0680b14║客背倚寒巖笑病容
B34n0193_p0680b15║支遁菴沈周
B34n0193_p0680b16║千載支郎此說經寒泉幽澗尚縱橫鶯花浪示春聲色水月猶
B34n0193_p0680b17║通佛性情嵌石半龕苔寄跡空亭一個寉留名許詢同化無同
B34n0193_p0680b18║調只有溪山照眼清
B34n0193_p0680b19║送僧還文殊菴劉昌
B34n0193_p0680b20║袈裟何地更相逢一錫東來隔萬峯松偃舊牕僧臘久花薰晴
B34n0193_p0681a01║殿佛香濃空山晚呌巢雲寉古洞春藏化雨龍定起有詩還自
B34n0193_p0681a02║寫下方驚起夜深鐘
B34n0193_p0681a03║題金山菴蔡羽
B34n0193_p0681a04║西寺躡雲去東林觸雨來峰前青樹合橋口碧流迴香飯松花
B34n0193_p0681a05║早巖房竹葉開磵霞隨屐起飛去護山杯
B34n0193_p0681a06║金山寺王寵
B34n0193_p0681a07║山雨踈踈點藤花滿寺門天香破畫室靈影湛清尊磴接丹臺
B34n0193_p0681a08║古碑殘綠字存可憐春草意早晚遲王孫
B34n0193_p0681a09║過順心菴宋應辰
B34n0193_p0681a10║聽法依蘭若行吟伴鶴群松聲渾似雨山氣以成雲梵響隨鐘
B34n0193_p0681a11║度天香隔屋聞老僧門不出果熟與猿分
B34n0193_p0681a12║題雲泉菴文震孟
B34n0193_p0681a13║禪關窈窕鏁烟霞時有松風漱齒牙翠蓋亭亭懸帝網清陰籍
B34n0193_p0681a14║籍徧恒沙濤聲挾籟偏隨枕香粉沾衣是雨花𦮠苑于今成鹿
B34n0193_p0681a15║苑何妨竟日演三車
B34n0193_p0681a16║翠微菴釋明誠
B34n0193_p0681a17║蓮花開白社松子結青陰日落山光淨人同桺色沉空濛物外
B34n0193_p0681a18║眼寂歷定中心鐘磬天台路迢迢深未深
B34n0193_p0681a19║歸菴
B34n0193_p0681a20║白雲催我返蓬廬空缽為囊步作車漱石枕流塵不到貝多經
B34n0193_p0681b01║是絕交書
B34n0193_p0681b02║菴居
B34n0193_p0681b03║斷煙微雨曉陰陰積翠重重石路深鐘磬和音交谷口松杉倒
B34n0193_p0681b04║影入池心明時有地容揮麈濁世何人肯布金應是懶融蹤蹟
B34n0193_p0681b05║在獻花麋鹿得相尋
B34n0193_p0681b06║遊玅明菴沈周
B34n0193_p0681b07║早霧未消迷過湖妙明春日步堪迂門懸斷岸溪橋接水限比
B34n0193_p0681b08║隣野寺孤侍者鳴琴動春鳥長年引席候風鳥偶然此集真鴻
B34n0193_p0681b09║跡乘興還留水墨圖
B34n0193_p0681b10║晚歸橫山釋明誠
B34n0193_p0681b11║歸路橫塘上空江日已斜徃來帆動影高下浪衝花廢寺僧何
B34n0193_p0681b12║在（采雲裏有般若寺）荒臺艸盡遮自投蓮社後誰謂我無家
B34n0193_p0681b13║蓬軒為吳僧元𧨏賦張翥
B34n0193_p0681b14║縛竹作禪宇小於江上舟樹聲疑疊浪月影似中流興寄江湖
B34n0193_p0681b15║遠身同世界浮懷師燕坐處吾道在滄洲
B34n0193_p0681b16║靜寄軒為吳僧一元賦
B34n0193_p0681b17║羣動𡨜寥外一軒蕭灑中山林亦長物身世本虛空清磬花龕
B34n0193_p0681b18║日孤燈竹榻風不曾離寓所惟有主人公
B34n0193_p0681b19║清勝軒為姑蘇潤上人作丁鶴年
B34n0193_p0681b20║繞屋松杉手自栽重陰長日護蒼苔一溪窈窕花間入三徑參
B34n0193_p0682a01║差竹下開夜半霜鐘寧假筵秋深月鏡本無臺主人密起焚香
B34n0193_p0682a02║坐何處扁舟棹雪來
B34n0193_p0682a03║些子景為平江韞上人作
B34n0193_p0682a04║尺樹盆池曲檻前老禪清興儗林泉氣吞渤海波盈掬勢壓崆
B34n0193_p0682a05║峒石一拳彷彿烟霞生隙地分明日月在壺天旁人莫訜胷襟
B34n0193_p0682a06║隘毫髮從來立大千
B34n0193_p0682a07║半村為姑蘓倍立菴禪師作
B34n0193_p0682a08║菴居背郭稱踈慵道韻清孤野趣濃花徑縈迴通小市竹牕窈
B34n0193_p0682a09║窕納遙峯五更風遞嚴城角半夜雪清古寺鐘昨日隣翁告東
B34n0193_p0682a10║作四郊春雨起降龍
B34n0193_p0682a11║題方厓師聽秋軒高啟
B34n0193_p0682a12║西澗獨趺處凉飈度虗閣秋從夜深來流音滿林壑初鳴忽澎
B34n0193_p0682a13║湃稍定還蕭索月下暗禽翻牕間危葉落上人習靜定談籟笑
B34n0193_p0682a14║南郭喧𡨜両無聞星河在寥廓
B34n0193_p0682a15║題姑蘇南道者菴陳造
B34n0193_p0682a16║城南路長勤徃返迎送何由貸吾嬾向來紅葉撲吟袍重到綠
B34n0193_p0682a17║秧圍望眼有人閱世風前蓬年年客我此庵中問津莫問庵中
B34n0193_p0682a18║翁貝葉結伴渠陽聾
B34n0193_p0682a19║衍上人蕭然亝徐賁
B34n0193_p0682a20║高林灑繁露間亝自翛然俄聞一葉墜應我琴中絃野水寒欲
B34n0193_p0682b01║淺遙岑秋更妍清晨理梵罷牕扉靄餘烟
B34n0193_p0682b02║贈杲兄旅泊齋釋慧浸
B34n0193_p0682b03║此齋堪旅泊咫尺絕紛華野色餘干頃人烟自幾家身將齊槁
B34n0193_p0682b04║木衣不綴繁花白日還高枕青山入夢斜
B34n0193_p0682b05║煙雨堆為東吳慈上人賦釋來復
B34n0193_p0682b06║微茫竟日混晨晡寒入袈裟島嶼孤螟色半空迷雁鶩秋聲一
B34n0193_p0682b07║片落菰蒲浮沉已悟漚生滅渾沌寧知世有無定起忽看東海
B34n0193_p0682b08║白天雞啼曉浴金烏
B34n0193_p0682b09║春日同彭孔加諸君泛太湖入花山寺因訪蔡山人
B34n0193_p0682b10║張鳳翼
B34n0193_p0682b11║晴日乘舟春賞新太湖春色倍憐人波疑瀛海俱浮嶠花作秦
B34n0193_p0682b12║源好問津谷響和歌元自荅林香送酒不辭頻群公更有烟霞
B34n0193_p0682b13║思餘興還期訪隱淪
B34n0193_p0682b14║聲遠吳山閉關陸嘉觀
B34n0193_p0682b15║君別不能攀蕭然遠閉關眼前長定水身外只空山亦有雲來
B34n0193_p0682b16║去殊無客往還焚香趺坐處日對老僧閒
B34n0193_p0682b17║寓山寺有感兼懷蔣公鳴
B34n0193_p0682b18║入林習禪定閉戶隔塵囂相以觀空滅心因忍辱調池空明月
B34n0193_p0682b19║夜山幻白雲朝
B34n0193_p0682b20║宴坐依雙樹還探不二門上乘寧有漏真諦竟無言水想漫看
B34n0193_p0683a01║鹿風鳴始聽猿遙知三徑裏也作五通尊
B34n0193_p0683a02║游西菴沈周
B34n0193_p0683a03║尋僧雖愛茗盃清也要提攜有酒罌野色迎人過橋去春風吹
B34n0193_p0683a04║面傍花行般游欲及牛羊晚喜悅還隨鳥雀晴白髮老翁身健
B34n0193_p0683a05║在不憂無地度餘生
B34n0193_p0683a06║放生池上晚坐
B34n0193_p0683a07║風來水面細細月下城角徐徐怪是放生池上有人臨晚𦌘魚
B34n0193_p0683a08║沈一菴山居（次韻寧熈中上人如蘇紀游十首之第八首）陶宗儀
B34n0193_p0683a09║嬾性生憎世累縈功名從此不相能堂成自可同蘭若客至何
B34n0193_p0683a10║妨話葛藤儀宇如如瑤圃月心懷烱烱玉壺氷扁舟早晚相尋
B34n0193_p0683a11║去湖上羣峯取次登
B34n0193_p0683a12║過原明菴訪徐孝甫感昔張鳳翼
B34n0193_p0683a13║一編偕榻學逃禪屈指於今二十年此日憐君隱文豹春風許
B34n0193_p0683a14║我問青蓮本來面目空中觀自在菩提石上緣可奈夕陽催返
B34n0193_p0683a15║棹不禁餘興䥫巖前
B34n0193_p0683a16║月夜游石觜庵王叔承
B34n0193_p0683a17║石角樹輝輝鐙龕宿鳥稀女僧朝月淨仙梵出花㣲自繡觀音
B34n0193_p0683a18║像誰傳罽衲衣悟來空是色天想任非非
B34n0193_p0683a19║寓廣長庵荅王百穀徐應雷
B34n0193_p0683a20║秋來桂花發又見芙蓉新獨往觀秋水相過三主人溪聲皆說
B34n0193_p0683b01║法山色不沾塵摩詰幽棲處慚余非隱淪
B34n0193_p0683b02║丁長孺過訪余避客養痾法水寺中聞而以詩代柬邀之
B34n0193_p0683b03║僦居窮巷負城阿門外徒勞車轍多無地栽松待明月幾時揮
B34n0193_p0683b04║酒共高歌遊禪頓覺窮愁失不病其如塵世何倚榻空齋無一
B34n0193_p0683b05║物秖容師利問維摩
B34n0193_p0683b06║和傳明府祇園春雪陸嘉觀
B34n0193_p0683b07║祇園乘暇一皈依論政談禪兩不違火樹然時春尚冷天花落
B34n0193_p0683b08║處雪兼飛虛明境已離空色清淨心能遣是非正現宰官來度
B34n0193_p0683b09║世豈應常憶故山薇
B34n0193_p0683b10║柬劉明府讀書包山寺范汭
B34n0193_p0683b11║綠綬不難擲赤文應易求安知水空濶祗覺山深幽松影月半
B34n0193_p0683b12║壁橘香秋滿樓誰言耽佛日猶作醉鄉遊
B34n0193_p0683b13║久病禪棲與澄上人對坐上人坐處絕不令客至不得已為
B34n0193_p0683b14║余延韓長公診視徐應雷
B34n0193_p0683b15║長日逃禪日更長雨過祗樹綠陰涼生來最嬾辟支佛暫為維
B34n0193_p0683b16║摩禮藥王
B34n0193_p0683b17║題澄上人蘭若
B34n0193_p0683b18║寺裏蒼然一小山黃鶯聲滿白雲間高僧欲避人間世不為參
B34n0193_p0683b19║禪晝掩關
B34n0193_p0683b20║宿靈巖寺戴叔倫
B34n0193_p0684a01║馬疲盤道峻投宿入招提雨急山溪漲雲迷嶺樹低凉風來殿
B34n0193_p0684a02║角赤日下天西偃腹虛簷外林空鳥恣啼
B34n0193_p0684a03║題靈巖寺白居易
B34n0193_p0684a04║娃宮屧廊尋已傾硯池香徑又欲平二三（月）時但艸綠幾百年來
B34n0193_p0684a05║空月明使君雖老頗多思擕觴領妓處處行今愁古愁入絲竹
B34n0193_p0684a06║一曲凉州無限情直自當時到今日中間歌吹更無聲
B34n0193_p0684a07║秀峯上方李復圭
B34n0193_p0684a08║吳王昔日館娃宮殿閣鱗差軼碧空𡨜𡨜香魂招不得惟餘松
B34n0193_p0684a09║柏韻天風
B34n0193_p0684a10║劉無
B34n0193_p0684a11║曉乘輕舸出江城晚上藍輿却倦行盡日松風響巖谷小牕聽
B34n0193_p0684a12║作亂泉聲
B34n0193_p0684a13║胡珵
B34n0193_p0684a14║攝身下蓬萊放浪雲外跡非無簡畫畏心賞寄泉石亭亭雲間
B34n0193_p0684a15║塔勝地聞自昔梯空上青冥如鳥著兩翼化城出天半寶甃坦
B34n0193_p0684a16║如席環山劃中斷裂地開震澤峩峩東西峯觀闕倚空碧千尋
B34n0193_p0684a17║採香徑劍臥漣漪直當年館娃宮六月避暑夕琴臺延薰風萬
B34n0193_p0684a18║女曳阿錫牛耳爭齊盟鳥喙已薦食百家甬東村記足歸無宅
B34n0193_p0684a19║馬知陵谷變大廈響千舄矧茲風塵際樓臺湧山脊安隱大火
B34n0193_p0684a20║中顯允像教力興予浩刼歎萬法本空寂
B34n0193_p0684b01║詠靈巖寺范仲淹
B34n0193_p0684b02║古來興廢一愁人白髮僧歸掩寺門越相烟波空去雁吳王宮
B34n0193_p0684b03║闕半啼猿春風似舊花猶咲徃事多遺石不言唯有延陵逃遯
B34n0193_p0684b04║去清名高節老乾坤
B34n0193_p0684b05║游靈巖三首周伯琦
B34n0193_p0684b06║吳宮花草久為塵千仞空山嫵黛顰雲閣面湖春渺渺天池浸
B34n0193_p0684b07║石碧𥻘𥻘諸侯互勝猶爭奕三世如來却現身白社楣間留秀
B34n0193_p0684b08║氣清游訪古及芳辰
B34n0193_p0684b09║丹梯百折到松林連抱庭杉歲月深永巷廊虗曾響屧荒岡臺
B34n0193_p0684b10║古不聞琹蛾眉傾國悲生樂麈尾談空後視今山下良田川似
B34n0193_p0684b11║剪一區那得老雲岑
B34n0193_p0684b12║重遊已隔十三春纖綠嬌黃幾度新白髮無情添世態青山有
B34n0193_p0684b13║約待詩人菜花間麥畦摛錦薜荔縈藤樹簇鱗香徑斜陽啼杜
B34n0193_p0684b14║宇迴舟圓月挂城闉
B34n0193_p0684b15║遊靈巖寺韋應物
B34n0193_p0684b16║始入松路永獨忻山寺幽不知臨絕檻乃見西江流吳岫分烟
B34n0193_p0684b17║景楚甸散林丘方悟關塞眇重軫故園愁聞鐘戒歸騎憩澗惜
B34n0193_p0684b18║良游地疎泉谷狹春深草木稠茲焉賞未極清景期杪秋
B34n0193_p0684b19║靈巖寺上方宋無
B34n0193_p0684b20║霸業銷沉煙樹濃吳王臺殿梵王宮屧廊人去土花碧香徑僧
B34n0193_p0685a01║歸秋葉紅颶母射嵒風動地蛟精徙穴霧迷空明朝江郭重回
B34n0193_p0685a02║首寺在翠微蒼靄中
B34n0193_p0685a03║題靈巖寺壁倪瓚
B34n0193_p0685a04║我到靈巖古寺中雲烟樓閣鬱重重今朝醉倒山前石留取綸
B34n0193_p0685a05║巾挂偃松
B34n0193_p0685a06║遊靈巖（次韻寧熙中上人如蘇紀游十首之第五首）陶宗儀
B34n0193_p0685a07║靈巖振起拱諸峯林壑深幽與昔同誰念夫差罷敝後莫逃范
B34n0193_p0685a08║蠡計謀中彈琴石老苔花紫響屧廊空夕照紅里叟不諳亾國
B34n0193_p0685a09║恨至今猶說館娃宮
B34n0193_p0685a10║宿靈巖寺上院白居易
B34n0193_p0685a11║高高白月上青林客去僧歸獨夜深葷血屏除惟對酒歌鐘方
B34n0193_p0685a12║散只留琴更無俗物當人眼但有泉聲洗我心最愛曉亭東望
B34n0193_p0685a13║好太湖烟水綠沉沉
B34n0193_p0685a14║趙嘏
B34n0193_p0685a15║館娃宮畔千年寺水濶雲多客到稀聞說春來更惆悵百花深
B34n0193_p0685a16║處一僧歸
B34n0193_p0685a17║明月溪頭寺蟲聲滿橘洲倚欄香徑晚移石太湖秋樹老雲歸
B34n0193_p0685a18║盡臺荒水更流無人見惆悵獨上最高樓
B34n0193_p0685a19║胡宿
B34n0193_p0685a20║宿枕依鄉館天機陟覺清一聞山鳥語瞥起野麋情峭木搖霜
B34n0193_p0685b01║氣踈泉曳玉聲簡書催俗駕牕日兩竿明
B34n0193_p0685b02║夕鐘初斷海鯨音投宿香園半翠岑氷簟浸牀消客夢水簾澄
B34n0193_p0685b03║月伴僧吟雄風拂袵清凉極珍樹交柯翠翳深一夜漢陰機事
B34n0193_p0685b04║息艸堂虛論破煩襟
B34n0193_p0685b05║靈巖五至堂詩（吳都文粹作聞訥老藥堂榜曰五至賦此）孫覿
B34n0193_p0685b06║老人昔記觀河處白髮蒼顏只如故湛然不與生滅期始信真
B34n0193_p0685b07║心有常住公今忘物兼㤀我坎止流行無不可桑下了無宿戀
B34n0193_p0685b08║壁間一坐九年過振履忽逐秋鴻徃浮杯又趁春湖上一片孤
B34n0193_p0685b09║雲自在飛不落人中去來想
B34n0193_p0685b10║後七年過靈巖再賦二首
B34n0193_p0685b11║猊座諸天繞龍龕百鬼營捫蘿穿窈窕拄策上崢嶸雨送秋聲
B34n0193_p0685b12║入風迎夜氣生䏺肛一鼉吼撇烈兩鳬驚獨詣超神界真游夢
B34n0193_p0685b13║化城㣲吟更有味琢雪開僧清
B34n0193_p0685b14║老衲僧中龍得度佛三界誅𦭘製不借剖竹作如意徵心訊空
B34n0193_p0685b15║王禮足依梵諦住世無三因宿緣有五至百年杞國憂四大偃
B34n0193_p0685b16║師戲應作如是觀浮雲本無蒂
B34n0193_p0685b17║靈巖寺周南老
B34n0193_p0685b18║招提名秀峯昔吳館娃宮繁華頓消滅梵宇俄穹崇禪堂擁深
B34n0193_p0685b19║翠虛閣涵遠空曾來西土僧繪像遺廡東赫靈亦神異徃來咸
B34n0193_p0685b20║信從烱烱大智鐙明光破羣蒙
B34n0193_p0686a01║登靈巖和韻周左丞伯溫饒大參介之楊基
B34n0193_p0686a02║單艫集羣英席窄坐每盍烟橫半掩寺木落全見塔斜流出渠
B34n0193_p0686a03║分曲徑轉溪合村妝妍醜並野話悲笑雜童操吳音聞僧作梵
B34n0193_p0686a04║偈荅霜苔滑難躋露棘朽易拉磴餘螘緣樹扉敞蝸啟闔娛賓
B34n0193_p0686a05║列五豆禮佛過三匝晴崖暝憂雨秋洞寒疑臈牕攀盜果猿簷
B34n0193_p0686a06║入避鸇鴿掬池萍沾袖憇石蘚污衲琴忘荒臺弄屧響回廊踏
B34n0193_p0686a07║陟險屢思笻得奇即傾榼感深怒鬚磔愁極衰鬢颯華年倏川
B34n0193_p0686a08║馳雅量浩海納嘯歌激欷𭭔雄辯肆交沓禪𡨜虗無量道祖清
B34n0193_p0686a09║淨蓋呌囂蝸觸蠻變幻雀化蛤狂游類酎薄宦避嚼蠟終當謝
B34n0193_p0686a10║塵鞅掃屋分坐榻
B34n0193_p0686a11║靈巖寺高啟
B34n0193_p0686a12║間上香臺望下方漁村樵塢盡蒼蒼傾城人遠苔生徑歸寺僧
B34n0193_p0686a13║稀月滿廊雲散池邊留塔影雨來閣外失湖光廢興皆幻何須
B34n0193_p0686a14║問獨自吟詩送夕陽
B34n0193_p0686a15║靈巖寺徐有貞
B34n0193_p0686a16║靈巖佳境古禪宮孤塔嵯峨倚碧空倚檻湖山蒼霧裡隔林雞
B34n0193_p0686a17║犬彩霞中鹿行絕頂琴臺月鶴唳西施洞口風昔日香魂何處
B34n0193_p0686a18║覔惟存片石見遺蹤
B34n0193_p0686a19║靈巖寺（為館（娃）宮故址有智璝菩薩化像）馬之駿
B34n0193_p0686a20║感慨千秋近躋攀信宿多亂杉遵市曲寒日翳巖阿寶地曾香
B34n0193_p0686b01║粉金鋪竟薜蘿覆天峯四障憑閣水微波花隱殘鐘坼蓮生斷
B34n0193_p0686b02║礎訛神僧自梁代野老尚吳歌塔敗狐頻聚臺荒鹿易過豪華
B34n0193_p0686b03║與空幻將奈有情何
B34n0193_p0686b04║游靈巖山董其昌
B34n0193_p0686b05║選勝從初地傷秋問故宮周遭懸徑仄明滅遠湖空人閱臺游
B34n0193_p0686b06║鹿碑看墨戲鴻共攜高士傳展讀亂雲中
B34n0193_p0686b07║靈巖林景暘
B34n0193_p0686b08║金輪消歇玉池荒白日青林輦路旁我愛淨因叅古佛僧傳勝
B34n0193_p0686b09║蹟指吳王琴臺花雨浮空翠經閣香雲露寶光七十二峯湖影
B34n0193_p0686b10║動碧天無際鳥飛忙
B34n0193_p0686b11║靈巖寺馮時可
B34n0193_p0686b12║靈剎鬱籠葱來探興不窮幽峯森拱客棲鳥靜依叢眾水皆功
B34n0193_p0686b13║德林花自色空穹碑無事讀晏坐悟圓通
B34n0193_p0686b14║落日青山寺支笻訪大顛樹深蔭白日殿古宿蒼烟法悅非躭
B34n0193_p0686b15║境禪修不問天此心靜潭水何用謝攀緣
B34n0193_p0686b16║夏日陪叚侍御游靈巖寺作王世貞
B34n0193_p0686b17║羣峯抱蘭若孤塔界晴空未沐菩提雨時聞薝蔔風使星聊一
B34n0193_p0686b18║駐佛日暫相同儻借支公馬長陪鮑氏騘
B34n0193_p0686b19║雨中同駱侍御蕭大參登靈巖尹伸
B34n0193_p0686b20║宦中論山水雨裏約登臨不是風流罪難銷世外心苔根脂粉
B34n0193_p0687a01║蹟松粒海潮音萬井憑欄盡豪華閱古今
B34n0193_p0687a02║纍纍數拳石漭漭一湖烟買得夷光笑留來釋子眠木犀馨酒
B34n0193_p0687a03║德竹韻冷歌絃七十峯何在帆帆颭暮天
B34n0193_p0687a04║登涵空閣高啟
B34n0193_p0687a05║滾滾波濤漠漠天曲欄高棟此山巔置身直在浮雲上縱目長
B34n0193_p0687a06║過去鳥前數杵秋聲荒苑樹一帆螟色太湖船老僧不識興亡
B34n0193_p0687a07║恨只向遊人說徃年
B34n0193_p0687a08║涵空閣鄭元祐
B34n0193_p0687a09║吳王宮闕草萋萋飛閣重登意轉迷洗硯池邊雲欲雨拜郊臺
B34n0193_p0687a10║上日平西湖涵遠浪千帆沒樹響悲風一鶻棲江海䲭夷去不
B34n0193_p0687a11║返荒煙野水鵰鴣啼
B34n0193_p0687a12║登靈巖寺閣馮時可
B34n0193_p0687a13║樓閣侵霄象外幽水清山碧樹修修虛無晴采諸天曉縹緲凉
B34n0193_p0687a14║雲四季秋粉竹烟含新翠合紫蘭花吐暗香浮自慙碌碌迷塵
B34n0193_p0687a15║障白業何時問般舟
B34n0193_p0687a16║飲海雲院百丈泉吳寬
B34n0193_p0687a17║白雲翻濤衝行人渺無蹤蘭若因以名秀倚青芙蓉茲山非百
B34n0193_p0687a18║大泉名與山重問泉所發源寺僧偶相逢涓涓出亂石㶁㶁循
B34n0193_p0687a19║長松山中不鑿井飲足忘深冬始知白雲多護此蜿蜒龍品評
B34n0193_p0687a20║藉道園遺墨無遺容所恨生也晚操杖何由從步來當長夏坐
B34n0193_p0687b01║挹清心胷紀事強追和豈圖碧紗籠謫仙詠瀑布莫訪香爐峯
B34n0193_p0687b02║觀海雲院連理山茶
B34n0193_p0687b03║奉慈山茶好標格花開如杯呈玉色海雲山茶更絕奇奇處不
B34n0193_p0687b04║論紅與白兩株並植東軒前密葉如屏遮几席枝柯一一相交
B34n0193_p0687b05║加為是同根忍分拆初疑一人獨义手忽作兩人仍促膝少馬
B34n0193_p0687b06║掉臂纔跬步又復控拳當肘腋碧玉磨沙成玦環青絲綯索分
B34n0193_p0687b07║徽纆我來庭際稍摩挲引子春虵憂毒螫試量旁榦得三圍每
B34n0193_p0687b08║掃落花凡一石風霜飽歷三百年未識何人手中植尋常繞樹
B34n0193_p0687b09║多詩客堦下莓苔留古蹟可人曾辱昌黎文西蜀休誇孔明栢
B34n0193_p0687b10║世間大樹儘有之似此山茶何處得
B34n0193_p0687b11║海雲菴姚廣孝
B34n0193_p0687b12║歷歷春山裏層崖倚曲房竹雲時駐影桂露夕團香未臘先垂
B34n0193_p0687b13║螟方秋已薦凉莫言今索莫自可勝他鄉
B34n0193_p0687b14║張羽
B34n0193_p0687b15║尋幽擕蠟屐古寺夏雲中聽明聞性看花悟色空風傳煙磬遠
B34n0193_p0687b16║竹引野泉通便欲捐塵累香燈事遠公
B34n0193_p0687b17║海雲菴連理山茶文徵明
B34n0193_p0687b18║奇花表瑞附枝生續續連環綴赤瑛織錦共憐羅帶結合歡還
B34n0193_p0687b19║訝鶴頭并天工最巧無容力卉物何知亦有情却恨不逢蘓太
B34n0193_p0687b20║史開元常品漫知名
B34n0193_p0688a01║海雲白牡丹盛開因寄鏡上人孫奕
B34n0193_p0688a02║移根猶記舊同栽今見華如斗大開花漸大時人漸老看花莫
B34n0193_p0688a03║怪每年來
B34n0193_p0688a04║秋日重遊海雲精舍八首姚廣孝
B34n0193_p0688a05║昔年曾駐錫此地喜重游樹影兼雲合蟬聲帶雨收磵循松下
B34n0193_p0688a06║砌峯繞竹邊樓到後嗟難偶吟蹤去復留
B34n0193_p0688a07║巖棲還傍塢複嶺自層層叩戶頻來白尋溪每到僧苔深終隱
B34n0193_p0688a08║梵樹老尚懸藤但可行吟處題詩寄我曾
B34n0193_p0688a09║林屋深藏密盤盤石徑斜過樵驚睡犬迴牧亂鳴鴉垣碧蘿攢
B34n0193_p0688a10║葉籬紅槿綴花到時須放浪莫問是他家
B34n0193_p0688a11║迢遞青村外崎嶇紫邏間過林才見日到渡不逢山一室依巖
B34n0193_p0688a12║險雙扉傍竹間曾看雲際鶴向暮獨飛還
B34n0193_p0688a13║勝處初遊日長疑別有天樓開扉納月庖接筧通泉鐘散羣峯
B34n0193_p0688a14║外禽回雙樹邊也知宜眺望不獨可安禪
B34n0193_p0688a15║地遠塵難到人家半隔溪放船還候磬起曉却憑雞雲度隨山
B34n0193_p0688a16║窈泉行趁澗低披叢尋蘚壁更為刻新題
B34n0193_p0688a17║一徑通林遠時聞長者來水先搖定室松影落香臺桴為防彪
B34n0193_p0688a18║設軒因放鶴開若將吟適興滿眼是詩材
B34n0193_p0688a19║山人無所事沿渚只栽松黃葉深深屋青烟遠遠峯苔蹊屯鳥
B34n0193_p0688a20║跡石磴宿雲蹤留客同迂步乘昏欲聽鐘
B34n0193_p0688b01║按郡志止載四首而其第一首却又此八首中所無此乃縣
B34n0193_p0688b02║志所載而考姚少師本集中又都不見俟再索之
B34n0193_p0688b03║連理山茶
B34n0193_p0688b04║海雲寺裏山茶樹秀氣間生材質美兩株並立不同根一一枝
B34n0193_p0688b05║柯盡連理老柯屈曲鐵不如嫩枝交錯玉無比似環似璧難盡
B34n0193_p0688b06║狀刻畫之巧竟誰使四時葉在不曾凋半年花開仍未已千紅
B34n0193_p0688b07║萬綠花間葉好看最宜深雪裏不知何代何人種二百年前已
B34n0193_p0688b08║如此栽培自昔力已多保養到今功更累斧斤不伐神物護靈
B34n0193_p0688b09║椿丹桂何堪擬老僧傍樹開層軒清氣氤氳滿牕几朝霞映彩
B34n0193_p0688b10║誦經罷夜月籠光坐禪起眼看心悟色空喻不異與即有深旨
B34n0193_p0688b11║我來採藥到山中扣戶來看應徙倚乃知此樹得茶名宛然茶
B34n0193_p0688b12║葉并茶子古人詩裏未甞聞持為品題從我始
B34n0193_p0688b13║詠皇駕菴釋濟曇
B34n0193_p0688b14║駕幸空山後仁風轉壑春不筠成鳳尾是木化龍鱗御氣凝清
B34n0193_p0688b15║古芳濤和佛新懸知遺德在雲物尚存淳
B34n0193_p0688b16║詠雙松
B34n0193_p0688b17║試問山門境何年植二松風霜凌色古琥珀抱根濃正直應難
B34n0193_p0688b18║繫崢嶸不待封想因雷雨甚一本已成龍
B34n0193_p0688b19║題光福上方顧在鎔
B34n0193_p0688b20║蒼島孤生白浪中倚天高塔勢翻空煙凝遠岫列寒翠霜染踈
B34n0193_p0689a01║林墜碎紅溪渚遠棲彭澤雁樓臺深貯洞庭風六時金磬落何
B34n0193_p0689a02║處偏傍葦叢驚釣翁
B34n0193_p0689a03║自穹窿至光福寺作皇甫涍
B34n0193_p0689a04║瀠剎烟蘿細凌空石磴微雲隨遡風馭霞拂𦊰花衣泉鮪疑聽
B34n0193_p0689a05║法沙鷗解息機從知投紱客心慕穎陽輝
B34n0193_p0689a06║同王子良別駕遊先福寺顧大典
B34n0193_p0689a07║同游無俗侶曲塢有香林甃冷荒烟合碑湮蔓艸深嵐光浮塔
B34n0193_p0689a08║影雲氣盪湖陰何處堪邀月飛梁控遠岑
B34n0193_p0689a09║遊玄墓次趙行恕大參韻（景㤗元年予出補外臺時所賦久遺其橐成化五年重游始收錄之）
B34n0193_p0689a10║韓雍
B34n0193_p0689a11║萬松徑裏寺門開故舊來遊喚我陪伴侶烟霞空有約品題風
B34n0193_p0689a12║月媿無才寒光極目天連水秋氣橫空月滿臺海內湖山此奇
B34n0193_p0689a13║絕何須更擬訪天台
B34n0193_p0689a14║重遊玄墓憶清長老（成化五年十二月）
B34n0193_p0689a15║湖山如此世希有况復秋高烟霧空老我重遊尋舊境入門何
B34n0193_p0689a16║處覔清公大開圖畵滄浪裏人望樓臺錦繡中苦憶歸來心未
B34n0193_p0689a17║遂羞看短棹駕長風
B34n0193_p0689a18║入玄墓寺吳寬
B34n0193_p0689a19║高登鄧尉山遙入玄墓寺老僧具衣履出門迓予至落落長松
B34n0193_p0689a20║間一徑獨深邃鞺鞳鐘磬聲鳥雀少驚異仰面睇山腰殿宇危
B34n0193_p0689b01║若墜長廊掃清風修竹自為篲結夏四五人趺坐更無事樹密
B34n0193_p0689b02║山果懸草深泉井秘盤旋登小樓洞庭正相值洋洋太湖波兀
B34n0193_p0689b03║兀林屋翠始知眾山中此寺真畵笥聞昔萬峯老卓錫踞茲地
B34n0193_p0689b04║道行既孤絕遺言有高致化去動吳人金帛爭布施當久骨當
B34n0193_p0689b05║朽遺容未全敝禪堂晝𡨜寥雲水乏供饋惟餘佳山水不改太
B34n0193_p0689b06║古意摩厓紀勝遊吾當一題字
B34n0193_p0689b07║游玄墓金問
B34n0193_p0689b08║昔年湖上極躋攀萬壑千峯紫翠間風便有時聞梵唄雲深無
B34n0193_p0689b09║處覔禪關鹿鳴過午花陰合鶴夢經秋草色班何日相尋重著
B34n0193_p0689b10║屐放舟依舊到前灣
B34n0193_p0689b11║和公素游玄墓山韻徐有貞
B34n0193_p0689b12║蘿逕縈迴手倦攀上方只在白雲間鹿眠花下僧傳法鴉噪林
B34n0193_p0689b13║前客叩關石磵流泉和磬響松梢落雪點衣斑欲知何處宜蟬
B34n0193_p0689b14║蛻秋月涓涓水一灣
B34n0193_p0689b15║玄墓山紀遊張靈
B34n0193_p0689b16║寄蹟吳山欲奮身心於地境兩無塵石衝細水飛輕雪沙繡層
B34n0193_p0689b17║臺布軟茵迁性不妨村僕恠野懷曾受　老僧珍明朝更擬捐
B34n0193_p0689b18║城府雲嶺烟巒自足清
B34n0193_p0689b19║玄墓名山久注思相攜閒伴是春時隔牕湖水坐不起塞路梅
B34n0193_p0689b20║花行轉遲清福可教何日領閒情曾有幾人知漫妝形勝歸村
B34n0193_p0690a01║館夢裏烟霞亦自追
B34n0193_p0690a02║春盡與潘崇禮宿玄墓蔡羽
B34n0193_p0690a03║春杪百藥消松柏獨含滋朝輿指遠山山遠行者疲旋崖御雲
B34n0193_p0690a04║師雲壑驂風騏諸天盡超勝次第遷館池既藉摶欒綠復蔭三
B34n0193_p0690a05║花枝出入兜率宮靜嘯雲石湄長烟引包山高攀歌紫芝山空
B34n0193_p0690a06║紫芝老世遠丘壑卑水炎本殊境此地應付誰上士悟塵鞅浮
B34n0193_p0690a07║豫及佳期佳期容易失支公勿復疑載歷中條梯曳杖遲所知
B34n0193_p0690a08║宿玄墓寺碧照軒
B34n0193_p0690a09║親躡山中雲遙眠樹端閣開牕太湖來當几孤帆落步步玉青
B34n0193_p0690a10║葱曲曲徑盤錯愛倚千尺松頻頓修廊腳兩點包山煙空黛真
B34n0193_p0690a11║𡨜莫飛睇出天外猶疑十洲薄翠石寒堪摩蒼藤老難斫羅衣
B34n0193_p0690a12║濕山霧瓊水飲中酪幽緣苦不久一宿深自怍同來虎溪游留
B34n0193_p0690a13║題在丘壑
B34n0193_p0690a14║登玄墓王寵
B34n0193_p0690a15║天鑿東南山秀出芙蓉片萬峯入雲端鳥道懸一綫竹色照人
B34n0193_p0690a16║衣桃花映人面烟嵐暗松杉采翠飛宮殿金磬忽泠然鳥背明
B34n0193_p0690a17║於電忘卻靈巖嶺怪底江山變憑虗神欲飛久坐心猶戰老僧
B34n0193_p0690a18║具袈裟指點諸山遍法華掌上螺太湖天外練鸞鳳勢迴翔驪
B34n0193_p0690a19║龍珠隱現何當投此山寧問蘿衣賤
B34n0193_p0690a20║次韻王履吉登玄墓湯珍
B34n0193_p0690b01║霽色麗春光雲霞落成片嵯峨萬峯山澗道絕飛綫異艸未知名
B34n0193_p0690b02║珍禽初識面行遵狐兔跡却入青蓮殿返照漾平湖紅光走金
B34n0193_p0690b03║電屹然雙洞庭對壘陣不變諸峯七十二列㦸欲相戰天開西
B34n0193_p0690b04║南奇顏覽已遍春花笑碧桃春服明白練飄飄赤羽輕冉冉紫
B34n0193_p0690b05║霞見逍遙凌太虗灑落失塵纏孤磬響松間天花散如霰俯視
B34n0193_p0690b06║萬家墟徙覺下土賤
B34n0193_p0690b07║次韻王履吉登玄墓文徵明
B34n0193_p0690b08║振策登春山沿流逐花片蒼蒼雲木合仰視天一綫十年西南
B34n0193_p0690b09║夢始識靈峯面碧獻被珠華彤雲藏紺殿五湖蕩青天鳥飛鏡
B34n0193_p0690b10║電遙山吐嵐烟紫綠千萬變日落波動搖令人心目戰還憐應
B34n0193_p0690b11║接疲豈暇搜羅遍偉觀赤城霞妙語澄江練江山故無恙昔人
B34n0193_p0690b12║不相見人生本寄形况乃塵俗纏撫景意彌劇懷賢淚如霰且
B34n0193_p0690b13║復醉樽前松花酒方賤
B34n0193_p0690b14║月夜與客登玄墓山寺近治顧未齋太史別業鈕仲玉
B34n0193_p0690b15║十里黃金界千尋不夜城煙含丹壁煖晴引碧湖明鶴駕隨雲
B34n0193_p0690b16║轉鸞笙向月鳴卜居誰作主太史已題名
B34n0193_p0690b17║宿玄墓寺文徵明
B34n0193_p0690b18║洞庭湖濶三江會玄墓山高萬木森天到重陽偏應候世無風
B34n0193_p0690b19║雨似多陰虗堂鐘韻吳僧梵寒榻雞聲楚客心浪湧兼天昏黑
B34n0193_p0690b20║到故留一宿了登臨
B34n0193_p0691a01║寺中早起過上院諸僧前參
B34n0193_p0691a02║起來日映斗牕斜到院時聞誦法華千佛樓臺多改壁諸天世
B34n0193_p0691a03║界亦浮槎青霄逈度歸鴻影白露偏滋野菊花風景不須前導
B34n0193_p0691a04║仗手爐行處擁袈裟
B34n0193_p0691a05║宿遵上人房次履吉韻
B34n0193_p0691a06║暝色起湖心徘徊日沉島人散鳥亦歸山空靜逾好玉梅不藏
B34n0193_p0691a07║妍殘雪夜爭縞荒游已竆日秉燭何潦倒更愛水明樓浮空樹
B34n0193_p0691a08║如草秀色真可餐何須飽梁稻怪底神魂清雲房枕湖腦乃知
B34n0193_p0691a09║從前日枉作塵中老江山無限情相見苦不早
B34n0193_p0691a10║宿遵上人房（左前）王寵
B34n0193_p0691a11║山僧不厭客留我宿雲島藤蘿半衘日轉覺江山好古屋暗於
B34n0193_p0691a12║墨平湖夜如縞遙望景中屋萬象皆垂倒道人下山去為我摘
B34n0193_p0691a13║芝艸渴飲石榴羹飢飱鸚鵡稻石林含雲蕤清寒逼人腦自非
B34n0193_p0691a14║煙霞骨安能此投老明發又人間虎溪相送早
B34n0193_p0691a15║宿遵上人房次履吉韻湯珍
B34n0193_p0691a16║既登烟霞嶺因宿烟霞島日入羣動息巖居更幽好泉鳴樹間
B34n0193_p0691a17║琴月曳湖中縞雲軒夜生白萬想𥁞傾倒巡筵悉琪花匝地皆
B34n0193_p0691a18║瑤艸坐之綠竹牀飯以金蓮稻金偈靜降心寶薰清入腦始知
B34n0193_p0691a19║名勝地偏與僧棲老一宿媿暫留晨光動林早
B34n0193_p0691a20║遊玄墓山天壽聖恩禪寺為智璿禪師作沈轔
B34n0193_p0691b01║絕頂岧嶢喜共攀上方名剎異人寰白雲蒼靄秋無蹟古殿長
B34n0193_p0691b02║廊晝不關護法神龍藏缽內聽經仙鹿到林間山僧話久忘歸
B34n0193_p0691b03║去船泊清溪第幾灣
B34n0193_p0691b04║遊玄墓山分韻得寒字寫贈碧潭清禪師曹稹
B34n0193_p0691b05║天風吹我度層巒更上危樓取次看茂苑西來山歷歷太湖南
B34n0193_p0691b06║下水漫漫梵王宮逈香雲合刺史墳荒宿艸寒過客不知興壞
B34n0193_p0691b07║理登臨猶是淚闌干
B34n0193_p0691b08║登玄墓山游天壽聖恩禪寺（寺新賜額從碧潭清禪師請）王越
B34n0193_p0691b09║萬峯形勝出塵埃中有名僧惠遠才佛法早從三藏得聖恩新
B34n0193_p0691b10║自九天來蓮華刻漏金壺滴貝葉經翻寶藏開到此宛同廬嶽
B34n0193_p0691b11║景諸天空設舊香臺
B34n0193_p0691b12║玄墓書事方太古
B34n0193_p0691b13║最愛青山藏白足雪花松影照清癯銅盤供日當香案竹筧通
B34n0193_p0691b14║泉到淨廚却中野人春睡穩可堪工部夜吟孤十年載作梅花
B34n0193_p0691b15║夢欲泛扁舟到五湖
B34n0193_p0691b16║玄墓
B34n0193_p0691b17║千峯盤錯太湖空曲曲禪房有路通到此儘多投足處謀生何
B34n0193_p0691b18║必買山銅寒梅歷雪僧俱老寶劍臨風客自雄十載一遊如作
B34n0193_p0691b19║夢夕陽猶說問漁翁
B34n0193_p0691b20║夏日登玄墓陸俸
B34n0193_p0692a01║百里尋幽去路長千峯蒼翠接林光太湖浪捲羣蛟舞六月烟
B34n0193_p0692a02║生萬竹凉龍藏護雲金界淨天花飛雨客裠香斜陽更訪高僧
B34n0193_p0692a03║跡松影泉聲繞石牀
B34n0193_p0692a04║登玄墓
B34n0193_p0692a05║春日開玄境桃花然翠㣲山雲衣外捲湖鳥鏡中飛對雨禪房
B34n0193_p0692a06║靜談經客慮稀諸天已昏黑吾意澹㤀歸
B34n0193_p0692a07║玄墓寺王鼎
B34n0193_p0692a08║馴鴉驚客散種竹與人齊春色閉門靜泉聲就枕低兩山何以
B34n0193_p0692a09║裂一劍不空提亦愛全身地誰能學馬蹄
B34n0193_p0692a10║錦上人西堂有作陸無蹇
B34n0193_p0692a11║滿山㣲雨竹烟昏路轉桃羅又一村石燕避寒春落子籜龍驚
B34n0193_p0692a12║煗夜添孫危峯壓殿天初逈缺沼當巖水半渾願向西堂分半
B34n0193_p0692a13║榻禪翁莫厭客敲門
B34n0193_p0692a14║與駱蘄州驥沈石田周馬清癡愈同遊玄墓夜宿萬峯精舍
B34n0193_p0692a15║因成十二韻徐有貞
B34n0193_p0692a16║山水為吾癖平生不厭游每迂康樂屐時泛未家舟石磴穿雲
B34n0193_p0692a17║遠林扉入洞幽問途從野老結社集緇流自喜逢清世誰能免
B34n0193_p0692a18║白頭夢空千代事吟破五湖秋嗜酒憐彭澤參禪悟趙州徑開
B34n0193_p0692a19║招二仲亭搆擬三休畵與天機合詩將險韻酬蠡應羞霸越良
B34n0193_p0692a20║也幸封留邀月聊停盞臨風獨倚樓求仙閒即是何必問羅浮
B34n0193_p0692b01║憇萬峯寺徐縉
B34n0193_p0692b02║憶別茲峯二十年夢魂常繞白雲巔湖光山色如相待竹逕松
B34n0193_p0692b03║堂亦可憐嬌鳥偏啼吟几外寒梅故放酒尊前洞庭西望烟波
B34n0193_p0692b04║渺媿我時乘范蠡船
B34n0193_p0692b05║登萬峯佛閣陸俸
B34n0193_p0692b06║高閣虗無裏千峯紫翠紛雲帆天際落烟島望中分祗樹鳴禪
B34n0193_p0692b07║夏琱簷宿鳥曛山空禪誦杳清梵隔林聞
B34n0193_p0692b08║過玄墓謁萬峯影堂梁辰魚
B34n0193_p0692b09║寒殿秋山裏林巖落木時雨侵師座蘚風墮鶴巢枝寺古有衣
B34n0193_p0692b10║缽堂空無住持松房讀書處猶見舊題詩
B34n0193_p0692b11║春夕宿萬峯高閣晨起留贈敬堂長老陳霽
B34n0193_p0692b12║披雲上翠㣲春山縱芒屩和明變林姿菲菲陽卉灼濤驚風繞
B34n0193_p0692b13║松泉鳴雨飛壑躡磴石多欹攀巖葛猶弱空翠拂人衣覽之不
B34n0193_p0692b14║可握𮎰基漫苔痕幽龕翳蘿幙巨浸窟潛蛟層厓樹巢鶴字古
B34n0193_p0692b15║壁糢糊禪枯鐙𡨜莫波游揚素帆雲臥棲香閣睠茲山澤癯外
B34n0193_p0692b16║物徒濩落紉蘭擷瓊英劚筍裁水籜思遠境偏奇玄悟情無著
B34n0193_p0692b17║願隨王子𣈆吹笙向寥廓
B34n0193_p0692b18║始登玄墓皇甫汸
B34n0193_p0692b19║鄧尉開山久輪王結宇深湖光同練水梅樹即珠林客興乘春
B34n0193_p0692b20║霽僧齊過午陰望中枝勿翦無礙是禪心
B34n0193_p0693a01║鄧尉山房周倫
B34n0193_p0693a02║行看一水來天目坐見千峯湧太湖啼鳥不知遊客至閉關惟
B34n0193_p0693a03║有定僧孤鏡中水月俱清寂象外烟雲乍有無勝地久懷來較
B34n0193_p0693a04║晚買山真欲辦青蚨
B34n0193_p0693a05║秋夜萬峯講堂沈察
B34n0193_p0693a06║老師飛錫處雲壑㕍堂偏祗樹千年蓋金蓮萬相圓檐窺蒼島
B34n0193_p0693a07║月牕俯紺湖煙司馬多消渴高眠可問年
B34n0193_p0693a08║玄墓吳仕
B34n0193_p0693a09║寶樹森波面瑤笙下竹間雲光縈斷石帆影落遙山僧話三生
B34n0193_p0693a10║事天留半日間塵緣何日了相與宿禪關
B34n0193_p0693a11║又
B34n0193_p0693a12║參差臺殿俯晴川仙梵微微思入玄風挾波聲流樹底鳥將春
B34n0193_p0693a13║影落花前三山縹緲通丹極萬竹𤫩瓏散紫烟五月楊梅應帶
B34n0193_p0693a14║雨南薰還上太湖船
B34n0193_p0693a15║棠梨橋徒步至玄墓寺張本
B34n0193_p0693a16║捨舟復振䇿炎暑爍朱英谷草隨香入山禽傍語行嶺雲攜屐
B34n0193_p0693a17║逈籬蔓引絺輕寺出澂湖上因之看月生
B34n0193_p0693a18║玄墓寺傾圮可慨弔故友查允敬讀書處
B34n0193_p0693a19║高僧歸淨域名士亦棲遲詎識璢璃殿俄生荊棘枝雲藏劉向
B34n0193_p0693a20║閣鳥宿貫休祠一片湖月凭欄照所思
B34n0193_p0693b01║玄墓山寺同黃伯傳孫子真作葛一龍
B34n0193_p0693b02║閣面浮湖出松根見日斜向曾思結夏初到已如家石立披宸
B34n0193_p0693b03║藻鐘銘盡法華緣知鄧尉勝不獨是梅花
B34n0193_p0693b04║玄墓夜宿同圓上人作馮時可
B34n0193_p0693b05║木葉猶未落洞庭水濺濺空林上新月野寺如秋天清梵流山
B34n0193_p0693b06║壑幽琴和澗泉僧歸迷翠靄人語出蒼煙蘭熖招蟲逗松飈驚
B34n0193_p0693b07║鶴眠焚檀相佞佛拂塵互談禪薄味為靈藥無生是大年廓然
B34n0193_p0693b08║那有聖深悔滯蹄筌
B34n0193_p0693b09║秋日登玄墓釋真可
B34n0193_p0693b10║覽勝𢹂高侶捫蘿謁梵宮千山飛片雨數載寄孤蹤空翠鳴踈
B34n0193_p0693b11║磬波光照遠峯煙霞誰愛客相送有支公
B34n0193_p0693b12║鄧尉春游董嗣成
B34n0193_p0693b13║隨意藍輿載村村踏落花樓明干尺浪牕鏁萬峯霞石筍穿雲
B34n0193_p0693b14║立茶烟裊竹斜法堂鐘磬靜更聽演三車
B34n0193_p0693b15║玄墓山觀講經所
B34n0193_p0693b16║嶺外明湖漭泱開千村樹色擁樓臺曾聞地有黃金布今見經
B34n0193_p0693b17║從白馬來雲護寶花時現滅香浮龍象自崔嵬人生塵海須臾
B34n0193_p0693b18║事安得慈航問渡杯
B34n0193_p0693b19║玄墓寺法堂晚坐即事王叔承
B34n0193_p0693b20║古樹參天鶴影迴虗堂瞰野暮光來水中亂嶂御村出山際重
B34n0193_p0694a01║湖擁寺開梅接千林人映玉嵐侵四壁酒生茗游從病後諧室
B34n0193_p0694a02║觀月色花香總辯才
B34n0193_p0694a03║鄧尉山林景暘
B34n0193_p0694a04║獨倚胡牀嘯暮烟別來叢桂幾經年風回松籟和僧梵秋老藤
B34n0193_p0694a05║陰覆鹿泉猿鶴依依千嶂月魚龍𡨜𡨜五湖天[〦/(句-口+方)]人莫笑題詩
B34n0193_p0694a06║句留與青山結淨緣
B34n0193_p0694a07║曉發玄墓
B34n0193_p0694a08║攜笻隨所適旭日在林端露氣沾衣翠雲光絡石寒徑香浮橘
B34n0193_p0694a09║塢谷響瀉松湍卻笑吟詩若時時墮鶡冠
B34n0193_p0694a10║七寶泉王寵
B34n0193_p0694a11║七寶在空翠谷口桃花流諸天香雨散百道白虹浮華頂通海
B34n0193_p0694a12║脉空中鳴天球雪噴石鍾乳練挂銀河秋甘於白獺髓清如赤
B34n0193_p0694a13║龍湫陰山落寒氣二月思貂裘漸令神思爽坐使沉疴瘳攜來
B34n0193_p0694a14║雙玉瓶酌以黃金甌雲英入兩腋漸覺風颼颼長歌賦歸來去
B34n0193_p0694a15║向瑤池頭
B34n0193_p0694a16║七寶泉湯珍
B34n0193_p0694a17║月斧斵山骨列壑清山流既如月鏡懸又似太白浮金精蝕寶
B34n0193_p0694a18║甃銀色堆珠球泓澄自寒暑盈溢無春秋舉手凌白日攀厓弄
B34n0193_p0694a19║靈湫陰寒落空翠濕我　綺裘泉石我膏肓此疾真難瘳山僧
B34n0193_p0694a20║頗解事汲取供茶甌芳鮮生灑沃松風響颼颼塵襟一以滌返
B34n0193_p0694b01║策曹溪頭
B34n0193_p0694b02║七寶泉文徵明
B34n0193_p0694b03║寒泉落天漢空翠雜雲流映日明珠顆英英乳花浮迎風撼紋
B34n0193_p0694b04║穀觸石鳴蒼球七寶散天花急雨空山秋委流亦泠然下注百
B34n0193_p0694b05║大湫懷茲不能去欲老營菟裘于焉滌煩囂宿痼亦已瘳手破
B34n0193_p0694b06║明月團快瀉白玉甌清風自何來白髮晚颼颼（言㱕）理孤榜月
B34n0193_p0694b07║出虎山頭
B34n0193_p0694b08║飲七寶泉吳寬
B34n0193_p0694b09║誰將七寶地貯此一泓秋片月從空墮清水出壑流冷涵山骨
B34n0193_p0694b10║瘦細咽竹根幽半勺能消暑名宜水記𭣣
B34n0193_p0694b11║煮七寶泉蔡羽
B34n0193_p0694b12║玉音丁丁竹外聞霏烟青空出樹根脂光栗栗寒辟塵氷壺越
B34n0193_p0694b13║宿長無痕碧山無雞大車馬不到邨支公三昧火自閉桑下門
B34n0193_p0694b14║東風細落巖畔花煎聲忽轉羊膓車建州紫磁金叵羅錢唐新
B34n0193_p0694b15║揀龍井茶瓊液津津流齒牙相如有文渴陸羽無宦情相逢開
B34n0193_p0694b16║士家七椀同日傾茶爐若過銅坑去石上長罌仔細盛
B34n0193_p0694b17║七寶泉上食大葉楊梅陸嘉觀
B34n0193_p0694b18║大葉稱嘉果僧攜出翠微從來山隖少寧獨市㕓稀為洗清泉
B34n0193_p0694b19║冷因過好雨肥餐之消綠酒轉覺賞心飛
B34n0193_p0694b20║題純白窩一首（即聖恩寺下院）釋法藏
B34n0193_p0695a01║純白窩前豐草花引來清澗彀些些有時睡熟撑頭角果樹雞
B34n0193_p0695a02║鳴日未斜
B34n0193_p0695a03║忠國師菴顧在鎔
B34n0193_p0695a04║蒼島孤生白浪中倚天高塔勢翻空煙凝遠岫列寒翠霜染踈
B34n0193_p0695a05║林墜碎紅溪渚或棲彭澤雁樓臺深貯洞庭風六時金磬落何
B34n0193_p0695a06║處偏傍葦叢驚釣翁
B34n0193_p0695a07║吳都文粹云忠國師菴在穹窿山絕頂疊石宛然唐顧在鎔
B34n0193_p0695a08║留題在光福山寺墨蹟尚存
B34n0193_p0695a09║憇奉慈菴（菴中有白山茶）吳寬
B34n0193_p0695a10║野寺堪迷暑登登去叩關林深長礙樹路轉又逢山石缽分中
B34n0193_p0695a11║飯雲房偕半間玉茶花落盡坐撫不知還
B34n0193_p0695a12║奉慈菴沈周
B34n0193_p0695a13║細路輕兜兩兩乘招提深入亂雲層青山影裏蒼髯叟黃葉林
B34n0193_p0695a14║中白髮僧戲寫玉茶思舊約醉嘗金橘記重登詩成漫寫高崖
B34n0193_p0695a15║石不覺獼猴上古藤
B34n0193_p0695a16║九日與欽愚公陳古白登銅井陸嘉觀
B34n0193_p0695a17║與汝登高處天空望亦奇無山非佛土有樹是禪枝自覺生風
B34n0193_p0695a18║急誰言到月遲蒼蒼石間水可以繫相思
B34n0193_p0695a19║同恩公登銅井馮時可
B34n0193_p0695a20║空林幽𥥆水迴蜒蘭若中開地不偏湖氣蒸雲常異色天花飛
B34n0193_p0695b01║雨已多年龍吟幽澗疑傳唄虎伏連峯似學禪何用楊枝勤指
B34n0193_p0695b02║點降心即是法王詮
B34n0193_p0695b03║銅井訪僧錢月齡
B34n0193_p0695b04║曲曲桑麻路層層紫翠臺遠尋銅井去先訪竹門開雲侶採茶
B34n0193_p0695b05║入瓦罌沽酒回三生不盡話松日照蒼苔
B34n0193_p0695b06║陸良貴顧仲瑛過綽墩壽寧寺有作次韻奉寄（寺乃梁僧縣畵龍點睛飛
B34n0193_p0695b07║去之所）釋時蔚
B34n0193_p0695b08║禪榻經餘思二玅舟楫遠勞相問尋虎頭善畵稱絕筆放翁吟
B34n0193_p0695b09║詩多雅音枇杷當戶花如雪橘子帶霜香滿林招提嵗晏肯頻
B34n0193_p0695b10║過莫將清興阻山陰
B34n0193_p0695b11║與薛十二穆過壽𡨴精舍得歌字姚廣孝
B34n0193_p0695b12║同是山中客尋幽入薜蘿草香疑蕙蕚鳥韻識鶯歌暖日花陰
B34n0193_p0695b13║少晴濤樹杪多不緣經歲約那得此相過
B34n0193_p0695b14║山居二首釋法杲
B34n0193_p0695b15║一瓢懸此樹老死復何言所食唯山栗飢來喚綠猿
B34n0193_p0695b16║佛後竊拈花野狐爭繞座譬如三家村爛棗亦奇貨
B34n0193_p0695b17║寄七寶泉璵上人李應禎
B34n0193_p0695b18║鄧尉山中七寶泉勝遊回首忽經年近聞新結泉頭屋他日重
B34n0193_p0695b19║來借榻眠
B34n0193_p0695b20║湖上昔年經月留尋詩載酒作清遊青林曲逕最深處白馬精
B34n0193_p0696a01║藍居上頭酒伴當時思顧况詩僧今復誰湯休憑師問訊梅花
B34n0193_p0696a02║樹待我投間臥石樓
B34n0193_p0696a03║將歸鐵山蘭若示同志作釋通潤
B34n0193_p0696a04║卜居三十載始得就山根小闢梅花徑斜開桑柘門鳥啼流水
B34n0193_p0696a05║處犬吠白雲村吾自知吾意無勞白世尊
B34n0193_p0696a06║屈指人間世毫無一事真可親唯白業難得是青春叢松雲中
B34n0193_p0696a07║老寒松堰上新果能心澹泊同作住山人
B34n0193_p0696a08║秋日返鐵山絕糧
B34n0193_p0696a09║麥飯無從乞湖砂不可蒸錫聲埋亂竹缽影𦊰枯藤夜夢雲千
B34n0193_p0696a10║斛朝心水一層首陽如可着添箇採[薇-几+口]僧
B34n0193_p0696a11║疏楞伽楞嚴二經畢庵其名曰二楞作詩紀之
B34n0193_p0696a12║峭骨瘦崚嶒氷霜老葛𬞳撫心慚負佛摩頂謬稱僧自擬窺天
B34n0193_p0696a13║管誰云照世鐙回看閣筆處山月白高陵
B34n0193_p0696a14║秋澗響冷冷茅齋倚翠屏眼枯三寸管心碎兩函經老竹雲香
B34n0193_p0696a15║出頹花墨色停每逢風雨夜似覺有神靈
B34n0193_p0696a16║寒夜同惺愚汰如見曉扈芷集五樹堂
B34n0193_p0696a17║板屋多暄氣寒宵集此中四山齊得月五樹各鳴風自笑經成
B34n0193_p0696a18║癖何曾道在東不如庭畔石點首肯生公
B34n0193_p0696a19║同顧默孫徐元歎看梅
B34n0193_p0696a20║相約看花叢鞋頭乍指東不離雲水際如入雪山中冷豔團成
B34n0193_p0696b01║暈幽香漫入空晚烟輕抹處心賞竟難窮
B34n0193_p0696b02║山居小景釋通潤
B34n0193_p0696b03║指閣
B34n0193_p0696b04║彈指一響六牕驚開唯無手人拈案山來
B34n0193_p0696b05║肘軒
B34n0193_p0696b06║以七尺身占二肘地較短較長無有是處
B34n0193_p0696b07║聚石壇
B34n0193_p0696b08║聚爾為徒喜無知識爾若點頭我即棒出
B34n0193_p0696b09║浴香渡
B34n0193_p0696b10║即此渡頭通香水海有鬻香人渡口相待
B34n0193_p0696b11║蜨徑
B34n0193_p0696b12║烟徑幾曲風花滿林人不尋處蝴蝶來尋
B34n0193_p0696b13║鷗瀆
B34n0193_p0696b14║風蒲水荇蒙茸滿瀆海翁不來鷗鳥自浴
B34n0193_p0696b15║竹堰
B34n0193_p0696b16║愛此君者骨清肉寒擊此君者破膽裂肝
B34n0193_p0696b17║梅宮
B34n0193_p0696b18║雪老氷枯鳥蹲獸伏梅宮主人鼾睡正足
B34n0193_p0696b19║上方寺范成大
B34n0193_p0696b20║艤棹古銷夏楮笻新上方珠灣鏁員折水鏡沉空光楓纈最晴
B34n0193_p0697a01║月橘黃明早霜閉門松竹逕隨處有清凉
B34n0193_p0697a02║上方寺
B34n0193_p0697a03║橘林千黃金林盡路逾僻忽臨銷夏灣雲海浩如積綺季不可
B34n0193_p0697a04║追空餘騏驥跡
B34n0193_p0697a05║下方寺蔡羽
B34n0193_p0697a06║清溪寒抱碧霞幽下馬尋僧客逗留半嶺綠苔荒殿合一湖香
B34n0193_p0697a07║水白蓮浮微茫漸覺雲生壁蕭瑟空聞葉響秋千載斷碑無字
B34n0193_p0697a08║讀沙鷗來處日悠悠
B34n0193_p0697a09║上方寺王寵
B34n0193_p0697a10║山水雲門會林篁石道微毫光空翠落花雨瀑泉飛麋鹿參金
B34n0193_p0697a11║鏡莓苔積寶衣浮沉竟何益轉覺此生非
B34n0193_p0697a12║上方廢寺王世貞
B34n0193_p0697a13║蒼翠望猶合丹青看漸微化城隨劍壞貧里見僧歸古木徑路
B34n0193_p0697a14║改空山樵採桸蕭條住心退迤邐下斜暉
B34n0193_p0697a15║贈惠雨乞宋都憲記募建上方寺梁辰魚
B34n0193_p0697a16║吳王避暑宮僻在銷夏灣兩山抱懸流清冷闘廽環招提臨翠
B34n0193_p0697a17║微軒牕俯潺湲開創自李唐崢嶸杳難攀誰云千載後棟宇嘗
B34n0193_p0697a18║摧殘幽房冷竹院閒雲澹松關（金像雨剝蝕）畫廊蘇斕斑寥寥緇錫徒日夕
B34n0193_p0697a19║愁空山洞庭浮具區旦暮互明滅靈山據深秀禪宮近銷歇宋
B34n0193_p0697a20║公廬嶽英前身是迦葉行行出花縣探奇來洞穴遂起菩提心
B34n0193_p0697b01║特憫塵世刼題詩寄山僧移文勒林樾還招嶺際雲再印潭上
B34n0193_p0697b02║月誓修虎溪社悠悠繼前哲
B34n0193_p0697b03║
B34n0193_p0697b04║
B34n0193_p0697b05║
B34n0193_p0697b06║
B34n0193_p0697b07║
B34n0193_p0697b08║
B34n0193_p0697b09║
B34n0193_p0697b10║吳都法乗卷第二十二中終
B34n0193_p0697b11║吳都法乗卷第二十二下之上吳江周永年撰
B34n0193_p0697b12║雨中遊包山精舍皮日休
B34n0193_p0697b13║松門亘五里彩碧高下絢幽人共躋攀勝事頗清便翣翣林上
B34n0193_p0697b14║雨隱隱湖中電薜帶輕束腰荷笠低遮面濕屨黏煙霞穿衣落
B34n0193_p0697b15║霜霰笑次度巖壑困中遇臺殿老僧三四人梵字十數卷施稀
B34n0193_p0697b16║無夏屋境僻乏朝膳散髮祇泉流支頥數雲片坐石忽忘起捫
B34n0193_p0697b17║蘿不知倦異堞時似錦幽禽或如鈿篥篣還戞刃栟櫚自搖扇
B34n0193_p0697b18║俗態既抖擻野情空眷戀道人摘芝菌為予備午饌渴興石榴
B34n0193_p0697b19║羹飢愜胡麻飯如何事（于）役茲遊急於傳却將塵土衣一任𱩧
B34n0193_p0697b20║絲濺
B34n0193_p0698a01║和陸龜蒙
B34n0193_p0698a02║包山信神仙主者上真職及棲鐘梵侶又是清淨域乃知煙霞
B34n0193_p0698a03║地絕俗無不得巖開一徑分柏擁深殿黑僧閒若畵圖像古非
B34n0193_p0698a04║雕刻海客施明珠湘蕤料（平聲）淨食有魚皆玉尾有鳥盡金臆平
B34n0193_p0698a05║攜鞞鐸供（唐言楊枝）若在中印國千峯殘雨過萬籟清且極此時空
B34n0193_p0698a06║𡨜心可以遺智識知君戰未勝尚倚功名力卻下聽經徒（生公有聽
B34n0193_p0698a07║經石）孤帆有行色
B34n0193_p0698a08║包山寺（慈受深老所居深老入山時手植二竹今遂成林山上松多非常種風吹落子自成謂之飛松）
B34n0193_p0698a09║仙塢遜半座精廬遷古幢槁衲昔開山至今坐道塲熾然說慈
B34n0193_p0698a10║忍禪海薰戒香穉竹暗寒碧飛松盤老蒼船鼓入宴坐紅塵隔
B34n0193_p0698a11║滄浪藤杖嬾歸去共倚蒲團牀
B34n0193_p0698a12║寓包山精舍俞貞木
B34n0193_p0698a13║精舍包山側緣厓曲路㣲到池雲弄影入戶月流輝煙靄青蘿
B34n0193_p0698a14║屋山園白板扉松杉寒愈秀猿鳥靜相依境勝忻神適情㤀與
B34n0193_p0698a15║世違莫為簪紱累期與爾同歸
B34n0193_p0698a16║包山寺次石川舊韻姜龍
B34n0193_p0698a17║壑隱千年寺風鳴十里松惟應猿與鳥慣聽講時鐘
B34n0193_p0698a18║包山寺董嗣成
B34n0193_p0698a19║古逕垂籮入禪宮列嶂懸庭多拂雲樹門響逐風泉水呪神龍
B34n0193_p0698a20║伏經來白馬傳人家孤嶼隔地勢五湖偏貝葉開靈界蓮花擁
B34n0193_p0698b01║法筵晴空吹綠雨亭晝失青天既與仙壇近惟於靜者便鐘鳴
B34n0193_p0698b02║齋飯罷雲繞佛堂前客到吟秋水僧歸及暝烟浮生知不着從
B34n0193_p0698b03║此問真詮
B34n0193_p0698b04║宿包山寺空翠閣王思任
B34n0193_p0698b05║山作深秋氣溪埋老樹多紅鮮疑筆點香鳥半笙歌古佛飽橙
B34n0193_p0698b06║橘寒鐘衣薜蘿晚來空翠閣吸盡太湖波
B34n0193_p0698b07║毛公壇徃包山寺𦮠林曲塢山水迴互王寵
B34n0193_p0698b08║吾慕飱霞子高高臥翠微五雲翻石壁三秀鬱金扉禹穴藏符
B34n0193_p0698b09║近包山擁錫依氤氳亘十里牽葉挂蘿衣
B34n0193_p0698b10║包山寺
B34n0193_p0698b11║百嶺自迴合天開寶樹林雲藏靈影曳風竹磵泉吟白石參龍
B34n0193_p0698b12║象青山習道心網羅空綣戀吾意在高深
B34n0193_p0698b13║包山寺
B34n0193_p0698b14║山名從鮑靚寺榜尚蕭梁地擁諸峯合天容一剎藏松楸深自
B34n0193_p0698b15║老橘柚早能香隨意嘗僧供支笻禮上方
B34n0193_p0698b16║包山寺華淑
B34n0193_p0698b17║入逕生紆折清陰靜不喧山肥雲匿水剎老果成園霜葉紅歸
B34n0193_p0698b18║寺秋聲綠到門泉流引客去槱路已微吞
B34n0193_p0698b19║源首座新齋落成留贈釋通潤
B34n0193_p0698b20║布地開林自昔傳聚沙壘石竟何年剎如帝釋初拈草池學匡
B34n0193_p0699a01║廬舊種蓮嶺月慣生吹笛後松風爭響落鐘邊肯將半座平分
B34n0193_p0699a02║我他日同參面壁禪
B34n0193_p0699a03║初霽思湖上故居
B34n0193_p0699a04║喬樹碧巃嵸瓊筵起梵宮雲驅將斷雨風勒欲垂虹殘照熏晴
B34n0193_p0699a05║壑高枝媚遠空遙瞻故山寺心注太湖東
B34n0193_p0699a06║孤園寺（梁散騎常侍吳猛宅）皮日休
B34n0193_p0699a07║艇子小且兀緣湖蕩白芷縈紆泊一碕宛到孤園寺蘿島礙清
B34n0193_p0699a08║陰松門湛虗翠寒泉飛碧螭古木闘蒼兕鐘梵在水魄樓臺入
B34n0193_p0699a09║雲肆巖邊足鳴𧔢樹杪多飛鸓香莎滿院落風汎金靃靡靜鶴
B34n0193_p0699a10║啄柏蠹間猱弄榅椅小殿熏陸香古經貝多紙老僧方暝坐見
B34n0193_p0699a11║客還強起指茲正險絕何以來到此先言洞壑數次話真如理
B34n0193_p0699a12║磬韻醒閒心茶香凝皓齒巾之刼貝布饌以旃檀餌數刻得清
B34n0193_p0699a13║淨終身欲依止可憐陶侍讀身列丹臺位雅號曰勝力亦聞師
B34n0193_p0699a14║佛氏（陶隱居嘗夢見神像謂己曰願當七地大王號曰勝力也）今日到孤園何妨稱弟子
B34n0193_p0699a15║和陸龜蒙
B34n0193_p0699a16║浮屠從西來事者極梁武巖幽與水曲結搆無遺土窮山林榦
B34n0193_p0699a17║盡竭海珠璣聚况即侍從臣敢愛煙波塢幡條玉龍扣殿角金
B34n0193_p0699a18║虬舞釋子厭樓臺生人露風雨今來四百載像設藏雲浦馴鴿
B34n0193_p0699a19║亂輕鷗鳴鐘和朝櫓庭蕉裂旗斾野蔓差纓組石上解空人牕
B34n0193_p0699a20║前聽經虎林虗葉如織水淨沙堪數徧問（得）中天歸修釋迦譜
B34n0193_p0699b01║孤園寺高啟
B34n0193_p0699b02║欲問南朝常侍宅已為西域化人宮山僧歸帶漁舟雨湖鳥來
B34n0193_p0699b03║聞粥鼓風橘柚垂簷秋殿暗波濤驚座夜堂空給孤長者誰曾
B34n0193_p0699b04║見應在煙雲杳靄中
B34n0193_p0699b05║同蔣子伯宣宿孤園寺蔡羽
B34n0193_p0699b06║空門靜雲水古木亦蕭森鐘鼎丹砂厚碑文綠宇深溪光動林
B34n0193_p0699b07║籟野曠颭秋陰放棹過湖去青天疊翠岑
B34n0193_p0699b08║游資慶寺徐禎卿
B34n0193_p0699b09║啼禽聲斷野花踈一徑桑陰到淨居松偃重門分兩院竹開別
B34n0193_p0699b10║徑有精廬茶炊竈火薪銜鶴飯洗雲波缽繞魚慙示山僧塵土
B34n0193_p0699b11║面靈珠何日㧞泥淤
B34n0193_p0699b12║與陸無蹇宿資慶寺蔡羽
B34n0193_p0699b13║空壁聞啼鳥雲深冷竹房春隨落花去人自採茶忙葉暗翻經
B34n0193_p0699b14║室泉虗點易牀陸郎溪壑主假榻久何妨
B34n0193_p0699b15║資慶寺王世貞
B34n0193_p0699b16║徑轉峯迴寺宛然古橋深艸鏁戔戔客將流水同無住僧似長
B34n0193_p0699b17║松不記年法食喜分龍女供禪房幽借鹿麑眠行歌頗愛歸途
B34n0193_p0699b18║好屐齒斜陽乍一穿
B34n0193_p0699b19║下縹緲峯由西湖歷東湖抵資慶諸寺
B34n0193_p0699b20║傲睨竆四周輕風信余屧既謝上嶺危頗忻下山捷澄湖夾雙
B34n0193_p0700a01║瞳喬松振千鬣稍深疑無地忽轉長天接古剎藏白雲踈林出
B34n0193_p0700a02║紅葉估客喧歸步漁舟滿収夾飯候尋寺鐘菌香吐僧榼斟酌
B34n0193_p0700a03║聲聞酒顛倒居士祫冥醉時一醒空青忽交睫
B34n0193_p0700a04║游資慶寺陳繼儒
B34n0193_p0700a05║我來入寺非生客曾與名山夢裏游一笑相逢借盧橘滿筐分
B34n0193_p0700a06║破洞庭秋
B34n0193_p0700a07║山中勞大學陸隱君攜具資慶寺相餉張獻翼
B34n0193_p0700a08║不盡留人意香林載酒過緒言童子偈機事太湖波歲晚𠬧寒
B34n0193_p0700a09║牕虗挂綠蘿陪歡多地主朝暮醉巖阿
B34n0193_p0700a10║寄題水月禪院釋賛寧
B34n0193_p0700a11║參差峯岫晝雲昏入望交蘿濁浪奔震澤湧山來北岸華陽連
B34n0193_p0700a12║洞到東門日生樹挂紅霞腳風起波搖白石根聞有上方僧住
B34n0193_p0700a13║處橘花林下採蘭蓀
B34n0193_p0700a14║積翠湖心迤邐長洞臺蕭寺兩交光鳥行黑點波濤白楓葉紅
B34n0193_p0700a15║連橘柚黃人我絕時偎樹石是非來處接帆檣如何遂得追游
B34n0193_p0700a16║性擺卻營營不急忙
B34n0193_p0700a17║無礙泉詩（并序）李彌大
B34n0193_p0700a18║水月寺東入小青塢至縹緲峯下有泉泓澄瑩徹冬夏不涸
B34n0193_p0700a19║酌之甘冷異於他泉而未名紹興二年七月九日無礙居士
B34n0193_p0700a20║李似規靜養居士胡茂老飲而樂之靜養以無礙名泉主僧
B34n0193_p0700b01║願平煮泉烹水月芽為賦詩云
B34n0193_p0700b02║甌研水月先春焙鼎煮雲林無礙泉將謂蘓州能太守老僧還
B34n0193_p0700b03║解覓詩篇
B34n0193_p0700b04║長短句湯思退
B34n0193_p0700b05║畫船橫絕湖波練更上雕鞍窮翠巘霜橘半垂黃征衣盡日香
B34n0193_p0700b06║鐘聲雲外聽金界先松映何處是華山峯巒杳靄間
B34n0193_p0700b07║詠小西湖寺白居易
B34n0193_p0700b08║湖上山頭別有湖芰荷香氣占仙都夜含星斗分天象曉映雲
B34n0193_p0700b09║霞作畵圖風動綠蘋天上浪鳥棲寒沼日中烏若非神物多靈
B34n0193_p0700b10║蹟爭得長年冬不枯
B34n0193_p0700b11║下縹緲峯小憇西湖寺徐禎𡖖
B34n0193_p0700b12║歷盡嶔崎馬倦行長松迎路寺門平生蔬薦雨僧齋薄寒榻眠
B34n0193_p0700b13║雲客思清龍藏護深高閣淨佛鐙光徧小池明（殿前有方池）西來為
B34n0193_p0700b14║訪靈仙蹟併與禪家結晚盟
B34n0193_p0700b15║和秦景美題洞庭西山西湖寺韻沈周
B34n0193_p0700b16║山頭不合稱湖寺拈取湖山要問禪放箇扁舟過湖去借他高
B34n0193_p0700b17║閣看山眠厓喧鳥雀秋爭果波起魚龍夜應泉（山頂有池湖中波浪起池輙湧
B34n0193_p0700b18║泉）還道兩池空沒用何如分種遠公蓮
B34n0193_p0700b19║華山寺德雲堂詩（并序）胡松年
B34n0193_p0700b20║余罷自平江謀居霅川過洞庭西山暫寓觀音院德雲堂坐
B34n0193_p0701a01║挹湖山勝槩亦足以少洗簿書役矣數年兵火之禍何所不
B34n0193_p0701a02║至獨此地清凉安穩豈非林屋洞天金庭玉柱為神僊窟宅
B34n0193_p0701a03║有物常護持耶余願挂冠終老此間也
B34n0193_p0701a04║小舟乘風飛鳥過萬頃雲濤縱掀簸此行要是快平生無數青
B34n0193_p0701a05║山笑迎我山根隱約見人家槿籬茅屋埋煙霞宛似秦人種桃
B34n0193_p0701a06║處川原遠近紛香葩杖藜徃踏華山去試問蓮開今何許路迷
B34n0193_p0701a07║絕壑蔭松筠身到半山聽魚鼓道人為我開雲堂是中境界渾
B34n0193_p0701a08║清凉幽房時和野鳥語飛泉暗瀉巖花香文書照眼本吾事雁
B34n0193_p0701a09║鶩著行敗人意造物似憐厭世囂挈置湖水煩一洗何人夜呼
B34n0193_p0701a10║隱去來向來得喪真山崖金庭玉柱永不改人間刼火空飛灰
B34n0193_p0701a11║華山寺德雲堂孫覿
B34n0193_p0701a12║千丈銀山屹嵩華浪湧雲屯天一罅榜舟夜並黿鼉窟杖藜曉
B34n0193_p0701a13║入雞豚社處處人家橘柚垂竹簷茅屋青黃亞牛羊出沒怪石
B34n0193_p0701a14║走蛟龍起伏蒼藤挂樓殿青紅隱半山兩腋清風策高駕飢鼠
B34n0193_p0701a15║窺鐙佛帳寒華鯨吼粥僧趺下世味久諳真嚼蠟老境得閒如
B34n0193_p0701a16║啖𬞈山靈知我欲歸耕一夜築垣應繞舍
B34n0193_p0701a17║葛勝仲（一名勝常）
B34n0193_p0701a18║弱水無風到海山慈容親禮紫旃檀亭亭寶剎凌雲近湛湛清
B34n0193_p0701a19║池漱玉寒橘瘦晴飄紅萬顆竹迷曾蒔綠千竿藕花不是南朝
B34n0193_p0701a20║夢真有殘香透畵欄
B34n0193_p0701b01║華山寺（寺在西山盡處多泉泓僧房中數處有之有湯岐公胡茂老樞密孫仲益尚書諸公題詩）
B34n0193_p0701b02║范成大
B34n0193_p0701b03║西湖西岸孤絕處㫋檀大士來同住性空真水徧清凉隨緣出
B34n0193_p0701b04║現無方所蒙泉新潔鑑泉明瀹茗羹藜甘似乳何須苦問蓮開
B34n0193_p0701b05║未桂子葛花了今古三翁綵筆照青霞從此他山都不數我今
B34n0193_p0701b06║閒行作閒客暫借雲牕解包具魂清骨冷不成眠徹曉跏趺聽
B34n0193_p0701b07║粥鼓腳力有餘西塢盡明日灣頭更鳴艣卻上東山喚德雲別
B34n0193_p0701b08║峯應在銀濤許
B34n0193_p0701b09║華山寺三泉張雨
B34n0193_p0701b10║寺以華山名一一靈泉瀉會昌舊文字毀壁存牖下徃刼蓮池
B34n0193_p0701b11║開曷以信來者
B34n0193_p0701b12║宿華山寺湯珍
B34n0193_p0701b13║泝洄石蛇側汎覽龍頭西停橈逗川浦杖策尋山谿花林夾幽
B34n0193_p0701b14║澗竹塢藏靈棲松門石渠度風磴煙蘿躋直披雲榻臥不作桃
B34n0193_p0701b15║源迷華鯨月下吼蒼兕谷中（窺）泬寥大千界象緯何端倪玉繩
B34n0193_p0701b16║亘河漢滉瀁湖天低
B34n0193_p0701b17║余凡游洞庭者三游必有作此則第三游之作也前所經詠
B34n0193_p0701b18║者今不重出其未歷覽者不敢臆擬非故有遺焉爾然茲遊
B34n0193_p0701b19║當二月中旬瑤梅半落朱杏方舒而櫻花特為爛熳林行水
B34n0193_p0701b20║汎怳在香雲玉雪之中真湖山奇絕之觀也噫春華易謝勝
B34n0193_p0702a01║地難逢不有賦述曷紀將來稿成書此于後時癸夘二月望
B34n0193_p0702a02║日中山湯珍
B34n0193_p0702a03║華山阻雨（次韻寧熙中上人如蘇紀游十首之第一二首）陶宗儀
B34n0193_p0702a04║東南風急布帆輕長泖西來第一程此日忽逢春暮雨何人不
B34n0193_p0702a05║望客中晴煙巒朵朵鬟凝碧石溜濺濺玉奏聲且向華山谿口
B34n0193_p0702a06║泊推蓬滌研寫幽情
B34n0193_p0702a07║喜晴
B34n0193_p0702a08║澹霧冥濛日晏升攬衣遙見闔閭城十分天氣依然好一色波
B34n0193_p0702a09║光遠近明紫燕將雛花上語錦鳩呼婦樹頭鳴道傍農父交相
B34n0193_p0702a10║慶菜麥青青喜快晴
B34n0193_p0702a11║天王寺高啟
B34n0193_p0702a12║深寺隱桃花幽幽在山阻諸天藤蘿外昏黑路防虎聞說春時
B34n0193_p0702a13║遊辛夷花可數
B34n0193_p0702a14║宿法華寺王鏊
B34n0193_p0702a15║法華我曾來懸厓縱飛步長松高攙天脩竹亂無數北岡瞰空
B34n0193_p0702a16║澗風帆在其下橫陰紹千山歷歷皆可睹蓬萊亦咫尺神仙在
B34n0193_p0702a17║何處安得乘長風飄然從此渡
B34n0193_p0702a18║送師勤弟避暑法華寺蔡羽
B34n0193_p0702a19║只指遙山已是奇况聞樓閣在空虗松門不斷綠潭影磵道潛
B34n0193_p0702a20║通白鹿車種木不須謀穀計乘霞亦著養生書凉風日日吹瑤
B34n0193_p0702b01║草擬待秋高一曳裾
B34n0193_p0702b02║訪翠峯寺和樂天韻李彌大
B34n0193_p0702b03║山浮羣玉碧空沉萬頃光涵幾許深梵剎樓臺虗海蜃洞天日
B34n0193_p0702b04║月浴丹經秋林結綠留連賣春塢藏紅次第吟擬泛一舟追范
B34n0193_p0702b05║蠡從來世味不關心
B34n0193_p0702b06║昔白樂天為姑蘇太守遊洞庭山題詩翠峯寺有笙歌畵舟
B34n0193_p0702b07║之句紹興壬子彌大守平江閱月而張片帆來遊洞庭首訪
B34n0193_p0702b08║翠峯追懷古昔擬樂天體聊繼其韻時異時別各遂所適之
B34n0193_p0702b09║樂云爾林屋館即洞庭前代蓋有宮館非今龍宇處
B34n0193_p0702b10║題翠峯寺范成大
B34n0193_p0702b11║來從第九天橘社整歸船借問翠巖路難參雪竇禪應真庭下
B34n0193_p0702b12║木說法井中泉公案新翻出諸方一任傳
B34n0193_p0702b13║寄翠峯寺敏仲謙釋子賢
B34n0193_p0702b14║敏公遙住洞庭西咫尺煙波路欲迷落日斷霞山疊疊揚舲鼓
B34n0193_p0702b15║枻風凄凄魚龍出沒隨潮上橘柚參差壓樹低東崦人家更清
B34n0193_p0702b16║絕也思來此作幽棲
B34n0193_p0702b17║和文徵仲遊翠峯寺徐禎卿
B34n0193_p0702b18║香鐙閒照古堂虗日午桐陰上井遲嘗橘客求藏甕法煮茶僧
B34n0193_p0702b19║乞啜泉詩聽經猶剩當年鹿好事誰摹宿草碑陳蹟半銷何處
B34n0193_p0702b20║問令人空憶翠峯師
B34n0193_p0703a01║翠峯寺文徵明
B34n0193_p0703a02║空翠夾輿松十里斷碑橫路寺千年遺蹤見說降龍井裏茗來
B34n0193_p0703a03║嘗悟道泉伏臘滿時𠬧橘柚蒲團倚戶泊雲煙書生分願無過
B34n0193_p0703a04║此悔不曾參雪竇禪
B34n0193_p0703a05║游太湖翠峯寺吳寬
B34n0193_p0703a06║步轉危峯路豁然梅花叢裡見青天青泥不汙登山屐又過長
B34n0193_p0703a07║松啜冷泉
B34n0193_p0703a08║賦翠峯寺（二首）張本
B34n0193_p0703a09║方丈朝朝紫霧生兩僧曾此佛成名蘿峯飛瀑花流影松壑懸
B34n0193_p0703a10║巢鶴送聲古殿月高龍井冽廻巒雲湧道泉清梅開不減羅浮
B34n0193_p0703a11║境振策還期雪後行（寺中昔有雪竇天衣二僧主席於此▆存降龍井并悟道泉焉）
B34n0193_p0703a12║停雲峯下翠千重寶殿猶懸海上鐘喬樹豈無聞法鳥古淵嘗
B34n0193_p0703a13║有聽經龍林飜黃葉留寒屐江送澄波照晚容卻笑殘螺元不
B34n0193_p0703a14║變一池秋水綠溶溶（寺有一鐘世傳海流漂至者寺前池中螺皆無尾異於他產云是雪竇禪師度生故
B34n0193_p0703a15║事也）
B34n0193_p0703a16║翠峯山居（二首）
B34n0193_p0703a17║金池橋帶亂峯橫桂樹叢高煙霧生空翠萬重山色裏佛鐙常
B34n0193_p0703a18║照太湖明
B34n0193_p0703a19║一林甘露萬花明悟道泉深徹底清花外客來尋曲徑隔林遙
B34n0193_p0703a20║自候吹笙
B34n0193_p0703b01║翠峯寺王思任
B34n0193_p0703b02║筍輿幽討遍大壑氣沉沉山寺逢秋醉溪鐘入午瘖是泉從竹
B34n0193_p0703b03║過無石不雲深沁骨凉風到僧寮絮碧陰
B34n0193_p0703b04║柬客避暑翠峯葛一龍
B34n0193_p0703b05║松陰一寺掃風藤澗瀑飛來點點氷嬾挂寸絲三夏臥尚嫌諸
B34n0193_p0703b06║有不如僧
B34n0193_p0703b07║翠峯山居結夏陳繼儒
B34n0193_p0703b08║激湍飛作雨獨樹偃為梁雞犬有傲色炊煙多異香清陰終日
B34n0193_p0703b09║綠秋葉幾時黃擬住重陽後還分橘柚霜
B34n0193_p0703b10║謝吳東澗惠悟道泉吳寬
B34n0193_p0703b11║試茶曾憶廿年前抱甕傾來味宛然踏雪數穿東磵屐迎風遙
B34n0193_p0703b12║附太湖船題詩寥落懷諸友悟道分明見老禪自媿無能為水
B34n0193_p0703b13║記徧將名品與人傳
B34n0193_p0703b14║和沈周
B34n0193_p0703b15║彭亨一器置堂前思此泠泠久闕然借取白雲朝幎甕載兼明
B34n0193_p0703b16║月夜同船小分東澗聊知味大吸西江亦喻禪紗帽籠頭烟繞
B34n0193_p0703b17║鬢煎茶有法是盧傳
B34n0193_p0703b18║悟道泉張本
B34n0193_p0703b19║法井渫浮青玉巘山風香拂紫霞紋客來試汲蓮花水僧自開
B34n0193_p0703b20║關掃白雲
B34n0193_p0704a01║酌悟道泉王寵
B34n0193_p0704a02║名泉真乳穴滴滴滲雲膚白石支丹鼎青山調水符靈仙餐玉
B34n0193_p0704a03║法人世獨醒徒長嘯千林竹清風來五湖
B34n0193_p0704a04║和徵仲宿靜觀樓徐禎卿
B34n0193_p0704a05║峯掩晴牕水映簾便留三日不虗淹閒雲愛客常陪榻㣲月窺
B34n0193_p0704a06║人直下簷昏籟靜來聞擾擾鐙花時自落纖纖知君詩學多新
B34n0193_p0704a07║益親到眉山謁子瞻（徵仲時謁王學士）
B34n0193_p0704a08║葉顒
B34n0193_p0704a09║散花丈室靜焚香小小雲龕穩稱牀須信定中還有定莫言方
B34n0193_p0704a10║外更無方青蓮滿眼非真色白月流金只慧光今日相逢陪軟
B34n0193_p0704a11║語塵緣俗慮一時㤀
B34n0193_p0704a12║靈源寺雨宿可南上人房葛一龍
B34n0193_p0704a13║此中有山寺今為乍來客入林風雨生未夕已昏黑佛光能照
B34n0193_p0704a14║人僧面半予識一夜坐相看松泉響空壁
B34n0193_p0704a15║和徵仲宿靈源寺徐禎卿
B34n0193_p0704a16║家城歲晚欲回舟山寺擕衾作夜遊愛月不妨寒（抱步）影岸冠㣲
B34n0193_p0704a17║覺露濡頭蒲團對語僧圍燭菊燕分題客詠秋怪是思清還廢
B34n0193_p0704a18║寢鐘聲為破小堂幽
B34n0193_p0704a19║宿華嚴寺王鏊
B34n0193_p0704a20║歸來每向招提宿心若閒雲着處安已到家山無去住偶聞塵
B34n0193_p0704b01║世有悲歡煙霞自可通禪觀艸木還應識宰官少小來游今白
B34n0193_p0704b02║髮幾回欲去更盤桓
B34n0193_p0704b03║游能仁彌勒二寺文徵明
B34n0193_p0704b04║鬱然臺殿鏁芙蓉見客山僧自打鐘小檻浮空秋水閣虗庭落
B34n0193_p0704b05║影夕陽松泗洲名在池無塔（寺有泗洲池能照僧伽塔今廢）飯石師歸寺有峯
B34n0193_p0704b06║（飯石禪師嘗住此寺有飯石峯）欲掃南墻留半偈白雲回首媿塵蹤
B34n0193_p0704b07║和徵仲游能仁彌勒二寺徐禎卿
B34n0193_p0704b08║古殿秋荒落晚曛叩門先怕鹿驚羣靈池石亂金龍隱梵磬聲
B34n0193_p0704b09║清玉洞聞游客到稀塵裏缽高僧化後鶴哀雲幽懷媿失煩君
B34n0193_p0704b10║問何日禪牀許見分（第六句下自注飯石禪師舊居於此）
B34n0193_p0704b11║興福寺小憇吳寬
B34n0193_p0704b12║九塢寒泉一磵流遙從木末望山頭春風未掃禪林雪更為梅
B34n0193_p0704b13║花半日留
B34n0193_p0704b14║興福寺葛一龍
B34n0193_p0704b15║山中有九寺九塢藏其一艸色雨吹來松聲水流出甞新掘泥
B34n0193_p0704b16║筍代餉剝枯栗春遠酒船渡常住惟古佛
B34n0193_p0704b17║俞塢寺（二首）張本
B34n0193_p0704b18║複嶺迴巒掩竹扉鳴泉千尺半天飛流鷪香濕藤花露遙送鐘
B34n0193_p0704b19║聲出翠㣲
B34n0193_p0704b20║風生松壑粉初飛雨過筠林筍乍肥滿地夕陽花影裏白雲僧
B34n0193_p0705a01║摘茗芽歸
B34n0193_p0705a02║飯法海寺吳寬
B34n0193_p0705a03║行盡松杉嶺漸平日高深谷喜新晴山樓飯罷渾無事獨倚危
B34n0193_p0705a04║闌聽水聲
B34n0193_p0705a05║東山法海寺次陳翰林韻白悅
B34n0193_p0705a06║㤀倦莫𨤲巔松高翠接天孤泉飛素練兩壑鏁青煙鳥宿雲林
B34n0193_p0705a07║裏僧棲石竇邊五湖晴瀲灔新漲欲平田
B34n0193_p0705a08║夏日同王少溪過法海寺周詩
B34n0193_p0705a09║言覔山中寺煙蘿入塢陰凉生一徑僻炎隔兩崖深壑渺香雲
B34n0193_p0705a10║度臺傾慧日臨願因蓮沼水一洗畏途心
B34n0193_p0705a11║雨宿永福山房喜陳懋功至葛一龍
B34n0193_p0705a12║嵗杪百蝟集偶來山寺中不分朝與暮相對雨和風吾友郡城
B34n0193_p0705a13║到蕭條情况同清談竟一夕鐙黯石牀空
B34n0193_p0705a14║聖僕宿永福寺同賦空字
B34n0193_p0705a15║蕭然何所有瓢笠與青童住可為山長來先問石公梅遲若待
B34n0193_p0705a16║客松嫩已知風一宿東林社花龕對雨空
B34n0193_p0705a17║吳季明來游洞庭止於永福寺中見訪有贈
B34n0193_p0705a18║春山不易貌其變倏如煙到此為初客因之得畵禪時從雲裡
B34n0193_p0705a19║出或聽水聲眠小圃無多遠花開值雨天
B34n0193_p0705a20║月夜虎峯石上荅凝甫明生諸衲見遲
B34n0193_p0705b01║明月出遠水光動梅花間懸崖奠廣石可數莓錢斑緇素四五
B34n0193_p0705b02║人盤遨意閒閒相期忽相决余到惟空山絕頂無風聲松陰瀉
B34n0193_p0705b03║潺湲寓目百里外嘯坐以怡顏始為居後歉終喜得遲還
B34n0193_p0705b04║避暑虎峯蘭若
B34n0193_p0705b05║朱櫺通浩渺碧殿倚嶙峋腥雨過龍陣陰霆護法輪禪參放午
B34n0193_p0705b06║寂佛骨砭寒新卻笑同來者長齋是酒人
B34n0193_p0705b07║飯石峯
B34n0193_p0705b08║山僧咒食峯頭坐山下眾生皆不餓灑飯諸空雨為石至今粒
B34n0193_p0705b09║粒猶堪數峯頭高並雪山看試問山僧已涅槃飯顆先生老無
B34n0193_p0705b10║恙相逢此地說加餐
B34n0193_p0705b11║登飯石峯周訥
B34n0193_p0705b12║攝心際遠獵奇觀濕翠黏嵐屐未安石蛻糝衣看欲飽鐵磨松
B34n0193_p0705b13║骨倚來寒激湍陷日光無定夾壑分天影不完破我十年牕下
B34n0193_p0705b14║夢山風尋響落巑岏
B34n0193_p0705b15║洞庭山惟諒上人院堦前孤生橘樹歌釋皎然
B34n0193_p0705b16║洞庭仙山但生橘不生凡木與梨栗真子無松自不栽感得一
B34n0193_p0705b17║株堦下出細葉繁枝委露新四時常綠不關春若言此物無道
B34n0193_p0705b18║性何意孤生來就人二月三月山初暖最愛低簷數枝短白花
B34n0193_p0705b19║不用鳥銜來自有風吹手中滿九月十月爭破顏金實離離顏
B34n0193_p0705b20║色殷一夜霜晴香滿山天生珍木異於俗俗士來逢不敢觸清
B34n0193_p0706a01║陰獨步禪起時徙倚枝前看不足
B34n0193_p0706a02║自涵村渡橫山宿僧舍釋大壑
B34n0193_p0706a03║天涯朋聚興翩翩村黑波昬亦放船攢島百家寒隱寺面湖千
B34n0193_p0706a04║樹晚藏烟露浮竹葉僧先醉霜落蘋花客未眠預想詰朝吳市
B34n0193_p0706a05║裏夢應隨月繞峯巔
B34n0193_p0706a06║大覺寺虞堪
B34n0193_p0706a07║談笑寶樓開湖光劈面來浮雲空翳檻明鏡若為臺野鳥銜花
B34n0193_p0706a08║去潭龍作雨回坐𠫵真法境無意想蓬萊
B34n0193_p0706a09║過大姚陳玉汝宅飲散宿大覺寺追和趙與哲韻
B34n0193_p0706a10║吳寬
B34n0193_p0706a11║月出平湖積水空上方僊梵隱花宮似聞簷蔔林間雨緫是芙
B34n0193_p0706a12║蓉浦外風有客題詩先我到向僧分榻幾人同敲門自怪來何
B34n0193_p0706a13║暮投轄傳杯惱孟公
B34n0193_p0706a14║宿東明禪院
B34n0193_p0706a15║東明院裏曾投宿偶見前題一慨然欹枕亂蛩如昨夜入門高
B34n0193_p0706a16║樹卻多年季方不與元方在小朗還同大朗賢何處玉笙吹未
B34n0193_p0706a17║歇山扉新月照人眠
B34n0193_p0706a18║春日與王卿放舟出陳湖登大覺寺張適
B34n0193_p0706a19║曉日滄江踏釣舟為來林下訪湯休松間老鶴同僧立柳外閒
B34n0193_p0706a20║峯趁客游半屋雲花分夜榻一池月色蕩春流高深堂上多清
B34n0193_p0706b01║供琴罷香
B34n0193_p0706b02║和吳原博李應禎
B34n0193_p0706b03║放舟出郭秋雨晴好風半日到姚城故人天上新霑祿衲子山
B34n0193_p0706b04║中舊識名春樹暮雲無限思薰爐茗椀有餘清一夜寒生眠未
B34n0193_p0706b05║穩夢回時聽海潮聲
B34n0193_p0706b06║過磧砂寺（寺西蛟龍浦中有藏經坊僧云鳥雀不入坊中元詩僧至天隱自江右來居此號筠溪有詩集）
B34n0193_p0706b07║日斜湖上過野寺倦登臨老樹風聲合頹垣雨蹟深蛟龍潛近
B34n0193_p0706b08║浦鳥雀避叢林不見筠溪叟詩褌久絕音
B34n0193_p0706b09║遊磧沙寺沈周
B34n0193_p0706b10║雙幢落日倚漁汀北下孤舟此暫停野客偶驚門外犬老僧隨
B34n0193_p0706b11║掩石邊經沙洲古樹藤蘿紫火殿遺基薺麥青今夜試留湖上
B34n0193_p0706b12║枕疎鐘高浪不堪聽
B34n0193_p0706b13║磧沙寺歸有光
B34n0193_p0706b14║望見石柱立知是招提址蓮宇已燹蕩土墻何迤邐淡淡遠天
B34n0193_p0706b15║色梅花帶寒雨溪廻竹樹交風吹鳥雀起日暮湖波深蒼茫白
B34n0193_p0706b16║雲裏
B34n0193_p0706b17║十六夜全福寺待月趙重道
B34n0193_p0706b18║昔日逢兵戌荊榛不耐看今宵遲華月臺殿欲生寒秋色已半
B34n0193_p0706b19║過月輪亦幾殘時光空代謝人事共悲歡莫負金尊滿還嗟玉
B34n0193_p0706b20║露餐酣歌渾未睡長醉倚琅玕
B34n0193_p0707a01║曉泊蜆江過全福寺
B34n0193_p0707a02║十日閉秋雨孤舟泝曉瀾連江飛鳥入夾岸落楓寒寺近情雲
B34n0193_p0707a03║轉門紆露竹殘遠公渾好客迎笑拂花看
B34n0193_p0707a04║題尹山寺郯韶
B34n0193_p0707a05║王師昔渡江南日曾駐旌旗江上林刼火不隨人幻化箭鋒應
B34n0193_p0707a06║與塔銷沉咸池幾見天雞出蕙帳空聞夜鶴吟白髮老僧談徃
B34n0193_p0707a07║事青山依舊白雲深
B34n0193_p0707a08║尹山寺東菴王汝玉
B34n0193_p0707a09║地湧瑠璃界天開翡翠林那知近湫隘誰意得幽尋曰麗花臺
B34n0193_p0707a10║逈雲橫巨闕深紺園浮霽彩琪樹帶春陰玉澗珠泉滴𮯱牎緑
B34n0193_p0707a11║嶂臨梵王紅錦服仙女碧瑤簮金作山龍甲朱為海鳥襟鳴鐘
B34n0193_p0707a12║聲雉舞講法引猿吟境靜塵難染機深慮不侵願因清淨力從
B34n0193_p0707a13║此識真心
B34n0193_p0707a14║尹山寺夜詠楊循吉
B34n0193_p0707a15║離城至此二十里翻作遲遲半日行古寺夜投僧盡出空廊獨
B34n0193_p0707a16║步月方明學披梵筴言生澀借浴芳泉體潔清童僕不諳禪默
B34n0193_p0707a17║相翻憐無侶話覊情
B34n0193_p0707a18║尹山精舍作王寵
B34n0193_p0707a19║古殿深巖曲朱門碧水開鈴聲衝鳥落幢影拂雲廻院入斜𮯱
B34n0193_p0707a20║檻賓迎滑錦苔東來車馬道聊爾滌塵埃
B34n0193_p0707b01║過尹山寺訪宗上人（寺舊予讀書處）張獻翼
B34n0193_p0707b02║捨宅成初地雲林調頗同酒杯僧供裏章句梵音中塵跡慙張
B34n0193_p0707b03║祜禪心契遠公天花留偈別無着解論室
B34n0193_p0707b04║辛卯夏日登尹山緇素從游者二十人釋真可
B34n0193_p0707b05║我昔登峨眉眉崑崙亞亦嘗登勞盛盛泰山下今者登茲山茲
B34n0193_p0707b06║山高自價湖光鏁四圍松浪微風瀉拳枕臥其巔清凉不知夏
B34n0193_p0707b07║偕來俱法侶抱𡨜意非罷鏡裏幻空花流光速於射空林一遲
B34n0193_p0707b08║徊把臂欲觀化
B34n0193_p0707b09║接待寺八詠姚廣孝
B34n0193_p0707b10║玄音堂
B34n0193_p0707b11║道本靜中心秋潭皎月沉無言得真趣何用覔玄音
B34n0193_p0707b12║含暉樓
B34n0193_p0707b13║樓高逼層雲遙瞰東湖境香斷客不來斜陽半簾影
B34n0193_p0707b14║挹清閣
B34n0193_p0707b15║虛閣映漣漪祥龕隔蕙帷夜寒深雪裏正是挹清時
B34n0193_p0707b16║止息齋
B34n0193_p0707b17║悟得西來意高齋閒止息欲語眾人知流雲去無跡
B34n0193_p0707b18║雲深處
B34n0193_p0707b19║靄靄復冥冥晨昏不斷生欲尋支遁宅須待有鐘聲
B34n0193_p0707b20║一掬軒
B34n0193_p0708a01║蕉葉度牕陰池春綠漲深誰將一掬水大地作甘霖
B34n0193_p0708a02║松花室
B34n0193_p0708a03║翠雲壓喬松凉影涵花埒晝靜鳥聲幽風牕墮晴雪
B34n0193_p0708a04║聽聞室
B34n0193_p0708a05║誰讀貝多文踈簾捲夕曛臨來無得失江上冷秋雲
B34n0193_p0708a06║九日婁門勝感寺文徵明
B34n0193_p0708a07║晚禾垂穗野田平九日登臨宿雨晴出郭由來少塵事逢僧聊
B34n0193_p0708a08║得話浮生秋霜落木黃花節破帽西風白髮情卻喜東林能破
B34n0193_p0708a09║戒提瓶沽酒醉淵明
B34n0193_p0708a10║黃埭興國寺韓奕
B34n0193_p0708a11║粳稻田初熟煙霞日欲西孤舟僧共載古寺鶴同棲樹抱谿流
B34n0193_p0708a12║合牕陰月影低紀游間有詠常向壁間題
B34n0193_p0708a13║過妙智院臨西澗望海虞諸山（得塵字）徐賁
B34n0193_p0708a14║來問東林社行吟西澗濱水痕秋更淺山色雨如新落木無棲
B34n0193_p0708a15║鳥扁舟有去人欲因尋石室深媿客衣塵
B34n0193_p0708a16║妙智菴牡丹沈周
B34n0193_p0708a17║我來借看富貴叢僧房認是賃宅中去年看過今到花若遲我
B34n0193_p0708a18║念春風毿毿白髮雖不稱未許花前無我儂慈恩在前妙智後
B34n0193_p0708a19║今古樂事將無同古花已見古人醉今花還對今人紅一觴一
B34n0193_p0708a20║詠雅而樂何用羯鼓敲逢逢冠裳顛倒插花舞強以筋骨追兒
B34n0193_p0708b01║童莫教錯認白少傅自是頹然田舍翁
B34n0193_p0708b02║吳江縣寺留題王禹偁
B34n0193_p0708b03║松江江寺對晴巒檻外生池接野灘幽鷺靜翹春艸碧病僧間
B34n0193_p0708b04║說夜濤寒晨齋施筍惟溪叟國忌行香秖縣官盡日門前照流
B34n0193_p0708b05║水塵纓渾擬濯汍瀾（郡志末句作濯纓無便淚闌干）
B34n0193_p0708b06║羅處約
B34n0193_p0708b07║漁翁沙鳥傍廻塘擕屐間吟繞寺廊遠岫不離青艸渡片帆時
B34n0193_p0708b08║過綠苔墻風狂林木生清籟日暖漣漪動畫梁張翰思歸應有
B34n0193_p0708b09║意幾多屏障水為鄉
B34n0193_p0708b10║登山亭詩崔澂
B34n0193_p0708b11║山亭最高處登眺一徘徊明月邀未至好風先自來林深幽鳥
B34n0193_p0708b12║▆地淨瑤花開薄暮鐘聲起遠公猶未回
B34n0193_p0708b13║詠無礙院牡丹和儀
B34n0193_p0708b14║霜氣稜　草木窮花王忽綻曲欄中鮮妍首作三春瑞裁翦何
B34n0193_p0708b15║須二月風芳艶已依銀世界清香不斷白蓮宮出羣品格無雙
B34n0193_p0708b16║譽珍重人天造化功
B34n0193_p0708b17║題月禪師方丈蔣堂
B34n0193_p0708b18║我到雲房是有緣坐移蓮刻聽禪詮江邊異日人應記吏部曾
B34n0193_p0708b19║來見大顛
B34n0193_p0708b20║同沈司馬游松陵佛寺作姚士麟
B34n0193_p0709a01║無因不出世有願在津梁那得辭銓宰翻來禮藥王牕中落日
B34n0193_p0709a02║觀樹下逆風香更入維摩室分鐙照夜長
B34n0193_p0709a03║泊舟垂虹橋訪南北兩山寺候蔡都事彥文陳基
B34n0193_p0709a04║泰伯城中不少留垂虹亭畔卻維舟塔鐙下照蛟龍宅蓮社平
B34n0193_p0709a05║分雁鶩洲王事有程塵漠漠僧心無垢月涵秋多情為待同袍
B34n0193_p0709a06║者倚遍欄干不下樓
B34n0193_p0709a07║與龐福一遊龐山留題西隱菴𡩋玉
B34n0193_p0709a08║龐山西隱阿蘭若中有高人趣不同千偈瀾翻無滯迹一塵不
B34n0193_p0709a09║到有清風門前湖水三萬頃而後雲山八九峯對現堂　無別
B34n0193_p0709a10║法一聲漁唱月明中
B34n0193_p0709a11║潮音堂詩張景修
B34n0193_p0709a12║安得并刀翦半江詩翁吟就筆頭樁過橋漁艇初收釣傍水僧
B34n0193_p0709a13║軒不下牕南北虹垂具區濶東西雲起洞庭雙道人施食心無
B34n0193_p0709a14║礙龍鬼應須向此降
B34n0193_p0709a15║西軒詩王孳
B34n0193_p0709a16║步躡霜莎入梵宮一軒佳趣屬支公剩開青鏁延明月疎植修
B34n0193_p0709a17║篁待好風笠澤波聲春雨裏洞庭山色夕陽中江頭景物牢籠
B34n0193_p0709a18║盡欲寄琴尊此養蒙
B34n0193_p0709a19║西軒洗竹詩楊維禎
B34n0193_p0709a20║華嚴寺裏斷雲師許我來題洗竹詩未論竿頭能進步且教節
B34n0193_p0709b01║外莫生枝定回午夜秋聲減經罷西軒暝色遲從此一塵無染
B34n0193_p0709b02║着歲寒惟有此君知
B34n0193_p0709b03║宿華嚴寺斷雲院詩成廷珪
B34n0193_p0709b04║斷雲老師如斷雲無心舒卷自氤氳空山與之結為侶遠道也
B34n0193_p0709b05║堪持贈君黑夜雨隨龍聽法青山風引鶴同羣江湖我亦忘機
B34n0193_p0709b06║者半榻今宵喜見分
B34n0193_p0709b07║四月四日過華嚴寺時佛殿悉毀於大惟浮屠獨存偶成
B34n0193_p0709b08║趙寬
B34n0193_p0709b09║樷林為別動經年偶一登臨更惘然臺殿草荒朝雨後江湖春
B34n0193_p0709b10║盡夕陽前能詩天隱還持律看竹王猷不問禪獨有浮屠如魯
B34n0193_p0709b11║殿寶幢依舊切雲煙
B34n0193_p0709b12║華嚴塔院趙宏
B34n0193_p0709b13║三江臨古寺真界逈囂塵看竹嘗過院山僧莫厭頻㣲風傳夕
B34n0193_p0709b14║梵疎磬落寒津師肯開方便吾將寄此身
B34n0193_p0709b15║重過華嚴寺題樗菴院詩
B34n0193_p0709b16║幾年江上寺貧病徃來稀夜雨花猶落春風燕復歸山僧方出
B34n0193_p0709b17║定野客久忘機一啜杯中茗殘陽半竹扉
B34n0193_p0709b18║宿華嚴寺次韻周用
B34n0193_p0709b19║畫鷁南津滯晚行到門應識舊諸生香分百刻禪心靜月印三
B34n0193_p0709b20║江佛骨清吳郡詩流推武庫越山仙史紀陽明不堪中夜懷人
B34n0193_p0710a01║切搔首悠然賦鶴鳴
B34n0193_p0710a02║過華嚴樗菴禪房沈察
B34n0193_p0710a03║長嘯空林外襟期曠水陰五湖孤鳥影萬里片雲心斗北春城
B34n0193_p0710a04║逈塘南野蔓深浮生又半日梁父為誰吟
B34n0193_p0710a05║過華嚴寺圓詮上人院用周太宰韻徐師曾
B34n0193_p0710a06║水寺依束郭松堂印塔陰鶴巢千刼樹雲伴一乘心竺國風流
B34n0193_p0710a07║遠支公慧力深定餘詩更好時望寄長吟
B34n0193_p0710a08║重過圓詮師院和姜丈夢賓韻
B34n0193_p0710a09║塔影沉紅夕照遲山中寧寐臥禪師十年識面憐方外一日論
B34n0193_p0710a10║心勝舊時下榻煮茗仍好客焚香展卷細評詩共推憲伯陽春
B34n0193_p0710a11║調零落交遊勞夢思
B34n0193_p0710a12║華嚴塔寺和王陽明羅念菴二先軰韻趙重道
B34n0193_p0710a13║西飛舍利不知年卓錫開山事杳然白馬經翻花雨後赤鳥碑
B34n0193_p0710a14║墮露臺前幾輪浩刼空諸相歷指湖波總是禪夜夜老僧歸定
B34n0193_p0710a15║處秖餘清磬落孤煙
B34n0193_p0710a16║春日華嚴寺沈自然
B34n0193_p0710a17║柳色半煙籠飛梁挂彩虹春城江㶑灔曉寺樹𤫩瓏風暖叢鈴
B34n0193_p0710a18║寂香高細炷通水雲丹艧重今日似湘東
B34n0193_p0710a19║接待寺劉濤
B34n0193_p0710a20║江滸收帆試倚欄目圍平野望尤寬氣吞四澤鵬摶近路入三
B34n0193_p0710b01║山鶴夢寒壓曉幾思看浴日凌秋誰許傍觀瀾應憐低首邊塵
B34n0193_p0710b02║客何日風枝得暫安（濤縣志作賫）
B34n0193_p0710b03║和張澂
B34n0193_p0710b04║小檻超然著曲欄登臨聊使壯懷寬浮天野水東南折照座雲
B34n0193_p0710b05║山紫翠寒風定彩虹銜落照夜清紺塔臥微瀾自公休暇宜來
B34n0193_p0710b06║數寄傲南牕膝易安
B34n0193_p0710b07║積慶寺周用
B34n0193_p0710b08║好游唯所以悠然復來茲風日靜巖戶頗憶曾來時此僧道者
B34n0193_p0710b09║相頭髮青差差焚香不肯去稍能歌我詩經過勿厭久特與靜
B34n0193_p0710b10║相宜
B34n0193_p0710b11║遊圓明寺吳復
B34n0193_p0710b12║不到禪宮二十年庭前古柏已參天衰容自哂多華髮故舊相
B34n0193_p0710b13║逢亦白顛勸客新醅春未煮留人苦茗夜重煎一牕風雨催歸
B34n0193_p0710b14║興好向溪頭問釣船
B34n0193_p0710b15║宿圓明寺早起高啟
B34n0193_p0710b16║客起鐙前夢尚迷滿樓殘月曉峯西應知野寺非山店只聽鐘
B34n0193_p0710b17║聲不聽雞
B34n0193_p0710b18║晨到圓明寺卜舜年
B34n0193_p0710b19║寺扉侵早啟照日壁通紅鸛鶴沐松露房廊穿竹風僧跏雙足
B34n0193_p0710b20║槁客到萬緣空况復無覊勒支公神駿同
B34n0193_p0711a01║崇吳寺登樓望太湖錢惟善
B34n0193_p0711a02║西望洞庭青插天蛾眉兩點秀娟娟勢翻震蕩蛟龍窟氣浸高
B34n0193_p0711a03║寒牛女躔支遁每招過野寺龜蒙曾約種湖田倚闌不盡登臨
B34n0193_p0711a04║興更駕長風萬里船
B34n0193_p0711a05║永樂寺高啟
B34n0193_p0711a06║鬢隨鶴羽總秋寒幾日江行思渺冥夜臥客舟聞詠史朝過僧
B34n0193_p0711a07║榻共談經沙洲雨足蓴初紫林塢霜遲橘尚青後欲尋公曾到
B34n0193_p0711a08║處留詩應在竹間亭
B34n0193_p0711a09║寶覺寺張適
B34n0193_p0711a10║留衣山館夕飛策海城秋蹟逐初來雁情親欲下鷗晚雲黃葉
B34n0193_p0711a11║渡斜日碧江流正是懷思處聽鐘獨倚樓
B34n0193_p0711a12║泗洲寺（二首）易恒
B34n0193_p0711a13║幽尋林壑間春暝護禪問到寺過眉杖開門對面山鐙傳清晝
B34n0193_p0711a14║永僧與白雲間欲覔泗洲老高風詎可攀
B34n0193_p0711a15║開士僧中彥繙經晝掩關禪心秋水觀詩景夕陽山寉下松雲
B34n0193_p0711a16║破鹿眠苔徑間老僧棲息地着意欲追攀
B34n0193_p0711a17║寄題留珠菴詩吳簡
B34n0193_p0711a18║太湖之陰沙作壖招提遠接菰蒲川水上驪珠照明月門前翠
B34n0193_p0711a19║竹搖蒼烟山僧讀書不出戶野老聽經還傍船我來八月秋尚
B34n0193_p0711a20║暑記得醉眠楊柳邊
B34n0193_p0711b01║骨池菴史鑑
B34n0193_p0711b02║閑逐東風艤釣槎紺園開傍白鷗沙（我來伽）也悟無生法緩步長
B34n0193_p0711b03║廊學散花
B34n0193_p0711b04║目瀾洲沈周
B34n0193_p0711b05║不到目瀾洲何堪題賦詠開洲水中央四面澄如鏡忽然㣲風
B34n0193_p0711b06║起瀾生水不靜僧作如是觀心目自爭競不爭與不競乃是靜
B34n0193_p0711b07║者性若作如是觀靜業中大病不若改木蘭字異音不敻令人
B34n0193_p0711b08║無多議我詩與印止
B34n0193_p0711b09║又
B34n0193_p0711b10║目瀾識是木蘭洲我夢時時一遠游今日問僧方證定滿家水
B34n0193_p0711b11║竹似𮯱丘
B34n0193_p0711b12║登燁上人禪月樓周用
B34n0193_p0711b13║塵國曾勞問息緣雲階已覺近諸天香隨清梵潮音起影入西
B34n0193_p0711b14║江佛面圓何處載經瞻白馬此生杯酒學青蓮雪峯相對渾㤀
B34n0193_p0711b15║語慙媿新詩為我傳
B34n0193_p0711b16║奉如白川上相韻張傑
B34n0193_p0711b17║小樓聊結一宵緣珍重僧家別有天萬念已空身自在六塵不
B34n0193_p0711b18║染性常圓凭欄疑我生金界名社憑人擬白蓮莫怪留衣訂重
B34n0193_p0711b19║會欲從刼外覔真傳
B34n0193_p0711b20║題白雲深處史鑑
B34n0193_p0712a01║就樹傳茅屋牽藤編竹扉松陰寒浸榻嵐氣濕蒸衣深翠潑雙
B34n0193_p0712a02║眼亂山環四圍蔚藍天咫尺塵世轉依微
B34n0193_p0712a03║九日泊舟羅漢寺周叔宗
B34n0193_p0712a04║小艇載重陽㣲暉帶雨凉香林迴水寺暗月上雲塘野渡爭漁
B34n0193_p0712a05║返居僧先鳥藏茱萸不可見澤國早秋霜
B34n0193_p0712a06║張家墩（左雙揚）莊汝培
B34n0193_p0712a07║遠林宿殘雲登覽四無岸鶯花浪作巢魚藻煙微斷帆回片玉
B34n0193_p0712a08║浮日落流金亂雖然倚寺扉還似蓬萊看
B34n0193_p0712a09║宿普濟寺錢惟善
B34n0193_p0712a10║初到湖邊寺相逢有穎師深悲十年事朗誦四懷詩高柳窺春
B34n0193_p0712a11║早寒鐙照夜遲寧無一杯酒慰我鬢如絲
B34n0193_p0712a12║普濟寺陸嘉觀
B34n0193_p0712a13║希世慚蟲技空門掩雀羅避喧逢客少耽靜識僧多具食惟藜
B34n0193_p0712a14║藿為衣只薜蘿欲修長淨業年鬢恐蹉跎
B34n0193_p0712a15║吳江普濟寺古柏俞允文
B34n0193_p0712a16║古柏筋骨奇磔裂半生死年多葉逾細疊腐如馬齒陰㘭滋綠
B34n0193_p0712a17║苔燥節流素髓胡為長偃蹇獨抱丘壑美寧隨共銷落與物齊
B34n0193_p0712a18║一軌
B34n0193_p0712a19║震澤老柏王世懋
B34n0193_p0712a20║水部祠前柏何年尚欝然地綠喬木重樹為昔賢傳白寉雲雙
B34n0193_p0712b01║去蒼龍夜獨眠未須材用世自有勢參天
B34n0193_p0712b02║古柏詠（有引）周應愿
B34n0193_p0712b03║吳江南塘四十里至平望折而西過鶯脰湖文四十里至震
B34n0193_p0712b04║澤蕭然村鎮桑麻數十家極西一寺寺有古柏正覆垣門其
B34n0193_p0712b05║狀偃屈蒼蒼若虬龍枝幹葱蒨如墻之有翠蓋然作古柏詠
B34n0193_p0712b06║古柏欝嵯峨盤桓古寺門門對市流水蕭踈原上邨垣墉隱欄
B34n0193_p0712b07║榥荊枳障籬藩挺然虬龍姿偃屈翠蓋存上有百尺榦下有千
B34n0193_p0712b08║年根青枝罩𮯱壁密葉蔽華旛甘露浥條滋金精液柯蕃蒙寵
B34n0193_p0712b09║翳煙霧榮茂曜朝暾披離憇紺宇秀實洵可餐英蔚芳風藹邐
B34n0193_p0712b10║迤雲氣屯徘徊玄蔭下蕭灑駐清尊
B34n0193_p0712b11║震澤普濟寺觀古檜歌吳明𡖖方仲羙同賦王叔承
B34n0193_p0712b12║沙門老樹驚奇崛四百年來青未歇氣交古佛通精靈命落殘
B34n0193_p0712b13║碑題歲月皮為黛石根為鐵琥珀為脂玉為節曲柯倒紐上下
B34n0193_p0712b14║錯尖梢反掬東西掣扶踈入畫畫不成苔痕膩鎻雷神結兩餘
B34n0193_p0712b15║細葉浮烟出新枝舊枝宛相齕飛天仙女生綠毛墮地驪龍蛻
B34n0193_p0712b16║蒼骨西方雙樹何時分婆娑獨立南江濆寒色虛搖五湖月清
B34n0193_p0712b17║陰薄灑諸天雲忽漫星槎過笠澤酣歌樹底流光碧秦亡爭笑
B34n0193_p0712b18║大夫松蜀破空憐丞相柏信是僧家佛日長貝葉曇花幻今昔
B34n0193_p0712b19║昔者火燒闕里檜仲尼寂莫斯文墜今來風擊虞山枝言游慘
B34n0193_p0712b20║澹文章廢儒林喬木奈如許野寺孤根聊酹汝
B34n0193_p0713a01║題殊勝寺照公幻巢閣
B34n0193_p0713a02║好事得旻公禪棲野色中湖浮鶯脰碧樓幻鶴巢空竹葉杯能
B34n0193_p0713a03║共蓮花社可通㱕航期晚泊煙雨佛鐙紅
B34n0193_p0713a04║晚泊鶯脰湖却遇王子良子順錢子和留宿堅公禪房即事
B34n0193_p0713a05║凉兩奕聲踈晚風杯影扶船投煙寺小寺入水雲孤得侶狂遊
B34n0193_p0713a06║滯逢僧暑病蘇禪牀留片月清夢落鶯湖
B34n0193_p0713a07║過殊勝寺徐師曾
B34n0193_p0713a08║鷪脰湖邊古寺荒數年烽燹到空堂獨餘秋水淼無際相共長
B34n0193_p0713a09║天一色蒼
B34n0193_p0713a10║殊勝寺作皇甫涍
B34n0193_p0713a11║靈波結勝化為城絞館星沉夜色清坐愛尊中五湖滿煙蘿深
B34n0193_p0713a12║處澣塵纓
B34n0193_p0713a13║過照公帆影閣陳繼儒
B34n0193_p0713a14║有箇詩僧在林扉落得閒夕陽鷗背外秋色樹聲間竹密疑無
B34n0193_p0713a15║路鐘清如在山不因帆過影誰道水西灣
B34n0193_p0713a16║遊蠡澤應天寺（有序）鈕仲玉
B34n0193_p0713a17║余每避雞羣喜瞻龍象適盛君至自洞庭同游蠡澤訪惠遠
B34n0193_p0713a18║於東林問湯休于西界禮佛三參談空浹日開玉海之瑤觴
B34n0193_p0713a19║結白蓮之玄社可謂會心境物之外振衣埃𡏖之表者矣迺
B34n0193_p0713a20║攄數語用志雅遊
B34n0193_p0713b01║逸興耽叢林朅來游蠡澤紆于紫霞觀與彼白雲適殿閣俯青
B34n0193_p0713b02║紅樓臺晃金碧龍宮依紺園鹿苑秘繡陌曲水冐朱華迴流榮
B34n0193_p0713b03║錦石盛公繼風雅惠遠明空𡨜神交締三嘯玅契合雙璧好道
B34n0193_p0713b04║無端倪談玄竟日夕殷勤具瑤觴雜沓羅珍核考古追流光投
B34n0193_p0713b05║壺延落日留欵未言旋痛飲不知劇盤礡陟丘𭏟逍遙釋巾舄
B34n0193_p0713b06║同橈樂宵征吳歈歌月白
B34n0193_p0713b07║蠡澤寺訪㫋上人留贈（寺有球花樹株開時千朵）王叔承
B34n0193_p0713b08║老僧垂八十能話廢興前古樹真同臘間雲總入禪晨齋蔬映
B34n0193_p0713b09║水午茗竹浮煙怪得湖山近曾來范蠡船
B34n0193_p0713b10║震澤塔院憶沈千秋董斯張
B34n0193_p0713b11║浮圖立斜日遠林盡成草昔者同懷人送我長安道
B34n0193_p0713b12║風雨聯句高啟
B34n0193_p0713b13║與會稽張憲在報恩佛寺遇風雨而作
B34n0193_p0713b14║盲風簸天興（憲）凍雨翻海瀉魚蝦落半空（啟）蛟龍闘中野勢吞
B34n0193_p0713b15║九河黃（憲）功潤千里赭怒疑决沙囊（啟）振訝摧屋瓦橫行天兵
B34n0193_p0713b16║駛（憲）大笑電女哆乾坤發生多（啟）道路暍死寡潦漲濤涌川（憲）
B34n0193_p0713b17║旱驅煙滅冶谷號竟誰𭊌（啟）木撼不自把神靈真恍惚（憲）造化
B34n0193_p0713b18║非苟且初占月離畢（啟）又駭泗沒社必變其聖乎（憲）弗迷唯舜
B34n0193_p0713b19║也陰岑氣如炊（啟）高葉聲若打陽鳥韜不見（憲）乾鵲噤皆啞重
B34n0193_p0713b20║翳晦復明（啟）餘點歇還灑雖悅灌園人（憲）應愁渡江者侍王笑
B34n0193_p0714a01║楚賦（啟）及我慙周雅避思泰山巔（憲）戰憶昆陽下雄夫匕易失
B34n0193_p0714a02║（啟）各士蓋難假既霑想大田（憲）廣庇思巨廈桔槹向晚停（啟）紈
B34n0193_p0714a03║扇木秋捨亂號官私蛙（憲）莫辯去來馬臥驚浪喧耳（啟）歸恐泥
B34n0193_p0714a04║沒踝勿憂卷茅屋（憲）且喜憇蘭若民期歲有登（啟）國荷天錫嘏
B34n0193_p0714a05║沛澤宜載歌（憲）新篇試始寫（啟）
B34n0193_p0714a06║報恩寺暮歸（寺在囤溪）趙宏
B34n0193_p0714a07║野人無住着卻覔老僧閒淪茗燒新筍相留話舊山枳花春荏
B34n0193_p0714a08║苒溪水日潺溪歸路江湖晚蒹葭月一灣
B34n0193_p0714a09║冬夜泛舟白馬寺訪無幻上人不遇周應愿
B34n0193_p0714a10║暝寺蒼茫路寒煙縹緲蹤慧鐙傳遠照清梵起孤鐘半渡中天
B34n0193_p0714a11║鶴幽吟大澤龍惠休飛錫去惆悵白雲對
B34n0193_p0714a12║游白馬寺過禪僧作沈位
B34n0193_p0714a13║習靜厭塵喧茲遊始自得深竹出鳩聲和風試桃色清磬亦延
B34n0193_p0714a14║趣道言澹吾臆方念禪理幽愛賞殊未極
B34n0193_p0714a15║白馬寺陸嘉觀
B34n0193_p0714a16║獨掩雙扉臥不知三伏深來過白馬寺始聽玄蟬吟作客迷方
B34n0193_p0714a17║跡逃禪𡨜心郭生臺下地茲亦布黃金
B34n0193_p0714a18║吳江實相寺賞牡丹徐衍
B34n0193_p0714a19║為愛牡丹開好花天香繚繞佛袈裟當年野鹿曾游處今日山
B34n0193_p0714a20║僧對啜茶東洛池臺塵滿地河陽桃李草盈衙欲尋魏紫姚黃
B34n0193_p0714b01║貴名是竹籬茅舍家
B34n0193_p0714b02║夜宿奉先寺史鑑
B34n0193_p0714b03║孤舟薄暮宿古寺奉先名地逈諸天近樓高片月明鑪香清作
B34n0193_p0714b04║供漏水凍銷聲愛此無生說留連過二更
B34n0193_p0714b05║壽寧寺李繼本
B34n0193_p0714b06║鳴雨過青嶂飛煙繞碧蘿庭空留鶴蹟江靜聽漁歌長夏迎人
B34n0193_p0714b07║少高年禮佛多飄飄飛錫處千里又相過
B34n0193_p0714b08║諸兄弟同游目瀾洲周應愿
B34n0193_p0714b09║翠蓧穿幽徑清流度斷矼𬞈漿𢹂滿椀蘭釀醉盈缸芳樹流年
B34n0193_p0714b10║換平臯舞鶴雙坐看禪寂意風動佛前幢
B34n0193_p0714b11║目瀾洲釋廣原
B34n0193_p0714b12║何以悅我目變化惟有瀾目瀾知有舉可以明性湍源委罔不
B34n0193_p0714b13║達沉浮兩無端彼動吾獨靜動靜何相干
B34n0193_p0714b14║避暑東菴偶吟周治
B34n0193_p0714b15║攜笻憩碧林一水隔塵心偃戶依僧靜攤書匿竹深清渠通夕
B34n0193_p0714b16║溉橫石受檐陰蒲簟含霜冷悠然夢遠岑
B34n0193_p0714b17║林盡一湖白幾峯浮黛螺互依高樹覆宛得夜凉多䜿子祼驅
B34n0193_p0714b18║犢袞翁問補蓑遠空帆影散緩棹盡菱歌
B34n0193_p0714b19║豆花初覆架新竹映開扉葵扇含風細秧針刺水肥輕甌傳茗
B34n0193_p0714b20║粥斜桁澣絺衣軋咽翻車歇勤劬亦息機
B34n0193_p0715a01║隔墻人曉汲雞犬出籬聲初旭動林薄游颸弄早晴漸聽僧課
B34n0193_p0715a02║歇不使客眠驚卻望中田暑農人已汗頳
B34n0193_p0715a03║山雲遙可望寄語每因僧高簡人難見詼諧世不憎故園歸可
B34n0193_p0715a04║必凉夜醉還能照我有新月挂君石上藤（得元歎書）
B34n0193_p0715a05║淨侶方休夏來探孤客蹤忘懷破拘束得趣見從容芡粒微親
B34n0193_p0715a06║茗篿絲特佐饔斜陽看別影長者獨擕笻（竹㤀人素慧持師星擕果茗見過）
B34n0193_p0715a07║重宿東菴同徐介白沈君服宏覺二公
B34n0193_p0715a08║荒渚聽鴻下寒扉閉一鐙游蹤憐隔嵗舊夢屢依僧羣木迎風
B34n0193_p0715a09║潔清池入夜氷茗爐同此室人影較前增
B34n0193_p0715a10║寓東菴介白無殊君晦君服𢹂飲過集將子留侯冐雨夜至
B34n0193_p0715a11║既飲復去餘留同宿
B34n0193_p0715a12║穫後邨畫間僧廬况遐僻徐來二三子懽言念孤客寒花飾短
B34n0193_p0715a13║籬開軒足冬日杯酌遂與傾諧笑宛疇昔遲彼輕舟尋小雨如
B34n0193_p0715a14║催夕既晤了欲歸莫問衣重濕佛香竟夜清寒榻夢無得雨聲
B34n0193_p0715a15║猶未停落葉聽已積
B34n0193_p0715a16║小除夕作與淵公兼寄元歎
B34n0193_p0715a17║無家已五年為客媿此夕黽勉事行游終嵗限一息始自萟香
B34n0193_p0715a18║山積雪凍逾（積）山樓與晏眠掩戶罷游歷雨棲荒寺中故國多怨
B34n0193_p0715a19║戚良朋勤迷來次第慰疇昔去年在苕水樹樹梅花白杯酌置
B34n0193_p0715a20║花前日以醉為率今逢湖上寒就爾分眠食熾大夜無溫昬鐙
B34n0193_p0715b01║照土壁因思五載來人事屢更易實公墓艸青荒寺轉蕭瑟苕
B34n0193_p0715b02║水既阻修書問亦遠隔獨喜客歸吳新居我城北無能成還徃
B34n0193_p0715b03║始更愁孤跡
B34n0193_p0715b04║同淵公東菴守嵗
B34n0193_p0715b05║客心閒此夕聲影自相依僧榻寒仍戀鄰杯意不違氷霜晴水
B34n0193_p0715b06║色燈火掩邨扉繫艇梅花下君能待曉歸
B34n0193_p0715b07║九日無菊登普慈菴佛閣對桂花小飲王叔承
B34n0193_p0715b08║梵天高樹鬱崔嵬雨逗重陽桂始開影落九秋江上閣香分萬
B34n0193_p0715b09║里月中臺笑搴青葉投蓮社醉泛黃英擬菊杯滿地曇堪供佛
B34n0193_p0715b10║前身金粟是如來
B34n0193_p0715b11║雪後范司成伯楨李𠫵岳彥和見過因抵普慈菴作
B34n0193_p0715b12║雙艇衝水出孤尊破雪來門臨煙竹叩榻傍凍雲開官罷偏招
B34n0193_p0715b13║隱時清不論才壯心閒莫寄野寺訪寒梅
B34n0193_p0715b14║秋泛汾湖憇圓通菴用南菴書記韻（有引）釋通豫
B34n0193_p0715b15║秋倦山居曉尋水澤達上人促以蓮舟南書記先之菱韻
B34n0193_p0715b16║白頭潦倒偶次七言覿面蹁躚用示諸子
B34n0193_p0715b17║秋波促我寄閒僧夾岸芙蓉烟色蒸掩鼻不貪聞野桂開唇卻
B34n0193_p0715b18║喜啖香荾藏山既倦還藏壑養鶴有時亦養鯪諸子拈來添老
B34n0193_p0715b19║興相將棹趁落花乘
B34n0193_p0715b20║題天寥居士寶生菴
B34n0193_p0716a01║精舍俯湖邊經營地主賢一堤依水國數瓦起雲天梵語呼魚
B34n0193_p0716a02║出鐘聲警鳥眠𡮢聞大小阮破浪每爭先
B34n0193_p0716a03║蕉牕史鑑
B34n0193_p0716a04║愛此禪房好芭蕉綠滿庭雪中疑入晝定起自翻經曉色和雲
B34n0193_p0716a05║動秋聲雜雨聽心源有甘露一滴可通靈
B34n0193_p0716a06║竹房
B34n0193_p0716a07║愛此竹房好偏宜方外情前村江動月清梵晝銷聲講後雨花
B34n0193_p0716a08║亂風來天籟鳴與師分半榻高臥盡餘生
B34n0193_p0716a09║樂清
B34n0193_p0716a10║未老成歸計房開祇樹林青山塵外相明月定中心近水行秋
B34n0193_p0716a11║景焚香坐夜深世人尋不見惟聽海潮音
B34n0193_p0716a12║宿僧舍周用
B34n0193_p0716a13║高霞淨松枝古石流源泉開地自何日未冷香罏煙纖纖佛眉
B34n0193_p0716a14║青白日深鐙懸客遊厭塵土欲借棲吾禪
B34n0193_p0716a15║寺中題壁
B34n0193_p0716a16║石龕俯東厓劇步風凌競雲巢四壁樹月宿孤牕鐙園客送朱
B34n0193_p0716a17║橘山僧攜白藤憶此當夏日何人苦炎蒸
B34n0193_p0716a18║上方詩龔明之
B34n0193_p0716a19║唐孟郊因其父為崑山尉常至山中題詩於上方云昨日到
B34n0193_p0716a20║上方片雲挂石牀錫杖莓苔青袈裟松柏香晴磬無短韻古
B34n0193_p0716b01║鐙含永光有時乞鶴歸還放逍遙塲其後張祐[嘗-匕+一]游亦有詩
B34n0193_p0716b02║云寶殿依山險凌虗勢欲吞畵薝齊木末香砌壓雲根遠景
B34n0193_p0716b03║牕中岫孤煙竹裏艸凭高聊一望歸思隔吳門皇祐中王荊
B34n0193_p0716b04║公以舒倅被旨來相水事到邑已深夜艤舟寺之前秉火炬登
B34n0193_p0716b05║山閱寺中之詩一夕和竟二公之詩詰旦即回棹其詩云僧
B34n0193_p0716b06║蹊蟠青蒼莓苔上秋牀霜翰飢更清風蘤遠亦香掃石出古
B34n0193_p0716b07║色洸松納空光久遊不忍還迫迮冠蓋場峯嶺互出沒江湖
B34n0193_p0716b08║相吐吞園林浮海角臺殿擁山根百里見漁艇萬家藏水邨
B34n0193_p0716b09║地偏來客少幽景秪桑門此四詩為山中之絕昌
B34n0193_p0716b10║和前韻高啟
B34n0193_p0716b11║鳴鐘警迷方枯僧几趺牀石姿生寒稜松子落古香殿鏁山雨
B34n0193_p0716b12║氣樓迎海暾光遙望蒼蒼城愁是車馬塲
B34n0193_p0716b13║煙斂城初出潮來野欲吞危樵緣磴角倦衲憩松根剎表藏林
B34n0193_p0716b14║寺鐘聞隔海邨畵龍飛去久空掩殿堂門
B34n0193_p0716b15║和孟東野題崑山寺楊載
B34n0193_p0716b16║蘭若附崑岡鑿崖安佛牀梯雲石磴滑入厨泉水香旦寒鳥相
B34n0193_p0716b17║聚月黑龍放光舟行苦局促幸憩殊勝塲
B34n0193_p0716b18║慧聚寺詩（并序）朱明之
B34n0193_p0716b19║離常熟至崑山泊惠聚寺而詩情猶壯復為二章附於五題
B34n0193_p0716b20║蓋山雉自愛其尾亦欲以多為貴也
B34n0193_p0717a01║古寺有遠名欲遊先夢生飛猿磵底嘯靈鳥雲間鳴影密樓臺
B34n0193_p0717a02║眾香繁草樹榮何年照佛火燦燦長光明
B34n0193_p0717a03║石林高月生蘚閣疎磬鳴宿鳥夢難就定僧魂更清香風動花
B34n0193_p0717a04║影巖瀑飛玉聲遙夜坐來短但餘天外情
B34n0193_p0717a05║登馬鞍山次孟東野張承吉韻俞允文
B34n0193_p0717a06║古寺畫陰寂綠蘿覆繩牀天影下清靄松音落空香遠樹多暮色
B34n0193_p0717a07║幽泉有深光持此積喧意來訪逍遙塲
B34n0193_p0717a08║日出照元氣泱漭湖海吞濛濛松蘿頂杳杳煙霧根獨鳥鳴絕
B34n0193_p0717a09║壁霽鐘延遠邨逶迤青蓮宮白雲初出門
B34n0193_p0717a10║慧聚寺次孟郊韻周倫
B34n0193_p0717a11║苦厭逐迷方幽棲雲卧牀森森桂樹陰冉冉蓮花香曙霞動海
B34n0193_p0717a12║色晴鳥鳴山光安得支許軰問難臨道塲
B34n0193_p0717a13║次張祜韻
B34n0193_p0717a14║露寒松寉起天霽洞雲吞聽法空成夢觀心滌意根清齋罷鐘
B34n0193_p0717a15║磬遠矚盡城邨地僻稀來客日高僧閉門
B34n0193_p0717a16║馬鞍山寺集句葛次仲
B34n0193_p0717a17║全吳臨巨溟（皮日休）青山天一隅（李傾）靜境林麓好（陸龜蒙）勝
B34n0193_p0717a18║槩凌方壺（李白）泓泓野泉潔（韋應物）曖曖煙谷虗（韋應物）攀雲
B34n0193_p0717a19║造禪扄（韋應物）躋陰築幽居（謝靈運）道人刺猛虎（李白）復來薙
B34n0193_p0717a20║榛蕪（杜甫）咄嗟檀施開（杜甫）以有此屋廬（韓愈）側疊萬古石（李白）
B34n0193_p0717b01║功就豈斯須（賈島）磥砢成廣殿（陸龜蒙）鬼工不可圖（皮日休）有
B34n0193_p0717b02║窮者孟郊（韓愈）過此亦躊躇（孟郊）賦詩留巖屏（李白）詞律響瓊
B34n0193_p0717b03║琚（錢起）我訪岑寂境（陸龜蒙）幸與高士俱（韋應物）時升翠㣲上
B34n0193_p0717b04║（李白）凉閣對紅渠（韋應物）岸𢃢偃東齋（韋應物）果藥雜芬敷（韋
B34n0193_p0717b05║應物）上方風景清（白居易）華敞綽有餘（白居易）高牕瞰遠郊（韋
B34n0193_p0717b06║應物）萬壑明晴初（齊己）愛賞未能去（韋應物）頳霞照桑榆（宋孝武）
B34n0193_p0717b07║老僧道機熟（桺宗元）閒持貝葉書（桺宗元）秉心識本源（杜甫）高
B34n0193_p0717b08║談出有無（李白）茗酌待幽客（李白）頓令煩抱舒（韋應物）儒道雖
B34n0193_p0717b09║異門（孟浩然）意合不為殊（李白）抖擻垢穢衣（白居易）惟有摩尼
B34n0193_p0717b10║珠（杜甫）餘生願依止（賈島）投策謝歸途（錢起）
B34n0193_p0717b11║登崑山示同游諸子釋德清
B34n0193_p0717b12║崑山城中一拳石大似須彌納芥子我來策杖一登之頓入蟭
B34n0193_p0717b13║螟眼孔裏時人一望忽不見紛紛四眾皆驚起忙來試問空中
B34n0193_p0717b14║人依然指出舊時底
B34n0193_p0717b15║東寺周倫
B34n0193_p0717b16║東臯聊策杖隔水即花宮徑蘚松杉露簷鈴燕雀風院陰雙樹
B34n0193_p0717b17║合潭影萬緣空高閣閒臨眺秋城起㕍鴻
B34n0193_p0717b18║報國寺沈周
B34n0193_p0717b19║東崑不到兩年強六月來遊是趁忙城裏誰家無暑地水邊人
B34n0193_p0717b20║說有僧房入門認竹天光晚借榻眠松夜氣凉造次題詩纔一
B34n0193_p0718a01║過不知三過幾時償
B34n0193_p0718a02║宿廣慈菴
B34n0193_p0718a03║山近不能登芙蓉隔夜鐙胷惟藏磊塊詩欲寫崚層寄賞還容
B34n0193_p0718a04║酒為鄰卻羨僧明朝如不去步步與雲升
B34n0193_p0718a05║遊聖像寺作俞允文
B34n0193_p0718a06║野寺始獨到新晴欣麥凉芳篠青叢叢竹陰覆房廊寒椶翦高
B34n0193_p0718a07║翠過雨桐花香川梁通煥景林殿踈夕陽耳目暫清暇都將塵
B34n0193_p0718a08║垢㤀何時來永棲放迹無何鄉
B34n0193_p0718a09║宿聖像寺（二首）周倫
B34n0193_p0718a10║野寺吾今到空牀對許支蒲團閒聽偈草閣靜談詩雲洞龍歸
B34n0193_p0718a11║夜松林鶴返時妙香清不寐塵外有遐思
B34n0193_p0718a12║到寺江村暮溪橋出定禪香臺雙樹直油幕一鐙圓竹雨幽鳴
B34n0193_p0718a13║玉松風響奏絃楞嚴未須誦真覺解玄玄
B34n0193_p0718a14║聖像寺東樓
B34n0193_p0718a15║野寺孤樓閣林空夕眺清宿雲依戶暝倒景浸江明鐘磬聊宣
B34n0193_p0718a16║偈魚龍起聽聲何當日登憇長此學無生
B34n0193_p0718a17║毘盧閣
B34n0193_p0718a18║一上毘盧閣琴尊竟日留碧蘿門徑窄翠竹殿廊幽磴石凌空
B34n0193_p0718a19║起甍雲接漢流關河望不極徙倚思悠悠
B34n0193_p0718a20║不貪蘭若勝避暑一來游興逸老還徤僧貧閒自幽荻江孤㕍
B34n0193_p0718b01║落風岫薄雲流留看東林月清光滿院秋
B34n0193_p0718b02║禪閣次秋汀韻
B34n0193_p0718b03║老上層樓杖不扶百年筋力徤堪圖呼尊博簺情俱劇就座題
B34n0193_p0718b04║詩興不孤遠岫雲開呈翠壁殘碑苔蝕剝青膚决明堦下凉風
B34n0193_p0718b05║發滿地金錢爛若鋪
B34n0193_p0718b06║毘盧閣避暑
B34n0193_p0718b07║東林禪閣勝逃暑似逃禪揮麈消長晝談棋憶徃年洗天經宿
B34n0193_p0718b08║雨匝地瀉新泉到此忘三伏重開月夜筵
B34n0193_p0718b09║寺閣煙霄外松筠紫翠層清風來䬃爽赤日淨炎蒸地湧青蓮
B34n0193_p0718b10║宇漿調玉井氷倚闌思道暍塵暗火雲升
B34n0193_p0718b11║翠微山居八首僧冲邈
B34n0193_p0718b12║閒來石上臥長松百衲袈裟破又縫今日不愁明日飯生涯只
B34n0193_p0718b13║在缽盂中
B34n0193_p0718b14║臨溪草草結茅堂靜坐安然一炷香不是息心除妄想都緣無
B34n0193_p0718b15║事可商量
B34n0193_p0718b16║老老山僧不下堦雙眉恰似雪分開世人若問枯松樹我作沙
B34n0193_p0718b17║彌親見栽
B34n0193_p0718b18║幼入空門絕是非老來學道轉精㣲缽中貧富千家飯身上寒
B34n0193_p0718b19║暄一衲衣
B34n0193_p0718b20║一池荷葉衣無盡數樹松花食有餘卻被世人知住處更移茅
B34n0193_p0719a01║屋作深居
B34n0193_p0719a02║茅簷靜坐千山月竹戶閒棲一片雲莫送徃來名利客堦前踏
B34n0193_p0719a03║破綠苔紋
B34n0193_p0719a04║爐中無火已多時早起惟將一衲披莫怪山僧常冷澹夜深無
B34n0193_p0719a05║處拾松枝
B34n0193_p0719a06║豈是栽松待茯苓且圖山色鎮長青他年行腳不將去留與人
B34n0193_p0719a07║間作畵屏
B34n0193_p0719a08║慧聚寺東亭張方平
B34n0193_p0719a09║夜色秋光共泬寥水邨籬落晚烟交拄笻回就下山路行看斜
B34n0193_p0719a10║陽映樹梢
B34n0193_p0719a11║新遷華藏寺易恒
B34n0193_p0719a12║茲山奠海堧高處宅金僊歷刼浮圖聳經時古寺遷煙霞深一
B34n0193_p0719a13║徑樓閣近諸天翠積祇園樹蒼擎華嶽蓮巨鰲當勝地孤鷲起
B34n0193_p0719a14║平川玉氣陰晴見鐙光晝夜傳空花皆是幻水月不離禪暮景
B34n0193_p0719a15║飛蓬逝餘花落照懸獨尋方外友已斷世間緣坐久談玄理松
B34n0193_p0719a16║花落塵前
B34n0193_p0719a17║東禪廊夜（二絕之一）范成大
B34n0193_p0719a18║一聲黃鵠夜深歸棲雀驚鳴觸殿扉北斗半埀樓閣外風旛直
B34n0193_p0719a19║欲上天飛
B34n0193_p0719a20║松齋為玉峯秀上人賦陶宗儀
B34n0193_p0719b01║上人遠自海東來為愛青松到處栽花落石牀閒不掃聲如天
B34n0193_p0719b02║籟定初回折將席上為談柄（大明法師事）留向山中具法材幾欲褁
B34n0193_p0719b03║茶林下煮高齋賦詠幽哉
B34n0193_p0719b04║慧日寺周霞賓
B34n0193_p0719b05║盡說南朝寺誰參嚮老泉莊嚴存象教汩沒悵塵緣七寶祇園
B34n0193_p0719b06║樹雙金佛地蓮海鄉煙霧裏月落曙鐘傳
B34n0193_p0719b07║鳥目山五題（并序）李湛
B34n0193_p0719b08║余被物役塗汙故覊於人務網於吏位誠此身為官府有也
B34n0193_p0719b09║今四十加六始覺老非欲而已至病不期而自來生何常而
B34n0193_p0719b10║本空死如歸而共寂由是登水木之虗室遇烟霞之美夜聞
B34n0193_p0719b11║鐘梵之清韻覽香花之實會則心悅以情動目爽以言發綺
B34n0193_p0719b12║靡以文著氷釋以意達前月中隨漕輓牒治金穀事至常熟
B34n0193_p0719b13║縣過烏目山其山左右前後僧居佛宇者有五因成五題皆
B34n0193_p0719b14║率爾所作非高妙也大中祥符三年四月五日序
B34n0193_p0719b15║興福寺
B34n0193_p0719b16║雲門十里長殿塔明朝陽半夜風雨至滿山松檜香清猿嘯遠
B34n0193_p0719b17║壑好鳥鳴虗廊塵土斯可濯胡為語滄浪
B34n0193_p0719b18║延福院
B34n0193_p0719b19║蘭桂繞禪關半春香滿山風移金磬遠雲伴玉龍閒樹暗猿吟
B34n0193_p0719b20║外花開僧定間塵心自然洗流水日潺潺
B34n0193_p0720a01║淨居院
B34n0193_p0720a02║入門松桂深清氣生人心霞影迷牕綺花光照地金微風起層
B34n0193_p0720a03║閣初月升高林終夜魂自徤滿堂鐘磬音
B34n0193_p0720a04║永慶寺
B34n0193_p0720a05║巖扉開早凉谷鳥紛遠翔花氣濕幽徑磬聲清上方雲生松澗
B34n0193_p0720a06║底泉落蘚池[〦/(句-口+方)]我有遺榮意移時坐石牀
B34n0193_p0720a07║龍院
B34n0193_p0720a08║林下金仙坊苔門掩夕陽花飛殿塔頂池照雲霞光松老鶴仍
B34n0193_p0720a09║在洞枯龍已翔中宵動清眾一磬發虗堂
B34n0193_p0720a10║留題延福寺陳天倪
B34n0193_p0720a11║來尋釋子虞山上坐愛女蘿緣石牀飛翬五彩走雲氣老樹一
B34n0193_p0720a12║色吹天香清風為我過松竹繁響入耳無笙簧說與歸人莫漫
B34n0193_p0720a13║急市㕓塵土正茫
B34n0193_p0720a14║游興禪院孫七政
B34n0193_p0720a15║南朝廢寺石梁前寂寂松聲夜月圓萬壑雲深人不到一龕鐙
B34n0193_p0720a16║影照寒潭
B34n0193_p0720a17║破山八景劉拯
B34n0193_p0720a18║救虎閣
B34n0193_p0720a19║三昧遊深恩結宇依蒼崖猛虎伏危閣㧞箭非忘骸窮獸雖覆
B34n0193_p0720a20║車危雀猶投懷况我見已忘而彼猶其儕
B34n0193_p0720b01║興福寺
B34n0193_p0720b02║峩峩烏目山曾臨貴侯宅重房昔珠翠峻宇換金碧泉激晨霞
B34n0193_p0720b03║明松遙暮雲白宜爾山中人日輪自朝夕
B34n0193_p0720b04║宗教院
B34n0193_p0720b05║妙義傳天台迷雲淨如掃初終雖五時修短自三草結隱非此
B34n0193_p0720b06║峯獲藏亦真寶秋來月止圓獨照僧已老
B34n0193_p0720b07║龍闘澗
B34n0193_p0720b08║白龍闘危峯長澗落千尺靈泉應奇蹤高連暮雲碧寒影凌蒼
B34n0193_p0720b09║崖清流動危石八月苗正枯猶能變甘澤
B34n0193_p0720b10║常達塔
B34n0193_p0720b11║圓昔探雙林危言發南華萬里歸一空誰云正非邪門影搖青
B34n0193_p0720b12║林曾迴貴侯車猶遺數層塔岌岌凌飛霞
B34n0193_p0720b13║懷述塔
B34n0193_p0720b14║妙理悟三伊巍巍抗危節千尺巖下松蕭然獨凌雪珠影雖青
B34n0193_p0720b15║黃月輪豈圓缺危石揚寒泉至今伴清絕
B34n0193_p0720b16║空心潭
B34n0193_p0720b17║碧潭發幽石瀟灑無纖塵寒光湛秋月有物難比倫離鈎况無
B34n0193_p0720b18║魚千尺徒埀綸到此心已空何用濯吾纓
B34n0193_p0720b19║御賜鐘
B34n0193_p0720b20║大聲叩洪鐘萬里來彤庭鳥閒棲影重星淡雲氣清餘響繞巖
B34n0193_p0721a01║壑林葉如迴驚有客發深省　耳非謾傾
B34n0193_p0721a02║遊虞山興福寺周才
B34n0193_p0721a03║興福相傳古道塲杖藜乘興訪支郎案翻貝葉煙消篆院寂碁
B34n0193_p0721a04║聲日轉廊玉版參師多古意石梅問訊幾時香禪家識得詩風
B34n0193_p0721a05║味清供杯茶熟煮湯
B34n0193_p0721a06║破山後院周霞賓
B34n0193_p0721a07║一路入青山禪房樹木間竹泉和雨釀梅壑倚雲攀塔冷高僧
B34n0193_p0721a08║骨嵐清俗士顏夕陽鐘磬遠相趁采樵還
B34n0193_p0721a09║題破山後禪院常建
B34n0193_p0721a10║清晨入古寺初日照高林竹徑通幽處禪房花木深山光悅鳥
B34n0193_p0721a11║性潭影空人心萬籟此俱寂惟餘鐘磬音
B34n0193_p0721a12║遊破山皎然
B34n0193_p0721a13║雙峯百戰後真界滿塵埃蔓艸緣空壁悲風起古臺野花寒更
B34n0193_p0721a14║發山月暝還來何事池中水東流獨不回
B34n0193_p0721a15║晚秋破山寺
B34n0193_p0721a16║秋風落葉滿空山古殿殘鐙石壁間昔日經行人去盡寒雲夜
B34n0193_p0721a17║夜自飛還
B34n0193_p0721a18║破山莫儔
B34n0193_p0721a19║久聞勝地有蓮宮乘興來遊杖瘦笻庭老樛枝翠纓珞池生並
B34n0193_p0721a20║蒂玉芙蓉飛仙何意來題柱開澗當年想闘龍歸騎回看樓閣
B34n0193_p0721b01║處雲深處處度疎鐘
B34n0193_p0721b02║破山寺李光
B34n0193_p0721b03║招提清絕冠諸方溪繞山圍勝氣藏好在池塘存舊址依然花
B34n0193_p0721b04║木隱禪房風生殿閣先無暑雨後松篁自有香日暮不教清興
B34n0193_p0721b05║盡更登絕頂瞰微茫
B34n0193_p0721b06║陳與義
B34n0193_p0721b07║不到龍門十載強斷崖依舊挂斜陽金銀佛地浮佳氣花木禪
B34n0193_p0721b08║房接上方羸馬暫來還竟去流鶯多處最難忘老僧不作留人
B34n0193_p0721b09║意看水看山白髮長
B34n0193_p0721b10║破山寺雙頭白蓮陳掞
B34n0193_p0721b11║湘南夜永風露清明月耿耿波益平嬋娟有人步羅襪瓊璫玉
B34n0193_p0721b12║珮雙娉婷可憐玉骨埋藏久膓斷人間無復有豈知化作蘭若
B34n0193_p0721b13║蓮宿契未忘猶並首想應快意洗塵緣不向謝池爭取憐玻璃
B34n0193_p0721b14║盤中淨玉頰一心稽首西方仙請君以圖獻天子當與嘉禾並
B34n0193_p0721b15║周史毋令寂寞墮空山泣月悲雲清夜殘
B34n0193_p0721b16║破山瓔珞檜居簡
B34n0193_p0721b17║雪枝新縱縱霜子舊玲玲溥露煩添綴縈風緩翦零貫珠須蟻
B34n0193_p0721b18║度編貝倩誰經瑤艸隨山盡來尋千歲苓
B34n0193_p0721b19║破山寺釋如鏡
B34n0193_p0721b20║虞阜前朝寺蕭然一徑深煙霞多古蹟花果滿晴林迸石泉應
B34n0193_p0722a01║冽空亭晝自陰高僧遺塔在何日復重尋
B34n0193_p0722a02║分題空心亭得枝字張著
B34n0193_p0722a03║山寺無僧澗道疑華亭零落已多時空潭雲動蛟龍影老樹風
B34n0193_p0722a04║摧虎豹姿謾嶷稽陰成列坐那同歷下徧題詩明年此地重相憶
B34n0193_p0722a05║石上梅花雪滿枝
B34n0193_p0722a06║擬常建題破山寺馬臻
B34n0193_p0722a07║古寺破山色入門松竹陰雨花傳祖意坐石契禪心潭靜白雲
B34n0193_p0722a08║上月高清梵沉幾時辭一尉尋杜入東林
B34n0193_p0722a09║暮春遊破山禪院孫七政
B34n0193_p0722a10║愛茲谷中勝况復遠公家蘿徑尋幽去空林帶曉霞松間隱蓮
B34n0193_p0722a11║宇池畔映金沙春色不愁盡禪關留雨花
B34n0193_p0722a12║春日同錢受之李長蘅徐元晦邵茂齊陸孟鳧沈雨若陸仲
B34n0193_p0722a13║威遊破山寺作釋通潤
B34n0193_p0722a14║風流七子世稱賢踏綠躋紅叩法筵山氣晝明籃筍外野花風
B34n0193_p0722a15║亂角巾邊過橋雲結重重樹入座香飄寸寸煙欲和無生最深
B34n0193_p0722a16║調更從竹裏聽鳴泉
B34n0193_p0722a17║破山寺偶題胡應麟
B34n0193_p0722a18║高禪何處寺杖履入秪林古寺無人到虗堂落葉深溪光經雨
B34n0193_p0722a19║滅瀑響過雲沉几几繩牀客誰明定慧心
B34n0193_p0722a20║破山山居八詠釋常達
B34n0193_p0722b01║身閒依祖寺志僻性多慵少室遺真旨層樓起暮鐘啜茶思好
B34n0193_p0722b02║水對月數諸峯有問山中趣庭前是古松
B34n0193_p0722b03║曉望立虗庭心心見祖情煙開分嶽色雨霽减泉聲還樹猿長
B34n0193_p0722b04║嘯層巖目乍明更堪論的旨林下筍初生
B34n0193_p0722b05║一室塵埃外翛然秪麼常睡來開寢帳鐘動下禪牀溪浸山光
B34n0193_p0722b06║冷秋凋木葉黃時題諸祖意欹石看斜陽
B34n0193_p0722b07║西來真祖意秪在見聞中寒㕍一聲過疎林幾葉空心閒憐水
B34n0193_p0722b08║石身老怯霜風為報參玄者山山月色同
B34n0193_p0722b09║真性寂無機塵塵佛祖師日明庭砌暖霜苦藥苗衰汲水和烟
B34n0193_p0722b10║酌栽松帶雪移好聽玄旨處猿嘯嶺南枝
B34n0193_p0722b11║古寺凭欄處時聞舉妙機庭空月色淨夜逈磬聲移漏轉寒更
B34n0193_p0722b12║急鐙殘冷焰微太虗同萬象相會話玄微
B34n0193_p0722b13║胡僧論的旨物物唱圓成踈柳春來翠幽牕日漸明禪心親石
B34n0193_p0722b14║室蝶翅覆花英好聽談玄處喬松鶴數聲
B34n0193_p0722b15║祖祖惟心旨春融日漸長霜輕莎艸綠風細藥苗香月滿真如
B34n0193_p0722b16║淨花開覺樹芳谷前鶯囀處時聽話圓常
B34n0193_p0722b17║孫二川擕酒遊破山寺周詩
B34n0193_p0722b18║重攀谷口路竹樹入蒼茫貝葉開山久峯陰落澗長塵消玄梵
B34n0193_p0722b19║境心遠白雲房潭影千年後因題遂不忘
B34n0193_p0722b20║與孫世節姚尚絅鄧文度趙敬夫其弟鳴甫維摩寺小飲
B34n0193_p0723a01║王鼎
B34n0193_p0723a02║暫依禪榻息塵機墻外東風晝掩扉欲上高峯尋舊蹟輕衫短
B34n0193_p0723a03║帽不禁吹
B34n0193_p0723a04║維摩寺錢仁夫
B34n0193_p0723a05║蔓艸芊芊沒寺門墻根殘刻已無文敗簷猶滴夜來雨高樹尚
B34n0193_p0723a06║屯牕外雲佳境故容僧管領禪牀時許客來分傳呼且莫穿空
B34n0193_p0723a07║谷下有松間飲鹿羣
B34n0193_p0723a08║游虞山頂維摩院周才
B34n0193_p0723a09║西風近重陽青女作奇釀高人事幽討木落秋可望山陰步屈
B34n0193_p0723a10║曲策以九節杖林空眼界寬雲深開法藏歡迎雜鐘鼓舞躍駭
B34n0193_p0723a11║龍象載酒得良友靈山拉尋訪同來八九軰俱能尚䟽曠具饌
B34n0193_p0723a12║擊紅鮮折花泛新釀修竹當翠袖泉聲代清唱徘徊欲盡歡更
B34n0193_p0723a13║上層巔上要知本色人方具六通相
B34n0193_p0723a14║維摩寺次姚少師韻周榘
B34n0193_p0723a15║禪林高步早知名客裡相逢眼獨青法海雲間瞻慧日碧天秋
B34n0193_p0723a16║淨見華星緣崖霜果呼童摘拂水風泉引客聽飛錫又從天上
B34n0193_p0723a17║去應同白馬更䭾經
B34n0193_p0723a18║維摩寺坐雨皇甫冲
B34n0193_p0723a19║回嶺無反徑陟岡有夷壤展睞入空濛洗心益昭朗長風吹輕
B34n0193_p0723a20║衣飄搖翠微上古寺迷夕煙明鐙澹綃幌冥雨從東來驚雷自
B34n0193_p0723b01║西徃林巒忽不見但聞山澗響景𡨜非避喧心融乃成賞為禮
B34n0193_p0723b02║沉疴蹤因之知幻象
B34n0193_p0723b03║維摩寺同華陽中泉寓目周詩
B34n0193_p0723b04║白雲藏古寺鐘磬出東林殿覆千年樹臺封百尺陰一鐙懸慧
B34n0193_p0723b05║照片月見禪心願受維摩戒空山理梵音
B34n0193_p0723b06║維摩寺沈明臣
B34n0193_p0723b07║山頂維摩寺幽深嵗月長樹經梁雨露僧豈晉支康寒梵依高
B34n0193_p0723b08║葉踈鐘帶夕陽倦來供茗汁閒坐說西方
B34n0193_p0723b09║偕閩中林子探維摩寺孫七政
B34n0193_p0723b10║遠公蓮社散靈境客初攀澗色晴看靄林芬氣若蘭一鐙明佛
B34n0193_p0723b11║座雙樹覆禪關落日聞鍾處空山意獨閒
B34n0193_p0723b12║自桃源澗越嶺尋破龍源遂抵維摩寺投宿
B34n0193_p0723b13║幾回度幽澗始聽招提鐘古木寒深殿蕭然住一峯僧歸海月
B34n0193_p0723b14║白客起山雲重旦暮此中趣但看麋鹿蹤
B34n0193_p0723b15║坐破龍澗釋慧浸
B34n0193_p0723b16║一停孤策欲談經恐有龍神伏此聽頭角昔年曾破澗至今寒
B34n0193_p0723b17║碧帶餘腥
B34n0193_p0723b18║
B34n0193_p0723b19║
B34n0193_p0723b20║
B34n0193_p0724a01║
B34n0193_p0724a02║
B34n0193_p0724a03║
B34n0193_p0724a04║
B34n0193_p0724a05║
B34n0193_p0724a06║
B34n0193_p0724a07║
B34n0193_p0724a08║
B34n0193_p0724a09║
B34n0193_p0724a10║吳都法乘卷第二十二下之上終
B34n0193_p0724a11║吳都法乘卷第二十二下之下吳江周永年撰
B34n0193_p0724a12║中峯林逋
B34n0193_p0724a13║中峯一徑分盤折上幽雲夕照全村見秋濤隔嶺聞長松含古
B34n0193_p0724a14║翠衰藥尚㣲薰自愛蘇門嘯懷賢事不羣
B34n0193_p0724a15║中峯王伯廣
B34n0193_p0724a16║躡徑登高亭天遠不敢局踈簾捲危簷百里在舉目江橫縞帶
B34n0193_p0724a17║明山隱螺髻綠啼鳥破長煙飛泉漱寒玉雲回猛虎嘯清風繞
B34n0193_p0724a18║巖谷颼颼入青松古淡琹一曲倚欄更凝望斜陽上脩竹欲去
B34n0193_p0724a19║還遲疑勝槩那可足
B34n0193_p0724a20║月夜叩中峯禪室孫七政
B34n0193_p0724b01║欲問梅花下翠㣲舟停閒叩白雲扉老僧自臥春山月惟有踈
B34n0193_p0724b02║松影客衣
B34n0193_p0724b03║中峯石潭
B34n0193_p0724b04║潭影落空山孤雲碎寒碧誰知桃花源可比青蓮色
B34n0193_p0724b05║訪了上人於中峯蘭若
B34n0193_p0724b06║何處落清磬白雲深翠㣲客來春盡後撲面野花飛法藏玄初
B34n0193_p0724b07║起空山塵獨揮羨君蘭若僻禽鳥共忘機
B34n0193_p0724b08║中峯寺僧仲殊
B34n0193_p0724b09║聚遠最高亭登臨喜倍增貪陪青眼客不見白頭僧閉戶三十
B34n0193_p0724b10║載壓雲千萬層龍珠禪落處一點白蓮鐙
B34n0193_p0724b11║留題拂水厓真公房沈周
B34n0193_p0724b12║我家去烏目北鶩僅一餉[嘗-匕+一]游但東麓拂水渺在望眾口詫奇
B34n0193_p0724b13║勝翹首作西悵茲來不忌雨晴意晚始放力奮興亦超履淖老
B34n0193_p0724b14║追壯一登還一頓徃徃手却杖轉陟歷亂石嵌突踏雲浪豁厓
B34n0193_p0724b15║中通泉欲墮風倒抗颯颯成萬沫仰噴下而上著面毛骨寒遠
B34n0193_p0724b16║立未敢傍直訝功德水泌沸金剛藏老僧瞰泉住相地風水當
B34n0193_p0724b17║天設冠茲山邑人不我誑抱衾雖一宿言拙莫能狀乃知南山
B34n0193_p0724b18║詩包括自有量重來何嵗月此亦還可訪
B34n0193_p0724b19║晦日陪皇甫司勳遊拂水禪院孫七政
B34n0193_p0724b20║放達得真賞風流多逸才春邀仙子佩夜向法王臺雲磬盃前
B34n0193_p0725a01║落曇花曲畔開但教玄度在明月不須來
B34n0193_p0725a02║陪邑尹沈侯遊拂水禪菴紀興皇甫冲
B34n0193_p0725a03║百丈崖翻白雪堆下穿雲磴綫縈𢌞亢陽六月恒飛雨靜夜三
B34n0193_p0725a04║冬忽隱雷花墜直疑龍女散地靈真訝虎跑開八風不動摩尼
B34n0193_p0725a05║淨藥我塵心入茗盃
B34n0193_p0725a06║頂山上方（三首）范仲淹
B34n0193_p0725a07║平湖數百里隱然一山起中有白龍泉可洗人間耳
B34n0193_p0725a08║吾師仁智心愛此山水音結茅三十年不道嵗月深
B34n0193_p0725a09║笑我名未已來問無為理卻指嶺邊雲斯焉贈君子
B34n0193_p0725a10║送安公歸頂山瑞石菴王琪
B34n0193_p0725a11║談空一紀餘重此訪閒居身是汾陽嗣囊惟郭璞書公侯倒屣
B34n0193_p0725a12║後泉石結茅初山頂披榛栗經秋信莫疎
B34n0193_p0725a13║經頂山廢寺孫七政
B34n0193_p0725a14║山寺寂無聲空門白雲冷惟有寒梅枝悠然照潭影
B34n0193_p0725a15║中夏獨遊頂山上方孫應時
B34n0193_p0725a16║澗水有奇觀山蟬發清歌穹林翠光合深谷凉風多孤遊轉𡨜
B34n0193_p0725a17║歷佇立久婆娑吾生政須此欲去意如何
B34n0193_p0725a18║頂山上方周霞賓
B34n0193_p0725a19║路轉青楓徑泉通古石橋規模靈隱小景象上方遙書壁藤牽
B34n0193_p0725a20║袂尋源艸沒腰每懷登覽日東海暮生潮
B34n0193_p0725b01║宿白雀寺（二首）王寵
B34n0193_p0725b02║木魚聲起梵音長子夜焚香禮道塲病客齋心渾不寐萬緣都
B34n0193_p0725b03║掃事空王
B34n0193_p0725b04║繙徧華嚴幾卷經殿堂突兀帶春星此身已習禪雲侶破衲枯
B34n0193_p0725b05║藤野鶴形
B34n0193_p0725b06║雨夜日宣正上人集寺居
B34n0193_p0725b07║㣲雨潤虞麓空堂出海雲散花窺戶入清梵雜濤聞嵐重香凝
B34n0193_p0725b08║濕林昬鳥喚羣共來修淨業讀盡馬䭾文
B34n0193_p0725b09║碧峯禪師葺雅宜行窩作
B34n0193_p0725b10║祗苑潮音接㫋林海氣虗花餘春鳥弄山變夏雲舒大地鷦鷯
B34n0193_p0725b11║隱清時水竹居棲霞處處好隨興是吾廬
B34n0193_p0725b12║養疴白雀寺
B34n0193_p0725b13║香雨灑金沙輕陰蔽日華山蒸飛殿靄海潤簇樓霞地僻偏喧
B34n0193_p0725b14║鳥林深尚落花載窺清淨理牽志梵王家
B34n0193_p0725b15║與沈石田遊西巖禪寺桑瑾
B34n0193_p0725b16║西巖一曲入山遙風送花香落酒瓢行盡清溪方見寺忽逢飛
B34n0193_p0725b17║瀑又凭橋低低茅屋霏茶靄遠遠鶯聲在椏條自笑此生真落
B34n0193_p0725b18║魄薄游又赴遠公招
B34n0193_p0725b19║福山大慈寺訪僧不遇黃清老
B34n0193_p0725b20║欲叩禪關未有詩滿山空翠濕人衣竹間倚杖到西日試問白
B34n0193_p0726a01║雲歸未歸
B34n0193_p0726a02║鷲嶺雲深杖屨幽竹風松影共悠悠何人分得僧家榻坐看南
B34n0193_p0726a03║山一片秋
B34n0193_p0726a04║大慈寺楊子器
B34n0193_p0726a05║朝來騎馬入禪關萬頃滄江指顧間芳艸青青春雨歇長松落
B34n0193_p0726a06║落暮雲閒仙家誰道無蓬島塵海人言有福山分付老僧休出
B34n0193_p0726a07║院居然北徃又南還
B34n0193_p0726a08║徐濙
B34n0193_p0726a09║上方突兀擁層樓竹影扶踈曲逕幽花桺年年幾春事乾坤日
B34n0193_p0726a10║日此江流半牕月色中宵夢千里鄉心兩地秋撫景只應開口
B34n0193_p0726a11║笑半山何必淚盈眸
B34n0193_p0726a12║同子明遊福山大慈寺沈明臣
B34n0193_p0726a13║大慈雄剎瞰崇阿石上諸天在薜蘿綠樹幽深藏殿古青山高
B34n0193_p0726a14║下入門多江風北引鐘聲去海色東浮鳥翼過池畔逢僧聞說
B34n0193_p0726a15║法蓮花無水不生波
B34n0193_p0726a16║遊鷙山寺用壁間韻徐恪
B34n0193_p0726a17║香剎深藏紫翠㘭巖亭長見薜蘿交翻經葉上蟲書字挂衲枝
B34n0193_p0726a18║頭鳥寄巢誰似金山留賜帶先參玉版向齋庖日斜杵白林間
B34n0193_p0726a19║響疑是松門過客敲
B34n0193_p0726a20║鷲山寺訪僧完敬修
B34n0193_p0726b01║招提遠在碧山㘭杖策殷勤訪故交雨徑苔深留虎蹟霜林葉
B34n0193_p0726b02║落露禽巢汲泉謾引池邊綆煑茗還開竹裏庖此日相尋不相
B34n0193_p0726b03║見松門擬待重來敲
B34n0193_p0726b04║遊智林寺李光
B34n0193_p0726b05║扁舟來訪小叢林花木通幽院落深旋拂胡牀成午夢閒持貝
B34n0193_p0726b06║葉動秋吟竹聲瑟瑟生虗籟山意峩峩入素琴更喜老綱能會
B34n0193_p0726b07║事手擕罏銚自相尋
B34n0193_p0726b08║勝法寺
B34n0193_p0726b09║舍南舍北竹干竿鏡淨無塵碧玉寒中有老人清似水晚來相
B34n0193_p0726b10║對倚欄干
B34n0193_p0726b11║遊勝法寺兼簡深公陸綰
B34n0193_p0726b12║道旁有古寺巋然聳梅林邇來衣褐徒包禍歲月深埋伏狡兔
B34n0193_p0726b13║穴嘯聚惡木陰安得智慧劍力斬姦邪心吾師曹溪流所在人
B34n0193_p0726b14║依欽郡邑兩交䟽來發雲雷音初如碎瓦礫乃見真球琳瞽者
B34n0193_p0726b15║破其瞽瘖者披其瘖有苦鸞鳳巢無復䲭鴞禽嗟予困吏役海
B34n0193_p0726b16║岸宜投簪扁舟叩禪戶清風滿衣襟高論松桂間為師揮玉琴
B34n0193_p0726b17║勝法寺孫應時
B34n0193_p0726b18║古剎精廬隱茂林斷靈踈雨正秋陰黃花又是一年事枯木依
B34n0193_p0726b19║然千歲心病酒未能忺獨酌懷人無與共清吟僧牕夢覺鐘魚
B34n0193_p0726b20║靜聽徹寒蛩語夜深
B34n0193_p0727a01║寶嚴寺王伯廣
B34n0193_p0727a02║平湖鏡淨中背貼青峯巒去郭二十里金碧輝波瀾是曰寶華
B34n0193_p0727a03║境萬象鬱以盤壯哉窣堵波一瞰天地寬誰懷墮塵鞅幾欲招
B34n0193_p0727a04║飛鸞我生眇何能山水情所安扁舟幾來斯不為開愁端意到
B34n0193_p0727a05║自行樂樽酒那追歡何如結青蓮以適心外觀塵迹身兩忘浩
B34n0193_p0727a06║然天地間
B34n0193_p0727a07║姚愈
B34n0193_p0727a08║浮圖插雲表列障環古剎平湖渺澄波萬態天光發我來陟層
B34n0193_p0727a09║巔秀氣助毫末扁舟返明月萬頃玻瓈滑
B34n0193_p0727a10║陸𣌀
B34n0193_p0727a11║出屋蕭蕭數百竿入門襟袖便生寒相期更待梅英發醉棹短
B34n0193_p0727a12║蓬來細看
B34n0193_p0727a13║寶巖灣昔從先君春谷翁同趙絃川採黃楝於此四十餘年
B34n0193_p0727a14║矣茲同小川再過而其寺已為邑民所據覽今懷昔不覺
B34n0193_p0727a15║有人琴之感遂紀諸短篇周詩
B34n0193_p0727a16║挂席泛清谿巖中訪遁棲雲龕新眺改蘿徑舊遊迷廢寺無僧
B34n0193_p0727a17║定荒林有鳥啼傷心懷徃事落日重含悽
B34n0193_p0727a18║遊高道禪居沈周
B34n0193_p0727a19║山複岡迴靜結廬蹊林生處我來初杖欺新綠苔痕裏屐踐殘
B34n0193_p0727a20║紅雨迹餘酒榼臨春聊遣撥禪單消日自清虗壁塵怪是游題
B34n0193_p0727b01║滿教種芭蕉別倩書
B34n0193_p0727b02║明因茅堂克新仲銘
B34n0193_p0727b03║古寺荒凉兵火餘翦開荊𣗥結茅廬晴簷霜日暉暉暖抱甕溪
B34n0193_p0727b04║頭自灌蔬
B34n0193_p0727b05║家山春霽攜逸侶深入雲際諸剎尋討峯壑孫七政
B34n0193_p0727b06║江臯宿雨霽凌曉歷芳芬衣冷分溪靄花深度隴雲招提遍春
B34n0193_p0727b07║壑鐘梵寂人羣始信青山曲清暉堪贈君
B34n0193_p0727b08║嘉定縣崑福講寺僧懷瑾
B34n0193_p0727b09║峩峩跨蒼穹登臨豈辭陡冷風天外來陽烏檻前走縱目春正
B34n0193_p0727b10║妍蹊桃紅間桺徙倚漫裁詩不覺日在酉對景感舊懷臨風一
B34n0193_p0727b11║搔首恍馬凌太虗煩襟復何有
B34n0193_p0727b12║昆福寺祝允明
B34n0193_p0727b13║壞閭尚岧嶤寒房繞寂寥木撑危殿角艸出斷碑腰門鑰凝塵
B34n0193_p0727b14║滅香罏火氣消竟空惟佛觀亦自有榮彫
B34n0193_p0727b15║西隱寺空翠亭張天吳
B34n0193_p0727b16║人間風日不到處林石照衣顏色鮮半天六月雨蒼雪隔水一
B34n0193_p0727b17║僧吟白蓮座中得趣成三笑竹上題詩合七賢他年此會或可
B34n0193_p0727b18║再須借北牕供醉眠
B34n0193_p0727b19║壽樂亭鄭元祐
B34n0193_p0727b20║西隱西邊壽樂亭六時天樂語簷鈴傍人馴鶴行穿竹掠水飛
B34n0193_p0728a01║魚出聽經月到中庭開碧落星從南極上滄溟千年一息那伽
B34n0193_p0728a02║定長結慈雲擁帝青
B34n0193_p0728a03║直節軒楊維禎
B34n0193_p0728a04║西枝林中訪遺直况有文采錦斑如誰參汝禪到玉版自愛此
B34n0193_p0728a05║君如史魚彭澤風高印綬解穹廬雪冷節毛疎道人詩似春秋
B34n0193_p0728a06║筆六字琅玕節下書
B34n0193_p0728a07║嘉定西隱寺雙松周治
B34n0193_p0728a08║自識茲城尠游歷古寺雙松表奇特青青已攝遠人心拜手不
B34n0193_p0728a09║辨異代色如君閡世徧多年亦有一人初種植蒼翠駁犖苔蘚
B34n0193_p0728a10║深枝柯堅凝只如石繇來霜雪未曾讐洵彼風露難為德廣庭
B34n0193_p0728a11║侍彼古佛顏儻移情性非所憶
B34n0193_p0728a12║登圓通寺閣王綸
B34n0193_p0728a13║倦客恣秋望霜林夕照紅遙山藏宿雨虗閣貯清風佛界諸塵
B34n0193_p0728a14║外人煙萬井中滄溟無盡量潮落水還東
B34n0193_p0728a15║護國寺王應鵬
B34n0193_p0728a16║蕭寺西風黃葉多閒情　奈老僧何雙松倚石門前立獨鶴橫
B34n0193_p0728a17║秋殿上摩龕裏金容開佛界水中清磬隔雲蘿問渠誰是支公
B34n0193_p0728a18║遁築室東林待我過
B34n0193_p0728a19║南翔寺次韻釋漙洽
B34n0193_p0728a20║（寺在吳郡天監中里人掘地得石徑丈時有二寉集上僧得齊即其地建剎後寉去不返俄詩見石上云白寉南翔
B34n0193_p0728b01║去不歸故名至唐有僧行齊來新舊業復有二寉翔集焉）
B34n0193_p0728b02║白鶴南翔何日返香雲不斷春風轉屋為鱗次枕江安江作蛇
B34n0193_p0728b03║行到門遠的的明鐙金殿寒沉沉複道長廊晚老翁矍鑠皎鬚
B34n0193_p0728b04║眉愛客將迎笑盈面自言天監拓基來食指數千猶共飯斷碑
B34n0193_p0728b05║壁下試摩挲龜趺剝落生苔蘚茫茫徃事比寒潮蒼煙落日愁
B34n0193_p0728b06║難遣就中何處愜深遊玉甃清池開別院二齊已去老堪徂故
B34n0193_p0728b07║壘空來舊巢燕吾宗有弟知此懷炊𮮐功名豈榮願便呼阿買寫
B34n0193_p0728b08║新詩硯池澀擁清氷片
B34n0193_p0728b09║南翔寺葛天民
B34n0193_p0728b10║南翔建自梁天監白鶴不歸江自轉深禪空憶老師齊昔有老
B34n0193_p0728b11║堪今有遠我趁江鷗訪遠公遠公不見湖天晚七歲驅烏有幾
B34n0193_p0728b12║房三百苾蒭無半面殿閣參差高入雲一堂可着千僧飯古柏
B34n0193_p0728b13║槎枒不記年柯如屈鐵色蒼蘚古意偏關倦客懷歸舟有句無
B34n0193_p0728b14║人遣明日中流遇阿英連宵細說古翔院少待崇蓮寶塔成春
B34n0193_p0728b15║風共看巢梁燕我欲婆娑借數椽子當力學如吾願一任江花
B34n0193_p0728b16║惱殺人間邊自數飛花片
B34n0193_p0728b17║南翔寺楊維禎
B34n0193_p0728b18║三生石上有因依雙鶴偏從石上飛自笑老禪能事畢不隨雙
B34n0193_p0728b19║去復雙歸
B34n0193_p0728b20║南翔寺顧阿瑛
B34n0193_p0729a01║在昔梁朝選佛塲驚樓湧殿簇迴廊畵欄薝蔔千年樹寶殿摩
B34n0193_p0729a02║尼五色光雙鶴南來天影白幾潮東去海聲長此生自是逃禪
B34n0193_p0729a03║者着我雲深第一房
B34n0193_p0729a04║題南翔寺僧璝宗璞西房王逢
B34n0193_p0729a05║重過梁朝寺詩僧失瘦權閉門雙樹月煮藥半墻煙流落驚人
B34n0193_p0729a06║語逍遙出世緣自今可無憾名賴老夫傳
B34n0193_p0729a07║南翔寺釋道衍
B34n0193_p0729a08║齊師不返鶴南翔梵剎如雲始自梁護法天臨朝擁殿放禪僧
B34n0193_p0729a09║出夜循廊碑殘亭下思皇宋檜老堦前識李唐事業已經千載
B34n0193_p0729a10║久空王誰道有興亡
B34n0193_p0729a11║槎浦南翔寺居簡
B34n0193_p0729a12║荒破齊梁地宏開釋梵家令威新化鶴博望舊停槎風嫋經幢
B34n0193_p0729a13║石芳騰品觀花同聲六萬字羊鹿換牛車
B34n0193_p0729a14║法界寺王應鵬
B34n0193_p0729a15║野寺蕭蕭風葉飛塵心偏向此中微龍還遠水雲猶濕月滿長廊
B34n0193_p0729a16║僧不歸靜夜竹牀閉聽法深秋茅屋未成衣坐來亦欲逃禪去
B34n0193_p0729a17║海內兵戈待息機
B34n0193_p0729a18║題報本寺鄭東
B34n0193_p0729a19║迢遞珠林滄海邊參差綠水石渠連鐙明方丈開猊座屏擁罘
B34n0193_p0729a20║罳護法筵天女侍來花亂下龍君欲至風冷然金相夜凉遙共
B34n0193_p0729b01║禮月華長照寶階前
B34n0193_p0729b02║淮雲寺趙孟頫
B34n0193_p0729b03║淮雲三十里見者以為奇而况于淮雲遠彼浙　水湄其上聳
B34n0193_p0729b04║樓觀𮯱碧何絢麗子孫有如雲咸能嗣厥事老我作是詩刊之
B34n0193_p0729b05║於樂石庶爾保令名照映滄江色
B34n0193_p0729b06║淮雲精舍言懷張泰
B34n0193_p0729b07║幽獨臥禪林經年輟醉吟久知書可讀不耐病相尋鳴鳥夜還
B34n0193_p0729b08║曙落花春又深餘生憑藥餌更敢問朝簪
B34n0193_p0729b09║淮雲雪霽沈承
B34n0193_p0729b10║澄暉豔林額蹋屐選禪棲破墨餘煙突㣲青苦菜畦鳥枝穿竹
B34n0193_p0729b11║度人笠傍廬攜癡賞逢誰吐中橋聽午雞
B34n0193_p0729b12║淮雲毘盧閣陸昹
B34n0193_p0729b13║危樓高入白雲層拂袖閒來試一凭紅葉城樓聞斷角夕陽溪
B34n0193_p0729b14║路見歸僧地偏不着塵埃氣心遠應超大小乘安得吟邊添兩
B34n0193_p0729b15║腋九重霄漢快飛騰
B34n0193_p0729b16║初夏過淮雲寺王在晉
B34n0193_p0729b17║北郊蘭若近重城天外孤雲梅上橫麥浪偏翻寒尚峭莾煙平
B34n0193_p0729b18║淡午初晴山花帶雨迷香積野衲牽犁習耦耕一入空門窺色
B34n0193_p0729b19║相浮名淨盡覺身輕
B34n0193_p0729b20║淮雲雪霽王衡
B34n0193_p0730a01║古寺垂垂閣凍雲月痕如水雪痕分朝來松色青於洗留得梅
B34n0193_p0730a02║花尚似君
B34n0193_p0730a03║七月望雨中同仲醇諸君子淮雲寺薦先次仲醇韻
B34n0193_p0730a04║王衡
B34n0193_p0730a05║四野桔槹𠬧北山雲尚流薄煙生近郭細雨作新秋落落剛逢
B34n0193_p0730a06║汝茫茫盡解愁招提何處是幡影直城頭
B34n0193_p0730a07║宛然晴雪路曾與梅花期香發酒深處客來齋午時春原看築
B34n0193_p0730a08║社秋水又分岐眼底成興廢寒林尚古碑
B34n0193_p0730a09║瓜果媚盤好茵陳飣坐清秋花僧共老踈葉雨成聲山鬼如投
B34n0193_p0730a10║寺村鴉亦避成豈無留客處多恐費逢迎
B34n0193_p0730a11║日氣樹中碧微鐘煙際來虞山行暮矣吾黨賦歸哉法施湛然
B34n0193_p0730a12║滿慈音聽漸哀竹枝深夜雨曾否到泉臺
B34n0193_p0730a13║夏日侍家君看周市蓮花還宿古塘其明日齋於淮雲寺
B34n0193_p0730a14║朝氣北山昏清陰滿寺門一簾禪壁冷獨樹講堂尊禮佛能分
B34n0193_p0730a15║供拈經擬共繙缽蓮開面面如解比丘言
B34n0193_p0730a16║游西沙興教寺釋良琦
B34n0193_p0730a17║海邨嵐氣欝蒼蒼金剎開基始巨唐紫閣乘陰龍出窟石臺分
B34n0193_p0730a18║食鳥歸廊六時或下諸天樂古色常浮古佛光我躡星槎一來
B34n0193_p0730a19║過濤花吹度白雲裳
B34n0193_p0730a20║壽禪宮陳蒙
B34n0193_p0730b01║寺門流水隔塵囂方外高居俗事消竹徑雲寒蒼雪擁蒲牀風
B34n0193_p0730b02║細篆煙飄六時仙梵霏花雨半夜溪聲應海潮新結白蓮池上
B34n0193_p0730b03║約幾翻乘興不須邀
B34n0193_p0730b04║奉聖寺劉秩
B34n0193_p0730b05║白馬馱經日本西偶來此地訪招提長廊松樹何年種別館梅
B34n0193_p0730b06║花後夜題結社東林思靖節留衣南渡媿昌黎江風山月今如
B34n0193_p0730b07║此𢬵得今宵醉似泥
B34n0193_p0730b08║海國瀛洲別有天上人駐錫住經年三花樹繞眠雲榻七寶池
B34n0193_p0730b09║通洗缽泉清磬響時晨聽講名香爇罷夜參禪何時來叩無生
B34n0193_p0730b10║話喚醒人間醉夢緣
B34n0193_p0730b11║秋日潤兄自洞庭見訪分得橋字釋法杲
B34n0193_p0730b12║笠澤信迢遙霜天忽倚橈其蹤皆泛梗斯世幸同條獵獵風千
B34n0193_p0730b13║壑蒼蒼雨一瓢白雲如有意先我候谿橋
B34n0193_p0730b14║山居
B34n0193_p0730b15║千載無相知平生一寒影世態不禁看蕭蕭雙眼冷
B34n0193_p0730b16║雲去又雲來天地還常在後客復前客草店終不改
B34n0193_p0730b17║前人愛花開後人惜花落待看明年花前後人非昨
B34n0193_p0730b18║高蟬噪遠條螳臂尋風至風忽斂餘聲羞此螳螂勢
B34n0193_p0730b19║碧天寒已深晚露樹沾濕鳴蟬訴夕陽不道秋風急
B34n0193_p0730b20║日朗時時照天高物物容碧潭清見底那得養魚龍
B34n0193_p0731a01║又山居五首
B34n0193_p0731a02║於事或出或處在世若居不居夢去形骸外物醒來天地吾廬
B34n0193_p0731a03║嚴子灘頭釣斷陶令門前桺踈世路但悲失馬濠梁誰復觀魚
B34n0193_p0731a04║命伴隔溪呼鹿適興臨流飲茶風緩不飛松葉牀空落滿藤花
B34n0193_p0731a05║形是死生逆旅心為天地郵亭人智露盤漢武吾賢荷鍾劉伶
B34n0193_p0731a06║衣服不規不矩松花于槖于囊卓爾道非楊墨樸然人是羲皇
B34n0193_p0731a07║又山居
B34n0193_p0731a08║霜濃易使繁華老埀名何似藏名好年來蹤跡萬峯深四壁寒
B34n0193_p0731a09║雲一庭草
B34n0193_p0731a10║青溪綠樹橫紫煙春將盡時花倍妍舉都稱眼能視幾人看到
B34n0193_p0731a11║飛花邊
B34n0193_p0731a12║何處輕舟破遠煙晚來橫泊寺門前可能趁此南風便送我江
B34n0193_p0731a13║頭摘水仙
B34n0193_p0731a14║春風處處聞啼鳺須防早晚春風歇欲落不落鶯自知一樹桃
B34n0193_p0731a15║花過三月
B34n0193_p0731a16║人生百歲詎無涯老去何當事若麻春日不銷頭上雪東風又
B34n0193_p0731a17║贈眼中花
B34n0193_p0731a18║纔見黃鸝又暮春竹門我閉亦經旬多情最是溪頭水流出桃
B34n0193_p0731a19║花引世人
B34n0193_p0731a20║交蘆菴偈
B34n0193_p0731b01║萬象皆交蘆了達何好醜渴鹿逐陽𦦨愈近轉非有瞥起凡聖
B34n0193_p0731b02║情夢中生取捨輸與溈山牛水足眠深綠
B34n0193_p0731b03║題王元美敬美小祇園藏經閣沈明臣
B34n0193_p0731b04║祇園高閣俯流霞貝葉光浮萬樹花白馬春雲常五色金河秋
B34n0193_p0731b05║水映三車王丞自置維摩室許椽終依大士家此日登臨披弱
B34n0193_p0731b06║海頓令飛思繞河沙
B34n0193_p0731b07║題小祇園藏經閣張鳳翼
B34n0193_p0731b08║林園寂歷足風煙飛閣凌空敞佛筵四水近連清淨海八牕遙
B34n0193_p0731b09║見大羅天蓮花盡證無明欲棣蕚重輝未了緣聞道雲梯攻不
B34n0193_p0731b10║易可容張椽學參禪
B34n0193_p0731b11║擬寒山詩釋懷深
B34n0193_p0731b12║寒山拾得迺文殊普賢也有詩三百餘首流布世間莫不丁寧
B34n0193_p0731b13║苦口警悟世人種種過失至於幻女文婦之姿態惡少偷兒之
B34n0193_p0731b14║性情斗秤欺瞞是非品藻靡不言之其間稠疊言之者誡殺生也
B34n0193_p0731b15║詩云寄語食肉者食時無逗遛今生過去種未來今日修秪取
B34n0193_p0731b16║今日美不慮來生憂老鼠入飯瓮雖飽難出頭又云人喫死猪
B34n0193_p0731b17║肉猪喫死人腸猪不道人臭人返道猪香猪死拋水裏人死掘
B34n0193_p0731b18║地藏彼此莫相食蓮花生沸湯嗚呼聖人出現混迹塵中身為
B34n0193_p0731b19║貧士歌笑清狂小偈長詩書石題壁欲其易曉而深誡也經云
B34n0193_p0731b20║若不去殺斷一切慈悲種慈悲者仁也余因老病結𦭘洞庭終
B34n0193_p0732a01║日無事或水邊林下坐石攀條歌寒山詩哦拾得偈適與意會
B34n0193_p0732a02║遂擬其體成一百五十首雖語言拙惡乏於文彩庶廣先聖慈
B34n0193_p0732a03║悲之意云建炎四年二月望日慈受叟懷深自序
B34n0193_p0732a04║高峯大師語錄序（凡四首）
B34n0193_p0732a05║日麗於天無物可比語其圓曰似盤語其明曰似鏡語其溫曰
B34n0193_p0732a06║似火而皆非也禪之悟者無以名狀或曰似酒醒或曰似病愈
B34n0193_p0732a07║或曰似夢覺或曰似暗地遇明似貧人得寶亦皆非也非語言
B34n0193_p0732a08║可及非算數譬喻可到然則語言能所皆無用乎曰不然叢林
B34n0193_p0732a09║眼目即是鬼神茶飯鬼神茶飯即是叢林眼目此高峯老子為
B34n0193_p0732a10║人之意也居士不曉禪學姑以己意更說一偈云春後青山雨
B34n0193_p0732a11║後邨牧童橫笛過柴門一聲𥥆窕東風裏不是愁人不斷魂性
B34n0193_p0732a12║存居士家之巽題
B34n0193_p0732a13║高峯和尚踞師子巖呵佛罵祖埀三十年此語已行天下矣所
B34n0193_p0732a14║謂末後一句不敢累及平人自領去也今其徒罔遵遺訓力為
B34n0193_p0732a15║流通更要累吾同造口業乃語之曰依本刊行慎勿增損否則
B34n0193_p0732a16║謗師毀法之罪汝其自當非干我事時元貞二年丙申三月下
B34n0193_p0732a17║澣前住育王屬末比丘淨日拜手
B34n0193_p0732a18║斷石橋邊劄腳六花巖下翻船了知萬法根源更不徧問王老
B34n0193_p0732a19║便乃抉摩醯目解師子鈴獨弄單提極有餘態正修禪者出示
B34n0193_p0732a20║緒餘老眼昏花不能詳覽但見其一句如師子踞地一句如師
B34n0193_p0732b01║子嚬呻一句如師子返擲所以道師子教兒迷子訣擬前跳躑
B34n0193_p0732b02║早翻身若不如斯為師為徒墮在毒海登正續之門者當作如
B34n0193_p0732b03║是觀也至元丁亥前住雪峯絕岸老泊可湘跋
B34n0193_p0732b04║天目高峯老祖語錄未審何似本亦罕見板亦無存今雲水僧
B34n0193_p0732b05║繼倫遍求諸方獲其真本募化眾緣重鋟諸梓幸得完成持本
B34n0193_p0732b06║謁余求一言以贅於後記歲月耳遂焚香展讀如見老祖秉金
B34n0193_p0732b07║剛王劍將露布葛藤一劍斬斷如鼓師子筋琴則眾音截響况
B34n0193_p0732b08║全提正令坐斷要津不可得而名狀也誠所以道本無言因言
B34n0193_p0732b09║顯道使天下衲子有所望也余昔年禮塔亦有一偈今錄於後
B34n0193_p0732b10║云汝為我祖我為孫相見相逢鐵面門九拜起來伸一語不妨
B34n0193_p0732b11║同鼓破沙盆時正統五年歲次庚申春三月吉日杭州慧雲前
B34n0193_p0732b12║住山遠孫比丘物外守恒焚香拜書
B34n0193_p0732b13║（王敬美望崖錄云或問何以不落頂空曰靈臺中本無一物[(匚@一)/女]念汩之▆亂習靜日久萬念自寂然而真念未嘗息也以
B34n0193_p0732b14║其不置一念安得不謂之空以其真念相續安得空至於▆耶從修入者得修而止精進為難從解入者其解無窮不至
B34n0193_p0732b15║於真如之理不已也吾輩元有慧根只為多染是生多念有志學道者頃一味動卻牽纏掃除念慮但患不得到此境界
B34n0193_p0732b16║却不須料理頑空二字此二字自為鈍根多染人▆耳○今欲專求無念而念終不可已當從何入曰但須理會前念不
B34n0193_p0732b17║留後念不道只學慧在的隨緣打發去自然漸　入無○問今雖覺得是事竟作何修曰但患不能覺覺得自然修○問
B34n0193_p0732b18║至道無為▆修持安能到曰但患不能修修得自然無又問希夷中有物安得但云無曰但患不能無無得自能有○存
B34n0193_p0732b19║心於有善無惡者學之始也冥心於無善無惡者學之成也用心於用而下用者道之機也運心於無用之用者道之神
B34n0193_p0732b20║也自無生有乃生人之本來空有還無實無生正旨然究竟妙理有無原不相分了悟大乘有無俱不可着○隨緣應機
B34n0193_p0733a01║都無染着縱心自在亦無束縛憂喜不逐境生智▆▆從內照此六祖心詮也○太虗本是至理却認為假四大原是幻
B34n0193_p0733a02║成却認為真鼎鼎百年誰人獨悟悠悠一夢何時得醒○修短有數早定於有生之日飛仙至人非凡福可企吾必曰長
B34n0193_p0733a03║生即𡚶也要使生時胷中空間洒落不為俗情俗事所染去日分曉不亂朝▆夕死本無限量亦無執着是在勉之而已
B34n0193_p0733a04║東坡臨終▆山老▆琳來▆▆觀先離琳叩耳大聲云端明宜勿念公云西方不無但箇裡着力不得世確云固先生平
B34n0193_p0733a05║時踐履主此▆▆着力公云着力即差語絕而逝○客死與家死有以異乎夫人孰非客也而獨以客死為不幸愚▆壽
B34n0193_p0733a06║死與夭死有以異乎長短祗如一夢即壽而死直不百少耳能悟客死家死之皆客當求真宅是心也一𭭾生者能之能
B34n0193_p0733a07║知壽死夭死之皆如一夢當求真不死者是心也非離生𭭾者不能也）
B34n0193_p0733a08║元高峯大師語錄序釋袾宏
B34n0193_p0733a09║始予乍閱內典得經論并古今襍著共數帙中有大師語驚喜
B34n0193_p0733a10║信受如闇逢炬至於今猶然蓋自來參究此事最極精銳無逾
B34n0193_p0733a11║師者真似純鋼鑄就一回展讀一回激發人意氣俾踴躍淬礪
B34n0193_p0733a12║㤀倦雖悟處深玄不敢以凡臆窺測而但覺其直截根源脫落
B34n0193_p0733a13║窠臼近有慈明妙喜之風遠之不下德山臨濟諸老偉哉堂堂
B34n0193_p0733a14║乎可謂照末法之光明幢也獨恨大藏未妝坊刻尚尠怏怏於
B34n0193_p0733a15║胄中者三十年廼今以其舊本重壽諸梓而蓮社行人有相顧
B34n0193_p0733a16║耳語者謂予旋轉萬流指歸淨土奈何復殷勤稱歎是編意者
B34n0193_p0733a17║念阿彌陀佛不及看萬法歸一耶遂洶洶搖動嗟乎但了念佛
B34n0193_p0733a18║是誰不必問一歸何處茲有人焉知生我是父又自疑身從何
B34n0193_p0733a19║來聞者寧不絕倒古尊宿云如人渉遠以到為期不取途中強
B34n0193_p0733a20║分難易諸仁者方便門多歸元路一願勿以狐疑玩愒歲時便
B34n0193_p0733b01║應直徃疾趍為到家計既到家已千丈巖七寶池有智主人二
B34n0193_p0733b02║俱不受
B34n0193_p0733b03║萬曆二十七年歲次己亥佛歡喜日雲棲袾宏謹識
B34n0193_p0733b04║福源石厓珙禪師語錄序釋來復
B34n0193_p0733b05║昔達摩大師壁觀少林惟以一言傳心默示真體使人自證初
B34n0193_p0733b06║無多說是以二祖夙慧天稟頴悟超然故於密授之際直證其
B34n0193_p0733b07║妙乃曰了了常知言不可及達摩始印之曰即此是自性清淨
B34n0193_p0733b08║心更勿疑也其後四世相傳皆默證其體而不顯言至荷澤神
B34n0193_p0733b09║會禪師則記達摩有懸絲之讖慮恐宗旨滅絕遂明說知之一
B34n0193_p0733b10║宇眾玅之門至是而真心之體顯於世潛符密契者不為不多
B34n0193_p0733b11║矣然而此心之知虗靈寂照性自神解非世所謂仗境托緣之
B34n0193_p0733b12║知而為其體也自唐以來諸祖相傳列泒分宗行棒行喝至於
B34n0193_p0733b13║擎义舞笏挽方輥毬各立玄門建化不一究其大機大用無非
B34n0193_p0733b14║直顯心體之玅至不得已而有上堂入室示眾等語觀其激揚
B34n0193_p0733b15║開導要皆肆口而說直截無隱殆及南宋以後諸師漸乃組章
B34n0193_p0733b16║繪句流為造作甚至有短拙新巧之論使學語無稽之徒轉相
B34n0193_p0733b17║沿襲大為有識所耻殊不知直指之道以心傳心必惟自證纔
B34n0193_p0733b18║渉言詮即第二義而况務為造作者耶余每與通宗達士語至
B34n0193_p0733b19║於此未嘗不為之太息焉福源住山石屋珙公早得及菴之傳
B34n0193_p0733b20║居山三十餘載入定觀心妙達真體故其語言不事造作實自
B34n0193_p0734a01║胷襟渾然流出者也讀其山居偈綽有寒山子之遺風以及上
B34n0193_p0734a02║堂示眾諸語一皆切直諦當有足警發於人豈學語者可以意
B34n0193_p0734a03║識而模倣之哉嗚呼吾道瀾倒之秋邪說方熾寥寥宇宙作者
B34n0193_p0734a04║無聞安得起斯人於寂光淨居而共論茲事焉洪武十五年歲
B34n0193_p0734a05║在壬戌春三月前景德靈隱禪寺住山沙門釋豫章來復序
B34n0193_p0734a06║師子林記跋釋真可
B34n0193_p0734a07║紫柏道人得於吳門沈伯宏齋中嗚呼師子林榛莽久矣狐兔
B34n0193_p0734a08║成羣白日青天作諸妖孽師子貪睡不管今此記一出師子鼻
B34n0193_p0734a09║孔竟為（之）牽痛矣痛則醒醒則吼請問現前大眾且道師子正吼
B34n0193_p0734a10║時遮一隊狐兔向何處著落能薦此師子林一旦恢復詐渠來
B34n0193_p0734a11║林中蹴踏自在去
B34n0193_p0734a12║徑山悅堂禪師四會語序宋濂
B34n0193_p0734a13║根有利鈍故所教有異同悟有深淺故所印有小大施其善巧
B34n0193_p0734a14║之力釋彼結習之固非假言辭難窮實際所以達摩歷辨於六
B34n0193_p0734a15║宗臨濟有發于三要照耀今古函蓋乾坤茲其為巨浸之輿梁
B34n0193_p0734a16║作昏衢之鐙燭也歟有若悅堂顏公禪師以東嶼正泒弘西來
B34n0193_p0734a17║大宗初住崑山之東禪轉吳門之萬壽廿虎林之南屏遂陟雙
B34n0193_p0734a18║徑樹大法幢凡四坐道塲名聞京國遣使者再下璽書護英教
B34n0193_p0734a19║且有金襴法衣之賜藩王大臣無不函香問道黑白駿奔如眾
B34n0193_p0734a20║歸市禪師隨機接引霑被為多其善誘弗倦則春氣津津太和
B34n0193_p0734b01║襲人也其發蒙撤蔀則翳捲太清氷釋洪河也其警省振勵則
B34n0193_p0734b02║震雷虩虩喪厥匕箸也其含弘攝受則山不讓塵海不擇流也
B34n0193_p0734b03║由是而觀所教有同異非根有利鈍者歟所印有小大非悟有
B34n0193_p0734b04║淺深者歟前謂施善巧釋結習假言辭窮實際者其道豈不在
B34n0193_p0734b05║于斯歟昔者先師黃文獻公現宰官身敷宣般若與禪師為方
B34n0193_p0734b06║交而禪師受度婺之寶林又在予父母之邦稽茲緣契實繫中
B34n0193_p0734b07║情禪師上首南峯珵公得法最早乃出四會語俾題首簡予竊
B34n0193_p0734b08║聞之入奧室者能探於幽邃升危岑者始矚於冥茫松月大師
B34n0193_p0734b09║印公禪師之師子法海之長鯨也其稱禪師之道高於圓照佛
B34n0193_p0734b10║照二公其言豈虗發哉惟賢知賢蓋可徵矣仰前哲之風徽作
B34n0193_p0734b11║後武之矩度究其遺轍足證新功是錄之行其必有超然獨得
B34n0193_p0734b12║于語言之外者乎
B34n0193_p0734b13║雲棲曰四會語錄今無存松月亦未知何許而曰道高於圓
B34n0193_p0734b14║照佛照夫二公豈易及哉而曰過之更俟（後）賢考攷正
B34n0193_p0734b15║徑山愚菴禪師四會語序
B34n0193_p0734b16║或問於濂曰世間至大者　何物也曰天與地也曰至明者又
B34n0193_p0734b17║何物也曰日與月也曰然則佛法亦（明）且大也其與天地日月並
B34n0193_p0734b18║乎曰非然也曰其義何居曰天地日月寓乎形者也形則有成
B34n0193_p0734b19║壞有限量雖百億妙高山中涵百億兩曜百億四天下以至於
B34n0193_p0734b20║恒河沙數皆有窮也皆有止也此無他囿乎物者也若如來大
B34n0193_p0735a01║法則不然既無體叚又無方所吾不能成孰能為之壤吾不能
B34n0193_p0735a02║後孰能為之先吾不能下孰能為之上芒乎忽乎曠乎漠乎微
B34n0193_p0735a03║妙而圓通乎其小無內其大無外真如獨露無非道者所以超
B34n0193_p0735a04║乎天地之外出乎日月之上大而至於不可象斯為大矣明而
B34n0193_p0735a05║至於不可名斯為明矣是故以有情言之則四聖以至六凡或
B34n0193_p0735a06║覺或迷佛法無乎不具也以無情言之則大水土石與彼艸木
B34n0193_p0735a07║或洪或纖佛法無乎不在也三乘十二分教不能盡宣也八萬
B34n0193_p0735a08║四千塵勞門不能染污也嗚呼罄徂徠之松以為煤斷淇園之
B34n0193_p0735a09║竹以為管其能盡贊頌之美乎然而佛法固明且大也其靈明
B34n0193_p0735a10║之在人者萬刼雖遠不離當念一念不立即證菩提亦在夫自
B34n0193_p0735a11║勉之而已濂雖不敏每遇學佛者喜談而樂道之初不以其證
B34n0193_p0735a12║入淺深而有問其意頗有見于斯也徑山住持以中禪師名智
B34n0193_p0735a13║及學徒尊之號曰愚菴俗姓顧世居姑蘇得法于元叟端公歷
B34n0193_p0735a14║住隆教普慈二剎帝師錫以明辯正宗廣慧禪師之號已而陞
B34n0193_p0735a15║淨慈遂主今山四據高座敷揚佛法以聳人天龍鬼之聽緇素
B34n0193_p0735a16║相從如雲歸岫其弟子集會粹成書介吾友用堂楩公請文以
B34n0193_p0735a17║題其首濂鐙而疾讀之其解人膠纏如鷹脫絛鏇摩雲而奮飛
B34n0193_p0735a18║也其方便為人如慈母愛子一步而三顧也其宏機妙用如大
B34n0193_p0735a19║將臨陣旗鼓動而矢石集也誠一代之宗師而有德有言者歟
B34n0193_p0735a20║雖不二門中一法不存何况於言覽者當求禪師言外之意使
B34n0193_p0735b01║意見兩忘而忘忘亦忘方近道矣嗚呼佛法超乎天地之外出
B34n0193_p0735b02║乎日月之上豈細故哉人患不求之爾今極其贊頌而書于此
B34n0193_p0735b03║錄之端實欲起人之敬信也繪畵虗空非愚則惑濂盖無以逃
B34n0193_p0735b04║其責矣
B34n0193_p0735b05║萬峯和尚語錄序（凡三首）
B34n0193_p0735b06║萬峯和尚早歲於虎跑室中得其肉壯歲於伏龍室中得其髓
B34n0193_p0735b07║自是通身慶快徹骨清凉無一絲毫為障為礙爾後張舖席於
B34n0193_p0735b08║蔚嶠開飯店於嵩山不假文字不資語默單單以一色本分艸
B34n0193_p0735b09║料接人而四方來者如歸不舍晝夜室中得旨明心者莫知其
B34n0193_p0735b10║數嗣法立宗者列布山川化緣既終其徒齡山壽上人捧此帙
B34n0193_p0735b11║過苕溪之上見示於藁室室即爪加額焚香三復既而掩卷而
B34n0193_p0735b12║謂齡山曰老師已和盤托出盡在此書矣正是活人之𮯱殺人
B34n0193_p0735b13║之藥故其胷中流出一一高妙使天目正宗伏龍的沠二十年
B34n0193_p0735b14║後話當大行或問余何以知之曰我知言
B34n0193_p0735b15║洪武癸亥秋季月吉日前淨慈藁室翁弘智題
B34n0193_p0735b16║語是謗默是誑語嘿向上事事在今觀萬峯蔚禪師舉古驗今
B34n0193_p0735b17║語錄所謂言言見諦句句朝宗一一皆是胷襟流出浚天目正
B34n0193_p0735b18║泒之深得伏龍心髓之奧如金翅擘海直取龍吞燃龍猛膏變
B34n0193_p0735b19║連山石斯之謂歟然語嘿向上事非頂𩕳具眼者莫能辯之其
B34n0193_p0735b20║嗣弟子茲欲刊行於世遠來請題於上余見其誠故書之
B34n0193_p0736a01║阿育王山弘辯崇裕時年八十
B34n0193_p0736a02║從上宗師應機接物直是斬釘截鐵初不以言句示人至如雲
B34n0193_p0736a03║門大師說法如雲如雨猶不許記錄其語懼屬流布也今萬峯
B34n0193_p0736a04║蔚公禪師出天目之門入伏龍之室一出世住山即菴居中吳
B34n0193_p0736a05║垂三十年履真踐實吳人多服其化而登其門者可謂駢肩纍
B34n0193_p0736a06║迹但隨機開導未嘗以言句形於紙筆其徒華首座私錄其語
B34n0193_p0736a07║問以示予請識其後予聞此老末後一叚光明尤為卓異宜乎
B34n0193_p0736a08║吳人家繪其像而敬事之所錄之語特其土苴緒餘耳道本無
B34n0193_p0736a09║言因言顯道讀是錄者忽然築着磕着洞見此老心肝五臟未
B34n0193_p0736a10║必無其人也故為書之
B34n0193_p0736a11║洪武癸亥春前住天界全室叟宗泐書
B34n0193_p0736a12║（薛文清云天地之所以大日月之所以明四時之所以運鬼神之所以靈是皆道之自然聖人體道無二與天地合其德
B34n0193_p0736a13║矣智周萬物與日月合其明矣動靜以時則與四時合其序展伸以正則與鬼神合其吉凶皆是率性之道豈有一毫強
B34n0193_p0736a14║合哉惟其如是是以聖人之心即天地之心率而循之與天毫無差爽地大而天弗違後天而奉天時也天且弗違則人
B34n0193_p0736a15║與鬼神之弗違者從可知矣釋氏止問聖人之言平正道達坦易明白故將其理橫見側出翻新換婁故為生勝博大境
B34n0193_p0736a16║壞聳惕之說使人為善去惡折情後性鼓舞不倦爾至於盡心知性明心見性則一也但東土聖人見性如日之暖發育萬物
B34n0193_p0736a17║在勤一邊陽分居多故皆世西方聖人見性如月之涼圓通妙明洞徹三界在靜一邊陰分居多故皆出世之談孔子曰一以
B34n0193_p0736a18║貫之佛氏曰萬法歸一寂然不動感而遂通致謹于不昭不聞歸根于無聲臭其大無外其小無內兩聖人皆能合大道自然
B34n0193_p0736a19║之體如日月之並明而不可缺一者也至道家之曰慈曰儉歸於清淨無為其言非無可錄如運星慶雲不同兩曜之大明終
B34n0193_p0736a20║始矣）
B34n0193_p0736b01║徑山南石和尚語錄序姚廣孝
B34n0193_p0736b02║余三十時值元季繹騷遯跡巖壑問迺得參徑山愚菴及公諮
B34n0193_p0736b03║叩禪要公以余性頗慧不倦開發命掌記侍公左右三載得嘗
B34n0193_p0736b04║鼎臠而知其味矣是時浙河東西禪林尊宿如了菴欲楚石琦
B34n0193_p0736b05║行中仁恕中慍了堂一木菴聦軰提唱宗乘若震雷掣電人莫
B34n0193_p0736b06║能測於是諸大老道重天下四方龍象奔走雲臻而霧集不異
B34n0193_p0736b07║宏覺妙喜真歇行道於宋紹興間也余私喜之曰像季之世何
B34n0193_p0736b08║幸得見佛日之朗耀法雨之廣澤如此耶不數十年諸大老相
B34n0193_p0736b09║繼入滅禪林中寥寥然一無所聞縱有一人半人號稱善知識
B34n0193_p0736b10║者惟務杜撰僻說胡喝亂棒誑諕里夫巷婦真野狐種類也故
B34n0193_p0736b11║識者之所哂而不道祖翁命脉一髮而已其可哀乎間有俊傑
B34n0193_p0736b12║之士深伏艸野而不肯出慮世之涇渭不分珠璧瓦礫之相混
B34n0193_p0736b13║故也如我南石和尚儒釋兼備宗說俱通負超卓之才懷琦偉
B34n0193_p0736b14║之器行中仁公住雲巖得和尚猶慈明之（得）黃龍也後和尚出世
B34n0193_p0736b15║瓣香嗣公蓋不忘其所自爾和尚初住蘇之普門次靈巖三遷
B34n0193_p0736b16║主萬壽未幾退隱吳淞之上日與山翁野老說無義語為樂而
B34n0193_p0736b17║大忘人世也逮我聖天子即位以來詔天下儒釋道流之深通
B34n0193_p0736b18║文義者纂修永樂大典和尚應詔而起留京三年書完值國家
B34n0193_p0736b19║建報恩大齋會而和尚與焉居無何杭之徑山住持缺席僧錄
B34n0193_p0736b20║司公舉非南石和尚不可補處於是和尚忻然遂行登凌霄峯
B34n0193_p0737a01║頂握黑漆竹篦以驗方來師子哮吼眾獸瘖伏况野狐者哉余
B34n0193_p0737a02║茲喜祖道復興如雲開睹孤月四眾歡喜而贊歎莫及和尚老
B34n0193_p0737a03║且病倦於人事即引退卜地於妙喜塔左結廬以居然而叅學
B34n0193_p0737a04║者亦肩摩踵接而至也上首弟子寶華文楙長老錄和尚四會
B34n0193_p0737a05║法語裒為一帙持來京師乞余序其首余以和尚得法於行中
B34n0193_p0737a06║公余參學於愚菴二公同嗣元叟端禪師余與和尚為法門昆
B34n0193_p0737a07║季序不可得而辭也和尚諱文琇字南石凡四坐道塲皆有成
B34n0193_p0737a08║績可觀此乃和尚之餘事故畧之矣於戲和尚所說法語圓轉
B34n0193_p0737a09║混合猶春之應物而不見其迹此錄宜鋟梓以垂將來為後學
B34n0193_p0737a10║楷模也雖然同宗之士非具金剛眼睛者亦不能覽焉是為序
B34n0193_p0737a11║淨土善人咏序釋大佑
B34n0193_p0737a12║獨菴禪師淨業之有取佛世至今天竺震旦修行念佛三昧十
B34n0193_p0737a13║徃生而有徵驗者悉紀其盛蹟而讚詠之凡一百二十一首欲
B34n0193_p0737a14║以古聖賢之風廣被於無窮也華嚴末會普賢大士說十大願
B34n0193_p0737a15║王統攝一切行願一切菩薩靡不由之而趣佛果然依之而修
B34n0193_p0737a16║學者法爾皆生極樂世界見彌陀世尊得受記莂徧十方界廣
B34n0193_p0737a17║度眾生然則淨土者圓頓行人之都會者歟百丈建立叢林為
B34n0193_p0737a18║天下後世法凡禪僧送終無問其道之明昧皆修大念以助徃
B34n0193_p0737a19║生然則淨土者又天下禪僧之淵藪也吾徒學佛法了生死明
B34n0193_p0737a20║心復本者有舍此而得道者乎宜乎諸佛共讚而諸教共談則
B34n0193_p0737b01║此詩之作會諸上善人於一處古今聖聖之道如指諸掌俾一
B34n0193_p0737b02║切人見賢思齊悉登不退轉地比世之吟風詠月勞神苦思取
B34n0193_p0737b03║媚於一時者草木榮華之飄空鳥獸好音之過耳奚足尚哉
B34n0193_p0737b04║洪武辛酉歲七月朔日法空道人大佑敬書
B34n0193_p0737b05║（蓮池師曰淨土之教因地於法藏肇端於韋提開陳於靈鷲教王之金言流衍於匡廬大士之蓮社專一心而向徃歷三
B34n0193_p0737b06║界以橫超誠然末法之要津矣然位屆中流從違無定由是十疑通於智者或問啟則公豈曰多言不容己也若夫悟心
B34n0193_p0737b07║外之無土則一真湛而萬法冺誰是西方了土外之無心則七寶飾而九蓮開何妨本𡨜盖淨土一門有事有理合一則
B34n0193_p0737b08║心外無土土外無心也岐而二之互執而不融者皆非也其出無量佛會者捨穢取淨事也是即理之事也其云文殊般
B34n0193_p0737b09║若會者無淨無穢理也是即事之理也即理故土一心也眾寶莊嚴而不滯於相也即事故心一土也一真凝寂而不淪
B34n0193_p0737b10║於虛也以無淨穢之心而取含▆熾然取舍而寂然無所取舍也生淨土者生自心之淨土悟自心者悟淨土之自心也
B34n0193_p0737b11║知此者謂之正解依此而修者謂之正行前會主行後會主解此其大較也融而通之則前以了法無我而生樂邦後以
B34n0193_p0737b12║隨▆實相而徃佛國其解同也前以繫念彼佛為徃生止行後以專稱名字為一行三昧其行事也從解起行行起解絕
B34n0193_p0737b13║即解即行亦二而不二也願謂仁者誦其文毋住昂其間體用而傳旨於言外然後淨土惟心心淨土茲寶積意也法性
B34n0193_p0737b14║海居士合二會意也○寶積二會者大寶積經多會之二也▆第▆辭故染亂而帙之者何也以闡淨土之幽旨也）
B34n0193_p0737b15║重刊淨土善人咏序釋袾宏
B34n0193_p0737b16║予向為徃生集蓋淨土善人傳也紀事也此書淨土善人咏也
B34n0193_p0737b17║奇其事而嘆之賞之歌頌之之謂也夫所稱善人者非對惡名
B34n0193_p0737b18║善之善也非十善生天之善也心淨而土淨在娑婆則蓮花比
B34n0193_p0737b19║德生極樂則蓮臺托身超三界悟無生以至成等正覺善中之
B34n0193_p0737b20║善故經云諸上善人也然必形乎咏者何也此土以音聲為佛
B34n0193_p0738a01║事而是咏也約而該質而不俚褒而覈溫厚和平優優乎有風
B34n0193_p0738a02║人之遺焉誦之能使人興起也昔李濟效胡曾周曇而為咏史
B34n0193_p0738a03║所敘才二十一人其人則太畧也又有咏而無述覽之者無所
B34n0193_p0738a04║稽其實也曩予得此於友人破簡蠧帙瓤瓤欲盡貯篋中二十
B34n0193_p0738a05║稔而重壽諸梓者恐其遂淪亡也噫神棲安養之有賦也擬歸
B34n0193_p0738a06║去來之有辭也中峯西齊諸老懷淨土之有詩也及濟之有史
B34n0193_p0738a07║咏也合而觀之兼羙焉獨菴之有善人咏也時萬曆丁未臘月
B34n0193_p0738a08║八日淨土晚學善人袾宏謹識
B34n0193_p0738a09║（蓮池大師徃生集序曰世尊始成正覺為諸有情普演佛乘由是於一乘中示三乘法而復於三乘中出淨土一門今去
B34n0193_p0738a10║佛日遠情塵日滋倀倀乎淪墜之險非仗此門其何從疾脫生死大矣哉可謂起末世沉疴必效之靈藥也顧古之效多
B34n0193_p0738a11║今之效尟其咎安在則亦口淨土而心娑婆堅勇明悟不及前軰云爾聞昔有傳徃生者班班互載於百家之書隨所見
B34n0193_p0738a12║摘錄其昭灼者計百六十有六條而問為之賛以發其義題曰徃生集庶幾攷古驗今為淨業者左券客有過我者閱未
B34n0193_p0738a13║數傳勃然曰淨土惟心心外無土徃生淨土寓言也子以為真生寧不乖於無生之旨哉余徐而謂曰談何容易如以無
B34n0193_p0738a14║生回已矣不切斷滅不應尚有惟心果均無生則生亦奚礙生既本無故終日生而未嘗生也且尔已盡漏心否乎對曰
B34n0193_p0738a15║不能噫漏心未盡則生緣未休生緣未休則托質有所茫茫大苦海中不生淨土而生何土六道三匍匐九品之逍遙利與
B34n0193_p0738a16║害天淵矣若飾虛論爭高吾所以弗為者夫亦懼生於識法耳尔誠不以余言為非即淨土之佛乘未嘗間隔絲毫而奚
B34n0193_p0738a17║乘之有客惘然自失整衣莊誦之終卷亟拜請梓焉因道其始末如此○黃不情名暉自書座右曰心淨佛土淨不淨身
B34n0193_p0738a18║意口三業滿中穢惡何由徃生然非常常覺照痛與一刀兩段三業可得爭耶雲栖聞而善之曰誠如是淨之又淨光明
B34n0193_p0738a19║通達自性彌陀不求而獲矣○王敬美云人本從欲生故人生以愛欲為根遺地即思食不得即哭欲惡哀怒之情已見
B34n0193_p0738a20║矣吾謂之孽只是開情復性緣其流而約之以中和使之念念事事𡚶當合乎天理便是功夫到無繫累處便為聖諦蓋
B34n0193_p0738b01║不離軀殼中也若道家之學亦只是𡚶斷欲忘情而佛氏所見尤高一層直欲父世未生前一點真心求之故必探趣判
B34n0193_p0738b02║毫無捉著處亦即中庸末章歸於上天之載無聲無臭是也所以老子論道動曰嬰兒佛氏言之已落第二第三籌矣○
B34n0193_p0738b03║初春仍過山聞覩潛穎動色躡屐半里間無一人意頓侵其幽獨已忽自歎曰意在無人便成我根若謂無人我即是人
B34n0193_p0738b04║人不能無我不可有人我相忘乃真獨境○吾目擊真人而始信三教之趣合也佛教廣而深道教精而顯儒者以維世
B34n0193_p0738b05║故作周皆切要近人耳然百行能全不切無染即儒教亦可登乘心性不明癡善用事雖二氏不免墮落以茲和會誰曰
B34n0193_p0738b06║不然○功名富貴念到一死字便可味如嚼蠟興若寒灰獨意氣耿耿之死不易磨滅然試思之本來妙明中何嘗有此
B34n0193_p0738b07║須以無生之理照破無明之心念慮一無所起則意氣自無所憑意氣既無則血肉益非我有擲此幻身付他幻世界打
B34n0193_p0738b08║破瓦盆虛空自在而身外之身始隱隱有可見之日矣）　（凡人在世所以不齒于人道死必淪於異趣者只是有人我
B34n0193_p0738b09║相耳只見得自家的苦不見得別人的苦見得別人的不是不見得自家的不是而已苦能於此二言著力挽回得轉孔
B34n0193_p0738b10║子必曰吾徒瞿曇不目外道）
B34n0193_p0738b11║跋日本僧汝霖文稿後宋濂
B34n0193_p0738b12║右日本沙門汝霖所為文一卷予讀之至再見其出入經旁及
B34n0193_p0738b13║諸子百家固已嘉其博贍至於遣辭又能舒徐而弗迫豐腴而近
B34n0193_p0738b14║雅益歎其賢頗詢其所以致是者蓋來游中夏者久凡遇文章
B34n0193_p0738b15║鉅公悉趣事之故得其指教深知規矩準繩而能使文字從職
B34n0193_p0738b16║無難也汝霖今汎鯨波東還以文鳴其國中蓋無疑矣嗚呼汝
B34n0193_p0738b17║霖禪家之流也蕩空諸相視五蘊四大猶為土苴况身外之文
B34n0193_p0738b18║乎苟執此而不遷或將與道相違矣雖然汝霖徧參名山精於
B34n0193_p0738b19║禪觀其於此義未嘗不知之特以如幻三昧游戲於翰墨間爾
B34n0193_p0738b20║游戲翰墨非難而空其心為難所謂心空則一切皆空視諸世
B34n0193_p0739a01║諦文字雖有粗迹而本無粗迹雖有假名而實無假名惟一惟
B34n0193_p0739a02║二惟二惟一初何礙於道哉觀汝霖之文者又當於此求之汝
B34n0193_p0739a03║霖名良佐遠州高園人姓滕氏嘗掌書記於蘇之承天寺繼同
B34n0193_p0739a04║五山諸大老入鍾山點校毘盧大藏經其同袍皆畏而愛之云
B34n0193_p0739a05║洪武九年春三月翰林學士宋濂跋
B34n0193_p0739a06║書淨土會語後（蘇郎以荅曹魯川二書合利我淨土會語）釋袾宏
B34n0193_p0739a07║魯川崇尚華嚴是其盛心本不欲辯但以其尊華嚴而抑淨土
B34n0193_p0739a08║抑之又抑痛抑之不少置則不得不辯夫舍那釋迦彌陀同而
B34n0193_p0739a09║異異而同者也魯川已知同異不可偏執而復定執為異又鄙
B34n0193_p0739a10║之薄之以華嚴自負不應如是其可疑一也普賢為華嚴長子
B34n0193_p0739a11║行願品有十大願王導歸極樂而曰華嚴未嘗言及西方可乎
B34n0193_p0739a12║以華嚴自負不應如是其可疑二也入華嚴法界不思議解脫
B34n0193_p0739a13║則婆須無厭悉皆參請而乃不親萬德之彌陀眾藝童音靡不
B34n0193_p0739a14║演唱而乃羞稱四字之嘉號以華嚴自負不應如是其可疑三
B34n0193_p0739a15║也疑者何疑魯川通華嚴而似乎未大通也故不得不辯况佛
B34n0193_p0739a16║以大慈憫念末世說此淨土法門魯川盡力排之誠恐華嚴不
B34n0193_p0739a17║得入淨土不得生兩皆失之悞人不小亦不得不辯
B34n0193_p0739a18║紫柏老人集序釋德清
B34n0193_p0739a19║太虛寥廓長風鼓而萬竅怒號殊音眾響皆一氣之所宣又奚
B34n0193_p0739a20║可以大小精麄謂靈根之有間哉惟吾佛以不思議智流出一
B34n0193_p0739b01║切音聲陀羅尼故世諦語言皆悉顯示第一義諦若夫塵說剎
B34n0193_p0739b02║說熾然說即水流風動皆演圓音况宇㤗定而照羣情觸境而
B34n0193_p0739b03║發無思而應若谷響者乎是以從上諸祖證無師自然智者即
B34n0193_p0739b04║揚眉瞬目怒罵譏訶莫不直示西來大意又豈可以識情語言
B34n0193_p0739b05║而擬議其形容哉故達摩西來不立文字而曹溪則有壇經及
B34n0193_p0739b06║二泒五宗雖直指向上然皆曲為今時或上堂入室示眾舉揚
B34n0193_p0739b07║如雷電凡埀一語必輯為錄大槩聊爾門頭若大慧中峯至我
B34n0193_p0739b08║明楚石皆其類也蓋借註傳心因言見道言其所絕言耳今去
B34n0193_p0739b09║楚石二百餘年有達觀禪師出當禪宗已墜之時蹶起而力振
B34n0193_p0739b10║之得無師智秉金剛心其荷負法門之志如李陵之血戰縱張
B34n0193_p0739b11║空拳猶揮駐日雖未犁庭掃穴而一念孤忠與嚙雪吞氊者未
B34n0193_p0739b12║可以死生優劣論也真末法一大雄猛丈夫哉然師賦性不與
B34n0193_p0739b13║世情和合至老見客未效一額手雖未踞華座𥪡鎚拂然足蹟
B34n0193_p0739b14║所至半天下無論宰官居士望影歸心見形折節者不可億計
B34n0193_p0739b15║以自性宗通故隨機之談如千鈞弩發應絃而倒無非指示西
B34n0193_p0739b16║來的意稱性衝口曾無刻意為文也一唾便休弟子輩筆而藏
B34n0193_p0739b17║之者什一師初徃來於金沙曲阿之間與于王賀氏諸君子大
B34n0193_p0739b18║有夙緣所聞最多如菴居士于公執侍甚謹得片言如寶隻字
B34n0193_p0739b19║不遺凡隨師杖屨者必搜而得之師每至匡廬必主於江州孝
B34n0193_p0739b20║廉邢君來慈長松館多有所說師化後併屬弟子仲察潤甫結
B34n0193_p0740a01║一成帙予久沉瘴海適為師了末後因緣之雙徑先過金沙之
B34n0193_p0740a02║東禪二公以予與師為法門深契故（出）其稿稽首請校而梓之予
B34n0193_p0740a03║三讀其言喟然而嘆曰嗟乎末法降心力拔生死之根如一人
B34n0193_p0740a04║與萬人敵者予獨見師其人也觀其發強剛毅勇猛之氣徃徃
B34n0193_p0740a05║獨露於毫端如巨靈揮斤真所謂與煩惱魔欲魔死魔共戰竟
B34n0193_p0740a06║能超越生死如脫敝屣可謂戰勝有功者也故其所吐豈可以
B34n0193_p0740a07║文字語言音聲色相求之者耶佛說欲為生死根師凡所舉必
B34n0193_p0740a08║三致意痛處劄錐直欲勦絕命根即此可當金錕矣又何庸夫
B34n0193_p0740a09║門庭施設哉昔覺範禪師妙悟超絕語工典則其所著述自目
B34n0193_p0740a10║之曰文字禪故予題之曰紫柏老人集蓋非墮於俗數也觀者
B34n0193_p0740a11║當具金剛正眼視之於言外則思過半矣時天啟元年歲在辛
B34n0193_p0740a12║酉春王上元日書於匡山五乳峯下木石菴中
B34n0193_p0740a13║紫柏大師集序李日華
B34n0193_p0740a14║莊生曰卜梁倚有聖人之才無其道吾有聖人之道無其才夫
B34n0193_p0740a15║聖人矣又何才與道之別曰苟非其人道不虗行才者人也予
B34n0193_p0740a16║嘗披歷代祖圖於少室其人無不魁傑有奇表心竊異之既而
B34n0193_p0740a17║遇紫柏大師見其旋尺之面合圍之腰坐若熊蹲行如象步士
B34n0193_p0740a18║大夫得晉接者不言而意已消學徒瞻依者未施棒喝而魂慮
B34n0193_p0740a19║已慴與向所見圖中諸宿若或睹之蓋真其人哉神廟戊子己
B34n0193_p0740a20║丑間大師駐錫吾地與先正陸莊簡公先師馮具區先生深談
B34n0193_p0740b01║不二因築精舍舍於楞嚴廢址時灌莾極目而大師說法如雲
B34n0193_p0740b02║如雨東南淨信聞風趨向施物填委無何杞梓丹青峩峩輝煥
B34n0193_p0740b03║不啻還覩舊觀而已大師偕高足開公創列規條期為百世之
B34n0193_p0740b04║守江以南海以北諸剎不啻累百而稱清規楚楚遵蹈不踰尺
B34n0193_p0740b05║寸者必首楞嚴也大師渉江濤禮育王躋雪棧瞻峨嵋躡水壑
B34n0193_p0740b06║朝丘頂足蹟徧天下而後之京輦以弘法故示滅圜扉所被顯
B34n0193_p0740b07║晦大小鈍敏諸機益廣而語言亦益散落其所說法觸善信口
B34n0193_p0740b08║所錄以示人拈著信手絕組絍蹊綫之迹而波瀾橫溢起滅自
B34n0193_p0740b09║在吞夭沃日之勢日澎湃於方幅之楮也近代未見其儔求之
B34n0193_p0740b10║於古妙喜幻住庻或近之金沙于潤甫大夫赤心白行混俗而
B34n0193_p0740b11║扶大教宛古淨名龐蘊之流其於大師參領最深契𧨏最篤遇
B34n0193_p0740b12║所攄撝輙錄藏之迨乎歸寂聞有手筆落人家者不遠千里必
B34n0193_p0740b13║力致之二十餘載裒然成大帙矣近則謹書精刻以寵同學既
B34n0193_p0740b14║而又幡然曰大師生平所棲託注念無如楞嚴所發弘願無如
B34n0193_p0740b15║方冊法藏為第一事剞劂之役近在雙徑去楞嚴不五六舍是
B34n0193_p0740b16║錄宜歸楞嚴俾模印以行稍取其值以資刻藏於大師常寂光
B34n0193_p0740b17║土中必所欣也且弘法惟人楞嚴主者白法師為大師克家之
B34n0193_p0740b18║子興廢舉墜靡不殫力是錄宜并入荷法擔中乃以　今上崇
B34n0193_p0740b19║禎辛未嘉平月舁极於堂白法師受之馳告於予予曰大夫之
B34n0193_p0740b20║意良矣嘗試與子爇一片檀詣大師影堂相對繙閱告語之意
B34n0193_p0741a01║必有浮於紙墨之上者言誠可味人誠可追也是以吾貴其合
B34n0193_p0741a02║且也大師之言行則於法得其綱骨大師之願滿令佛菩薩之
B34n0193_p0741a03║言盡行則於法徹其源底不可謂非佛日崦嵫時努力魯陽之
B34n0193_p0741a04║戈也師與吾軰其必勉之無負大夫無負大夫
B34n0193_p0741a05║圜中語錄序曹學程
B34n0193_p0741a06║圓中語錄錄紫柏道人居圜語也錄語者浙江吳生彥先也彥
B34n0193_p0741a07║先儒者何慕於此耶吾儒宗孔孟輙云闢佛老非惡其道之盡
B34n0193_p0741a08║非也惡溺於非者相率而至於滅倫畔道也苟可以稗性靈廓
B34n0193_p0741a09║聞識補吾聖教所不及者即伶人𡠉婦之辭昆蟲艸木之變無
B34n0193_p0741a10║徃而非道稗官博士徃徃不棄至采之聲歌以備覽觀矧吾儒
B34n0193_p0741a11║與二氏分馳鼎立於當代哉昔韓昌黎稱一世大儒力排異說
B34n0193_p0741a12║原道一篇凜凜乎與日月爭烈及居潮時貽大顛畫累幅至留
B34n0193_p0741a13║題留衣又何兩截也彼其所以非之者非其流於邪者也所以
B34n0193_p0741a14║是之者是其近於正者也故曰通于儒者始可與談佛老矣紫
B34n0193_p0741a15║柏道人字達觀早失怙恃廿歲出家不識文字立禪三年苦行
B34n0193_p0741a16║持戒一旦頓悟藏典羣書了然領會雲遊徧天下脇不至席者
B34n0193_p0741a17║三十年像若彌勒心若寒潭聲若洪鐘口若懸河靜慧玄朗名
B34n0193_p0741a18║傾海內薦紳貴倨每折節下之道人內大慈悲外嚴戒律世擬
B34n0193_p0741a19║為臨濟尊宿復出云於人無貴賤大小持平等心待之故賤者
B34n0193_p0741a20║小者喜其容貴者大者目為傲得其門而入者靡不皈依不得
B34n0193_p0741b01║其門而入者問為排詆道人故以此得名亦以此賈禍道人自
B34n0193_p0741b02║謂有義命存焉吾不知有名實也吾不知有禍福也此可以槩
B34n0193_p0741b03║其生平矣歲庚子玉芝子與南康子同繫福堂閒談名理南康
B34n0193_p0741b04║子喜誦佛經余獨不喜誦佛經每嘲云即心是佛耶即口是佛
B34n0193_p0741b05║耶南康子未與道人面而心嚴事道人筆札相徃來嘗出其觀
B34n0193_p0741b06║音贊示余兩人相𮚥和道人有當於心也因了戒子寄余茶貽
B34n0193_p0741b07║余半偈予酬和之又為余作石佛渡海記語語皆明心見性又
B34n0193_p0741b08║贈茶扇香花四偈各有唱和恨不一見以償夙心無何訛言構
B34n0193_p0741b09║大獄興蔓延善類中外震悚道人亦以罣誤下於理兩人幸相
B34n0193_p0741b10║見之晚也道人拷訊時神色自如持議甚正以衰老殘軀備嘗
B34n0193_p0741b11║笞楚抵死不屈有烈士風時嚴寒道人且凍餒予施一盂飯一
B34n0193_p0741b12║蒲團一衲衣道人晝夜跏趺不寐環匣纍繫者叩之隨人啟迪
B34n0193_p0741b13║無非接引向善不勦空談幻語惑人宜當賢豪樂與之游甚廣
B34n0193_p0741b14║也癸卯十二月初五日入獄十七日無疾坐化壽止六十一先
B34n0193_p0741b15║是道人授彥先偈若預知其將化者又與予論朝聞道章甚有
B34n0193_p0741b16║解脫處化之日說偈若干首至五鼓語人以圓寂人莫解天明
B34n0193_p0741b17║戶啟呼薑湯淨口作念佛聲出門就地坐眾驚扶坐榻上閉目
B34n0193_p0741b18║不語眾走報道人逝矣予徃視之大呼道人去得好記着麼道
B34n0193_p0741b19║人復張目視予自啟手扶兩足跏坐而逝舁出閒地經六晝夜
B34n0193_p0741b20║旋風曝日陰翳嚴霜飛砂落垢摧折倍至儼然端坐神采煥發
B34n0193_p0742a01║現光明狀予與圜中人靡不目擊歎異焚香頂禮佛聲浩浩及
B34n0193_p0742a02║埋𢊃土穴中七越月啟骸南遷幻身如生不毀世未曾有此平
B34n0193_p0742a03║湖陸西源親歷其事者吁異哉豈其巨靈呵護抑道人自護有
B34n0193_p0742a04║神歟江南士人某等堯其神異治龕藏魄歸葬初修山寺中道
B34n0193_p0742a05║人遠繫彥先始終周旋曲至復手錄圜中問答語偈以授舊遊
B34n0193_p0742a06║者自謂於道人有夙緣乞余一言序之予惟佛氏不立文字此
B34n0193_p0742a07║錄不足為道人有無生死一大事乃前知其故至㓕不亂性留
B34n0193_p0742a08║不壞身蹤跡昭然靈異如此此非修持于一世者可得而驟至
B34n0193_p0742a09║也又豈末世緇流所能彷彿其萬一也哉玉芝子湘源曹學程
B34n0193_p0742a10║撰
B34n0193_p0742a11║又吳中彥
B34n0193_p0742a12║不佞少事鉛槧從諸賢遊即聞紫柏尊者德風藉藉以為肉身
B34n0193_p0742a13║大士意媿火馳方內無從快觀刼外青蓮也壬寅歲彥罹白簡
B34n0193_p0742a14║逮繫比部獄明年癸邜冬　聖天子以奸書震怒大索國中而
B34n0193_p0742a15║尊者以弘法來忌亦掛彈章比聞難一眾股栗而師從容語笑
B34n0193_p0742a16║如平時乃以佛法開譬僧眾夷然出山赴詔獄無何入西曹彥
B34n0193_p0742a17║幸獲皈依焉初聞師嚴冷不易親及見則深慈等悲沁人心髓
B34n0193_p0742a18║彥因炷香求心要師為拈毘舍浮佛半偈云假借四大以為身
B34n0193_p0742a19║心本無生因境有令久久持誦且為决了其旨曰是身無從合
B34n0193_p0742a20║由四大是心無從起因前境試推四大及境更何所從乎凡夫
B34n0193_p0742b01║不知性變為情之旨隨情起執生死浩然聖人以理折情性斯
B34n0193_p0742b02║復矣性復情空何生死之有哉彥惟時如後夜聞雷顧念古人
B34n0193_p0742b03║求法至於立雪斷臂而彥罪累凡愚沉迷牢戶乃忽聞萬刼出
B34n0193_p0742b04║苦之因法乳深恩即捐頂踵不足名報也師既居圜久之彥時
B34n0193_p0742b05║時從間同曹直指沈令尹郢中諸文學闡抉儒釋性命之淵奧
B34n0193_p0742b06║如河决川委隨宜說偈衝口而成及被訊以衰殘歷諸刑苦凡
B34n0193_p0742b07║侍者皆心（欲）落而師雲閒水止了無一事甫入圜輙又渠渠以佛
B34n0193_p0742b08║法勸發大眾蓋其定慧精嚴壁立萬仞如此臘月望合爪說偈
B34n0193_p0742b09║徐語彥曰道人將去彥愕然曰師不念法道不念眾生耶殷勤
B34n0193_p0742b10║啟請而顧笑曰去得快來得快旋即為吾浙何君說轉生歌而
B34n0193_p0742b11║彥以倉卒未之錄也越二日既曙圜扉啟師遽戶仰視曰辰刻
B34n0193_p0742b12║矣因呼姜湯淨口遂地坐連稱毘盧遮那佛數聲眾驚扶坐榻
B34n0193_p0742b13║上遂瞑直指君聞之蒼茫及榻前大呼去得好記着麼師乃更
B34n0193_p0742b14║直睇直指君啟手斂足輾然而逝即十七日辰刻也隨舁坐露
B34n0193_p0742b15║地霜風塵沙種種摧蝕經六晝夜而神采溢發如未度世既出
B34n0193_p0742b16║獄以師遺言母斂僅周以纍梩而土掩於西郊會甲辰京師大
B34n0193_p0742b17║水城闕皆崩四郊如海諸弟子念師在巨浸中命田侍者鳴諸
B34n0193_p0742b18║當事得歸龕陸比部西源於孟秋十三日躬徃視事七尺之土
B34n0193_p0742b19║未乾疑師且水化及破封而端坐如生不動不變一眾號呼歎
B34n0193_p0742b20║未曾有嗟乎此豈非光明碩大超格越量不可思議之肉身大
B34n0193_p0743a01║士乎彥遇師晚即於宗乘教理未有證入終日戴天履地而其
B34n0193_p0743a02║高厚非所能知然其恬禍患如游戲等死生于徃來其滅度也
B34n0193_p0743a03║則併幻身而不壞其一息之存也則困頓荊楚了不入意而勤
B34n0193_p0743a04║勤懇懇逢人勸誘必欲出之苦海有如拯溺救焚目不及瞬而
B34n0193_p0743a05║手不及援者如是而曰非大修行人非真聖賢則凡古之聖賢
B34n0193_p0743a06║皆不足信也師入圜中隨地隨時隨人橫口法施藏海若决藏
B34n0193_p0743a07║滔滾滾香象鼴鼠無不滿腹隨人手錄各各攜去而彥所見聞
B34n0193_p0743a08║者則盡此帙中先以致江南法屬授諸梓而後徐致其餘所恨
B34n0193_p0743a09║獨少轉生歌耳嗚呼微言未絕靈光玅音豈違咫尺哉
B34n0193_p0743a10║萬歷甲辰中秋朔竺靈居士吳中彥彥先甫和南記
B34n0193_p0743a11║無幻禪師語錄序釋袾宏
B34n0193_p0743a12║予固非知禪者其於古尊宿升堂入室示眾小參乃至拈提贊
B34n0193_p0743a13║頌種種著述類而成編者未嘗不莊誦而樂玩之也若其奧旨
B34n0193_p0743a14║微機通玄入要主賓互換人境交奪明暗相參殺活自在脫義
B34n0193_p0743a15║路超情量非予劣智所能測（識）者不敢妄為之說也茲無幻古湛
B34n0193_p0743a16║禪師既謝世門人錄其語為帙將鋟梓以傳徵序于予予未識
B34n0193_p0743a17║禪師之面而幸獲觀禪師之遺言猶面也合掌焚香書此以弁
B34n0193_p0743a18║其首
B34n0193_p0743a19║（王敬美云自昔求真淡於今悟病𡖖人間無寸挂只檢去時幾已病少間復叠前偈云不擬淡為圍安知病是卿本來無
B34n0193_p0743a20║寸罣何用檢歸裝○坐石箴云染愛染情勞神勞形百一於此必伐其生病則斂心愈則廣營蠢茲凡民終墮無明○
B34n0193_p0743b01║四生銘曰勿以娛敗超向勿以尊生墮色相勿以貪生廣祈禱勿以憂生作煩惱皆病中自課實學也）
B34n0193_p0743b02║車溪大師語錄序釋圓澄
B34n0193_p0743b03║一光東亘五葉花開密運羣機千差競入所以諸方各宗其宗
B34n0193_p0743b04║門風自是不同共學所學知見何曾有二車溪大師者乃臨濟
B34n0193_p0743b05║直下兒孫實無趣克家之子默籌七事妙恊三玄播黃檗吐舌
B34n0193_p0743b06║之風顯高安𡎺拳之用掌殺活機權衡學者秉吹毛劍勘驗諸
B34n0193_p0743b07║方遐邇咸推獨步古今屈指一人若非承宿願之再來寧不為
B34n0193_p0743b08║多生之根熟耶（某）生不遇時學無所附福輕罪重不能面稟嘉
B34n0193_p0743b09║猷道聽途傳歲月徒增渴想茲因南明禪者持錄相示焚香頂
B34n0193_p0743b10║禮自覺潛神再玩淵微初心頗愜何期不出蝸居而聞所未聞
B34n0193_p0743b11║生逢斯世而遇此難遇如展智囊始知己見之矇矓似入大海
B34n0193_p0743b12║方信江河之狹淺自慚無德莫可讚揚略敘數言聊伸翹致
B34n0193_p0743b13║（焦竑字弱侯萬曆進士除修撰再選為南京司葉初師事取天臺羅近溪已而歸心佛乘天臺嘗引程子斥佛語以相詰
B34n0193_p0743b14║弱侯曰伯淳斥佛大抵謂出離生死為自利心夫生死者所謂起㓕心也起信論有真如生滅二門未達真如之門則念
B34n0193_p0743b15║念遷流終無了歇欲止其所不能矣以出離生死為利心是易之止其所起利心也苟知止其所非利心則即生滅而證
B34n0193_p0743b16║真如乃吾曹所當亟求者從而斥之可乎時有唐子棖者先從近溪學已而來謁初見言知弱侯曰知為常見是眾生法
B34n0193_p0743b17║再見言無知弱侯曰無為斷見是二乘法子張憮然弱侯因語之曰人心之妙囊括太虗不可以有無求不可以取舍得
B34n0193_p0743b18║以無求之者攝心獨坐一事不理靜中光景了了可即事物現前蒞竝凑泊大慧所呵為默照邪禪是也以有取之者認
B34n0193_p0743b19║取識神以為家實有可挨排着乎輙生歡恱不知認賊為子百刼千生輕轉淪墜楞嚴所謂知見立知即無明本元沙所
B34n0193_p0743b20║呵為昭昭靈靈的禪是也夫此本地風光無徑可尋無門可入纔有所重便成窠臼若未曾實證此理靠些知解為本命
B34n0193_p0744a01║元辰不知此意識頭出頭沒時㓕時生轉輾流浪於無生法忍還相契否子既有意此道便當真參實悟求止人指路此
B34n0193_p0744a02║止人吾有一訣可以勘騐出離生死為正流浪生虛死為邪說無為法為止說有為法為邪無門路無階級為正可以知
B34n0193_p0744a03║知可識識為邪中心行道而外不毀法為正駕言無礙任情恣肆為邪子當如此辨別既得其人死心蹋地務求安身立
B34n0193_p0744a04║命一着方是出離生死究竟之法也歷南京以所學倡後進從者翕然晚修念佛三昧泰昌元年卒年八十五諡文端）
B34n0193_p0744a05║三峯北禪語錄序熊開元
B34n0193_p0744a06║於開口不得處說法方是正宗于下手不得處用工乃稱絕學
B34n0193_p0744a07║今人將修行打坐依經傍律一切憧憧知見蘊在胷中一遇上
B34n0193_p0744a08║善知識言無𦉑縫不得個方便進身的法子道與我機鋒不對
B34n0193_p0744a09║便自撇開正論別埋閒言增長無限我慢貢高習氣是猶五都
B34n0193_p0744a10║市賈𠬧貯竹頭瓦屑以至金銀七寶百貨具備以待過客直入
B34n0193_p0744a11║而貨售則適然志滿自以為無求不應如有異人語以是誰實
B34n0193_p0744a12║法等於龜毛則怪詫之以為𡚶語雖持其臂而告之亦必不顧
B34n0193_p0744a13║如是說法誤盡兒孫止做得個骨董漢子如是用工忙枯腦血
B34n0193_p0744a14║完不得個婆羯生涯便恁麼會道能行總是識情搬弄于祖師
B34n0193_p0744a15║頭邊的事全無交渉安得有出頭日子痛哭哭三峯和尚闡揚
B34n0193_p0744a16║宗旨不啻千語萬言而其教人入處卻獨拈箇竹篦子話頭硬
B34n0193_p0744a17║拄着人學人苦其無有門徑可通遂徃徃葫蘆提放過甚有疑
B34n0193_p0744a18║其誑語者殊不知話頭之妙正不在通門徑門徑不通一切憧
B34n0193_p0744a19║憧知見都無用處平日蒲團上収攝書本內鑽磨眼孔邊定動
B34n0193_p0744a20║肚皮裏打算底（本）事只得盡情拋卻別作商量久久忽然坐斷內
B34n0193_p0744b01║無出路外無入路憧憧知見一時堵絕不識此四大置在何處
B34n0193_p0744b02║便是法身現在止為鼻孔不在手內尚爾死活不得自由一日
B34n0193_p0744b03║頂門霹靂於無𦉑無縫處撞開關棙一輪杲日當天頓見娘生
B34n0193_p0744b04║鐵面始信憧憧知見我這裏元無他分就使塗膠點漆也粘惹
B34n0193_p0744b05║不上只落得個赤條條地無上無下無左無右無古無今無大
B34n0193_p0744b06║無小無裏無外一齊函蓋圓覺經云百千世界一滴之雨皆能
B34n0193_p0744b07║知其點數彌陀經云各以衣祴盛眾妙花供養十方如來即以
B34n0193_p0744b08║食時還到本國此際看來都成實義更有何身心世界虗空國
B34n0193_p0744b09║土得為留礙如是迴入火宅中間徑行直走不用垂簾閉戶塵
B34n0193_p0744b10║勞猛熖眼前化作清凉光德謂大裏生蓮豈謬語哉然要知是
B34n0193_p0744b11║火裏蓮花非有甚神通法術入火不燒原是入水不濡入泥不
B34n0193_p0744b12║污底本分但要直直長養可如斗大即可如車輪大即可與八
B34n0193_p0744b13║萬四千由旬等大十方三世諸佛菩薩納於是花一葉之中都
B34n0193_p0744b14║無逼促又何火宅之足云不然者或拔置瓶盆或用奇方接蒔
B34n0193_p0744b15║或屈曲枝莖倒插泥壤不逾時日與敗艸同朽腐耳可不察歟
B34n0193_p0744b16║說法用工至與麼地終日搖唇鼓舌擦掌磨拳父母未生前面
B34n0193_p0744b17║孔未動一纖塵許還看竹篦子無恙老和尚無恙便好鼾天齁
B34n0193_p0744b18║地大睡一覺慧師非誣人非自誣也余自吾鄉覺來大師所出
B34n0193_p0744b19║山二年於茲未見有拈及此者一日過玄墓山萬峯古道塲得
B34n0193_p0744b20║見和尚初語間未能得其底蘊尚未讋服是夜別去方丈取和
B34n0193_p0745a01║尚普說法語諸集桃鐙朗誦一過遂竟夜不能成寐明日再相
B34n0193_p0745a02║舉證始知和尚吾師一流人千里玄風立教不同而宗旨自一
B34n0193_p0745a03║宰官居士正好喫他三頓痛棒非敵手也因索其未盡傳之語
B34n0193_p0745a04║錄得四卷凡一百五十四篇急付梓人以廣其傳參學者須剗
B34n0193_p0745a05║盡知見降伏其心一聽和尚鉗錘方于此四卷中一句四句有
B34n0193_p0745a06║個入處不愁不悟不愁不了若曰和尚誑人則釋迦老子誑人
B34n0193_p0745a07║臨濟德山誑人慧師誑人萬峯無念誑人我　太祖高皇帝見
B34n0193_p0745a08║無念則喜去無念則思是喜是思為因為想若稍有纖塵知見
B34n0193_p0745a09║在世界便是狹小有天子明堂無和尚結菴處矣
B34n0193_p0745a10║（居士傳熊開元字魚山湖廣嘉魚人也其家故奉佛持不殺戒天啟進士出為崇明知縣移吳江禮三峯漢月禪師耆問
B34n0193_p0745a11║徃復激發精烈已𭗒授史科給事中以言事為輔臣周延儒所疾貶秩乞歸與同邑金正希友善切劘大義忠憤出於至
B34n0193_p0745a12║誠以辨邪正賢不肖為至嚴已而起為光祿寺監事遷行人司崇幀十三年延儒復相魚山疾其舉措失當遂言輔臣不
B34n0193_p0745a13║職帝方倚重延儒惡其言切遂下錦衣衛獄拷掠慘酷會給事中姜埰如農亦以直言下獄帝恨兩人逮至午門杖一百
B34n0193_p0745a14║仍繫獄頃之延儒得罪賜死言官多救魚山不聽十六年遣戍杭州三月抵戍所而流賊遂以是月陷京師矣如農亦戍
B34n0193_p0745a15║宣州後薙髮於黃山寓居蘇州卒如農嘗以書問法於魚山曰日來參叩於心空境空處略知趨向然只完得吾儒知止
B34n0193_p0745a16║工夫於靜定安慮得搔不著痛痒乃諸祖師極口詆靜勝為非古德云恰似木人看花鳥到得木人地位非靜勝而何魚
B34n0193_p0745a17║山復之曰承示於空處略知趨向空是何物可容人趨向既有可趨向又得謂之空耶譬如木人未嘗知有靜勝故不緣
B34n0193_p0745a18║而照花鳥不驚纔知有靜勝早已不靜勝去此如證得一泓止水惟恐人撥動則渣滓復生耳蓋靜與動對滅與生對初
B34n0193_p0745a19║向道時覺徃昔塵勞可厭自然謂靜與滅是勝境苦明眼人看來金屑瓦屑𦁕無殊類須知更有向上事在所貴學道貴
B34n0193_p0745a20║了生死故當不顧身命向無可巴鼻處進步若只圖順易可以攀緣認定有澄空一境在非心非目之間亦祇是死水登
B34n0193_p0745b01║之則是挽之則不是去道遠矣魚山後為僧名正志得法於靈岩繼起禪師隱蓮華峯翠岩寺終老於虞山）
B34n0193_p0745b02║聖恩問道錄自敘劉道貞
B34n0193_p0745b03║少不自揣與一二友人結社講學已而先君見背歷遘憂患忽
B34n0193_p0745b04║忽無處世意又以孤身料理門戶弗得自由每念先師朝聞夕
B34n0193_p0745b05║死之訓大易原始反終之說悲懼慚憤不能已已問讀諸德語
B34n0193_p0745b06║錄每以釋氏了生死為自私自利吾儒學問端不在此嗟乎生
B34n0193_p0745b07║死之於人大矣生死不了則疑情不盡疑情不盡安能覺已而
B34n0193_p0745b08║覺人吾夫子之道故如是乎從上古德臨生死之際如洞視門
B34n0193_p0745b09║戶來去無礙由其平日知見透脫理地精純高高峯頂立深深
B34n0193_p0745b10║海底行近世禪風鮮克有此蓋不特儒失其傳而禪失其禪亦
B34n0193_p0745b11║已久矣去歲於玄墓山中得遇三峯大師反覆窮究少窺宗門
B34n0193_p0745b12║一斑雖不敢自謂了了而徹法源底中興臨濟舍三峯吾誰與
B34n0193_p0745b13║歸錄成師命予刻之而囑熊魚山先生為序以熊公護持吾師
B34n0193_p0745b14║義至篤也會予不果歸不得見熊公錄置敝篋中吳越同參多
B34n0193_p0745b15║向予索覽不得已刪其三之一刻於武林遵師命也寂音禪師
B34n0193_p0745b16║有言諸佛甚微細智非凡夫麤浮心識所能了達而一時交游
B34n0193_p0745b17║如徐師川韓子蒼之流片語閒談亦𠬧錄之無遺三峯之意其
B34n0193_p0745b18║亦寂音之意乎刻存之明師友之𧨏且識予南游所得云
B34n0193_p0745b19║書周孝侯先生八識規矩頌首釋法藏
B34n0193_p0745b20║紫柏大師深得相宗玄旨超超於三量之外故能臨行如脫破
B34n0193_p0746a01║草鞵此道傳之果清清公授之季侯先生觀其方擬廷杖問候
B34n0193_p0746a02║者咸切驚惶公獨操筆注八識規矩頌後死詔獄七年後重殮
B34n0193_p0746a03║舉體如生當知二公皆從識盡處突出一竅自由自在如此苟
B34n0193_p0746a04║非水乾月落一鶴獨鳴何能爾耶因書小頌於卷首以贊之
B34n0193_p0746a05║現量接不著比量心不到非量如夢中三量皆無心以情無所
B34n0193_p0746a06║留寸寸如斷霞譬如刀截蚓兩頭皆能動豈是心識在為之礙
B34n0193_p0746a07║生死二公摧楚極透此向上事聞龕開柩見久久身不壞人能
B34n0193_p0746a08║讀其頌無生亦無死
B34n0193_p0746a09║（古德云身是死物心是活物身活心則死身死心方活從上諸佛祖在活物上作活計不在死物上作活計也若意識未
B34n0193_p0746a10║盡則憧憧知見毫無用處須盡情堵純不識此四大置在何處向無可巴鼻撞開問捩一輪杲日當天方見娘生真面○
B34n0193_p0746a11║西屏日欲明性京必先蕩相若相未蕩𥁞則意識猶存安能生死無礙故知欲出離生死先須打破情關情關既破則性
B34n0193_p0746a12║體洞然光明通達徹上徹下有何理之可障何事之可礙哉所以能出生入死解脫自在隨入涅槃之路身是死物心是
B34n0193_p0746a13║活物身活心則死身死心方活佛從活物上作活計不在死物上作活計也）
B34n0193_p0746a14║聖恩語錄序周永年
B34n0193_p0746a15║三峯和尚以萬峯老人之嗣孫來居鄧尉祖位重登宗風大振
B34n0193_p0746a16║當提唱之始年亦預在參請之末語出錄成請以入刻同事者
B34n0193_p0746a17║謂年宜有片言以引其端年於宗門曾無一知半解安敢輕語
B34n0193_p0746a18║機緣妄談般若特因輯造吳都法乘一書亦𡮢粗識前言徃行
B34n0193_p0746a19║則請以記事代颺言可乎當六祖之已傳衣而未下髮也聞其
B34n0193_p0746a20║風幡非動之語即從眾會中推出為天人師者實維吳僧印宗
B34n0193_p0746b01║是舉曹溪法水霑溉天下緇流者我吳人當居首功當五鐙之
B34n0193_p0746b02║未出也彚集佛祖機緣進景德傳鐙錄實維承天道原禪師是
B34n0193_p0746b03║舉別傳心印勘定後世禪泒者我吳地又當稱武庫臨濟一宗
B34n0193_p0746b04║其𡮢開法于我吳者如翠峯月南峯廣定慧信瑞光月般若端
B34n0193_p0746b05║薦福亮穹窿圓東齋川寶華鑑泗洲元永安正慧日道育王裕
B34n0193_p0746b06║南峯辯靈隱遠明因玩雪庭淨寶華顯覺報清等諸耆宿固代
B34n0193_p0746b07║不乏人而虎丘隆之後乃得應菴華以至高峯妙中峯本諸大
B34n0193_p0746b08║祖師則揚岐正脉獨此一支經行于我吳者為最盛幻住之子
B34n0193_p0746b09║雖有天如則師居于郡城之師子林乃若遇山懸合其師記遣
B34n0193_p0746b10║徒入應夫　帝召則幻住之孫萬峯老人在元末國初興顯於
B34n0193_p0746b11║我吳者為最著厥後無念學既別住九峯虗白旵亦別住東明
B34n0193_p0746b12║月江淨又別住古道所謂寶藏持之的裔傳至龍池金粟而還
B34n0193_p0746b13║歸玄墓直繼蔚師者則惟我三峯和尚而已和尚得心於高峯
B34n0193_p0746b14║得法於覺範皆以無師之智印不傳之秘舉近世兼打坐者苦
B34n0193_p0746b15║其沉滯兼講究者痛其廉纖而悉去其病乃徃嗣金粟單提三
B34n0193_p0746b16║頓痛棒為黃蘗再興而和尚重𥪡三玄要四賓主如臨濟復出
B34n0193_p0746b17║會萬峯禪院久已化為酣歌恒舞之塲者得徐氏喜捨而復返
B34n0193_p0746b18║為蘭若和尚先從諸地主檀那之請而入院安禪復狥邦君暨
B34n0193_p0746b19║諸長者之請而開堂演法此語錄之所由布也先是山中所鑄
B34n0193_p0746b20║法華鐘屢放異光直貫塔院初謂聲光交攝舉皆經中不思議
B34n0193_p0747a01║力今乃覺為大善知識瑞世之徵矣年慶此遭逢轉慙頑懦猶
B34n0193_p0747a02║蒙悲憫時加開示眾表中吳之殊勝並繫祖鐙之繼承使于未
B34n0193_p0747a03║展卷時先生一叚希有之心庶于未開口前一摑會盡從前向
B34n0193_p0747a04║上之旨是為序
B34n0193_p0747a05║付法法語釋法藏
B34n0193_p0747a06║余于三峯萬峯之付法首從天啟丁卯付梵伊致住持三峯有
B34n0193_p0747a07║上堂語數則證之至崇禎己巳復于梁溪錦樹菴付一默成問
B34n0193_p0747a08║石椉在可證頂目徹四子亦有上堂語數則證明今崇禎乙亥
B34n0193_p0747a09║復于天壽聖恩寺付澹子垣剖石壁于磐鴻繼起儲慧刃銛潭
B34n0193_p0747a10║吉忍具德禮七人時因老僧養疴關中未及上堂即書此以證
B34n0193_p0747a11║其未了不來等人老僧憶得者留筆以待之餘不贅償老僧不
B34n0193_p0747a12║死如高峯在關或有斷崖中峯軰梯而入侍截[卸-ㄗ+嬰]者載付為法
B34n0193_p0747a13║門大火聚未可知也更有數人青黃未熟急宜參大法玄要完
B34n0193_p0747a14║事猶是老僧印下物不及則歸之清凉軰矣
B34n0193_p0747a15║法因集序釋慧秀
B34n0193_p0747a16║夫福苦同原讚毀異召曲士肆其詆訶喆人領其標旨性無分
B34n0193_p0747a17║于孔釋言豈判於華竺哉良由智照不徹人我橫生披覽不宏
B34n0193_p0747a18║偏執自恣即法之因既迷其本即因之法亦昧其用矣吾吳王
B34n0193_p0747a19║百穀先生天下才也文成五彩搦管生花辯溢四筵開言瀉水
B34n0193_p0747a20║理高玄覽資充善應無翼而飛名稱蓋世不謀而會筐篚盈庭
B34n0193_p0747b01║大授既奇人爵斯賤遂使蒲虗返朱紱方來絕漠幽巖家藏片
B34n0193_p0747b02║▆學山詞藪並借餘芬由是鷹俊法師出遙林訊禮鵬耆開士
B34n0193_p0747b03║航巨海以皈瞻繡虎雕龍轉為護法金霏玉屑施作檀波南朝
B34n0193_p0747b04║古寺春華與貝葉齊芳北魏名藍麗藻與優曇比色一言歎美
B34n0193_p0747b05║音滿𨵻浮一字褒嘉功超累刼波旬聞而斂迹天魔見以投誠
B34n0193_p0747b06║嗟夫覺路凄凉四照𠬧光之日祇園凋敝三檀振槁之秋是非
B34n0193_p0747b07║蠭起曲直烟消不悟根因徒增紛擾雖曰嬉笑怒詈俱為佛事
B34n0193_p0747b08║詎識泥犁化樂同本妙門第不懷私即稱無漏若復滯相已墮
B34n0193_p0747b09║輪迴先生秉懿直之衷讚竺乾之法本無人我奚執破之云乎
B34n0193_p0747b10║頌古語錄序蔡懋德
B34n0193_p0747b11║今天下𦖟明強力之士率喜為義路之學彼其心識之所依通
B34n0193_p0747b12║既曰有可見之勳而靜景之所棲泊又暫得幽閒之樂且學問
B34n0193_p0747b13║愈深我見愈重與人隨順賛歎尚肯盤旋與之當劈棒入骨逼
B34n0193_p0747b14║拶則且怪且笑直欲作無禪論矣而一二善知識參教明宗㣲
B34n0193_p0747b15║開一綫此為接引學人地非不婆心甚熱而教外別傳之旨當
B34n0193_p0747b16║前閃電之機遂使覿而差池交口唾罵所係殆不小也嗟乎時
B34n0193_p0747b17║當末法人尠深心葉公一生好龍見真龍而怖走豈特此一事
B34n0193_p0747b18║為然哉法華云惟有一事實餘二即非真真之病罄竹難數而
B34n0193_p0747b19║獨舉前義路之學者蓋學人酣醉于他路其眛巨其所爭在枝
B34n0193_p0747b20║節膚貌人得摘刺之故一日幡然猶易學人酣醉于義路其眛
B34n0193_p0748a01║細其所爭在根荄命髓人偏尊貴之故一日幡然反難古德謂
B34n0193_p0748a02║以思惟心測如來智如將螢火燒須彌山使以文字道理求祖
B34n0193_p0748a03║師禪不幾仰箭射空箭盡而莫得虗空所際哉噫嘻未易言矣
B34n0193_p0748a04║今烏黑鶴白鶴長鳧短有目者能辯若躡泰山巔望吳門匹練
B34n0193_p0748a05║即顏氏子且在惝怳縹緲間况餘人乎此非眼開心直真參實
B34n0193_p0748a06║鍊者其孰從鄰居杪忽之介而洞然別白之三峯漢月和尚得
B34n0193_p0748a07║法金粟而智過于師精微自闢固非廓門外人所敢料量但覺
B34n0193_p0748a08║其提警學人處如萬仞壁立不許攀綠只要勿畏險危勿恤身
B34n0193_p0748a09║命一擊一撞斬關直入入得纔好商量正如人遍身麻木須一
B34n0193_p0748a10║針一錐得其穴道使知癢痛方好下藥而學人于壁立沒攀緣
B34n0193_p0748a11║一步便已瞪目搖舌掉臂不前又安從量其人後所詣之淺深
B34n0193_p0748a12║而讚之訶之也哉然和尚婆心較熱不妨以文字說法語錄若
B34n0193_p0748a13║干種皆所謂舌頭談而不談似有義路而盡絕義路攀緣愈見
B34n0193_p0748a14║壁立（而）一徃猛擊自有迸開時節者也近見諸方競抹殺宗旨致
B34n0193_p0748a15║賓主照用末後句等極妙的骨髓盡喪僅以一棒一喝一聯詩
B34n0193_p0748a16║為得旨其間線去絲來淺深起住魔外佛祖之分無從勘驗乃
B34n0193_p0748a17║不惜口業一一將古人差別公案頌出俾大心凡夫即有入處
B34n0193_p0748a18║正好力參以振續七百年臨濟之燈此其心良苦矣廓根鈍習
B34n0193_p0748a19║濃幸從和尚法門小具信因誓此生决不作文字禪自了而大
B34n0193_p0748a20║事極則實未死心煆煉透過何敢容易置語第丁佛命懸絲祖
B34n0193_p0748b01║道孤危之際寧敢昧吾本胷微光屈殉時賢崇尚而逡巡囁嚅
B34n0193_p0748b02║不一發明其說耶故不揣謬披管見以請正于天下後世之大
B34n0193_p0748b03║開心眼直斬疑關者孟子曰大匠不為拙工改廢繩墨羿不為
B34n0193_p0748b04║拙射變其彀率君子引而不發躍如也中道而立能者從之廓
B34n0193_p0748b05║于和尚亦云天下後世果有能從之者必知廓言之非誑也夫
B34n0193_p0748b06║（知歸子曰黃宗羲言明季士大夫學道者多入宗門如金正希蔡雲怡黃陶菴錢啟忠是也然皆以忠義名一世空門以
B34n0193_p0748b07║無善無惡為宗如諸公者血心未化在宗門不謂之知性也固哉宗羲儒與佛有二性乎孟子曰天下之言性也則故而
B34n0193_p0748b08║已矣故者以利為本誠利之則忠義若禹之行水又何血心之能與焉大慧亦云菩提心即忠義心是金蔡兩先生書其
B34n0193_p0748b09║於君臣師友間至性激發若水寒而火熱然其真丈夫之雄法門之傑乎○汪大紳云聖賢之學當生則生當死則死一
B34n0193_p0748b10║循乎天理即此是忠義即此是道但於忠義上一些好名之念攙如不得纔渉些子便非真實於道即有未盡也佛菩薩
B34n0193_p0748b11║之學如何是忠義曰本來空是如何是本來空曰忠義是當體合該如此即是一真實而已矣○語禪宗者每日活潑圓
B34n0193_p0748b12║機非靜室蒲團光寂滅一番來急切不被你活潑至圓機便聖人機字非有壁立萬仞根基何處下圓活手叚嗚呼火宅
B34n0193_p0748b13║蓮花長成不易訶佛罵祖地位甚難不能為鳩摩羅什吞針而欲學其畜室未有不敗者也）
B34n0193_p0748b14║三峯藏禪師松陵聖壽寺藏雲堂語錄後序周永年
B34n0193_p0748b15║三峯和尚以今年正月應吾邑聖壽寺蓮上人之請拈提智證
B34n0193_p0748b16║傳文則間語年軰云吾願提此傳滿十期今則將以此一期當
B34n0193_p0748b17║數期畢吾志矣年以其語乃策勵聽眾使併力研味勿更等待
B34n0193_p0748b18║他時後日云耳乃二月中歸山五月初即閉死關七月末旋以
B34n0193_p0748b19║辭世則回思此聖壽一會準之於佛似若將般涅槃而說法華
B34n0193_p0748b20║準之於祖則亦所云葉落歸根來時無口之一候矣提傳語句
B34n0193_p0749a01║聽者私各紀錄未敢刻布此錄所存則皆舉揚祖道開示學人
B34n0193_p0749a02║之心要也和尚平生說法筆舌皆如泉流雲涌而出世為心腸
B34n0193_p0749a03║乃竟𠬧拾在此一帙讀者當無忘其最後之付囑也已崇禎乙
B34n0193_p0749a04║亥孟冬晦日
B34n0193_p0749a05║（居士傳劉道貞字長倩四川邛州人少通經術舉於鄉崇禎四年下第南游得三峯藏公諸錄讀之歎曰何意未世遇此
B34n0193_p0749a06║法寶亟趨吳門參三峯於鄧尉山中結制度夏轉益迷悶三峯云豈不聞不疑言句是為大病此後不惟參古人意旨即
B34n0193_p0749a07║自己下語意旨亦須透徹方得受用長倩乃更加策發久之偶舉古德語忽悟句中意旨已而看有無句公案於樹倒藤
B34n0193_p0749a08║枯呵呵大笑更無下手處三峯屢詰之曰非不更有進處意必於此契證一番耳三峯曰十已悟得一句便知根本智矣
B34n0193_p0749a09║若其中差別難明廸欲契證無有是處日久溢研證入無心三昧自然入佛入魔生死自由也後歸邛州張獻忠陷蜀羣
B34n0193_p0749a10║議乞降長倩曰如何提筆寫得個降字被執危坐罵不絕口生既去有間道錄行世○羣奇字紫嵐斂縣人常居僧舍持
B34n0193_p0749a11║佛戒居蘇州支硎山德雲菴最久其妻至輙引避子死亦弗哭也嘗示禪客曰參話頭有法何謂法一念真疑無間斷是
B34n0193_p0749a12║也如高峯云萬法歸一一歸何處世間一切萬法總歸一法畢竟歸在何處决定要討個分曉此之謂一念真疑也一者
B34n0193_p0749a13║心也一歸何處乃是處而無處無處而處若真有處則不是不是謂之第二念盡落知解解愈精去道愈遠近世參禪者
B34n0193_p0749a14║都從第二念而入皆是意識依通認賊為子可不哀耶何謂無間斷不論年月但時時刻刻一念真疑而參必要實證實
B34n0193_p0749a15║悟大法現前而後已若果如是無間斷自然有日不期而然話頭參破而明心見性矣又云古聖道涅槃心易曉差別智
B34n0193_p0749a16║難明大凡真參話頭者不到大徹大悟斷不敢開口妄談佛法一大徹大悟縱百千機緣萬億公案當下一串穿起掛在
B34n0193_p0749a17║眉邊若也未能只揣摩得依稀彷彿向人前拏三說七指黃道白者盡是汝意識中狼藉糞穢也於是紫嵐改之曰涅槃
B34n0193_p0749a18║心一曉差別智便明康熈四十七年終於德雲菴有別傳錄八卷行世）
B34n0193_p0749a19║大明高僧傳序范景文
B34n0193_p0749a20║徃時雪浪大師掀翻義學窠臼位下龍象未易指屈一雨潤師
B34n0193_p0749b01║其白眉也汰如河公乃潤師高弟倡明教乘為時所宗昨歲飛
B34n0193_p0749b02║錫白門講經報恩禪院聽法者萬眾余時野服籃輿造山舍塵
B34n0193_p0749b03║談恨把臂晚未幾歸吳門余贈以詩有弟教成花作雨維摩歸
B34n0193_p0749b04║去舌無鋒之句不意遂成詩讖僅數日遽示疾辭世聞者莫不
B34n0193_p0749b05║泣洟思慕今年秋其徒道凱持師所著高僧傳屬余為序且述
B34n0193_p0749b06║河公言曰此老僧三十年來苦心編纂為傳衣正法眼藏須付
B34n0193_p0749b07║剞劂必求吳橋司馬弁其簡端余惟燈錄自大慧而後寥寥散
B34n0193_p0749b08║見莫可稽考豈非禪乘一大闕陷事河公枯笻所指遊徧名山
B34n0193_p0749b09║古剎搜剔碑版攀藤蘿摹剝蝕次第彙集曹學憲能始復出鄴
B34n0193_p0749b10║架所藏傾篋佐之閱三十春秋成此一書自趙宋至昭代四百
B34n0193_p0749b11║餘載不分宗泒凡真正佛子略已該括取例寂音之傳僧寶系
B34n0193_p0749b12║以論贊洵法苑之勝事亦龍宮之秘錄也余於禪觀之暇時渉
B34n0193_p0749b13║教乘每歎逐塊者爭趨一千七百熱閙處輙姍教家饒舌為不
B34n0193_p0749b14║及竹篦子一句嗟乎外一大事因緣豈復有玄要河公炳此慧
B34n0193_p0749b15║燈纘修果位從前舌飜雨露手捫日星一片熱腸三生了悟總
B34n0193_p0749b16║此一編嗣續已盡禪教大旨毫端放光令人展卷如親見龍象
B34n0193_p0749b17║蹴踏一切俗漢鈍器又何能贊一詞耶道凱扃公親受記莂箕
B34n0193_p0749b18║裘勿墜較閱是書不啻三轉語報師恩而余以蓮社氣𧨏匪一
B34n0193_p0749b19║朝夕爰告同人因為梓而行之旨崇禎辛巳秋杪思仁居士范
B34n0193_p0749b20║景文書於白門之餐氷齋
B34n0193_p0750a01║吳釋傳序劉鳳
B34n0193_p0750a02║吳固奧區不惟所產材擅天下即有道者多擇居焉夫固謂山
B34n0193_p0750a03║川風氣秀靈醇和乃鍾之人故自昔來萃止吳者遂無去意若
B34n0193_p0750a04║沙門𨗿焉世外乃亦恒來吳及吳之人學浮屠者多頓超無學
B34n0193_p0750a05║解脫自漢迄今不能盡搜引聊據所傳聞略載之時代或不能
B34n0193_p0750a06║詳而况所詣悠藐不可測知何以論其人哉始吳主孫皓時尚
B34n0193_p0750a07║不知有佛得其像慢之而今寺乃多云自赤烏年且徃者寺被
B34n0193_p0750a08║帶山澤及城邑都市徃徃而遍高臺累榭尤極瓌異而田宅皆
B34n0193_p0750a09║膏飫侈麗其徒亦盛今陵夷燼謝幾至墮地勢家所占據及僧
B34n0193_p0750a10║自隳壞不可勝述此非獨吳他所亦爾夫其在國初庶事未遑
B34n0193_p0750a11║方披草萊建宮室而撫使者周公乃能斥其餘盡作之即招提
B34n0193_p0750a12║蘭若宮觀欒楹榱桷無不更新極壯固崇博必財力甚裕順人
B34n0193_p0750a13║情為之故其工役率非今所堪而在當時無間言名流於後不
B34n0193_p0750a14║衰殆不可知何以致斯也今廢撤者無論即小壞欲修治且不
B34n0193_p0750a15║能而况為若所為乎古佛剎名存者多不可復考湮夷日甚無
B34n0193_p0750a16║亦僧非其人乎若像教猶在當復其始無難余故載吳之大德
B34n0193_p0750a17║耆舊以勵其新學初發心者
B34n0193_p0750a18║續吳中故實記二補遺序黃魯曾
B34n0193_p0750a19║嘗聞古先聖王立賢無方此保天下之要道也亦厲天下之至
B34n0193_p0750a20║術也何也天生賢哲不能恒有全德而幽側之下一言一動過
B34n0193_p0750b01║人超絕駭凡覘聽者即當重之所以緇流方外亦有可取若動
B34n0193_p0750b02║以異（端）他岐昌言為害雖善莫彰則吾儒所體行者反有駁惡可
B34n0193_p0750b03║憎之事將何以處耶故片善寸益良士忍以為核一行高操君
B34n0193_p0750b04║子深以為寶且孤磬流音禪牀寂寂獨擔繼力僧缽空空而修
B34n0193_p0750b05║持不改講論不輟又有廉清洗俗之風耻貪夫而方著文華耀
B34n0193_p0750b06║眾之技羞頑子而自顯比之道塲給事齋供虔心者何如哉且
B34n0193_p0750b07║堯舜之世未有佛老二氏佛老去夷狄絕甚而其行其術得無
B34n0193_p0750b08║可方葑菲乎所以法華雪梅慈舟楚英四僧者實吳中開士之
B34n0193_p0750b09║特也已况生民綏猷者寡而徽典者乏無讓金解袍刲股炙艾
B34n0193_p0750b10║之節澆然飄然匪忠匪厚甚至或設穽以為掩良之謀或懸餌
B34n0193_p0750b11║以為誘愚之計靡所不至無乎有遺則佛老吐舌搖手驚辟遠
B34n0193_p0750b12║避矣言而遠是彼佛老得無有以進而儕諸哲人哉
B34n0193_p0750b13║金井菴志序潘之恒
B34n0193_p0750b14║今禪林法胤華葉相承莫盛於雪浪大師之𣲖其智慧通敏特
B34n0193_p0750b15║達者惟三吳尤矯矯軰出自杲公標詞翰之林潤公浸公建法
B34n0193_p0750b16║幢之座而多聞辯才舍英蘊真之侶一指破迷一言中的于林
B34n0193_p0750b17║座有光吾得之齊門金井庵不減當年華山夜會也於時杲公
B34n0193_p0750b18║潤公四三人年皆稚弱每理逍遙遊相難各有遠致而吳下宗
B34n0193_p0750b19║風實因以振賴恩公晚棲吳境其興起未艾以所見如般舟寶
B34n0193_p0750b20║所修己處凝諸上足皆定慧有餘塵坌無染持詩文相證為之
B34n0193_p0751a01║傾心值等慈師夜至出點頭石歌誦之若有深契遂屬為菴記
B34n0193_p0751a02║菴倚齊門之墠濱於隍繚左塗而止于閾以象金繩宇屋有制
B34n0193_p0751a03║卷筴燦然梵韻亘空井輝宵燭關如隔世門絕塵軌其所恢復
B34n0193_p0751a04║大莊嚴藉毘沙韋馱神運而大士垂慈檀信皈向者俱載之記
B34n0193_p0751a05║莂余茲所記惟其人則金井之間固東林蓮社再華時也儻同
B34n0193_p0751a06║衣振法並為敷陳知余非有佞審矣
B34n0193_p0751a07║悉曇經傳總序
B34n0193_p0751a08║有情無情出睍（現俗）世閒（間俗）明道昧道謂為造化天神師出始知
B34n0193_p0751a09║世[田*爪]生生化化具在眾生方寸田中心想業成應報斯顯智愚
B34n0193_p0751a10║對峙不得不叚（假非）中養不中才養不才正法示𡧯襐（象像竝非）教流
B34n0193_p0751a11║行雖云襐惟寓目法乃通心終嘫（然非）襐以心莊內因外顯也且
B34n0193_p0751a12║也聞聲晤入捷亏影響一受成形六根互用其或執少遂爾失
B34n0193_p0751a13║多此古昔聖賢執中過舉心目所在請以反觀瞿曇宣尼竝能
B34n0193_p0751a14║說教佛得其廣儒得其略佛得其密儒得其疏二家之說故未
B34n0193_p0751a15║可即亦未可離也必也為佛之徒借儒通俗為儒之子參佛究
B34n0193_p0751a16║心母論巨細遞為君臣乎余非頭陀曼纓世網身服孔氏口誦
B34n0193_p0751a17║達摩援聖訓凡吾則不▆（敢譌）階凡入聖故自勝心大晤未閑先
B34n0193_p0751a18║从小者音聲之道𦖂以追跡絕不自為一皆述作殊塗唐梵思
B34n0193_p0751a19║以兼通此則吾法所▆作也境路一通不从外得到此始知金
B34n0193_p0751a20║泉珠寶象馬牛羊人人具有如或不爾猶富家兒不堪主器與
B34n0193_p0751b01║窮子等其所不通有二種（種非）人難化剛強自謂亏（于譌於借）文無所
B34n0193_p0751b02║不得㑥（易借）染流俗猶嘫應世寧肻深（深譌）逑（求弁）痛此二生虛生浪
B34n0193_p0751b03║死一日有識歬路皆非借此聲聞譬之廣渡勿以小道戹寢（塞非）
B34n0193_p0751b04║高蹤無上菩提崇亏覩史語言字字三道寶街除是飛行天路
B34n0193_p0751b05║悆（愈俗）杳寸心得失母自相欺
B34n0193_p0751b06║丙午仲如朢歬日孔氏之徒趙宧灮自述
B34n0193_p0751b07║刻梵書釋談言小引
B34n0193_p0751b08║釋談真言世誦華文未究厥始學地知識誤以世法揣摸謂普
B34n0193_p0751b09║菴此方祖師何事作彼土梵呪妄解意義不能無疑我輩行人
B34n0193_p0751b10║癈勿宣誦寒山凡夫因緝說文長箋博采音聲字母類成悉曇
B34n0193_p0751b11║經傳即藏教未𠬧者亦或取去以至外道文字凡係音韻之學
B34n0193_p0751b12║無不𠬧攬將廣心目遂得大梵品目釋談真言即世俗所稱普
B34n0193_p0751b13║菴呪者是也菴係唐人習謂唐語唐梵不無亥豕特從西目邀
B34n0193_p0751b14║請燕山沙門仁公校閱補訂隨命墧兒摹大梵字刻堆總持與
B34n0193_p0751b15║華嚴字母相為流通二經皆出總持作法小異總持為萬國文
B34n0193_p0751b16║字之先文字為十二經文之母能誦總持如誦全藏功德海量
B34n0193_p0751b17║可想見矣故二真言者竝調和音韻以音聲為教曼殊說字母
B34n0193_p0751b18║普庵宣釋談無有二法德不及菴而以邊國耳目聞見輙欲裁
B34n0193_p0751b19║損伽陵僊音音聲之教幾乎復晦孰任其咎是以表而出之匪
B34n0193_p0751b20║直老和尚忠臣亦眾沉淪津梁寶橃願與同社同衣共焉
B34n0193_p0752a01║明萬歷辛亥秋日吳郡寒山迦羅越趙宧灮凡夫氏述
B34n0193_p0752a02║（居士傳趙凡夫宦光太倉人家富於財少豪華自喜中歲折節讀書遷居吳郡支硎山南名寒山廬親墓旁疏泉鑿石結
B34n0193_p0752a03║構幽邃居常奉佛斷食肉著書号護生品廣勸世人斷肉其言痛切客至亦設蔬果雖豪貴人必強食之曰不可不令渠
B34n0193_p0752a04║知此味也已而有疾或言當食肉不尔疾且劇荅曰若疾小加豈須破戒設為轉劇便近歸途一朝破戒帶業長住悔可
B34n0193_p0752a05║追乎客有被蚿螫者殺之曰吾以直報怨也凡夫曰非也不殺則直耳蚿之無知實無可怨忿而殺之得為直乎嘗與客
B34n0193_p0752a06║行遇二人驅六豖赴屠凡夫為誦阿彌陀佛一客稱善凡夫曰我誦佛号度六豕義少度二人義多何故豕今就屠受一
B34n0193_p0752a07║刀苦償一債畢償債已畢步步樂國彼屠豖人驅豖一步刳豖一刀心心步步造地獄業趣入苦境而彼恬然不知警懼
B34n0193_p0752a08║可無哀乎又嘗勸一老人斷肉老人曰余年衰不能不資肉食凡夫老猶愛命未老之肉先受刀砧於心安乎未死防死
B34n0193_p0752a09║慘死之肉恣意吞嚼於心安乎天啟中卒於寒山妻陸氏名𡖖子與凡夫偕隱能詩文）
B34n0193_p0752a10║字母總持引
B34n0193_p0752a11║燕山沙門仁淖僎集寒山迦羅越趙宦灮校
B34n0193_p0752a12║字母為文字之門以總持諸梵書故一切文字由之而生因名
B34n0193_p0752a13║曰母據大藏顯密經論無慮數本但句有前後字有多少增損
B34n0193_p0752a14║不同惟華嚴字母流行於世然不得其根原雖唱和者眾而不
B34n0193_p0752a15║知其所以為字母何以立名何以為用何以取法因昔人譯成
B34n0193_p0752a16║磨言遂失其傳余嘗質諸西僧始知字母出生之法諸經論中
B34n0193_p0752a17║惟金剛頂字母句數完全取為成式又采貝葉真楷梵字轉讀
B34n0193_p0752a18║之法錄為法喜餘樂且總教中斯為關鍵學者不可不知將開
B34n0193_p0752a19║列字母諸條于左先為之引云
B34n0193_p0752a20║字母答客問
B34n0193_p0752b01║或問曰若以色見我以音聲求我是人行邪道不能見如來子
B34n0193_p0752b02║今以字母轉聲之道而示人寧免著聲色之誚乎余譍之曰色
B34n0193_p0752b03║相非是佛音聲亦復然亦不離色聲見佛神通力獨非佛語乎
B34n0193_p0752b04║凡愚妄執聲色則墮常見若執離色聲則又沉斷滅而如來果
B34n0193_p0752b05║以相好嚴身梵音演法故見正法者不應說法斷滅相如陳那
B34n0193_p0752b06║比丘聞佛音聲而獲四果觀音大士入流亡所而證圓通善財執
B34n0193_p0752b07║唱阿字而入般若香巖聽竹響以明本心以至樓子歌聲棺頭
B34n0193_p0752b08║哀語月夜龜鳴欄上雞呌溈山呵呵雲門鑒咦大地出琴聲應
B34n0193_p0752b09║乾王之奏樂驚起從前物蓋趙老之聞雷此等聲色是乎非乎
B34n0193_p0752b10║嗚呼聖賢即此而明心見道凡庸即此而惑倒沉淪故佛言如
B34n0193_p0752b11║我按指海印發光汝暫舉心塵勞先起譬之于火智者熟食而
B34n0193_p0752b12║除暝觸者返燒其手矣又譬之水智者飲嗽而灌濯投者返溺
B34n0193_p0752b13║其身矣夫水火何嘗有意於損益哉故知境無好惡縛解從心
B34n0193_p0752b14║耳經云諸佛從本來常自𡧯滅相治世語言皆與實相不相違
B34n0193_p0752b15║倍而梵音寧非實相哉如是則靈山一會儼然未散而圓音落
B34n0193_p0752b16║落充徧十方虛空矣何者是聲何者非聲哉
B34n0193_p0752b17║學悉曇記
B34n0193_p0752b18║宧灮髫季得四聲等子於先大夫齋閣始而不知其誰何徐玩
B34n0193_p0752b19║其字闕聲具井井不紊若有所遇乃知前賢聲韻之學補不足
B34n0193_p0752b20║以示人之妙于是心知其奇書而莫能成讀也因持以請之先
B34n0193_p0753a01║處士先子曰此吾州刺史劉君所刻翻西竺之秘文續東土之
B34n0193_p0753a02║絕學寄元文於有位屬有聲于無形千秋奇韻萬國同文盡從
B34n0193_p0753a03║刺史發之不可不通其蔽也汝求其學尚有佗書為之引導不
B34n0193_p0753a04║得彼此發明終然聾瞶耳于是再探故篋得門法玉龠于亂籍
B34n0193_p0753a05║中亦劉本也間有釋氏語由是求之名宿中人遭蜀僧慧鐙得
B34n0193_p0753a06║其教本一二視劉刻小有出入不大相遠講論數日稍知下手
B34n0193_p0753a07║終不能見其根原知前所謂玉龠者[ㄓ/(亞-二+囗)]奧之鉤鉗非門闌之鏁
B34n0193_p0753a08║匙也遂弃去更覓最上名流徃徃相過者一皆鐙儕及癸巳冬
B34n0193_p0753a09║將為先君子施熖口法供時難其人吳居士示我延致北方文
B34n0193_p0753a10║公持誦真言廣長梵唄非他僧比不肖側聆下風歎未曾有遂
B34n0193_p0753a11║託淨侶之亞試叩前書公即未能嚴習而亦大自究心聞所未
B34n0193_p0753a12║聞十常八九且云此道非華法五天之學知者蓋尠真定有淖
B34n0193_p0753a13║公者其學十過於我彼時禁足他山未可猝遇候公解制子其
B34n0193_p0753a14║卒業于時思見淖公旦暮遇之矣次季訪居士于講堂因求公
B34n0193_p0753a15║蹤蹟居士云制期近矣日且相過余之思之與子偕積語未畢
B34n0193_p0753a16║有一行腳洒足堂下問其名即公也三人相視契若宿諾繼有
B34n0193_p0753a17║鷲師者烏思藏比丘也善彈小西天字母時遭多故而居士謝
B34n0193_p0753a18║世公亦朝禮神▆▆肖負土山中無有寧軌別二季所一日公
B34n0193_p0753a19║擔笈且至謂余云從是南行不遠數千由舍還來此土无可久
B34n0193_p0753a20║要將與于分有泉石能以一袈裟相借足矣不肖擊顙欣忭訂
B34n0193_p0753b01║期結茅紫泥澗上曰法蠃菴公隨以大梵題額達摩商佉日月
B34n0193_p0753b02║相將讎確華梵自戊戌迄壬寅幾傾武庫學非一藏時同五載
B34n0193_p0753b03║時以公▆每有刺麻頭陀奉悉曇相示以故聲明梵冊大藏所
B34n0193_p0753b04║不載者亦歸吾山中一日公將振錫他山留不可得辤曰前有
B34n0193_p0753b05║成言三年為期今期四改矣同心遭遇不覺逾時也亦猶虎溪
B34n0193_p0753b06║之過歟豈堪留戀以速多謗樹下一宿有慙昔賢遂入西目春
B34n0193_p0753b07║秋遄邁日月悠悠恐此道之終昧形骸若寄願斯文之常懸𢡃
B34n0193_p0753b08║公每云門法𡚶設後人之過舉至若就形一類尤屬謬戾可無
B34n0193_p0753b09║一言輓其末法乎由是以等韻諸文刺其所長裁其所短作發
B34n0193_p0753b10║凡第一以內典諸文外典各母兼𠬧並錄作悉曇第二以舊等
B34n0193_p0753b11║排攝仍其規制正其舛俗作刊定第三竆其音韻會其唐梵作
B34n0193_p0753b12║五聲表第四削其無形就吾方俗作四聲表第五韻學散亂古
B34n0193_p0753b13║今離佮今悉采之作通韻第六㪉而題之曰悉曇經傳若夫字
B34n0193_p0753b14║義諸書詳之佗牒木在是也殺青未竟公遣行者持致金剛頂
B34n0193_p0753b15║字母及梵音十二轉表來自西目視昔再加釐正其互有出入
B34n0193_p0753b16║者乃兩存之若顯誤者則竄易之皆金剛力也十二轉者即十
B34n0193_p0753b17║六聲母華梵攷詳或全或闕昔公亦不能無疑及讀瑯琊氏萟
B34n0193_p0753b18║苑弇州為典屬國時官家具有其法略為鈔摘其言以為後四
B34n0193_p0753b19║母音聲微密彼此難辯東土舌強溷歸佗母以故西來貝多每
B34n0193_p0753b20║為刪削是則十二十六無他音義惟不為用者表不具耳于是
B34n0193_p0754a01║一如公本謄入前書隨取攝拖（華言聲）苾䭾（華言明）梵本請公翻譯
B34n0193_p0754a02║公昔極言翻譯稍譌無量罪過故不強其所難不肖以為舉爾
B34n0193_p0754a03║所知置其疑義未為不可不然後之君子能通譯者未必能通
B34n0193_p0754a04║音能通華者未必能通梵一日遲翻一日法閉流通法藏豈宜
B34n0193_p0754a05║佗委此本首題永樂二季姚廣孝監譯則知內有華本竟不知
B34n0193_p0754a06║何義不賜入藏求之多方內外二厰悉不可得願公小下丹鉛
B34n0193_p0754a07║大宣聲教為悉曇大輅道路一通人人得見陀邪真恉時時得
B34n0193_p0754a08║聆廣長妙音其功其過必有能定其重輕者即有疑義不妨詮
B34n0193_p0754a09║易訂正于他時于是纂述之意無遺恨矣
B34n0193_p0754a10║寒山老人曰囿聖經者外典冊守律藏者謝華文即釋氏之本
B34n0193_p0754a11║教而亦審音者難于義求義者薄子音即復兼晐者亦且南風
B34n0193_p0754a12║鳺舌北調木強東音口不能彈西話舌傷于卷獨吾淖公北產
B34n0193_p0754a13║而久居南國西參而東人多與得之剌麻參之韻主博于大藏
B34n0193_p0754a14║正于微心東方徧音而婁東為新聲所尚見謂比越調則直而
B34n0193_p0754a15║和雅校吳音又滿而不乖可以調四國補八風不肖幸生海曲
B34n0193_p0754a16║習業吳趨與公周旋復非一日參華梵辯南北補聲文佐儒釋
B34n0193_p0754a17║各出所長始得大備偶然遭遇若鬼神使之成就後世假手兩
B34n0193_p0754a18║人耳不然闕一不可常曰非人之所能為也天也于是為之記
B34n0193_p0754a19║時萬歷丙午秋日吳郡趙宦灮書于寒山之小宛堂
B34n0193_p0754a20║戹▆（塞非）高蹤無上菩提崇亏覩史語言文字三道寶街除是飛
B34n0193_p0754b01║行天路念（愈俗）杳寸心得失[母-(、/、)+〡]自相欺
B34n0193_p0754b02║丙午仲如朢歬日孔氏之徒趙宦灮自述
B34n0193_p0754b03║
B34n0193_p0754b04║
B34n0193_p0754b05║
B34n0193_p0754b06║
B34n0193_p0754b07║
B34n0193_p0754b08║
B34n0193_p0754b09║
B34n0193_p0754b10║吳都法乗卷第二十二下之下終