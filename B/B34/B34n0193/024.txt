B34n0193_p0761b11║吳都法乘卷二十四
B34n0193_p0761b12║吳江周永年撰
B34n0193_p0761b13║普慈篇
B34n0193_p0761b14║定業難逃雞豬受飼猶或免焉不就砧肆戾天躍淵飛潛
B34n0193_p0761b15║自恣釣弋所及之死而致鳥獸魚鼈咸若何世三江五湖
B34n0193_p0761b16║尤多悠逝述普慈二十四
B34n0193_p0761b17║御書放生池碑宋仁宗
B34n0193_p0761b18║朕惟誕節放生祝壽乃臣子忠愛錫宴食品自有𢑱式如聞軍
B34n0193_p0761b19║州縣鎮緣此廣務烹宰殊央好生之意今宜戒勅不得多殺物
B34n0193_p0761b20║命一如景佑三年詔書務令遵守仍於所在放生池刻石
B34n0193_p0762a01║崐山縣知縣項公澤跋云（臣）恭惟仁宗皇帝澤潤四海順及
B34n0193_p0762a02║羣生迺以景佑三年十一月己亥朔詔天下乾元節宴設量
B34n0193_p0762a03║事烹炮無得過傷物命皇乎休哉好生大德不遺微小所以
B34n0193_p0762a04║壽我宋於萬年之脉者在是也于時中外之臣靖共豈弟推
B34n0193_p0762a05║廣上意若民若物涵濡潤澤於有生之內肆惟皇上遵守家
B34n0193_p0762a06║法親灑宸翰俾誕節錫宴一遵景佑三年詔書大哉王言上
B34n0193_p0762a07║以續仁祖生生之澤下以遂萬有生生之性（臣）嘗管窺蠡測
B34n0193_p0762a08║𥨱謂聖德之妙漙傳無私仁民而愛物者此一念充之皇上
B34n0193_p0762a09║曩以訓廉謹刑二銘董正吏治茲仁民之本原也今戒烹宰
B34n0193_p0762a10║仍於所在放生池刻石其愛物之着見乎（臣）承恩試邑寅奉
B34n0193_p0762a11║德音敬摹勒於清真觀放生之所昭回之光焜燿百里雲飛
B34n0193_p0762a12║川泳同躋壽域（臣）敢不對揚休命奉行寬大詎容徒使恩及
B34n0193_p0762a13║禽獸而功不至於百姓有負於聖天子一視同仁之盛心乎
B34n0193_p0762a14║庸敢推明聖心并載於下方淳祐十年正月望日
B34n0193_p0762a15║龍樹菴放生池記周順昌
B34n0193_p0762a16║放生為佛法一門實眾德根本古德開導不啻已詳近則獨盛
B34n0193_p0762a17║于雲棲龍樹菴傳公固雲棲之所傳衣也戒律精虔一秉雲棲
B34n0193_p0762a18║之教菴在白蓮涇寬廣不盈數畆而有法堂以供佛有禪堂以
B34n0193_p0762a19║安僧有普同塔以厝闍毘之眾骨其環菴如帶則皆放生池也
B34n0193_p0762a20║余暇日與文文起朱德升過之欽其嚴淨見池之右有田畆許
B34n0193_p0762b01║頗為池礙詢之為公家義田不可以售惟同區者得相轉移而
B34n0193_p0762b02║里中殷　汝良田適在跬步間因勸汝良施之聞於邑宰易之傳
B34n0193_p0762b03║公募檀施吳經等捐資鑿之而池觀遂完生亦日繁傳公向余
B34n0193_p0762b04║稽首曰茲菴創于萬歷丁未即以放生為願迄于今而未圓滿
B34n0193_p0762b05║也以三寶之加被宰官之賜遂能竟此無上功德宰官固善因
B34n0193_p0762b06║夙植冥修默證生生世世以有今茲抑貧衲竊有所進于宰官
B34n0193_p0762b07║也身為比丘息心淨行度不能有所普度于世而自私自了諸
B34n0193_p0762b08║佛所訶故動念必求利生利生必先不殺不殺之細而實者無如放
B34n0193_p0762b09║生蓋力不能及人而姑及于物則惟比丘之行若夫宰官寸念
B34n0193_p0762b10║之發生生無限其所生者豈惟蛸蟜蠢動即其所謂生者亦豈
B34n0193_p0762b11║必相濡相沫為沾沾之小仁小惠已哉應以宰官身得度者即
B34n0193_p0762b12║現宰官身而為說法儻宰官之生生而猶夫比丘之生生恐非
B34n0193_p0762b13║圓通第一矣且今者比丘之生生非宰官不成則知宰官能攝
B34n0193_p0762b14║比丘行而宰官生生之念非比丘不觸比丘又能攝宰官行矣
B34n0193_p0762b15║然比丘有願十餘年不能成就而成就於宰官之一念願力孰
B34n0193_p0762b16║宏成就孰捷凡為宰官者尚其冥修默證無負此圓通矣乎余
B34n0193_p0762b17║恍然顧文起德升而歎曰儒者多排釋氏以謂自私自了試證
B34n0193_p0762b18║于傳公語云何非傳公不聞此語因書以為記天啟元年正月
B34n0193_p0762b19║吉旦
B34n0193_p0762b20║廣傳號濟川太倉沈氏子少從父賈京邸年四十始歸遍游
B34n0193_p0763a01║名山至白嶽禮虎耳崖不二和尚豁然有省日誦金剛經不
B34n0193_p0763a02║輟次參雪浪洪恩最後皈依雲棲宏公一意淨土身猶未離
B34n0193_p0763a03║白衣而冥契已冠緇流矣矢志復華山講寺走南都請大藏
B34n0193_p0763a04║以還值有阻之者傳志益堅願捨身完寺赴雲棲削髮時文
B34n0193_p0763a05║閣學震孟尚鄉舉未第殫力為扞禦己事定入天目結廬西
B34n0193_p0763a06║崖久之返吳就墓架屋遵雲棲清規課誦周忠介公題曰小
B34n0193_p0763a07║雲棲後傳雖時入山習靜然終不踐華山故跡其剛决如此
B34n0193_p0763a08║崇禎辛未九月禮大悲懺畢示寂年七十有七
B34n0193_p0763a09║戒殺放生文序嚴訥
B34n0193_p0763a10║蓮池上人少通六藝文成而紙貴洛城長鍊三車忍證而宗超
B34n0193_p0763a11║葱嶺勇披毘棃之鎧瑩握摩尼之珠當經禪暇愍切迷流于尸
B34n0193_p0763a12║羅中特申殺戒蓋以血氣之屬莫不有知蜎蠕之倫無非同與
B34n0193_p0763a13║充吾惡死之心豈宜牋物體帝好生之德用導昬衢夫惻隱之
B34n0193_p0763a14║心人所同具刲燖之慘世所易明綢繆種族古今之致常然蹢
B34n0193_p0763a15║躅喪羣禽鳥之情何異乃蚊蚋噆膚而生煩砧刀加物而靡恤
B34n0193_p0763a16║刳彼膏膋充茲口腹反之于心予仁安在推之子報冤對奚辭
B34n0193_p0763a17║既隨強弱而遁相吞食遂緣償負而長歷輪迴于是如來燃慧
B34n0193_p0763a18║炬于重幽拯羣苦于八難令斷殺因不纏惡果當茲末法久昧
B34n0193_p0763a19║微言而禪師滌五欲之泥釋三有之網于音聲海鼓智願船濟
B34n0193_p0763a20║彼胥溺臻于一真猗歟旨哉法無分于頓漸入皆不二道靡間
B34n0193_p0763b01║于聖凡信為第一苟能循師不殺之戒而諦觀吾起殺之因為
B34n0193_p0763b02║生于靈知之心為發于膚革之體心本慈悲何因殘害體無覺
B34n0193_p0763b03║識寧具貪嗔心忘則聲臭有所不知是嗜味者不由于體體寂
B34n0193_p0763b04║則愛憎無以自起是好殺者不由于心二既無有中何從來故
B34n0193_p0763b05║知身心本淨習惑𡚶纏得本淨之妙則此戒不由于外鑠解妄
B34n0193_p0763b06║纏之蔽則大悲莫遏於中心入三摩提成等正覺由于是矣余
B34n0193_p0763b07║少聞子輿遠庖之訓已深愛物之慈茲覽禪師戒殺之篇益重
B34n0193_p0763b08║護生之念遂命兒摹刻廣世持流云
B34n0193_p0763b09║賜進士出身光祿大夫太子太保吏部尚書武英殿大學士知
B34n0193_p0763b10║制誥國史典誌總裁官海虞嚴訥撰
B34n0193_p0763b11║曾大奇護生篇云輪迴之說報應之談據事似誕尋理必然
B34n0193_p0763b12║夫人之力莫大於心心力所牽形勿能抗故心悲則貌皺心
B34n0193_p0763b13║喜則貌舒暫情猶且役貌全力固宜君形夫善境難攀惡途
B34n0193_p0763b14║易渉即今殺心[泳-永+(瑤-王)]心貪心嗔心毒心憎忌心愛戀心驕慢心
B34n0193_p0763b15║貢高心妄想心觸事現行流注不斷誰非蛇蟒之相並是馬
B34n0193_p0763b16║虎之因孟子曰人之異於禽獸幾希希既去同體禽獸情同
B34n0193_p0763b17║則形符理均則事等然則四支九竅暫時人體愛子艶妻剎
B34n0193_p0763b18║那眷屬一息不還人物誰辨如此而猶恬心於千生入筯百
B34n0193_p0763b19║品充庖吾恐傷心之慘行將自反周顒所云不亦悲乎夫寶
B34n0193_p0763b20║慈止殺抑嗜全仁觀同形於異形之中想共體於殊體之外
B34n0193_p0764a01║觀念既久慈力自成正不作子肉之想亦何有人物之分啁
B34n0193_p0764a02║嘯唽唽踽踽㷀㷀母視子死子視母亾或鞭皮而即下或灑
B34n0193_p0764a03║乳而方終或臨危而護孕或冐死以隨兒見之慘目言則傷
B34n0193_p0764a04║心固知七情非獨人鍾蠢蠢之物亦爾五常寧惟我有林林之
B34n0193_p0764a05║生皆然念至於此則萬刼習心一念可灰則三途並宏物物
B34n0193_p0764a06║免者亦多矣夫此習心為造業之本將欲去殺先須照習照
B34n0193_p0764a07║心一起積習自蠲孟子言仁民而愛物謂其愛有緩急耳豈
B34n0193_p0764a08║有殺之而猶為愛耶今之謂殺為中正不殺為過當者亦幸
B34n0193_p0764a09║然為人耳使其戴角而居衣毛而處懸命於郇厨之下游魂
B34n0193_p0764a10║於羿彀之中湯鑊在前刀砧交施於斯時也大覺垂憫倏然
B34n0193_p0764a11║而現則夫夫也必將悲喜交懷旁皇歸命若抱怖之鴿䕃影
B34n0193_p0764a12║而息機頻死之羊啣刀而祈客又何暇持前人之餘論較孔
B34n0193_p0764a13║佛之勝劣哉
B34n0193_p0764a14║重梓戒殺放生文跋龔方中
B34n0193_p0764a15║雲棲戒殺放生文流布已久凡夙植德本皈依勝因者固已信
B34n0193_p0764a16║受持行矣其間聦明彊項之士服儒太過或謂之說曰肥牡肥
B34n0193_p0764a17║羜母彘母雞先典燦然彼非聖王正教不足存也噫母亦思戒
B34n0193_p0764a18║殺放生之心何心乎即所謂惻隱者也本於不忍以及於政而
B34n0193_p0764a19║王道具是矣亦何緯繣之有吾邑土瘠民貧百倍他邑而賓筵
B34n0193_p0764a20║之侈乃十倍過之士大夫之家一集貴客則童僕東走西馳竆
B34n0193_p0764b01║極水陸以為豪舉而常宴亦復不減豈其僻在海隅聞見或有
B34n0193_p0764b02║未擴抑如北人好麗南人尚巧性實使然有不可易歟何其不
B34n0193_p0764b03║能自異於末習也徃者一二丈人相與立為讌約酌豐儉之中
B34n0193_p0764b04║而用之頗足遵守然風尚已靡未能遽革憫時之士徃徃臨食
B34n0193_p0764b05║竊嘆焉吾以為雲棲二條實對治之善藥矣悲願所乘出以苦
B34n0193_p0764b06║口詞約事核開闡無邊即今訶佛謗經之夫展卷讀之其惻隱
B34n0193_p0764b07║之心必有勃然發動不能自已者其又何能矰弋鳬雁網釣魴
B34n0193_p0764b08║鯉刳割牛羊使之宛轉刀砧之間以為娛快也哉其有佐於儒
B34n0193_p0764b09║者慈儉之旨非淺也因與友人李長蘅重為校錄印施以廣其
B34n0193_p0764b10║傳乙巳重九後一日忍道人龔方中題
B34n0193_p0764b11║戒殺放生文後序顧雲鴻
B34n0193_p0764b12║戒殺非佛氏意也儒先聖人意也上古之世民未知衣食之原
B34n0193_p0764b13║與禽獸混處盡力以相角幸而勝食其肉衣其皮不幸不勝糜
B34n0193_p0764b14║其牙者亦不可數矣聖人既教耕稼以為食織絍以為之衣弧
B34n0193_p0764b15║矢重門宮室以為之衛民得免於禽獸之害而亦不復藉乎禽
B34n0193_p0764b16║獸之利聖人常不忘與之並育而不傷故龍蛇至變悍也虎豹
B34n0193_p0764b17║犀象至猛暴也禹與周公不過驅而放之遠之而已不盡其類
B34n0193_p0764b18║而殲之也聖人之意蓋常主於不殺而民之習於禽獸之利害
B34n0193_p0764b19║者以為殺則利不則害則未可以不殺令也於是為制禮以重
B34n0193_p0764b20║之曰國君無不殺牛大夫無故不殺羊士無故不殺犬豖必有
B34n0193_p0765a01║故而殺殺者蓋寡矣曰天子不合圍諸侯不掩羣伐一艸木非
B34n0193_p0765a02║其時曰不孝用不以禮曰暴天物夫子釣而不綱弋不射宿齊
B34n0193_p0765a03║宣王不忍一牛孟子盛稱美以為可以保民致王以是知聖人
B34n0193_p0765a04║之意蓋常主於不殺也唯令以不殺之不得故為禮以防其滛
B34n0193_p0765a05║而世之滛於殺者因曰殺固儒先聖人之教魯人獵較孔子亦
B34n0193_p0765a06║獵較因俗行化導民不爭而曰獵較固出自孔子豈不悖哉蓋
B34n0193_p0765a07║吾觀五代之亂寇賊聚人為糧頭會以當升斗老羸者并骨春
B34n0193_p0765a08║之如破糠覈掃皮揮乳誇為美羹嬰兒無知貫搠為戲至今談
B34n0193_p0765a09║者魄悸魂搖肝腸痛楚而當時之人恬不知怪何罪何讐酷毒
B34n0193_p0765a10║如此佛氏冤業報應之說當自不誣即不然亦其人習於嗜殺
B34n0193_p0765a11║如世人之習於宰屠耳今夫鳥獸失喪羣匹越日踰時反巡故
B34n0193_p0765a12║鄉翔回鳴號躑躅踟蹰而有人心者乃聽其宛轉砧几之上跳
B34n0193_p0765a13║躑湯鑊之中曾不動色鳥獸之視今人何異今人之視亂㓂乎
B34n0193_p0765a14║嗚呼一飽何甘眾生何苦報應果信行遂及身即使不然所習
B34n0193_p0765a15║如斯惻隱安在亦可懼矣且夫居今之世與古之習於鳥獸之
B34n0193_p0765a16║利害者遠不相侔今之所日事宰割者雞鶩魚蝦生之既無害
B34n0193_p0765a17║於人而其所戲相踐撲者螻蟻蝱蛾殺之又無利於人夫人唯
B34n0193_p0765a18║利害切身不可化誘耳非利非害習成殺機既牋物生又傷我
B34n0193_p0765a19║性嗚呼亦可止矣此聖人可以不殺令民之時佛時應機闡教
B34n0193_p0765a20║故曰戒殺非佛氏意也儒先聖人意也嗚呼聖人以禮立戒佛
B34n0193_p0765b01║氏以戒維禮今人恣餮以踰禮又借禮以毀戒亦殘賊縱肆甚
B34n0193_p0765b02║矣夫破習莫如戒救殺莫如生假如亂離被掠之民有大力者
B34n0193_p0765b03║破其械繫出之刀鼎還見親戚啼笑相持讚歎歡喜何可勝道
B34n0193_p0765b04║應死之物放縱天淵復反林藪何異於此又有導師說法㓂中
B34n0193_p0765b05║開其慈心永不嗜殺投戈釋劍復見太平抑何善矣世人戒殺
B34n0193_p0765b06║普濟有情蠢蝡蠉飛物物得所豈非天地大生之德聖人一體
B34n0193_p0765b07║之意乎嗚呼有人心者念拘執之苦思曠蕩之樂究報應之因
B34n0193_p0765b08║通禮教之旨戒殺如赴殺放生如脫生庶不負雲棲老婆舌耳
B34n0193_p0765b09║嗚呼戒放至易生死至悲可不念哉可不念哉是編刻者夥矣
B34n0193_p0765b10║克靖兄梓之尤精佛氏因果已具雲棲所陳余論其合於吾儒
B34n0193_p0765b11║者如此乙巳臘月海虞弟子顧雲鴻和南撰
B34n0193_p0765b12║書放生卷後釋袾宏
B34n0193_p0765b13║曩余三十有五為文謂生日不宜殺生既而五十為偈謂生日
B34n0193_p0765b14║不宜慶生今茲一周甲子矣或曰不殺得矣如不慶何噫如是
B34n0193_p0765b15║慶生萬物之生也余惟恐人之不慶生也或曰鳥未舒其翼弋
B34n0193_p0765b16║者候於林魚未揚其鬣漁者盈於[沱-匕+(尸@貝)]雖日甦之惡在其能放也
B34n0193_p0765b17║噫翔空入淵遂厥生者不知其幾也重罹乎鈎矢百永之能一
B34n0193_p0765b18║耳方其獻俘於獵師待烹於庖人卜兆於饞夫之腹中死門甘
B34n0193_p0765b19║伏倏焉解之雖未保所終而脫刀鋸鼎鑊譬之臨刑遇赦其樂
B34n0193_p0765b20║為何如也且西湖歌舞歲無休時假令諸君子春花秋月朝宴
B34n0193_p0766a01║暮集一舉箸則萬錢一染指則千命乃今而易腥以素轉殺為
B34n0193_p0766a02║生較其得失奚啻霄壤不謂之勝槩吾不信也於是迭咏為放
B34n0193_p0766a03║生卷係之辭曰
B34n0193_p0766a04║上帝好生下民傷生捨財救生圖財捕生由二念生故有眾生
B34n0193_p0766a05║生無所生亦無能生無生不生是名放生
B34n0193_p0766a06║放生亭記王衡
B34n0193_p0766a07║強弱之相兼也勢也上古之民穴居巢處與鳥獸錯當其時倮
B34n0193_p0766a08║蟲弱而角距強故先王網𮊁之教興而猶懼其甚於野也時蒐獮以
B34n0193_p0766a09║限之品三田以止之又禁鯤鮞長麑麌翼鷇卵舍蚳蝝以仁之
B34n0193_p0766a10║蓋選徒囂囂也而大庖不盈逮乎後世澤虞不能其官川藪之
B34n0193_p0766a11║魚鳥盡矣而取者猶不厭使先王見之必且矍然怵然鑱饕餮
B34n0193_p0766a12║之鼎嚴𢑱酒之誅如恐不及况忍沃釜而助之膏乎其人之愈
B34n0193_p0766a13║貴物之愈賤也必起于平世平世生齒繁衍勞侈其用物倍弘法
B34n0193_p0766a14║宜受之以損損之彖曰二簋可用享故救奢莫若儉儉莫若本
B34n0193_p0766a15║其所自生生生之相續也生殺之互相禪也所以救茹毛飲血
B34n0193_p0766a16║之竆也言固有似大而非實者昔梁武問生於李諧諧曰本國
B34n0193_p0766a17║不取亦不放夫以論於狉狉獉獉之世可耳業已無所不取而
B34n0193_p0766a18║使別無取而不取者暫緩觳觫之生以㣲寄其髮膚爪甲之餘
B34n0193_p0766a19║愛即天地之心息也矣矣余雅不談口禪而性惡殺自蓮公唱
B34n0193_p0766a20║揚不殺戒於吳越間徃徃有能奉持者而吾婁獨若罔聞楊汝
B34n0193_p0766b01║戢氏傷焉乃於城之西河鱗介鍾聚葦蕭相接之處建放生亭
B34n0193_p0766b02║而屬余記之予欣然為之援筆蓋未暇以西方淨業相勸勉而
B34n0193_p0766b03║第使吾東海蒲蛤之民稍修觴酒豆肉故事以無失鄉社之遺
B34n0193_p0766b04║又進之而超然味道以漸得雋于蔬水將庶幾殺氣不相感而
B34n0193_p0766b05║夭札瘥癘迎而消乎吾亦為吾民樂之矣
B34n0193_p0766b06║題殺生烱戒前人
B34n0193_p0766b07║雞之育其雛也鷹隼下於空則奮翼呼號以護其子今人愛子
B34n0193_p0766b08║亦然乃日俟其雛之肥以腯也而殺食之可乎雞特力不能敵
B34n0193_p0766b09║人而恨可知矣况食雞不足而食鵝鴨食鵝鴨不足而食及於
B34n0193_p0766b10║飛空之雀鴿人生食止一餉何無厭一至於是悲夫（右論禽）
B34n0193_p0766b11║虎食羣獸人共惡而捕戮之然虎有經旬月而不得一獸之食
B34n0193_p0766b12║者人烹宰無虗日牛羊犬豕麋鹿獐兔之類不知其幾也人之
B34n0193_p0766b13║當捕而戮也甚於虎矣悲夫（右論獸）
B34n0193_p0766b14║人自謂應食肉不知彼此相食者皆弱陵弱也虎強於人則食
B34n0193_p0766b15║人然虎有時為人所食猶迭相勝負也誰有能食龍者弱之肉
B34n0193_p0766b16║強為之食寧不信然是故龍不可陵矣魚可陵也而食之鰍鱔
B34n0193_p0766b17║鰻以及螺蛤鰕蟹龜鼈也可陵也而食之燕與螂螳食蟬雀食
B34n0193_p0766b18║螳螂等耳人也而甘心乎螳螂悲夫（右論鱗介）
B34n0193_p0766b19║蜂蟻之勿殺易矣蠶則為用甚大自古及今莫能廢也噫羅綺
B34n0193_p0766b20║嚴身祇取其華飾耳不羅綺固無害而乃納百千萬億生靈於
B34n0193_p0767a01║鑊湯之中抽其腸肚以為吾嚴身之具忍乎哉或又曰蜂蟻之
B34n0193_p0767a02║勿殺宜矣蚊蝨咂我如之何噫蚊可帳而避也虱可放也奈何
B34n0193_p0767a03║蚊虱之必不可貸也悲夫（右論虫）
B34n0193_p0767a04║高啟
B34n0193_p0767a05║吳中報恩寺浮屠之顛有二鸛巢焉以游以宿出返必俱一日
B34n0193_p0767a06║其雄罣頸輪索中奮翼自擲空懸勿脫雌下首大鳴若籲於人
B34n0193_p0767a07║眾雖憐之莫能升遂宛轉而絕䳄倚其旁不去羣鳥欲磔之輙
B34n0193_p0767a08║引喙怒逐不使近殆毛骨化盡乃已時高啟居寺東嘗見其彷
B34n0193_p0767a09║彿飛　　憔悴風雨之夕哀唳嗷嗷若號慕然乃為之讚
B34n0193_p0767a10║虎丘鵲載夷堅志
B34n0193_p0767a11║平江城內憩橋巷民郁大好養鷹鶻屬以捕鳥雀一黃鷂尤鷙
B34n0193_p0767a12║每出所遇無得免者嘗拉其友葉生等擎鶴出郊由虎丘道中
B34n0193_p0767a13║見羣鵲啄食陌上潛解縧將縱取之鵲作人言曰饒我饒我眾
B34n0193_p0767a14║愕然佇立之次鵲飛起自空中墮三卵於地蓋驚怖之敬隕其
B34n0193_p0767a15║胎也郁痛自悔恨亟還家盡放所畜終身不復業
B34n0193_p0767a16║詞林海錯云乾道時虎丘之鵲人言荊南之虎人言夢澤之鹿
B34n0193_p0767a17║人言晉安鼠能咏詩宣城劉成舟中蟹呼佛
B34n0193_p0767a18║聞見錄云瀘南有秦吉了能人言有夷人欲以錢三十萬買
B34n0193_p0767a19║之其人告以貧將賣爾吉了曰我漢禽不願入夷中遂不食
B34n0193_p0767a20║而死正德間有張姓者獲一雁置於中庭明年有雁自天鳴
B34n0193_p0767b01║庭雁和之久而天雁自下彼此以頭絞死于樓前因名樓曰
B34n0193_p0767b02║雙雁樓
B34n0193_p0767b03║宋遂州姜學士弱冠暴亡冥王責曰汝前生修善今世該八
B34n0193_p0767b04║十二歲丁丑科進士官至九𡖖不應殺食牛肉以致算减祿
B34n0193_p0767b05║絕豈不聞海州七日夜雷雨天降石鼓之記手六畜皆前業
B34n0193_p0767b06║惟牛最苦辛君看橫死者盡是食牛人言畢旁有吏謂曰汝
B34n0193_p0767b07║宜急求還魂改過姜曰願求指示吏曰陰府最敬寫經受持
B34n0193_p0767b08║金剛妙法華經汝若發心可得脫免姜依求之願改過書經
B34n0193_p0767b09║冥王令還姜得生敬重三寶孝養二親書經斷死後登第位
B34n0193_p0767b10║至學士
B34n0193_p0767b11║明世宗朝京師有一牛啣刀赴通政司跪伏甬道若有稟訴
B34n0193_p0767b12║之狀官會其意訪得屠牛者即為具疏勅下法司屠戶服杖
B34n0193_p0767b13║仍申明禁例頒布民間
B34n0193_p0767b14║正德間餘姚東門顧屠將宰一㹀牛偶以事他出其犢見無
B34n0193_p0767b15║人啣刀藏屋後灰堆中顧屠回家索之不得尋之屋後見犢
B34n0193_p0767b16║在灰堆旁得刀知為犢所啣怒欲併殺之封君石泉翁知之
B34n0193_p0767b17║貸糓數石乃免次年公子聯捷仕至大中丞
B34n0193_p0767b18║祝允明志怪編蘇州閶門外上塘楊家以鬻油為業畜一牛
B34n0193_p0767b19║行磨凡十八年矣以其老而衰議賣之召一人與商評將成
B34n0193_p0767b20║交牛夜見夢於其曰我施巷謝挑盤也因負楊家債作牛補
B34n0193_p0768a01║還之今既滿足主人將賣我與官人切勿買也既數日又夢
B34n0193_p0768a02║前牛曰主人明日定召君賣我矣官人買必以後日殺我我
B34n0193_p0768a03║固以告官人且與官人無仇債之負千萬勿買也又曰我在
B34n0193_p0768a04║楊家第四闌中身有白毛頸皮皺破官人當認之言訖垂淚
B34n0193_p0768a05║其人許之天明方共歎詫楊氏果來召去縱觀其牛至第四
B34n0193_p0768a06║闌宛然夢中所睹者見其人來即屈雙足於地淚下被面楊
B34n0193_p0768a07║大怪之其人因語之故更勸楊勿賣已而謝氏贖去養之終
B34n0193_p0768a08║身時成化十八年春也
B34n0193_p0768a09║吳民放鱔載夷堅志
B34n0193_p0768a10║吳中甲乙兩細民同以鬻鱔為業日贏三百錢甲嘗得蟮未賣
B34n0193_p0768a11║夢人哀鳴曰念我有子在腹言至再四驚覺無所覩然火尋之
B34n0193_p0768a12║聲在桶中一鱔仰首噞喁聽之口中如云念我有子者甲悟曰
B34n0193_p0768a13║貨爾求利本非善圖即發心改業明日又以嘗所贏錢與乙而
B34n0193_p0768a14║併買其所負者放諸江潭鱔迎首引水隨之久而不去甲祝曰
B34n0193_p0768a15║我因貧不計罪福今既放爾乃相逐不捨尚有怨乎應聲而沒
B34n0193_p0768a16║既空手歸其妻以失利詬之曰爾必以錢供飲博費矣竆詰不
B34n0193_p0768a17║已具告之弗信是夜夢數十人言汝別圖經紀可徃某路二十
B34n0193_p0768a18║里間當遂意寤憶所指非常人行處試徃焉約二十里草蔓深
B34n0193_p0768a19║密中似有物視之得開元通寶錢二萬如宿藏者欣然拜受歸
B34n0193_p0768a20║以為本家遂小康
B34n0193_p0768b01║龍舒居士修持篇云佛問阿難云汝欲見地獄人否阿難云
B34n0193_p0768b02║欲見佛云身行惡口言惡意念惡此地獄人也盖謂人生善
B34n0193_p0768b03║惡不過身口意三業今三業俱惡是為純黑業所以入地獄
B34n0193_p0768b04║若三業俱善則為純白業乃生天堂若三業中有一業善則
B34n0193_p0768b05║為雜業亦不入地獄故身意雖惡而口念佛名亦一業善遠
B34n0193_p0768b06║勝於三業俱惡况口念佛時又能心想佛像則意業善端正
B34n0193_p0768b07║其身而手提數珠則身業善常能善此三業以修淨土必上
B34n0193_p0768b08║品生余嘗於鎮江聞賣蝦者呌蝦一聲而知其三業俱惡何
B34n0193_p0768b09║則身荷蝦擔則身業惡意欲賣蝦則意業惡口呌賣蝦則口
B34n0193_p0768b10║業惡是知呌蝦一聲而三業俱惡此佛所謂地獄人也以此
B34n0193_p0768b11║觀之則目前所謂地獄人者多矣可不畏哉
B34n0193_p0768b12║佛言若見一切世人上樹捕卵下水取魚當默念寶勝如來
B34n0193_p0768b13║佛數十聲即得解脫去此亦救生之法也饒州陳鄰暴死以
B34n0193_p0768b14║誤追放還閻王曰汝還陽間勉力為善見人殺生但稱南無
B34n0193_p0768b15║阿彌陀佛與觀世音菩薩彼既受生汝亦得福或曰但念佛
B34n0193_p0768b16║名何以自利利他曰眾生迷昧本性覺悟無期一聞佛名如
B34n0193_p0768b17║寐斯醒矧彼以殘忍殺生而我以慈悲念佛則舍惡從善之
B34n0193_p0768b18║路即在此矣故見殺念佛功德無量
B34n0193_p0768b19║帝京景物略黃南充輝於慈悲寺中誦金剛經一蜘蛛緣案
B34n0193_p0768b20║上正中高立向佛而伏驅之盤跚復來就前位伏南充曰此
B34n0193_p0769a01║聽經來者為誦經終卷又為說情想四緣竟蜘蛛寂然矣舉
B34n0193_p0769a02║之而輕視之遺蛻耳以沙門法龕之塔之碑之名曰蜘蛛塔
B34n0193_p0769a03║鄞江東包氏望族也有老母畜一鵝躬親餵養已而母死鵝
B34n0193_p0769a04║遶棺哀鳴三帀亦死包氏子顏其堂曰赧鵝文徵明太史為
B34n0193_p0769a05║之記
B34n0193_p0769a06║有宦閩者𢹂雙鸚鵡歸兩禽晨夕相依時絮絮若昆季後以
B34n0193_p0769a07║一贈友人陳右嗣一贈韓人穀陳韓固親串過從無間鸚鵡
B34n0193_p0769a08║時互相問哥哥好未既陳子齋中有貓摶鸚鵡死陳子賦詩
B34n0193_p0769a09║弔之又語人穀　持告其家羽輙騰躑架上曰哥哥死哥哥
B34n0193_p0769a10║死傷惋不勝遂不食越日亦蛻去三吳詞人皆有作因彙成
B34n0193_p0769a11║集名羽聲合刻
B34n0193_p0769a12║清波雜志內一條周輝
B34n0193_p0769a13║舍弟昭達淳熙壬寅丞長洲沿檄徃海鹽回程次吳江見岸旁
B34n0193_p0769a14║漁舟取龜板用銛刀剜其肉最為殘酷小人牟利忍於物命不
B34n0193_p0769a15║恤也詢之一枚纔值一二錢惻然動心以錢一千得大小五百
B34n0193_p0769a16║六十餘枚貯於竹籮度去漁舟差遠以數枚寘於板舟行旋取
B34n0193_p0769a17║旋於盖恐僕𨽻軰用力拋擲或墮沮洳中反傷其生半日方竟
B34n0193_p0769a18║事到家其婦唐迎謂曰昨夢甲士數百入門云荷官人見宥各
B34n0193_p0769a19║聲喏而去殊不可曉初不知曾縱龜也告以故相與嘆息自爾
B34n0193_p0769a20║凡遇鱗介鮮活者常取以善價俾相㤀於江湖迄今毋怠
B34n0193_p0769b01║村叟夢鼈載夷堅志
B34n0193_p0769b02║崑山縣東近海村中一老叟夢門前河內泊大舟舟中罪人充
B34n0193_p0769b03║滿皆繩索纏縛見叟來各哀呼求救繼而舟師𢹂錢詣門糴米
B34n0193_p0769b04║寤而怪焉迨旦啟戶岸下果有一舟舟子市未與夢所合亟趨
B34n0193_p0769b05║視滿艙皆鼈也垛疊縲縛莫知其數叟悚悟問所值曰三萬錢
B34n0193_p0769b06║叟如數買之盡解縛放諸水是夢數百人被甲於門外驚出視
B34n0193_p0769b07║之相率列拜謝再生之恩且云令君家五世大富一生無疾自
B34n0193_p0769b08║是叟日康寧生計日益
B34n0193_p0769b09║池州許齋公家世鳥戶偶張網得雁籠而置之庭羣雁過其
B34n0193_p0769b10║上聲相聞也忽有一雁自擲而下遶籠哀鳴如不勝情去而
B34n0193_p0769b11║復來者數四齋公有女甚慧見之愀然曰此豈其匹耶請母
B34n0193_p0769b12║放之母亦感動開籠而放二鳥宛頸交翼若悲若喜俄而俱
B34n0193_p0769b13║墜於地死矣剖之一獨無膽女乃嘆曰有生之累豈不以愛
B34n0193_p0769b14║哉吾已矣不復嫁矣竟居家謂經以老
B34n0193_p0769b15║相城沈恒吉畜一金絲犬長不過尺甚馴良恒吉每宴客犬
B34n0193_p0769b16║必臥几下主客皆以肉啖之習以為常凡三載恒吉病痿犬
B34n0193_p0769b17║即不食後恒吉卒殮于正寢犬盤旋而號竟夕方罷侍柩者
B34n0193_p0769b18║期年日夜臥其側將葬遂觸而斃
B34n0193_p0769b19║劉子嶼（見迪吉錄）顏茂猷
B34n0193_p0769b20║子嶼吳江人有魚塘一所至冬築堰以放塘水竭澤取魚水放
B34n0193_p0770a01║將半見二大鯉越出堰外復躍入如此再三子嶼異之觀所至
B34n0193_p0770a02║乃新育小鯉數百尾聚一窟中不得出故二鯉徃來跳躍且啣
B34n0193_p0770a03║且渉而救其子寧身陷死地不恤也子嶼慨然嘆息乃去堰放
B34n0193_p0770a04║魚越二年鋤地得金遂致大富
B34n0193_p0770a05║天地間只是此有情種到處堪憐堪痛被二鯉畫出仁人孝
B34n0193_p0770a06║子之脉橫溢四海矣
B34n0193_p0770a07║長洲徐存石本貴豪子而性蕭散喜禽畜尤癖愛一貍貓特
B34n0193_p0770a08║為馴俊白質皎然曳尾如純漆名之曰雪燕飲食珍美必與
B34n0193_p0770a09║之俱有童子名龍珠專掌雪燕每與客博丙夜浮白則龍珠
B34n0193_p0770a10║點籌行觴雪燕偎依於旁息則同寢及存石病篤絕粒雪燕
B34n0193_p0770a11║亦不食累日迨於長逝雪燕羸瘠垂斃矣鄰人汪生憐異之
B34n0193_p0770a12║抱持而歸食以鮮腴終不肯食倐焉馳還故處䑛其巾履啣
B34n0193_p0770a13║至昔時寢所已見蓋棺張幕乃躑躅悲鳴一夜不絕聲自投
B34n0193_p0770a14║於井龍珠綆而置之懷悲不自勝裏以襦盛笥中埋於花砌
B34n0193_p0770a15║之下友人為作義貓記
B34n0193_p0770a16║華翥（見府志）
B34n0193_p0770a17║華翥字伯翔吳江人好古力學有聲士林性至孝母疾禱北辰
B34n0193_p0770a18║而愈及母沒煑猶持律甚嚴履舄不悖北每齋日精潔整肅百
B34n0193_p0770a19║拜稽顙至夜分乃罷至正辛丑夏四月丁未朔與客抵僧宗舍
B34n0193_p0770a20║宗為忝飯之將殺雞翥以齋禁辭弗聽刀忽墮地折為三乃止
B34n0193_p0770b01║弗殺眾駭其事咸賦詩紀之（吳復序）
B34n0193_p0770b02║長洲沈恒吉石田先生之從父也曾蓄一犬其後恒吉有疾
B34n0193_p0770b03║犬即不食及其沒犬竟夕盤旋而號晝夜不息至其葬也犬
B34n0193_p0770b04║即觸𢀸墓旁義哉犬乎
B34n0193_p0770b05║蘇州過街橋腐店趙德甫有二豬索價二兩五錢未售夜忽
B34n0193_p0770b06║聞人言吾兩人犯淫至於當就戮矣趙夫婦初疑街上人語
B34n0193_p0770b07║細聽乃聲出豬圈中怪之决意速售晚豕復人言今中元地
B34n0193_p0770b08║官赦罪圓妙觀建黃籙大醮吾人兩命儻得免死同到西園
B34n0193_p0770b09║修行去一豕曰吾願徃玄墓去趙夫婦益駭事遂喧傳鄰人
B34n0193_p0770b10║汪俊思出銀一兩六錢買而放之事在康熙八年六月十六
B34n0193_p0770b11║日
B34n0193_p0770b12║康熙癸丑春常熟縣橫塘屠劉七買一豬價銀一兩無暇操
B34n0193_p0770b13║刀倩人代之夢豬謂劉七曰汝若出一兩二錢我債已完可
B34n0193_p0770b14║得人今少二錢又要投豬還他好苦也又托夢賣豬人曰汝
B34n0193_p0770b15║賣我一兩尚欠二錢我今又要變豬還汝賣者曰吾不要汝
B34n0193_p0770b16║二錢矣豬曰汝雖不要還陰司那許我不還汝做不得主但
B34n0193_p0770b17║賣豬殺豬俱有罪業今後不做此營生便好兩人互述其夢
B34n0193_p0770b18║以豬放生誓各改業
B34n0193_p0770b19║萬歷辛卯夏會稽陶石梁張芝亭同寓大善寺見鱔魚數萬
B34n0193_p0770b20║陶謂張曰予欲買放生奈力弱兄為倡募眾成之何如張曰
B34n0193_p0771a01║諾遂先出銀一兩眾湊成八兩遶城放之至秋陶夢人云汝
B34n0193_p0771a02║未該中緣放生功大得早一科後於榜果有名且曰爾時我
B34n0193_p0771a03║雖發心實賴芝亭之力奈何獨歸功於我數日後南京錄至
B34n0193_p0771a04║張亦中式
B34n0193_p0771a05║菽園雜記內一條陸容
B34n0193_p0771a06║太倉張用良素惡胡蜂螫人見即撲殺之嘗見一飛蟲罥於蛛
B34n0193_p0771a07║網蛛束縛之甚急一蜂來螫蛛蛛避去蜂數含水濕蟲久之得
B34n0193_p0771a08║脫去因感蜂義自是不復殺蜂
B34n0193_p0771a09║韓侍郎世能長洲人世居陸墓甚貧祖永椿喜放生乏錢每
B34n0193_p0771a10║早起持箒掃兩岸螺螄放水中有時忍飢掃數里如此數十
B34n0193_p0771a11║年不倦隆慶丁卬科侍郎赴鄉試夢金甲神告曰汝祖放生
B34n0193_p0771a12║功大從此累世貴顯當令汝入翰林官一品後仕至少宗伯
B34n0193_p0771a13║奉使朝鮮賜一品服曾孫治萬歷丙午鄉魁沐崇禎壬午舉
B34n0193_p0771a14║人六世孫菼康熙癸丑會狀終禮部尚書
B34n0193_p0771a15║吳江縣平望鎮有嶶客見一店家縛犬欲宰烹之客以銀四
B34n0193_p0771a16║錢放任其所之不意此犬隨舟而行至僻靜處有盜數人沉
B34n0193_p0771a17║舟子於河并欲殺客求全屍乃以义袋倒置客在內結口沉
B34n0193_p0771a18║之水盜去犬見有後舟來如泣如訴啼號不止犬又入水中
B34n0193_p0771a19║啣义袋稍起舟人羣挈之解開求甦客言其故亟控於官先
B34n0193_p0771a20║擒店主人物色盜即賣犬諸人也犬亦隨至公堂若質證者
B34n0193_p0771b01║然此係康熙元年事
B34n0193_p0771b02║王于一義虎記云嘉靖時孫某為山西孝義知縣時縣郭外
B34n0193_p0771b03║多山一樵者朝行叢箐中忽失足墮虎穴兩小虎臥穴內穴
B34n0193_p0771b04║如覆釜樵者遶壁泣待死日落虎嘯踰壁入口啣生麋見樵
B34n0193_p0771b05║蹲伏張爪欲摶俄若有思者反以殘肉食樵入抱小虎臥昧
B34n0193_p0771b06║爽虎躍而出復啣一麂飼其子仍投其餘與樵如此彌月小
B34n0193_p0771b07║虎漸壯虎負之出樵大號大王救我須臾虎復入俛首就樵樵
B34n0193_p0771b08║騎虎騰壁而上至中衢反立視樵樵者跪告曰小人西關竆
B34n0193_p0771b09║民蒙大王活我歸當畜一豚候大王西關三里外郵亭之下
B34n0193_p0771b10║某日月過饗虎點頭而去樵歸家人驚訊具以告共喜至期
B34n0193_p0771b11║具豚方事宰割虎先期至不見樵竟入西關居民大駭呼獵
B34n0193_p0771b12║者閉關柵約生擒以獻宰樵奔救告眾曰虎與我有大恩願
B34n0193_p0771b13║公等毋傷眾竟擒詣縣樵擊鼓大呼官詰樵具告前事不信
B34n0193_p0771b14║樵曰請驗之如誑願受笞官親至虎所樵抱虎痛哭曰救我
B34n0193_p0771b15║者大王耶虎點頭大王以約入關耶復點頭我為大王請若
B34n0193_p0771b16║不得願以死從大王言未訖虎淚如雨觀者數千人莫不歎
B34n0193_p0771b17║息官趣釋之驅至亭下投以豚矯尾大顧樵而去後名其亭
B34n0193_p0771b18║為義虎亭
B34n0193_p0771b19║放龜（縣志）
B34n0193_p0771b20║崇明縣後沙萬歷八年時有捕魚者持大龜重三十觔顧　有
B34n0193_p0772a01║乞憐狀曹良濟出穀五十觔易而放之海後數年良濟渡此舟
B34n0193_p0772a02║覆眾皆溺獨良濟腳下若有憑者移而之岸見水中一龜昂首
B34n0193_p0772a03║屢顧始知為放龜力也事與毛寶類
B34n0193_p0772a04║志怪編（二則）祝允明
B34n0193_p0772a05║相城沈繼南名召啟南弟也其家一犬頗異余嘗作異犬傳
B34n0193_p0772a06║曰異犬者沈維明家畜也維明先人繼南秀粹而早亾葬在
B34n0193_p0772a07║家西數百步既乃東遷烝字圩去故壠四里許治塜時犬偶
B34n0193_p0772a08║隨一徃返塜成犬數宵失旦復後家人怪之昬時相伺察見
B34n0193_p0772a09║犬浮門外水而東既尾覘之犬踰三四川徑奔塜前貼貼如
B34n0193_p0772a10║慕焉者如是累年霜雨無變焉比過維明呼犬至示予犬止
B34n0193_p0772a11║黑色領足間白而長僅四尺維明又說此犬嘗隨繼南徃太
B34n0193_p0772a12║倉舟停時犬登岸比解維諸僕都忘覔犬已至家方怒惜之
B34n0193_p0772a13║少頃犬亦來乃陸行而歸也相川至太倉且百十里犬又初
B34n0193_p0772a14║行則犬之性信亦靈矣
B34n0193_p0772a15║嘉定有一佛剎失記名其旁有大樹鸛巢於顛一誕三卵主
B34n0193_p0772a16║僧謂其徒曰吾聞鸛生三子當有一鶴宜為護之中一髠素
B34n0193_p0772a17║頑狠竟取一卵煮之將食主僧適還看之已失其一僧自搜
B34n0193_p0772a18║覔至釜見卵已柔軟半熟矣大恚詈復置於巢曰雖不可生
B34n0193_p0772a19║聊以慰鸛悲也已而鸛歸後三雛皆育焉僧異且喜一夕四
B34n0193_p0772a20║鸛齊去至明而返俄聞異香徹遠近察之出自巢審視有一
B34n0193_p0772b01║物在非石非木細理如緯五色相錯香不可喻僧置之佛前
B34n0193_p0772b02║示人莫有識者後數年海島諸夷入貢僧取此物視之悉不
B34n0193_p0772b03║解至倭國人驚曰此欲售乎僧曰然倭問價漫以千金對倭
B34n0193_p0772b04║酬之五百金僧曰茲物不識試為我明言之乃售汝倭不答
B34n0193_p0772b05║又強問之倭曰伺吾舟瀕行當書以示爾倭取至舟中及瀕
B34n0193_p0772b06║開舟倭以一木板書其上曰此還魂木也出千歲龍腦中非
B34n0193_p0772b07║木石之質凡人初死以此煎湯灌之則復活不問老幼壯弱
B34n0193_p0772b08║更生五十年乃死四海惟一國有之亦甚難得徒以白僧僧
B34n0193_p0772b09║念此鸛報我我不可私因以金重建殿宇而載倭書以記其
B34n0193_p0772b10║事
B34n0193_p0772b11║袁中道字少修中郎之弟也兄弟俱奉佛法中郎沒後示夢
B34n0193_p0772b12║少修曰我淨願雖深情染未除初生在西方邊地名懈慢國
B34n0193_p0772b13║與淨友相聚以無淫聲美色勝解易成不久進為淨土中人
B34n0193_p0772b14║使吾生時嚴持戒律尚不止此大都乘戒俱急生品最高次
B34n0193_p0772b15║戒急生最穩若有乘無戒多為業力所牽流入八部鬼神眾
B34n0193_p0772b16║去予親見（者）多矣弟般若氣分頗深戒定力少夫悟理不由戒
B34n0193_p0772b17║定狂慧也實悟實修兼持淨願勤行方便憐憫一切不久當
B34n0193_p0772b18║相晤一入他途可怖可畏如不能持戒有龍樹六齋法宜遵
B34n0193_p0772b19║行之殺戒尤急寄語同學未有日啟鸞刀口貪滋味而能生
B34n0193_p0772b20║此土者也雖說法如雲如雨何益於事時萬歷四十二年十
B34n0193_p0773a01║月望日小修自為記如此
B34n0193_p0773a02║唐宜之述廣仁品序云學者聞民胞物與之說亦有刻意推
B34n0193_p0773a03║心引為固體而無奈與自身痛癢畢竟不同凡夫與眾生雖
B34n0193_p0773a04║求親而反隔聖人與眾生不求緣而自不隔則覺與不覺之
B34n0193_p0773a05║分也伊尹天民之先覺者也未有天下之任而念及一夫如
B34n0193_p0773a06║己搆推溝亦其覺性明徹眾生痛癢呼吸相關安能禁其焦
B34n0193_p0773a07║膓輪轉乎其任天下如此此之謂先覺覺後覺也而眾生不
B34n0193_p0773a08║覺非止於不覺而已不覺之害不可勝言不知君父是我頭
B34n0193_p0773a09║目起愛戴之心則自然欺慢不知百姓是我血肉起調理之
B34n0193_p0773a10║想則自然貪虐不知鳥獸魚鼈是我手足指爪起保護想則
B34n0193_p0773a11║自屠戮而諸受害之倫又不能覺知自性起容受想起平等
B34n0193_p0773a12║想慈憫想於是欺者還欺虐者還虐屠戮者還屠戮合千百
B34n0193_p0773a13║刼怨仇報施之慘禍聖人大悲覺體了了盡知盡見譬如祖
B34n0193_p0773a14║父見子孫自相殘害無已安能禁其焦腸輪轉乎是聖人或
B34n0193_p0773a15║以王法明吉凶之影嚮或以天網昭禍福之不漏或以三世
B34n0193_p0773a16║因緣决因果之不爽燦然明備矣然憂世之君子惟恐眾生
B34n0193_p0773a17║聾瞶易安隨其見之所到時有著述吾友小有先有仁品行
B34n0193_p0773a18║既輯其大成曰廣仁品本以好仁戒殺為宗自後見有忠孝
B34n0193_p0773a19║慈廉之事則曰此其生機之布濩也見有貪饕淫縱之事則
B34n0193_p0773a20║曰此其殺機之橫流也而廣仁品又因以出焉向使小有非
B34n0193_p0773b01║於至靜計求恍然得法界之路何以為眾生之心如此其焦
B34n0193_p0773b02║膓輪轉也耶
B34n0193_p0773b03║居士傳子瞻自出獄後持不殺戒過岐亭訪故人陳季常與
B34n0193_p0773b04║之詩曰我哀籃中蛤開口護殘汁又哀網中魚開口吐微濕
B34n0193_p0773b05║刳腸彼交病過分我何得相逢未寒溫相勸此最急不見盧
B34n0193_p0773b06║懷仁蒸瓠似蒸鴨坐客皆忍笑髠然發其羃不見王武子每
B34n0193_p0773b07║食刀几赤瑠璃盛蒸豚中有人乳白盧公信寒陋衰鬢得滿
B34n0193_p0773b08║幘武子雖豪舉未死神已泣先生萬金璧護此一蟻缺一年
B34n0193_p0773b09║成一夢百歲成過客君無廢此篇嚴詩編杜集
B34n0193_p0773b10║法友張子灝持不殺戒蘊生喜曰姑現老齋公身而為說法
B34n0193_p0773b11║可乎為和蘇子瞻岐亭詩示之其一曰罟師貪得魚不惜魚
B34n0193_p0773b12║化汁屠伯恬殺牛不見牛眼濕嗟彼殺業多所以遭汝得彼
B34n0193_p0773b13║債既已償汝憂差獨急微性憐朱朱愚仁赦鴨鴨三品戒庖
B34n0193_p0773b14║厨百籩謝中羃獸炭與松明入鑪平等赤象髓與韮菹入喉
B34n0193_p0773b15║平等白深坐不橫參大歡至洿幘敢邀天公憐庶免佛子泣
B34n0193_p0773b16║靜念古賢人飢驅食常缺今我餘草蔬猶堪享嘉客推此告
B34n0193_p0773b17║同心暴殄非雅集其二曰昔有愚小兒垂死思肉汁世人與
B34n0193_p0773b18║彼同談食口常濕大罰方後隨無肴汝猶得胡然一嚮甘易
B34n0193_p0773b19║此八難急列柵囚雞豚排籤戮鵝鴨驅之黑業中何由發其
B34n0193_p0773b20║羃我喜周生厨盤堆葵蓼赤我念唐帝庖剖蛤毫光白為生
B34n0193_p0774a01║雖有累如僧但加幘為帝苟推心何異下車泣所嗟願力微
B34n0193_p0774a02║不救世界缺鸞刀啟蒸甞折葅供賓客大哉食時觀觀彼諸
B34n0193_p0774a03║苦集
B34n0193_p0774a04║東坡作戒殺詩貽陳季常常自後不復殺岐亭之人多化之
B34n0193_p0774a05║有不食肉者正欲拈出示俗適有感于吾鄉宴會之侈因
B34n0193_p0774a06║和前韻得三詩示閑仲肯揭此戒于里中不也
B34n0193_p0774a07║人饑慕梁肉肉厭思茗汁徑寸神明倉蟯蛔爭暖濕珍奇縱可
B34n0193_p0774a08║窮饑飽要自得于我實腐餘于彼捐所急曲曲方塘邊擾擾牧
B34n0193_p0774a09║雞鴨時哉謹棲止[桓-旦+(亞-二)]花作茵羃憐汝巢卵傾忍使羽毛赤每來
B34n0193_p0774a10║侍曲宴倒甕浮大白漸為腰緩帶或遣頭穿幘釜熟薪且勞餅
B34n0193_p0774a11║飽湯已泣少損郇公厨鼎籩未為缺淡然天人糧請以羞主客
B34n0193_p0774a12║一枕茶寮清時時來共集
B34n0193_p0774a13║解牛豈無刀函牛恨多汁可憐登庖肉日旦耳猶濕桑下有饑
B34n0193_p0774a14║人一飽不可得我已摩腹行甕子進逾急砟[桓-旦+(亞-二)]穿跳魚撾丸射
B34n0193_p0774a15║生鴨素鱗凍銀盤紅虬挺青羃大烹為誰來呀然面發赤安得
B34n0193_p0774a16║口中膾盡化艸頭白本慙肉食鄙未老先投幘但對花鳥笑何
B34n0193_p0774a17║負酒槽泣口實不願餘留此小陷缺吾黨饘粥斯勿若旅郵客
B34n0193_p0774a18║好樂無已康良士憂所集
B34n0193_p0774a19║飲酒不盡樽啜肉不盡汁同生天地間念此相呴濕每見肉食
B34n0193_p0774a20║人豆藿亦甘得臠牛挂脯林無乃非其急牕前能談雞欄旁白
B34n0193_p0774b01║名鴨性命嗟有制俄爾膏鼎羃五蟲毛領殊同茲一腔赤𧏙蜋
B34n0193_p0774b02║縱高飛曷思蝡中白強力相噬吞何異虎而幘撫已胡功能忍
B34n0193_p0774b03║彼釜底泣吾欲食稱事稍補百行缺乞汝耕饁餘施我不速客
B34n0193_p0774b04║願同雀鴿馴欣然掌中集
B34n0193_p0774b05║和東坡戒殺詩黃淳耀
B34n0193_p0774b06║嘗酌醍醐漿不貪鮓甕汁嘗挹朝夕池不羨涔蹄濕五戒空外
B34n0193_p0774b07║空十善得無得放者尚云非殺者獨何急惜蟲反縛雞絞狸因
B34n0193_p0774b08║飯鴨顛倒生愛憎何異蟹行羃令人遇勞瞪目眩成紫赤及其
B34n0193_p0774b09║視根還惟餘鼻端白悟此空萬緣如風墮輕幘無生自無殺無
B34n0193_p0774b10║殺自無泣大明懸三灮下照諸陷缺殺心如一塵眾塵合為客
B34n0193_p0774b11║爆然氷釋時酒肆許汝集
B34n0193_p0774b12║陶望齡放生詩
B34n0193_p0774b13║人生事膓腹及與口舌三二但取飽軟一乃司吾饞萬錢設盤
B34n0193_p0774b14║筵殉此徑寸甘下咽了無知理與木札兼晚食美葵蓼甚飢望
B34n0193_p0774b15║虀鹽徑寸况易欺何當信其婪半臠償一身債主真不廉人羊
B34n0193_p0774b16║須臾理請君覩其凡毒莖烹肉肥利刃藏魚窄魚肉豈不美智
B34n0193_p0774b17║者走不食吾有萬世患驁以取一適匕箸成戈矛操之還自賊
B34n0193_p0774b18║君看几筵上怨敵常繞百食肉作莖觀斯言心可刺介盧曉牛
B34n0193_p0774b19║鳴冶長諳雀噦吾願天耳通達此音聲類羣魚泣妻妾雞鶩呼
B34n0193_p0774b20║弟妹不獨死可哀生離亦多慨楚語既侏離齊音了難會寧聞
B34n0193_p0775a01║楚人肉忍作齊人膾可憐登陸魚噞喁向人誶人曰魚口喑魚
B34n0193_p0775a02║言人耳背何當破網羅施之以無畏挾弩隱衣袂入林羣鳥號
B34n0193_p0775a03║狗屠一鳴鞭眾犬從之囂殺機翳胷中燦然若懸杓吾聞螳捕
B34n0193_p0775a04║蟬能變琴者操至人秉慈悲虎象亦足調因果苟無徵視斯亦
B34n0193_p0775a05║已昭與其噉羣生寧我吞千刀𥪡首橫目人𥪡目橫獸從獸者
B34n0193_p0775a06║智攖甘人者勇闘悲哉肉世界奚物獲長壽一虎當邑居萬人
B34n0193_p0775a07║怖而走萬人俱虎心物命誰當救莫言他肉肥可療吾身瘦彼
B34n0193_p0775a08║此電露命但當相憫宥共修三堅法人獸兩無負食肉反有墨
B34n0193_p0775a09║食糠反肥盛薇葳惟苦飢甘脂亦生病我痛思彼痛彼命如我
B34n0193_p0775a10║命勿憎質直語質語應易聽
B34n0193_p0775a11║示放生者釋法藏
B34n0193_p0775a12║曩時放生為長壽廣福之功德今日放生乃銷兵脫死之津梁
B34n0193_p0775a13║昔日放生尚可姑緩此時放生最為急切昔時放生當以勸發
B34n0193_p0775a14║此日放生合自勇猛請思遼黔兵慘皆殺生不放之鏡耳
B34n0193_p0775a15║又
B34n0193_p0775a16║解網門籠真棒喝翔雲撥水正談禪莫將空語弄空道救死臨
B34n0193_p0775a17║頭不捨錢
B34n0193_p0775a18║山居襍興（二十三首中之第十七首）釋明河
B34n0193_p0775a19║牛為我耕田馬為我致遠司晨為我雞警夜為我犬豕也獨何
B34n0193_p0775a20║為充庖為我饌豕死願一言言告主人翁賤畜固不材前四非
B34n0193_p0775b01║無功今日殺牛食明日馬就烹雞犬何足道鼎鑊無時空天地
B34n0193_p0775b02║生萬物生理將無同虎豹攖人食豈曰人何庸豕言哀而直殺
B34n0193_p0775b03║者誠何心暫圖口腹甜不顧冤讐深血肉看異同覺知聆聲音
B34n0193_p0775b04║蚊蟲自不忍碪俎誰能任慈種功德芽生發無傷侵不然人與
B34n0193_p0775b05║羊萬刼爭升沉
B34n0193_p0775b06║周安士戒殺文云刀兵之難在於人道或數十年或百餘年
B34n0193_p0775b07║僅一二見至畜生無日得脫普天之下一遇雞鳴無量無邊
B34n0193_p0775b08║狠心屠戶手執利刃奮向羣豕爾時羣豕自知難到大聲哀
B34n0193_p0775b09║號救援不至各被彼人裂腹刺心抽腸拔肺哀號未斷又沒
B34n0193_p0775b10║沸湯受大苦惱片刻之間𨵻浮世界千萬生靈頭足異處如
B34n0193_p0775b11║是惡因如是惡果詰其根由皆為我等口腹所致世人動稱
B34n0193_p0775b12║我不作惡何必持齋豈知爾等偃息在牀妻拏聚首即有人
B34n0193_p0775b13║先為汝等徧造惡業無量無邊諸佛菩薩神通天眼見一切
B34n0193_p0775b14║眾生輪迴六趣如旋火輪或為大身更相殺食或為細身更
B34n0193_p0775b15║相殺食或為父母六親眷屬更相殺食發大悲心說真實語
B34n0193_p0775b16║導彼迷流開爾覺路我勸世人未能持齋先須斷殺孟子曰
B34n0193_p0775b17║仁者人也人不信佛何不信人若信是人何不斷殺仁則不
B34n0193_p0775b18║殺殺則非仁諦聽吾言免入異類不墮苦果安士每過一切
B34n0193_p0775b19║神祠必祝願云惟願尊神發出世心勿受血食思仁自今二
B34n0193_p0775b20║十四歲直至壽盡中間若殺一小魚蝦惟願尊神是紏是殛
B34n0193_p0776a01║家中眷屬或有傷害物命不能極力救阻亦同此誓若見人
B34n0193_p0776a02║殺生不能至心稱佛名號發救度心而反萌殺機者亦同此
B34n0193_p0776a03║誓
B34n0193_p0776a04║金正希禁斷食欲篇云止觀經智者念言縱令五穀饑荒蔬
B34n0193_p0776a05║果饉乏非食少肉不得自活寧自攝身端坐自死割彼身肉
B34n0193_p0776a06║活我軀命萬無此理何況今日食肉之外百味俱全佛言飲
B34n0193_p0776a07║食如病服藥無得以意趣自增減視我此身如一竿竹如一
B34n0193_p0776a08║根樹欲其存立用加灌溉令汁流潤無致速枯何心揀擇蔬
B34n0193_p0776a09║穀之類而天真淡然原有至味業重之人舌浸醲肥無復舌
B34n0193_p0776a10║本真味當前反不覺知是則佛所云可憐憫者也
B34n0193_p0776a11║唐韋臯蓄一鸚鵡每聽念佛則仰奮傾陳及使念佛則大聲
B34n0193_p0776a12║南無阿彌陀佛一日不震不撲端坐逝焚之得舍利十顆又
B34n0193_p0776a13║清華寺僧養一鴝鵒恒隨僧念佛一日低頭斂翼而死主僧
B34n0193_p0776a14║憐而塟之不數日其葬處忽生青蓮華一朵開視葬處其蓮
B34n0193_p0776a15║華正從鴝鵒舌根生出合郡徃觀郡守作偈曰天產靈禽八
B34n0193_p0776a16║八兒解隨僧口念阿彌飛禽尚證無生忍吾軰為人反不如
B34n0193_p0776a17║由此可見大小物類原與吾人等無差別故朱子云人物之
B34n0193_p0776a18║性亦吾之性特以所賦形氣有不同耳我佛慈悲每每示現
B34n0193_p0776a19║通靈俾人垂護化導善根歸于極樂故鷲頭作嶺雞足名山
B34n0193_p0776a20║孔雀名經鸚鵡語偈一切禽鳥鱗介獸畜皆具佛性奈何視
B34n0193_p0776b01║為几上肉而習焉不察也
B34n0193_p0776b02║周顒貽何胤子季書令斷肉其略曰變之大者莫過死生生
B34n0193_p0776b03║之所重無逾性命命之於彼極切滋味之於我可賒而終身
B34n0193_p0776b04║資之以永歲月彼就怨酷莫能自伸我業長久吁哉可畏且
B34n0193_p0776b05║區區微卵脆薄易矜歂彼弱麑顧步宜愍觀其飲啄飛沉使
B34n0193_p0776b06║人憐悼况其甘心撲搋加復恣意吞嚼至乃野牧成羣閒豢
B34n0193_p0776b07║重圈量毛揣肉以俟支剝如土委地僉謂常理可為愴息若
B34n0193_p0776b08║云三世理誣幸矣良快如使此道果然而受形未息一徃一
B34n0193_p0776b09║來生死常事傷心之慘行將自及丈人於血氣之類雖弗身
B34n0193_p0776b10║踐至於升鳧沉鯉不能不取備屠門財貝一經盜手猶為廉
B34n0193_p0776b11║士所棄生性之一啟鸞刀寧復慈心所忍騶虞雖飢非自死
B34n0193_p0776b12║之艸不食聞其風者豈不使人多媿丈人得此有素聊復片
B34n0193_p0776b13║言發起耳子季得書感動末年亦斷肉焉
B34n0193_p0776b14║曾大奇護生篇曰夫聖言如實經旨不虗輪迴之說報應之
B34n0193_p0776b15║談據事似誕尋理必然夫人之力莫大於心心力所牽形勿
B34n0193_p0776b16║能抗故（云云此篇重出）　（固知七情非獨人鍾蠢蠢之物亦困五常寧惟吾有林林之心皆然）
B34n0193_p0776b17║
B34n0193_p0776b18║
B34n0193_p0776b19║
B34n0193_p0776b20║
B34n0193_p0777a01║
B34n0193_p0777a02║
B34n0193_p0777a03║
B34n0193_p0777a04║
B34n0193_p0777a05║
B34n0193_p0777a06║
B34n0193_p0777a07║
B34n0193_p0777a08║
B34n0193_p0777a09║
B34n0193_p0777a10║吳都法乘卷第二十四終