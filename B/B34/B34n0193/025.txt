B34n0193_p0777a11║吳都法乘卷第二十五
B34n0193_p0777a12║吳江周永年撰
B34n0193_p0777a13║清信篇
B34n0193_p0777a14║佛家四眾緇素為伍天下三支恭明譯部迎像朱膺捨墅
B34n0193_p0777a15║王簿三何諸陸白業堪數代出高流遍灑甘露禪淨相兼
B34n0193_p0777a16║泥蓮角虎述清信二十五
B34n0193_p0777a17║支郎釋念常
B34n0193_p0777a18║優婆塞支謙者字恭明月氐國人初遊洛邑受業于支亮亮字
B34n0193_p0777a19║紀明受業于支讖世稱天下博知不出三支謙博覽經籍為人
B34n0193_p0777a20║細長黑瘦眼多白而睛黃時人語曰支郎眼中黃身雖細是智
B34n0193_p0777b01║囊及辟地歸吳主見而大悅拜為博士譯經一百二十九部一
B34n0193_p0777b02║百五十二卷（見佛祖歷代通載）
B34n0193_p0777b03║朱膺載佛法金湯編
B34n0193_p0777b04║膺吳人素奉正法於吳淞江滬瀆口見二石像浮江而至背有
B34n0193_p0777b05║銘曰古維衛迦葉二佛遂迎至通玄寺後八年漁者得二青石
B34n0193_p0777b06║缽於江上歸以盛葷物俄見佛像在缽際識者謂前二像缽也
B34n0193_p0777b07║遂送通玄寺今蘇州開玄寺（法苑）
B34n0193_p0777b08║居士傳支謙字恭明大月支人也大父法度以漢靈帝時率
B34n0193_p0777b09║國人數百歸化拜率善中郎將恭明七歲騎竹馬戲于鄰家
B34n0193_p0777b10║為狗所嚙傷脛鄰人欲殺狗取肝傅瘡恭明曰天生此狗為
B34n0193_p0777b11║人守吠我若不來終不見嚙失在於我非關於狗殺之得瘥
B34n0193_p0777b12║尚不可為况無益而招大罪由是鄉人感其言悉不殺生十
B34n0193_p0777b13║歲學書十三歲學梵書通六國語博覽經籍嘗受業於支亮
B34n0193_p0777b14║亮又受業于支讖當桓靈世新出佛經多讖所譯當稱之曰
B34n0193_p0777b15║天下博知無出三支獻帝時避亂歸吳隨行惟有一被有客
B34n0193_p0777b16║過之大寒無被恭明呼與共臥夜半客奪被去明旦同侶問
B34n0193_p0777b17║之語以故或曰何不相告答曰我若相告卿等必以刼罪之
B34n0193_p0777b18║豈宜以一被而殺一人乎問者歎服吳主孫權聞其博學有
B34n0193_p0777b19║才拜為博士使輔導東宮嘗譯摩詰大般泥洹法句瑞應本
B34n0193_p0777b20║起等二十七經辭旨文雅盛行於世其後太子即位遂隱於
B34n0193_p0778a01║穹窿山從道人竺法蘭更受五戒凡所從游皆沙門而已年
B34n0193_p0778a02║六十卒於山
B34n0193_p0778a03║王珣王珉載佛法金湯編
B34n0193_p0778a04║珣字元琳導之孫洽之子為桓溫主簿太元中為散騎常侍弟
B34n0193_p0778a05║珉字季琰少有才藝名出珣右時有外國沙門提婆妙解玄理
B34n0193_p0778a06║為珣兄弟講阿毘曇論珉尚幼講未半便云已解即與沙門法
B34n0193_p0778a07║綱等自講綱嘆曰大義皆是但小未精耳珣與珉捨別業為虎
B34n0193_p0778a08║丘寺（晉史并寺記）
B34n0193_p0778a09║竺長舒天竺國人也晉初內徙於吳奉法精至尤虔誦觀音
B34n0193_p0778a10║經比鄰失火敕家人不得動惟一心念觀世音頃之火忽自
B34n0193_p0778a11║熄於是鄉里間咸知奉法
B34n0193_p0778a12║傅大士名翕號善慧義烏人也齊建武四年生於雙林鄉傳
B34n0193_p0778a13║宣慈家年十六納劉氏女曰妙光生二子曰普建普成會有
B34n0193_p0778a14║天竺嵩頭陀訪之曰吾與汝毗婆尸佛所發誓今𫥢率宮衣
B34n0193_p0778a15║缽現在何日當還因命臨水觀影見圓光寶蓋大士笑曰度
B34n0193_p0778a16║生為樂何思彼乎嵩指松山頂曰此可棲也大士躬耕而居
B34n0193_p0778a17║之梁武帝遣弟子奉書詣闕曰雙林樹下當來解脫善慧大
B34n0193_p0778a18║師白國救世菩薩條上中下善希能持受上善以虗懷為本
B34n0193_p0778a19║不着為宗無相為因涅槃為果中善以治身為本治國為宗
B34n0193_p0778a20║天上人間果報安樂下善以護養眾生勝殘去殺普令百姓
B34n0193_p0778b01║皆稟六齋今聞皇帝崇法欲申論議未遂襟懷故遣弟子告
B34n0193_p0778b02║白詔遣迎至武帝問從來師事何人答從無所從來無所來
B34n0193_p0778b03║師事亦爾武帝請講金剛經大士纔座以尺揮案一下便下
B34n0193_p0778b04║座帝愕然大士曰陛下會否曰不會大士曰講經竟一日講
B34n0193_p0778b05║經次帝至眾皆起大士端坐不動眾曰聖駕臨此何不起大
B34n0193_p0778b06║士法地若動一切不安尋還雙林太建元年四月示眾曰此
B34n0193_p0778b07║身眾所集甚可厭惡須慎三業精修六度若墮地獄卒難得
B34n0193_p0778b08║出言訖趺坐而終年七十有三
B34n0193_p0778b09║竺長舒（太平廣記報應九）
B34n0193_p0778b10║晉有竺長舒者本天竺人專心誦觀世音經為業後居吳中於
B34n0193_p0778b11║邑內遭火屋宇連棟甍檐相繼皆焚長舒家正住下風分意燒
B34n0193_p0778b12║毀一心念觀世音火至舒家風迴而滅合縣驚異之時有惡少
B34n0193_p0778b13║年訝其靈應到後夜風急少年以火投屋四投皆滅少年嗟感
B34n0193_p0778b14║至明乃叩頭首過舒云我無神力常以誦觀音為業每有事恒
B34n0193_p0778b15║得脫免（出辯正論）
B34n0193_p0778b16║傅大士心王銘曰觀心空王玄玅難測無形無相有大神力
B34n0193_p0778b17║能滅千災成就萬德體性雖空能施法則觀之無形呼之有
B34n0193_p0778b18║聲為大法將心戒傳經面門出入身內居停自在無礙應物
B34n0193_p0778b19║隨情了本識心是心是佛是佛是心念念佛心佛心念佛欲
B34n0193_p0778b20║得早成戒心自律淨律淨心心即是佛除此心王更無別佛
B34n0193_p0779a01║欲求成佛莫染一物心性雖空貪嗔體實入此法門端坐成
B34n0193_p0779a02║佛到彼岸已得波羅蜜慕道真士自觀自心莫言心王空無
B34n0193_p0779a03║體性能使色身作邪作正非有非無隱顯不定心性離空能
B34n0193_p0779a04║凡能聖是故相勸好自防慎剎那造作還復漂沉清淨心智
B34n0193_p0779a05║如世黃金般若法藏並在身心無為法寶非淺非深諸佛菩
B34n0193_p0779a06║薩了此本心有緣即遇非去來今
B34n0193_p0779a07║（知歸子曰讀大士心王銘知心力不可思議矣與之言佛而不信者其亦不自信其心者哉心光為業力所障遂有地獄
B34n0193_p0779a08║等事業力為心光所破則一時觧釋立地成佛矣）
B34n0193_p0779a09║居士傳謝敷字慶緒山陰人性澄靜寡欲長奉佛法自注安
B34n0193_p0779a10║般守意經序曰夫意也者眾苦之萌基背正之元本荒迷放
B34n0193_p0779a11║蕩浪逸無涯彈指之間九百六十轉一日一夕十三億想念
B34n0193_p0779a12║一身所種滋蔓彌刼凡在三界倒見之徒莫能自返正覺慈
B34n0193_p0779a13║愍開正慧路塞忿欲之微兆啟安般之要徑冺生滅以冥𡧯
B34n0193_p0779a14║伸道品以養恬建十慧以入微縶九神之逸足防七識之洪
B34n0193_p0779a15║流故曰守意也若乃嬰罹欲網迭興毒根是以輪迴五趣億
B34n0193_p0779a16║刼難拔由於無慧樂定不惟道門使其然也至於乘慧入禪
B34n0193_p0779a17║亦有三軰或畏苦滅色樂宿泥洹志存自濟不務兼利者為
B34n0193_p0779a18║無着乘或仰妙相仍有遣無不建大悲練盡緣縛者則號緣
B34n0193_p0779a19║覺菩薩者深達本有暢因緣無達本者有有自空暢無者因
B34n0193_p0779a20║緣常寂自空故不出有以入無常寂故不盡緣以歸空苟措
B34n0193_p0779b01║心領要觸有悟理者則不假外以靜內不因禪而成慧故曰
B34n0193_p0779b02║阿惟越致不隨四禪也若欲塵翳心慧不常立乃假以安般
B34n0193_p0779b03║息其馳想猶農夫之淨地地淨而種滋明鏡之瑩磨鏡淨而
B34n0193_p0779b04║照明矣
B34n0193_p0779b05║潘道秀（太平廣記報應九）
B34n0193_p0779b06║潘道秀吳郡人年二十餘嘗隨軍北征既而軍小失利秀竄逸
B34n0193_p0779b07║被掠經數行處作奴俘虜異域欲歸無因少信佛法恒至心念
B34n0193_p0779b08║觀世音每夢寐輙見像後既南奔迷不知道於竆山中忽覩真
B34n0193_p0779b09║形如今行像因作禮恬然不覺安行乃得還路遂歸本土後精
B34n0193_p0779b10║進彌篤（出冥祥記又法苑珠林敬佛篇觀音部之感應緣所載亦同）
B34n0193_p0779b11║晉吳郡潘道秀（敬佛篇觀音部之感應緣）釋道世
B34n0193_p0779b12║晉潘道秀吳郡人年二十餘為軍紏主北為征固既而軍小失
B34n0193_p0779b13║利秀竄逸被掠經數作奴俘虜異域欲歸本國無因少信佛法
B34n0193_p0779b14║恒志心念觀世音每夢寐輙見後既南奔迷不知道於窮山中
B34n0193_p0779b15║忽覩真形如今行像因作禮禮竟豁然不覺失之乃得還路遂
B34n0193_p0779b16║歸本土後精進彌篤年垂六十而亡
B34n0193_p0779b17║宋顧邁念觀音（至誠篇之感應緣）釋道世
B34n0193_p0779b18║宋顧邁吳郡人也奉法甚謹為衛府行參軍元嘉十九年亦自
B34n0193_p0779b19║都還廣陵發石頭城便逆湖朔風至橫决風勢未弭而舟人務
B34n0193_p0779b20║進既至中江波浪方壯邁單船孤征憂危無計誦觀世音經得
B34n0193_p0780a01║十許徧風勢漸歇浪亦稍小既而中流屢聞竒香芬馥不歇邁
B34n0193_p0780a02║心獨嘉故歸誦不輟遂以安濟（右出冥祥記）
B34n0193_p0780a03║何彥德名尚之廬江灊人也折節蹈道起家臨津令累遷左
B34n0193_p0780a04║衛將軍宋元嘉十二年京兆尹簫謨之請制建寺鑄像文帝
B34n0193_p0780a05║以問彥德尚之對曰橫目之俗多不信法以臣庸蔽更荷褒
B34n0193_p0780a06║拂非所敢當然前代羣英王導周顗庾亮謝安戴逵許詢孫
B34n0193_p0780a07║綽張元靡不傾心歸依至教惠遠法師云釋迦之化無所不
B34n0193_p0780a08║可適道固是教源濟俗亦為要務𥨱味此言有契至理何則
B34n0193_p0780a09║百家之鄉十人持五戒則十人淳謹千室之邑百人修十善
B34n0193_p0780a10║則百人和睦傳此風教以周寰區編戶億千則仁人百萬夫
B34n0193_p0780a11║能行一善則去一惡一惡既去則息一刑一刑息於家萬刑
B34n0193_p0780a12║息於國此明詔所謂坐致太平者是也故圖澄適趙三石减
B34n0193_p0780a13║暴靈塔放光符健損虐神道助化昭然可觀謨之請制不謂
B34n0193_p0780a14║全非但傷蠧道俗本在無行僧尼而情偽難分去取未易至
B34n0193_p0780a15║土木之工雖若靡費且植福報恩不可頓絕帝悅謂彥德曰
B34n0193_p0780a16║佛門之有𡖖猶孔氏之有季路也自是帝留神釋典益重元
B34n0193_p0780a17║化二十三年為尚書左僕射律身簡約妻亡不再娶旁無姬
B34n0193_p0780a18║侍大明中以開府儀同三司領中書令卒於官贈司空諡曰
B34n0193_p0780a19║簡穆孫求點胤別有傳
B34n0193_p0780a20║何求何點何胤載吳郡志
B34n0193_p0780b01║何求字子有其先廬江人何氏過江自司空充並葬吳西山為
B34n0193_p0780b02║吳人求除中書郎不拜隱居波若寺足不踰戶人莫見其面宋
B34n0193_p0780b03║明帝崩出奔國哀除永嘉太守求時寄住南澗寺不肯詣臺乞
B34n0193_p0780b04║於寺拜受見許一夕忽乘小船逃歸吳隱武丘山齊拜太中大
B34n0193_p0780b05║夫又不就
B34n0193_p0780b06║何點字子晢求之弟居喪幾至滅性真素通美博通羣書善談
B34n0193_p0780b07║論無所與屈世以點為孝隱士弟胤為隱士士大夫多慕從之
B34n0193_p0780b08║兄求卒於武丘點菜食不飲酒三年腰帶减半宋齊之間累詔
B34n0193_p0780b09║不就嘗患渴累嵗不愈後在吳中石佛寺講所晝寢夢一道人
B34n0193_p0780b10║形貌非常授丸一掬夢中服之自此而瘥時人以為淳德所感
B34n0193_p0780b11║何胤字子季仕齊為中書令領臨海巴陵王師拜表解職不待
B34n0193_p0780b12║報輙去二兄求點並棲隱求先卒至是胤又隱世號點為大山
B34n0193_p0780b13║胤為小山亦曰東山兄弟號何氏三高胤家世少壽惟祖尚之
B34n0193_p0780b14║至七十二胤年登祖壽以上世皆葬吳西山乃移還吳居武丘
B34n0193_p0780b15║山西寺講論經學僧復隨之東境守宰經途者莫不畢至戒殺
B34n0193_p0780b16║有虞人逐鹿鹿徑來趨胤伏而不動又有異鳥如鶴紅色集講
B34n0193_p0780b17║堂馴狎如家禽年八十六
B34n0193_p0780b18║何求南史列傳李延壽
B34n0193_p0780b19║求字子有元嘉末為文帝挽郎歷位太子洗馬丹楊郡丞清退
B34n0193_p0780b20║無嗜欲後為太子中舍人㤗始中妻亡還吳塟舊墓除中書郎
B34n0193_p0781a01║不拜仍住吳隱居波若寺足不踰戶人莫見其面宋明崩出奔
B34n0193_p0781a02║國哀除永嘉太守求時寄住南澗寺不肯詣臺乞於野外拜受
B34n0193_p0781a03║見許一夕忽乘小船逃歸吳隱武丘山齊永明四年拜太子中
B34n0193_p0781a04║大夫不就卒初求父鑠素有風疾故害求母江氏坐法死求兄
B34n0193_p0781a05║弟以此無宦情
B34n0193_p0781a06║何點南史列傳李延壽
B34n0193_p0781a07║點字子皙年十一居父母憂幾至滅性及長感家禍欲絕昬宦
B34n0193_p0781a08║尚之強為婜琅琊王氏禮畢將親迎點屢涕泣求執本志遂得
B34n0193_p0781a09║罷點明目秀眉容貌方雅真素通美不以門戶自矜博通羣書
B34n0193_p0781a10║善談論家本素族親姻多貴仕點雖不入城府性率到好狎人
B34n0193_p0781a11║物遨遊人間不簪不帶以人地並高無所與屈大言箕踞公𡖖
B34n0193_p0781a12║敬下或乘柴車躡草屩恣心所適致醉而歸故世論以點為孝
B34n0193_p0781a13║隱士弟胤為小隱士士大夫多慕從之時人稱重其通號曰游
B34n0193_p0781a14║俠處士兄求亦隱吳郡武丘山求卒點菜食不飲酒訖于三年
B34n0193_p0781a15║腰帶减半宋㤗始末齊初累徵並不就與陳郡謝瀹吳郡張融
B34n0193_p0781a16║會稽孔德璋為莫逆友點門世信佛從弟遁以東籬門園居之
B34n0193_p0781a17║德璋為築室焉招擕勝侶及名德桑門清言賦詠優游自得點
B34n0193_p0781a18║少時嘗患渴利積嵗不愈後在吳中石佛寺建講於講所晝寢
B34n0193_p0781a19║夢一道人形貌非常授丸一掬夢中服之自此而瘥時人以為
B34n0193_p0781a20║淳德所感性通悅好施遠近致遺一無所逆隨復散焉老又娶
B34n0193_p0781b01║魯國孔嗣女嗣亦隱者點雖婚亦不與妻相見築別室以處之
B34n0193_p0781b02║人莫諭其意
B34n0193_p0781b03║何胤（南史傳節）李延壽
B34n0193_p0781b04║胤字子季年八嵗居憂毀若成人及長輕薄不覊晚乃折節好
B34n0193_p0781b05║學師事沛國劉瓛受易及禮記毛詩又入鍾山定林寺聽內典
B34n0193_p0781b06║其業皆通而縱情誕節時人未之知也唯瓛與汝南周顒深器
B34n0193_p0781b07║異之仕齊為中書令領臨海巴陵王師拜表觧職不待報輙去
B34n0193_p0781b08║居若耶山雲門寺初胤二兄求點並棲遁求先卒至是胤又隱
B34n0193_p0781b09║世號點為大山胤為小山亦曰東山兄弟發跡雖異克終皆隱
B34n0193_p0781b10║世謂何氏三高何氏過江自晉司空充並葬吳西山胤家世年
B34n0193_p0781b11║皆不永唯祖尚之至七十二胤年登祖壽乃移還吳作別山詩
B34n0193_p0781b12║一首言甚悽愴至吳居武丘山西寺講經論學僧復隨之東境
B34n0193_p0781b13║守宰經途者莫不畢至胤常禁殺有虞人逐鹿鹿徑來趨胤伏
B34n0193_p0781b14║而不動又有異鳥如鶴紅色集講堂馴狎如家禽初開善寺藏
B34n0193_p0781b15║法師與胤遇於秦望山後還都卒於鍾山死日胤在波若寺見
B34n0193_p0781b16║一名僧授胤香爐奩并函書云貧道發自楊都呈何居士言訖
B34n0193_p0781b17║失所在胤開函乃是大莊嚴論世中未有訪之香爐乃藏公所
B34n0193_p0781b18║常用又於寺內立明珠柱柱乃七日七夜放光太守何遠以狀
B34n0193_p0781b19║啟昭明太子子欽其德遣舍人何思澄致手令以褒美之中大
B34n0193_p0781b20║通三年卒年八十六先是胤疾妻江氏夢神告曰汝夫壽盡既
B34n0193_p0782a01║有至德應獲延期爾當代之妻覺說焉俄得患而卒胤疾乃瘳
B34n0193_p0782a02║至是胤夢見一神女并八十許人並衣祫行列在前俱拜牀下
B34n0193_p0782a03║覺又見之便命營凶具既而疾困不復瘳初胤侈於味食必方
B34n0193_p0782a04║丈後稍欲去其甚者猶食白魚䱇脯糖蟹以為非見生物疑食
B34n0193_p0782a05║蚶蠣使門人議之學生鍾岏曰鮔之就脯驟於屈申蟹之將糖
B34n0193_p0782a06║躁擾彌甚仁人用意深懷如怛至於車螯蚶蠣眉目內闕慙渾
B34n0193_p0782a07║沌之奇獷殼外緘非金人之慎不悴不榮曾草木之不若無馨
B34n0193_p0782a08║無臭與瓦礫其何算故應長充庖厨永為口實竟陵王子良見
B34n0193_p0782a09║岏議大怒汝南周顒與胤書勸令食菜（其書云云見前）故胤末年遂
B34n0193_p0782a10║絕血味（胤注百法論十二門論各一卷）
B34n0193_p0782a11║何胤（佛祖歷代通載）
B34n0193_p0782a12║天監三年詔隱士何點點以巾褐入見帝帝賜之酒特除侍中
B34n0193_p0782a13║點前席將帝鬚曰乃欲臣老子耶固辭不受復詔何胤胤謂使
B34n0193_p0782a14║者曰吾年五十七矣月食四斗米不盡那復有宦情耶帝知不
B34n0193_p0782a15║可致有旨給白衣尚書祿胤苦辭晚年入虎丘之西寺講維摩
B34n0193_p0782a16║經及將終夢天女六十餘人列於前及寤猶見之如故即具浴
B34n0193_p0782a17║儼衣冠少頃而卒何氏自晉司徒充宋司徒尚之並建大義申
B34n0193_p0782a18║深佛法累葉遵承至胤姪侍中敬容而止
B34n0193_p0782a19║陸修靜字元德本吳郡人早通墳典長慕神仙棲廬山白雲
B34n0193_p0782a20║寺持律精勤時與慧遠禪師劉遺民陶潛等同游宋文帝聞
B34n0193_p0782b01║其高風作停霞寶輦使徐湛宣旨留之不可太始三年建崇
B34n0193_p0782b02║虗館通仙堂強招之使講道焉元徽五年偃月而化年七十
B34n0193_p0782b03║二後三日廬山諸徒侶見霓旌紛然還山須臾而失諡簡寂
B34n0193_p0782b04║先生詔以所居為簡寂觀（浦應祥人物志）
B34n0193_p0782b05║居士傳云梁武帝即位詔為特進光祿大夫遣使者以手敕
B34n0193_p0782b06║喻意胤辭曰吾年五十七月食四斗米不盡何容復有宦情
B34n0193_p0782b07║使者還奏敕給白衣尚書祿固辤又敕山陰月給庫錢五萬
B34n0193_p0782b08║亦不受乃敕何子期孔壽等六人於東山受學已而至吳居
B34n0193_p0782b09║虎丘西寺講釋典注百法論十二門論各一卷晚年斷肉有
B34n0193_p0782b10║虞人逐鹿鹿趨胤伏不動又有異鳥如鶴而赤毛集講堂馴
B34n0193_p0782b11║狎不去中大通三年卒年八十六
B34n0193_p0782b12║居士傳宗炳字少文南陽人入廬山事遠法師雅好山水凡
B34n0193_p0782b13║所游歷悉圖之於壁又善鼓琴謂人曰撫絃動操欲令眾山
B34n0193_p0782b14║皆響嘗著神不滅論曰羣生之神其極雖齊而隨緣遷流成
B34n0193_p0782b15║粗妙之識夫舜生瞽舜之神也必非瞽之所有商均之神又
B34n0193_p0782b16║非舜之所有生育之前素有粗妙既本立於未生之前則知
B34n0193_p0782b17║不滅於既死之後矣神也者妙萬物而為言若資形以造隨
B34n0193_p0782b18║形以滅則以形為本何妙以言乎經云一切諸法從意生形
B34n0193_p0782b19║又云心為法本心作天堂心作地獄義由此也是以清心潔
B34n0193_p0782b20║情必妙生於英麗之境濁情滓行必永滯於三塗之域夫神
B34n0193_p0783a01║聖圓照而無思營之識者由心與物絕惟神而已故虗明之
B34n0193_p0783a02║本終始常住不可凋矣今以悟空息心心用止而情識歇則
B34n0193_p0783a03║神明全矣且舟壑潛謝變速奔電將來未至過去已滅現在
B34n0193_p0783a04║不住瞬息之頃無毫可據將欲何守而以為有乎甚矣偽有
B34n0193_p0783a05║之蔽神也偽有累神成精粗之識識附於神故雖死不滅漸
B34n0193_p0783a06║之以空必將習漸至盡窮本神泥洹之謂也何為甘臭腐於
B34n0193_p0783a07║漏刻以枉長存之神而自疎於遐遠之風哉
B34n0193_p0783a08║周顒字彥倫汝南安城人明帝頗好名理以彥倫曉佛經引
B34n0193_p0783a09║入殿內宿值帝所為慘毒事倫輙經中罪福因緣帝為之少
B34n0193_p0783a10║止嘗著三宗論闡空假不空假義時長史張融作門論謂道
B34n0193_p0783a11║之與佛致本則同達跡成異彥倫難之曰言道家者以二篇
B34n0193_p0783a12║為主言佛教者以般若為宗二篇所貴義極虗無般若所觀
B34n0193_p0783a13║照窮法性夫有之為有物知其有無之為無人識其無老氏
B34n0193_p0783a14║之言有無不出斯域是吾三宗鄙論所謂取捨驅馳者也佛
B34n0193_p0783a15║教之所以義奪情靈言跪聲律者蓋謂即色非有故檀絕於
B34n0193_p0783a16║羣家耳此塗未明紛紛橫沸皆由着有既患由有滯而有性
B34n0193_p0783a17║未明矯有之家因崇無術盡有盡無非極莫備非有非無三
B34n0193_p0783a18║宗所蘊惟足下其盼之歷官至中書郎於鍾山西立隱舍休
B34n0193_p0783a19║沐則歸之清貧寡欲斷肉食雖有妻子常樂獨處王儉謂之
B34n0193_p0783a20║曰卿山中何所食荅赤米白鹽綠葵紫蓼文惠太子問曰菜
B34n0193_p0783b01║食何味最勝荅曰春初早韭龝末晚菘時何子季亦好佛法
B34n0193_p0783b02║未能斷肉太子問彥倫精進何如胤荅曰各有其累太子曰
B34n0193_p0783b03║何累荅曰周妻何肉初彥倫嘗貽子季書令斷肉其辭（云云）
B34n0193_p0783b04║後子季得書感動末年亦斷肉焉
B34n0193_p0783b05║（居士傳劉遺民者名程之字仲思彭城人少孤事母孝善莊老言初為府參軍晉司徒王諡丞相彭元侍中謝琨太尉劉
B34n0193_p0783b06║裕先後引薦皆力辤時慧遠法師止於廬山東林寺修念佛三昧遺民徃依之同時宗少文周道祖雷仲倫張萊民張秀
B34n0193_p0783b07║實畢士穎咸來廬山遠師曰諸君之來能無意於淨土乎乃造西方三聖殿奉像建齋立社眾至百有三人遺民鑱石為
B34n0193_p0783b08║誓其辭曰夫緣化之理既明則去來之兆顯矣遷感之數既符則善惡之報必矣推交臂之潛淪悟無常之期切審三報
B34n0193_p0783b09║之相催知險趣之難拔此同志諸賢所以夕惕朝勤仰思攸濟者也蓋神者可以感渉而不可以跡求必感之有物則幽
B34n0193_p0783b10║路咫尺苟求之無主則渺茫無津茲實天啟其衷冥運來萃妙覲天儀啟心貞照整襟法堂等施一心誓茲同人俱游絕
B34n0193_p0783b11║域藉芙蓉於中流蔭瓊何以咏言飄雲衣於八極泛香風以窮年臨三塗而緬謝儌天宮而長辭紹眾靈以繼軌指大覺
B34n0193_p0783b12║以為期究茲道也豈不宏哉遺民度西林澗比別立禪坊兼持禁戒着念佛三昧詩居半載於定中見佛光照地皆作金
B34n0193_p0783b13║色更十五年於止念佛時見阿彌陀佛玉毫光照垂手慰接遺民曰安得如來為我摩頂覆我以衣俄而佛為摩頂引袈
B34n0193_p0783b14║裟以被之他百夢入七寶池見蓮花青白色其水湛然有人指池水曰八功德水女可飲之遺民飲水甘美及寤婁香發
B34n0193_p0783b15║於毛孔乃語人曰吾淨土之緣至矣請僧轉法華經遺民對像焚香載拜而祝曰我以釋迦遺知有阿彌陀佛此香當先
B34n0193_p0783b16║供養釋迦如來次供養阿彌陀佛復次供養妙法蓮華經所以得生淨土由此經功德願與一切有情俱生淨土即與眾
B34n0193_p0783b17║別臥向西合掌泊然化去時義熙六年年五十有九後六年遠師宴坐龕中從定起阿彌陀佛身滿虛空觀音勢至左右
B34n0193_p0783b18║侍遺民及社中人先化者皆在側揖師曰師早發心何來之晚乃展期七日而逝）
B34n0193_p0783b19║敬佛篇（彌勒部之感應緣）釋道世
B34n0193_p0783b20║梁剡石城山有釋僧護本會稽剡人也少出家便尅意苦節戒
B34n0193_p0784a01║行嚴淨後居剡石城山隱岳寺寺北有青壁直上數十餘丈當
B34n0193_p0784a02║中央有如佛熖光之形上有叢樹曲幹垂蔭護每經行至壁所
B34n0193_p0784a03║輙見光明煥炳聞絃管歌讚之聲於是擎罏發誓願博山鐫造
B34n0193_p0784a04║十丈石佛以敬擬彌勒千尺之容使凡厥有緣同覩三會以齊
B34n0193_p0784a05║建武中招結道俗初就雕剪竦鑿移年僅成面璞頃之護遘疾
B34n0193_p0784a06║而亡臨終誓曰吾之所造本不期一生成辦第二身中其願尅
B34n0193_p0784a07║果後有沙門僧淑纂襲遺功而資力莫由未獲成遂至梁天監
B34n0193_p0784a08║六年有始豐令吳郡陸咸罷邑還國夜宿剡溪值風雨晦冥咸
B34n0193_p0784a09║皆危懼假寐忽夢見三道人來告云若識信堅正自然安隱有
B34n0193_p0784a10║建安殿下感患未瘳若能治剡縣僧護所造石像得成就者必
B34n0193_p0784a11║獲平豫冥理非虗宜相開發也咸還都經年稍忘前夢後出門
B34n0193_p0784a12║乃見一僧云聽講耆宿自言去歲剡溪所囑建安王事猶憶此
B34n0193_p0784a13║否咸當時瞿然荅云不憶道人笑曰宜更思之仍即辭去咸悟
B34n0193_p0784a14║其非凡乃倒屣諮訪追及百步忽然不見咸豁爾意解具憶前
B34n0193_p0784a15║夢乃剡溪所見第三僧也咸即馳啟建安王王即以上聞勑遺
B34n0193_p0784a16║僧祐律師專任像事王乃深信益加嘉踊克遍抽捨金貝誓取
B34n0193_p0784a17║成畢初僧祐未至一夕寺僧慧逵夢見黑大神翼從甚壯立於
B34n0193_p0784a18║龕所商略分數至明旦初祐律師至其神應若此初僧護所創
B34n0193_p0784a19║鑿龕過淺乃鏟入五丈更施頂髻及身相尅成瑩磨將畢夜中
B34n0193_p0784a20║忽當卍字處色赤而隆起今像胷卍字處猶不施金箔而赤色
B34n0193_p0784b01║存焉像以天監十二年春就功至十五年春竟坐軀高五丈立
B34n0193_p0784b02║形十丈龕前架三層臺又造門閣殿堂并立眾基業以充供養
B34n0193_p0784b03║其四遠士庶並提挾香華萬里來集供施徃還軌迹填委自像
B34n0193_p0784b04║成之後建安王所苦消瘳王後改封今之南平是也（右一驗出梁高僧傳）
B34n0193_p0784b05║雲仙散錄內一條馬贄
B34n0193_p0784b06║高隱外書曰何徵君隱吳郡多遊臨華寺九經堂飲鹿塘靈寶
B34n0193_p0784b07║院涵星澗
B34n0193_p0784b08║朱子奢（載佛法金湯編）
B34n0193_p0784b09║米子奢蘇州人貞觀間累遷弘文館學士太宗破王世充於洛
B34n0193_p0784b10║州立昭覺命子奢撰碑
B34n0193_p0784b11║（陸西屏曰唐詩人通禪學固多惟摩詰兄弟尤能深入性海右丞詩云了觀四大因根性何所有妄計苟不生是身孰休
B34n0193_p0784b12║咎聲色何謂容陰界復誰守徒言蓮花目豈惡楊枝肘又因愛果生病從貪始覺貧緣合𡚶相有性空無所親空虛花聚
B34n0193_p0784b13║散煩惱樹稀稠滅相成無記生心恐有求眼界今無染心空空可迷此即六祖所謂一切善惡都莫思量自然得入清淨
B34n0193_p0784b14║心體金剛經曰應無所住而生其心是也又詩云一興微塵念橫有朝露身如是睹陰界何方置我人礙有固為主趣空
B34n0193_p0784b15║寧捨賓洗心詎懸解悟道正迷津又云有無斷常見生滅幻夢受即病即實相趨空定狂走色聲非彼𡚶浮幻即吾真身
B34n0193_p0784b16║逕因緣法心過次第禪無有一法真無有一法垢居士素通達隨宜善抖擻此即五祖所謂妄念既不起真心任徧知若
B34n0193_p0784b17║趣空住寂仍落客塵中道須流通住即被縛圓覺經曰動念息念皆歸迷悶是也又謁璿上人詩序云上人外人內天不
B34n0193_p0784b18║定不亂捨法而淵泊無心而雲動曇壁上人詩序云吾兄大開蔭中明徹物外以定力勝敵以慧用解嚴又詩云一悟寂
B34n0193_p0784b19║為樂此生間有餘一知與物平自顧為人淺蓋以平淡消諸欲以真實破諸妄不住六塵亦不住靜白樂天所云根之源
B34n0193_p0784b20║湛如止水者苟非深入性海能道得出此等語耶禪宗論雲門有三種語一為隨波逐浪句謂隨物應機不主故常也二
B34n0193_p0785a01║為截斷眾流句謂超出言外非情識所能到也三為函蓋乾坤句謂冥然契合無間可伺其淺深也讀右丞詩當與渠同
B34n0193_p0785a02║參）
B34n0193_p0785a03║陸懷素（見太平廣記報應一）
B34n0193_p0785a04║唐吳郡陸懷素貞觀二十年失火屋宇焚燒並從煙滅惟金剛
B34n0193_p0785a05║般若波羅蜜經獨存函及標軸亦盡惟經字竟如故聞者莫不
B34n0193_p0785a06║驚嘆懷素即高陽許仁則妻之兄也仁則當時目覩常與人言
B34n0193_p0785a07║之（出冥報記）
B34n0193_p0785a08║陸杲載吳郡志
B34n0193_p0785a09║陸杲字明霞少好學工書畫舅張融有高名杲風韻舉止頗類
B34n0193_p0785a10║之時稱曰無對日下唯舅與甥梁天監中位御史中丞婞直無
B34n0193_p0785a11║所顧望號不畏強禦為義興太守寬惠為下所稱卒官特進諡
B34n0193_p0785a12║質子杲素信佛法持戒甚精著沙門傳三十卷
B34n0193_p0785a13║陸景山夏樹芳
B34n0193_p0785a14║陸亘字景山吳郡人官御史大夫嘗參南泉普願禪師曰和尚
B34n0193_p0785a15║大不可思議境界皆成就否師曰總是大夫分上事又問師萬
B34n0193_p0785a16║物同根是非一體師指庭前牡[舟-(白-日)]花云大夫時人見此一株花
B34n0193_p0785a17║如夢相似一日辭歸宣城治所師問大夫去彼將何治民亘答
B34n0193_p0785a18║曰以智惠治民師云恁麼則彼處生靈盡遭塗炭去也
B34n0193_p0785a19║陸長源（載佛法金湯編）
B34n0193_p0785a20║陸長源吳中人為汝州刺史嘗撰華嚴經清凉疏序略曰大方
B34n0193_p0785b01║廣佛華嚴經者西方謂之圓滿修多羅也大者如宇之覆方者
B34n0193_p0785b02║如他之載廣者籠萬物而為義佛者總十號而稱首華者行業
B34n0193_p0785b03║之繁繪嚴者莊敬之成飾其功大其德圓法教之宗系經論之
B34n0193_p0785b04║泉藪江河之東海星象拱北辰微妙甚深不可得而稱也又嘗
B34n0193_p0785b05║請清凉撰三聖圓融觀一卷（清凉國師碑刻）
B34n0193_p0785b06║夏樹芳云陸長源字泳之吳中人為汝州刺史以清白自持
B34n0193_p0785b07║去汝州惟車一乘曰吾祖罷魏州有車一乘而圖書半之吾
B34n0193_p0785b08║媿不及前人矣
B34n0193_p0785b09║徐岱夏樹芳（法喜志）
B34n0193_p0785b10║徐岱蘇州人於學無所不通辯論明銳帝每遇誕日詔佛老二
B34n0193_p0785b11║民興羣臣大論麟德殿岱始論三家若矛盾而卒同歸於善帝
B34n0193_p0785b12║大悅官至校書郎
B34n0193_p0785b13║（宋晁逈字明遠至道末官翰林學士真宗稱為長者性樂易淳固奉釋教以止觀為宗所著有道院別集多發明空理其
B34n0193_p0785b14║一云人生世間其夢無數無數之夢一一稱我夢既是空身復何夢何以迷著念念爭空又作七審一曰一切妄念能息
B34n0193_p0785b15║否二曰一切外緣簡省否三曰一切觸境能不動否四曰一切語言能慎密否五曰一切黑白滅分別否六曰夢想之間
B34n0193_p0785b16║不顛倒否七曰方寸之中得恬愉否書之座右終身自考以驗道力）
B34n0193_p0785b17║至元之夏樹芳
B34n0193_p0785b18║王禹偁字元之濟州鉅野人太宗朝拜右拾遺嘗獻端栱箴及
B34n0193_p0785b19║禦戎十策累遷翰林學士禹偁初不喜僧及守蘇州時虎丘住
B34n0193_p0785b20║山雪堂淨禪師自以詩僧通謁禹偁曰詩僧焉敢謁王侯淨即
B34n0193_p0786a01║應之曰大海終須納細流昨夜虎丘山上望一輪明月照蘓州
B34n0193_p0786a02║遂相與投交左街僧錄賛寧喜著書每以尊崇儒術為佛事所
B34n0193_p0786a03║著有駁董仲舒繁露二篇難王充論衡三篇證蔡邕獨斷四篇
B34n0193_p0786a04║斥顏師古正俗七篇非史通六篇答雜斥諸史五篇折海潮論
B34n0193_p0786a05║兼明錄二篇抑春秋無賢臣論一篇極為禹偁所激賞禹偁與
B34n0193_p0786a06║賛書曰前承惠顧辱借通論觀其滌繁露之瑕劘論衡之玷眼
B34n0193_p0786a07║瞭獨斷之瞽鍼砭正俗之疹折子玄之邪說泯來穎之巧言遂
B34n0193_p0786a08║光庭若摧枯排孫卻似圖蔓俾儒家者流不至迷復得非天祚
B34n0193_p0786a09║素王而假手於吾師者歟賛寧有內典錄百五十卷外集四十
B34n0193_p0786a10║九卷
B34n0193_p0786a11║（蘇子瞻通判杭州時錢唐圓照律師方門淨土法門子瞻命工畵彌陀佛像為父母薦福而作頌曰佛以大圓覺充滿河
B34n0193_p0786a12║沙界我以顛倒想出沒生死中云何以一念得徃生淨土我造無始業本從一念生既從一念生還從一念滅生滅滅盡
B34n0193_p0786a13║處則我與佛同如投水海中如風中鼓槖雖有大聖智亦不能分別願我先父母與一切眾生在處為西方所遇皆極樂
B34n0193_p0786a14║人人無量壽無徃亦無來）（黃魯直過泗洲僧伽塔作誓云菩薩師子王白淨法為身勝
B34n0193_p0786a15║義空谷中奮迅及哮吼念弓明利箭被以悲哀甲忍力不動搖直破魔王軍三昧常娛樂甘露為美食解脫味為漿游戲
B34n0193_p0786a16║於三乘住一切種智轉無上法輪我今稱揚稱性實語以身語意籌量觀察如實懺悔我從昔來因癡有愛飲酒食肉增
B34n0193_p0786a17║長愛渴入邪見林不得解脫今者對佛發大誓願願從今日盡未來世不復飲酒願從今日盡未來世不復食肉願從今
B34n0193_p0786a18║日盡未來世不復瑤欲設復如是住大坑中經無量刼一切眾生應受苦報我皆代受願我以此盡未來際忍辱誓願根
B34n0193_p0786a19║塵清淨具足十忍不由他教入一切智隨順如來設經歌邏羅身志失本願惟垂加護開我迷雲稽首如空等一切痛
B34n0193_p0786a20║晁補之宴坐文云平居宴坐閉目𠬧慮恒作是語汝身今者非男非女非孫非祖無古無今無來無去清淨本然妄生國
B34n0193_p0786b01║土被塵染識根乃結聚久不可洗如衣受漬妄有形骸妄有名字譬如蠔相被石粘住認石為我千劫受苦是義不然吾
B34n0193_p0786b02║有一喻譬我如空被釘釘住是空非物釘無着處便得脫然離我我所正恁麼時揩眼看取一念相應是涅槃路）
B34n0193_p0786b03║蒙齋筆談內一條鄭景望
B34n0193_p0786b04║富鄭公少好道自言吐納長生之術信之甚篤亦時為燒鍊丹
B34n0193_p0786b05║竈事而不以示人余鎮福唐嘗得其手書還元火候訣一篇於
B34n0193_p0786b06║蔡君謨家蓋至和間守其母服時書以遺君謨者方知其持養
B34n0193_p0786b07║大槩熈寧初再罷相守亳州公已無意於世矣圓照大本者住
B34n0193_p0786b08║蘇州瑞光方以其道震東南穎州僧正顒世號顒華嚴者從之
B34n0193_p0786b09║得法以歸鄭公聞而致之於亳館於書室親執弟子禮一日旦
B34n0193_p0786b10║起公方聽事公堂顒視室中有書櫃數十其一扄鐍甚嚴問之
B34n0193_p0786b11║左右曰公𡮢手自啟閉人不得與意必道家方術之言亟使取
B34n0193_p0786b12║火焚之執事者爭不得公適至問狀顒即告之曰吾先為公去
B34n0193_p0786b13║一大病矣初亦色微變若不樂者已而意定徐曰無乃大虐戲
B34n0193_p0786b14║乎即不問自是豁然遂有得顒曰此非我能為公當歸之吾師
B34n0193_p0786b15║乃以書偈通圓照故世言公得法大本然公晚年於道亦不𥁞廢
B34n0193_p0786b16║薨之夕有大星隕於寢洛人皆共見此豈偶然哉妙湛師為余
B34n0193_p0786b17║言親得於其師小本小本得其師大本者云爾
B34n0193_p0786b18║（宗汝霖名澤婺州人元祐進士為人磊落有節槩忠勇出於至誠深信一乘樂宣正法宣和中作義烏滿心寺鐘銘云如
B34n0193_p0786b19║來以公悲心欲令眾生於十二時中因耳所聞生利益見斷除惡念滋種善根於是建鑄洪鐘以時撞擊隨所聲聞因緣
B34n0193_p0786b20║入道日將旦羣初咸作奔趨爭逐於是警之令起戒懼心暨至食時腥羶無厭於是警之令起齊潔心昧谷斂昬陰邪氣
B34n0193_p0787a01║盛於是警之令起聳畏心至夜未央夢想顛倒於是警之令起修省心如是等心悉由中起念念勿絕證無上道又作休
B34n0193_p0787a02║沐軒頌曰空餘短笠與輕蓑道着休時事更多更向中間問消息夜深無奈月明何同縣人陳允昌汝霖父執也亦好佛
B34n0193_p0787a03║法屏居小室宴坐湛然離諸染着汝霖銘之曰公坐一室心自內觀了知六塵皆是虛妄故於財色盡欲遠離方寸泊然
B34n0193_p0787a04║清淨圓滿公無所住予復何言）（富弼字彥國慶曆中與文彥博並相天下稱為富文封鄭國
B34n0193_p0787a05║公守亳州日參修顒禪師顒見即呼曰相公已入來富弼猶在外彥國汗出浹背有省呈顒書曰弼遭遇和尚自無始以
B34n0193_p0787a06║來忘失事一旦認得此後定須扱出生死海不是尋常恩知知雖盡力道斷不出也年八十餘卒諡文忠）
B34n0193_p0787a07║（文彥博介休人官至太師封潞國公晚向道舍佛晨夕行坐未嘗少懈發願云願我常精進勤修一切善了悟心宗旨廣
B34n0193_p0787a08║度諸含識居京師與淨嚴法師集為淨土會年九十二卒諡忠烈）
B34n0193_p0787a09║范文正夏樹芳
B34n0193_p0787a10║汜仲淹字希文讀書長白山中一日於寺中得窖金覆之不取
B34n0193_p0787a11║及貴語僧出金修寺仁宗朝累官樞密參知政事諡文正追封
B34n0193_p0787a12║魏國公公嘗宣撫河東宿保德傳舍獲故經一卷名十六羅漢
B34n0193_p0787a13║因果頌藏經所未錄也公為之敘曰此頌文一尊者七首皆悟
B34n0193_p0787a14║本成佛之言予讀之一頌一悟方知人世有無邊聖法大藏遺
B34n0193_p0787a15║落其文因以付沙門慧喆俾行於世公守吳日瑯琊覺禪師謁
B34n0193_p0787a16║之留數日公於言下知歸贈師偈曰連朝共話釋疑團豈謂浮
B34n0193_p0787a17║生半日閒直欲與師閒到老𥁞𠬧識性入玄關
B34n0193_p0787a18║張昹（人物志）
B34n0193_p0787a19║李鼇濮州人咸平中自睦州罷官北歸過吳江父卒即葬於吳
B34n0193_p0787a20║之天平山鼇時幼奉母鄭家於吳天聖中母卒合葬父兆鼇倚
B34n0193_p0787b01║杖寢苫廬墓早夜悲痛甘露降於松楸母嘗誦金剛經鼇刺血
B34n0193_p0787b02║書刻於墓下郎中楊備表之
B34n0193_p0787b03║（孫昉號四休居士山谷問其說昉笑曰麄羹淡飯飽即休補破遮寒煖即休三平二滿過即休不貪不妬老即休山谷曰
B34n0193_p0787b04║此安樂法也慧安師晚居延恩艸堂三間敗牀不簀每謂人曰萬事隨緣是安樂法蓋人世無一刻不是緣無一處不是
B34n0193_p0787b05║緣無一人不是緣為世間人只好隨緣度日何必強生分別打破緣因）
B34n0193_p0787b06║李彌遠號普現居士蘇州吳縣人大觀三年登第官起居郎
B34n0193_p0787b07║參圓悟禪師忽有省於是機鋒迅疾以封事鯁切貶廬山縣
B34n0193_p0787b08║建炎初復官起居郎至戶部侍郎時秦檜主和議彌遠抗疏
B34n0193_p0787b09║力爭之出知端州明年罷職屏絕人事築菴以居臨沒作偈
B34n0193_p0787b10║曰漫說從來牧護今日分明呈露虛空拶倒須彌說甚向上
B34n0193_p0787b11║一路擲筆趺坐而逝又參圓悟師於盧山師曰此事要得相
B34n0193_p0787b12║應直須死一回方得彌遠嘗自疏云家貧遭刼誰知盡底不
B34n0193_p0787b13║存空室無人幾度賊來亦打又師曰巖頭云卻物為上逐物
B34n0193_p0787b14║為下若能於物上轉得疾一切立在下風乃有省呈偈曰教
B34n0193_p0787b15║外單傳佛祖機本來無悟亦無迷浮雲散盡青天在日出東
B34n0193_p0787b16║方夜落西師囑令守護
B34n0193_p0787b17║張昹（人物志）
B34n0193_p0787b18║陳郢之奇兄丁謂甥也不聞其字范文正公以先生稱之錢氏
B34n0193_p0787b19║歸朝郢有兄皆仕郢獨隱居里中以琴書自樂晚好佛老不茹
B34n0193_p0787b20║葷血謂欲薦之以官郢終拒之有詩頌美續圖經并其弟之奇
B34n0193_p0788a01║謂之兩高士
B34n0193_p0788a02║張㫤（人物志）
B34n0193_p0788a03║范朝宗字伯海能詩有巖棲集晚從釋氏卜居洞庭
B34n0193_p0788a04║（遼史謝蒲雖不謝人事居抹古山屏遠葷茹潛心佛理人問所何如但曰有深樂惟覺六鑿不相攘餘無知者
B34n0193_p0788a05║儒書襍記云人以大覺為歸世之迷人塵勞妄想而不悟雖生而喪其所以生矣此達者之所哀佛氏之所以有大悲之
B34n0193_p0788a06║號也）
B34n0193_p0788a07║龔明之（中吳紀聞）
B34n0193_p0788a08║范周字無外仲淹姪孫賛善大夫純古之子負才不覊工詩詞
B34n0193_p0788a09║無意榮達安貧自樂未嘗屈折於人所居號范家園賦詩甚多
B34n0193_p0788a10║時出傑句如詠懷云一瓢有道泰山重五鼎不義鴻毛輕氣甚
B34n0193_p0788a11║激烈時值方臘之亂州民圍結巡護雖士流亦不免周率舍諸
B34n0193_p0788a12║生冠帶夜行以大燈籠題詩其上云自古輕儒莫若秦山河社
B34n0193_p0788a13║稷付他人而今重士如周室忍使書生作夜巡府僚聞之亟為
B34n0193_p0788a14║罷去政和中嘗為知府盛章賦雙蓮元宵等詞皆見稱於時
B34n0193_p0788a15║（王荊公安石擬寒山子詩云我曾為牛馬見草豆歡喜又曾為女人歡喜見男子我若真是我祇合常如此區區轉易間
B34n0193_p0788a16║莫認物為己又云愚濁生嗔怒皆因理不通休添心上熖只作耳邊風長短人人有炎凉處處同是非無實相究竟總成
B34n0193_p0788a17║空）
B34n0193_p0788a18║鄭夷甫載吳郡志
B34n0193_p0788a19║鄭夷甫郡人少登科有美才嘉祐中監高郵軍稅遇一術士能
B34n0193_p0788a20║推人死期無不驗推夷甫命不過三十五歲感歎叵堪人有勸
B34n0193_p0788b01║其讀老莊以自廣久之潤州金山一僧端坐與人談笑間化去
B34n0193_p0788b02║夷甫聞之喟然歎息既不得壽得如此僧復何憾哉乃從佛者
B34n0193_p0788b03║授楞嚴經徃還吳中歲餘忽有所見曰生死之理我知之矣遂
B34n0193_p0788b04║釋然放懷無復芥蔕後調封州判官預知死日先期旬日作書
B34n0193_p0788b05║與交遊親戚訣及次敘家事備盡至期沐浴更衣公舍外有小
B34n0193_p0788b06║園面溪一亭夷甫至其間親督人洒掃及焚香揮手指畫之間
B34n0193_p0788b07║屹然立化家人奔出呼已僵立亭亭如植木一手猶作指畫之
B34n0193_p0788b08║狀郡守而下少時皆至士民觀者如堵墻明日乃斂高郵崔伯
B34n0193_p0788b09║易為墓誌略敘其事（墨客揮犀筆談）
B34n0193_p0788b10║方惟深載吳郡志
B34n0193_p0788b11║方惟深字子通其先自莆陽徙吳為吳下鄉先生文學行義與
B34n0193_p0788b12║樂圃米長文同為一世所宗事具程俱所撰墓銘其略曰子通
B34n0193_p0788b13║幼有稱鄉貢為第一試禮部不第即弃去吳下有田一㕓與其
B34n0193_p0788b14║弟躬出入耕穫間則讀書至於黃帝老莊之書養生為壽者之
B34n0193_p0788b15║說及西方別傳皆得其大旨平居視之猶木雞也及其論議古
B34n0193_p0788b16║今道理窮覈至到確然莫能移常以雅道自娛一篇出人爭傳
B34n0193_p0788b17║誦王安石以謂精詣警絕元白皮陸有不到處以韋布之士閉
B34n0193_p0788b18║関陋巷而孝友清介之風隱然稱東南有司舉貢籍以年格應
B34n0193_p0788b19║補軍州助教者就賜勑牒袍笏於其家得興化軍助教拜受唯
B34n0193_p0788b20║謹初年四十無子其弟有子以謂吾先人有後足矣即屏居於
B34n0193_p0789a01║外預知死期期至不亂喪葬皆有治命云
B34n0193_p0789a02║米襄陽夏樹芳
B34n0193_p0789a03║米芾字元章吳人號海嶽外史由臨光尉累官禮部員外郎芾
B34n0193_p0789a04║為文奇險不剽前人一語特妙於翰墨沉着飛翥得獻之筆意
B34n0193_p0789a05║蘇子瞻自海外歸嘗與元章書云嶺海八年親友曠絕亦未嘗
B34n0193_p0789a06║關念但念吾元章邁徃凌雲之氣清雅絕俗之文超妙入神之
B34n0193_p0789a07║字何時見之以洗我積年瘴毒耶及得寶月菴賦琅然一誦恨
B34n0193_p0789a08║二十年相從知元章不盡元章答之更有知不盡處修楊許之
B34n0193_p0789a09║之業為帝宸碧落之遊異時相見乃知也其高自標置如此及
B34n0193_p0789a10║晚年學禪有得知淮陽軍未卒前一月作親朋別書盡焚其所
B34n0193_p0789a11║好書畫奇物造香楠棺即其中坐臥飲食書判前七日不茹葷
B34n0193_p0789a12║更衣沐浴焚香清坐而已及期徧邀郡僚舉拂示眾曰眾香國
B34n0193_p0789a13║來眾香國中去擲拂合掌而逝平生好石見有壞奇秀溜者取
B34n0193_p0789a14║袍笏拜之呼為石丈云
B34n0193_p0789a15║（劉經臣明道喻儒篇云人之於道猶魚之於水未嘗須臾離也惟其迷己逐物故終身由之而不知儒日先覺佛曰大覺
B34n0193_p0789a16║蓋覺此性耳昔人云平常心是道又今古應無墜分明在目前又大道祇在目前要且目前難覩欲識大道真體不離聲
B34n0193_p0789a17║色言語又曰夜夜抱佛眠朝朝還共起起倒鎮相隨語默同止欲識佛去處祇者語聲是此皆語佛道之最親切者立則
B34n0193_p0789a18║允共參於前也在與則見其倚於衡也瞻之在前忽焉在後取之左右逢其源此儒者語道之最迫者良哉孔子言默而
B34n0193_p0789a19║識之一以貫之目擊而道存指掌而意喻皆是親為人有合宗門之妙旨得教外之真機然孔子之道傳之子思思傳之
B34n0193_p0789a20║孟子孟子歿不得其傳而所傳於世者特文字耳余之學必求自得而後已凡目之所見耳之所聞心之所思口之所談
B34n0193_p0789b01║手足之所運動無非妙者得之既久日益在前每以與人人不能受然後知妙道不可以文字傳有其人則傳無其人則
B34n0193_p0789b02║絕矣）
B34n0193_p0789b03║米友仁夏樹芳
B34n0193_p0789b04║米友仁字元暉芾之子自號懶拙翁文辭書畫深得家法紹興
B34n0193_p0789b05║間為工部侍郎嘗與東坡住金山作水陸道塲一日游虎丘手
B34n0193_p0789b06║書曰釋云縱使百千劫所作業不忘因緣會遇時果報還自受
B34n0193_p0789b07║吾觀苦海一切眾生徃徃多造無量大業只在衣食不足愛緣
B34n0193_p0789b08║迷迫見利忘義遂至於此出家兒捨去愛緣總未能超悟上乘
B34n0193_p0789b09║視塵世中造業深者蓋已雲泥也
B34n0193_p0789b10║黃誥夏樹芳
B34n0193_p0789b11║黃誥字君謨平江人熙寧進士直秘閣時章惇開梅山請增稅
B34n0193_p0789b12║役誥力諫罷之常與喻彌陀徃來贈詩曰淨公他日號良醫一
B34n0193_p0789b13║悟真空便决疑孝行未應忘父母信心無復念妻兒鹿門差比
B34n0193_p0789b14║龐居士蓮社欣逢遠法師更作西方清淨觀白毫常現五須彌
B34n0193_p0789b15║邊知白載吳郡志
B34n0193_p0789b16║邊知白字公式曾祖珣自陳留官姑蘇樂其風土遂世為吳人
B34n0193_p0789b17║知白宣和六年進士孝友醇誠蹈繩墨規矩清虛寡欲號為吉
B34n0193_p0789b18║人而學佛尤盡誠紹興中歷戶部侍郎官將作監戶部吏部侍
B34n0193_p0789b19║郎直學士院歸鄉築室郡南金獅巷為終焉計卒年六十五贈
B34n0193_p0789b20║徽猷閣待制少游廬山夢人告曰君本江南僧終當尋盟去
B34n0193_p0790a01║金剛經證果內一條
B34n0193_p0790a02║宋朝蘇州府朱進士服儒衣𠜍習舉子業平昔罔知佛法之妙
B34n0193_p0790a03║一日閑遊偶至虎丘寺正值佛印禪師講演金剛般若經至一
B34n0193_p0790a04║切有為法如夢幻泡影如露亦如電應作如是觀師遂解說佛
B34n0193_p0790a05║法大意朱聞之甚喜自念平昔未嘗聞此佛法深有理焉惜乎
B34n0193_p0790a06║圓滿歡喜回家此日午刻忽睡去夢見一鬼吏押五箇罪人朱
B34n0193_p0790a07║亦隨後約行二里許見一大街入巷門掛青布簾人家鬼吏揭
B34n0193_p0790a08║簾罪人皆入至厨房見竈上桶內有湯罪人皆去喫朱亦覺渴
B34n0193_p0790a09║方欲去飲被吏喝住曰聽佛法之人不得飲此乃驚覺心疑此
B34n0193_p0790a10║夢信步行至大街入巷果有人家與夢中無異叩門入其家主
B34n0193_p0790a11║翁見進士至急忙相接朱問適來宅上厨房有何動靜主翁遂
B34n0193_p0790a12║問家人言厨養六箇小犬內一枚死者朱即驚忙流汗自謂若
B34n0193_p0790a13║不聞佛法之力遂入狗胎化為畜類矣因棄其舊習專持念金
B34n0193_p0790a14║剛般若尊經寒暑不輟壽至八十九歲功行圓滿於八月十五
B34n0193_p0790a15║日遍請諸山師德道友親朋相送就昇於後園樹枝稍上說四
B34n0193_p0790a16║句偈與眾相別端然立化偈曰八十九年朱公兩手劈破虗空
B34n0193_p0790a17║兩腳踏着白雲立化菩提樹東
B34n0193_p0790a18║（善女人傳王百娘明州人少孤既嫁而寡依其舅舍人陳安行從之官舍紹興二年忽病瘖聾安行教令歸誠觀音大士百娘遂
B34n0193_p0790a19║晨夕禮拜一日假寐忽睹大士現身示以修行捷徑令日向西方方禮阿彌陀佛因授以偈曰淨土周沙界云何獨禮西
B34n0193_p0790a20║但能廻一念觸處是菩提又云可普勸人持誦未踰月二病頓愈安行謂其念力純至為鐫其事以廣傳云）
B34n0193_p0790b01║（陶氏常熟人喪偶獨居常持普門品夢白衣大士以蓮花授之又夢梵僧授經一卷啟之乃阿彌陀佛經也既覺取經讀
B34n0193_p0790b02║之宛然夙習一夕室中有光朗然若晝阿彌陀佛現身立經函上由是持誦益䖍經卷上迸出舍利積至合計）
B34n0193_p0790b03║（蔣氏女上海人生當元季年十三夢白衣大士摩其頂曰汝有身毒國夙緣當離塵入道為授五戒名曰道本女後絕葷
B34n0193_p0790b04║以講經越八年沐浴坐化）
B34n0193_p0790b05║王綯（見周順昌崑山志游寓傳）
B34n0193_p0790b06║王綯字唐公秦正懿王審錡五世孫也建炎己酉為御史中丞
B34n0193_p0790b07║金虜入㓂具陳攻守之策宰相不能用車駕南渡綯扈從至鎮
B34n0193_p0790b08║江從容奏曰陳東以忠諫被誅此其鄉里上即命賙其家官其
B34n0193_p0790b09║子尋以資政殿學士權太子太傅三年拜參知政事明年罷知
B34n0193_p0790b10║越州及上幸越韓世忠游擊虜歸騎於楊子江綯議遣兵追襲
B34n0193_p0790b11║與世忠夾擊之同政者議不合遂求去御書霖雨思賢佐丹青
B34n0193_p0790b12║憶老臣十字以賜之綯為人剛正有守立朝無所阿附及居政
B34n0193_p0790b13║府每以祿不及親自奉甚薄不置第宅晚寓崑山之薦嚴寺蕭
B34n0193_p0790b14║然一室服食器用無異寒士天性仁孝賙卹婣族無所不至卒
B34n0193_p0790b15║諡文恭平生無他好惟以讀書為樂其文溫潤典雅長於理致
B34n0193_p0790b16║有內外制四十卷奏議三十卷進讀事五卷論語解二十卷孝
B34n0193_p0790b17║經解五卷羣書編八十卷內典略錄一百卷子陔
B34n0193_p0790b18║許叔矜名式蘇州人舉進士名著雍咸間官尚書祠部郎中
B34n0193_p0790b19║出知洪州𠫵洞山曉聦禪師得正法眼藏卒贈禮部尚書（蘓州
B34n0193_p0790b20║志五燈會元）
B34n0193_p0791a01║（居士陳江公望嚴州人建中靖國中拜左諫忤蔡京編管安南平房蔬食清齋修念佛三昧着念佛方便文曰世出世間之法
B34n0193_p0791a02║欲得成辦省力莫若繫心一緣即如稱念阿彌陀佛有巧方便無用動口不出音聲微以舌根敲擊前齒心念隨應音聲歷然
B34n0193_p0791a03║聲不越竅聞性內融心印舌機機抽念根從聞入流返聞自性是三融會念念圓通久久遂成惟心識觀若是利根之人念念
B34n0193_p0791a04║不生心心無所六根杳寂諸識消除法法全真門門絕待瞥尓遂成真如實觀初機後學一心攝念如來乃至營辦家事種種
B34n0193_p0791a05║作務亦不相妨礙都攝六根淨念相繼不過旬月便成三昧所謂自心作佛自心是佛自心見佛者也又張掄云於日用中能
B34n0193_p0791a06║發一念念彼佛號即此一念清淨念念相續純熟圓滿具足融會真如同一法性幻身盡時此性不滅一剎那頃佛土現前如
B34n0193_p0791a07║持左契以取寓物一言以蔽之曰在凡夫獲不退而已矣何則此土修行圓教初信小乘初果人邪見三毒永不復起茲為斷
B34n0193_p0791a08║惑發悟創入聖流越生不昧其所證斯超四趣不失人天至於凡夫地中雖伏迷惑發悟菩薩一經生生非常之變則㤀其所
B34n0193_p0791a09║證所修仍墮苦途有之縱至鈍根一生熏修無不立證聖果寧復有過失事乎且圓機體道是最上淨業即愚樸之夫但
B34n0193_p0791a10║能稱佛發願無不往生嗚呼觀淨土一門則知聖人無棄物可見佛門之廣大也彼守癡空之徒無礙無修起自障心絕
B34n0193_p0791a11║他學路豈不哀哉）
B34n0193_p0791a12║鍾離松夏樹芳
B34n0193_p0791a13║鍾離松紹興十八年進士乾道庚寅奉祠吳門立寶積精舍畫
B34n0193_p0791a14║九品蓮臺圖同會者百人有廬阜之風焉松為記曰光陰電掣因
B34n0193_p0791a15║果影隨勿肆情而造愆勿倚壯而廢日瞻茲簡易法門能即迴
B34n0193_p0791a16║光返照則不離當處超脫苦輪
B34n0193_p0791a17║（吳克己字復之號鎧菴居士婺州人信奉佛法讀楞嚴至空生心內猶雲點太清豁如發蒙遇寶積實公令其看止觀令
B34n0193_p0791a18║即境觀二字倚為九杖服色食已而果有悟入嘆曰至哉規矩之說所謂至方以方天下之不方至圓以圓天下之不圓
B34n0193_p0791a19║者乎著法華樞鍵回向極樂曰不讀法華無以明我心本具妙法不生安養無以證我心本具妙法如來諄諄示誨智者
B34n0193_p0791a20║懇懇宏經佛祖垂慈初無異轍也乾道中寓蘇州與實公為蓮社倡命工繪十界九品圖於兩廡一示萬法惟心直指西
B34n0193_p0791b01║方徑路社友鍾離松為之記）（鍾離融會稽人也官朝大夫常誦無量壽經修念佛三昧嘗
B34n0193_p0791b02║曰不識彌陀彌陀更在西方外識得彌陀彌陀只在自己家一夕請僧誦普賢行願品炷香聽畢兩手作印而化曾孫松
B34n0193_p0791b03║主管台州崇道觀乾道中寓居蘇州與寶積實公結社修淨業與者百人年八十六無疾化去居士傳）
B34n0193_p0791b04║（汪氏宋知開封府會稽鍾離瑾之母也篤志淨業刻栴檀為彌陀佛像年九十八起居如常時一日忽戒瑾曰人人有箇
B34n0193_p0791b05║彌陀奈何拋去處處無非極樂不解歸來予將行矣子其念之翼日晨起持佛名合掌而化瑾自是感奮專修淨土臨終
B34n0193_p0791b06║言夫人報我徃生期至跏趺坐逝）
B34n0193_p0791b07║盧熊（蘇州志）
B34n0193_p0791b08║高常字履常一字可久性嗜吟咏所居有宜靜齋編唐詩成帙
B34n0193_p0791b09║其自有詩五卷名覆瓿集晉陵尤焴汶陽周弼廬山馮去非為
B34n0193_p0791b10║之序常為人清癯洒落晚以竹鶴自號卒年六十四捐宅為妙
B34n0193_p0791b11║智院
B34n0193_p0791b12║鄭所南夏樹芳
B34n0193_p0791b13║鄭所南一名思肖連江人以太學上舍應博學宏辭科元兵南
B34n0193_p0791b14║下嘗叩闕上書元人爭目之宋亡遂變今名隱居吳下坐必南
B34n0193_p0791b15║向歲時伏臘輙望南野哭再拜乃返誓不與朝客交游趙孟頫
B34n0193_p0791b16║才名重當世所南惡其宗室而受元聘遂與之絕與中峯禪師
B34n0193_p0791b17║善一日會於孝子梅應發家兩人相對無語中峯云所南何不
B34n0193_p0791b18║說法思肖曰兩眼對兩眼無法可說棄所居弗居寓城南萬壽
B34n0193_p0791b19║覺報二寺有田盡捨諸剎疾亟時囑其友唐東嶼曰思肖死矣
B34n0193_p0791b20║煩為書一牌位云大宋不忠不孝鄭思肖蓋恨不能死國事也
B34n0193_p0792a01║自贊像曰不忠可誅不孝可斬可懸此頭於洪洪荒荒之表以
B34n0193_p0792a02║為不忠不孝之榜樣宋社既虗適意緇黃自稱山外野人𡮢著
B34n0193_p0792a03║大無上十空經一卷釋氏施食心法一卷太極祭煉一卷謬餘
B34n0193_p0792a04║集一卷文集一卷自敘一百二十圖詩一卷
B34n0193_p0792a05║鄭所南性孤峭寡與人合𡮢著施食心法說正覺摩醯首羅
B34n0193_p0792a06║天王療一切病咒咒曰唵我有大願無量無邊虗空爛壞我
B34n0193_p0792a07║願無盡我默我咒先斷病魔我觀我生我實無生意歸其源
B34n0193_p0792a08║六根俱寧歸無所歸心華自開我於是時現無邊身為大醫
B34n0193_p0792a09║王普救病難即臻安康乃正綱常終於究竟我違我誓當殛
B34n0193_p0792a10║我滅為微塵聞聞聞聞娑婆訶晚自集所著文名曰心史誓
B34n0193_p0792a11║教天下萬世皆為忠臣錮以鐵函沉古井中崇禎中承天寺
B34n0193_p0792a12║僧浚井得之新安汪駿聲刻以行世著一是居士傳曰一是
B34n0193_p0792a13║居士大宋人也生於宋長於宋死於宋嘗貫古今六合觀之
B34n0193_p0792a14║肇乎無天地之始亘乎有天地之終普天率土一艸一木吾
B34n0193_p0792a15║見其皆大宋天下大宋粹然一天也不以有疆上而存不以
B34n0193_p0792a16║無疆土而亡也譬如孝子於其父寧以生為在死為不在耶
B34n0193_p0792a17║又寧見有二父耶此一是之所在也一是者何萬古不易之
B34n0193_p0792a18║理也斷古今定綱常配至道立眾事自天子至於庶人一皆
B34n0193_p0792a19║不越於斯苟能深造一是之域殺之亦不變安能以偽富偽
B34n0193_p0792a20║貴芻豢之哉
B34n0193_p0792b01║（廖德明字子晦朱文公高弟子少時祈夢夢懷刺謁廟廡下人索刺出諸袖視其題字云宣教郎廖某遂覺後登第改秩
B34n0193_p0792b02║以宣教郎宰吳中德明追憶前夢恐官止此不欲行質之文公公指案上物曰人與器物不同事止於筆硯止於硯故其
B34n0193_p0792b03║成毀久迷有一定不易之數惟人則不然知覺虗靈萬物咸備有朝為跖而暮為舜者吉凶禍福亦隨之而變難以一定
B34n0193_p0792b04║言今子赴官但當充廣德性力行善事前夢不足芥蔕也子晦拜而受教後官至侍郎）
B34n0193_p0792b05║鄭所南夏樹芳
B34n0193_p0792b06║鄭所南一名思肖連（此篇已錄）
B34n0193_p0792b07║居士傳云所南性孤峭寡與人合時獨行獨吟游山水間嗜
B34n0193_p0792b08║餐梅花嘗夢乘雲登一高峯得古梅樹大百圍花徑半尺方
B34n0193_p0792b09║盛開摘而食之空中有聲告曰此玉真峯頂也邇來四百萬
B34n0193_p0792b10║刼無人至矣因為文紀之曰此一花樹其壽無量天根月窟
B34n0193_p0792b11║和氣之液洪濛之雪搆為花骨世不得聞仙不得識頑立樹
B34n0193_p0792b12║下頻嗅頻笑方瞳不瞬溜碧相爭欲與俱化冺而為一倏躍
B34n0193_p0792b13║而動手𥁞其葩齒鍊為丹火凉水浮鼻舌毛空迸散香霧六
B34n0193_p0792b14║合同同燦發天光萬返於源其心忽空一旦獲無身之身還
B34n0193_p0792b15║我於無極於戲偉哉書此紀已仰面長嘯聲震空碧瞿然而
B34n0193_p0792b16║寤舌本猶香
B34n0193_p0792b17║（善女傳廣平郡夫人名法信少師珣之女承宣使陳思恭之妻也少多病造慈受深禪師求卻病方師教以持齋誦西方
B34n0193_p0792b18║佛號夫人信受修西方淨觀自翻經行道及起店動靜一以西方為歸病良已理家事如初亦不廢淨業十年無情容一
B34n0193_p0792b19║日書偈曰隨緣任業許名年枉作耕牛大可憐打疊身心早脫去免將鼻孔被人牽其年九月示疾一夕語侍者曰吾已
B34n0193_p0792b20║神游淨土面禮慈尊觀音左顧勢至右盻百千萬億清淨佛子稽首慶我得生其國至如宮殿林沾光明神麗與十六觀
B34n0193_p0793a01║經所說無二無別到者方知非可以語汝曹也至明晨右脇而逝三日而殮家人輙聞妙香及茶毘啟視面如生時年三
B34n0193_p0793a02║十六紹興三年待制王以寧為廣平夫人徃生記）
B34n0193_p0793a03║梅汝能縣令（載徃生集）釋袾宏
B34n0193_p0793a04║宋梅汝能常熟人仕至縣令有志淨業忽夢僧授紙百幅鑿破
B34n0193_p0793a05║為二八字以問東靈照師曰二八十六也豈十六觀經之謂乎
B34n0193_p0793a06║適一僧以經與之忽不見由是誦經念佛自名為徃生以見志
B34n0193_p0793a07║因邑中生公造丈六彌陀像乃施財百萬為之莊飾殿前池中
B34n0193_p0793a08║遂湧一雙頭白蓮其花百葉當年冬無疾而逝
B34n0193_p0793a09║黃晉卿夏樹芳
B34n0193_p0793a10║黃溍字𣈆𡖖義烏人自幼篤學博極羣書發為文章如澄湖不
B34n0193_p0793a11║波一碧萬頃與柳貫虞集揭奚斯游人號儒林四傑延祐初進
B34n0193_p0793a12║士累官侍講學士諡文獻公於佛典橫襟考究其撰虎丘寺記
B34n0193_p0793a13║茲上人息菴銘蔣山誌公塔院記俱膾炙人口
B34n0193_p0793a14║顧仲英夏樹芳
B34n0193_p0793a15║顧阿瑛字仲英崑山人輕財結客豪宕自喜年三十始折節讀
B34n0193_p0793a16║書築別業於茜涇之西曰玉山佳處日宴客賦詩其中若河東
B34n0193_p0793a17║張翥會稽楊維楨天台柯九思方外張伯雨軰皆樂與之遊張
B34n0193_p0793a18║士誠累辟不就母喪廬於墓檢釋氏書有悟遂祝髮號金粟道
B34n0193_p0793a19║人
B34n0193_p0793a20║（居士傳趙貞吉求放心齋銘云乾為吾徤坤為吾順風行水流日皕澤潤動處為雷止處為山無聲無臭充滿兩間此名
B34n0193_p0793b01║為別名為仁無內無外無損無增自孝自弟自𦖟自明喜怒哀樂未有一物感而遂通天下之故有情無情合為一體未
B34n0193_p0793b02║普軀殼只有此耳聖人於此洗而退藏至精至一為天地心原此真心不分愚智魚躍鳶飛各適其職蒙蒙我生營營自
B34n0193_p0793b03║戕自迷自狂自錮自防嗚呼易悟者心難淨者習習心作主須臾不離譬彼家室見奪於賊退處奴𨽻僕僕受從反止之
B34n0193_p0793b04║苦禹平水土涵養之力稷藝稼穡於是一念不起境不觸也一見不倚微不忽也不離繩縛自解脫也不絕思慮自澄寂
B34n0193_p0793b05║也夫不能無過者習難淨自能改過者性自定也然後求為真求放為不放真悟真修前後徹朗光立其大白首著書㤗
B34n0193_p0793b06║山巖巖示我廣居學問無他了此而已實際其地庶為知耻）
B34n0193_p0793b07║顧輝（見周世昌崑山志隱逸傳）
B34n0193_p0793b08║顧輝字仲瑛一字阿瑛少輕財結客豪宕自好年三十始折節
B34n0193_p0793b09║讀書益購古書名畵𢑱鼎秘翫築別業於茜涇西曰玉山佳處
B34n0193_p0793b10║日夜與客置酒賦詩其中四方文學之士若河東張翥會稽楊
B34n0193_p0793b11║維禎天台柯九思永嘉李孝光方外之士若張伯雨于彥成琦
B34n0193_p0793b12║元璞與凡一時名士咸主其家其園池亭榭之盛圖史之富與
B34n0193_p0793b13║夫餼館聲伎並鼎甲一時而才情玅麗與諸公亦略相當風流
B34n0193_p0793b14║文雅著稱東南𡮢舉茂才署會稽教諭辟行省屬官皆不就張
B34n0193_p0793b15║士誠入吳欲強以官乃去隱於嘉興之合溪及母喪廬墓閱釋
B34n0193_p0793b16║氏書有悟遂祝髮稱金粟道人自題其像曰儒衣僧帽道人鞵
B34n0193_p0793b17║天下青山骨可埋若說向時豪俠處五陵鞍馬洛陽街洪武初
B34n0193_p0793b18║隨其子元臣遷臨濠卒所著詩曰玉山璞藁萃亭館篇詠刻梓
B34n0193_p0793b19║曰草堂名勝集又刻交遊諸公詩自楊維禎而下四十餘家曰
B34n0193_p0793b20║草堂雅集
B34n0193_p0794a01║居士傳劉錫元字玉受長洲縣人皈心大法持佛母準提咒
B34n0193_p0794a02║建壇持誦萬歷進士官廬陵教授過下雋驛宿焉夢一偉丈
B34n0193_p0794a03║夫黑而長喙揖而就坐曰余宋將軍曹翰也昔以王師破江
B34n0193_p0794a04║州憤其固守不下屠之遂受報為豬輾轉至今痛毒無盡徃
B34n0193_p0794a05║荷公憐幸獲再生昨又償一近縣人債不意今日遇公言已
B34n0193_p0794a06║泣下玉受家居時有奴徵租獲豬歸夜夢人乞命畜之至死
B34n0193_p0794a07║即其事也已復言曰予在唐太宗朝為小吏聽一法師說四
B34n0193_p0794a08║十二章經親為設供遂得世世為官至翰身而報盡乃𨺻此
B34n0193_p0794a09║大惡尚何言哉自今乞公凡遇我等或執縛或屠割為持準
B34n0193_p0794a10║提咒與西方佛號俾得暫息其苦儻承善力脫此苦報再生
B34n0193_p0794a11║人中誓不更造惡業以負公也玉受曰此余夙心也其人拜
B34n0193_p0794a12║謝而去
B34n0193_p0794a13║（王于一古月頭陀書經紀事頭陀姓胡名明勳字與立歙人也天啟中官中書舍人魏忠賢矯詔刑比左忠毅公得明勳
B34n0193_p0794a14║飲以溺少緩死璫怒并杖明勳左公死又𠬧其遺骸及洪光朝書忠孝經以進既削髮游方外號古月存其姓也丙戌冬
B34n0193_p0794a15║居京口兩膝忽患瘍初起如石痛入髓醫者刺以刃肉遂潰如蜂房遂成人面眉目口鼻畢具飫以肉汗痛稍定臥病六
B34n0193_p0794a16║年就木者三辛邜十二月痛幾殞肉騰震瘡忽作人言曰我梁時盧昭容也子害我於洛陽宮今報子醫何為者詣佛懺
B34n0193_p0794a17║悔可也復甦即發願書經書水懺至九卷漸痊杖而起終三十六卷閉関書法華經八十四卷華嚴經八十一卷遂能行
B34n0193_p0794a18║又書涅槃經四十一卷金光明經十卷心地觀經八卷報恩經七卷金剛經十二卷凡一干二百日書五百萬字無訛者
B34n0193_p0794a19║當書經時異香滿室時於昏夜放光遠近聚觀以為異丙申事竣所謂盧昭容者乃去秋徃焦山訪剖玉大師一夕大師
B34n0193_p0794a20║從定中見瞽女雙縧泣訴曰古月以書經得解余若未脫師度我時古月方患頸瘡翼日大師集眾持大悲咒二萬遍痛
B34n0193_p0794b01║稍定丁酉春返真州復書大悲懺十二部頸瘡遂愈戊戌冬有降乩者書盧昭容邀古月與會自畫生時像首飾鳳髻衣
B34n0193_p0794b02║宮衣問洛陽宮相見今似否見者錯愕余感其異而并記其後）
B34n0193_p0794b03║楊維楨（載佛法金湯編）
B34n0193_p0794b04║維楨字廉夫越之諸暨人㤗定間以宏辭奧學登高科出令天天
B34n0193_p0794b05║累遷至江西提舉學校通五經晚年寓吳淞築篷室玄閣於鶴
B34n0193_p0794b06║城東門外肆意文酒傲兀於九峯三泖間嘗著大悲菩薩像志
B34n0193_p0794b07║曰車溪廣福寺主僧竺隱道師得靈木三尺有六寸於古張騫
B34n0193_p0794b08║祠下質堅如石色紺紫文成金像焚之馨如柏師命刻工為大
B34n0193_p0794b09║悲菩薩千手眼像介其友訓求志於余昔成都法師敏行以大
B34n0193_p0794b10║㫋檀作千手眼像求文於東坡道人道人曰其所以然以一髮
B34n0193_p0794b11║毛為言曰舉一髮而頭為之動拔一毛而身為之變髮即毛爾
B34n0193_p0794b12║道人取喻過重又以世人一手一足一目一耳不能兼運而菩
B34n0193_p0794b13║薩應之弗亂則智人亦有五事俱用伎人至有分面笑哭使菩
B34n0193_p0794b14║薩分手為執於執伎中又分器動靜有必不可者是伎人高佛
B34n0193_p0794b15║法則佛法豈為神也乎今夫髮一拔則頭為人痛焚一髮則髮
B34n0193_p0794b16║未嘗痛甲一搖則指為之痛剪一甲則甲未嘗痛何也吾以質
B34n0193_p0794b17║諸菩薩菩薩亦不能喻於我則道人能應之說窮矣師慧於文如
B34n0193_p0794b18║古契嵩必慧於道吾敢申以問之頌曰禹不西流稷不冬黍有
B34n0193_p0794b19║能不能物有定所蜾呪而螟蜣抱而蟬物轉如此佛胡不然犀
B34n0193_p0794b20║以望月角含月華象以聞雷牙生雷花物感如此我胡不爾感
B34n0193_p0795a01║物轉物佛大弟子
B34n0193_p0795a02║（金壇王宇㤗字肯堂博通教乘尤精相宗以慈恩成惟識既亡乃創惟識證義十卷刻行世初高原昱公以宇㤗請演惟
B34n0193_p0795a03║詩俗詮既成吳體中為之序曰眾生念念執我在在執法古佛語之曰無勞執也此惟識耳遮執之談何闕表識而逐影
B34n0193_p0795a04║伺聲乃至望識幢而生執夫意識者真如之病與夢也病與夢誠非無顧何得言誠有是吾求之始大覺湛澄識於何生
B34n0193_p0795a05║吾求之終佛智歷然識向何滅言思路絕擬議道窮坐見八識恍然墮矣墮即名轉義不等於斡旋轉即是智境非立於
B34n0193_p0795a06║對待未轉通智全體是識病外無身既轉通識全體是智覺來無夢如是則天親不得已而有頌護法不得已而有論高
B34n0193_p0795a07║原上人亦不得已而有俗詮乎體中名用光桐城人從紫柏老人游復徑山化城寺貯藏經板為流通訃叔父應賓官翰
B34n0193_p0795a08║林編修受靈棲成為優婆塞敬信尤篤）（袁凡了積善篇云易曰積善之家必有餘慶然其真假端曲
B34n0193_p0795a09║半滿大小當深辯也何謂真假人之行善利人者公公則為真利己者私私則為假根心者真襲跡者假無為而為者真
B34n0193_p0795a10║有為而為者假何謂端曲如純為濟世之心則為端有一毫奶世之心即為曲純為愛人之心則為端有一毫憤世之心
B34n0193_p0795a11║即為曲又為善而心不着善則隨所成就皆得圓滿心着於善終身勤厲止於半善譬如以財施人內不見己外不見人
B34n0193_p0795a12║中不見所施之物是謂三輪體空是謂一心清淨皆此心未忘雖施萬鎰福不滿也又善在天下國家雖少而大若在一
B34n0193_p0795a13║身雖多亦小也陶望齡曰古人見性空以修道今人見性空以長欲饒你分別不分別俱是習氣直得念念知非時時破
B34n0193_p0795a14║𡚶始有少分相應是名稱世修行隨心自在光代聖賢所有言說總不出此以無善為善故見過愈微以罪性本空故改
B34n0193_p0795a15║順其速顏子有不善未𡮢不知知之未嘗復行者是也）
B34n0193_p0795a16║蘇談內一條楊循吉
B34n0193_p0795a17║元時富人陸德原貨甲吳下為甫里書院山長一時名流咸與
B34n0193_p0795a18║之遊處暮年對其治財者二人（其一為沈萬三）以資曆付之曰吾產皆
B34n0193_p0795a19║與汝惜為汝禍耳德原遂為黃冠師居陳湖之上開瑞雲觀居
B34n0193_p0795a20║之改名宗靜又納貨為道判時稱陸道判其故宅今為竹堂寺
B34n0193_p0795b01║陸志寧元之巨室也知元之禍將作乃自嘆曰自古未有聚
B34n0193_p0795b02║而不散者吾當自散之悉以家資付其門下掌財物者二人
B34n0193_p0795b03║其一為沈萬三廼托跡于老氏教中為道判其故宅即今竹
B34n0193_p0795b04║堂寺妻亦學佛法為比丘尼（寓國襍記）
B34n0193_p0795b05║（萬表字民望寧波衛人世襲指揮僉事正德中登武科進士官南京都督僉書嘉靖中與唐應德王汝中羅達夫為友研
B34n0193_p0795b06║窮性命之學已而閱佛書有契海上倭起民望散家財募死士遇賊於蘇州奮擊之中流矢不少挫追破賊於海上焚其
B34n0193_p0795b07║舟而還參闗西釋自然入伏牛山曉行見日井忽大悟𡮢語學者曰學貴真悟語言精切不離見解聖賢工夫莫先格物
B34n0193_p0795b08║格物者格吾心之物也掃蕩一切獨觀吾心愈研愈精到得頓悟本來徹底明淨不為一切情境所轉如鏡照形鏡無留形
B34n0193_p0795b09║則融釋歸真反情復性矣）
B34n0193_p0795b10║吳子章（淨土善人咏之第一百十一）釋道衍
B34n0193_p0795b11║醫中積德豈能論雲屋親傳念佛門珍重難兄復難弟青蓮雙
B34n0193_p0795b12║綻本同根
B34n0193_p0795b13║吳子章者蘇人也世業醫以利生之心為務與兄子才同參
B34n0193_p0795b14║雲屋和尚授念佛法門精進繫念寒暑不廢至於舉家持戒
B34n0193_p0795b15║依法修行子章臨終無疾翛然念佛而化時至正間也
B34n0193_p0795b16║顧信（載太倉志）
B34n0193_p0795b17║元顧信字善夫敦尚儒雅工書任浙江軍器提舉因祖墳在北
B34n0193_p0795b18║門外始創養壽蘭若菴復念先世在淮效狄梁公望雲思親意
B34n0193_p0795b19║請于朝賜額淮雲寺
B34n0193_p0795b20║邵克忠𡮢為南臺[掾-(彖-豕)+(┐@一)]今隱居吳江寺王逢
B34n0193_p0796a01║獨客長依寺何人共戴天餘生歌激烈闔室夢團圓淮水深蟠
B34n0193_p0796a02║楚南風直過燕蓮花遠公漏自屬一山川
B34n0193_p0796a03║管志道字登之太倉人學者稱東溟先生為諸生篤學力行
B34n0193_p0796a04║隆慶進士除兵部職方司萬歷初張居正當國登之條上九
B34n0193_p0796a05║事忤旨尋出為廣東按察司僉事分巡南韶道明年以老疾
B34n0193_p0796a06║致仕居正敗起湖廣僉事以母老乞歸晚究心楞嚴經應諸
B34n0193_p0796a07║方擊扣益詣元奧嘉靖三十五年冬有疾述孟子七篇謂子
B34n0193_p0796a08║珍曰當以殘冬卒業於此明年將逝予無言矣明年七月病
B34n0193_p0796a09║革命侍者舁至中堂端坐而暝年七十有三登之選貢入京
B34n0193_p0796a10║止西山碧雲寺闡華嚴經世主妙嚴品忽悟周易乾元用九
B34n0193_p0796a11║之義反觀身心渾同太虗照見古今聖賢出世經世咸乘願
B34n0193_p0796a12║力與時變化以妙用以為理則互融教必不濫或順而相攝
B34n0193_p0796a13║或逆而相成或秘實而彰權或廢權以明實種種張弛各有
B34n0193_p0796a14║條理難可思測此無他龍德不可為首也孔子無可無不可
B34n0193_p0796a15║子思親承家脉故曰並育並行川流敦化孟子而後全體太
B34n0193_p0796a16║極貫通三教者周文公一人我聖祖攬二氏以通儒各理其
B34n0193_p0796a17║條貫三教相參不與其相濫蓋教理不得不圓教體不得不
B34n0193_p0796a18║方規欲圓即以仲尼之圓圓宋儒之方而使儒不礙釋釋不
B34n0193_p0796a19║礙儒極而至於事事無礙以通並育並行之轍矩欲方亦以
B34n0193_p0796a20║仲尼之方方近儒之圓而使儒不濫釋釋不濫儒推而極於
B34n0193_p0796b01║法法不濫以持不害不悖之衡其生平論學大旨如此嘗著
B34n0193_p0796b02║從先維俗議其護法篇云釋門於儒家護教者名曰佛法金
B34n0193_p0796b03║湯狀其以外護內若金城湯池之不可破也佛法有內外二
B34n0193_p0796b04║護外護則屬之國王大臣其重有加於內護此以折攝二門
B34n0193_p0796b05║寄之也正法以教理行證全備為義通五時之教明一乘之
B34n0193_p0796b06║理修無漏之行入涅槃之路而末法中則法又嚴於攝法邪
B34n0193_p0796b07║法不折則正法不可得而攝也吾觀唐宋名賢作禪講二家
B34n0193_p0796b08║之金湯者護教護宗則有之罕有達於護行護證之旨者也
B34n0193_p0796b09║愚嘗謂儒者不透孔子一貫之心宗不見乹元用九之天則
B34n0193_p0796b10║則斷不可與護持如來之正法何者言不能慮其所終行不
B34n0193_p0796b11║能稽其所敝也近有越僧欲續國初佛法金湯編余為言之
B34n0193_p0796b12║曰夫所貴於金湯者謂其護持正法也未有身不行正法而
B34n0193_p0796b13║能護持者當知三重一曰德行二曰願力三曰知見德行欲
B34n0193_p0796b14║密大而忠孝全德細而辭受纖行無敗缺也願力欲堅知見
B34n0193_p0796b15║欲正三重缺一則金易之量不完金湯云乎哉
B34n0193_p0796b16║瞎牛歌贈韓公望（公望儒醫中年目眚自號瞎牛）釋智及
B34n0193_p0796b17║隔垣見肝膽自號為瞎牛我歌瞎牛歌萬象笑點頭瞎牛兒人
B34n0193_p0796b18║莫識曠大刼來無等匹異類中行得自由眼處聞聲耳觀色瞎
B34n0193_p0796b19║牛兒世希有金毛師子喚作狗祖父田園任力耕異苗靈藥時
B34n0193_p0796b20║翻茂瞎牛兒無煩惱誰管青黃赤白皂一犁新雨隴頭春數聲
B34n0193_p0797a01║長笛江村曉瞎牛兒真快活腳頭腳尾乾坤濶鼻孔撩天不著
B34n0193_p0797a02║穿生死無明俱透脫瞎牛牛聽我歌六根互用無偏頗眾生洞
B34n0193_p0797a03║眎只分寸大千剎海菴摩羅
B34n0193_p0797a04║（錢尚書邦彥少時讀書僧寺每夜有被髮赤面鬼窺於牕外諸僧怖懾不敢出聲公夜讀自若老僧慰之曰所謂見怪不
B34n0193_p0797a05║怪其怪自壞者也公笑曰一壞字作人我相當云見怪不怪怪自為怪耳是夜寺僧聞二鬼相謂曰聞尚書言豈不自媿
B34n0193_p0797a06║吾▆便當遠避無犯貴人自是不復有鬼昔歐文忠誦觀音經至念彼觀音力還着於彼身公戲改云念彼觀音力兩家
B34n0193_p0797a07║都及事一時謔語具見平等心錢尚書語正與之相合）
B34n0193_p0797a08║蔡良瑞蔡昇（志略）
B34n0193_p0797a09║蔡良瑞字君王西洞庭人元至正間歸附太祖洪武初授爵太
B34n0193_p0797a10║倉衛鎮撫封武毅將軍良瑞晚年以子貴二替職還山將歿留
B34n0193_p0797a11║偈云七十三年豪傑今朝到此終拙一拳打破虗空自有清風
B34n0193_p0797a12║明月
B34n0193_p0797a13║蘇談內一條楊循吉
B34n0193_p0797a14║文襄在吳中好徜徉梵剎旌節所至鍾磬交接每至佛殿則膜
B34n0193_p0797a15║拜致敬人或誚之文襄笑曰即如以年齒論之彼長我盖二三
B34n0193_p0797a16║千歲豈不直得人拜一二拜也行之自若
B34n0193_p0797a17║吳璋吳江人母陸氏當永樂中以孀婦選給內廷陸氏與焉
B34n0193_p0797a18║宣德中隨淮王就封韶州璋徃求之舟中供觀音大士像日
B34n0193_p0797a19║夕哀禱願必見母中途下痢遇一僧療之獲瘳既至韶淮王
B34n0193_p0797a20║已徙饒州復徒步徃饒足指膚裂臥野寺中復遇一道人塗
B34n0193_p0797b01║以藥立起一夕孤村有婦奔之不納方雪急走出門入一古
B34n0193_p0797b02║廟前道人迎笑曰子其賢哉出餅㗖之天明至韶訪母果在
B34n0193_p0797b03║乃啟王乞奉母歸不許復以死誓而後許之
B34n0193_p0797b04║陳用拙名至善常熟人孩時聞大母誦佛號啼輙止既入塾
B34n0193_p0797b05║讀論語至朝聞道夕死可矣入問母曰人死安歸母不能答
B34n0193_p0797b06║以告其父父曰汝意云何用拙曰欲知生死其必聞道乎父
B34n0193_p0797b07║曰是兒他日定入無生法及聞雲棲教慕之篤志淨業有寂
B34n0193_p0797b08║公者嗣法雲棲用拙首募金搆禪院創放生社用拙常以私
B34n0193_p0797b09║錢佐之所放生物不貲一日寂然夢用拙緇衣黃縧含笑言
B34n0193_p0797b10║別亟走視之見用拙方誦佛號右脇而逝（常熟縣志）
B34n0193_p0797b11║談祺陸延枝
B34n0193_p0797b12║景㤗中長洲小民談祺以運糧如京至臨清病痢且死同舟者
B34n0193_p0797b13║將擠之水祺以衣囊與眾懇其母溺我幸置我水濱從之祺時
B34n0193_p0797b14║已沉頓恍惚見一道裝婦人吳語而呼之曰汝病甚矣吾能治
B34n0193_p0797b15║汝病起後當事我遂啖以一丸藥祺病頓平行丐而歸家人已
B34n0193_p0797b16║得同舟者報發喪矣祺詣諸人家索所遺皆還之至吳江訪覔
B34n0193_p0797b17║此婦家將謁而謝焉偶過一佛宇觀大士像與婦貌惟肖乃知
B34n0193_p0797b18║為大士救㧞即謝棄妻子投身字中奉香火為人解籤談休咎
B34n0193_p0797b19║輙中遠近奔赴有嫉之者欲以惑眾聞官祺乃歸即所居側搆
B34n0193_p0797b20║草舍以奉大士像夜則臥几下積若干年施與日益坌湧一日
B34n0193_p0798a01║語人曰吾且化去當買龕積薪以待至期大眾咸集祺曰某檀
B34n0193_p0798a02║越未至少俟之已而斯人來祺乃入龕須臾火自口出焚其身
B34n0193_p0798a03║舍利騰煙而上或以綿撲取之如珠而具五色諸檀越拾其骨
B34n0193_p0798a04║塑為像奉之既乃有人竊其一手指骨去後像指不完塑之即
B34n0193_p0798a05║落（劉宗臺家舊僮奴祺之族子也故劉知其詳為余祖行徐翁言之）
B34n0193_p0798a06║陸光祖號五臺居士華亭縣人嘉靖進士官考功文選司萬
B34n0193_p0798a07║歷中遷吏部尚書力持清議推轂豪俊不遺疏賤物望翕然
B34n0193_p0798a08║歸之因是為忌者所中退間家居究心佛乘發宏護之願從
B34n0193_p0798a09║紫柏老人遊嘗為文募刻五鐙會元研究益力已而修念佛
B34n0193_p0798a10║三昧及臥疾洋洋如平時左手握心印經旬不解紫柏來視
B34n0193_p0798a11║歎其心力堅猛為說偈曰手印堅持眾所見者手印之初不
B34n0193_p0798a12║可心測豈能目覩即壞不壞智者了然眾人驚怪卒贈太子
B34n0193_p0798a13║太保諡莊簡子名基忠能紹其學官刑部郎中會紫柏以妖
B34n0193_p0798a14║書被誣下獄說偈化去基忠為贊其像
B34n0193_p0798a15║王志堅字弱生崑山人萬歷進士官終湖廣提學博通內外
B34n0193_p0798a16║典與弟平仲並禮雲棲宏公稱弟子弱生手寫華嚴經至再
B34n0193_p0798a17║晚修兜率觀嘗言修淨土者以觀門為要須穿衣喫飯常在
B34n0193_p0798a18║觀中或神遊蓮海華中禮佛或坐瞻寶相圓光照身淨念既
B34n0193_p0798a19║成徃生何待未卒前兩月嘉定徐成民治𨵻羅事言弱生已
B34n0193_p0798a20║注名上生兜率矣平仲名志長老於公車亦手書華嚴經一
B34n0193_p0798b01║部
B34n0193_p0798b02║沈翁姪藻（吳中故實捕遺持勝第十一之一人）黃魯曾
B34n0193_p0798b03║沈石田翁之姪名藻者長洲縣人平日夷雅無流俗態如人索
B34n0193_p0798b04║物則與之不吝日持金剛經手錄一卷以淨布紉之為袋置於
B34n0193_p0798b05║胷懷先人有水田逋糧凡沈氏子姓猾而巧者避之不為隸人
B34n0193_p0798b06║勾攝藻竟入獄時重囚多疾羅臥其尸而藻默然跏趺不懾獄
B34n0193_p0798b07║卒環視其毫光滿座甚驚異之竟得以離圜土中年喪偶再娶
B34n0193_p0798b08║至五十二歲預知屬纊日乃自書小刺云臨岐生沈藻拜長至
B34n0193_p0798b09║日眾鄰以癡偕看其有何言藻以糕茗為供舉手冉冉而逝
B34n0193_p0798b10║鄒軏釋明順
B34n0193_p0798b11║明處士鄒軏居崑山世有善名軏弟軫不為善事一日見兄請
B34n0193_p0798b12║僧誦金剛經偶聞至第十五分亦合掌稱善吾儒未嘗有此語
B34n0193_p0798b13║後三寶中稍信焉忽患時疾不知人事半月惟胷前未冷于牀
B34n0193_p0798b14║上霍然而起告家人云我于閶門外為李作坊家牛身盡為白
B34n0193_p0798b15║色見金甲神云此人曾聞金剛經數分何入此類即以寶杵擊
B34n0193_p0798b16║牛首而醒自覺頂門微痛後訪其家初生白犢果亡矣軏過吳
B34n0193_p0798b17║門謁余因白前事故述
B34n0193_p0798b18║袁宏道字中郎湖北公安人兄宗道弟中道三人少以文名
B34n0193_p0798b19║長而皆好禪宗萬歷中先後舉進士宗道官右庶子中郎為
B34n0193_p0798b20║吳縣知縣聽斷敏决公庭鮮事喜游山水後為禮部主事謝
B34n0193_p0799a01║病歸無疾而卒中郎作西方合論圓融性相入不二門宗道
B34n0193_p0799a02║為之序曰參禪念佛總之為了生死同是出苦海之橋梁也
B34n0193_p0799a03║事同一家何勝何劣昔龍樹菩薩宗門之鼻祖具大智慧辯
B34n0193_p0799a04║才住持佛法故世尊數百年前於楞伽會上遙為授記曰證
B34n0193_p0799a05║初歡喜地徃生安極國而已而經中上品上生解第一義還
B34n0193_p0799a06║同禪門之悟深信因果還同禪門之修正是念佛徃生別耳
B34n0193_p0799a07║其或智不入㣲道難勝習一念不盡即是生死之根業風所
B34n0193_p0799a08║牽復入胞胎生既隨境即動死安得不隨業受生眼前一念
B34n0193_p0799a09║嗔相即是怪蟒之形一念貪相即是餓鬼之形一念念㣲識
B34n0193_p0799a10║田持之歷刼不釋况置身大火之中浸心煩惱之海業力甚
B34n0193_p0799a11║深即極粗莫如淫殺之業猶不能折身不行何况其細生死
B34n0193_p0799a12║安能脫然故知念佛一門於居士尤為喫緊業力雖重仰借
B34n0193_p0799a13║佛力免於沉淪且借念佛之㣲言可以提醒參禪之心借參
B34n0193_p0799a14║禪之洞徹可以堅固淨土之信適兩相資最為穩實况念佛
B34n0193_p0799a15║一門原攝一乘悟與未悟皆宜修習也
B34n0193_p0799a16║顧居士頌（頌或傳字之訛）祝𠃔明
B34n0193_p0799a17║顧居士始操刀作饔夫絕精美一日曰我負眾生我負眾生我
B34n0193_p0799a18║以一毛塞一生將不給奈何乃峻建法幢念先絕殺不𢦤一雛
B34n0193_p0799a19║雞次絕葷血次循修鍊家訣為調坐法乃遠遊尋師博訪參經
B34n0193_p0799a20║曰非西無以歸矣乃一乎是其所為外不能知惟知其一擲脫
B34n0193_p0799b01║世上事無公私小大猶本無者勇絕勇絕昨日忽命請素知識
B34n0193_p0799b02║集謂曰明日我行請為別眾固未信去明日復集候居士坐見
B34n0193_p0799b03║曰未也時午幸報已而報午拱手曰徃矣遂瞑夫文輔及三五
B34n0193_p0799b04║武烈奠天地孝滅軀貞殉死撑拄宇宙皆一勇爾西道以勇基
B34n0193_p0799b05║最世間如上事力萬萬至不可說不可說居士此力入其地矣
B34n0193_p0799b06║我不敢知姑列頌言居士與予善亦有所說與其他雜言行悉
B34n0193_p0799b07║非其至者其故不在此不足言
B34n0193_p0799b08║初睹易牙作菩薩八萬四千清凉法血刀一截彼岸達
B34n0193_p0799b09║袁了凡名黃吳江人為諸生好學問萬歷進士授寶坻知縣
B34n0193_p0799b10║後擢兵部職方司被議削籍歸居常持經咒日有課程少時
B34n0193_p0799b11║參棲霞雲谷禪師授以功過格及準提咒謂曰事天立命須
B34n0193_p0799b12║於何思何慮時實信天人合一之理一切覬覦皆當薙絕纖
B34n0193_p0799b13║毫不動求即無求不離有欲之中直造先天之境了凡誓立
B34n0193_p0799b14║功行三千以自贖妻賢助之施自記功行以鵞翎莖漬硃逐
B34n0193_p0799b15║日標記積功少即顰蹙卒年七十四贈尚寶司少卿著戒子
B34n0193_p0799b16║文行於世其改過篇曰夫造福遠災未論行善先宜改過然
B34n0193_p0799b17║改過有機其機在心第一要發耻心第二要發畏心第三要
B34n0193_p0799b18║發勇心然人之過有從事上改者有從理上改者有從心上
B34n0193_p0799b19║改者就事而就強制於外病根終在必先明其理此理日明
B34n0193_p0799b20║過將自止何謂從心而改過有千端惟心所造吾心不動過
B34n0193_p0800a01║安從生學者於好色好名好貨好怒種種過端不必逐類尋
B34n0193_p0800a02║求但當一心為善時時正念現前邪念即起汙染不上如太
B34n0193_p0800a03║陽當空魍魎自遁紅爐矣炭雪點自消如斬毒樹直斷其根
B34n0193_p0800a04║若枝枝而求葉葉而摘祗益自勞終成迷復大抵最上治心
B34n0193_p0800a05║當下清淨纔動即覺覺之即無苟未能然則明理以遣之又
B34n0193_p0800a06║未能然隨事以禁之發願痛改一心懺悔晝夜不懈昔蘧伯
B34n0193_p0800a07║玉行年五十而知四十九年之非吾軰身為凡流過惡蝟集
B34n0193_p0800a08║而迴思徃事常若不見有過者心粗而眼翳也宜日日知非
B34n0193_p0800a09║日日改過一日不知非即一日安於自是無過可改即一日
B34n0193_p0800a10║無步可進冐昧因循空過一生不可不深思而自勉也子儼
B34n0193_p0800a11║後亦成進士終高安知縣
B34n0193_p0800a12║陳體方黃魯曾（徃哲記）
B34n0193_p0800a13║陳體方詩思敏捷性嗜酒嘗從人乞飲飲時隨有所求詩累篇
B34n0193_p0800a14║輙成或口占授人疾書不給將死頭戴野花肩輿徧游田間並
B34n0193_p0800a15║歌並進狂醉三日乃瞑人謂其達生子韶字大和亦有酒癖詩
B34n0193_p0800a16║才清美下筆不休語妙一時日與所嘗游飲醉則相和歌旁若
B34n0193_p0800a17║無人者一生常游僧舍號無住髮僧所賦咏多禪語平生蹤跡
B34n0193_p0800a18║非西峯則東嶺放浪山水一日醉死友人家
B34n0193_p0800a19║吳鳴翰王鏊（震澤編）
B34n0193_p0800a20║吳鳴翰東洞庭人少補縣學諸生負氣伉爽風流俊逸工書屬
B34n0193_p0800b01║文尤長於詩詩成必親書小楷輙為人持去稿故無存累困塲
B34n0193_p0800b02║屋潦倒江淮間欝欝不得志其詩似唐遇故人有云自是五陵
B34n0193_p0800b03║多感激不因流落易沾巾臨歿夢中詩云忽憶廬山舊巢穴竹
B34n0193_p0800b04║林雲影正飄颻語其子云吾故本山中僧也
B34n0193_p0800b05║劉傚（張采採常熟志入太倉志）
B34n0193_p0800b06║劉傚字以則居穿山父檄以資長鄉賦周侍郎忱理江南財稅
B34n0193_p0800b07║思用幹畧者令郭南白見檄等數人周每寓鶴山書院檄等入
B34n0193_p0800b08║見不通謁周臥榻上與語如家人時檄老傚任父事名有襟度
B34n0193_p0800b09║邑水旱災輙陳官多見從人以困累告無不振財給金山寺災
B34n0193_p0800b10║主僧求於周侍郎周命為齋會曰得劉檄至事集矣檄聞之使
B34n0193_p0800b11║傚徃以數百石題疏眾皆視以勸
B34n0193_p0800b12║（瞿汝稷字元立常熟縣人以父蔭文懿為官至黃州府遷長蘆鹽運使元立受業於管東溟學通內外尤盡心於佛法時
B34n0193_p0800b13║徑山刻大藏元立為文導諸眾信破除異論其言曰世之誕佛舟皆比於范縝之形滅神滅之說也夫神滅非聖所立教
B34n0193_p0800b14║也神也者妙萬物而為言即心也即道也範圍天地曲成萬物聖人所以參贊化育者也豈形之所及哉唯聖人為能窮
B34n0193_p0800b15║神而庸愚固未嘗亡故曰百姓日用而知不知則一狗於形終日役役不過耳目口腹聖人憨馬故喻之曰形而上者謂
B34n0193_p0800b16║之道形而下者謂之器又曰利用出入民咸用之謂神堯之所以為堯窮此神也桀之所以為桀昧此神也是神者遡之
B34n0193_p0800b17║無始推之無終豈形生而始生形滅而隨滅哉形有盡而神無窮故曰原始反終以知死生之訖精氣為物游魂為變是
B34n0193_p0800b18║故知鬼神之情狀而縝之言曰形即神也神即形也形生而神生形滅而神滅此言使人重形而遺神淪胥以溺者也如
B34n0193_p0800b19║縝之說則堯舜均盡顏跖均生聖人何以示之以餘慶戒之以百殃揭之以性善喻之以仁義使之回心向道耶如來智
B34n0193_p0800b20║入三世國應眾機其語報則徵諸三世其語性則盡之妙覺知三世之報則堯桀不均盡知性覺之妙則性善無所疑上
B34n0193_p0801a01║鳥者得其說則妙契性善之真居仁由義若耳聽目視何弃攖吾心哉下馬者得其說必惕於三世之報惡不俟懲而革
B34n0193_p0801a02║善不俟勸而行矣是以聖賢之教得如來而大暢為能窮此神之廣大微玅語其大則天地如大海之一漚耳元會運世
B34n0193_p0801a03║則無盡時刼之一瞬耳語其妙則無聲無真此之云空諦也精一執中此之云尸波羅密也一言演而為無量義竟古今
B34n0193_p0801a04║而推之莫能竟也四聖六凡無根不被河沙妙德罔越窮神故其要必歸於一乘世出世法莫不竭盡無餘矣嗟乎四大
B34n0193_p0801a05║假合也百年旦暮也昔之所歷於今奚存今之所存又何可恃至愛終離大業終棄神之未窮茫茫安托故濟我於一時
B34n0193_p0801a06║者不及濟我於一世者也俾我得一世得所安者不如使我浩刼得所安者也求濟我於浩刼者非如來之教而何今密
B34n0193_p0801a07║藏幻余二上人以南北二藏思刻方冊廣其流通予特恐世之誕佛者或沮之故闢范縝之邪說以輔韋䭾氏之跋折羅
B34n0193_p0801a08║杵云）
B34n0193_p0801a09║王宣釋圓清
B34n0193_p0801a10║明王宣吳江縣人每耕種之暇焚香端坐誦金剛般若嘗至土
B34n0193_p0801a11║穀祠中偶遇一老人謂曰汝信心持經大有威德知見二生命
B34n0193_p0801a12║可當善救宣疑之一日過堂叔父王朝用家見客至欲殺雞以
B34n0193_p0801a13║欵雞聞避於草內以口啣雞翼而出悲鳴不已舉家無不嗟歎
B34n0193_p0801a14║宣高聲曰昨老人言二生命者驗矣遂懇求二命擕之而歸見
B34n0193_p0801a15║聞者悉齋戒放生宣公之力也予游天台過縣聞錄
B34n0193_p0801a16║嚴訥字敏卿常熟縣人嘉靖進士官翰林院侍讀遷吏部尚
B34n0193_p0801a17║書承嚴嵩亂政後敏卿力為振飭抑奔競慎選擇銓政一新
B34n0193_p0801a18║人稱之曰嚴青天拜武英殿大學致仕歸居常信奉佛法歸
B34n0193_p0801a19║心淨土著樂邦文類序云欲得淨土當淨其是善逝說是心
B34n0193_p0801a20║是佛之旨是法藏發願其心寂靜志無所著之因行也不事
B34n0193_p0801b01║樂邦將何修而盡惟心之妙原我之初與佛無二無別我則
B34n0193_p0801b02║迷而流浪為佛心中眾生佛則覺而修證為眾生心中之佛
B34n0193_p0801b03║耳我心即佛我不可得而我也佛心即我心佛不可得而他
B34n0193_p0801b04║也諸佛別無證全證眾生本性耳我性與佛一同但要識得
B34n0193_p0801b05║本性則依正皆真便可出離生死毫相常觀而非觀寶臺無
B34n0193_p0801b06║生而徃生若然者謂之惟心乎謂之樂邦乎吾不得而知也
B34n0193_p0801b07║居鄉好施與歲饑致書當事請蠲租者三民甚德之稱曰嚴
B34n0193_p0801b08║老佛年七十四卒贈少保諡文靖
B34n0193_p0801b09║廉水張丈七十予業有壽言君曰無以壽為且與我醫名不
B34n0193_p0801b10║受也自吾先世為憲副為僉憲者並祝髮為僧并我而三
B34n0193_p0801b11║子其振我卻贈二首徐應雷
B34n0193_p0801b12║廉水先生太癡絕遙指西天九蓮花盛名籍甚何關我閒事轉
B34n0193_p0801b13║多為有家佛子幾時成眷屬繡衣兩世換袈裟舊傳一缽依然
B34n0193_p0801b14║在日日投間禮釋迦
B34n0193_p0801b15║不隨錄錄老年華七十紅顏凌紫霞共道神人在姑射還疑居
B34n0193_p0801b16║士是毘耶黃金到手都投海白社容身不顧家莫向講堂求法
B34n0193_p0801b17║侶時流誰不演三車
B34n0193_p0801b18║雪中東陳少府子立時余與君俱茹素久矣
B34n0193_p0801b19║盤谿山水碧縈回隨處逃禪古剎開從他梅福神仙尉不及陶
B34n0193_p0801b20║潛歸去來門外雪深宜載酒城南春早共尋梅與君雖結蓮花
B34n0193_p0802a01║社百歲風光仗一杯
B34n0193_p0802a02║（冐起宗金剛經曰世人暫時發心學道未幾又復退轉究其由有三種累無問僧俗男女各各為身口所累其次為眷屬
B34n0193_p0802a03║又其次為家產所累天下人遭此三種累忙了一世閙了一世苦了一世乾弄了一世空過了一世何况又因此三累起
B34n0193_p0802a04║了無量貪嗔癡造了無量大小一切惡業只是不悟殊不知此身是箇假合結成的臭皮囊不由你安排炎天暑月一箇
B34n0193_p0802a05║健漢夜間得一急症死了到得天明便看不得至於眷屬亦然彼此拖箇臭皮囊無常到來替代不得眼光纔合各不相
B34n0193_p0802a06║識隨他受用財產一毫也拿不去何不撥轉念頭一心為善莫待殺鬼來催方纔悔悟亦已遲矣）
B34n0193_p0802a07║嚴澂字道徹文靖公次子也號天池山樵以蔭為中書官至
B34n0193_p0802a08║邵武知府晚奉雲棲之教子樸年二十五得疾將卒澂謂曰
B34n0193_p0802a09║但一心念佛樸曰諾澂取樸所刻龍舒淨土文印之以貽親
B34n0193_p0802a10║故書曰澂一病幾殆不意復生雖則苟延焉知來日回首營
B34n0193_p0802a11║生舊計有同嚼蠟一具皮囊終須敗壞六塵緣影何處堅牢
B34n0193_p0802a12║不如換卻凡心求生淨土誦彌陀一句消罪業無邊聊奉勸
B34n0193_p0802a13║文用表誠意卒年七十八弟澤字開宗官中書舍人慷慨能
B34n0193_p0802a14║急人之難臨終書偈曰大千世界浩茫茫俱是爭名奪利塲
B34n0193_p0802a15║今日老夫撒手去萬緣都淨見空王投筆而逝
B34n0193_p0802a16║袁中郎云孤山處士妻梅子鶴是世間第一種便宜人我軰
B34n0193_p0802a17║只為有了妻子便惹許多閑事撇之不得傍之可厭如衣敗
B34n0193_p0802a18║絮行荊棘中步步牽掛也又云卻病有十法靜坐觀空照見
B34n0193_p0802a19║一切生死是非利害毀譽得失成敗皆妄非真譬如泡影當
B34n0193_p0802a20║下消亡一也煩惱現前一時不能排遣便應尋一暢快事令
B34n0193_p0802b01║其釋然所謂借境調心二也常將不如我者巧自寬解三也
B34n0193_p0802b02║造物勞我以生遇病稍閒反生慶幸四也宿業現逢不可逃
B34n0193_p0802b03║避歡喜順受五也家庭和順朋友契合無交謫之言六也日
B34n0193_p0802b04║與竹石魚鳥相親常有蕭閑之趣而畔援歆羨寂然一念不
B34n0193_p0802b05║生七也覓高明親友講開懷出世之談八也慎風寒節飲食
B34n0193_p0802b06║嗜欲淡泊思慮減少行住坐臥惟期自適九也母以病為苦
B34n0193_p0802b07║毋以死為患常令胷次寬平襟期灑脫也
B34n0193_p0802b08║（憨山大師云自外物言無論富貴聲名即四肢百骸亦軀殼耳何物是我自性分言無論父子眷屬即天地萬物皆吾一
B34n0193_p0802b09║體何物非我於此信得則心體廓然獲大樂穩何樂如之晦翁答或人論心之問曰心之虗靈無有限量如六合之外
B34n0193_p0802b10║思之則至前乎百世之已徃後乎千萬世之未來皆在目前又曰人心至靈千萬里之遠千百世之上一纔發念便到那
B34n0193_p0802b11║裡神玅如此却不去養他自旦至暮只管展轉於利欲之中都不知覺是可歎也）
B34n0193_p0802b12║朱逸民張世偉
B34n0193_p0802b13║朱鷺字白民長余十四歲光為諸生有聞名家棟雅負夷然不
B34n0193_p0802b14║屑之韻飄鬚饒姿致性多可否有難館穀聲實平易無他腸也
B34n0193_p0802b15║屢試塲屋後覺其淡然無味遂究心出世之學每事欲染指去
B34n0193_p0802b16║之年五十餘喪偶已無餘意偶謂余此心猶未得了者館沈千
B34n0193_p0802b17║秋工部沈雅人好為人成佳事為除館有所娶不數月輙歸之
B34n0193_p0802b18║纖毫無繫戀也刻私記畫竹游名山獨身徃華嶽及新都黃山
B34n0193_p0802b19║既無伴侶幾為一黃𠜍所襲作祼而佐刺船法乃免言次不寒
B34n0193_p0802b20║而慄終已不悔余謂如朱先生真成游名山耳餘稱好名勝乃
B34n0193_p0803a01║佐掠剩口角寧不為山靈笑耶工畫竹畫成所知以善價易去
B34n0193_p0803a02║其子亦能為之戒之曰若無然天生墨君一泒供老人吾自得
B34n0193_p0803a03║法與可先生力省而獲多無溷我為也今售者亦能別之結茆
B34n0193_p0803a04║華山山腰自置石竈供具或童子下山經日井臼親操年八十
B34n0193_p0803a05║餘終
B34n0193_p0803a06║朱鷺錢謙益（傳略）
B34n0193_p0803a07║朱鷺字白民吳江人初名家棟少肄府學有俊才事秀水馮祭
B34n0193_p0803a08║酒夢禎為高足弟子家貧教授生徒以養父母承顏順志以老
B34n0193_p0803a09║萊子為法牀頭恒貯數十錢曰買笑錢父死久之乃謝青衿芒
B34n0193_p0803a10║鞵竹杖獨游名山所至畫竹以自給不妄受人一錢嘗游▆嶽
B34n0193_p0803a11║登天井黃縚道服長髯等身見者皆以為仙人也初好玄學解
B34n0193_p0803a12║道德參同之旨晚棄而歸禪參雲棲憨山二老結𦭘華山寺之
B34n0193_p0803a13║左蓮華峯下者十餘年年八十沐浴更衣作偈而逝其為諸生
B34n0193_p0803a14║時每談革除事輙淚下網羅遺佚作建文書法擬進之朝不果
B34n0193_p0803a15║崇禎初策蹇入長安欲望見新天子虜正薄都城或勸之亟歸
B34n0193_p0803a16║慨然曰莫非王臣其敢逃乎端坐龍華寺注般若經㓂㓂退乃反
B34n0193_p0803a17║人謂其隱不忘君原鷺初心亦有意於斯世託而逃焉者乎
B34n0193_p0803a18║雲棲法彙云朱白民吳江諸生𡮢參雲棲宏公探求法要宏
B34n0193_p0803a19║公化去白民因禮塔作偈曰我昔初謁師問參禪念佛可用
B34n0193_p0803a20║融通得師答隨口出若然是兩物用得融通着快哉此一語
B34n0193_p0803b01║令人心膽悅時時舉向人諸方徧傳說念佛人無盡是旨亦
B34n0193_p0803b02║無盡靈山會未散蓮池舌長活短偈作供養合掌無縫塔與
B34n0193_p0803b03║王孟夙同游徑山闢一軒居之閱般若經會憨山清公至二
B34n0193_p0803b04║人共禮為師因名其軒曰般若銘之曰咄哉此軒光明透脫
B34n0193_p0803b05║內外洞然了無縛着六根門頭圓通虗豁世出世間一齊拋
B34n0193_p0803b06║卻此軒之味恬澹寂寞軒中主人身心快樂一切情塵火聚
B34n0193_p0803b07║太末問此法門名不可說晚居華山蓮花峯下修念佛三昧
B34n0193_p0803b08║自號西空居士年八十沐浴更衣而逝時嘉定諸生婁子柔
B34n0193_p0803b09║名堅亦參雲棲法長齋工書文尤好書四十二章經遺教經
B34n0193_p0803b10║曰此佛門論語也
B34n0193_p0803b11║趙凡夫名宦灮太倉人中歲折節讀書居蘇州寒山廬親墓
B34n0193_p0803b12║旁疏泉鑿石結搆幽邃居常奉佛斷肉食客至亦設蔬果雖
B34n0193_p0803b13║豪貴人必強食之曰不可不令渠知此味也客有被蚿螫者
B34n0193_p0803b14║殺之曰吾以直報怨也凡夫曰非也不殺則直耳蚿之無知
B34n0193_p0803b15║實無可怨忿而殺之得為直乎嘗與客行遇二人驅六豕赴
B34n0193_p0803b16║屠凡夫為誦阿彌陀佛一客稱善凡夫曰我誦佛號度六豕
B34n0193_p0803b17║義少度二人義多何故豕今受屠償債已畢彼屠豕人心心
B34n0193_p0803b18║步步造地獄業趣入苦境而彼恬然不知警懼可無哀乎又
B34n0193_p0803b19║嘗勸一老人斷肉老人曰余年衰不能不資肉食凡夫老猶
B34n0193_p0803b20║愛命未老之肉先受刀砧於心安乎未死防死慘死之肉恣
B34n0193_p0804a01║意吞嚼於心安乎著書名護生品廣勸世人斷肉其言甚痛
B34n0193_p0804a02║切天啟中卒於寒山妻陸氏名卿子與凡夫偕隱能詩文行
B34n0193_p0804a03║於世（此則重出）
B34n0193_p0804a04║趙處士張世偉
B34n0193_p0804a05║趙宦光字凡夫長余十餘歲其蔚成聞人在中歲闢寒山後余
B34n0193_p0804a06║已先交之為世講通門故非顓以其人也性怪奇務所不適用
B34n0193_p0804a07║之學著九圜史最先亦繇配陸夫人督趨之於學陸著有考槃
B34n0193_p0804a08║集稱大家凡夫既闢山居遂長齋愈博羣書工鑿山畜水位置
B34n0193_p0804a09║亭臺楚楚出新意支硎名勝其廬墓處聳動四方矣長艸篆法非
B34n0193_p0804a10║古所傳然其玉筯甚精取捷用艸篆驚世落紙如飛實不專一
B34n0193_p0804a11║技也雅性好客遇可人至相陪馳走山中或肩輿或攜杖連日
B34n0193_p0804a12║夜不倦好事羣趨之為佛門有所諍訟堅立不撓華山事其最
B34n0193_p0804a13║著者器皿服用出餘緒皆足供雅人清玩云
B34n0193_p0804a14║趙均
B34n0193_p0804a15║趙宦灮子均字靈均有志節從父傳六書之學又從燕山僧貝
B34n0193_p0804a16║林受大梵天字并諸字母變體形聲譜韻之奧分署部居移日
B34n0193_p0804a17║分夜父子自相講習遂得其精
B34n0193_p0804a18║董元宰華亭人為諸生時參紫柏老人與密藏師激揚大事
B34n0193_p0804a19║博觀大乘書法盛行於世手寫經典甚眾讀華嚴合論作偈
B34n0193_p0804a20║曰帝網重珠徧剎塵都來當念兩言真華嚴論主分明舉五
B34n0193_p0804b01║十三參鈍置人又云儒衣僧帽道人鞵百刼莊嚴不受些笑
B34n0193_p0804b02║倒靈山臨末會生平伎倆一枝花
B34n0193_p0804b03║王貳守張世偉
B34n0193_p0804b04║王在公字孟夙長余六歲舉應天甲午鄉試時已名在交遊間
B34n0193_p0804b05║己酉忽就選人余悵怏惜之得青之高苑最瘠薄前後無善去
B34n0193_p0804b06║者君獨以清慎得濟南二守（此處節去一叚）君磊落有大節罷官即棄
B34n0193_p0804b07║家禁足峨眉之清柯坪年餘還蘇偕白民禁足浙之徑山已又
B34n0193_p0804b08║禁足天台國清已又結茅杭之石孟卒之前一年間歸蘇正值
B34n0193_p0804b09║逆璫之變感憤涕洟忠憤無所發之暫止秀之鄉中一寺終用
B34n0193_p0804b10║比丘法坐龕中不作家書止欲作別交遊書援筆謂弟子曰吾
B34n0193_p0804b11║止作異度兄書眾該之矣草半行不成字擲筆而逝大率業已
B34n0193_p0804b12║棄家葬蛻無煩家意也蓋君出世交與蘇釋慧慶斷公善君為
B34n0193_p0804b13║人心甚熱釋方有縣繇既出家無能得之縣公余獨代徃任之
B34n0193_p0804b14║仍約文姚共其事事得脫因相信任事無過余者後營葬塔院
B34n0193_p0804b15║皆余拉成不費其家一文云
B34n0193_p0804b16║劉錫元字玉受長洲諸生與姚孟長為友皈心大法同持佛
B34n0193_p0804b17║母準提咒成萬歷進士官廬陵教授天啟中官至貴州提學
B34n0193_p0804b18║僉事會安邦彥反玉受與巡撫李橒守城援兵至乃解敘功
B34n0193_p0804b19║進寧夏參政致仕歸以頭陀終自玉受以持準提咒建壇七
B34n0193_p0804b20║日懺戒唱於吳下其後楊子澄及其二子維斗公幹李模字
B34n0193_p0805a01║子木徐汧字九一劉公旦姚文初名宗典孟長子也共結準
B34n0193_p0805a02║提社擇桃花塢桃花菴故址闢精舍準提菴修白業李模號
B34n0193_p0805a03║灌溪官御史國變隱居後厰與文初倡上善會修西方淨業
B34n0193_p0805a04║終老焉
B34n0193_p0805a05║周景文名順昌吳縣人選福州推官天啟初官文選司員外
B34n0193_p0805a06║絕請托抑僥倖餽向一無所受素信奉佛法日課千聲頃之
B34n0193_p0805a07║告歸家居城西洞涇浜里有龍樹菴僧傳公修雲棲教景文
B34n0193_p0805a08║為倡募廣其放生池會魏璫檀權黨禍作天啟六年三月被
B34n0193_p0805a09║逮景文意色甚間徐為僧書小雲棲三字額至今猶存將發
B34n0193_p0805a10║與文湛持書曰弟一生向志節一路着力是弟不濟處出門
B34n0193_p0805a11║便與宦官為仇畢竟以此軰結局然不可謂非天之所以成
B34n0193_p0805a12║我此時工夫正欲使怨親平等貪戀俱忘急消卻一叚憤激
B34n0193_p0805a13║之心歡喜順受方是實地也至京下詔獄坐贓被拷斃於獄
B34n0193_p0805a14║中莊烈即位贈太常𡖖諡忠介
B34n0193_p0805a15║姚孟長名希孟吳縣人萬歷進士改庶吉士時景文方官吏
B34n0193_p0805a16║部以志節相勵並持清議天啟五年以母喪歸黨禍削籍崇
B34n0193_p0805a17║禎初起左贊善遷右庶子日講官平居皈信三寶有宏護之
B34n0193_p0805a18║志初母氏在時奉佛謹孟長居喪蔬食誦經為母回向西方
B34n0193_p0805a19║禮懺甫畢雲五色見嘗著佛法金湯徵文錄十卷尋移疾歸
B34n0193_p0805a20║家居二年卒贈禮部右侍郎諡文毅
B34n0193_p0805b01║洞庭生者乞食洞庭山中狀類狂者夜則臥寺廡下寺僧驅
B34n0193_p0805b02║之已而復來嘗題詩壁上長洲汪琬錄傳之詩云不信乾坤
B34n0193_p0805b03║大超然世莫羣口吞三峽水腳踏萬方雲又曰有形總是假
B34n0193_p0805b04║無象孰為真悟到無生地梅花滿四鄰又除夕詩云鐙火輝
B34n0193_p0805b05║煌慶此宵夜深兒女不相招破蒲團上三更夢那管明朝是
B34n0193_p0805b06║歲朝
B34n0193_p0805b07║湧西源劉鳳
B34n0193_p0805b08║湧西源杭之天竺僧老居蘇城西之蘭若甫里趙宗文家又寓
B34n0193_p0805b09║宿菴中吳之詩人數公聯榻夜話西源出玉杯傳飲杜用嘉碎
B34n0193_p0805b10║之殊不自安西源歎我法萬物有無常此乃常也何怪乎
B34n0193_p0805b11║黃翼聖字子羽太倉人素服雲棲之教與妻王氏精修淨業
B34n0193_p0805b12║崇禎中以薦起為四川新都知縣張獻忠㓂四川子羽率民
B34n0193_p0805b13║城守新都千僧感子羽布施之惠相率登城擊鼓稱佛號賊
B34n0193_p0805b14║尋引去以城守功遷知吉州明亡棄官歸印溪所居樓曰蓮
B34n0193_p0805b15║蘂樓自號蓮蘂居士營齋奉佛日持萬聲已而臥疾四壁張
B34n0193_p0805b16║彌陀像請晦山顯公授菩薩戒語顯公曰吾神明愈徤誓願
B34n0193_p0805b17║愈堅自信生西方矣年六十四
B34n0193_p0805b18║錢炳亦太倉人為人淳善以貢授教官遷知富陽縣以慈稱
B34n0193_p0805b19║後去官歸篤志修行日誦金剛經臨終作自祭文及偈命左
B34n0193_p0805b20║右取清凉水飲之問清凉何在曰放生池水也水至飲訖合
B34n0193_p0806a01║掌曰我以佛力徑徃清凉界中矣熙然坐逝（現果隨錄）
B34n0193_p0806a02║龔氏（宋）（載張采太倉志）
B34n0193_p0806a03║龔氏李處道妻宗元女也讀書通大義賦詩作字皆有古法晚
B34n0193_p0806a04║精佛乘處道年高宦不達龔終嵗諷咏自名曰守安卒年六十
B34n0193_p0806a05║四
B34n0193_p0806a06║龔氏（明崇禎年間人）
B34n0193_p0806a07║龔氏沙溪人父志道數嵗許同里項子十四嵗項子殀既長問
B34n0193_p0806a08║婚龔每徵色相拒祖母沙素奇愛姑聽之龔嚴齋戒晨夕禮佛
B34n0193_p0806a09║日織作申刻完一匹布埀二十年以為常癸酉沙疾亟指女屬
B34n0193_p0806a10║志道曰兒間時咄咄云止龔止項彼意在項曷為立後志道唯
B34n0193_p0806a11║唯壬午請于錢守許置嗣且上其事臺司咸俞獎項老者耑愚
B34n0193_p0806a12║▆讒多違言女聞憤惋曰我奈何累我父伏枕三日呼天而逝
B34n0193_p0806a13║年三十有一
B34n0193_p0806a14║蔡懋德字維立崑山人父允忠為人慈善持佛戒維立少好
B34n0193_p0806a15║陽明王子之書發明良知之學萬歷進士遷禮部主事崇禎
B34n0193_p0806a16║初出為浙江右參政分守嘉湖嘗與金正希黃元公錢啟忠
B34n0193_p0806a17║蕭士偉諸公訂為密友究竟大事每言修行人多怕去後黑
B34n0193_p0806a18║漫漫地不知現前黑漫漫地更苦𥁞說生死事大不知現前
B34n0193_p0806a19║剎那生生死死更切此際重關一擊如何下手聞者竦然服
B34n0193_p0806a20║除起井陘兵備道十四年擢山西巡撫居宦清苦能知人曲
B34n0193_p0806b01║𥁞其用屢平劇盜帝問何以治盜對曰盜起皆由民窮臣任
B34n0193_p0806b02║撫綏當使窮民有喫飯耳然愛民莫先察吏察吏莫先臣自
B34n0193_p0806b03║察願正己率属俾民不為盜不願殺害百姓以成一己之功
B34n0193_p0806b04║在官時與姪方暹書曰吾姪經歷大變備嘗諸苦於此中要
B34n0193_p0806b05║得箇翻身吐氣法便步步是真實道塲諸苦中自有安身立
B34n0193_p0806b06║命處若坐定安樂窩中轉動不得亦是苦趣我於三十嵗後
B34n0193_p0806b07║粗知信向只未經大爐𨪸鍛煉生死場中未能直入橫出然
B34n0193_p0806b08║借諸苦境為吾道場亦步步不敢放過耳此中分猷無人獨
B34n0193_p0806b09║力支撑功名久置度外死生亦復了然惟恐有悞疆事仰負
B34n0193_p0806b10║聖明如何如何然一死自誓則吾末後一着也十六年流寇陷
B34n0193_p0806b11║陝西維立帥兵三千拒賊河上三敗之賊陷平陽維立誓眾
B34n0193_p0806b12║死守所殺甚眾城陷北向再拜至三立祠自縊死後諡忠襄
B34n0193_p0806b13║黃蘊生名淳耀嘉定人少為諸生研索經史以名節自勵著
B34n0193_p0806b14║自鑒錄晝所行事夜必書之崇禎十六年進士歸家居默究
B34n0193_p0806b15║向上事宣說佛法友人張子灝持不殺戒蘊生和蘇子瞻岐
B34n0193_p0806b16║亭詩二首示之言甚痛切國破與浙江右參政侯峒曾嬰城
B34n0193_p0806b17║固守大雨城陷蘊生入僧舍與弟淵耀相對縊峒曾闔門殉
B34n0193_p0806b18║節
B34n0193_p0806b19║時有同縣諸生唐昌全有道行能以乩降神呂真人感而憑
B34n0193_p0806b20║焉其所言出入仙佛蘊生聞而信樂之與弟淵耀夏雲蛟侯
B34n0193_p0807a01║元演等俱徃問法慧雲地菩薩者生仁宗時棄家入金粟山
B34n0193_p0807a02║學道卒證道果時與呂真人同降或問禪宗差別菩薩示曰
B34n0193_p0807a03║大道一門不留權識本無宗教安有分別吾佛出世哀憫眾
B34n0193_p0807a04║生執心不破自伐其根故用止啼權流言句有本非真無亦
B34n0193_p0807a05║非實兩義破除一中為的佛氏真源超乎道德癡人索夢尋
B34n0193_p0807a06║蹤肖蹟故下剗除權機各出總斷習心歸于不習習者良習
B34n0193_p0807a07║者是賊同出見聞聖狂不一本性天良物必有則倣古摹今
B34n0193_p0807a08║精神自失不急求心自度何日宗門昌教無非革習正令日
B34n0193_p0807a09║新自明則一執此泥彼何異生食物肖化工萬不得一化工
B34n0193_p0807a10║肖物不謀而集其故云何至誠惟一一則天全隱微莫測求
B34n0193_p0807a11║此良方莫如除識識空性現識在性空譬之夜人空自謗日
B34n0193_p0807a12║亦猶求星徃而捫石不見其真惟辯其蹟性海靈灮反成六
B34n0193_p0807a13║賊一心不運天地皆忒吾不開宗亦無教立釋迦達摩驢蹤
B34n0193_p0807a14║馬跡吾有一心萬古不識非不可識無形可執澗底泉聲碧
B34n0193_p0807a15║天朗日可見可聞孰睹孰執有色有聲無象無質靈光周徧
B34n0193_p0807a16║一理不忒子等求心斷莫泥跡佛氏真詮不在行墨一一歸
B34n0193_p0807a17║心魔說亦得苟二於心佛說亦失破此佛魔心心無惑後諸
B34n0193_p0807a18║弟子彙先後訓辭為一書名正教錄陳俶刻板行世
B34n0193_p0807a19║（金正希名聲字子駿湖南嘉魚人少從父游於休寧家焉初好湯明近溪之學為文洞達原本脫棄訓詁年二十六習靜
B34n0193_p0807a20║古剎中食茄而甘遂長齋學佛法崇禎初成進士選庶吉士謝病歸益銳志學道延廬山宗寶禪師師禮之閉關相對作
B34n0193_p0807b01║斷五欲說一曰色欲世人欲色本為身樂曾不念言油盡鐙滅髓竭人亡大可怖畏佛在世時勑優婆塞姑戒邪[泳-永+(瑤-王)]亦為
B34n0193_p0807b02║眾生欲愛染積未能盡淨持樹大防令無縱溢故斷[泳-永+(瑤-王)]者是了義教而斷邪[泳-永+(瑤-王)]者不了義教間之於師此於般若如水與
B34n0193_p0807b03║火如氷與炭相尅相滅不容並行自傷福薄不早斷决遲延主今可慙可恨）
B34n0193_p0807b04║（雲崔子焦仙姑秦三原人五歲能誦清淨經夜分娓娓有與語者母詰之姑曰大士也母竊聽之不甚辯然大意示真修
B34n0193_p0807b05║姑自是持念益堅屏絕塵緣年二十四忽謂母曰兒旦夕化矣母曰吾與若方求長生胡遽去姑笑曰本無去來胡言修
B34n0193_p0807b06║短危坐息寂移日母哭且號姑瞪目曰兒方游極樂何葛藤我也仍危坐六日而化偈曰兒本童真百日功靈母氏解脫
B34n0193_p0807b07║因蒂根深又偈曰百慮永息一真常惺可以對景可以守域）
B34n0193_p0807b08║黃寧（見周世昌崑山志列女傳）
B34n0193_p0807b09║黃氏名寧舉人鐸之女年十九適周瑄方二年卒寧矢志不二
B34n0193_p0807b10║姑病痿十餘年不可舉動寧百方求療終弗愈有老嫗謂寧曰
B34n0193_p0807b11║我聞觀音大士願力甚大事之當得感應於是肖大士像晨夕
B34n0193_p0807b12║百拜凡五年忽夢大士曰汝每七日扶姑起坐以九度為止拜
B34n0193_p0807b13║則愈矣時姑病篤聲觸即死甚難之然不得已如其法扶起漸
B34n0193_p0807b14║覺不難至第九度掖之大士像前爐香忽躍起踰梁而下正中
B34n0193_p0807b15║姑腦有聲如雷由是步履如常邑人咸稱孝感縣令羅永年聞
B34n0193_p0807b16║之遺米二十斛以助其養太僕少𡖖李應禎表其墓曰節孝
B34n0193_p0807b17║周節婦孝感沈周
B34n0193_p0807b18║黃氏十九時歸周文璧氏二年文璧喪弱惟一女恃有姑患痿
B34n0193_p0807b19║痺其狀莫比儗有肢如無筋有骨如無髓在牀如空中有身如
B34n0193_p0807b20║蛻委日夜但冥冥僅有息存爾聞聽與觸動稍及即厥死薦地
B34n0193_p0808a01║方擬步通問必附耳艱難食溲次不敢托諸婢百藥無一效百
B34n0193_p0808a02║累聚一己黃氏心煩惱惛惛不知處東家優婆夷憐憫為黃語
B34n0193_p0808a03║汝姑溺苦海汝知故何以𠎝業如丘山宿世所積累須歸大勢
B34n0193_p0808a04║力南海有大士解難說真言功德莫思議但要深心持日日要
B34n0193_p0808a05║如是一言一拜叩億又八千數在佛雖有程敬愛無庸紀潔室
B34n0193_p0808a06║果報近何患患不起黃氏聞是言煩惱生歡喜潔室便置像恭
B34n0193_p0808a07║敬為作禮沐浴體投地心觀口娓娓如不知其終亦不知其始
B34n0193_p0808a08║亦不知其寒亦不知有暑閱日千八百歷年數得五俄夢一老
B34n0193_p0808a09║姥前黃行迤邐心謂是現化稱名略不顧極力欲追即步步縣
B34n0193_p0808a10║尺只徑入一區廬闔戶若相拒欵叩發號泣其戶劃然啟菩薩
B34n0193_p0808a11║示妙相金光爍瞻覩頭上諸瓔珞晃晃復蕋蕋蓮目垂慈光宣
B34n0193_p0808a12║言啟玉齒黃氏前諦聽合掌作長跪云汝依吾道悉知悉見已
B34n0193_p0808a13║慈悲為我願豈無囑付汝循功加精進九日一扶倚七九扶以
B34n0193_p0808a14║行前及我處所覺來汗淋淋其言尚在耳悟佛為眾生方便指
B34n0193_p0808a15║門戶信心愈堅牢額破吻俱腐臨日試小掖筋骨覺可舉屢試
B34n0193_p0808a16║屢無難還能移步跬彳亍詣像前奠香致情旨其炷從空躍踰
B34n0193_p0808a17║梁而直下乃著於本人正中頂𩕄裏其聲若驚霆其勢若擊杵
B34n0193_p0808a18║身心發震竦百苦悉皆去如風捲天雲不復剩渣滓如春活枯
B34n0193_p0808a19║草如冰化為水親黨盡來觀讚歎世無此姑謝新婦力脫我出
B34n0193_p0808a20║死簿新婦答何功菩薩威力故此事聞其甥王倫能覼縷韋虗
B34n0193_p0808b01║氣治痿若或有仙技黃氏孝治痿專以誠為主格物與布氣非
B34n0193_p0808b02║誠莫相與孝有致久旱孝有致冰鯉事本出非常未可論常理
B34n0193_p0808b03║我特書其孝勃蹊用為砥至今崑山人大書播邑史
B34n0193_p0808b04║莊平叔名嚴華亭人晚而深達佛法逢人輙相勸勉衣履所
B34n0193_p0808b05║餘常以施人間作詩詞皆清遠有致嘗調滿庭芳云六十餘
B34n0193_p0808b06║年片時春夢覺來剛熟黃粱浮花幻影有甚好風光冷眼輕
B34n0193_p0808b07║輕覷破急翻身頓斷絲韁兒孫戲從他搬演何必看終塲青
B34n0193_p0808b08║山茅一把殘生活計別作商量但隨緣消遣洗缽焚香先送
B34n0193_p0808b09║心歸極樂恣逍遙寶樹清凉堪悲也回頭望處業海正茫茫
B34n0193_p0808b10║（顧源字清甫號寶幢居士南京應天人工詩善書画年四十斷酒肉構小樓獨坐其上精修禪觀每夜五更起擊大木魚
B34n0193_p0808b11║高聲唱阿彌陀佛其舍旁有屠兒每聞木魚聲起屠豕一日逯起恚而責其妻妻曰爾不聞道人曰打木魚念佛耶自不
B34n0193_p0808b12║知罪乃責我何也屠兒愕然即折刀不復屠後示微滿宅聞蓮花香清甫曰我坐蓮花中半月餘見弥陀法身徧虗空世
B34n0193_p0808b13║界皆作金色决定徃生西方矣諸子涕泣曰父即徃奎兒輩何清甫曰汝將謂生耶死耶而不觀日出於東方而沒於西
B34n0193_p0808b14║方是果沒乎遂沐浴更衣端坐而逝）
B34n0193_p0808b15║高世㤗無錫人崇禎進士官禮部郎中出為湖廣提學秩滿
B34n0193_p0808b16║歸母李氏精修淨土無疾而逝彙㫋日跪[木*臣]前誦妙法蓮華
B34n0193_p0808b17║經越三旬庭中枱蘭忽榮一莖三花內外純白有聚沙居士
B34n0193_p0808b18║奇其事推論之曰高子之感斯瑞也有二因焉一者世間孝
B34n0193_p0808b19║子但知榮名利養生事死哀世緣牽率況沒生死洄淵不克
B34n0193_p0808b20║自出高子當沉痛昏迷時乃能歸命法王捧持玅典以念母
B34n0193_p0809a01║因緣轉而念佛念法其自利最勝二者末法士夫少知歸心
B34n0193_p0809a02║佛門輙掠影宗門抹殺經典違背正果高子持誦契經獲斯
B34n0193_p0809a03║靈感使末法中人信知金口所宣二字染神萬刼不壞以念
B34n0193_p0809a04║母因緣再轉而破魔網樹法幢其利最勝遂說偈曰稽首妙
B34n0193_p0809a05║蓮華諸佛所宣說若能為人說乃至竊一句即是如來遣告
B34n0193_p0809a06║報於異生共宿摩其頂法利無量數而說有孝子跪誦以報
B34n0193_p0809a07║母經聲哀痛聲上達夜摩夫乃遣主林神示現庭中花一叢
B34n0193_p0809a08║而三莖晶瑩如玉雪故知此蘭花即是妙蓮華佛說孝順果
B34n0193_p0809a09║等補處菩薩哀哀孝子心供養生身佛即名供養佛佛心隨
B34n0193_p0809a10║順故孝子即身花果花無有二心花開敷時蓮花與俱故我
B34n0193_p0809a11║願十方界一切諸眾生咸思報佛恩誓願為孝子孝心同佛
B34n0193_p0809a12║心諸佛所加被十方諸孝子即是微塵佛一曰食欲智者念
B34n0193_p0809a13║言割彼身肉活我軀命萬無此理何况今者食肉之外百味
B34n0193_p0809a14║俱全蔬果之類天真淡然原有至味業重之人舌浸醲肥無
B34n0193_p0809a15║復舌本真味當前反不覺知是則佛言可憐憫者一曰睡欲
B34n0193_p0809a16║嚮晦入息人道常理惟佛亦許夜半倒身消日間食乃至尸
B34n0193_p0809a17║寢早罷宴起昏人神思流水不腐戶樞不朽一刻不運心如
B34n0193_p0809a18║死水睡多如醉血氣盛旺徒長無明一失止念一曰財欲如
B34n0193_p0809a19║上三欲次第破除此身無用逸樂享用𢦤毀慧命此身以外
B34n0193_p0809a20║何須求備貪積不休取諸不義父母兄弟亦生計較致令家
B34n0193_p0809b01║庭傷乘爭鬪其為迷謬不可勝言或為治生畜積恒產備窘
B34n0193_p0809b02║乏時未為不是要當隨緣量入為出至於迷心背義取財則
B34n0193_p0809b03║寧閉戶端坐餓死世尊律義乞食樹棲孔子疏水顏氏簟瓢
B34n0193_p0809b04║光𦦨萬丈威德千古此非強為法如是故一曰名欲自反平
B34n0193_p0809b05║生好文章名徒悅耳目無益於人固大虗𡚶此不足破其次
B34n0193_p0809b06║有時好功業名動念仕進躁妄計較是惡邪見障菩提道所
B34n0193_p0809b07║宜痛絕以上五欲紜紜眾生陷溺濃重血肉顛倒其中不得
B34n0193_p0809b08║脫離孤負此心通天徹地徧照法界大光明幢濃重一分減
B34n0193_p0809b09║一分光濃重十分減十分光百分千分萬分億分日漸沉淪
B34n0193_p0809b10║黑業可怖從今發心願悉禁斷五欲既淨皎如明月惟生死
B34n0193_p0809b11║關最難開破要之死生亦係妄見能徹自心一切不受身分
B34n0193_p0809b12║遮障現今生時因緣會合虗妄名生我心無生緣起非有異
B34n0193_p0809b13║日死時因緣別離虗妄名死我心無死緣滅非無智者無生
B34n0193_p0809b14║可貪無死可怖此心光明總不顛錯此真如之法古人云毫
B34n0193_p0809b15║𨤲係念三塗業因瞥爾情生萬刼枷鏁戒之戒之福王立擢
B34n0193_p0809b16║左僉都御史不赴正希團練鄉兵扼險拒守我師間道襲破
B34n0193_p0809b17║之被執遂致命於南京贈禮部尚書諡文毅
B34n0193_p0809b18║題故女居士張氏悼偈卷後釋文琇
B34n0193_p0809b19║心之靈妙不可思議貫三際而包十虗含百界而攝萬有頭頭
B34n0193_p0809b20║處處莫不全彰剎剎塵塵何曾有間世出世間之法離心之外
B34n0193_p0810a01║豈別有一絲毫可得哉吳門王本道居士以其室張氏本寧終
B34n0193_p0810a02║後諸方知識悼偈卷請著語于後余遂徧觀若張氏平昔所行
B34n0193_p0810a03║終後光明發揚亦盡矣惟其拭經綿現佛像鐙燄現瑞相謂是
B34n0193_p0810a04║誠信所感則不然若是則心外有法矣余故證以小偈頭頭不
B34n0193_p0810a05║間處處非差心外無法綿佛鐙花本道閱大藏究心學其於佛
B34n0193_p0810a06║理應已洞明當視此以為如何
B34n0193_p0810a07║李灌溪名模素奉準提咒官至侍御史少年省試在寓杜門
B34n0193_p0810a08║持咒七日後入塲忽有金光一道亘空而過乙丑聯捷自後
B34n0193_p0810a09║課經益密每遇長夏閉關三月年七十餘步履彌旺洵當世
B34n0193_p0810a10║之耆英也
B34n0193_p0810a11║周士揚崑山人素奉準提咒清初破城微有屠戮夫婦潛伏
B34n0193_p0810a12║米倉下屢經檢察不獲竟安然無恙
B34n0193_p0810a13║陸古隣吳縣人文行並優適遭時多故隱居禪誦日持準提
B34n0193_p0810a14║咒普願世人咸臻正道以現在獲應者刻編行世柯炌作序
B34n0193_p0810a15║（善女人傳王安人張氏肅京武選郎中山陰王畿之妻也畿從王文咸傳致良知之教號為龍溪先生安人少通肆易明
B34n0193_p0810a16║大義既歸龍溪多所匡助虔事觀音大士日誦金剛經普門品嘗問龍溪致良知之教與佛說為同為異龍溪曰良知者
B34n0193_p0810a17║心之覺佛是覺義即心是佛致良知即是開佛知見同異非所論也又問大士度一切苦厄有諸曰此事全憑念力一念
B34n0193_p0810a18║覺時即名見佛苦厄頓消所謂自性自度也又問因果及輪迴之理曰一念善因終成善果一念惡因終成惡果止惡修
B34n0193_p0810a19║善不昧因果是謂修行一念萬年終無生滅即無輪迴安人恍然有悟年七十有疾囑付家事怡然而逝龍溪傷之𥝠諡
B34n0193_p0810a20║曰純懿）
B34n0193_p0810b01║冰中塔錢希言
B34n0193_p0810b02║常熟陳莊靖公瓉為給事時以直言忤世宗廷杖闕下削籍放
B34n0193_p0810b03║歸歸後杜門謝事一意修西方淨業晝夜六時持彌陀不輟今
B34n0193_p0810b04║天子登極詔復公故爵繇是不數載間超遷至秋官尚書矣萬
B34n0193_p0810b05║歲戊子秋七月公病革彌留之際誦佛益莊故事京官大臣自
B34n0193_p0810b06║三品以上暑月賜氷既置氷于公榻前眾忽見氷中湧出七級
B34n0193_p0810b07║浮屠欄楯鈎綴牕檻玲瓏檐角頂輪無不周備移時而冰勢漸
B34n0193_p0810b08║銷塔影漸瘦其頂尖亦漸㣲細頃之報公氣絕一時幻蹟寂無
B34n0193_p0810b09║所覩矣瞿醝使汝稷嚴太守澂適在長安相與共奇其事
B34n0193_p0810b10║瞿汝稷常熟人與曾乾享傳光宅唐文獻曾鳳儀徐琰于玉
B34n0193_p0810b11║立吳惟明王宇㤗袁了凡九人同時發願刻大藏經文於徑
B34n0193_p0810b12║山寺中汝稷又作指月錄盛行於世同時朱國祚萬歷進士
B34n0193_p0810b13║天啟中拜武英殿大學士喜持誦金剛經謂其子曰我生平
B34n0193_p0810b14║榮枯不較順逆如一只得金剛經中無我相無人相六字之
B34n0193_p0810b15║力金壇王肯堂父方𪋤聞兒誦經至無我相無人相句微笑
B34n0193_p0810b16║曰煩惱本空我相何在遂合掌而逝
B34n0193_p0810b17║周安士題法華經所說因緣生相滅與不生滅作偈曰眾生
B34n0193_p0810b18║畏苦果菩薩斷惡因因既已斷苦果無遺根譬如猛師子利
B34n0193_p0810b19║鏃中其身急顧發的處獵戶羣波奔犬若遭人擊但向棒頭
B34n0193_p0810b20║呻一智視一愚不啻膚壤分又如止沸湯爨者去其薪十二
B34n0193_p0811a01║因緣內無明為之君一斷一切斷淨掃鄰虗塵
B34n0193_p0811a02║安七名夢顏崑山諸生博通經傳深信因果嘗云眾生𧈪𧈪
B34n0193_p0811a03║造無量罪過淫殺二業實居大半深惟經義抉微洞幽勒成
B34n0193_p0811a04║二書戒淫與殺其戒殺書言多深痛大要云刀兵之難在於
B34n0193_p0811a05║人道或數十年或百餘年僅一二見至於畜生無日得脫普
B34n0193_p0811a06║天之下一遇雞鳴無限畜生被狠心屠戶裂腹刺心抽腸㧞
B34n0193_p0811a07║肺哀號未斷又沒沸湯片刻之間頭足異處如是惡因如是
B34n0193_p0811a08║惡果詰其所由皆為我等口腹所致我勸世人未能持齋先
B34n0193_p0811a09║須斷殺孟子曰仁者人也人不信佛何不信人若信是人何
B34n0193_p0811a10║不斷殺仁則不殺殺則不仁諦聽吾言免入異類其戒淫書
B34n0193_p0811a11║繫以偈曰世間苦惱事皆從愛欲生愛心不能斷對色形神
B34n0193_p0811a12║傾水從骨內出火自心中騰到此霎時間開眼投深坑幸有
B34n0193_p0811a13║如來教暗室懸明鐙示以不淨觀慾火消為氷我有降魔劍
B34n0193_p0811a14║百鍊剛所成斬盡妖容鬼到鼻知羶腥此觀得成就萬象都
B34n0193_p0811a15║空明齋心出苦海濁世皎然清又曰人想死亡日慾火頓清
B34n0193_p0811a16║凉愚人若聞此愁眉歎不祥究竟百年內同入灰燼場菩薩
B34n0193_p0811a17║九想觀苦海大津梁次當觀想佛座寶蓮花及種種莊嚴瑞
B34n0193_p0811a18║相發願徃生西方極樂世界是謂究竟解脫方便偈曰修行
B34n0193_p0811a19║無別法出世為究竟出世有多途淨土為捷徑述此觀想法
B34n0193_p0811a20║言言宗大乘托質上品蓮永遠脫淫穽
B34n0193_p0811b01║樂邦文類云陳廷祼名瓚江南常熟人嘉靖間進士官刑科
B34n0193_p0811b02║給事中劾嚴嵩餘黨又請錄建言廢斥者忤旨廷杖除名家居
B34n0193_p0811b03║一意修西方淨業有客過之訶曰爾不聞大鑒論惟心者乎
B34n0193_p0811b04║何厭垢而欣淨為答曰惟心淨土非是大鑒始發也自心作
B34n0193_p0811b05║佛自心是佛佛固先言之矣蓋懼人以不淨之心求淨土也
B34n0193_p0811b06║非曰土無垢淨也且樂邦之可樂不獨華池珠閣鳥音風樹
B34n0193_p0811b07║而已吾幸而與羣聖人游被無量光證無生忍成無上道濟
B34n0193_p0811b08║無邊眾誠為至樂客以客之禪樂垢土我以我禪樂淨土禪
B34n0193_p0811b09║無客無我樂無垢無淨也客無庸訶我矣隆慶初復起吏科
B34n0193_p0811b10║累官刑部侍郎臨沒誦佛名益虔寶塔現冰中頃之氣絕而
B34n0193_p0811b11║塔影亦消贈右都御史諡莊靖
B34n0193_p0811b12║（善女人傳盧氏名福智徽州陳季清妻也晚遷湖州季清奉佛甚虔力修福業盧氏竭資為助長齋課佛崇禎五年得危
B34n0193_p0811b13║疾請古德法師授五戒咨淨土法要季清為誦華嚴經至入法界品五十三門為一一講說復策之曰百刼千生在此一
B34n0193_p0811b14║舉努力直徃毋猶豫也至十一月八日忽覩蓮華現前化佛垂手右脇而逝年三十九蕅益大師為之傳系以贊曰哀哉
B34n0193_p0811b15║三界愛欲為根根株不拔奚望西生蓮華國土永離塵情此緣能斷被質斯成勇矣智福女中之英一日一夜淨念功殷
B34n0193_p0811b16║華臺接引眼識分明子母恩愛枯木寒冰吉祥善逝長辭苦輪我今隨喜願共羣倫頓除愛網證入玄門）
B34n0193_p0811b17║罏中蓮錢希言
B34n0193_p0811b18║莊靖公女陳氏嫁于孫今太學胤伽之母也家常熟城西山塘
B34n0193_p0811b19║涇上光是有楚尼來里中以西方之教倡化朱門夫人娘子歸
B34n0193_p0811b20║信甚眾陳氏平居見莊靖公奉佛亦奉佛既嫁之後持誦益虔
B34n0193_p0812a01║在家常設觀音齋萬歷五年六月十九齋會畢焚紙錢于罏灰
B34n0193_p0812a02║且冷矣移置佛案之下爐中忽挺出青蓮花一枝形如菡蓞乍
B34n0193_p0812a03║吐尚含翠色欲滴其下莖微有刺于時中外婣黨無不讚歎三
B34n0193_p0812a04║後為一姙身婦人觸之而萎西川敘州僉臬陳禹謨其同產兄
B34n0193_p0812a05║也嘗為予言
B34n0193_p0812a06║裙上觀音像錢希言
B34n0193_p0812a07║黃氏僕母者常熟罟里村嫗也平居持齋念佛了無它異有子
B34n0193_p0812a08║為黃觀察時雨家僕萬歷甲寅秋媼年六十五歲矣疾篤將逝
B34n0193_p0812a09║索一新裙不得便命取所嘗著舊藍裙曝之于庭其裠衣裏十
B34n0193_p0812a10║二幅須臾現出十二面觀音像各幅變相不同咸具竹林鸚鵡
B34n0193_p0812a11║之致經一晝夜化去乃滅徧村人皆見之
B34n0193_p0812a12║施氏長洲尤錫綬之妻也善事舅姑兼持齋戒萬歷三十五
B34n0193_p0812a13║年忽病膈諸醫罔措一日起倚閭我有道姑過其門數目施
B34n0193_p0812a14║氏從之乞茶施氏延之入授以茶道姑問娘子能受戒乎施
B34n0193_p0812a15║氏曰我固持齋又問能念佛乎曰時念阿彌陀佛道姑因說
B34n0193_p0812a16║偈曰聲聲口裏念彌陀不識彌陀怎奈何者句彌陀參不透
B34n0193_p0812a17║輪迴那得出娑婆因授以三戒一斷絕夫妻恩二破除無明
B34n0193_p0812a18║煩惱三割棄資生業緣仍令籲天立誓祝畢道姑掠氏髮際
B34n0193_p0812a19║抽得青𢇁一蔟綰作小髻付之曰汝夫歸以此髮遺之前緣
B34n0193_p0812a20║已了努力修行可也施氏拜謝舉頭忽不見自是奉法益虔
B34n0193_p0812b01║吳門父老皆傳道其事
B34n0193_p0812b02║吳氏女太倉人生時趺坐而下稍長皈心佛乘事親孝不願
B34n0193_p0812b03║有家已而誦佛經通曉大意俄夢神授以梵書準提咒有病
B34n0193_p0812b04║瘧者以梵字治之立愈崇禎四年年二十有三閉關專修淨
B34n0193_p0812b05║土冬末作偈辭世右脇而逝紅光溢面
B34n0193_p0812b06║陳嫗常熟人居城南以紡為業篤信佛法隨紡車聲唱阿彌
B34n0193_p0812b07║陀佛終日不絕口如是三十年一日忽向其子曰而不見空
B34n0193_p0812b08║中寶蓋幢旛乎因拍手大笑取湯沐浴竟合掌化去事在順
B34n0193_p0812b09║治十年翁尚書叔方微時親徃視之著淨土約說書其事以
B34n0193_p0812b10║證焉
B34n0193_p0812b11║（善女人傳王素娥山陰人適吏曹胡節夫亡篤志佛法嘗作偈曰禮佛焚香易修行定性難古來成道者把鐵鑄心肝）
B34n0193_p0812b12║周母薛氏徃生淨土傳馮夢禎
B34n0193_p0812b13║語云愛不重不生娑婆念不一不生淨土又云有禪有淨土猶
B34n0193_p0812b14║如戴角虎無禪修淨土萬修萬人去吾甚服膺此言今世實心
B34n0193_p0812b15║參禪者絕少而又不能一念皈依淨土臘月三十夜到來未免
B34n0193_p0812b16║手忙腳亂隨業受生長淪苦海痛哉余感吳江周母徃生事為
B34n0193_p0812b17║之立傳令丈夫學道者勸焉周母姓薛氏吾郡之嘉善人宦家
B34n0193_p0812b18║子其母夢長庚墮懷而生實嘉靖庚寅五月五日也年十七嫁
B34n0193_p0812b19║吳江周乾南尚書恭肅公子以孝謹聞二十八寡居遂有意淨
B34n0193_p0812b20║業初掃室供觀音大士異香經日不散香烟上蒸為脂幻成蓮
B34n0193_p0813a01║花枝葉分明數日而滅癸酉歲夢感觀音大士警策遂斷葷血
B34n0193_p0813a02║委家事諸婦專修淨業自此始諸子俱向善不扶而直方外淨
B34n0193_p0813a03║侶凡過吳江者無不受齋周氏遠近佛宇象設凡有興建無不
B34n0193_p0813a04║受施周氏他如築橋甃衢義田義倉一切善事無不勸為之以
B34n0193_p0813a05║故周氏晜弟大為叢林所尸祝而母薛之名愈彰薛生平好誦
B34n0193_p0813a06║法華華嚴金剛般若等經及行慈悲懺法晚歲益精進加課圓
B34n0193_p0813a07║覺日五百言掩關而居子若婦問訊圓光門外頃刻而退略不
B34n0193_p0813a08║及世俗語丁亥五月病胷膈脹諸子請弛關延醫醫謂血枯當
B34n0193_p0813a09║服牛羊乳及藥酒薛不可曰吾十五年咬菜根奈何戀此色身
B34n0193_p0813a10║破戒乎遂毅然拒之自此專持佛號略進藥餌至八月疾益甚
B34n0193_p0813a11║戒諸子勿進藥善護吾念吾西方緣熟矣至十九日戒毋進粥
B34n0193_p0813a12║諸子強之粥訶曰而軰以此為孝乎此世間情耳欲離生死直
B34n0193_p0813a13║須打破情關而軰素談此理到此了無干渉吾十五年向佛懺
B34n0193_p0813a14║悔求生西方今日期至而欲卻之乎而軰但稱佛號助我徃生
B34n0193_p0813a15║足矣幸無溷我九月初六日啟懺摩道場曰但為我懺罪業不
B34n0193_p0813a16║得祄我住世是日有兩小蟲撲面不去曰兩蟲在寢帷中三月
B34n0193_p0813a17║矣是吾宿業任其唼食吾惟以慈悲心待之于是益高聲念佛
B34n0193_p0813a18║蟲唼右頥良久復唼唇時佛聲至陀字蟲觸口氣遂滅初九日
B34n0193_p0813a19║語諸子曰懺悔圓滿吾事畢矣吾讀圓覺知四大假合了無身
B34n0193_p0813a20║執一切痛苦棲泊不上但報緣已滿不復住世而軰沐浴更衣
B34n0193_p0813b01║齊聲念佛助我化後無令不淨人近我仍令佛聲不絕吉服送
B34n0193_p0813b02║我入龕迎至川堂供一佛二菩薩龕安西向閉龕之後服衰麻
B34n0193_p0813b03║設幕中堂以盡世禮龕前香花為供上食用平時菜果宗族親
B34n0193_p0813b04║黨傳吾意不煩虗費奠享初十日索香水淨身念甘露真言三
B34n0193_p0813b05║遍蓮華香忽然滿室著淨布衣戴誌公帽安詳徐步跪彌陀前
B34n0193_p0813b06║念香偈𭶢香已念讚佛偈唱三皈依禮佛三拜跪拈數珠念佛
B34n0193_p0813b07║一百八遍起面彌陀坐禪椅揑金剛拳念佛千聲日午跏趺以
B34n0193_p0813b08║數盤左臂結彌陀印而化如入禪定鼻液垂尺許徧身俱寒頂
B34n0193_p0813b09║獨溫踰時反熱至暮漸寒鼻汗如珠色澤光明歡喜自在儼然
B34n0193_p0813b10║具丈夫相左右之人俱聞蓮華香自絕粒至化三七日神氣清
B34n0193_p0813b11║爽其念佛聲時而悲婉時而猛厲時而和雅無所不有但無女
B34n0193_p0813b12║人聲耳畔時聞魚子聲經聲佛聲絡繹不斷問之左右不知也
B34n0193_p0813b13║三七日中口不離佛睡眠絕少間有昏沉即猛著精彩如一人
B34n0193_p0813b14║與多人敵毫無滲漏其持念如此十二日日午入龕遠近緇素
B34n0193_p0813b15║然香頂禮至數千百人世壽五十八諸子遵遺命塔全身吳興
B34n0193_p0813b16║石城山清凉禪院之右嗚呼善哉諸子祖祝名最著善余尤善
B34n0193_p0813b17║達觀師密藏師兄師子窟中故無凡兒也賛曰惟善女人厥姓
B34n0193_p0813b18║薛作賓于周婦道竭夙種善根事諸佛掃室焚香蓮華結大士
B34n0193_p0813b19║夢感授記莂從此長齋斷葷血節身口具利一切掩關淨居洞
B34n0193_p0813b20║生滅法華華嚴左右列晚課圓覺日五百四大非有悟顯訣十
B34n0193_p0814a01║方虗空悉迸裂預知時至坐而脫彌陀觀音互迎接身登蓮閣
B34n0193_p0814a02║閱空刼春秋五十益以八塔於城山不為穴道俗賛歎無休歇
B34n0193_p0814a03║我作伽陀妙言說見者聞者心怡悅世世佛種不斷絕
B34n0193_p0814a04║（黃端伯建昌新城人崇禎進士歷杭州寧波二府推官亷辨有聲南京福王立以薦起授儀部主事我兵南下諭降不從
B34n0193_p0814a05║北面受戮顏色不變先是在獄中作詩曰巍巍不動寰中主一座堅城似鐵山刀鋸在前無怯志只緣勘破死生關又作
B34n0193_p0814a06║偈曰覿面絕商量獨露金剛王若問安身處刀山是道場門下士護柩葬於忠孝橋側）
B34n0193_p0814a07║（聞子與法名大晠錢唐人少善病欲出生死乃往雲棲受念佛法門宏公示寂憨山清公來弔子與願薙髮為弟子清公
B34n0193_p0814a08║曰佛性四大不能拘豈毛髮能為礙乎况子有親在未可也俄而疾作子與曰吾當直徃西方耳疾無傷也及疾其甚神
B34n0193_p0814a09║志瞀亂不能自持大懼亟請僧至唱佛號復瞿然曰生死根株非他人所能拔也立起盥沐着衣對佛焚香懺悔及還坐
B34n0193_p0814a10║神志安定淨土現前乃薙髮披袈裟別眾而逝憨山聞而歎曰勇哉聞生可謂烈丈夫矣）
B34n0193_p0814a11║宋世隆字文森長洲縣諸生父學程夢文殊抱子授之而生
B34n0193_p0814a12║故初名文年四歲聽父讀金剛經即能誦四句偈年五十餘
B34n0193_p0814a13║遭家多故偶觸華嚴經無著無縛解脫句有會遂長齋斷殺
B34n0193_p0814a14║日誦金剛經中秋夕見堂前角燈光不透脫不覺默坐參究
B34n0193_p0814a15║忽汗下通身胷中廓然作偈曰主主賓賓無主賓分明指點
B34n0193_p0814a16║愈迷津偶然風觸鐙中火卻遇當家舊主人又云今日方知
B34n0193_p0814a17║吾喪吾凡情聖解一齊枯親朋問我如何是者也之乎隻字
B34n0193_p0814a18║無聞天笠珍禪師宗風甚盛適師過蘇之大雲菴文森徃謁
B34n0193_p0814a19║師云來此作麼文森云不求佛不求法要討個了當師厲聲
B34n0193_p0814a20║曰萬刼千生不得了文森言下有省文森曰龐公道但自無
B34n0193_p0814b01║心於萬物何妨萬物常圍繞語未畢師擊凡云可惜一個龐
B34n0193_p0814b02║公尚打作兩橛因舉六祖神秀菩提樹話問和尚如何道師
B34n0193_p0814b03║云掀倒菩提樹打翻明鏡臺髑髏都粉碎處處絕塵埃拍文
B34n0193_p0814b04║森肩曰如今可把六祖神秀并老僧與居士縛做一束拋向
B34n0193_p0814b05║錢唐江裏去文森頓悟遂口占云生前面目絕追求螺髻峯
B34n0193_p0814b06║高解點頭一句頓超三頓棒凡情聖解付東流師以拂子授
B34n0193_p0814b07║之云可承當此事康熙四十一年文森得脾疾其妻疾亟以
B34n0193_p0814b08║告文森不徃第傳語曰子去我且行矣後妻數刻而逝
B34n0193_p0814b09║（一說文森參天笠珍禪師言下有省作偈曰今日方知吾喪吾凡情聖解一齊枯親朋問我如何是者也之乎隻字無後
B34n0193_p0814b10║三年師重過蘇泊舟盤門呼文森徃謂曰老僧九坐道場欲求一休歇了徹人莫如居士老僧有末後付囑可承當此事
B34n0193_p0814b11║遂以拂子授之師行至謝村沐浴更衣坐逝康熙四十一年文森得脾疾示禪客曰末後何必有句末後何必無句刀山
B34n0193_p0814b12║劍樹上翻身鑊湯爐炭中躲避無端七十餘年總是逢場作戲今日尚要賣弄一番咄看這粉碎枯髏那有一點西來之
B34n0193_p0814b13║意其妻亦疾亟以告文森不徃第傳語曰子去我且行矣遂後妻數刻而逝）
B34n0193_p0814b14║吳江優婆夷周母薛孺人贊釋真可
B34n0193_p0814b15║漢高大度項羽強悍臨死生別離之際而不脫兒女情狀又青
B34n0193_p0814b16║山白雲二三十年精修禪觀者臨終坐脫亦不多得况女流乎
B34n0193_p0814b17║孺人生平奉佛勤至尤信徃生法門故其臨終之時家業手製
B34n0193_p0814b18║兒孫滿前毫無情見超然坐脫即此觀之則孺人過漢高項羽
B34n0193_p0814b19║多矣或者以女流男子閨閤高僧賛之非虗語也噫無雲萬古
B34n0193_p0814b20║吳江月淨土蓮開火宅香
B34n0193_p0815a01║善女傳葉亦鸞字瓊章吳江人工部郎中葉紹袁之季女也
B34n0193_p0815a02║母沈氏名宜修伯姊名紈紈俱工詞翰紈紈嫁趙田日誦佛
B34n0193_p0815a03║經年二十三得疾危坐唱佛名而逝小鸞四歲能誦楚詞十
B34n0193_p0815a04║二歲能詩好臨子敬洛神賦焚香宴坐灑如也年十七字張
B34n0193_p0815a05║氏行有日矣俄而有疾佛聲朗然須臾化去七日就木舉體
B34n0193_p0815a06║輕軟事在崇禎五年有神䧏于乩自言天台泐子闡止觀法
B34n0193_p0815a07║門時紹袁念小鸞甚遂迎泐師至家以小鸞問師曰此月府
B34n0193_p0815a08║侍書女也其名寒簧問今在何處曰緱山仙府問可招之至
B34n0193_p0815a09║乎師初不可再三請而後許之小鸞至紹袁問以去來事小
B34n0193_p0815a10║鸞曰菩薩有變易生死眾生有分叚生死兒猶在分叚中去
B34n0193_p0815a11║時但見金童玉女建紫金幢赤珊瑚節大紅流蘇結為臺閣
B34n0193_p0815a12║爾時殊樂不知苦也問答未竟師曰無明緣行行緣識識緣
B34n0193_p0815a13║名色名色緣六入六入緣觸觸緣受受緣愛愛緣取取緣有有緣
B34n0193_p0815a14║生生緣老死憂悲苦惱君諦聽之我當細講停乩良久師曰
B34n0193_p0815a15║善哉割愛第一小鸞作詩呈師曰弱水安能制毒龍竿頭一
B34n0193_p0815a16║轉拜師功從今別卻芙容主永侍猊牀沐下風且曰願從大
B34n0193_p0815a17║師受記不復徃仙府矣師因為審戒云云師曰善哉子所犯
B34n0193_p0815a18║犯者獨綺語罪耳遂授之戒名曰智斷將別復告父曰父要
B34n0193_p0815a19║眼明手快情種愁苗乃入獄之本一刀割絕立地清凉遂去
B34n0193_p0815a20║見午夢堂集
B34n0193_p0815b01║薛氏（載徃生集）釋袾宏
B34n0193_p0815b02║大明薛氏武塘世族女也生時母夢長庚入懷後歸周生子五
B34n0193_p0815b03║人而寡秉節自誓供觀音大士香煙結蓮花人異之專心淨業
B34n0193_p0815b04║好施不倦念佛十五年如一日萬歷丁亥五月得疾醫進乳粥
B34n0193_p0815b05║確乎不許遂絕粒屏藥石至九月六日延僧禮懺且曰四日足
B34n0193_p0815b06║吾事畢矣乃西向對彌陀像晝夜繫念囑諸子翊賛禁諸婦女
B34n0193_p0815b07║毋入時正重九取淨衣點淨香水灑禪椅次早索水盥手誦甘
B34n0193_p0815b08║露真言着所淨衣戴誌公帽長跪佛前念然香讚佛偈唱三皈
B34n0193_p0815b09║依禮三拜輪珠念佛一百八聲逮午趺坐結印而化神氣熙然
B34n0193_p0815b10║較生存倍更開朗同時在側者俱聞蓮華香滿室中諸子奉命
B34n0193_p0815b11║入龕觀者數千人歡喜頂禮其詳載諸本傳志云
B34n0193_p0815b12║贊曰母遺命具龕無棺槨無迎煞神無燒紙錢無殺牲以祭諸
B34n0193_p0815b13║子悉隨順不二吾聞昔有臨終坐脫者子恐乖名教拽其足伸
B34n0193_p0815b14║之父忽躍臂捶子子懼曰助父坐脫耳視今日周氏諸子為何
B34n0193_p0815b15║如先是母以殘息待予至授戒予適稽緩母曰時至不可待矣
B34n0193_p0815b16║即化去人以為恨寧知予未下船舷羯磨已竟噫諸上善人同
B34n0193_p0815b17║會一處周氏之母子不其然歟
B34n0193_p0815b18║陸寡婦常熟人年二十夫亡持齋念佛至六十七而終焚其
B34n0193_p0815b19║衫裙忽見金光迸出灰中儼有佛像在焉其數十閭巷聚觀
B34n0193_p0815b20║皆焚香膜拜事在康熙三年（果報聞見錄）
B34n0193_p0816a01║張寡婦常熟人居小東門外安貧守節專持佛號二十年未
B34n0193_p0816a02║嘗少間以下痢終遺一破裠臭不可近棄之中流忽見蓮華
B34n0193_p0816a03║交發五色爛然散布水面見者驚異乃取裠送一庵作佛案
B34n0193_p0816a04║圍事在順治間
B34n0193_p0816a05║（超一子者揚州殷氏女早寡掩關學道三年坐蛻遺詩偈曰靜中無個事反覆弄虗空地老天荒後魂飛魄喪中有師開
B34n0193_p0816a06║道統無法度愚蒙忽底虛空碎夕陽依舊紅又有看花詩云土來澆灌水來栽顛倒工夫任我來滿院春風花自語不將
B34n0193_p0816a07║顏色向人開）
B34n0193_p0816a08║朱氏釋袾宏
B34n0193_p0816a09║大明陳母朱氏吳郡嘉定人濬川居士室也孝慈天植素向三
B34n0193_p0816a10║寶年八十一其子參雲棲歸導以念佛徃生遂篤志淨業越二
B34n0193_p0816a11║載示疾卒之前三日堂前大呼母名者三母之有二青衣在此
B34n0193_p0816a12║時病久孱困忽躍起𥪡脊端坐諸子勸其寢息乃吉祥而逝迎
B34n0193_p0816a13║尸中堂仰臥之尸自轉向西一時駭異以為精誠所感致云
B34n0193_p0816a14║贊曰郝父陳母俱布青衣童子之祥當生人天既而一則佛現
B34n0193_p0816a15║蓮臺一則不忘向西又當生淨土二相俱時生方未可定也即
B34n0193_p0816a16║不生生且不遠矣
B34n0193_p0816a17║徐氏釋袾宏
B34n0193_p0816a18║大明陸母徐氏嘉定人孀居刻志淨業夫昔有千金出貸焚券
B34n0193_p0816a19║不取奩飾罄以施人恒于佛所禮誦不輟如是者十載一夕忽
B34n0193_p0816a20║呼侍人曰看東方光發否我徃生時至矣汝輩可助我遂高聲
B34n0193_p0816b01║念佛合掌而逝
B34n0193_p0816b02║善女人傳王氏吳江費元亮之母也中年喪夫信奉佛法喜
B34n0193_p0816b03║布施有來乞者雖乏少必有以濟之鄉鄰老婦輙近前訴所
B34n0193_p0816b04║苦王氏時脫簪珥為助年九十二歲除得疾語人曰明朝是
B34n0193_p0816b05║元日不可令兒孫輩有哭泣聲過是日可矣及元日既夕沐
B34n0193_p0816b06║浴更衣王氏命啟牕云空中旛蓋降臨吾其行矣念珠繫頸
B34n0193_p0816b07║稱阿彌陀佛數聲而逝事在乾隆十二年
B34n0193_p0816b08║凌氏法名善益吳人張廷表之妻母葉氏長齋四十年禮古
B34n0193_p0816b09║潭和尚為師日拜華嚴經周而復始者三年八十夢羅漢現
B34n0193_p0816b10║金色身遂逝凌氏年四十餘亦長齋拜華嚴經行大悲懺法
B34n0193_p0816b11║常以五更起入佛堂晚而專誦大悲咒阿彌陀佛號求生西
B34n0193_p0816b12║方一日觀音大士現像遂謂女曰佛光滿室吾行矣遂逝年
B34n0193_p0816b13║六十九事在乾隆三十四年
B34n0193_p0816b14║謝貞女者長洲諸生謝有煇之女也字顧長源貞女年十八
B34n0193_p0816b15║而長源夭泣涕請於父母願歸顧氏父母從其請入門拜繼
B34n0193_p0816b16║姑行廟見禮既殮成服自是長齋奉佛日有程課布衣操作
B34n0193_p0816b17║以度朝夕竭力葬舅姑與其夫而撫叔之子為己子乾隆十
B34n0193_p0816b18║一年　詔旌其門年七十尋得疾忽語其子曰治後事後三
B34n0193_p0816b19║日逝矣令侍者焚香佛前合掌稱西方佛號而終事在乾隆
B34n0193_p0816b20║二十九年
B34n0193_p0817a01║顧天瑞妻陸氏蘇州城西大村人也天瑞中年長齋日課甚
B34n0193_p0817a02║虔年六十三預知將終沐浴易衣就寢其　俞氏別室居夜
B34n0193_p0817a03║半忽聞陸氏遙語曰吾先去姆早晚好來也俞氏亟遣子視
B34n0193_p0817a04║之逝矣俞氏故長齋修淨業居半載亦無疾而終年七十二
B34n0193_p0817a05║天瑞後數年別諸親故沐浴唱佛號而終事在乾隆三十五
B34n0193_p0817a06║年其鄰金南溟親見之為予道其事
B34n0193_p0817a07║余媼徐州宗氏女昭月和尚之母也昭月主揚州高旻寺迎
B34n0193_p0817a08║媼至寺闢一室居之媼初入室思家頗切和尚為說苦空無
B34n0193_p0817a09║我無常之法勸母一心念佛弗省和尚遂匿弗見媼召之亦
B34n0193_p0817a10║弗徃媼遂勉強持佛號居三年稍熟遂發深信心受菩薩戒
B34n0193_p0817a11║和尚徃見媼問頗思家否曰念佛好不思家也一日坐庭前
B34n0193_p0817a12║面塔唱佛名忽心開見金色世界媼大喜湧身即之倐無所
B34n0193_p0817a13║覩自此六根悄然動靜起居不生二念後晨起以告和尚曰
B34n0193_p0817a14║吾生緣盡矣其為我集僧唱佛名送我西行從之遂西向而
B34n0193_p0817a15║逝事在乾隆二十七年昭月和尚為作記傳
B34n0193_p0817a16║知歸子曰予讀華嚴寶積法華維摩諸經其間現女人身者
B34n0193_p0817a17║莫不具足智慧成就莊嚴超過一切諸聲聞眾蓋眾生根器
B34n0193_p0817a18║不可議如此至如大教東流閨閣英賢後先輩出不獨五鐙
B34n0193_p0817a19║所錄照耀宗門其一心淨業勇脫苦輪者皆韋提希之匹也
B34n0193_p0817a20║予故備錄之有志斯道者慎毋以女人自畫哉
B34n0193_p0817b01║以上諸傳皆聞見所及可徵信者足驗淨土一門古今不爽
B34n0193_p0817b02║如此嗚呼百年如電六道如環生此界中不歸淨土將安所
B34n0193_p0817b03║終乎汪大紳曰心心念佛心心種蓮心開見性花開見佛是
B34n0193_p0817b04║為極樂
B34n0193_p0817b05║
B34n0193_p0817b06║
B34n0193_p0817b07║
B34n0193_p0817b08║
B34n0193_p0817b09║民國二十年十月騰衝李根源讀過題記（並抄存副本）
B34n0193_p0817b10║吳都法乘卷第二十五終