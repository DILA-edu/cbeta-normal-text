C056n1159_p0163a01║大藏經綱目指要錄卷第四
C056n1159_p0163a02║東京法雲禪寺住持傳法佛國禪師　惟白　集
C056n1159_p0163a03║（歸王鳴鳳在樹白駒食場化被草木賴及萬方蓋此身髮四大五常恭惟鞠養豈敢
C056n1159_p0163a04║毀傷女慕貞潔男効才良知過必改得能莫忘罔談彼短靡恃己長信使可覆
C056n1159_p0163a05║已上總六十二函）　　　　　　　　（李秀）
C056n1159_p0163a06║方廣大莊嚴經（十二卷共二十七品唐垂拱元年。中天竺三藏地婆訶等奉詔譯。則天
C056n1159_p0163a07║皇帝御製序文）
C056n1159_p0163a08║歸（十二卷）方廣大莊嚴經一（序品　如來入佛莊嚴三昧。頂上放光。光中說偈。淨
C056n1159_p0163a09║居天子及諸天。聞偈各從定起。共議過去波頭摩佛勝幢佛等。將欲示生皆現此瑞　兜率宮品　佛云。我
C056n1159_p0163a10║常天宮。為諸天子演說一切善法。所謂七覺八正等法義諸天皆得法喜也　勝族品　淨居天子化身。來
C056n1159_p0163a11║閻浮提作大論師。告人民云。十二年後。有大人。具足相好。出現世間。爾時在天宮。觀方觀時。觀國觀族。諸
C056n1159_p0163a12║天議各不同。菩薩告云。國中有六十四種殊異。女人身具三十二德相。最後身佛方來此國。此人身中受
C056n1159_p0163a13║胎也　法門品　為諸天子說下生之相一百八法門。如來云。信是法門。淨心是法門。覺是法門。捨是法門
C056n1159_p0163a14║等。一切法門思而可知）二（降生品　佛告諸天。我以示形。而往受生。或云天形。或云日月形。或云妙
C056n1159_p0163a15║神形。或云師子形。或云童子形。乃云可示為象形。諸天皆願隨佛下生。永不捨離。佛以神力。先於王宮。現
C056n1159_p0163a16║八種瑞相　處胎品　氏宿合時。日月圓淨。弗沙星正與月合。為白象形。從天宮下入母胎。聖后身心適悅。
C056n1159_p0163b01║向王言夢。淨居諸天。各為王說偈。王大歡喜。佛化寶莊嚴殿。於母腹中。現種種神變。為菩薩人天。說示生
C056n1159_p0163b02║法門）三（誕生品　佛將欲降生王宮。先現三十二種瑞相。王與眷屬兵眾圍遶。聖后往園中。攀樹安詳
C056n1159_p0163b03║右脇誕生。顧現四方。周行七步。菩薩龍天無量歡喜稱讚。諸來相者。皆云作輪王。唯阿私陀仙從雪山來。
C056n1159_p0163b04║說三十二相八十種好相明當成正覺。悲其老矣。不見如是大事因緣奇特相也）四（天詞品　王將太
C056n1159_p0163b05║子謁天廟。以祈吉祥。天像俱起也　莊嚴具品　角軫宿合時。為太子造寶莊嚴具。王與眷屬各各所造殊
C056n1159_p0163b06║異　示書品　太子年七歲。將詣學堂。毘奢蜜多自顧不能為師。生大慚懼。太子云。六十四書。以何書為致。
C056n1159_p0163b07║遂同十千童子唱諸字母。出無量聲　觀農務品　太子漸長。與諸釋種遊觀園中。見執役人受其勞苦。遂
C056n1159_p0163b08║化閻浮樹。現無量樂事。諸仙天人林神各說偈言　觀藝品　太子長大。釋種各議取妃。大臣執杖女名耶）（輸。欲納為妃。乃云。我家法女嫁有藝人。王與太子諸釋種試藝。未有不為天下先。擲死象緣）五（音樂發悟品　天龍八部謂。太子久樂深宮。恐不出家。爾時宮中器具及諸女樂絃管。自然出妙音聲。說偈勸請出家　夢品　淨飯王得夢。覺是太子出家之相。遂遊四門。見生老病死相。遂逢出家相。王得十夢。淨居天人來為原之。耶輸得二十夢。太子亦自夢。皆是出家相也）六（出家品　太子思惟。不告父王便去出家。恐違於教。即放光明照于宮中。詣王所求請出家。王即不許。遂勅嚴衛守禁。淨居天來。化宮女醜狀。及念睡眠。不知不覺車匿牽馬。天王捧足逾城。諸天衛護而往雪山。即以寶刀落髮。易鹿皮衣。令車匿牽馬自還王宮也）七（勸受品　即受諸女人諸仙人所請。遂往阿邏羅仙所。學不用處定）（苦行品　又住摩羅勒伽仙處。學非非想處。皆非究竟。即自思惟。圓修定慧。乃示其苦行。食麥食麻。伏諸外道。已及六年）（往尼連河品　詣河洗衣。浴竟即往牧牛女處。受乳糜也）八（詣菩提場品　浴身食乳。氣力平全。欲降伏魔怨。徐徐而住菩提樹。將登座時。諸天衛護。放光照天上地獄龍宮。却思過去諸佛將成道時。悉皆坐草。吉祥天人漸將草近。受草已出無量聲）（嚴菩提場品　如來放光照十方界。十方佛所各有菩薩。來為莊嚴也）九（降魔品　如來光明照入魔宮。魔王眷屬生大愁苦。各領兵眾來詣佛所。或現一身多身。或現雲雷山石蛇女等一切惡想。如來唯以慈心攝伏）（成正覺品　如來降魔已。即次第入四禪定。觀色等諸法相所因．十二緣因．苦集滅道因。應自知已。後夜明星現時。佛聖智所應知。所應得。所應悟所應見。所應證。彼一切一念相應慧證大菩提。成等正覺。具足三明。即踊身空中。說偈云。煩惱悉已斷。諸漏皆空竭。更不復受生。是名盡苦際。諸天子即以微妙天花而散佛上。十方如來見其成道。各以寶蓋而來覆之）十（讚歎品　淨居天子及諸天子魔子。各來散花。說偈讚佛）（商人蒙記品　如來成道七日不起于座。但觀樹禪悅。諸天子各將澡瓶水來浴佛。魔波旬即來請佛入滅。佛即慈化已。即經行一樹下。二商人牛不行驚怪。即見如來成道。多日不食。遂辦食供佛。四天王各奉一鉢。受商人食已。即為授記）（勸請品　如來思惟。我所悟法甚深微妙。若為人說。多不信受。思惟是已。放光照明。諸梵天眾悉來。勸請轉於法輪。佛云。世間惡法增長。善法損減。諸天再三勸請。佛即以智眼觀諸眾生上中下根。我當以隨機分別解說妙法也）十一（轉法輪品　如來思惟。欲度二仙。七日前已死。悲其不遇。即思五跋陀羅。此云賢。漸次經行。至鹿野苑。十方佛所各有菩薩。來請轉于法輪。有一菩薩。名法輪。手執一寶輪奉上於佛。即為五跋陀羅。三轉十二行法輪。分別一切善法。復為彌勒菩薩說法輪。體性名字。及說三十二相。乃因中行三）
C056n1159_p0163b09║（十二行感也）十二（如來往火龍窟降火龍。及迦葉三兄弟并徒眾。出家皆得道果。即將徒眾至王
C056n1159_p0163b10║舍城。開說法要覺悟。國王大臣人民。捨竹園地為說法處。馬勝化舍利弗目連來出家。佛將此大眾。往見
C056n1159_p0163b11║淨飯王也　囑累品　佛言。若有人。聞如來如是境界自在神通遊戲之事。是人得八種功德．八妙座處．八
C056n1159_p0163b12║淨語．八功德藏．八圓滿．八廣大福．八淨心等一切法門。如義）
C056n1159_p0163b13║王（十卷）普曜經八卷（大莊嚴經同本各譯）莊嚴經二卷（與前同部。就前錄義
C056n1159_p0163b14║俾易見也）
C056n1159_p0163b15║鳴（十卷）妙法蓮華經（七卷）一（序品　如來入無量義處三昧。身心不動。眉間放白毫相
C056n1159_p0163b16║光。逼照東方。彌勒問瑞。文殊為答。將說法花故現斯已　方便品　如來從三昧安詳而起。告舍利弗言。吾
C056n1159_p0163c01║為一大事出現于世等義）二（譬喻品　長者門外羅列三車。誘引諸子出於火宅　信解品　長者有子。出
C056n1159_p0163c02║遊他國。跉𨂲辛苦五十餘年。今日已歸。猶不識認。漸次引入看諸庫藏。然後付與）三（藥草喻品　布
C056n1159_p0163c03║大慈雲。普雨法雨。大小根莖各受其潤　授記品　摩訶迦葉當得作佛。號曰光明如來。諸弟子眾各授其
C056n1159_p0163c04║記也　化城喻品　大通智勝佛十劫坐道場時。我為王子十六兄弟。共請轉十二行法輪。漸次接引）四
C056n1159_p0163c05║（五百弟子授記品　富樓那彌多羅尼子等。各蒙授記　學無學授記品　羅睺羅等眾各蒙記。成佛名號
C056n1159_p0163c06║國土等事　法師品　若有人。於此法華受持四句偈隨喜者。皆得授記。不得毀訾持法華者　見寶塔品
C056n1159_p0163c07║　多寶佛塔涌現其前證說法華。乃夙願故　提婆達多品　我於過去。勤苦求法。龍女獻珠。即成佛果　勸
C056n1159_p0163c08║持品　大樂說菩薩等眾誓。於來世。受持此妙法華經。而為流布）五（安樂行品　持法華者為安樂行處。
C056n1159_p0163c09║不近國王大臣女人等事　從地涌出品　無量菩薩從地涌出。願受法華廣宣流布　如來壽量品　成佛
C056n1159_p0163c10║已來經無量劫。壽命住世亦復如是　分別功德品　持是法華。聞是妙法。所得功德。不可算數。喻所不及）
C056n1159_p0163c11║六（隨喜功德品　若有隨喜此法華經。展轉而聞。得福無量。果報亦然　法師功德品　持此法華。六根
C056n1159_p0163c12║清淨。皆與實相不相違背　常不輕品　如來因地為常不輕。持此法華。記人作佛故也　如來神力品　如
C056n1159_p0163c13║來出廣長舌相。放大光明。普照一切世界。作無量神變　囑累品　如來右手摩無量菩薩摩訶薩頂云。我
C056n1159_p0163c14║今以此妙法付囑汝等。當令流布　藥王本事品　此法華經是名真法。我捨兩臂。必當得佛。為喜見故耳）
C056n1159_p0163c15║七（妙音品　東方淨華佛所來於此土。禮觀如來聽說法華經也　普門品　無盡意問佛觀音所行所
C056n1159_p0163c16║稱。佛言。功德無量。弘誓如海。隨類現身。普利有情也　陀羅尼品　若有持此法華者。我當以祕密呪而為
C056n1159_p0164a01║護衛。魔惱不能壞亂　莊嚴王品　淨藏淨眼二子承母教。令作大神變。化其父王。不落邪見。而成佛道　普
C056n1159_p0164a02║賢勸發品　若有持是法華。我乘白象。現其人前。令得圓滿。所願功德如普賢也）法華三昧經
C056n1159_p0164a03║（如來放光。入法華三昧。不見身相。女人利行來問佛之所在。大眾了不知處。如來從三昧起。坐蓮花座為
C056n1159_p0164a04║王女利行說此三昧）無量義經（法華初分同本）
C056n1159_p0164a05║薩曇芬陀利經（法華寶塔天授二品中別譯。各少分義句也）
C056n1159_p0164a06║鳳（十卷）正法華經（西晉慧帝龍安年中。三藏竺法護創譯此本也）
C056n1159_p0164a07║在（十卷）添品法華經（隋三藏笈多重譯此本也）
C056n1159_p0164a08║右正法華晉竺法護所譯也。妙法蓮華秦什法師
C056n1159_p0164a09║所譯也。添品法華隋笈多所譯也。宣師序云。三經
C056n1159_p0164a10║重沓文旨互陳。斯之謂也。唯什師譯者。文理妙順。
C056n1159_p0164a11║方言密符聖意。故盛行天下。緇俗靡不同遵。講唱
C056n1159_p0164a12║而誦持也。陳隋二帝國師智者加行菩薩。示現悟
C056n1159_p0164a13║入法華三昧。九旬止談一妙。灌頂尊者集為玄義
C056n1159_p0164a14║文句。行于世。謂之天台教宗也。唐基法師補處如
C056n1159_p0164a15║來。現身述法華玄贊。燈前操筆。八大金剛善神侍
C056n1159_p0164a16║衛。所謂夕製書講。謂之慈恩教宗也。然春蘭秋菊
C056n1159_p0164b01║各播清香。今有傳習者。各黨其宗不本淵源。互相
C056n1159_p0164b02║破斥得不取。哂有道者乎
C056n1159_p0164b03║維摩經（三卷）上（佛國品　佛在毘耶城。菩薩聲聞人天圍遶。長者子寶積五百人各奉一蓋。佛
C056n1159_p0164b04║即受之。遂問淨佛國土。若心淨。即佛主淨。我佛國土常淨也　方便品　維摩居士示疾。國王大臣人民悉
C056n1159_p0164b05║來問疾。即以方便化度。為說妙法。如云是身如幻。是身不實。是身無我等。聞者皆獲聖果也　弟子品　佛
C056n1159_p0164b06║弟子如舍利弗等。皆不堪詣彼問疾　菩薩品　彌勒光嚴等。亦皆不堪詣彼問疾。何以故。各各說其昔所
C056n1159_p0164b07║由也）中（文殊品　唯此大士往問疾因。復問。居士此室何以空耶。曰。諸佛國土亦復皆空。曰。空何所空。
C056n1159_p0164b08║曰。空空故空。往反問答無上妙義也　不思議品　舍利弗思惟無座。居士云。汝為法來。為床坐來。乃於東
C056n1159_p0164b09║方須彌燈王佛所。取三萬六千師子座來。其座高廣也　觀眾生品　文殊問曰。云何觀眾生。答云。如幻人
C056n1159_p0164b10║觀幻人。如熱時焰。如水中月。如鏡中面等義也。居士空中天女忽然化生。乃與舍利弗論義　佛道品　文殊
C056n1159_p0164b11║問曰。云何通達佛道答曰。若行非道。是為通達佛道。云何非道。答曰。若行五無間。入地獄作畜生等。而不
C056n1159_p0164b12║染污。是為佛道也　不二法門品　維摩居士問。諸仁者各當說入不二法門。諸菩薩各自說已。文殊復問。
C056n1159_p0164b13║居士如何說入不二法門。居士默然。文殊讚之。真不二也）下（香積品　舍利弗思食。居士云。若欲食者
C056n1159_p0164b14║且待。須臾令汝得未曾有食。即入三昧。以神力故。往上方佛所。取一鉢飯。廣利人天。皆得飽足。七日香氣
C056n1159_p0164b15║不歇　菩薩品　文殊與居士同詣佛所。現大神變。阿難等見是事已。各云未曾有也　見阿閦佛品　佛問。
C056n1159_p0164b16║以何等觀如來。居士如自觀身實相。觀佛亦然。我觀如來。前際不生。後際不滅。今則不住。不起于座也
C056n1159_p0164c01║　供養品　天帝云。我昔來不曾聞如是經典。即以天妙寶花而散佛上　囑累品　如來付囑彌勒等眾。流布
C056n1159_p0164c02║此之上乘經典）
C056n1159_p0164c03║樹（十卷）說無垢稱經六卷（維摩經同本。此文廣也。唐三藏奘法師所譯。然什師譯者
C056n1159_p0164c04║已盛行於天下）維摩經二卷（與前同本）頂王經二卷（善思童子經同本。次函見
C056n1159_p0164c05║義意也）
C056n1159_p0164c06║白（十卷）善思童子經二卷（佛持鉢入毘耶城。在重閣上。遙見佛來。即以手中蓮華上
C056n1159_p0164c07║佛。記為淨月如來。乃維摩居士子也。其中大旨與維摩經同）大悲芬陀利經八卷
C056n1159_p0164c08║（悲華經同本次函見。錄品義也）
C056n1159_p0164c09║駒（十卷）悲華經一（轉法輪品　佛在山中。大眾圍遶。彌勒水天師子意日光等諸大士。忽起
C056n1159_p0164c10║向東合掌。云蓮華尊佛。寶日光問。以何因緣。佛云。東南方百億界外有佛。今日在蓮華中成等正覺　陀
C056n1159_p0164c11║羅尼品　佛說彼蓮華尊佛國土殊勝妙相。并日月尊佛虛空印菩薩因地。彌勒大樹王佛出世。亦說此陀
C056n1159_p0164c12║羅尼祕密神呪）二（過去善持劫輪王無諍念生子。具足相好。大臣寶海梵志為相師。乃云。必成無上道。
C056n1159_p0164c13║後長大出家得道成佛。名寶藏如來。寶海梵志過去化輪王千子。四天王諸天來供養佛）三（大施品
C056n1159_p0164c14║　佛說。過去寶藏如來出現時。寶海梵志與輪王無量淨同其千子。於佛廣陳大施　授記品　初寶藏佛授
C056n1159_p0164c15║輪王。為彌陀佛。記大太子觀音。為正法明王佛。二子勢至名功德寶山佛。三子文殊為普現佛）四（授四
C056n1159_p0164c16║子為普賢如來。五子蓮華尊佛。六子自在王如來。七子無垢香王佛。八子普賢為自在相王佛。次授會中
C056n1159_p0165a01║十千人。次第成佛。九子為阿閦如來。及國土莊嚴）五（輪王十子記為金華如來。十一子為自在音王
C056n1159_p0165a02║佛。授五百王子記。寶海梵志有八十子及諸弟子。各與授記。次授拘留孫佛．俱那含佛．迦葉佛．釋迦佛．彌
C056n1159_p0165a03║勒佛．師子月佛）六（次授五人同發菩提心記。則此賢劫中堅音如來等佛。次第授記出現）七（寶海
C056n1159_p0165a04║梵志行大悲行。記為大悲菩薩。十方佛及菩薩來證）八（寶藏佛為大悲。說助道法諸三昧門。令行檀波
C056n1159_p0165a05║羅蜜多行）九（寶藏為說淨戒．忍辱．精進．禪定．智慧等一切波羅蜜行）十（入定三昧品　寶海梵志最
C056n1159_p0165a06║後於寶藏如來所。出家修道。經無量劫無量佛。深種善根。當賢劫中人壽短促五濁惡世。出現作佛。名釋
C056n1159_p0165a07║迦牟尼也）
C056n1159_p0165a08║食（十卷）金光明最勝王經（唐法師義淨三藏譯。中宗皇帝御製序）一（序品　大眾
C056n1159_p0165a09║同集如來放光說偈　如來壽量品　妙幢作念。如來壽命何故短促。佛知心念。即放光明。光中化四如來。
C056n1159_p0165a10║為說壽命無盡也）二（三身品　虛空藏菩薩問佛法身報身化身。佛廣為分別此三身中含容無量
C056n1159_p0165a11║真實義。及入十地漸斷諸障。以登地位也　金鼓品　妙幢夢婆羅門搥一金鼓出無量聲。說懺悔語言也）
C056n1159_p0165a12║三（業障品　帝釋問。如何滅除業障得成菩提。佛云。須當精勤歸依三寶。發露懺悔罪愆）四（陀羅
C056n1159_p0165a13║尼品　師子相菩薩問。幾因緣成就菩提心。佛云。布施等諸善法。十地行相法門。乃說陀羅尼一切神呪）
C056n1159_p0165a14║五（蓮華喻讚品　佛告善女天。我為汝妙幢夢金鼓出音讚佛功德。及懺悔法。即說偈言　金勝陀羅
C056n1159_p0165a15║尼品　佛為善住等。說諸佛名諸大士名。及說金勝密呪　重顯空性品　佛說長偈。演一切種性皆悉空也
C056n1159_p0165a16║　依空滿願品　天女問。云何行菩提正行。佛云。依於法界。行菩提法。修平等行　觀察人天品　四大天王
C056n1159_p0165b01║常觀世間。有持此金光明經者。我當守護）六（護國品　四大天王白佛。若有國土。受持金光明王。我等
C056n1159_p0165b02║護助使國無災變也）七（無染著品　佛為舍利弗等。說無染著陀羅尼呪。誦持者獲福無量　如意寶
C056n1159_p0165b03║珠品　佛告阿難云。當知有陀羅尼如意寶珠。遠離一切災厄。遮止諸惡等相）八（辯才天女品。大吉祥
C056n1159_p0165b04║天女品。增長財物品。堅牢地神品。藥叉大將品。王法正論品　已上皆為國土人民。有受持金光明者。各為
C056n1159_p0165b05║說呪。護助使各如其願心）九（善生王品。諸天藥叉品。各為護持受金光明者。而為說呪　授記品　妙幢成
C056n1159_p0165b06║佛。號金寶山王如來。及授金光明如來等記也　除病品　佛說。過去有長者名持水。有子名流水。善能修
C056n1159_p0165b07║合。治眾生一切病苦　流水品　佛說。流水長者救十千魚。為十千天子。各以寶珠報也）十（捨身品　佛說十
C056n1159_p0165b08║千天子因緣。復告樹神云。非但施水施食。亦捨所愛之身。乃說捨身飼虎。會中人天聞是法已。各增讚仰。
C056n1159_p0165b09║流布此法）
C056n1159_p0165b10║場（十一卷）金光明經八卷（最勝王經同本）伅真陀羅尼經三卷（緊那
C056n1159_p0165b11║羅王經同本也）
C056n1159_p0165b12║化（十一卷）緊那羅王經（四卷）一（大眾集會天冠發二十五問。佛一問答四法。羅王將
C056n1159_p0165b13║諸眷屬。從大雪山來。奏諸音樂。琴瑟中出其妙聲。說偈稱佛功德。迦葉聞其音已。不能制止身手動搖。天
C056n1159_p0165b14║冠一一難問。復問王曰。此聲此偈從何處出。王答云云）二（王問寶住三昧。佛言。有八十法。成此三昧。
C056n1159_p0165b15║所謂心寶戒寶施寶。乃至世間寶出世間寶。天冠復問。何以化度。王曰。我以善調琴瑟。出一切聲。化諸有
C056n1159_p0165b16║情。所謂定聲慧聲喜聲捨聲等義。王乃請佛與眾。至雪山中。受供七日。與天冠問答三十二法門。聞者皆
C056n1159_p0165c01║得法忍）三（佛以神變光明普照。化出菩薩說偈化度。羅王諸子夫人婇女眷屬。聞見是已。皆發菩提
C056n1159_p0165c02║心。佛即記作佛。號曰功德山光明如來也）四（佛受七日供已。將欲還歸。羅王即以神力化大寶車。乘空
C056n1159_p0165c03║送佛及大眾。還靈山。佛乃為說勝行法門。又令說與阿闍世王等眾也）佛為母說法經
C056n1159_p0165c04║（三卷）上（佛將法眾至天宮。月上天子問。行殊勝行度。到彼岸。一味慧守禁戒等。佛為說四事法門）中
C056n1159_p0165c05║（月上天子云。如來慈念所生之親。至此天宮。安居三月。如來身如來智慧如來神力等。莫從摩耶聖后所
C056n1159_p0165c06║生耶。佛答。所從來處。非生非不生天子聞是法已。即以無量天花。散滿天宮及佛上。月上天子與帝釋。往
C056n1159_p0165c07║復徵問其花所以也）下（目連謂佛。來此天宮。不在南閻浮提。佛現廣大神變。十方世界現今有佛。說法
C056n1159_p0165c08║度脫眾生者。皆我身是也。汝莫作他觀耳）道神足極變化經四卷（佛為母說法經同本）
C056n1159_p0165c09║被（十卷）寶雨經一（如來頂上放光。東方蓮華眼佛所。止蓋菩薩來此見佛。啟一百問。如初問。
C056n1159_p0165c10║云何得施圓滿。乃至云何得速證無上菩提）二（如來答忍圓滿十法。及已次法門）三（如來方便
C056n1159_p0165c11║善巧十法。及已次法門）四（如來答得如於水十法。及已次法門）五（如來答十方十法等法門）六
C056n1159_p0165c12║（如來答廣大心十法等法門）七（如來答空性十方等法門）八（如來答善行阿蘭若念處等法門）
C056n1159_p0165c13║九（如來答離慳貪嫉妬十種法等諸法門也）十（如來答善能捨離惡求利養乃至答速證菩提等一
C056n1159_p0165c14║百問答一千法門。中間止蓋菩薩或別請問。或當機領解。如云我解佛所說義。如實了知一切有情貪火
C056n1159_p0165c15║嗔火等。又云如實知眾生意樂等義也）
C056n1159_p0165c16║草（十卷）寶雲經七卷（前寶雨經同本）阿惟越致遮經（三卷）上（文殊入普
C056n1159_p0166a01║明三昧。舍利弗瞻仰。以神力故。漸往東方不退轉世界最勝光明蓮華佛會。各相問答無量法門。信受品。
C056n1159_p0166a02║奉法品。八等品。道跡品　皆阿難問。如來答。此法門令信解受持也）中（不還品。無著品。聲聞品。緣覺品。
C056n1159_p0166a03║果相品。降魔品　皆阿難請問。如來應機而答此法也）下（如來品。開化品。師子女品。歎法師品。譏謗品。囑
C056n1159_p0166a04║累品　三菩薩遠方來。阿難問其所以。佛為分別。及隨宜演說妙法。開化人天也。師子女五百人出家。既各
C056n1159_p0166a05║悟入此法。遂囑流通。皆是文殊阿難方便力故）
C056n1159_p0166a06║木（十二卷）廣博嚴淨經（六卷）一（文殊神變往東方佛所也）二（阿難問。佛答。以堅信
C056n1159_p0166a07║堅法為菩薩行等義）三（佛為阿難說四果聲聞菩薩等行相法門義）四（阿難復問堅信堅法。佛為
C056n1159_p0166a08║說偈。會中四眾聞其偈已。各各悟入法性法門）五（阿難問佛。恐魔波旬聞說是經。生於留難。文殊即以
C056n1159_p0166a09║神力攝化。爾時有三男子。手執千葉蓮花。從東方華須彌王如來所至佛會。第一男子白佛。若作是說。我
C056n1159_p0166a10║是如來。第二男子白佛。若作是說。我是世尊。第三男子白佛。若作是說。我即是佛。是時人天聞此說者。悉皆
C056n1159_p0166a11║撓動。阿難請問。佛以偈答。謂求如來世尊佛聲者。而得菩提不退轉位等義也）六（阿難白佛。此自在三
C056n1159_p0166a12║昧力。若有信受此經者。決定得不退轉。師子女等白佛。我等定光佛時。已聞此經。會中人天各願流通）
C056n1159_p0166a13║不退轉法輪經四卷（阿惟越致廣博嚴淨二經同本）入定不定印經
C056n1159_p0166a14║（中宗皇帝御製序文。妙吉祥請問入定不定印法門。佛云。有五種行。所謂羊車行。象車行。日月神力行。聲
C056n1159_p0166a15║聞神力行。如來神力行。前二行不決定。後三行決定。佛乃廣說定不定行相。所修法門深明趣菩提。退不
C056n1159_p0166a16║退心以顯決定妙定定也）不必定入定入印經（定印經同）
C056n1159_p0166b01║賴（十卷）集一切福德三昧經（三卷）上（大千界主白言。如來不久當趣涅槃。唯願
C056n1159_p0166b02║哀念世間眾生。如何得不失正慧。不失正法。不失於智。不失見佛聞法。佛云。有三昧。名集一切福德。能成
C056n1159_p0166b03║就故。復有淨威大力士。來觀佛神力。佛令目連取在王宮。時箭來乃說已。成就百千萬億力。無有過者。復
C056n1159_p0166b04║為解說集福德三昧行相法門）中（佛為淨威大力士。說成就戒忍等行。無量勝力法門義也）下（說行
C056n1159_p0166b05║方便不墮正位。為那羅延說離魔業行。是菩薩行。行一切眾生行。是菩薩行。乃至廣論一切諸善法門。成
C056n1159_p0166b06║就此福德三昧。利益末世有情）等集眾德三昧經三卷（前經同本）持心梵
C056n1159_p0166b07║天經四卷（思益梵天同本）
C056n1159_p0166b08║及（十卷）思益梵天經（四卷）一（綱明菩薩云。我見如來身。超百千萬日月光明。佛乃說無
C056n1159_p0166b09║量光明名字。若有眾生遇斯光者。各獲利益。佛即放光照十方界。東方日月如來所思益菩薩。來至佛所
C056n1159_p0166b10║發二十問。自堅固自心。至不斷佛種。佛即一問答四法。綱明復陳正問。佛為梵天分別）二（佛為梵天。
C056n1159_p0166b11║說如來成就五力法門。能隨宜為眾生說法。令其開悟）三（梵天白佛。文殊於此無所說耶。佛告文殊。
C056n1159_p0166b12║汝於此法可說少分。文殊曰。是法可說可演可論不。佛云。不可說。不可演。不可論。文殊曰。若如此說。則不
C056n1159_p0166b13║可示。梵天復與文殊談論一切法義）四（天帝見如是說。即散諸天花讚歎。說諸法隨行等行師子吼法
C056n1159_p0166b14║門。乃為授記。海喻建立流布此經也）勝思惟梵天所問經六卷（前經同本）
C056n1159_p0166b15║萬（十卷）持世經（四卷）一（持世菩薩問。云何知諸法實相。分別一切章句。能得念力。轉身不斷
C056n1159_p0166b16║念。至菩提。佛一一答四法門。乃云。我於過去高王佛所。已聞此法。及說淨施行處。我於一日一念中。捨千
C056n1159_p0166c01║身布施。求菩薩道。入此法門。分別五陰。究竟諸法實相義）二（分別識陰及十八空等性相法門）三
C056n1159_p0166c02║（分別十二入．十二因緣．四念處．五根．五力等也）四（分別八正道．世出世間有為法門。復說過去須彌王
C056n1159_p0166c03║如來。及一切佛所。我修習此觀五陰等諸法門）持人菩薩經四卷（前經同本）大乘
C056n1159_p0166c04║方廣總持經（佛從如注三昧起。告彌勒云。我將入滅。有所疑者。隨意諮問淨居諸天子同音
C056n1159_p0166c05║白佛。我等聞有法門。名大乘方廣總持。願佛慈悲為我等說。佛即答之。復說。因地與彌陀如來。於一切佛
C056n1159_p0166c06║所。同受持此之法門）濟諸方等學經（前經同本）
C056n1159_p0166c07║方（九卷）大方廣寶篋經（三卷）上（文殊白言。如來今日當說妙法。須菩提白文殊云。我
C056n1159_p0166c08║請仁者說菩薩法。文殊云。汝今能知是佛法器及非器耶。答云。我居聲聞地。豈知是器非器耶。我請仁者
C056n1159_p0166c09║說是佛法器非佛法器。文殊云。諸入正位者。皆是非器。廣說其義。復現神變。作大音聲。往東方光相佛界。
C056n1159_p0166c10║作大佛事。與彼菩薩論其法要。及廣現神變也）中（舍利弗云。我見文殊神變。七日雨不止。令止降伏波
C056n1159_p0166c11║旬。以鉢放地。舉不動分毫。迦葉云。我昔在舍衛國城。夏坐三月。是時文殊初從東方寶相佛國而來此土。
C056n1159_p0166c12║三月不見。後問在何處。報我云。一月在王后宮。一月在婬女舍。一月在童子學堂。我惡此人。即打槌欲擯
C056n1159_p0166c13║出。即見百千世界皆有文殊。如來告我云。爾欲擯那箇文殊。我即懺悔。王宮婇女皆發菩提心。即同事攝
C056n1159_p0166c14║化也）下（天帝釋尼乾外道。皆詣文殊所問法。當羅那與論議。文殊若未離見綱而脫鐵綱。無有是處。未
C056n1159_p0166c15║除愛水而得定水。亦無有是處。未滅嗔火而獲智火。亦無有是處。須菩提阿難等。各各見論法義。寶志等
C056n1159_p0166c16║夙修善根。今佛授其記也）文殊師利現寶藏經三卷（前經同本）證契大
C056n1159_p0167a01║乘經（二卷）上（佛在伽耶山。毘毘產主將諸眷屬詣佛所問。眾生者是何義。云何名眾生。佛云。是有
C056n1159_p0167a02║情想眾和合故。所謂地水火風空識界等。復問。以何為根本。何所止住。復何流運。佛云。無明為根本。止住
C056n1159_p0167a03║於愛。隨業流運。乃說三業三相。及佛體無體。無體即佛體。諸天皆來佛所）下（東方最上佛所。神通智菩
C056n1159_p0167a04║薩。現大神變來至佛所問。如來地有幾法。菩薩不能行。非聲聞獨覺境界。佛說入十斷障行相。一切菩薩
C056n1159_p0167a05║所不能行。等義趣也）大乘同性經二卷（契經同本）
C056n1159_p0167a06║蓋（十卷）解深密經（五卷）一（解甚深密意菩薩。問勝義諦相法門）二（遍計依他國成無相
C056n1159_p0167a07║法相法門）三（彌勅問瑜伽義分及奢摩耶觀行）四（如來成辦所作事。法身與二乘同。或差別。以成
C056n1159_p0167a08║就最上勝妙功德無量故。云佛也）五（觀身自在。問十地至如來地所修法門）深密經五
C056n1159_p0167a09║卷（前經同本）
C056n1159_p0167a10║此（十卷）楞伽阿跋寶經（四卷）一（一切佛語心品　大慧菩薩在楞伽山頂。啟一百八問。
C056n1159_p0167a11║復一百八句。如生句。不生句。常句。非常句等句。復說生住異滅。各二種相。及七種性。藏識境界。第一義相。
C056n1159_p0167a12║偈答住復。五無間性。種種法門。無盡妙義也）二（佛說如來藏性不同外道修所方便。一切因緣。妄想
C056n1159_p0167a13║想心。有無一異。涅槃神力建立。或化如幻。名身句身俱不俱。地位四果。陰界行相法門。一一問。佛一一答
C056n1159_p0167a14║微細妙義）三（佛為大慧。說三種意生身。及五無間業。愛貪如緣母。無明為父入處。斷一根本。名害父母。
C056n1159_p0167a15║斷諸法諸使。名害羅漢。斷諸陰和合。名破僧。斷現量七識不見覺心。名出佛身血。說因地相。一切法有無
C056n1159_p0167a16║相。宗通說通相。妄想相。善語義智識相。九種轉變相。解脫義相續義。婆羅門論義等。一切法門。大慧重問。
C056n1159_p0167b01║如來即為分別解說也）四（如來自性自覺覺他相性。一切凡夫但知如來種種名。不知如來義。諸外
C056n1159_p0167b02║道計執常無常。菩薩聲聞滅正受義。乃至問不食肉功德。佛皆演說開喻）緣起法門經（二卷）
C056n1159_p0167b03║上（佛說無明所緣殊勝。行相殊勝。因緣殊勝。等起殊勝。乃至第一無明論。其無明與一切業識相應。遂
C056n1159_p0167b04║造一切惡因緣也）下（因緣．等無間緣．所緣緣．增上緣。此四緣中。依增士緣說無明。然無明等起殊勝。
C056n1159_p0167b05║轉異殊勝。邪行殊勝。相狀殊勝。作業殊勝。障礙殊勝。隨縛殊勝。對治殊勝。一一解此無明十二緣．四諦．八
C056n1159_p0167b06║正等殊勝行相。一切法門。顯緣起法門）緣生分法本經（前經同本）解節經（一卷）
C056n1159_p0167b07║相續解脫經（已上二經。與深密前分同本異譯）
C056n1159_p0167b08║身（十卷）入楞伽經（阿跋多羅寶經。梵語楞伽。此云不可到。同本。此元魏留支譯）
C056n1159_p0167b09║髮（十卷）菩薩行神通變化經（三卷）上（文殊問如來神通變化。佛說十二行六度
C056n1159_p0167b10║等一切善法）中（輪王為喻功德。會中四眾及婆羅門。各各聞是妙法。尼乾子眾亦各請問）下（佛為
C056n1159_p0167b11║樹提伽王。說三十二相八十種好．十八不共法。王聞是已。知如來無量殊勝妙相功德寶聚。舍利弗與尼
C056n1159_p0167b12║乾子論其法義）大乘入楞伽經七卷（唐久視元年。三藏實叉難陀奉詔譯。長安元年
C056n1159_p0167b13║畢工。則天皇后御製序。與前二經同本。故不錄義。顯一經三譯也）
C056n1159_p0167b14║四（十卷）大薩遮尼乾所說經（十卷）一（文殊問方便奮迅法門。佛云。菩薩所行十
C056n1159_p0167b15║二種法。於布施中亦然）二（戒忍精進禪定般若。如來功德境界。各十二種法門。次說一乘妙義。大尼
C056n1159_p0167b16║乾子詣嚴王國土。遊行教化眾生。乃謂王曰。國無災害耶。無鬪諍耶。人民安耶。比丘修淨行耶。風雨順耶。
C056n1159_p0167c01║五穀稔耶。人修十善耶。一切法門）三（王問曰。何等生法何等住持。於何法上而有此名。尼乾曰。生謂
C056n1159_p0167c02║眾生。住器世間。法上有五取陰名。復為王說治國安民之要。輪王修十善業。七寶四兵智臣自然出現也）
C056n1159_p0167c03║四（末世眾生顛倒邪命邪見。輪王不現。諸小王等不聞國正論。不行正法。災害無時。相諍相鬪。人民飢
C056n1159_p0167c04║荒。各相殘害）五（王不行放逸。行法行。王所行有十法。一自性成就。二眷屬有禮。三智慧成就。四常精
C056n1159_p0167c05║進。五尊重佛法。六猛利時政。七恩厚及民。八能行正法。九能忍苦諫。十不邪言。王若能行如是十法。國內
C056n1159_p0167c06║自無災害。王聞是已奉食。即說聰明利智黠慧世間多為過失）六（王曰。頗有聰明辯智。如大師否。乾尼
C056n1159_p0167c07║曰。有瞿曇沙門。具無量功德相好。具無量智慧。為天上人間共所尊敬）七（為王說佛有十自在。一命
C056n1159_p0167c08║自在。二心自在。三物自在。四業自在。五生自在。六如意自在。七信自在。八願自在。九智自在。十法自在乃
C056n1159_p0167c09║至三十七品。一切菩提分法。悉分別說）八（為王說如來神通智行。能降諸魔。及十力．四無畏．四無量．
C056n1159_p0167c10║根力．覺道．十力等一切諸功德聚。王門大喜也）九（為王說如來四無礙．十八不共法已。王大欣悅。即同
C056n1159_p0167c11║詣佛所頂禮默然。舍利弗云。仁者為見佛來。為聞法來。答云。我不為見佛來。不為聞法來）十（舍利弗白
C056n1159_p0167c12║佛。尼乾子如此說法。成就幾眾生。佛云。從無量劫來。成就無數眾生而得菩提。迦葉白佛。云何故不自取
C056n1159_p0167c13║菩提。佛即分別其所以也）
C056n1159_p0167c14║大（十卷）大方等大雲經（六卷）一（人天眾集。大密藏菩薩發一百問。佛為答之。為眾生
C056n1159_p0167c15║顛倒著相）二（佛說總持大海三昧大海如來法印。復說十十法門。或說二十法門。或說三十二法門。如
C056n1159_p0167c16║來神變。及說四百三昧。如日光三昧月愛三昧）三（佛說三十六種陀羅尼。如不動意不退地等。及三十
C056n1159_p0168a01║二種密語。如斷受斷嗔等密語。神通行藏等。一一十法門。如金剛智等也）四（佛說涅槃壽量。再問四百
C056n1159_p0168a02║三昧。甚深難解。佛為說呪語。令誦此密語。自然成就此三昧。復說大海水潮三昧。包納無量三昧。而不失
C056n1159_p0168a03║於信）五（天子天女龍鬼會中四眾各願。佛滅度後。我等流布此大雲經典）六（修習如是三昧。住是
C056n1159_p0168a04║三昧。則了常樂我淨相也）大雲輪請雨經（二卷）上（佛將大眾到龍宮。八萬四千龍王圍
C056n1159_p0168a05║遶。現無數海雲。為供於佛。乃說慈一法復說神呪）下（德輪蓋龍王及諸龍王各願。於南閻淨提。降注
C056n1159_p0168a06║甘露。佛為說神呪）大雲經（二卷）方等經二卷（已上二經與前本同）
C056n1159_p0168a07║五（十一卷）諸法無行經（二卷）上（師子遊步菩薩問。云何得大道等問。佛以偈答之。聞
C056n1159_p0168a08║者皆悟法眼。滅除罪障）下（佛為文殊。論不動相。乃云。一切眾生得菩提。是不動相。三昧是不動相。華
C056n1159_p0168a09║慧菩薩問音聲慧法門。文殊云。貪聲嗔聲等聲。與佛聲無別也）寶如來三昧經（二卷）上
C056n1159_p0168a10║（佛入寶如來三昧。震動諸天。舍利弗問佛。佛云。汝問寶如來菩薩。舍利弗即詣問之。答以無應之應應也）
C056n1159_p0168a11║下（舍利弗及菩薩眾各問法要。羅閱國王詣佛所。問法大悅。請佛及文殊大眾。入宮受供。佛為說法及
C056n1159_p0168a12║偈。王與眷屬眾會皆大歡喜）如來智印三昧經一卷（如來入佛境界三昧。聲聞
C056n1159_p0168a13║菩薩皆不見如來繫念處。舍利弗問佛云。若入此三昧。成就智印三昧）諸法本無經（三卷）
C056n1159_p0168a14║無極三昧經（二卷）慧印三昧經一卷（已上三經。與前三經同本異譯也）
C056n1159_p0168a15║常（十二卷）大灌頂經（即十二經）一（護身呪經）二（護比丘神呪經）三（神王護比丘神
C056n1159_p0168a16║呪經）四（百結神王護身呪經）五（神王守鎮左右呪經）六（四萬呪經）七（伏魔封印大神呪經）八
C056n1159_p0168b01║（摩尼羅亶大神呪經）九（五方龍王攝疫毒呪）十（梵天神策經呪并長偈也）十一（隨願往生十方
C056n1159_p0168b02║淨土經）十二（拔除過罪生死得度經）（已上十二經各是一緣。誦久成功也）
C056n1159_p0168b03║恭（十卷）藥師本願功德經（如來為文殊等眾。說十二願。一願。我成佛時。一切眾生如
C056n1159_p0168b04║我得三十二相。二願。身如琉璃內外明徹。三願。不令眾生有所乏少。四願。悉令有情安住道場。五願。無諸
C056n1159_p0168b05║疾苦。各修梵行。六願。不犯禁戒。皆悉清淨。七願。眾病逼者悉得滅除。八願。厭女身者便得男身。九願。墮邪
C056n1159_p0168b06║見者便得正見。十願。有遭苦難。皆得解脫。十一願。飢渴所惱。妙飲食足。十二願。無衣服者花鬘滿足。以此
C056n1159_p0168b07║願行嚴淨佛土。彼有日光月光二菩薩。亦成就如是法。寶藏如來說是法時。會中聞者皆願生彼佛國土中）
C056n1159_p0168b08║藥師七佛經（二卷）本願經一卷（已上二經前經同本）文殊普超三
C056n1159_p0168b09║昧經（三卷）上（佛在靈山。文殊龍首龍施等二十五大士。讚佛功德。各說通慧法門。顯大乘相。諸天
C056n1159_p0168b10║子來奉食。文殊白佛。如來豈不念恩耶。舍利弗等各念文殊與佛有何恩。佛即放鉢。至下方四十二恒沙
C056n1159_p0168b11║界光明如來界。空中而住。佛令諸弟子取鉢。各入三昧。無有見者。文殊伸手。至光明佛土。放光作佛事。取
C056n1159_p0168b12║鉢奉佛。佛為眾說因中文殊為正慧比丘。我作小兒。名離垢臂。入城見我。以鉢餅漸引我至伽藍。却以鉢
C056n1159_p0168b13║餅令我上勝幢如來發菩提心。今日成佛。皆是文殊師利以餅引我。與我為師。故有如是大恩也）中
C056n1159_p0168b14║（佛入王城。三幼童子見其相好。各解瓔珞奉佛。各發大願。佛即授記。阿闍世王將諸眷屬來。詣佛所問法。
C056n1159_p0168b15║求懺所作罪業）下（王告文殊。為我決狐疑心。文殊云。恒沙諸佛亦不能決大王疑心。王即悶倒。迦葉殷
C056n1159_p0168b16║勤撫喻。文殊即為王說法。于即悟無生法忍）阿闍世王經（二卷）放鉢經一卷
C056n1159_p0168c01║（已上二經前經同本）
C056n1159_p0168c02║惟（十卷）月燈三昧經一（月光童子至佛所發問。佛言。有一法速得菩提。所謂平等心。及因
C056n1159_p0168c03║地所修無量三昧）二（童子因中於聲德如來．智勇如來．無所有起如來．及諸如來所。修是三昧）三
C056n1159_p0168c04║（佛告童子。有一法相應速得菩薩。何謂一法。佛云。如實了知一切法無體性。乃頌諸法體性平等如實知）
C056n1159_p0168c05║四（童子問。成就幾法。得諸法體性平等無戲論三昧。佛設施戒忍等法。及說偈）五（童子問。受持此
C056n1159_p0168c06║三昧經。得幾功德。次第發問。佛一一答。並偈）六（佛告童子。應須成就善巧住不放逸。六度行中。每一
C056n1159_p0168c07║行說十法門）七（佛令童子修菩薩神通業本。及說偈聲德如來所行也）八（佛告童子。欲求是三
C056n1159_p0168c08║昧。須行財施及捨身。阿難白佛。行菩薩行。截手足挑眼等苦相也）九（佛頌出因地所行施戒等難行
C056n1159_p0168c09║苦行。彌勒讚此三昧法門也）十（佛言。童子須具足身戒。能招相好及清淨身業．清淨身行．具足口戒．
C056n1159_p0168c10║具足意戒等一切戒等）
C056n1159_p0168c11║鞠（十三卷）大莊嚴法門經（二卷）上（金色女問。云何是菩提。文殊云。汝身即是菩提。
C056n1159_p0168c12║遂往佛所。說五陰六入等法悉空無相不實）下（文殊金色女在城東門外。演說法要國王人民龍天
C056n1159_p0168c13║悉來隨喜）大淨法門經（前經同本）如來莊嚴入佛境界經（二卷）上
C056n1159_p0168c14║（如來放光普照世界。文殊問不生不滅義。佛廣說義相。有鼓出妙音聲。為諸天子說無常苦空等義）下
C056n1159_p0168c15║（佛告文殊曰。如來者即是法身。法身即是如來。廣說一切諸善法門也）佛境界智嚴經
C056n1159_p0168c16║（前經同本）觀無量壽經（阿闍世王囚父頻婆羅王。復囚母韋提希夫人。佛以神力。令修西方
C056n1159_p0169a01║淨業。當日沒時。如懸鼓。面西方。觀無量壽如來及觀音勢至二大士。作十六觀境法門。自然見彼佛國土
C056n1159_p0169a02║殊勝功德）彌陀經（一卷）稱讚淨土經（已上二經與前本同。然佛會中稱揚淨土殊勝
C056n1159_p0169a03║境界功德也）無所希望經（如來放光。舍利弗說偈。若有眾生。無所希望則獲妙利。說菩薩
C056n1159_p0169a04║動止儀範如象遊若龍步也）象腋經（前經同本。佛為文殊說十六法門）月燈三昧
C056n1159_p0169a05║經（大月燈三昧經第七卷同本異譯）
C056n1159_p0169a06║養（十二卷）觀彌勒上生經（佛說。彌勒處天宮。有五百萬億寶宮。一一有七重垣。一一
C056n1159_p0169a07║垣七寶所成。一一寶出五百萬億光明。一一光中有五百萬億蓮華。一一華中有五百萬億寶色　一一色中
C056n1159_p0169a08║有五百萬億檀金光。一一金光中有五百萬億天人。出妙音聲。執無量寶。及天宮種種莊嚴事。皆不可思議）
C056n1159_p0169a09║彌勒大成佛經（佛說彌勒受胎．降生．出家．得道．龍華樹下成正覺．轉法輪等緣）彌勒
C056n1159_p0169a10║來時經（前經同本）一切法高王經（新出家比丘問。云何食。云何消施。佛云。有三法。
C056n1159_p0169a11║一入眾僧。二作僧業。三為僧利。復為解說。比丘眾各各又問。如何是出家事。諸天諸龍悉來聽法。舍利弗
C056n1159_p0169a12║一一為眾請問也）諸法勇王經（前經同本）大威光仙人疑經（佛與論議。
C056n1159_p0169a13║說其壽數及受胎種種相。往復問難）第一義法勝經（前經同本）樂瓔珞莊嚴經
C056n1159_p0169a14║（須菩提自佛言。我夜夢云。來日得聞所未聞法。即持鉢入城遇女人。辯論無量法義。如云大德有乞食想
C056n1159_p0169a15║無乞食想耶。報云。無乞食想。云。若無乞食想。又何乞也。種種徵詰論難妙義）方便經（前經同本）
C056n1159_p0169a16║豈（十三卷）六度集經（七卷）一（如來因中行布施行。須達拏太子飼虎。毘達王割肉代鴿。
C056n1159_p0169b01║太子入海作小魚。與大魚食代小魚命。此十六緣捨身行布施行）二（太子好施。父王擯出國居山。梵
C056n1159_p0169b02║志來乞。二兒及妻一時施與。受無量辛苦。却得還國。為和默王。鹿王等十一緣行布施行）三（如來因中
C056n1159_p0169b03║行戒行信。佛法國禁。當死乃云。乍可為佛法死。王即開悟。為象王鸚鵡王。為貧人。兄弟三人遇荒年。各殺
C056n1159_p0169b04║妻食。獨不殺與妻入山。後妻與跛者通。遂作計推入水不死。為王。彌蘭商人太子墓魄不言。頂生王普明
C056n1159_p0169b05║王等。皆持淨戒因緣）四（如來因中行忍辱行。睒子行孝。梵志山中習道。王問鹿。不言。被截手足。為王。被
C056n1159_p0169b06║舊王奪國為獼猴。同阿難俱為龍王。為雀。十五緣皆行忍辱行無量）五（如來因中精進行。獼猴王．鹿王．
C056n1159_p0169b07║馬王．魚王．龜王．鸚鵡王．鴿王．蜜蜂王．佛三笑。小兒聞法。殺身濟商人。皆精進所行也）六（如來因中行禪
C056n1159_p0169b08║定行。修四禪八定。專注一心無二。及現生遊四門。見沙門相。現大神變等也）七（如來因中行智慧行。
C056n1159_p0169b09║無量無邊。十一緣為證。儒童時。買花上佛等也）太子須大拏經（出六度經第一卷中）睒
C056n1159_p0169b10║子經二本（出六度經第四卷中）太子沐魄經二本（出六度經第三卷中）九
C056n1159_p0169b11║色鹿經（出六度經第五卷中。然已上經皆是如來因中所行。六度行乃難行能行也）
C056n1159_p0169b12║敢（二十三卷）無字寶篋經（思惟梵天問佛。何者一法而是如來所正覺者。佛云。無一法為
C056n1159_p0169b13║正覺者。然貪嗔癡等一切惡法。已永滅故）普光明藏經（一卷）無字法門經（已上
C056n1159_p0169b14║二經。前經同本）老女人經（來至佛所問。生老病死．四大．五陰從何所來。復從何所去。佛云。喻如
C056n1159_p0169b15║木中生火。還燒於木。還有去來否云云）老母經（一卷）六英經（已上二經前經同本）長
C056n1159_p0169b16║者子制經（名制。家中大富。母慳不布施。制將一日不食飯奉佛。佛即受之。因記得果也）月
C056n1159_p0169c01║光童子經（父母日長者事外道。同六師作計。家中設火坑。請佛。月光勸父。莫作此惡。父亦不從。
C056n1159_p0169c02║佛已知之。與諸大眾受供。先現神變。火坑變成花池。污食化為美食勝妙也）申日經（一卷）德
C056n1159_p0169c03║護長者經二卷（已上三經與月光同本各譯。或廣或略耳）大乘伽耶山頂
C056n1159_p0169c04║經（佛在伽耶山頂。文殊云。如是念者。誰得菩提。如何於菩提發心。依菩提住。佛云。無住無心者住。依如
C056n1159_p0169c05║是得）文殊問菩提心經（一卷）伽耶山頂經（一卷）象頭精舍經
C056n1159_p0169c06║（已上三經前經同本）菩薩逝經（一卷）逝童子經（已上二經與前長者子制經同）乳
C056n1159_p0169c07║光佛經（阿難乞乳。外道今去惡牛處。帝釋化身。在牛邊令牛子母慈心得乳牛犢聞佛名得生天）
C056n1159_p0169c08║犢子經（前經同本）轉女身經（須達多妻名曰。淨日娠身腹中有女。從無垢稱佛所沒來
C056n1159_p0169c09║生此中。聞佛說法。諸根寂靜才生。與舍利弗論議。遂說轉女身法門。即蒙佛記得果）無垢賢女
C056n1159_p0169c10║經（一卷）腹中聽經一卷（已上二經前經同本）
C056n1159_p0169c11║毀（二十三卷）無上依經（二卷）上（阿難問佛。滅後有人。取舍利如芥大。造塔如阿摩羅子大。
C056n1159_p0169c12║戴剎如鍼大。造露盤如棗葉大。造佛像如麥子大。此之功德何者為勝。佛即為校量也）下（佛言。因中
C056n1159_p0169c13║所修戒定慧解脫知見。招感相好。遂有舍利。為人天無上依止）甚希有經（一卷）未曾有
C056n1159_p0169c14║經（已上二經前經同本）決定總持經（無性行菩薩問佛。十人同出家。七年精勤。不能得決
C056n1159_p0169c15║定總持法門佛云。汝等過去世謗毀佛法。不肯聽受佛法。由是所致。不能疾得道果。復問。佛說光音如來
C056n1159_p0169c16║出現世時緣也）謗佛經（前經同本）寶積三昧經（佛告文殊云。我入此三昧。如摩尼大
C056n1159_p0170a01║寶瑩淨徹見無數佛剎。若成此定。智慧辯才流暢無窮也）入法界體性經（前經同本）如
C056n1159_p0170a02║來師子吼經（佛令勝積菩薩。去上方法上如來所。聽師子吼經。彼佛問。汝從何來。默然不對。
C056n1159_p0170a03║會中大眾各各請問。皆作大師子吼。聞者亦復如是耳）大方廣師子吼經（前經同本）
C056n1159_p0170a04║大乘百福相經（文殊問。何等為如來福德相。佛以輪王福百千倍。不及如來一分毫相。乃
C056n1159_p0170a05║說三十二相八十種好光明）大乘莊嚴相經（前經同本）大乘四法經
C056n1159_p0170a06║（如來普告人天大眾曰。汝等盡形壽。不得捨離四法。一不得捨菩提心。二不得捨善知識。三不得捨堪忍。
C056n1159_p0170a07║四不得捨阿練若。如來復說偈言稱揚）修行四法經（前經同本）銀色女經（佛說。
C056n1159_p0170a08║因中在蓮華城中。三度示生。捨乳割肉等。今得成佛）前世三轉經（前經同本）採花上
C056n1159_p0170a09║佛授決妙華經（佛在世時。有採花人。違王勅命。以花上佛。即授記免難）阿闍世
C056n1159_p0170a10║王受決經（前經同本）稱讚大乘功德經（德華女人問。云何名惡知識。佛云。不
C056n1159_p0170a11║令人發菩提心者。是惡知識。雖二乘四果等人心劣小。對前亦是惡智識）說妙法決定業
C056n1159_p0170a12║障經（前經同本）正恭敬經（阿難白佛。云何敬法及敬法師。佛止。莫問莫言。末法眾生不能
C056n1159_p0170a13║恭敬法。亦不能敬法師。阿難殷勤再問。佛說事師敬法微細儀則法也）善恭敬經（前經同本）
C056n1159_p0170a14║挍量功德經（阿難白佛。若有人歸依佛法僧三寶。得幾福德。即種種校量。無能及此所得功
C056n1159_p0170a15║德也）最無比經（前經同本）
C056n1159_p0170a16║傷（二十九經）如來示教勝軍王經（王至佛所請問大義佛言。王為國主治民。
C056n1159_p0170b01║應以正法。勿以邪法。應以法行。莫隨非法若行正法。聖賢護祐。風雨順時。寒暖應節。成就善法。超諸善趣。
C056n1159_p0170b02║當知四山來逼。不須放逸。但與民安樂）佛為勝光天子說王法經（一卷）諫
C056n1159_p0170b03║王經（已上二經前經同本）修多羅王經（王至佛所。佛告王曰。夢中歡娛定無有實。不須
C056n1159_p0170b04║放逸作意貪染。恐墮惡趣。識去識來畢竟流浪。王聞是已。信受奉行）轉有經（前經同本）文殊
C056n1159_p0170b05║遊行經（文殊一日次第往五百僧房。見舍利弗入禪定。乃問云。汝入禪定。為依身入。為依心入。為
C056n1159_p0170b06║依過去入。為依現在人。為依未來入。於禪定身心無有。過法現及未來不可得。如何入也）尸利行
C056n1159_p0170b07║經（前經同本）貝多樹下思惟十二因緣經（佛告諸比丘我本得道時。思惟
C056n1159_p0170b08║生老病死無明等法。子細觀察思惟根本也）緣起聖道經（前經同本）龍施女
C056n1159_p0170b09║經（來至佛所聞佛說法。即成男身。皆前世曾遇佛。今如此也）龍施本起經（前經同本）八
C056n1159_p0170b10║吉祥經（佛言。東方有佛。名善說吉如來．光明如來．勝吉如來．自在幢如來．光明吉如來．業住吉如
C056n1159_p0170b11║來．勇猛如來．安住王如來。是八吉祥也）八佛名經（一卷）八神呪經（一卷）吉祥
C056n1159_p0170b12║神呪經（已上三經前經同本）獨證自誓三昧經（如來入是三昧。光照十方。
C056n1159_p0170b13║忽化一大蓮華。千葉華中有十方佛。所化菩薩來問法要。佛即隨機為說）自誓三昧經（前經
C056n1159_p0170b14║同本）稻芉經（舍利弗云。如來常說。見緣起即見法。見法即見佛。如是因緣若何分別。佛云。無明生
C056n1159_p0170b15║死若稻種子雨水增長生芽無盡。相因相緣無有窮極也）了本生死經（前經同本）浴像
C056n1159_p0170b16║功德經（清淨慧菩薩問。云何如來得清淨身。云何浴佛像得何功德。佛言。如來有法身報身化身
C056n1159_p0170c01║等義。答其所問）摩訶剎頭經（前經同本）作佛像經（優填王造立佛像。佛說所得福
C056n1159_p0170c02║報因緣）形像福報經（前經同本）盂蘭盆經（目連初成道時。以天眼見。母在地獄。
C056n1159_p0170c03║即往救度生天）數珠功德經（文殊問佛云。若用鐵赤銅真珠寶等。木槵子水精菩提子等。各
C056n1159_p0170c04║各功德倍增於前。次第增其殊勝）校量數珠經（前經同本）
C056n1159_p0170c05║女（十卷）不空羂索變經一（佛在落伽山中。觀自在白言。我說不空羂索母心王陀羅
C056n1159_p0170c06║尼三昧。若受持者得二十種功德。及受持者一切法則儀範等因緣也）二（祕密心結即護身等。一切
C056n1159_p0170c07║神呪及受持法）三（祕密成就。若持分界等。一切神呪）四（祕密印蓮華心印。及結印法。一切神呪）
C056n1159_p0170c08║五（羂索成就。用絲等物。及置壇法則也）六（摩尼寶索三昧。用寶物如法像生蓮華。一心思惟。諸佛誦
C056n1159_p0170c09║此神呪。見殊勝也）七（不空王護魔三昧用物向方。法則能成一切功德）八（三三昧。心王母陀羅
C056n1159_p0170c10║尼蓮華曼拏羅印三昧。成就智嚴三昧等法則）九（曼拏羅像印三昧隨處用物。如五色線等）十（奮怒
C056n1159_p0170c11║王真言。及諸神呪等法則）
C056n1159_p0170c12║慕（十卷）不空羂索神變經十一（悉地王真言等祕語神呪）十二（廣博
C056n1159_p0170c13║摩尼香王等呪）十三（普遍心印出世間等一切神呪）十四（不思議觀陀羅尼等呪也）十五
C056n1159_p0170c14║（最上神變解脫壇等神呪）十六（一切菩薩敬禮解脫三昧等呪）十七（金剛密主問不空羂索神
C056n1159_p0170c15║呪。佛為說其功力。觀音大士能成就故）十八（一字至十字。呪成十地真言。每一呪說十。或二十種
C056n1159_p0170c16║法門殊勝功德也）十九（護摩悉地三昧耶根本蓮華壇等法）二十（普遍解脫心陀羅尼等一
C056n1159_p0171a01║切神呪或一字心也）
C056n1159_p0171a02║貞（十卷）不空羂索神變經二十一（如意阿伽陀藥等三昧呪）二十二
C056n1159_p0171a03║（無垢光神通解脫壇三昧耶。像示現一切幻化三昧等神呪）二十三（大奮怒王入壇印。及一切
C056n1159_p0171a04║種族等壇印法則也）二十四（金剛密主重問。不空羂索等呪一切龍天護持讀誦功德）二十
C056n1159_p0171a05║五（廣大明王摩尼曼拏羅受持法則）二十六（不空大可畏明王大捨印三昧耶等呪）二
C056n1159_p0171a06║十七（點藥成就）二十八（清淨蓮華明王等呪）二十九（蓮華明王金剛灌頂神呪等法）
C056n1159_p0171a07║三十（承事供養受持不空羂索神呪儀則法門）
C056n1159_p0171a08║右不空羂索神變真言經三十卷。乃如來將諸聖
C056n1159_p0171a09║眾至海中寶陀落伽山中。觀自在大士夙願力故。
C056n1159_p0171a10║向佛演斯神呪。廣利人天也。所謂不空者。則菩薩
C056n1159_p0171a11║現大神變。示于千手一一手中各執器仗。應其機
C056n1159_p0171a12║也。所謂羂索者。以五色絲作絛。圈圓重轉長垂兩
C056n1159_p0171a13║頭。如法示其密意也。或誦一呪兩呪。久而成功。其
C056n1159_p0171a14║隨心感應殊勝不可思議也。在今出家者根性暗
C056n1159_p0171a15║鈍者多。故尠有受持
C056n1159_p0171a16║絜（九經）自在王呪經三卷（前不空中譯出）不空陀羅尼（一卷）神
C056n1159_p0171b01║呪心經（一卷）不空羂索呪（已上三經不空中出）千手千眼神呪經
C056n1159_p0171b02║（二卷）姥陀羅尼身經（一卷）大悲心陀羅尼（已上三經同本異譯。皆是觀音
C056n1159_p0171b03║大士神變悲願力故）觀音祕密藏神呪（一卷）如意摩尼陀羅尼（二經
C056n1159_p0171b04║同本各譯。觀音神力故）
C056n1159_p0171b05║男（十一卷）孔雀經三卷（娑底比丘。蛇齩足痛。阿難白佛。乃說大孔雀神呪往救。由
C056n1159_p0171b06║是彌勒諸天諸龍等各說神呪）孔雀王經（一卷）金色孔雀呪（一卷）大金色
C056n1159_p0171b07║孔雀呪（一卷）孔雀王經（已上四經前經同本）如意輪陀羅尼（一卷）如
C056n1159_p0171b08║意心陀羅尼（二經同本）文殊一字王呪經（一卷）文殊根本一
C056n1159_p0171b09║字陀羅尼（二經同本。佛在淨居天上。告眾云。汝等當誦文殊一字王呪。曰唵叱呬焰等也）稱
C056n1159_p0171b10║讚如來功德神呪（一卷）十二佛名神呪（二經同本。佛說十二如來名號。
C056n1159_p0171b11║彌勒說呪護持）
C056n1159_p0171b12║效（七卷）陀羅尼集經一（大神力陀羅尼如來佛頂三昧呪）二（一切佛頂呪。二
C056n1159_p0171b13║十六印法數殊金輪等呪）三（般若心呪。及金剛陀羅尼）四（十二面觀音呪）五（觀音六印等神呪法）
C056n1159_p0171b14║六（諸菩薩法印等神呪）七（金剛藏大神力三昧法印呪。然此經皆是如來會中。天人普集說法。外道
C056n1159_p0171b15║等來論議。因請問說此神呪。以為降伏）
C056n1159_p0171b16║才（九經）陀羅尼集經八（金剛阿密哩多菩薩自在神力呪印）九（金剛烏樞沙摩法印
C056n1159_p0171c01║呪語。乃火頭也）十（摩利支天．功德天．阿難迦葉等呪）十一（諸天助成法印。日月星地龍神八部
C056n1159_p0171c02║等神呪及法則）十二（諸佛大陀羅尼。都會道場。灌頂普集壇儀法則也）十一面觀音
C056n1159_p0171c03║神呪二經（陀羅尼集第四卷中同本也）摩利支天經（陀羅尼集第十卷同）六
C056n1159_p0171c04║字神呪（一卷）佛母心陀羅尼（一卷）千轉陀羅尼（已上三經與陀羅尼
C056n1159_p0171c05║集同）七俱胝佛母陀羅尼經二卷（二經同本異譯。亦云大心准提。亦云准提
C056n1159_p0171c06║大明呪。誦者殊勝也）
C056n1159_p0171c07║良（十七經）觀自在隨心呪經（五十神呪。五十印法。并壇儀用物等法）佛
C056n1159_p0171c08║頂尊勝陀羅尼經五卷（同本各譯。其呪靈驗無量）一向出生菩薩
C056n1159_p0171c09║經（佛坐堂閣。目連舍利各運神通。遍告人天。悉來集會。佛乃為說入無邊門陀羅尼八字呪及偈。一一
C056n1159_p0171c10║說四法成就。此神呪使誦持者易成功力）微密持經（一卷）呵離陀經（一卷）破魔
C056n1159_p0171c11║陀羅尼（一卷）訶離陀隣經（一卷）舍利弗陀羅尼（一卷）無邊門
C056n1159_p0171c12║經（已上七經出生菩薩經同本但有廣略）妙臂印經（一卷）勝幢印經（二經同本
C056n1159_p0171c13║同卷各譯也）雜呪一卷（二十三呪）
C056n1159_p0171c14║知（十九經）尊勝菩薩經（一卷）無涯際經（二經同本）金剛上味
C056n1159_p0171c15║經（一卷）金剛場陀羅尼（二經同本）師子奮迅經（一卷）華聚經（一卷）
C056n1159_p0171c16║華積經（已上三經同本）六字呪王經（一卷）六字神呪（二經同本）虛空
C056n1159_p0172a01║藏問佛經（一卷）如來方便經（二經同本）持句神呪（一卷）陀隣尼
C056n1159_p0172a02║鉢經（一卷）燈王如來經（三經同本）善法方便經（一卷）金剛祕密
C056n1159_p0172a03║經（一卷）護命法門經（三經同本）無垢淨光經（一卷）請觀世音經
C056n1159_p0172a04║（二經同本。已上皆神呪也）
C056n1159_p0172a05║過（十七經）百寶經（文殊問佛。何緣現世間。佛云。哀憫十方有情。出現隨浴一百法門。如
C056n1159_p0172a06║示生現身現行現坐等法門也）溫室浴眾僧經（佛為耆域說溫室僧法。用七淨物除七垢
C056n1159_p0172a07║得七福。火水澡荳蘇膏楊枝淳灰內衣。乃謂七物也）須賴經（久修梵行。示現舍衛城中為極貧者。
C056n1159_p0172a08║名曰須賴。帝釋化身。種種凌辱悉皆忍受。及現眾寶亦不取之）菩薩生地經（長者子差摩竭
C056n1159_p0172a09║問修菩薩行。佛答。以立忍辱為本。次說諸法要也）私訶昧經（長者子名私訶昧。將五百童子
C056n1159_p0172a10║同到佛所問。何緣如是相好功德。如來即為答之云云）四不可經（佛觀見兄弟四人。各逃無
C056n1159_p0172a11║常。一入海。一入山。一入空。一入市。皆不免之。於是佛說四不可。老令少不可得。病無痛不可得。要不死不
C056n1159_p0172a12║可得。要長生不可得。決定於佛法中悟道見性了無常）菩薩修行經（長者子威施等詣佛
C056n1159_p0172a13║所。問。如何得證菩提。佛令修菩薩行也）成具光明經（長者善明請佛受供。因問。如何得具
C056n1159_p0172a14║足相好。佛為說定意成具光明法門。誡身口意等一切法也）寶網經（長者子寶綱夢佛相好。即
C056n1159_p0172a15║詣請佛。乃受供已。為說法要。悟無生忍）菩薩行五十緣身經（文殊問佛。如何成就
C056n1159_p0172a16║相好。佛云。前世行五十事法。捨所重珍寶。捨所愛婇女。為人說法行於忍辱。從佛聞法。勇猛精進等法門）
C056n1159_p0172b01║梵志女經（佛入城持鉢。女名首意。請佛受供。乃問。曾聞轉正法輪。如何即是。佛云。三轉十二行
C056n1159_p0172b02║法門也）如來藏經（佛告眾云。我以佛眼觀眾生。煩惱中有如來眼．如來智．如來身．如來藏．如
C056n1159_p0172b03║來性。常無污染。德相具足。儼然不動。遂說八種喻）福田經（天帝問。佛為說五福田。一出家。二割
C056n1159_p0172b04║愛。三毀形。四事眾。五求法。復說偈云。毀形守志節。割愛辭所親。出家弘聖道。願度一切人。等法門）佛
C056n1159_p0172b05║語經（佛告眾云。佛語非佛語。如是非語即是佛語。如來身口意清淨如是。說色受等語非佛語。不說
C056n1159_p0172b06║色受等語即是佛語等法門）金色王經（佛告諸比丘。揣食宜均。過去為金色王。行菩薩行利
C056n1159_p0172b07║益人民。遇十二年荒。計其國中所有分慧飢民。末後止有一食。王施與辟支佛。空中即現神變。滿空下米。
C056n1159_p0172b08║國內因茲大富。遂獲安樂）演道俗業經（五百長者至佛所。問在家出家。佛云。在家治財有三。
C056n1159_p0172b09║上財中財下財。出家有事聲聞緣覺大乘等法門）百佛名經（舍利弗問現在十方佛號。欲令
C056n1159_p0172b10║世間一切眾生。受持獲福滅罪。佛乃稱揚現在一百佛名。如月光佛．阿閦佛．彌陀佛等也）
C056n1159_p0172b11║必（六經十二卷）稱揚諸佛功德經（三卷）上（舍利弗問。現在有幾佛。說法度
C056n1159_p0172b12║人。佛說。東方寶海如來。以次世界中現在如來五十也）中（南方月燈明如來。已次三十八如來現在
C056n1159_p0172b13║說法）下（西方彌陀佛等三如來。北方嚴王如來等六如來。上方金寶光如來等二十七如來。各各現在
C056n1159_p0172b14║說法度人。稱其功德）須真天子經（四卷）一（須真天子問佛。如何得不妄信而志大乘。如來
C056n1159_p0172b15║答三十二法門義。）二（須真白文殊云。佛為我說三十二法。唯願仁者為我解說。答云。心自審信不隨
C056n1159_p0172b16║他語。降伏諸欲等）三（菩薩從一切欲而起道意。復問。如何。答云。於愛欲中。與欲從事而成道業。得證
C056n1159_p0172c01║菩提）四（天子問。如何得權慧自在。入俗教化。文殊以長偈答。復問。如何是道類。答云。我所處是道類。其
C056n1159_p0172c02║法要妙覽者知之）摩訶摩耶經（二卷）上（佛上忉利歡喜園中。安居三月。文殊報摩耶云。
C056n1159_p0172c03║佛在此處。摩耶云。若我所生悉達。願乳自流入口。言已乳汁直貫口。摩耶即往佛所。子母相見問法。佛為
C056n1159_p0172c04║種種稱揚妙義。三月滿已。即下天宮還閻浮也）下（波斯匿王眾圍遶於佛。即為說法。阿難白佛。有比丘
C056n1159_p0172c05║為利養故。不慕佛法。即達多六群惡比丘等。波旬來請佛入滅也）觀音授決經（華德菩薩
C056n1159_p0172c06║問。如何修行。佛云。當修如幻三昧。復云。現今文殊等諸大士皆成此三昧。西方佛國有二菩薩。名觀音勢
C056n1159_p0172c07║至。亦得此三昧。佛即放光照。尋二佛所即授其記。普光功德山如來。善住功德寶王如來。在師子佛所）
C056n1159_p0172c08║學經（佛在祇園。外道殺一女。謀佛分金不平。自告所以。波斯匿王詣佛。具陳上事。佛說。因中兄弟三
C056n1159_p0172c09║人。小者名學聰明智慧。二兄見嫉。遂投他國。出家為國王師。治國豐樂。四大臣及夫人為謀。乃入山中。國
C056n1159_p0172c10║內災害。又復還國。說治國法誡王也）除災患經（維耶離國疫氣疾作。死人不少。國王大臣共議。
C056n1159_p0172c11║如何消穰。各各論議。不可得同。或有用牲牢。或有請外道。唯智臣才明白言。大王。佛具大威德。若請得來。
C056n1159_p0172c12║國中自安。王令才明詣請。佛至。災患頓消。佛為王及人民。說法及因中所修）
C056n1159_p0172c13║改（九卷）首楞嚴三昧經（二卷）上（堅意菩薩問。頗有三昧疾證菩提否。佛云。有三
C056n1159_p0172c14║昧名首楞嚴。若能修者。疾成正覺）下（舍利弗白言。如是三昧遠離魔境。佛云。汝今欲見魔境否。唯然。
C056n1159_p0172c15║佛即放光。一切魔境皆現。佛即以三昧力降之即隱）海龍王經（四卷）一（龍王至佛所。讚佛乃
C056n1159_p0172c16║問。云何得棄諸惡趣等。佛隨問為答。每問成四法。圓諸法行）二（佛說無盡藏為總持法義趣。利益龍
C056n1159_p0173a01║眾也）三（龍王問法。歡喜請佛入龍宮。供養佛。即至宮中。說法利樂眷屬）四（佛為龍王說免金翅鳥難。
C056n1159_p0173a02║以如來衣為護。四金翅鳥王來至佛所云。奪我所食。佛言。汝等過去金仁佛時。為四比丘。破戒食。有是報
C056n1159_p0173a03║業。當別施汝等食也）藥王藥上經（如來放光。入二大士頂。即於佛前。各說神呪。佛稱其功德。
C056n1159_p0173a04║即記淨藏淨眼二如來號）不思議光經（如來持鉢過空處。見棄小兒。即近之。兒說偈言。佛即
C056n1159_p0173a05║答之。往反五十訓。起隨佛至祇園。放大光明。佛乃立字名不思議光。天帝來奉衣。波斯匿王問佛。不思議
C056n1159_p0173a06║光有如是神變。何故生婬女家被棄捐耳。佛說。過去尸棄佛時。罵四淨戒比丘。有是過也）觀普賢
C056n1159_p0173a07║行法經（佛令大眾修普現色身三昧觀普賢行法。除去業障。或一日或二日。或七日二七日。或三
C056n1159_p0173a08║七日。一心觀想普賢。自然乘六牙白象。來現其前。所作業障自然消滅。得普現色身三昧也）
C056n1159_p0173a09║得（七卷）十住斷結經一（最勝問佛。入何三昧放大光明過於日月。佛云。隨宜入百
C056n1159_p0173a10║千億三昧。從初發心乃至成佛。以施為引道。入於初地故。此為引道品也　留化品　二地修戒成就　觀
C056n1159_p0173a11║空品　三地行忍力成就　色入品　四地行精進成就。漸次斷法法門）二（了空品　五地禪定行相也
C056n1159_p0173a12║　根門品　六地中行相也　廣受品　七地中方便行所修斷結。一切法門行相）三（童真品　八地中淨
C056n1159_p0173a13║修行相　定意品　九地中能修習定意三昧。各受職位。神通自在也）四（成道品　十地中修神通妙道
C056n1159_p0173a14║廣度眾生　滅心品　觀無常義。了身內外。心得自在。所作具足）五（神足品　成就施戒等行。而運神足
C056n1159_p0173a15║遊佛國土。作諸佛事　恭敬品　何等大士聞法恭敬。勇猛不退　勇猛品　勇猛破壞邪見。不滯生死怖畏）
C056n1159_p0173a16║六（碎身品　入是碎身定。具足十種如住。所謂界如如住．方如如住．生如如住。法如如住等義也　身
C056n1159_p0173b01║入品　還自觀身。身持身入。悉能分別。入身入持。得自在身　辯才品　大智辯才分別字體。演出總持諸佛
C056n1159_p0173b02║祕藏也　權智品　思惟修習第十權智定慧三昧。觀無量身口意行）七（化眾生品　從一佛國至一佛
C056n1159_p0173b03║國。隨機化度有情眾生也　三道滅度品　不見羅漢辟支菩薩佛道。若三道滅度。即證真道乘　無相品
C056n1159_p0173b04║　了知一相即是無相。達無相者即真實相）
C056n1159_p0173b05║能（七卷）十住斷結經（三卷）八（等慈品　入等慈三昧。觀三千大千世界一身多身。
C056n1159_p0173b06║入一佛國出一佛國。化度有情作希有事　法界品　如來舌相放光。遍照三千大千世界。彌勒諸大士在
C056n1159_p0173b07║會。為說法門要義行相）九（道智品　如來神德道智自在。為諸天子及眾會。說諸法門中陰受六道
C056n1159_p0173b08║等相狀。善惡報應法也　身口意品　汝等常念修身口意。觀諸法行如幻如化如夢等義）十（夢中成道
C056n1159_p0173b09║品　妙識如來入寂定意。彼土眾生根性已熟。如來在彼。一切眾生夢中為說法要。令其覺悟一切法皆
C056n1159_p0173b10║如是耳　菩薩證品　若有行一行修一善持一法。吾入三昧。為他作證。令其成就　解慧品　佛告最勝。解
C056n1159_p0173b11║知眾生。無眾生想。隨其所問。其一答四法也　三毒品　佛告濡首。若人修淨不淨觀。當分別三毒起滅根
C056n1159_p0173b12║本耳　泥洹品　泥洹無性亦無有字。如何欲於空中求空泥洹等法義　梵堂品　身行清淨。口行志誠。心
C056n1159_p0173b13║念定意。淨修梵行。乃堂也。然此十住斷結十卷。其間法門微妙。略錄品目。以亦其大旨耳）諸佛要
C056n1159_p0173b14║集經（二卷）上（如來在帝樹名室。燕坐三月。以神力故。往普光世界天王如來所。集十方佛。共說諸
C056n1159_p0173b15║佛要集經。運載眾行故。發金剛心。終始不壞。修六度。十信．十住．十行．十回向．十地。一切諸善法門。乃過現
C056n1159_p0173b16║未一切諸佛要集法門也）下（文殊運神力。至天王佛所。名邊有出離意女。入普月離光明三昧。佛問。仁
C056n1159_p0173c01║者何處來。文殊云。我在忍界。聞十方佛俱來此界說諸佛要集經。故來聽耳。天王佛即以神力。移文殊向
C056n1159_p0173c02║鐵圍山頂。文殊盡其神力。不能歸。便在山頂。為諸天子說法。天王佛即攝神力。文殊即在佛前。見出離意
C056n1159_p0173c03║女三昧不動。天王佛勅出此女定。文殊盡其神變。不能出此女定。天王佛即以神力。攝師子象頂佛所棄
C056n1159_p0173c04║陰蓋菩薩來彈指。女子出定。文殊遂與論議。皆不能及。天王佛遂說過去寶成如來所發心求菩提道也。
C056n1159_p0173c05║智論中云綱明）未曾有經（二卷）上（佛令目連去喚羅雲來出家。耶輸陀羅百般障難。不令千子
C056n1159_p0173c06║來。佛作化人云。汝障夙緣否。以五花同上定光如來。耶輸感悟。即遣至佛所出家。波斯匿王聞已。即詣佛
C056n1159_p0173c07║請問佛為羅雲眾會說法。引野干為夫人說法為證）下（佛為王說。女人提遣欲燒身。道人辯才謂言。但
C056n1159_p0173c08║知懺罪。不必燒身。前心作罪。如雲覆月。後心起善。如炬破暗。乃王后前緣。波斯匿王夫人來聽法。四名女
C056n1159_p0173c09║失却身上珠。乃過去為四比丘。諂偽供施今日受報。夫人即過去禔適。道人辯才即目連也。皆夙緣所致）
C056n1159_p0173c10║莫（八卷）瓔珞經一（普稱品　普照菩薩問。何謂菩薩法瓔珞。身乃至口蜜心非。二十餘
C056n1159_p0173c11║問。佛說十德瓔珞。其體身口意法瓔珞莊嚴　識定品　戒品瓔珞法門功德香薰識定瓔珞　道樹品　佛
C056n1159_p0173c12║云。無量劫中。一行一坐一念。修淨瓔珞。并修大慈大悲瓔珞。得坐道樹。成等正覺）二（龍王浴大子品
C056n1159_p0173c13║　佛云。我修無量瓔珞行。生時諸天諸龍來。為我浴。各以偈讚　法門品　佛云。我今為說八萬瓔珞法門十
C056n1159_p0173c14║無礙功德。深入所聞妙義）三（識界品　問識境界佛云。識非有識從法生識。智識非智。法識非法　勸
C056n1159_p0173c15║助品　如來舌相放光告云。我修無量瓔珞行。於一切諸惡。語言不生。得無口過。今得四十種界報　如來
C056n1159_p0173c16║品　佛言。十無盡藏法門。若能修習。當觀五苦。利益眾生）四（音響品　佛云。我說一偈。聲音普遍。十方
C056n1159_p0174a01║佛土無不聞者　因緣品　佛云。若有誦持定眼識定耳識者。得十種功德　心品　佛令眾會入心定三昧。
C056n1159_p0174a02║即面見十方世界。各觀身觀心　四諦品　佛為文殊。說四聖諦法門　成道品　佛告無畏云。過去識成佛。
C056n1159_p0174a03║未來識成佛。現在識成佛耶。何以故。過去未來非識。現在亦然也）五（生佛品　如來不以國土為國
C056n1159_p0174a04║土。眾生為眾生。皆法智所生故　本末品　如來入本淨三昧。令一切眾生。悉見過去未來現在三世本末
C056n1159_p0174a05║因緣　有識無識品　佛言。解第一義。不分別彼識此識。是謂有識無識非識也　無量品　佛設教有量無
C056n1159_p0174a06║量。東西南北四維。設教所度有情。悉無有量）六（無量遙品　佛云。修三禪本行。自致成佛。乃說偈言。
C056n1159_p0174a07║復現神力　隨行品　時有梵天。從他方佛剎來。經過三禪。復無所畏白佛請問）七（佛答梵天偈中。演修
C056n1159_p0174a08║三禪法門本行妙義　光明品　佛言。若有受持大梵天所問句義法門。便得身相不二。毛孔現法界光明
C056n1159_p0174a09║　無相品　云何有相。云何無相。佛云。清淨法身所修畢竟無相）八（無識品　佛告淨觀大士。若人宣傳
C056n1159_p0174a10║此經。得二十種瓔珞功德。所謂總持種族善權等瓔珞　迦葉勸行品　佛云。汝等誰能於我前。說有行無
C056n1159_p0174a11║行法門。即放光照十方界佛所。各有菩薩眷屬。來至佛所。迦葉請問。眾等奉行　行無行品　無頂相菩薩
C056n1159_p0174a12║即於佛前說云。解子本元。是謂有行無行諸菩薩各說所行無行也）
C056n1159_p0174a13║忘（八卷）瓔珞經（六卷）九（有受品　觀空無形。於一切法。亦不有受。亦不無受。而得解脫
C056n1159_p0174a14║　無著品　佛告眾云。汝等欲得金剛智不壞疾證菩提。從一佛國至一佛國。作於佛事。當學如來無著之
C056n1159_p0174a15║行　淨智無垢品　東方一意如來。遣弟子至佛所問法。佛云。修習大乘。除去亂想。習學定意。乃具六度
C056n1159_p0174a16║　無斷品　佛云。從初發心修行五法。乃至成佛。心無間斷。真實勇猛決定智也）十（賢聖集品　審諦大士
C056n1159_p0174b01║等。各於佛前。各說法門。我堪任說修習等法義也。及文殊反復問答　三道三乘品　佛為舍利弗。說三道
C056n1159_p0174b02║三乘法。十方國土亦各演說如是法門）十一（舍利品　佛言。一切法空相。若有人受持此三道三
C056n1159_p0174b03║乘經。及供養舍利。此二種福未審何先。佛與須菩提校量。不及持經　譬喻品　五千正士聞說瓔珞三身深
C056n1159_p0174b04║義。一時起去。舍利弗問。此有何罪耶。佛云。譬喻不及。因地不信佛法故。　三世法相品　佛云。入三世定意
C056n1159_p0174b05║三昧。能知三昧三世法門）十二（清淨品　佛云。六度無極諸佛所行。一切諸法悉皆清淨也　桓因
C056n1159_p0174b06║品　帝釋問。若一切法皆悉清淨。如空無有。如何覺了一切諸法。佛即喻如幻化人　本行品　天人瓔珞首
C056n1159_p0174b07║問。頗有不進修便成佛否。佛云。或有彈指之頃求菩薩心。即成菩提。或不經一日。或不一夜便即成佛。以
C056n1159_p0174b08║初發心修進不同）十三（聞法品　文殊白言。云何名聞法。聞如空等。空無所聞。聞法者為有言教
C056n1159_p0174b09║乃得聞法。為無言教乃得聞法。如來默然。文殊三請。欲令利益會中人天及未來世。佛乃答云。一切諸佛
C056n1159_p0174b10║所轉法輪亦非有轉也　淨居天品　佛與文殊論聞法轉不轉義。天子至問。我等修何福業。今得天報如
C056n1159_p0174b11║此。佛云。汝還憶過去名字否。答云。不記。未知此身常無常也）十四（十方法界品　蓮藏及諸大士。
C056n1159_p0174b12║知佛不久滅度。各各請佛說法。隨所見問。佛以一偈總答之。諸菩薩聞已。各各歡喜　十智品　彌勒問。修
C056n1159_p0174b13║習何法得成正覺。佛云。有十種明智。一時頓成等正覺　應時品　云何執持威儀應時之行。具足大法瓔
C056n1159_p0174b14║珞。佛云。修十種慧而速成就　十不思議品　云何入五道中周旋往來。佛云。修十不思議法門。乃可應機
C056n1159_p0174b15║利益　無我品　心智大士問。云何分別身觀。解無我想。佛云。當修十法解無我也　等乘品　淨眼大士問。
C056n1159_p0174b16║為修何法滅大乘跡。佛以偈答。聞已得無生忍　三界品　佛云。大士所行不從欲界色界無色界有漏無
C056n1159_p0174c01║漏法。謂皆不可得故）
C056n1159_p0174c02║右瓔珞經十四卷四十餘品。止於品下注明品意。
C056n1159_p0174c03║以通大旨。若細而推之。則長文偈中所演佛菩薩
C056n1159_p0174c04║瓔珞法門無量妙義。具知見者可以究覽
C056n1159_p0174c05║超日明三昧經（二卷）上（普明大士問。頗有三昧速成正覺否。佛云。有超日明三昧。若修
C056n1159_p0174c06║習者速得成佛。遂說修習法門或二或三乃至十法。長行短偈廣演妙義）下（離垢目問。何謂超日明三
C056n1159_p0174c07║昧。佛云。其明無量超過日光。何以故。日能照現在物。不照鐵圍。亦不能照人心。但能照有形。不能照無形。
C056n1159_p0174c08║此三昧普能照及遠近三世闇冥及二乘五道眾生心。悉皆晝夜照明。無有罣礙。故云耳）
C056n1159_p0174c09║罔（八卷）賢劫經一（三昧品　喜王大士問。修何三昧得成正覺。佛云。修諸法本三昧。何
C056n1159_p0174c10║謂也。佛云行六法成此三昧。謂身口意心言行一一相應也　行品　佛說十六字法。知眾生之行無度行
C056n1159_p0174c11║等法門也　四事品　佛云。有四法疾成斯定。謂慈悲喜捨等四。施戒忍進等四。一一四法而能成就　法
C056n1159_p0174c12║師品　佛云過去雷音吼如來所。有一法師。名無量德。曾聞如是三昧。化國王太子人民。及往諸佛國土
C056n1159_p0174c13║　供養品　喜王大士聞是定意三昧。即脫衣奉佛。歡喜無量佛復云。過去金龍佛所。有法師。名寶音。行是
C056n1159_p0174c14║三昧時。有輪王悅音。聞此三昧。就法師學此法門。其法師者。今彌陀佛是輪王者。阿閦佛是。千子者。賢劫
C056n1159_p0174c15║中千佛是也）二（施度無極品　佛為喜王。演六度行法施度無極也　習行品　佛為喜王。說修習行
C056n1159_p0174c16║六度無極自利利他也　無際品　佛為喜王說六度行施度悉無際也）三（聞持品　佛云。聞是布施。
C056n1159_p0175a01║持是戒行。受是忍辱。發是精進。習是禪定。明是智慧。等六度也　神通品　佛以神通力。行是六度施度無
C056n1159_p0175a02║極。引因中所作神力化度有情　三十二相品　佛告喜王云。我往修六度無極。感此三十二相。超越人天
C056n1159_p0175a03║之上也）四（順時品　佛云。順時行施度無極。謂施時．持戒時．忍辱時．精進時．禪定時．智慧時．出家時．
C056n1159_p0175a04║苦行時．成道時．降魔時說法時．持鉢時．一一時無極　三十七品　佛云。一心行此六度。一中具六。六六三
C056n1159_p0175a05║十六。一心所總成施度無極。無有限量。蓋始初發心無有量也故。行行皆如是耳）五（寂然品　佛云。行
C056n1159_p0175a06║三十七品。十二因緣只在一心。寂然間已無極也　十種品　佛云。行六度成十種力也　四無所畏品
C056n1159_p0175a07║　佛云。行六度成四無所畏也　十八不共法品　佛云。行六度殊妙。成十八不共法也　方便品　佛云。行六
C056n1159_p0175a08║度行。須得善巧方便也）六（八等品　佛云。信是八等不隨八邪。一一行中。修六度無極。破貪嗔癡慢
C056n1159_p0175a09║每一中有二萬一千。合八萬四千塵勞煩惱。要破此塵勞。善能修習善法。成八萬四千法門也　千佛名
C056n1159_p0175a10║品　喜王問佛。今此會中大士。有得此定意入八萬四千三昧耶。佛云。非獨此會大士。將來賢劫中千如來。
C056n1159_p0175a11║亦一一入此三昧施度無極。復說千如來名號次第）七（千佛興立品　佛說千佛出興時節．國土．父母．
C056n1159_p0175a12║姓字．出家．得道．化度．傳法．付囑等緣）八（千佛發意品　佛說。此賢劫千佛。過去遇千如來。發心如我。夙
C056n1159_p0175a13║為醫工。以衣奉佛。詔我同各釋迦也　歎古品　佛云。過去精進如來出現時。有輪王。名曰德華。聞佛說定
C056n1159_p0175a14║意三昧義。與千子往聽受是法。王者無量光如來。千子者千佛也。復云。無量施如來出現時。有輪王。名普
C056n1159_p0175a15║廣意。與千子往佛所。聽是法門。不曉其義。佛侍者名曰無指。為王解說。王即曉定意義趣。王者定光如來。侍
C056n1159_p0175a16║者即維衛佛。千子者今賢劫千佛。復說。過去未來劫中。或有佛或無佛。是知佛世難值。佛法難聞。令一切
C056n1159_p0175b01║有情受持千佛名也）
C056n1159_p0175b02║談（十卷）大法炬經一（緣起品　如來放光。天子威光請問。阿難重請。如來即說。過去
C056n1159_p0175b03║放光如來說此陀羅尼字義　伏魔品　佛云。放光如來說此神呪。降伏一切魔軍。令發菩提心）二（授魔
C056n1159_p0175b04║記品　佛云。放光如來授諸魔眾菩提記。月上菩薩緣　三乘行品　佛云。放光如來為人天眾。說三乘法
C056n1159_p0175b05║　法性品　佛云。放光如來為無畏大士。等說法性。猶如虛空　菩薩行品　佛云。放光如來說諸菩薩住於
C056n1159_p0175b06║佛法）三（相好品　佛云。放光如來說。修菩薩行。今得成佛。具足無量相好。光徹無涯）四（四念處品
C056n1159_p0175b07║　佛云。放光如來說。所感相好。以四念處所修為根本）五（聖諦品　佛云。放光如來為梵天。說此法門
C056n1159_p0175b08║　忍校量品　佛云。放光如來為梵天。說行忍行功德法門　三乘品　佛云。放光如來為眾。說三乘法）六
C056n1159_p0175b09║（三法藏品　佛云。放光如來說人言教藏．天言教藏．非天非人教藏　法師相品　佛言。若有法師受持此
C056n1159_p0175b10║三法藏。則口業成就。具足智慧辯才。得三十二相。了十四音字義。圓滿功德相好　謗法果報品　佛云。放
C056n1159_p0175b11║光如來說。若有人不信此三種法藏。其果報惡業現也）七（智成就品　佛云。放光如來說。若人持此
C056n1159_p0175b12║三法藏。具足神通迦慧　力忍成就品　佛云。放光如來說。忍多。修菩薩忍。及諸果所修忍。皆依止如來大
C056n1159_p0175b13║力忍。方能成就一切諸忍智力　證涅槃品　佛云。放光如來說此陀羅尼。復說遇寶觀如來）八（佛云。
C056n1159_p0175b14║放光如來說涅槃十四音字義。分別百義方便　勸證品　佛云。放光如來說一切語言音聲皆第一義也）
C056n1159_p0175b15║九（佛云。放光如來說。若有人入是法門。一切法門皆得明了　法師行相品　佛云。放光如來說。若法師
C056n1159_p0175b16║登高座說此法門時。不自大。心不染著。即真法師也）十（遮謗品　佛云。放光如來說。若有不信此法。毀
C056n1159_p0175c01║謗謂非佛語。得無量惡報　持經功德品　佛云。放光如來說。若有受持此經。得無量無邊功得成就　為
C056n1159_p0175c02║他悔過品　佛云。放光如來說。若謗此經已。却復悔過披露投誠。即得善報　六度品　佛云。放光如來說所
C056n1159_p0175c03║行六度妙行）
C056n1159_p0175c04║彼（十卷）大法炬經十一（佛云。放光如來行精進行　求證品　淨行子須達多。諸放
C056n1159_p0175c05║光如來所。聞四諦法門妙義　菩薩證三昧品　佛云。爾時會中大士。聞放光如來說四諦法門。各各自證
C056n1159_p0175c06║念佛三昧　召諸大士品　佛云。放光如來眉間放光。照及十方世界。菩薩聲聞龍天國王人民。悉來集會）
C056n1159_p0175c07║十二（問等覺品　佛云。一切眾生唯知言佛。不知佛者是何義何名。佛能自覺悟。亦覺悟他。覺行圓
C056n1159_p0175c08║滿故名佛也　因緣品　天帝問。何因何緣。菩薩悉集會祭光王園中。放光如來云。過去各於此中種善根故）
C056n1159_p0175c09║十三（供養法師品　佛云。諸天子聞是三法藏陀羅尼思念。欲於如來所廣陳供養。及未來法師）
C056n1159_p0175c10║十四（入海神變品　佛云。放光如來捨師子奮迅三昧。放一光明。入海境界。化諸龍眾。為龍說法
C056n1159_p0175c11║　果須彌山品　佛云。放光如來受龍供已。即上天宮。為帝釋諸天。演說妙法）十五（天伏修羅品
C056n1159_p0175c12║　佛云。放光如來為修羅說法。令不與諸天鬪戰。各以慈心相向　修羅本業品　佛云。放光如來說。修羅本
C056n1159_p0175c13║所修習惡業惡行。以嗔為根本故　雜類本業品　佛云。放光如來說諸畜類業行果報。捨身受身。彼心所
C056n1159_p0175c14║作業故　無相品　佛云。放光如來為天帝云。我所說如是句義。畢竟皆不可得。一切諸趣悉無相故　勸
C056n1159_p0175c15║修行品　佛云。放光如來說。依此三法藏門字義。修習而得解脫　三字法門品　佛云。放光如來。阿字者人
C056n1159_p0175c16║言教。迦字者天言教。耶字者非人非天教也）十六（將護法師品　佛云。放光如來說。若有人流通
C056n1159_p0176a01║此三業法藏。即以神力護持。使無撓害　放光佛本事品　佛云。放光如來過去為香上菩薩。遇寶幢如來。
C056n1159_p0176a02║出現放光灌頂往佛所。受是三藏法門香上者即我身是也　教證法品　佛云。放光如來復為會中人天。
C056n1159_p0176a03║分別三字三藏義。令各受持。各自思惟。各自證三昧也）十七（無住品　佛云。爾時會中。或云諸法
C056n1159_p0176a04║無有住處。或言皆住。或云無住。放光如來即為解說　說聽功德品　佛云。放光如來言。若有說是法門聽
C056n1159_p0176a05║是法門。皆得無量功德　證相品　佛云。放光如來說此法門。攝無數億眾。入大宮殿三昧）十八（如化
C056n1159_p0176a06║品　佛云。天帝留放光如來久住天宮。即為說一切法皆如幻化耳　緣生法品　佛云。放光如來為會中。
C056n1159_p0176a07║說因緣所生法相因相緣不斷也）十九（信解品　佛云。放光如來云。此法門為信者說。不為不信
C056n1159_p0176a08║者說具足辯才　離惡友品　佛云。放光如來說　若能離諸惡友親近善友。即於此法藏信解受持　辨田
C056n1159_p0176a09║讚施品　佛云。放光如來說種其福田辨其所施也）二十（付菩薩品　佛云。放光如來囑諸大士。為
C056n1159_p0176a10║彼信者宣說成就佛法故　付天帝品　佛云。放光如來令諸天。於一切處。宣說如是三種法藏。使佛種不
C056n1159_p0176a11║斷　法師護品　佛云。放光如來為天帝云。若有法師。宣說三教藏三字義三句法。當如法莊嚴高座。種種
C056n1159_p0176a12║供養護持。勿令生惱也）
C056n1159_p0176a13║右大法炬經二十卷。乃世尊為阿難及人天眾。重
C056n1159_p0176a14║說過去放光如來出現所演三藏三字義陀羅尼
C056n1159_p0176a15║法門。使現在法眾知過去佛家風也
C056n1159_p0176a16║短（十卷）大威德經一（如來為阿難及人天眾說。過去諸佛已曾顯示法門。一者神通。
C056n1159_p0176b01║二者根本。復云。一者欲具足。二者見具足。應知生應知滅。應知入處。五破壞．五力．五語．五生趣．五眾陰人
C056n1159_p0176b02║相。有一不具足。不得出家。如眼邪齒疎等相也）二（佛說有根勝。有根堅。諸眾生所報相狀好惡。復說如
C056n1159_p0176b03║來名號．十相．十具足．十身．十智．十心一一法皆十法。以無盡故耳）三（佛說無二無三則一分別。一因
C056n1159_p0176b04║緣而成諸法。復為諸天諸龍。說諸神呪。若誦持者。則能成就一切善法）四（佛告眾。汝等應知一入應
C056n1159_p0176b05║知二入。應知三入。應知四入應知眼等。應知四聖諦。復說。定光佛時。利益童子。與污魔論議等因緣）五
C056n1159_p0176b06║（佛云。此大神呪能令眾生出生辯才。若有受持。最為殊勝。一一呪皆有無量功德。過現未佛皆說此神呪。
C056n1159_p0176b07║成就佛法）六（波斯匿王有臣財主。能知算數。來詣佛所。論一法數。佛即說。及無量名字。皆如來因中。隨
C056n1159_p0176b08║方隨機應現。稱呼不同）七（佛言。是一不欲為一切世間廣說。何者。六根六塵等法。皆世間言說。乃說
C056n1159_p0176b09║神呪種種名字種種法門）八（佛云。一猛徤從凡夫地。於有情中。若能回向菩提心。則為一切眾生所歸
C056n1159_p0176b10║依處。復說因中說猛徤心成菩薩行。無不為天龍夜叉歸依恭敬）九（佛云。有五種所入。所謂入畜生。
C056n1159_p0176b11║入地獄。入修羅。入天。入人。復說。應機而現。過去燈明如來所　比丘聞法。及長者妻。如糞坑等緣也）十
C056n1159_p0176b12║（佛云。知此言辭。不隨他智。然有五時。所謂行時。坐時。去時。來時。步時。五儉。五種．五力．五涅槃。一一說五法
C056n1159_p0176b13║門。及說因地所修因緣妙義）
C056n1159_p0176b14║靡（十卷）大威德經十一（佛說五種痛．五闇．五無間．五速疾．五羅剎．五波浪．五乏少。
C056n1159_p0176b15║乃至一切法也）十二（佛說阿字那字門義。應知四十道別離九十九減少二十一方便。及無言辭法
C056n1159_p0176b16║數。可撿細看見義）十三（佛言。世間法。所謂五陰．十八界．十二因緣。一切法。提河王詣佛所。說頭上
C056n1159_p0176c01║白髮偈佛云。豈止一人頭上白髮也）十四（佛說初相行我。遊行我相故。若干出入息五相。當有七十
C056n1159_p0176c02║七患。何者瞋貪等相為死生輪回過患根本也）十五（佛說四種食。住處為食。穢相為食。行步為食。行
C056n1159_p0176c03║淨為食。復說食想食過善一切食法門妙義）十六（佛說。大燈明如來弟子眾名字。是時法中有比
C056n1159_p0176c04║丘。著是四種食想。或入地獄。一切佛法。比丘亦復如是）十七（佛說有四種食。承事尊重。或為安隱。
C056n1159_p0176c05║或不安隱。或為吉祥。或不吉祥。復說諸祕密神呪。及過所見所聞所行法門也）十八（佛說。若不聽沙
C056n1159_p0176c06║門入城。復有淨心者。佛世難值。聽佛弟子入城。皆食有和合有不和合。佛出現世。有如是因緣。皆眾生根
C056n1159_p0176c07║殊也）十九（佛云。我今為汝等作譬喻。顯其食過。喻女人穢污之欲無厭。復現神力。示其從天來母胎
C056n1159_p0176c08║時。諸天子悉來集會等相也）二十（佛云。彼臺閣中。有十千數妙淨食。為菩薩時。示現之事。豈況而
C056n1159_p0176c09║今已成正覺。其利生功德無量無邊無等也）
C056n1159_p0176c10║恃（七卷）佛名經（如來為人天眾云。若有受持過現未三世諸佛名號者。得福無量。復云。東
C056n1159_p0176c11║方阿閦佛火光佛等。七卷皆佛名號。唯第七卷初。略說諸佛壽量劫分國土報應。以顯諸佛神力故也）
C056n1159_p0176c12║己（八卷）佛名經五卷（通前十二卷。皆佛菩薩名號）莊嚴劫千佛經
C056n1159_p0176c13║（人中尊佛師子步佛等千佛名）賢劫千佛經（拘留孫佛拘那含佛等千佛名）星宿劫
C056n1159_p0176c14║千佛經（龍威佛華嚴佛王中王佛等。一千佛名號）
C056n1159_p0176c15║長（十卷）五千五百佛名經八卷（佛說。此五千五百佛號。若有人持一佛號。
C056n1159_p0176c16║或一瞻。或一禮。或焚一香。或獻一花。皆得無量福壽）不思議功德經（二卷）上（佛說東方
C056n1159_p0177a01║妙尊音王如來等一切佛號）下（佛說南方樹根花王如來等一切佛號。若有世間一切眾生稱念者。
C056n1159_p0177a02║罪滅福生獲不思議功德）
C056n1159_p0177a03║信（十卷）華手經一（序品　如來在竹林園。迦葉自石室。佛即分半座同坐　神力品　如來
C056n1159_p0177a04║現神力攝四眾。諸天悉來集會。令目連重嚴高座。為眾決疑　綱明品　東方一寶佛所綱明菩薩來此土。
C056n1159_p0177a05║以花上佛。佛與彌勒示眾。以手摩花。一一菩薩手中有一一花。一一佛手中亦有一一花　如相品　東方寶
C056n1159_p0177a06║力佛所力行菩薩亦來此土。亦以花上佛。佛亦與彌勒示眾。願此花令一切眾生深種善根　不信品　佛
C056n1159_p0177a07║云。末世眾生不修身。不修心。不持戒。不信如是花手經典也）二（念處品　佛云。依四念處。住於聖法
C056n1159_p0177a08║中發心　即轉法輪品　東方無相佛。與諸菩薩授記。來此土見佛。舍利弗問云。曾請一切佛轉妙法輪稱
C056n1159_p0177a09║斯名也　現變品　無相佛至此土已。現大神變　如來品　轉法輪菩薩有大神力。能移此界。世界往來不
C056n1159_p0177a10║覺。然不能動如來衣之一角　功德品　佛云。若人受持此經。所得功德譬喻不及　發心品　東方須彌佛
C056n1159_p0177a11║所德聚菩薩。持花至如來所。奉上於佛。佛授彌勒示眾。會中各發菩提心也）三（無憂品　佛云。過去
C056n1159_p0177a12║安王佛所。為輪王子。名無憂。出家得道　中說品　佛云。是中有佛有菩薩。皆來此土。以花奉佛　總相品
C056n1159_p0177a13║　如上所有世界一一佛。一一菩薩。一一奉花一一上佛。一一示眾耳）四（上清淨品　自上清淨剎。以至
C056n1159_p0177a14║無量佛剎。佛菩薩持花至佛。而作佛事　散花品　過恒河沙世界。外有自在佛所莊嚴菩薩。以花遙散此
C056n1159_p0177a15║土佛上。無所罣礙說偈稱揚佛功得）五（眾相品　自眾相剎至檀香剎中間。一一剎一一佛菩薩悉亦
C056n1159_p0177a16║如是　諸方品　南西北四維上下。一一方一一界一一佛一一菩薩。悉如東方）六（三昧品　如來見十
C056n1159_p0177b01║方佛菩薩咸來。即於座上。入首楞嚴三昧及佛妙金剛三昧。淨居天說偈　求法品　如來從不動變三昧
C056n1159_p0177b02║起。告舍利弗云。求法須要多聞。說菩薩所修四法乃至十法。因中為妙德太子。遇安王佛出家。即我身是
C056n1159_p0177b03║　歎德品　佛言。舍利弗。汝能問佛道深妙。淨行功德。一念相應通達一切諸法　驗行品　佛言。一者能捨。
C056n1159_p0177b04║二者求法。三者不逆甚深法。以此驗菩薩心）七（得念品　佛云。過去德王明佛時。善根王子得念出
C056n1159_p0177b05║家成道。王者我身是。得念者堅意菩薩是　正見品　佛云。其謂正見。無高無下。觀耳鼻舌身意諸法等於涅
C056n1159_p0177b06║槃　歎教品　佛云。若護持正法。了達真論。繼佛種故。如來為喜也　破壞品　舍利弗云。若人於此經解說
C056n1159_p0177b07║四句。助成佛道。得幾所福。若有人破壞正法。得幾所罪。佛為分別說之）八（眾雜品　佛為說四救法。
C056n1159_p0177b08║多怖畏者如來能救。入邪逕者聖道能救。諸惡業者念處能救。在八難者菩薩能救。及說四安四調和法。
C056n1159_p0177b09║一一四也　緣眾妙品　佛云。有四法。能致一切最勝妙法。發大乘心。求法不倦。修治塔寺。起大
C056n1159_p0177b10║悲行。是為四也　逆順品　佛言。若人於此正法。心無違逆。得無量福報功德。若有違逆者。招諸苦報。須信
C056n1159_p0177b11║順法也）九（不退轉品　佛云。四法修不退轉。至無上菩提也　為法品　佛言。若人求如是法。如法而
C056n1159_p0177b12║行。以法化導。解說是法及諸法也　歎會品　今此大會行淨人會。為師子會。無所畏會。大龍會。殊特會。無
C056n1159_p0177b13║比會也　上堅德品　爾時會中堅意菩薩。聞其法門。以衣上佛。即於衣中現大神變。乃過去寶光如來時。
C056n1159_p0177b14║輪王上堅德以衣上佛爾時王者即堅意是也）十（法門品　佛告堅意。法無名。無思。無慮。無相。無作。無
C056n1159_p0177b15║憶。無念。無文字。無顯示無言說。復說阿字法門。及因地所修無量妙行妙義　囑累品　佛言。我滅度後。若
C056n1159_p0177b16║有人。以花作會。供養此經。得無量殊勝功德也）
C056n1159_p0177c01║使（四卷）方等陀羅尼經（四卷）一（文殊請問佛說諸魔諸比丘過去現在因緣。復
C056n1159_p0177c02║說諸神呪令誦持獲福）二（佛為雷音菩薩文殊阿難。說諸法要。授五百弟子諸天餓鬼魔王等。一切
C056n1159_p0177c03║法門）三（佛告文殊。若我在世及滅度後。有來求陀羅尼者。得十種夢王。七日行法者。即為授之。乃解說
C056n1159_p0177c04║十夢境七日受持儀則）四（文殊問佛。若四眾破戒。當隨地獄。如何懺滅不受此苦。戒復再圓。佛說呪
C056n1159_p0177c05║曰。離婆離婆諦仇呵仇呵帝陀羅離帝尼呵離帝毘摩離帝莎呵。如是神呪持者。能滅一切諸惡律儀罪）
C056n1159_p0177c06║僧伽吒經（四卷）一（一切勇菩薩問。云何利益眾生。佛云。有僧伽吒法門。復說其功力。有謗此
C056n1159_p0177c07║法。生地獄。一切聖眾將說此法）二（佛云。過去淨月王受持僧伽吒法門。而滅五逆罪。如來即現神變。諸
C056n1159_p0177c08║天諸菩薩各各云。王舍城如來今日必說微妙法門。故現斯瑞也）三（藥王菩薩問。何緣出世。佛云。欲
C056n1159_p0177c09║令眾生多聞故。出現於世。及多因緣果報故。或因地或神變。或十方咸集也）四（藥上菩薩問。如何方
C056n1159_p0177c10║便令一切眾生得聞正法。佛云。我說生老病死苦眾生不聽。會中五千比丘皆起問佛。我等亦有死耶。佛
C056n1159_p0177c11║為說法。各各悟無常）力莊嚴經（三卷）上（如來入力莊嚴三昧。光照諸天十方佛土。文殊會中
C056n1159_p0177c12║二十童子。各至佛所作禮。復各往十方佛所。而為恭敬）中（佛令阿難召諸比丘。即入影現三昧。文殊
C056n1159_p0177c13║復問。佛即挍量功德。智輪童子問如來智．自在智．不思議等十智法門。佛即一一解說答其義也）下
C056n1159_p0177c14║（佛與智輪童子問答對辨。其旨趣淵微。非識情測度。在悟心見性者。可以明了。如云眾生即是佛便印其說也）
C056n1159_p0177c15║大方廣圓覺修多羅了義經
C056n1159_p0177c16║大（覺心廣博猶如虛空）方（軌生妙解任持圓性）廣（塵沙大用密應頓機）圓（心體周遍滿足無餘）
C056n1159_p0178a01║覺（虛明靈照無所分別）修多羅（顯彰佛理契合群機）了義經（決擇義味詮指究竟
C056n1159_p0178a02║如來在大光明藏。與文殊．普賢．普眼．金剛藏．彌勒．清淨慧．威德自在．辯音．淨諸業障．普覺．圓覺．賢善首。此
C056n1159_p0178a03║十二大菩薩。密說頓悟頓證頓解頓修諸禪觀境法門妙趣）
C056n1159_p0178a04║右此圓覺。則如來直指頓機。而明本覺妙性本來
C056n1159_p0178a05║圓也。大唐圭峰密禪師悟入斯旨。迺述大疏略疏
C056n1159_p0178a06║大鈔略鈔修證儀。以稱揚流通也。相國裴公美作
C056n1159_p0178a07║序。而普告大眾然師歷于寒暑二十四載。斯疏方
C056n1159_p0178a08║就其間。一言三復。然後著筆。存心若是。豈率爾耶。
C056n1159_p0178a09║故今三百餘年。盛行天下。禪律靡不宗尚也
C056n1159_p0178a10║可（十卷）觀佛三昧海經一（六譬品　淨飯王白言。佛是吾子。吾為佛父見佛色
C056n1159_p0178a11║相。光明愈顯。但見其外。不見其內。我云何觀佛色相。知佛常行尺度。佛云。一師子入胎喻。二旃檀喻。三金
C056n1159_p0178a12║翅喻。四伽陀樹喻。五波利質多喻。六修羅女喻。乃劫初光音天人。海中浴遺精西成也　序觀地品　淨飯
C056n1159_p0178a13║王曰。云何觀佛境界。佛為王說其相好　觀相品　佛為父王。說如來頂相及諸莊嚴無量功德也）二
C056n1159_p0178a14║（佛為父王說。降魔時。放白毫光相。諸魔競來。以慈心三昧。而為攝化也）三（佛為父王說。如來眼耳鼻
C056n1159_p0178a15║舌身等。一切德相殊妙無比）四（佛為父王說。如來為一切眾生。放常光相。長利益一切有情）五
C056n1159_p0178a16║（觀佛心品　佛告父王。佛心如紅蓮華。此心中放光。照及地獄受苦眾生。悉得解脫。及說地獄苦相也）
C056n1159_p0178b01║六（觀四無量心品　佛為父王說佛心時。即放光明照十方界。一一光中有化佛相。皆心所現。乃經劫
C056n1159_p0178b02║行慈悲喜捨心。得如是報也）七（威議品　如來起行。足步虛空。王見歡喜。亦隨佛行。佛舉足時。千輪
C056n1159_p0178b03║相現。如來行至曠野。化長者子諸鬼神。示現四威儀）八（觀馬王藏相品　佛告阿難。云何當觀如來陰
C056n1159_p0178b04║馬藏相。謂諸女疑心故示現耳）九（本行品　佛說三十二相八十種好諸功德聚。放光照十方佛界
C056n1159_p0178b05║　觀像品　彌勒問云。佛滅度後。一切眾生如何觀於佛像。佛云。若觀像者。如觀我見在身。無異也）十
C056n1159_p0178b06║（念七佛品　佛云。若觀像心成就。當觀過去佛像。念七佛名號　觀十方佛品　佛云。東西南北四維上下。
C056n1159_p0178b07║皆有佛名。眾生持念者。成念佛三昧　佛密行品　佛云。若人成就念佛三昧。即得身口意清淨。不起邪見。
C056n1159_p0178b08║不行污行也）
C056n1159_p0178b09║覆（十卷）佛報恩經（七卷）一（序品　阿難持鉢。見外道謗佛云。生七日喪母。捨父出家
C056n1159_p0178b10║等事。為大不孝之人。以此白佛。如來放光。照十方世界。一一佛所菩薩來至佛會。聽說報恩法門　孝養
C056n1159_p0178b11║品　佛說。為須闍提太子。父王失位。去投他國。途中絕糧。日割肉三斤。以活父王夫人。得到別國。帝釋化身
C056n1159_p0178b12║來活助我）二（對治品　佛說。為輪王。刻身挂千燈供養說佛法師　菩提心品　喜王菩薩問。云何知恩
C056n1159_p0178b13║報恩。佛云。若要報恩發菩提心。亦勸他發如是心也）三（論品　佛在忉利。為母說法。優填王思念於佛。
C056n1159_p0178b14║議論刻像為忍辱。父子出眼出髓。合藥治父王病。摩耶為鹿女。為王夫人。生一蓮華。埋向池中。後花中生
C056n1159_p0178b15║五百葉。一一葉有一童子。後出家成辟支佛道。各現神變焚身）四（惡友品　佛云。調達非今日與我為
C056n1159_p0178b16║害。過去為惡友太子。我為善友太子。入海求珠害我等。一切因地中為害因緣也）五（慈品　佛為舍
C056n1159_p0178c01║利等現神力已。說過去為大光明王。人來乞頭即施與。救五百賊出家因緣）六（優波離品　阿難白佛。
C056n1159_p0178c02║優波離下賤之人。佛聽出家。令國王大臣不生恭敬尊貴比丘而生慢易。佛說因地果報也）七（親近
C056n1159_p0178c03║品　佛說。為長者子。殺賊伴令眾安隱。為堅誓師子。身毛金色。獵人著佛袈裟。被害不起惡念。及說諸緣
C056n1159_p0178c04║起報應）菩薩本行經（三卷）上（佛為貧人。見五百長者作施場。乃問。開施何為。云。求佛菩
C056n1159_p0178c05║提。乃捨身求佛法。天帝釋現身成就善根）中（佛為須達說布施果報。多施少報。少施多報。供養百千白
C056n1159_p0178c06║衣。不如供養一淨行。乃至供百千諸佛。不如供一無心道人。如是等因緣也）下（佛在毘耶離城。一切
C056n1159_p0178c07║疫鬼悉皆遠去。佛還摩竭。疫鬼復來。如是往反七遭。為人除病。復說過去為尸毘王。割肉等一切因緣）
C056n1159_p0178c08║右三昧海經。則淨飯王觀世尊勝相妙好。所行殊
C056n1159_p0178c09║特也。報恩經。則如來無數劫中。行其孝道報父母
C056n1159_p0178c10║也。本行經。則佛過現行菩薩行。義旨照然
C056n1159_p0178c11║（奉佛弟子棄允麟與室中隆十八娘及弟子莫詢等共▆淨▆一拾貫文省彫斯經板一卷廣流聖教各為所生父母願超淨界者）
C056n1159_p0178c12║大藏經綱目指要錄卷第四