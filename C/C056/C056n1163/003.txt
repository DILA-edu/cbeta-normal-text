C056n1163_p0850b01║一切經音義卷第三　　　　　納
C056n1163_p0850b02║翻經沙門玄應撰
C056n1163_p0850b03║摩訶般若波羅蜜經
C056n1163_p0850b04║放光般若經光讚般若經
C056n1163_p0850b05║道行般若經小品般若經
C056n1163_p0850b06║明度無極經長安品
C056n1163_p0850b07║勝天王般若經仁王般若經
C056n1163_p0850b08║金剛般若經
C056n1163_p0850b09║摩訶般若波羅蜜經
C056n1163_p0850b10║第一卷
C056n1163_p0850b11║婆伽婆舊云有大功德至聖之名也
C056n1163_p0850b12║正言薄伽梵薄伽此譯云德梵此
C056n1163_p0850b13║言成就義眾德成滿名薄伽梵又
C056n1163_p0850b14║此一名捴攝眾德餘即不尒故諸
C056n1163_p0850b15║經首皆置此名。
C056n1163_p0850b16║那伽此譯云龍或云象言其大力故
C056n1163_p0850b17║以喻焉。
C056n1163_p0850b18║三昧莫盖反此云等持等者正也正
C056n1163_p0850b19║持心也持謂持諸功德也。
C056n1163_p0850b20║希望說文作睎同虛衣反睎望也海
C056n1163_p0850b21║岱之閒謂睎廣雅睎視也下無方
C056n1163_p0850b22║反說文出望在外望其還也字從
C056n1163_p0850c01║望省聲若音無放反說文月滿與
C056n1163_p0850c02║日相望也字從月但此二字音體
C056n1163_p0850c03║人多不辯故此兩𥼶。
C056n1163_p0850c04║心行下庚反謂遊履也光讚經云所
C056n1163_p0850c05║趣所行大論云問云何𭜧知眾生
C056n1163_p0850c06║心行荅菩[薩-產+(辛/工)]知眾生心種種法中
C056n1163_p0850c07║𠁅𠁅行即維摩經云善知眾生徃
C056n1163_p0850c08║来所趣及心所行其義一也今有
C056n1163_p0850c09║讀為下孟反誤也。
C056n1163_p0850c10║罣礙又作罫同胡卦反字書[絅-口+又]礙也
C056n1163_p0850c11║礙止也。
C056n1163_p0850c12║剌那盧割反光讚經作羅鄰那竭菩
C056n1163_p0850c13║[薩-產+(辛/工)]譯云寶積舊維摩經漢言寶事
C056n1163_p0850c14║放光經作寶来案梵本云曷剌怛
C056n1163_p0850c15║那揭婆此云寶臺或云寶藏皆一
C056n1163_p0850c16║義也經文有作𦋺居例反非也。
C056n1163_p0850c17║滿予音餘與二音三蒼解詁云此與字梵言經中
C056n1163_p0850c18║或作滿濡或作文殊師利或言曼殊尸利皆訛也或
C056n1163_p0850c19║言敬首舊維摩經漢言濡首皆義譯也正言曼
C056n1163_p0850c20║殊室利此云妙吉祥經中有作漙首案漙此古文普
C056n1163_p0850c21║字疑譺也應作漙音而朱反但字形相濫人多惑耳。
C056n1163_p0850c22║繫念古文繫継二形今作係同古帝
C056n1163_p0850c23║反說文係結束亦連綴不絕也。
C056n1163_p0851a01║兩腨又作[跳-兆+專]同時䎡反說文脛腨也
C056n1163_p0851a02║腨腸也經文踹丁管反蹀足也踹
C056n1163_p0851a03║非此用。
C056n1163_p0851a04║兩髀古文䠋同蒲米反說文股外也。
C056n1163_p0851a05║內髻古帝反梵言嗢瑟𡰱沙此云髻
C056n1163_p0851a06║經文作結非也。
C056n1163_p0851a07║凞怡虛之反下與之反說文[烈-列+(〡*(耜-耒+巳))]怡和
C056n1163_p0851a08║恱也方言怡喜也湘潭之閒曰紛
C056n1163_p0851a09║怡或云凞怡經文有作嬉同虛之
C056n1163_p0851a10║反嬉樂也嬉戲笑也嬉非今用。
C056n1163_p0851a11║得愈古文瘉同榆乳反方言差愈也
C056n1163_p0851a12║愈病瘳也。
C056n1163_p0851a13║恬然徒兼反方言恬靜也安也經文
C056n1163_p0851a14║作怡與之反誤也。
C056n1163_p0851a15║不嬈字林乃了反三蒼嬈弄也說文
C056n1163_p0851a16║嬈擾也謂擾弄也嬈亦𢙉也。
C056n1163_p0851a17║繽紛匹仁反下敷云反廣雅繽紛盛
C056n1163_p0851a18║㒵也。
C056n1163_p0851a19║阿鞞字書陛奚反此譯云不退住第
C056n1163_p0851a20║七住也。
C056n1163_p0851a21║鳩摩正言究磨羅浮多究磨羅者是
C056n1163_p0851a22║彼八歲已上乃至未娶者之捴名
C056n1163_p0851a23║舊名童子浮多者舊云真言童真
C056n1163_p0851b01║地也經順俗名以童摽八地以上
C056n1163_p0851b02║菩[薩-產+(辛/工)]也或云法王子者別号也。
C056n1163_p0851b03║𰚆知山縷反數計也[門@允]其數曰數也。
C056n1163_p0851b04║燒時尸照反案燒亦燒也自然為燒
C056n1163_p0851b05║以人為燒。
C056n1163_p0851b06║第二卷
C056n1163_p0851b07║稻茅徒老反下亡包反稻謂有[蓲-品+一]穀
C056n1163_p0851b08║也經文有作竿[竺-二+(庴-日+(人*人))]音古寒反下諸
C056n1163_p0851b09║夜反通俗文荊州出竿蔗或作甘
C056n1163_p0851b10║柘一物也。
C056n1163_p0851b11║憎𢙣烏故反礼記吾𢙣用吾情𢙣猶
C056n1163_p0851b12║憎也詩云𢙣無礼是也。
C056n1163_p0851b13║第三卷
C056n1163_p0851b14║摩捫莫奔莫本二反捫摸也字林捫
C056n1163_p0851b15║撫持也案捫持謂手把執物也故
C056n1163_p0851b16║諸經中有作摩捉日月是也。
C056n1163_p0851b17║第七卷
C056n1163_p0851b18║蒙昧字體作[曚-卄]同莫公反下莫對反
C056n1163_p0851b19║易云蒙者[曚-卄]也謂[曚-卄]覆不明廣雅
C056n1163_p0851b20║昧者闇也謂闇蔽無知也易云蒙
C056n1163_p0851b21║昧幼老謂不成求是也。
C056n1163_p0851b22║第八卷
C056n1163_p0851b23║循身似遵反循行也亦遍也巡歷也。
C056n1163_p0851c01║視占之鹽反占亦𠋫也凡相𠋫謂之占占亦瞻也。
C056n1163_p0851c02║鏇師似[紿-口+月]反說文鏇圓鑪也周成難字作擐
C056n1163_p0851c03║謂以繩轉軸裁木為器者也經文作旋非體也。
C056n1163_p0851c04║胃脬普交反蒼頡解詁脬盛尿者
C056n1163_p0851c05║也經文胞補交反胞裏也胞非此用。
C056n1163_p0851c06║淚洟（古文𪖦同𠡠計反三蒼鼻液也周易齎咨涕洟自目曰涕經文從弟作涕他礼反涕淚也非今所用）。
C056n1163_p0851c07║肪𦙽府房反下先安反廣雅肪珊脂
C056n1163_p0851c08║也通俗文在腰曰肪在胃曰𦙽。
C056n1163_p0851c09║膖脹普江普絳二反埤蒼肨脹腹滿
C056n1163_p0851c10║也肨音普降反。
C056n1163_p0851c11║青瘀於豫反說文瘀積血也經文有
C056n1163_p0851c12║作淤水中泥也。
C056n1163_p0851c13║𭺙裂字冝作攫同九縛居碧二反說
C056n1163_p0851c14║文攫𤓰持也蒼頡篇攫持也淮南
C056n1163_p0851c15║子曰鳥窮則愽獸窮則攫也。
C056n1163_p0851c16║肋骨力得反（說文脅骨也字從肉經文從革作勒馬頭絡銜者也）。
C056n1163_p0851c17║曰㬥蒲卜反小尒足暴曬也說文暴晞
C056n1163_p0851c18║乾也。（礙易）（以鼓反易者不難之稱也）。
C056n1163_p0851c19║第十二卷
C056n1163_p0851c20║如貝補盖反說文海介虫也謂螺貝
C056n1163_p0851c21║是也介甲也。（𦙽兜）（先安反即天主也此云正喜二云正知足兜率此云妙足也）。
C056n1163_p0851c22║無央於良反（梵言阿僧祇此言無央數央盡也經文作[革*(夾-(人*人)+(前-刖))]於兩反說文頸靻也[革*夬]非此義靻音之列反）。
C056n1163_p0851c23║第十三卷
C056n1163_p0851c24║邏字（力賀反）。呿字（丘庶反）。哆字（說文殆可反）。[酉*荖]
C056n1163_p0852a01║字（才何反）。
C056n1163_p0852a02║鞞侈遮羅那上蒲迷昌是反此譯云
C056n1163_p0852a03║明行足。
C056n1163_p0852a04║迦[佫-口+思]又作[病-丙+(ㄆ/用)]𱟉二形同蒲[戒-廾+天]反此言
C056n1163_p0852a05║世間解。
C056n1163_p0852a06║適生三蒼古文啇這二形同之尺反
C056n1163_p0852a07║適近也始也。
C056n1163_p0852a08║乞匂古頼反蒼頡篇匂𠧒行請求也。
C056n1163_p0852a09║第十四卷
C056n1163_p0852a10║蠱道公戶翼者二反說文蠱腹中䖝
C056n1163_p0852a11║也謂行䖝毒也。
C056n1163_p0852a12║譴貴去戰反蒼頡篇譴呵也廣雅譴
C056n1163_p0852a13║怒也經文有作詰責廣雅詰問也。
C056n1163_p0852a14║目瞽公戶反無目謂之瞽𥼶名云瞽
C056n1163_p0852a15║目眠眠然目平合如鼓皮也。
C056n1163_p0852a16║第十五卷
C056n1163_p0852a17║毒螫式亦呼各二反字林䖝行毒也。
C056n1163_p0852a18║紅縹匹繞反謂天縹也如帛之青白
C056n1163_p0852a19║色也𥼶名云縹淺青色也有碧縹
C056n1163_p0852a20║有青縹也。
C056n1163_p0852a21║第十九卷
C056n1163_p0852a22║不汙於故紆莝二反字林汙穢也字
C056n1163_p0852a23║書汙塗也𥼶名云汙洿也如洿泥也。
C056n1163_p0852b01║衰耄莫報反礼記八十曰耄注云耄
C056n1163_p0852b02║惽忘也亦亂也。
C056n1163_p0852b03║第二十卷
C056n1163_p0852b04║放牧莫祿亡福二反三蒼牧養也方
C056n1163_p0852b05║言牧𩚅也郭璞曰謂牧養牛馬漢
C056n1163_p0852b06║書公孫𪪺牧豕然牧者畜養之捴
C056n1163_p0852b07║名也。
C056n1163_p0852b08║沮壞才與反三蒼沮漸也敗壞也詩
C056n1163_p0852b09║云何日漸沮傳曰沮壞也經文作
C056n1163_p0852b10║俎側呂反非也內几也亦貯醢器
C056n1163_p0852b11║也俎非義也。
C056n1163_p0852b12║偃蹇居免紀偃巨偃三反左傳偃蹇
C056n1163_p0852b13║驕傲也廣雅偃蹇夭橋也謂自高
C056n1163_p0852b14║大㒵也𥼶名偃偃息而臥不執事
C056n1163_p0852b15║也蹇跛蹇也病不能作事今託似
C056n1163_p0852b16║此也橋音几小經文從人作𠐻誤也。
C056n1163_p0852b17║傲慢五到反謂不敬也廣雅傲㑥也
C056n1163_p0852b18║謂慢也字從人。（滋味）（古文孖稂二形同子夷反滋溢也潤經文從口作嗞說文嗞嗟也）。
C056n1163_p0852b19║揆則渠癸反詩云揆之以日傳曰揆度也謂度量䡄法也。
C056n1163_p0852b20║第二十一卷（但三）（從重反必頻但從也從空也）。（助佑）（古文𨴜佑二形同胡救反祐助也天之所助也）。第二十四卷（有翅）（古文▆▆二形同施致反說文翅翼也）。（被服）（皮寄
C056n1163_p0852b21║反被謂被帶也服謂施用也）。第二十五卷
C056n1163_p0852b22║唐受徒郎反唐徒也徒空也。
C056n1163_p0852b23║淩傷力繒反三蒼淩侵淩也字從水
C056n1163_p0852c01║下或作剔今作易同以豉反說文
C056n1163_p0852c02║㑥輕也蒼頡篇㑥慢也。
C056n1163_p0852c03║虜掠古文作𠧸同力古反下力尚反
C056n1163_p0852c04║漢書晉灼曰生得曰虜斬首曰獲
C056n1163_p0852c05║掠略取也謂強奪取也。
C056n1163_p0852c06║第二十六卷
C056n1163_p0852c07║勁夫居盛反說文勁強也字體從力
C056n1163_p0852c08║巠聲。
C056n1163_p0852c09║恐[怡-台+(皮-(〡/又)+(王/匆))]又作[這-言+(皮-(〡/又)+(王/匆))]同渠庶反[這-言+(皮-(〡/又)+(王/匆))]畏懼也[這-言+(皮-(〡/又)+(王/匆))]
C056n1163_p0852c10║亦急也。
C056n1163_p0852c11║第二十七卷
C056n1163_p0852c12║級其羇立反級階次也左傳首二十
C056n1163_p0852c13║三級案師旋斬首一人賜爵一級
C056n1163_p0852c14║因名賊首為級。
C056n1163_p0852c15║覺已居効反覺寤也謂眠後覺也蒼
C056n1163_p0852c16║頡篇覺而有言曰寤經文作寤悎
C056n1163_p0852c17║二形俗字也。
C056n1163_p0852c18║恃是時止反韓詩無母何恃恃負也
C056n1163_p0852c19║恃亦頼也。
C056n1163_p0852c20║憒𡗚公對反下女孝反說文憒亂也
C056n1163_p0852c21║韻集𡗚猥也猥眾也字從市從人
C056n1163_p0852c22║經文從門作閙俗字也。
C056n1163_p0852c23║第二十九卷
C056n1163_p0853a01║怨讎視由反讎對也尒疋仇讎匹也
C056n1163_p0853a02║三蒼怨偶曰讎。
C056n1163_p0853a03║第三十卷
C056n1163_p0853a04║駕駟相二反說文駟一乘也四馬為駟。
C056n1163_p0853a05║溉灌歌賚反說文溉灌也謂灌注也。
C056n1163_p0853a06║第三十四卷
C056n1163_p0853a07║胞胎補交反說文兒生裹衣者曰胞也。
C056n1163_p0853a08║第三十五卷
C056n1163_p0853a09║奩底今作[竺-二+(僉*支)]同力占反說文鏡[竺-二+(僉*支)]也
C056n1163_p0853a10║謂方底者也。
C056n1163_p0853a11║蚊蚋而𨦣反通俗文蜎化為蚊小蚊
C056n1163_p0853a12║曰蚋蜎音渠兖反。
C056n1163_p0853a13║紺琉古闇反青赤色也𥼶名紺含也
C056n1163_p0853a14║謂青而含赤色也。
C056n1163_p0853a15║輪埵丁果反小累也今取其義經文
C056n1163_p0853a16║從耳從玉作𦖋㻔二形非也。
C056n1163_p0853a17║堅著馳略反字書堅謂堅牢著相附
C056n1163_p0853a18║著也。
C056n1163_p0853a19║委佗又作逶迤同於危反下徒何反
C056n1163_p0853a20║廣雅委佗窊邪也窊音烏𤓰反。
C056n1163_p0853a21║不橈乃飽反說文撓擾也廣雅撓亂
C056n1163_p0853a22║也字從木。
C056n1163_p0853a23║第三十六卷
C056n1163_p0853b01║毫𣯛又作豪同胡高反下古文𣯛綵
C056n1163_p0853b02║二形今作[(〦/米)*毛]同力之反漢書不失
C056n1163_p0853b03║毫𤛆孟康注毫菟毫也十毫曰
C056n1163_p0853b04║𣯛今皆作𣯛亦由古字通用也然
C056n1163_p0853b05║非字體。
C056n1163_p0853b06║廬館力居反別舍也𥼶名云寄止曰
C056n1163_p0853b07║廬案黃帝為廬以避寒暑春秋去
C056n1163_p0853b08║之冬夏居之故云寄止也下古翫
C056n1163_p0853b09║反客舍也周礼五十里有館館有
C056n1163_p0853b10║委積以待朝𮜷之客字體從食官
C056n1163_p0853b11║聲今亦作舘經文作觀城門雙闕
C056n1163_p0853b12║也觀非此義。
C056n1163_p0853b13║以樂力各反謂歡恱也下文樂佛及
C056n1163_p0853b14║僧以樂眾人音讀皆同此也。
C056n1163_p0853b15║第三十九卷
C056n1163_p0853b16║從廣又作摐同足容反小尒疋云從長
C056n1163_p0853b17║也韓詩傳曰南北曰從東西曰撗
C056n1163_p0853b18║是也。
C056n1163_p0853b19║街巷古鞋反說文街四通道也。
C056n1163_p0853b20║連緜古文聯同力錢反廣疋連續也
C056n1163_p0853b21║合也緜亦連也謂相續不断也字
C056n1163_p0853b22║從耳耳聯於頰也從絲絲連不絕也。
C056n1163_p0853b23║相和胡臥反相[(應-心)/言]也詩云唱予和汝周
C056n1163_p0853c01║易鳴鸖在渚其子和之是也。
C056n1163_p0853c02║適無都歷反謂主適也。
C056n1163_p0853c03║玫瑰字林莫迴反下胡魁反石珠也
C056n1163_p0853c04║說文石之美好曰玟圓好曰瑰經
C056n1163_p0853c05║文作㻁非也。
C056n1163_p0853c06║綩綖一遠反下以旃反相傳坐蓐也
C056n1163_p0853c07║未詳何語。
C056n1163_p0853c08║茵蓐又作鞇同於人反說文車中重
C056n1163_p0853c09║席也下而欲反三蒼蓐薦也。
C056n1163_p0853c10║幃帶音韋蒼頡篇幃㡘也經文或作
C056n1163_p0853c11║惟于追反。
C056n1163_p0853c12║惆悵𠡠周反下𠡠亮反說文惆悵失
C056n1163_p0853c13║志也亦悲愁也。
C056n1163_p0853c14║第四十卷
C056n1163_p0853c15║祠天似茲反尒疋祠祭也春祭曰祠
C056n1163_p0853c16║祠食也。
C056n1163_p0853c17║百乘古文𠓲[入/北/車]二形同實證反廣疋
C056n1163_p0853c18║乘駕也三蒼乘載也周礼四馬為
C056n1163_p0853c19║乘其形曰車其數曰乘。
C056n1163_p0853c20║橋津子隣反論語子路問津鄭玄曰
C056n1163_p0853c21║津謂濟渡之𠁅也。
C056n1163_p0853c22║金牒徒頰反簡牒也說文牒礼小品
C056n1163_p0853c23║經作金鍱鍱音以涉反。
C056n1163_p0854a01║娛樂字詁古文虞今作娛同牛俱反
C056n1163_p0854a02║下力各反字林娛亦樂也白虎通
C056n1163_p0854a03║曰虞樂言天下之人皆有樂也。
C056n1163_p0854a04║有棍孤本反謂轉絃者也今亦名關
C056n1163_p0854a05║為棍子。
C056n1163_p0854a06║稽㽞古奚反說文稽留止也尒疋留
C056n1163_p0854a07║久也。
C056n1163_p0854a08║来坌蒲䪺反通俗文𡋯土曰坌說文
C056n1163_p0854a09║坌塵也。
C056n1163_p0854a10║[弓*(乞-乙+小)]窒丁結反或作富樓那[弓*(乞-乙+小)]多羅𡰱
C056n1163_p0854a11║子正言富囉拏梅仾[利/尒]夜富多羅
C056n1163_p0854a12║富囉拏此云滿是其名也梅仾[利/尒]
C056n1163_p0854a13║夜此云慈是其母姓富多羅者子
C056n1163_p0854a14║也兼從母姓為名故此云滿慈子
C056n1163_p0854a15║或譯云滿願子一義也與佛同日
C056n1163_p0854a16║而生。
C056n1163_p0854a17║放光般若經
C056n1163_p0854a18║第一卷
C056n1163_p0854a19║羅[門@(八/允)]以拙反案阿闍世王經云羅[門@(八/允)]
C056n1163_p0854a20║祗晉言王舍城此應訛也正言羅
C056n1163_p0854a21║[門@(八/允)]揭梨䤈羅[門@(八/允)]義是料理以王代
C056n1163_p0854a22║之謂能理料人民也揭梨𨢘此云
C056n1163_p0854a23║舍中捴名王舍城在摩伽陁國中
C056n1163_p0854b01║城名也。
C056n1163_p0854b02║那術經又作述同食聿反或言那由
C056n1163_p0854b03║他當中國十万也光讚經云億那
C056n1163_p0854b04║術刧是也案佛本行經云一百百
C056n1163_p0854b05║千是名俱致此當千万百俱致名
C056n1163_p0854b06║阿由多此當千億百阿由多名那
C056n1163_p0854b07║由他此當万億此應上筭也。
C056n1163_p0854b08║叵我普我反謂搖動不安也經文作
C056n1163_p0854b09║𧿽𨁟或作𡶅峨並未見字出𠁅。
C056n1163_p0854b10║澹然徒濫反澹安也經文或作憺淡
C056n1163_p0854b11║二形音訓並同。
C056n1163_p0854b12║沙訶又云娑訶樓陁或云娑婆皆訛
C056n1163_p0854b13║也正言索訶此云能忍或言堪忍
C056n1163_p0854b14║一言雜會世界。
C056n1163_p0854b15║習緒辝呂反緒餘也業也大集經云断
C056n1163_p0854b16║習氣緒是也。
C056n1163_p0854b17║迦羅越大品經中居士是也。
C056n1163_p0854b18║甫當方宇反甫始也當終也言初始
C056n1163_p0854b19║發心終竟一切種智也。
C056n1163_p0854b20║我曹又作[(束*束)/日]同自勞反史記十餘曹
C056n1163_p0854b21║偱之如淳曰曹軰也。
C056n1163_p0854b22║阿湏倫又作阿湏羅或作阿修羅皆
C056n1163_p0854b23║訛也正言阿素洛此譯云阿者無
C056n1163_p0854c01║也亦云非素洛云酒亦云天名無
C056n1163_p0854c02║酒神亦名非天經中亦名無善神。
C056n1163_p0854c03║阿惟三佛此言訛也正言阿毗三佛
C056n1163_p0854c04║陁阿毗此譯云現三此云等佛陁
C056n1163_p0854c05║此云覺名現等覺長安品經言威
C056n1163_p0854c06║至佛大品經云一切法一切種同
C056n1163_p0854c07║一義也。
C056n1163_p0854c08║六栽作才反經中亦名觸案觸能長
C056n1163_p0854c09║養心心數法栽能長養枝[葉-世+ㄊ]花條
C056n1163_p0854c10║其義相似因以名焉。
C056n1163_p0854c11║七痛又作痛痒痒音弋掌反經中名
C056n1163_p0854c12║受是也謂能領納苦樂故名受也。
C056n1163_p0854c13║倚法於蟻反住也說文倚猶依倚也
C056n1163_p0854c14║經文作猗非也。
C056n1163_p0854c15║[薩-產+(辛/工)]婆若又言[薩-產+(辛/工)]芸然或云[薩-產+(辛/工)]婆若皆
C056n1163_p0854c16║訛也云言[薩-產+(辛/工)]伐若此譯云一切智也。
C056n1163_p0854c17║俞旬又作由旬或作由延又作踰闍
C056n1163_p0854c18║那皆訛也正言踰繕那此譯云合
C056n1163_p0854c19║也應也計合應尓許度量同此方
C056n1163_p0854c20║驛邏也案五百弓為一俱盧舍八
C056n1163_p0854c21║俱盧舍為一踰繕那即此方三十
C056n1163_p0854c22║里也言古者聖王一日所行里數也。
C056n1163_p0854c23║珠璣居衣反說文珠之不圓者也字
C056n1163_p0855a01║書一曰小珠也。
C056n1163_p0855a02║第二卷
C056n1163_p0855a03║窓向許亮反詩云塞向墐戶傳曰向
C056n1163_p0855a04║北出牖也蒼頡解詁云窓正牖也
C056n1163_p0855a05║牖旁窓也所以助明也。
C056n1163_p0855a06║第三卷
C056n1163_p0855a07║不惋烏喚反字略云惋嘆驚異也。
C056n1163_p0855a08║第四卷
C056n1163_p0855a09║羇他居猗反𥼶名云羇撿也所以撿
C056n1163_p0855a10║持制之也。
C056n1163_p0855a11║怛[薩-產+(辛/工)]阿竭阿羅訶三耶三佛大品經
C056n1163_p0855a12║作多他阿伽度阿羅訶三藐三佛
C056n1163_p0855a13║陁同一名也此即十号中三号也
C056n1163_p0855a14║但猶梵音輕重耳多陁阿伽度此
C056n1163_p0855a15║云如来阿羅訶此云應供三藐三
C056n1163_p0855a16║佛陁此云正遍知也。
C056n1163_p0855a17║薜荔蒲計反下力計反或言卑帝梨
C056n1163_p0855a18║或云卑帝梨耶或言閇[利/尒]多或作
C056n1163_p0855a19║俾礼多皆訛也正言[璊-王+弓]荔多此譯
C056n1163_p0855a20║云祖父鬼舊譯云餓鬼中㝡劣者
C056n1163_p0855a21║也[璊-王+弓]音補蔑反俾音卑寐反。
C056n1163_p0855a22║邠耨文陁𡰱子邠甫貧反又作分耨
C056n1163_p0855a23║或作邠耨文陁弗應云富那曼陁
C056n1163_p0855b01║弗多羅此譯云滿嚴飾女子明度
C056n1163_p0855b02║經云滿見子。
C056n1163_p0855b03║僧那僧涅應云摩訶僧那僧涅陁舊
C056n1163_p0855b04║譯云摩訶言大僧那言鎧僧涅言
C056n1163_p0855b05║著亦云㽵飾故名著大鎧大品經
C056n1163_p0855b06║云大誓㽵嚴是也一云僧那大擔
C056n1163_p0855b07║僧涅自誓此皆訛也正言𦙽那訶
C056n1163_p0855b08║此云甲𦙽捺陁或云被或云衣言
C056n1163_p0855b09║被甲衣甲也衣音於既反。
C056n1163_p0855b10║不㧗側買子尒二反謂取著也通俗
C056n1163_p0855b11║文掣挽曰㧗說文㧗𪮮也謂𪮮𢲻
C056n1163_p0855b12║取也大品經作不取是也。
C056n1163_p0855b13║第五卷
C056n1163_p0855b14║[門@(八/允)]叉以拙反或云夜叉皆訛也正言
C056n1163_p0855b15║藥叉此譯云能噉鬼又云傷者謂
C056n1163_p0855b16║能傷害人也。
C056n1163_p0855b17║遮迦越羅正言斫迦羅伐辢底遏羅
C056n1163_p0855b18║闍此云轉輪王。
C056n1163_p0855b19║適莫都狄反下謨各反謂無人无相
C056n1163_p0855b20║也適猶敵也言敵疋也莫猶慕欲也。
C056n1163_p0855b21║无態他代反。窠窟苦和反。猒該
C056n1163_p0855b22║古来反皆三昧名也。
C056n1163_p0855b23║種稷古文𥟄同子力反稷粟也五糓
C056n1163_p0855c01║之長也。
C056n1163_p0855c02║澆灒上又作𣻏同古堯反說文澆灌
C056n1163_p0855c03║漬也下又作濺𠵖二形同子旦反
C056n1163_p0855c04║說文灒相汙灑也史記五步之內
C056n1163_p0855c05║以血濺大王衣作濺楊泉物理論
C056n1163_p0855c06║云恐不知味而唾𠵖作𠵖江南行
C056n1163_p0855c07║此音山東音湔子見反。
C056n1163_p0855c08║第六卷
C056n1163_p0855c09║繁者（薄何反）。蹉者（[夕/鹿]何反）。峨者（五歌反）。他者（土何
C056n1163_p0855c10║反）。嵯者（昨何反）。
C056n1163_p0855c11║虜扈力古反下胡古反案虜扈自大
C056n1163_p0855c12║也謂蹤撗行也漢書音義曰扈跋
C056n1163_p0855c13║扈也謂自縱恣也經文作怙恃也
C056n1163_p0855c14║怙非此義經中言憍慢或作貢高
C056n1163_p0855c15║是也。
C056n1163_p0855c16║揵陁羅巨焉反此云香神即𠃵闥婆也。
C056n1163_p0855c17║諧𫀽胡皆反尚書克諧以孝注云諧
C056n1163_p0855c18║和也𫀽合也。
C056n1163_p0855c19║第七卷
C056n1163_p0855c20║無耦吴口反耦對也疋也大品作等
C056n1163_p0855c21║不等是經文作𧪓非也。
C056n1163_p0855c22║第八卷
C056n1163_p0855c23║湏炎或作湏夜摩天此云妙善天又
C056n1163_p0856a01║炎摩此云時分湏炎摩此言善時
C056n1163_p0856a02║分即天主也。（拘翼）（此言訛略也姓嬌尸迦即釋提桓因及天帝釋同一位名也）。（道撿）（居儼反
C056n1163_p0856a03║謂以道撿心故言道撿大品經云若入聲闇正位是也蒼頡篇撿法度也攝也）。四徼古吊反
C056n1163_p0856a04║四門巷也即曆中四徼曰是其事也。
C056n1163_p0856a05║遏絕於曷反尒疋遏止也蒼頡篇遏
C056n1163_p0856a06║遮也。
C056n1163_p0856a07║第九卷
C056n1163_p0856a08║提和竭或言提和竭羅此云錠光亦
C056n1163_p0856a09║曰然燈佛是也。
C056n1163_p0856a10║𡰱摩羅天或云湏蜜陁天此云化
C056n1163_p0856a11║樂天。
C056n1163_p0856a12║波羅𡰱蜜天或云婆舍跋提天此云
C056n1163_p0856a13║他化自在天是也。
C056n1163_p0856a14║阿波會天此云光音天亦言極光淨
C056n1163_p0856a15║天即第二禪第三天也經文有從
C056n1163_p0856a16║言作譮音胡快反。
C056n1163_p0856a17║首訶既那天此云遍淨天是第三禪
C056n1163_p0856a18║中第三天也以樂淨周普故名遍
C056n1163_p0856a19║淨也。
C056n1163_p0856a20║惟于頗羅天此云廣果天即第四禪
C056n1163_p0856a21║中第三天也凡夫果中此㝡殊勝
C056n1163_p0856a22║故名廣果也。
C056n1163_p0856a23║項很胡講反謂很人強項難迴因以
C056n1163_p0856b01║名也即郁伽羅越問經云強項人
C056n1163_p0856b02║無量清淨平等覺經云項很愚癡
C056n1163_p0856b03║是也大品經中作增上慢經文有
C056n1163_p0856b04║從元作頑音五鰥反頑䤜也頑非
C056n1163_p0856b05║本字。
C056n1163_p0856b06║拔擢徒卓反蒼頡篇櫂抽拔引擢出也。
C056n1163_p0856b07║摩祗長安品作摩虵小品經作摩𨢘
C056n1163_p0856b08║皆梵言也明度經作神丹此言也。
C056n1163_p0856b09║第十卷
C056n1163_p0856b10║矛箭古文𢦧鉾𨥨三形同莫侯反方
C056n1163_p0856b11║言楚謂㦸為矛說文矛長二丈建
C056n1163_p0856b12║於兵車也。
C056n1163_p0856b13║八惟无或作八惟務即八皆捨也。
C056n1163_p0856b14║洴沙蒲經反應訛也正言頻婆娑羅
C056n1163_p0856b15║王或云頻毗此譯云形牢一云頻
C056n1163_p0856b16║毗此云顏色娑羅此云端正或云
C056n1163_p0856b17║色像殊妙。
C056n1163_p0856b18║隨耶利或云隨舍利或云隨舍種或
C056n1163_p0856b19║言栗唱或言離昌或作梨昌或作
C056n1163_p0856b20║離車或作律車皆梵言訛轉也正
C056n1163_p0856b21║言栗呫婆此云仙族王種呫音昌
C056n1163_p0856b22║業反。
C056n1163_p0856b23║之兆除矯反兆猶機也事先見也亦形
C056n1163_p0856c01║兆也大品經作法沒者也。
C056n1163_p0856c02║揵沓和又云揵陁羅或作𠃵沓婆或
C056n1163_p0856c03║云揵達婆或云𠃵闥婆舊名也今
C056n1163_p0856c04║正言健達縛皆國音之不同也此
C056n1163_p0856c05║云[鼻*(自/大)]香亦云樂神一云食香舊云
C056n1163_p0856c06║香神亦近也經中亦作香音神也。
C056n1163_p0856c07║甄陁羅之人反又作真陁羅或作緊
C056n1163_p0856c08║那羅皆訛也正言緊捺洛此譯云
C056n1163_p0856c09║是人非人。
C056n1163_p0856c10║摩睺勒又作摩休勒或作摩睺羅伽
C056n1163_p0856c11║皆訛也言牟呼洛迦此譯云大有
C056n1163_p0856c12║行龍也。
C056n1163_p0856c13║真越或作震越此應臥具也。
C056n1163_p0856c14║第十二卷
C056n1163_p0856c15║梵迦夷天此言淨身天也梵淨也即
C056n1163_p0856c16║初禪梵天也。
C056n1163_p0856c17║第十五卷
C056n1163_p0856c18║挭歰歌杏反梗強也歰又作濇同所
C056n1163_p0856c19║立反謂不滑也字從四止四止即
C056n1163_p0856c20║不通字意也。
C056n1163_p0856c21║痱瘤又作𤷂同蒲罪反下力罪反小
C056n1163_p0856c22║腫也今取其義。
C056n1163_p0856c23║已署時去反署位置也謂置之𧆛敬
C056n1163_p0857a01║也夫位之表也謂表識也。
C056n1163_p0857a02║第十七卷
C056n1163_p0857a03║牆者又作檣同才羊反字林颿柱也
C056n1163_p0857a04║江南行此音關中多呼作竿。
C056n1163_p0857a05║牢𢻒盧刀反堅牢也下又作𭣙楟二
C056n1163_p0857a06║形同丈鞕丈莖二反三蒼𰕋種也
C056n1163_p0857a07║今之以木若䥫揰出孔中物更補
C056n1163_p0857a08║之謂之敞經文作棠非體也。
C056n1163_p0857a09║莊筭俎陽反聲類云莊嚴也下古文
C056n1163_p0857a10║祘同桒乱反尒疋筭數也長六寸
C056n1163_p0857a11║計數者也字從竹從弄言常弄不
C056n1163_p0857a12║誤也。
C056n1163_p0857a13║第十八卷
C056n1163_p0857a14║狡戲古夘反方言凡小兒多詐而獪
C056n1163_p0857a15║謂之狡猾也。
C056n1163_p0857a16║第十九卷
C056n1163_p0857a17║和夷羅洹[門@(八/允)]叉即執金剛神也手執
C056n1163_p0857a18║金剛杵因以名焉。
C056n1163_p0857a19║第二十一卷
C056n1163_p0857a20║雜糅古文粈𩚖二形同女救反說文
C056n1163_p0857a21║糅雜飯也今謂異色物相集曰糅也。
C056n1163_p0857a22║旃陁羅或云旃荼羅此云嚴熾謂屠
C056n1163_p0857a23║煞者種類之名也一云主煞人獄
C056n1163_p0857b01║卒也案西域記云其人若行則搖
C056n1163_p0857b02║鈴自摽或拄破頭之竹若不然王
C056n1163_p0857b03║即與其罪也。
C056n1163_p0857b04║跛蹇又作[旭-日+皮]同補我反下居免反字
C056n1163_p0857b05║林跛蹇行不正也。
C056n1163_p0857b06║欲揰徒江反廣雅揰㓨也揰猶擊也。
C056n1163_p0857b07║第二十二卷
C056n1163_p0857b08║阿惟顏大品經作一生補𠁅是也十
C056n1163_p0857b09║住經云第十阿惟顏菩[薩-產+(辛/工)]法住是也。
C056n1163_p0857b10║盟誓靡京反礼記諸侯莅牲曰盟周
C056n1163_p0857b11║礼司盟掌盟戰之法鄭玄曰書其
C056n1163_p0857b12║辝於冊上煞生取血歃之加書於
C056n1163_p0857b13║牲上而埋之著其信也大事曰盟
C056n1163_p0857b14║小事曰誓左傳曰歃如忌歃音所
C056n1163_p0857b15║甲反。
C056n1163_p0857b16║第二十三卷
C056n1163_p0857b17║輕易以豉反說文㑥亦輕也慢也經
C056n1163_p0857b18║文作劦胡頰反說文同力也亦急
C056n1163_p0857b19║也劦非此義。
C056n1163_p0857b20║野馬猶陽炎也案㽵子所謂塵埃也
C056n1163_p0857b21║生乃是遊氣耳也大論云飢渴悶
C056n1163_p0857b22║極見熱氣謂為水是也。
C056n1163_p0857b23║五兵周礼司兵掌五兵鄭眾曰五兵
C056n1163_p0857c01║者戈[口/矢]㦸矛無夷也步卒五兵則
C056n1163_p0857c02║無无夷而有弓矢也。
C056n1163_p0857c03║第二十六卷
C056n1163_p0857c04║湏延頭佛或言湏扇多佛晉言
C056n1163_p0857c05║甚淨。
C056n1163_p0857c06║洞然徒貢反說文洞疾流也亦深邃
C056n1163_p0857c07║之㒵也經文作烔徒東反熱㒵也
C056n1163_p0857c08║亦旱㒵也。
C056n1163_p0857c09║第二十八卷
C056n1163_p0857c10║勸[訧-尢+木]私律反說文[訧-尢+木]誘也廣雅云[訧-尢+木]
C056n1163_p0857c11║謏也謏音先九反經文作恤又作
C056n1163_p0857c12║䘏同思律反恤憂也恤非今用。
C056n1163_p0857c13║第二十九卷
C056n1163_p0857c14║波崘又作波倫此云常啼明度經云
C056n1163_p0857c15║普慈皆一義也。
C056n1163_p0857c16║俾倪普米反下五礼反廣雅俾𢞌堞
C056n1163_p0857c17║女牆也。
C056n1163_p0857c18║波曇又云波慕或云波頭摩或云鉢
C056n1163_p0857c19║曇摩正言鉢特摩此云赤蓮花也。
C056n1163_p0857c20║分陁利或作芬此云白蓮花也。
C056n1163_p0857c21║句文羅又作拘勿陁又作拘牟頭或
C056n1163_p0857c22║作拘勿頭此云拘者地勿陁者喜
C056n1163_p0857c23║名地喜花也。
C056n1163_p0858a01║優鉢釗指遙反又作漚鉢羅此譯云
C056n1163_p0858a02║黛花也。
C056n1163_p0858a03║鵁鶄音交精鳥名也一名鵁鸕此鳥
C056n1163_p0858a04║出蔓聯山群飛如雌雞似鳬高足
C056n1163_p0858a05║江淮畜之可以厭火是也。
C056n1163_p0858a06║第三十卷
C056n1163_p0858a07║謙恪古文愙同苦各反字林恪恭也
C056n1163_p0858a08║敬也謂謙虛敬讓也。
C056n1163_p0858a09║酷毒口斛反說文嚳急也甚也亦暴
C056n1163_p0858a10║虐也。
C056n1163_p0858a11║寶[賏/正]於耕於成二反盛物器。
C056n1163_p0858a12║光讚般若經
C056n1163_p0858a13║第一卷
C056n1163_p0858a14║度無極或言到彼岸一義也梵言波
C056n1163_p0858a15║羅蜜多是也。
C056n1163_p0858a16║不僥又作憿徼同古堯反漢書晉灼
C056n1163_p0858a17║云徼遇也僥亦兾求也。
C056n1163_p0858a18║垓劫古文[多*(亥-人+(火-(班-玨)))]奒二形今作姟同古才
C056n1163_p0858a19║反數名也風俗通曰十億曰兆十
C056n1163_p0858a20║兆曰經十經曰姟姟猶大數也。
C056n1163_p0858a21║傅飾方務反傅猶塗附也傅藥傅粉
C056n1163_p0858a22║皆是也。
C056n1163_p0858a23║扶蓉又作芙同附俱反下𢈔鍾反說
C056n1163_p0858b01║文扶渠花未發者為蓞𧂄花已發
C056n1163_p0858b02║開者為扶蓉其實曰蓮蓞音胡感
C056n1163_p0858b03║反𧂄徒感反。
C056n1163_p0858b04║紛葩普花反盛美也說文葩華也。
C056n1163_p0858b05║飃颺餘尚餘章二反謂風所飛揚也。
C056n1163_p0858b06║晃煜又作焴同由掬反說文晃明也
C056n1163_p0858b07║煜燿也。
C056n1163_p0858b08║八由行又作遊行又作道行或作直
C056n1163_p0858b09║行或言八直道亦言八聖道或言正道其義一
C056n1163_p0858b10║也。（漸漸）（才再反漸漸猶稍稍也經文作漸績疑也）。（履襪）（古文襪或作抹[皮*未]二形同无發反是衣也經文從巾幭音工別反單蚾也帊也幭非字義）。
C056n1163_p0858b11║然藎才刃反字林草名也本草云藎
C056n1163_p0858b12║草可以染流黃作金色生蜀中。
C056n1163_p0858b13║之𧨏字詁古文𧨏今作義同冝寄反
C056n1163_p0858b14║礼記𧨏者冝也制事冝也𧨏亦善
C056n1163_p0858b15║也理也。
C056n1163_p0858b16║第二卷
C056n1163_p0858b17║貧匱渠愧反礼記則財不匱乏也竭也。
C056n1163_p0858b18║嵩高又作崧同思隆反尒疋山大而
C056n1163_p0858b19║高曰嵩。
C056n1163_p0858b20║蚑行渠支反又音奇謂虫行㒵也。
C056n1163_p0858b21║蜎蜚一泉反字林虫㒵也動也或作
C056n1163_p0858b22║蠉古文翾同呼泉反飛㒵也下古
C056n1163_p0858b23║書飛皆作蜚同音甫韋反蜚謂蜚
C056n1163_p0858c01║揚也案漢注云正月爵大於鳩五
C056n1163_p0858c02║色蜚過鄭二月後蜚過池陽是也。
C056n1163_p0858c03║慌忽呼晃反又作怳虛徃反謂虛妄
C056n1163_p0858c04║見也惟怳惟忽似有無也漢書音
C056n1163_p0858c05║義曰慌忽眼乱也。
C056n1163_p0858c06║兩[胺-女+(尸@貝)]又作[骨*(實-毌+尸)]同扶忍反說文[胺-女+(尸@貝)]膝骨
C056n1163_p0858c07║也膝盖也。
C056n1163_p0858c08║第三卷
C056n1163_p0858c09║四𣧑又作凶同許恭反放光經作四
C056n1163_p0858c10║結猶四縛也謂貪欲瞋恚戒取見取。
C056n1163_p0858c11║惶慌胡光反謂虛妄見也荒虛也廣
C056n1163_p0858c12║雅惶懼也遽也蒼頡篇惶恐也亦
C056n1163_p0858c13║憂悼在心之㒵也。
C056n1163_p0858c14║第四卷
C056n1163_p0858c15║門閫又作梱同苦本反門限也說文
C056n1163_p0858c16║門橜也。
C056n1163_p0858c17║不[耳*寅]列子作瞬通俗文作眴同尸閏
C056n1163_p0858c18║反說文演目開閇數搖也。
C056n1163_p0858c19║𢙣師於各反𢙣過也所為不善也經
C056n1163_p0858c20║文從草作𦷢又從人作𰂢皆非也。
C056n1163_p0858c21║第五卷
C056n1163_p0858c22║梨穢力私反方言色似凍梨也大品
C056n1163_p0858c23║經云青想壞想是也。
C056n1163_p0859a01║恢大又作[多*(厂@火)]同苦迴反蒼頡解詁云
C056n1163_p0859a02║恢亦大也。
C056n1163_p0859a03║三跋致又作拔同蒲沫反晉言發趣
C056n1163_p0859a04║是也。
C056n1163_p0859a05║第七卷
C056n1163_p0859a06║頭顱又作髗同力胡反腦盖也經文
C056n1163_p0859a07║作臚呂居反腹臚也皮臚也臚非
C056n1163_p0859a08║此義。
C056n1163_p0859a09║咤之竹嫁反經中作𨀸非也癉之丁
C056n1163_p0859a10║佐反磋之且何反。
C056n1163_p0859a11║燕坐又作𡩷石經為古文燕同一見
C056n1163_p0859a12║反說文𡩷安也。
C056n1163_p0859a13║第十卷
C056n1163_p0859a14║疇匹除[堊-王+田]反楚辝誰可與疋儔王逸
C056n1163_p0859a15║注曰二人為匹四人為疇疇亦類
C056n1163_p0859a16║也今或作儔。
C056n1163_p0859a17║五旬或言般遮旬即五神通也案阿
C056n1163_p0859a18║術達經云𢘻得五句是也大品等
C056n1163_p0859a19║經云五神通同一也。
C056n1163_p0859a20║縛祗一種等首真人餘經作家家湏
C056n1163_p0859a21║陁洹命終。
C056n1163_p0859a22║道行般若經
C056n1163_p0859a23║第一卷
C056n1163_p0859b01║吁與許于反說文驚語也廣雅吁應
C056n1163_p0859b02║聲也吁亦疑恠之辝也經文有作
C056n1163_p0859b03║說與。
C056n1163_p0859b04║邠祁文陁弗府貧反下巨梨反或言
C056n1163_p0859b05║富樓那[弓*(乞-乙+小)]多𡰱子是也。
C056n1163_p0859b06║邊幅甫鞠反幅猶邊際也謂際畔也。
C056n1163_p0859b07║無底都礼反猶无邊無限也經文作
C056n1163_p0859b08║㸦非也。
C056n1163_p0859b09║第二卷
C056n1163_p0859b10║因坘直尸反或言因提梨或云因陁
C056n1163_p0859b11║羅正翻名天主以帝代之故經中
C056n1163_p0859b12║亦稱天主或稱天帝𥼶者並位之
C056n1163_p0859b13║與名也。
C056n1163_p0859b14║波那和提天新道行經云自在天也
C056n1163_p0859b15║亦即梵天也。
C056n1163_p0859b16║伊沙天此云眾生主那提𠃵天此云
C056n1163_p0859b17║天女等。
C056n1163_p0859b18║阿會亘修天長安品作阿陂亘差天
C056n1163_p0859b19║即光音天也。
C056n1163_p0859b20║僻隈匹亦反僻邪僻也亦避也經中
C056n1163_p0859b21║或作避避去也迴也下烏鬼於迴
C056n1163_p0859b22║二反謂隱蔽之𠁅也經文作偯於
C056n1163_p0859b23║豈反哭餘聲也偯非此義。
C056n1163_p0859c01║梵摩三鉢天此應天主名也新道行
C056n1163_p0859c02║經云梵天王也。
C056n1163_p0859c03║[薩-產+(辛/工)]和[薩-產+(辛/工)]此云眾生猶是[薩-產+(辛/工)]婆[薩-產+(辛/工)]埵也。
C056n1163_p0859c04║般遮旬般遮此云五猶五神通也經
C056n1163_p0859c05║中或作五旬在二音也。
C056n1163_p0859c06║[病-丙+盂]天烏合反晉言有光壽天是第二
C056n1163_p0859c07║禪中初天也亦名少光天以光少
C056n1163_p0859c08║故也[病-丙+盂]波摩那晉言無量光天即
C056n1163_p0859c09║第二禪中第二天也以前光明轉
C056n1163_p0859c10║勝轉妙故也諸經中有作阿波阿
C056n1163_p0859c11║波摩那天是也應言阿鉢羅摩那
C056n1163_p0859c12║婆鉢利多婆也。
C056n1163_p0859c13║湏䠠天三蒼音帝郭訓古文奇字以
C056n1163_p0859c14║為古文逝字漢書韋昭音徒計反
C056n1163_p0859c15║案中陰經作湏滯天或作湏㿃天
C056n1163_p0859c16║亦言善見天定障漸微見極明微
C056n1163_p0859c17║故名善觀也樓炭經作湏[口*(唐-口+(走-土))]天皆
C056n1163_p0859c18║一也應言湏達梨舍那此言善觀
C056n1163_p0859c19║天[口*(唐-口+(走-土))]音丁計反㿃音帝依字風俗
C056n1163_p0859c20║通姓氏亦有此姓經文從無從足
C056n1163_p0859c21║作𨅐音讀作武非也。
C056n1163_p0859c22║枝掖以石反相似也掖猶葉也此應
C056n1163_p0859c23║外國語訛耳長安品作技掖般若
C056n1163_p0860a01║是也。
C056n1163_p0860a02║第三卷
C056n1163_p0860a03║狎習古文[虎-儿+(奄-大)]書或作狹同胡甲反狎
C056n1163_p0860a04║近也狎㑥也謂輕㑥也經文從人
C056n1163_p0860a05║作𠇺非也。
C056n1163_p0860a06║第五卷
C056n1163_p0860a07║至奏子陋反奏進也為也明度經云
C056n1163_p0860a08║三拔致此言發趣也經有作跋同
C056n1163_p0860a09║蒲沫反。
C056n1163_p0860a10║一劫梵言劫簸此譯云分別時節經
C056n1163_p0860a11║文有作[序-予+(疌-┴)]音子[葉-世+ㄊ]反此語音訛也。
C056n1163_p0860a12║若牆又[爿*采]同才羊反颿柱也関中曰
C056n1163_p0860a13║竿是也。
C056n1163_p0860a14║愍念字詁古文愍今作閔同眉殞反
C056n1163_p0860a15║愍憐也。
C056n1163_p0860a16║第六卷
C056n1163_p0860a17║裴服蒲来反此言訛也猶是被服也
C056n1163_p0860a18║音皮寄反被帶袈裟也經文從文
C056n1163_p0860a19║作斐音敷尾反。
C056n1163_p0860a20║詭𤲶又作恑同居毀反說文恑變作
C056n1163_p0860a21║也謂變異也詐妄也經文從口作
C056n1163_p0860a22║𠱓非也下又作𤲶三蒼音諾了反
C056n1163_p0860a23║𤲶弄也𢙉也。
C056n1163_p0860b01║勇悍何且反蒼頡篇悍桀也勇也有
C056n1163_p0860b02║力也字從心。
C056n1163_p0860b03║第七卷
C056n1163_p0860b04║𠃵陁呵晝菩[薩-產+(辛/工)]新道行作香象菩[薩-產+(辛/工)]
C056n1163_p0860b05║是也。
C056n1163_p0860b06║緹𢢔他礼反說文謂帛赤黃色也即
C056n1163_p0860b07║縓色也。
C056n1163_p0860b08║自衒古文眩𧗳二形同胡麵反說文
C056n1163_p0860b09║行且賣也詃也。
C056n1163_p0860b10║𠃵陁越國字或作揵應云𠃵陁婆那
C056n1163_p0860b11║此譯云香林明度經云香淨國阿
C056n1163_p0860b12║闍世女經云香潔一云香風皆一也。
C056n1163_p0860b13║第十卷
C056n1163_p0860b14║皃健胡官反說文完全也完猶保守也。
C056n1163_p0860b15║儲水直於反儲貯也儲亦俻也謂畜
C056n1163_p0860b16║物以𬾨曰儲。
C056n1163_p0860b17║𭦟殊顏華又云𭦟殊沙此譯云㩜花也。
C056n1163_p0860b18║鳩垣諸經或作鳩洹或作仇桓此譯云
C056n1163_p0860b19║大身。
C056n1163_p0860b20║巫祝或俱反下之育反无形也謂事
C056n1163_p0860b21║鬼神曰[〦/坐]祭主贊詞曰祝。
C056n1163_p0860b22║反遺餘季反遺猶贈也廣雅遺與也
C056n1163_p0860b23║亦加也。
C056n1163_p0860c01║有桴扶鳩反謂鼓椎也說文桴擊鼓
C056n1163_p0860c02║柄也。
C056n1163_p0860c03║拊撫方主敷禹二反作亦敷禹反案
C056n1163_p0860c04║拊猶拍也撫持也安也亦存恤也
C056n1163_p0860c05║𥼶名云撫敷也敷手以拍之也。
C056n1163_p0860c06║小品般若經
C056n1163_p0860c07║第一卷
C056n1163_p0860c08║糟粕籀文作醩同子勞反下普各反
C056n1163_p0860c09║淮南子云古人糟粕許叔重曰糟
C056n1163_p0860c10║酒滓已𥂖糟曰粕也。
C056n1163_p0860c11║垣林宇煩反垣四周檣也𥼶名垣捊也。
C056n1163_p0860c12║第六卷
C056n1163_p0860c13║監礙古文作譼同公衫反監察也言
C056n1163_p0860c14║婦人有三監五礙者也。
C056n1163_p0860c15║躓䪺陟利反謂挫辱也廣雅躓蹋也
C056n1163_p0860c16║[口/(之-、)]蹋手䪺也。
C056n1163_p0860c17║第八卷
C056n1163_p0860c18║加尸又作迦尸此譯云光言有光澤也。
C056n1163_p0860c19║瘡瘢薄寒反蒼頡篇瘢痕也經文作
C056n1163_p0860c20║槃非體也。
C056n1163_p0860c21║金鍱餘攝反[卄/搏]金也入品經作金牒
C056n1163_p0860c22║是也。
C056n1163_p0860c23║明度無極經
C056n1163_p0861a01║善業梵言湏菩提或云藪浮帝或言
C056n1163_p0861a02║蘇部底此譯云善實或云善業或
C056n1163_p0861a03║云善吉皆一義也言空生者晉沙
C056n1163_p0861a04║門康法邃雜譬喻經云舍衛國有
C056n1163_p0861a05║長者名鳩[堊-王+田]產生一子字湏菩提
C056n1163_p0861a06║有自然福報食器皆空因以為焉所
C056n1163_p0861a07║欲即滿後遂出家得阿羅漢道是也。
C056n1163_p0861a08║秋露子梵言舍利弗舊言舍利子或
C056n1163_p0861a09║言奢利富多羅此譯云鴝鵒子從
C056n1163_p0861a10║母為名母眼似鴝鵒或如秋露鳥
C056n1163_p0861a11║眼因以名焉舊云身子者[謵-白+尒]也身
C056n1163_p0861a12║者舍梨與此奢利聲有長短故有
C056n1163_p0861a13║斯誤或言優波提舍者從父名也。
C056n1163_p0861a14║不憚都割反通俗文旁驚曰憚經文
C056n1163_p0861a15║作怛非也。
C056n1163_p0861a16║貲貨子移反蒼頡篇貲財也周礼通
C056n1163_p0861a17║貨賄鄭玄日金玉曰貨布帛曰賄亦
C056n1163_p0861a18║與資同經文作訾訾量訾非此用。
C056n1163_p0861a19║𪪺裕古文䘱同瑜句反廣疋裕寬緩
C056n1163_p0861a20║也饒也瑜以俱反。
C056n1163_p0861a21║昆弟又作晜同孤魂反尒疋昆後也
C056n1163_p0861a22║郭璞曰謂兄後也方俗異言耳。
C056n1163_p0861a23║溝港古湏反字略云港水分流也今
C056n1163_p0861b01║梵言湏陁洹是也此言至流或言
C056n1163_p0861b02║入流經中或作道跡或言分布今云
C056n1163_p0861b03║溝港取其義也經文作遘講非也。
C056n1163_p0861b04║開士謂以法開導之士也梵云扶[薩-產+(辛/工)]
C056n1163_p0861b05║又作扶[薩-產+(辛/工)]或言菩[薩-產+(辛/工)]是也。
C056n1163_p0861b06║緣一覺緣覺舊經云古佛又言辟支
C056n1163_p0861b07║佛又言辟支迦或云貝支迦皆梵
C056n1163_p0861b08║言轉也此云獨覺是也。
C056n1163_p0861b09║應儀道又云應真或言真人亦云无
C056n1163_p0861b10║著果亦云阿羅訶今言阿羅漢皆
C056n1163_p0861b11║是一也。
C056n1163_p0861b12║滿祝脂育脂授二反即富樓那是也。
C056n1163_p0861b13║除饉渠鎮反舊經中或作除士除女
C056n1163_p0861b14║或言薰士薰女今言比丘比丘𡰱
C056n1163_p0861b15║是也分別功德論云世人飢饉於
C056n1163_p0861b16║色欲比丘除此愛饉之飢想故名
C056n1163_p0861b17║除饉又案梵言比丘此云𠧒士即
C056n1163_p0861b18║與除饉義同又康僧會注法鏡經
C056n1163_p0861b19║云凡夫貪染六塵猶餓夫夢飯不
C056n1163_p0861b20║知猒足人断去貪染除六情飢故
C056n1163_p0861b21║号出家者為除饉也。
C056n1163_p0861b22║第二卷
C056n1163_p0861b23║倿𦾨奴定反諂媚也偽善也說文口
C056n1163_p0861c01║材也下五竭反說文禽獸虫蝗之
C056n1163_p0861c02║恠謂之𧒣經文作𦽆庶子也又作
C056n1163_p0861c03║𦾨近字也。
C056n1163_p0861c04║第三卷
C056n1163_p0861c05║妷夫古文佚今作妷又作劮同與一
C056n1163_p0861c06║反蒼頡篇佚蕩也妷亦婬也。
C056n1163_p0861c07║將踧子六反踧踖敬畏也謂恭敬之
C056n1163_p0861c08║㒵也。
C056n1163_p0861c09║[夕/鹿]捔漢書斑固敘傳云捔舉軄僚孟
C056n1163_p0861c10║康注云捔古文粗字音才古反韋
C056n1163_p0861c11║昭曰粗略也。
C056n1163_p0861c12║第四卷
C056n1163_p0861c13║阿閦案閼文字所無相承又六反餘
C056n1163_p0861c14║經作无怒亦云無動或云无怒覺
C056n1163_p0861c15║皆義譯其名也。
C056n1163_p0861c16║僥倖又作憿徼二形同古堯反下音
C056n1163_p0861c17║幸俗謂幸為僥倖非其所當而得
C056n1163_p0861c18║之小尓疋非分而得謂之幸兾望得
C056n1163_p0861c19║也徼遇也遇幸得也。
C056n1163_p0861c20║哀慟徒貢反論語顏回死子哭之慟
C056n1163_p0861c21║馬融日慟哀過也。
C056n1163_p0861c22║帷幔筠龜反下莫且反字林在旁曰帷。
C056n1163_p0861c23║炫煌胡麵反下又作熿同胡光反光
C056n1163_p0862a01║明盛皃也說文炫耀也煌光也。
C056n1163_p0862a02║法来梵云曇無竭或譯云法上亦云
C056n1163_p0862a03║法鏡一義也。
C056n1163_p0862a04║毾壁他盍反毛席也施之於壁因以
C056n1163_p0862a05║名焉經文作闒非體也。
C056n1163_p0862a06║長安品第一卷
C056n1163_p0862a07║以索所格反蒼頡解詁云索盡也經
C056n1163_p0862a08║有作却訛也。
C056n1163_p0862a09║無蚤音早義同早晚之早也古字通
C056n1163_p0862a10║用耳如禮云孔子蚤作是也。
C056n1163_p0862a11║第五卷
C056n1163_p0862a12║慊苦苦簟反慊猒也猒足也快也。
C056n1163_p0862a13║不啻施豉反蒼頡篇不啻多也。
C056n1163_p0862a14║勝天王般若經
C056n1163_p0862a15║第一卷
C056n1163_p0862a16║𡰱坘又作沶沍𡊆三形同直飢反。
C056n1163_p0862a17║治𦲭七入反通俗文覆盖曰𦲭𦲭亦
C056n1163_p0862a18║補治苫也。
C056n1163_p0862a19║諠撓乃飽乃教二反說文撓擾也廣
C056n1163_p0862a20║疋撓乱也。
C056n1163_p0862a21║三𠍴古文㥶[這-言+保]二形籀文作𮘧今作
C056n1163_p0862a22║愆同去連反說文𮘧過也失也。
C056n1163_p0862a23║如矟山卓反埤蒼矟長一丈八尺也
C056n1163_p0862b01║經文作𣓞俗字也。
C056n1163_p0862b02║如𥍽充容反廣蒼𥍽短矛也經文作
C056n1163_p0862b03║衝非體也。
C056n1163_p0862b04║憤恚扶忿反說文憤懣煩也怒氣盈
C056n1163_p0862b05║盛也情感也。
C056n1163_p0862b06║覆罩又作羄同陟挍反魚籠曰[(ㄇ@人)/卓]今
C056n1163_p0862b07║取其義。
C056n1163_p0862b08║[攸-ㄆ+熏]忽又作倏[倏-犬+疋]二形同書育反[攸-ㄆ+熏]忽
C056n1163_p0862b09║急疾㒵也。
C056n1163_p0862b10║坑塪又作坎同苦感反埤蒼塪亦坑也。
C056n1163_p0862b11║敷唘又作启孔尚以為古文唘同苦
C056n1163_p0862b12║礼反启開也。
C056n1163_p0862b13║懷憾胡紺反論語共弊之而無憾孔
C056n1163_p0862b14║安國日憾恨也。
C056n1163_p0862b15║嘶喝又作𧬊同先奚反下又作𡀽同
C056n1163_p0862b16║乙芥反方言𤺊𡀽噎也郭璞曰謂
C056n1163_p0862b17║咽痛也楚曰𤺊秦晉或曰嘶婢蒼
C056n1163_p0862b18║嘶聲散也廣疋聲之幽也。
C056n1163_p0862b19║欺侮古文侮同𰀄甫反侮猶輕慢也。
C056n1163_p0862b20║第二卷
C056n1163_p0862b21║沾𣽈又作霑同致廉反廣疋沾漬也
C056n1163_p0862b22║𣽈濕也。
C056n1163_p0862b23║資財子夷反說文資貨也資財也經
C056n1163_p0862c01║文作貲子斯反說文小罰以財自
C056n1163_p0862c02║贖日貲通俗文平財賄曰貲案貲
C056n1163_p0862c03║亦與資義同也。
C056n1163_p0862c04║腥臊又作胜同先丁反下乘刀反腥
C056n1163_p0862c05║臊臭也通俗文魚臭曰腥猳臭曰
C056n1163_p0862c06║臊猳音加。
C056n1163_p0862c07║酤酒公胡反說文買酒也經文作沽
C056n1163_p0862c08║水名也。
C056n1163_p0862c09║愽弈古文[蘹-褱+尃]同補莫反方言愽或謂
C056n1163_p0862c10║之棊下餘石反齊魯謂圍棊為弈。
C056n1163_p0862c11║犁軛又作枙同於革反謂轅端𡑅牛
C056n1163_p0862c12║領者也。
C056n1163_p0862c13║盥洒公緩反說文盥澡手也凡澡洒
C056n1163_p0862c14║物皆曰盥。
C056n1163_p0862c15║旱人呼旱反旱希也謂希䟽也字
C056n1163_p0862c16║從冈從干聲。
C056n1163_p0862c17║第三卷
C056n1163_p0862c18║𠙽擲又作塊同口對反即土塊也。
C056n1163_p0862c19║[慘-(彰-章)+小]毒又作憯同倉感反說文懆毒也
C056n1163_p0862c20║痛也憂也。
C056n1163_p0862c21║縱誕徒亶反誕謾也亦欺也不實也。
C056n1163_p0862c22║不憚徒旦反憚難也亦畏也廣疋憚
C056n1163_p0862c23║驚也。
C056n1163_p0863a01║[羽-?+又]穫胡郭反說文𠚫禾也草日𠚫穀
C056n1163_p0863a02║曰穫。
C056n1163_p0863a03║第四卷
C056n1163_p0863a04║很戾胡墾反下力計反很違也戾
C056n1163_p0863a05║曲也字從戶從犬。
C056n1163_p0863a06║抑挫祖臥反說文挫摧也亦抑也。
C056n1163_p0863a07║[(蓲-品+一)/心]衣無方反[(蓲-品+一)/心]草也尒疋[(蓲-品+一)/心]杜榮注
C056n1163_p0863a08║云似茅皮可以為繩索履[尸@憍]。
C056n1163_p0863a09║食芋于附反聲類大葉著根之菜見
C056n1163_p0863a10║之驚人故曰芋大者謂之蹲𩿍甚
C056n1163_p0863a11║可𤇶食也。
C056n1163_p0863a12║炒穀初狡反方言熬焣煎𤌈火乾也。
C056n1163_p0863a13║𡰱連禪河應云𡰱連禪那或云熙連
C056n1163_p0863a14║禪此譯云𡰱者不也連禪那者樂
C056n1163_p0863a15║著也名不樂著河也。
C056n1163_p0863a16║加梨加龍又云迦羅迦龍此譯云黑
C056n1163_p0863a17║龍也。
C056n1163_p0863a18║倒仆古文踣同蒲北反說文仆䪺也
C056n1163_p0863a19║謂前覆也。
C056n1163_p0863a20║第五卷
C056n1163_p0863a21║真𦙁又作脰[病-丙+互]二形同竹尸反此云
C056n1163_p0863a22║善思惟天名也。
C056n1163_p0863a23║僕[(上/天)*(入/米)]古文瞨同蒲木反廣雅僮僕伇
C056n1163_p0863b01║使也隸附也。
C056n1163_p0863b02║簉多（初枚反）。𦏌（奴溝反）。裒多（蒲溝反）。
C056n1163_p0863b03║湏摩那或云蘇磨那華其色黃白亦
C056n1163_p0863b04║甚香不作大樹纔高三四尺四垂
C056n1163_p0863b05║似盖者也。
C056n1163_p0863b06║瞻蔔伽或云旃簸迦正言占愽迦形
C056n1163_p0863b07║高太華赤甚香其氣逐風[弓*(乞-乙+小)]遠。
C056n1163_p0863b08║門堞又作[堞-世+(世-廿+卄)]同徒頰反廣疋堞女牆也。
C056n1163_p0863b09║猩猩又作狌同所京反知人名如豕人
C056n1163_p0863b10║面犬吠也。
C056n1163_p0863b11║尸利沙即是此閒合昏樹也其樹種
C056n1163_p0863b12║類有二若名尸利沙者葉果則大
C056n1163_p0863b13║若名尸利駃者葉果則小此樹時
C056n1163_p0863b14║生人閒関東下里家誤名娑羅樹
C056n1163_p0863b15║是也。
C056n1163_p0863b16║第七卷
C056n1163_p0863b17║荻林又作藡同徒歷反荻草也亦有
C056n1163_p0863b18║荻竹不可治病也。
C056n1163_p0863b19║迦樓那摩訶此云大迦樓那此云悲
C056n1163_p0863b20║如来功德以般若大悲二法為體。
C056n1163_p0863b21║㖶𡰱又作咽同於堅於見二反此譯
C056n1163_p0863b22║云鹿王。
C056n1163_p0863b23║𡰱拘應云𡰱拘盧陁此譯云无節亦
C056n1163_p0863c01║云從廣樹也。
C056n1163_p0863c02║摩那陁果此譯云醉果頻婆果此譯
C056n1163_p0863c03║云相思。
C056n1163_p0863c04║所縈一瓊反縈旋也緾也通俗文収
C056n1163_p0863c05║績曰縈。
C056n1163_p0863c06║不愜苦頰反廣疋愜可之也字林愜
C056n1163_p0863c07║快也。
C056n1163_p0863c08║始洎渠器反漢書左洎前七郡晉灼
C056n1163_p0863c09║曰洎至也。
C056n1163_p0863c10║寘懷之鼓反詩云寘彼同行傳曰寘
C056n1163_p0863c11║置也。
C056n1163_p0863c12║祈請巨衣反詩云以祈尒爵傳曰祈
C056n1163_p0863c13║求也。
C056n1163_p0863c14║甫尒方武反𥼶名甫始也廣疋甫眾也。
C056n1163_p0863c15║[車*(吳-大+月)]睦茨入反尒疋[車*(吳-大+月)]和也謂諧和也
C056n1163_p0863c16║下又作穆同莫斛反睦敬也羙也。
C056n1163_p0863c17║負笈奇急反風土記云笈謂學士所
C056n1163_p0863c18║以負書箱如冠箱而卑者也謝承
C056n1163_p0863c19║後漢書云負笈隨師是也。
C056n1163_p0863c20║驅傳知戀反謂轉次行也尒疋馹遽
C056n1163_p0863c21║傳也郭璞曰皆傳車驛馬之名也
C056n1163_p0863c22║馹音而逸反。
C056n1163_p0863c23║錫珪思歷反下古携反尒疋錫賜也
C056n1163_p0864a01║謂賜與也尚書禹錫玄珪是也。
C056n1163_p0864a02║分陕式舟反公羊傳曰自陕以東周
C056n1163_p0864a03║公主之自陕以西召公主之說文
C056n1163_p0864a04║今𪪺農陕縣古之號國是也。
C056n1163_p0864a05║碩難市亦反詩云碩人俁俁傳曰碩
C056n1163_p0864a06║大也小尓疋云碩遠也。
C056n1163_p0864a07║智昕虛殷反小尓疋昕明也尓疋昕察也。
C056n1163_p0864a08║彭匯胡罪反尚書東匯澤為彭䗍孔
C056n1163_p0864a09║安國曰匯迴也三蒼水迴也。
C056n1163_p0864a10║萬駰於身於巾二反人名也。
C056n1163_p0864a11║猜焉古文[日*((万-一+土)*弋)]猜二形今作㥒同[夕/鹿]来
C056n1163_p0864a12║反案猜亦疑也廣雅猜懼也。
C056n1163_p0864a13║仁王般若經上卷
C056n1163_p0864a14║僉然七廉反小尒疋僉同也尒疋僉咸
C056n1163_p0864a15║胥皆也方言自關而東五國之郊
C056n1163_p0864a16║謂皆曰僉東齊曰胥。
C056n1163_p0864a17║窮源魚袁反水之本也說文作原。
C056n1163_p0864a18║鉾盾食尹反盾所以捍身蔽目也。
C056n1163_p0864a19║下卷
C056n1163_p0864a20║什物時立反什聚也雜也資生之物也。
C056n1163_p0864a21║巨海其呂反方言齊宋之閒謂大為巨。
C056n1163_p0864a22║尚殞字書作隕同于敏反聲類殞歿
C056n1163_p0864a23║也殞墜也。
C056n1163_p0864b01║炕陽口盎反蒼頡篇炕乾極也鴻[竺-二+軌]
C056n1163_p0864b02║五行傳炕陽謂大旱也經文作亢
C056n1163_p0864b03║胡剛反亢咽也盎音烏浪反𥼶器
C056n1163_p0864b04║盎謂之[午/止]。
C056n1163_p0864b05║金剛般若經　羅什法師譯
C056n1163_p0864b06║舍衛國十二遊經云無物不有國或
C056n1163_p0864b07║言舍婆提城或言舍羅婆𭜧帝夜
C056n1163_p0864b08║城並訛也正言室羅伐國此譯云
C056n1163_p0864b09║聞者城法鏡經云聞物國善見律
C056n1163_p0864b10║云舍衛者是人名昔有人居住此
C056n1163_p0864b11║地徃古有王是此地好故乞立為
C056n1163_p0864b12║國以此人名号舍衛國一名多有
C056n1163_p0864b13║國諸國[玝-十+小]奇皆歸此國也。
C056n1163_p0864b14║祇樹或言祗陁或云祗洹皆訛也應
C056n1163_p0864b15║言逝多此譯云勝氏即憍[薩-產+(辛/工)]羅國
C056n1163_p0864b16║波斯匿王之子也。
C056n1163_p0864b17║給孤獨應言阿那他此云无親舊人
C056n1163_p0864b18║義譯為孤獨[實-毌+尸]荼䭾寫耶此云摶
C056n1163_p0864b19║與舊人義譯為給猶是修達多之
C056n1163_p0864b20║別名修達多此云善與故得給孤
C056n1163_p0864b21║獨名也舊言阿那邠坘或言阿藍
C056n1163_p0864b22║訛略也。
C056n1163_p0864b23║飯食扶晚反案飯亦食也。
C056n1163_p0864c01║唯然弋誰于比二反說文唯諾也謂
C056n1163_p0864c02║[(應-心)/言]之敬辝也礼云唯而起鄭玄注
C056n1163_p0864c03║云唯恭於諾也。
C056n1163_p0864c04║四維翼隹反廣疋維隅也淮南子云
C056n1163_p0864c05║有四維是也。
C056n1163_p0864c06║頗有借音普我反謂語辝也。
C056n1163_p0864c07║筏喻扶月反方言𥱼謂之筏編竹木
C056n1163_p0864c08║浮於河以運物者是也南生名𥱼
C056n1163_p0864c09║北人名筏字從竹經文從木作栰
C056n1163_p0864c10║非也𥱼音蒲佳反。
C056n1163_p0864c11║阿蘭那行或言阿斕拏正言曷剌䍲
C056n1163_p0864c12║曷此云无剌䍲此云諍名无諍也
C056n1163_p0864c13║亦言閑閑亦无諍也。
C056n1163_p0864c14║歌利王或言迦利王論中作迦藍浮
C056n1163_p0864c15║王皆訛也正言羯利王此譯云𮤟
C056n1163_p0864c16║諍王西域記在烏仗那國瞢揭𨤲
C056n1163_p0864c17║城東四五里是其𠁅也舊云𢙣世
C056n1163_p0864c18║無道王即波羅奈國王也。
C056n1163_p0864c19║金剛般若經　菩提留支譯
C056n1163_p0864c20║修伽陁或云修迦度此云善逝即如
C056n1163_p0864c21║来德之一号也。
C056n1163_p0864c22║捫淚莫奔亡本二反聲類云捫摸字
C056n1163_p0864c23║林椚持也經文有作抆亡粉反字
C056n1163_p0865a01║林抆拭也言湏菩提恨不早聞故
C056n1163_p0865a02║涕淚悲泣今既得解所以捫淚而
C056n1163_p0865a03║言也。
C056n1163_p0865a04║荷擔說文何古文𣒍同胡歌反廣疋
C056n1163_p0865a05║何揭擔也又音胡可反何任也今
C056n1163_p0865a06║皆作荷。
C056n1163_p0865a07║摩那婆或言摩納婆或云那羅摩那
C056n1163_p0865a08║或云摩納皆是梵言訛轉也此譯
C056n1163_p0865a09║云年少淨行或云人。
C056n1163_p0865a10║歌羅分如折一毛以為百分一分名
C056n1163_p0865a11║歌羅分論以義翻名為力勝以無
C056n1163_p0865a12║漏善法勝於有漏故也。
C056n1163_p0865a13║數分猶是數中轉微細者乃至少許
C056n1163_p0865a14║猶不及一也論中義言不相似勝
C056n1163_p0865a15║也言有為有形雖復少許與无為
C056n1163_p0865a16║無形不相似也。
C056n1163_p0865a17║優波𡰱沙陁分論中義言因果不相
C056n1163_p0865a18║似也以[玝-十+小]寶等但得三界果報无
C056n1163_p0865a19║漏善得佛果也。
C056n1163_p0865a20║毛道此名誤也舊譯云婆羅必利他
C056n1163_p0865a21║伽闍那此言小兒別生以癡如小
C056n1163_p0865a22║兒不同聖生也論中作小兒凡夫
C056n1163_p0865a23║是也正言婆羅必栗託仡那婆羅
C056n1163_p0865b01║此云愚必栗託此云異仡那此云
C056n1163_p0865b02║生應云愚異生以愚癡暗冥无有
C056n1163_p0865b03║智慧但起我見不生無漏亦名嬰
C056n1163_p0865b04║愚凡夫凡夫者義譯也案梵語毛
C056n1163_p0865b05║言嚩囉愚名婆羅但毛與愚梵言
C056n1163_p0865b06║相濫此譯人之失致有斯謬也法
C056n1163_p0865b07║集等經言毛道頭凡夫或言毛頭
C056n1163_p0865b08║凡夫者皆誤也仡音魚乞反。
C056n1163_p0865b09║金剛般若經　真諦法師譯
C056n1163_p0865b10║支提或言脂帝浮都此云聚相謂累
C056n1163_p0865b11║寶及石等高以為相也。
C056n1163_p0865b12║
C056n1163_p0865b13║一切經音義卷第三