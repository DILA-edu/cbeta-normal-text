C057n1163_p0064a01║一切經音義卷第二十一（大乘經）　　　轉
C057n1163_p0064a02║翻經沙門玄應撰
C057n1163_p0064a03║大菩[薩-產+(辛/工)]藏經
C057n1163_p0064a04║大方等十輪經
C057n1163_p0064a05║說無垢稱經
C057n1163_p0064a06║解深密經
C057n1163_p0064a07║分別緣起經
C057n1163_p0064a08║能断金剛般若經
C057n1163_p0064a09║菩[薩-產+(辛/工)]戒本
C057n1163_p0064a10║稱讚淨土經
C057n1163_p0064a11║佛地經
C057n1163_p0064a12║勝軍王經
C057n1163_p0064a13║記法住經
C057n1163_p0064a14║六門陁羅尼經
C057n1163_p0064a15║般若心經
C057n1163_p0064a16║大菩[薩-產+(辛/工)]藏經第一卷
C057n1163_p0064a17║薄伽梵𭷀劒反言以義捴眾德至尚
C057n1163_p0064a18║之名也餘則不尒故諸經首皆置
C057n1163_p0064a19║此名舊言婆伽婆訛也。
C057n1163_p0064a20║室羅伐尸逸反舊經中言舍衛國或
C057n1163_p0064a21║作舍婆提城又云[憍-(夭/口)+右][薩-產+(辛/工)]羅皆一也
C057n1163_p0064a22║此云聞者城十二遊經云无物不
C057n1163_p0064b01║有國法鏡經言聞物國善見律云
C057n1163_p0064b02║多有國言多有聡明智人及諸國
C057n1163_p0064b03║[玝-十+小]奇皆歸此國故言多有國其義
C057n1163_p0064b04║一也又舍衛者是人名昔有人居
C057n1163_p0064b05║住此地徃古有王見此地好故𠧒
C057n1163_p0064b06║立為國以此人名号舍衛國又云
C057n1163_p0064b07║仙人住𠁅皆古名也在中印度境。
C057n1163_p0064b08║天魔莫何反書无此字譯人義作梵
C057n1163_p0064b09║言魔羅此翻名障能為修道作障
C057n1163_p0064b10║㝵故亦言煞者常行放逸断慧命
C057n1163_p0064b11║故或云𢙣者多愛欲故。
C057n1163_p0064b12║阿素洛舊言阿脩羅亦云阿湏倫皆
C057n1163_p0064b13║梵言訛轉也此云不飲酒又言障蔽
C057n1163_p0064b14║亦云非天至如鬼神雜受福者印
C057n1163_p0064b15║度亦通名天言非天者以共三十
C057n1163_p0064b16║三天闘競故別摽名耳又㝡勝者
C057n1163_p0064b17║名天劣者非天也。
C057n1163_p0064b18║藥叉舊言夜叉亦云[門@(八/允)]叉皆一也此
C057n1163_p0064b19║云能敢謂食噉人也或云傷者謂
C057n1163_p0064b20║傷𡧱人也。
C057n1163_p0064b21║摩揭陁渠[言*(日/(句-口+匕))]反舊云摩伽陁或言摩
C057n1163_p0064b22║[言*(日/(句-口+匕))]陁又作摩竭提皆由梵音輕重
C057n1163_p0064b23║聲之轉也摩伽此云甘露陁此云
C057n1163_p0064c01║𠁅名甘露𠁅國上古諸天共阿脩
C057n1163_p0064c02║羅鑽海水出甘露安置此國故以
C057n1163_p0064c03║名焉又摩揭陁是人名有人徃昔
C057n1163_p0064c04║於此修諸功德得生天上遂本為
C057n1163_p0064c05║名亦言善勝國又名星𠁅國也。
C057n1163_p0064c06║鷲峯梵言姞栗陁羅矩吒山此云鷲
C057n1163_p0064c07║峯或言鷲臺言此山既拪鷲鳥又
C057n1163_p0064c08║類高臺也舊云耆闍崛山者訛略
C057n1163_p0064c09║也姞音渠乙反矩音俱禹反。
C057n1163_p0064c10║僧伽𦙘陟尸反舊言僧伽梨此云合
C057n1163_p0064c11║謂割之合成也又云重謂重作也
C057n1163_p0064c12║王宮聚落著之伏外道衣也。
C057n1163_p0064c13║憺怕徒濫反下普白反說文憺安也
C057n1163_p0064c14║憺然安樂也怕靜也謂恬然寂靜
C057n1163_p0064c15║也憺怕无為自持也。
C057n1163_p0064c16║無撓乃飽反說文撓擾也廣雅撓亂
C057n1163_p0064c17║也字從木。
C057n1163_p0064c18║安繕視戰反謂青紫色也。
C057n1163_p0064c19║帝青是帝𥼶寶青色也以其㝡勝故
C057n1163_p0064c20║稱帝𥼶青也。
C057n1163_p0064c21║天弓亦言帝弓即天虹也音胡公反
C057n1163_p0064c22║俗音絳雙出鮮盛者名虹暗昧者
C057n1163_p0064c23║名蜺蜺音五奚反。
C057n1163_p0065a01║末尼珠摩鉢反舊言摩尼謂珠之捴
C057n1163_p0065a02║名也。
C057n1163_p0065a03║𠳮荅摩借音渠[憍-(夭/口)+右]反舊言瞿曇聲之
C057n1163_p0065a04║轉也此有三義一名日種二名牛
C057n1163_p0065a05║糞種三名埿土種也。
C057n1163_p0065a06║狻猊蘇桓反下五奚反尒疋狻猊如
C057n1163_p0065a07║虥猫食𮓜豹郭𤩶等注皆云則師
C057n1163_p0065a08║子也出西域穆天子傳云狻猊走
C057n1163_p0065a09║五百里是也梵言僧訶僧借音私
C057n1163_p0065a10║蠅反虥音仕板反。
C057n1163_p0065a11║傭圓敕龍反尒疋傭均也謂齊等也
C057n1163_p0065a12║或作𦟛俗字也敕音𠡠。
C057n1163_p0065a13║[絅-口+又]鞔莫[臊-品+巳]反蒼頡篇鞔覆也今亦謂
C057n1163_p0065a14║覆盖物為鞔或作[縵-又+(万-一)]澷二形借字耳。
C057n1163_p0065a15║雙跖又作蹠同之石反說文跖足下也。
C057n1163_p0065a16║瞿拉坡郎荅反下普何反謂兩踝骨也。
C057n1163_p0065a17║𨚗𢈔多翼主反舊言𨚗由他案百俱
C057n1163_p0065a18║𦙘名阿由多百阿由多名𨚗𢈔多
C057n1163_p0065a19║此數當千億也。
C057n1163_p0065a20║諸蘊於粉反梵言塞建陁此翻名薀
C057n1163_p0065a21║由積聚義說名為薀字從草溫聲。
C057n1163_p0065a22║末摩莫鉢反此云死節言人身中有
C057n1163_p0065a23║此節也謂若打若搏人即死也。
C057n1163_p0065b01║癡𥌒公戶反無目謂之𥌒𥼶名云𥌒
C057n1163_p0065b02║目眠眠然目平合如皷皮也。
C057n1163_p0065b03║熖摩移贍反或作琰摩聲之轉也舊
C057n1163_p0065b04║言閻羅或云𨵁摩羅此云縛或言
C057n1163_p0065b05║雙世謂苦樂並受故云雙也即鬼
C057n1163_p0065b06║官之捴司也又作夜磨盧迦亦作
C057n1163_p0065b07║閻摩羅社閻磨此云雙羅社此云
C057n1163_p0065b08║王兄及妹皆作地獄王兄治男事
C057n1163_p0065b09║妹治女事故曰雙王也。
C057n1163_p0065b10║六𠁅案梵本云阿也怛𨚗此翻名𠁅𠁅
C057n1163_p0065b11║謂𠁅所出生之𠁅也舊翻名入失
C057n1163_p0065b12║之耳梵本鉢羅吠舍此云入。
C057n1163_p0065b13║惽耄呼昆反下莫報反說文惽不了
C057n1163_p0065b14║也廣雅惽癡也耄忘亂也。
C057n1163_p0065b15║摩納婆亦言摩納縛迦此云儒童舊
C057n1163_p0065b16║言摩𨚗婆或作𨚗羅摩𨚗又作摩
C057n1163_p0065b17║納翻為年少淨行五分律名𨚗羅
C057n1163_p0065b18║摩納譯為人皆一也。
C057n1163_p0065b19║異生愚異生也言愚癡闇冥不生無
C057n1163_p0065b20║漏故也舊言小兒別生以癡如小
C057n1163_p0065b21║兒也或作小兒凢夫又作嬰愚凢
C057n1163_p0065b22║夫義皆一也有作毛道凢夫或作
C057n1163_p0065b23║毛頭凢夫者失之久矣。
C057n1163_p0065c01║旃荼羅馳家反謂屠煞者種類之捴
C057n1163_p0065c02║名也舊云旃陁羅訛也。
C057n1163_p0065c03║被弶渠向反字書云施𦊰於道曰弶
C057n1163_p0065c04║今畋獵家施弶以取禽獸者其形
C057n1163_p0065c05║似弓也。
C057n1163_p0065c06║第二卷
C057n1163_p0065c07║健達縛渠建反此云食香以香自資
C057n1163_p0065c08║故亦言香行或云[鼻*(自/犮)]香又言香神近
C057n1163_p0065c09║是也或居香山或身有異香言樂
C057n1163_p0065c10║神者義譯也舊言乹闥婆亦作乹
C057n1163_p0065c11║沓和皆國音之不同也。
C057n1163_p0065c12║揭路荼渠[言*(日/(句-口+匕))]反此云金翅鳥舊言迦
C057n1163_p0065c13║樓羅或作加樓羅訛也。
C057n1163_p0065c14║緊捺洛奴葛反歌神也頭作馬頭亦
C057n1163_p0065c15║言是人非人舊云緊𨚗羅或作真
C057n1163_p0065c16║陁羅皆一也。
C057n1163_p0065c17║牟呼洛或作莫呼此云大腹行即蟒
C057n1163_p0065c18║神也一云大有行龍舊言摩喉羅
C057n1163_p0065c19║伽又云摩𠇲勒訛也。
C057n1163_p0065c20║嗢鉢烏沒反舊言優鉢羅此云黛花也。
C057n1163_p0065c21║鉢特徒得反舊言波頭摩又作波頭
C057n1163_p0065c22║暮此云赤蓮花也。
C057n1163_p0065c23║拘賀莫𠋫反舊言拘物頭或作拘物
C057n1163_p0066a01║陁此云地喜花。
C057n1163_p0066a02║奔荼宅加反舊言芬陁利亦作分陁
C057n1163_p0066a03║利此云白蓮花也。
C057n1163_p0066a04║覩史多都古反舊云兜率陁或作兜
C057n1163_p0066a05║駛多此云知足天亦云妙足天也。
C057n1163_p0066a06║四洲之由反尒疋水中可居曰洲言
C057n1163_p0066a07║水中平地可居者也。
C057n1163_p0066a08║殑伽沙渠陵反舊云恒河此河從無
C057n1163_p0066a09║熱𢙉池東面象口而出也。
C057n1163_p0066a10║布怛𨚗都達反舊云富單𨚗或作富
C057n1163_p0066a11║多𨚗此義言臭是餓鬼中勝者也。
C057n1163_p0066a12║沒持伽羅子徒得反此云綠豆子乃
C057n1163_p0066a13║從母為名出家侍佛左邊舊云目
C057n1163_p0066a14║揵連者也。
C057n1163_p0066a15║舍利子梵言奢利富多羅或言舍利
C057n1163_p0066a16║弗多羅此梵音轉耳舍利母名眼
C057n1163_p0066a17║之青精名舍利又母眼似鸜鵒眼
C057n1163_p0066a18║因以名焉經中或言秋露子者一
C057n1163_p0066a19║義也。
C057n1163_p0066a20║所嬈奴了反嬈𢙉也說文嬈擾也三
C057n1163_p0066a21║蒼云嬈弄也。
C057n1163_p0066a22║蹶失居月居衛二反謂驚駭急疾之
C057n1163_p0066a23║㒵也。
C057n1163_p0066b01║靜慮舊言定說文靜審也安也息也
C057n1163_p0066b02║慮念也思也。
C057n1163_p0066b03║遺乏渠愧反遺乏也亦竭也乏少也。
C057n1163_p0066b04║三摩地舊言三摩提此云等持。
C057n1163_p0066b05║柁𨚗徒我反此云施波羅蜜多此云到
C057n1163_p0066b06║彼岸舊云檀波羅蜜。
C057n1163_p0066b07║鄔柁南烏古反下徒我反此云自說
C057n1163_p0066b08║舊言欝陁𨚗。
C057n1163_p0066b09║第三卷
C057n1163_p0066b10║鄔波索迦或言優波娑迦近是也舊言
C057n1163_p0066b11║優婆塞者訛也此云近善男亦云
C057n1163_p0066b12║近宿男謂近三寶而住宿也或言
C057n1163_p0066b13║清信士善宿男者義譯也。
C057n1163_p0066b14║鄔波斯迦或云優波賜迦此云近善
C057n1163_p0066b15║女言優婆夷者訛也。
C057n1163_p0066b16║羯羅頻伽居謁反或作迦陵頻伽此
C057n1163_p0066b17║云好聲鳥也。
C057n1163_p0066b18║[庭-壬+手]燎徒經反下古文橑同力燒反周
C057n1163_p0066b19║礼供墳燭[庭-壬+手]燎鄭玄曰墳大也樹
C057n1163_p0066b20║於門外曰大燭門內曰[庭-壬+手]燎天子
C057n1163_p0066b21║百公五十侯伯子三十也。
C057n1163_p0066b22║贍部捺陁金奴葛反或作刻浮𨚗他
C057n1163_p0066b23║金舊云閻浮檀金名一也但贍部
C057n1163_p0066c01║樹半臨陸地半臨海中此海水底
C057n1163_p0066c02║有金也而水極深然金色澈出水
C057n1163_p0066c03║上若轉輪王出世諸夜叉等神取
C057n1163_p0066c04║此金將来愽易故人閒有之若著
C057n1163_p0066c05║闇中闇色則滅也𨚗他此言江亦
C057n1163_p0066c06║云海也。
C057n1163_p0066c07║蘇揭多渠謁反舊言修伽陁或作修
C057n1163_p0066c08║伽度亦作修伽多此云善逝即如
C057n1163_p0066c09║来德之一号也有三義一讚歎二
C057n1163_p0066c10║不迴三圓滿也。
C057n1163_p0066c11║目脂鄰陁山舊言目真鄰陁或作牟
C057n1163_p0066c12║真鄰陁此云脫。
C057n1163_p0066c13║鮮支私延反[莫/糸]文云白鮮支[紿-口+月]也亦
C057n1163_p0066c14║名素縞。
C057n1163_p0066c15║贍[怙-口+(田/寸)]花舊言旃簸迦或作詹波花亦作
C057n1163_p0066c16║瞻匐又作占婆花皆方夏之差耳
C057n1163_p0066c17║此云金色花大論云黃花樹也樹
C057n1163_p0066c18║形高大花亦甚香其氣逐風[弓*(乞-乙+小)]遠也。
C057n1163_p0066c19║蘇末𨚗花摩鉢反舊言蘇磨𨚗花色
C057n1163_p0066c20║黃白亦甚香不作大樹纔高三四
C057n1163_p0066c21║尺四垂似盖也。
C057n1163_p0066c22║婆使迦花舊言婆師迦或言婆師波
C057n1163_p0066c23║利花此云夏生護花。
C057n1163_p0067a01║颯然蘇合反疾㒵也廣雅颯颯風也
C057n1163_p0067a02║風吹木葉落聲也。
C057n1163_p0067a03║第四卷
C057n1163_p0067a04║慓𢡠比遙反下古文作[惚-勿+土]同昌志反
C057n1163_p0067a05║通俗文徽号曰慓私記曰𢡠廣雅慓
C057n1163_p0067a06║𢡠憣也亦頭識也。
C057n1163_p0067a07║[厂@火]燼似刃反說文謂火之餘木也方
C057n1163_p0067a08║言自關而西秦晉之閒炊薪不盡
C057n1163_p0067a09║曰燼。
C057n1163_p0067a10║第五卷
C057n1163_p0067a11║隍池胡光反蒼頡篇隍城下坑也說
C057n1163_p0067a12║文城池有水曰池无水曰隍。
C057n1163_p0067a13║第六卷
C057n1163_p0067a14║謇吃古文作𧪤謇二形今作寋又作
C057n1163_p0067a15║[干*刀]同居展反方言謇亦吃也楚人
C057n1163_p0067a16║語也下古文[(├/乙)*欠]同居𠧒反氣重言
C057n1163_p0067a17║也通俗文言不通利謂之謇吃。
C057n1163_p0067a18║詷疾徒貢反繤文云𧩟詷㥯也通俗
C057n1163_p0067a19║文言過謂之𧩟詷𧩟音[夕/鹿]貢反。
C057n1163_p0067a20║塵黷徒屋反蒼頡篇云黷垢也聲類
C057n1163_p0067a21║黷黑也廣雅黷蒙也。
C057n1163_p0067a22║魯䤜盧古反論語曰參也魯孔安國曰
C057n1163_p0067a23║魯亦䤜也。
C057n1163_p0067b01║黃鸝又作鵹同力斯反言倉庚自關
C057n1163_p0067b02║而西謂之鸝黃或謂之黃鳥或謂
C057n1163_p0067b03║之楚雀廣志作黃離留廣異名也。
C057n1163_p0067b04║第七卷
C057n1163_p0067b05║諠譁古文愋讙二形今作諠同虛元
C057n1163_p0067b06║反下音花諠譁聲也謂言語亂聲
C057n1163_p0067b07║譊譊也譊音女交反。
C057n1163_p0067b08║䛕謟以朱反周書面從曰䛕不擇是
C057n1163_p0067b09║非而言謂之䛕𭤔其意道其言謂
C057n1163_p0067b10║之謟也。
C057n1163_p0067b11║[矯-(夭/口)+右]飾飢小反[矯-(夭/口)+右]謂之假詐不實也。
C057n1163_p0067b12║矜伐居陵反矜謂自尊大也自賢曰
C057n1163_p0067b13║矜也。
C057n1163_p0067b14║圂豬胡困反說文圂廁也蒼頡篇圂
C057n1163_p0067b15║豕所居也。
C057n1163_p0067b16║枑仰𣅀時反字林枑敬也。
C057n1163_p0067b17║關鍵古文闥揵二形同奇謇反方言
C057n1163_p0067b18║關東謂之鍵關西謂之鑰鑰牡也。
C057n1163_p0067b19║昵近又作暱同女桑反尒疋昵親近
C057n1163_p0067b20║也昵亟也親昵者亦數也亟音祛
C057n1163_p0067b21║記反。
C057n1163_p0067b22║桎梏之逸反下工䔍反在手曰桎在
C057n1163_p0067b23║足曰梏亦即扭𢬿也春秋䟽曰桎
C057n1163_p0067c01║梏俱名為𢬿。
C057n1163_p0067c02║刖足古文跀[跳-兆+九]二形同魚厥五刮二
C057n1163_p0067c03║反刖断足也廣雅刖危也謂断足
C057n1163_p0067c04║則危也。
C057n1163_p0067c05║阿遮利耶此云䡄範師舊言阿闍梨
C057n1163_p0067c06║或作阿祇利譯云正行謂於善法
C057n1163_p0067c07║中教授令知也。
C057n1163_p0067c08║紆欝伊于反說文紆屈也紆縈也曲
C057n1163_p0067c09║也欝哀思也心不安也。
C057n1163_p0067c10║貶退碑儉反詩云我位孔貶傳曰貶
C057n1163_p0067c11║墜也貶[損-口+ㄙ]也减也。
C057n1163_p0067c12║車路舉魚反𥼶名云古者車如居言
C057n1163_p0067c13║行所以居人也下又作輅同盧故
C057n1163_p0067c14║反言所以步之於路也。
C057n1163_p0067c15║邀請於遙反邀呼召也亦求也。
C057n1163_p0067c16║[薩-產+(辛/工)]伐若而者反此云一切智舊言[薩-產+(辛/工)]
C057n1163_p0067c17║婆若。
C057n1163_p0067c18║[飢-几+(一/ㄠ)]餬徒奚反下戶孤反通俗文酪蘇
C057n1163_p0067c19║謂之[飢-几+(一/ㄠ)]餬蘇酪精醇者也。
C057n1163_p0067c20║皓齒胡老反小尒疋云皓白也。
C057n1163_p0067c21║第八卷
C057n1163_p0067c22║鄔波拕耶徒我反舊言和上或言和
C057n1163_p0067c23║闍皆訛也此云親教亦云近誦以
C057n1163_p0068a01║弟子年小不離於師常逐常近受
C057n1163_p0068a02║經而誦也又言知有罪知无罪也。
C057n1163_p0068a03║𢙣癘又作癩同力太反說文癘𢙣疾也。
C057n1163_p0068a04║埏埴式延反下時力反挻柔也和也
C057n1163_p0068a05║擊也埴土也粘土曰埴。
C057n1163_p0068a06║𢾊觸古文[敲-高+尚]𢾊揨三形同宅庚反𢾊
C057n1163_p0068a07║柱也。
C057n1163_p0068a08║馲駝力各反又作槖音託知水泉所
C057n1163_p0068a09║出負千斤者也。
C057n1163_p0068a10║呵喝呼遏反𠿒謂怒之聲也。
C057n1163_p0068a11║同剉千臥反說文云剉斫也。
C057n1163_p0068a12║𡑅苲於甲反下側格反苲亦𡑅也今
C057n1163_p0068a13║謂以槽苲出汁也。
C057n1163_p0068a14║寱言牛世反通俗文云夢語謂之寱
C057n1163_p0068a15║聲類云眠內不覺妄言也。
C057n1163_p0068a16║愚戇都絳反說文戇亦愚䤜也无知
C057n1163_p0068a17║專愚曰戇也。
C057n1163_p0068a18║第九卷
C057n1163_p0068a19║逆𣄆力舉反左傳保於逆𣄆杜預曰
C057n1163_p0068a20║逆𣄆客舍也。
C057n1163_p0068a21║中[殀-大+犬]又作[乏-之+犮]同於[矯-(夭/口)+右]反說文[乏-之+犮]屈也
C057n1163_p0068a22║折也字從大象形不申也不盡天
C057n1163_p0068a23║年謂之[乏-之+犮]也。
C057n1163_p0068b01║杜多舊言頭陁此云脩治亦云洮汰
C057n1163_p0068b02║又言斗藪一義也。
C057n1163_p0068b03║栽[撩-(日/小)+羊]古文㩵[撩-(日/小)+羊]不三形今作蘗同五
C057n1163_p0068b04║割反尒疋[撩-(日/小)+羊]餘也載也言木餘載
C057n1163_p0068b05║生[撩-(日/小)+羊]也今之字作[打-丁+卉]。
C057n1163_p0068b06║第十卷
C057n1163_p0068b07║山𤜴餘究反說文禺属善遊蒼頡篇
C057n1163_p0068b08║云似猫搏鼠出河西似[弓*(乞-乙+小)]猴而大
C057n1163_p0068b09║蒼黑色江東養之捕鼠為物[擴-黃+(建-干+├)]健也。
C057n1163_p0068b10║蜫䖝古文䖵同古魂反礼記蜫蟲未
C057n1163_p0068b11║墊鄭玄曰蜫明也明蟲者陽而生
C057n1163_p0068b12║陰而藏者夏小正曰蜫小蟲也蜫
C057n1163_p0068b13║魂也魂魂然小蟲動也。
C057n1163_p0068b14║不肖先妙反廣雅肖似類也說文骨
C057n1163_p0068b15║肉相似曰肖今言不肖者謂骨肉
C057n1163_p0068b16║不相似類不似其先也謂儜𢙣者
C057n1163_p0068b17║也字從少從肉儜女耕反。
C057n1163_p0068b18║綺繪又作繢同胡憒反說文有文曰
C057n1163_p0068b19║綺五采曰繪繪畫也憒音會。
C057n1163_p0068b20║第十一卷
C057n1163_p0068b21║忿懟除淚反尒疋懟𭜨也謂忿怒之
C057n1163_p0068b22║怨𭜨恨也。
C057n1163_p0068b23║口噤古文唫同渠飲反閉口不開為噤。
C057n1163_p0068c01║矛矟又作𨥨𢦵二形同莫侯反下山
C057n1163_p0068c02║卓反說文矛長二丈矟長一丈八尺或
C057n1163_p0068c03║作𣓞俗字也。
C057n1163_p0068c04║第十二卷
C057n1163_p0068c05║驍勇古堯反廣雅驍健也勇㥯也說
C057n1163_p0068c06║文良馬駿名也。
C057n1163_p0068c07║[(京-口+日)*力][敲-高+(嫡-女)]渠亰反左傳勍[敲-高+(嫡-女)]之人杜預曰
C057n1163_p0068c08║勍強也廣雅勍武也。
C057n1163_p0068c09║親姻一仁反尒疋[土*咠]之父為姻說文
C057n1163_p0068c10║[土*咠]家女之所因故曰姻也。
C057n1163_p0068c11║郊野音交尒疋邑外謂之郊周礼以
C057n1163_p0068c12║宅田任近郊之地鄭眾曰司馬法
C057n1163_p0068c13║云王國百里為郊二百里為州三
C057n1163_p0068c14║百里為野。
C057n1163_p0068c15║憤恚扶忿反憤盛也怒氣充盛也
C057n1163_p0068c16║亦滿也盈也恚於季反。
C057n1163_p0068c17║商佉舊言霜佉或云傷佉亦作餉佉
C057n1163_p0068c18║又作儴佉皆梵音輕重聲之訛轉
C057n1163_p0068c19║也此云貝或言珂異名耳。
C057n1163_p0068c20║个遑又作惶同胡光反廣雅惶睱也
C057n1163_p0068c21║言無閑睱也。
C057n1163_p0068c22║究槃荼或作恭畔荼又作弓槃荼皆
C057n1163_p0068c23║一也此云甕形頗似冬𤓰也。
C057n1163_p0069a01║烏曇跋羅花舊言優曇波羅花或作
C057n1163_p0069a02║何雲婆羅花此[葉-世+ㄊ]似梨果大如捲
C057n1163_p0069a03║其味甜无花而結子亦有花而難
C057n1163_p0069a04║值故經中以喻希有者也。
C057n1163_p0069a05║何羅怙羅胡古反或言曷羅怙羅此
C057n1163_p0069a06║云障月舊言羅睺羅亦作羅吼羅
C057n1163_p0069a07║或言羅雲皆訛也言羅怙羅阿脩
C057n1163_p0069a08║羅以手障月時生因以名也又言
C057n1163_p0069a09║覆障六年在胎為胎所覆也又七
C057n1163_p0069a10║年在母腹中一由徃業二由現在
C057n1163_p0069a11║徃業者昔曾作國王制断獨覺不
C057n1163_p0069a12║聽入境獨覺在山七日不得𠧒食
C057n1163_p0069a13║因墮地獄餘報猶七年在母腹中
C057n1163_p0069a14║又由現在者瞿夷是懷羅怙羅後
C057n1163_p0069a15║太子出家六年苦行方得成道於
C057n1163_p0069a16║六年中瞿夷憂𢙉四大羸弱不能
C057n1163_p0069a17║得生至太子成道瞿夷歡喜四大
C057n1163_p0069a18║有力方乃得生与阿難同時而生
C057n1163_p0069a19║故首尾七年也如来還國七日即
C057n1163_p0069a20║度出家也。
C057n1163_p0069a21║法祠似茲反尒疋祠祭也謂以大法
C057n1163_p0069a22║施故曰法祠也。
C057n1163_p0069a23║烏瑟膩沙女致反或作嗢瑟尼沙或
C057n1163_p0069b01║作欝瑟尼沙此云髻案无上依經
C057n1163_p0069b02║云頂骨涌起自然成髻是也。
C057n1163_p0069b03║第十三卷
C057n1163_p0069b04║師傅方務反傅附也附近也審父子
C057n1163_p0069b05║君臣之道以示之曰傅傅相也。
C057n1163_p0069b06║祈請渠衣反廣雅祈求也尒疋祈告也。
C057n1163_p0069b07║館舍古翫反客舍也周礼五十里有
C057n1163_p0069b08║館館有委積以待朝𮜷之客字從
C057n1163_p0069b09║食今亦作舘。
C057n1163_p0069b10║[戊@臣]賕又作贓同作[利-禾+(罩-卓+止)]反下音求案納
C057n1163_p0069b11║受財貨曰[戊@臣]說文賕以財𢪭法相
C057n1163_p0069b12║謝也蒼頡篇載請曰賕。
C057n1163_p0069b13║或䶧又作齩同五狡反䶧齧也關中
C057n1163_p0069b14║行此音又下狡反江南行此音。
C057n1163_p0069b15║或吮食兖似兖二反說文吮嗽也。
C057n1163_p0069b16║調謔徒吊反下許虐反謂調弄戲謔
C057n1163_p0069b17║也謔亦喜樂也。
C057n1163_p0069b18║窣堵波蘇沒反舊言藪斗波近是也
C057n1163_p0069b19║又作偷婆或作兜婆或言塔婆皆
C057n1163_p0069b20║訛也此云廟或言墳皆義譯也。
C057n1163_p0069b21║依泊蒲各反泊止也楚辝忽翱翔之
C057n1163_p0069b22║焉泊是也令亦謂附舟於岸曰泊也。
C057n1163_p0069b23║時縛迦此云能活或言更活舊言時
C057n1163_p0069c01║婆亦作耆婆皆一也。
C057n1163_p0069c02║資稸又作蓄同𠡠六反資財也貨也
C057n1163_p0069c03║蓄積也聚也。
C057n1163_p0069c04║芳羞古文作𦟤同私由反雜味為羞
C057n1163_p0069c05║方言羞熟也謂熟食也周礼膳夫
C057n1163_p0069c06║掌王之膳羞鄭玄曰羞有滋味者也。
C057n1163_p0069c07║仇疋古文逑同渠牛反尒疋仇疋也
C057n1163_p0069c08║相疋耦也。
C057n1163_p0069c09║苦綸力均反釣繳曰綸綸繩也。
C057n1163_p0069c10║亭館徒丁反漢家因秦十里一亭亭
C057n1163_p0069c11║留也。
C057n1163_p0069c12║纔出在哉反廣雅纔暫也僅也不久也。
C057n1163_p0069c13║第十五卷
C057n1163_p0069c14║摩訶諾伽𨚗力謂露身大力神名也。
C057n1163_p0069c15║阿未羅磨鉢反舊言菴磨羅果亦作
C057n1163_p0069c16║阿摩勒果其葉似小棗花亦白小
C057n1163_p0069c17║果如胡桃其味酸而且甜可入藥
C057n1163_p0069c18║分經中言如觀掌中者也。
C057n1163_p0069c19║三摩呬哆虛利反此云等引謂引諸
C057n1163_p0069c20║功德也。
C057n1163_p0069c21║三摩半𨚗欲入定時名三摩鉢底正
C057n1163_p0069c22║在定中名三摩半𨚗也。
C057n1163_p0069c23║第十七卷
C057n1163_p0070a01║不訥古文作吶同奴骨反說文訥難
C057n1163_p0070a02║歰也謂遲䤜曰訥也。
C057n1163_p0070a03║梗歰加杏反挭強也字林山榆一名
C057n1163_p0070a04║挭有㓨如𣗥也。
C057n1163_p0070a05║關𨷲古文作鑰同余酌反說文𨷲關
C057n1163_p0070a06║下牡也。
C057n1163_p0070a07║第十八卷
C057n1163_p0070a08║補特伽羅徒得反此云數取趣言數
C057n1163_p0070a09║數徃来諸趣也。
C057n1163_p0070a10║詭詐居毀反謂變詐不實也廣雅詭
C057n1163_p0070a11║欺也。
C057n1163_p0070a12║制多舊言脂帝浮圖或云支提皆訛
C057n1163_p0070a13║也此云聚相謂累石高以為相也
C057n1163_p0070a14║皆可供養𠁅也或初生成道說法
C057n1163_p0070a15║𠁅也。
C057n1163_p0070a16║饕[(歹*(乞-乙+小))/食]古文叨䬢二形同他高反下又
C057n1163_p0070a17║作飻同他結反說文饕貪也貪財
C057n1163_p0070a18║曰饕貪食曰餮。
C057n1163_p0070a19║第十九卷
C057n1163_p0070a20║能擐胡串反又音公患反國語服兵
C057n1163_p0070a21║擐甲賈達曰擐甲衣甲也左傳擐
C057n1163_p0070a22║甲執兵杜預曰擐貫也。
C057n1163_p0070a23║瑜伽師地以朱反此云相應謂一切
C057n1163_p0070b01║乘境行果等所有諸法皆名相應
C057n1163_p0070b02║師謂觀行人地即十七地也。
C057n1163_p0070b03║諒難今作亮同力尚反尒疋[諒-口+日]信也。
C057n1163_p0070b04║第二十卷
C057n1163_p0070b05║羯利沙鉢𨚗亦作迦利沙鉢拏聲之
C057n1163_p0070b06║轉也鉢拏此云銅錢十六鉢拏為
C057n1163_p0070b07║一迦利沙鉢拏。
C057n1163_p0070b08║𧈪責昌夷反小尒疋云𧈪戱也廣雅
C057n1163_p0070b09║𧈪輕侮也字從古之也。
C057n1163_p0070b10║足趾音止字林趾足也𥼶名云足一
C057n1163_p0070b11║進一止因以為名也。
C057n1163_p0070b12║駃都徒餓反謂堅實也則如来體骨
C057n1163_p0070b13║舍利之異名耳。
C057n1163_p0070b14║大乘十輪經第一卷
C057n1163_p0070b15║佉羅帝耶山或言佉羅提耶山或云
C057n1163_p0070b16║佉羅帝山皆一也此云騾林山。
C057n1163_p0070b17║牟尼仙莫侯反舊言文尼又作茂泥
C057n1163_p0070b18║皆訛也
C057n1163_p0070b19║此云寂靜亦翻名仁又言智者此亦
C057n1163_p0070b20║仙義久在山林修心之属皆名仙
C057n1163_p0070b21║人義通內外不唯外道也。
C057n1163_p0070b22║頻跋羅蒲沫反或作頻婆羅佛本行
C057n1163_p0070b23║經云百恒迦羅名頻婆此數當十
C057n1163_p0070c01║兆也。
C057n1163_p0070c02║激輪古狄反流㥯曰激說文水之邪
C057n1163_p0070c03║流㥯者也。
C057n1163_p0070c04║三兆直[矯-(夭/口)+右]反數名也十億曰兆十兆
C057n1163_p0070c05║曰亰黃帝筭有三品或十億百億
C057n1163_p0070c06║千億也。
C057n1163_p0070c07║疫厲營壁反下又作[病-丙+列]同力制反人
C057n1163_p0070c08║病相注曰疫厲𥼶名云厲病氣流
C057n1163_p0070c09║行中人如摩厲傷物也疫伇也言
C057n1163_p0070c10║有鬼行伇伇不住也。
C057n1163_p0070c11║畢舍遮舊言毗舍闍又作毗舍遮鬼
C057n1163_p0070c12║名也餓鬼中勝者也亦言癲狂鬼。
C057n1163_p0070c13║羯吒布怛𨚗舊言竭吒富旦𨚗此云
C057n1163_p0070c14║短臭鬼或言奇臭鬼。
C057n1163_p0070c15║豐稔而甚反字林禾熟曰稔稔亦𥝝
C057n1163_p0070c16║也皆取一終之名也。
C057n1163_p0070c17║奧闇訶洛鬼烏報反此云吸人精氣
C057n1163_p0070c18║鬼也。
C057n1163_p0070c19║剡魔有作琰魔同以舟反舊名閻磨
C057n1163_p0070c20║羅亦作閻羅皆一也此云雙世竊
C057n1163_p0070c21║謂苦樂並受号之為雙也。
C057n1163_p0070c22║讖蒲（初蔭反）。羯洛（轉舌聲）。伐折（脂列反）。萏摩（徒戍反）。
C057n1163_p0070c23║帝昵（借音尼吉反）。𢰔婆（初治反）。鄔波（烏古反）。睒摩
C057n1163_p0071a01║（式舟反）。野娜（奴可反）。剌惹（勒葛反下而者反）。萏䛧（莫計反）。𣢁
C057n1163_p0071a02║[肄-聿+余]（借音虛履反）。弭[肄-聿+余]（[弓*(乞-乙+小)]尒反）。黳羯（為奚反）。齲盧（監禹反）。
C057n1163_p0071a03║癉綻（都賀反）。遏梨（烏曷反）。𢾛祇（徒孟反）。滸盧（呼古反）。
C057n1163_p0071a04║[弓*(乞-乙+小)]李（轉舌聲）。
C057n1163_p0071a05║第二卷
C057n1163_p0071a06║聡喆又作哲悊二形同知列反尒疋
C057n1163_p0071a07║哲智也方言齊魯之閒謂智為哲
C057n1163_p0071a08║哲明了也。
C057n1163_p0071a09║乘馭今作御同魚據反駕馭也謂指
C057n1163_p0071a10║麾使馬也凢言馭者所以驅之也
C057n1163_p0071a11║內之於善也。
C057n1163_p0071a12║誙𠕀武于反說文加言也亦欺也以
C057n1163_p0071a13║𢙣取善曰誙。
C057n1163_p0071a14║瘨癇都賢反下核閒反廣雅瘨狂也
C057n1163_p0071a15║風病也聲類云癇小兒瘨也。
C057n1163_p0071a16║平恕尸預反蒼頡篇恕如也聲類仁
C057n1163_p0071a17║心度物曰恕。
C057n1163_p0071a18║所薦祖見反尒疋薦進也陳也進上
C057n1163_p0071a19║陳列也。
C057n1163_p0071a20║生嫡丁歷反主嫡也字書嫡正也公
C057n1163_p0071a21║羊傳曰立嫡以長者何謂嫡夫人
C057n1163_p0071a22║之子尊无与[敲-高+(嫡-女)]也。
C057n1163_p0071a23║珥璫如志反蒼頡篇珠在耳也耳璫
C057n1163_p0071b01║垂珠者也。
C057n1163_p0071b02║索訶娑各反舊言娑婆或作娑訶此
C057n1163_p0071b03║云堪忍亦言雜會世界也。
C057n1163_p0071b04║羯洛迦孫䭾舊言拘樓孫此云作用
C057n1163_p0071b05║㽵嚴也。
C057n1163_p0071b06║羯諾迦牟尼舊言拘𨚗含牟尼此云
C057n1163_p0071b07║金寂也。
C057n1163_p0071b08║[璊-王+弓]茘多補𮆘反舊言薜茘多或作[門@手]
C057n1163_p0071b09║黎多皆訛也義是其初餓鬼㝡劣
C057n1163_p0071b10║者也。
C057n1163_p0071b11║謫罸都𮧓反字林謫過責也通俗文
C057n1163_p0071b12║罸罪曰謫廣雅罸折伏也。
C057n1163_p0071b13║猜貳而棄反貳之言二也尒疋貳疑
C057n1163_p0071b14║也言有二心皆疑惑也。
C057n1163_p0071b15║疇咨直流反下子辝反疇語辝發聲
C057n1163_p0071b16║也咨嗟嘆之辝也說文咨謀事也。
C057n1163_p0071b17║舍羅此云百舌鳥雄鳥也若言舍利
C057n1163_p0071b18║雌鳥也。
C057n1163_p0071b19║珎饌說文作[莫/食]同仕眷反具食也亦
C057n1163_p0071b20║飲食也。
C057n1163_p0071b21║乳哺蒲故反哺含食也嚼食也。
C057n1163_p0071b22║幽縶又作𮩴同知立反縶絆也拘執也。
C057n1163_p0071b23║亘窮古鄧反詩云亘之秬秠注云亘
C057n1163_p0071c01║遍也亦竟也。
C057n1163_p0071c02║蘇跋陁羅舊言湏跋陁羅此云善賢
C057n1163_p0071c03║蘇剌多盧割反此云善樂樂音五
C057n1163_p0071c04║孝反。
C057n1163_p0071c05║溟海亡瓶反海之別流也如渤澥等
C057n1163_p0071c06║也北溟有魚是也。
C057n1163_p0071c07║第三卷
C057n1163_p0071c08║𧰟色又作艶同餘贍反方言秦晉之
C057n1163_p0071c09║閒謂美為𧰟𧰟亦光也。
C057n1163_p0071c10║䴏麦又作燕同一見反尒疋蘥雀麦
C057n1163_p0071c11║郭𤩶等云即鷰麦也。
C057n1163_p0071c12║第四卷
C057n1163_p0071c13║視覘𠡠廉反覘謂窺視也覘亦伺𠋫
C057n1163_p0071c14║也左傳公使覘之是也。
C057n1163_p0071c15║號呴又作吽𤘽吼三形同呼[首-自+句]反廣
C057n1163_p0071c16║雅呴鳴也嘑也。
C057n1163_p0071c17║自挑他堯反聲類挑抉也謂以手抉
C057n1163_p0071c18║取物也抉音於穴反。
C057n1163_p0071c19║朅藍婆去謁反舊經云珂羅此言強。
C057n1163_p0071c20║[肆-聿+爭]鬡說文作[卄/爭]薴同仕行反下女庚
C057n1163_p0071c21║反髮亂也不茂亦曰鬇鬡。
C057n1163_p0071c22║挂其古文作卦同古賣反廣雅挂懸也。
C057n1163_p0071c23║兩脛又作踁同賢定反說文脛脚胻
C057n1163_p0072a01║也胻音下孟反江南呼脛為胻山
C057n1163_p0072a02║東曰胻敝敞音丈孟反。
C057n1163_p0072a03║捫足莫昆莫本二反聲類云捫摸也
C057n1163_p0072a04║字林捫撫持也。
C057n1163_p0072a05║第五卷
C057n1163_p0072a06║𭁿歒口𠋫反尚書[冠-寸+殳]賊姧宂范𡩋集
C057n1163_p0072a07║解曰[冠-寸+殳]謂群行攻剽者也說文[冠-寸+殳]
C057n1163_p0072a08║暴也廣雅[冠-寸+殳]鈔也剽音芳妙反。
C057n1163_p0072a09║愚惷丑絳反說文惷愚也蒼頡解詁
C057n1163_p0072a10║云惷愚无所知也亦䤜也。
C057n1163_p0072a11║第六卷
C057n1163_p0072a12║嬰緾於盈反嬰猶緾繞也漢書嬰城
C057n1163_p0072a13║固守音義曰以城自繞者也。
C057n1163_p0072a14║營耨說文又作鎒同乃𠋫反除田噐
C057n1163_p0072a15║也釋名鎒以鋤薅𧂭禾也薅音火
C057n1163_p0072a16║高反。
C057n1163_p0072a17║第七卷
C057n1163_p0072a18║磣毒又作墋同初錦反磣𢙣毒𡧱也。
C057n1163_p0072a19║呵叱齒逸反方言叱呵怒也陳謂之
C057n1163_p0072a20║呵叱亦呵也。
C057n1163_p0072a21║舌𤘡又作䶖同其蔭反牛舌病也或
C057n1163_p0072a22║作𤴽非也。
C057n1163_p0072a23║毗攝浮舊言毗攝羅亦云隨葉佛此
C057n1163_p0072b01║云種種變現也。
C057n1163_p0072b02║懇切古文[言*(日/匕)]同口很反通俗文至誠
C057n1163_p0072b03║口懇懇堅忍也。
C057n1163_p0072b04║盧至舊言樓至佛此云可愛樂㝡後
C057n1163_p0072b05║佛也。
C057n1163_p0072b06║佛說无垢稱經
C057n1163_p0072b07║第一卷
C057n1163_p0072b08║菴羅衛林舊言菴羅樹園即菴婆羅
C057n1163_p0072b09║女以園施佛仍本為名也言衛者
C057n1163_p0072b10║此女昔常守衛看護此林也。
C057n1163_p0072b11║澍甘之喻上句二反時雨也謂潤生
C057n1163_p0072b12║百穀者也借以喻之。
C057n1163_p0072b13║方術脣聿反術法也邑中道曰術術
C057n1163_p0072b14║通也言无所不通也。
C057n1163_p0072b15║離呫種昌葉反舊言離車子或作栗
C057n1163_p0072b16║昌亦作離昌又作律車皆訛也此
C057n1163_p0072b17║云仙族王種也。
C057n1163_p0072b18║𭤔夷聽之不聞名曰𭤔視之不見名
C057n1163_p0072b19║曰夷言无聲曰𭤔無色曰夷也。
C057n1163_p0072b20║持髻舊經言螺髻者梵本無螺譯人
C057n1163_p0072b21║義立耳。
C057n1163_p0072b22║隧級辝醉反下音㥯掘地通路曰隧
C057n1163_p0072b23║隧俓也聲類隧延道也級階次也
C057n1163_p0072c01║案西域井如此方古井也掘地為
C057n1163_p0072c02║隧施安隥級入中取水也舊經言
C057n1163_p0072c03║丘井者非當梵名故依本譯也。
C057n1163_p0072c04║第二卷
C057n1163_p0072c05║八無睱遐嫁反言此八難之時無有
C057n1163_p0072c06║閑睱可修道業也。
C057n1163_p0072c07║迦遮末尼舊云迦柘柘音之夜反此
C057n1163_p0072c08║云水精也。
C057n1163_p0072c09║竚立又作佇同除吕反尒疋佇久也
C057n1163_p0072c10║謂久立也。
C057n1163_p0072c11║第三卷
C057n1163_p0072c12║得痊七泉反痊除也。
C057n1163_p0072c13║病愈古文瘉同[更-一]乳反方言差愈也
C057n1163_p0072c14║說文愈病瘳也。
C057n1163_p0072c15║黿鼉魚袁反下徒多反三蒼黿大鼈
C057n1163_p0072c16║也以鼉似蛟而大山海經云江水
C057n1163_p0072c17║足鼉郭𤩶曰似[(乏-之+虫)*(序-予+千)]蜴大者長一丈
C057n1163_p0072c18║有鮮彩可以為鼓也。
C057n1163_p0072c19║第四卷
C057n1163_p0072c20║毗柰耶舊言毗𨚗耶亦云毗尼耶皆
C057n1163_p0072c21║訛略也此云離行行亦道也謂此
C057n1163_p0072c22║行能離𢙣道也亦翻為滅分得也
C057n1163_p0072c23║言謂伏化度者義譯也此有三義
C057n1163_p0073a01║一引載義如十利等功德為此法
C057n1163_p0073a02║所引載也二調直義能令身口二
C057n1163_p0073a03║業調伏正直也二上勝地義從戒
C057n1163_p0073a04║上定乃至上四沙門果地也。
C057n1163_p0073a05║鱞[宋-木+直]古頑反𥼶名云无妻曰鱞無子
C057n1163_p0073a06║曰獨言鱞人愁悒不𮄆目常鱞鱞
C057n1163_p0073a07║然如魚眼不閉故字從魚。
C057n1163_p0073a08║茵蓐又作鞇同於人反說文車中重
C057n1163_p0073a09║席也𥼶名云文鞇車中所坐者也
C057n1163_p0073a10║用𮓜皮為之有文彩因以下輿相
C057n1163_p0073a11║連著也三蒼蓐薦也。
C057n1163_p0073a12║傍生梵言吉利藥住𡰱亦云帝利耶
C057n1163_p0073a13║瞿揄泥伽此云傍行舊翻為畜生
C057n1163_p0073a14║或言禽獸者分得仍未捴該也。
C057n1163_p0073a15║驚悸古文[序-予+季]同其季反字林悸心動
C057n1163_p0073a16║也說文氣不定也。
C057n1163_p0073a17║猜疑古文[日*哉]猜二形今作㥒同[夕/鹿]来
C057n1163_p0073a18║反猜亦疑也廣雅懼也。
C057n1163_p0073a19║第五卷
C057n1163_p0073a20║詢求私遵反詢問也諮親為詢詢問
C057n1163_p0073a21║親慼之議也。
C057n1163_p0073a22║師捲又作拳同渠貟反指握為捲譬
C057n1163_p0073a23║喻也言師之匠物不如捲之執握
C057n1163_p0073b01║[又/右]而不說也。
C057n1163_p0073b02║第六卷
C057n1163_p0073b03║夷塗弋之反說文夷平也亦常也。
C057n1163_p0073b04║擔山林梵言朅達羅舊言佉陁羅南
C057n1163_p0073b05║地多饒此木。
C057n1163_p0073b06║𭜴同又作勰叶二形同胡頰反尒疋
C057n1163_p0073b07║𭜴和也合也亦同也。
C057n1163_p0073b08║輕𮆘又作懱同莫結反說文懱謂相
C057n1163_p0073b09║輕㑥也。
C057n1163_p0073b10║解深密經
C057n1163_p0073b11║第一卷
C057n1163_p0073b12║[壹-豆+磊]羅緜或作妬羅舊言兜羅緜皆
C057n1163_p0073b13║一也。
C057n1163_p0073b14║[飢-几+(一/ㄠ)]餬徒奚反下戶孤反謂蘇酪之精
C057n1163_p0073b15║醇者也通俗文酪蘇謂之[飢-几+(一/ㄠ)]餬是也。
C057n1163_p0073b16║第二卷
C057n1163_p0073b17║大青梵言磨訶泥羅亦是天帝所用
C057n1163_p0073b18║㽵嚴寶也。
C057n1163_p0073b19║末羅羯多莫鉢反亦言摩羅伽多綠
C057n1163_p0073b20║色寶也大論云出金翅鳥口邊能
C057n1163_p0073b21║辟諸毒也。
C057n1163_p0073b22║毗濕縛藥此云有種種功能藥也。
C057n1163_p0073b23║婆羅痆斯拏黠反舊言波羅柰或作
C057n1163_p0073c01║波羅奈斯又作婆羅捺寫皆一也。
C057n1163_p0073c02║第五卷
C057n1163_p0073c03║誕生達坦反詩云誕[弓*(乞-乙+小)]厥月傳曰誕
C057n1163_p0073c04║大也。
C057n1163_p0073c05║分別緣起經上卷
C057n1163_p0073c06║僂曲力矩反廣雅僂曲也言脊不申
C057n1163_p0073c07║傴僂也。
C057n1163_p0073c08║能断金剛般若經
C057n1163_p0073c09║誓多林時制反舊言祇陁或云祇洹
C057n1163_p0073c10║皆訛也此云戰勝波斯匿王之子
C057n1163_p0073c11║也當生之日王破賊軍因以名也。
C057n1163_p0073c12║對面念念即定也慧也言定慧照境
C057n1163_p0073c13║其猶對面也。
C057n1163_p0073c14║抆淚古文[打-丁+(民/日)]同亡粉反廣雅抆拭也
C057n1163_p0073c15║或作捫莫奔莫本二反聲類云捫
C057n1163_p0073c16║摸也兩通。
C057n1163_p0073c17║羯利王居謁反舊言迦利王或作迦
C057n1163_p0073c18║藍浮王皆一也此云闘諍王。
C057n1163_p0073c19║鄔波尼煞曇分烏古反又言優波尼
C057n1163_p0073c20║沙陁分此數之極也。
C057n1163_p0073c21║菩[薩-產+(辛/工)]戒本
C057n1163_p0073c22║属耳之欲反國語𢙢國人属耳目於
C057n1163_p0073c23║我韋昭曰属注也漢書音義曰属
C057n1163_p0074a01║近也詩云耳属於垣是也。
C057n1163_p0074a02║劓鼻古文㓷同魚噐反說文劓决鼻
C057n1163_p0074a03║也割也謂割去其鼻也。
C057n1163_p0074a04║刵耳讓記反廣雅刵截耳也。
C057n1163_p0074a05║紛聒公活反讙聒也蒼頡篇聒擾亂
C057n1163_p0074a06║耳孔也。
C057n1163_p0074a07║管御公緩反關主曰管駕善曰御。
C057n1163_p0074a08║稱讚淨土經
C057n1163_p0074a09║阿泥律陁舊言阿𨚗律或云阿㝹樓
C057n1163_p0074a10║䭾此云無滅又云如意徃昔曾施
C057n1163_p0074a11║辟支佛一食人天受樂于今不滅
C057n1163_p0074a12║所求如意故以名也。
C057n1163_p0074a13║阿濕摩揭婆渠謁反或作阿含磨揭
C057n1163_p0074a14║婆此云石藏或是𮓜魄。
C057n1163_p0074a15║牟娑洛揭婆或言目娑囉伽羅婆此
C057n1163_p0074a16║云馬腦經論中或云車渠。
C057n1163_p0074a17║鶖鷺七由反下盧故反鶖大鳥也其
C057n1163_p0074a18║羽觧白鷺白鳥即白鷺也。
C057n1163_p0074a19║羯羅頻迦舊云迦陵毗伽又作歌羅
C057n1163_p0074a20║頻伽此云好音聲鳥也。
C057n1163_p0074a21║加祐古文𨳾佑二形同胡救反字林
C057n1163_p0074a22║祐者助也。
C057n1163_p0074a23║佛地經
C057n1163_p0074b01║眇然[弓*(乞-乙+小)]繞反廣雅眇莫也眇遠也
C057n1163_p0074b02║遠視眇然寂莫不知邊際也。
C057n1163_p0074b03║所都都胡反字林有宗庿先君之主
C057n1163_p0074b04║曰都城郭之成曰都又人之所聚
C057n1163_p0074b05║曰都。
C057n1163_p0074b06║示教勝軍王經
C057n1163_p0074b07║倡優齒楊反說文倡樂也蒼頡篇倡
C057n1163_p0074b08║俳優樂也諧也戱笑之伎也謂樂
C057n1163_p0074b09║人所為戱笑以自怡恱也。
C057n1163_p0074b10║綺帊又作[袖-由+巴]同疋亞反廣雅帊[袖-由+業]也
C057n1163_p0074b11║通俗文兩複曰帊也。
C057n1163_p0074b12║錦衾袪金反字林衾大被也。
C057n1163_p0074b13║駿馬子閏反穆天子傳曰天子駿馬
C057n1163_p0074b14║百疋郭𤩶曰馬之美稱也說文駿
C057n1163_p0074b15║馬才良者也。
C057n1163_p0074b16║瞑目覓田反說文瞑翕也尒疋翕合也。
C057n1163_p0074b17║辟手椑伇反謂舒手附身也廣雅辟
C057n1163_p0074b18║除也。
C057n1163_p0074b19║曰暴蒲穀反暴曬也說文暴晞乾也
C057n1163_p0074b20║字從曰從出從卝從米字意也卝音
C057n1163_p0074b21║巨恭反。
C057n1163_p0074b22║雨漬在賜反通俗文水浸曰漬漬潤
C057n1163_p0074b23║濕也。
C057n1163_p0074c01║霜封府龍反封厚也固也亦緘撿之也。
C057n1163_p0074c02║筋骨居欣反說文肉之有力者曰筋
C057n1163_p0074c03║字從竹。
C057n1163_p0074c04║殉利辝俊反蒼頡篇云殉求也廣雅
C057n1163_p0074c05║殉營也。
C057n1163_p0074c06║如来記法住經
C057n1163_p0074c07║拘尸舊經中或作拘夷𨚗竭又作究
C057n1163_p0074c08║施城𨚗者以梵言𨚗伽囉此云城
C057n1163_p0074c09║也譯言上茅城者多有好茅故也。
C057n1163_p0074c10║枯槁古文𣩅說文作槀同苦道反槁
C057n1163_p0074c11║木枯也。
C057n1163_p0074c12║阿輸迦此云无憂或言阿育者訛略
C057n1163_p0074c13║也是阿闍世王孫也。
C057n1163_p0074c14║訕謗所姧反蒼頡篇云訕誹也廣雅
C057n1163_p0074c15║訕謗毀也。
C057n1163_p0074c16║六門陁羅尼經
C057n1163_p0074c17║讖䛧初蔭反下莫閇反。
C057n1163_p0074c18║跋迭（徒結反）。[肄-聿+余]鑠（書斫反）。達你（女履反）。阿剌（落葛反）。
C057n1163_p0074c19║般若心經
C057n1163_p0074c20║揭帝（渠謁反）。莎呵（蘇和反）。
C057n1163_p0074c21║一切經音義卷第二十一
C057n1163_p0074c22║甲辰歲高麗國大藏都監奉
C057n1163_p0074c23║𠡠彫造