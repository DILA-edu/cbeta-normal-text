C057n1163_p0075a01║一切經音義卷第二十二（大乘論）　　　轉
C057n1163_p0075a02║翻經沙門玄應撰
C057n1163_p0075a03║瑜伽師地論第一卷（大唐新譯）
C057n1163_p0075a04║瑜伽羊朱反此譯云相應謂一切乘
C057n1163_p0075a05║境行果等所有諸法皆名相應境
C057n1163_p0075a06║謂一切所緣境此境與心相應故
C057n1163_p0075a07║名境相應行謂一切行此行與理
C057n1163_p0075a08║相應故名行相應果謂三乘聖果
C057n1163_p0075a09║此果位中諸功德法更相符順故
C057n1163_p0075a10║名果相應。
C057n1163_p0075a11║師地師謂三乘行者由聞思等次第
C057n1163_p0075a12║習行如是瑜伽隨分滿足展轉調
C057n1163_p0075a13║化諸眾生故名瑜伽師謂教人以
C057n1163_p0075a14║道者之稱也舊經中言觀行人者
C057n1163_p0075a15║是也地謂境界所依所依或所攝
C057n1163_p0075a16║義是瑜伽師所行境界故名為地
C057n1163_p0075a17║即十七地也。
C057n1163_p0075a18║嗢拕烏骨反下徒我反舊言欝陁𨚗
C057n1163_p0075a19║訛也此云集捴散或言攝散亦云
C057n1163_p0075a20║攝施。
C057n1163_p0075a21║摩呬虛利反此云等引謂勝定地離
C057n1163_p0075a22║沉掉等平等能引也或引平等謂引
C057n1163_p0075b01║諸功德或平等所引謂定前加行
C057n1163_p0075b02║故名能引。
C057n1163_p0075b03║俳戱父皆反案俳者樂人所為戱笑
C057n1163_p0075b04║以自怡恱者也三蒼俳嘯也嘯吹
C057n1163_p0075b05║聲也說文俳戱也字從戈虛聲虛
C057n1163_p0075b06║音虛猗反。
C057n1163_p0075b07║應舐字詁古文𦧇同食尓反謂以舌
C057n1163_p0075b08║取食也。
C057n1163_p0075b09║應吮似兖食兖二反說文吮嗽也吮
C057n1163_p0075b10║嗽津液也嗽音所角反。
C057n1163_p0075b11║若醒思定思冷二反酒歇也通俗文
C057n1163_p0075b12║酔除曰醒是也。
C057n1163_p0075b13║儀路所行為路路亦道也威儀所行
C057n1163_p0075b14║也謂色依香味為路又威儀依心
C057n1163_p0075b15║為路。
C057n1163_p0075b16║末摩莫鉢反此云死節身中有此節
C057n1163_p0075b17║也謂若打若搏人即死也。
C057n1163_p0075b18║補特伽羅案梵本補此云數特伽此
C057n1163_p0075b19║云趣羅此名取云數取趣謂數數
C057n1163_p0075b20║徃来諸趣也舊亦作弗伽羅翻名
C057n1163_p0075b21║為入言捨天陰入人陰捨人陰入
C057n1163_p0075b22║畜生陰近是也經中或作福伽羅
C057n1163_p0075b23║或言富伽羅又作富特伽耶梵音
C057n1163_p0075c01║轉也譯者皆翻為人言六趣通名
C057n1163_p0075c02║人也斯謬甚矣人者案梵本云末
C057n1163_p0075c03║奴沙舊經名摩[少/免]沙此云人亦言
C057n1163_p0075c04║有意以多思義有智惠故名為人
C057n1163_p0075c05║也鬼畜无此何得名人斯皆譯者
C057n1163_p0075c06║之失也。
C057n1163_p0075c07║捫摸莫奔莫本二反案捫摸謂手執
C057n1163_p0075c08║持物也字林捫撫持也。
C057n1163_p0075c09║咀沫又作齟同才与反通俗文咀嚼
C057n1163_p0075c10║也三蒼咀噍也又含味也。
C057n1163_p0075c11║角力古文斠同古學反廣疋角量也
C057n1163_p0075c12║角試也說文角平斗斛也皆單作
C057n1163_p0075c13║角或作捔者此古文粗字音在古
C057n1163_p0075c14║反粗略也捔非此用。
C057n1163_p0075c15║黑羺奴溝反埤蒼羺胡羊也通俗文
C057n1163_p0075c16║羊卷毛曰羺是也。
C057n1163_p0075c17║或晴又作暒殅二形同自盈反聲類
C057n1163_p0075c18║云雨止曰晴晴亦星見也。
C057n1163_p0075c19║嬉戱又作僖同虛之反說文僖樂也
C057n1163_p0075c20║蒼頡篇嬉笑也。
C057n1163_p0075c21║麦果書又作顆同口果反或言子或
C057n1163_p0075c22║云粒又言皂皆一也皂音逼方俗
C057n1163_p0075c23║語耳。
C057n1163_p0076a01║宗[葉-世+ㄊ]子彤反廣疋宗本也葉世也謂
C057n1163_p0076a02║族類繁盛也詩云本支百世是也。
C057n1163_p0076a03║鍵南巨偃反舊云伽訶𨚗此云堅厚
C057n1163_p0076a04║至第四七日肉團方堅實也。
C057n1163_p0076a05║黑黯於减反字林黯深黑也言形色
C057n1163_p0076a06║黯黑也。
C057n1163_p0076a07║讌會又作宴燕二形同於廌反讌飲
C057n1163_p0076a08║也樂也小會也。
C057n1163_p0076a09║粟稗蒲懈反謂草之似穀者也。
C057n1163_p0076a10║蹎僵又作傎𧽍二形同都田反下居良
C057n1163_p0076a11║反傎倒也僵偃也謂反倒偃臥也。
C057n1163_p0076a12║殆盡徒攻反殆近也幾也幾逼近也
C057n1163_p0076a13║幾音渠機反。
C057n1163_p0076a14║殞沒于愍反聲類殞沒也古今語耳。
C057n1163_p0076a15║𨦣利羊稅反廣疋𨦣利也說文𨦣芒
C057n1163_p0076a16║也言利如芒也。
C057n1163_p0076a17║一磔古文㡯同知格反通俗文張申
C057n1163_p0076a18║曰磔廣疋磔張也開也。
C057n1163_p0076a19║枯槁古文𣩅說文作槀同苦道反槁
C057n1163_p0076a20║木枯也。
C057n1163_p0076a21║激注經歷反流急曰激說文承流凝
C057n1163_p0076a22║邪急激也。
C057n1163_p0076a23║風飈又作𱂿同比遙反暴風也回風
C057n1163_p0076b01║從下上者也。
C057n1163_p0076b02║衝薄補莫反薄迫也相迫近也。
C057n1163_p0076b03║頗𦙘竹遅反梵言塞頗𦙘迦此云氷
C057n1163_p0076b04║玉或云白珠舊言頗梨是也大論
C057n1163_p0076b05║云此寶出山石窟中過千年氷化
C057n1163_p0076b06║為頗𥟦珠案西域暑熱无氷極饒
C057n1163_p0076b07║此物非氷所化但石之類耳。
C057n1163_p0076b08║吒迦字林丁格反又竹格反山名也
C057n1163_p0076b09║此无會𥼶所以仍立本名。
C057n1163_p0076b10║朅遠去謂反此云擔山木此山多饒
C057n1163_p0076b11║此木故以名也。
C057n1163_p0076b12║黳羅[葉-世+ㄊ]一奚反樹名也舊經律中作
C057n1163_p0076b13║伊羅[葉-世+ㄊ]訛也。
C057n1163_p0076b14║重級羇立反級次也謂階之等次曰
C057n1163_p0076b15║級也。
C057n1163_p0076b16║遊幸胡耿反幸遇也言人君所至皆
C057n1163_p0076b17║被德澤故曰幸也。
C057n1163_p0076b18║牝象脾盡脾死二反說文牝畜母也
C057n1163_p0076b19║雌也。
C057n1163_p0076b20║𣲖流普懈反分流也說文水之邪流
C057n1163_p0076b21║別也廣疋水自汾出名𣲖。
C057n1163_p0076b22║殑伽其升反譯云天堂来以彼外書
C057n1163_p0076b23║見高𠁅出謂從天来也案佛經而
C057n1163_p0076c01║此河從无熱𢙉池東面象口出流
C057n1163_p0076c02║入東海舊云恒河亦言恒伽河或
C057n1163_p0076c03║作恒加迦河皆訛也。
C057n1163_p0076c04║[攸-ㄆ+盾]其似均反說文[攸-ㄆ+盾]行也尓疋[攸-ㄆ+盾]自
C057n1163_p0076c05║也自猶從也案此亦與巡字同。
C057n1163_p0076c06║設拉郎荅反樹名也如皂英樹類而
C057n1163_p0076c07║角甚長裏中有絮如緜名妬羅緜
C057n1163_p0076c08║堪以為衣者也。
C057n1163_p0076c09║秔稻俗作粳同加衡反不粘稻也江
C057n1163_p0076c10║南呼粳為秈音仙方言也。
C057n1163_p0076c11║无𥝖又作麧同痕入聲一音胡結反
C057n1163_p0076c12║堅米也謂米之堅鞕舂擣不破者
C057n1163_p0076c13║也今関中謂麦屑堅者為麧頭亦
C057n1163_p0076c14║此也江南呼為䵂子音徒𮧓反。
C057n1163_p0076c15║顧䀎眠見反說文䀎邪視也方言自
C057n1163_p0076c16║関而西秦𣈆之間曰䀎。
C057n1163_p0076c17║[這-言+(白-日+(虎-儿+巾))]相古文递同徒礼反尓疋[這-言+(白-日+(虎-儿+巾))]迭也
C057n1163_p0076c18║郭璞曰謂更易也方言𮞏代也迭
C057n1163_p0076c19║音徒結反。
C057n1163_p0076c20║訶呰古文些㰣二形同子尓反鄭玄
C057n1163_p0076c21║注礼記云口毀曰呰說文呰訶也。
C057n1163_p0076c22║司𢍆𦙃𨤲反下口計反廣雅司主也
C057n1163_p0076c23║說文𢍆大約也字從大。
C057n1163_p0077a01║婆羅門此言訛略也應云婆羅欲末
C057n1163_p0077a02║拏亦言婆囉賀摩拏此義言承習
C057n1163_p0077a03║梵天法者其人種類自云從梵天口
C057n1163_p0077a04║生四姓中勝故獨取梵名唯五天
C057n1163_p0077a05║笁有諸國即无經中梵志亦此名
C057n1163_p0077a06║也正言靜胤言是梵天之苗胤。
C057n1163_p0077a07║呼剌落葛反亦言牟呼栗多梵音轉
C057n1163_p0077a08║也舊名摩睺多。
C057n1163_p0077a09║發憤扶忿反憤盛也怒氣充盛也說
C057n1163_p0077a10║文憤滿也盈也。
C057n1163_p0077a11║破[穀-(一/禾)+(夕*ㄗ)]又作[(土/(冉-土+、))*殳]同口角反吴會閒音哭
C057n1163_p0077a12║𡖉外堅也案凢物皮皆曰[(土/(冉-土+、))*殳]。
C057n1163_p0077a13║剖胎普厚反剖猶破也蒼頡篇剖分扸也。
C057n1163_p0077a14║豐稔而審反字林稔穀熟也。
C057n1163_p0077a15║官僚又作寮同力彫反同官為僚尓
C057n1163_p0077a16║疋寮官也。
C057n1163_p0077a17║𮟴肆丁礼反下相利反𮟴謂市中坐賣
C057n1163_p0077a18║舍也肆陳也所以陳貨鬻之物於
C057n1163_p0077a19║𨚏也肆亦列也謂列其貨賄於市也。
C057n1163_p0077a20║迫愶虛業反謂以威力相恐懼也亦
C057n1163_p0077a21║言愶赫或云恐愶皆一也。
C057n1163_p0077a22║近事梵言鄔波索迦此云近事謂親
C057n1163_p0077a23║近三寶而奉事也。
C057n1163_p0077b01║耄熟古文𠅸耄二形今作[示*毛]同莫報
C057n1163_p0077b02║反礼記八十曰耄鄭玄曰耄惛也
C057n1163_p0077b03║亦乱也忘也老熟即惛乱多忘也。
C057n1163_p0077b04║牧牛莫祿亡福二反三蒼牧養也方
C057n1163_p0077b05║言牧𩚅也。
C057n1163_p0077b06║補盧沙舊言富樓沙此云士夫或云
C057n1163_p0077b07║丈夫談體也。補盧衫所作士。補盧
C057n1163_p0077b08║崽拏所皆反下女加能作士。
C057n1163_p0077b09║捕盧沙邪所為士。補盧沙䫂都我反
C057n1163_p0077b10║所從士。補盧煞沙所属士。補盧𨭝
C057n1163_p0077b11║所戒反所依士此聲明中七轉呼
C057n1163_p0077b12║召聲也。
C057n1163_p0077b13║驚駭下騃反蒼頡篇駭驚也廣疋駭
C057n1163_p0077b14║驚起也。
C057n1163_p0077b15║流轉梵言僧娑洛此云流轉謂於六
C057n1163_p0077b16║趣[攸-ㄆ+盾]環徃来不絕也若言生死者
C057n1163_p0077b17║案梵言繕摩此云生来剌諵此云
C057n1163_p0077b18║死語之別也故以本名諵音女
C057n1163_p0077b19║咸反。
C057n1163_p0077b20║雜糅女𣪋反今以異色物相㕘曰糅
C057n1163_p0077b21║糅亦雜也說文糅雜飯也。
C057n1163_p0077b22║渾濁胡昆胡𫋴二反渾乱也亦水流
C057n1163_p0077b23║聲也。
C057n1163_p0077c01║第三卷
C057n1163_p0077c02║分扸思歷反扸分破也字從斤分木
C057n1163_p0077c03║為扸字意也今俗作扸皆從[后-口+十]。
C057n1163_p0077c04║池沼之遶反說文沼小池也。
C057n1163_p0077c05║孔隟丘逆反說文隟壁際孔也廣雅
C057n1163_p0077c06║隟裂也字從𠂤從白上下小也。
C057n1163_p0077c07║有瞚列子作瞬同尸閏反說文瞚目
C057n1163_p0077c08║開閇數搖也。
C057n1163_p0077c09║八𡶩[莫/糸]文作剛古浪反大鼓也。
C057n1163_p0077c10║都曇徒南反小鼓也。
C057n1163_p0077c11║窣堵魯迦香蘇骨反下都古反舊經
C057n1163_p0077c12║中兜樓婆香是。
C057n1163_p0077c13║龍腦香案西域羯布羅香樹松身異
C057n1163_p0077c14║葉花果亦別初採既濕尚未有香
C057n1163_p0077c15║木乾之後[攸-ㄆ+盾]理而析其中有香狀
C057n1163_p0077c16║若雲母色如氷雪此謂龍腦香也。
C057n1163_p0077c17║麝香神夜反又音石形如小麋齊有
C057n1163_p0077c18║香也。素泣䛧迷細反香名也此無
C057n1163_p0077c19║正翻故存本耳。唾洟古文𪖦同𠡠
C057n1163_p0077c20║計反三蒼洟鼻液也。𬞞菜所於反
C057n1163_p0077c21║凢可食之菜通名曰𬞞字林𬞞
C057n1163_p0077c22║菜也。
C057n1163_p0077c23║暴乾蒲穀反小尓疋暴曬乾也字從
C057n1163_p0078a01║曰從出從卝米字意也卝巨[共/小]反
C057n1163_p0078a02║拱手也。
C057n1163_p0078a03║休愈許由反下[更-一]乳反廣疋烋善慶
C057n1163_p0078a04║也愈彊益也。
C057n1163_p0078a05║盪滌古文潒同徒朗反下徒的反通
C057n1163_p0078a06║俗文澡噐謂之盪滌。
C057n1163_p0078a07║搦觸又作𢾼同女革女卓二反搦執
C057n1163_p0078a08║捉也說文搦按也。
C057n1163_p0078a09║儒童而朱反儒柔善也童幼少也舊言
C057n1163_p0078a10║摩納或云摩𨚗婆譯云年少或言
C057n1163_p0078a11║年少淨行近是也。
C057n1163_p0078a12║第四卷
C057n1163_p0078a13║一皰彭孝反瘡皰也說文面生熱氣
C057n1163_p0078a14║曰皰也今取此義。
C057n1163_p0078a15║𭧸哳詀呼曷反次陟鎋反下竹咸反
C057n1163_p0078a16║地獄苦聲也因聲為名。
C057n1163_p0078a17║郝郝凢呼各反寒戰聲也亦因聲為
C057n1163_p0078a18║名。
C057n1163_p0078a19║匱乏渠愧反少財曰匱暫无名曰乏
C057n1163_p0078a20║詩云孝子不匱匱竭也人多不解
C057n1163_p0078a21║作匱字。
C057n1163_p0078a22║欻然呼勿反蒼頡篇欻猝起也欻忽
C057n1163_p0078a23║也猝音[夕/鹿]骨反。
C057n1163_p0078b01║繩拼補莖反謂彈繩墨曰拼江南名
C057n1163_p0078b02║抨音普庚反。
C057n1163_p0078b03║若𣃆都角反鏨也說文𣃆斫也又補
C057n1163_p0078b04║治曰𣃆鏨音慙。
C057n1163_p0078b05║若剜焉官反謂十削曰剜挑中心也。
C057n1163_p0078b06║纔入在灾反廣雅纔暫也三蒼纔[微-兀+(舛-夕)]
C057n1163_p0078b07║也劣也僅也。
C057n1163_p0078b08║䥫丳初眼反字苑云謂以籤貫肉𬉹
C057n1163_p0078b09║之曰丳。
C057n1163_p0078b10║椎棒直追反蒼頡篇椎用打物者也
C057n1163_p0078b11║字從木也。
C057n1163_p0078b12║或築古文築同陟六反說文築擣也
C057n1163_p0078b13║廣疋築㓨也。
C057n1163_p0078b14║兩髆補莫反肩髆也或有作膊普莫
C057n1163_p0078b15║反膊物令薄也膊非今用。
C057n1163_p0078b16║皱襵側𣪋反下之涉反又音輙今襵
C057n1163_p0078b17║疊物及裙襵皆作此。
C057n1163_p0078b18║䥫鉆奇廉反鉆謂鑷取物也通俗文
C057n1163_p0078b19║鍛具曰鉆鉆持也或作鉗束人頸
C057n1163_p0078b20║䥫也非今所用也。
C057n1163_p0078b21║洋銅以[冰-水+(京-口+日)]反謂𬉹之消爤洋洋然也
C057n1163_p0078b22║三蒼洋洋太水也。
C057n1163_p0078b23║煻煨徒郎反下烏迴反通俗文熱灰
C057n1163_p0078c01║謂之煻煨。
C057n1163_p0078c02║孃矩吒俱𢈔反此云糞屎虫有𭪿如
C057n1163_p0078c03║針亦名針口虫穿骨食髓者也。
C057n1163_p0078c04║黑黧力奚反通俗文班黑曰黧字林
C057n1163_p0078c05║黃黑也。
C057n1163_p0078c06║樝掣又作柤同側加反下充世反𥼶
C057n1163_p0078c07║名云樝又也謂五指俱徃又取也
C057n1163_p0078c08║掣制也制頓之使頓己也。
C057n1163_p0078c09║[脊-月+日][放/月]又作吕同力舉反膂亦脊也說
C057n1163_p0078c10║文吕脊骨也太岳為禹臣委如心
C057n1163_p0078c11║吕因封吕𬾃也。
C057n1163_p0078c12║䥫𭪿今作𠲿又作觜同子累反廣疋
C057n1163_p0078c13║𭪿口也字書𭪿鳥喙也或有作𭉨撿
C057n1163_p0078c14║諸書史无如此字唯傅毅七激詩
C057n1163_p0078c15║云𭉨埴飲泉作此字音與吮同似
C057n1163_p0078c16║兖反。
C057n1163_p0078c17║探[口*豕]他舍反說文遠取曰探探取也
C057n1163_p0078c18║下丁角反鳥食也[口*豕]齧也。
C057n1163_p0078c19║卷縮聲類云此亦觠字同奇貟反詩
C057n1163_p0078c20║云有卷者阿傳曰卷曲也。
C057n1163_p0078c21║皰潰古文殨同胡對反蒼頡篇旁决
C057n1163_p0078c22║也說文潰漏也。
C057n1163_p0078c23║災炭則才反𥼶名云火所燒餘木曰
C057n1163_p0079a01║災災亦[盡-皿+交]也音似刃反。
C057n1163_p0079a02║飲𡱤又作屎同乃予反字林𡱤小便也。
C057n1163_p0079a03║淋漏力金反三蒼淋漉水下也淋瀝也。
C057n1163_p0079a04║悚慄思勇反下力質反謂悚懼戰[慄-木+大]
C057n1163_p0079a05║也慄亦憂慼也。
C057n1163_p0079a06║蘇陁味舊經中作湏陁飯此云天甘
C057n1163_p0079a07║露食也。
C057n1163_p0079a08║將化又作奬同子兩反小尓疋云奬
C057n1163_p0079a09║率勸勵也又成也助也。
C057n1163_p0079a10║奮戈方問反廣雅奮振也謂揮振也
C057n1163_p0079a11║字從大從佳從田。
C057n1163_p0079a12║揮刃許歸反說文揮奮也振訊也廣
C057n1163_p0079a13║疋揮動也。
C057n1163_p0079a14║綺鈿徒堅反字略云鈿金花也。
C057n1163_p0079a15║車輅本作路同力故反白虎通曰名
C057n1163_p0079a16║車為路者言所以步之於路也或曰
C057n1163_p0079a17║路者正也人君之正車也詩注云
C057n1163_p0079a18║人君之車曰輅是也。
C057n1163_p0079a19║輦輿力展反下羊署羊如二反輦人挽
C057n1163_p0079a20║車也今王者所乘也車无輪曰輿
C057n1163_p0079a21║亦捴稱車曰輿。
C057n1163_p0079a22║耳璫都堂反𥼶名云穿耳施珠曰璫
C057n1163_p0079a23║本出西戎。
C057n1163_p0079b01║而穫胡郭反𮧓曰𠚫穀曰穫詩云十
C057n1163_p0079b02║月穫稻是也今皆通語也。
C057n1163_p0079b03║宏壯胡萌反尓疋宏壯大也宏亦屋
C057n1163_p0079b04║深響寬容含物也。
C057n1163_p0079b05║繪車胡憒反雜色也論語繪事後素
C057n1163_p0079b06║鄭玄曰繪畫也尚書山龍華䖝曰
C057n1163_p0079b07║繪孔安國曰繪會也會合五采也
C057n1163_p0079b08║舊經中言種種車園也。
C057n1163_p0079b09║鼓譟公戶反下先到反鼓動也譟諠
C057n1163_p0079b10║鳴也雷呼曰譟家語云菜人鼓譟
C057n1163_p0079b11║刧定公是也。
C057n1163_p0079b12║談謔許瘧反尓疋戱謔也謂相調戱
C057n1163_p0079b13║也謔亦喜樂也。
C057n1163_p0079b14║第五卷
C057n1163_p0079b15║不繞乃了反說文嬈擾戱也三蒼嬈
C057n1163_p0079b16║弄也。
C057n1163_p0079b17║羇遊居儀反廣疋[宋-木+(扃-戶+右)]𣄆羇客也[宋-木+(扃-戶+右)]
C057n1163_p0079b18║音槗。
C057n1163_p0079b19║第七卷
C057n1163_p0079b20║颯然乘合反疾也颯颯風吹木[葉-世+ㄊ]落
C057n1163_p0079b21║聲也廣疋颯颯風也。
C057n1163_p0079b22║祠祀似滋反下徐理反尓疋祠祭也
C057n1163_p0079b23║天祭也祀地祭也。
C057n1163_p0079c01║體胤與振反尓疋胤継嗣也說文子
C057n1163_p0079c02║孫相承續曰胤。
C057n1163_p0079c03║薄蝕補莫反下神軄反漢書日月薄
C057n1163_p0079c04║蝕韋昭曰氣徃迫之曰薄[虛*(前-刖+ㄅ)]毀曰
C057n1163_p0079c05║蝕𥼶名云日月[虛*(前-刖+ㄅ)]曰蝕稍稍侵毀
C057n1163_p0079c06║如虫食草木[葉-世+ㄊ]也。
C057n1163_p0079c07║餉佉或云霜佉或作儴佉又作勝佉
C057n1163_p0079c08║皆梵音輕重此云具亦言珂異
C057n1163_p0079c09║名耳。
C057n1163_p0079c10║所祈巨衣反字林祈求福也尓疋告
C057n1163_p0079c11║也𠮧也祈祭者𠮧呼而告請事也。
C057n1163_p0079c12║第八卷
C057n1163_p0079c13║流枙又作軛同於𮧓反枙槅也謂𡑅
C057n1163_p0079c14║牛領者也。
C057n1163_p0079c15║捃多居運反此有二義一云蟻子二
C057n1163_p0079c16║云蟻𡖉既含兩義故冝本名。
C057n1163_p0079c17║饕餮他勞反下又作飻同他結反案
C057n1163_p0079c18║左傳縉雲氏有不才子貪於飲食
C057n1163_p0079c19║𭥗於貨賄𣫍積不知紀極人民謂之
C057n1163_p0079c20║饕餮杜預曰貪財曰饕貪食曰餮。
C057n1163_p0079c21║罰黜又作絀同耻律反小罪曰罰廣
C057n1163_p0079c22║疋黜去也去放也退也。
C057n1163_p0079c23║雜猥烏罪反猥𢙣也字林猥眾也眾
C057n1163_p0080a01║雜乱也。
C057n1163_p0080a02║第九卷
C057n1163_p0080a03║息造在老反廣疋造成也謂恩成此
C057n1163_p0080a04║事者也。
C057n1163_p0080a05║酷異古文嚳焅俈三形同口木反說
C057n1163_p0080a06║文酷㥯也甚也謂暴虐也。
C057n1163_p0080a07║𦊨菟姉邪反菟[絅-口+又]曰𦊨𦊨遮也遮取
C057n1163_p0080a08║菟也。
C057n1163_p0080a09║卜羯娑居謁反又作補羯娑聲之轉
C057n1163_p0080a10║也謂除糞擔死尸等鄙賤種類也。
C057n1163_p0080a11║馳騁直知反下丑領反廣疋馳奔也
C057n1163_p0080a12║騁走也。
C057n1163_p0080a13║第十卷
C057n1163_p0080a14║黑黶於簟反謂面黑子也說文中黑也。
C057n1163_p0080a15║傴曲紆府反通俗文曲脊謂之傴僂
C057n1163_p0080a16║傴亦曲也。
C057n1163_p0080a17║喘瘶昌䎡反氣㥯也下蘇豆反說文
C057n1163_p0080a18║瘶逆氣也。
C057n1163_p0080a19║僂前力主反一命而僂再命而傴三
C057n1163_p0080a20║命而府身俞曲也。
C057n1163_p0080a21║尫羸[象-(豕-一)+(焉-正)]皇反尫弱也通俗文短小曰
C057n1163_p0080a22║尫尫小也。
C057n1163_p0080a23║第十一卷
C057n1163_p0080b01║歡娛字詁古文虞今作娛同疑區反
C057n1163_p0080b02║說文娛樂也書中虞樂皆作虞。
C057n1163_p0080b03║猶豫翼周反下以庶反說文隴西謂
C057n1163_p0080b04║犬子為猶猶性多豫在人前故不
C057n1163_p0080b05║决者皆謂之猶豫又尓疋云猶如
C057n1163_p0080b06║麂善登木健上樹也。
C057n1163_p0080b07║猜度古文睵猜二形今作㥒同[夕/鹿]来
C057n1163_p0080b08║反猜疑也下徒各反度測量也。
C057n1163_p0080b09║笑睇徒計反礼記不能睇視鄭玄曰
C057n1163_p0080b10║睇傾視也方言陳楚之間謂䀎曰
C057n1163_p0080b11║睇[莫/糸]文云顧視曰睇。
C057n1163_p0080b12║啞啞乙白反字林笑聲也易云笑語
C057n1163_p0080b13║啞啞是。噐仗祛兾反下治亮反漢
C057n1163_p0080b14║書制噐械之品應劭曰內盛曰噐
C057n1163_p0080b15║外盛曰械一曰無盛曰噐仗兵噐
C057n1163_p0080b16║也五刃捴名兵人所執持曰仗。
C057n1163_p0080b17║憒𡗚公對反下女孝反說文憒乱也
C057n1163_p0080b18║韻集𡗚猥也猥眾也𡗚從市從人
C057n1163_p0080b19║字意也或作閙俗字也。
C057n1163_p0080b20║懇到口佷反通俗文至誠曰懇懇亦
C057n1163_p0080b21║堅忍也到至也至極也苦也。
C057n1163_p0080b22║陿小又作狹同胡夾反說文陿隘也
C057n1163_p0080b23║不廣大之名也。
C057n1163_p0080c01║第十二卷
C057n1163_p0080c02║尺鷃又作鴳同烏諫反鷃雀也亦名
C057n1163_p0080c03║鶬鷃一名𩾦[莫/糸]文云開內以鷃為
C057n1163_p0080c04║鷃爛堆也案鷃長唯尺即以名焉
C057n1163_p0080c05║一作[后-口+十]小澤也。
C057n1163_p0080c06║蚌蛤蒲講反下古含反出珠白好者
C057n1163_p0080c07║也字林燕雀所化也月望則蚌蛤
C057n1163_p0080c08║實月晦則蚌蛤虛也。
C057n1163_p0080c09║浴搏徒官反通俗文手團曰搏言可
C057n1163_p0080c10║團圓也案西域國俗澡浴初訖碎
C057n1163_p0080c11║以諸果或藥用蘇為搏捋摩拭身
C057n1163_p0080c12║令其潤滑及去風等故名浴搏。
C057n1163_p0080c13║嗢鉢羅烏沒反此云黛花舊言優鉢
C057n1163_p0080c14║羅或作漚鉢羅皆訛也。
C057n1163_p0080c15║呵叱齒逸反方言呵怒也陳諫謂之
C057n1163_p0080c16║呵叱亦呵也礼記尊客之前不叱
C057n1163_p0080c17║狗是也。
C057n1163_p0080c18║荏苒而甚反下而琰反謂[攸-ㄆ+熏]忽湏[更-一]也。
C057n1163_p0080c19║第十三卷
C057n1163_p0080c20║𡩷坐石經為古文燕一見反說文𡩷
C057n1163_p0080c21║安也謂安息也。
C057n1163_p0080c22║陶練徒刀反言功之多也陶謂作瓦
C057n1163_p0080c23║噐也練謂消鎔也。
C057n1163_p0081a01║潤洽又作䨐同故夾反說文洽霑也
C057n1163_p0081a02║三蒼洽遍徹也。
C057n1163_p0081a03║怛纜都達反下力暫反舊言修多羅
C057n1163_p0081a04║或作修妬路此云綫也。
C057n1163_p0081a05║第十五卷
C057n1163_p0081a06║倡女齒揚反倡[婬-壬+(工/山)]放蕩也說文倡樂也。
C057n1163_p0081a07║不愻蘇寸反字林愻順也謙也恭也。
C057n1163_p0081a08║賢哲胡堅反士之美稱也又多才也
C057n1163_p0081a09║賢士堅明故從貝又賢者國之寶
C057n1163_p0081a10║用與貝同故從貝字意也下又作
C057n1163_p0081a11║喆同知列反尓疋哲知也方言齊
C057n1163_p0081a12║宋之閒謂知為哲哲謂照了也。
C057n1163_p0081a13║目眩古文迿同胡遍胡蠲二反字林
C057n1163_p0081a14║眩乱也惑也三蒼視不明也。
C057n1163_p0081a15║角犎妃封反又音封今有此牛形小
C057n1163_p0081a16║髆上有犎是也。
C057n1163_p0081a17║嘶聲又作𧬊同蘇奚反說文嘶悲聲
C057n1163_p0081a18║也方言嘶噎也聲散也。
C057n1163_p0081a19║哮吼古文[旭-日+虎]同呼交呼挍二反說文
C057n1163_p0081a20║虎鳴也一曰師子大怒聲也下古
C057n1163_p0081a21║文呴吽二形今作拘又作吼同呼
C057n1163_p0081a22║狗反聲類吽嘷也。
C057n1163_p0081a23║咆勃蒲交反下蒲沒反說文咆嘷𠯜
C057n1163_p0081b01║之勃瞋怒也。
C057n1163_p0081b02║蹎[厥/足]丁賢反下又作𨇮同居月反說
C057n1163_p0081b03║文蹎走頓也廣疋傎倒也蹎[厥/足]猶
C057n1163_p0081b04║頓仆也。
C057n1163_p0081b05║祿位盧屋反祿福也案古者人无𥞩
C057n1163_p0081b06║稼多食野鹿在朝之人闕於田獵
C057n1163_p0081b07║官賜以物當於鹿𠁅後人因之謂
C057n1163_p0081b08║為食鹿變鹿為祿者取其神福之
C057n1163_p0081b09║義也。
C057n1163_p0081b10║敦肅古文惇同都魂反說文惇厚也
C057n1163_p0081b11║肅嚴也謂嚴[(牙*ㄆ)/止]之㒵也亦敬也。
C057n1163_p0081b12║謇吃古文[諕-儿+又]謇二形今作寋同居展
C057n1163_p0081b13║反下居𠧒反方言謇吃楚語也謇
C057n1163_p0081b14║難也吃重言也。
C057n1163_p0081b15║儳速倉陷仕鑒二反非次而言也礼
C057n1163_p0081b16║記長者不及无儳言是也儳亦暫
C057n1163_p0081b17║也字從人或有作嚵才舟反小飲
C057n1163_p0081b18║也嚵非此用。
C057n1163_p0081b19║竦肩古文竦𢥠從三形今作聳同湏
C057n1163_p0081b20║奉所䪺二反廣疋聳上也。
C057n1163_p0081b21║根栽則来反謂草木植曰栽謂木[打-丁+羍]
C057n1163_p0081b22║可栽種者也。
C057n1163_p0081b23║防𨚗扶放反此謂女工㓨繡裁縫等
C057n1163_p0081c01║業也。
C057n1163_p0081c02║第十六卷
C057n1163_p0081c03║黑說大說謂若佛及弟子所說𢙣法
C057n1163_p0081c04║名為黑說所說善法名為大說又
C057n1163_p0081c05║四果人及獨覺菩[薩-產+(辛/工)]等所說名為
C057n1163_p0081c06║黑說若佛所說名為大說。
C057n1163_p0081c07║燬之又作𤌋𤈦二形同麾詭反齊謂
C057n1163_p0081c08║火為燬方俗異名也。
C057n1163_p0081c09║亭邏徒下反下力賀反漢家因秦十
C057n1163_p0081c10║里一亭亭留也邏謂[戒-廾+人]属也遊兵
C057n1163_p0081c11║以禦冠者韻略云邏亦[攸-ㄆ+盾]行非
C057n1163_p0081c12║違也。
C057n1163_p0081c13║親眤又作暱同女乙反尓疋昵近也
C057n1163_p0081c14║又亟也親昵者數相近也。
C057n1163_p0081c15║第十七卷
C057n1163_p0081c16║詭現居毀反詭誑也不實也廣疋詭
C057n1163_p0081c17║隨𢙣也亦欺也。
C057n1163_p0081c18║怨尤禹留反案尤亦怨也尤過也。
C057n1163_p0081c19║普燭朱欲反蒼頡篇燭照也然火為
C057n1163_p0081c20║照也。
C057n1163_p0081c21║諧耦胡皆反下吴口反廣疋諧和也
C057n1163_p0081c22║耦合也。
C057n1163_p0081c23║身康苦郎反康謂无疾病也安也樂
C057n1163_p0082a01║也亦靜也。
C057n1163_p0082a02║所惠胡桂反周礼施其惠鄭玄曰賙
C057n1163_p0082a03║衣食曰惠孟子曰分人以財謂之
C057n1163_p0082a04║惠說文惠仁也愛也。
C057n1163_p0082a05║便臻側陳反尓疋臻至也。
C057n1163_p0082a06║第十八卷
C057n1163_p0082a07║擅名市戰反說文擅專也。
C057n1163_p0082a08║諾瞿陁舊經中作尼拘陁或言尼俱
C057n1163_p0082a09║盧陁亦作尼俱律又作尼俱類皆
C057n1163_p0082a10║訛也舊譯云无節或言從廣。
C057n1163_p0082a11║摩迦亦言摩魯迦舊經中作摩樓迦
C057n1163_p0082a12║此亦藤類𦽦生緾繞樹至死者也。
C057n1163_p0082a13║[凵@又]猾又作[歹*(凵@又)]同許顒反下胡刮反廣
C057n1163_p0082a14║疋[凵@又]𢙣也字書猾怨黠也方言凢
C057n1163_p0082a15║小兒多詐或謂之猾。
C057n1163_p0082a16║抄虜力古反漢書生得曰虜斬首曰
C057n1163_p0082a17║獲戰而俘獲也虜掠奪取也。
C057n1163_p0082a18║窺窬丘𰴐反下又作𨵦同弋朱反說
C057n1163_p0082a19║文窺小視也。
C057n1163_p0082a20║楚撻初吕反一名荊漢書陸賈曰秦
C057n1163_p0082a21║㽵王名楚故[(耜-耒)*(改-己)]為荊遂行於世撻
C057n1163_p0082a22║擊也楚捶人即痛因名楚痛。
C057n1163_p0082a23║庸人與恭反謂常愚短者也心不節
C057n1163_p0082b01║慎口无法言𢙣人為友也。
C057n1163_p0082b02║克伏又作剋同口得反字林克能也
C057n1163_p0082b03║尓疋克勝也。
C057n1163_p0082b04║第十九卷
C057n1163_p0082b05║制多舊言支提或言支帝皆一也此云
C057n1163_p0082b06║可供養處謂佛初生成道轉法輪及
C057n1163_p0082b07║涅[臊-品+巳]𠁅皆應供養恭敬生諸福也。
C057n1163_p0082b08║為墉又作䧡[爿*庸]二形同𢈔鍾反尓疋
C057n1163_p0082b09║牆謂之墉城亦謂之墉也。
C057n1163_p0082b10║繩維又作䋻同女心反謂牆繩也本
C057n1163_p0082b11║機上縷也。
C057n1163_p0082b12║腥臊又作胜同先丁反下乘刀反腥
C057n1163_p0082b13║臊臭也通俗文魚臭曰腥猳臭曰
C057n1163_p0082b14║臊猳音加。
C057n1163_p0082b15║翱翔五高反迴飛也飛而不動曰翔
C057n1163_p0082b16║𥼶名翱遨也言遨遊也。
C057n1163_p0082b17║毆擊於口反說文敺擊也字從吳。
C057n1163_p0082b18║淪墜力均反廣疋淪沉沒也。
C057n1163_p0082b19║左道資可反左下也上在右也不便
C057n1163_p0082b20║也礼記執左道以乱眾鄭玄曰左
C057n1163_p0082b21║道若巫蠱及俗禁也。
C057n1163_p0082b22║衣僅又作㝻同渠鎮反字林僅財能
C057n1163_p0082b23║也僅亦劣也。
C057n1163_p0082c01║波羅延謂西域邑落名也阿氏多[弓*(乞-乙+小)]
C057n1163_p0082c02║勒字也或作阿嗜多此云无勝謂
C057n1163_p0082c03║无人能勝也舊言阿逸多訛也。
C057n1163_p0082c04║所𧍷呵各反字林𧍷虫行毒也廣疋
C057n1163_p0082c05║𧍷蛆毒痛也。
C057n1163_p0082c06║第二十卷
C057n1163_p0082c07║達湏謂此等人微識佛法不能堅固
C057n1163_p0082c08║修行也。
C057n1163_p0082c09║蔑戾車莫結反下力計反舊言[弓*(乞-乙+小)]戾
C057n1163_p0082c10║車此云樂垢穢人此等全不識佛
C057n1163_p0082c11║法也。
C057n1163_p0082c12║頑嚚吴鱞反下魚巾反廣疋頑䤜也
C057n1163_p0082c13║三蒼嚚𢙣也。
C057n1163_p0082c14║阿遮利耶此云䡄[簐-欠+几]師舊經中或言
C057n1163_p0082c15║阿祇利或作阿闍梨義譯云正行
C057n1163_p0082c16║或云於善法中教授令知名阿闍
C057n1163_p0082c17║梨也。
C057n1163_p0082c18║談話古文𦧵譮䛋三形同胡快反合
C057n1163_p0082c19║會善言也。
C057n1163_p0082c20║躁動又作趮同祖到反躁謂擾動不
C057n1163_p0082c21║安靜也。
C057n1163_p0082c22║溉灌歌賚反說文溉灌也灌注也。
C057n1163_p0082c23║第二十一卷
C057n1163_p0083a01║塵宇又作㝢二形同于甫反屋宇也
C057n1163_p0083a02║釋名云宇羽也如鳥羽翼自覆蔽
C057n1163_p0083a03║也今謂在家如屋中塵恒被坌汙
C057n1163_p0083a04║不得安靜也。
C057n1163_p0083a05║僧伽𦙘陟尸反此云合或言重謂割
C057n1163_p0083a06║之合成又重作也舊經律中作僧
C057n1163_p0083a07║伽梨或作僧伽致皆訛也。
C057n1163_p0083a08║林藪乘苟反平地藂木曰林澤无水
C057n1163_p0083a09║曰藪。
C057n1163_p0083a10║嚴酢魚劒反酢之甚者曰嚴。
C057n1163_p0083a11║第二十二卷
C057n1163_p0083a12║卉木虛謂反百草之捴名也方言東
C057n1163_p0083a13║越揚州之閒名草曰卉。
C057n1163_p0083a14║姝妙充朱反說文姝好也色美也方
C057n1163_p0083a15║言趙魏燕代之閒謂好為姝。
C057n1163_p0083a16║欝丞於物反下之媵之叔二反尓疋
C057n1163_p0083a17║欝盛氣也說文丞火氣上行也謂
C057n1163_p0083a18║熱氣丞出上[、廾、]也。
C057n1163_p0083a19║飃颺余尚余章二反謂風所飛揚也。
C057n1163_p0083a20║芬馥敷雲反下扶福反芬香和調也
C057n1163_p0083a21║馥香氣也。
C057n1163_p0083a22║[殀-大+犬]逝又作夭同於矯反說文[殀-大+犬]屈也
C057n1163_p0083a23║廣疋云夭折也釋名云少壯而死
C057n1163_p0083b01║曰夭如取物中夭折也不盡天年
C057n1163_p0083b02║謂之夭取其義也逝徃也。
C057n1163_p0083b03║怨讎視由反怨耦曰讎讎對也尓疋
C057n1163_p0083b04║𬽦讎疋也怨之疋也。
C057n1163_p0083b05║𥟦庶力奚反尓疋𥟦庶丞多眾也。
C057n1163_p0083b06║第二十三卷
C057n1163_p0083b07║呀瘶許牙反下蘇豆反上氣病甚曰
C057n1163_p0083b08║呀字從口也。
C057n1163_p0083b09║噦噎又作啘同於越反下一結反通
C057n1163_p0083b10║俗文氣逆曰噦塞喉曰噎。
C057n1163_p0083b11║癲癇又作瘨同都賢反下核閒反廣
C057n1163_p0083b12║疋狂也風病也聲類云癇小兒瘨也。
C057n1163_p0083b13║陰㾽徒雷反陰腫病也𥼶名云下重
C057n1163_p0083b14║曰㾽也。
C057n1163_p0083b15║俱師又作率同所律反字略云將師
C057n1163_p0083b16║也師行也謂將領行也。
C057n1163_p0083b17║䂎矛[夕/鹿]鸞反䂎擲也下又作𢦵鉾二
C057n1163_p0083b18║形同莫侯反說文矛長二丈也。
C057n1163_p0083b19║及鎔以終反江南行此音謂鎔鑄銷
C057n1163_p0083b20║洋也。
C057n1163_p0083b21║油糖又作餹同徒郎反[飢-几+易]餹也沙糖
C057n1163_p0083b22║也𤋎甘蔗汁作之[飢-几+易]似盈反。
C057n1163_p0083b23║葅鮓側於反下㽵疋反酢淹菜為葅
C057n1163_p0083c01║藏魚笋為鮓周礼供五[〦/(刀*了*(留-刀-田))/韭]七葅鄭
C057n1163_p0083c02║玄曰細切為[〦/(刀*了*(留-刀-田))/韭]全物若䐑為葅中
C057n1163_p0083c03║國比言[〦/(刀*了*(留-刀-田))/韭]江南𭜧名葅䐑音治輙
C057n1163_p0083c04║反或作苴子餘反誤也。
C057n1163_p0083c05║柏毱普陌反下渠六反三蒼云毛丸
C057n1163_p0083c06║可戱者也。
C057n1163_p0083c07║拓石古文[片*(序-予+干)]柘二形今作𣐼同他各反。
C057n1163_p0083c08║攘臂而羊反攘除也謂除衣袖出臂也。
C057n1163_p0083c09║扼椀又作槅同於責反說文槅把持
C057n1163_p0083c10║也史記天下之士莫不扼[捥-(夗-夕)+匕]以言
C057n1163_p0083c11║是也。
C057n1163_p0083c12║擊劒古歷反謂以長入短劒相擊也。
C057n1163_p0083c13║伏弩扶福反隱伏而發也漢書高祖
C057n1163_p0083c14║中匈而言足指是也。
C057n1163_p0083c15║控弦苦貢反小尓疋控引挽也說文
C057n1163_p0083c16║突厥名引弓曰控弦。
C057n1163_p0083c17║投輪投擲也西國多用此戰輪形如
C057n1163_p0083c18║此閒[木*(鹿-比+(ㄙ*ㄙ))]攎繞輪施䥫輻如蒺䔧鋒
C057n1163_p0083c19║極𨦣利以繩緾之用擲戰象或頭
C057n1163_p0083c20║或鼻中即破断也。
C057n1163_p0083c21║第二十四卷
C057n1163_p0083c22║勇悍胡旦反廣疋勇悍果敢也說文
C057n1163_p0083c23║捍勇有力也悍傑也。
C057n1163_p0084a01║施𭞽虛偃反蒼頡篇云布帛張車上
C057n1163_p0084a02║為𭞽也。
C057n1163_p0084a03║房穗又作采同辝酔反房居也言子
C057n1163_p0084a04║居其中也穗說文禾成秀人所收
C057n1163_p0084a05║者曰穗也。
C057n1163_p0084a06║第二十五卷
C057n1163_p0084a07║耐椎奴代反下直追反三蒼耐忍也
C057n1163_p0084a08║椎打也。
C057n1163_p0084a09║磣毒又作墋同初錦反又墋𢙣也通俗
C057n1163_p0084a10║文沙土入食中曰墋。
C057n1163_p0084a11║堅頸居盛反字林勁強也字從力。
C057n1163_p0084a12║詰難去一反廣雅詰責問也。
C057n1163_p0084a13║䖧螫知列反下舒亦反䦕西行此音
C057n1163_p0084a14║又呼各反山東行此音䖧東西通
C057n1163_p0084a15║語也說文皆虫行毒廣疋䖧痛也。
C057n1163_p0084a16║嚻舉古文𲂭同許𱄫反嚻諠也諠譁
C057n1163_p0084a17║不靜也亦聲也。
C057n1163_p0084a18║𠧒匂古頼反又音葛蒼頡篇𠧒行請
C057n1163_p0084a19║求也字從人從亡言人亡財物則
C057n1163_p0084a20║求匂字意也。
C057n1163_p0084a21║盲𥌒公戶反无目謂之𥌒𥼶名云𥌒
C057n1163_p0084a22║眠眠然目平合如鼓皮也。
C057n1163_p0084a23║砂磧清石反三蒼磧水中沙灘也灘
C057n1163_p0084b01║音他難反說文水渚有石曰磧水
C057n1163_p0084b02║淺石見者也。
C057n1163_p0084b03║振恤古文𢈫振二形同儲胤反小尓
C057n1163_p0084b04║疋振振𣪋也說文振舉也下又作
C057n1163_p0084b05║䘏同私聿反說文恤收也憂也振
C057n1163_p0084b06║恤憂貧也。
C057n1163_p0084b07║救援禹眷反助也謂依據護助之言也。
C057n1163_p0084b08║生色可染生色即金也言生便黃色
C057n1163_p0084b09║不可變改也可染即銀也言色可
C057n1163_p0084b10║染變故云可染也。
C057n1163_p0084b11║持毳充苪反字林細羊毛也狩細毛
C057n1163_p0084b12║亦曰毳也。
C057n1163_p0084b13║坰野公營反尓疋邑外謂之郊郊外
C057n1163_p0084b14║謂之牧牧外謂之林皆各七里林
C057n1163_p0084b15║外謂之坰坰无里數設百里之國
C057n1163_p0084b16║邑五者之界也。
C057n1163_p0084b17║若擘補革反擘裂也廣疋擘分也。
C057n1163_p0084b18║婬佚三蒼亦作逸字同與一反蒼頡篇
C057n1163_p0084b19║佚蕩也樂也。
C057n1163_p0084b20║凢百扶嚴反三蒼數之捴名也廣疋
C057n1163_p0084b21║凢総皆也。
C057n1163_p0084b22║第二十六卷
C057n1163_p0084b23║小札側黠反三蒼柿札也今江南謂
C057n1163_p0084c01║斫削木片為拺関中謂之札或曰
C057n1163_p0084c02║栜札栜音敷廢反。
C057n1163_p0084c03║稜層洛登反下徂曾反謂形色[慘-(彰-章)+小]烈也。
C057n1163_p0084c04║[慘-(彰-章)+小]烈倉感反下力折反說文[慘-(彰-章)+小]憂㒵
C057n1163_p0084c05║也烈猛盛也。
C057n1163_p0084c06║悖𢙣古文誖愂二形同蒲沒補潰二
C057n1163_p0084c07║反廣疋愂乱也逆也。
C057n1163_p0084c08║聡敏眉殞反敏達也廣疋敏捷疾也
C057n1163_p0084c09║聡先知也察也聽必[微-兀+(舛-夕)]也。
C057n1163_p0084c10║嘲調又作啁同竹包反下徒予反三
C057n1163_p0084c11║蒼啁調也謂相調戱也。
C057n1163_p0084c12║頡[(上/天)*(入/米)]代多賢結反此言遇時又云室
C057n1163_p0084c13║星則北方宿也祠之得子仍以名
C057n1163_p0084c14║焉坐禪第一者是也舊言梨波多
C057n1163_p0084c15║或云梨婆多皆訛也。
C057n1163_p0084c16║憺怕徒濫反下普白反廣疋憺怕寂
C057n1163_p0084c17║寞也亦恬靜也。
C057n1163_p0084c18║髖骨又作臗同苦桓苦昆二反埤蒼
C057n1163_p0084c19║臗尻也髀上也。
C057n1163_p0084c20║肋骨力得反說文肋脅骨也字從肉
C057n1163_p0084c21║或作勒非體也。
C057n1163_p0084c22║頷輪胡感反頷頜車也言骨圓如輪也。
C057n1163_p0084c23║齒[鬘-又+万]莫班反言齒形行列狀如花[鬘-又+万]
C057n1163_p0085a01║因以名也。
C057n1163_p0085a02║第二十七卷
C057n1163_p0085a03║筋脈居銀居欣二反下亡厄反說文
C057n1163_p0085a04║肉之力曰筋或作脉俗字体。
C057n1163_p0085a05║鑽燧祖桓反下又作鐆同辝酔反火
C057n1163_p0085a06║母也論語鑽燧各異木也世本造
C057n1163_p0085a07║火者燧人因以名也。
C057n1163_p0085a08║或榛仕巾反廣疋木藂生曰榛草藂
C057n1163_p0085a09║生曰薄也。
C057n1163_p0085a10║或渚之與反尓疋小洲曰渚言四方
C057n1163_p0085a11║有水中央獨高可居者曰渚。
C057n1163_p0085a12║畢鉢羅風言風著人身班駮如畢鉢
C057n1163_p0085a13║形者也。
C057n1163_p0085a14║毗濕婆風又言毗濕波風此譯云不
C057n1163_p0085a15║巧風也。
C057n1163_p0085a16║吠藍婆風舊經中或作毗嵐婆或作
C057n1163_p0085a17║鞞藍亦作隨藍又作旋藍皆梵之
C057n1163_p0085a18║楚夏耳此云迅猛風。
C057n1163_p0085a19║聡俊又作𮥸同子閏反絕異也王逸
C057n1163_p0085a20║注楚辝云千人才為俊一國高為傑。
C057n1163_p0085a21║第三十卷
C057n1163_p0085a22║稻稈又作秆同公但反字林禾莖也。
C057n1163_p0085a23║蟲䏣治中反下千餘反通俗文肉中
C057n1163_p0085b01║蟲謂之䏣字從肉。
C057n1163_p0085b02║第三十一卷
C057n1163_p0085b03║學㨾翼尚反𰴐摸曰㨾近字也舊皆
C057n1163_p0085b04║作像戒像也今不復行。
C057n1163_p0085b05║第三十二卷
C057n1163_p0085b06║𤄝溢以舟反下與一反案𤄝溢謂噐
C057n1163_p0085b07║盛物盈滿。
C057n1163_p0085b08║諸維翼隹反廣疋維隅也淮南子云
C057n1163_p0085b09║天有四維是也。
C057n1163_p0085b10║䧫塹胡刀反𥼶名城下道也䧫翱也
C057n1163_p0085b11║都邑之內所翱翔祖駕𠁅也。
C057n1163_p0085b12║鄔波尼煞曇分舊經中作優波尼沙
C057n1163_p0085b13║陁分謂數之極也。
C057n1163_p0085b14║𦽦莚亡怨反下餘戰反𦽦莚謂連緜
C057n1163_p0085b15║不絕長无極也。
C057n1163_p0085b16║窯室餘招反通俗文燒瓦竈曰窯。
C057n1163_p0085b17║至向許亮反說文向北出牗也。
C057n1163_p0085b18║喉筒徒束反三蒼竹管也今言喉如
C057n1163_p0085b19║筒喻名也。
C057n1163_p0085b20║燒燼又作𱫮同似進反說文火之餘
C057n1163_p0085b21║木曰燼即火糟也。
C057n1163_p0085b22║眇[漭-廾+卉]亡紹反下莫朗反眇[漭-廾+卉]廣大也
C057n1163_p0085b23║亦深遠也。
C057n1163_p0085c01║刖足古文跀𨀄二形同魚厥五刮二
C057n1163_p0085c02║反刖断足也。
C057n1163_p0085c03║劓鼻古文㓷同魚噐反字林劓割鼻也。
C057n1163_p0085c04║㰆袋埤蒼作𩏄又作排同蒲戒反鍛
C057n1163_p0085c05║家用炊火令熾者也。
C057n1163_p0085c06║第三十三卷
C057n1163_p0085c07║垣城于煩反四周牆也𥼶名云垣援也
C057n1163_p0085c08║人所依阻以為援衛也。
C057n1163_p0085c09║迄至虛訖反尓疋至也方俗語耳。
C057n1163_p0085c10║諠譟古文作吅又作讙同虛袁反廣
C057n1163_p0085c11║疋諠鳴也𡗚聲也下乘到反說文
C057n1163_p0085c12║譟擾耳孔也聲類譟群呼煩擾也。
C057n1163_p0085c13║激湍古歷反下土桓反激邪流㥯也
C057n1163_p0085c14║說文湍疾瀬也淺水流沙上曰湍。
C057n1163_p0085c15║貪婪又作啉惏二形同力南反惏亦
C057n1163_p0085c16║貪也楚辝眾皆𥪰進而貪惏王逸
C057n1163_p0085c17║曰愛財曰貪愛食曰惏。
C057n1163_p0085c18║第三十四卷
C057n1163_p0085c19║乾㬤又作[耳*及]同祛及反通俗文欲燥
C057n1163_p0085c20║曰㬤㬤[微-兀+(舛-夕)]乾也。
C057n1163_p0085c21║騗騎疋扇及[莫/糸]文謂躍上馬也。
C057n1163_p0085c22║踡跼渠員反下渠玉反埤蒼踡跼不
C057n1163_p0085c23║伸也。
C057n1163_p0086a01║霡霂音脉木尓疋小雨謂之霡霂今
C057n1163_p0086a02║流汗似之也。
C057n1163_p0086a03║圮[土*(厂@干)]父羙反下耻格反圮毀覆也[土*(厂@干)]分裂也。
C057n1163_p0086a04║蓊欝烏孔反下於屈反蓊盛㒵也欝
C057n1163_p0086a05║樹木藂生也。
C057n1163_p0086a06║巉巖仕咸反廣疋巉巖高也。
C057n1163_p0086a07║河瀆徒木反尓疋水注澮曰瀆邑中溝
C057n1163_p0086a08║曰瀆。
C057n1163_p0086a09║醴水力體反醴甜美也言其水甘如醴
C057n1163_p0086a10║酒可以養老可以俞患者也。
C057n1163_p0086a11║殉利辝俊反蒼頡篇殉求也亦營也。
C057n1163_p0086a12║関鍵又作𨵭揵二形同奇謇反鍵牡管
C057n1163_p0086a13║鑰牡也方言陳楚曰鍵関中曰鑰。
C057n1163_p0086a14║伊師迦山名也言此山高聳喻我𢢔也。
C057n1163_p0086a15║第三十六卷
C057n1163_p0086a16║[(罩-卓+止)*寸][豸*殳]牛既反說文[豸*殳]有决也煞[敲-高+(嫡-女)]為
C057n1163_p0086a17║果致果為[豸*殳]。
C057n1163_p0086a18║甲冑古文鈾同除[未*殳]反說文冑兜䥐也。
C057n1163_p0086a19║散他迦多衍𨚗迦多姓也衍𨚗子也
C057n1163_p0086a20║散他摽別其類也舊經論中作訕
C057n1163_p0086a21║大迦旃延或作珊陁迦旃延皆訛也。
C057n1163_p0086a22║第三十七卷
C057n1163_p0086a23║達羅弭荼呪呪名弭音亡尒反。
C057n1163_p0086b01║鸝黃又作鵹同力貲反方言倉庚自
C057n1163_p0086b02║関西而謂之鸝黃或謂黃鳥或謂
C057n1163_p0086b03║之楚雀異名也。
C057n1163_p0086b04║不殫多安反无餘曰殫廣疋殫盡也。
C057n1163_p0086b05║而隕于愍反尓疋隕墜落也說文隕
C057n1163_p0086b06║從高而下也。
C057n1163_p0086b07║第三十八卷
C057n1163_p0086b08║鼷鼠胡鷄反說文小鼠也尓疋鼷鼠
C057n1163_p0086b09║郭璞曰有螫毒也食人及鳥獸雖
C057n1163_p0086b10║至盡而不知亦不痛今謂之甘口鼠。
C057n1163_p0086b11║聆音力丁反蒼頡篇聆聽也耳所聽
C057n1163_p0086b12║曰聆也。
C057n1163_p0086b13║詁訓古文作詁今故同姑護反又音
C057n1163_p0086b14║古說文詁訓古言也訓道也𥼶也。
C057n1163_p0086b15║師拳又作捲同渠貟反指握為拳譬
C057n1163_p0086b16║喻也言師之匠物不如拳之執握
C057n1163_p0086b17║𠫤而不說也。
C057n1163_p0086b18║係念古文継繫二形同古帝反說文
C057n1163_p0086b19║係絜束也亦相嗣也。
C057n1163_p0086b20║第三十九卷
C057n1163_p0086b21║媒媾莫来反下古豆反媒謀也謀合
C057n1163_p0086b22║異姓使相成也白虎通曰媾厚也
C057n1163_p0086b23║重婚曰媾。
C057n1163_p0086c01║[(ㄇ@(企-止))/卓]羅古文[(ㄇ@人)/綽]箌二形同竹挍反捕魚
C057n1163_p0086c02║籠也。
C057n1163_p0086c03║𦊨弶渠向反字書施胃於道曰弶其
C057n1163_p0086c04║形如弓者也或作[打-丁+強]俗字也。
C057n1163_p0086c05║饞嗜仕咸反不廉也下又作睹𩝙二
C057n1163_p0086c06║形同視利反說文嗜欲意也貪无
C057n1163_p0086c07║猒也。
C057n1163_p0086c08║乳哺蒲路反哺含食也謂口中嚼食
C057n1163_p0086c09║也哺𩚅也。
C057n1163_p0086c10║曉喻又作諭同[更-一]句反三蒼喻譬諫
C057n1163_p0086c11║也喻亦曉也論語君子喻於義是也。
C057n1163_p0086c12║撓濁乃飽乃挍二反說文撓擾也又
C057n1163_p0086c13║曰撓乱也。
C057n1163_p0086c14║𧹞愧女盞反小尓疋面慙曰𧹞方言自
C057n1163_p0086c15║愧而見上謂之𧹞字從皮赤意也。
C057n1163_p0086c16║自揆渠癸反尓疋揆度也謂啇度也。
C057n1163_p0086c17║樹脩時注反廣疋樹立也凢置立皆
C057n1163_p0086c18║曰樹也。
C057n1163_p0086c19║供贍聲類作𩟋同時焰反字書贍足
C057n1163_p0086c20║也音子喻反供足也亦助也。
C057n1163_p0086c21║衒賣古文𧗳同胡麵公縣二反說文
C057n1163_p0086c22║行且賣也廣疋衒詃也。
C057n1163_p0086c23║蓄積又作稸同耻六反廣疋蓄聚也
C057n1163_p0087a01║亦積也。
C057n1163_p0087a02║[秮-口+月][麩-夫+弋]公玄反下以軄反說文麦莖也
C057n1163_p0087a03║[麩-夫+弋]穀麦[麩-夫+弋]也。
C057n1163_p0087a04║第四十卷
C057n1163_p0087a05║啟道又作启同苦礼反說文启開也
C057n1163_p0087a06║導引也。
C057n1163_p0087a07║撝義又作麾同虛皮反舉手曰麾謂
C057n1163_p0087a08║手之指也。
C057n1163_p0087a09║荷乘古文抲今作何同胡我反又胡
C057n1163_p0087a10║歌反小尓疋何揭擔也謂擔負也。
C057n1163_p0087a11║正延以旃反。
C057n1163_p0087a12║止憩又作愒𡳅二形同却厲反尓疋
C057n1163_p0087a13║憩息也止之息也。
C057n1163_p0087a14║𧈪誚充之反三蒼𧈪輕侮也小尓疋
C057n1163_p0087a15║𧈪戱也下才笑反誚謂嬈弄譏責
C057n1163_p0087a16║也呵也。
C057n1163_p0087a17║謙冲說文作蛊同除隆反字書冲虛也。
C057n1163_p0087a18║巨力其呂反字林巨大也方言齊宋
C057n1163_p0087a19║之閒謂大曰巨說文巨大又作鉅。
C057n1163_p0087a20║第四十一卷
C057n1163_p0087a21║遮遏古文閼同於曷反尓疋遏止也
C057n1163_p0087a22║謂逆相止為遏遏亦遮也。
C057n1163_p0087a23║窣堵波蘇沒反下都古反此云廟或
C057n1163_p0087b01║云墳義翻也或云大聚或言聚相
C057n1163_p0087b02║謂壘石等高以為相也舊經論中
C057n1163_p0087b03║或作蘇偷婆或作藪斗波或作兜
C057n1163_p0087b04║波或云偷婆亦作塔婆皆訛略也。
C057n1163_p0087b05║宰官祖殆反聲類云窣治也謂治邑
C057n1163_p0087b06║吏也廣疋宰剬也謂制事者也。
C057n1163_p0087b07║諠譁虛元反下呼𤓰反三蒼諠言語
C057n1163_p0087b08║䛬䛬也譁言語澆澆也䛬音徒
C057n1163_p0087b09║刀反。
C057n1163_p0087b10║紛聒敷雲反下公活反紛乱也聒諠
C057n1163_p0087b11║語也蒼頡篇聒擾耳孔也。
C057n1163_p0087b12║𢤱戾或作籠同祿公反下三蒼作㑦
C057n1163_p0087b13║同力計反佷戾也謂佷戾[(罩-卓+止)*寸]強也。
C057n1163_p0087b14║綜集子送反綜習也三蒼綜理經者
C057n1163_p0087b15║也謂機縷持絲交者也。
C057n1163_p0087b16║第四十二卷
C057n1163_p0087b17║同齡又作秢同歷經反字林年齒也
C057n1163_p0087b18║礼記古者謂年為齡人壽之數也。
C057n1163_p0087b19║攜從胡閨反廣定攜提挈也謂提持
C057n1163_p0087b20║也漢書孟康曰攜連也亦牽將行也。
C057n1163_p0087b21║擐甲胡𢢔工患二反左傳擐甲執兵
C057n1163_p0087b22║杜預曰擐貫也國語服兵擐甲賈
C057n1163_p0087b23║逵曰擐衣甲也。
C057n1163_p0087c01║第四十三卷
C057n1163_p0087c02║泯一[弓*(乞-乙+小)]忍反尓疋泯盡也廣疋泯絕
C057n1163_p0087c03║滅也。
C057n1163_p0087c04║傘屧又作繖同先岸反謂張帛為行
C057n1163_p0087c05║路以自覆者也下先𤗊反鑿腹令
C057n1163_p0087c06║空廌足者也。
C057n1163_p0087c07║法溟莫經反說文小雨溟溟也㽵子
C057n1163_p0087c08║南溟天池也。
C057n1163_p0087c09║第四十四卷
C057n1163_p0087c10║璩印巨於反字書玉名也耳璩也印
C057n1163_p0087c11║臂印也。
C057n1163_p0087c12║儲噐直於反儲貯也俻也謂畜物以
C057n1163_p0087c13║為俻曰儲也。
C057n1163_p0087c14║藻飾[云*且]老反水草之有文者𥁞藻菜
C057n1163_p0087c15║於衣以為服章也。
C057n1163_p0087c16║格量加頟反蒼頡篇格量度也。
C057n1163_p0087c17║不[序-予+千]齒亦反指[序-予+千]也漢書音義曰[序-予+千]
C057n1163_p0087c18║不用也說文[序-予+千]却屋也廣疋[序-予+千]推也。
C057n1163_p0087c19║不譴去戰反蒼頡篇譴訶也廣疋譴
C057n1163_p0087c20║怒也說文譴謫問也。
C057n1163_p0087c21║第四十五卷
C057n1163_p0087c22║闤闠胡関反下胡對反說文闤闠市
C057n1163_p0087c23║門也。
C057n1163_p0088a01║第四十六卷
C057n1163_p0088a02║曩昔奴朗反尓疋曩久也猶徃久古
C057n1163_p0088a03║昔也。
C057n1163_p0088a04║第四十八卷
C057n1163_p0088a05║牟婆羅或作謨[薩-產+(辛/工)]羅或作摩娑羅亦
C057n1163_p0088a06║作目娑羅梵言訛轉也此云馬腦
C057n1163_p0088a07║案此寶或色如馬腦因以為名也。
C057n1163_p0088a08║廁填古文窴同徒堅反三蒼廁雜也
C057n1163_p0088a09║閒雜也廣疋填塞也亦滿也或作
C057n1163_p0088a10║鈿非此用也。
C057n1163_p0088a11║侵掠又作[利-禾+(京-口+日)]同力尚反通俗文遮取
C057n1163_p0088a12║謂之抄掠謂強奪取也。
C057n1163_p0088a13║第四十九卷
C057n1163_p0088a14║瑿泥耶𬧅烏奚反下市䎡反鹿王名
C057n1163_p0088a15║也舊經中伊泥延又作因尼延亦
C057n1163_p0088a16║作[嘌-示+土]尼延皆一也[嘌-示+土]音一賢反。
C057n1163_p0088a17║勢峯謂陰莖也舊言馬陰藏相是也。
C057n1163_p0088a18║羯羅頻迦或作歌羅頻伽或作加羅
C057n1163_p0088a19║毗迦亦作迦陵頻伽皆梵音輕重聲
C057n1163_p0088a20║之訛轉也此云好聲鳥也。
C057n1163_p0088a21║烏瑟膩沙又作嗢瑟尼沙或言欝尼
C057n1163_p0088a22║沙此言髻謂頂骨涌起自然成髻也。
C057n1163_p0088a23║膝股又作骰同公戶反說文股髀也
C057n1163_p0088b01║𥼶名股同也為強固也。
C057n1163_p0088b02║兩臋徒昆反臗肉高厚者也廣疋髖
C057n1163_p0088b03║豚也髖音苦昆反。
C057n1163_p0088b04║髖臚吕於反臚腹也𥼶名云腹前曰臚。
C057n1163_p0088b05║𪙫腭丘魚反下又作𪘽同五各反𪘽
C057n1163_p0088b06║居也齒所居也𦠍齒內上下肉垠
C057n1163_p0088b07║㖾也垠音語巾反。
C057n1163_p0088b08║蠲除占玄反方言南楚疾愈謂之蠲
C057n1163_p0088b09║郭璞曰蠲除也方俗語異耳。
C057n1163_p0088b10║肴饌胡刀胡交二反下仕眷反廣疋
C057n1163_p0088b11║肴肉也亦葅也說文饌俻具食也
C057n1163_p0088b12║謂飲食也。
C057n1163_p0088b13║獷戾古猛反漢書盖康注云獷強也
C057n1163_p0088b14║戾佷也字從犬。
C057n1163_p0088b15║婆羅痆斯女黠反或云婆羅㮈斯又
C057n1163_p0088b16║作波羅奈同一也舊譯云江遶城。
C057n1163_p0088b17║第五十卷
C057n1163_p0088b18║誡[罩-卓+助]古薤反下許玉反誡警𠡠也亦
C057n1163_p0088b19║俻也方言齊魯謂勉為[罩-卓+助]勵也。
C057n1163_p0088b20║輕縠胡木反似羅而䟽似紗而密古
C057n1163_p0088b21║有懞縠霧縠言細如霧也。
C057n1163_p0088b22║第五十二卷
C057n1163_p0088b23║焚燎古文炃燌二形同扶雲反下又作
C057n1163_p0088c01║燎同力照反說文焚燒田也字從
C057n1163_p0088c02║火燒林意也燎放火也火田為燎。
C057n1163_p0088c03║焰飈俾遙反小火也又作熛說文飛
C057n1163_p0088c04║火也蒼頡迸火曰熛也。
C057n1163_p0088c05║第五十三卷
C057n1163_p0088c06║塗冠古翫反謂冠著花為冠也。
C057n1163_p0088c07║赫奕餘𬉹反廣疋赫明也弈盛也謂
C057n1163_p0088c08║光明昱曜也字從大。
C057n1163_p0088c09║第五十五卷
C057n1163_p0088c10║愚魯力古反論語㕘也魯孔安國曰
C057n1163_p0088c11║魯䤜也。
C057n1163_p0088c12║第五十六卷
C057n1163_p0088c13║𢙣叉聚𢙣又樹名其子形如無食子
C057n1163_p0088c14║彼國多聚以賣之如此閒杏人故
C057n1163_p0088c15║以喻也。
C057n1163_p0088c16║安繕𨚗市戰反舊言安禪𨚗此云眼
C057n1163_p0088c17║藥也。
C057n1163_p0088c18║耳輪彼國王等或用金銀作此耳輪
C057n1163_p0088c19║形如鉢支著耳庄中用以裝飾故
C057n1163_p0088c20║名耳輪也舊經言耳渠者應是也。
C057n1163_p0088c21║魯達羅天此云暴𢙣自在天之別名也。
C057n1163_p0088c22║毗瑟笯夭奴故反舊云毗搜紐或言
C057n1163_p0088c23║毗紐皆訛也此當幻惑義是伐藪
C057n1163_p0089a01║天別名也舊言婆藪天也。
C057n1163_p0089a02║世主天此梵天之異名也。
C057n1163_p0089a03║第五十八卷
C057n1163_p0089a04║𮊞搦又作[泳-永+(朿-(乂-(必-心)))]同子礼反廣疋𮊞漉也
C057n1163_p0089a05║謂手搦出汁也。
C057n1163_p0089a06║浪耆巨夷反此云癡虫謂狩畜也家
C057n1163_p0089a07║語云食草者愚是也。
C057n1163_p0089a08║歧路古文𪨵[翅-羽+邑]二形同渠冝反尓疋
C057n1163_p0089a09║道二達謂之歧𥼶名物兩為歧此
C057n1163_p0089a10║道似之也。
C057n1163_p0089a11║輪圍于非反山名也我𢢔高大故以
C057n1163_p0089a12║喻焉。
C057n1163_p0089a13║第五十九卷
C057n1163_p0089a14║厭禱於舟反下都道反字苑厭眠內
C057n1163_p0089a15║不祥也山東音於葉反說文告事
C057n1163_p0089a16║求神曰禱禱請也請於鬼神也。
C057n1163_p0089a17║尸半尸此是呪法西國有此謂呪於
C057n1163_p0089a18║死尸令起煞人半尸者呪令起坐
C057n1163_p0089a19║令起尸鬼煞人故半尸。
C057n1163_p0089a20║第六十卷
C057n1163_p0089a21║礠石徂茲反埤蒼礠石謂吸䥫也。
C057n1163_p0089a22║沙利藥迦謂彼國邑落名也。
C057n1163_p0089a23║羯吒斯居謁反謂貪愛之別名也。
C057n1163_p0089b01║傷悼徒到反方言𥘿𣈆謂傷為悼悼
C057n1163_p0089b02║亦哀也。
C057n1163_p0089b03║𠡴攫又作[釐-厘+力]同力咨反下居縛反𠡴
C057n1163_p0089b04║劃也直破曰𠡴𤓰傷曰㩴劃音胡
C057n1163_p0089b05║麦反。
C057n1163_p0089b06║妻孥奴胡乃故二反小尓疋云孥子也。
C057n1163_p0089b07║閭邑吕居反周礼二十五家為閭閭
C057n1163_p0089b08║里門也說文閭侶也五家相伴侶也。
C057n1163_p0089b09║第六十一卷
C057n1163_p0089b10║錫賚星的反賜與也尓疋錫賚賜也
C057n1163_p0089b11║謂上與下之辝也。
C057n1163_p0089b12║欝怏於亮反謂忿怨也亦怏怏然心
C057n1163_p0089b13║不伏也。
C057n1163_p0089b14║懊恚於報反懊恚悔恨也。
C057n1163_p0089b15║頒賜又作班同補顏反小尓疋頒賦
C057n1163_p0089b16║布也尓疋斑遍與也。
C057n1163_p0089b17║勞来郎到反下力代反慰勞也廣疋
C057n1163_p0089b18║来懃也勞来不怠也或有作賚賜
C057n1163_p0089b19║與也賚非此義。
C057n1163_p0089b20║諮詢私遵反詢問也左傳訪問於善
C057n1163_p0089b21║為諮諮親為詢諮問道也詢問親
C057n1163_p0089b22║慼之議。
C057n1163_p0089b23║罄竭古文𰌿同口定反說文噐中空
C057n1163_p0089c01║也尓疋罄盡也。
C057n1163_p0089c02║俳優於牛反字林倡優樂也謂調戱
C057n1163_p0089c03║作樂也。
C057n1163_p0089c04║愽弈古文𱸪下餘石反方言愽或謂
C057n1163_p0089c05║之棊自関而東齊魯之閒皆謂圍
C057n1163_p0089c06║棊為弈。
C057n1163_p0089c07║英傑奇列反千人為傑傑亦特立也
C057n1163_p0089c08║才能也。
C057n1163_p0089c09║耽湎古文媅妉二形同都含反下古
C057n1163_p0089c10║文䤄同亡善反說文媅樂也嗜也
C057n1163_p0089c11║湎耽於酒也謂酒樂也。
C057n1163_p0089c12║第六十二卷
C057n1163_p0089c13║瑟祉𠡠里反舊言俱絺羅譯云膝也
C057n1163_p0089c14║言膝骨大也。
C057n1163_p0089c15║第六十四卷
C057n1163_p0089c16║麟角理真反仁狩也說文麟𪊽身牛
C057n1163_p0089c17║尾一角角頭有肉不履生虫不折
C057n1163_p0089c18║生草音中鍾吕行中𰴐矩不入陷
C057n1163_p0089c19║[絅-口+又]文章彬彬然也亦靈狩也。
C057n1163_p0089c20║第六十七卷
C057n1163_p0089c21║傲誕五誥反下達坦反傲謂不敬也
C057n1163_p0089c22║廣疋傲輕㑥也誕大也不實也。
C057n1163_p0089c23║絢藻呼麵反字林文成曰絢絢亦文
C057n1163_p0090a01║章之㒵也藻水草之有文者也。
C057n1163_p0090a02║伐地迦人名也從人名經為此人說也。
C057n1163_p0090a03║暴燥蒲卜反乘老反𥼶名燥焦也說
C057n1163_p0090a04║文燥乾也。
C057n1163_p0090a05║第六十八卷
C057n1163_p0090a06║若蘭又作躝同力丹反通俗文縱失
C057n1163_p0090a07║曰蘭也。
C057n1163_p0090a08║賄貨古文𧶅同呼罪反財貨也通俗
C057n1163_p0090a09║文財帛曰賄周礼通貨賄鄭玄曰
C057n1163_p0090a10║金玉曰貨布帛賄。
C057n1163_p0090a11║肪膏音方脂肪也通俗文在腰曰肪
C057n1163_p0090a12║肪[月*已]也三蒼有角曰肪无角曰膏。
C057n1163_p0090a13║第六十九卷
C057n1163_p0090a14║[飢-几+(一/ㄠ)]餬音提胡酥酪之精醇者曰[飢-几+(一/ㄠ)]餬
C057n1163_p0090a15║通俗文酪酥謂之[飢-几+(一/ㄠ)]餬是也。
C057n1163_p0090a16║第七十卷
C057n1163_p0090a17║曛暮許軍反楚辝與曛黃而為期王
C057n1163_p0090a18║逸曰曛黃黃昬也暮晚也。
C057n1163_p0090a19║銓量又作硂同七泉反廣雅稱謂之
C057n1163_p0090a20║銓銓謂銓量輕重也。
C057n1163_p0090a21║第七十一卷
C057n1163_p0090a22║中的知仲反下又作㢩說文作的同
C057n1163_p0090a23║都歷反的明也射質也謂的然明
C057n1163_p0090b01║見也今射𡊤中珠子是也。
C057n1163_p0090b02║從容且容反廣疋從容舉動也謂詳
C057n1163_p0090b03║審閑疋之㒵也。
C057n1163_p0090b04║河濵比人反字林濵水崖也廣疋濵
C057n1163_p0090b05║湄浦岸也。
C057n1163_p0090b06║第七十六卷
C057n1163_p0090b07║毀讟徒木反謗讟也廣疋讟痛也謂
C057n1163_p0090b08║怨痛也。
C057n1163_p0090b09║[玝-十+小]羞古文𦟤同私由反貴異名[玝-十+小]雜
C057n1163_p0090b10║味為羞羞謂有滋味名也方言羞
C057n1163_p0090b11║熟食也。
C057n1163_p0090b12║第七十九卷
C057n1163_p0090b13║騫脣去焉反廣疋騫舉也。
C057n1163_p0090b14║[這-言+(占@口)]尓又作攸同以周反小笑也笑離
C057n1163_p0090b15║齒也漢書頃岱曰[這-言+(占@口)]寬舒顏色之
C057n1163_p0090b16║㒵也又作猶然猶笑㒵也。
C057n1163_p0090b17║迦理沙般拏女家反般拏此云銅錢
C057n1163_p0090b18║十六般拏為一迦利沙般拏。
C057n1163_p0090b19║第八十三卷
C057n1163_p0090b20║襲師古文㦻同辝立反左傳凢師輕
C057n1163_p0090b21║曰襲掩其不俻也。
C057n1163_p0090b22║摩納縛迦此云儒童或云年少淨行
C057n1163_p0090b23║舊經中言摩納等是也。
C057n1163_p0090c01║底沙比丘名也為之說經名底沙經
C057n1163_p0090c02║此亦星名也因星立名西國多此也。
C057n1163_p0090c03║第八十四卷
C057n1163_p0090c04║揉捼奴和奴迴二反說文捼摧也兩
C057n1163_p0090c05║手相切也。
C057n1163_p0090c06║㱟折普彼反[莫/糸]文云破折也㱟猶分也。
C057n1163_p0090c07║僵仆蒲比芳務二反仰謂之僵伏謂
C057n1163_p0090c08║之仆說文僵却偃也仆前覆也。
C057n1163_p0090c09║晧首胡老反小尓疋晧素白也。
C057n1163_p0090c10║黃皴七旬反字略云皴皮細起也。
C057n1163_p0090c11║徂落又作殂同在胡反尓疋徂落死也。
C057n1163_p0090c12║笞罰又作抬同丑之反廣疋搒笞擊。
C057n1163_p0090c13║舄𠧸又作潟滷二形同齒亦私亦二
C057n1163_p0090c14║反下力古反說文潟西方醎地也。
C057n1163_p0090c15║你伽女履反此云流注不断亦言𡧱
C057n1163_p0090c16║為含兩義仍立梵名也。
C057n1163_p0090c17║遽務又作懅同渠庶反遽㥯也亦畏
C057n1163_p0090c18║懼也。
C057n1163_p0090c19║第八十五卷
C057n1163_p0090c20║鳩集居牛反尓疋鳩聚也謂收聚也。
C057n1163_p0090c21║囹圄力丁反下魚吕反獄名也三王
C057n1163_p0090c22║始有獄。
C057n1163_p0090c23║幽縶知立反詩傳曰縶絆也謂拘執
C057n1163_p0091a01║也兩足不相過謂之縶。
C057n1163_p0091a02║第八十六卷
C057n1163_p0091a03║怒憾胡紺反廣疋憾怨恨也字林憾
C057n1163_p0091a04║不安也。
C057n1163_p0091a05║浸滛七林反浸滛者轉大之言也浸
C057n1163_p0091a06║滛移徙𠁅曰廣也。
C057n1163_p0091a07║[微-兀+(舛-夕)]楄卑緬反說文楄小也尓疋褊㥯
C057n1163_p0091a08║也[匚@俠]也。
C057n1163_p0091a09║第八十七卷
C057n1163_p0091a10║戇愚丁絳反三蒼愚无所知也亦䤜
C057n1163_p0091a11║也廣疋戇頑嚚也。
C057n1163_p0091a12║茫然莫唐反案茫然冥昧不明也。
C057n1163_p0091a13║踰隍胡光反三蒼隍城下坑也說文
C057n1163_p0091a14║城池有水曰隍。
C057n1163_p0091a15║宮闕𥼶名闕在門兩傍中央闕然為
C057n1163_p0091a16║道也。
C057n1163_p0091a17║第八十八卷
C057n1163_p0091a18║歔欷欣居反下欣既反蒼頡篇泣餘
C057n1163_p0091a19║聲也亦悲也。
C057n1163_p0091a20║拊膺芳舞反下作膺同於凝反拊拍
C057n1163_p0091a21║也廣疋拊擊也膺匈也。
C057n1163_p0091a22║𰭍結古文𰭍惌二形今作宛同於元
C057n1163_p0091a23║反說文𰭍屈也廣疋𰭍抂也思念
C057n1163_p0091b01║煩𰭍也。
C057n1163_p0091b02║阿死羅摩登祇栴荼女名也摩登祇
C057n1163_p0091b03║女之捴名阿死羅女之別名此女
C057n1163_p0091b04║由卑賤故恒以掃市為業用供衣
C057n1163_p0091b05║食也。
C057n1163_p0091b06║被笮側格反安笮猶壓也謂以槽笮
C057n1163_p0091b07║出汁也。
C057n1163_p0091b08║謇訥古文吶同奴骨反訥遅䤜也說
C057n1163_p0091b09║文難也。
C057n1163_p0091b10║第八十九卷
C057n1163_p0091b11║朋儔直流反同門交曰朋疇類也等
C057n1163_p0091b12║也王逸注楚辝云二人為疋四人
C057n1163_p0091b13║為疇疇猶伴侶也。
C057n1163_p0091b14║𧄼瞢徒登反下莫崩反韻集云失臥
C057n1163_p0091b15║極也。
C057n1163_p0091b16║諀訿疋尓反下資尓反通俗文難可
C057n1163_p0091b17║謂之諀訿。
C057n1163_p0091b18║惙尓知劣反聲類云惙短氣㒵也惙
C057n1163_p0091b19║惙亦憂也。
C057n1163_p0091b20║第九十卷
C057n1163_p0091b21║覆苫舒塩反茅苫也尓疋白蓋謂之
C057n1163_p0091b22║苦言編管以覆屋曰苫也。
C057n1163_p0091b23║勉勵靡辯反下力制反勉強也謂自
C057n1163_p0091c01║勸強為勉勵也勉力為勵也。
C057n1163_p0091c02║第九十一卷
C057n1163_p0091c03║[攸-ㄆ+熏]歸又作倐𨁀二形同書育反[攸-ㄆ+熏]㥯
C057n1163_p0091c04║疾之㒵也。
C057n1163_p0091c05║菅茅古顏反尓疋菅茅属也。
C057n1163_p0091c06║如鴆除禁反郭璞曰大如鵰紫綠色
C057n1163_p0091c07║長頸赤喙食虵也。
C057n1163_p0091c08║孓然居列反案孑猶單己孤獨也說
C057n1163_p0091c09║文孓无右臂曰孓。
C057n1163_p0091c10║㳂流翼泉反字林從水而下曰㳂順
C057n1163_p0091c11║流也㳂亦緣也。
C057n1163_p0091c12║火鷄古奚反性多躁列故以喻焉。
C057n1163_p0091c13║第九十二卷
C057n1163_p0091c14║漂漾疋遙反下翼尚反案漂漾搖蕩也。
C057n1163_p0091c15║第九十四卷
C057n1163_p0091c16║唼食古文㗱又作𠯗同子盍反通俗
C057n1163_p0091c17║文入口曰𠯗又虫食曰唼。
C057n1163_p0091c18║不允弋准反允當也允信也尓疋允
C057n1163_p0091c19║誠也。
C057n1163_p0091c20║第九十五卷
C057n1163_p0091c21║纖繳之若反謂矰之射者也繳緾也
C057n1163_p0091c22║矰音增弋射矢也。
C057n1163_p0091c23║瞖膜又作翳同於計反下音莫韻集
C057n1163_p0092a01║云瞖目障病也。
C057n1163_p0092a02║晱[弓*(乞-乙+小)][葉-世+ㄊ]式𮉼反其[葉-世+ㄊ]苦也娑羅[葉-世+ㄊ]光
C057n1163_p0092a03║淨也娑羅此云牢實。
C057n1163_p0092a04║箭栝古活反釋名箭其末曰栝栝會
C057n1163_p0092a05║也謂與弦相會也。
C057n1163_p0092a06║桄梯古文撗𤗶二形同古黃反聲類
C057n1163_p0092a07║作輄車下撗木也今車牀梯轝下
C057n1163_p0092a08║撗木皆曰桄也。
C057n1163_p0092a09║三槍千羊反說文槍距也三蒼木兩
C057n1163_p0092a10║頭𨦣曰槍。
C057n1163_p0092a11║撓攪呼高反下古夘反說文撓攪乱也。
C057n1163_p0092a12║第九十七卷
C057n1163_p0092a13║穌息先胡反小尓疋更生曰穌穌亦
C057n1163_p0092a14║息也。
C057n1163_p0092a15║瘠田古文𤹠𤶬膌三形同才亦反說
C057n1163_p0092a16║文瘠瘦也亦薄也。
C057n1163_p0092a17║言泆餘質反說文水所蕩泆也。
C057n1163_p0092a18║第九十八卷
C057n1163_p0092a19║裒讚補高反案裒猶揚美之也進也。
C057n1163_p0092a20║猨猴又作蝯同禹煩反似[獼-爾+(乞-乙+小)]猴而大
C057n1163_p0092a21║[辟-口+月]長其色有黃有黑鳴聲甚哀五
C057n1163_p0092a22║百歲化為玃玃壽千歲玃音居
C057n1163_p0092a23║縛反。
C057n1163_p0092b01║捐摩初委反通俗文捫摸曰㨊或作
C057n1163_p0092b02║揣借字耳。
C057n1163_p0092b03║𪵬成又作泛同疋劒反廣疋泛普也
C057n1163_p0092b04║浮也泛濫也。
C057n1163_p0092b05║乘駕食證反三蒼載曰乘馬曰駕。
C057n1163_p0092b06║土丘古文𡊣說文土之高也尓疋非
C057n1163_p0092b07║人所為為丘一曰四方高中央下
C057n1163_p0092b08║亦曰丘。
C057n1163_p0092b09║第九十九卷
C057n1163_p0092b10║種蒔時至反栽時也謂更種曰蒔也。
C057n1163_p0092b11║波輸鉢多此塗灰外道名也遍身塗
C057n1163_p0092b12║灰髮則有剃不剃衣纔蔽形但非
C057n1163_p0092b13║赤色為異耳事魔𨢘首羅天。
C057n1163_p0092b14║簡靜古限反尓疋簡大也亦略也。
C057n1163_p0092b15║第一百卷
C057n1163_p0092b16║蕭然乘條反詩傳曰簫簫言不諠譁也。
C057n1163_p0092b17║變革古文革愅諽三形同古核反革
C057n1163_p0092b18║更也字從三十從口口為國邑國
C057n1163_p0092b19║三十年而法更別取別異之意也
C057n1163_p0092b20║口音韋。
C057n1163_p0092b21║一切經音義卷第二十二
C057n1163_p0092b22║甲辰歲高麗國大藏都監奉
C057n1163_p0092b23║𠡠彫造