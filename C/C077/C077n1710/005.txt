C077n1710_p0640a01║古尊宿語錄卷第五　　　　　　　密五
C077n1710_p0640a02║
C077n1710_p0640a03║臨濟禪師（大鑑下四世嗣黃檗）
C077n1710_p0640a04║臨濟慧照禪師諱義玄曹州南華邢氏子初
C077n1710_p0640a05║㕘黃檗問佛法的的大意三度遭棒不領旨
C077n1710_p0640a06║乃辭檗令𠫭高安大愚愚問黃檗有何言句
C077n1710_p0640a07║師舉前話愚云黃檗恁麼老婆心為你得徹
C077n1710_p0640a08║困猶覓過在師於言下大悟鎮州府主王常
C077n1710_p0640a09║侍與諸官請師升座上堂云山僧今日事不
C077n1710_p0640a10║獲已曲順人情方登此座若約祖宗門下称
C077n1710_p0640a11║揚大事直是開口不得無你措足處山僧此
C077n1710_p0640a12║日以常侍堅請那隱綱宗還有作家戰將直
C077n1710_p0640a13║下展陣開旗麼對眾證據看僧問如何是佛
C077n1710_p0640a14║法大意師便喝僧禮拜師云這箇師僧却堪
C077n1710_p0640a15║持論問師唱誰家曲宗風嗣阿誰師云我在
C077n1710_p0640a16║黃檗處三度發問三度被打僧擬議師便喝
C077n1710_p0640a17║隨後打云不可向虛空裡釘橛去也。有座
C077n1710_p0640a18║主問三乘十二分教豈不是明佛𪫬師云荒
C077n1710_p0640a19║草不曾鋤主云佛豈賺人也師云佛在什麼
C077n1710_p0640a20║處主無語師云對常侍前擬瞞老僧速退速
C077n1710_p0640a21║退妨他別人請問復云此日法筵為一大事
C077n1710_p0640a22║故更有問話者麼速致問來你纔開口早勿
C077n1710_p0640a23║交涉也何以如此不見釋尊云法離文字不
C077n1710_p0640a24║属因不在緣故為你信不及所以今日葛藤
C077n1710_p0640b01║恐滯常侍與諸官員昧佗佛𪫬不如且退喝
C077n1710_p0640b02║一喝云少信根人終無了日久立珍重。
C077n1710_p0640b03║師因一日到河北府主王常侍請師升座時
C077n1710_p0640b04║麻谷出問大悲千手眼那箇是正眼師云大
C077n1710_p0640b05║悲千手眼那箇是正眼速道速道麻谷拽師
C077n1710_p0640b06║下座麻谷却坐師近前云不審麻谷擬議師
C077n1710_p0640b07║亦拽麻谷下座師却坐麻谷便出去師便下
C077n1710_p0640b08║座。上堂云赤肉團上有一無位真人常
C077n1710_p0640b09║[泳-永+(從-彳)]汝等諸人面門出入未證據者看看時有
C077n1710_p0640b10║僧出問如何是無位真人師下禪林把住云
C077n1710_p0640b11║道道其僧擬議師托開云無位真人是什麼
C077n1710_p0640b12║乹屎橛便歸方丈。上堂有僧出禮拜師
C077n1710_p0640b13║便喝僧云老和尚莫探頭好師云你道落在
C077n1710_p0640b14║什麼處僧便喝又有僧問如何是佛法大意
C077n1710_p0640b15║師便喝僧禮拜師云你道好喝也無僧云草
C077n1710_p0640b16║賊大敗師云過在什麼處僧云再犯不容師
C077n1710_p0640b17║便喝是日兩堂首座相見同時下喝僧問師
C077n1710_p0640b18║還有賓主也無師云賓主歷然師云大眾要
C077n1710_p0640b19║會臨濟賓主句問取堂中二首座便下座。
C077n1710_p0640b20║上堂僧問如何是佛法大意師豎起拂子僧
C077n1710_p0640b21║便喝師便打。又僧問如何是佛法大意師
C077n1710_p0640b22║亦豎起拂子僧便喝師亦喝僧擬議師便打
C077n1710_p0640b23║師乃云大眾夫為法者不避喪身失命我二
C077n1710_p0640b24║十年在黃蘗先師處三度問佛法的的大意
C077n1710_p0640c01║三度蒙佗賜杖如蒿枝拂著相佀如今更思
C077n1710_p0640c02║得一頓棒喫誰人為我行得時有僧出眾云
C077n1710_p0640c03║某甲行得師拈棒與佗其僧擬接師便打。
C077n1710_p0640c04║上堂僧問如何是劍刃上事師云禍事禍事
C077n1710_p0640c05║僧擬議師便打問[禾*丘]如石室行者踏碓忘却
C077n1710_p0640c06║移脚向什麼處去師云沒溺深泉。師乃云
C077n1710_p0640c07║但有來者不虧欠伊㹅識伊來處若與麼來
C077n1710_p0640c08║恰佀失却不與麼來無繩自縛一切時中莫
C077n1710_p0640c09║亂斟酌會與不會都來是錯分明與麼道一
C077n1710_p0640c10║任天下人貶剝久立珎重。上堂云一人
C077n1710_p0640c11║在孤峯頂上無出身之路一人在十字街頭
C077n1710_p0640c12║亦無向背那箇在前那箇在後不作維摩詰
C077n1710_p0640c13║不作傅大士珎重。上堂云有一人論劫
C077n1710_p0640c14║在途中不離家舍有一人離家舍不在途中
C077n1710_p0640c15║那箇合受人天供養便下座。上堂僧問
C077n1710_p0640c16║如何是苐一句師云三要印開朱點窄未容
C077n1710_p0640c17║擬議主賔分問如何是苐二句師云妙觧豈
C077n1710_p0640c18║容無着問漚和爭負截流機問如何是苐三
C077n1710_p0640c19║句師云看取棚頭美傀儡抽牽全藉裏頭人
C077n1710_p0640c20║師又云一句語湏具三玄門一玄門湏具三
C077n1710_p0640c21║要有權有用汝等諸人作麼生會下座。
C077n1710_p0640c22║師晚㕘示眾云有時奪人不奪境有時奪境
C077n1710_p0640c23║不奪人有時人境俱奪有時人境俱不奪時
C077n1710_p0640c24║有僧問如何是奪人不奪境師云煦日發生
C077n1710_p0641a01║鋪地錦嬰孩垂髮白如𮈔僧云如何是奪境
C077n1710_p0641a02║不奪人師云王令已行天下徧將軍塞外絕
C077n1710_p0641a03║𤇆塵僧云如何是人境兩俱奪師云并汾絡
C077n1710_p0641a04║信獨處一方僧云如何是人境俱不奪師云
C077n1710_p0641a05║王登寶殿野老謳歌。師乃云今時學佛法
C077n1710_p0641a06║者且要求真正見觧若得真正見觧生死不
C077n1710_p0641a07║染去住自由不要求殊勝殊勝自至道流秪
C077n1710_p0641a08║如自古先德皆有出人底路如山僧指示人
C077n1710_p0641a09║處秪要你不受人惑要用便用㪅莫遲疑如
C077n1710_p0641a10║今學者不得病在甚處病在不自信處你若
C077n1710_p0641a11║自信不及即便忙忙地徇一切境轉被佗萬
C077n1710_p0641a12║境回換不得自由你若能歇得念念馳求心
C077n1710_p0641a13║便与祖佛不別你欲得識祖佛麼秪你面前
C077n1710_p0641a14║𦗟法的是學人信不及便向外馳求設求得
C077n1710_p0641a15║者皆是文字勝相終不得他活祖意莫錯諸
C077n1710_p0641a16║禪德此時不遇萬刦千生輪回三界徇好境
C077n1710_p0641a17║掇去驢牛肚裏生道流約山僧見處与釋迦
C077n1710_p0641a18║不別今日多般用處欠少什麼一道神光未
C077n1710_p0641a19║曾間歇若能如是見得秪是一生無事人大
C077n1710_p0641a20║德三界無安猶如火宅此不是你久停住處
C077n1710_p0641a21║無常殺鬼一剎那間不揀貴賤老少你要与
C077n1710_p0641a22║祖佛不別但莫外求你一念心上清淨光是
C077n1710_p0641a23║你屋裏法身佛你一念心上無分別光是你
C077n1710_p0641a24║屋裏報身佛你一念心上無差別光是你屋
C077n1710_p0641b01║裏化身佛此三種身是你即今目前𦗟法底
C077n1710_p0641b02║人秪為不向外馳求有此功用據經論家取
C077n1710_p0641b03║三種身為極則約山僧見處不然此三種身
C077n1710_p0641b04║是名言亦是三種依古人云身依義立土據
C077n1710_p0641b05║体論法性身法性土明知是光影大德你且
C077n1710_p0641b06║識取美光影底人是諸佛之本源一切處是
C077n1710_p0641b07║道流歸舍處是你四大色身不觧說法𦗟法
C077n1710_p0641b08║脾胃肝膽不觧說法𦗟法虛空不觧說法𦗟
C077n1710_p0641b09║法是什麼觧說法𦗟法是你目前歷歷底勿
C077n1710_p0641b10║一箇形叚孤明是這箇解說法𦗟法若如是
C077n1710_p0641b11║見得便與祖佛不別但一切時中更莫間断
C077n1710_p0641b12║觸目皆是秪為情生智隔想變体殊所以輪
C077n1710_p0641b13║回三界受種種苦若約山僧見處無不甚深
C077n1710_p0641b14║無不觧脫道流心法無形通貫十方在眼曰
C077n1710_p0641b15║見在耳曰聞在鼻齅香在口談論在手執捉
C077n1710_p0641b16║在足運奔本是一精明分為六和合一心既
C077n1710_p0641b17║無隨處觧脫山僧与麼說意在什麼處秪為
C077n1710_p0641b18║道流一切馳求心不能歇上佗古人閑機境
C077n1710_p0641b19║道流取山僧見處坐断報化佛頭十地滿心
C077n1710_p0641b20║猶如客作兒等妙二覺擔枷鎻漢羅漢辟支
C077n1710_p0641b21║猶如廁穢菩提涅槃如擊馿橛何以如此秪
C077n1710_p0641b22║為道流不達三祗刦空所以有此障碍若是
C077n1710_p0641b23║真正道人終不如是但能隨緣消舊業任運
C077n1710_p0641b24║著衣裳要行即行要坐即坐無一念心希求
C077n1710_p0641c01║佛果緣何如此古人云若欲作業求佛佛是
C077n1710_p0641c02║生死大兆大德時光可惜秪擬傍家波波地
C077n1710_p0641c03║學禪學道認名認句求佛求祖求善知識意
C077n1710_p0641c04║度莫錯道流你秪有一箇父母㪅求何物你
C077n1710_p0641c05║自返照看古人云演若達多失却頭求心歇
C077n1710_p0641c06║處即無事大德且要平常莫作模樣有一般
C077n1710_p0641c07║不識好𢙣禿奴便即見神見鬼指東劃西好
C077n1710_p0641c08║晴好雨如是之流盡湏抵債向閻老前吞熱
C077n1710_p0641c09║鐵丸有日好人家男女被這一般野狐精魅
C077n1710_p0641c10║所著便即捏怪瞎屢生索飯錢有日在。
C077n1710_p0641c11║師示眾云道流切要求取真正見觧向天下
C077n1710_p0641c12║橫行免被這一般精魅惑亂無事是貴人但
C077n1710_p0641c13║莫造作秪是平常你擬向外傍家求過覓脚
C077n1710_p0641c14║手錯了也秪擬求佛佛是名句你還識馳求
C077n1710_p0641c15║底麼三世十方佛祖出來也秪為求法如今
C077n1710_p0641c16║㕘學道流也秪為求法得法始了未得依前
C077n1710_p0641c17║輪回五道云何是法法者是心法心法無形
C077n1710_p0641c18║通貫十方目前現用人信不及便乃認名認
C077n1710_p0641c19║句向文字中求意度佛法天地懸殊道流山
C077n1710_p0641c20║僧說法說什麼法說心地法便能入凢入聖
C077n1710_p0641c21║入淨入穢入真入俗要且不是你真俗凡聖
C077n1710_p0641c22║能與一切真俗凡聖安著名字真俗凡聖与
C077n1710_p0641c23║此人安著名字不得道流把得便用更不著
C077n1710_p0641c24║名字號之為玄旨山僧說法与天下人別秪
C077n1710_p0642a01║如有箇文殊普賢出來目前各現一身問法
C077n1710_p0642a02║纔道咨和尚我早辨了也老僧穩坐更有道
C077n1710_p0642a03║流來相見時我盡辨了也何以如此秪為我
C077n1710_p0642a04║見處別外不取凡聖內不住根本見徹更不
C077n1710_p0642a05║疑謬。師示眾云道流佛法無用功處秪
C077n1710_p0642a06║是平常無事屙屎送尿著衣喫飯困來即臥
C077n1710_p0642a07║愚人咲我智乃知焉古人云向外作工夫惣
C077n1710_p0642a08║是癡頑漢你且隨處作主立處皆真境來回
C077n1710_p0642a09║換不得縱有[泳-永+(從-彳)]來習氣五無間業自為觧脫
C077n1710_p0642a10║大海今時學者惣不識法猶如觸鼻羊逢著
C077n1710_p0642a11║物安在口裏奴郎不辨賓主不分如是之流
C077n1710_p0642a12║邪心入道閙處即入不得名為真出家人正
C077n1710_p0642a13║是真俗家人夫出家者湏辨得平常真正見
C077n1710_p0642a14║觧辨佛辨魔辨真辨偽辨凡辨聖若如是辨
C077n1710_p0642a15║得名真出家若魔佛不辨正是出一家入一
C077n1710_p0642a16║家喚作造業眾生未得名為真出家秪如今
C077n1710_p0642a17║有一箇佛魔同体不分如水乳合鵝王喫乳
C077n1710_p0642a18║如明眼道流魔佛俱打你若愛聖憎凡生死
C077n1710_p0642a19║海裏浮沉。問如何是佛魔師云你一念
C077n1710_p0642a20║心疑處是佛魔你若達得萬法無生心如幻
C077n1710_p0642a21║化更無一塵一法處處清淨是佛然佛与魔
C077n1710_p0642a22║是染淨二境約山僧見處無佛無眾生無古
C077n1710_p0642a23║無今得者便得不歷時莭無修無證無得無
C077n1710_p0642a24║失一切時中更無別法設有一法過此者我
C077n1710_p0642b01║說如夢如化山僧所說皆是道流即今目前
C077n1710_p0642b02║孤明歷歷地聽者此人處處不滯通貫十方
C077n1710_p0642b03║三界自在入一切境差別不能回換一剎那
C077n1710_p0642b04║間透入法界逢佛說佛逢祖說祖逢羅漢說
C077n1710_p0642b05║羅漢逢餓鬼說餓鬼向一切處游履國土教
C077n1710_p0642b06║化眾生未曾離一念隨處清淨光透十方万
C077n1710_p0642b07║法一如道流大丈夫兒今日方知本來無事
C077n1710_p0642b08║秪為你信不及念念馳求捨頭覓頭自不能
C077n1710_p0642b09║歇如圓頓菩薩入法界現身向淨土中厭凡
C077n1710_p0642b10║忻聖如此之流取捨未忘染淨心在如禪宗
C077n1710_p0642b11║見觧又且不然直是現今更無時莭山僧說
C077n1710_p0642b12║處皆是一期藥病相治惣無寔法若如是見
C077n1710_p0642b13║得是真出家日消萬兩黃金道流莫取次被
C077n1710_p0642b14║諸方老師印破面門道我觧禪觧道辯似懸
C077n1710_p0642b15║河皆是造地獄業若是真正學道人不求世
C077n1710_p0642b16║間過切急要求真正見觧若達真正見觧圓
C077n1710_p0642b17║明方始了畢。問如何是真正見觧師云
C077n1710_p0642b18║你但一切入凡入聖入染入淨入諸佛國土
C077n1710_p0642b19║入弥勒樓閣入毗盧遮那法界處處皆現國
C077n1710_p0642b20║土成住壞空佛出于世轉大法輪却入涅槃
C077n1710_p0642b21║不見有去來相貌求其生死了不可得便入
C077n1710_p0642b22║無生法界處處游履國土入華藏世界盡見
C077n1710_p0642b23║諸法空相皆無寔法唯有𦗟法無依道人是
C077n1710_p0642b24║諸佛之母所以佛[泳-永+(從-彳)]無依生若悟無依佛亦
C077n1710_p0642c01║無得若如是見得者是真正見觧學人不了
C077n1710_p0642c02║為執名句被他凡聖名碍所以障其道眼不
C077n1710_p0642c03║得分明[禾*丘]如十二分教皆是表顯之說學者
C077n1710_p0642c04║不會便向表顯名句上生觧皆是依倚落在
C077n1710_p0642c05║囙果未免三界生死你若欲得生死去住脫
C077n1710_p0642c06║著自由即今識取𦗟法底人無形無相無根
C077n1710_p0642c07║無本無住處活撥撥地應是萬種施設用處
C077n1710_p0642c08║秪是無處所以覔著轉遠求之轉乖号之為
C077n1710_p0642c09║秘密道流你莫認着箇夢幻伴子遲晚中間
C077n1710_p0642c10║便歸無常你向此世界中覓箇什麼物作觧
C077n1710_p0642c11║脫覔取一口飯喫補毳過時且要訪尋知識
C077n1710_p0642c12║莫囙循逐樂光陰可惜念念無常麄則被地
C077n1710_p0642c13║水火風細則被生住異滅四相所逼道流今
C077n1710_p0642c14║時且要識取四種無相境免被境擺撲。
C077n1710_p0642c15║問如何是四種無相境師云你一念心疑被
C077n1710_p0642c16║地來碍你一念心愛被水來溺你一念心嗔
C077n1710_p0642c17║被火來燒你一念心喜被風來飄若能如是
C077n1710_p0642c18║辨得不被境轉處處用境東涌西沒南涌北
C077n1710_p0642c19║沒中涌邊沒邊涌中沒履水如地履地如水
C077n1710_p0642c20║緣何如此為達四夫如夢如幻故道流你秪
C077n1710_p0642c21║今𦗟法者不是你四大能用你四大若能如
C077n1710_p0642c22║是見得便乃去住自由約山僧見處勿嫌底
C077n1710_p0642c23║法你若愛聖聖者聖之名有一般學人向五
C077n1710_p0642c24║臺山裏求文殊早錯了也五臺山無文殊你
C077n1710_p0643a01║欲識文殊麼秪你目前用處始終不異處處
C077n1710_p0643a02║不疑此箇是活文殊你一念心無差別光處
C077n1710_p0643a03║處㹅是真普賢你一念心自能觧縛隨處觧
C077n1710_p0643a04║脫此是觀音三昧法互為主伴出則一時出
C077n1710_p0643a05║一即三三即一如是觧得始好看教。
C077n1710_p0643a06║師示眾云如今學道人且要自信莫向外覓
C077n1710_p0643a07║㹅上他閑塵境都不辨邪正秪如有祖有佛
C077n1710_p0643a08║皆是教迹中事有人拈起一句子語或隱顯
C077n1710_p0643a09║中出便即疑生照天照地傍家尋問也大茫
C077n1710_p0643a10║然大丈夫兒莫秪麼論主論賊論是論非論
C077n1710_p0643a11║色論財論說閑話過日山僧此間不論僧俗
C077n1710_p0643a12║但有來者盡識得伊任伊向甚處出來但有
C077n1710_p0643a13║聲名文句皆是夢幻却見乘境底人是諸佛
C077n1710_p0643a14║之玄旨佛境不能自称我是佛境還是這箇
C077n1710_p0643a15║無依道人乘境出來若有人出來問我求佛
C077n1710_p0643a16║我即應清淨境出有人問我菩薩我即應慈
C077n1710_p0643a17║悲境出有人問我菩提我即應淨妙境出有
C077n1710_p0643a18║人問我涅槃我即應寂靜境出境即万般差
C077n1710_p0643a19║別人即不別所以應物現形如水中月道流
C077n1710_p0643a20║你若欲得如法直湏是大丈夫兒始得若萎
C077n1710_p0643a21║萎隨隨地則不得也夫如㽄嗄之器不堪貯
C077n1710_p0643a22║醍醐如大器者直要不受人惑隨處作主立
C077n1710_p0643a23║處皆真但有來者皆不得受你一念疑即魔
C077n1710_p0643a24║入心如菩薩疑時生死魔得便但能息念更
C077n1710_p0643b01║莫外求物來即照你但信現今用底一箇事
C077n1710_p0643b02║也無你一念心生三界隨緣被境分為六塵
C077n1710_p0643b03║你如今應用處欠少什麼一剎那間便入淨
C077n1710_p0643b04║入穢入彌勒樓閣入三眼國土處處游履唯
C077n1710_p0643b05║見空名。問如何是三眼國土師云我共
C077n1710_p0643b06║你入淨妙國土中著清淨衣說法身佛又入
C077n1710_p0643b07║無差別國土中著無差別衣說報身佛又入
C077n1710_p0643b08║觧脫國土中著光明衣說化身佛此三眼國
C077n1710_p0643b09║土皆是依變約經論家取法身為根本報化
C077n1710_p0643b10║二身為用山僧見處法身即不觧說法所以
C077n1710_p0643b11║古人云身依義立土據体論法性身法性土
C077n1710_p0643b12║明知是建立之法依通國土空拳黃葉用誑
C077n1710_p0643b13║小兒蒺藜菱刺枯骨上覓什麼汁心外無法
C077n1710_p0643b14║內亦不可得求什麼物你諸方言道有修有
C077n1710_p0643b15║證莫錯設有修得者皆是生死業你言六度
C077n1710_p0643b16║萬行齊修我見皆是造業求佛求法即是造
C077n1710_p0643b17║地獄業求菩薩亦是造業看經看教亦是造
C077n1710_p0643b18║業佛与祖師是無事人所以有漏有為無漏
C077n1710_p0643b19║無為為清淨業有一般瞎禿子飽喫飯了便
C077n1710_p0643b20║坐禪觀行把捉念漏不令放起厭喧求靜是
C077n1710_p0643b21║外道法祖師云你若住心看靜㪯心外照攝
C077n1710_p0643b22║心內澄凝心入定如是之流皆是造作是你
C077n1710_p0643b23║如今与麼𦗟法底人作麼生擬修他證他莊
C077n1710_p0643b24║嚴他渠且不是修底物不是莊嚴得底物若
C077n1710_p0643c01║教他莊嚴一切佛即莊嚴得你且莫錯道流
C077n1710_p0643c02║你取這一般老師口裏語為是真道是善知
C077n1710_p0643c03║識不思議我是凡夫心不敢測度他老宿瞎
C077n1710_p0643c04║屢生你一生秪作這个見觧辜負這一双眼
C077n1710_p0643c05║冷噤噤地如凍淩上馿駒相佀我不敢毀善
C077n1710_p0643c06║知識怕生口業道流夫大善知識始敢毀佛
C077n1710_p0643c07║毀祖是非天下排斥三藏教罵辱諸小兒向
C077n1710_p0643c08║𨒫順中覓人所以我於十二年中求一个業
C077n1710_p0643c09║性如芥子許不可得若佀新婦子禪師便即
C077n1710_p0643c10║怕趂出院不与飯喫不安不樂自古先軰到
C077n1710_p0643c11║處人不信被遞出始知是貴若到處人盡肯
C077n1710_p0643c12║堪作什麼所以師子一吼野干腦裂道流諸
C077n1710_p0643c13║方說有道可修有法可證你說證何法修何
C077n1710_p0643c14║道你今用處欠少什麼物修補何處後生小
C077n1710_p0643c15║阿師不會便即信這般野狐精魅許他說事
C077n1710_p0643c16║繫縛他人言道理行相應護惜三業始得成
C077n1710_p0643c17║佛如此說者如春細雨古人云路逢達道人
C077n1710_p0643c18║苐一莫向道所以言若人修道道不行万般
C077n1710_p0643c19║邪境競頭生智劍出來無一物明頭未顯暗
C077n1710_p0643c20║頭明所以古人云平常心是道大德覓什麼
C077n1710_p0643c21║物現今目前𦗟法無依道人歷歷地分明未
C077n1710_p0643c22║曾欠少你若欲得与祖佛不別但如是見不
C077n1710_p0643c23║用疑誤你心心不異名之活祖心若有異則
C077n1710_p0643c24║性相別心不異故即性相不別問如何是心
C077n1710_p0644a01║心不異處師云你擬問早異了也性相各分
C077n1710_p0644a02║道流莫錯世出世諸法皆無自性亦無生性
C077n1710_p0644a03║但有空名名字亦空你秪麼認他閑名為寔
C077n1710_p0644a04║大錯了也設有皆是依變之境有箇菩提依
C077n1710_p0644a05║涅槃依觧脫依三身依境智依菩薩依佛依
C077n1710_p0644a06║你向依變國土中覓什麼物乃至三乘十二
C077n1710_p0644a07║分教是拭不淨故紙佛是幻化身祖是老比
C077n1710_p0644a08║丘你還是娘生已否你若求佛即被佛魔攝
C077n1710_p0644a09║你若求祖即被祖魔縛你若有求皆苦不如
C077n1710_p0644a10║無事有一般禿比丘向學人道佛是究竟於
C077n1710_p0644a11║三大阿僧祗刦修行果滿始成道道流你若
C077n1710_p0644a12║道佛是究竟緣什麼八十年後向拘尸羅城
C077n1710_p0644a13║㕠林樹間側臥而死去佛今何在明知與我
C077n1710_p0644a14║生死不別你言三十二相八十種好是佛轉
C077n1710_p0644a15║輪聖王應是如來明知是幻化古人云如來
C077n1710_p0644a16║㪯身相為順世間情恐人生断見權且立虛
C077n1710_p0644a17║名假言三十二八十也空聲有身非覺体無
C077n1710_p0644a18║相乃真形你道佛有六通是不可思議一切
C077n1710_p0644a19║諸天神仙阿脩羅大力鬼亦有神通應是佛
C077n1710_p0644a20║否道流莫錯[禾*丘]如阿脩羅與天帝釋戰戰敗
C077n1710_p0644a21║領八萬四千眷属入藕絲孔中藏莫是聖否
C077n1710_p0644a22║如山僧所㪯皆是業通依通夫如佛六通者
C077n1710_p0644a23║不然入色界不被色惑入聲界不被聲惑入
C077n1710_p0644a24║香界不被香惑入味界不被味惑入觸界不
C077n1710_p0644b01║被觸惑入法界不被法惑所以達六種色聲
C077n1710_p0644b02║香味觸法皆是空相不能繫縛此無依道人
C077n1710_p0644b03║雖是五蘊漏質便是地行神通道流真佛無
C077n1710_p0644b04║形真法無相你秪麼幻化上頭作模作樣設
C077n1710_p0644b05║求得者皆是野狐精魅並不是真佛是外道
C077n1710_p0644b06║見觧夫如真斈道人並不取佛不取菩薩羅
C077n1710_p0644b07║漢不取三界殊勝逈然獨脫不与物拘𠃵坤
C077n1710_p0644b08║倒覆我更不疑十方諸佛現前無一念心喜
C077n1710_p0644b09║三塗地獄頓現無一念心怖緣何如此我見
C077n1710_p0644b10║諸法空相變即有不變即無三界唯心万法
C077n1710_p0644b11║唯識所以夢幻空芲何勞把捉唯有道流目
C077n1710_p0644b12║前現今𦗟法底人入火不燒入水不溺入三
C077n1710_p0644b13║塗地獄如遊園觀入餓鬼畜生而不受報緣
C077n1710_p0644b14║何如此無嫌底法你若愛聖憎凡生死海裏
C077n1710_p0644b15║沉浮煩惱由心故有無心煩惱何拘不勞分
C077n1710_p0644b16║別取相自然得道湏㬰你擬傍家波波地斈
C077n1710_p0644b17║得於三祗刦中終歸生死不如無事向樷林
C077n1710_p0644b18║中牀角頭交脚坐道流如諸方有斈人來主
C077n1710_p0644b19║客相見了便有一句子語辨前頭善知識被
C077n1710_p0644b20║學人拈出个機權語路向善知識口角頭攛
C077n1710_p0644b21║過看你識不識你若識得是境把得便拋向
C077n1710_p0644b22║坑子裏斈人便即尋常然後便索善知識語
C077n1710_p0644b23║依前奪之學人云上智哉是大善知識即云
C077n1710_p0644b24║你大不識好𢙣如善知識把出箇境塊子向
C077n1710_p0644c01║學人面前美前人辨得了不作主不受境惑
C077n1710_p0644c02║善知識便即現半身學人便喝善知識又入
C077n1710_p0644c03║一切差別語路中擺擈學人云不識好𢙣老
C077n1710_p0644c04║禿奴善知識歎曰真正道流如諸方善知識
C077n1710_p0644c05║不辨邪正學人來問菩提涅槃三身境智瞎
C077n1710_p0644c06║老師便与他觧說被他學人罵著便把棒打
C077n1710_p0644c07║他言無禮度自是你善知識無眼不得嗔他
C077n1710_p0644c08║有一般不識好𢙣禿奴即指東劃西好晴好
C077n1710_p0644c09║雨好燈籠露柱你看眉毛有幾莖這箇具機
C077n1710_p0644c10║緣斈人不會便即心狂如是之流㹅是野狐
C077n1710_p0644c11║精魅魍魎被他好學人嗌嗌微咲言瞎老禿
C077n1710_p0644c12║奴惑乱他天下人道流出家兒且要斈道秪
C077n1710_p0644c13║如山僧徃日曾向毗𡰱中㽞心亦曾於經論
C077n1710_p0644c14║尋討後方知是濟世藥表顯之說遂乃一時
C077n1710_p0644c15║拋却即訪道㕘禪後遇大善知識方乃道眼
C077n1710_p0644c16║分明始識得天下老和尚知其邪正不是娘
C077n1710_p0644c17║生下便會還是体究練磨一朝自省道流你
C077n1710_p0644c18║欲得如法見觧但莫受人惑向裏向外逢著
C077n1710_p0644c19║便殺逢佛殺佛逢祖殺祖逢羅漢殺羅漢逢
C077n1710_p0644c20║父母殺父母逢親眷殺親眷始得觧脫不與
C077n1710_p0644c21║物拘透脫自在如諸方學道流未有不依物
C077n1710_p0644c22║出來底山僧向此間[泳-永+(從-彳)]頭打手上出來手上
C077n1710_p0644c23║打口裏出來口裏打眼裏出來眼裏打未有
C077n1710_p0644c24║一箇獨脫出來底皆是上他古人閑機境山
C077n1710_p0645a01║僧無一法与人祗是治病觧縛你諸方道流
C077n1710_p0645a02║試不依物出來我要共你商量十年五嵗並
C077n1710_p0645a03║無一人皆是依草附葉竹木精靈野狐精魅
C077n1710_p0645a04║向一切糞塊上亂咬瞎漢枉消他十方信施
C077n1710_p0645a05║道我是出家兒作如是見觧向你道無佛無
C077n1710_p0645a06║法無修無證秪與麼傍家擬求什麼物瞎漢
C077n1710_p0645a07║頭上安頭是你欠少什麼道流是你目前用
C077n1710_p0645a08║底與祖佛不別秪麼不信便向外求莫錯向
C077n1710_p0645a09║外無法內亦不可得你取山僧口裏語不如
C077n1710_p0645a10║休歇無事去已起者莫續未起者不要放起
C077n1710_p0645a11║便勝你十年行脚約山僧見處無如許多般
C077n1710_p0645a12║秪是平常著衣吃飯無事過時你諸方來者
C077n1710_p0645a13║皆是有心求佛求法求觧脫求出離三界癡
C077n1710_p0645a14║人你要出三界什麼處去佛祖是賞繫底名
C077n1710_p0645a15║句你欲識三界麼不離你今𦗟法𢇹心地你
C077n1710_p0645a16║一念心貪是欲界你一念心嗔是色界你一
C077n1710_p0645a17║念心癡是無色界是你屋裏家具子三界不
C077n1710_p0645a18║自道我是三界還是道流目前靈靈地照燭
C077n1710_p0645a19║萬般酌度世界底人与三界安名大德四大
C077n1710_p0645a20║色身是無常乃至脾胃肝膽髮毛爪齒唯見
C077n1710_p0645a21║諸法空相你一念心歇得處喚作菩提樹你
C077n1710_p0645a22║一念心不能歇得處喚作無明𣗳無明無住
C077n1710_p0645a23║處無明無始終你若念念心歇不得便上他
C077n1710_p0645a24║無明𣗳便入六道四生披毛戴角你若歇得
C077n1710_p0645b01║便是清淨身界你一念不生便是上菩提𣗳
C077n1710_p0645b02║三界神通變化意生化身法喜禪恱身光自
C077n1710_p0645b03║照思衣羅綺千重思食百味具足更無橫病
C077n1710_p0645b04║菩提無住處是故無得者道流大丈夫漢更
C077n1710_p0645b05║疑箇什麼目前用處更是阿誰把得便用莫
C077n1710_p0645b06║著名字号為玄旨與麼見得勿嫌𢇹法古人
C077n1710_p0645b07║云心隨萬境轉轉處實能幽隨流認得性無
C077n1710_p0645b08║喜亦無憂道流如禪宗見觧死活循然叅斈
C077n1710_p0645b09║之人大湏子細如主客相見便有言論往來
C077n1710_p0645b10║或應物現形或全体作用或把機權喜怒或
C077n1710_p0645b11║現半身或乘師子或乘象王如有真正斈人
C077n1710_p0645b12║便喝先拈出一个膠盆子善知識不辨是境
C077n1710_p0645b13║便上他境上作模作樣斈人便喝前人不肎
C077n1710_p0645b14║放此是膏肓之病不堪醫喚作客看主或是
C077n1710_p0645b15║善知識不拈出物隨斈人問處即奪斈人被
C077n1710_p0645b16║奪抵死不放此是主看客或有斈人應一箇
C077n1710_p0645b17║清淨境出善知識前善知識辨得是境把得
C077n1710_p0645b18║拋向坑裏學人言大好善知識即云咄哉不
C077n1710_p0645b19║識好𢙣學人便禮拜此喚作主看主或有斈
C077n1710_p0645b20║人披枷帶鎻出善知識前善知識更與安一
C077n1710_p0645b21║重枷鎻學人歡喜彼此不辨呼為客看客大
C077n1710_p0645b22║德山僧如是所舉皆是辨魔揀異知其邪正
C077n1710_p0645b23║道流寔情大難佛法幽玄觧得可可地山僧
C077n1710_p0645b24║竟日与他說破斈者㹅不在意千徧萬徧脚
C077n1710_p0645c01║底踏過黑沒焌地無一箇形段歷歷孤明斈
C077n1710_p0645c02║人信不及便向名句上生觧年登半百秪管
C077n1710_p0645c03║傍家負死屍行檐却檐子天下走索草鞋錢
C077n1710_p0645c04║有日在大德山僧說向外無法斈人不會便
C077n1710_p0645c05║即向裏作觧便即倚壁坐舌拄上齶湛然不
C077n1710_p0645c06║動取此為是祖門佛法也大錯是你若取不
C077n1710_p0645c07║動清淨境為是你即認他無明為郎主古人
C077n1710_p0645c08║云湛湛黑暗深坑寔可怖畏此之是也你若
C077n1710_p0645c09║認他動者是一切草木皆觧動應可是道也
C077n1710_p0645c10║所以動者是風大不動者是地大動与不動
C077n1710_p0645c11║俱無自性你若向動處捉他他向不動處立
C077n1710_p0645c12║你若向不動處捉他他向動處立譬如潛泉
C077n1710_p0645c13║魚鼓波而自躍大德動與不動是二種境還
C077n1710_p0645c14║是無依道人用動用不動如諸方斈人來山
C077n1710_p0645c15║僧此間作三種根器断如中下根器來我便
C077n1710_p0645c16║奪其境而不除其法或中上根器來我便境
C077n1710_p0645c17║法俱奪如上上根器來我便境法人俱不奪
C077n1710_p0645c18║如有出格見觧人來山僧此間便全体作用
C077n1710_p0645c19║不歷根器大德到這裏斈人著力處不通風
C077n1710_p0645c20║石火電光即過了也斈人若眼定動即沒交
C077n1710_p0645c21║涉擬心即差動念即乖有人觧者不離目前
C077n1710_p0645c22║大德你檐鉢囊屎檐子傍家走求佛求法即
C077n1710_p0645c23║今与麼馳求底你還識渠麼活撥撥地秪是
C077n1710_p0645c24║勿根株擁不聚撥不散求著即轉遠不求還
C077n1710_p0646a01║在目前靈音属耳若人不信徒勞百年道流
C077n1710_p0646a02║一剎那間便入華藏世界入毗盧遮那國土
C077n1710_p0646a03║入觧脫國土入神通國土入清淨國土入法
C077n1710_p0646a04║界入穢入淨入凡入聖入餓鬼畜生處處討
C077n1710_p0646a05║覓尋皆不見有生有死唯有空名幻化空芲
C077n1710_p0646a06║不勞把捉得失是非一時放却道流山僧佛
C077n1710_p0646a07║法的的相承[泳-永+(從-彳)]麻谷和尚丹霞和尚道一和尚
C077n1710_p0646a08║廬山拽石頭和尚一路行徧天下無人信得
C077n1710_p0646a09║盡皆起謗如道一和尚用處純一無雜斈人
C077n1710_p0646a10║三百五百盡皆不見佗意如庐山和尚自在
C077n1710_p0646a11║真正順𨒫用處斈人不測涯際悉皆茫然如
C077n1710_p0646a12║[舟-(白-日)]霞和尚翫珠隱顯斈人來者皆悉被罵如
C077n1710_p0646a13║麻谷用處苦如黃蘗近皆不得如石鞏用處
C077n1710_p0646a14║向箭頭上覓人來者皆惧如山僧今日用處
C077n1710_p0646a15║真正成壞翫美神變入一切境隨處無事境
C077n1710_p0646a16║不能換但有來求者我即便出看渠渠不識
C077n1710_p0646a17║我我便著[婁*殳]般衣斈人生觧一向入我言句
C077n1710_p0646a18║苦哉瞎禿子無眼人把我著底衣認青黃赤
C077n1710_p0646a19║白我脫却入清淨境中斈人一見便生忻欲
C077n1710_p0646a20║我又脫却學人失心茫然狂走言我無衣我
C077n1710_p0646a21║即向渠道你識我著衣底人否忽尓回頭認
C077n1710_p0646a22║我了也大德你莫認衣衣不能動人能著衣
C077n1710_p0646a23║有箇清淨衣有个無生衣菩提衣涅槃衣有
C077n1710_p0646a24║祖衣有佛衣大德但有聲名文句皆悉是衣
C077n1710_p0646b01║變[泳-永+(從-彳)]臍輪氣海中鼓激牙齒敲磕成其句義
C077n1710_p0646b02║明知是幻化大德外發聲語業內表心所法
C077n1710_p0646b03║以思有念皆悉是衣你秪麼認他著底衣為
C077n1710_p0646b04║寔觧縱經塵刦秪是衣通三界循還輪囬生
C077n1710_p0646b05║死不如無事相逢不相識共語不知名今時
C077n1710_p0646b06║學人不得盖為認名字為觧大冊子上抄死
C077n1710_p0646b07║老漢語三重五重複子褁不教人見道是玄
C077n1710_p0646b08║旨以為保重大錯瞎屢生你向枯骨上覓什
C077n1710_p0646b09║麼汁有一般不識好𢙣向教中取意度商量
C077n1710_p0646b10║成於句義如把屎塊子向口裏含了吐過与
C077n1710_p0646b11║別人猶如俗人打傳口令相佀一生虛過也
C077n1710_p0646b12║道我出家被佗問着佛法便即杜口無詞眼
C077n1710_p0646b13║似漆突口如楄檐如此之類逢弥勒出世移
C077n1710_p0646b14║置佗方世界寄地獄受苦大德你波波地徃
C077n1710_p0646b15║諸方覓什麼物踏你脚板闊無佛可求無道
C077n1710_p0646b16║可成無法可得外求有相佛与汝不相似欲
C077n1710_p0646b17║識汝本心非合亦非離道流真佛無形真道
C077n1710_p0646b18║無体真法無相三法混融和合一處辨既不
C077n1710_p0646b19║得喚作忙忙業識眾生問如何是真佛真法
C077n1710_p0646b20║真道乞垂開示師云佛者心清淨是法者心
C077n1710_p0646b21║光明是道者處處無碍淨光是三即一皆是
C077n1710_p0646b22║空名而無寔有如真正作道人念念心不間
C077n1710_p0646b23║断自達磨大師[泳-永+(從-彳)]西土來秪是覓箇不受人
C077n1710_p0646b24║惑底人後遇二祖一言便了始知[泳-永+(從-彳)]前虛用
C077n1710_p0646c01║功夫山僧今日見處與祖佛不別若第一句
C077n1710_p0646c02║中得與祖佛為師若第二句中得與人天為
C077n1710_p0646c03║師若第三句中得自救不了。問如何是
C077n1710_p0646c04║西來意師云若有意自救不了云既無意云
C077n1710_p0646c05║何二祖得法師云得者是不得云既若不得
C077n1710_p0646c06║云何是不得底意師云為你向一切處馳求
C077n1710_p0646c07║心不能歇所以祖師言咄哉丈夫將頭覓頭
C077n1710_p0646c08║你言下便自回光返照更不別求知身心與
C077n1710_p0646c09║祖佛不別當下無事方名得法大德山僧今
C077n1710_p0646c10║時事不獲已話度說出許多不才淨你且莫
C077n1710_p0646c11║錯據我見處寔無許多般道理要用便用不
C077n1710_p0646c12║用便休秪如諸方說六度万行以為佛法我
C077n1710_p0646c13║道是莊嚴門佛事門非是佛法乃至持齋持
C077n1710_p0646c14║戒擎油不㴸道眼不明盡湏抵債索飯錢有
C077n1710_p0646c15║日在何故如此入道不通理復身還信施長
C077n1710_p0646c16║者八十一其樹不生耳乃至孤峯獨宿一食
C077n1710_p0646c17║卯齋長坐不臥六時行道皆是造業底人乃
C077n1710_p0646c18║至頭目髓腦國城妻子象馬七珎盡皆捨施
C077n1710_p0646c19║如是等見皆是苦身心故還招苦果不如無
C077n1710_p0646c20║事純一無雜乃至十地滿心菩薩皆求此道
C077n1710_p0646c21║流踪跡了不可得所以諸天歡喜地神捧足
C077n1710_p0646c22║十方諸佛無不称嘆緣何如此為今𦗟法道
C077n1710_p0646c23║人用處無踪跡。問大通智勝佛十刦坐
C077n1710_p0646c24║道塲佛法不現前不淂成佛道未審此意如
C077n1710_p0647a01║何乞師指示師云大通者是自己於處處達
C077n1710_p0647a02║其萬法無性無相名為大通智勝者於一切
C077n1710_p0647a03║處不疑不得一法名為智勝佛者心清淨光
C077n1710_p0647a04║明透徹法界得名為佛十刦坐道塲者十波
C077n1710_p0647a05║羅密是佛法不現前者佛本不生法本不滅
C077n1710_p0647a06║云何更有現前不淂成佛道者佛不應更作
C077n1710_p0647a07║佛古人云佛常在世間而不染世間法道流
C077n1710_p0647a08║你欲得作佛莫隨万物心生種種法生心滅
C077n1710_p0647a09║種種法滅一心不生萬法無咎世與出世無
C077n1710_p0647a10║佛無法亦不現前亦不曾失設有者皆是名
C077n1710_p0647a11║言章句接引小兒施設藥病表顯名句且名
C077n1710_p0647a12║句不自名句還是你目前昭昭靈靈鑒斍聞
C077n1710_p0647a13║知照燭底安一切名句大德造五無間業方
C077n1710_p0647a14║得觧脫。問如何是五無間業師云殺父
C077n1710_p0647a15║害母出佛身血破和合僧焚燒經像等此是
C077n1710_p0647a16║五無間業云如何是父師云無明是父你一
C077n1710_p0647a17║念心求起滅處不得如響應空隨處無事名
C077n1710_p0647a18║為殺父云如何是母師云貪愛為母作一念
C077n1710_p0647a19║心入欲界中求其貪愛唯見諸法空相處處
C077n1710_p0647a20║無著名為害母云如何是出佛身血師云你
C077n1710_p0647a21║向清淨法界中無一念心生觧便處處黑暗
C077n1710_p0647a22║是出佛身血云如何是破和合僧師云你一
C077n1710_p0647a23║念心正達煩惱結使如空無所依是破和合
C077n1710_p0647a24║僧云如何是焚燒經像師云見因緣空心空
C077n1710_p0647b01║法空一念决定断逈然無事便是焚燒經像
C077n1710_p0647b02║大德若如是達淂免被佗凡聖名碍你一念
C077n1710_p0647b03║心[禾*丘]向空拳指上生寔觧根境法中虛捏怪
C077n1710_p0647b04║自輕而退屈言我是凡夫佗是聖人禿屢生
C077n1710_p0647b05║有甚死急披佗師子皮却作野干鳴大丈夫
C077n1710_p0647b06║漢不作丈夫氣息自家屋裏物不肯信秪麼
C077n1710_p0647b07║向外覓上佗古人閑名句倚陰愽陽不能特
C077n1710_p0647b08║達逢境便緣逢塵便執觸處惑起自無准定
C077n1710_p0647b09║道流莫取山僧說處何故說無憑據一期間
C077n1710_p0647b10║圖畫虛空如彩畫像等喻道流莫將佛為究
C077n1710_p0647b11║竟我見猶如廁孔菩薩羅漢盡是枷鎻縛人
C077n1710_p0647b12║𢇹物所以文殊仗劍殺於瞿曇鴦掘持刀害
C077n1710_p0647b13║於釋氏道流無佛可得乃至三乘五性圓頓
C077n1710_p0647b14║教迹皆是一期藥病相治並無實法設有皆
C077n1710_p0647b15║是相似表顯路布文字差排且如是說道流
C077n1710_p0647b16║有一般禿子便向裏許著功擬求出世之法
C077n1710_p0647b17║錯了也若人求佛是人失佛若人求道是人
C077n1710_p0647b18║失道若人求祖是人失祖大德莫錯我且不
C077n1710_p0647b19║取你觧經論我亦不取你國王大臣我亦不
C077n1710_p0647b20║取你辯佀懸河我亦不取你聡明智慧唯要
C077n1710_p0647b21║你真正見觧道流設觧得百本經論不如一
C077n1710_p0647b22║箇無事底阿師你觧得即輕懱他人勝負脩
C077n1710_p0647b23║羅人我無明長地獄業如善星比丘觧十二
C077n1710_p0647b24║分教生身䧟地獄大地不容不如無事休歇
C077n1710_p0647c01║去飢來吃飯睡來合眼愚人咲我智乃知焉
C077n1710_p0647c02║道流莫向文字中求心動疲勞吸冷氣无益
C077n1710_p0647c03║不如一念緣起無生超出三乘權斈菩薩大
C077n1710_p0647c04║德莫囙循過日山僧徃日未有見處時黑澷
C077n1710_p0647c05║漫地光陰不可空過腹熱心忙奔波訪道後
C077n1710_p0647c06║還得力始到今日共道流如是話度勸諸道
C077n1710_p0647c07║流莫為衣食看世界易過善知識難遇如優
C077n1710_p0647c08║曇花時一現耳你諸方聞道有箇臨濟老漢
C077n1710_p0647c09║出來便擬問難教語不得被山僧全体作用
C077n1710_p0647c10║斈人空開得眼口揔動不得懵然不知以何
C077n1710_p0647c11║荅我我向伊道龍象蹴踏非馿所堪你諸處
C077n1710_p0647c12║秪指腦點肋道我觧禪觧道三个兩个到這
C077n1710_p0647c13║裏不奈何咄哉你將這箇身心到處簸兩片
C077n1710_p0647c14║皮誑謼閭閻吃鉄棒有日在非出家兒盡向
C077n1710_p0647c15║阿脩羅界攝夫如至理之道非諍論而求激
C077n1710_p0647c16║揚鏗鏘以摧外道至於佛祖相承更無別意
C077n1710_p0647c17║設有言教落在化儀三乘五性人天囙果如
C077n1710_p0647c18║圓頓之教又且不然童子善財皆不求過大
C077n1710_p0647c19║德莫錯用心如大海不停死屍秪麼擔却擬
C077n1710_p0647c20║天下走自起見障以碍於心日上無雲麗天
C077n1710_p0647c21║普照眼中無翳空裏無芲道流你欲得如法
C077n1710_p0647c22║但莫生疑展則弥綸法界収則𮈔髮不立歷
C077n1710_p0647c23║歷孤明未曾欠少眼不見耳不聞喚作什麼
C077n1710_p0647c24║物古人云說佀一物則不中你但自家看更
C077n1710_p0648a01║有什麼說亦無盡各自著力珎重。
C077n1710_p0648a02║勘辨黃檗因入厨次問飯頭作什麼飯
C077n1710_p0648a03║頭云揀眾僧米黃檗云一日喫多少飯頭云
C077n1710_p0648a04║二石五黃檗云莫太多麼飯頭云猶恐少在
C077n1710_p0648a05║黃檗便打飯頭却㪯佀師師云我為汝勘這
C077n1710_p0648a06║老漢纔到侍立次黃檗㪯前話師云飯頭不
C077n1710_p0648a07║會請和尚代一轉語師便問莫太多麼黃檗
C077n1710_p0648a08║云何不道來日更吃一頓師云說什麼來日
C077n1710_p0648a09║即今便喫道了便掌黃檗云這風顛漢又來
C077n1710_p0648a10║這裡捋虎鬚師便喝出去後溈山問仰山此
C077n1710_p0648a11║二尊宿意作麼生仰山云和尚作麼生溈山
C077n1710_p0648a12║云養子方知父慈仰山云不然溈山云子又
C077n1710_p0648a13║作麼生仰山云大佀勾賊破家。
C077n1710_p0648a14║師問僧什麼處來僧便喝師便揖坐僧擬議
C077n1710_p0648a15║師便打師見僧來便竪起拂子僧禮拜師便
C077n1710_p0648a16║打又見僧來亦竪起拂子僧不頋師亦打。
C077n1710_p0648a17║師一日同普化赴施主家齋次師問毛吞巨
C077n1710_p0648a18║海芥納湏弥為是神通妙用本体如然普化
C077n1710_p0648a19║踏到飯林師云太麄生普化云這裡是什麼
C077n1710_p0648a20║所在說麄說細師來日又同普化赴齋問今
C077n1710_p0648a21║日供養何似昨日普化依前踏倒飯林師云
C077n1710_p0648a22║得即得太麄生普化云瞎漢佛法說什麼麄
C077n1710_p0648a23║細師乃吐舌。師一日与河陽木塔長老
C077n1710_p0648a24║同在僧堂地炉內坐囙說普化每日在街市
C077n1710_p0648b01║掣風掣顛知佗是凡是聖言猶未了普化入
C077n1710_p0648b02║來師便問汝是凡是聖普化云汝且道我是
C077n1710_p0648b03║凡是聖師便喝普化以手指云河陽新婦子
C077n1710_p0648b04║木塔老婆禪臨濟小廝兒却具一隻眼師云
C077n1710_p0648b05║這賊普化云賊賊便出去。一日普化在
C077n1710_p0648b06║僧堂前吃生菜師見云大似一頭馿普化便
C077n1710_p0648b07║作馿鳴師云這賊普化云賊賊便出去。
C077n1710_p0648b08║囙普化常於街市搖鈴云明頭來明頭打暗
C077n1710_p0648b09║頭來暗頭打四方八面來旋風打虛空來連
C077n1710_p0648b10║架打師令侍者去纔見如是道便把住云㹅
C077n1710_p0648b11║不与麼來時如何普化托開云來日大悲院
C077n1710_p0648b12║裡有齋侍者回㪯似師師云我[泳-永+(從-彳)]來疑著這
C077n1710_p0648b13║漢。有一老宿㕘師未曾人事便問禮拜
C077n1710_p0648b14║即是不禮拜即是師便喝老宿便禮拜師云
C077n1710_p0648b15║好箇草賊老宿云賊賊便出去師云莫道無
C077n1710_p0648b16║事好首座侍立次師云還有過也無首座云
C077n1710_p0648b17║有師云賔家有過主家有過首座云二俱有
C077n1710_p0648b18║過師云過在什麼處首座便出去師云莫道
C077n1710_p0648b19║無事好後有僧㪯似南泉南泉云官馬相踏
C077n1710_p0648b20║師囙入軍營赴齋門首見員僚師指露柱問
C077n1710_p0648b21║是凡是聖員僚無語師打露柱云直饒道得
C077n1710_p0648b22║也秪是箇木橛便入去。師問院主什麼
C077n1710_p0648b23║處來主云州中難黃米去來師云難淂盡麼
C077n1710_p0648b24║主云難得盡師以杖面前畫一畫云還難得
C077n1710_p0648c01║這箇麼主便喝師便打典座至師㪯前語典
C077n1710_p0648c02║座云院主不會和尚意師云你作麼生典座
C077n1710_p0648c03║便禮拜師亦打有座主來相看次師問座主
C077n1710_p0648c04║講何經論主云某甲荒虛粗習百法論師云
C077n1710_p0648c05║有一人於三乘十二分教明得有一人於三
C077n1710_p0648c06║乘十二分教明不得是同是別主云明得即
C077n1710_p0648c07║同明不得即別樂普為侍者在師後立云座
C077n1710_p0648c08║主這裡是什麼所在說同說別師回首問侍
C077n1710_p0648c09║者汝又作麼生侍者便喝師送座主回來遂
C077n1710_p0648c10║問侍者適來是汝喝老僧侍者云是師便打
C077n1710_p0648c11║師聞苐二代德山垂示云道得也三十棒道
C077n1710_p0648c12║不得也三十棒師令樂普去問道得為什麼
C077n1710_p0648c13║也三十棒待伊打汝接住棒送一送看佗作
C077n1710_p0648c14║麼生普到彼如教而問德山便打普接住送
C077n1710_p0648c15║一送德山便歸方丈普回㪯似師師云我[泳-永+(從-彳)]
C077n1710_p0648c16║來疑著這漢雖然如是汝還見德山麼普擬
C077n1710_p0648c17║議師便打。王常侍一日訪師同師於僧
C077n1710_p0648c18║堂前看乃問這一堂僧還看經麼師云不看
C077n1710_p0648c19║經侍云還斈禪麼師云不斈禪侍云經又不
C077n1710_p0648c20║看禪又不斈畢竟作箇什麼師云㹅教伊成
C077n1710_p0648c21║佛作祖去侍云金屑雖貴落眼成翳又作麼
C077n1710_p0648c22║生師云將為你是箇俗漢。師問杏山如
C077n1710_p0648c23║何是露地白牛山云吽吽師云啞那山云長
C077n1710_p0648c24║老作麼生師云這畜生。師問樂普云[泳-永+(從-彳)]
C077n1710_p0649a01║上來一人行棒一人行喝阿那箇親普云㹅
C077n1710_p0649a02║不親師云親處作麼生普便喝師乃打。
C077n1710_p0649a03║師見僧來展開兩手僧無語師云會麼云不
C077n1710_p0649a04║會師云渾崙擘不開与你兩文錢。
C077n1710_p0649a05║趙州行脚時參師遇師洗脚次州便問如何
C077n1710_p0649a06║是祖師西來意師云恰值老僧洗脚州近前
C077n1710_p0649a07║作𦗟勢師云更要苐二杓𢙣水潑在州便下
C077n1710_p0649a08║去。有定上座到參問如何是佛法大意
C077n1710_p0649a09║師下繩牀擒住与一掌便托開定佇立傍僧
C077n1710_p0649a10║云定上座何不禮拜定方禮拜忽然大悟。
C077n1710_p0649a11║
C077n1710_p0649a12║古尊宿語錄卷第五　　　　　　　密五