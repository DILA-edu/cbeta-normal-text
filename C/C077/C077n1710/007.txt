C077n1710_p0655a01║古尊宿語錄卷第七　　　　　　　密七
C077n1710_p0655a02║
C077n1710_p0655a03║睦州禪師（大鑑下四世嗣黃檗）
C077n1710_p0655a04║睦州陳尊宿諱道蹤得旨断際初居筠州米
C077n1710_p0655a05║山遷住睦州觀音常百餘眾後居開元寺閒
C077n1710_p0655a06║房織蒲鞋養母凡應接來者機辯峭絕無容
C077n1710_p0655a07║竚思指臨濟參黃蘗接雲門嗣雪峰皆師力
C077n1710_p0655a08║也。上堂云你諸人還得箇入頭處也未
C077n1710_p0655a09║若未得箇入頭湏得箇入頭若得箇入頭不
C077n1710_p0655a10║得辜負老僧又云明明向你道尚自不會豈
C077n1710_p0655a11║况蓋覆將來問如何是學人自己師云觀世
C077n1710_p0655a12║音菩薩進云學人不會師云大慈悲菩薩問
C077n1710_p0655a13║如何是祖師西來意師云一隊衲僧來一隊
C077n1710_p0655a14║師僧去問如何是向上一路師云你問將來
C077n1710_p0655a15║我與你道進云便請道師云抖擻多年穿破
C077n1710_p0655a16║衲檻𣯶一半逐雲飛問請師講經師云買帽
C077n1710_p0655a17║相頭進云謝師慈悲師云拈頭作尾拈尾作
C077n1710_p0655a18║頭還我苐三叚來問如何是徑截一路師云
C077n1710_p0655a19║大眾久立速禮三拜進云請師道師云有頭
C077n1710_p0655a20║無尾漢又云來來還我徑截一路來僧無語
C077n1710_p0655a21║有座主問某甲雖講得經兼行脚不會教意
C077n1710_p0655a22║時如何師云灼然實語當懺悔進云乞師指
C077n1710_p0655a23║示師云你若不問老僧緘口無言你既問老
C077n1710_p0655a24║僧不可緘口去也進云便請道師云心不負
C077n1710_p0655b01║人面無慚色問知時者是大沙門如何是大
C077n1710_p0655b02║沙門師云我向鼻孔裏問你進云作麼生問
C077n1710_p0655b03║師云自領出去又云來來我共你葛藤你却
C077n1710_p0655b04║問我問如何是大沙門師云觀世音菩薩會
C077n1710_p0655b05║麼進云不會師云大慈悲菩薩上堂大眾雲
C077n1710_p0655b06║集師云章表將來時有僧應諾師云據狀領
C077n1710_p0655b07║過問佛法大意請師舉唱云我者裏不曾泥
C077n1710_p0655b08║裏洗土塊你諸方作麼生道無語有大德曾
C077n1710_p0655b09║講法華經來問和尚某甲雖講不會教家大
C077n1710_p0655b10║意極則處師云不得錯舉問如何是向上事
C077n1710_p0655b11║師指一僧云那箇師僧何不問無語有僧舉
C077n1710_p0655b12║雪峯語乞師指示峰云是什麼學云乞師指
C077n1710_p0655b13║示峯云因什麼到與麼地舉了僧遂問秖如
C077n1710_p0655b14║雪峰和尚意作麼生師便打師看經次僧問
C077n1710_p0655b15║看什麼經師云金剛經僧云六朝翻譯次當
C077n1710_p0655b16║第幾師云一切有為法如夢幻泡影問如何
C077n1710_p0655b17║是教意師云我不荅你進云和尚為什麼不
C077n1710_p0655b18║荅師云為你念來問如何是西來意師云那
C077n1710_p0655b19║箇師僧何不近前來僧便近前師云我喚浙
C077n1710_p0655b20║東人干浙西人什麼事時有座主問三乘十
C077n1710_p0655b21║二分教某甲粗知未審宗門事乞師提綱師
C077n1710_p0655b22║云問着宗門事有什麼難道恰問着老僧鼻
C077n1710_p0655b23║孔你頭上漫漫脚下漫漫教家喚作什麼主
C077n1710_p0655b24║云教家無這箇意旨師以拄杖趂。上堂
C077n1710_p0655c01║云汝等快與快與老僧七十九也看看脫去
C077n1710_p0655c02║也僧便問師百年後向什麼處去師云三十
C077n1710_p0655c03║年後有人舉在問迦葉上行衣誰人合得披
C077n1710_p0655c04║師云抖擻多年穿破納襤𣯶一半逐雲飛會
C077n1710_p0655c05║麼僧云不會師云有時掛向肩頭上也勝時
C077n1710_p0655c06║人著錦衣問終日著衣喫飯如何免得著衣
C077n1710_p0655c07║喫飯師云著衣喫飯進云不會師云不會即
C077n1710_p0655c08║著衣喫飯有座主問三乘十二分教即不問
C077n1710_p0655c09║如何是宗門中事師云老僧入你鉢囊裏主
C077n1710_p0655c10║云和尚為什麼在學人鉢囊裏師云有什麼
C077n1710_p0655c11║檳榔荳蔻速將來主云和尚欠少箇什麼師
C077n1710_p0655c12║云這賊今日敗也進云學人乍入叢林乞師
C077n1710_p0655c13║指示師云量才補職進云學人咨和尚師咄
C077n1710_p0655c14║云這扶籬摸壁漢三家村裏保頭也不能作
C077n1710_p0655c15║得。師因赴齋迴有僧就師乞䞋錢師云
C077n1710_p0655c16║赴齋得三十文僧云便請師云施者雖無厭
C077n1710_p0655c17║受者應知足問佛法大意請師提綱師云捻
C077n1710_p0655c18║將來與你提綱進云便請和尚道師云折東
C077n1710_p0655c19║籬補西障有僧名宗闡宗闡咨和尚師云住
C077n1710_p0655c20║僧便住師咄云名也不識又云有闡即判快
C077n1710_p0655c21║道快道無對有俗官問一氣還轉得一藏經
C077n1710_p0655c22║麼師云有什麼絁紬快將來問古人有言究
C077n1710_p0655c23║竟一路如何是究竟一路師云吽吽你這牓
C077n1710_p0655c24║子我這裏難遇筆墨兩狀一時領過進云某
C077n1710_p0656a01║甲有什麼過師便打趂問從上已來老宿作
C077n1710_p0656a02║家還有差別異路難會底道理麼師云有進
C077n1710_p0656a03║云如何是差別異路難會底道理云待你三
C077n1710_p0656a04║生六十劫信去始得問十方國土中唯有一
C077n1710_p0656a05║乘法如何是一乘法師云你若不問我即不
C077n1710_p0656a06║知你若問我我即知進云為什麼如此師云
C077n1710_p0656a07║吽吽什麼處得這箇問來僧無語問說即振
C077n1710_p0656a08║動乹坤不說即𮈔毫不掛說即是不說即是
C077n1710_p0656a09║師云道什麼僧再舉師云這脫空謾語漢進
C077n1710_p0656a10║云某甲話在師云說即振動乹坤是你恁麼
C077n1710_p0656a11║道僧云是師拈拂子便打云吽吽這裏嚇我
C077n1710_p0656a12║來問學人有問未審師還許也無師云灼然
C077n1710_p0656a13║賊來須打客來須看進云未審和尚作麼生
C077n1710_p0656a14║道師云這賊不能打得你問三乘十二分教
C077n1710_p0656a15║從何而得師云對機故得問請和尚荅一轉
C077n1710_p0656a16║語得麼師云得進云請便道師拽拄杖趂下。
C077n1710_p0656a17║上堂云不受謾底人出來有僧出應喏師云
C077n1710_p0656a18║被我挑一塊屎擗喉嚨塞却擗眼打也爭不
C077n1710_p0656a19║受謾師因看金剛般若經僧問和尚看甚經
C077n1710_p0656a20║師云無二無二分無別無断故會麼僧云不
C077n1710_p0656a21║會師云我念經也不得有俗官問和尚依教
C077n1710_p0656a22║不依教師云光剃頭淨洗鉢作麼生不依教。
C077n1710_p0656a23║師因齋次有俗官問請師施食師云三德六
C077n1710_p0656a24║味施佛及僧吽吽快將來老僧要喫俗官云
C077n1710_p0656b01║請和尚施財師云弟子施財和尚施法先到
C077n1710_p0656b02║老僧後到佛又俗官問弟子今日開藏經乞
C077n1710_p0656b03║師一句提綱藏經師云此問難得官云便請
C077n1710_p0656b04║提綱師云對牛彈琴師因看經次僧問和尚
C077n1710_p0656b05║看什麼經師云涅槃經茶毘品㝡在後問如
C077n1710_p0656b06║何是超佛越祖之談師驀拈拄杖示眾云我
C077n1710_p0656b07║喚作拄杖你喚作什麼無語師再將拄杖示
C077n1710_p0656b08║之云超佛越祖之談是你問麼無語師舉黃
C077n1710_p0656b09║蘗和尚語云天下老和尚一氣道在我者裏
C077n1710_p0656b10║要放你也在我這裏要不放你也在我這裏
C077n1710_p0656b11║僧便問如何是一氣道師云量才補職僧云
C077n1710_p0656b12║如何是不放一氣道師云伏惟尚饗問如何
C077n1710_p0656b13║是禪師云猛火著油煎問不擇一切請師提
C077n1710_p0656b14║綱佛法師云山河大地畜生驢馬進云為什
C077n1710_p0656b15║麼不會師云你若被我把住直須百雜碎僧
C077n1710_p0656b16║云和尚不可一向師云不信道百雜碎問近
C077n1710_p0656b17║入叢林乞師方便師云你近入叢林進云是
C077n1710_p0656b18║師云心不負人面無慚色進云某甲不會師
C077n1710_p0656b19║云近前來與你注解僧近前師云去。
C077n1710_p0656b20║上堂大眾侍立師喝出去大眾不出去師又
C077n1710_p0656b21║再喝大眾茫然師與拄杖一時趂下去師因
C077n1710_p0656b22║看華嚴經僧問是什麼經師云大光明雲青
C077n1710_p0656b23║色光明雲紫色光明雲那邊是什麼雲僧云
C077n1710_p0656b24║南邊是黑雲師云今日應有雨又云將為是
C077n1710_p0656c01║箇師子兒元來是箇老鼠兒。上堂云還
C077n1710_p0656c02║有踏倒禪牀底出來有僧出來應喏師云比
C077n1710_p0656c03║來拋鈎釣鯨鯤下塲頭却釣得箇蝦䗫出來
C077n1710_p0656c04║問如何是禪師云還我第二叚來進云不會
C077n1710_p0656c05║師云三叚不同萬里崖州問如何是佛師云
C077n1710_p0656c06║裂轉鼻孔問如何是葛藤一句師云山河大
C077n1710_p0656c07║地是你問進云如何提綱拈掇師云到我問
C077n1710_p0656c08║問大眾雲臻合談何事師云作麼問華藏海
C077n1710_p0656c09║即不問如何是向上一路云好來好來師舉
C077n1710_p0656c10║古人語次問大眾云三乘十二分教成得箇
C077n1710_p0656c11║什麼邊事有僧云今日大眾普請不易師云
C077n1710_p0656c12║不要將出來僧云打皷喫藥石師云莫捻出
C077n1710_p0656c13║僧云和尚得恁麼忉忉生師云我也秖要你
C077n1710_p0656c14║恁麼道僧打門問己事不明乞師指示師纔
C077n1710_p0656c15║開門僧擬開口問師便擗口摑問如何是學
C077n1710_p0656c16║人入頭處師云一不得了進云某甲不會師
C077n1710_p0656c17║云這箇語話三十年後大行問如何是禪師
C077n1710_p0656c18║云摩訶般若波羅蜜進云不會師云抖擻多
C077n1710_p0656c19║年穿破衲襤𣯶一半逐雲飛睦州僧正并諸
C077n1710_p0656c20║大德眾請師上堂師問僧正僧正應喏師云
C077n1710_p0656c21║監寺𠰚正云不在師云都監闍棃𠰚正云不
C077n1710_p0656c22║在師云上座𠰚正云不在師云三叚不同今
C077n1710_p0656c23║當苐一向下文長赴在來日不詞謹退便起
C077n1710_p0656c24║諸大德罔措師舉古人語云捏聚也在我裂
C077n1710_p0657a01║破也在我僧問如何是裂開師云菩提涅槃
C077n1710_p0657a02║真如觧脫三九二十七還我第一籌來又云
C077n1710_p0657a03║即心是佛我且恁麼道你作麼生僧云某甲
C077n1710_p0657a04║不恁麼道師云盞子落地楪子成七片僧云
C077n1710_p0657a05║如何捏聚師乃斂手而坐一日睦州刺史問
C077n1710_p0657a06║如何是禪宗事師云近前來近前來史近前
C077n1710_p0657a07║師云得恁麼脫空妄語史無語師遂問曾見
C077n1710_p0657a08║什麼人來史云曾見恁麼老宿來師云更作
C077n1710_p0657a09║麼生史云看經來師驀打牀一下云教中喚
C077n1710_p0657a10║這箇作什麼史云教中不說師云教中道治
C077n1710_p0657a11║生產業與正理不相違背又作麼生史無對
C077n1710_p0657a12║師又打牀一下云大凢喚這箇作什麼史云
C077n1710_p0657a13║喚作牀師云這喫飯粘漢睦州陳操尚書因
C077n1710_p0657a14║齋次尚書自行餅餤與僧僧遂引手接尚書
C077n1710_p0657a15║却縮手僧無語尚書與諸官在鎮樓上坐忽
C077n1710_p0657a16║見有數僧來官人云有幾箇衲僧來尚書云
C077n1710_p0657a17║不是官人云爭知不是書云待來到這裏與
C077n1710_p0657a18║你勘其僧遂至尚書驀喚云上座上座僧廻
C077n1710_p0657a19║首無語書云不信道。上堂眾集師云忽
C077n1710_p0657a20║然忽然有僧出來云却請大眾歸堂去師拍
C077n1710_p0657a21║繩牀一下云苦殺人僧遂回頭師與拄杖一
C077n1710_p0657a22║時趂下問如何是佛法徑截師云三人兩人
C077n1710_p0657a23║不問進云便請和尚道師云三人一狀領過
C077n1710_p0657a24║問一言道盡時如何師云吽吽築著老僧當
C077n1710_p0657b01║門齒進云蒙和尚指示師云有頭無尾漢錢
C077n1710_p0657b02║塘去國三千里僧無語問一句淨𥁞時如何
C077n1710_p0657b03║師云摘却你眉毛換却你眼睫僧無語師云
C077n1710_p0657b04║吽吽脫空謾語漢問如何是向上一路師云
C077n1710_p0657b05║朝看東南暮看西北問不涉廉纖請師道師
C077n1710_p0657b06║云三叚不同今當第一向下文長赴在來日
C077n1710_p0657b07║問如何是教意師云還我一問來進云未審
C077n1710_p0657b08║和尚作麼生道師云吽吽不敢望你分外話
C077n1710_p0657b09║也不領問如何是量才補職師云不要補進
C077n1710_p0657b10║云為什麼不要補師云蝦䗫之類別有一僧
C077n1710_p0657b11║出來請和尚道師云不要攪撓百姓養子方
C077n1710_p0657b12║知父慈會麼僧云如何是養子方知父慈師
C077n1710_p0657b13║云心不負人面無慚色問如何是禪師云歸
C077n1710_p0657b14║依佛法僧進云不會師云咄這蝦䗫得與麼
C077n1710_p0657b15║惡業問學人有疑請師一决師云獨掌不浪
C077n1710_p0657b16║鳴進云不會師云雙𮈔不成束自領出去問
C077n1710_p0657b17║徑截處乞師指示師云早朝有人問了也進
C077n1710_p0657b18║云早朝有人問了且致請師道師云三門頭
C077n1710_p0657b19║市合金剛脚下小兒子𥳽錢問如何是教意
C077n1710_p0657b20║師云一問不再舉問如何是一代時教師云
C077n1710_p0657b21║上大人丘乙己問如何是急師云通你一問
C077n1710_p0657b22║進云如何是急中急師云朝向西衢耶尼暮
C077n1710_p0657b23║向北鬱單越俗官問弟子廣陳供養師有何
C077n1710_p0657b24║方便師云秪怕你不問官云便請和尚道師
C077n1710_p0657c01║云心不負人面無慚色問以八不成是何章
C077n1710_p0657c02║句師彈指一下云會麼進云不會師云上來
C077n1710_p0657c03║講讚無限勝因蝦䗫𨁝跳上天蚯蚓驀過東
C077n1710_p0657c04║海問如何是鷂子師云這死雀兒進云如何
C077n1710_p0657c05║是鷂子機師云昨日有師僧趂出去你今日
C077n1710_p0657c06║又來這裏進云過在什麼處師云勑貶朝官
C077n1710_p0657c07║問如何是機前一句師云老僧一問教你摸
C077n1710_p0657c08║進云莫便是麼師云對牛彈琴問正當說時
C077n1710_p0657c09║時如何師云你為什麼話墮進云什麼處是
C077n1710_p0657c10║話墮處師云擔枷過狀萬里崖州自領出去
C077n1710_p0657c11║問大眾雲集合談何事師云那箇師僧置將
C077n1710_p0657c12║一問來學人舉頭師便打云老僧却不恁麼
C077n1710_p0657c13║進云未審和尚作麼問師云佛殿裏裝香三
C077n1710_p0657c14║門頭合掌又云你不觧問進云未審作麼生
C077n1710_p0657c15║問師云速禮三拜放你三十棒又云後園生
C077n1710_p0657c16║菜熟水淘飯問如何是向上事師云向下文
C077n1710_p0657c17║長又云慚愧觧問進云請和尚道師云心不
C077n1710_p0657c18║負人面無慚色問如何是教眼師云十方國
C077n1710_p0657c19║土中唯有一乘法進云此是經文師云驢年
C077n1710_p0657c20║會麼進云如何是教眼師云量才補職問如
C077n1710_p0657c21║何是衲僧眼師云朝看東南暮看西北。
C077n1710_p0657c22║上堂云觀自在菩薩行深般若波羅蜜多時
C077n1710_p0657c23║信受奉行問僧我適來念什麼僧云和尚念
C077n1710_p0657c24║經師便打云此老古錐心不負人面無慚色
C077n1710_p0658a01║問如何是諸佛師師云釘釘東東骨低骨董
C077n1710_p0658a02║進云乞師慈悲師云我問你苐二句作麼生
C077n1710_p0658a03║道進云不會師云灼然灼然師坐次有僧驀
C077n1710_p0658a04║然問請師道師云蘇嚕蘇嚕娑婆訶問如何
C077n1710_p0658a05║是向上關捩子師云新羅國裏坐朝大唐國
C077n1710_p0658a06║裏打鼓。上堂云爍電之機罕遇且向摸
C077n1710_p0658a07║窰村裏作活計僧問如何是摸窰村裏作活
C077n1710_p0658a08║計師云歸依佛法僧進云如何是爍電之機
C077n1710_p0658a09║罕遇師云灼然問三界唯心萬法唯識時如
C077n1710_p0658a10║何師云牙齒敲磕更置將一問來僧無語師
C077n1710_p0658a11║云舌頭無骨又捻拄杖一劃會麼僧云不會
C077n1710_p0658a12║師云䲺䲺鳥問不落玄機便請道云老僧三
C077n1710_p0658a13║十年來行脚未曾置此一問進云請師荅話
C077n1710_p0658a14║師云這箇阿師什麼處得此一箇問頭來問
C077n1710_p0658a15║高揖釋迦不拜彌勒時如何師云到老僧這
C077n1710_p0658a16║裏覔箇什麼速禮三拜又云近前來早是教
C077n1710_p0658a17║七教八進云也知和尚恐某甲不實師云拄
C077n1710_p0658a18║杖不在掃箒柄打三十下問古人點土成金
C077n1710_p0658a19║意旨如何師云老僧不與麼道進云和尚作
C077n1710_p0658a20║麼生道師云金變為土問學人乍入叢林乞
C077n1710_p0658a21║師指示師云飽喫飯了顛言倒語作什麼進
C077n1710_p0658a22║云與麼即一切法不可得也師云你道我語
C077n1710_p0658a23║作麼生進云一切法不可得也師便打問學
C077n1710_p0658a24║人近入叢林乞師指示師云不得埋沒老僧
C077n1710_p0658b01║進云乞師慈悲師云一箭過西天一不成兩
C077n1710_p0658b02║不是有長講法華經座主來問某甲雖講經
C077n1710_p0658b03║不明教意乞師方便師云悟即實初三十一
C077n1710_p0658b04║中九下七面前背後相去多少主云某甲不
C077n1710_p0658b05║會乞師指示師云捻起著主再問師云摩訶
C077n1710_p0658b06║般若波羅蜜進云某甲不會師云入鄉隨俗
C077n1710_p0658b07║進云如何是教意師云妙法緊那羅王大法
C077n1710_p0658b08║緊那羅王主云某甲不會師云真箇是無孔
C077n1710_p0658b09║鐵槌近前來主便近前師以手空勞一轉却云
C077n1710_p0658b10║會麼主云不會師云在這裏。上堂云
C077n1710_p0658b11║識賤即貴僧便問秪如長街裏還有貴也無
C077n1710_p0658b12║師云有進云如何長街裏貴師云陳薑陳薑
C077n1710_p0658b13║進云恁麼則學人買得也師云一兩二兩還
C077n1710_p0658b14║我三文錢來僧無語師云吽吽這脫空妄語
C077n1710_p0658b15║漢師問僧什麼處來僧云天台來師云見說
C077n1710_p0658b16║石橋作兩叚是否僧云和尚什麼處得這箇
C077n1710_p0658b17║消息師云將為是華頂峯前客元來是平田
C077n1710_p0658b18║莊裏人因見新到師云老僧不曾向第二句
C077n1710_p0658b19║裏勘人近前來僧遂近前師云近離什麼處
C077n1710_p0658b20║僧云請和尚辯師云今日雲色稍高問僧什
C077n1710_p0658b21║麼處來僧云和尚合知師云我即知僧云且
C077n1710_p0658b22║道某甲從什麼處來師云猪跳圈不出問僧
C077n1710_p0658b23║你是行脚僧是否僧云喏師云築着便蝦䗫
C077n1710_p0658b24║呌僧云某甲未曾有語在師云來來作麼生
C077n1710_p0658c01║道僧云還曾遏得住也無師便打問僧近離
C077n1710_p0658c02║什麼處僧喝師云老僧今日被你喝一喝僧
C077n1710_p0658c03║又喝師云三喝四喝後作麼生僧無語師便
C077n1710_p0658c04║打云這掠虛漢問僧什麼處來僧便喝師云你
C077n1710_p0658c05║以古人作得主僧又喝師云話破也僧云某
C077n1710_p0658c06║甲什麼處是話破處師便棒問僧什麼處來
C077n1710_p0658c07║僧云請和尚鑒師拈拄杖云你喚作箇什麼
C077n1710_p0658c08║僧云請和尚鑒看師便打問僧什麼處來僧
C077n1710_p0658c09║云知道和尚有此一問師云一破兩破三破
C077n1710_p0658c10║作麼生僧云和尚什麼處得許多破來師云
C077n1710_p0658c11║吽吽這箇阿師好與三十棒問僧夏在什麼
C077n1710_p0658c12║處僧义手退後師云鉢盂裏失却𢁈筯草鞋
C077n1710_p0658c13║根下失却一文古老錢僧云某甲不與麼師
C077n1710_p0658c14║云共你葛藤尚自不會來來實道夏在什麼
C077n1710_p0658c15║處僧云江西師云念你遠來放你三十棒問
C077n1710_p0658c16║僧什麼處來僧云徑山來師云何得五戒不
C077n1710_p0658c17║持僧云過在什麼處師云我這裏不着沙彌
C077n1710_p0658c18║師見新到來叅云剋尤叵耐僧罔惻一邊立
C077n1710_p0658c19║師云什麼處得這一隊打野榸漢出去問僧
C077n1710_p0658c20║什麼處來其僧瞪目視師云驢前馬後漢問
C077n1710_p0658c21║僧甚麼（處來）僧云適來有人問了也師云因什
C077n1710_p0658c22║麼敗𨷂僧云莫錯師云自領出去問僧什麼
C077n1710_p0658c23║處來僧云識得即知來處師喝云這蝦䗫保
C077n1710_p0658c24║老和尚作活計僧云莫錯師云放你三十棒
C077n1710_p0659a01║自領出去問僧莫是從河北來麼僧云某甲
C077n1710_p0659a02║近離江西師云大展坐具禮三拜著其僧禮
C077n1710_p0659a03║拜了便出去師云不空不空僧廻首師云來
C077n1710_p0659a04║來近前來皓是黑正好辯僧無語問僧幾人
C077n1710_p0659a05║新到僧云五人師云瓦觧冰消僧云和尚未
C077n1710_p0659a06║曾有問師云賊把贓為驗問僧近離什麼處
C077n1710_p0659a07║僧云也知和尚有此一問師云脫空妄語漢
C077n1710_p0659a08║僧云什麼處是妄語師云三十棒教阿誰喫。
C077n1710_p0659a09║問僧什麼處來僧云靈山來師云涅槃是第
C077n1710_p0659a10║幾座僧無語師又問迦葉什麼處去僧云不
C077n1710_p0659a11║知師云脫空妄語漢問僧什麼處來僧云湏
C077n1710_p0659a12║知有不涉程途者師乃咄開口便作屎臰氣。
C077n1710_p0659a13║有僧叅師師乃拈起針云一時穿過鼻孔僧
C077n1710_p0659a14║云莫錯師云吽吽近前來你適來道什麼僧
C077n1710_p0659a15║云和尚莫錯師云西天斬頭截臂這裏自領
C077n1710_p0659a16║出去師有時見新到云何得五戒不持僧云
C077n1710_p0659a17║某甲未曾人事師云這沙彌問僧什麼處來
C077n1710_p0659a18║僧云婺州來師云還見傅大士麼僧云某甲
C077n1710_p0659a19║不見師云在雙林寺裏問僧什麼處來僧云
C077n1710_p0659a20║婺州來師云鄉中偏出此人問僧什麼處來
C077n1710_p0659a21║僧云適來途中早有人問了也師云這裏為
C077n1710_p0659a22║什麼瓦觧冰消僧云某甲過在什麼處師云
C077n1710_p0659a23║檐枷過狀漢問僧什麼處來僧云那處來師
C077n1710_p0659a24║云老僧屈僧云和尚知便得師云檐枷過狀
C077n1710_p0659b01║便打問僧什麼處來僧云莫錯伸此一問師
C077n1710_p0659b02║云嗄江西來僧云莫錯師云三十棒教阿誰
C077n1710_p0659b03║喫問僧什麼處來僧便喝師拍手大笑僧罔
C077n1710_p0659b04║措師便打問僧甚處來僧云深知和尚有此
C077n1710_p0659b05║一問師云七縱八橫老僧鼻孔在什麼處僧
C077n1710_p0659b06║云和尚鼻孔為什麼却問某甲師云吽吽放
C077n1710_p0659b07║你三十棒問僧什麼處來僧云靈泉來師云
C077n1710_p0659b08║吽吽放你三十棒又云你適來恁麼道𠰚僧
C077n1710_p0659b09║云是師云三門頭金剛為什麼倒地僧無語
C077n1710_p0659b10║師云將為是箇僧元來秪是蝦䗫問僧什麼
C077n1710_p0659b11║處來僧云請和尚弁師云向你脚下弁僧無
C077n1710_p0659b12║語師云吽吽什麼處並無主宰問僧什麼處
C077n1710_p0659b13║來僧云洎錯祗對和尚師咄云將一條繩縛
C077n1710_p0659b14║保老師著僧云某甲有什麼過師云去問僧
C077n1710_p0659b15║什麼處來僧云靈山來師云近日打殺一門
C077n1710_p0659b16║僧是否僧無語師云這箇蝦䗫問僧什麼處
C077n1710_p0659b17║來僧义手近前師云太狼藉生僧無語師云
C077n1710_p0659b18║這掠虛漢問僧什麼處來僧云江西來師云
C077n1710_p0659b19║江西米貴賤僧云不曾入鄽師云念你遠來
C077n1710_p0659b20║放你三十棒問僧什麼處來僧云江西來師
C077n1710_p0659b21║云江西此去多少僧云不曾量度師云文彩
C077n1710_p0659b22║已彰問僧什麼處來僧云江西來師云夏在
C077n1710_p0659b23║什麼處僧云雲居師云有何言教僧云即今
C077n1710_p0659b24║作麼師云這箇師僧親從高處來僧云和尚
C077n1710_p0659c01║為什麼與麼道師云本色打米餅保老師問
C077n1710_p0659c02║僧什麼處來僧云江西來師作打勢云[跍-十+水]破
C077n1710_p0659c03║多少草鞋僧無語師云來來你曾過梅嶺麼
C077n1710_p0659c04║僧云過師云今日好秋涼問僧什麼處來僧
C077n1710_p0659c05║云江西來師云還有不喫飯底麼僧云有師
C077n1710_p0659c06║云這箇是噇飯底問僧你頭上一問為什麼
C077n1710_p0659c07║不道僧云什麼處不道師云且喜得你出頭
C077n1710_p0659c08║來問僧什麼處來僧云雙林來師云途中事
C077n1710_p0659c09║借問得麼僧云和尚問什麼處師云你上大
C077n1710_p0659c10║人也未曾夢見出去。問僧看什麼經僧
C077n1710_p0659c11║云般若經師云鼻孔裏藏身鉢盂裏藏却𢁈
C077n1710_p0659c12║筯眼睛裏換却髑髏刪在什麼經裏僧云某
C077n1710_p0659c13║甲不知刪在什麼經裏師云來來秪如大般
C077n1710_p0659c14║若經一切智智清淨是麼僧云是師捻起拄
C077n1710_p0659c15║杖云見這箇麼僧云此是色法師云忽有人
C077n1710_p0659c16║供養看經僧你也隨隊喫飯問僧曾看經是
C077n1710_p0659c17║麼僧云是師云是又云不得謾我僧云和尚
C077n1710_p0659c18║為什麼不領話師云果然諕我問僧什麼處
C077n1710_p0659c19║來僧云雙林寺來師云傅大士道什麼僧云
C077n1710_p0659c20║他不問和尚和尚又問他作什麼師云什麼
C077n1710_p0659c21║處得這老婆說話來問僧什麼處來僧云雙
C077n1710_p0659c22║林寺來師云還見傅大士麼僧云不錯祗對
C077n1710_p0659c23║和尚師云吽吽牢裏作活計問僧什麼處來
C077n1710_p0659c24║僧云雙林寺裏來師云在彼看經麼僧云和
C077n1710_p0660a01║尚什麼處得這箇消息師云兩俱失有同學
C077n1710_p0660a02║師兄來相看喫茶次師兄問行脚事作麼生
C077n1710_p0660a03║師恰遇沙彌過茶次便與一摑咄這沙彌師
C077n1710_p0660a04║兄云是即是你道我作麼生師云蝦跳不出
C077n1710_p0660a05║斗問一僧今日施主開經麼僧云是師云好
C077n1710_p0660a06║生著莫教錯僧云某甲不教錯師云入地獄
C077n1710_p0660a07║如箭射問僧曾講經麼僧云不會師云去問
C077n1710_p0660a08║僧看什麼經僧云涅槃經師云茶毘品最在
C077n1710_p0660a09║後曾看麼僧云曾看師云大喻三千小喻八
C077n1710_p0660a10║百問僧什麼處來僧云齋來師云將䞋錢來
C077n1710_p0660a11║僧云和尚欠少什麼師云蝦[螷-卑+林]呌問僧什麼
C077n1710_p0660a12║處來僧云齋來師云猴猻繫露柱問僧什麼
C077n1710_p0660a13║處來僧云齋來師云打草蛇驚問僧什麼處
C077n1710_p0660a14║去來僧云齋來師云施主還具眼麼僧云某
C077n1710_p0660a15║甲罪過師云你為什麼隨我僧無語問僧什
C077n1710_p0660a16║麼處來僧云齋來師云將什麼報荅施主僧
C077n1710_p0660a17║云不用更言師云斤不當兩僧云此是和尚
C077n1710_p0660a18║分上事師云吽吽且放你三十棒問僧什麼
C077n1710_p0660a19║處來僧云和尚莫錯伸一問師云爭奈頭上
C077n1710_p0660a20║一條繩何僧云莫錯師云枷上更著杻問僧
C077n1710_p0660a21║什麼處去來僧云齋來師云施主眼瞎師見
C077n1710_p0660a22║僧瞻視云你大有年幾也僧云請和尚道師
C077n1710_p0660a23║云四十六也未僧云莫錯師云這死蝦[螷-卑+林]問
C077n1710_p0660a24║僧今日喫得多少塩醋僧拈起鉢盂師云可
C077n1710_p0660b01║惜許塩醋牛欄裏作活計問一上座何不覔
C077n1710_p0660b02║箇住處座云𥁞大地覔箇住處不可得師云
C077n1710_p0660b03║繩子為什麼在我手裏座云和尚恁麼道即
C077n1710_p0660b04║得師云非但髑髏鼻孔也穿過問一覺上座
C077n1710_p0660b05║見說在叢林裏多口把不住是闍黎麼覺云
C077n1710_p0660b06║和尚什麼處得這箇消息師云一任𨁝跳覺
C077n1710_p0660b07║云不可語不得師云吽吽轉見敗闕又云老
C077n1710_p0660b08║僧若置一問教你喪身失命覺云和尚不可
C077n1710_p0660b09║壓良為賤師云蘇嚕蘇嚕娑訶又云來來是
C077n1710_p0660b10║你曾看教麼教中道謗斯經故獲罪如是作
C077n1710_p0660b11║麼生是教意覺云教中不說有意師云入地
C077n1710_p0660b12║獄又拈起拄杖云這箇是什麼覺云拄杖師
C077n1710_p0660b13║云這粘鑊湯漢問河北僧彼中有趙州和尚
C077n1710_p0660b14║你曾到麼僧云某甲近離彼中師云有何言
C077n1710_p0660b15║教示後徒僧云尋常問新到什麼處來僧云
C077n1710_p0660b16║南方來州云喫茶去師乃呵呵大笑云慚愧
C077n1710_p0660b17║又問秪如趙州意作麼生僧云此亦是方便
C077n1710_p0660b18║師云趙州被你一杓屎潑僧無語師見僧辭
C077n1710_p0660b19║去問什麼處去僧云往徑山去師云忽然有
C077n1710_p0660b20║人問你作麼生道得一句語塞得伊口僧云
C077n1710_p0660b21║某甲有語師云去問僧什麼處去僧云禮拜
C077n1710_p0660b22║徑山去師云這老漢好打破髑髏着師見一
C077n1710_p0660b23║僧云恰似箇律師一般驀然悟去一箭穿過
C077n1710_p0660b24║髑髏三千里僧擬作問勢師云蘇嚕蘇嚕娑
C077n1710_p0660c01║訶師問僧正正應喏師云講唯識論麼正云
C077n1710_p0660c02║不敢小年曾讀文字來師拈起糖餅擘破作
C077n1710_p0660c03║兩片你作麼生正無語師問僧正喚作糖餅
C077n1710_p0660c04║是不喚作糖餅是云不可不喚作糖餅師却
C077n1710_p0660c05║喚沙彌來來你喚作什麼沙彌云糖餅師云
C077n1710_p0660c06║你也講得唯識論問座主講什麼經主云法
C077n1710_p0660c07║華經師云與老僧講來主云某甲依章䟽師
C077n1710_p0660c08║云你不會講主云某甲實不會講却請和尚
C077n1710_p0660c09║講師云你不是𦗟經人主云昨日蒙和尚慈
C077n1710_p0660c10║悲為某甲今日講師云三叚不同今當苐一
C077n1710_p0660c11║主云此是古人章䟽師云你見箇什麼道理
C077n1710_p0660c12║主無語師云這喫夜飯漢不能打得你去有
C077n1710_p0660c13║座主善觧二十四家書師問你解二十四家
C077n1710_p0660c14║書是否主云不敢師遂於空中作書勢云是
C077n1710_p0660c15║什麼字主云不會師云吽吽這箇阿師脫空
C077n1710_p0660c16║妄語道我觧二十四家書永字八法也不識
C077n1710_p0660c17║主無語師云來來曾講華嚴經否主云不敢
C077n1710_p0660c18║師云不怪伸一問得麼主云和尚問什麼師
C077n1710_p0660c19║咄云講得椀裏又云你問我主云請和尚講
C077n1710_p0660c20║師云心不負人主云不會師云對牛彈琴問
C077n1710_p0660c21║座主講什麼經主云涅槃經師云開口便作
C077n1710_p0660c22║屎臰氣主云爭柰古教何師云奴見婢慇懃
C077n1710_p0660c23║不肯休主無語師云近前來主便近前師云
C077n1710_p0660c24║秖這也無主宰便打一日有座主來師問見
C077n1710_p0661a01║說座主講得經是否主云不敢師云吽吽這
C077n1710_p0661a02║喫夜飯保老師云來來講得什麼經論主云
C077n1710_p0661a03║唯識法華經師云拈起鼻孔將兩耳來主云
C077n1710_p0661a04║鼻孔作麼生拈得師云這念言語漢又云法
C077n1710_p0661a05║華經云十方國土中唯有一乘法是否主云
C077n1710_p0661a06║是師云佛殿裏即不問你三門頭䲭𩾲上道
C077n1710_p0661a07║將一句來主云此是玄機師云玄你屋裏老
C077n1710_p0661a08║爺脫空妄語漢有講論座主來叅師師云你
C077n1710_p0661a09║為什麼義墮主云和尚未曾問某甲師云西
C077n1710_p0661a10║天則斬頭截臂我這裏與你口喫飯有一座
C077n1710_p0661a11║主講得七本經論來叅師師云你是講得七
C077n1710_p0661a12║本經論是否主云不敢師拈起拄杖驀頭打
C077n1710_p0661a13║一下主云某不因和尚洎虗過一生師云道
C077n1710_p0661a14║什麼主擬開口師便打主云謝和尚重重相
C077n1710_p0661a15║為師云依俙近佛莽鹵為僧有一座主講得
C077n1710_p0661a16║六本經論來叅師師云見經中有問論中有
C077n1710_p0661a17║主主云某甲依章䟽講不會玄機師云你講
C077n1710_p0661a18║得椀裏主云某甲也未曾分外師云出去有
C077n1710_p0661a19║座主來叅師師問莫便是講唯識論是麼主
C077n1710_p0661a20║云不敢師云朝夫西天暮歸唐土會麼主云
C077n1710_p0661a21║不會師云吽吽五戒不持問座主講什麼經
C077n1710_p0661a22║主云講華嚴經師云更有箇漢子即不問你
C077n1710_p0661a23║文殊普賢又作麼生主云不會師云近前來
C077n1710_p0661a24║主便近前師便打一棒云會麼主云不會師
C077n1710_p0661b01║云飢逢王膳不能飡病遇醫王爭得瘥與你
C077n1710_p0661b02║註觧了問僧講什麼經主云金剛經師云曾
C077n1710_p0661b03║講辨正論麼主云不敢師云五戒不持又問
C077n1710_p0661b04║講金剛經是否主云是師捻拄杖云是什麼
C077n1710_p0661b05║主云此是色法師云講得椀裏又云經中道
C077n1710_p0661b06║凡所有相皆是虛妄若見諸相非相即見如
C077n1710_p0661b07║來是否主云是師云這脫空妄語漢噇夜飯
C077n1710_p0661b08║保老師問座主蘊何業主云唯識論師云教
C077n1710_p0661b09║中言作麼生主云某甲秖是尋行數墨却是
C077n1710_p0661b10║禪門中不知師云實語當懺悔問講金剛經
C077n1710_p0661b11║座主荷檐如來即不問你寺門前金剛為什
C077n1710_p0661b12║麼入你鼻孔裏去主云和尚什麼語話師云
C077n1710_p0661b13║你講得夢裏問講楞嚴經座主經中有八還
C077n1710_p0661b14║四義是否主云是師以拄杖點一童子頂上
C077n1710_p0661b15║一下云是什麼義主無語師云此義文長赴
C077n1710_p0661b16║在來日問如何是自己事師云老僧不觧相
C077n1710_p0661b17║怪速禮三拜又云觀世音菩薩進云不會師
C077n1710_p0661b18║云大慈悲菩薩西峰長老來置茶果次師問
C077n1710_p0661b19║今夏在甚麼處安居峯云蘭溪師云多少眾
C077n1710_p0661b20║云七十餘人師云時中將何示徒峰拈起柑
C077n1710_p0661b21║子師云著甚死急師問僧近離甚處云瀏陽
C077n1710_p0661b22║師云彼中老宿秖對佛法大意道甚麼云徧
C077n1710_p0661b23║地無行路師云老宿實有此語那云實有師
C077n1710_p0661b24║拈拄杖打云這念言語漢師見僧行胡餅乃
C077n1710_p0661c01║問行甚麼云胡餅師云這俗漢雲門來敲門
C077n1710_p0661c02║師云阿誰門云文偃師開門攔𦚾杻住云道
C077n1710_p0661c03║道門擬議師便推出云秦時𨍏轢鑽師問秀
C077n1710_p0661c04║才先輩治甚經才曰治易師曰易中道百姓
C077n1710_p0661c05║日用而不知且道不知箇甚麼才曰不知其
C077n1710_p0661c06║道師曰作麼生是道才無對僧問一氣還轉
C077n1710_p0661c07║得一大藏教也無師曰有甚饆饠䭔子快下
C077n1710_p0661c08║將來問如何是禪師曰猛火著油煎師看華
C077n1710_p0661c09║嚴經次僧問看甚麼經師曰大光明雲青色
C077n1710_p0661c10║光明雲紫色光明雲却指面前曰那邊是甚
C077n1710_p0661c11║麼雲曰南邊是黑雲師臨終召門人曰此處
C077n1710_p0661c12║緣息吾當逝矣乃跏趺而寂郡人以香薪焚
C077n1710_p0661c13║之舍利如雨乃[(冰-水+〡)*ㄆ]靈骨塑像于寺壽九十八
C077n1710_p0661c14║臘七十六。
C077n1710_p0661c15║
C077n1710_p0661c16║古尊宿語錄卷第七　　　　　　　密七