C077n1710_p0694a01║古尊宿語錄卷第十三（十三卷至二十四卷）　勿一
C077n1710_p0694a02║
C077n1710_p0694a03║馬祖大寂禪師法嗣。
C077n1710_p0694a04║南泉禪師諱普願鄭州王氏子也示眾云王
C077n1710_p0694a05║老師賣身去也還有人買麼時有僧出眾云
C077n1710_p0694a06║某甲買師云不作貴不作賤你作麼生買僧
C077n1710_p0694a07║無對。師同魯祖埽宗杉山喫茶次祖提起
C077n1710_p0694a08║盞子云世界未成時便有這箇師云今時只
C077n1710_p0694a09║識這箇且不識世界宗云是師云師兄莫同
C077n1710_p0694a10║此見麼宗提起盞子云向世界未成時道得
C077n1710_p0694a11║麼師作掌勢宗以面作受掌勢。師與魯祖
C077n1710_p0694a12║杉山歸宗辤馬祖各謀住庵中路分袂次師
C077n1710_p0694a13║插下拄杖云道得也被這箇礙道不得也被
C077n1710_p0694a14║這箇礙宗拽拄杖便打云也只是這箇王老
C077n1710_p0694a15║師說甚麼礙不礙魯祖云只此一句大播天
C077n1710_p0694a16║下宗云還有不播底麼祖云有宗云作麼生
C077n1710_p0694a17║是不播底祖作掌勢。師寄書與茱萸云理
C077n1710_p0694a18║隨事變寬廓非外事得理融寂寥非內僧問
C077n1710_p0694a19║茱萸如何是寬廓非外茱萸云問一荅百也
C077n1710_p0694a20║無妨云如何是寂寥非內萸云覩對聲色不
C077n1710_p0694a21║是好手又問趙州州作喫飯勢僧進後語州
C077n1710_p0694a22║作拭口勢又問長沙岑岑瞪目視之僧進後
C077n1710_p0694a23║語岑閉目示之僧舉似師師云此三人不謬
C077n1710_p0694a24║為吾弟子。趙州問和尚百年後向甚麼處
C077n1710_p0694b01║去師云山下作一頭水牯牛去州云謝師指
C077n1710_p0694b02║示師云昨夜三更月到䆫。師刈𦭘次有僧
C077n1710_p0694b03║問南泉路向甚麼處去師竪起鎌云我這鎌
C077n1710_p0694b04║子是三十文買僧云我不問這箇南泉路向
C077n1710_p0694b05║甚麼處去師云我用得最快。師住庵時有
C077n1710_p0694b06║一僧來師云某甲上山作務齋時上座做飯
C077n1710_p0694b07║喫了却送一分來其僧齋時做飯喫了將家
C077n1710_p0694b08║具一時打破就床而臥師伺不來遂㱕見僧
C077n1710_p0694b09║偃臥師亦去身邊臥僧便起去師云得恁麼
C077n1710_p0694b10║靈利師住後云我徃前住庵時有箇靈利道
C077n1710_p0694b11║者直至如今不見。師問僧夜來好風云夜
C077n1710_p0694b12║來好風師云吹折門前一株松僧云吹折門
C077n1710_p0694b13║前一株松又問一僧云夜來好風云是甚麼
C077n1710_p0694b14║風師云吹折門前一株松云是甚麼松師云
C077n1710_p0694b15║一得一失有一庵主人謂之曰南泉近日出
C077n1710_p0694b16║世何不去禮拜主云非但南泉直饒千佛出
C077n1710_p0694b17║興亦不去師聞令趙州徃勘之州纔見庵主
C077n1710_p0694b18║便作禮主不顧州從西過東從東過西而立
C077n1710_p0694b19║主亦不顧州云草賊大敗拽下簾子便行舉
C077n1710_p0694b20║似師師云我從來疑着這漢僧問牛頭未見
C077n1710_p0694b21║四祖時為甚麼百鳥𠾑花献師云為渠步步
C077n1710_p0694b22║踏佛階梯云見後為甚麼不𠾑花獻師云直
C077n1710_p0694b23║饒不來猶較王老師一緣道。師問座主講
C077n1710_p0694b24║甚麼經云彌勒下生經師云彌勒幾時下生
C077n1710_p0694c01║云現在天宮未來師云天上無彌勒地下無
C077n1710_p0694c02║彌勒。上堂云諸子老僧十八上解作活
C077n1710_p0694c03║計有解作活計者出來共你商量是住山人
C077n1710_p0694c04║始得良久頋視大眾合掌曰珍重無事各自
C077n1710_p0694c05║修行大眾不去師曰如聖果大可畏勿量大
C077n1710_p0694c06║人尚不柰何我且不是渠渠且不是我渠爭
C077n1710_p0694c07║柰我何他經論家說法身為極則喚作理盡
C077n1710_p0694c08║三昧義盡三昧似老僧向前被人教返本還
C077n1710_p0694c09║源去幾恁麼會禍事兄弟近日禪師太多覔
C077n1710_p0694c10║箇癡鈍人不可得不道全無於中還少若有
C077n1710_p0694c11║出來共你商量如空刼時有修行人否有無
C077n1710_p0694c12║作麼不道阿你尋常巧脣薄舌及乎問著揔
C077n1710_p0694c13║皆不道何不出來莫論佛出世時事兄弟今
C077n1710_p0694c14║時人檐佛著肩上行聞老僧言心不是佛智
C077n1710_p0694c15║不是道便聚頭擬推老僧無你推處你若束
C077n1710_p0694c16║得虛空作棒打得老僧著一任推時有僧問
C077n1710_p0694c17║從上祖師至江西大師皆云即心是佛平常
C077n1710_p0694c18║心是道今和尚云心不是佛智不是道學人
C077n1710_p0694c19║悉生疑惑請和尚慈悲指示師乃抗聲荅曰
C077n1710_p0694c20║你若是佛休更涉疑却問老僧何處有恁麼
C077n1710_p0694c21║傍家疑佛來老僧且不是佛亦不曾見祖師
C077n1710_p0694c22║你恁麼道自覔祖師去曰和尚恁麼道教學
C077n1710_p0694c23║人如何扶持得師曰你急手托虛空著曰虛
C077n1710_p0694c24║空無動相云何托師曰你言無動相早是動
C077n1710_p0695a01║也虛空何觧道我無動相此皆是你情見曰
C077n1710_p0695a02║虛空無動相尚是情見前遣某甲托何物師
C077n1710_p0695a03║曰你既知不應言托擬何處扶持他曰即心
C077n1710_p0695a04║是佛既不得是心作佛否師曰是心是佛是
C077n1710_p0695a05║心作佛情計所有斯皆想成佛是智人心是
C077n1710_p0695a06║采集主皆對物時他便妙用大德莫認心認
C077n1710_p0695a07║佛設認得是境被他喚作所知愚故江西大
C077n1710_p0695a08║師云不是心不是佛不是物且教你後人恁
C077n1710_p0695a09║麼行履今時學人披箇衣服傍家疑恁麼閑
C077n1710_p0695a10║事還得否曰既不是心不是佛不是物和尚
C077n1710_p0695a11║今却云心不是佛智不是道未審如何師曰
C077n1710_p0695a12║你不認心是佛智不是道老僧勿得心來復
C077n1710_p0695a13║何處著曰揔既不得何異太虛師曰既不是
C077n1710_p0695a14║物比什麼太虛又教誰異不異曰不可無他
C077n1710_p0695a15║不是心不是佛不是物師曰你若認遮箇還
C077n1710_p0695a16║成心佛去也曰請和尚說師曰老僧自不知
C077n1710_p0695a17║曰何故不知師曰教我作麼生說曰可不許
C077n1710_p0695a18║學人會道師曰會什麼道又作麼生會曰某
C077n1710_p0695a19║甲不知師曰不知却好若取老僧語喚作依
C077n1710_p0695a20║通人設見彌勒出世還被他撏却頭毛曰使
C077n1710_p0695a21║後人如何師曰你且自看莫愛他後人曰前
C077n1710_p0695a22║不許某甲會道今復令某甲自看未審如何
C077n1710_p0695a23║師曰𭁷會妙會許你作麼生會曰如何是妙
C077n1710_p0695a24║會師曰還欲學老僧語縱說是老僧說大德
C077n1710_p0695b01║如何曰某甲若自會即不煩和尚乞慈悲指
C077n1710_p0695b02║示師曰不可指東指西賺人你當哆哆和和
C077n1710_p0695b03║時作麼不來問老僧今時巧黠始道我不會
C077n1710_p0695b04║圖什麼你若此生出頭來道我出家作禪師
C077n1710_p0695b05║如未出家時曾作什麼來且說看共你商量
C077n1710_p0695b06║日恁麼時某甲不知師曰既不知即今認得
C077n1710_p0695b07║可可是邪曰認得既不是不認是否師曰認
C077n1710_p0695b08║不認是什麼語話曰到遮裏某甲轉不會也
C077n1710_p0695b09║師曰你若不會我更不會曰某甲是學人即
C077n1710_p0695b10║不會和尚是善知識合會師曰遮漢向你道
C077n1710_p0695b11║不會誰論善知識莫巧黠看他江西老宿在
C077n1710_p0695b12║日有一學士問如水無筋骨能勝萬斛舟此
C077n1710_p0695b13║理如何老宿云遮裏無水亦無舟論什麼筋
C077n1710_p0695b14║骨他學士便休去可不省力所以數數向道
C077n1710_p0695b15║佛不會道我自修行用知作麼曰如何修行
C077n1710_p0695b16║師曰不可思量得向人道恁麼修恁麼行大
C077n1710_p0695b17║難曰還許學人修行否師曰老僧不可障得
C077n1710_p0695b18║你曰某甲如何修行師曰要行即行不可專
C077n1710_p0695b19║尋他軰曰若不因善知識指示無以得會如
C077n1710_p0695b20║和尚每言修行湏觧始得若不觧即落他因
C077n1710_p0695b21║果無自由分未審如何修行即免落他因果
C077n1710_p0695b22║師曰更不要商量若論修行何處不去得曰
C077n1710_p0695b23║如何去得師曰你不可逐皆尋得曰和尚未
C077n1710_p0695b24║說教某甲作麼生尋師曰縱說何處覔去且
C077n1710_p0695c01║如你從旦至夜忽東行西行你尚不商量道
C077n1710_p0695c02║去得不得別人不可知得你曰當東行西行
C077n1710_p0695c03║揔不思量是否師曰恁麼時誰道是不是曰
C077n1710_p0695c04║和尚每言我於一切處而無所行他拘我不
C077n1710_p0695c05║得喚作徧行三昧普現色身莫是此理否師
C077n1710_p0695c06║曰若論修行何處不去不說拘與不拘亦不
C077n1710_p0695c07║說三昧曰何異有法得菩提道師曰不論異
C077n1710_p0695c08║不異曰和尚所說脩行迢然與大乘別未審
C077n1710_p0695c09║如何師曰不管他別不別兼不曾學來若論
C077n1710_p0695c10║看教自有經論座主他教家實大可畏你且
C077n1710_p0695c11║不如𦗟法好曰究竟令學人作麼生會師曰
C077n1710_p0695c12║如汝所問元只在因緣邊看你且不柰何緣
C077n1710_p0695c13║是認得六門頭事你但會佛那邊却來我與
C077n1710_p0695c14║你商量兄弟莫恁麼尋逐不住恁麼不取古
C077n1710_p0695c15║人語行菩薩行唯一人行天魔波旬領諸眷
C077n1710_p0695c16║属常隨菩薩後覔心行起處便擬撲倒如是
C077n1710_p0695c17║經無量刼覔一念異處不得方與眷属禮辭
C077n1710_p0695c18║讚歎供養猶是進脩位中下之人便不柰何
C077n1710_p0695c19║況絕功用處如文殊普賢更不話他兄弟作
C077n1710_p0695c20║麼生道行是無覔一日行底人不可得今時
C077n1710_p0695c21║傍家從年至𡻕只是覔究竟作麼生空弄唇
C077n1710_p0695c22║舌生解曰當恁麼時無佛名無眾生名使某
C077n1710_p0695c23║甲作麼圖度師曰你言無佛名無眾生名早
C077n1710_p0695c24║是圖度了也亦是記他言語曰若如是悉属
C077n1710_p0696a01║佛出世時事了不可不言師曰你作麼生言
C077n1710_p0696a02║曰設使言言亦不及師曰若道言不及是及
C077n1710_p0696a03║語你虛恁麼尋逐誰與你為境曰既無為境
C077n1710_p0696a04║者誰是那邊人師曰你若不引教來即何處
C077n1710_p0696a05║論佛既不論佛老僧與誰論遮邊那邊曰果
C077n1710_p0696a06║雖不住道而道能為因如何師曰是他古人
C077n1710_p0696a07║如今不可不奉戒我不是渠渠不是我作得
C077n1710_p0696a08║伊如狸奴白牯行履却快活你若一念異即
C077n1710_p0696a09║難為修行曰云何一念異難為脩行師曰才
C077n1710_p0696a10║一念異便有勝劣二根不是情見隨他囙果
C077n1710_p0696a11║更有什麼自由分曰每聞和尚說報化非真
C077n1710_p0696a12║佛亦非說法者未審如何師曰緣生故非曰
C077n1710_p0696a13║報化既非真佛法身是真佛否師曰早是應
C077n1710_p0696a14║身也曰若恁麼即法身亦非真佛師曰法身
C077n1710_p0696a15║是真非真老僧無舌不觧道你教我道即得
C077n1710_p0696a16║曰離三身外何法是真佛師曰遮漢共八九
C077n1710_p0696a17║十老人相罵向你道了也更問什麼離不離
C077n1710_p0696a18║擬把楔釘他虛空曰伏承華嚴經是法身佛
C077n1710_p0696a19║說如何師曰你適來道什麼語其僧重問師
C077n1710_p0696a20║顧視歎曰若是法身說你向什麼處聽曰某
C077n1710_p0696a21║甲不會師曰大難大難汝看亮座主是蜀中
C077n1710_p0696a22║人觧講三十二本經論於江西講次來見開
C077n1710_p0696a23║元寺老宿宿問見說座主觧講經是否主云
C077n1710_p0696a24║不敢宿云將什麼講主云將心講宿云心如
C077n1710_p0696b01║工伎兒意如和伎者爭觧講得主云莫是虛
C077n1710_p0696b02║空講得宿云却是虛空講得主拂袖便行宿
C077n1710_p0696b03║召座主主回首宿云是什麼主便開悟兄弟
C077n1710_p0696b04║看他快利麼僧云據和尚說即法身說法師
C077n1710_p0696b05║云若如是會早應身了也僧云既是應身豈
C077n1710_p0696b06║無說法者師云我不知僧云某不會師云不
C077n1710_p0696b07║會却好免與他分踈問教中道法身大士會
C077n1710_p0696b08║處即見法身佛地位菩薩即見報身佛二乘
C077n1710_p0696b09║唯見化身佛莫是此理否師云我眼不曾看
C077n1710_p0696b10║教兼無耳孔不曾聽你自看取若如是憶持
C077n1710_p0696b11║即已後始不柰何如似弄珠說珠光徧有金
C077n1710_p0696b12║盤在即得忽被拈却金盤去何處弄珠向什
C077n1710_p0696b13║麼處尋他光徧與不徧學人禮拜和尚笑云
C077n1710_p0696b14║大難大難古人罵你喚作田獵漁捕喚作搬
C077n1710_p0696b15║糞人好去珍重。師示眾云真理一如潛行
C077n1710_p0696b16║密用無人覺知呼為滲智亦云無滲不可思
C077n1710_p0696b17║議等空不動性非生死流道是大道無碍涅
C077n1710_p0696b18║槃妙用自足始與一切行處而得自在故云
C077n1710_p0696b19║於諸行處無所而行亦云遍行三昧普現色
C077n1710_p0696b20║身只為無人知他用處無蹤跡不属見聞覺
C077n1710_p0696b21║知真理自通妙用自足大道無形真理無對
C077n1710_p0696b22║所以不属見聞覺知無麄細想如云不聞不
C077n1710_p0696b23║聞是大涅槃道者箇物不是聞不聞僧問大
C077n1710_p0696b24║道不属見聞覺知未審如何契會師云湏會
C077n1710_p0696c01║𭁷契自通亦云了因非從見聞覺知有見知
C077n1710_p0696c02║属緣對物始有者箇靈妙不可思議不是有
C077n1710_p0696c03║對故云妙用自通不依傍物所以道通不是
C077n1710_p0696c04║依通事湏假物方始得見所以道非明暗法
C077n1710_p0696c05║離有離無潛理幽通無人覺知亦云𭁷會真
C077n1710_p0696c06║理非見聞覺知故云息心達本源故号如如
C077n1710_p0696c07║佛必竟無依自在人亦云本果不從生因之
C077n1710_p0696c08║所生文殊云惟從了因之所了不從生因之
C077n1710_p0696c09║所生從上已來只教人會道更不別求若思
C077n1710_p0696c10║量作得道理盡属句義三乘五性義理無不
C077n1710_p0696c11║喚作行履處處受用具足即得若論道即不
C077n1710_p0696c12║是一向躭着被他識拘亦云世間智教云一
C077n1710_p0696c13║向躭著三藏學者為田獵漁捕為利養故煞
C077n1710_p0696c14║害大乘亦云貪欲成性所以云佛不會道我
C077n1710_p0696c15║自脩行我自有妙用亦云正因了六波羅密
C077n1710_p0696c16║空即物拘我不得所以祖師西來恐你諸人
C077n1710_p0696c17║迷著因果地位故來傳法救迷情頓悟花情
C077n1710_p0696c18║已性是花種性亦云菩提花故江西老宿云
C077n1710_p0696c19║不是心不是佛不是物先祖雖說即心即佛
C077n1710_p0696c20║是一時間語空拳黃葉止啼之說如今多有
C077n1710_p0696c21║人喚心作佛喚智為道見聞覺知皆是道若
C077n1710_p0696c22║如是會者何如演若達多迷頭認影設使認
C077n1710_p0696c23║得亦不是汝本來頭故大士呵迦旃延以生
C077n1710_p0696c24║滅心說實相法皆是情見若言即心即佛者
C077n1710_p0697a01║如兔馬有角非心非佛牛羊無角汝心若是
C077n1710_p0697a02║佛亦何用非他有無形相以何是道所以教
C077n1710_p0697a03║中不許寧作心師不師於心心如工伎兒意
C077n1710_p0697a04║如和伎者故云佛有道心不離見聞覺知皆
C077n1710_p0697a05║属因緣而有皆是炤物而有不可常炤所以
C077n1710_p0697a06║心智俱不是道且大道非明暗法雖有無數
C077n1710_p0697a07║數不能及如空刼時無佛名無眾生名與麼
C077n1710_p0697a08║時正是道只是無人覺知見他數不及他喚
C077n1710_p0697a09║作無名大道早属名句了也所以真理一如
C077n1710_p0697a10║更無思想才有思想即被陰拘便有眾生名
C077n1710_p0697a11║有佛名佛出世來喚作三界智人只如未出
C077n1710_p0697a12║世時喚作什麼如云不得而得有無而與大
C077n1710_p0697a13║慈佛出世只令人會道躰非凢聖喚作還源
C077n1710_p0697a14║歸本躰觧大道今日既如是會道即無量劫
C077n1710_p0697a15║來六道四生皆有去來是暫時行履處先聖
C077n1710_p0697a16║本行集云我無所不行一切眾生雖在如是
C077n1710_p0697a17║行處為無了因故生貪欲名為在纏不得自
C077n1710_p0697a18║在暫時歧路雲駛月運舟行岸移眾生妄想
C077n1710_p0697a19║物無不住豈况理能遷變今既如是會却向
C077n1710_p0697a20║裏許行履不同前時為了因會本果故了陰
C077n1710_p0697a21║界空六波羅密空所以得其自在若不向裏
C077n1710_p0697a22║許行履如何摧剉得五種貪二種欲不守住
C077n1710_p0697a23║聲聞隨於刼數所以諸佛菩薩具福智二嚴
C077n1710_p0697a24║為了因了六波羅密空體者箇受用所以不
C077n1710_p0697b01║存知見始得自在若有知見即属地位便有
C077n1710_p0697b02║分劑心量被因果隔喚作酬因荅果佛不得
C077n1710_p0697b03║自在所以大聖訶（他為）內見外見情量不盡二
C077n1710_p0697b04║障二愚所以見河能漂香象真理無形如何
C077n1710_p0697b05║知見大道無形理絕思量今日行六波羅密
C077n1710_p0697b06║先用了因會本果故了此物是方便受用始
C077n1710_p0697b07║得自由去住自在無障碍亦云方便懃莊嚴
C077n1710_p0697b08║亦云微妙淨法身具相三十二尺是不許分
C077n1710_p0697b09║劑心量若無如是心一切行處乃至彈指合
C077n1710_p0697b10║掌皆是正因萬善皆同無終始得自在所以
C077n1710_p0697b11║天魔外道求我不得喚作無住心亦云無滲
C077n1710_p0697b12║智不思議妙用自在菩提涅槃皆是脩行人
C077n1710_p0697b13║境界皆属明句若會本來非凡物即水不能
C077n1710_p0697b14║洗水何以故本來無物故經云我王庫中實
C077n1710_p0697b15║無如是乃又大功德天黑暗女有智主人二
C077n1710_p0697b16║俱不受所以道非明暗故云性海不是覺海
C077n1710_p0697b17║覺海涉緣即湏對物他便妙用無人覺知喚
C077n1710_p0697b18║作極微細透金水色塵菩薩所因喚作受用
C077n1710_p0697b19║具若水不洗水即躰不是明暗亦云無滲智
C077n1710_p0697b20║又云無碍智若如是即一切處拘我不得如
C077n1710_p0697b21║今更別求建立義句覔勝負知觧語言言眾
C077n1710_p0697b22║生劣有佛聖救眾生求佛菩提皆属貪欲亦
C077n1710_p0697b23║云破戒比丘與道懸隔大道無明未曾有暗
C077n1710_p0697b24║非三界攝非去來今如來藏實不覆藏師子
C077n1710_p0697c01║何曾在窟五陰本空何曾有處所且法身無
C077n1710_p0697c02║為不墮諸數法無動搖不依六塵故經云佛
C077n1710_p0697c03║性是常心是無常所以智不是道心不是佛
C077n1710_p0697c04║如今且莫喚心作佛莫作見聞覺知會者箇
C077n1710_p0697c05║物且本來無許多名字妙用自通數量管他
C077n1710_p0697c06║不得是大觧脫所以道人心無住處蹤跡不
C077n1710_p0697c07║可尋故云無滲智不思議智看他池州崔使
C077n1710_p0697c08║君問五祖大師云徒眾五百何以能大師獨
C077n1710_p0697c09║受衣傳信餘人為什麼不得五祖云四百九
C077n1710_p0697c10║十九人盡會佛法唯有能大師是過量人所
C077n1710_p0697c11║以傳衣信崔云故知道非愚智便告大眾惣
C077n1710_p0697c12║湏記取師云記得属第六識不堪無事珍重。
C077n1710_p0697c13║示眾云空刼之時無一切名字佛才出世
C077n1710_p0697c14║來便有名字所以取相師云只為今時執著
C077n1710_p0697c15║文字限量不等大道一切實無凢聖若有名
C077n1710_p0697c16║字皆属限量所以江西老宿云不是心不是
C077n1710_p0697c17║佛不是物且教後人與麼行履今時盡擬將
C077n1710_p0697c18║心躰會大道道若與麼學直至彌勒佛出世
C077n1710_p0697c19║還湏發心始得有什麼自由分只如五祖會
C077n1710_p0697c20║下四百九十九人盡會佛法惟有𭾐行者一
C077n1710_p0697c21║人不會佛法只會道不會別事若認心是佛
C077n1710_p0697c22║心是三界來受主若認智是道智是多矯詐
C077n1710_p0697c23║若論佛出世時喚作三界智人說一切教義
C077n1710_p0697c24║句理喚作暫時受用具若喚心是佛認智是
C077n1710_p0698a01║道皆是處所所以道無心意而受行暫時披
C077n1710_p0698a02║垢膩之衣來為人說破不是凢聖物他家早
C077n1710_p0698a03║晚與人為因亦不曾與人為果若與人為因
C077n1710_p0698a04║即不自在被因果所拘不得自由佛未出世
C077n1710_p0698a05║時無人會得若出世邊論還許少分會但以
C077n1710_p0698a06║𡨋理自通無師自尓本自無物由是見聞覺
C077n1710_p0698a07║知即是報化所以三十二相異躰故若離彼
C077n1710_p0698a08║即同如來報化佛揔打却何處存立不是不
C077n1710_p0698a09║許只如彌勒又作凢夫他熾然行六波羅密
C077n1710_p0698a10║他家觸處去得因什麼便不許他他不曾滯
C077n1710_p0698a11║著凢聖所以那邊會了却來者邊行履始得
C077n1710_p0698a12║自由分今時學人多分出家不肯入家好處
C077n1710_p0698a13║即認𢙣處即不認爭得所以菩薩行於非道
C077n1710_p0698a14║是為通達佛道他家去住得自由且如何若
C077n1710_p0698a15║知即被知處所拘若不恁麼爭得不許他他
C077n1710_p0698a16║者箇定不曾變異若不定即属造化也他那
C077n1710_p0698a17║箇早晚曾變動所以十二分教决定不是我
C077n1710_p0698a18║我即向十二分教中行履得若十二分教是
C077n1710_p0698a19║我即受變也若論有滲果是二乘位若論無
C077n1710_p0698a20║滲是大乘名所以得名為大乘若是者箇不
C077n1710_p0698a21║是拘繫底物所以潛通密理無人覺知不是
C077n1710_p0698a22║見聞覺知。問以意會得否。師云若以意
C077n1710_p0698a23║會即思量得也他教中亦云種種生身我說
C077n1710_p0698a24║為量那箇不可思議不是意會得底物如水
C077n1710_p0698b01║裏有水即有影若無水時喚什麼作影法身
C077n1710_p0698b02║由對報化得名若無報化法身向那邊認法
C077n1710_p0698b03║身亦云是影經論極則頭只到法身實入理
C077n1710_p0698b04║地那箇早晚同於經論經論不管伊如何排
C077n1710_p0698b05║遣他且不到者裏大難大難師示眾云佛出
C077n1710_p0698b06║世來只為眾生不會道若不因善知識聞名
C077n1710_p0698b07║無師自尓若因善知識聞忽引經論作證若
C077n1710_p0698b08║自作得主不引經論最省心力若引經論將
C077n1710_p0698b09║他眼作自己眼不得自由大道一如無師自
C077n1710_p0698b10║尓若能如如不變故不曾迷報化非真佛莫
C077n1710_p0698b11║認法身凢聖果報皆是影若認著即屬無常
C077n1710_p0698b12║生滅也麄細而論纖毫不立窮理盡性一切
C077n1710_p0698b13║全無如世界未成時洞然空廓無佛名無眾
C077n1710_p0698b14║生名始有少分相應直向那邊會了却來者
C077n1710_p0698b15║裏行履不證凡聖果位據本而論實無少法
C077n1710_p0698b16║可得豈况三乘五性差別名數但是有因有
C077n1710_p0698b17║果盡属無常生滅也並是出世安立假名相
C077n1710_p0698b18║說非関本來事道不是明暗物一切莫認著
C077n1710_p0698b19║大道𡨋通智莫能測故云相逢不相識共語
C077n1710_p0698b20║不知名好去無事珎重。師示眾云自夏已
C077n1710_p0698b21║來不安皆是罪過死者已死在者好自安排
C077n1710_p0698b22║如今學人直湏會取佛法去出世時都無名
C077n1710_p0698b23║字密意潛通無人覺知喚作道人佛出世權
C077n1710_p0698b24║說三乘五性他不是三乘五性人從那邊行
C077n1710_p0698c01║履他是自由人會取今有本有不從佛聞與
C077n1710_p0698c02║他為緣如今直湏截断兩頭句透那邊不被
C077n1710_p0698c03║凢聖拘繫心如枯木始有少許相應引經說
C077n1710_p0698c04║義皆是與他分踈向他屋裏作活計終無自
C077n1710_p0698c05║由分恰如水母得蝦為眼如何得自由佛是
C077n1710_p0698c06║受果報人如今學人極則只認得箇法身猶
C077n1710_p0698c07║如水月空花影象不中兄弟直湏會取不從
C077n1710_p0698c08║佛聞無師自尓報化非真佛根本一如無變
C077n1710_p0698c09║異故法過眼耳鼻舌身意心以無心意而現
C077n1710_p0698c10║行如今知觧不是嘍囉漢此物不是凢聖不
C077n1710_p0698c11║是愚智強喚作愚智本不是名字不得道著
C077n1710_p0698c12║道著則頭角生喚作如如早是變也兄弟直
C077n1710_p0698c13║湏向異類中行始得大難大難。師示眾云
C077n1710_p0698c14║佛出世來只教會道不為別事祖祖相傳直
C077n1710_p0698c15║至江西老宿亦只教人會者箇道佛法先到
C077n1710_p0698c16║此土五百年達磨西來此土恐尓滯着三乘
C077n1710_p0698c17║五性名相所以說法度汝諸人迷情且五祖
C077n1710_p0698c18║下五百人只𭾐行一人不會佛法不識文字
C077n1710_p0698c19║他家只會道如今學人直湏明其道不論別
C077n1710_p0698c20║智决定不是物大道無形真理無對等空不
C077n1710_p0698c21║動非生死流三界不攝非去來今所以明暗
C077n1710_p0698c22║自去來虛空不動搖萬象自去來明暗實不
C077n1710_p0698c23║鑑如今有人將鑑覺知觧者是道皆前境所
C077n1710_p0698c24║引隨他生死流何曾得自由若作此見解實
C077n1710_p0699a01║未有自由分所以智不是道可不難矣云是
C077n1710_p0699a02║什麼智是什麼道若論世間福智只得喚作
C077n1710_p0699a03║莊嚴具亦云福智二嚴亦云受用具皆是對
C077n1710_p0699a04║治喚作什麼佛出世只得喚作三界智人未
C077n1710_p0699a05║出世時喚作什麼物若論無滲本自具足妙
C077n1710_p0699a06║用自通無人覺知潛行密用蹤跡難尋所以
C077n1710_p0699a07║天魔波旬將諸眷屬久遠劫來覔菩薩一念
C077n1710_p0699a08║起處不可得天魔讚歎云佛法至妙我實難
C077n1710_p0699a09║測如今但會如如之理直下修行何不問如
C077n1710_p0699a10║何修行但會取無量劫來性不變異即是修
C077n1710_p0699a11║行妙用而不住便是菩薩行達諸法空妙用
C077n1710_p0699a12║自在色身三昧熾然行六波羅蜜空處處無
C077n1710_p0699a13║碍游於地獄猶如變觀不可道伊不得作用
C077n1710_p0699a14║眾生無量劫來迷於本性不自了躰雲塵暫
C077n1710_p0699a15║翳著諸惡欲雲駛月運舟行岸移昏時岐路
C077n1710_p0699a16║不得自在種種受苦不自覺知乃至今日會
C077n1710_p0699a17║取從來性與今日不別若言即心即佛如兔
C077n1710_p0699a18║馬有角若言非心非佛如牛羊無角所以如
C077n1710_p0699a19║來藏實不覆藏五蘊本空師子何曾在窟亦
C077n1710_p0699a20║云性水亦云法水法水如波性水如濕水不
C077n1710_p0699a21║洗水佛不度佛演若達多迷頭認影便道失
C077n1710_p0699a22║却頭傍家覔縱覔得又不是己頭功德天黑
C077n1710_p0699a23║暗女有智主人二俱不受直道性無住處是
C077n1710_p0699a24║築著物亦云聞聞是大涅槃道者箇物不是
C077n1710_p0699b01║聞不聞江西老宿只道不是心不是佛不是
C077n1710_p0699b02║物直須躰會詣實修行莫道我是禪師知解
C077n1710_p0699b03║傍家舌上取辨兩脚稍空莫將為是共道不
C077n1710_p0699b04║相應兄弟麄細想念分劑但是貪求皆属境
C077n1710_p0699b05║三乘五性麄細而論不出情量纖毫瞥起精
C077n1710_p0699b06║魅所附他且不許見聞覺知自似箇癡鈍人
C077n1710_p0699b07║少神人百事不知最好普賢其時道我將心
C077n1710_p0699b08║聞文殊云初心不能入云何獲圓通被一棒
C077n1710_p0699b09║粉碎無事珍重。示眾云燃燈佛道了也若
C077n1710_p0699b10║心相所思出生諸法虛假皆不實何以故心
C077n1710_p0699b11║上無有云何出生諸法猶如形影分別虛空
C077n1710_p0699b12║如人取聲安置篋中亦如吹網欲令氣滿故
C077n1710_p0699b13║老宿云不是心不是佛不是物且教你兄弟
C077n1710_p0699b14║行履據說十地菩薩住首楞嚴三昧得諸佛
C077n1710_p0699b15║秘密法藏自然得一切禪定解脫神通妙用
C077n1710_p0699b16║至一切世界普現色身或示成菩薩正覺轉
C077n1710_p0699b17║大法輪入涅槃使無量入毛孔演一句經無
C077n1710_p0699b18║量劫其義不盡教化無量億千眾生得無生
C077n1710_p0699b19║法忍尚喚作所知愚極微細所知愚與道全
C077n1710_p0699b20║乖大難大難珍重。
C077n1710_p0699b21║子湖山第一代神力禪師語錄師示眾云
C077n1710_p0699b22║諸法蕩蕩何絆何拘汝等於中自生難易心
C077n1710_p0699b23║源一綂綿亘十方上上根人自然明白不見
C077n1710_p0699b24║南泉道如斯癡鈍世且還稀歷歷分明有無
C077n1710_p0699c01║不是只少箇丈夫之志致見如斯疲勞汝今
C077n1710_p0699c02║欲得易麼自古及今未曾有一箇凡夫聖人
C077n1710_p0699c03║出現汝前亦無有一箇善語惡語到汝分上
C077n1710_p0699c04║為什麼故為善善無形為惡惡無相既以無
C077n1710_p0699c05║我把什麼為善惡立那箇是凡聖汝信否還
C077n1710_p0699c06║保任否有什麼回避處恰似日中逃影相似
C077n1710_p0699c07║還逃得麼今之既爾古之亦然今古齊時汝
C077n1710_p0699c08║還諱得麼佛法玄妙了得者自相䇿𤼵無小
C077n1710_p0699c09║為緣妨於大事汝不見道寧可終身立法誰能
C077n1710_p0699c10║一旦亡緣仁者要徑會禪麼各歸衣鉢下著。
C077n1710_p0699c11║僧問如何是一心三觀師云我尚不見有
C077n1710_p0699c12║一心你喚什麼作三觀進云如何是三觀一
C077n1710_p0699c13║心法身還喫飰也無師云鉢盂鐀子什麼人
C077n1710_p0699c14║受持進云未會請師慈誨師云未會幾許法
C077n1710_p0699c15║身。師示眾云幸自可憐生苦死向人前討
C077n1710_p0699c16║些子聲色脣吻作麼我且問你聲色兩字作
C077n1710_p0699c17║麼生討得還會麼我道聲色如泡為復為你
C077n1710_p0699c18║說破為當為你討聲色試商量看莫生容易
C077n1710_p0699c19║志剛用心若了根源終非他物譬如圓鏡男
C077n1710_p0699c20║來男現女來女彰乃至僧俗青黃山河萬物
C077n1710_p0699c21║隨其色相一鏡傳輝不可是鏡有多般但能
C077n1710_p0699c22║映物而露仁者還識得鏡未若不識鏡盡被
C077n1710_p0699c23║男女青黃山河類等礙汝光明有什麼出氣
C077n1710_p0699c24║處若識鏡去乃至青黃男女大地山河有想
C077n1710_p0700a01║無想四足多足胎𡖉情生天堂地獄咸於一
C077n1710_p0700a02║鏡中悉得其分劑長短刼數若色若空並能
C077n1710_p0700a03║了之更非他物汝豈不聞諸法如義光陰箭
C077n1710_p0700a04║速莫謾悠悠大事囙緣决湏了取僧問如何
C077n1710_p0700a05║是大圓鏡師云一切物著不得進云為什麼
C077n1710_p0700a06║一切物著不得師云汝是一切物還着得汝
C077n1710_p0700a07║否僧問如何是南泉不變句師云道什麼進
C077n1710_p0700a08║云如何領會師云道什麼僧問一塵之內大
C077n1710_p0700a09║千世界如何是一塵師云即汝是進云如何
C077n1710_p0700a10║是大千師云但識取一塵。師復云說得千
C077n1710_p0700a11║般美食不如一頓麤飡能奇能異省徑省心
C077n1710_p0700a12║還假如是疲勞馳求趨逸也無本自非有誰
C077n1710_p0700a13║強言無與麼道可謂虛空之心合虛空之理
C077n1710_p0700a14║只少箇承受底漢子變弄接續得去能有利
C077n1710_p0700a15║人之分也根劣之徒自益未圓焉能益彼著
C077n1710_p0700a16║些子骨氣秉些子丈夫作麼生門風如何圖
C077n1710_p0700a17║度湏作難遭之想可懷負荷之心歷歷明明
C077n1710_p0700a18║有什麼一錢事到汝意恨下與汝為於彼此
C077n1710_p0700a19║生滅仁者如世良醫隨方與藥先識彼病然
C077n1710_p0700a20║後施方法法如斯心心若此湏要作箇無繩
C077n1710_p0700a21║自縛漢作麼莫立去師示眾云子湖一隻狗
C077n1710_p0700a22║上取人頭中取人心下取人足僧便問如何
C077n1710_p0700a23║是子湖一隻狗師乃吠三聲進云如何領覽
C077n1710_p0700a24║師云縱饒領覽也只箇吠聲僧問如何是祖
C077n1710_p0700b01║師西來意師云你道祖師西來有意麼進云
C077n1710_p0700b02║既無意用西來作麼。師乃云祖師西來也
C077n1710_p0700b03║只箇冬寒夏熱夜暗日明只為你徒無意立
C077n1710_p0700b04║意無事生事無內外強作內外無東西謾說
C077n1710_p0700b05║東西所以奢摩不能明了以至根境不能自
C077n1710_p0700b06║由僧問如何得不被諸境惑去師云你試點
C077n1710_p0700b07║惑你境出看進云某甲不見師云你既不見
C077n1710_p0700b08║惑境何來僧禮拜師云又見妄想去也。師
C077n1710_p0700b09║云心源朗朗無物莫疑直下承當不勞功用
C077n1710_p0700b10║只少箇信之一字然實不易信莫非夙習之
C077n1710_p0700b11║徒聞著便能承受若是螢學之輩將三寸脣
C077n1710_p0700b12║舌惑亂於人后進初機把他古聖言談向意
C077n1710_p0700b13║根下測度直至頭白齒黃並無纖毫得力處
C077n1710_p0700b14║仁者湏打疊及時莫待臨終揮攉佛法因緣
C077n1710_p0700b15║浩浩快湏徹了無疑可中向這箇皮袋子內
C077n1710_p0700b16║辨得者箇去坐却天下人咽喉性命盡被汝
C077n1710_p0700b17║蓋覆乾坤盡被汝自由自在皎皎明白何勞
C077n1710_p0700b18║汝上來下去仁者本性具足本自周備直教
C077n1710_p0700b19║無纖塵法礙你眼光始得若有微塵底不盡
C077n1710_p0700b20║不是一生半刼賺汝皮囊汝性命根境法中
C077n1710_p0700b21║造諸妖恠山精鬼魅附汝行持得少為足鼓
C077n1710_p0700b22║弄片皮於佛法却為毒害譏禮塔廟毀彼持
C077n1710_p0700b23║經師子身中䖝自食師子身中肉仁者恰莫
C077n1710_p0700b24║向心田中認些子妄想將為極則他上祖是
C077n1710_p0700c01║什麼榜樣下去莫立問未了根源請師提獎
C077n1710_p0700c02║師云還會麼僧云未會師云更問千則万則
C077n1710_p0700c03║也無益僧問機不曉如何得心地無疑去師
C077n1710_p0700c04║云心地有多少疑僧云如何是心地師云多
C077n1710_p0700c05║少分明。師示眾云據仁者分上何得一生
C077n1710_p0700c06║一滅一断一常與汝為於拘繫作其取舍是
C077n1710_p0700c07║非及諸顛倒汝還知道諸聖門風無結縛麼
C077n1710_p0700c08║只欲仁者承當還承當得麼可惜光陰莫令
C077n1710_p0700c09║孤負却仁者豈不見目前太虛還有纖毫欠
C077n1710_p0700c10║少處麼若也於中體淂者箇消息不妨出得
C077n1710_p0700c11║凡聖境界了得世間出世間之智一法既爾
C077n1710_p0700c12║万法亦然仁者還樂也無。僧問如何是佛
C077n1710_p0700c13║師云不重道僧云如何是法師云嫌什麼。
C077n1710_p0700c14║師示眾云天上人間輪囬六道乃至蠢動含
C077n1710_p0700c15║靈未曾於此一分真如中有些子相違處還
C077n1710_p0700c16║信麼還領受得麼大凡行脚也湏具大信根
C077n1710_p0700c17║作箇丈夫始得何處得與麼難信他古人只
C077n1710_p0700c18║見道箇即心是佛即心是法便承信去隨處
C077n1710_p0700c19║茅茨石室長養聖胎只待道果成熟汝今何
C077n1710_p0700c20║不効他行取仁者可煞分明並無叅雜治生
C077n1710_p0700c21║產業與諸實相不相違背。僧問如何是千
C077n1710_p0700c22║聖不傳底事師云阿誰向你說進云與麼則
C077n1710_p0700c23║信受奉行去也師云信得及者即行之信不
C077n1710_p0700c24║及恰莫強為不是口頭說信便信得去如人
C077n1710_p0701a01║說食終不得飽縱然口頭說飽爭柰肚內飢
C077n1710_p0701a02║何仁者直湏飽去莫謾悠悠。僧問如何是
C077n1710_p0701a03║古聖心師云汝是凡夫心僧云如何是信得
C077n1710_p0701a04║師云信亦不由汝不信亦不由汝僧云信不
C077n1710_p0701a05║信且置作麼生師云是你心。師云仁者還
C077n1710_p0701a06║知子湖親切相為麼行時但行坐時但坐乃
C077n1710_p0701a07║至喫茶喫飰種種施為有甚麼相隱處仁者
C077n1710_p0701a08║信取無別強為只是如今無疑作疑無事生
C077n1710_p0701a09║事於自心源却生顛倒譬如百千澄清大海
C077n1710_p0701a10║棄之為認些子浮漚目為全潮亦認些子螢
C077n1710_p0701a11║光作於日熖還生慙恥麼諸聖得道得果數
C077n1710_p0701a12║如恒沙汝今却作箇凢劣凢夫著恰莫因循。
C077n1710_p0701a13║僧問如何是無礙底心師云恰是師云莫道
C077n1710_p0701a14║千聖同風便當得本叅事好且問仁者什麼
C077n1710_p0701a15║處是千聖同你處行時坐時起時臥時試說
C077n1710_p0701a16║看還有法處麼仁者大道無邊誰前誰後真
C077n1710_p0701a17║空絕際是正是邪乃至眩目青黃作何形叚
C077n1710_p0701a18║到汝分上喚作百工居肆各逐營生多少分
C077n1710_p0701a19║明何煩造作一切普𬾨無法不彰了了現前
C077n1710_p0701a20║還諱得麼。道郃問如何是人人具足底事
C077n1710_p0701a21║師云汝豈不是道郃勝光因在子湖钁地次
C077n1710_p0701a22║勝光钁断一條蚯蚓問云某甲今日钁断一
C077n1710_p0701a23║條蚯蚓兩頭俱動未審性命在那頭師提起
C077n1710_p0701a24║钁頭向蚯蚓左頭打一下右頭打一下中心
C077n1710_p0701b01║空處打一下擲却钁頭便歸。子湖又钁地
C077n1710_p0701b02║次亞钁頭回視勝光云事即不無擬心即差
C077n1710_p0701b03║勝光便問如何是事被師攔胷踏倒從此省
C077n1710_p0701b04║悟。師別時有頌。從來事非物方便名為
C077n1710_p0701b05║佛中下競是非上流始知屈臨行示頌三
C077n1710_p0701b06║首。我聞過去佛縱橫盡丈夫示汝真歸處
C077n1710_p0701b07║千江月影孤觀音與文殊示我常飛動吾
C077n1710_p0701b08║今已歸真觸處皆無用佛性本來無阻障
C077n1710_p0701b09║眾生不識難歸向若見如來成佛時莫向世
C077n1710_p0701b10║間求取相僧問招慶云勝光被子湖一踏
C077n1710_p0701b11║意作麼生招慶云古人叅玄不消一踏。師
C077n1710_p0701b12║於門前下牓云子湖一隻狗上取人頭中取
C077n1710_p0701b13║人心下取人足徃來好看臨濟下有二僧聞
C077n1710_p0701b14║得遂遠來尋訪纔到果見其牓逐入門以手
C077n1710_p0701b15║揭簾欲起未起被師喝云看脚下犬僧近前
C077n1710_p0701b16║禮拜便問承師有言子湖有一隻狗上取人
C077n1710_p0701b17║頭中取人心下取人足如何是子湖狗師云
C077n1710_p0701b18║嘷嘷僧無語師便歸方丈後章州羅漢展和
C077n1710_p0701b19║尚聞舉云者箇是喫屎狗僧便問如何是子
C077n1710_p0701b20║湖狗展云擘喋却僧擬議展云早被人咬殺
C077n1710_p0701b21║了也明招和尚在羅山聞舉逐云洎賺數緉
C077n1710_p0701b22║草鞋我本欲遊章南如今不用去也休休僧
C077n1710_p0701b23║便問如何是子湖狗招以手按膝放身近前
C077n1710_p0701b24║云噓噓子湖山下有陶家為無子夫妻每日
C077n1710_p0701c01║焚香發頭求一男子師遂徃其家乞竹先問
C077n1710_p0701c02║是汝夫妻每日起心發願擬作箇什事云切
C077n1710_p0701c03║緣家內無子願求一男師云我就汝乞一種
C077n1710_p0701c04║物還得否云和尚要甚物但乞指揮師云不
C077n1710_p0701c05║要別物欲乞一擔竹與汝一箇男子其家忻
C077n1710_p0701c06║喜云此是小事一任斫去師斫大竹近一千
C077n1710_p0701c07║芊陶公云和尚只討一擔何斫許多師云只
C077n1710_p0701c08║此一擔尚未足在遂將大竹長者捻數竿破
C077n1710_p0701c09║相接作一束將歸其家當夜感夢生得男子
C077n1710_p0701c10║因此遂号神力。子湖禪師諱利蹤澶州周
C077n1710_p0701c11║氏子一日於半夜時在後架呌云賊賊眾皆
C077n1710_p0701c12║驚起有一僧被師𢬟住云捉得也捉得也僧
C077n1710_p0701c13║云不是某甲師云是即是只是你不肯承當。
C077n1710_p0701c14║
C077n1710_p0701c15║古尊宿語錄卷苐十三　　　　　　勿一