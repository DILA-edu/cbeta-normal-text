C077n1710_p0709a01║古尊宿語錄卷苐十五　　　　　　勿三
C077n1710_p0709a02║
C077n1710_p0709a03║趙州諗禪師語錄
C077n1710_p0709a04║師上堂云金佛不度爐木佛不度火泥佛不
C077n1710_p0709a05║度水真佛內裏坐菩提涅槃真如佛性盡是
C077n1710_p0709a06║貼躰衣服亦名煩惱不問即無煩惱實際理
C077n1710_p0709a07║地什麼處着一心不生万法無咎但究理而
C077n1710_p0709a08║坐二三十年若不會截取老僧頭去夢幻空
C077n1710_p0709a09║花徒勞把捉心若不異万法亦然既不從外
C077n1710_p0709a10║得更拘什麼如羊相似更乱拾物安口中作
C077n1710_p0709a11║麼老僧見藥山和尚道有人問着但教合取
C077n1710_p0709a12║狗口老僧亦道合取狗口取我是垢不取我
C077n1710_p0709a13║是淨一似獵狗相似專欲得物喫佛法向什
C077n1710_p0709a14║麼處着一千人万人盡是覔佛漢子覔一箇
C077n1710_p0709a15║道人無若与空王為弟子莫教心病最難醫
C077n1710_p0709a16║未有世界早有此性世界壞時此性不壞從
C077n1710_p0709a17║一見老僧後更不是別人只是箇主人公者
C077n1710_p0709a18║箇更向外覔作麼与麼時莫轉頭換面即失
C077n1710_p0709a19║却。問如何是佛向上人師云只者牽耕牛
C077n1710_p0709a20║底是問如何是急師云老僧与麼道你作麼
C077n1710_p0709a21║生云不會師云向你道急急着靴水上立走
C077n1710_p0709a22║馬到長安靴頭猶未濕問四山相逼時如何
C077n1710_p0709a23║師云無路是趙州問古殿無王時如何師咳
C077n1710_p0709a24║嗽一聲云与麼即臣啟陛下師云賊身已露
C077n1710_p0709b01║問和尚年多少師云一串𰚆珠𰚆不𥁞問和
C077n1710_p0709b02║尚承嗣什麼人師云從諗問外方忽有人問
C077n1710_p0709b03║趙州說什麼法如何秪對師云塩貴米賤問
C077n1710_p0709b04║如何是佛云你是佛麼問如何是出家師云
C077n1710_p0709b05║爭得見老僧問佛祖不断處如何師云無遺
C077n1710_p0709b06║漏問本源請師指示師云本源無病云了處
C077n1710_p0709b07║如何師云了人知云与麼時如何師云与我
C077n1710_p0709b08║安名字着問純一無雜時如何師云大煞好
C077n1710_p0709b09║一問問無為寂靜底人莫落在沉空也無師
C077n1710_p0709b10║云落在沈空云究竟如何師云作驢作馬問
C077n1710_p0709b11║如何是祖師西來意師云床脚是云莫便是
C077n1710_p0709b12║也無師云是即脫取去問澄澄絕點時如何
C077n1710_p0709b13║師云老僧者裏不著客作漢問鳳飛不到時
C077n1710_p0709b14║如何師云起自何來問實際理地不受一塵
C077n1710_p0709b15║時如何師云一切揔在裏許問如何是一句
C077n1710_p0709b16║師應喏僧再問師云我不患聾問初生孩子
C077n1710_p0709b17║還具六識也無師云急流水上打毬子問頭
C077n1710_p0709b18║頭到來時如何師云猶較老僧百步問如何
C077n1710_p0709b19║是和尚家風師云老僧自小出家抖擻破活
C077n1710_p0709b20║計問請和尚離四句道師云老僧常在裏許
C077n1710_p0709b21║問扁鵲醫王為什麼有病師云扁鵲醫王不
C077n1710_p0709b22║離床枕又云一滴甘露普潤大千問如何是
C077n1710_p0709b23║露地白牛師云者畜生問如何是大人相師
C077n1710_p0709b24║側目視之（僧云）猶是隔階趍附在師云老僧無
C077n1710_p0709c01║工夫趍得者閑漢問纔有心念落在人天直
C077n1710_p0709c02║無心念落在眷属時如何師云非但老僧作
C077n1710_p0709c03║家亦荅你不得問凡有施為𥁞落糟粕請師
C077n1710_p0709c04║不施為荅師叱尼云將水來添鼎子沸問如
C077n1710_p0709c05║何是般若波羅密師云摩訶般若波羅密問
C077n1710_p0709c06║如何是咬人師子師云皈依佛皈依法皈依
C077n1710_p0709c07║僧莫咬老僧問離却言句請師道師咳嗽問
C077n1710_p0709c08║如何得不謗古人不負恩去師云闍梨作麼
C077n1710_p0709c09║生問如何是一句師云道什麼問如何是一
C077n1710_p0709c10║句師云兩句問唯佛一人是善知識如何師
C077n1710_p0709c11║云魔語問如何是菩提師云者箇是闡提問
C077n1710_p0709c12║如何是大人相師云好箇兒孫問寂寂無依
C077n1710_p0709c13║時如何師云老僧在你背後問如何是伽藍
C077n1710_p0709c14║師云別更有什麼云如何是伽藍中人師云
C077n1710_p0709c15║老僧与闍梨問二龍爭珠誰是得者師云老
C077n1710_p0709c16║僧只管看問如何是離囙果底人師云不因
C077n1710_p0709c17║闍梨問老僧實不知問眾育摸象各說異端
C077n1710_p0709c18║如何是真象師云無假自是不知問如何是
C077n1710_p0709c19║苐一句師咳嗽云莫便是否師云老僧咳嗽
C077n1710_p0709c20║也不得問大海還納眾流也無師云大海道
C077n1710_p0709c21║不知云因什麼不知師云終不道我納眾流
C077n1710_p0709c22║問如何是毘盧師師云毘盧毘盧問諸佛還
C077n1710_p0709c23║有師也無師云有云如何是諸佛師師云阿
C077n1710_p0709c24║弥陀佛阿弥陀佛問如何是學人師師云雲
C077n1710_p0710a01║有出山勢水無投澗聲云不問者箇師云是
C077n1710_p0710a02║你師不認問諸方𥁞向口裏道和尚如何示
C077n1710_p0710a03║人師腳跟打火爐示之云莫便是也無師云
C077n1710_p0710a04║恰認得老僧腳跟問不行大道時如何師云
C077n1710_p0710a05║者販私塩漢云却行大道時如何師云還我
C077n1710_p0710a06║公驗來問如是本來身（師云）自從識得老僧後
C077n1710_p0710a07║只這漢更不別云与麼即与和尚隔生去也
C077n1710_p0710a08║師云非但令生千生萬生亦不識老僧問如
C077n1710_p0710a09║何是祖師西來意師云東壁上挂葫蘆多少
C077n1710_p0710a10║時也問方圓不就時如何師云不方不圓云
C077n1710_p0710a11║与麼時如何師云是方是圓問道人相見時
C077n1710_p0710a12║如何師云呈漆噐問諦為什麼觀不得師云
C077n1710_p0710a13║諦即不無觀即不得云畢竟如何師云失諦
C077n1710_p0710a14║問行又不到問又不到時如何師云到以不
C077n1710_p0710a15║到道人看如涕唾云其中事如何師唾地問
C077n1710_p0710a16║如何是祖師西來意師云如你不喚作祖師
C077n1710_p0710a17║意猶未在云本來底如何師云四目相覩更
C077n1710_p0710a18║無苐二主宰問不具形儀還會也無師云即
C077n1710_p0710a19║令還會麼問如何是大無慚愧底人師云皆
C077n1710_p0710a20║具不可思議問學人擬向南方學些子佛法
C077n1710_p0710a21║去如何師云你去南方見有佛處急走過無
C077n1710_p0710a22║佛處不得住云与麼即學人無依也師云柳
C077n1710_p0710a23║絮柳絮問如何是急切處師云一問一荅問
C077n1710_p0710a24║不籍三寸還假令時也無師云我隨你道你
C077n1710_p0710b01║作麼生會問如何是和尚家風師云茫茫宇宙
C077n1710_p0710b02║人無𰚆云請和尚不荅話（師云）老僧合与麼問
C077n1710_p0710b03║二龍爭珠誰是得者師云失者無虧得者無
C077n1710_p0710b04║用問如何是大人相師云是什麼有俗士獻
C077n1710_p0710b05║袈裟問披与麼衣服莫辜負古人也無師拋
C077n1710_p0710b06║下拂子云是古是今問如何是沙門行師云
C077n1710_p0710b07║展手不展腳問牛頭未見四祖時如何師云
C077n1710_p0710b08║飽柴飽水云見後如何師云飽柴飽水問如
C077n1710_p0710b09║何是學人自己師云喫粥了也未云喫粥也
C077n1710_p0710b10║師云洗鉢盂去問如何是毘盧師師云白駝
C077n1710_p0710b11║來也未云來也師云牽去餵草問如何是無
C077n1710_p0710b12║師智師云老僧不曾教闍梨問如何是親切
C077n1710_p0710b13║一句師云話墮也問不借口還許商量也無
C077n1710_p0710b14║師云正是時云便請師商量師云老僧不曾
C077n1710_p0710b15║出問二祖断臂當為何事師云粉骨碎身云
C077n1710_p0710b16║供養什麼人師云來者供養問無邊身菩薩
C077n1710_p0710b17║為什麼不見如來頂相師云你是闍梨問晝
C077n1710_p0710b18║是日光夜是火光如何是神光師云日光火
C077n1710_p0710b19║光問如何是恰問處師云錯云如何（是不）問處
C077n1710_p0710b20║師云向前一句裏辯取問如何是大人相師
C077n1710_p0710b21║以手摸面叉手斂容問如何是無為師云者
C077n1710_p0710b22║個是有為問如何是祖師西來意師云欄中
C077n1710_p0710b23║失却牛問學人遠來請和尚指示師云才入
C077n1710_p0710b24║門便好驀面唾問如何是直截一路師云淮
C077n1710_p0710c01║南舡子到也未云學人不會師云且喜到來
C077n1710_p0710c02║問栢𣗳子還有佛性也無師云有云幾時成
C077n1710_p0710c03║佛師云待虛空落地云虛空幾時落地師云
C077n1710_p0710c04║待栢𣗳子成佛問如何是西來意（師云）因什麼
C077n1710_p0710c05║向院裏罵老僧云學人有何過師云老僧不
C077n1710_p0710c06║能就院裏罵得闍梨問如何是西來意云板
C077n1710_p0710c07║齒生毛問貧子來將什麼過与師云不貧云
C077n1710_p0710c08║爭奈覔和尚何師云只是守貧問無邊身菩
C077n1710_p0710c09║薩為什麼不見如來頂相師云如隔羅縠問
C077n1710_p0710c10║諸天甘露什麼人得喫師云謝你將來問超
C077n1710_p0710c11║過乹坤底人如何師云待有与麼人即報來
C077n1710_p0710c12║問如何是伽藍師云三門佛殿問如何是不
C077n1710_p0710c13║生不滅師云本自不生令亦無滅問如何是
C077n1710_p0710c14║趙州主師云大王是問急切處請師道（師云）尿
C077n1710_p0710c15║是小事須是老僧自去始得問如何是丈六
C077n1710_p0710c16║金身師云腋下打領云學人不會師云不會
C077n1710_p0710c17║請人裁問學人有疑時如何師云大冝小冝
C077n1710_p0710c18║學人大疑師云大冝東北角小冝僧堂後問
C077n1710_p0710c19║如何是佛向上人師下禪床上下觀瞻相云
C077n1710_p0710c20║者漢如許長大截作三橛也得問什麼向上
C077n1710_p0710c21║向下𡰱問如何是密密意師以手恰之云和
C077n1710_p0710c22║尚猶有者個在師云是你有者個。師示眾
C077n1710_p0710c23║云老僧三十年前在南方火爐頭有個無賔
C077n1710_p0710c24║主話直至如今無人舉着問和尚受大王如
C077n1710_p0711a01║是供養將什麼報荅師云念佛云貧子也觧
C077n1710_p0711a02║念佛師云喚侍者將一錢与伊問如何是和
C077n1710_p0711a03║尚家風師云屏風雖破骨格猶存問如何是
C077n1710_p0711a04║不遷之義師云你道者野鴨子飛從東去西
C077n1710_p0711a05║去問如何是西來意師云什麼處得者消息
C077n1710_p0711a06║來問如何是塵中人師云布施茶塩錢米問
C077n1710_p0711a07║大耳三藏苐三度覔國師不見未審國師在
C077n1710_p0711a08║什麼處師云在三藏鼻孔裏問盲龜值浮木
C077n1710_p0711a09║孔時如何（師云）不是偶然事問久居嵓谷時如
C077n1710_p0711a10║何師云何不隱去問如何是佛法大意師云
C077n1710_p0711a11║禮拜著僧擬進話次師喚沙彌文遠文遠到
C077n1710_p0711a12║師叱云適來去什麼處來問如何是自家本
C077n1710_p0711a13║意師云老僧不用牛刀問和尚姓什麼師云
C077n1710_p0711a14║常州有云甲子多少師云蘇州有。上堂
C077n1710_p0711a15║云才有是非紛然失心還有荅話分也無有
C077n1710_p0711a16║僧出撫侍者一下云何不祗對和尚師便歸
C077n1710_p0711a17║方丈後侍者請益適來僧是會不會師云坐
C077n1710_p0711a18║底見立底立底見坐底問如何是道師云墻
C077n1710_p0711a19║外底云不問者個師云問什麼道云大道師
C077n1710_p0711a20║云大道通長安問撥塵見佛時如何師云撥
C077n1710_p0711a21║塵即不無見佛即不得問如何是無疾之身
C077n1710_p0711a22║師云四大五陰問如何是闡提師云何不問
C077n1710_p0711a23║菩提云如何是菩提師云只者便是闡提師
C077n1710_p0711a24║有時屈指云老僧喚作拳你諸人喚作什麼
C077n1710_p0711b01║僧云和尚何得將境示人師云我不將境示
C077n1710_p0711b02║人若將境示闍梨即埋沒闍梨去也云爭奈
C077n1710_p0711b03║者個何師便珎重問一問一荅揔落天魔外
C077n1710_p0711b04║道設使無言又犯他匡網如何是趙州家風
C077n1710_p0711b05║師云你不觧問云請和尚荅話師云若據你
C077n1710_p0711b06║合喫二十棒。師示眾云才有是非紛然失
C077n1710_p0711b07║心還有荅話分也無有僧出將沙彌打一掌
C077n1710_p0711b08║便出去師便歸方丈至來日問侍者昨日者
C077n1710_p0711b09║師僧在什麼處侍者云當時便去也師云三
C077n1710_p0711b10║十年弄馬騎被驢子撲鎮府大王問師尊年
C077n1710_p0711b11║有幾箇齒在師云只有一箇牙大王云爭喫
C077n1710_p0711b12║得物師云雖然一箇下下咬着問如何是學
C077n1710_p0711b13║人珠師云高聲問僧禮拜師云不觧問何不
C077n1710_p0711b14║道高下即不問如何是學人珠何不與麼問
C077n1710_p0711b15║僧便再問師云洎合放過者漢問二邊寂寂
C077n1710_p0711b16║師如何闡揚師云今年無風波問大眾雲集
C077n1710_p0711b17║合談何事師云今日拽木頭竪僧堂云莫只
C077n1710_p0711b18║者箇便是接學人也無師云老僧不觧雙陸
C077n1710_p0711b19║不觧長行問如何是真實人躰師云春夏秋
C077n1710_p0711b20║冬云與麼即學人難會師云你問我真實人
C077n1710_p0711b21║躰問如何是佛法大意師云你名什麼云某
C077n1710_p0711b22║甲師云含元殿裏金谷園中問如何是七佛
C077n1710_p0711b23║師師云要眠即眠要起即起問道非物外物
C077n1710_p0711b24║外非道如何是物外道師便打云和尚莫打
C077n1710_p0711c01║某甲已後錯打人去在師云龍虵易辨衲子
C077n1710_p0711c02║難瞞師見大王入院不起以手自拍膝云會
C077n1710_p0711c03║麼大王云不會師云自小出家今已老見人
C077n1710_p0711c04║無力下禪床問如何是忠言師云你娘醜陋
C077n1710_p0711c05║問從上至今不忘底人如何師云不可得鑿
C077n1710_p0711c06║心常思念十方一切佛問如何是忠言師云
C077n1710_p0711c07║喫鉄棒問如何是佛向上事師便撫掌大咲
C077n1710_p0711c08║問一燈燃百千燈一燈未審從什麼處發師
C077n1710_p0711c09║便趯出一隻履又云作家即不與麼問問歸
C077n1710_p0711c10║根得旨隨照失宗時如何師云老僧不荅者
C077n1710_p0711c11║話云請和尚荅話師云合與麼問如何是不
C077n1710_p0711c12║思處師云快道快道問非思量處如何師云
C077n1710_p0711c13║速道速道問如何是衣中寶師云者一問嫌
C077n1710_p0711c14║什麼云者箇是問如何是寶師云與麼即衣
C077n1710_p0711c15║也失却問万里無店時如何師云禪院裏宿
C077n1710_p0711c16║問狗子還有佛性也無師云家家門前通長
C077n1710_p0711c17║安問覿面相呈還盡大意也無師云低口云
C077n1710_p0711c18║𭣣不得處如何師云向你道低口問如何是
C077n1710_p0711c19║目前一句師云老僧不如你問出來底是什
C077n1710_p0711c20║麼人師云佛菩薩問靈草未生時如何師云齅
C077n1710_p0711c21║着即腦裂云不齅時如何師云如同立死漢
C077n1710_p0711c22║云還許學人和合否師云人來莫向伊道問
C077n1710_p0711c23║祖意與教意同別師云才出家未受戒到處
C077n1710_p0711c24║問人問如何是聖師云不凡云如何是凡師
C077n1710_p0712a01║云不聖云不凡不聖時如何師云好箇禪僧
C077n1710_p0712a02║問兩鏡相向那箇[宋-木+((最-曰)-又+ㄑ)]明師云闍梨眼皮蓋須
C077n1710_p0712a03║弥山問學人近入叢林乞師指示師云蒼天
C077n1710_p0712a04║蒼天問前句已往後句難明時如何師云喚
C077n1710_p0712a05║作即不可云請師分師云問問問高峻難上
C077n1710_p0712a06║時如何師云老僧不向高峯頂問不與万法
C077n1710_p0712a07║為侶者是什麼人師云非人問請師宗乘中
C077n1710_p0712a08║道一句子師云今日無錢與長官問學人不
C077n1710_p0712a09║別問請師不別荅師云奇怪問三乘教外如
C077n1710_p0712a10║何接人師云有此世界來日月不曾換問三
C077n1710_p0712a11║處不通如何離識師云識是分外問眾機來
C077n1710_p0712a12║湊未審其中事如何師云我眼本正不說其
C077n1710_p0712a13║中事問淨地不止是什麼人師云你未是其
C077n1710_p0712a14║中人在云如何是其中人師云止也問如何
C077n1710_p0712a15║是万法之源師云棟梁椽柱云學人不會師
C077n1710_p0712a16║云拱斗义手不會問一物不將來時如何師
C077n1710_p0712a17║云放下着問路逢達道人不將語默對未審
C077n1710_p0712a18║捋什麼對師云人從陳州來不得許州信問
C077n1710_p0712a19║開口是有為如何是無為師以手示之云者
C077n1710_p0712a20║箇是無為云者箇是有為如何是無為師云
C077n1710_p0712a21║無為云者箇是有為師云是有為。師示眾
C077n1710_p0712a22║云佛之一字吾不喜聞問和尚還為人也無
C077n1710_p0712a23║師云佛佛問盡却今時如何是的的處師云
C077n1710_p0712a24║盡却今時莫問那箇云如何是的師云向你
C077n1710_p0712b01║道莫問云如何得見師云大無外小無內問
C077n1710_p0712b02║離四句絕百非時如何師云老僧不認得死
C077n1710_p0712b03║云者箇是和尚分上事（師云）恰是云請和尚指
C077n1710_p0712b04║示師云離四句絕百非把什麼指示問如何
C077n1710_p0712b05║是和尚家風師云內無一物外無所求問如
C077n1710_p0712b06║何是歸根得旨師云荅你即乖問如何是疑
C077n1710_p0712b07║心師云荅你即乖也問出家底人還作俗否
C077n1710_p0712b08║師云出家即是座主出与不出老僧不管云
C077n1710_p0712b09║為什麼不管師云与麼即出家也問無師弟
C077n1710_p0712b10║子時如何師云無漏智性本自具足又云此
C077n1710_p0712b11║是無師弟子問不見邊表時如何師云因什
C077n1710_p0712b12║麼与麼問澄而不清渾而不濁時如何師云
C077n1710_p0712b13║不清不濁云是什麼師云也可怜生云如何
C077n1710_p0712b14║是通方師云離却金剛禪問如何是祖師的
C077n1710_p0712b15║的意師㖒唾云其中事如何師又唾地問如
C077n1710_p0712b16║何是沙門行師云離行問真休之處請師指
C077n1710_p0712b17║師云指即不休問無問時如何師云乖常語
C077n1710_p0712b18║問四山相逼時如何師云無出跡問到者裏
C077n1710_p0712b19║道不得時如何師云不得道云如何道師云
C077n1710_p0712b20║道不得處問但有言句𥁞不出頂如何是頂
C077n1710_p0712b21║外事師喚沙弥文遠文遠應喏師云今日早
C077n1710_p0712b22║晚也問如何是毘盧師師云莫惡口問至道
C077n1710_p0712b23║無難唯嫌揀擇如何得不揀擇師云天上天
C077n1710_p0712b24║下唯我獨尊云此猶是揀擇師云田庫奴什
C077n1710_p0712c01║麼處是揀擇問如何是三界外人師云爭奈
C077n1710_p0712c02║老僧在三界內問知有不有底人如何師云
C077n1710_p0712c03║你若更問即故問老僧。師示眾云向南方
C077n1710_p0712c04║趍叢林去莫在者裏僧便問和尚者裏是甚
C077n1710_p0712c05║處師云我者裏是柴林問如何是毘盧師師
C077n1710_p0712c06║云性是弟子問歸根得旨時如何師云太慌
C077n1710_p0712c07║忙生云不審師云不審從甚處起問利劍出
C077n1710_p0712c08║匣時如何師云黑云正問之時如何辨白師
C077n1710_p0712c09║云無者閑工夫云义手向人前爭奈何師云
C077n1710_p0712c10║早晚見你义手云不义手時如何師云誰是
C077n1710_p0712c11║不义手者問如何是沙門得力處師云你什
C077n1710_p0712c12║麼𠻔不得力問如何是和尚示學人處師云
C077n1710_p0712c13║目前無學人云与麼即不出世也師便珎重。
C077n1710_p0712c14║問祖意与教意同別師作拳安頭上云和尚
C077n1710_p0712c15║猶有者箇在師卸下㡌子云你道老僧有箇
C077n1710_p0712c16║什麼問心又不停不住時如何師云是活物
C077n1710_p0712c17║是者箇正被心識使在云如何得不被心識
C077n1710_p0712c18║使師便[仁-二+氏]頭問道從何生師云者箇即生也
C077n1710_p0712c19║道不属生滅云莫是天然也無師云者箇是
C077n1710_p0712c20║天然道即不与麼問祖意与教意同別師云
C077n1710_p0712c21║會得祖意便會教意問如何是異類中行師
C077n1710_p0712c22║云唵𭊘啉唵𭊘啉問高峻難上時如何師云
C077n1710_p0712c23║老僧自住峯頂云爭奈曹溪路側何師云曹
C077n1710_p0712c24║溪是𢙣云今時為什麼不到師云是渠高峻
C077n1710_p0713a01║問如何是寶月當空師云塞却老僧耳問毫
C077n1710_p0713a02║𨤲有差時如何師云麄云應機時如何師云
C077n1710_p0713a03║屈問如何是沙門行師展手拂衣問祖佛命
C077n1710_p0713a04║不断處如何師云無人知問未審權機喚作
C077n1710_p0713a05║什麼師云喚作權機問學人近入叢林不會
C077n1710_p0713a06║乞師指示師云未入叢林更是不會問從上
C077n1710_p0713a07║古德將何示人師云不因你問老僧也不知
C077n1710_p0713a08║有古德云請師指示師云老僧不是古德問
C077n1710_p0713a09║佛花未發如何辯得真實師云是真是實云
C077n1710_p0713a10║是（什麼）人分上事師云老僧有分闍梨有分問
C077n1710_p0713a11║如何是佛師云你是什麼人問驀直路時如
C077n1710_p0713a12║何師云驀直路問如何是玄中不断玄師云
C077n1710_p0713a13║你問我是不断玄問還有不報四恩三有者
C077n1710_p0713a14║也無師云有云如何是師云者辜恩負德漢
C077n1710_p0713a15║問貧子來將什麼物与他師云不欠少問如
C077n1710_p0713a16║何是趙州正主師云老僧是從諗有婆子問
C077n1710_p0713a17║婆是五障之身如何免得師云願一切人生
C077n1710_p0713a18║天願婆婆永沉苦海問朗月當空時如何師
C077n1710_p0713a19║云猶是堦下漢云請師接上堦師云月落了
C077n1710_p0713a20║來相見。師有時示眾云老僧初到藥山
C077n1710_p0713a21║時得一句子直至如今齁齁地飽師因問周
C077n1710_p0713a22║員外你（還夢）見臨濟也無員外竪起拳師云那
C077n1710_p0713a23║邊見外云者邊見師云什麼處見臨濟員外
C077n1710_p0713a24║無對師問周員外什麼處來云非來非去師
C077n1710_p0713b01║云不是老鵶飛來飛去師因看金剛經次僧
C077n1710_p0713b02║便問一切諸佛及諸佛阿耨菩提皆從此經
C077n1710_p0713b03║出如何是此經師云金剛般若波羅密經如
C077n1710_p0713b04║是我聞一時佛在舍衛國僧云不是師云我
C077n1710_p0713b05║自理經也不得因僧辝去師云闍梨出外忽
C077n1710_p0713b06║有人問還見趙州否你作麼生祗對云只可
C077n1710_p0713b07║道見師云老僧是一頭馿你作麼生見僧無
C077n1710_p0713b08║語示眾我此間有出窟師子亦有在窟師子
C077n1710_p0713b09║只是難得師子兒時有僧彈指對之師云是
C077n1710_p0713b10║什麼云師子兒師云我喚作師子兒早是罪
C077n1710_p0713b11║過你更行趯踏（師問）新到離什麼處云離雪峯
C077n1710_p0713b12║師云雪峯有什麼言句示人云和尚尋常道
C077n1710_p0713b13║盡十方世界是沙門一隻眼你等諸人向什
C077n1710_p0713b14║麼處屙師云闍梨若迴寄箇鍬子去師因捨
C077n1710_p0713b15║衣俵大眾次僧便問和尚揔捨却了用箇什
C077n1710_p0713b16║麼去師召云湖州子僧應喏師云用箇什麼。
C077n1710_p0713b17║示眾云未有世界早有此性世界壞時此性
C077n1710_p0713b18║不壞僧問如何是此性師云五蘊四大云此
C077n1710_p0713b19║猶是壞如何此性師云四大五蘊定州有一
C077n1710_p0713b20║座主到師問習何業云經律論不𦗟便講師
C077n1710_p0713b21║舉手示之還講得者箇麼座主忙然不知師
C077n1710_p0713b22║云直饒你不𦗟便講得也只是箇講經論漢
C077n1710_p0713b23║若是佛法未在云和尚即今語話莫便是佛
C077n1710_p0713b24║法否師云直饒你問得荅得揔属經論佛法
C077n1710_p0713c01║未在主無語師問一行者從什麼處來云北
C077n1710_p0713c02║院來師云那院何似者院行者無對有僧在
C077n1710_p0713c03║邊立師令代行者語僧代云從那院來師笑
C077n1710_p0713c04║之師又令文遠代之文遠云行者還是不取
C077n1710_p0713c05║師語話師問座主所習何業云講維摩經師
C077n1710_p0713c06║云維摩經步步是道塲座主在什麼處無對
C077n1710_p0713c07║師令全益代座主語全益云只者一問可識
C077n1710_p0713c08║道塲麼師云你身在道塲裏心在什麼處速
C077n1710_p0713c09║道取云和尚不是覔學人心師云是云只者
C077n1710_p0713c10║一問一荅是什麼師云老僧不在心所裏法
C077n1710_p0713c11║過眼耳鼻舌身意而知觧云既不在心𰚆裏
C077n1710_p0713c12║和尚為什麼覔師云為你道不得云法過眼
C077n1710_p0713c13║耳鼻舌身意而不觧作麼生道不得師云喫
C077n1710_p0713c14║我涕唾師問僧你曾看法華經麼云曾看師
C077n1710_p0713c15║云經中道衲衣在空閑假名阿練若誑惑世
C077n1710_p0713c16║間人你作麼生會僧擬禮拜師云你披衲衣
C077n1710_p0713c17║來否云披來師云莫惑我云如何得不惑去
C077n1710_p0713c18║師云自作活計莫取老僧語師問座主所習
C077n1710_p0713c19║何業云講維摩經師云那箇是維摩祖父云
C077n1710_p0713c20║某甲是師云為什麼却為兒孫傳語無對。
C077n1710_p0713c21║師一日上堂僧纔出禮拜師乃合掌珎重又
C077n1710_p0713c22║一日僧禮拜師云好好問云如何是禪師云
C077n1710_p0713c23║今日天陰不荅話問新到從何方來云無方
C077n1710_p0713c24║面來師乃轉背僧將坐具隨師轉師云大好
C077n1710_p0714a01║無方面問新到從什麼處來云南方來師云
C077n1710_p0714a02║三千里外逢莫戲云不曾師云摘楊花摘楊
C077n1710_p0714a03║花豐干到五臺山下見一老人干云莫是文
C077n1710_p0714a04║殊也無老人云不可有二文殊也干便禮拜
C077n1710_p0714a05║老人不見有僧舉似師師云豐干只具一隻
C077n1710_p0714a06║眼師乃令文遠作老人我作豐干師云莫是
C077n1710_p0714a07║文殊也無豈有二文殊也師云文殊文殊師
C077n1710_p0714a08║問二新到上座曾到此間否云不曾到師云
C077n1710_p0714a09║喫茶去又問那一人曾到此間否云曾到師
C077n1710_p0714a10║云喫茶去院主問和尚不曾到教伊喫茶去
C077n1710_p0714a11║即且致曾到為什麼教伊喫茶去師云院主
C077n1710_p0714a12║院主應喏師云喫茶去師到雲居雲居云老
C077n1710_p0714a13║老大大何不覔箇住處師云什麼處住得雲
C077n1710_p0714a14║居云前面有古寺基師云与麼即和尚自住
C077n1710_p0714a15║取師又到茱萸茱萸云老老大大何不覔箇
C077n1710_p0714a16║住處去師云什麼處住得茱萸云老老大大
C077n1710_p0714a17║住處也不識師云三十年弄馬騎今日却被
C077n1710_p0714a18║馿撲師又到茱萸方丈上下觀瞻茱萸云平
C077n1710_p0714a19║地喫交作什麼師云只為心麄師一日將拄
C077n1710_p0714a20║杖上茱萸法堂上東西來去萸云作什麼師
C077n1710_p0714a21║云探水萸云我者裏一滴也無探箇什麼師
C077n1710_p0714a22║將杖子倚壁便下去師見僧來挾火示之云
C077n1710_p0714a23║會麼僧云不會師云你不得喚作大老僧道
C077n1710_p0714a24║了也師挾起火云會麼云不會師却云此去
C077n1710_p0714b01║舒州有投子山和尚你去禮拜問取因緣相
C077n1710_p0714b02║契不用更來不相契却來其僧便去才到投
C077n1710_p0714b03║子和尚處投子乃問近離什麼處云離趙州
C077n1710_p0714b04║特來禮拜和尚投子云趙州老人有何言句
C077n1710_p0714b05║僧乃具舉前話投子乃下禪床行三五步却
C077n1710_p0714b06║坐云會麼僧云不會投子云你歸舉似趙州
C077n1710_p0714b07║其僧却歸舉似師師云還會麼云未會師云
C077n1710_p0714b08║也不較多也洞山問僧什麼處來云掌鞋來
C077n1710_p0714b09║山云自觧依他云依他山云他還指闍梨也
C077n1710_p0714b10║無無對師代云若允即不違普化喫生菜臨
C077n1710_p0714b11║濟見云普化大似一頭馿普化便作馿鳴臨
C077n1710_p0714b12║濟便休去普化云臨濟小廝兒只具一隻眼
C077n1710_p0714b13║師代云但与本分草料保壽問胡釘鉸莫便
C077n1710_p0714b14║是胡釘鉸否云不敢保云還釘得虛空麼云
C077n1710_p0714b15║請打破虛空來保壽便打却云他後有多口
C077n1710_p0714b16║阿師与你點破在胡釘鉸後舉似師師云你
C077n1710_p0714b17║因什麼被他打云不知過在什麼處師云只
C077n1710_p0714b18║者一縫尚不奈何更教他打破釘鉸便會師
C077n1710_p0714b19║代云且釘者一縫師問新到離什麼處云雪
C077n1710_p0714b20║峯來師云雪峯有什麼言句示人云雪峯尋
C077n1710_p0714b21║常道盡十方世界都來是沙門一隻眼你諸
C077n1710_p0714b22║人向什麼處屙師云你若回寄闍梨一箇鍬
C077n1710_p0714b23║子去有俗行者到院燒香師問僧伊在那裏
C077n1710_p0714b24║燒香禮拜我又共你在者裏語話正与麼時
C077n1710_p0714c01║生在那頭僧云和尚是什麼師云与麼即在
C077n1710_p0714c02║那頭也云与麼已是先也師笑之師与小師
C077n1710_p0714c03║文遠論義不得占勝占勝者輸餬餅師云我
C077n1710_p0714c04║是一頭馿遠云我是馿胃師云我是馿糞遠
C077n1710_p0714c05║云我是糞中䖝師云你在彼中作麼遠云我
C077n1710_p0714c06║在彼中過夏師云把將餬餅來師坐次一僧
C077n1710_p0714c07║才出禮拜師云珎重僧伸問次師云又是也。
C077n1710_p0714c08║師因在簷前立見𪈏子語師云者𪈏子喃喃
C077n1710_p0714c09║地招人言語僧問未審他還甘也無云依俙
C077n1710_p0714c10║似曲才堪𦗟又被風吹別調中有僧辝去師
C077n1710_p0714c11║云什麼處去云閩中去師云閩中大有兵馬
C077n1710_p0714c12║你湏迴避云向什麼處迴避師云恰好有僧
C077n1710_p0714c13║上叅次見師衲衣盖頭坐次僧便退師云闍
C077n1710_p0714c14║梨莫道老僧不祗對師問僧從什麼處來云
C077n1710_p0714c15║南方來師云共什麼人為伴云水牯牛師云
C077n1710_p0714c16║好箇師僧因什麼与畜生為伴云不異故師
C077n1710_p0714c17║云好箇畜生云爭肯師云不肯且從還我伴
C077n1710_p0714c18║來師問僧堂中還有祖師也無云有師云喚
C077n1710_p0714c19║來与老僧洗腳堂中有二僧相推不肯作第
C077n1710_p0714c20║一座主事白和尚師云揔教他作（第二）座云教
C077n1710_p0714c21║誰作第一座師云裝香著云裝香了也師云
C077n1710_p0714c22║戒香定香師問僧離什麼處云離京中師云
C077n1710_p0714c23║你還從潼関過麼云不歷師云今日捉得者
C077n1710_p0714c24║販私塩漢因送亡僧師云只是一箇死人得
C077n1710_p0715a01║無量人送又云許多死漢送一箇生漢時有
C077n1710_p0715a02║僧問是心生是身生師云身心俱不生云者
C077n1710_p0715a03║箇作麼生師云死漢有僧見猫兒問云某甲
C077n1710_p0715a04║喚作猫兒未審和尚喚作什麼師云是你喚
C077n1710_p0715a05║作猫兒因鎮州大王來訪師侍者來報師云
C077n1710_p0715a06║大王來師云大王万福侍者云未在方到三
C077n1710_p0715a07║門下師云又道大王來也因上東司召文遠
C077n1710_p0715a08║文遠應喏師云東司上不可与你說佛法也
C077n1710_p0715a09║因在殿上過乃喚侍者侍者應喏師云好一
C077n1710_p0715a10║殿功德侍者無對師因到臨濟方始洗脚臨
C077n1710_p0715a11║濟便問如何是祖師西來意師云正值洗腳
C077n1710_p0715a12║臨濟乃近前側聆師云若會便會若不會更
C077n1710_p0715a13║莫㗖啄作麼臨濟拂袖去師二三十年行脚
C077n1710_p0715a14║今日為人錯下注腳師因到天台國清寺見
C077n1710_p0715a15║寒山拾得師云久響寒山拾得到來只見兩
C077n1710_p0715a16║頭水牯牛寒山拾得便作牛闘師云叱叱寒
C077n1710_p0715a17║山拾得咬齒相看師便歸堂二人來堂內問
C077n1710_p0715a18║師適來因緣作麼生師乃呵呵大笑一日二
C077n1710_p0715a19║人問師什麼處去來師云禮拜五百尊者來
C077n1710_p0715a20║二人云五百頭水牯牛聻尊者師云為什麼
C077n1710_p0715a21║作五百頭水牯牛去山云蒼天蒼天師呵呵
C077n1710_p0715a22║大笑師行脚時見二庵主一人作丫角童師
C077n1710_p0715a23║問訊二人殊不顧來日早晨了角童將一鐺
C077n1710_p0715a24║飯來放地上分作三分庵主捋席子近前坐
C077n1710_p0715b01║丫角童亦將席近前相對坐亦不喚師師乃
C077n1710_p0715b02║亦將席子近前坐丫童目顧於師庵主云莫
C077n1710_p0715b03║言侵早起更有夜行人師云何不教詔這行
C077n1710_p0715b04║者庵主云他是人家男女師云洎合放過丫
C077n1710_p0715b05║童便起顧視庵主云多口作麼丫童從此入
C077n1710_p0715b06║山不見師因看經次沙弥文遠入來師將經
C077n1710_p0715b07║側示之沙弥出師隨後把住云速道速道文
C077n1710_p0715b08║遠云阿弥陀佛阿弥陀佛師便歸方丈因沙
C077n1710_p0715b09║弥童行叅師向侍者道教伊去侍者向行者
C077n1710_p0715b10║道和尚教去師云沙弥童行得入門侍者在
C077n1710_p0715b11║門外師行腳時到一尊宿院才相見便云有
C077n1710_p0715b12║麼有麼尊宿竪起拳頭師云水淺舡難泊便
C077n1710_p0715b13║出又到一院見尊宿便云有麼有麼尊宿竪
C077n1710_p0715b14║起拳頭師云能縱能奪能取能𢲻禮拜便出
C077n1710_p0715b15║師一日拈𰚆珠問新羅長老彼中還有者箇
C077n1710_p0715b16║也無云有師云何似者箇云不似者箇師云
C077n1710_p0715b17║既有為什麼不似無語（師自）代云不見道新羅
C077n1710_p0715b18║大唐問新到什麼處來云南方來師竪起指
C077n1710_p0715b19║云會麼云不會師云動止萬福不會師行脚
C077n1710_p0715b20║時問大慈般若以何為躰慈云般若以何為
C077n1710_p0715b21║躰師便呵呵大笑而出大慈來日見師掃地
C077n1710_p0715b22║次問般若以何為躰師放下掃箒呵呵大笑
C077n1710_p0715b23║而去大慈便歸方丈師到百丈百丈問從什
C077n1710_p0715b24║麼處來云南泉來丈云南泉有何言句示人
C077n1710_p0715c01║師云有時道未得之人亦須峭然去百丈叱
C077n1710_p0715c02║之師容愕然百丈云大好峭然師便作舞而
C077n1710_p0715c03║出師到投子處對坐齋投子將蒸餅与師喫
C077n1710_p0715c04║師云不喫不久下糊餅投子教沙弥度与師
C077n1710_p0715c05║師接得餅却禮沙弥三拜投子默然師囙与
C077n1710_p0715c06║文遠行次乃以手指一片地云這裏好造一
C077n1710_p0715c07║箇巡鋪子文遠便去彼中立云把將公驗來
C077n1710_p0715c08║師便打一摑遠云公驗分明過師問新到近
C077n1710_p0715c09║離甚處云臺山師云還見文殊也無僧展手
C077n1710_p0715c10║師云展手頗多文殊誰覩云只守氣急殺人
C077n1710_p0715c11║師云不覩雲中鴈焉知沙塞寒問遠遠投師
C077n1710_p0715c12║請師一接師云孫𬛜門下因什麼鑽龜僧拂
C077n1710_p0715c13║袖出去師云將為當榮折他雙足師与首座
C077n1710_p0715c14║看石槗乃問首座是什麼人造云李膺造師
C077n1710_p0715c15║云造時向什麼處下手無對師云尋常說石
C077n1710_p0715c16║槗問着下手處也不知有新羅院主請師齋
C077n1710_p0715c17║師到門首問此是什麼院云新羅院師云我
C077n1710_p0715c18║与你隔海問僧什麼處來云雲居來師云雲
C077n1710_p0715c19║居有什麼言句云有僧問靈羊掛角時如何
C077n1710_p0715c20║雲居云六六三十六師云雲居師兄由在僧
C077n1710_p0715c21║却問未審和尚尊意如何師云九九八十一
C077n1710_p0715c22║有一婆子日晚入院來師云作什麼婆云寄
C077n1710_p0715c23║宿師云者裏是什麼所在婆呵呵大笑而去
C077n1710_p0715c24║師出外逢見一箇婆子提一箇籃子師便問
C077n1710_p0716a01║什麼處去云偷趙州笋去師云忽見趙州又
C077n1710_p0716a02║作麼生婆子近前打一掌師問僧什麼處來
C077n1710_p0716a03║云江西來師云趙州着在什麼處僧無對師
C077n1710_p0716a04║從殿上過見一僧禮拜師打一棒云禮拜也
C077n1710_p0716a05║是好事師云好事不如無師因叅潼関潼関
C077n1710_p0716a06║問師云你還知有潼関麼師云知有童関云
C077n1710_p0716a07║有公驗者即得過無公驗者不得過師云忽
C077n1710_p0716a08║遇鑾駕來時如何関云也須檢點過云你要
C077n1710_p0716a09║造返師在南泉時泉牽一頭水牯牛入僧堂
C077n1710_p0716a10║內巡堂而轉首座乃向牛背上三拍泉便𠇲
C077n1710_p0716a11║去師後將一束草安首座面前首座無對有
C077n1710_p0716a12║秀才見師乃讚嘆師云和尚是古佛師云秀
C077n1710_p0716a13║才是新如來有僧問如何是涅槃師云我耳
C077n1710_p0716a14║重僧再問師云我不害耳聾乃有頌滕滕大
C077n1710_p0716a15║道者對面涅槃門但坐念無際來年春又春。
C077n1710_p0716a16║有僧問生死二路是同是別師乃有頌道人
C077n1710_p0716a17║問生死生死若為論雙林一池水朗月耀乹
C077n1710_p0716a18║坤喚他句上識此是弄精魂欲會箇生死顛
C077n1710_p0716a19║人說夢春有僧問諸佛有難火熖裏藏身和
C077n1710_p0716a20║尚有難向什麼處藏身師乃有頌渠說佛有
C077n1710_p0716a21║難我說渠有灾但看我避難何處有相隨有
C077n1710_p0716a22║無不是說去來非去來為你說難法對面識
C077n1710_p0716a23║得來十二時歌雞鳴丑愁見起來還漏逗裙
C077n1710_p0716a24║子褊衫箇也無袈裟形相些些有裩無腰袴
C077n1710_p0716b01║無口頭上青灰三五斗比望脩行利濟人誰
C077n1710_p0716b02║知變作不唧澑平旦寅荒村破院實難論觧
C077n1710_p0716b03║齋粥米全無粒空對閑䆫與隙塵唯雀噪勿
C077n1710_p0716b04║人親獨坐時聞落葉頻誰道出家憎愛断思
C077n1710_p0716b05║量不覺淚沾中日出卯清淨却翻為煩惱有
C077n1710_p0716b06║為功德被塵謾無限田地未曾掃攢眉多稱
C077n1710_p0716b07║心少尀耐（東村）黑黃老供利不曾將得來放驉
C077n1710_p0716b08║喫我堂前草食時辰煙火徒勞望四隣饅頭
C077n1710_p0716b09║鎚子前年別今日思量空嚥津持念少嗟嘆
C077n1710_p0716b10║頻一百家中無善人來者秖道覓茶喫不得
C077n1710_p0716b11║茶噇去又嗔禺中巳削髮誰知到如此無端
C077n1710_p0716b12║被請作村僧屈辱飢悽受欲死胡張三黑李
C077n1710_p0716b13║四恭敬不曾生些子適來忽爾到門頭唯道
C077n1710_p0716b14║借茶兼借紙日南午茶飯輪還無定度行却
C077n1710_p0716b15║南家到北家果至北家不推註苦沙鹽大麥
C077n1710_p0716b16║醋蜀忝米飯虀萵苣唯稱供養不等閑和尚
C077n1710_p0716b17║道心須堅固日昳未者回不踐光陰地曾聞
C077n1710_p0716b18║一飽忘百飢今日老僧身便是不習禪不論
C077n1710_p0716b19║義鋪箇破蓆日裏睡想料上方兜率天也無
C077n1710_p0716b20║如此日炙背晡時申也有燒香禮拜人五箇
C077n1710_p0716b21║老婆三箇癭一雙面子黑皴皴油麻茶實是
C077n1710_p0716b22║珎金剛不用苦張筋願我來年蠶麥熟羅睺
C077n1710_p0716b23║羅兒與一文日入酉除却荒涼更何守雲水
C077n1710_p0716b24║高流定委無歷寺沙弥鎮長有出格言不到
C077n1710_p0716c01║口枉續牟尼子孫後一條拄杖麄楋蔾不但
C077n1710_p0716c02║登山兼打狗黃昏戌獨坐一間空暗室陽𦦨
C077n1710_p0716c03║燈光永不逢眼前純是金州溱鐘不聞虛度
C077n1710_p0716c04║日唯聞老鼠閙啾唧憑何更得有心情思量
C077n1710_p0716c05║念箇波羅蜜人定亥門前明月誰人愛向裏
C077n1710_p0716c06║唯愁臥去時勿箇衣裳着甚蓋劉維那趙五
C077n1710_p0716c07║戒口頭說善甚奇怪任你山僧囊罄空問著
C077n1710_p0716c08║都緣揔不會半夜子心境何曾得暫止思量
C077n1710_p0716c09║天下出家人似我住持能有幾土榻林破蘆
C077n1710_p0716c10║廢老檎木枕全無被尊像不燒安息香灰裏
C077n1710_p0716c11║唯聞牛糞氣。見起塔乃有頌本自圓成
C077n1710_p0716c12║何勞疊石名邈雕鐫与吾懸隔若人借問終
C077n1710_p0716c13║不指畫因見諸方見觧異途乃有頌呵
C077n1710_p0716c14║趙州南石槗北觀音院裏有弥勒祖師遺下
C077n1710_p0716c15║一隻履直至如今覔不得因魚皷有頌
C077n1710_p0716c16║四大猶來造化功有聲全貴裏頭空莫怪不
C077n1710_p0716c17║与凡夫說只為宮商調不同蓮花有頌
C077n1710_p0716c18║奇異根苗帶雪鮮不知何代別西天淤泥深
C077n1710_p0716c19║淺人不識出水方知是白蓮趙王与師作
C077n1710_p0716c20║真讚碧溪之月清鏡中頭我師我化天下
C077n1710_p0716c21║趙州哭趙州和尚二首師離㴲水動王
C077n1710_p0716c22║侯心印光潛麈尾𭣣碧落霧霾松嶺月滄溟
C077n1710_p0716c23║浪覆濟人舟一燈乍滅波旬喜雙眼重昏道
C077n1710_p0716c24║侶愁縱是了然雲外客每瞻瓶机淚還流
C077n1710_p0717a01║其二佛日西傾祖印隳珠沉𮯱沼月沉輝
C077n1710_p0717a02║影敷丈室爐烟𢡖風起禪堂松韻微隻履乍
C077n1710_p0717a03║來留化跡五天何處又逢歸觧空弟子絕悲
C077n1710_p0717a04║喜猶自潸然對雪幃
C077n1710_p0717a05║
C077n1710_p0717a06║古尊宿語錄卷苐十五　　　　　　勿三