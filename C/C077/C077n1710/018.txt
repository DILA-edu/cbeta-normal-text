C077n1710_p0737a01║古尊宿語錄卷第十八　　　　　　勿六
C077n1710_p0737a02║
C077n1710_p0737a03║雲門禪師語錄
C077n1710_p0737a04║師因不安云打草鞋行脚去無對師云汝問
C077n1710_p0737a05║我與汝道僧便問和尚什麼處去師云四維
C077n1710_p0737a06║上下對機設教去代前語云和尚冝喫薑附
C077n1710_p0737a07║湯。上堂云劄久雨不晴代云一箭兩垜或
C077n1710_p0737a08║云遇賤即貴遇明即暗代云一起一倒。一
C077n1710_p0737a09║日云咬齒一句作麼生道代云合或云初秋
C077n1710_p0737a10║夏末責情三十棒代云某甲如是問僧新羅
C077n1710_p0737a11║國與大唐國是同是別代云僧堂佛殿廚庫
C077n1710_p0737a12║三門。上堂云教意提不起過在什麼處代
C077n1710_p0737a13║云為你蝦蟆活。上堂云你道古佛與露柱
C077n1710_p0737a14║相交是第幾機無對師云汝問我與汝道僧
C077n1710_p0737a15║便問師云一條條三十文代前語云南山起
C077n1710_p0737a16║雲北山下雨僧又問作麼生是一條條三十
C077n1710_p0737a17║文師云打與。一日云商量舉覺箇什麼代
C077n1710_p0737a18║云塩貴米賤或云佛法兩字拈却成得箇什
C077n1710_p0737a19║麼代云死蝦蟆或云佛法不用學燈籠露柱
C077n1710_p0737a20║欺你去作麼生得不欺你去代云趙州南石
C077n1710_p0737a21║橋北。一日云古人面壁閉却門還透得這
C077n1710_p0737a22║裏麼代云這裏是什麼乾屎橛又云一或云
C077n1710_p0737a23║般柴來去行住坐臥四威儀中還出得釋迦
C077n1710_p0737a24║老子鼻孔麼代云和尚也是量才補職師或
C077n1710_p0737b01║舉手云古佛為什麼不到這裏代云不可降
C077n1710_p0737b02║尊就卑因僧設報慈和尚齋師問僧汝道報
C077n1710_p0737b03║慈和尚有幾身代云今日齋飯如法問僧般
C077n1710_p0737b04║柴來去普賢菩薩在什麼處代云般柴早是
C077n1710_p0737b05║辛苦。上堂大眾集定云是大過患子細點
C077n1710_p0737b06║撿代云不用別人問僧世間是什麼人罪最
C077n1710_p0737b07║重代云平出。一日云古人道一句合頭語
C077n1710_p0737b08║萬刼繫馿橛作麼生明得免此過代云趙州
C077n1710_p0737b09║石橋嘉州大像或云虗空還有長短也無代
C077n1710_p0737b10║云這箇師僧得與麼肥這箇師僧得與麼瘐
C077n1710_p0737b11║一日云常徒之見過在什麼處代云洎作過
C077n1710_p0737b12║中會。上堂大眾集定云有理不伸死而不
C077n1710_p0737b13║弔有理能伸罕遇奇人置將一問來代云過
C077n1710_p0737b14║師有時問僧作麼生代云少喫或云是你諸
C077n1710_p0737b15║人繞天下行脚不知有祖師意露柱却知有
C077n1710_p0737b16║祖師意你作麼生明得露柱知有祖師意代
C077n1710_p0737b17║云九九八十一示眾云一舉不再說作麼生
C077n1710_p0737b18║是一舉又云你若不相當且覓箇入頭路微
C077n1710_p0737b19║塵諸佛盡在你舌頭上三藏聖教在你脚跟
C077n1710_p0737b20║下不如悟去好還有人悟得麼出來道看代
C077n1710_p0737b21║云養子之緣代前語云長安雖樂。上堂大
C077n1710_p0737b22║眾集定云風不來樹不動便下座代云樹折
C077n1710_p0737b23║舩沉或云第一句作麼生道若道不得作麼
C077n1710_p0737b24║生得心息代云和尚莫要草鞋拄杖麼。一
C077n1710_p0737c01║日云從上古人作麼生辨人代云城地因君
C077n1710_p0737c02║置師因摘茶云摘茶辛苦置將一問來無對
C077n1710_p0737c03║又云你若道不得且念上大人更不相當且
C077n1710_p0737c04║順朱代云功不浪施代前語云勞而無功或
C077n1710_p0737c05║云今日二十七拈向什麼處代云壁上挂問
C077n1710_p0737c06║僧三乘十二分教什麼人承當得代云沙彌
C077n1710_p0737c07║童行。一日云汝作麼生辨得無礙法代云
C077n1710_p0737c08║閑家具或云還有句內藏身麼代云領。一
C077n1710_p0737c09║日云京華還有棟梁也無代云家家觀世音
C077n1710_p0737c10║或云不相當且順朱識取好代云因學人置
C077n1710_p0737c11║得。示眾云劄即難七九六十三作麼生道
C077n1710_p0737c12║代云不可揔無人去也又云洎合向後道師
C077n1710_p0737c13║或云日裏來徃日裏辨人忽然中夜教取箇
C077n1710_p0737c14║物來未曾到處作麼生取代云瞞却多少人。
C077n1710_p0737c15║示眾云看看佛殿入僧堂裏去也代云羅浮
C077n1710_p0737c16║打皷韶州舞。上堂拈起拄杖云看看三千
C077n1710_p0737c17║大千世界一時搖動便下座代云拽。一日
C077n1710_p0737c18║云作麼生是雙明一句代云一箭兩垜或云
C077n1710_p0737c19║作麼生是不瞞人底句代云莫道這箇是瞞
C077n1710_p0737c20║人底。一日云泥水不分過在什麼處代云
C077n1710_p0737c21║昨日莫徭人設齋或云日裏來徃揔識你作
C077n1710_p0737c22║麼生是影身一句代云某甲亦見日頭從東
C077n1710_p0737c23║邊上。一日云盡力作麼生道代云五箇餬
C077n1710_p0737c24║餅三椀茶或云作麼生是平伸一問代云便
C077n1710_p0738a01║摑傍僧。一日云空不異色作麼生道代云
C077n1710_p0738a02║園頭甚要或云作麼生是不沉影底句代云
C077n1710_p0738a03║現。上堂大眾集師良久云久雨不晴代云
C077n1710_p0738a04║一搥兩當蓋覆將來。一日云教中有言謗
C077n1710_p0738a05║斯經故獲罪如是拈却當門齒將經來代云
C077n1710_p0738a06║不空𦊰索或云你多年在叢林裏乃舉手便
C077n1710_p0738a07║放下云向後不得與麼代云若與麼便成辜
C077n1710_p0738a08║負和尚。一日云昨日有一句語不敢望你
C077n1710_p0738a09║會還有人舉得麼代云驀又云走殺多少人。
C077n1710_p0738a10║上堂大眾集定云揔上來也各自東行西行
C077n1710_p0738a11║便下座代云不少或云古人一言悟道觸緣
C077n1710_p0738a12║見性拈起作麼生商量代云雲居皷上藍鐘
C077n1710_p0738a13║一日云日裏來徃上上下下一問一荅住汝
C077n1710_p0738a14║當荷夾差一問來作麼生當荷代云謂言侵
C077n1710_p0738a15║早起更有夜行人又云一起一倒又云生在
C077n1710_p0738a16║冀州。上堂云乾坤側日月星辰一時黑作
C077n1710_p0738a17║麼生道代云好事不如無師因說事了起立
C077n1710_p0738a18║以拄杖打禪牀一下云適來如許多葛藤貶
C077n1710_p0738a19║向什麼處去靈利底即見不靈利底著我熱
C077n1710_p0738a20║瞞代云雪上加霜。示眾云日月傍照三天
C077n1710_p0738a21║下正照四天下我與你注破了也一句道將
C077n1710_p0738a22║來代云東弗于代西瞿耶尼或云佛法不用
C077n1710_p0738a23║道著世間什麼物最貴代云莫道這箇是賤
C077n1710_p0738a24║底又云乾屎橛。一日云今日十五入夏也
C077n1710_p0738b01║寒山子作麼生代云和尚問寒山學人對拾
C077n1710_p0738b02║得或云你諸人傍家行脚還識西天二十八
C077n1710_p0738b03║祖麼代云坐底坐臥底臥又云少喫因齋次
C077n1710_p0738b04║指白甆器云這箇知有超佛越祖之談代云
C077n1710_p0738b05║五九四十五又云和尚自喫飯。一日云是
C077n1710_p0738b06║你傍家行脚作麼生是不落賔主底句道將
C077n1710_p0738b07║來代云便出去或云是你師僧在江西湖南
C077n1710_p0738b08║所在過夏衣鉢分付什麼人了來代云不是
C077n1710_p0738b09║瞞却一人來又云不作大人相。一日云非
C077n1710_p0738b10║貴賤據什麼代云鰕跳不出斗。示眾云看
C077n1710_p0738b11║看殺了也便作倒勢云會麼若不會且向拄
C077n1710_p0738b12║杖頭上會取代云龍頭蛇尾蛇尾龍頭又代
C077n1710_p0738b13║作倒勢。一日云我每日共你葛藤不能到
C077n1710_p0738b14║夜如今在這裏置將一問來代云秖恐和尚
C077n1710_p0738b15║不荅或云作麼生是脚跟下一句代云有麼
C077n1710_p0738b16║師或問僧你為什麼帶累我代云某甲帶累
C077n1710_p0738b17║和尚或云作麼生出得這裏代云朝遊羅浮
C077n1710_p0738b18║暮歸檀特。一日云明己底人還見有己麼
C077n1710_p0738b19║代云把將來又代展兩手或云作麼生是蹙
C077n1710_p0738b20║舌一句代云和尚秖待某甲道。一日云你
C077n1710_p0738b21║師僧繞天下行脚見老和尚開口便上來東
C077n1710_p0738b22║聽西聽何不向洗鉢盂處置將一問來代云
C077n1710_p0738b23║也知和尚為物之故因見火頭云你辛苦我
C077n1710_p0738b24║賞你這箇拄杖子吞却祖師也無對代云功
C077n1710_p0738c01║不浪施又云禍不單行師因披衲衣云古人
C077n1710_p0738c02║道披衣蓋乾坤乃拈起衲衣抖擻云北斗一
C077n1710_p0738c03║時黑作麼生代云也知和尚出身早又云不
C077n1710_p0738c04║道與麼去或云佛法還有變易也無代云鉢
C077n1710_p0738c05║盂鞋履拄杖針筒。一日云佛法拈却我不
C077n1710_p0738c06║問你還有識世諦法麼代云某甲若道有被
C077n1710_p0738c07║和尚領過或云摩㝹顯正過在什麼處代云
C077n1710_p0738c08║有什麼過。示眾云天眾函蓋乾坤目機銖
C077n1710_p0738c09║兩不涉春緣作麼生承當代云一鏃破三關
C077n1710_p0738c10║師或云南來北徃飛禽走獸為什麼却有異
C077n1710_p0738c11║代云辨却多少人或云你諸人擔鉢囊行脚
C077n1710_p0738c12║不知有佛法佛殿上蚩吻却知有佛法代云
C077n1710_p0738c13║佛殿裏裝香三門外合掌師或以拄杖一劃
C077n1710_p0738c14║云微塵諸佛盡在這裏還辨得盡麼代云日
C077n1710_p0738c15║出東方夜落西。一日云作麼生是扣門一
C077n1710_p0738c16║句代云打或云迷本底人觸途俱滯悟本底
C077n1710_p0738c17║人為什麼有四大見代云益州附子建州薑
C077n1710_p0738c18║師或云你諸方愛荅話還有透不得底句麼
C077n1710_p0738c19║代云來或云達磨西來為什麼難得兒孫代
C077n1710_p0738c20║云放師因說事了起立云你諸人忽然今夜
C077n1710_p0738c21║揔悟去早起將刀截却我頭我說了也乃拈
C077n1710_p0738c22║衲衣抖擻云作麼生代云學人不得辜負和
C077n1710_p0738c23║尚或云口秖堪喫飯你道古人拈搥豎拂揚
C077n1710_p0738c24║眉動目作麼生辨代云溈山笠子江西別又
C077n1710_p0739a01║云龍頭蛇尾或云佛法中菩提涅槃真如解
C077n1710_p0739a02║脫並為增語汝道世諦以何為增語代云閙
C077n1710_p0739a03║市裏一箇兩箇又云菩提涅槃師或云古人
C077n1710_p0739a04║道觸目是道拈却醬甕阿那箇是道無對師
C077n1710_p0739a05║云蒼天蒼天代前語云是什麼心行或云見
C077n1710_p0739a06║即不可子細看代云長安雖樂。示眾云十
C077n1710_p0739a07║五日已前不問你十五日已後道將一句來
C077n1710_p0739a08║代云日日是好日。上堂良久云鈍置殺人
C077n1710_p0739a09║便下座代云不獨因看誌公頌問僧半夜子
C077n1710_p0739a10║心住無生即生死古人意作麼生代云不可
C077n1710_p0739a11║揔作野狐精見解也或云古人道人人盡有
C077n1710_p0739a12║光明在看時不見暗昬昬作麼生是光明代
C077n1710_p0739a13║云廚庫三門又云好事不如無。一日云佛
C077n1710_p0739a14║法大殺有秖是舌頭短代云長也又云大斧
C077n1710_p0739a15║斫了手摩挱師齋次問僧應是從前叢林學
C077n1710_p0739a16║得底言語揔拈却你道我飯作麼生滋味代
C077n1710_p0739a17║云菜裏少塩醋或云是你諸人行脚須知有
C077n1710_p0739a18║隔身句作麼生是隔身句代云初三十一或
C077n1710_p0739a19║云大智非明真空絕跡還有人明得這箇道
C077n1710_p0739a20║理麼若有人明得出來道看代云捏問僧常
C077n1710_p0739a21║徒底人過在什麼處你與我拈出來代云不
C077n1710_p0739a22║可平地生堆阜又云和尚佛法身心何在或
C077n1710_p0739a23║云一言纔舉千差同轍是什麼言代云如是
C077n1710_p0739a24║我聞又云要道有什麼難因見狗子乃打一
C077n1710_p0739b01║下云你為什麼咬這露柱代但以脚趯狗子
C077n1710_p0739b02║便去。舉華嚴經云金色光明雲青色光明
C077n1710_p0739b03║雲你道我尋常還有這箇時節麼代云亦不
C077n1710_p0739b04║得屈著和尚因開法堂門云作麼生是入門
C077n1710_p0739b05║一句有僧云喏師云漆桶無對代云掩面出
C077n1710_p0739b06║去代後語云道著。一日眾集定云莫錯認
C077n1710_p0739b07║一著便下座代云謝和尚重重相為或云是
C077n1710_p0739b08║你諸人行脚須知有入頭路還有人道得麼
C077n1710_p0739b09║出來道看代云也不得辜負和尚。示眾云
C077n1710_p0739b10║中有一寶祕在形山拈燈籠向佛殿裏將三
C077n1710_p0739b11║門來燈籠上作麼生代云逐物意移又云雷
C077n1710_p0739b12║起雲興。一日云宗門作麼生舉令代云吽
C077n1710_p0739b13║師或云阿耶耶新羅國裏打鐵火星燒著我
C077n1710_p0739b14║指頭自代云非但指頭師或云從上祖師三
C077n1710_p0739b15║世諸佛說法山河大地草木為什麼不省去
C077n1710_p0739b16║代云新到行人事又云和尚京中喫麵多師
C077n1710_p0739b17║或云萬法紜紜三世諸佛天下老和尚一時
C077n1710_p0739b18║出頭過在什麼處代云著什麼來由。一日
C077n1710_p0739b19║云忽然有一箇老宿把弓刀按劒入地獄如
C077n1710_p0739b20║箭射還有人會得這箇時節麼代云鑰𢁈在
C077n1710_p0739b21║和尚手裏或云古人道難得不錯怪人句作
C077n1710_p0739b22║麼生是不錯怪人句代云爭塞得人口。一
C077n1710_p0739b23║日云眼睫橫亘十方眉毛上透乾坤下透黃
C077n1710_p0739b24║泉湏彌塞却你咽喉還有人會得麼若有人
C077n1710_p0739c01║會得拽取占波共新羅[門@(亞*斤)]額代云哂或云古
C077n1710_p0739c02║人道聲香味觸常三昧我與你葛藤乃拈拄
C077n1710_p0739c03║杖云這箇拄杖子是三昧你若識得拄杖子
C077n1710_p0739c04║即識得天下老宿又云你若識得拄杖子未
C077n1710_p0739c05║夢見天下老宿脚跟下一莖毛代云和尚不
C077n1710_p0739c06║使別人。一日云一箭兩垜作麼生代云長
C077n1710_p0739c07║安雖樂或云日謝樹無影這箇是佛殿那箇
C077n1710_p0739c08║是無影代云洎分南北。一日云作麼生道
C077n1710_p0739c09║得不落第二問代云洪州鞋履。一日拈起
C077n1710_p0739c10║拄杖云解脫深坑㪍跳代云出或云一語明
C077n1710_p0739c11║得不要分外代云將謂是天地師或云塵無
C077n1710_p0739c12║自性攬真成立作麼生是成立底事代云五
C077n1710_p0739c13║尺拄杖三尺竹。一日云說即天地懸殊不
C077n1710_p0739c14║說即眼睫裏藏身眉毛上㪍跳代云三三或
C077n1710_p0739c15║云古人道一語無二語作麼生是一語代云
C077n1710_p0739c16║早朝粥齋後茶師或拈起拄杖云是你諸人
C077n1710_p0739c17║作麼生辨雲門雲門作麼生辨你諸人代云
C077n1710_p0739c18║平問僧佛法還有青黃赤白也無代云東方
C077n1710_p0739c19║甲乙木西方庚辛金。一日云作麼生是塵
C077n1710_p0739c20║中辨主代云道州去江華不遠師或云有一
C077n1710_p0739c21║人問著口似木𣔻有一人問著口似懸河你
C077n1710_p0739c22║道二人過在甚處代云有即拈出。示眾云
C077n1710_p0739c23║叢林言話即不要作麼生是宗門自己代但
C077n1710_p0739c24║展兩手或云迷身一句作麼生道代云何處
C077n1710_p0740a01║有也或云目前不溺作麼生道代云下不舉
C077n1710_p0740a02║上。示眾云江西即說君臣父子湖南即說
C077n1710_p0740a03║他不與麼我此間揔不如是你還識壁麼代
C077n1710_p0740a04║云何異。一日云作麼生是不續再問代云
C077n1710_p0740a05║秋風過去春風至因齋時聞皷聲師云釋迦
C077n1710_p0740a06║老子呌喚也時有僧問未審釋迦老子呌喚
C077n1710_p0740a07║作麼師云你與麼驢年夢見麼代云今日喫
C077n1710_p0740a08║飯甚是遟或云我今年老七十八也所作事
C077n1710_p0740a09║難也良久問僧你道淨瓶年多少無對代云
C077n1710_p0740a10║甲子會。一日云靈利底人難得作麼生是
C077n1710_p0740a11║靈利底人代云不妨或云問一荅十問十荅
C077n1710_p0740a12║百底人從什麼處來代云西京來。一日云
C077n1710_p0740a13║會佛法底人共什麼人語話代云行者問僧
C077n1710_p0740a14║云三藏聖教天下老和尚言語揔拈却蝦蟆
C077n1710_p0740a15║口裏道將一句來代云昨日新雷起師舉古
C077n1710_p0740a16║人道讀經千徧紙上見經不識忽然國師問
C077n1710_p0740a17║你作麼生又云忽然國師拈起作麼生代前
C077n1710_p0740a18║語云唵代後語云朝看華嚴夜讀般若或云
C077n1710_p0740a19║凡有請問不得離於祗對作麼生道代云路
C077n1710_p0740a20║逢劒客湏呈劒。一日云作麼生是一句通
C077n1710_p0740a21║褒貶代云雖是善因而招𢙣果或云行住坐
C077n1710_p0740a22║臥著衣喫飯是法身那箇是你四大代云和
C077n1710_p0740a23║尚今年年尊。一日云你若辨我我辨你是
C077n1710_p0740a24║尋常更有一條作麼生辨代云識或云節角
C077n1710_p0740b01║語須是箇人始得作麼生是節角語代云摩
C077n1710_p0740b02║斯吒落水。一日云繞天下行脚辨人底人
C077n1710_p0740b03║你道具什麼眼代云𦗟水。上堂云遇人即
C077n1710_p0740b04║鼻孔遼天便下座代云識好𢙣師或云閙市
C077n1710_p0740b05║裏道將一句來代便唱聲云人家莫點燈火。
C077n1710_p0740b06║上堂云為眾竭力禍出私門代云眾禍已除
C077n1710_p0740b07║或云照盡一句作麼生道代云某甲不欲開
C077n1710_p0740b08║蝦蟆口師在餬餅寮喫茶云不向汝道罪過
C077n1710_p0740b09║無對復云第一湏忌火便起去代云大眾不
C077n1710_p0740b10║得辜負和尚師或云佛法大殺有秖是𬉹瘡
C077n1710_p0740b11║痛代云炙瘡痛猶可。一日云臨坑不損人
C077n1710_p0740b12║代云也是又云某甲識好𢙣或云古人道舉
C077n1710_p0740b13║即易作麼生代云以貌取人。一日云驀點
C077n1710_p0740b14║是什麼時節代云不可道是蝦蟇蛤跛或云
C077n1710_p0740b15║不是雲門罪過便起去代云事不孤起師或
C077n1710_p0740b16║云己事若明始消他供養作麼生是你明底
C077n1710_p0740b17║事又云舉一明三萬里崖州代云一切由和
C077n1710_p0740b18║尚代前語云飽師或拈起拄杖問僧這箇汝
C077n1710_p0740b19║不得道著作麼生是衲僧孔竅無對又云你
C077n1710_p0740b20║若道不得向鼻孔裏道將一句來代云新羅
C077n1710_p0740b21║火鐵鄆州針又云疋上不足因僧來叅師拈
C077n1710_p0740b22║起袈裟云你若道得落我袈裟綣繢裏你若
C077n1710_p0740b23║道不得又在鬼窟裏坐作麼生代云某甲無
C077n1710_p0740b24║氣力或云不明己底人過在什麼處代云大
C077n1710_p0740c01║人不合如此。一日云放下一句無不盡代
C077n1710_p0740c02║云養子之緣或云不用指東劃西什麼人會
C077n1710_p0740c03║佛法代云三家村裏老翁婆。一日云你若
C077n1710_p0740c04║衣鉢下坐縛殺你你若走上來走殺你作麼
C077n1710_p0740c05║生是不停之句代云速或云新羅國裏置將
C077n1710_p0740c06║一問來代云便請。一日云萬法從甚處起
C077n1710_p0740c07║代云糞堆頭師或云第一句作麼生道你若
C077n1710_p0740c08║明得陝府鐵牛吞却乾坤代云謝和尚重重
C077n1710_p0740c09║相為。一日云作麼生是問中具眼代云瞽。
C077n1710_p0740c10║示眾云舉一不得舉二你若舉二放你舉三
C077n1710_p0740c11║代云開師或云天堂地獄鑊湯鑪炭蓋却你
C077n1710_p0740c12║頭三世諸佛揔在你脚跟下三十年後鼻孔
C077n1710_p0740c13║遼天代云不可更作野狐精見解也。一日
C077n1710_p0740c14║云五音六律是有是無代云不可蝦蟇窟裏
C077n1710_p0740c15║作活計師或云一句該通五千餘首蘇嚕薩
C077n1710_p0740c16║訶代云三門頭打皷佛殿裏行香師或云如
C077n1710_p0740c17║今半夏也敲礚處道將一句來師復云蜜怛
C077n1710_p0740c18║哩孤密怛哩智又云密怛哩孤密怛哩智作
C077n1710_p0740c19║麼生代云𭊘啉又云礚。一日云三十年後
C077n1710_p0740c20║會去在代云點兒落節或云頭上霹靂即不
C077n1710_p0740c21║問你脚下龍過道將一句來代云朝起雲夜
C077n1710_p0740c22║降雨師問僧德山便棒你道學人還有長處
C077n1710_p0740c23║也無代云無端。一日云一切智智清淨中
C077n1710_p0740c24║還有生滅麼代云夜又說半偈或云若知去
C077n1710_p0741a01║處什麼刼中無祖佛代云發。示眾云作麼
C077n1710_p0741a02║生是不露鋒骨句代云今時人湏是明明向
C077n1710_p0741a03║道始得師乃有頌不露鋒骨句未語先分付
C077n1710_p0741a04║進步口喃喃知君大罔措或云十方國土中
C077n1710_p0741a05║唯有一乘法你道自己在一乘法裏一乘法
C077n1710_p0741a06║外代云入又云是。一日云紐半破三針筒
C077n1710_p0741a07║鼻孔裏道將一句來代云海裏使風山上舩
C077n1710_p0741a08║或云折半列三針筒鼻孔在什麼處與我箇
C077n1710_p0741a09║箇拈出來看代云上中下或云分疆列土作
C077n1710_p0741a10║麼生道代云文殊自文殊解脫自解脫師或
C077n1710_p0741a11║云衲僧湏得巴鼻即識得天下人作麼生是
C077n1710_p0741a12║衲僧巴鼻代云德山棒。示眾云淺聞即深
C077n1710_p0741a13║悟深聞即不悟代云迷逢達磨或云衲僧須
C077n1710_p0741a14║識古人眼作麼生是古人眼代云蝦蟇跳上
C077n1710_p0741a15║天。一日云處處道將一句來代云閙市裏
C077n1710_p0741a16║天子百草頭上老僧或云暗道將一句來代
C077n1710_p0741a17║云藏頭露尾。一日云將南作北將北作南
C077n1710_p0741a18║作麼生道代云由阿誰或云未打板已前道
C077n1710_p0741a19║將一句來代云著什麼來由。一日云以有
C077n1710_p0741a20║為有作麼生免得去代云患師或云解患非
C077n1710_p0741a21║患明得了作麼生是眼代云晝見日夜見星。
C077n1710_p0741a22║一日云明暗為什麼不相管代云難為怪笑
C077n1710_p0741a23║或云過在什麼處得與麼難代云辨。一日
C077n1710_p0741a24║云渺漫不分是什麼人分上事代云不可作
C077n1710_p0741b01║沙彌行者見解也師或拈起拄杖云莫道老
C077n1710_p0741b02║和尚瞞你貴之與賤縱橫十字一時這裏會
C077n1710_p0741b03║得了莫辜負老僧代云百鳥為子屈又云抑
C077n1710_p0741b04║與之與師或云見麼自云見又云見什麼代
C077n1710_p0741b05║云花師舉古人云至道無難唯嫌揀擇這箇
C077n1710_p0741b06║是僧堂這箇是佛殿那箇是不揀擇代云何
C077n1710_p0741b07║必如此師或云全抽半抽作麼生道復云作
C077n1710_p0741b08║麼生是半抽代云跳出死蝦蟇又云作麼生
C077n1710_p0741b09║是全抽代云案山雷主山雨師或云你自鈍
C077n1710_p0741b10║置第一不得錯舉代云事不孤起。一日云
C077n1710_p0741b11║識得道得出來道看話端道什麼代云識罪
C077n1710_p0741b12║或云作麼生是不再問底句代云今年春氣
C077n1710_p0741b13║早夜來陽鳥啼又云佛殿裏裝香三門前合
C077n1710_p0741b14║掌。一日云入夏來十一日也還得入頭麼
C077n1710_p0741b15║作麼生道代云來日十二師因喫茶拈起茶
C077n1710_p0741b16║盞云一口吞盡作麼生代云茶又喫却。
C077n1710_p0741b17║示眾云西天二十八祖唐土六祖天下老和
C077n1710_p0741b18║尚揔出頭來過在什麼處又云你在此間三
C077n1710_p0741b19║冬兩夏忽然出外有人問雲門老和尚道什
C077n1710_p0741b20║麼你向他道什麼代云驀面唾這野狐精代
C077n1710_p0741b21║前語云他不是顛或云古人道從門入者非
C077n1710_p0741b22║寶作麼生是門代云道得也無用處因聞皷
C077n1710_p0741b23║聲云皷聲咬破七條又指僧云抱取貓兒來
C077n1710_p0741b24║代云不用別人師問僧行脚事即不問汝三
C077n1710_p0741c01║十二相八十種好道將一句來還有人道得
C077n1710_p0741c02║麼代云怛薩阿竭二千年師或云不問汝叢
C077n1710_p0741c03║林言教這箇是天這箇是地以手指身云這
C077n1710_p0741c04║箇是我又指露柱云這箇是露柱那箇是佛
C077n1710_p0741c05║法代云也大難師在僧堂中喫茶拈起托子
C077n1710_p0741c06║云蒸餅饅頭一任汝喫你道這箇是什麼代
C077n1710_p0741c07║云乾狗屎又云茶又喫了也師或云你還識
C077n1710_p0741c08║德山麼莫道我壓良為賤代云也知和尚因
C077n1710_p0741c09║某甲置得師聞齋皷聲云你道鼓因什麼置
C077n1710_p0741c10║得代云因皮置得師聞齋皷聲云你還識得
C077n1710_p0741c11║老婆禪麼代云皷聲喚喫飯去。一日云古
C077n1710_p0741c12║人道巧拙具生殺作麼生是生殺代云疋上
C077n1710_p0741c13║不足疋下有餘。上堂大眾集已師云大眾
C077n1710_p0741c14║齋去却問僧你道我教伊去還有過也無代
C077n1710_p0741c15║云也不是和尚特地如此師行次以拄杖打
C077n1710_p0741c16║露柱一下云新羅天子㪍跳上梵天代云無
C077n1710_p0741c17║端師或云世諦不要道佛法道將一句來代
C077n1710_p0741c18║云父子之情。一日云通明底人什麼物與
C077n1710_p0741c19║麼來代云莫教屈著人又云釋迦老子湏彌
C077n1710_p0741c20║山或云古人道朝朝抱佛眠起時還共起你
C077n1710_p0741c21║道見解朦朧底人作麼生代云未到問僧云
C077n1710_p0741c22║眼中無色識識中無色眼色眼二俱無何能
C077n1710_p0741c23║令見色去却古人道將一句來代云把將饅
C077n1710_p0741c24║頭蒸餅來又云雪上更加霜又云有什麼帥
C077n1710_p0742a01║或云幡竿頭倒卓是第幾機代云打。一日
C077n1710_p0742a02║云學佛法底人如恒河沙百草頭上道將一
C077n1710_p0742a03║句來代云俱師因出門云古人道從門入者
C077n1710_p0742a04║非寶汝道從門出者作麼生代云一師入堂
C077n1710_p0742a05║齋次指聖僧供鉢問僧云你若喫盡又在解
C077n1710_p0742a06║脫深坑裏你若喫不盡又不唧𠺕作麼生代
C077n1710_p0742a07║云大眾喫飯次。上堂云劃斷即不可復云
C077n1710_p0742a08║你若不會三十年後莫道不見老僧代云和
C077n1710_p0742a09║尚恐人埋沒代前語云今日上堂大眾著便
C077n1710_p0742a10║師或以拄杖打露柱一下云你作麼生不說
C077n1710_p0742a11║禪復云埋沒人家男女無對自云檐枷過狀
C077n1710_p0742a12║自代前語云爭怪得別人師或云湖裏魚變
C077n1710_p0742a13║成龍即不問你作麼生是針眼魚代云點師
C077n1710_p0742a14║聞打槌聲云妙喜世界百雜碎擎鉢盂向湖
C077n1710_p0742a15║南城裏喫粥代云浴後喫。一日云什麼語
C077n1710_p0742a16║中無世諦什麼語中無地獄代云天睛日出
C077n1710_p0742a17║雨下雷興或云平常心是道你平常道將一
C077n1710_p0742a18║向來代云五箇餬餅三箇䭔。一日云一句
C077n1710_p0742a19║辨邪正忽有人問作麼生是辨邪正底句你
C077n1710_p0742a20║作麼生道代云西天與此土不同或云今日
C077n1710_p0742a21║已前不要今日已後不要正當今日道將一
C077n1710_p0742a22║句來代云正好師或云病遇因即瘥你道遇
C077n1710_p0742a23║什麼因道得底道看代云尚或云鉢盂𢁈筯
C077n1710_p0742a24║與露柱相去多少代云分開好又云尋常得
C077n1710_p0742b01║此便。一日云當鋒一句作麼生道代云頌
C077n1710_p0742b02║或云作麼生是辨慈風一句代云識取好。
C077n1710_p0742b03║一日云迷身一句作麼生道代云昨日雷聲
C077n1710_p0742b04║起今朝陽鳥啼師或云不用㪍跳道將一句
C077n1710_p0742b05║來代云死蛤跛也無用處。一日云作麼生
C077n1710_p0742b06║是提婆宗代云西天今嚴此土還較或云汝
C077n1710_p0742b07║道何物具四德代云死貓兒又云把不具底
C077n1710_p0742b08║來。一日云荊𣗥不彫擇道將一句來代云
C077n1710_p0742b09║拈放一邊或云有一切見底人是什麼人代
C077n1710_p0742b10║云三家村裏納稅漢。一日云不占田地道
C077n1710_p0742b11║將一句來代云揔屬和尚或云倒道將一句
C077n1710_p0742b12║來看代云訶薩。一日云息節一句作麼生
C077n1710_p0742b13║道代云知時好師或云天下亂走將什麼過
C077n1710_p0742b14║水代云且曬著師或時拈拄杖作射勢云官
C077n1710_p0742b15║家進器械來也看看代云和尚不得放過又
C077n1710_p0742b16║云僧堂前師或云一夜展脚睡天明道將一
C077n1710_p0742b17║句來代云何不快起或云作麼生是赤脫一
C077n1710_p0742b18║句代云也大無端。一日云以有為有此人
C077n1710_p0742b19║過在什麼處代云苦或云還有不識祖師底
C077n1710_p0742b20║人麼代云仁義道中又云不患。一日云識
C077n1710_p0742b21║過無過不識過過也不知代云熱或云曹溪
C077n1710_p0742b22║路上還有俗談也無代云二事一時。一日
C077n1710_p0742b23║云佛法外置將一問來代云一箇便多或云
C077n1710_p0742b24║既知來處什麼刼中無祖師代云某甲今年
C077n1710_p0742c01║不著便或云寸草不生不學禪不學道代云
C077n1710_p0742c02║是什麼閑或云還有吞不盡句麼代云蛇師
C077n1710_p0742c03║行次以拄杖打露柱一下云什麼處來自云
C077n1710_p0742c04║西天來復云來這裏作什麼自云說佛法乃
C077n1710_p0742c05║喝云欺我唐土人又以拄杖打一下便行却
C077n1710_p0742c06║拈問僧汝道我意作麼生僧便問秖如師意
C077n1710_p0742c07║作麼生代云不用行主又云師子咬人復問
C077n1710_p0742c08║僧秖如當機合下得什麼語代云發又云百
C077n1710_p0742c09║嵗老兒作歌舞。一日云驀劄一句作麼生
C077n1710_p0742c10║道代云因一事長一智或云大藏教將什麼
C077n1710_p0742c11║辨代云點。一日云佛殿為什麼不見僧堂
C077n1710_p0742c12║代云痛或云衲僧鼻孔即不問汝泥裏澆土
C077n1710_p0742c13║塊道將一句來代但彈指又云衲僧鼻孔又
C077n1710_p0742c14║作麼生道代云翫山翫水師或問僧作麼生
C077n1710_p0742c15║是不寂句無對師云汝問我與汝道僧便問
C077n1710_p0742c16║作麼生是不寂句師云𭊘代前語云不可向
C077n1710_p0742c17║鬼窟裏作活計又云作麼生是𭊘代云會此
C077n1710_p0742c18║意又云文殊五字或云作麼生是入鄉隨俗
C077n1710_p0742c19║底句代云君子可八。一日云作麼生是提
C077n1710_p0742c20║綱一句代云雪峰南趙州北。一日云靈苗
C077n1710_p0742c21║不動根過在什麼處代云悞却多少人或云
C077n1710_p0742c22║一顆圓光明已久作麼生是一顆圓光代云
C077n1710_p0742c23║謝和尚重重相為師或云作麼生是對明一
C077n1710_p0742c24║句代云露師或云非色非聲體上明得是第
C077n1710_p0743a01║幾機代云不可向野狐窟裏作活計。一日
C077n1710_p0743a02║云布幔天網打龍布𮈔網撈鰕摝蜆你道螺
C077n1710_p0743a03║蚌落在什麼處代云具眼師因卸却七條語
C077n1710_p0743a04║僧云汝道來生莫不會佛法麼僧無語代云
C077n1710_p0743a05║和尚幸是大人又云某甲不敢道復云為什
C077n1710_p0743a06║麼不敢道又云自有和尚在師嵗夜問僧餅
C077n1710_p0743a07║餤是羅漢藥石還將得饆饠䭔子來麼無對
C077n1710_p0743a08║代云今日東風起師或云你若不相當且向
C077n1710_p0743a09║古人建化門中道將一句來若道不得向異
C077n1710_p0743a10║處道將一句來作麼生道代云前來猶是可。
C077n1710_p0743a11║一日云遠即照近即明作麼生道代云入水
C077n1710_p0743a12║始見長人又云更不要也師或拈拄杖云且
C077n1710_p0743a13║向這裏會也有利益也無利益緫不會顢頇
C077n1710_p0743a14║佛性儱侗真如代云疋上不足疋下有餘。
C077n1710_p0743a15║一日云萬法從什麼處起代云不可向和尚
C077n1710_p0743a16║道蝦蟇口裏也因齋時聞鼓聲云古人道一
C077n1710_p0743a17║切聲是佛聲喚作佛聲喚作皷聲代云和尚
C077n1710_p0743a18║道了也又云和尚不冝喫麵因見僧來叅師
C077n1710_p0743a19║打露柱一下云來這裏瞞我代云但打露柱
C077n1710_p0743a20║一摑云為人自安。一日云至道無難唯嫌
C077n1710_p0743a21║揀擇作麼生是不揀擇又云如來妙色身羅
C077n1710_p0743a22║羅李代云不出代前語云古人道了也因齋
C077n1710_p0743a23║時打帳座一下云這箇喫又打飯牀一下云
C077n1710_p0743a24║這箇不喫代云一槌兩當因搬米問僧人擔
C077n1710_p0743b01║米米擔人代云揔得又云搬米辛苦猶是可
C077n1710_p0743b02║又問僧大橋有多少米僧云七十碩師拈起
C077n1710_p0743b03║拄杖云七十碩米一時在拄杖頭上檐將來
C077n1710_p0743b04║即得若檐不得餓殺你代云不可為小小。
C077n1710_p0743b05║一日云有所說野干鳴無所說師子吼我與
C077n1710_p0743b06║麼是野干鳴作麼生是師子吼代云九九八
C077n1710_p0743b07║十一師或云埋沒兩字不用道著代云深領
C077n1710_p0743b08║和尚慈悲又云因某甲所置師或云善財入
C077n1710_p0743b09║門也作麼生道得出去代云朝遊羅浮師或
C077n1710_p0743b10║云餬餅從你橫咬豎咬不離這裏道將一句
C077n1710_p0743b11║來代云今日新麵。一日云有賞有罰道將
C077n1710_p0743b12║一句來代云遇賤即貴天晴日出或云龍潛
C077n1710_p0743b13║師溺起自何來作麼生是不活底句代云有
C077n1710_p0743b14║什麼難辨。一日云敲礚一句作麼生道代
C077n1710_p0743b15║云驢生馲𩢷馬生騾或云作麼生得道断商
C077n1710_p0743b16║量代云來年更有新條在惱亂春風卒未休。
C077n1710_p0743b17║一日云辨得親踈為什麼被親踈所使代云
C077n1710_p0743b18║阿誰置得或云古人道會即途中受用不會
C077n1710_p0743b19║即世諦流布完圝道將一句來代云一錢兩
C077n1710_p0743b20║箇二錢三箇。一日云一句道將來代云疋
C077n1710_p0743b21║上不足因夏末問僧初秋夏末不觸平常道
C077n1710_p0743b22║將一句來代云初三十一中九下七師問僧
C077n1710_p0743b23║通身是水阿誰喫代云洎與和尚作笑具。
C077n1710_p0743b24║古尊宿語錄卷第十八　　　　　　勿六