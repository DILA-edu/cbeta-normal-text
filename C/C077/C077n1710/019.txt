C077n1710_p0744a01║古尊宿語錄卷第十九　　　　　　勿七
C077n1710_p0744a02║
C077n1710_p0744a03║雲門匡真禪師語錄
C077n1710_p0744a04║勘辨師見新到云雪峯和尚道開却路
C077n1710_p0744a05║達磨來也我問你作麼生僧云築著和尚鼻
C077n1710_p0744a06║孔師云地神𢙣發把須弥山一摑㪍跳上梵
C077n1710_p0744a07║天拶破帝釋鼻孔你為什麼向日本國裏藏
C077n1710_p0744a08║身僧云和尚莫瞞人好師云築著老僧鼻孔
C077n1710_p0744a09║又作麼生僧無對師云將知你秪是學語之流
C077n1710_p0744a10║代無語處云和尚秪恐某甲不實又云邏邏
C077n1710_p0744a11║哩問新到你是甚處人僧云新羅人師云將
C077n1710_p0744a12║什麼過海僧云草賊大敗師云你為什麼在
C077n1710_p0744a13║我手裏僧云恰是師云㪍跳無對代前語云
C077n1710_p0744a14║常得此便又云一任㪍跳問新到你在南岳
C077n1710_p0744a15║山借我二百錢為什麼不還無對代云今日
C077n1710_p0744a16║小出大遇又云今日不著便問僧心法雙忘
C077n1710_p0744a17║是第幾座僧云第二座師云作麼生是第一
C077n1710_p0744a18║座僧云不敢虧於和尚師不肯代云韶州籴
C077n1710_p0744a19║米問僧什麼處來僧云摘茶來師云人摘茶
C077n1710_p0744a20║茶摘人無對代云和尚道了某甲不可更道
C077n1710_p0744a21║師問僧你是修造那云是師云盡乾坤是個
C077n1710_p0744a22║屋作麼生是屋主無對師云你問我與汝道
C077n1710_p0744a23║僧便問師云薨代前語云瞞却多少人來。
C077n1710_p0744a24║師問僧汝是湖南出家那僧云是師云識三
C077n1710_p0744b01║門下金剛麼僧云不可更識也師云野狐窟
C077n1710_p0744b02║裏出頭無對代云若不出頭代初問處云秖
C077n1710_p0744b03║是個泥人又云識得者泥人有甚用處又云
C077n1710_p0744b04║念某甲新入眾師問僧甚處來僧云禮塔來
C077n1710_p0744b05║師云祖師道什麼僧云和尚道什麼師云將
C077n1710_p0744b06║謂是個靈利漢無對代云秪為仁義道中。
C077n1710_p0744b07║師問僧甚處來僧提起衲衣師云我問你甚
C077n1710_p0744b08║處來僧云和尚為什麼不領話師便打代云
C077n1710_p0744b09║且喜代前語云和尚休得也未僧辞師師云
C077n1710_p0744b10║你辞去那云是師云前頭江難過僧云一切
C077n1710_p0744b11║臨時師云蘇盧薩訶代前語云臨行不可無
C077n1710_p0744b12║禮去也代後語云太麤心又云近日世界不
C077n1710_p0744b13║好師問僧甚處過夏僧云和尚合知師云我
C077n1710_p0744b14║即知僧云且道某甲甚處過夏師云老鼠孔
C077n1710_p0744b15║裏出頭無對代云道著代前語云便出去僧
C077n1710_p0744b16║辞師師云莫教敗闕僧云和尚有什麼事但
C077n1710_p0744b17║問師云草賊大敗無對代云敗也代前語云
C077n1710_p0744b18║不少因普請般米了坐次云近日不唧𠺕秪
C077n1710_p0744b19║擔得一斗米不如快脫去僧云和尚脫向甚
C077n1710_p0744b20║處去師云嗄僧擬再問師云釘釘了代云酌
C077n1710_p0744b21║然代前語云今日般未困又云尚近師問僧
C077n1710_p0744b22║還見燈籠麼僧云不可更見也師云猢猻繫
C077n1710_p0744b23║露柱代云深領和尚佛法深心代前語云好
C077n1710_p0744b24║事不如無問僧近離甚處僧云查渡師云蹋
C077n1710_p0744c01║破多少草鞋無對代云可惜草鞋又云不虗
C077n1710_p0744c02║蹋破草鞋師見飯頭云汝是飯頭麼云是師
C077n1710_p0744c03║云顆裏有幾米米裏有幾顆無對代云某甲
C077n1710_p0744c04║瞻星望月又云福利門中不得不作師因齋
C077n1710_p0744c05║次問僧你是甚處人云淮南人又問一僧你
C077n1710_p0744c06║是甚處人云京兆師拈起蒸餅云我也無可
C077n1710_p0744c07║到你淮南人也無可到你京兆人二僧無對
C077n1710_p0744c08║師遂拈蒸餅挒轉云我惜你作麼生又無對
C077n1710_p0744c09║代云不是和尚惜代前語云普同供養又云
C077n1710_p0744c10║且留供養和尚問僧看什麼經云已有人問
C077n1710_p0744c11║了師云你為什麼在我脚下僧云恰是師云
C077n1710_p0744c12║伏惟尚饗代云蒼天蒼天又云將謂韶州無。
C077n1710_p0744c13║問僧看什麼經云般若燈論師云西天金剛
C077n1710_p0744c14║座上甚人說佛法僧云和尚合知師云你夢
C077n1710_p0744c15║見麼無語代云不獨某甲代前語云跳出死
C077n1710_p0744c16║蝦蟇又云將謂西天無又云墮因齋次問僧
C077n1710_p0744c17║喫得幾箇餬餅僧云喫得四個師云你為什
C077n1710_p0744c18║麼鼻孔裏秪有一莖毛無對師云脫空妄語
C077n1710_p0744c19║代前語云直須慎初又須護末因齋次問僧
C077n1710_p0744c20║羹受飯裏飯受羹裏過在什麼處道得別有
C077n1710_p0744c21║商量無對代云好羹好飯又云不可道和尚
C077n1710_p0744c22║蝦蟇窟裏因僧辞師師下座把僧手云著幾
C077n1710_p0744c23║錢無對師云你問我僧便問師云都不直半
C077n1710_p0744c24║分錢代云有什麼信物送路將來又云臨行
C077n1710_p0745a01║因見龍藏字問僧龍藏出得個什麼無對師
C077n1710_p0745a02║云你問我與你道僧便問師云出個死蝦蟇
C077n1710_p0745a03║代云屎臭氣又云饅頭蒸餅因般米次師以
C077n1710_p0745a04║拄杖打僧一下云這個師僧不去般米是不
C077n1710_p0745a05║僧云般米入倉了也師云般米入倉了且置
C077n1710_p0745a06║阿誰喫飯僧便出去師云脫空妄語漢又拈
C077n1710_p0745a07║問僧作麼生免得不被主家道得脫空妄語
C077n1710_p0745a08║代云為什麼壓良為賤又云因一事長一智
C077n1710_p0745a09║代是不處云和尚著甚來由。師在僧堂
C077n1710_p0745a10║前問僧這個鐘子是什麼物作無對師云你
C077n1710_p0745a11║問我僧便問師云衲僧作代但打鍾一下云
C077n1710_p0745a12║摩訶般若波羅密又云眾僧堂前師問修造
C077n1710_p0745a13║僧甚處來僧云山上斫木來師云還斫得合
C077n1710_p0745a14║盤麼僧云和尚放某甲過即道師云放你過
C077n1710_p0745a15║作麼生道僧便禮拜師便打代云某甲也漝
C077n1710_p0745a16║麼又云可惜成功不毀又云斫問僧甚處來
C077n1710_p0745a17║僧云般柴來師云維那打皷不般柴作麼生
C077n1710_p0745a18║無對代云錯領又云可惜般柴工夫又云和
C077n1710_p0745a19║尚位處當人某甲叅學又云纔施少許功勞。
C077n1710_p0745a20║師問僧甚處來云山下來師云有幾人僧云
C077n1710_p0745a21║四人師豎起拄杖云揔在者裏無對代云抑
C077n1710_p0745a22║已而已又云悞却多少人問僧喫得幾個餬
C077n1710_p0745a23║餅云三個師拈起餬餅云這個是第幾個無
C077n1710_p0745a24║對師云你問我僧便問師云不出代云欺敵
C077n1710_p0745b01║者亡問僧甚處來僧云湖南來師云夏在甚
C077n1710_p0745b02║處僧云湖南師云開通寺在甚處僧云不會
C077n1710_p0745b03║師云叅堂去無對代云喏代初語云和尚遠
C077n1710_p0745b04║問學人近對又云纔始新到師齋次問僧你
C077n1710_p0745b05║道鉢盂裏多少飯無對代云野又云飽便休
C077n1710_p0745b06║又云一杓兩杓師見僧齋次問鉢盂𢁈筯拈
C077n1710_p0745b07║向一邊把將餛飩來無對代云好羹好飯又
C077n1710_p0745b08║云休問僧看什麼經僧拈起經師云鬼窟裏
C077n1710_p0745b09║出頭僧云和尚見個什麼師云贓物見在無
C077n1710_p0745b10║對代云仁義道中不合如此問僧看什麼經
C077n1710_p0745b11║僧云般若經師云經中道一切智智清淨是
C077n1710_p0745b12║麼僧云是師云你眼為什麼穿過石榴樹僧
C077n1710_p0745b13║云古人何在師云古人即知是你不知無對
C077n1710_p0745b14║代云大有人不識勢師問僧甚處來云嶺中
C077n1710_p0745b15║來師云夏在甚處僧云招慶師云招慶有何
C077n1710_p0745b16║言句僧近前應喏師云一不成二不是無對
C077n1710_p0745b17║師云酌然代云秪守是師因齋次拈起餕餡
C077n1710_p0745b18║謂僧云擬分一半與你又却不分僧云為什
C077n1710_p0745b19║麼不分師云為你打野榸代云將食與人也
C077n1710_p0745b20║不𢙣又云謝和尚供養又云和尚無端作麼。
C077n1710_p0745b21║師因喫茶次云茶作麼生嗞味僧云請和尚
C077n1710_p0745b22║鑒師云鉢盂無底尋常事面上無鼻笑殺人
C077n1710_p0745b23║無對師云趂隊噇飯漢代云秪守是又代以
C077n1710_p0745b24║茶便潑又云且待某甲點一椀茶師問僧甚
C077n1710_p0745c01║處過夏僧云和尚合知師云我即知僧云且
C077n1710_p0745c02║道某中甚處過夏師云不消一剳代云更不
C077n1710_p0745c03║消也問僧看什麼經僧應喏師云因什失却
C077n1710_p0745c04║僧云某甲甚處失却師云自領出去代云同
C077n1710_p0745c05║路又云和尚大人不合自作問僧完圝餅角
C077n1710_p0745c06║子即不要你半截底把將來僧應喏師云這
C077n1710_p0745c07║個是完圝底把將來代云齋與不齋當來無
C077n1710_p0745c08║礙又云檀越所修福師問新到什麼處來僧
C077n1710_p0745c09║云郴州師云夏在甚處僧云㓝南分金師云
C077n1710_p0745c10║分得多少僧展兩手師云這個是瓦礫僧云
C077n1710_p0745c11║和尚莫別有麼師云乾屎橛一任咬代云若
C077n1710_p0745c12║不言瑕爭得玉轉問僧看什麼經僧云瑜伽
C077n1710_p0745c13║論師云為甚義墮僧云什麼處義墮師云自
C077n1710_p0745c14║領出去代云悔不先下手問僧曾講百法論
C077n1710_p0745c15║是不僧云是師云為什麼脫空妄語代云事
C077n1710_p0745c16║不孤起又云著因為亡僧唱衣次問僧如今
C077n1710_p0745c17║唱衣亡僧還向這裏麼代云勞煩大眾不能
C077n1710_p0745c18║等候打徧搥去也問僧甚處來僧云般柴來
C077n1710_p0745c19║師云般得多少轉一宿斍僧云二十轉師云
C077n1710_p0745c20║你為什麼打落當門齒無對師便打云斈語
C077n1710_p0745c21║之流代云也知和尚佛法身心又代前語云
C077n1710_p0745c22║搬柴早是辛苦問僧看什麼經其僧却指傍
C077n1710_p0745c23║僧云和尚問何不祗對師云露柱為什麼倒
C077n1710_p0745c24║退三千里僧云豈干他事師云斈語之流代
C077n1710_p0746a01║云洎合不識勢又代珎重便出又云著者非
C077n1710_p0746a02║一師在西京時問僧你是甚處人僧云于闐
C077n1710_p0746a03║國人師云還到西天麼僧云到師拈起拄杖
C077n1710_p0746a04║云掣電之機不問你還到這裏麼僧云不會
C077n1710_p0746a05║師呵呵大笑代云深領和尚降尊就卑又云
C077n1710_p0746a06║將謂此土無又云勳問新到甚處來僧云南
C077n1710_p0746a07║嶽來師云觀音為什麼入洞庭湖裏去僧云
C077n1710_p0746a08║某甲初心不會師云叅堂去代云喏又云惑
C077n1710_p0746a09║著多少人來又云和尚問觀音某甲對弥勒
C077n1710_p0746a10║師齋次問僧半夜般柴即不問你齋時將什
C077n1710_p0746a11║麼喫飯僧拈起鉢盂師以拄杖打落僧無語
C077n1710_p0746a12║代云引又云兩片皮又云𢁈筯鉢盂手中單
C077n1710_p0746a13║子因喫茶次問僧你是柴頭不僧云是師云
C077n1710_p0746a14║更勸一甌茶代云辛苦受盡又云功不浪施
C077n1710_p0746a15║又云和尚念某甲辛苦問僧你是園頭不僧
C077n1710_p0746a16║云是師云蘿蔔為什麼不生根無對代云雨
C077n1710_p0746a17║水多又云不解悅豫使人問僧你是甚人僧
C077n1710_p0746a18║云知客師云客來將何祗待僧云隨家豐儉
C077n1710_p0746a19║師云這個是瓦椀竹筯客來將何祗待僧云
C077n1710_p0746a20║謝和尚慈悲師云鰕跳不出斗無對師云你
C077n1710_p0746a21║問我僧便問將何祗待師便打代初問處便
C077n1710_p0746a22║打又云一盤飯兩椀茶又云貪觀天上月師
C077n1710_p0746a23║問僧你是甚處出家僧云趙州孫師云師翁
C077n1710_p0746a24║是甚處人代云喫飯老和尚師因見水磨題
C077n1710_p0746b01║梁云永為不朽後即破損師問僧既是永為
C077n1710_p0746b02║不朽為什麼却被水推無對代云不因一事
C077n1710_p0746b03║難長一智又云堯舜之君猶稽於化師問僧
C077n1710_p0746b04║不惹泥水作麼生道代云南山打皷北山舞
C077n1710_p0746b05║因齋次問僧者裏還有超佛越祖之談麼僧
C077n1710_p0746b06║云有師云什麼處去也無對代云新羅國裏
C077n1710_p0746b07║又云和尚恐某甲不實代前語云喫飯時不
C077n1710_p0746b08║合與麼道師問柴頭你為什麼拽折大梁鋸
C077n1710_p0746b09║僧云無師云無即休代云彼此又云平地又
C077n1710_p0746b10║云也知和尚為頭首辛苦師問僧什麼處來
C077n1710_p0746b11║僧云南岳來師云我此間不曾與人葛藤近
C077n1710_p0746b12║前來僧乃近前師云去代云念學人遠來又
C077n1710_p0746b13║云今日無彩因僧在師前立以拄杖打一下
C077n1710_p0746b14║其僧回首師展手云把錢來無對代云若不
C077n1710_p0746b15║轉頭爭知後事又云但驀面唾因入厨問菜
C077n1710_p0746b16║頭云鍋裏多少茄子無對師云你問我與你
C077n1710_p0746b17║道僧便問師云消不得代云一桶又代後語
C077n1710_p0746b18║云是因普請㱕三門下問僧困作什麼面目
C077n1710_p0746b19║僧云和尚合知師云我即不知僧却問困作
C077n1710_p0746b20║什麼面目師拈拄杖云遇長即長遇短即短
C077n1710_p0746b21║僧云未審困與麼道和尚與麼道師云我也
C077n1710_p0746b22║知你親無對代云爭知又代前語云老少黃
C077n1710_p0746b23║白師問飯頭佛是千百億化身你每日作飯
C077n1710_p0746b24║一杓幾個釋迦老子無對代云一僧一升米
C077n1710_p0746c01║又云今日齋飯較細問僧甚處來僧云南華
C077n1710_p0746c02║塔頭來師云祖師有什麼言句僧云有師云
C077n1710_p0746c03║不得錯㪯僧云請和尚領話師云我道你一
C077n1710_p0746c04║不成二不是代云和尚大殺教令問磨頭人
C077n1710_p0746c05║打羅羅打人無對代云近來喫麫多又云客
C077n1710_p0746c06║來須看賊來須打問僧什麼處來僧云南華
C077n1710_p0746c07║塔頭來師云還見祖師麼僧云用見作什麼
C077n1710_p0746c08║師云你又去那裏作什麼僧云有什麼過師
C077n1710_p0746c09║云既去無過見有什麼過無對代云若不如
C077n1710_p0746c10║是爭知慈悲問僧甚處來僧云赴齋來師云
C077n1710_p0746c11║將䞋錢來僧云和尚欠少個什麼師云你又
C077n1710_p0746c12║欠少個什麼僧云不欠少師云不欠少又赴
C077n1710_p0746c13║齋作什麼無對代云何妨又云趂塊問僧你
C077n1710_p0746c14║是向北人僧云是師以一摑無對師云你問
C077n1710_p0746c15║我僧却問和尚甚處人師又以一摑無對代
C077n1710_p0746c16║前問處打一摑又代後云仁義道中有僧粥
C077n1710_p0746c17║後來見師師云喫粥了也未僧云了也云咬
C077n1710_p0746c18║著露柱麼僧云咬著師云看硬著你無對代
C077n1710_p0746c19║云也知和尚恐人不實又云硬阿誰師因開
C077n1710_p0746c20║門有僧便入師驀𦚾擒住云有什麼事僧云
C077n1710_p0746c21║有什麼事師以一摑無對代云退己進於人
C077n1710_p0746c22║為存賔主禮代擒住處云驀面唾這野狐精
C077n1710_p0746c23║又代云因學人置得師指露柱問東京僧你
C077n1710_p0746c24║鄉中還有這個麼僧云有師云喚作什麼僧
C077n1710_p0747a01║云喚作露柱師云三家村裏老翁也解與麼
C077n1710_p0747a02║道無對代云本色師見僧來乃㪯起拳作打
C077n1710_p0747a03║勢僧近前作受勢師與一摑無對代云便出
C077n1710_p0747a04║去又云一彩兩賽又代云行因招禍又云謝
C077n1710_p0747a05║重重相為問僧甚處來僧云大普請般柴來
C077n1710_p0747a06║師云小普請為什麼不到無對代云依前又
C077n1710_p0747a07║是大普請又云辛苦受盡問新到甚處來僧
C077n1710_p0747a08║云不敢師云放你三十棒無對代云某甲也
C077n1710_p0747a09║漝麼又云可惜許七閒法堂問僧甚處來云
C077n1710_p0747a10║荊南來師云夏在什麼處僧云分金師云有
C077n1710_p0747a11║事相借問得麼僧云便請師云鷂子過新羅
C077n1710_p0747a12║僧無對代云是於借問處代云鷂子過新羅。
C077n1710_p0747a13║師在僧堂內喫茶問設茶僧云什麼處安排
C077n1710_p0747a14║僧指板頭云在這裏師云你更設一堂茶始
C077n1710_p0747a15║得無對代云近日錢難得又云小財不去大
C077n1710_p0747a16║財不來又云上閒下板頭問僧甚處來僧云
C077n1710_p0747a17║郴州師云夏在什麼處僧云西禪師云說什
C077n1710_p0747a18║麼法僧展兩手垂兩邊師便打僧云某甲話
C077n1710_p0747a19║在師却展兩手無對師打趂出代云便出去。
C077n1710_p0747a20║問僧甚處來僧云南華禮塔來師云莫脫空
C077n1710_p0747a21║僧云實去來師云五戒不持無對代云彼此
C077n1710_p0747a22║不出因齋次問僧盂裏幾餅餅裏幾盂僧拈
C077n1710_p0747a23║起餅師云問著個老婆無對代云不消又於
C077n1710_p0747a24║問處云大眾喫飯次師因普請入柴寮云老
C077n1710_p0747b01║底不用去還有老底麼僧云有師云在什麼
C077n1710_p0747b02║處僧乃推出一僧師云這個猶是後生無對
C077n1710_p0747b03║代云若與麼却普請去始得師因喫茶次云
C077n1710_p0747b04║什麼人接盞子有僧便接師云村裏老翁拜
C077n1710_p0747b05║冬至無對代云秪為行仁義却招禍及身。
C077n1710_p0747b06║有僧來叅師問曾聽講來麼僧云是師云見
C077n1710_p0747b07║說有唯識論是不僧云是師云非非想天說
C077n1710_p0747b08║個什麼僧云不會師云且念文書代云禪師
C077n1710_p0747b09║愛欺座主又云吽㗶又云維摩頭法華尾。
C077n1710_p0747b10║有僧辞師師云甚處去僧云湖南去師云前
C077n1710_p0747b11║頭津鋪難過僧云某甲有隨身公驗師云這
C077n1710_p0747b12║個是念上大人無對代云小小村鎮不足可
C077n1710_p0747b13║言又云和尚大殺代前語云便珎重出去。
C077n1710_p0747b14║師問新到云把將公驗來僧云有人問了也
C077n1710_p0747b15║師云由是念上大人僧云莫錯師云草賊大
C077n1710_p0747b16║敗無對代前語云且存仁義代後語云大似
C077n1710_p0747b17║村鎮頭又云久嚮問僧一切聲是佛聲一切
C077n1710_p0747b18║色是佛色拈却了也與我道僧云拈却了也
C077n1710_p0747b19║師云與麼說驢年會麼無對代云君子一言
C077n1710_p0747b20║代初語云狂又云不存少許佛法身心問僧
C077n1710_p0747b21║甚處來僧云摘茶來師云摘得幾個達磨代
C077n1710_p0747b22║云新茶冝少喫又云因摘春茶不廢功力。
C077n1710_p0747b23║因僧辞師師云甚處去僧云𧆛上去師云打
C077n1710_p0747b24║野榸漢代云珍重又云臨行因晒麥問僧晒
C077n1710_p0747c01║了也未僧云了也師云饅頭從你橫咬豎咬
C077n1710_p0747c02║不離這裏道將一句來代云新麥麵少喫又
C077n1710_p0747c03║云三事蒸作餬餅糖餅問僧看什麼經云顯
C077n1710_p0747c04║揚聖教論師云適來一問為什麼照不著僧
C077n1710_p0747c05║云什麼處照不著師云夢見顯揚聖教麼代
C077n1710_p0747c06║云若不如是爭見當人又云照不著。
C077n1710_p0747c07║師問看經僧表首是什麼字僧拈起經師云
C077n1710_p0747c08║我也有僧云和尚既有為什麼却問師云爭
C077n1710_p0747c09║柰與麼何僧云有什麼過師云自屎不斍臭
C077n1710_p0747c10║代云今日方知又云德山拄杖紫胡狗又云
C077n1710_p0747c11║和尚此問大殺靈利鼓山有小師久在崇壽
C077n1710_p0747c12║却㱕嶺中到保福處相看福知來却入帳子
C077n1710_p0747c13║內衲衣盖頭坐僧云和尚出汗那不對有僧
C077n1710_p0747c14║㪯似師師云見成公案不能折合代云鈍置
C077n1710_p0747c15║殺人又云草賊大敗師問僧看什麼經僧云
C077n1710_p0747c16║咒師云與麼語話未有主在僧云和尚莫錯
C077n1710_p0747c17║師云自領出去代云便出去。問僧我有個
C077n1710_p0747c18║不露鋒骨底句作麼生有長老云收師云與
C077n1710_p0747c19║麼道得一半代云深領和尚慈悲又云句𠰚
C077n1710_p0747c20║又云洎不別處因修藏問僧作麼生是藏僧
C077n1710_p0747c21║應喏師云這個是藏脚還我藏來無對代云
C077n1710_p0747c22║爭得不修藏又云王問新到甚處過夏云雲
C077n1710_p0747c23║蓋師云多少人僧云七十人師云你為什麼
C077n1710_p0747c24║不在數代云新到分上未受與麼又云恐久
C077n1710_p0748a01║住瞋問僧甚處來僧云郴州師云你為什麼
C077n1710_p0748a02║失脚代云魯般門下弄大斧又云客是主人
C077n1710_p0748a03║相師問僧甚處來云查渡師云你為什麼蓋
C077n1710_p0748a04║不著僧云和尚莫塗糊某甲師云鰕跳不出
C077n1710_p0748a05║斗代云新到便蒙和尚重重嚴飾又云見面
C077n1710_p0748a06║問僧古人道無邊剎境自他不隔於毫端新
C077n1710_p0748a07║羅日本與這裏作麼生僧云不別師云入地
C077n1710_p0748a08║獄代云不可作地獄見解又云爭得玉㱕。
C077n1710_p0748a09║問僧你不得鈍置我僧云和尚因什麼到與
C077n1710_p0748a10║麼地師云我鈍置你猶可你鈍置我更殺代
C077n1710_p0748a11║云事不孤起又云和尚也大無端又云某甲
C077n1710_p0748a12║甚處不下馬問僧你諸人行脚道我知有與
C077n1710_p0748a13║我拈三千大千世界來眼睫上著僧云喏師
C077n1710_p0748a14║云錢塘為什麼去國三千里僧云豈干他事
C077n1710_p0748a15║師云者掠虗漢代云和尚倚勢欺人又云常
C077n1710_p0748a16║得此便問僧甚處來僧云南華塔頭來師云
C077n1710_p0748a17║還見祖師麼僧云南華橋折師云南嶽石橋
C077n1710_p0748a18║又作麼生無對云學語之流代云便出去又
C077n1710_p0748a19║云上也問僧甚處來僧云涅槃堂裏來師云
C077n1710_p0748a20║亡僧還喫飯麼僧云不喫師云活人還喫飯
C077n1710_p0748a21║麼無對代云一杓兩杓又云欠他一個餬餅
C077n1710_p0748a22║也不得又云也能秪對師問僧講律來是麼
C077n1710_p0748a23║僧云是師云律鈔中說大小乘無分別作麼
C077n1710_p0748a24║生是無分別無對代云靈樹置將一句來。
C077n1710_p0748b01║師問僧法身還喫飯麼僧云諸方老宿不肯
C077n1710_p0748b02║法身無形無相作麼生喫師云與麼道夢見
C077n1710_p0748b03║法身麼僧云有不肯處作麼生師云自不知
C077n1710_p0748b04║乃云法身喫飯又代云將謂有衲僧孔竅猶
C077n1710_p0748b05║是潑屎潑尿復云灼然百千人中未有一人
C077n1710_p0748b06║到此境界自云和尚作麼生代云咄這有頭
C077n1710_p0748b07║無尾漢師問僧三藏聖教古今老和尚憑個
C077n1710_p0748b08║什麼照僧云高也著低也著師云你與麼不
C077n1710_p0748b09║得代云得與麼狼藉生。因鑄鍾㱕山齋了
C077n1710_p0748b10║請師打鍾師打了大眾打師問僧打鍾啚什
C077n1710_p0748b11║麼僧云喚和尚喫飯師不肯代云譬如閑又
C077n1710_p0748b12║云息苦停酸師入京朝覲㱕至大槗山門煎
C077n1710_p0748b13║茶迎師師喫茶果次僧侍立師語二叅隨僧
C077n1710_p0748b14║云是你京中無可喫乃拈一楪果子與一僧
C077n1710_p0748b15║其僧接得便去又語一僧云我不與你僧無
C077n1710_p0748b16║對師云那裏也有也其僧又無對別有僧出
C077n1710_p0748b17║云某甲今日也隨和尚來請一分得麼師云
C077n1710_p0748b18║嗄僧云某甲罪過觸忤和尚師云我不能唾
C077n1710_p0748b19║得你無對代前語云也知果子少兩人共一
C077n1710_p0748b20║楪又云未到山便蒙和尚管顧代後語云某
C077n1710_p0748b21║甲更是師㱕山受大眾叅了乃云我離山得
C077n1710_p0748b22║六十七日問你六十七日事作麼生眾無對
C077n1710_p0748b23║代云和尚京中㱕無信物又云和尚京中喫
C077n1710_p0748b24║麵多因數僧來叅師問作什麼來云般柴來
C077n1710_p0748c01║師云㱕向北去不得辜負老僧無對復云來
C077n1710_p0748c02║來三愚共成一智作麼生代云一畒地代前
C077n1710_p0748c03║語云不因一事不長一智因齋次云今日喫
C077n1710_p0748c04║飯不得遷化去也排比唱衣無對復云你問
C077n1710_p0748c05║我僧便問將什麼唱師云馿年摸著麼又云
C077n1710_p0748c06║我與你三家村裏葛藤更問僧又問師擎起
C077n1710_p0748c07║椀云這個是定州椀子一唱三十文代前語
C077n1710_p0748c08║云錢是足陌因齋次問僧你道人喫飯飯喫
C077n1710_p0748c09║人無對師云你問我與你道僧乃問師云謝
C077n1710_p0748c10║你荅話代前語云不因喫飯難得此言。
C077n1710_p0748c11║因僧隨師出三門師問古人道大用現前不
C077n1710_p0748c12║存軌則作麼生是不存軌則無對復云你問
C077n1710_p0748c13║我與你道僧便問師引聲云釋迦老子來也
C077n1710_p0748c14║僧又無對師遂行數步以拄杖打松樹一下
C077n1710_p0748c15║云嗄嗄會麼僧云不會師云你與麼馿年會
C077n1710_p0748c16║麼代前語云多華樹嘲無半子代後語云由
C077n1710_p0748c17║是師因見僧量米乃問籮裏多少達磨無對
C077n1710_p0748c18║師云你問我僧便問師云斗量不盡代云因
C077n1710_p0748c19║一事長一智又代趯却米籮便行因園頭請
C077n1710_p0748c20║師喫茶師云你若煎茶我有個報荅你處無
C077n1710_p0748c21║對師云汝問我與汝道園頭云請師報荅師
C077n1710_p0748c22║云多著水少著末代云得人一牛還人一馬
C077n1710_p0748c23║又云金字茶六百錢一斤。師因齋次拈起
C077n1710_p0748c24║蒸餅云我這個秪供養向北人是你諸人揔
C077n1710_p0749a01║不得時有僧問某甲為什麼不得師云鈍置
C077n1710_p0749a02║殺人代云某甲猶可代前語云兩彩一賽。
C077n1710_p0749a03║問僧古人道直須一句下悟去作麼生僧云
C077n1710_p0749a04║直須一句下悟去師云你為什麼鼻孔裏祗
C077n1710_p0749a05║對我僧云某甲什麼處是鼻孔裏祗對師云
C077n1710_p0749a06║夢見代云某甲慎初和尚護末又云南柯又
C077n1710_p0749a07║云少喫又云戒文一切揔不犯。師問侍者
C077n1710_p0749a08║客來將什麼接侍者無對代云和尚要拄杖
C077n1710_p0749a09║即道因嵗日在堂中點茶師問僧設羅漢齋
C077n1710_p0749a10║得生天福你得飯喫無對師云你問我與你
C077n1710_p0749a11║道僧便問為什麼與麼道師云先來不著便
C077n1710_p0749a12║如今著屎潑代前語云非唯施主某甲也蒙
C077n1710_p0749a13║因聞鼓聲問僧打鼓為什麼人無對師云你
C077n1710_p0749a14║問我僧便問師云打鼓為三軍不為你代云
C077n1710_p0749a15║柴不辦。師坐次有僧非時上來師云作什
C077n1710_p0749a16║麼僧云請益師云你有什麼疑僧云某甲曾
C077n1710_p0749a17║問和尚一宿斍般柴柴般一宿斍師乃敲椅
C077n1710_p0749a18║子三下云你作麼生會僧云一切臨時師乃
C077n1710_p0749a19║揎拳云我共你相撲一交得麼無對次日其
C077n1710_p0749a20║僧再上值師漱盥次師乃將水椀過與僧云
C077n1710_p0749a21║送去厨下著其僧送去了却來師見來乃從
C077n1710_p0749a22║後門出去其僧云比來請益却得一口椀。
C077n1710_p0749a23║問僧作麼生是打靜一句僧云誰敢出頭師
C077n1710_p0749a24║云你問我僧便問師以拄杖劃地一下問僧
C077n1710_p0749b01║將什麼轉大藏教僧云莫越於此師云拈却
C077n1710_p0749b02║菩提換却涅槃又作麼生僧云今日七明日
C077n1710_p0749b03║八師云依俙似佛莾鹵如僧因僧請喫湯次
C077n1710_p0749b04║師云作麼生無對師云你問我僧便問師以
C077n1710_p0749b05║湯滴云一滴落地萬神俱醉會麼僧云不會
C077n1710_p0749b06║師云不會即禮拜著因見僧商量次師打牀
C077n1710_p0749b07║一下僧默然師云作麼生是打靜一句僧云
C077n1710_p0749b08║出頭即𠍹𦤻師云三十年後不得錯㪯。
C077n1710_p0749b09║因供養羅漢問僧今夜供養羅漢你道羅漢
C077n1710_p0749b10║還來也無無對師云你問我與你道僧便問
C077n1710_p0749b11║師云換水添香僧云與麼即來也師云有什
C077n1710_p0749b12║麼饅頭䭔子速下來師拈拄杖問僧這個是
C077n1710_p0749b13║什麼僧云拄杖子師云入地獄師見僧乃召
C077n1710_p0749b14║來來僧便來師云蒼天蒼天僧無語師云蒼
C077n1710_p0749b15║天本是你哭為什麼却我哭因入菜園見糞
C077n1710_p0749b16║堆上牌子問僧道什麼僧無對師云你問我
C077n1710_p0749b17║僧便問師云恐人無信問修造庵主云佛殿
C077n1710_p0749b18║拆了也忽然施主來將何瞻敬庵主合掌師
C077n1710_p0749b19║云奴見婢殷勤因聞蚊子呌問僧蚊子吞却
C077n1710_p0749b20║祖師也僧云非蚊子吞祖師祖師亦吞蚊子
C077n1710_p0749b21║師不肯乃云你問我僧便問師云何恠香林
C077n1710_p0749b22║云為渠有分師問僧近離甚處僧云查渡師
C077n1710_p0749b23║云夏在甚處僧云湖南報慈師云甚時離彼
C077n1710_p0749b24║僧云去年八月師云放你三頓棒僧至來日
C077n1710_p0749c01║却上問訊云昨日蒙和尚放三頓棒不知過
C077n1710_p0749c02║在什麼處師云飯袋子江西湖南便漝麼去
C077n1710_p0749c03║僧於言下大悟遂云某甲自今已後向無人
C077n1710_p0749c04║煙處卓個草庵不畜一粒米不種一莖菜接
C077n1710_p0749c05║待十方徃來知識與他出却釘去却楔除却
C077n1710_p0749c06║膱脂㡌子脫却尳臭布衫教伊洒洒地作個
C077n1710_p0749c07║衲僧豈不俊哉師云飯袋子身如椰兒大開
C077n1710_p0749c08║與麼大口問僧佛法還有長短也無僧云這
C077n1710_p0749c09║簾子長五尺師云這個是簾子那個是佛法
C077n1710_p0749c10║僧云喚什麼作簾子師云脫空妄語漢。
C077n1710_p0749c11║因一日齋晚僧看厨庫而立師見乃打一棒
C077n1710_p0749c12║僧回首師云文殊普賢香積世界去也。
C077n1710_p0749c13║問僧看什麼經僧云般若經師云作麼生是
C077n1710_p0749c14║清淨僧云共和尚商量了師云馿年夢見又
C077n1710_p0749c15║云來來更共你葛藤蚊㡡裏藏身東海鯉魚
C077n1710_p0749c16║㪍跳上三十三天作麼生僧云和尚與麼道
C077n1710_p0749c17║即得師云這虛頭漢問僧看什麼經僧云般
C077n1710_p0749c18║若經師云作麼生是清淨僧云什麼處不清
C077n1710_p0749c19║淨師云繩床入枇杷樹裏去也見麼僧云和
C077n1710_p0749c20║尚莫瞞人師云瞞人且置你道我作麼生無
C077n1710_p0749c21║對師云這掠虗漢師因見僧在殿角立次乃
C077n1710_p0749c22║拍手一下云佛殿露柱走入厨庫去也僧回
C077n1710_p0749c23║首看師云見你不會却來祗候佛殿因僧侍
C077n1710_p0749c24║立次師云不問有言不問無言你作麼生道
C077n1710_p0750a01║僧無語師云你問我僧便問師喚小師某口
C077n1710_p0750a02║小師應喏師云你又得箇師弟也師問僧人
C077n1710_p0750a03║日般柴那僧云是師云古人道不見一法是
C077n1710_p0750a04║你眼睛乃於般柴處拋下一片柴云一大藏
C077n1710_p0750a05║教秪說這個。師於普請處謂眾云今日困
C077n1710_p0750a06║有解問話底置將一問來若不問向後鼻孔
C077n1710_p0750a07║遼天莫道我瞞你師問僧轉金剛經那云是
C077n1710_p0750a08║師云一切法即非一切法是名一切法乃拈
C077n1710_p0750a09║扇子云喚作扇子是名拈了也在什麼處從
C077n1710_p0750a10║朝至暮顛倒妄想作麼因喫茶次問僧色香
C077n1710_p0750a11║味觸具四塵你道茶具幾塵僧無語師云不
C077n1710_p0750a12║得辜負我師因見僧看經乃云看經須具看
C077n1710_p0750a13║經眼燈籠露柱一大藏教無欠少拈起拄杖
C077n1710_p0750a14║云一大藏教揔在拄杖頭上何處見有一點
C077n1710_p0750a15║來展開去也如是我聞十方國土廓周沙界。
C077n1710_p0750a16║師問僧從苗辨地因語識人作麼生僧云不
C077n1710_p0750a17║錯師云不敢因僧設齋師云你是甚處人僧
C077n1710_p0750a18║云某處人師云報典座與阿師設齋。
C077n1710_p0750a19║師因喫茶次問僧曹溪路上還有俗談也無
C077n1710_p0750a20║僧云請和尚喫茶師云靜處薩婆訶師問僧
C077n1710_p0750a21║餬餅是什麼人做僧拈起餬餅師云這個且
C077n1710_p0750a22║放一邊長連牀上學得來餬餅是甚人做僧
C077n1710_p0750a23║云和尚莫瞞某甲好師云這虗頭漢師行次
C077n1710_p0750a24║一僧隨後行師豎起拳云如許大栗子喫得
C077n1710_p0750b01║幾個僧云和尚莫錯師云是你錯僧云莫壓
C077n1710_p0750b02║良為賤師云靜處薩婆訶師問直嵗今日作
C077n1710_p0750b03║甚來嵗云刈𦭘來師云刈得幾個祖師嵗云
C077n1710_p0750b04║三百個師云朝打三千暮行八百東家杓柄
C077n1710_p0750b05║長西家杓柄短作麼生嵗無語師以拄杖打
C077n1710_p0750b06║趂因僧齋歸師問齋主有什麼供養僧豎起
C077n1710_p0750b07║拳師云我這裏問你即恁麼僧堂前有人問
C077n1710_p0750b08║你作麼生道僧云一切臨時師云學語之流
C077n1710_p0750b09║師問僧你作什麼僧云涅槃頭師云還有不
C077n1710_p0750b10║病者麼僧云不會師云恁麼不會不恁麼不
C077n1710_p0750b11║會僧無語師云汝問我僧便問作麼生是不
C077n1710_p0750b12║病者師指傍僧有南雄僧上白㲲一段師云
C077n1710_p0750b13║汝道我向什麼處著僧無語師代云拄杖頭
C077n1710_p0750b14║上師却問傍僧你在南雄時識此僧麼僧云
C077n1710_p0750b15║識師云喚去茶堂內喫茶。師問僧不占田
C077n1710_p0750b16║地句作麼生道僧云不會師云不會且作韶
C077n1710_p0750b17║州客師問僧喫得幾個餬餅僧云忘却師云
C077n1710_p0750b18║喫了忘却未喫忘却僧云忘却說什麼喫與
C077n1710_p0750b19║未喫師云是你忘却甚處得來。師問僧你
C077n1710_p0750b20║從向北來還曾遊臺麼僧云是師云関西湖
C077n1710_p0750b21║南還曾見長觜鳥說禪麼僧云不見師拈起
C077n1710_p0750b22║拄杖以口作吹勢引聲云禪禪師問僧甚處
C077n1710_p0750b23║過夏僧云和尚實問即道師云作賊人心虗。
C077n1710_p0750b24║舉臨濟三句語問塔主秪如塔中和尚得第
C077n1710_p0750c01║幾句主無語師云你問我主便問師云不快
C077n1710_p0750c02║即道主云作麼生是不快即道師云一不成
C077n1710_p0750c03║二不是師一日從方丈出有僧過拄杖與師
C077n1710_p0750c04║師接得却過與僧僧無語師云我今日著便
C077n1710_p0750c05║僧云和尚為什麼著便師云我拾得口喫飯。
C077n1710_p0750c06║師問僧甚處來僧云崇壽來師云崇壽有何
C077n1710_p0750c07║言句僧云崇壽指凳子謂眾云識得凳子周
C077n1710_p0750c08║帀有餘師云我即不與麼僧云和尚又如何
C077n1710_p0750c09║師云識得凳子天地懸殊師問堂中首座云
C077n1710_p0750c10║你道乾坤大地與汝自己同別首座云同師
C077n1710_p0750c11║云一切物命蛾蛘蟻子與你自己同別首座
C077n1710_p0750c12║云同師云你為什麼干戈相待因在醋寮內
C077n1710_p0750c13║指云這一甕醋得與麼滿那一甕醋得與麼
C077n1710_p0750c14║淺僧云人貧智短馬瘦毛長師大笑而出。
C077n1710_p0750c15║問座主講什麼經主云涅槃經師云涅槃具
C077n1710_p0750c16║四德是不主云是師拈起椀子云這個具幾
C077n1710_p0750c17║德主云一德也無師云古人因甚與麼道主
C077n1710_p0750c18║云古人與麼道如何師敲椀子云會麼主云
C077n1710_p0750c19║不會師云且講經著因齋次有僧侍立師云
C077n1710_p0750c20║你還飽也未僧無語師拈拄杖云拄杖却飽。
C077n1710_p0750c21║大師遺表伏聞有限色身詎免榮枯之
C077n1710_p0750c22║歎無形實相孰云遷變之期既風燈炬焰難
C077n1710_p0750c23║留在水月空花何適罔避典彛之咎將陳委
C077n1710_p0750c24║蛻之詞臣中謝伏念臣跡本寒微生從草莽
C077n1710_p0751a01║爰自髫齓切慕空門潔誠誓屏於他緣銳志
C077n1710_p0751a02║唯探於內典其或忘餐待問立雪求知困風
C077n1710_p0751a03║霜於十七年間涉南北於[婁*殳]千里外始見心
C077n1710_p0751a04║猨罷跳意馬休馳身隈韶石之雲頭變楚山
C077n1710_p0751a05║之雪以至榮逢景運屢沐天波詰道談空誓
C077n1710_p0751a06║荅乾坤之德開蒙發滯星馳雲水之徒獲揚
C077n1710_p0751a07║利益之因逈自聖明之澤加以聯叨鳳詔累
C077n1710_p0751a08║對龍庭繼奉頒宣重疊慶賜撫躬惆悵殞命
C077n1710_p0751a09║何酬不謂臣駑馬年衰難勝睿渥遽縈淪於
C077n1710_p0751a10║疲瘵唯待盡於朝昏星漢程遙遐眄而纔聸
C077n1710_p0751a11║北極波濤去速迴眸而已逐東流伏願鳳曆
C077n1710_p0751a12║長春扇皇風於拂石之劫龍圖永固齊壽考
C077n1710_p0751a13║於芥子之城臣限餘景無時微躬將謝不獲
C077n1710_p0751a14║奔辞丹闕祝別彤庭臣無任瞻天戀聖激切
C077n1710_p0751a15║屏營之至謹奉表以聞。
C077n1710_p0751a16║遺誡夫先德順化未有不留遺誡至若
C077n1710_p0751a17║世尊將般涅槃亦遺教勑吾雖無先聖人之
C077n1710_p0751a18║德既忝育眾一方殆盡不可默而無示吾自
C077n1710_p0751a19║居靈樹及徒當山凡三十餘載每以祖道寅
C077n1710_p0751a20║夕激勵汝等或有言句布在耳目具眼者知
C077n1710_p0751a21║切須保任吾今已衰邁大數將絕剎那遷易
C077n1710_p0751a22║頃息待盡然淪溺生死幾經如是非獨于今
C077n1710_p0751a23║矣吾自住持已來甚煩汝等輔贊之勞但自
C077n1710_p0751a24║知媿耳吾滅後置吾於方丈中上或賜塔額
C077n1710_p0751b01║秪懸於方丈勿別營作不得哭泣孝服廣備
C077n1710_p0751b02║祭祀等是吾切意蓋出家者本務超越母得
C077n1710_p0751b03║同俗其住持等事皆仍舊貫接諸來者無失
C077n1710_p0751b04║常則諸徒弟等仰從長行訓誨凡係山門莊
C077n1710_p0751b05║業什物等並盡充本院支用勿互移属他寺
C077n1710_p0751b06║教有明旨東西廊物尚不應以互用汝當知
C077n1710_p0751b07║矣或能遵行吾誡則可使佛法流通天神攝
C077n1710_p0751b08║衛不負四恩有益於世或違此者非吾眷属
C077n1710_p0751b09║勉旃勉旃大期將迫臨行略示遺誡努力努
C077n1710_p0751b10║力好住還會麼若不會佛有明教依而行之。
C077n1710_p0751b11║
C077n1710_p0751b12║古尊宿語錄卷第十九　　　　　　勿七