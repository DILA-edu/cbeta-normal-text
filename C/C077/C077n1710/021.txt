C077n1710_p0757a01║古尊宿語錄卷第二十一　　　　　勿九
C077n1710_p0757a02║
C077n1710_p0757a03║白雲端禪師（南嶽下十二世嗣楊岐）
C077n1710_p0757a04║佛照光禪師（南嶽下十六世嗣大慧）
C077n1710_p0757a05║北磵簡禪師（嗣佛照派下五人附錄）
C077n1710_p0757a06║舒州白雲禪師諱守端𢖍陽周氏子示眾云
C077n1710_p0757a07║善言言者言所不能言善跡跡者跡所不能
C077n1710_p0757a08║跡每日開口動舌無非是言作麼生說箇言
C077n1710_p0757a09║所不能言喚作言即便是跡作麼生說箇跡
C077n1710_p0757a10║所不能跡到這裏一大藏教一字用不着到
C077n1710_p0757a11║這裏一大藏教字字用得着為甚麼先用不
C077n1710_p0757a12║着又却用得着且道誵訛在甚麼處不見道
C077n1710_p0757a13║千峯勢到嶽邊止萬派聲歸海上消自古自
C077n1710_p0757a14║今向其間鑽仰者如稻麻竹葦端的透徹者
C077n1710_p0757a15║百千中無一二若果然透得十二時中不妨
C077n1710_p0757a16║慶快應機接物利樂有情盡乹坤星辰日月
C077n1710_p0757a17║盡大地草木叢林都作一箇出入游戲之塲
C077n1710_p0757a18║古者道玉轉珠回祖佛言精通猶是污心田
C077n1710_p0757a19║老盧只觧長春米何得黃梅萬古傳山僧在
C077n1710_p0757a20║庵中亦有示眾云直下雖然沒許般透如未
C077n1710_p0757a21║盡活還難海門昨夜狂風起無限波濤一掃
C077n1710_p0757a22║乾恁麼地先與人開却路然後兩手掇向人
C077n1710_p0757a23║前靈利底不用絲毫氣力便提得去還有麼
C077n1710_p0757a24║若提不去敢問諸人十二時中應用施為分
C077n1710_p0757b01║別賢愚是是非非是箇甚麼。示眾云古者
C077n1710_p0757b02║道上士聞道勤而行之中士聞道如存若忘
C077n1710_p0757b03║下士聞道大笑之大眾若約衲僧門下却許
C077n1710_p0757b04║他大笑者有些些骨氣何謂如此眾眼難瞞。
C077n1710_p0757b05║示眾舉玄沙因誤服藥徧身紅爛僧問如何
C077n1710_p0757b06║是堅固法身沙云膿滴滴地後來懷和尚頌
C077n1710_p0757b07║云滴滴通身是爛膿釣魚船上顯家風時人
C077n1710_p0757b08║只看絲綸上不見蘆花對蓼紅亦有人問法
C077n1710_p0757b09║華如何是清淨法身只荅他道屎臭薰天。
C077n1710_p0757b10║又云蓮華葉上化生兒且道與古人是同是
C077n1710_p0757b11║別法華亦有一頌云。屎臭薰天亦偶然
C077n1710_p0757b12║法華爭敢為君宣鼻中若有通天竅一任橫
C077n1710_p0757b13║行不着穿一日示眾云未透者須教伊
C077n1710_p0757b14║識已透者須共伊行盡大地是沙門一隻眼
C077n1710_p0757b15║教阿誰識實際理地不受一塵向甚麼處行
C077n1710_p0757b16║所以道他人住處我不住他人行處我不行
C077n1710_p0757b17║不是為人難共住大都緇素要分明少處减
C077n1710_p0757b18║些子多處添些子為甚麼少處更减多處更
C077n1710_p0757b19║添神仙秘訣父子不傳。示眾云明明知道
C077n1710_p0757b20║只是這箇為甚麼透不過只謂見人開口時
C077n1710_p0757b21║便喚作言句見人閉口時便喚作良久默然
C077n1710_p0757b22║又道動轉施為開言吐氣盡十方世界內無
C077n1710_p0757b23║不是自己所以墮在途中隱隱猶懷舊日嫌
C077n1710_p0757b24║不見雲門道聞聲悟道見色明心舉手云觀
C077n1710_p0757c01║世音菩薩將錢買胡餅放下手原來却是饅
C077n1710_p0757c02║頭不見山僧住法華時道無業禪師云一毫
C077n1710_p0757c03║頭凡聖情念未盡未免入驢胎馬腹裏去直
C077n1710_p0757c04║饒一毫頭凡聖情念䪺盡亦未免入驢胎馬
C077n1710_p0757c05║腹裏去瞎漢但恁麼參。僧問智不到處切
C077n1710_p0757c06║忌道着道着時如何師云風吹日炙云恁麼
C077n1710_p0757c07║則無處容身去也師云碓搗磨磨云宮不容
C077n1710_p0757c08║針私通車馬師云可貴可賤僧彈指一下師
C077n1710_p0757c09║云恰是僧吐舌師云家貧猶自可路貧愁殺
C077n1710_p0757c10║人僧呵呵大笑師云放過一着。僧問龍門
C077n1710_p0757c11║未透時如何師云不是這箇調云透後如何
C077n1710_p0757c12║師云不是這箇調僧擬議師云買賣不當價。
C077n1710_p0757c13║示眾云如我按指海印發光拈起拄杖云山
C077n1710_p0757c14║河大地水鳥樹林情與無情𥁞向拄杖頭上
C077n1710_p0757c15║作大師子吼演說摩訶大般若且道天台南
C077n1710_p0757c16║岳說個甚麼法門南岳說㓊上五位修行君
C077n1710_p0757c17║臣父子各得其冝莫守寒岩異草青坐着白
C077n1710_p0757c18║雲宗不妙天台說臨濟三玄三要四料簡一
C077n1710_p0757c19║喝分賔主照用一時行要會個中意日干打
C077n1710_p0757c20║三更廬山出來道你兩個漢正在葛藤窠裏
C077n1710_p0757c21║不見道欲得不招無間業莫謗如來正法輪
C077n1710_p0757c22║此三個見觧若上衲僧秤子秤一箇重八兩
C077n1710_p0757c23║一箇重半斤一個不直半分錢但願春風齊
C077n1710_p0757c24║著力一時吹入我門來。上堂竪起拄杖
C077n1710_p0758a01║曰鋒刃上𨁝跳橫按曰微塵裏走馬勞勞去
C077n1710_p0758a02║復來箇是惺惺者擲拄杖下座。上堂不曾
C077n1710_p0758a03║迷莫求悟為甚麼從上來却有師承祖嗣若
C077n1710_p0758a04║也會得入鄉隨俗若也不會餓死首陽山然
C077n1710_p0758a05║雖如是入水見長人。上堂今日至莭一陽
C077n1710_p0758a06║生於此日拈起拄杖召大眾曰且道這箇作
C077n1710_p0758a07║麼生若也見得且恁麼應時納祐若數至大
C077n1710_p0758a08║年朝前頭大有事在所以承天尋常十度發
C077n1710_p0758a09║言九度休何謂如此當門不用栽荊𣗥後代
C077n1710_p0758a10║兒孫惹着衣然雖如是三十年後太公釣魚
C077n1710_p0758a11║參。上堂今日也是這箇明日也是這箇作
C077n1710_p0758a12║麼生是那箇漆桶參堂去淨空居士郭功甫
C077n1710_p0758a13║訪師上堂夜來枕上作得箇山頌謝功甫大
C077n1710_p0758a14║儒直要與天下有鼻孔衲僧脫却着肉汗衫
C077n1710_p0758a15║莫言不道遂曰上大人丘乙己化三千七十
C077n1710_p0758a16║士尓小生八九子佳作仁可知禮也。示眾
C077n1710_p0758a17║云有時碓觜生花有時佛面百醜千拙醉倒
C077n1710_p0758a18║街頭自是張公喫酒燈籠皺斷眉頭露柱呵
C077n1710_p0758a19║呵拍手。白雲禪師語終
C077n1710_p0758a20║東山五祖演禪師語三卷在士字凾中
C077n1710_p0758a21║圓悟佛果禪師語一十七卷具列別凾
C077n1710_p0758a22║大慧普覺祖師語三十卷（在說感武三凾）茲不錄
C077n1710_p0758a23║佛照禪師諱德光臨江軍新喻縣彭氏子𨽾
C077n1710_p0758a24║業光化歷㕘目菴應菴萬菴典牛十餘員尊
C077n1710_p0758b01║宿晚見育王大慧舉僧問趙州如何是趙州
C077n1710_p0758b02║州云東門西門南門北門你作麼生會荅云
C077n1710_p0758b03║大小趙州坐在屎窖裏慧云你甚處見趙州
C077n1710_p0758b04║荅云莫瞌睡慧打一竹篦荅云莫掩彩慧喚
C077n1710_p0758b05║侍者問這僧名甚麼荅云不得名慧云你看
C077n1710_p0758b06║這漆桶亂做荅云未為分外又入室次慧舉
C077n1710_p0758b07║竹篦問云喚作竹篦則觸不喚（作竹）篦則背如
C077n1710_p0758b08║何荅云請和尚放下竹篦與學人相見慧擲
C077n1710_p0758b09║下竹篦云如何相見荅云伎倆已盡慧云你
C077n1710_p0758b10║看這漢杜撰禮拜便出又一日入室次慧問
C077n1710_p0758b11║喚作竹篦則觸不喚作竹篦則背不得下語
C077n1710_p0758b12║不得無語不得向意根下卜度不得向舉起
C077n1710_p0758b13║處承當速道速道荅云杜撰長老如麻似粟
C077n1710_p0758b14║慧云你是第幾箇荅云今日捉敗這老賊慧
C077n1710_p0758b15║付頂相書贊印證云有德必有光其光無間
C077n1710_p0758b16║隔名實要相稱非青黃赤白自是聲譽大彰
C077n1710_p0758b17║應刺史李浩之命出世台之鴻福繼升天寧
C077n1710_p0758b18║光孝自謂平生多得拙力遂號拙菴淳熙三
C077n1710_p0758b19║年春孝宗皇帝詔居靈隱復居育王徑山慶
C077n1710_p0758b20║元間優詔頥老育王東菴云。
C077n1710_p0758b21║上堂從來共住不知名這漆桶任運相將只
C077n1710_p0758b22║麼行擡脚不起自古上賢猶不識賊身已露
C077n1710_p0758b23║造次凢流豈可明少賣弄拍禪床下座。
C077n1710_p0758b24║上堂若說佛法供養大眾雪上加霜若說世
C077n1710_p0758c01║法供養大眾擔水河頭賣揔不與麼刺腦入
C077n1710_p0758c02║膠盆別有機関也是胡孫伎倆畢竟如何氣
C077n1710_p0758c03║似鞴袋令人可愛。浴佛上堂指天指地逞
C077n1710_p0758c04║嘍囉凌辱宗風罪過多惡水驀頭澆一杓免
C077n1710_p0758c05║教平地起干戈。上堂一月普現一切水一
C077n1710_p0758c06║切水月一月攝諸佛法身入我性我性同共
C077n1710_p0758c07║如來合喝一喝大小永嘉和屎合尿。上堂
C077n1710_p0758c08║牛頭橫說竪說不知有向上関棙子便是德
C077n1710_p0758c09║山臨濟何曾踏着汝等諸人皮下還有血麼
C077n1710_p0758c10║直饒踏著關棙也未夢見育王腳跟下汗臭
C077n1710_p0758c11║氣在。佛照禪師徑山育王語終
C077n1710_p0758c12║北磵禪師諱居簡字敬叟西蜀潼川龍氏依
C077n1710_p0758c13║邑之廣福院圓澄得度徧叅荊椘見別峯塗
C077n1710_p0758c14║毒於徑山晚㕘佛照於育王經十五寒暑遂
C077n1710_p0758c15║大發明及訪瑩仲溫與語知師奇偉溫得大
C077n1710_p0758c16║慧居洋嶼時竹篦付師後出世台之報恩湖
C077n1710_p0758c17║之觀音大覺思溪圓覺宣之彰教常之顯慶
C077n1710_p0758c18║碧雲蘇州慧日▆興道塲杭之淨慈云。
C077n1710_p0758c19║升座法不孤起仗境方生法隨法行法幢隨
C077n1710_p0758c20║處建立所以永嘉道建法幢立宗旨明明佛
C077n1710_p0758c21║勑曹溪是豈獨曹溪三千大千世界無有如
C077n1710_p0758c22║芥子許不是菩薩降生出家修道轉法輪般
C077n1710_p0758c23║涅槃處只今欲建楊岐白雲宗旨竪最勝幢
C077n1710_p0758c24║直得鴉飛不度與湖海毀佛謗法不入眾數
C077n1710_p0759a01║大闡提人同一手作發吾花木𤓰樹下垃圾
C077n1710_p0759a02║堆頭明月夜光照天照地去也忽有箇忍俊
C077n1710_p0759a03║不禁出來道是則是爭柰千兵易得一將難
C077n1710_p0759a04║求良久云心不負人面無慚色。上堂教
C077n1710_p0759a05║中道衲衣在空閑假名阿練若誑惑世間人
C077n1710_p0759a06║自謂行真道汝等諸人総被誑惑了也便好
C077n1710_p0759a07║拽轉痛與一頓若無報恩今日失利。
C077n1710_p0759a08║上堂識得一萬事畢了事衲僧一字不識直
C077n1710_p0759a09║饒恁麼未稱全提禹力不到處河聲流向西。
C077n1710_p0759a10║上堂一大藏教緫是魔說日可冷月可熱是
C077n1710_p0759a11║假易除是真難滅。上堂伶俐衲僧十成
C077n1710_p0759a12║峭措箇裏守株那邊待兔昨夜文殊普賢起
C077n1710_p0759a13║佛見法見貶向銕圍王老師𠰚自領出去。
C077n1710_p0759a14║上堂舉石林問龐居士有箇借問居士不惜
C077n1710_p0759a15║言句否士云便請舉來林云元來惜言句士
C077n1710_p0759a16║云者箇問訊不覺落佗便宜林掩耳而去士
C077n1710_p0759a17║云作家作家師拈云纔生便剗不得一半失
C077n1710_p0759a18║之東隅桑揄已晚只如居士道作家作家且
C077n1710_p0759a19║道石林還甘麼。上堂汲井花水煮薔薇
C077n1710_p0759a20║露清淨法身遭點污良久云活戾世界一年
C077n1710_p0759a21║一度。上堂我見燈明佛本光瑞如此至
C077n1710_p0759a22║若山河大地明暗色空萬象森羅燈籠露柱
C077n1710_p0759a23║皆發本光瑞是汝諸人因甚腳跟下黑澷澷
C077n1710_p0759a24║地。上堂行亦禪坐亦禪飢噇飯困噇眠
C077n1710_p0759b01║三到投子九上洞山無端掘地覔青天。
C077n1710_p0759b02║上堂懸崖撒手自肯承當絕後再甦欺君不
C077n1710_p0759b03║得所以道我立地待汝搆去擲主丈云討什
C077n1710_p0759b04║麼盌。上堂郍吒太子析肉還母析骨還
C077n1710_p0759b05║父正當與麼時太子在什麼處師拈云肉還
C077n1710_p0759b06║母骨還父日西沉水東注良久云露。
C077n1710_p0759b07║上堂敗闕在雙林都無跡可尋海枯終見底
C077n1710_p0759b08║人死不知心。上堂舉孝宗皇帝問佛照
C077n1710_p0759b09║禪師釋迦入山六年所成者何事佛照對云
C077n1710_p0759b10║將謂陛下忘却師頌云借婆衫子拜婆年監
C077n1710_p0759b11║本匙挑不上禪扶起玉龍轟霹靂明星猶在
C077n1710_p0759b12║九重天。上堂人棄我取人取我與弄業
C077n1710_p0759b13║識團無本可據毀於佛謗於法不入眾數分
C077n1710_p0759b14║明有眼難緇素。上堂舉安禪師破句讀
C077n1710_p0759b15║楞嚴經師頌云未到忘筌地携籃等跳蝦錯
C077n1710_p0759b16║行樵子徑却到葛洪家。上堂簷頭滴滴
C077n1710_p0759b17║分明歷歷明眼衲僧卓主丈云切忌從這裏
C077n1710_p0759b18║入。移佛上堂東邊移了復西移不動尊
C077n1710_p0759b19║還有動時弗打併他蹲坐處安知四十九年
C077n1710_p0759b20║非。上堂諸方今日書符底書符採藥𢇹
C077n1710_p0759b21║採藥碧雲窮廝煎餓廝吵只者一著盡情拈
C077n1710_p0759b22║却良久云開眼也着合眼也着。上堂舉
C077n1710_p0759b23║密師伯與洞山在餅店密於地上畫一圓相
C077n1710_p0759b24║謂洞山云把將去山云拈將來後來保寧勇
C077n1710_p0759c01║和尚云非但二人提不起盡大地人亦提不
C077n1710_p0759c02║起北磵敢道保寧計窮力盡。上堂去年
C077n1710_p0759c03║梅今嵗柳天地有全功物物還依舊衲子生
C077n1710_p0759c04║涯也如舊頭上青灰三五斗臘雪後春風前
C077n1710_p0759c05║莫教蹉過钁頭邊。上堂今朝三月初五
C077n1710_p0759c06║大色半晴半雨園林過了清明無限落花飛
C077n1710_p0759c07║絮釋迦慳彌勒富絕憐杜宇不知時啼得血
C077n1710_p0759c08║流無用處。上堂諸佛不出世四十九年
C077n1710_p0759c09║說說箇什麼祖師不西來少林有妙訣也好
C077n1710_p0759c10║藏拙是假易除是真難滅。上堂世事悠
C077n1710_p0759c11║悠不如山丘避喧求靜騎牛覔牛黃河合眼
C077n1710_p0759c12║跳特地一塲愁。上堂色不是色菜花黃
C077n1710_p0759c13║梨花白聲不是聲紫燕語黃鶯鳴觀音菩薩
C077n1710_p0759c14║將錢買胡餅放下手却是饅頭洞裏春光渾
C077n1710_p0759c15║不惜一時流入武陵谿。上堂舉趙州入
C077n1710_p0759c16║僧堂云有賊有賊見一僧便云賊在者裏僧
C077n1710_p0759c17║云不是某甲趙州托開云是即是不肯承當
C077n1710_p0759c18║師云趙州𭣣處太寬放去太急淨慈則不然
C077n1710_p0759c19║家賊難防家財必喪卓拄杖云只可錯捉不
C077n1710_p0759c20║可錯放。上堂仲夏初吉有好消息露柱
C077n1710_p0759c21║燈籠㕘學事畢證據則任汝證據鞭逼則任
C077n1710_p0759c22║汝鞭逼以拂子擊禪床云當機覿面提覿面
C077n1710_p0759c23║當機疾。上堂牛頭橫說竪說不曾動舌魯
C077n1710_p0759c24║祖見僧面壁自納敗闕淨慈敗闕釘橛向空
C077n1710_p0760a01║熨斗煎茶銚不同。上堂舉常不輕菩薩我
C077n1710_p0760a02║不敢輕於汝等汝等皆當作佛師云己所不
C077n1710_p0760a03║欲勿施於人。小㕘一陽來復小人道消消
C077n1710_p0760a04║剝群陰君子道長大似依文觧義取笑傍觀
C077n1710_p0760a05║湏知有物先天地無形本寂寥能為萬象主
C077n1710_p0760a06║不逐四時凋又誰管你晷運推移日南長至
C077n1710_p0760a07║孟夏漸熱仲秋漸涼主丈子忍俊不禁出來
C077n1710_p0760a08║道我則不然寒時向火熱即乘涼為復是世
C077n1710_p0760a09║諦流布為復是佛法商量贏得莊周蝶夢長。
C077n1710_p0760a10║物初觀禪師南岳十八世嗣北磵禪師
C077n1710_p0760a11║晦機熈禪師南岳十九世嗣物初禪師
C077n1710_p0760a12║廣智全悟笑隱訢禪師二十世嗣晦機
C077n1710_p0760a13║仲方倫禪師南岳二十世嗣晦機禪師
C077n1710_p0760a14║覺源曇禪師南岳廿一世嗣廣智和尚
C077n1710_p0760a15║右附錄五人。
C077n1710_p0760a16║物初禪師諱大觀四眀鄞縣陸氏子遊方徧
C077n1710_p0760a17║㕘吳椘諸知識咸以法噐重之欲致己席下
C077n1710_p0760a18║而師胷中礙膺終未釋晚依北磵禪師於南
C077n1710_p0760a19║屏一衲蕭然寒暑不易潛眾十年人無知者
C077n1710_p0760a20║一日入室次機語契合遂大發眀後出世屢
C077n1710_p0760a21║遷名剎至坐育主道場妙喜宗風為之特振。
C077n1710_p0760a22║上堂一冬二冬你儂我儂暗中偷咲當面脫
C077n1710_p0760a23║空雖是尋常茶飯誰知米裏有䖝夜來好風
C077n1710_p0760a24║吹折門前一株松。上堂用黑豆法換人眼
C077n1710_p0760b01║睛如恒河沙會火爐頭話能有幾箇九九九
C077n1710_p0760b02║三世諸佛不知有翻身踢倒五須彌何用法
C077n1710_p0760b03║身藏北斗藏北斗分明向外揚家醜。
C077n1710_p0760b04║▆題䞉語僧默集師平居應酧藁請題云。
C077n1710_p0760b05║與世同波於世無涉冷然其間亦聊以自適
C077n1710_p0760b06║萬象為賔朋萬籟為鼓吹斯亦足矣櫩隙彷
C077n1710_p0760b07║徉白間虗眀興弗容遏竺𠕋魯典遮眼為樂
C077n1710_p0760b08║或便謂予從事乎討論矣職提唱外酬應或
C077n1710_p0760b09║需韻句事功或需記錄或求於予性不善拒
C077n1710_p0760b10║然法不孤起理不它隔言在此而意在彼或
C077n1710_p0760b11║便謂予長乎文言矣纔一脫藁掃不見蹤跡
C077n1710_p0760b12║如是者有年吾徒嘿予潛會粹成編擎於予
C077n1710_p0760b13║前恍然永師後身見破甕中物前身知藏僧
C077n1710_p0760b14║忽省書未了經也飜揭增赧自訟斐淺輕出
C077n1710_p0760b15║欲𢼠而秉𢌿之嘿捍護堅甚則訓之曰吾宗
C077n1710_p0760b16║素不尚此母重吾過嘿曰目連之集異鶖子
C077n1710_p0760b17║之法蘊洎夫華竺諸賢率多論著雜華取淵
C077n1710_p0760b18║才雅思又何如予因自笑曰治亂不關寵辱
C077n1710_p0760b19║不聞山林自跧寂默自業予世之賸人也𮘸
C077n1710_p0760b20║當弘宗亦有本末瑣瑣筆墨斖斖酬應又吾
C077n1710_p0760b21║之賸事也說而無說文而非文又吾之賸語
C077n1710_p0760b22║也人賸事賸語賸𢙣足識其中有無欠賸句
C077n1710_p0760b23║亦或有所取。
C077n1710_p0760b24║上堂塵劫來事只在今時當斷不斷斗換星
C077n1710_p0760c01║移拈主丈卓一下云花須連夜發莫待曉風
C077n1710_p0760c02║吹。上堂智不到處切忌道着道着則頭
C077n1710_p0760c03║角生古人恁麼告報育王則不然智不到處
C077n1710_p0760c04║滿口道着道得着有名不用鐫頑石。
C077n1710_p0760c05║因臘茶示眾午窓夢緒慣逢迎杵臼驚聞隔
C077n1710_p0760c06║竹聲未啜睡魔先辟易䇿勳不戰屈人兵。
C077n1710_p0760c07║見桂花示眾一出湖山即檀芳更何龍麝敢
C077n1710_p0760c08║言香掩關憑几無言說時見零金點石床。
C077n1710_p0760c09║上堂舉龐居士問馬大師不與萬法為侶是
C077n1710_p0760c10║甚麼人大師云待汝一口吸盡西江水即向
C077n1710_p0760c11║汝道師云大小祖師只知開口易不覺舌頭
C077n1710_p0760c12║長當時若問育王但云若要向汝道直待虛
C077n1710_p0760c13║空落地自然出他一頭何故車不橫推理無
C077n1710_p0760c14║曲斷。聞猿示眾秋徑無人葉亂飛攀翻
C077n1710_p0760c15║寒影掛危枝恍然曾是當年見日落香林靜
C077n1710_p0760c16║立時。上堂八月秋何處熱露冷風高重
C077n1710_p0760c17║重漏泄何必三登投子掘地覔天九上洞山
C077n1710_p0760c18║捫空釘橛良久云踏着秤鎚硬似鐵。
C077n1710_p0760c19║焙經上堂祖佛之言汗牛衝棟時人所得偃
C077n1710_p0760c20║鼠飲河曾𦗟火𦦨上說法來終不向語脉裏
C077n1710_p0760c21║轉一嗅便識猶是鈍根展卷方知白雲萬里
C077n1710_p0760c22║以字不是八字不成從頭盡掃白底是紙黑
C077n1710_p0760c23║底是字此話難明。上堂今朝正月半拈出
C077n1710_p0760c24║舊公案水上挂燈毬大家普請看卓杖下座。
C077n1710_p0761a01║佛智晦機禪師諱元熈豫章唐氏子登進士
C077n1710_p0761a02║棄從西山明覺院眀公祝𩬊焉㕘寧退耕衍
C077n1710_p0761a03║石帆郢東叟徧謁吳椘諸師晚依育王物初
C077n1710_p0761a04║觀禪師座下十年人無知者一日清默書記
C077n1710_p0761a05║同入室機語峻捷眾咸驚異觀乃字以晦機
C077n1710_p0761a06║囑令母早應世一衲二十年囊無長物元貞
C077n1710_p0761a07║二年出世百丈遷淨慈徑山妙喜宗風大振
C077n1710_p0761a08║江右緇白敬慕遂迎歸大仰終老焉。
C077n1710_p0761a09║上堂雲門道箇普字盡大地人不柰他何殊
C077n1710_p0761a10║不知雲門開口早已四稜塌地當時若與震
C077n1710_p0761a11║威一喝待此老惡發徐徐打箇問訊道莫恠
C077n1710_p0761a12║觸忤好非圖救取此老亦能振起雲門綱宗
C077n1710_p0761a13║雖然口是禍門。上堂獨坐大雄峰寒灰
C077n1710_p0761a14║撥不紅一星熒火出孤鶴過遼東。結制
C077n1710_p0761a15║上堂以手作結布袋勢云南山今日結布袋
C077n1710_p0761a16║口了也汝等諸人各各於中身心安居平等
C077n1710_p0761a17║性智忽有箇衝開碧落撞倒須彌的莫道結
C077n1710_p0761a18║子不堅密須知縵天網子百千重。上堂
C077n1710_p0761a19║三界無法何處求心何處有法何處無心白
C077n1710_p0761a20║雲為葢流水作琴古今無間誰是知音擊拂
C077n1710_p0761a21║子云一曲兩曲無人會雨過夜塘春水深。
C077n1710_p0761a22║師因開先遣訴侍者來叅次問云黃龍向泐
C077n1710_p0761a23║潭得旨領徒遊方及見慈明氣索汗下過在
C077n1710_p0761a24║甚麼處訴曰千年桃核裏覔甚舊時人又一
C077n1710_p0761b01║日以百丈野狐話詰之且道不落因果便墮
C077n1710_p0761b02║野孤身不昧因果便脫野孤身利害在什麼
C077n1710_p0761b03║處訴擬答師遽喝一喝訴後出世為龍翔開
C077n1710_p0761b04║山云。晦機禪師語錄
C077n1710_p0761b05║廣智全悟大禪師諱大訴字笑隱龍興南昌
C077n1710_p0761b06║陳氏子依郡之水陸院彰上人視𩬊首叅一
C077n1710_p0761b07║山萬禪師於廬山開先久之遣叅百丈晦機
C077n1710_p0761b08║熈公公示以本色鉗鎚成大法器熈公遷淨
C077n1710_p0761b09║慈師隨至掌外記一時名公卿士樂聞道妙
C077n1710_p0761b10║聲震東南出世吳興烏回繼遷錢塘鳳山報
C077n1710_p0761b11║國天竺永神天曆己巳文宗皇帝以金陵潛
C077n1710_p0761b12║宮為大龍翔集慶寺詔師開山為第一代焉。
C077n1710_p0761b13║上堂驅耕夫牛奪飢人食啐啄同時箭鋒相
C077n1710_p0761b14║直一拳還一拳一踢還一踢牛頭南馬頭北
C077n1710_p0761b15║結夏上堂栢巖開粥過夏西院商量兩錯嘉
C077n1710_p0761b16║州大像腳踏地陝府鐵牛頭戴角喝一喝切
C077n1710_p0761b17║忌無繩自縛。上堂黃龍南和尚云說妙
C077n1710_p0761b18║說玄乃太平之奸賊行棒行喝為亂世之英
C077n1710_p0761b19║雄所以佛法二字烏回未嘗道着雖然也要
C077n1710_p0761b20║大家知有拈主杖云鎮州出大蘿蔔頭青原
C077n1710_p0761b21║白家三盞酒客來隨分納些些相逢不用揚
C077n1710_p0761b22║家醜卓主杖下座。上堂長連牀上拈得
C077n1710_p0761b23║鼻孔十字街頭打失眼睛汝諸人還曾檢點
C077n1710_p0761b24║也未明如日黑似漆萬仞崖頭撒手行無位
C077n1710_p0761c01║真人赤骨律。上堂拈槌竪拂捏月生花
C077n1710_p0761c02║舉古論今虛空釘橛楊岐和尚道須彌山可
C077n1710_p0761c03║透金剛圈不可透大海水可吞栗𣗥蓬不可
C077n1710_p0761c04║吞直饒吞得透得未是衲僧分上事如何是
C077n1710_p0761c05║衲僧分上事歸堂喫茶去。上堂言𤼵非
C077n1710_p0761c06║聲色前不物著甚來由聲色裏睡眠聲色裏
C077n1710_p0761c07║坐臥却較些子所以道即此見聞非見聞無
C077n1710_p0761c08║餘聲色可呈君箇中若了元無事體用無妨
C077n1710_p0761c09║分不分驀拈主杖云水流黃葉來何處牛帶
C077n1710_p0761c10║寒鴉過別村卓主杖下座。上堂圓悟禪
C077n1710_p0761c11║師住東京天寧目舉僧問雲門如何是諸佛
C077n1710_p0761c12║出身處門云東山水上行若是天寧則不然
C077n1710_p0761c13║有問如何是諸佛出身處只向他道薰風自
C077n1710_p0761c14║南來殿閣生微涼其時大慧祖師於言下大
C077n1710_p0761c15║悟諸禪德不妨奇特者箇是論實不論虛底
C077n1710_p0761c16║事如人歸京必須親到見京裏人說京裏話
C077n1710_p0761c17║一點外來也着不得雖然雲門道東山水上
C077n1710_p0761c18║行因甚不悟圓悟道薰風自南來因甚便悟
C077n1710_p0761c19║去報國不惜眉毛為諸人下箇注腳諸佛出
C077n1710_p0761c20║身處東山水上行薰風自南來殿閣生微涼
C077n1710_p0761c21║眾中有全身擔荷者出來與山僧相見。
C077n1710_p0761c22║上堂安養國中水鳥樹林悉皆念佛知足天
C077n1710_p0761c23║上樹相撑觸演說苦空竪起拂子云山僧拂
C077n1710_p0761c24║子穿汝諸人鼻孔諸人向甚處出氣。
C077n1710_p0762a01║上堂選佛塲開牛欄馬廄心空及第活䧟泥
C077n1710_p0762a02║犁畢竟如何仰面不見天低頭不見地月明
C077n1710_p0762a03║幽室寒星分拱辰異。上堂今朝又是五
C077n1710_p0762a04║月一大盡小盡數不出八臂那叱沒柰何夜
C077n1710_p0762a05║义屈膝眼睛黑。上堂金佛不度爐木佛
C077n1710_p0762a06║不度火泥佛不度水真佛屋裏坐喝一喝云
C077n1710_p0762a07║文殊普賢因甚在你脚跟下過。師舉青
C077n1710_p0762a08║州布衫重七斤古人道了也畢竟萬法歸一
C077n1710_p0762a09║一歸何處時有僧出云東廊頭西廊下師云
C077n1710_p0762a10║什麼處見趙州僧擬對師云棒土不成龍。
C077n1710_p0762a11║元文宗皇帝詔師開山大龍翔集慶寺上堂
C077n1710_p0762a12║釋迦世尊捨金輪而登佛位今上皇帝從佛
C077n1710_p0762a13║位而御金輪𭣣攝三千剎海於一印中具足
C077n1710_p0762a14║八萬法門於一毫上如華嚴會上菩薩得無
C077n1710_p0762a15║盡福德藏解脫門於一器中出生種種美味
C077n1710_p0762a16║飲食又於眾會仰觀空中而雨種種珎寶隨
C077n1710_p0762a17║眾生心悉令滿足然後得其寶者盡證法門
C077n1710_p0762a18║食其味者咸成妙道無一塵而不具足佛事
C077n1710_p0762a19║無一法而不圓滿正宗即今崇建寶坊闡揚
C077n1710_p0762a20║法施諸天音樂不鼓自鳴梵唄詠歌自然敷
C077n1710_p0762a21║奏十方菩薩咸集道塲八部天龍同伸慶讚
C077n1710_p0762a22║還有不歷化城徑登寶所者麼擊拂子云四
C077n1710_p0762a23║海已歸皇化裏時清休唱太平歌復舉世尊
C077n1710_p0762a24║與眾行次以手指地云此處宜建梵剎時天
C077n1710_p0762b01║帝釋將一竿竹插地上云建梵剎竟世尊微
C077n1710_p0762b02║笑師云帝釋為三十三天之主雖則一期施
C077n1710_p0762b03║設其柰理事未備今上皇帝以興龍潛邸改
C077n1710_p0762b04║創梵宮復命禪宗𤼵揚向上宗旨與天帝釋
C077n1710_p0762b05║所成功德何啻百千萬億倍縱使虛空為口
C077n1710_p0762b06║讚嘆莫窮臣僧借水獻華輒成一頌丈六金
C077n1710_p0762b07║身一莖草璚樓玉殿恰相當交羅帝網山河
C077n1710_p0762b08║影旋繞須彌日月光華雨晝飄龍座暖天風
C077n1710_p0762b09║時送御爐香大千共仰恩光近五色祥雲擁
C077n1710_p0762b10║帝傍。上堂舉臨濟示眾云赤肉團上有
C077n1710_p0762b11║一無位真人常在汝諸人面門出入未證據
C077n1710_p0762b12║者看看時有僧出問云如何是無位真人濟
C077n1710_p0762b13║下禪牀搊住其僧擬議濟以手托開云無位
C077n1710_p0762b14║真人是什麼乾屎橛便歸方丈師云兩鋒相
C077n1710_p0762b15║直者不虛𤼵由基之箭斲堊而不變者始可
C077n1710_p0762b16║運郢人之斤臨濟尋常氣宇如王却作小廝
C077n1710_p0762b17║兒戲幾乎法道遇大風而止龍翔今日作死
C077n1710_p0762b18║馬醫無位真人築著磕著證據將來依然是
C077n1710_p0762b19║錯且道是臨濟錯龍翔錯從教天下人卜度。
C077n1710_p0762b20║上堂龍翔孟八郎惡辣難近傍佛祖也潛踪
C077n1710_p0762b21║從教人起謗雲門扇子跳上天趙州葫蘆掛
C077n1710_p0762b22║壁上寒山掃地接豐干却是南嶽讓和尚。
C077n1710_p0762b23║文宗皇帝聖忌滿散藏經上堂尊而無上高
C077n1710_p0762b24║超象帝之先貴不可名坐斷毘盧之頂其體
C077n1710_p0762c01║之大則容攝十虛其用之廣則包括萬類如
C077n1710_p0762c02║月𣹢眾水無分淨穢之殊春在百華不見正
C077n1710_p0762c03║偏之相妙有不有真空不空所以道無邊剎
C077n1710_p0762c04║境自他不隔於毫端十世古今始終不離於
C077n1710_p0762c05║當念擲大千於方外納須彌於芥中於斯見
C077n1710_p0762c06║得便見文宗皇帝昔從佛地示現王宮撫治
C077n1710_p0762c07║邦家又安宗社化導已周復歸佛位寂然不
C077n1710_p0762c08║動智普應於十方廓爾無私化已周於沙界
C077n1710_p0762c09║龍翔與麼贊揚且道還契聖意也無良久云
C077n1710_p0762c10║優鉢天香吹不斷又從兜率下閻浮。
C077n1710_p0762c11║仲方禪師諱天倫四明象山張氏子依廣德
C077n1710_p0762c12║天寧竺源祝髮遊方叅晦機熈公公曰湖山
C077n1710_p0762c13║藹藹湖水洋洋浸爛你鼻孔塞破你眼睛因
C077n1710_p0762c14║甚不知師云通身無影象步步絕行踪公云
C077n1710_p0762c15║未在更道師拂袖便出依座下屢以此事扣
C077n1710_p0762c16║問公終不說乃徃吳興桃花塢結𦭘一日聞
C077n1710_p0762c17║雷有省徹見熈公用處後出世東泉佛岩保
C077n1710_p0762c18║寧上堂云獨樹不成林人人緫知有梵剎一
C077n1710_p0762c19║纔興大家出隻手昆明池裏失却劒曲江江
C077n1710_p0762c20║內撈得鋸。上堂諸佛不出世亦無有涅槃
C077n1710_p0762c21║這裏悟去山河大地日月星辰運行四時有
C077n1710_p0762c22║什麼過。上堂見見之時見非是見見猶離
C077n1710_p0762c23║見見不能及須弥山上走馬大洋海底翻身
C077n1710_p0762c24║前三三後三三一聲無孔笛吹過汨羅灣。
C077n1710_p0763a01║上堂入荒田不揀信手拈來草懷州牛喫禾
C077n1710_p0763a02║益州馬腹脹天下老和尚口掛壁上便下座。
C077n1710_p0763a03║臘八上堂昨夜見明星悟道後園風打籬笆
C077n1710_p0763a04║倒曉來無迹可追尋雪山依舊生青草。上
C077n1710_p0763a05║堂涅槃自性無繫属故言語道断心行處滅拈
C077n1710_p0763a06║拄杖云扶過断橋水伴歸明月村卓拄杖下座。
C077n1710_p0763a07║上堂舉僧問雲門云久雨不晴時如何門云
C077n1710_p0763a08║劄雲門一劄猿啼巴峽熊耳峯高石頭路滑。
C077n1710_p0763a09║上堂舜若多觸處逢渠阿那律通身是眼不
C077n1710_p0763a10║信問取鐙籠便見衲僧擔板。上堂知幻即
C077n1710_p0763a11║離不作方便離幻即覺亦無漸次拈拄杖云
C077n1710_p0763a12║穿却釋迦老子鼻孔天下老和尚無出氣處卓
C077n1710_p0763a13║拄杖下座。上堂初三十一中九下七七九
C077n1710_p0763a14║六十三九九八十一朝徃西天暮歸唐土一
C077n1710_p0763a15║馬生三寅石牛攔古路叅。上堂修多羅教
C077n1710_p0763a16║如標月指昨日有人從西州來接得東州信
C077n1710_p0763a17║報道大食國裏人在眼睫上賣香藥喝一喝。
C077n1710_p0763a18║仲芳和尚語錄終
C077n1710_p0763a19║天界演梵善世利國崇教大禪師覺源曇和
C077n1710_p0763a20║尚天台楊氏子出家於紹興之法果寺禮大
C077n1710_p0763a21║均為師淂法於咲隱訢禪師出世金陵牛頭
C077n1710_p0763a22║之祖山石城之清涼継遷蔣山勅改龍翔為
C077n1710_p0763a23║天界詔師住持統領天下教門。
C077n1710_p0763a24║上堂行不動塵語不動唇見成行貨黃金白
C077n1710_p0763b01║銀君不見洞山老問佛只答麻三斤。
C077n1710_p0763b02║上堂恢楊岐宗風坐南泉鉢位佛祖命根衲
C077n1710_p0763b03║僧巴鼻卓主杖云東頭買賤西頭賣貴。
C077n1710_p0763b04║上堂一句子黑漆黑無𧟶柄有凖則良久云
C077n1710_p0763b05║會麼碓搗東南磨推西北。示眾文遠當
C077n1710_p0763b06║年侍趙州東司說法未輕酧回光一念分明
C077n1710_p0763b07║處午夜霜清月滿樓。上堂少室峯前曹溪
C077n1710_p0763b08║門下燈燈相継的的相傳自古自今𮈔毫不
C077n1710_p0763b09║易且以何為驗樓臺上下火照火車馬往來
C077n1710_p0763b10║人看人。上堂朝到西天暮㱕唐土鑑在
C077n1710_p0763b11║機先未敢相許保寧八字打開了也莫有控
C077n1710_p0763b12║勒不住者麼便下座。上堂長者長法身
C077n1710_p0763b13║短者短法身即今現前一眾坐立儼然有長
C077n1710_p0763b14║有短諸人盡知盡見畢竟阿那箇是法身若
C077n1710_p0763b15║也會淂捧鉢盂向香積世界喫飯若也不會
C077n1710_p0763b16║長連床且喫粥喫飰。上堂擁之不聚撥
C077n1710_p0763b17║之不散類之不齊混之不濫絕照忘緣十方
C077n1710_p0763b18║坐断隔江招手見誵訛盡力承當得一半蔣
C077n1710_p0763b19║山與麼提持馿年也未夢見。上堂六月
C077n1710_p0763b20║一日前萬象森羅替說禪六月一日後八角
C077n1710_p0763b21║磨盤空裏走今朝正當六月一無位真人赤
C077n1710_p0763b22║骨律金毛師子觧翻身無角鐵牛眠少室十
C077n1710_p0763b23║聖三賢捴不知咲倒寒山并拾得。上堂
C077n1710_p0763b24║經有經師論有論師龍河放一線道分科列
C077n1710_p0763c01║叚去也拈杖卓一下云且道是何章句。
C077n1710_p0763c02║佛成道上堂雪山六載觜盧都忽見眀星雙
C077n1710_p0763c03║眼枯證得烏龜成白鼈至今陪口為分踈。
C077n1710_p0763c04║上堂只個見成公案眾中領觧者極多錯會
C077n1710_p0763c05║者不少所以金鍮不辨玉石不分龍河者裏
C077n1710_p0763c06║直要分辨去也張上座李上座一箇手臂長
C077n1710_p0763c07║一箇眼睛大捴似今日達磨一宗教甚麼人
C077n1710_p0763c08║擔荷噓一聲下座。上堂威音王已前弥
C077n1710_p0763c09║勒佛已後有個現成公案未敢與汝說破何
C077n1710_p0763c10║故心不負人面無慚色。
C077n1710_p0763c11║天界覺源曇公大禪師藏衣塔銘
C077n1710_p0763c12║（翰林學士承旨嘉議大夫知制誥兼脩國史金榮宋識　撰）
C077n1710_p0763c13║浮圖之為禪學者自隋唐以來初無定止惟
C077n1710_p0763c14║借律院以居百丈大智禪師方建樷林䂓矩
C077n1710_p0763c15║至宋樓閣䆮盛然猶不分等苐惟推在京鉅
C077n1710_p0763c16║剎為之首南渡後始定江南為五山十剎俾
C077n1710_p0763c17║其拾級而升黃梅曹溪諸道塲反不預其間
C077n1710_p0763c18║則其去古也遠矣元氏有國文宗潛邸在金
C077n1710_p0763c19║陵及至臨御詔建大龍翔集慶寺獨冠五山
C077n1710_p0763c20║盖矯其弊也國朝囙之錫以新額就寺建官
C077n1710_p0763c21║捴轄天下僧尼當是時覺源禪師實奉詔莅
C077n1710_p0763c22║其職夫當興王之運親受聖皇崇敬以統釋
C077n1710_p0763c23║教事誠千載之奇逢也其順寂也法當勒群
C077n1710_p0763c24║行以貽示後世師諱慧曇字覺源天台大族
C077n1710_p0764a01║楊氏母賈夢吞眀珠而有娠及生容貌嶷然
C077n1710_p0764a02║幼不與羣童狎長依越之法果寺苾芻大均
C077n1710_p0764a03║恣修出世法及冠薙染尋受具足戒學律於
C077n1710_p0764a04║眀慶杲公習華嚴於高麗教公𦗟止觀於上
C077n1710_p0764a05║竺澄公無不貫練時廣智禪師訢公弘揚達
C077n1710_p0764a06║磨正宗於中天竺師往造焉智問曰何處來
C077n1710_p0764a07║師對曰遊山來智曰笠子下拶破洛浦遍叅
C077n1710_p0764a08║底作麼生師曰未入門時呈似了也智曰即
C077n1710_p0764a09║今囙甚不拈出師擬議智便喝師當下脫然
C077n1710_p0764a10║有省他日智展兩手示師曰八字打開了也
C077n1710_p0764a11║囙甚不肯承當師曰休來鈍置智曰近前來
C077n1710_p0764a12║為汝說師即掩耳而出智頷之乃留侍香天
C077n1710_p0764a13║曆己巳龍翔新剏文宗特詔廣智開山師隨
C077n1710_p0764a14║至掌藏鑰継分座相與激揚祖佛機緣裨𮚏
C077n1710_p0764a15║法門綱紀識見出群聲譽彰著至順辛未奉
C077n1710_p0764a16║行臺檄出世牛首山之祖堂師力行古道躬
C077n1710_p0764a17║伇起廢殿堂廊廡凡樷林冝有者悉新𬾨之
C077n1710_p0764a18║至正癸未陞居清涼作新一如牛首道行聞
C077n1710_p0764a19║于帝師大寶法王授以淨覺妙行禪師之號
C077n1710_p0764a20║乙未遷保寧丙申王師定建業師謁
C077n1710_p0764a21║皇上於轅門上見師氣貌魁偉傑特歎曰真
C077n1710_p0764a22║福慧僧也命主蔣山太平興國禪寺時丁歉
C077n1710_p0764a23║嵗師化食以給其眾丁酉賜改龍翔為天界
C077n1710_p0764a24║寺詔師住持上親據睿畫書天下第一禪林
C077n1710_p0764b01║六大字揭於門以旌宗極遠邇學徒聞風奔
C077n1710_p0764b02║赴堂筵至無所容凡祖庭䂓矩師備行之濟
C077n1710_p0764b03║濟繩繩粲然攸敘觀者唶唶曰三代禮樂無
C077n1710_p0764b04║以加焉吴元年丁未大內新成將登寶位詔
C077n1710_p0764b05║師引千二百眾披閱大藏真經用嚴清淨覺
C077n1710_p0764b06║地師升師子座舉揚大法上親帥群臣幸臨
C077n1710_p0764b07║瞻𦗟師法音洪暢妙契
C077n1710_p0764b08║皇情為之大恱出內帑帛三十匹以施自是
C077n1710_p0764b09║每設廣薦法會師必升座說法車駕幸臨恩
C077n1710_p0764b10║𰚆優洽洪武元年戊申春開善世院詔師領
C077n1710_p0764b11║院事服紫衣及金欄方袍御製誥章其畧曰
C077n1710_p0764b12║自予肇業命汝庄宗德風振起於法門景運
C077n1710_p0764b13║𮚏襄於家國特授演梵善世利國崇教大禪
C077n1710_p0764b14║師住持大天界禪寺統諸宗釋教事當是時
C077n1710_p0764b15║遴選有序銓𢖍至公宗社有志之流山林抱
C077n1710_p0764b16║道之士聮鑣而迭出咸居名山大剎焉自古
C077n1710_p0764b17║崇尚法門於斯為盛章縫之士以釋子為世
C077n1710_p0764b18║螙奏請除之上以章疏示師師對曰孔子以
C077n1710_p0764b19║佛為西方大聖人以此知真儒必不非釋非
C077n1710_p0764b20║釋必非真儒矣上亦以佛之教陰翊王度却
C077n1710_p0764b21║不聽己酉冬師疾作不署院事庚戌春疾良
C077n1710_p0764b22║已燕處東軒誘接來學住弘祖道孜孜無少
C077n1710_p0764b23║懈夏六月廷議西域未臣伏上以彼域敦尚
C077n1710_p0764b24║佛乘特命師往詔尚書趙某為之副師承命
C077n1710_p0764c01║即日登途自浙閩而之洋凡歷國邑布宣
C077n1710_p0764c02║天子威德莫不聞而來㱕辛亥秋道憇僧伽
C077n1710_p0764c03║羅國其王奉師於佛山精舍執弟子禮寅夜
C077n1710_p0764c04║叅承王令闔國臣民悉淂瞻禮師隨機開導
C077n1710_p0764c05║咸蒙法益九月二十一日庚午示微恙王命
C077n1710_p0764c06║醫進藥餌師從容謝却之王與群臣惶惶惕
C077n1710_p0764c07║惕若失所恃乙亥沐浴更衣亟命尚書至謂
C077n1710_p0764c08║曰某幻緣終此不能復命矣既而屹然端坐
C077n1710_p0764c09║夜過半問云天明也未對曰未也少頃復問
C077n1710_p0764c10║對曰日出矣遂恬然而逝實是月丙子日也
C077n1710_p0764c11║其王斵香為龕以奉之師世壽六十有八僧
C077n1710_p0764c12║臘五十有三留七日顏貌如生王加歎異乃
C077n1710_p0764c13║聚香代薪特築壇而茶毘之王及百僚哀慕
C077n1710_p0764c14║壇下勅闔國比丘旋繞梵唄時有白煙一道
C077n1710_p0764c15║上燭于天薪盡火滅舍利無筭舌根牙齒不
C077n1710_p0764c16║壞廼拾舍利靈骨及不壞者袝葬其國辟支
C077n1710_p0764c17║佛塔先是彼佛曾亦懸記今之開袝適符其
C077n1710_p0764c18║言非偶然也甲寅冬尚書趙某還朝奏陳其
C077n1710_p0764c19║事　皇上聞而嗟悼勑天界蔣山二寺住持
C077n1710_p0764c20║宗泐等以師之遺衣藏於雨華臺之左云師
C077n1710_p0764c21║廣[(垂-土+木)*頁]豐頥平頂大耳兩臉紅王色耳白如珂
C077n1710_p0764c22║雪目光爛爛射人學者見之不威而懾及即
C077n1710_p0764c23║之也盎然春溫嘗示眾曰春風浩浩春日遅
C077n1710_p0764c24║遅黃鸚啼在百華枝箇中無限意消息許誰
C077n1710_p0765a01║知語未既遽有僧問曰心意識遏捺不住時
C077n1710_p0765a02║如何師厲聲曰是誰遏捺師室中謂僧曰二
C077n1710_p0765a03║六時無你啗啄分無你趣向分會麼僧𠕀措
C077n1710_p0765a04║師曰未明三八九難免自沉吟每遇禪徒隨
C077n1710_p0765a05║扣而應未甞務為奇巧聞見自然有所悟入
C077n1710_p0765a06║師五會說法門人輯錄成書欲傳後學師則
C077n1710_p0765a07║毅然斥去之師為人寡言咲喜怒任真不以
C077n1710_p0765a08║䝿賤異其顏色鴻儒碩學世子勳臣問道無
C077n1710_p0765a09║虗日遭際昌辰竉賚優渥凡位居臣列被召
C077n1710_p0765a10║必以名惟師詔勅咸以大禪師為称前所未
C077n1710_p0765a11║有也雖位隆望重師處之恒若寒素然而荷
C077n1710_p0765a12║負大法無一息敢忘廣廈細栴之間從容召
C077n1710_p0765a13║對據經持論每罄竭其蘊畜故君子称重而
C077n1710_p0765a14║宗教有所頼焉其嗣法弟子蔣山法印天界
C077n1710_p0765a15║行椿育王常在中天竺淨戒等若干人皆有
C077n1710_p0765a16║聞於時翰林李證親預入室狀師遺事授同
C077n1710_p0765a17║叅淨戒謁濂為塔上之銘濂甞從師遊知師
C077n1710_p0765a18║頗詳而與證戒交尤洽不敢以不敏辭龍翔
C077n1710_p0765a19║禪林實甲天下剏建之初非名德之重莫當
C077n1710_p0765a20║斯任是故廣智握真如印柄道明宗甞使煇
C077n1710_p0765a21║光照燭於幽隱矣及今六合載清真人撫運
C077n1710_p0765a22║尊崇大法錫頟建官以統御其眾非師乘宿
C077n1710_p0765a23║願力亦孰能當其始乎嗚呼何其䂓重矩疊
C077n1710_p0765a24║而一唱一新也在昔馬駒蹴踏機用森嚴出
C077n1710_p0765b01║其門者無非龍象有是學者囙有是師先德
C077n1710_p0765b02║固亦然矣方之廣智之傳實由正宗師之所
C077n1710_p0765b03║契親淂法髓固非常情之可擬然称人之善
C077n1710_p0765b04║必本其父師之故厚之至也濂取竊取茲義
C077n1710_p0765b05║序其事而為之銘銘曰
C077n1710_p0765b06║金陵有寶剎昔為潛龍居飛翔起中天
C077n1710_p0765b07║樓閣重重現聖皇握金輪重御四大海
C077n1710_p0765b08║易為大天界以表正法故惟師乘願力
C077n1710_p0765b09║示現優曇華帝命作捴持欲符於前烈
C077n1710_p0765b10║弘護法王法如寶雙眼目秖𢙢昬翳蝕
C077n1710_p0765b11║光明不遍照統率諸僧伽無不從化者
C077n1710_p0765b12║佛法遍天下根本中印土命師宣仁德
C077n1710_p0765b13║以彼尚佛乘道憇僧伽羅群羌如見佛
C077n1710_p0765b14║膜拜稽首禮懇請為說法四大本假合
C077n1710_p0765b15║去住兩無礙咲指空中雲聚散不㽞跡
C077n1710_p0765b16║築壇以眾香付之大火聚闔國諸沙門
C077n1710_p0765b17║圍繞作梵唄拾舍利靈骨袝葬辟支迦
C077n1710_p0765b18║異域王臣眾瞻禮祈永鎮睠此行道所
C077n1710_p0765b19║何以慰追慕四眾諸弟子假物以顯理
C077n1710_p0765b20║遺衣在故篋見衣如見師瘞之雨華臺
C077n1710_p0765b21║當與靈骨同我知此衣中何啻千萬縷
C077n1710_p0765b22║𮈔絲具煖𪫬𪫬圓即菩提師性千古存
C077n1710_p0765b23║是有無邊身譬之虛空相普現於一切
C077n1710_p0765b24║寧假有漏形方號於真實實際本真空
C077n1710_p0765c01║永離於言說我持不壞筆太虛以為紙
C077n1710_p0765c02║銘此無縫塔了不見一字若以兩耳觀
C077n1710_p0765c03║始造不二義
C077n1710_p0765c04║紹隆藏主火紹隆聖種斷生死根（以火炬
C077n1710_p0765c05║打圓相云）烈𦦨堆中轉法輪。
C077n1710_p0765c06║高僧梵琦𮚏師頂相云
C077n1710_p0765c07║祖梅洲父蒲室大床座妙槌拂發揮震旦二
C077n1710_p0765c08║三騰煥竺乹四七依萬乘之清光近九天之
C077n1710_p0765c09║紅日携鏟子斷魔外之根株握金鎚碎衲僧
C077n1710_p0765c10║之窠窟公卿羅拜於法筵龍象相忘於道術
C077n1710_p0765c11║是所謂冠天下禪林現寰中之古佛者也。
C077n1710_p0765c12║古尊宿語錄卷第二十一
C077n1710_p0765c13║新藏經板初
C077n1710_p0765c14║賜天禧凢禪宗古尊宿語頌古雪竇明教
C077n1710_p0765c15║圓悟大慧等語多有損失永樂二年敬
C077n1710_p0765c16║捐衣資命工刊補今奉
C077n1710_p0765c17║欽依取僧就靈谷寺校正以永樂十一年春
C077n1710_p0765c18║二月為始至冬十一月乃畢供需之費
C077n1710_p0765c19║皆本寺備給計校出差訛字樣十五萬
C077n1710_p0765c20║餘刊修改補今已聿完庶淂不遺
C077n1710_p0765c21║佛意不誤後人所冀永遠流通祝延
C077n1710_p0765c22║聖壽萬安者。
C077n1710_p0765c23║永樂十二年嵗在甲午仲冬僧錄司右
C077n1710_p0765c24║闡教兼鍾山靈谷禪寺住持（臣淨戒）謹識