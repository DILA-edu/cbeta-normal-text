C077n1710_p0766a01║古尊宿語錄卷第二十二　　　　　勿十
C077n1710_p0766a02║
C077n1710_p0766a03║黃梅東山和尚語上
C077n1710_p0766a04║五祖禪師名法演蜀人也初住四面山開堂
C077n1710_p0766a05║日拈䟽示眾云兵隨印轉將逐符行請對尊
C077n1710_p0766a06║官分明剖露宣䟽了指法座云此大寶華王
C077n1710_p0766a07║座從朝至暮與諸人同起同坐諸人還見麼
C077n1710_p0766a08║若見更不在升若不見莫道今日謾你便升
C077n1710_p0766a09║座拈香云此一瓣香先為
C077n1710_p0766a10║今上皇帝伏願常居鳳扆永鎮龍樓次拈香
C077n1710_p0766a11║云此一瓣香奉為　州縣官僚伏願乃忠
C077n1710_p0766a12║乃孝惟清惟白永作生民父母長為外護紀
C077n1710_p0766a13║綱又拈香云此一瓣香得來久矣十有餘年
C077n1710_p0766a14║海上雲遊討一箇冤讎未曾遭遇一到龍舒
C077n1710_p0766a15║果遇其人方契憤憤之心今日對大眾雪屈
C077n1710_p0766a16║湏至𤑔却為我　見住白雲端和尚從教
C077n1710_p0766a17║熏天炙地一任穿過蔡州有鼻孔底辨取龍
C077n1710_p0766a18║門和尚白槌云法筵龍象眾當觀第一義師
C077n1710_p0766a19║云若論第一義西天二十八祖唐土六祖立
C077n1710_p0766a20║在下風一大藏教白雲萬里摩竭掩室毗耶
C077n1710_p0766a21║杜口正在夢中千佛出世𥧌語未了文殊普
C077n1710_p0766a22║賢拗曲作直所以道設使言前薦得猶是滯
C077n1710_p0766a23║殻迷封縱饒句下精通未免觸途狂見若也
C077n1710_p0766a24║把定封疆說什麼法堂前草深一丈直得凡
C077n1710_p0766b01║聖路絕鳥飛不度天下衲僧（無出）氣處眾中莫
C077n1710_p0766b02║有不甘底麼出來相見時有僧問優曇花現
C077n1710_p0766b03║方便門開朝宰臨筵如何舉唱師云今日好
C077n1710_p0766b04║晴學云杲日當空清風匝地師云省得我多
C077n1710_p0766b05║少問如何是人中境師云寶閣凌空金鐸響
C077n1710_p0766b06║怪松隈險野猿帝學云如何是境中人師云
C077n1710_p0766b07║鼻直眼橫乃云更有問話者麼若無雙泉今
C077n1710_p0766b08║日向第二義門放一線道與諸人相見和泥
C077n1710_p0766b09║合水一上且要釋迦弥勒動地雨花文殊普
C077n1710_p0766b10║賢觀音勢至各踞一方助佛揚化皆務本事
C077n1710_p0766b11║器量堪任雙泉不免也入一分共說東家杓
C077n1710_p0766b12║柄長西家杓柄短任從春草青青炎光爍爍
C077n1710_p0766b13║秋樹葉零冬冰片薄何故如是且要諸人順
C077n1710_p0766b14║時保愛乃拈起拄杖云古人道拈起也天回
C077n1710_p0766b15║地轉放下也草偃風行四面即不然拈起也
C077n1710_p0766b16║七穿八宂放下也錦上鋪花且道還有為人
C077n1710_p0766b17║處也無良久云來年更有新條在惱乱春風
C077n1710_p0766b18║卒未休。師在白雲授帖拈起示眾云大
C077n1710_p0766b19║眾只恁麼會得埋沒宗風過犯不小幸有見
C077n1710_p0766b20║成公案請維那對眾宣讀宣帖了授法衣提
C077n1710_p0766b21║起云既是大𢈔嶺頭提不起為什麼却在者
C077n1710_p0766b22║裏且道者裏底是那裏底是乃云携缾自汲
C077n1710_p0766b23║清涼水却著袈娑作主人便披指法座前云
C077n1710_p0766b24║象王回師子步儂家看著雙眉聚然雖如是
C077n1710_p0766c01║事到如斯難為辤讓但有路可上更高人也
C077n1710_p0766c02║行便升座僧問禪非意想道絕功勳轉身一
C077n1710_p0766c03║句作麼生道師云大眾見你學云也知和尚
C077n1710_p0766c04║有此機鋒云獨出闍[利/尒]學云今日却成造次
C077n1710_p0766c05║師云棒上不成龍問沙場久戰名遂今朝不
C077n1710_p0766c06║涉功勳作麼生道師云長蛇猶自可偃月怎
C077n1710_p0766c07║生當學云金鏃慣調曾百戰鐵鞭多力恨無
C077n1710_p0766c08║雙師云知君不是金牙作爭觧彎弓射尉遟
C077n1710_p0766c09║學云眼親不如手親師云新長老敗闕學云
C077n1710_p0766c10║口是禍門師𭊌乃云秋風颯颯玉露垂
C077n1710_p0766c11║珠水碧山青𧉨吟蟬噪圓通門大𠷠文殊普
C077n1710_p0766c12║賢穿過汝諸人鼻孔自是汝諸人當面諱却
C077n1710_p0766c13║復云諸佛不出世四十九年說未審說箇什
C077n1710_p0766c14║麼少林有妙訣殃及子孫至今分踈不下更
C077n1710_p0766c15║說什麼妙訣若人識祖佛當處便超越與未
C077n1710_p0766c16║超越則且置你道祖佛即今在什麼處若無
C077n1710_p0766c17║人道得山僧不惜眉毛與汝諸人拈出拍禪
C077n1710_p0766c18║床一下。上堂㪯古人道若有一人發真
C077n1710_p0766c19║歸源十方虗空悉皆消殞雙泉則不然若有
C077n1710_p0766c20║一人發真歸源十方虗空築著礚著。
C077n1710_p0766c21║到興化上堂僧問和尚未離四面時如何師
C077n1710_p0766c22║云在屋裏坐學云離後如何師云走殺闍梨
C077n1710_p0766c23║乃㪯法眼頌云山水君居好城隍我亦論靜
C077n1710_p0766c24║聞鍾角響閑對白雲屯大眾法眼雖不拏雲
C077n1710_p0767a01║攫霧爭柰徧地清風四面今日試與法眼把
C077n1710_p0767a02║手共行靜聞鍾角響且不是聲閑對白雲屯
C077n1710_p0767a03║旦不是色既非聲色作麼生商量乃云洞裏
C077n1710_p0767a04║無雲別有天桃花似錦柳如煙仙家不解論
C077n1710_p0767a05║冬夏石爛松枯不記年。上堂云天上無
C077n1710_p0767a06║彌勒地下無彌勒十字街頭立被人喚作賊
C077n1710_p0767a07║便下座。嵗旦上堂云元正𠷠祚萬物咸
C077n1710_p0767a08║新揚盡大千沙界都來只在一塵乃展手云
C077n1710_p0767a09║是新是舊有人出來道看若無四面且世諦
C077n1710_p0767a10║流布去也遂义手云孟春猶寒伏惟首座大
C077n1710_p0767a11║眾洎諸知事尊體起居萬福。上堂僧問
C077n1710_p0767a12║千峯寒色即不問雨滴嵓花事若何師云今
C077n1710_p0767a13║日也相似學云一句逈超千聖外千山鎖斷
C077n1710_p0767a14║萬重關師云一滴落在什麼處學云錯師云
C077n1710_p0767a15║錯學云錯錯師便打。白眾出隊上堂云
C077n1710_p0767a16║明日疋馬單槍為國出戰得勝回戈之日滿
C077n1710_p0767a17║路歌謠大眾作麼生是歌謠一曲乃云囉邏
C077n1710_p0767a18║哩囉邏哩還有人和得麼良久云鴛鴦繡了
C077n1710_p0767a19║從君看莫把金針度與人。寒食夜小叅
C077n1710_p0767a20║僧問群迷久渴冐雨登山向上之機請師方
C077n1710_p0767a21║便師云不免入山一回學云恁麼則步步踏
C077n1710_p0767a22║實去也師云空手却回去學云若是那邊還
C077n1710_p0767a23║的當也無云罕遇知音學云謝師證明師云
C077n1710_p0767a24║知音底事作麼生僧劃一劃師云又被風吹
C077n1710_p0767b01║別調中學云往往隨他口頭走師云更是阿
C077n1710_p0767b02║誰乃云李白桃紅山青水淥雲橫洞口月皎
C077n1710_p0767b03║長空若只向者裏薦得法眼道月明幽室寒
C077n1710_p0767b04║星兮拱辰異便須瓦解冰消韶國師道通玄
C077n1710_p0767b05║峯頂不是人間心外無法滿目青山亦須百
C077n1710_p0767b06║雜碎何也盡乹坤大地不消一捏然雖如是
C077n1710_p0767b07║事無一向今夜且放過一著。上堂舉梁武
C077n1710_p0767b08║帝問達磨如何是聖諦第一義磨云廓然無
C077n1710_p0767b09║聖帝云對朕者誰磨云不識又僧問六祖黃
C077n1710_p0767b10║梅意旨什麼人得祖云會佛法底人得僧云
C077n1710_p0767b11║和尚還淂麼祖云不淂僧云和尚為什麼不
C077n1710_p0767b12║得祖云我不會佛法師云大小大祖師問著
C077n1710_p0767b13║底便是不識不會為什麼却兒孫徧地乃云
C077n1710_p0767b14║一人傳虗萬人傳實小叅僧問施主遠趨於
C077n1710_p0767b15║丈室請師一句利於人師云教天下人成佛
C077n1710_p0767b16║去學云悠悠塵內客不謾入山來師云中間
C077n1710_p0767b17║猶有眾生在僧便喝師云且道是佛是眾生
C077n1710_p0767b18║學云四面眼難謾師云你向什麼處見四面
C077n1710_p0767b19║僧拂袖歸眾師云作家乃云滿口道淂底却
C077n1710_p0767b20║不知有知有底又道不得且道過在什麼處
C077n1710_p0767b21║將成九仞之山莫惜一籄之土。上堂舉
C077n1710_p0767b22║雲門垂語云古佛與露柱相交是第幾機自
C077n1710_p0767b23║代云南山起雲北山下雨師云大小大雲門
C077n1710_p0767b24║大師元來小膽四面道古佛與露柱相交是
C077n1710_p0767c01║第四機良久却云者箇說話面皮厚三寸出
C077n1710_p0767c02║語成不遜好捋臨濟棒一日打三頓什麼人
C077n1710_p0767c03║下得手雖然罪過彌天新赦咸放。上堂
C077n1710_p0767c04║云於三七日中思惟如是事釋迦老子半夜
C077n1710_p0767c05║逾城直徃雪山早是漏逗不少更思惟箇什
C077n1710_p0767c06║麼便下座。上堂舉藥山久不上堂主事
C077n1710_p0767c07║報云大眾久思和尚示誨山云打皷著大眾
C077n1710_p0767c08║方集山便歸方丈主事云和尚許為眾說法
C077n1710_p0767c09║何故一言不措山云經有經師論有論師爭
C077n1710_p0767c10║怪淂老僧師云雖然以己妨人爭柰賊身已
C077n1710_p0767c11║露諸人要識藥山麼閑持經卷倚松立笑問
C077n1710_p0767c12║客從何處來。上堂舉僧問洞山如何是
C077n1710_p0767c13║善知識眼山云紙撚無油師云洞山老漢不
C077n1710_p0767c14║是無只是大儉忽有人問四面如何是善知
C077n1710_p0767c15║識眼只向伊道瞎何故且要相稱乃云紙撚
C077n1710_p0767c16║無油也大奇不堪拈掇有誰知回身却憶來
C077n1710_p0767c17║時路月下騰騰信脚歸。上堂舉教中道
C077n1710_p0767c18║若謂如來有所說法即為謗佛只如一大藏
C077n1710_p0767c19║教甚處淂來若言無說五千四十八卷什麼
C077n1710_p0767c20║處消遣到者裏須是箇人始淂還會麼莫謗
C077n1710_p0767c21║四面好。上堂舉僧問投子如何是十身
C077n1710_p0767c22║調御投子下禪床立或有人問四面如何是
C077n1710_p0767c23║十身調御老僧亦下禪床立為什麼却依樣
C077n1710_p0767c24║畫猫兒待我計校成即說向你。上堂舉
C077n1710_p0768a01║藥山問石頭三乘十二分教某甲祖知承聞
C077n1710_p0768a02║南方直指人心見性成佛某實未明乞師指
C077n1710_p0768a03║示石頭云恁麼也不淂不恁麼也不得恁麼
C077n1710_p0768a04║不恁麼惣不淂山僧在眾日聞兄弟商量道
C077n1710_p0768a05║即心即佛亦不淂不即心即佛亦不淂若恁
C077n1710_p0768a06║麼說話敢稱禪客何故殊不知石頭老人文
C077n1710_p0768a07║武兼備韜略雙全若是四面見處也要諸人
C077n1710_p0768a08║共知只見波濤涌不見海龍宮。上堂云
C077n1710_p0768a09║仲冬嚴寒伏惟首座大眾尊體起居萬福兩
C077n1710_p0768a10║彩一賽便下座。上堂云有一則語舉似
C077n1710_p0768a11║諸人第一不得錯舉便下座。上堂云昨
C077n1710_p0768a12║宵年暮夜今朝是嵗旦都大尋常日世人生
C077n1710_p0768a13║異見不觧逐根元只管尋枝蔓新舊只如今
C077n1710_p0768a14║子細分明看若也更商量秦時鐸鑠鑽諸院
C077n1710_p0768a15║長老入山師上堂云臨濟入門便喝是甚盌
C077n1710_p0768a16║鳴聲德山入門便棒拗曲作直雲門三句曹
C077n1710_p0768a17║洞五位大開眼了作夢何故如此國清才子
C077n1710_p0768a18║貴家富小兒嬌。到龍門上堂云有舌胡
C077n1710_p0768a19║利無口非啞七出八沒風流儒雅便下座。
C077n1710_p0768a20║到海會上堂云白雲山裏白雲人把定疆封
C077n1710_p0768a21║無縫𦉑無縫𦉑知幾價莫有知價底麼乃云
C077n1710_p0768a22║一二三四五。到興化上堂云世事冗如
C077n1710_p0768a23║麻空門路轉[賒-示+未]青松林下客幾箇淂歸家共
C077n1710_p0768a24║唱胡笳曲分開五葉花幸逢諸道友同上白
C077n1710_p0768b01║牛車大眾車在者裏牛在什麼處芳草渡頭
C077n1710_p0768b02║尋不見夜來依舊宿蘆花下座甘露資長老
C077n1710_p0768b03║把師住云舒州管界元來有箇草賊師云和
C077n1710_p0768b04║尚也須隄防資擬議師便拓開。上堂云
C077n1710_p0768b05║祖師道葉落歸根來時無口祖師恁麼道猶
C077n1710_p0768b06║欠悟在便下座。上堂云祖師說不著佛
C077n1710_p0768b07║眼看不見四面老婆心為君通一線便下座。
C077n1710_p0768b08║上堂云春氣乍寒乍暖春雲或卷或舒引淂
C077n1710_p0768b09║韶陽老子放出針眼裏魚乃云錯。謝主
C077n1710_p0768b10║事上堂僧問王索仙陁婆時如何師云七孔
C077n1710_p0768b11║八竅學云如何是王索仙陁婆師云鸞駕未
C077n1710_p0768b12║排齊號令學云如何是仙陁婆師云眼瞤耳
C077n1710_p0768b13║熱僧禮拜師云點乃云文殊張帆普賢把柂
C077n1710_p0768b14║勢至觀音共相唱和贏淂雙泉閙中打坐打
C077n1710_p0768b15║坐即不無且道下水舡一曲作麼生唱羅邏
C077n1710_p0768b16║哩囉邏哩俗氣不除。上堂云今宵正月
C077n1710_p0768b17║半乹坤都一片普賢門大開相逢不相見乃
C077n1710_p0768b18║云過在阿誰。上堂云默默默無上菩提
C077n1710_p0768b19║從此得賺殺人便下座。上堂舉鏡清問
C077n1710_p0768b20║玄沙學人乍入叢林乞師指箇入路沙云還
C077n1710_p0768b21║聞偃溪水聲麼清云聞沙云從者裏入師云
C077n1710_p0768b22║果是淂入一任四方八面若也未然輒不得
C077n1710_p0768b23║離却者裏謝典座。上堂云小繩錢貫大繩
C077n1710_p0768b24║井索日急要用笟籬木杓雖然破家具應用
C077n1710_p0768c01║有處著著錯南北東西水洒不著。冬至上
C077n1710_p0768c02║堂云少年天子此日拜郊林泉之士遠望歌
C077n1710_p0768c03║謠萬歲萬歲便下座。有一道姑入山禮拜
C077n1710_p0768c04║請上堂云道可道非常道真可笑姮娥一夜
C077n1710_p0768c05║繡鴛鴦觧把金針呈巧妙將並老黃梅兒孫
C077n1710_p0768c06║一何拙如今箇箇口吒呀問著烏龜喚作鼈
C077n1710_p0768c07║四面今日與君决列怎生雪冤家冤家莫向
C077n1710_p0768c08║背地裏吐舌。住太平錄師入院日僧問
C077n1710_p0768c09║遠別雙泉來臨禪眾入門一句願師舉揚師
C077n1710_p0768c10║云也待一一覷過學云恁麼則清涼山遠人
C077n1710_p0768c11║休去只此焚香便見師師喝云話也不領學
C077n1710_p0768c12║云今朝親見面端的勝聞名師云猶自喃喃
C077n1710_p0768c13║問如何是太平境師云數層寶塔侵天起萬
C077n1710_p0768c14║本喬松帀地寒學云如何是境中人師云閑
C077n1710_p0768c15║持經卷倚松立笑問客從何處來學云人境
C077n1710_p0768c16║已蒙師指示向上宗乘事若何師云須信下
C077n1710_p0768c17║方城郭近果然鍾磬接笙歌乃云我本無心
C077n1710_p0768c18║有所希求今比寶藏自然而至世間之寶能
C077n1710_p0768c19║變窮為富此之一寶能轉凡成聖且道如今
C077n1710_p0768c20║是凡是聖太平道惣不是何故苦瓠連根苦
C077n1710_p0768c21║甜𤓰徹蒂甜。上堂云達磨無端少林面壁
C077n1710_p0768c22║二祖断臂一生受屈黃蘗樹頭討甚木蜜太
C077n1710_p0768c23║平今日兩眼如漆李廣神箭是誰中的。
C077n1710_p0768c24║上堂僧問如何是賔中賔師云少喜多瞋學
C077n1710_p0769a01║云如何是賔中主師云傳言送語學云如何
C077n1710_p0769a02║是主中賔師云鍾馗小妹學云如何是主中
C077n1710_p0769a03║主師云一言纔出口地上繡絪開乃云近日
C077n1710_p0769a04║太平院禪和多聚散參底老婆禪喫底籼米
C077n1710_p0769a05║飯知事失照顧主人少方便雖然沒滋味要
C077n1710_p0769a06║且緩緩嚥。謝莊主上堂云一不做二不休
C077n1710_p0769a07║不風流處也風流若要公私濟辦好看露地
C077n1710_p0769a08║白牛。上堂云西天二十八祖也恁麼道唐
C077n1710_p0769a09║土六祖也恁麼道天下老和尚也恁麼道獨
C077n1710_p0769a10║有太平不恁麼道何故寡不敵眾且道畢竟
C077n1710_p0769a11║如何妙舞更須知徧拍三臺湏是大家催。
C077n1710_p0769a12║上堂云上是天下是地南北東西依舊位釋
C077n1710_p0769a13║迦老子弄精䰟達磨西來多忌諱忽有箇漢
C077n1710_p0769a14║出來道和尚低聲但向伊道祇要拋塼引玉。
C077n1710_p0769a15║上堂云山僧今日將山河大地盡作黃金尺
C077n1710_p0769a16║該有情無情惣令成佛去然後太平不入者
C077n1710_p0769a17║保社何故爭之不足讓之有餘。上堂云太
C077n1710_p0769a18║平不會禪一向外邊走臘月三十日贏淂一
C077n1710_p0769a19║張口且道那箇是太平口自云兩片皮也不
C077n1710_p0769a20║識。上堂舉寶壽作街坊時見兩人相諍一
C077n1710_p0769a21║人以手打一拳云你淂恁無面目寶壽因而
C077n1710_p0769a22║淂入若人於此知落處可謂公辦私辦大眾
C077n1710_p0769a23║聽取一頌甚妙也甚妙於此知性命擗鼻與
C077n1710_p0769a24║一拳當時便打正。上堂舉教中道假使滿
C077n1710_p0769b01║世間皆如舍利弗盡思共度量亦復不能知
C077n1710_p0769b02║尋常衲僧家高揖釋迦不拜弥勒是會佛智
C077n1710_p0769b03║不會佛智眾中有則有只是藏牙伏爪太平
C077n1710_p0769b04║有箇見處不惜眉毛舉向諸人待有人問隨
C077n1710_p0769b05║口便荅。上堂云數日已來連綿大水所到
C077n1710_p0769b06║之處皆有損傷曹溪一滴瀰滿人間衲僧一
C077n1710_p0769b07║吸鼻孔遼天且道名字既同為什麼損益有
C077n1710_p0769b08║異誰知遠煙浪別有好思量。上堂云一葉
C077n1710_p0769b09║落天下秋一塵起大地𭣣𭣣即不無何人親
C077n1710_p0769b10║手月中仙桂和根㧞海底驪龍把角牽。
C077n1710_p0769b11║上堂云撮土為金猶容易變金為土却還難
C077n1710_p0769b12║轉凡成聖猶容易轉聖成凡却甚難何故誰
C077n1710_p0769b13║肯屈尊就卑且道不凡不聖一句作麼生道
C077n1710_p0769b14║乃云不淂教壞人家男女。上堂舉二祖見
C077n1710_p0769b15║二祖禮拜問曰請師懺罪二祖云將罪來與
C077n1710_p0769b16║汝懺三祖云求罪不可得二祖云與汝懺罪
C077n1710_p0769b17║竟因成一頌舉似大眾無孔笛子氊拍板五
C077n1710_p0769b18║音六律皆普徧時人不識黃幡綽笑道儂家
C077n1710_p0769b19║登寶殿上堂云淺聞深悟深聞不悟爭柰何
C077n1710_p0769b20║爭柰何獻佛不在香多。上堂云開眼為晝
C077n1710_p0769b21║合眼為夜坐斷舌頭誰談般若金色頭陁不
C077n1710_p0769b22║入保社。上堂舉風宂云若立一塵家國興
C077n1710_p0769b23║盛野老嚬蹙不立一塵家國喪亡野老謳歌
C077n1710_p0769b24║太平即不然若立一塵法堂前草深一丈不
C077n1710_p0769c01║立一塵錦上鋪花何也不見道九九八十一
C077n1710_p0769c02║窮漢受罪畢纔擬展脚眠蚊蟲獦蚤出。
C077n1710_p0769c03║上堂因雪舉僧問雲門不起一念還有過也
C077n1710_p0769c04║無門云須弥山師云有時問著師僧或竪一
C077n1710_p0769c05║指或進一步或下一喝或拂袖便去上座未
C077n1710_p0769c06║在何故太平未曾向二三月間下一陣雪向
C077n1710_p0769c07║汝諸人在如今有箇漢出來道老和尚莫七
C077n1710_p0769c08║顛八倒見今下也不是乃展手云了。上堂
C077n1710_p0769c09║僧問蓮花未出水時如何師云在泥裏學云
C077n1710_p0769c10║出水後如何師云在水上問王子未登九五
C077n1710_p0769c11║時如何師云逢人多問路學云正登九五時
C077n1710_p0769c12║如何師云天下太平學云登九五後如何師
C077n1710_p0769c13║云誰論好醜乃云末後最慇懃儂家隨處新
C077n1710_p0769c14║大千沙界裏不免箇中人且道那箇是箇中
C077n1710_p0769c15║人平蕪盡處是青山行人更在青山外。
C077n1710_p0769c16║上堂舉雲門道平地上死人無數出淂荊𣗥
C077n1710_p0769c17║林者是好手時有僧云恁麼則堂中第一座
C077n1710_p0769c18║有長處雲門云蘇嚧蘇嚧太平即不然平地
C077n1710_p0769c19║上箇箇丈夫荊𣗥林裏坐得底是好手何故
C077n1710_p0769c20║乃云格。上堂云將四大海水為一枚硯須
C077n1710_p0769c21║弥山作一管筆有人向虗空裏寫祖師西來
C077n1710_p0769c22║意五字太平下座大展坐具禮拜為師若寫
C077n1710_p0769c23║不得佛法無靈驗有麼有麼便下座大眾散
C077n1710_p0769c24║師高聲云侍者侍者應喏師云收取坐具復
C077n1710_p0770a01║問侍者云還收得坐具麼侍者提起坐具師
C077n1710_p0770a02║云我早知你恁麼也。上堂云入荒田不揀
C077n1710_p0770a03║信手拈來草不認大哥妻元來是嫂嫂鄭州
C077n1710_p0770a04║出鵝梨青州出大棗無事巾單下箇箇從頭
C077n1710_p0770a05║咬。上堂云有塩曰鹹無塩曰澹太平聞說
C077n1710_p0770a06║口似匾擔便下座。上堂云神通妙用不欠
C077n1710_p0770a07║絲毫通人分上何用忉忉泥多佛大水長舡
C077n1710_p0770a08║高。上堂云一月普現一切水一切水月一
C077n1710_p0770a09║月攝誠哉是言也可謂塑不成畫不就昨夜
C077n1710_p0770a10║三更白如晝謝典座上堂云變生作熟雖然
C077n1710_p0770a11║易眾口調和轉見難鹹澹若知真箇味自然
C077n1710_p0770a12║飢飽不相干。上堂拈起拄杖云昨夜三更
C077n1710_p0770a13║夢見拄杖子教我一片禪向我道和尚明日
C077n1710_p0770a14║早起上堂舉似大眾昨日錦上鋪花今日脚
C077n1710_p0770a15║蹋實地但看今日明朝說甚祖師來意翻思
C077n1710_p0770a16║黃面老人謾道靈山授記直饒大地山河借
C077n1710_p0770a17║我鼻孔出氣不如放下身心自然仁義禮智
C077n1710_p0770a18║為亡僧下火舉起火把云火風四大互相違
C077n1710_p0770a19║背當比時節隨緣自在次日又為一僧舉起
C077n1710_p0770a20║火把云昨日也恁麼今日也恁麼且道昨日
C077n1710_p0770a21║是今日是說甚是不是你看是甚火色。
C077n1710_p0770a22║上堂云今朝正月半與諸人相見嫰麥長新
C077n1710_p0770a23║苗粒粒皆成麫薦不薦全藉春風扇。次住
C077n1710_p0770a24║海會師入院開堂日宣䟽了乃云䟽帖一時
C077n1710_p0770b01║讀了若是具金剛眼睛底何必重說偈言雖
C077n1710_p0770b02║然如是事無一向便升座拈香罷四面白槌
C077n1710_p0770b03║云法筵龍象眾當觀第一義師云金鏃慣將
C077n1710_p0770b04║平𥘵道鐵鞭多力恨無讎莫有不顧危亡底
C077n1710_p0770b05║衲僧麼出來相見僧問白雲山下祖令當行
C077n1710_p0770b06║如何是祖令師云一二三四五學云恁麼則
C077n1710_p0770b07║昨日太平今朝海會師云高著眼僧問昔日
C077n1710_p0770b08║為霖去今朝領眾來朝賢臨座下願震一聲
C077n1710_p0770b09║雷師云你還聞麼學云風送好雲歸碧洞水
C077n1710_p0770b10║朝滄海助波濤師云知心有幾人學云寒山
C077n1710_p0770b11║常撫掌拾得每慇懃師云將謂無人學云也
C077n1710_p0770b12║不得壓良為賤師云且禮拜著乃云問話且
C077n1710_p0770b13║止夫第一義適來若於四面搥下薦得千聖
C077n1710_p0770b14║不能近祖師言不到天下作者拱手歸降何
C077n1710_p0770b15║也況第一義本來清淨不受諸塵如何說得
C077n1710_p0770b16║同道方知今日放過一著向建化門中別作
C077n1710_p0770b17║箇觧話會是以紹先聖之遺蹤稱提祖令為
C077n1710_p0770b18║後學之模範建立宗風若非當人曷能傳授
C077n1710_p0770b19║乃云陳謝既畢不可空然有一頌舉似大眾
C077n1710_p0770b20║日暖風和花正開七重山鎖白雲堆飜思城
C077n1710_p0770b21║帀繁華處又出松門步一回師在太平受帖
C077n1710_p0770b22║拈起示眾云恁麼會去早是鈍漢何也若憑
C077n1710_p0770b23║說五千四十八卷豈不是說若不憑說又如
C077n1710_p0770b24║何辨白請維那分明拈出讀䟽了遂升座乃
C077n1710_p0770c01║曰祖令當行十方坐断其中莫有不惜性命
C077n1710_p0770c02║者麼出來與老僧相見時有僧出云日月易
C077n1710_p0770c03║見好事難逢師云令人疑著問公牋已至師
C077n1710_p0770c04║今受祖意西來願舉揚師云雲從龍風從虎
C077n1710_p0770c05║學云人天既獲聞真諦更有尖新事也無師
C077n1710_p0770c06║云有學云如何是尖新底事師云蹉過也不
C077n1710_p0770c07║知問白雲長老太平禪師於其中間未審如
C077n1710_p0770c08║何辨的師云你試定當看學云莫是月無來
C077n1710_p0770c09║去影現千江師云一任鑽龜打瓦遂云法不
C077n1710_p0770c10║孤起仗境方生明鏡當臺好醜自現久㕘上
C077n1710_p0770c11║士言下知歸晚學初機當須子細是以古人
C077n1710_p0770c12║道法無去來無動轉者輙成山頌舉似大眾
C077n1710_p0770c13║觸目光明處處新其中那箇辨踈親祗園枝
C077n1710_p0770c14║上千花秀一度芬芳一度春。上堂僧問如
C077n1710_p0770c15║何是佛師云悉達多太子學云逾城時如何
C077n1710_p0770c16║師云自有四天王在學云到雪山時如何師
C077n1710_p0770c17║云蘆芽穿膝鵲巢頂上學云爭柰未是學人
C077n1710_p0770c18║安身處師喝云禮拜了退乃云天地為烘炉
C077n1710_p0770c19║烹煉強與弱大道本無元卷舒由橐鑰凡聖
C077n1710_p0770c20║路坦然各自看謀略。謝首座上堂云槌破
C077n1710_p0770c21║蟠桃核淂見其仁將断驪龍[肆-聿+((彰-章)/(泳-永+頁))]得遇其寶雖
C077n1710_p0770c22║然如是也未是好手黃帝失玄珠於赤水使
C077n1710_p0770c23║智索之而不得使離朱索之而不淂使契詬
C077n1710_p0770c24║索之而不得乃使罔象直饒罔象得之亦未
C077n1710_p0771a01║是好手爭似今日與大眾同使一箇通事舍
C077n1710_p0771a02║人雖然如是也只得一半。上堂云永嘉道
C077n1710_p0771a03║取不得捨不得不可淂中只麼得祖師道不
C077n1710_p0771a04║是心不是佛不是物大眾且道是箇什麼乃
C077n1710_p0771a05║云到江吳地盡隔岸越山多結夏上堂僧問
C077n1710_p0771a06║如何是白雲境師云七重山鎖潺湲水學云
C077n1710_p0771a07║如何是境中人師云來千去萬學云人境已
C077n1710_p0771a08║蒙師指示向上宗乘又若何師云面赤不如
C077n1710_p0771a09║語直乃云此夏居白雲禪人偶聚會三月九
C077n1710_p0771a10║旬中尊卑相倚頼粥飯與茶湯精麤隨忍耐
C077n1710_p0771a11║逐意習經書任運行三昧彼此出家兒放教
C077n1710_p0771a12║肚皮大。上堂云昨日有一則因緣擬舉似
C077n1710_p0771a13║大眾却為老僧忘事都大一時思量不出乃
C077n1710_p0771a14║沉吟多時云忘却也忘却也復云教中有一
C077n1710_p0771a15║道真言号聦明王有人念者忘即記得遂云唵
C077n1710_p0771a16║阿盧勒継娑婆訶乃拍手大笑云記得也記
C077n1710_p0771a17║淂也覔佛不見佛討祖不見祖甜𤓰徹蒂甜
C077n1710_p0771a18║苦瓠連根苦下座。觧夏上堂云一塵起大地
C077n1710_p0771a19║收一葉落天下秋金風動處警砌畔之𧉨吟
C077n1710_p0771a20║玉露零時引林間之蟬噪遠煙別浦行行之
C077n1710_p0771a21║鷗鷺爭飛絕壁危巒處處之猿猱競嘯又見
C077n1710_p0771a22║漁人舉櫂樵子謳歌數聲羗笛牧童戲一片
C077n1710_p0771a23║征帆孤客夢可以發揮祖道建立宗風九旬
C077n1710_p0771a24║無虗弃之功百劫在今時之用如斯話會衲
C077n1710_p0771b01║子攢眉不見道一塵不立始歸家若有纖毫
C077n1710_p0771b02║非眷属。上堂僧問見來不采時如何師云
C077n1710_p0771b03║各自守彊界進云見來却采時如何師云看
C077n1710_p0771b04║築著你鼻孔學云謝師荅話師云放乃云古
C077n1710_p0771b05║人道如何是不動尊朝到西天暮歸唐土大
C077n1710_p0771b06║眾莫是動而不動不動而動麼只者便是白
C077n1710_p0771b07║雲見處。郡中回上堂云舡上無散工時時
C077n1710_p0771b08║事不同昨朝城郭裏今日白雲中且道不動
C077n1710_p0771b09║尊在什麼處自云氣似鞴袋令人可愛。自
C077n1710_p0771b10║出緣化回上堂云白雲海會院足水兼柴炭
C077n1710_p0771b11║唯少麻與麥眾人皆盡見親去化檀那踈却
C077n1710_p0771b12║阿羅漢且望大慈悲一一看佛面大眾佛身
C077n1710_p0771b13║充滿於法界且作麼生看我道不隔一條線。
C077n1710_p0771b14║上堂云我有一柄箒掃盡雪山雪我有一
C077n1710_p0771b15║張口臨事無可說我有一雙眼和盲悖訴瞎
C077n1710_p0771b16║任意過平生烏龜喚作鼈處世學為人喫水
C077n1710_p0771b17║須防噎仰山曾道底兩口一無舌四海五湖
C077n1710_p0771b18║人當陽瞥不瞥。上堂舉靈雲悟桃花頌云
C077n1710_p0771b19║三十年來尋劒客幾經葉落又抽枝自從一
C077n1710_p0771b20║見桃花後直至如今更不疑玄沙云諦當甚
C077n1710_p0771b21║諦當敢保老兄未徹在師云說什麼諦當更
C077n1710_p0771b22║㕘三十年始淂。上堂僧問如何是佛師云
C077n1710_p0771b23║獨木橋子學云如何趣向師云緊帩草鞋乃
C077n1710_p0771b24║云幸然可怜生剛地學叅問既然叅淂了未
C077n1710_p0771c01║免肚裏悶悶即自家悶困即自家困祖佛生
C077n1710_p0771c02║冤家好與搥一頓且道佛祖過在什麼處若
C077n1710_p0771c03║人會淂許你具一隻眼桐樹郭宅請升座云
C077n1710_p0771c04║桐林郭評事家門幸食祿性靜好吾宗溫良
C077n1710_p0771c05║如羙玉封䟽請諸山營齋殖洪福二人長老
C077n1710_p0771c06║共談玄正值陽和二月天渴鹿飲溪冰作水
C077n1710_p0771c07║野猿啼樹霧成煙黃梅路上多知己今日同
C077n1710_p0771c08║乘般若船乘船即不無且道說個什麼事幸
C077n1710_p0771c09║遇三春明媚因行不妨掉臂囉邏哩囉邏哩
C077n1710_p0771c10║乃拍手大笑云是何曲調。
C077n1710_p0771c11║
C077n1710_p0771c12║古尊宿語錄卷第二十二　　　　　勿十