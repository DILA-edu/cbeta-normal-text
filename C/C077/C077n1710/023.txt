C077n1710_p0772a01║古尊宿語錄卷第二十三　　　　　勿十一
C077n1710_p0772a02║
C077n1710_p0772a03║黃梅東山五祖演和尚語中
C077n1710_p0772a04║上堂云二月春將半相呼同賞翫寒食近清
C077n1710_p0772a05║眀百花開爛熳或上白雲峯或遊赤水畔野
C077n1710_p0772a06║外摽墳人路傍酒醉漢半咲半悲啼真誠堪
C077n1710_p0772a07║讚嘆人人謂我泄天機子細分明与批判看
C077n1710_p0772a08║看五湖禪客莫輕詶記取今朝者公案。
C077n1710_p0772a09║上堂舉趙州問婆子什處去婆云偷趙州笋
C077n1710_p0772a10║去州云或遇趙州又作麼生婆連打兩掌州
C077n1710_p0772a11║便休去師云趙州休去不知眾中作麼生商
C077n1710_p0772a12║量白雲也要露个消息貴要眾人共知婆子
C077n1710_p0772a13║雖行正令一生不了趙州被打兩掌咬断牙
C077n1710_p0772a14║關婆子可謂去路一身輕似葉趙州高名千
C077n1710_p0772a15║古重如山。上堂云僧問雲門如何是一
C077n1710_p0772a16║代時教門云對一說師云對一說卷盡五千
C077n1710_p0772a17║四十八風花雪月任流傳金剛腦後添生鐵
C077n1710_p0772a18║施主請上堂云道吾与漸源往山下弔慰源
C077n1710_p0772a19║拊棺問曰生耶死耶吾云生也不道死也不
C077n1710_p0772a20║道源云為什麼不道吾云不道不道回至中
C077n1710_p0772a21║路源云和尚須与某甲道若不道即打和尚
C077n1710_p0772a22║去也吾云打即任打道即不道源便打至院
C077n1710_p0772a23║吾今潛去白雲今日忿氣不甘須要断者公
C077n1710_p0772a24║案道吾苐一不解与身作主苐二不能隨機
C077n1710_p0772b01║入俗當初待伊問道生耶死耶但向伊道等
C077n1710_p0772b02║歸院裏向你道當時若着得者語靈利漢一
C077n1710_p0772b03║蹋蹋著大小大道吾和尚也又免得一頓拳
C077n1710_p0772b04║頭有眼底子細看。解夏上堂云九旬三
C077n1710_p0772b05║箇月彈指瞥然間忙者直然忙閑者直然閑
C077n1710_p0772b06║事事無窮盡千古白雲山。上堂㪯雲門
C077n1710_p0772b07║一日普請般柴次乃拋下一片柴云一大藏
C077n1710_p0772b08║教只說者箇師云大小雲門錯下註脚老僧
C077n1710_p0772b09║當時若見向伊道普請處不得狼籍若點檢
C077n1710_p0772b10║得出免你普請乃舉僧問首山如何是佛首
C077n1710_p0772b11║山云新婦騎馿阿家牽大眾莫問新婦阿家
C077n1710_p0772b12║免煩路上波吒遇飯即飯遇茶即茶同門出
C077n1710_p0772b13║入宿世冤家乃云會即事同一家不會萬別
C077n1710_p0772b14║千差一半喫泥喫土一半食麥食麻或即降
C077n1710_p0772b15║龍伏虎或即摝蜆撈蝦禾山唯解打皷秘魔
C077n1710_p0772b16║一向擎扠者箇一場戲咲皆因微咲拈花白
C077n1710_p0772b17║雲隨隊骨董順風撒土撒沙若無者箇膓肚
C077n1710_p0772b18║如何衣錦還家且道還家一句作麼生道今
C077n1710_p0772b19║日榮華人不識十年前是一書生。上堂云
C077n1710_p0772b20║但知喫果子莫管𣗳曲录不識曲录𣗳爭解
C077n1710_p0772b21║喫果子不過祖師關爭會敵生死如何是祖
C077n1710_p0772b22║師關拈却大案山。上堂舉法眼道識得
C077n1710_p0772b23║橙子周帀有餘雲門道識得橙子天地懸殊
C077n1710_p0772b24║師云這兩人一人過舡一人渡水若點撿得
C077n1710_p0772c01║出許你具正法眼。上堂云望天祈好雪
C077n1710_p0772c02║祥瑞寔難加鵲噪青松上變成白老鵶紫騮
C077n1710_p0772c03║牽出薄寒馬金鐙粧成銀鏤花苦苦苦箇什
C077n1710_p0772c04║麼忽然變成雨乃云昔日先師頌臨濟三頓
C077n1710_p0772c05║棒云一拳拳倒黃鶴樓一踢踢飜鸚鵡洲有
C077n1710_p0772c06║意氣時添意氣不風流處也風流大眾若到白
C077n1710_p0772c07║雲門下須要眾人助拳。上堂舉起拳頭云
C077n1710_p0772c08║若喚作拳頭一似不曾行脚若不喚作拳頭
C077n1710_p0772c09║對面相謾除此之外也少一拳不得出隊㱕。
C077n1710_p0772c10║上堂云出隊半箇月眼不見鼻孔忘却祖師
C077n1710_p0772c11║禪拾得箇骨董且道向什麼處着一分奉釋
C077n1710_p0772c12║迦牟尼佛一分奉多寶佛塔。謝首座上堂
C077n1710_p0772c13║云弥勒看不見釋迦說不得恁麼尊貴生日
C077n1710_p0772c14║用無差忒得不得識不識三德六味味逾多
C077n1710_p0772c15║千古萬古為䂓則。上堂僧問如何是燃
C077n1710_p0772c16║燈前師云令人疑著斈云如何是正然燈師
C077n1710_p0772c17║云錯認定盤星斈云如何是然燈後師云一
C077n1710_p0772c18║場𢣾儸乃云每月有箇十五無始刦來盡數
C077n1710_p0772c19║數到弥勒下生未免有甜有苦且道畢竟如
C077n1710_p0772c20║何南山白額大蟲元是西山猛虎。上堂
C077n1710_p0772c21║云日可冷月可熱眾魔不能壞真說大眾作
C077n1710_p0772c22║麼生是真說潑狼潑頼若信不及白雲為你
C077n1710_p0772c23║道一要眾人會二要龍神知乃拈起法衣云
C077n1710_p0772c24║者箇真紅色剛然道是緋。上堂云風和
C077n1710_p0773a01║日暖古佛家風柳綠桃紅祖師巴鼻眼親手
C077n1710_p0773a02║辦未是惺惺口辨舌端与道轉遠從門入者
C077n1710_p0773a03║不是家珎且道畢竟如何相見（又無）事不來還
C077n1710_p0773a04║憶君乃云四海五湖奇士圍遶無狀村夫只
C077n1710_p0773a05║解拖犁拽杷水草無底鉢盂高懸羊頭賣狗
C077n1710_p0773a06║肉時中那辨精与麤恁麼續佛壽命誠哉天
C077n1710_p0773a07║地懸殊誰有㧞山之力橫身擔荷也無有麼
C077n1710_p0773a08║有麼有即家門富貴無那辜負老盧。
C077n1710_p0773a09║上堂舉僧問巴陵鑒和尚祖意教意是同是
C077n1710_p0773a10║別鑒云雞寒上𣗳鴨寒下水師云大小大巴
C077n1710_p0773a11║陵只道得一半白雲即不然掬水月在手弄
C077n1710_p0773a12║花香滿衣。上堂云春風別有巧工夫吹
C077n1710_p0773a13║綻百花品類殊唯有牡[舟-(白-日)]并芍藥時人一見
C077n1710_p0773a14║便歡娛且道衲僧分上成得什麼邊事拈來
C077n1710_p0773a15║嗅罷㱕何處透骨馨香付老盧。乃㪯達
C077n1710_p0773a16║磨問二祖作什麼二祖云請師安心白雲當
C077n1710_p0773a17║時若見好与二十棒何故他人覷見將謂兩
C077n1710_p0773a18║箇說安心法畢竟如何菩薩龍王行雨潤遮
C077n1710_p0773a19║身向上數重雲。上堂云昨日閙閧閧今
C077n1710_p0773a20║朝靜悄悄子規枝上啼蝦蟆鑽入草好個寒
C077n1710_p0773a21║食天辜負白雲老。為亡僧下火提起火
C077n1710_p0773a22║把云大眾三世諸佛向火熖裏轉大法輪聞
C077n1710_p0773a23║名不如見面今日智悟上座見面不如聞名。
C077n1710_p0773a24║上堂舉龐居士問馬大師不与萬法為侶是
C077n1710_p0773b01║什麼人大師云待汝一口吸盡西江水即向
C077n1710_p0773b02║汝道師云一口吸盡西江水洛陽牡[舟-(白-日)]新吐
C077n1710_p0773b03║蘂簸土𩗺塵勿處尋擡頭撞著自家底。
C077n1710_p0773b04║結夏上堂云聖制已臨時當初夏幽邃之岩
C077n1710_p0773b05║巒蒼翠畢鉢無差潺湲之溪谷清泠曹溪髣
C077n1710_p0773b06║髴稱衲子安居之地寔吾家禁足之方大敞
C077n1710_p0773b07║禪関臣延儔侶扶立宗旨高建法幢上荅君
C077n1710_p0773b08║親下資含識莫不栴檀林中栴檀林師子王
C077n1710_p0773b09║多師子眾師子眾共躋攀萬象森羅指掌間
C077n1710_p0773b10║大眾灰頭土面從他咲贏得白雲堆裏閒。
C077n1710_p0773b11║上堂卓拄杖一下乃舉起云拄杖子敢問你
C077n1710_p0773b12║還說得如來禪麼自云說不得還說得祖師
C077n1710_p0773b13║禪麼自云說不得既說不得白雲今日出自
C077n1710_p0773b14║己意去也出自己意小兒子戲人天眾前討
C077n1710_p0773b15║甚巴鼻。邑中升座云白雲相送出山來
C077n1710_p0773b16║滿眼紅塵撥不開莫謂塵中無好事一塵一
C077n1710_p0773b17║剎一樓臺。上堂舉馬大師不安院主問
C077n1710_p0773b18║云和尚近日尊位如何大師云日面佛月面
C077n1710_p0773b19║佛師云會麼如不會白雲与你頌出𩫶鬟女
C077n1710_p0773b20║子畫娥眉鸞鏡臺前語似癡自說玉顏難比
C077n1710_p0773b21║並却來架上著羅衣。炙茄會上堂云六
C077n1710_p0773b22║月三伏天火雲布郊野松間臨水坐解帶同
C077n1710_p0773b23║歡奲毳侶弄荷花賔朋傾玉斝紅塵事繁華
C077n1710_p0773b24║碧洞何瀟洒重會在明年相期莫相捨白雲
C077n1710_p0773c01║曾有約願結青蓮社。上堂云先入白雲
C077n1710_p0773c02║門次過白雲浪吞底栗蒲禪喫底籼米飯君
C077n1710_p0773c03║子如到來好好看方便。上堂僧問如何
C077n1710_p0773c04║是道師云治平郡學云如何是道中人師云
C077n1710_p0773c05║赤心為王學云未審道与道中人相去多少
C077n1710_p0773c06║師云名傳天下乃舉僧問南泉如何是道泉
C077n1710_p0773c07║云平常心是道又龐居士問馬大師不与萬
C077n1710_p0773c08║法為侶是什麼人大師云待你一口吸盡西
C077n1710_p0773c09║江水即向你道師云為復是同是別同則神
C077n1710_p0773c10║出鬼沒別則醉後添盃畢竟如何待你念得
C077n1710_p0773c11║熟向你道。上堂云釋迦弥勒猶是他奴
C077n1710_p0773c12║且道他是誰便下座。上堂云五千四十
C077n1710_p0773c13║八卷教理行果成見祖師門下商量須知一
C077n1710_p0773c14║貴一賤貴則珠玉難偕賤則分文太遠有人
C077n1710_p0773c15║於此辨得白雲与你三十忽有個漢出來道
C077n1710_p0773c16║大丈夫賞罸分明不知是那個三十良久云
C077n1710_p0773c17║三十年後。上堂云三處移場定是非頑
C077n1710_p0773c18║心不改在家時呼兄喚弟長如此且作隈霍
C077n1710_p0773c19║老古錐。陳助教入山煎茶上堂云戒定
C077n1710_p0773c20║慧相扶堂堂大丈夫吹毛光燦爛佛祖不同
C077n1710_p0773c21║途。謝典座上堂云白雲嵌枯老漢要喫
C077n1710_p0773c22║無皮餕餡典座取巧安排一任眾人師噉良
C077n1710_p0773c23║久云羊羹雖美眾口難調。上堂舉僧問
C077n1710_p0773c24║馬大師離四句絕百非請師直指西來意大
C077n1710_p0774a01║師云我今日勞倦不能為汝說去問取智藏
C077n1710_p0774a02║僧問智藏藏云我今日頭痛不能為你說去
C077n1710_p0774a03║問取海兄僧問海兄海云我到者裏却不會
C077n1710_p0774a04║僧却舉似大師大師云藏頭白海頭黑師云
C077n1710_p0774a05║馬大師無著慚惶處只道得箇藏頭白海頭
C077n1710_p0774a06║黑者僧將一擔矇𥋾換得箇不會若也眼似
C077n1710_p0774a07║流星多少人失錢遭罪。上堂云庭開金
C077n1710_p0774a08║菊宿根生來鴈新聞一兩聲昨夜七峯牽老
C077n1710_p0774a09║典千思萬想到天明。冬日上堂云達磨
C077n1710_p0774a10║西來事久多變後代兒孫門風無限攪擾身
C077n1710_p0774a11║心一團麻線白雲今日都通截断大眾一百
C077n1710_p0774a12║單五近清明上元定是正月半。次日上
C077n1710_p0774a13║堂云一陽生後正嚴寒皎潔蟾蜍挂碧天冰
C077n1710_p0774a14║鎖瀑泉聲細碎風搖危木影挛拳狂𪻅抱子
C077n1710_p0774a15║藏深洞贏鶴將鶵逐老仙莫謂可師徒立雪
C077n1710_p0774a16║方知古德用心堅上堂舉德山問龍潭久響
C077n1710_p0774a17║龍潭及乎到來潭又不見龍又不現潭云子
C077n1710_p0774a18║親到龍潭師云龍潭老人可謂騎賊馬趕賊
C077n1710_p0774a19║便下座。送諸郡化主上堂云荷眾諸禪流才
C077n1710_p0774a20║能足機劃逢人定有錢見面寧無麥已是吾
C077n1710_p0774a21║家兒久為物外客溫柔一手檯剛硬雙拳搦
C077n1710_p0774a22║牙爪一時全勝南山白額。上堂云一代
C077n1710_p0774a23║時教五千四十八卷空有頓漸豈不是有永
C077n1710_p0774a24║嘉道亦無人亦無佛大千沙界海中漚一切
C077n1710_p0774b01║聖賢如電拂豈不是無大眾若道是有違他
C077n1710_p0774b02║永嘉若道是無又違釋迦老子作麼生商量
C077n1710_p0774b03║得恰好若知落處朝見釋迦暮叅弥勒若也
C077n1710_p0774b04║未明白雲為你點破道無不是無道有不是
C077n1710_p0774b05║有東望西耶尼面南看北斗。上堂云白
C077n1710_p0774b06║雲門前路往復行大步中間有一片方塼仞
C077n1710_p0774b07║諸人為什麼却蹋不著。王提刑入山上堂
C077n1710_p0774b08║云祖師門下如箭中的手辦眼親無得無失。
C077n1710_p0774b09║僧問朝盖臨莚清風帀座學人上來請師决
C077n1710_p0774b10║破師云殘臘一雨即漸迎春學云天垂寶盖
C077n1710_p0774b11║地布金蓮去也師云未為多在學云多底事
C077n1710_p0774b12║作麼生師云人天眾前不欲造次學云覺海
C077n1710_p0774b13║波瀾增浩渺釋天日月轉光輝師云也不消
C077n1710_p0774b14║得乃舉阿難問迦葉世尊傳金襴外別傳何
C077n1710_p0774b15║物迦葉召阿難阿難應喏迦葉云倒𨚫門前
C077n1710_p0774b16║剎竿著又永嘉道建法幢立宗旨明明佛勑
C077n1710_p0774b17║曹溪是師云迦葉教倒𨚫剎竿永嘉又教立
C077n1710_p0774b18║宗旨且道倒底是立底是到者裏須是具擇
C077n1710_p0774b19║法眼始得畢竟如何倒也七縱八橫立也二
C077n1710_p0774b20║三成六七峯閣上共談玄一句一言清耳目
C077n1710_p0774b21║歸新僧堂上堂云十月今朝初一新搆雲堂
C077n1710_p0774b22║已畢聖眾已得安居雅麗全勝舊日於中受
C077n1710_p0774b23║用之時凡百互相愛惜願存古佛家風三有
C077n1710_p0774b24║四恩獲益慶懺別有上聞具位題名立石敢
C077n1710_p0774c01║勸遠近諸檀越記取摩訶般若波羅蜜忽有
C077n1710_p0774c02║箇出來道長老不妨好文章乃云咄白雲口
C077n1710_p0774c03║裏道誰敢道不好。提刑入寺上堂云兵
C077n1710_p0774c04║隨印轉將逐符行大權菩薩覆護眾生相順
C077n1710_p0774c05║者善言誘諭凶頑者枷棒縱橫中間有箇沒
C077n1710_p0774c06║量大漢金鎖玄關留不住聖凢位裏莫能收
C077n1710_p0774c07║若柰何不得佛法無靈驗白雲有箇消息試
C077n1710_p0774c08║說看古人云無邊剎境自他不隔於毫端十
C077n1710_p0774c09║世古今始終不離於當念納須彌於芥中擲
C077n1710_p0774c10║大千於方外變大地為黃金攪長河為酥酪
C077n1710_p0774c11║到者裏合作麼生國土動搖迎勢至寶花彌
C077n1710_p0774c12║滿送觀音。端午上堂舉昔有秀才造無鬼
C077n1710_p0774c13║論論就纔放筆有鬼現身斫手謂秀才云你
C077n1710_p0774c14║手奈我何白雲當時若見便以手作鵓鳩觜
C077n1710_p0774c15║向伊道谷谷呱。上堂舉肅宗帝問忠國
C077n1710_p0774c16║師百年後所須何物國師云與老僧造箇無
C077n1710_p0774c17║縫塔帝曰請師塔樣國師良久云會麼帝曰
C077n1710_p0774c18║不會國師云吾有弟子躭源𨚫諳此事請詔
C077n1710_p0774c19║問之師云眾中盡道國師良久殊不知懸皷
C077n1710_p0774c20║待槌當時肅宗若是作家君王待伊道教詔
C077n1710_p0774c21║躭源但向道國師國師何必肅宗後詔躭源
C077n1710_p0774c22║源呈頌湘之南潭之北中有黃金𠑽一國無
C077n1710_p0774c23║影樹下合同舡瑠璃殿上無知識師代肅宗
C077n1710_p0774c24║云閑言語雪竇頌道無縫塔見還難澄潭不
C077n1710_p0775a01║許蒼龍盤層落落影團團千古萬古與人看
C077n1710_p0775a02║師云雪竇可使千古傳名老僧秪愛他道澄
C077n1710_p0775a03║潭不許蒼龍盤首尾一時貫串秪如前來一
C077n1710_p0775a04║絡索拈放一邊且道畢竟如何乃云姹女已
C077n1710_p0775a05║歸霄漢去獃郎猶自守空房。上堂舉僧
C077n1710_p0775a06║問雲門如何是超佛越祖之談門云糊餅白
C077n1710_p0775a07║雲即不然忽有人問如何是超佛越祖之談
C077n1710_p0775a08║只向伊道驢屎似馬糞又云破草鞋又云靈
C077n1710_p0775a09║龜曳尾且道是同是別試辨看。上堂僧問
C077n1710_p0775a10║如何是極則事師云何須特地乃舉僧請益
C077n1710_p0775a11║瑯瑘清淨本然云何忽生山河大地瑯瑘云
C077n1710_p0775a12║清淨本然云何忽生山河大地其僧有省師
C077n1710_p0775a13║云金屑雖貴落眼成翳。上堂云祖師遺
C077n1710_p0775a14║下一隻履千古萬古播人耳空自肩擔跣足
C077n1710_p0775a15║行何曾踏著自家底。上堂云行者不報來
C077n1710_p0775a16║打皷曲录木頭上不免將錯就錯叅。
C077n1710_p0775a17║上堂云子丑寅卯辰巳午未申酉戌亥終而
C077n1710_p0775a18║復始有猒有愛畢竟如何但管熟念。
C077n1710_p0775a19║上堂云遍周沙界幾曾移步深山白雲是何
C077n1710_p0775a20║報土若是真道人家日洗鉢盂兩度。
C077n1710_p0775a21║新鞔法皷上堂云多載頑皮擊不響新皮纔
C077n1710_p0775a22║動震天雷無滯莫言隨勢去有聲誰謂不平
C077n1710_p0775a23║來何也雙眼聽不聞雙耳覷不見一條平坦
C077n1710_p0775a24║路是誰沒方便。上堂云本末須歸宗尊
C077n1710_p0775b01║卑用其語利劒擲虛空大棒打老鼠。
C077n1710_p0775b02║上堂舉世尊滅後諸聖弟子於畢鉢岩中結
C077n1710_p0775b03║集法藏阿難既陞座形儀與佛無殊大眾遂
C077n1710_p0775b04║生三疑一疑阿難成佛二疑佛再現身三疑
C077n1710_p0775b05║他方佛化阿難唱云如是我聞眾疑皆息當
C077n1710_p0775b06║時若有個漢出眾云大眾依而行之各自散
C077n1710_p0775b07║去免見滿藏琅函攪人膓肚然雖如是猶未
C077n1710_p0775b08║剿絕在何也阿難道如是我聞白雲也道如
C077n1710_p0775b09║是我聞若道當時是重古輕今若道即今是
C077n1710_p0775b10║重今輕古要會麼優曇花不開跡絕無香氣。
C077n1710_p0775b11║上堂云六祖能大師是個大癡漢後代兒孫
C077n1710_p0775b12║多展轉生惑亂子細好思量白雲不着便。
C077n1710_p0775b13║乃舉雲門道聞聲悟道見色明心觀世音菩
C077n1710_p0775b14║薩將錢買糊餅放下手元來却是饅頭雲門
C077n1710_p0775b15║好則甚好奇則甚奇要且只說得老婆禪若
C077n1710_p0775b16║是白雲即不然作麼生是聞聲悟道見色明
C077n1710_p0775b17║心遂作打杖皷勢云堋八囉扎。上堂云
C077n1710_p0775b18║四五百石麥二三千石稻好個休粮藥𦒿婆
C077n1710_p0775b19║不得妙。上堂舉龍牙云天下名山到囙
C077n1710_p0775b20║脚年深辛苦與韈著而今老大不能行手裏
C077n1710_p0775b21║把柄破木杓白雲即不然脚也不能著草鞋
C077n1710_p0775b22║手亦不能把木杓端坐受供養施主常安樂。
C077n1710_p0775b23║上堂云達磨西來事今人謾揣量天河爭起
C077n1710_p0775b24║浪月桂不聞香何也見成公案安樂院主修
C077n1710_p0775c01║齋上堂云昨夜得一夢夢見臻公在天宮與
C077n1710_p0775c02║帝釋對坐臻問帝釋曰天上有五衰相是否
C077n1710_p0775c03║釋云此是佛之所說豈可妄言於是帝釋却
C077n1710_p0775c04║問臻云我聞閻浮提有不持戒者是否臻云
C077n1710_p0775c05║此是佛之所說豈可妄言良久臻云天宮雖
C077n1710_p0775c06║欒不是久居遂下十八重地獄乃見閻王居
C077n1710_p0775c07║正殿與地藏菩薩耳語臻便出門首見一青
C077n1710_p0775c08║衣童鞠躬云東海龍王請伴諸羅漢齋臻遂
C077n1710_p0775c09║往赴齋迴得數顆如意珠一時分付諸門人
C077n1710_p0775c10║白雲被珠光一爍忽然夢覺以至今朝諸法
C077n1710_p0775c11║乳為臻公設齋請白雲陞座大眾且道昨夜
C077n1710_p0775c12║夢（底是）適來說底是眾中盡是久叅先德禪道
C077n1710_p0775c13║之精若人辨得試出來露箇消息看有麼有
C077n1710_p0775c14║麼若無白雲又有箇古話釋迦老子在䟦提
C077n1710_p0775c15║河側般涅槃了迦葉始至遶金棺而哭於是
C077n1710_p0775c16║世尊為現雙趺大眾且道般涅槃時是現雙
C077n1710_p0775c17║趺時是乃云止止不須說我法妙難思諸增
C077n1710_p0775c18║上𢢔者聞必不敬信。小叅云達磨西來不
C077n1710_p0775c19║立文字直指人心見性成佛忽有箇出來道
C077n1710_p0775c20║長老尋常室中愛問人如何是你心某甲即
C077n1710_p0775c21║不會却問長老如何是和尚心老僧即向他
C077n1710_p0775c22║道却來者裏捋虎鬚什麼心造次說向你他
C077n1710_p0775c23║若又問栢樹子話長老作麼生會向伊道我
C077n1710_p0775c24║有個方便有甚方便却須先問取首座又問
C077n1710_p0776a01║德山入門便棒作麼生會我聞便肉戰臨際
C077n1710_p0776a02║入門便喝作麼生會是什麼破草鞋直饒一
C077n1710_p0776a03║時透過也是七九六十八。中秋上堂云中
C077n1710_p0776a04║秋月中秋月古今盡謂尋常別別不別皎皎
C077n1710_p0776a05║清光遍大千任從天下紜紜說。學云也是
C077n1710_p0776a06║慣得其便師云許多時茶飯元來也有人知
C077n1710_p0776a07║滋味乃云祖師心印好消息處無消息無消
C077n1710_p0776a08║息古篆分明拈起也大千岋𡼑放下也凡聖
C077n1710_p0776a09║同源有時印却諸人面門自是諸人甘伏不
C077n1710_p0776a10║肯承當帶累白雲受屈且道過在什麼處。
C077n1710_p0776a11║上堂拈起拄杖子者個拄杖子不從天台南
C077n1710_p0776a12║岳得亦不在此土西天且道生在什麼處若
C077n1710_p0776a13║也知生處同得受用若也不知遂靠却下座。
C077n1710_p0776a14║上堂舉妙湛揔持不動尊首楞嚴王世希有
C077n1710_p0776a15║銷我億刼顛倒想不歷僧祇獲法身大眾若
C077n1710_p0776a16║作禪會則謗經若作經會則謗禪若作一團
C077n1710_p0776a17║則儱侗有人跳得（出日）銷萬兩黃金若跳不出
C077n1710_p0776a18║有處着你在。上堂云但知月圓月缺誰知
C077n1710_p0776a19║月缺月圓忙忙乘舡過水不知過水乘舡百
C077n1710_p0776a20║年三萬六千日等閑老却朱顏各自照鏡看
C077n1710_p0776a21║是什麼面孔。上堂舉僧問洞山如何是善
C077n1710_p0776a22║知識眼山云紙撚無油若問白雲對道無油
C077n1710_p0776a23║不點燈雖然如是也較洞山三千里秪是其
C077n1710_p0776a24║間有個好處有甚好處諸人黑地裏撞著露
C077n1710_p0776b01║柱悟去也不定嵗朝上堂云威音王已前也
C077n1710_p0776b02║恁麼威音王已後也恁麼三世諸佛也恁麼
C077n1710_p0776b03║西天四七唐土二三也恁麼前年去年也恁
C077n1710_p0776b04║麼眀年後年更後年外後年也恁麼忽有個
C077n1710_p0776b05║出來道和尚和尚和尚自云若不被他喚住
C077n1710_p0776b06║便一百年也只恁麼復云元正啔祚萬物咸
C077n1710_p0776b07║新去年乞火和煙得今日擔泉帶月㱕晷運
C077n1710_p0776b08║推移日南長至當軒有直道無人肯駐脚孟
C077n1710_p0776b09║春猶寒伏惟首座大眾起居萬福蘇武牧羊
C077n1710_p0776b10║海畔累日忻然李陵望漢臺邊終朝咲發落
C077n1710_p0776b11║在甚處人義只從貧處断世情偏向富門多。
C077n1710_p0776b12║上堂僧問如何是本分事師云結舌無言乃
C077n1710_p0776b13║云每日起來拄却臨際棒吹雲門曲應趙州
C077n1710_p0776b14║拍擔仰山鍬駈溈山牛耕白雲田七八年來
C077n1710_p0776b15║漸成家活更告諸公每人出一隻手共相扶
C077n1710_p0776b16║助唱歸田樂麤𦎟淡飯且恁麼過何也但願
C077n1710_p0776b17║今年蚕麥熟羅睺羅兒與一文上堂舉南泉
C077n1710_p0776b18║云文殊普賢昨夜三更起佛見法見各與二
C077n1710_p0776b19║十棒貶向二鐵圍山白雲則具大慈悲遂拍
C077n1710_p0776b20║手云𭦟殊室利普賢大士不審不審今後更
C077n1710_p0776b21║敢也無自云一度被虵傷怕見断井索。
C077n1710_p0776b22║上堂云二十五年坐這曲录木頭上舉古舉
C077n1710_p0776b23║今則不無秪是未曾道著苐一句眾中莫有
C077n1710_p0776b24║具大慈悲者試出來道看也要眾人共知兼
C077n1710_p0776c01║乃平生行脚有麼有麼莫道無忽有個出來
C077n1710_p0776c02║却問如何是苐一句白雲不免向他道放憨
C077n1710_p0776c03║作麼。上堂云是法不可示言詞相寂滅這
C077n1710_p0776c04║兩句猶較些子忽遇羚羊掛角時如何直上
C077n1710_p0776c05║指云天天久立。乃云今日上元之莭處處
C077n1710_p0776c06║燈光皎潔不知天意如何瑞雪翻為苦雪貧
C077n1710_p0776c07║竆變作殭蚕烏龜凍成白鱉唯有四海禪流
C077n1710_p0776c08║個個眼中添屑何故不說不說下座。請化
C077n1710_p0776c09║主上堂云造化之功祖宗門下作天地發生
C077n1710_p0776c10║之氣春夏秋冬决含靈顛倒之心常樂我淨
C077n1710_p0776c11║若據衲僧用處又且不然變大地為黃金攪
C077n1710_p0776c12║長河為酥酪猶未稱白雲在忽有箇漢出來
C077n1710_p0776c13║道似恁說話只是個貪心不足漢自云道著
C077n1710_p0776c14║叅。上堂舉達磨大師云誰得吾正宗出來
C077n1710_p0776c15║與汝證眀尼捴持云據某見處如慶喜見阿
C077n1710_p0776c16║閦佛國一見更不再見達磨云汝得吾皮道
C077n1710_p0776c17║育云據某見處寔無一法當情磨云汝得吾
C077n1710_p0776c18║肉二祖禮三拜依位而立磨云汝得吾髓師
C077n1710_p0776c19║云當時若見他三人恁麼道各人好與三十
C077n1710_p0776c20║棒只如白雲今日也合喫二十九棒㽞一棒
C077n1710_p0776c21║與汝諸人其間若有知痛痒者不辜負先聖
C077n1710_p0776c22║亦乃得見白雲其或未知堂裏喫粥喫飯更
C077n1710_p0776c23║須爛嚼多見是渾𡈻吞却。上堂舉釋迦如
C077n1710_p0776c24║來往忉利天為母說法優填王思佛命匠人
C077n1710_p0777a01║雕栴檀像及至世尊下來像亦出迎諸人且
C077n1710_p0777a02║道下來底是出迎底是又教中道如來者無
C077n1710_p0777a03║所從來亦無所去莫是法身無來去化身有
C077n1710_p0777a04║來去麼若人於此見得日消萬兩黃金其或
C077n1710_p0777a05║未然草鞋錢教什麼人還。上堂云說禪被
C077n1710_p0777a06║禪纏不說却成現若真個不說真個好方便
C077n1710_p0777a07║如馬前相撲似霹靂閃電會即大富貴不會
C077n1710_p0777a08║空對面。因齋上堂云不寒不暖喜春遊士
C077n1710_p0777a09║女傾心結預修自覺一生如幻夢始知百嵗
C077n1710_p0777a10║類浮漚子䂓啼處真消息芍藥開時野興幽
C077n1710_p0777a11║此個門風誰會得等閑白却少年頭。上堂
C077n1710_p0777a12║云前迴底今日使不着今日底後次使不着
C077n1710_p0777a13║使不着說不着重遭撲自古至如今誰錯誰
C077n1710_p0777a14║不錯忽有個出來道白雲不是今日錯也自
C077n1710_p0777a15║云錯錯下座。師一日持錫遶方丈行問僧
C077n1710_p0777a16║還有屬牛人問命麼無對遂云孫𬛜今日開
C077n1710_p0777a17║鋪並無一人垂顧可惜三尺龍鬚喚作尋常
C077n1710_p0777a18║破布。上堂云有一則奇特因緣舉似諸人
C077n1710_p0777a19║欲說又被說礙不說又被不說礙欲舉山河
C077n1710_p0777a20║大地又被山河大地碍從教頭上且安頭直
C077n1710_p0777a21║金不博鍮丈夫意如此快樂百無憂。上堂
C077n1710_p0777a22║舉僧問曹山佛未出世時如何山云曹山不
C077n1710_p0777a23║如出世後如何山云不如曹山師云若以世
C077n1710_p0777a24║諦觀之曹山合喫二十棒若以祖道觀之白
C077n1710_p0777b01║雲合喫二十棒然雖如是棒頭有眼兩人中
C077n1710_p0777b02║一人全肯一人全不肯若人點撿得出許你
C077n1710_p0777b03║具半隻眼。上堂云釋迦已滅彌勒未生森
C077n1710_p0777b04║羅萬象推向一邊且作麼生是你諸人常住
C077n1710_p0777b05║法身乃云有功無功莫使腹空。請供頭修
C077n1710_p0777b06║造上堂云白雲今日槎將大宋世界作一面
C077n1710_p0777b07║碁盤先將東嶽太山南嶽衡山西嶽華山北
C077n1710_p0777b08║嶽恒山中嶽嵩山定却五方次將五臺峨嵋
C077n1710_p0777b09║支提羅浮以為相助左畔則斜飛鴈陣右邊
C077n1710_p0777b10║則虎口雙關遂舉手云且道這一着落在什
C077n1710_p0777b11║麼處若知落處便為敵手若也未然白雲試
C077n1710_p0777b12║通個消息十九條平地爭功勢未休莫教一
C077n1710_p0777b13║着錯敗子卒難收。正旦上堂元正啔祚西
C077n1710_p0777b14║天此土萬物咸新獬豸麒麟應時納祐誠言
C077n1710_p0777b15║不謬孟春猶寒種種多般伏惟首座大眾普
C077n1710_p0777b16║天齊用洎諸知事懷才抱義并諸化主如龍
C077n1710_p0777b17║似虎尊體起居萬福直是如金如玉嵗嵗三
C077n1710_p0777b18║百六十管取粥足飯足。因齋上堂云二月
C077n1710_p0777b19║中春物象觧盡塵沙界一般天蒼莓雨洗去
C077n1710_p0777b20║冬雪野火風飄昨夜煙危嶺乍聞猿嘯日長
C077n1710_p0777b21║江時見客乘舡人生幾度逢斯景好是誠心
C077n1710_p0777b22║種福田。端午上堂僧問今朝五月五權罷
C077n1710_p0777b23║䒵芸皷雖是無事人亦請燒一炷師云急急
C077n1710_p0777b24║如律令進云也待小鬼做箇伎倆師云鍾馗
C077n1710_p0777c01║嚇你乃云今日端午莭白雲有一道神符也
C077n1710_p0777c02║有些小靈驗不敢隱藏舉似諸人一要今上
C077n1710_p0777c03║皇帝太皇太后聖躬萬嵗二要合朝卿相文
C077n1710_p0777c04║武百官州縣寀寮常居祿位三要萬民樂業
C077n1710_p0777c05║雨順風調有個符使却來報白雲道諸處盡
C077n1710_p0777c06║去徧只為神通小不柰一件事何遂問他是
C077n1710_p0777c07║甚事使云禪和子鼻孔遼天白雲向伊說莫
C077n1710_p0777c08║道你我尚不柰何然雖如是澤廣藏山理能
C077n1710_p0777c09║伏豹畢竟如何一抽三二添四黃牛角向天
C077n1710_p0777c10║八脚垂過鼻急急下座。上堂舉尼問趙州
C077n1710_p0777c11║如何是蜜蜜意州於尼腕上掐一掐尼云和
C077n1710_p0777c12║尚猶有這個在州云你猶有這個在師云此
C077n1710_p0777c13║尼若是個人但向他道也放和尚不得乃云
C077n1710_p0777c14║日用事無別憑君為甄別若於言上會知君
C077n1710_p0777c15║打不徹不於言上會心頭似火熱先過趙州
C077n1710_p0777c16║關剪断白雲舌不負先聖恩歸堂且憩歇。
C077n1710_p0777c17║上堂云若要天下橫行見老和尚打皷升堂
C077n1710_p0777c18║七十三八十四將拄杖驀口便築然雖如是
C077n1710_p0777c19║拈却門前上馬臺剪断五色索方始得安樂
C077n1710_p0777c20║小參僧問德山不荅話千古把断要津白雲
C077n1710_p0777c21║今夜小參未審如何施設師云我不可承嗣
C077n1710_p0777c22║端和尚不得也學云作家宗師天然有在師
C077n1710_p0777c23║云是何言歟進云只者個又為甚人施設師
C077n1710_p0777c24║云你還信得及麼進云教某甲作麼生信師
C077n1710_p0778a01║云你是會來問不會來問進云某甲却是不
C077n1710_p0778a02║會來問師云昨日也恁荅一僧來進云今日
C077n1710_p0778a03║為甚却干戈相待師云只為買賣不當價進
C077n1710_p0778a04║云壓良為賤則得爭柰有諸方在師云大眾
C077n1710_p0778a05║看取者一員禪客進云放過一着師云噓。
C077n1710_p0778a06║上堂云平生百了千當底正好喫棒且道過
C077n1710_p0778a07║在什麼處打你百了千當。上堂云去聖時
C077n1710_p0778a08║遙人多懈怠逆則生嗔順則生愛且道作麼
C077n1710_p0778a09║生是不瞋不愛東海剪刀西番皮袋。
C077n1710_p0778a10║上堂僧問承師有言山前一片閑田地秪如
C077n1710_p0778a11║威音王已前未審什麼人為主師云問取寫
C077n1710_p0778a12║契書人學云和尚為甚倩人來荅師云秪為
C077n1710_p0778a13║你教別人問學云與和尚平出去也師云大
C077n1710_p0778a14║遠在乃云五目莫覩其容二𦗟絕聞其響有
C077n1710_p0778a15║功者罸無功者賞拈須弥山秤來二兩忽有
C077n1710_p0778a16║個道一方知識為什麼大秤秤人物事自云
C077n1710_p0778a17║官不容針私通車馬。謝街坊上堂云街坊
C077n1710_p0778a18║昨日捋一把沙到方丈前一見老僧劈面便
C077n1710_p0778a19║撒頼遇老僧先見衫袖一遮並不妨事今朝
C077n1710_p0778a20║舉似大眾不敢隱藏何故賞伊膽大下得者
C077n1710_p0778a21║個手脚忽有人問白雲為什麼只恁休去不
C077n1710_p0778a22║見道老不以筋力為能然雖如是賔主歷然。
C077n1710_p0778a23║上堂僧問如何是佛師云許多時向什麼處
C077n1710_p0778a24║去來乃云達磨未來時冬寒夏熱達磨來後
C077n1710_p0778b01║夜暗晝明諸人若下得一轉平日語喫鹽聞
C077n1710_p0778b02║醎喫醋聞酸若道不得迦葉門前底。
C077n1710_p0778b03║上堂云若論此事如人博戲相似忽然贏得
C077n1710_p0778b04║身心歡喜家業昌盛䨱陰兒孫不覺輸他自
C077n1710_p0778b05║然迷悶然雖有輸有贏此事還在白雲今日
C077n1710_p0778b06║有條攀條無條攀例不見陸亘大夫與南泉
C077n1710_p0778b07║看雙陸次大夫撮起骰子問南泉云恁麼不
C077n1710_p0778b08║恁麼便恁麼信彩去時如何南泉云臰骨頭
C077n1710_p0778b09║十八大眾此去縣城不遠外人聞得便來捉
C077n1710_p0778b10║睹時又且如何乃云白雲自有道理記得龍
C077n1710_p0778b11║牙道學道先須有悟由還如曾𨷖快龍舟雖
C077n1710_p0778b12║然舊閣閑田地一度贏來方始休。上堂云
C077n1710_p0778b13║目犍連雙足越坈大迦葉聆箏起舞畢陵迦
C077n1710_p0778b14║訶罵河神迦㽞陀夷埋身糞壤此事教中一
C077n1710_p0778b15║一有出處捴道是習氣秪如祖師門下達磨
C077n1710_p0778b16║九年面壁秘魔擎杈禾山打皷石鞏彎弓雪
C077n1710_p0778b17║峯輥毬國師水椀歸宗拽石德山入門便棒
C077n1710_p0778b18║臨濟入門便喝無業纔有人問便道莫妄想
C077n1710_p0778b19║且道是個什麼眾中還有久參先德天下橫
C077n1710_p0778b20║行具頂門上眼底衲僧麼出來為白雲證據
C077n1710_p0778b21║也要暢快平生有麼有麼若無三十年後此
C077n1710_p0778b22║話大行且道畢竟如何朱夏火雲歸碧洞清
C077n1710_p0778b23║秋危露滴金盤。先師忌辰上堂云去年正
C077n1710_p0778b24║當恁麼時多前年三件事今年正當恁麼時
C077n1710_p0778c01║多去年七件事這十件事數不過者甚多何
C077n1710_p0778c02║也去却七三存一事是去年說是今日急如
C077n1710_p0778c03║箭黑似漆無言童子口吧吧無足仙人擗胷
C077n1710_p0778c04║趯乃云交下座。與能表白起喪云本是你
C077n1710_p0778c05║送我今朝我送你生死是尋常推倒又扶起
C077n1710_p0778c06║至墳所復謂眾云今朝正當三月八送𣩵之
C077n1710_p0778c07║人且𦗟說君看陌上桃花紅盡是離人眼中
C077n1710_p0778c08║血。上堂云仲春漸暖牡[舟-(白-日)]生𡖉紫𪈏攢身
C077n1710_p0778c09║黃鸎開眼共賞芳春三盃兩盞唯有白雲一
C077n1710_p0778c10║生擔板。偈頌投機
C077n1710_p0778c11║山前一片閑田地义手叮嚀問祖翁幾度賣
C077n1710_p0778c12║來還自買為憐松竹引清風題東頴西湖
C077n1710_p0778c13║蕳太守李秘監脩竹喬松積翠陰綠楊紅
C077n1710_p0778c14║蘂徧園林到頭須讓西湖水淡靜還如君子
C077n1710_p0778c15║心悼浮渡圓鑑禪師浮渡岩前青瘦栢
C077n1710_p0778c16║叢林聳出標風格夜來寒影落西衢誰唱胡
C077n1710_p0778c17║笳十八拍聞角幽幽寒角發孤城十里
C077n1710_p0778c18║山頭漸杳冥一種是聲無限意有堪𦗟有不
C077n1710_p0778c19║堪𦗟嘉隱堂一松一竹一溪雲時有清
C077n1710_p0778c20║風伴月輪䆫外泉聲長似雨逈然居者不知
C077n1710_p0778c21║春賦祖花次李提刑韻此花逈與人間
C077n1710_p0778c22║別結果開花當處生要會祖師端的旨未萌
C077n1710_p0778c23║天地已先成悼投子青禪師寂住峯頭
C077n1710_p0778c24║雲灑落曹溪水高張浮渡帆直入大洋裏運
C077n1710_p0779a01║載既緣終昨夜狂風起丫角女子戴瓊花八
C077n1710_p0779a02║十翁翁穿繡履次韻詶蘄倅李朝奉諦當
C077n1710_p0779a03║之言不在多文殊不二問維摩趙州眼爍四天
C077n1710_p0779a04║下頼有同𠫵凌行婆寄高臺本禪師法兄
C077n1710_p0779a05║春山望極幾千重獨凭危欄誰與同夜靜子
C077n1710_p0779a06║䂓知我意一聲聲在翠微中寄太平燈長
C077n1710_p0779a07║老白雲岩上月太平松下影深夜秋風生
C077n1710_p0779a08║都成一片境次韻詶甘露顒長老本自
C077n1710_p0779a09║居山不厭山水聲山色異人間知音若會儂
C077n1710_p0779a10║家意任是危層亦共攀送仁禪者秋雲
C077n1710_p0779a11║秋水兩依依塞鴈聲聲度翠微多向洞庭青
C077n1710_p0779a12║草岸楚天空闊不知歸次韻詶高臺師兄每
C077n1710_p0779a13║覽嘉隱篇清風益可愛有時說向人時人都
C077n1710_p0779a14║不會回首望衡岳岳山千里外獨步立斜陽
C077n1710_p0779a15║䬃䬃聞秋籟俳佪兩澗齊瀉碧垂雙帶長沙
C077n1710_p0779a16║波浪深湍流轉霶霈詶石秀才昨夜西
C077n1710_p0779a17║風激怒濤驚翻舊事沒絲毫凭欄咲罷思量
C077n1710_p0779a18║着望断長天月色高送朱大卿但得心
C077n1710_p0779a19║閑到處閑莫拘城市與溪山是非名利渾如
C077n1710_p0779a20║夢正眼觀時一瞬間病起病來又病皮
C077n1710_p0779a21║黏骨抖擻起來無一物行不成步語聲低鼻
C077n1710_p0779a22║孔依前空突兀寄李元中寄盡千張紙
C077n1710_p0779a23║徒煩心手勞人情如太華爭似道情高山
C077n1710_p0779a24║居牀是柴棚蓆是茅枕頭葛怛半中凹霜
C077n1710_p0779b01║天索寞人投宿睡到平眀手脚交東頴途
C077n1710_p0779b02║中一宿成家步孤雲萬里游吾門隨處靜
C077n1710_p0779b03║世路幾時休舉首問明月憑心寄斗牛歸期
C077n1710_p0779b04║何太晚猶尚往他州擬雲送信禪者作丐
C077n1710_p0779b05║春晴觸石欲高飛皖伯臺前度翠微本自無
C077n1710_p0779b06║心為雨露何曾有意泄天機風雷倚勢聲光
C077n1710_p0779b07║遠草木乘陰色澤肥莫謂功成空聚散岩房
C077n1710_p0779b08║潛約幾時歸寄諸郡丐者坐一須走七
C077n1710_p0779b09║古聖㽞蹤跡此土與西天個個明格尺點鐵
C077n1710_p0779b10║化為金喝石變成壁大力那羅延是誰親中
C077n1710_p0779b11║的遷住白雲入院後示二三執事登山
C077n1710_p0779b12║須拄杖渡水要行舩有客開顏咲無愁展脚
C077n1710_p0779b13║眠萬般存此道一味信前緣試比紅塵裏清
C077n1710_p0779b14║虗直幾錢寄舊（三首）木落高秋玉露垂窓
C077n1710_p0779b15║前黃菊漸離披白雲片片迎新鴈不是知音
C077n1710_p0779b16║說向誰寄書未到他先望傳語不來我未
C077n1710_p0779b17║知度日林泉無世慮斂眉偷看白𪻅兒梅
C077n1710_p0779b18║花欲謝不謝桃花欲開不開思君共𦗟猿啼
C077n1710_p0779b19║處一片白雲天外來送化主（三首）岩縫迸
C077n1710_p0779b20║開雲片片半籠幽石半從龍為霖普潤焦枯
C077n1710_p0779b21║後却入煙蘿第一重莫論人情與道情大
C077n1710_p0779b22║都物理自分明皖公山下長流水今古滔滔
C077n1710_p0779b23║徹底清庭無立雪人路有塵埃客傾盡此
C077n1710_p0779b24║持心松間贈行色示學徒（四首）學道之人
C077n1710_p0779c01║得者稀是非長短幾時虧若憑言語論高下
C077n1710_p0779c02║恰似從前未悟時空門有路人皆到到者
C077n1710_p0779c03║方知滋味長心地不生閑草木自然身放白
C077n1710_p0779c04║毫光一片秋光對草堂籬邊金菊預聞香
C077n1710_p0779c05║蟬聲未息涼風起勝似征人歸故鄉終日
C077n1710_p0779c06║談玄第一宗枯河道裏覔魚蹤直饒祖佛無
C077n1710_p0779c07║階級須向奇人棒下通送巳德二禪者之
C077n1710_p0779c08║長安緣幹二人同心其義断金古今有此
C077n1710_p0779c09║吾道堪任山之厚重海之淵深白雲留不住
C077n1710_p0779c10║祖佛莫能禁極目少林峭峙傍觀華岳崟岑
C077n1710_p0779c11║分得維摩桉指法且彈一曲訪知音山中
C077n1710_p0779c12║四威儀山中行携藍採蕨稱幽情牧童唱
C077n1710_p0779c13║罷胡家曲子䂓枝上一聲聲山中住萬疊
C077n1710_p0779c14║千重誰伴侶縱使知音特地來雲深必定無
C077n1710_p0779c15║尋處山中坐月夜霜天寒[序-予+(鴈-厂)]過炉灰撥盡
C077n1710_p0779c16║未成眠報曉靈禽清耳朵上中臥一片清
C077n1710_p0779c17║光高鑑我但得身心到處閑多年布衲從教
C077n1710_p0779c18║破次韻詶吳都曹山家旨趣最幽微路
C077n1710_p0779c19║轉峯回到者稀一鉢黃菁消永日滿頭白髮
C077n1710_p0779c20║已玄機遶巖瀑布䆫前落哭月狂猿嶺上飛
C077n1710_p0779c21║自得平生觀不足那知浮世是兼非自述
C077n1710_p0779c22║真贊（二首）以相取相都成幻妄以真求真轉
C077n1710_p0779c23║見不親見成公案無事不辦百年三萬六千
C077n1710_p0779c24║日翻覆元來是這漢我真我贊唯己自知
C077n1710_p0780a01║面面相覷有甚了期
C077n1710_p0780a02║古尊宿語錄卷第二十三　　　　　勿十一