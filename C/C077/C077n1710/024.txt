C077n1710_p0781a01║古尊宿語錄卷第二十四　　　　　勿十二
C077n1710_p0781a02║
C077n1710_p0781a03║黃梅東山五祖演和尚語下
C077n1710_p0781a04║師在海會受請拈香示眾云八十翁翁輥繡
C077n1710_p0781a05║毬遂付維那（宣䟽畢）陞座云三處住持只這
C077n1710_p0781a06║滋味這回冤家難為回避白蓮峯鼻孔海會
C077n1710_p0781a07║山出氣。當晚小𠫭云一則三三則七牧
C077n1710_p0781a08║羊隄畔女貞芲拒馬河邊望夫石石擊尺赤
C077n1710_p0781a09║土畫簸箕從教眼搭癡。復云淮甸三十載
C077n1710_p0781a10║今作老黃梅好是明明說從教鴨聽雷。
C077n1710_p0781a11║入院祖師塔燒香以手指云當時與麼全身
C077n1710_p0781a12║去今日重來記得無復云以何為驗以此為
C077n1710_p0781a13║驗遂禮拜。開堂黃梅宰公度䟽師拈起
C077n1710_p0781a14║示眾云見麼差𭹀異寶盡在其中若也不見
C077n1710_p0781a15║請表白對眾拈出（宣䟽畢）乃云便與麼散去
C077n1710_p0781a16║早是多事了也若也不信遂指法座云少問
C077n1710_p0781a17║向上頭撒沙撒土去也便升座拈香祝
C077n1710_p0781a18║聖罷復拈香云此一炷香在舒郡二十七年
C077n1710_p0781a19║三處住院諸人㹅知遂欲燒次復云不得也
C077n1710_p0781a20║須說破某十五年行脚初叅迁和尚得其毛
C077n1710_p0781a21║次於四海𠫭見尊宿得其皮又到浮山圜鑒
C077n1710_p0781a22║老處得其骨後在白雲端和尚處得其髓方
C077n1710_p0781a23║敢承受與人為師今日𤑔向炉中從教薰天
C077n1710_p0781a24║炙地有耳朵者辨取四祖和尚白槌云法筵
C077n1710_p0781b01║龍象眾當觀苐一義。師云當觀第一義
C077n1710_p0781b02║寶劍霜鋒利掣電隔三千㝡勝無倫譬眼辯
C077n1710_p0781b03║手能親出來相比試。僧問舊店新開列寶
C077n1710_p0781b04║𭹀一回拈著一回新師今已據盧能位端的
C077n1710_p0781b05║如何拂鏡塵師云朝到西天暮㱕唐土進云
C077n1710_p0781b06║已得軒轅辨端的靈光從此照恒沙師云㝡
C077n1710_p0781b07║初一句作麼生進云不辞山路遠踏雪也湏
C077n1710_p0781b08║過師云你猶醉在問靈山一會迦葉親聞未
C077n1710_p0781b09║審今日一會什麼人得聞師云與灵山無異
C077n1710_p0781b10║進云古之今之盡是知音師云知音一句又
C077n1710_p0781b11║作麼生進云點頭不吐舌師云無人孟浪過
C077n1710_p0781b12║你進云忽遇拏雲擭霧來時又作麼生師云
C077n1710_p0781b13║老僧打退皷。師乃云適來四祖師寂白槌
C077n1710_p0781b14║云當觀苐一義只如第一義且作麼生觀要
C077n1710_p0781b15║會麼三世諸佛若無苐一義將什麼化度有
C077n1710_p0781b16║情西天四七唐土二三乃至天下老和尚若
C077n1710_p0781b17║無苐一義將什麼建立宗風只如當今聖帝
C077n1710_p0781b18║若無苐一義將什麼統御天下知郡學士知
C077n1710_p0781b19║縣宣德合座尊官若無苐一義將什麼為民
C077n1710_p0781b20║父母乃至在會施主若無苐一義將什麼崇
C077n1710_p0781b21║敬三寶然雖如是也須各各自悟始得。
C077n1710_p0781b22║上堂舉古人道夫為善知識須是驅耕夫之
C077n1710_p0781b23║牛奪飢人之食驅耕夫之牛令他苗稼滋盛
C077n1710_p0781b24║奪飢人之食令他永絕飢虛眾中聞舉者多
C077n1710_p0781c01║是如風過耳相佀既驅其牛為什麼却得苗
C077n1710_p0781c02║稼滋盛既奪其食囙什麼永絕飢虛到者裡
C077n1710_p0781c03║須是有驅耕夫之牛奪飢人之食底脚手便
C077n1710_p0781c04║與拶一拶逼一逼趕教走到結角處便好向
C077n1710_p0781c05║伊道福不重受禍不𠫹行。上堂云二月
C077n1710_p0781c06║春中漸暖咍歌頻打拍板烏雞走入鵝群鴨
C077n1710_p0781c07║兒凍得觜匾水上或浮或沉何時觧成瑚璉
C077n1710_p0781c08║子細好好思量天地去此不遠復云頻婆娑
C077n1710_p0781c09║羅王。上堂今朝二月初五行者先來打
C077n1710_p0781c10║皷長老肚裏忙然思量說佛說祖大地雪深
C077n1710_p0781c11║三尺禽獸喫泥喫土今年必定豐熟自然五
C077n1710_p0781c12║風十雨者裡有個好處且道有什麼好處遂
C077n1710_p0781c13║作雷聲云是什麼復云雷乃發聲。上堂
C077n1710_p0781c14║云夫為禪客如出塞將軍你將得雲門半片
C077n1710_p0781c15║餬餅來我便與半個湏弥山若不如是焉敢
C077n1710_p0781c16║稱禪客。上堂云夫為出家之人湏有出家
C077n1710_p0781c17║之見具擇法眼方為出家如何是擇法眼破
C077n1710_p0781c18║燈盞畢竟如何擔板檐板。結夏日上堂
C077n1710_p0781c19║云益夏漸熱伏惟首座大眾尊候萬福却佀
C077n1710_p0781c20║夾竹桃芲錦上鋪芲徧地芲莫眼芲每年事
C077n1710_p0781c21║例不用張查下座人事巡寮喫茶。上堂
C077n1710_p0781c22║舉永嘉道亦無人亦無佛大千沙界海中漚
C077n1710_p0781c23║一切聖賢如電拂大眾這裡若不具金剛眼
C077n1710_p0781c24║睛便見髑髏徧野如何即是劍閣路雖險夜
C077n1710_p0782a01║行人更多。上堂云立雪断臂指喻後人
C077n1710_p0782a02║人能弘道非道弘人這箇是什麼語江城子。
C077n1710_p0782a03║上堂云時人住處我不住時人行處我
C077n1710_p0782a04║不行畢竟作麼生牛角長三寸兔角長八尺
C077n1710_p0782a05║四溟東海流般若波羅密。上堂云門外
C077n1710_p0782a06║有大路不肎大開口臘月三十日胡乱外邊
C077n1710_p0782a07║走好大哥。上堂云無法可說是名說法
C077n1710_p0782a08║夜月嚴凝霜天𪷤洌池裡烏龜凍得成鼈更
C077n1710_p0782a09║說兩句舌頭成䥫。聖莭上堂云十二月
C077n1710_p0782a10║初八日今上皇帝降誕之辰不得說別事乃
C077n1710_p0782a11║高聲云皇帝萬嵗皇帝萬嵗。上堂云無
C077n1710_p0782a12║邊身菩薩將竹杖量世尊頂丈六了又丈六
C077n1710_p0782a13║量到梵天不見世尊頂相乃擲下竹杖合掌
C077n1710_p0782a14║說偈云虛空無有邊佛功德亦然若有能量
C077n1710_p0782a15║者窮刦不可𥁞大眾無邊身菩薩說偈且止
C077n1710_p0782a16║諸人還觧自量也無若教老僧自量直是無
C077n1710_p0782a17║下手處不見古人道斗充佛座功德難量𧣴
C077n1710_p0782a18║子燒香紫雲靉靆何故如是別是一家春。
C077n1710_p0782a19║上堂云一年只餘此月天道未甞降雪奉告
C077n1710_p0782a20║三界龍神各自𮞏相報說普天普地鋪銀且
C077n1710_p0782a21║要應時應莭更望大眾慈悲為念普賢菩薩
C077n1710_p0782a22║畢竟作麼生摩訶薩。郭朝奉祥（正）請上
C077n1710_p0782a23║堂朝奉於法座前燒香云此一瓣香𤑔向爐
C077n1710_p0782a24║中為光明雲遍滿法界供養我堂頭師兄禪
C077n1710_p0782b01║師伏願於此雲中方廣座上擘開面門放出
C077n1710_p0782b02║先師形相與諸人描貌何以如此白雲岩畔
C077n1710_p0782b03║舊相逢徃日今朝事不同夜靜水寒魚不食
C077n1710_p0782b04║一爐香散白蓮風。師遂云曩謨薩怛哆
C077n1710_p0782b05║鉢囉野恁麼恁麼幾度白雲溪上望黃梅花
C077n1710_p0782b06║向雪中開不恁麼不恁麼嫰柳條金線且要
C077n1710_p0782b07║應時來不見龐居士問馬大師不與萬法為
C077n1710_p0782b08║侶者是什麼人馬大師云待汝一口吸盡西
C077n1710_p0782b09║江水即向你道大眾一口吸盡西江水萬丈
C077n1710_p0782b10║深潭窮到底掠彴不是趙州槗明月清風安
C077n1710_p0782b11║可比。上堂云春雨洒無涯𠃵坤已具知
C077n1710_p0782b12║東君行心令梅柳一枝枝祖師門下客相見
C077n1710_p0782b13║在今時相見即不無說什麼事便下座。
C077n1710_p0782b14║上堂舉肅宗帝問忠國師云和尚百年後所
C077n1710_p0782b15║湏何物國師云與老僧造箇無縫塔帝云請
C077n1710_p0782b16║師塔樣國師良久云會麼帝云不會國師云
C077n1710_p0782b17║吾有付法弟子躭源却諳此事請詔問之師
C077n1710_p0782b18║云前面是真珠瑪瑙後面是瑪瑙真珠東邊
C077n1710_p0782b19║是觀音勢至西邊是普賢文殊中間有一首
C077n1710_p0782b20║幡被風吹著道胡盧胡盧。上堂頋視禪
C077n1710_p0782b21║床左右遂拈拄杖在手中云只長一尺下座。
C077n1710_p0782b22║上堂云世有一物亦不属凡亦不属聖亦
C077n1710_p0782b23║不属邪亦不属亘萬事臨時自然號令抵死
C077n1710_p0782b24║要知換却性命。上堂云擔水河頭賣諸
C077n1710_p0782c01║人𥁞笑怪滯貨沒人猜一佀欠他債昨夜三
C077n1710_p0782c02║更半石人闘禮拜這箇說話莫道你理會不
C077n1710_p0782c03║得我也理會不得。上堂云古人道無邊
C077n1710_p0782c04║剎境自他不隔於毫端十世古今始終不離
C077n1710_p0782c05║於當念師云是即是只是太舊雪峯示眾道
C077n1710_p0782c06║盡大地撮來如粟米粒大拋向面前漆桶不
C077n1710_p0782c07║會打皷普請看大眾雪峯對面熱瞞諸人不
C077n1710_p0782c08║少也然雖如是還有與雪峯同步底麼試出
C077n1710_p0782c09║來與五祖相見有麼若無遂拈拄杖卓一下
C077n1710_p0782c10║舉起云五祖今日與雪峯同乘槎泛四大海
C077n1710_p0782c11║穿八大龍王髑髏經過百千箇湏彌山却回
C077n1710_p0782c12║來法座上坐又送雪峯㱕雲峰山只是不曾
C077n1710_p0782c13║動着一步諸人還信得及麼若信不及遂舉
C077n1710_p0782c14║拄杖云豈不見先師翁道放在臥床頭念要
C077n1710_p0782c15║打老鼠。上堂云凡心聖意露堂堂念念
C077n1710_p0782c16║無差即道塲向去莫言今日事觀音自在放
C077n1710_p0782c17║毫光良久云莫瞞老僧好。上堂云三月
C077n1710_p0782c18║安居今已滿九旬禁足事如何西天蠟驗聞
C077n1710_p0782c19║聲久此土鵝珠說者多季運二千年遠意混
C077n1710_p0782c20║流水乳積成河林泉開士齊弘護莫使隳頹
C077n1710_p0782c21║著眾魔。上堂云時候季秋霜冷皎潔銀
C077n1710_p0782c22║河耿耿松窓一炷爐𤇆頗稱吾家好景。
C077n1710_p0782c23║上堂舉僧問投子大藏教中還有奇特事也
C077n1710_p0782c24║無投子云演出大藏教師云投子被人一問
C077n1710_p0783a01║直得料掉沒交涉若是五祖即不然或有人
C077n1710_p0783a02║問大藏教中還有奇特事也無老僧即向伊
C077n1710_p0783a03║道作禮而去信受奉行然雖如是與他投子
C077n1710_p0783a04║白雲萬里畢竟如何要你諸方眼作麼。
C077n1710_p0783a05║上堂云悟了同未悟歸家尋舊路一字是一
C077n1710_p0783a06║字一句是一句自小不脫空兩嵗學移步湛
C077n1710_p0783a07║水生蓮花一年生一度。上堂云頻頻喚
C077n1710_p0783a08║汝不㱕家貪向門前美土沙每到年年三月
C077n1710_p0783a09║裡滿城開盡牡丹芲。上堂云青蘿夤緣
C077n1710_p0783a10║直上寒松之頂白雲淡泞出沒太虛之中自
C077n1710_p0783a11║十九至二十三日萬餘人來此赴會閧閧地
C077n1710_p0783a12║如今只見老漢獨自口吧吧地若道多人是
C077n1710_p0783a13║閙一人是靜直是白雲萬里畢竟如何一人
C077n1710_p0783a14║閙浩浩多人靜悄悄不如歸堂喫茶好。
C077n1710_p0783a15║上堂云心隨萬境轉轉處寔能巒雲門道觀
C077n1710_p0783a16║世音菩薩將錢買胡餅放下手云却是箇饅
C077n1710_p0783a17║頭如此則隨他脚跟轉也五祖有箇隨流認
C077n1710_p0783a18║得𪫬快樂永無憂𢇹囙緣舉似大眾忽然於
C077n1710_p0783a19║此省去也不定良久喚侍者侍者應諾師云
C077n1710_p0783a20║我𡧱癡。上堂云仲冬嚴寒普徧世間富
C077n1710_p0783a21║貴即易貧窮即難唯我林泉之人無易無難
C077n1710_p0783a22║為什麼如此良久云無人處向你說。
C077n1710_p0783a23║上堂舉普化道明頭來明頭打暗頭來暗頭
C077n1710_p0783a24║打虛空裡來虛空裡打四方八面來連枷打
C077n1710_p0783b01║臨濟聞得遣僧問云揔不恁麼來時如何化
C077n1710_p0783b02║云明日大悲院裡有齋若是五祖即不然有
C077n1710_p0783b03║人問揔不恁麼來時如何和聲便打是他湏
C077n1710_p0783b04║道五祖盲枷瞎棒我只要你恁麼道何故一
C077n1710_p0783b05║任舉似諸方。上堂云應接無方唯是此
C077n1710_p0783b06║一毛端上廓心田生枝延𦽦魔家族點點舒
C077n1710_p0783b07║光曜祖天。上堂云風和日暖𠳮𣗳鶯啼
C077n1710_p0783b08║桃李妍而爛錦成行芳草濃而鋪茵作陣芲
C077n1710_p0783b09║落一片兩片浮碎王以雰雰柳舞三回五回
C077n1710_p0783b10║曳長絲而冉冉當是時也古人道幽鳥語如
C077n1710_p0783b11║簧柳垂金線長𤇆収山谷靜風送杏芲香永
C077n1710_p0783b12║日瀟然坐澄心萬慮忘欲言言不及林下好
C077n1710_p0783b13║商量良久云你且商量看。上堂舉僧問
C077n1710_p0783b14║雪峯云古澗寒泉時如何峯云瞪目不見底
C077n1710_p0783b15║僧云飲者如何峯云不從口入趙州聞得云
C077n1710_p0783b16║不可[泳-永+(從-彳)]鼻孔裡入也僧却問趙州古澗寒泉
C077n1710_p0783b17║時如何州云苦僧云飲者如何州云死師云
C077n1710_p0783b18║若有人問五祖古澗寒泉時如何即向伊道
C077n1710_p0783b19║水飲者如何但云當下止渴或有個人出來
C077n1710_p0783b20║問道與曹溪水是一是二我即向伊道分枝
C077n1710_p0783b21║列𣲖縱橫自在低處澆田高處潑菜。
C077n1710_p0783b22║上堂云趙州道箇栢𣗳子廬陵隨後雪白米
C077n1710_p0783b23║中間有箇白蓮峯一口吸盡西江水喜羙囉
C077n1710_p0783b24║邏哩囉邏哩我自我你自你深村有箇白額
C077n1710_p0783c01║虫吒腮鬣頷九條尾良久云咦好怕人。
C077n1710_p0783c02║小㕘舉藥山初㕘石頭問云三乘十二分教
C077n1710_p0783c03║某甲粗知來處訪聞南方直指人心見性成
C077n1710_p0783c04║佛寔未明了石頭云恁麼也不得不恁麼也
C077n1710_p0783c05║不得恁麼不恁麼㹅不得藥山罔措一日坐
C077n1710_p0783c06║次石頭遂問云汝在此作什麼山云一物也
C077n1710_p0783c07║不為頭云恁麼則閑坐也山云閑坐則為也
C077n1710_p0783c08║頭云子邊來道不為又不為箇什麼山云千
C077n1710_p0783c09║聖亦不識石頭遂有頌云[泳-永+(從-彳)]來共住不知名
C077n1710_p0783c10║任運相將只麼行自古上賢猶不識造次凢
C077n1710_p0783c11║流豈易明師云大眾湏是過得祖師關會鳥
C077n1710_p0783c12║道玄路始會此般說話石頭恁麼垂示便類
C077n1710_p0783c13║趙州庭前栢𣗳子洞山麻三斤雲門超佛越
C077n1710_p0783c14║祖之談五祖亦有頌任運不知名輕輕著眼
C077n1710_p0783c15║𦗟水上青青綠元來是浮萍。四面專使
C077n1710_p0783c16║文詳持法嗣書到師於法座前受書拈起問
C077n1710_p0783c17║專使云這箇是四面底闍梨底在什麼處使
C077n1710_p0783c18║云驗在目前師云幾不問過遂陞座云好事
C077n1710_p0783c19║難逢何不出來大家唱和時有僧出問云石
C077n1710_p0783c20║頭馳書猶是鈍漢玄沙白紙謾說同風四面
C077n1710_p0783c21║賫來有何祥瑞師云春氣發來無硬地進云
C077n1710_p0783c22║與麼則衝開千頃浪透過祖師関師云真個
C077n1710_p0783c23║也無進云可謂是黃梅熟後無人識獨許東
C077n1710_p0783c24║山一老師師云更有人在進云和尚也不要
C077n1710_p0784a01║疑著師云也落在闍梨後進云只如四面無
C077n1710_p0784a02║門老和尚向甚處得這消息來師云你向甚
C077n1710_p0784a03║麼處去來僧指東畔云這箇直嵗得恁麼黑
C077n1710_p0784a04║又指西畔云這箇知客得恁麼𦘺師云不得
C077n1710_p0784a05║指東劃西僧以坐具一劃云者箇不可喚作
C077n1710_p0784a06║東西也師云看你亂走進云和尚低聲恐人
C077n1710_p0784a07║聞得師云你適來也郎當不少僧以手摑口
C077n1710_p0784a08║云是我招得。師乃云大眾四面長老有
C077n1710_p0784a09║書對大眾前湏當說過四面大漆桶詳師分
C077n1710_p0784a10║半桶白蓮峯下開薰却我鼻孔且道為什麼
C077n1710_p0784a11║如此無你出氣處。太平專使至上堂云
C077n1710_p0784a12║萬里無雲點太清祖天日月自分明太平不
C077n1710_p0784a13║許將軍見却許將軍建太平。上堂云舉
C077n1710_p0784a14║則公案事事成辦向外馳求癡漢癡漢。
C077n1710_p0784a15║上堂云有物先天地無形本寂寥能為萬象
C077n1710_p0784a16║主不逐四時彫古人恁麼道可謂錦上鋪花
C077n1710_p0784a17║不妨奇特諸人且作麼生會白蓮今日曲順
C077n1710_p0784a18║後機不惜眉毛亦為頌出有中有無中無細
C077n1710_p0784a19║中細麄中麄。上堂云今朝三月初五老
C077n1710_p0784a20║漢亦無所補無字指路堂堂枉見衲僧受苦
C077n1710_p0784a21║畢竟如何如人學射。上堂云媚景中春
C077n1710_p0784a22║暖色暄盡塵沙界一般天林巒蓊欝爭蒼翠
C077n1710_p0784a23║花柳芬芳闘色鮮蝶弄牡[舟-(白-日)]飛勢緊蜂游芍
C077n1710_p0784a24║藥謾遟延人生幾度逢春景何不於中種福
C077n1710_p0784b01║田。上堂舉興化云我逢人則不出出則
C077n1710_p0784b02║便為人三聖道我逢人則出出則不為人師
C077n1710_p0784b03║云此二古德一人文章浩渺一人武藝全施
C077n1710_p0784b04║若道興化是文亦不得若道三聖是武亦不
C077n1710_p0784b05║得還於此辨得出麼若辨得出許你通身是
C077n1710_p0784b06║命若辨不出你自相度。上堂云如何是
C077n1710_p0784b07║禪閻浮樹在海南邊近則不離方寸遠則十
C077n1710_p0784b08║萬八千畢竟如何禪禪。上堂云賤賣擔
C077n1710_p0784b09║板漢貼秤麻三斤百千年滯貨何處著渾身。
C077n1710_p0784b10║上堂云今朝八月二十佛法兩字難入深
C077n1710_p0784b11║村大小老翁達磨祖師不及。上堂云未
C077n1710_p0784b12║透祖師關莫問大雪山一步一萬里千難與
C077n1710_p0784b13║萬難。上堂舉僧問趙州狗子還有佛性
C077n1710_p0784b14║無趙州云無僧云一切眾生皆有佛性狗子
C077n1710_p0784b15║為什麼却無州云為伊有業識在師云大眾
C077n1710_p0784b16║你諸人尋常作麼生會老僧尋常只舉無字
C077n1710_p0784b17║便休你若透得這一箇字天下人不奈你何
C077n1710_p0784b18║你諸人作麼生透還有透得徹𢇹麼有則出
C077n1710_p0784b19║來道看我也不要你道有也不要你道無也
C077n1710_p0784b20║不要你道不有不無你作麼生道珎重。
C077n1710_p0784b21║呂寶文（嘉問）入山上堂僧問世尊拈花迦葉
C077n1710_p0784b22║微咲台斾光臨於法席願師方便為宣揚。
C077n1710_p0784b23║師云六耳不同謀進云不於花上覔烜赫自
C077n1710_p0784b24║圓明師云好進云可謂獨露無私對揚有準
C077n1710_p0784c01║師云是進云覿面知機又作麼生師云不得
C077n1710_p0784c02║與別人說進云和尚只知其一且不知其二
C077n1710_p0784c03║師云你作麼生進云祖師却道知來也歸作
C077n1710_p0784c04║塩梅正是時師云被你道着進云已得真人
C077n1710_p0784c05║好消息人間天上更無疑。師乃云記得
C077n1710_p0784c06║昔日僧問六祖黃梅衣鉢什麼人得祖云會
C077n1710_p0784c07║佛法𢇹人得僧云和尚還得也無祖云不得
C077n1710_p0784c08║僧云為什麼和尚却不得祖云我不會佛法
C077n1710_p0784c09║又舉僧問雪峯和尚見德山後得個什麼道
C077n1710_p0784c10║理便休去峯云我當時空手去空手回師云
C077n1710_p0784c11║大眾此二尊宿一人是祖師一人是禪師及
C077n1710_p0784c12║乎問着便道我不會佛法又道我空手去空
C077n1710_p0784c13║手回你諸人還會伊恁麼說話也無若要會
C077n1710_p0784c14║他恁麼說話須是透祖師関始得若不透祖
C077n1710_p0784c15║師関輙不得正眼覷看。唐提舉（耜）到院上
C077n1710_p0784c16║堂舉三聖問雪峯透網金鱗以何為食峯云
C077n1710_p0784c17║待汝出網來即向汝道聖云一千五百人善
C077n1710_p0784c18║知識話頭也不識峯云老僧住持事煩眾中
C077n1710_p0784c19║或謂雪峯與三聖宗𣲖不同故言不相契或
C077n1710_p0784c20║謂三聖作家雪峯不能達其意如斯話會有
C077n1710_p0784c21║何交涉忽有人問五祖透網金鱗以何為食
C077n1710_p0784c22║老僧向伊道好個問頭復云大眾且道與雪
C077n1710_p0784c23║峯是同是別不能為你說得𦗟取一頌。
C077n1710_p0784c24║洞裏無雲別有天桃芲似錦柳如𤇆仙家不
C077n1710_p0785a01║會論春夏石爛松枯是一年資福專使持
C077n1710_p0785a02║法嗣書至師於法堂上受書拈起問專使云
C077n1710_p0785a03║本無名字什麼處得這箇來專使擬議師云
C077n1710_p0785a04║囙誰致得遂陞座舉石頭問長髭什麼處來
C077n1710_p0785a05║髭云嶺南來石頭云大𢈔嶺頭一鋪功德就
C077n1710_p0785a06║也未髭云就來久矣只欠點眼在石頭云莫
C077n1710_p0785a07║要點眼麼髭云便請石頭垂下一足髭便禮
C077n1710_p0785a08║拜石頭云你見個什麼道理便禮拜髭云如
C077n1710_p0785a09║紅爐上一點雪師云紅爐一點雪知音瞥不
C077n1710_p0785a10║瞥龜毛扇子扇泥牛一點血。偈頌師室
C077n1710_p0785a11║中常舉趙州狗子還有佛性也無州云無囙
C077n1710_p0785a12║僧請問師為頌之趙州露刃劍寒霜光𦦨
C077n1710_p0785a13║𦦨更擬問如何分身作兩𫨻和李提刑（常
C077n1710_p0785a14║祖）芲頌二首造化之功品物情正當生處
C077n1710_p0785a15║不言生尋枝摘葉空勞力一朵開時一佛成
C077n1710_p0785a16║此土西天祖佛名㕠峰頂上鐵芲生世間
C077n1710_p0785a17║無限丹青手只恐吟成畫不成自貽白
C077n1710_p0785a18║雲堆裡古家風萬里霜天月色同林下水邊
C077n1710_p0785a19║人罕到方知吾道樂無窮遣興冉冉白
C077n1710_p0785a20║雲間拂拂微風起至哉造化功孰謂究終始
C077n1710_p0785a21║究之既不能徒然自憂喜寄舊知二首
C077n1710_p0785a22║隔闊多時未是踈結交豈在頻相見[泳-永+(從-彳)]教山
C077n1710_p0785a23║下路崎嶇萬里蟾光都一片𦍤風掃盡千
C077n1710_p0785a24║巖雪枝上紅梅包欲裂縹緲寒雲天外來吾
C077n1710_p0785b01║家此境憑誰說次韵酬彭運使㽞題七峯
C077n1710_p0785b02║閣山腰營小閣聊可寄生平三四危峯頂
C077n1710_p0785b03║啼𪻅分外清次韵寄彭運使吏部縱使
C077n1710_p0785b04║千回眼見爭如手親一徧透得此個重関乃
C077n1710_p0785b05║是平生方便聚遠亭眼觀不足耳𦗟不
C077n1710_p0785b06║盡水碧山青誰遠誰近荅馮希道老病
C077n1710_p0785b07║踈慵不記心應無狂夢到璚林水聲山色長
C077n1710_p0785b08║為伴利害[泳-永+(從-彳)]教似海深送白首座回鄉
C077n1710_p0785b09║歸心休問路多端四海為家未足觀隻履清
C077n1710_p0785b10║名思達磨諸侯九合咲齊桓示禪者二首
C077n1710_p0785b11║學道先湏得指歸聞聲見色不思議長天夜
C077n1710_p0785b12║夜家家月影落澄潭幾個知祖道何殊世
C077n1710_p0785b13║路平時人行處不湏驚擬心未到先移步直
C077n1710_p0785b14║似玄沙問鏡清讚白雲先師真一月在
C077n1710_p0785b15║天影含眾水師真之真非月非水青黃碧綠
C077n1710_p0785b16║亂茶糊看來半嗔半偷喜送文禪人寧親
C077n1710_p0785b17║今生父母當親覲從本爺娘子細看動轉施
C077n1710_p0785b18║為全得力一回舉着骨毛寒送化士四首
C077n1710_p0785b19║何事秋風入夜涼稻芲時復送餘香要知此
C077n1710_p0785b20║箇真消息末後殷勤味㝡長皖伯臺前送
C077n1710_p0785b21║別時桃芲似錦桺如眉明年此日凭闌望依
C077n1710_p0785b22║舊青青一兩枝透出龍門未是難幾人得
C077n1710_p0785b23║過趙州関白雲片片青山外為雨為霖去復
C077n1710_p0785b24║還出自白雲山携笻步𤇆渚心中幾萬端
C077n1710_p0785c01║唯我能相許重會郭功甫淨空居士久
C077n1710_p0785c02║相知三十年來只片時今日白蓮華下見維
C077n1710_p0785c03║摩元是舊容儀送蜀僧相聚淮南四十
C077n1710_p0785c04║年而今歸去路三千有人若問西來意水在
C077n1710_p0785c05║江湖月在天寄信上人一缾一鉢且隨
C077n1710_p0785c06║緣此事時時強為宣知己不來春斬老孤峰
C077n1710_p0785c07║皎月對寒泉送呂公輔送客別金沙行
C077n1710_p0785c08║行去路[賒-示+未]淡𤇆籠碧漢薄霧綴紅霞百舌吟
C077n1710_p0785c09║新𣗳千株長嫰芽翻思分袂處舉首見桃芲
C077n1710_p0785c10║送黃景純徧遊五祖山語咲令人愛極目
C077n1710_p0785c11║情量寬禮貌多自在思鄉便欲回不慮他人
C077n1710_p0785c12║怪再見是明年徃來無𦊱碍訪信和尚
C077n1710_p0785c13║維摩之後室長開立雪求心悟善財木老芲
C077n1710_p0785c14║彫兮白雲亂卷波澄霜夜兮皎月徘徊不二
C077n1710_p0785c15║門高遠相訪又騎羸馬入塵埃贊四祖演
C077n1710_p0785c16║和尚桂芲包裡老黃梅不向陰陽地上開
C077n1710_p0785c17║蜂蝶豈知香遠拆難尋踪跡去還來悼四
C077n1710_p0785c18║祖演和尚此病彼圜寂吾門何得失生死
C077n1710_p0785c19║若空芲去來如鳥跡東涌忽西沒影挂寒堂
C077n1710_p0785c20║壁三十三天擈帝鍾普念般若波羅密
C077n1710_p0785c21║自贊眼暗耳聾行步龍鍾人前強咲义手
C077n1710_p0785c22║當𦚾與瓌禪化麦水中撈得麦恐悚瓌
C077n1710_p0785c23║禪客徃復偃溪邊聞聲隔不隔悼陳吉先
C077n1710_p0785c24║子既卜遷居禪家苐一機有帆不挂𣗳無住
C077n1710_p0786a01║坦然途世態那堪戀恩情盡属愚祖師門下
C077n1710_p0786a02║客到此辨錙銖偶作多時欲寫天邊雁
C077n1710_p0786a03║毛色觀來苦未全號呌不妨知節令養成飛
C077n1710_p0786a04║去有何難鴈鴈鴈墖當初占古蹤禪禪入理
C077n1710_p0786a05║深淵無形無狀千難萬難後生晚長心堅石
C077n1710_p0786a06║穿吊崇勝大師苦霧罩庭軒悲雲鎻暮
C077n1710_p0786a07║天師㱕真淨界影挂月孤圓去不去兮若之
C077n1710_p0786a08║夢來不來兮誰後先誰後先閻浮𣗳在海南
C077n1710_p0786a09║邊
C077n1710_p0786a10║古尊宿語錄卷第二十四　　　　　勿十二