C077n1710_p0787a01║古尊宿語錄卷第二十五（二十五卷至三十六卷）　多一
C077n1710_p0787a02║僧錄司右闡教兼鍾山靈谷禪寺住持　淨戒　重校
C077n1710_p0787a03║南嶽下九世
C077n1710_p0787a04║葉縣省禪師
C077n1710_p0787a05║首山念禪師法嗣。
C077n1710_p0787a06║師之㕘學小師智親編錄上堂偈頌等語。
C077n1710_p0787a07║葉縣歸省禪師冀州賈氏子弱冠依易州保
C077n1710_p0787a08║壽院出家受具初㕘首山山舉竹篦問師云
C077n1710_p0787a09║喚作竹篦即觸不喚作竹篦即皆合喚作甚
C077n1710_p0787a10║麼即得師於言下大悟遂掣竹篦拗作兩截
C077n1710_p0787a11║擲于階下却云是甚麼首山云瞎師便作禮。
C077n1710_p0787a12║師住汝州葉縣廣教開堂日纔昇法座大眾
C077n1710_p0787a13║雲集師捻香示眾云此一辨香不從他方得
C077n1710_p0787a14║即汝州水土然願　皇帝萬嵗重臣千秋文
C077n1710_p0787a15║武百僚常居祿位但某道薄人微觸事荒𤨏
C077n1710_p0787a16║謝郎中巡撿司徒諸官員等光揚佛日野干
C077n1710_p0787a17║說法釋迦和南梵王前引帝釋後隨重法不
C077n1710_p0787a18║重人謝西州和尚遠發緘封曲㢡卑能悚惕
C077n1710_p0787a19║無盡兩院主首街市檀越堂內僧眾請某開
C077n1710_p0787a20║堂說箇什麼即得若說三乘五性來又有經
C077n1710_p0787a21║律論座主宣揚若說仁義禮智信又有夫子
C077n1710_p0787a22║夫子是儒童菩薩入鄽化俗若是闡揚宗旨
C077n1710_p0787a23║又有諸方宿德和尚穿鑿了也更教某甚處
C077n1710_p0787a24║運釿斧即得問昔日世尊說法梵王親躬此
C077n1710_p0787b01║日朝騎臨筵將何指教師云塞鴈過時聲咽
C077n1710_p0787b02║咽喜鵲喃喃恱殺人進云與麼即法雨洪傾
C077n1710_p0787b03║人天有頼也師云雲綻家家月春來處處花
C077n1710_p0787b04║問不落諸緣請便道師云落問如何是無縫
C077n1710_p0787b05║塔師云頭不梳面不洗問如何是出家人師
C077n1710_p0787b06║云緊𮖐頭進云與麼即在家出家師云麤麻
C077n1710_p0787b07║鞋問喫却施主食將何報荅他師云老僧罪
C077n1710_p0787b08║過進云與麼即萬兩黃金亦消得師云家醜
C077n1710_p0787b09║不外揚問寶劒未出匣時如何師云不可錯
C077n1710_p0787b10║恠老僧進云出匣後如何師云換手搥𦚾問
C077n1710_p0787b11║如何是禪師云文殊殿（問如）何是道師云法堂
C077n1710_p0787b12║是老僧盖進云禪道相去多少師云汝問我
C077n1710_p0787b13║荅進云向上還更有事也無師云有如何是
C077n1710_p0787b14║向上事師云七棒對十三學家禮拜師云教
C077n1710_p0787b15║休不肯休直待雨淋頭問臨機一句請師速
C077n1710_p0787b16║道師云速進云與麼即沙場無眹跡也師云
C077n1710_p0787b17║滴血驗身容。師乃云達磨西來為傳東
C077n1710_p0787b18║土直指人心見性成佛獨標萬像物外宣揚
C077n1710_p0787b19║悟之者纖毫不隔迷之者背覺合塵中下之
C077n1710_p0787b20║機也湏子細莫虗過時光各各有之况以西
C077n1710_p0787b21║來的意教外別傳道契一言縱橫自在打破
C077n1710_p0787b22║髑髏揭却腦盖豈不是慶快僧問學人來日
C077n1710_p0787b23║擬入帝京帝王不頋時如何師尋時頌荅云
C077n1710_p0787b24║一年春盡一年春觸目無私遍乾坤時人盡
C077n1710_p0787c01║唱無私曲罕遇知音對者稀進云與麼即處
C077n1710_p0787c02║處通身去也師云底事作麼生進云十方世
C077n1710_p0787c03║界盡是學人行履處師云真師子兒進云謝
C077n1710_p0787c04║師證明師云一翳在眼天花亂墜問如何是
C077n1710_p0787c05║佛法大意師云麥賤米貴問如何是當機一
C077n1710_p0787c06║句師云有你驢漢問進云與麼即打鼓弄琶
C077n1710_p0787c07║琶也師云捺𩋰放屁聲問如何是隨色摩尼
C077n1710_p0787c08║珠師云閙市散本進云未審意旨如何師云
C077n1710_p0787c09║拍手唱歌行問如何是古佛心師云何不高
C077n1710_p0787c10║聲問進云莫者便是也無師云是即錯進云
C077n1710_p0787c11║如何得不錯師云千錯萬錯問如何是非非
C077n1710_p0787c12║法義師云十字路頭坐進云不會意旨如何
C077n1710_p0787c13║師云一任眾人看問如何是出家人師云草
C077n1710_p0787c14║深不露頂進云露頂後如何師云搒殺塚頭
C077n1710_p0787c15║蒿問無邊身菩薩來還起也無師云水牯牛
C077n1710_p0787c16║進云與麼即頭上安頭師云一頓五升料問
C077n1710_p0787c17║蓮花未出水時如何師云𥪰生頭角進云出
C077n1710_p0787c18║水後如何師云一場𢣾㦬問承古有言未得
C077n1710_p0787c19║入頭直湏入頭既得入頭不得孤負老僧意
C077n1710_p0787c20║旨如何師云獨脚蝦䗫能上樹進云未審意
C077n1710_p0787c21║旨如何師云野鵲帶席㡌問如何是道師云
C077n1710_p0787c22║萬緣俱頓息夜半繡鴛鴦問如何是祖師西
C077n1710_p0787c23║來意師以手劃一劃進云不會此意如何師
C077n1710_p0787c24║云合掌靈山問世尊問如何是和尚心師云
C077n1710_p0788a01║長三尺進云如何通信師云方圓二寸餘問
C077n1710_p0788a02║學人未到來時如何師云疑殺老僧進云到
C077n1710_p0788a03║來後如何師兩手槌𦚾問慈雲起處雷聲大
C077n1710_p0788a04║廣教門下霹靂聲時如何師云今冬頻雨雪
C077n1710_p0788a05║來年麥大熟進云恁麼即大眾有依倚也師
C077n1710_p0788a06║云熖頭誇富貴今古化灰塵問起坐相隨為
C077n1710_p0788a07║什麼不識師以手劃一劃進云恁麼即直截
C077n1710_p0788a08║根源也師云𭁷𭁷一去杳杳何知問忽遇大
C077n1710_p0788a09║闡提人來還相為也無師云西天出白㲲進
C077n1710_p0788a10║云未審此意如何師云東土波斯鼻孔大問
C077n1710_p0788a11║十方薄伽梵一路涅槃門如何是一路涅槃
C077n1710_p0788a12║門師云洞山見雲門進云未審意旨如何師
C077n1710_p0788a13║云山僧是冀州人問如何是真道人師云路
C077n1710_p0788a14║崖崖進云不會意旨如何師云莫遣外人聞
C077n1710_p0788a15║問心地法門與佛相去多少師云闍黎致問
C077n1710_p0788a16║老僧有荅進云未審意旨如何師云五九盡
C077n1710_p0788a17║日春問如何是道師云家家門前長安路問
C077n1710_p0788a18║如何是西來意師云齋後一椀茶問己事未
C077n1710_p0788a19║明以何為驗師云閙市裏打靜槌進云意旨
C077n1710_p0788a20║如何師云日午點金燈問如何是無縫塔師
C077n1710_p0788a21║云破皮厚三寸進云未審意旨如何師云金
C077n1710_p0788a22║牓題名天下傳問如何是清淨法身師云蝗
C077n1710_p0788a23║䖝步蜪驚人𢙢飡食苗稼盡傷心進云為什
C077n1710_p0788a24║麼學人不識師云無心伏物賀太平問清淨
C077n1710_p0788b01║伽藍為什麼打魚鼓喫飯師云打草蛇驚問
C077n1710_p0788b02║路絕煙塵時如何師云無手行者能打餅進
C077n1710_p0788b03║云恁麼即傀儡人抽牽也師云無目之人不
C077n1710_p0788b04║假燈師上堂云聞鍾聲即尋聲而來如無鍾
C077n1710_p0788b05║聲向甚處去即淂若是上來下去是何面目
C077n1710_p0788b06║不來不去又濕地上坐了也作麼生是衲僧
C077n1710_p0788b07║出氣底鼻孔道得底出來道看直饒道得也
C077n1710_p0788b08║是勿交涉若是道不淂也即墮坑落壍便下
C077n1710_p0788b09║座問煞父煞母佛前懺悔煞佛煞祖向甚麼
C077n1710_p0788b10║處懺悔師云長連城進云不會意旨如何師
C077n1710_p0788b11║云天靈盖問承古有言良由取捨捨即是不
C077n1710_p0788b12║捨即是師云大洋海底鑽龜卜進云恁麼即
C077n1710_p0788b13║取捨俱㤀也師云遇眀眼人舉似問如何是
C077n1710_p0788b14║佛法大意師云杏熟來年麥進云不會意旨
C077n1710_p0788b15║如何師云棗𭣣當年禾學人禮拜師云彭祖
C077n1710_p0788b16║壽年八百嵗莫㤀却稀禾植麥問如何是衲
C077n1710_p0788b17║僧活計師云城東太山廟進云不會意旨如
C077n1710_p0788b18║何師云判官手裏筆問如何是露地白牛師
C077n1710_p0788b19║云破盆子進云未審意旨如何師云堪作麼
C077n1710_p0788b20║問不落言詮請師便道師云西方極樂世界
C077n1710_p0788b21║進云恁麼即滿口道不得也師云東土樹子
C077n1710_p0788b22║大問如何是和尚受用處師云長三尺問如
C077n1710_p0788b23║何是毘盧體師云寒時寒煞熱時熱煞進云
C077n1710_p0788b24║不會意旨如何師云冬天著火向夏月取涼
C077n1710_p0788c01║行學人心病請師一服妙藥師云破皮厚三
C077n1710_p0788c02║寸進云未審意旨如何師云杖頭挑取。
C077n1710_p0788c03║師上堂云廣教有驗人關截人機活人句還
C077n1710_p0788c04║有人道得麼若是道不得辜負平生問和尚
C077n1710_p0788c05║朝也說暮也說還接淂幾人師云洎合疑殺
C077n1710_p0788c06║老僧問靈山如話月曹溪如指月如何是真
C077n1710_p0788c07║月師云昨日擊金鍾告報天下聞進云恁麼
C077n1710_p0788c08║即山河大地也師云大眾齊合掌香煙滿乾
C077n1710_p0788c09║坤問無目人來請師指路師云坐飡都不問
C077n1710_p0788c10║莫作問禪賔進云不會此理如何師云紫羅
C077n1710_p0788c11║袋裏盛官誥金牓題名天下傳問大施門開
C077n1710_p0788c12║請師垂示師云腦後抽簪進云便恁麼會時
C077n1710_p0788c13║如何師云孤峯無宿客進云噓噓師便打問
C077n1710_p0788c14║如何是世尊不說說師云涅槃山側畔香煙
C077n1710_p0788c15║滿乾坤進云如何是迦葉不聞聞師云觀音
C077n1710_p0788c16║勢至引到西方問如何是學人親切處師云
C077n1710_p0788c17║昨日十九今日二十。師上堂云諸禪德
C077n1710_p0788c18║若是說禪說道說佛說法來又匝匝地遍天
C077n1710_p0788c19║遍地也更教廣教說箇什麼即得若約至理
C077n1710_p0788c20║論似此之輩且去涅槃堂內粥飯裏將養始
C077n1710_p0788c21║得謂何如此當言不避截舌若是說禪禪是
C077n1710_p0788c22║病若是說道道亦非真說佛被佛謾說法被
C077n1710_p0788c23║法障也錯恠廣教雖是善因而招惡果何不
C077n1710_p0788c24║離此之外試與廣教相見看方有㕘學分始
C077n1710_p0789a01║得不被諸境惑亦不落於𢙣道還委悉得麼
C077n1710_p0789a02║直饒委得入地獄如箭射無人替代渠莫道
C077n1710_p0789a03║不道珎重問遍歷寰中未曾逢一人時如何
C077n1710_p0789a04║師云椀進云恁麼則碧霄雲外無依倚也師
C077n1710_p0789a05║云未曾觧開𩋰僧云錯師云尋時打二十棒
C077n1710_p0789a06║趂出院問如何是密密處用心師云閙市裏
C077n1710_p0789a07║輥毬進云未審意旨如何師云一任眾人看
C077n1710_p0789a08║問如何是涅槃門師云三更無忌諱進云未
C077n1710_p0789a09║審此意如何師云却忌五更時問西州和尚
C077n1710_p0789a10║迁化向什麼處去師云寶塔元無縫靈骨鎮
C077n1710_p0789a11║天涯問如何是涅槃路師云玄沙不出嶺寶
C077n1710_p0789a12║壽不渡河問如何是正令一句師云古墓裏
C077n1710_p0789a13║點燈猶作恠樹上呌喚闍黎意如何問六國
C077n1710_p0789a14║來朝時如何師云南有雪峯北有趙州進云
C077n1710_p0789a15║恁麼即萬里絕煙塵也師云目前無一物不
C077n1710_p0789a16║換太陽春問遠遠相投請師一接師拈起火
C077n1710_p0789a17║示云會麼云不會師云滿爐添炭猶嫌冷路
C077n1710_p0789a18║上行人只守寒問維摩默然文殊讚善此意
C077n1710_p0789a19║如何師云莫埋沒維摩進云恁麼即清淨道
C077n1710_p0789a20║場師云莫錯認定盤星問春來萬物秀石頭
C077n1710_p0789a21║為什麼不生芽師云為報遐方叅禪子只為
C077n1710_p0789a22║麤心致令廣教打二十進云又太不慈悲生
C077n1710_p0789a23║師云禍福無門唯人自召。師上堂云說
C077n1710_p0789a24║底法即便是也十二時中行住坐臥喫粥喫
C077n1710_p0789b01║飯合掌頂禮麤言細語闘打相爭揮拳掉臂
C077n1710_p0789b02║是也不是若道不是即法有二見若道是為
C077n1710_p0789b03║什麼不休去不歇去若約至理論湏是待廣
C077n1710_p0789b04║教與你打破髑髏揭却腦盖廓然山河無礙
C077n1710_p0789b05║豈不慶快還委悉得麼直饒委悉淂入地獄
C077n1710_p0789b06║如箭射無人替代渠莫言不道珎重問彼自
C077n1710_p0789b07║無瘡勿傷之也道合隨機請師應用師云今
C077n1710_p0789b08║年頻雨水何人不傷心進云恁麼即雲散青
C077n1710_p0789b09║天出山高眾岫歸師云日出天然異森羅觸
C077n1710_p0789b10║目真問如何是第一句師云失如何是第二
C077n1710_p0789b11║句師云臰肉來蠅如何是第三句師云今日
C077n1710_p0789b12║好晴云三句不分時如何師云來日到崖州
C077n1710_p0789b13║問寶劒未出匣時如何師云擗口着云出匣
C077n1710_p0789b14║後如何師云拈却牙齒問如何是論頓不留
C077n1710_p0789b15║联跡師云日午打三更石人側耳聽云如何
C077n1710_p0789b16║是語漸返常而合道師云問處分眀覿面相
C077n1710_p0789b17║呈問三災𥪰起如何救之師云廣教不問你
C077n1710_p0789b18║來日喫鈐槌云不會師意如何師云涅槃山
C077n1710_p0789b19║側念弥陁問如何是百骸俱潰散一物鎮長
C077n1710_p0789b20║靈師云晴乾開水道無事設曹司云未審此
C077n1710_p0789b21║理如何師云雨下街頭濕晴乾便無泥問禁
C077n1710_p0789b22║足九句湏藉無䖝之地甚處是無䖝之地師
C077n1710_p0789b23║云趂熟人民亂縱橫五月麥熟盡息心云不
C077n1710_p0789b24║知甚麼處立身師云夏月多毒熱行人盡休
C077n1710_p0789c01║歇問雪山童子捨身為求諸行此行如何師
C077n1710_p0789c02║云掉臂街頭走仰面看青天云恁麼即迷人
C077n1710_p0789c03║尋著向城路也師云此人入地獄萬刼出應
C077n1710_p0789c04║難問如何是賔中賔師云慙惶沒心情如何
C077n1710_p0789c05║是賔中主師云相手覷前程如何是主中賔
C077n1710_p0789c06║師云起坐甚分明如何是主中主師云大祭
C077n1710_p0789c07║不留身問古人一言便悟和尚種種說學人
C077n1710_p0789c08║為什麼不悟師云草鞋無底云畢竟如何師
C077n1710_p0789c09║云皮襪無根。師上堂良久云㹅被湏弥
C077n1710_p0789c10║山塞却你諸人眼也還覺麼莫不識痛痒若
C077n1710_p0789c11║是去却須弥山方有㕘學分作麼生是去却
C077n1710_p0789c12║須弥山底句若是道得底試對眾道看若是
C077n1710_p0789c13║道不得也且莫亂磕便下座。問師子吼時全
C077n1710_p0789c14║意氣文殊仗劒意如何師云飛砂走石人驚
C077n1710_p0789c15║恠决定彎弓射尉遲問如何是佛師云白馬
C077n1710_p0789c16║駞經云如何是道師云善信扼喉問本來無
C077n1710_p0789c17║一物以何法示於人師云無法示於人問不
C077n1710_p0789c18║施寸刃便登九五時如何師云不封不樹云
C077n1710_p0789c19║未審此意如何師云今古不同且應時問承
C077n1710_p0789c20║古有言藏身不吞炭意旨如何師云莫遣外
C077n1710_p0789c21║人聞云山雉枉遭傷此意如何師云天網恢
C077n1710_p0789c22║恢踈而不漏問夏終此日師意如何師云今
C077n1710_p0789c23║年夏末去年秋東京西洛任意游問大用現
C077n1710_p0789c24║前不存軓則時如何師云虗空無䈥骨金槌
C077n1710_p0790a01║打不入進云恁麼即百雜碎也師云弥陁佛
C077n1710_p0790a02║前親聞玉偈問承教中有言三人同坐觧脫
C077n1710_p0790a03║床如何是觧脫床師云有言湏淂句進云未
C077n1710_p0790a04║審此意如何師云不用更遲疑問萬法歸一
C077n1710_p0790a05║一歸何處師云北邙山下進云未審意旨如
C077n1710_p0790a06║何師云千年中一遇問世尊為一大事因緣
C077n1710_p0790a07║故出現於世如何是一大事因緣師云梁園
C077n1710_p0790a08║城裏[舟-(白-日)]鳳門進云不會意旨如何師云襄州
C077n1710_p0790a09║出大悲問行住坐臥如何用心得不落於惡
C077n1710_p0790a10║道師云莫用心問如何是文殊活人底草師
C077n1710_p0790a11║云須弥頂上雨霖霖進云如何是文殊煞人
C077n1710_p0790a12║底草師云錯問如何是功用智師云舉目千
C077n1710_p0790a13║山秀大海徹底清問疑情未息如何除遣師
C077n1710_p0790a14║云碓搗東南磨推西北問學人迷路請師直
C077n1710_p0790a15║指師云三更不閉戶進云未審此意如何師
C077n1710_p0790a16║云日午不點燈問一物不將來時如何師云
C077n1710_p0790a17║放下著進云恁麼即纖毫不隔也師云且擔
C077n1710_p0790a18║著。師上堂云諸苦所因貪欲為本若滅
C077n1710_p0790a19║貪欲無所依止若是無貪欲心在處澇澇隨
C077n1710_p0790a20║所碌碌山河大地不礙眼光不礙眼光則且
C077n1710_p0790a21║止你道雪山童子眉毛長多少眾中還有道
C077n1710_p0790a22║得者麼試對眾道看為你證據若道不得辜
C077n1710_p0790a23║負平生便下座。問學人不曉三玄義請師方
C077n1710_p0790a24║便第一玄師云截舌三分進云如何是第二
C077n1710_p0790b01║玄師云沒蹬驢子夜三更進云如何是第三
C077n1710_p0790b02║玄師云晴乾開水道無事設曹司問羙玉貴
C077n1710_p0790b03║金門何異荊山體師云錯進云恁麼即鳳飛
C077n1710_p0790b04║在處祥雲聚龍行何慮少風雷師云騎驢不
C077n1710_p0790b05║把鞭一世勿模樣問如何是第一要師云全
C077n1710_p0790b06║令提綱行正令却須當道與人看進云如何
C077n1710_p0790b07║是第二要師云坐飡都不問莫作問禪賔進
C077n1710_p0790b08║云如何是第三要師云包含大地人皆喜滿
C077n1710_p0790b09║路謌謠賀太平問如何是西來意師云骨崙
C077n1710_p0790b10║背象牙問色身病法身病師云江山無阻滯
C077n1710_p0790b11║日月鎮長眀問承聞一子出家九族生天某
C077n1710_p0790b12║甲兩人出家合作甚道理師云截舌三分進
C077n1710_p0790b13║云未審意旨如何師云閙市裏臥街問擬過
C077n1710_p0790b14║青山時如何師云金州出好漆問文殊云前
C077n1710_p0790b15║三三後三三未審意旨如何師云昨夜風寒
C077n1710_p0790b16║緊今日又溫和問如何是百尺竿頭進步底
C077n1710_p0790b17║句師云南贍部洲北欝單越問如何是西來
C077n1710_p0790b18║意師云冬無積雪夏無餘粮問淂船便渡時
C077n1710_p0790b19║如何師云鈍根阿師進云恁麼即直截根源
C077n1710_p0790b20║也師云下坡不走快便難逢問如何是奪人
C077n1710_p0790b21║不奪境師云臰肉來蠅進云如何是奪境不
C077n1710_p0790b22║奪人師云沒鐙驢子夜三更進云如何是人
C077n1710_p0790b23║境兩俱奪師云光漆無人識進云如何是人
C077n1710_p0790b24║境俱不奪師云須弥頂上雨霖霖問如何是
C077n1710_p0790c01║一印印空師云今年夏末[膜-大+(句-口+匕)]人冰進云如何
C077n1710_p0790c02║是一印印水師云未逢秋草死爭忍下堦行
C077n1710_p0790c03║進云如何是一印印泥師云兩重公案就萬
C077n1710_p0790c04║里江山應不廻問寂寂無依時如何師云觀
C077n1710_p0790c05║身實相進云與麼即謝師指示師云廓然無
C077n1710_p0790c06║邊問龍女獻珠得成佛學人無珠可獻還得
C077n1710_p0790c07║成佛也無師云好日多同贈土不贈金進云
C077n1710_p0790c08║恁麼即謝師指示師云𢙢魔逐我後鎮壓在
C077n1710_p0790c09║廳堦問古路重開時如何師云無目之人不
C077n1710_p0790c10║假燈進云恁麼即七縱八橫沒去處也師云
C077n1710_p0790c11║拍手唱歌行問師子吼時無意氣文殊仗劒
C077n1710_p0790c12║意如何師云一送荒郊裏千峯永不廻進云
C077n1710_p0790c13║恁麼即大眾齊合掌一時念弥陁師云不囙
C077n1710_p0790c14║寒食莭餘日且難來問香煙起處大眾側聆
C077n1710_p0790c15║當為何事師云專𦗟三下鼓喫粥五更時進
C077n1710_p0790c16║云此理如何師云朝霞不出門暮霞行千里
C077n1710_p0790c17║問國師禮倒鐵天王意旨如何師云驚動十
C077n1710_p0790c18║方剎進云此埋如何師云當言不避截舌。
C077n1710_p0790c19║師上堂云僧堂入佛殿裏過佛殿入僧堂裏
C077n1710_p0790c20║行須弥山騎牛說話木人打鼓唱歌露柱每
C077n1710_p0790c21║日𢬟箏犍椎拍手笑他若遇大乘根噐不在
C077n1710_p0790c22║於言下若是中下之機也須子細珎重。問未
C077n1710_p0790c23║遇眾緣時如何師云虗空無瑕翳到者盡息
C077n1710_p0790c24║心進云遇眾緣後如何師云任你大海變桑
C077n1710_p0791a01║田廣教誰能管得你問抱璞投師請師雕琢
C077n1710_p0791a02║師云把將來看進云恁麼即得遇和尚師云
C077n1710_p0791a03║元來是箇糞毬問古人有不了之句請師為
C077n1710_p0791a04║學人說師云破皮厚三寸問自己面目終日
C077n1710_p0791a05║不見時如何師云拈却牙齒著進云見面後
C077n1710_p0791a06║如何師云大眾盡皺眉問黑雲遮日時如何
C077n1710_p0791a07║師云道士戴簪冠進云見日後如何師云金
C077n1710_p0791a08║剛眼睛大如拳。問生死事大如何兔得攀
C077n1710_p0791a09║緣去師云喚什麼作生死進云與麼即是佛
C077n1710_p0791a10║性也師云又是七顛八倒問看經即是不看
C077n1710_p0791a11║即是師云青山無異路東西任意遊進云太
C077n1710_p0791a12║不定生師云自是盲者過非日月咎問萬里
C077n1710_p0791a13║無雲時如何師云今年大旱問古鏡未磨時
C077n1710_p0791a14║如何師云磨他作什麼進云磨後如何師云
C077n1710_p0791a15║堪作什麼問古佛舍利為什麼點不上來師
C077n1710_p0791a16║云家藏利噐盜者息心問路逢達道人不將
C077n1710_p0791a17║語默對未審將什麼對師云將拄杖對問驪
C077n1710_p0791a18║龍頷下有珠如何取得師云用這糞毬作什
C077n1710_p0791a19║麼師有時上堂大眾雲集師良久以手槌胷
C077n1710_p0791a20║三兩下喚侍者侍者應喏師云老僧今日頭
C077n1710_p0791a21║痛珎重。問聞鍾聲只有這个聲為復別有
C077n1710_p0791a22║師云腦後三斤問真性不隨緣如何得正悟
C077n1710_p0791a23║師云大洋海底紅塵起須弥頂上浪滔天問
C077n1710_p0791a24║如何是大作業底人師云城外斬屠兒進云
C077n1710_p0791b01║不會此意如何師云一斤秤不住問大乘以
C077n1710_p0791b02║心能荷萬善時如何師云上天無路入地無
C077n1710_p0791b03║門進云不會此理如何師云沙門島裏望家
C077n1710_p0791b04║鄉因汝州寶應馳開堂法嗣書來上堂有僧
C077n1710_p0791b05║問花開五葉法遍乾坤時如何師云九月重
C077n1710_p0791b06║陽莭菊花撲鼻香進云恁麼即慈雲普潤也
C077n1710_p0791b07║師云廓然無一物光明照十方問如何是第
C077n1710_p0791b08║一玄師云平常道在語必幽玄問如何是第
C077n1710_p0791b09║二玄師云有問有荅日月長明如何是第三
C077n1710_p0791b10║玄師云何勞龜卜問行年問鍾聲纔罷大眾
C077n1710_p0791b11║臨筵向上宗乘請師舉唱師云僧排夏[膜-大+(句-口+匕)]俗
C077n1710_p0791b12║列𦒿年進云恁麼即一雨普潤於大千也師
C077n1710_p0791b13║云日出天然異光明照十方問善法堂中伸
C077n1710_p0791b14║一問未審師還接也無師云蜀地錦觀陶綿
C077n1710_p0791b15║進云恁麼即承和尚慈悲也師云廓然無障
C077n1710_p0791b16║礙縱橫任意游。師上堂云諸禪德衲僧
C077n1710_p0791b17║是通變道人若遇鑊湯爐炭諸般厄難又如
C077n1710_p0791b18║何免淂若是兔不淂何名通變道人作麼生
C077n1710_p0791b19║是透脫諸般厄難底句還有透脫淂者麼試
C077n1710_p0791b20║對眾道看為你證據若是透脫不得即是萬
C077n1710_p0791b21║人作塚無人替代渠便下座。問師登師子座
C077n1710_p0791b22║祖意事若何師云行為佛事坐是道場進云
C077n1710_p0791b23║恁麼即橫身三界外也師云三界外底事又
C077n1710_p0791b24║作麼生僧便喝師云疑殺老僧這瞎驢問向
C077n1710_p0791c01║上一路千聖不傳如何是不傳底事師云爐
C077n1710_p0791c02║中添火猶嫌冷路上行人只守寒進云未審
C077n1710_p0791c03║此理如何師云冬無積雪夏無餘粮進云恁
C077n1710_p0791c04║麼即謝師指示師云杖擲高聲唱棒頭頂見
C077n1710_p0791c05║血學家禮拜師云教休不肯休直待雨霖頭
C077n1710_p0791c06║問承古有言盡日𢗅𢗅那事無妨如何是那
C077n1710_p0791c07║事師云大眾一時聞進云此理如何師云行
C077n1710_p0791c08║人盡帶悲問百丈昔時㕘馬祖豁然蕩盡更
C077n1710_p0791c09║無疑學人今日專請益乞師方便為全提師
C077n1710_p0791c10║云黃河有九曲陝府出鐵牛進云大盡三十
C077n1710_p0791c11║日小盡二十九已蒙師指示向上機鋒又如
C077n1710_p0791c12║何師云深領這一問擔枷過狀有辱先宗進
C077n1710_p0791c13║云恁麼即學人禮拜有分也師云兩重公案
C077n1710_p0791c14║就萬里江山應不迴問眾手淘金誰是得者
C077n1710_p0791c15║師云杖頭著眼看進云請師盡令師云灼然
C077n1710_p0791c16║落深坑問疋馬單鎗離君獨戰時如何師云
C077n1710_p0791c17║腦後抽簪進云恁麼即陣敗將軍馬空廻也
C077n1710_p0791c18║師云受領銀錢莫久停。
C077n1710_p0791c19║勘辯語并行錄
C077n1710_p0791c20║師勘一僧曰近離什麼處僧云東京師曰你
C077n1710_p0791c21║因甚口上破僧云和尚也須子細師云七棒
C077n1710_p0791c22║對十三庫下喫茶去師問僧日暮投林朝離
C077n1710_p0791c23║何處僧云新戒不曾學禪師云生身入地獄
C077n1710_p0791c24║下去後有僧舉到隨州智門明教大師大師
C077n1710_p0792a01║云何不道鏁鑰在和尚手裏因僧人事一箇
C077n1710_p0792a02║書筒師問曰是箇什麼僧云和尚識取好師
C077n1710_p0792a03║云元來是箇漆桶僧云請和尚收師云棺木
C077n1710_p0792a04║裏努眼因聞童子念經聲乃問僧曰聞念經
C077n1710_p0792a05║聲麼僧云今日勘破師云作家僧云草賊大
C077n1710_p0792a06║敗師云老僧今日失利師勘五人新到云㹅
C077n1710_p0792a07║是雲居供養主那僧云是師云是即一齊坐
C077n1710_p0792a08║師與僧行路次因見死人僧便問車在這裏
C077n1710_p0792a09║牛在什麼處師云你蹩躠行僧云牛又無行
C077n1710_p0792a10║箇什麼師云你既無牛因甚踏破脚僧云恁
C077n1710_p0792a11║麼即親從葉縣來也師云莫亂走師因與僧
C077n1710_p0792a12║摘藤花次有僧問此日摘藤花他時還有果
C077n1710_p0792a13║報也無師云有即錯僧云恁麼即無果報也
C077n1710_p0792a14║師云你却是个作家師後到襄州廣德廣德
C077n1710_p0792a15║乘示云禪德直須是箇師子兒始得諸人㹅
C077n1710_p0792a16║具箇師子兒師便出問承和尚有言諸人㹅
C077n1710_p0792a17║具箇師子兒如何是和尚師子廣德便作師
C077n1710_p0792a18║子吼師云這箇猶是野干鳴還我師子來隨
C077n1710_p0792a19║後便喝撫一掌德云真師子兒師云是何語
C077n1710_p0792a20║話德云好好問兄弟師云也不淂放過師到
C077n1710_p0792a21║洞山問洞山廓然無依法歸何處山云三翻
C077n1710_p0792a22║羯磨師云恁麼即知音不和也山云知音不
C077n1710_p0792a23║和底事作麼生師云龜毛拂子長三尺山云
C077n1710_p0792a24║你因什麼眉鬚墮落師便禮拜問僧近離甚
C077n1710_p0792b01║麼處僧云襄州師拽童子打一摑便喝出。
C077n1710_p0792b02║偈頌
C077n1710_p0792b03║塼庵廣教塼庵廓然無邊隨緣度日任
C077n1710_p0792b04║性癡憨森羅萬像凢聖共傳有人到此雪山
C077n1710_p0792b05║西畔
C077n1710_p0792b06║送僧攀送老兄入梁園杲日當軒不計
C077n1710_p0792b07║年為報我師林下偈無心照破萬重関
C077n1710_p0792b08║上監務祠部三首祠部見處少人知棲心
C077n1710_p0792b09║歇地更無疑有人借問平生事日出東方月
C077n1710_p0792b10║落西祠部見處處處通山河大地是家風
C077n1710_p0792b11║任他前面花錦樹無心伏物演真宗祠部
C077n1710_p0792b12║見處廓然安森羅萬像在目前任他前面歡
C077n1710_p0792b13║與樂隨緣度日化人天釋先師頌背陰
C077n1710_p0792b14║山子日陽多（云迥然無背面）南來北往意如何（云不墮
C077n1710_p0792b15║有無邊）有人借問西來意（云從來無間断）東
C077n1710_p0792b16║海東頭有新羅（云大地不柰何）因不安
C077n1710_p0792b17║我今有病無見無聞清虗之理日月長眀
C077n1710_p0792b18║我今有病罕遇知音直饒眀得喪却平生
C077n1710_p0792b19║老年頌幻身七十三真性不隨緣廓然無
C077n1710_p0792b20║障礙清虗獨湛然僧不問話乃頌五首
C077n1710_p0792b21║是你不問話山僧不荅禪日頭恰正午笑破
C077n1710_p0792b22║土地口是你不問話山僧沒合殺日午打
C077n1710_p0792b23║三更露柱夜說法是你不問話山僧實驚
C077n1710_p0792b24║訝冬後一百五廣南出象牙是你不問話
C077n1710_p0792c01║山僧沒可把鼻孔在這裏拈來驀頭打是
C077n1710_p0792c02║你不問話山僧沒可誇蕩蕩隨緣去湖南出
C077n1710_p0792c03║苧麻木魚謌木魚歌木魚歌橫身三界
C077n1710_p0792c04║臥擺頭掉尾瞬金鱗凢聖縱橫不柰何老胡
C077n1710_p0792c05║聞聳耳聽聲聲振動古佛心逍遙自在無私
C077n1710_p0792c06║曲蕩蕩行時任騰騰指日月太山崩踴踴躍
C077n1710_p0792c07║躍魔軍驚哮吼吟時雲隊隊大洋海底霹靂
C077n1710_p0792c08║聲共施主送羅漢供到南岳夙生慶幸
C077n1710_p0792c09║共結良緣羅漢遺踪日月青天松蘿欝茂取
C077n1710_p0792c10║性巖邊道人行處滿目江山露地白牛廓然
C077n1710_p0792c11║無伴森羅萬象只在目前若人不會何處相
C077n1710_p0792c12║見有人問着直下看箭邀僧游山游山
C077n1710_p0792c13║日促路嶮巇結束行裝莫駐疑來日遍看山
C077n1710_p0792c14║有色擬心棲處隔山迷供養主經過覔頌
C077n1710_p0792c15║諸方化主往來多青山綠水意如何演若達
C077n1710_p0792c16║多應認影不知鷂子過新羅讚師真師
C077n1710_p0792c17║真皃古稜層言直訣烈去住分眀森羅萬象
C077n1710_p0792c18║普濟群生往來禪子太岳石崩我師之真
C077n1710_p0792c19║何用丹青形如滿月徧布乾坤送僧攀
C077n1710_p0792c20║送高僧入梁園春去秋來不計年蕩蕩行時
C077n1710_p0792c21║無邪路江山無滯笑西天雪山童子言下喝
C077n1710_p0792c22║擬議中間萬萬年燈籠一盞金燈號玲
C077n1710_p0792c23║瓏四方八面不施工照破乾坤黑暗處山河
C077n1710_p0792c24║大地是家風送供養主化主別仙邑南
C077n1710_p0793a01║北無西東超然威音外縱橫處處通明暗皆
C077n1710_p0793a02║自尔寂然天地空萬緣俱頓息哮吼振乾坤
C077n1710_p0793a03║先師三周忌師真似日三周已畢徧布乾
C077n1710_p0793a04║坤翹足七日大展壃風狐魅屏跡香茶供養
C077n1710_p0793a05║光漆誰識與僧看椹子椹子黑榔檔無
C077n1710_p0793a06║心是道場高僧飡一頓果熟自馨香
C077n1710_p0793a07║送氊供養主前程化道莫辭辛隨緣兀兀
C077n1710_p0793a08║任浮沉雲去水來為伴侶時時哮吼振乾坤
C077n1710_p0793a09║雪下頌四首此日好雪誰言冰潔粟米白
C077n1710_p0793a10║銀新羅日月此日好雪萬民樂業大展長
C077n1710_p0793a11║空凢聖路絕此日好雪何勞言說萬物無
C077n1710_p0793a12║心江山日月此日好雪廓然敗賊逼塞乾
C077n1710_p0793a13║坤誰人分別夏末送僧高僧相伴過九
C077n1710_p0793a14║旬誰人言說話宗乘離凢離聖縱橫妙何人
C077n1710_p0793a15║擬議落千峯僧云不知和尚門風廣教
C077n1710_p0793a16║無門風縱橫處處通大地紅塵起失却主人
C077n1710_p0793a17║翁雨下此日好雨乾坤無路日月長明
C077n1710_p0793a18║西方淨土送手巾與史諫議述十頌
C077n1710_p0793a19║廣教手巾無功無能觸目受用青山白雲廣
C077n1710_p0793a20║教手巾亘古亘今寂寥虗廓打破乾坤廣教
C077n1710_p0793a21║手巾不恊眾情有人借問太岳石崩廣教手
C077n1710_p0793a22║巾何勞心神眀暗自尔青山白雲廣教手巾
C077n1710_p0793a23║瞬目相呈露地白牛非凡非聖廣教手巾誰
C077n1710_p0793a24║見誰聞直下便會喪却平生廣教手巾日月
C077n1710_p0793b01║長眀縱橫自在新羅國人廣教手巾非功織
C077n1710_p0793b02║成隨緣度日任性浮沉廣教手巾逼塞乾坤
C077n1710_p0793b03║賢愚意觧笑殺胡僧廣教手巾不用持論言
C077n1710_p0793b04║前薦淂翳却眼睛和荅西禪深和尚請齋
C077n1710_p0793b05║二首莫推延莫推延從來此事只如然[膜-大+(句-口+匕)]
C077n1710_p0793b06║雪雰雰兩度降不由人主不由天不推延
C077n1710_p0793b07║不推延森羅萬象在目前臘雪雰雰天地黑
C077n1710_p0793b08║露地白牛遍大千游草菴忽覩菴園任
C077n1710_p0793b09║性癡憨有人到此如隔関山茶筵送化主
C077n1710_p0793b10║師後逐句識有塩無醋（云如賊入空屋）
C077n1710_p0793b11║有菜無油（云無私可隔）隨緣兀兀（云任性浮
C077n1710_p0793b12║沉）百味珎羞（云觸𩔗有淂）僧言話次乃有
C077n1710_p0793b13║頌一到仙州四十秋隨緣兀兀到此休幸
C077n1710_p0793b14║遇高僧相伴後縱橫不意到峰頭僧寫真
C077n1710_p0793b15║呈師師遂成頌自識之誰人寫真（動用乾
C077n1710_p0793b16║坤）妙筆丹青（口吐辭華）明暗自尓（乾濕同方）
C077n1710_p0793b17║何勞心神（任性浮沉）吾真非假（觸𩔗有淂）圖
C077n1710_p0793b18║畫非真（擬心即差）容貌陋質（天不能盖）遍布
C077n1710_p0793b19║乾坤（應物現形）年邁有頌廣教六十八
C077n1710_p0793b20║凡聖俱歇滅有人相借問九月重陽莭廣
C077n1710_p0793b21║教六十八誰人相軆察直下便會淂腦後三
C077n1710_p0793b22║斤銕送供養主一年春盡一年春相煩
C077n1710_p0793b23║化道任浮沉森羅萬象無私曲一聲纔動斬
C077n1710_p0793b24║乾坤扇子廣教一柄扇本來無背面有
C077n1710_p0793c01║時在手中要且無人見拄杖山僧一條
C077n1710_p0793c02║杖縱橫無比量有時在手中應用遍十方
C077n1710_p0793c03║笻竹杖笻竹九節縱橫無邪大展長空凢
C077n1710_p0793c04║聖路絕兩堂上座下喝頌兩堂上座齊
C077n1710_p0793c05║下喝瞽目之人無分別凡言賔主句下分何
C077n1710_p0793c06║勞龜卜問前程示徒廣教一言凡聖共
C077n1710_p0793c07║傳直下便會萬里江山僧請益兀兀隨
C077n1710_p0793c08║緣任浮沉不拘春夏及秋冬闍𥠖請益平生
C077n1710_p0793c09║事問取寒山始知音衲僧衲僧不用持論
C077n1710_p0793c10║言前薦淂腦後三斤李都尉問和尚生日
C077n1710_p0793c11║述成十頌山僧生日處處真隨緣兀兀任
C077n1710_p0793c12║浮沉森羅萬象無私曲日出天然照乾坤
C077n1710_p0793c13║山僧生處廓然寧不拘凢聖自在行任他前
C077n1710_p0793c14║面歡與樂無心伏物賀太平山僧生處碧
C077n1710_p0793c15║雲中情與非情共一真眀暗盡時無邪路眀
C077n1710_p0793c16║眀不墮聖凡前山僧生處少知音任性隨
C077n1710_p0793c17║緣過幾春有人借問平生事石人打鼓木人
C077n1710_p0793c18║聽山僧生處據令行十方禪子盡皆驚若
C077n1710_p0793c19║人觧接無根樹海裏能挑水底燈山僧生
C077n1710_p0793c20║處正令行野老謳歌盡傳名若人不識金剛
C077n1710_p0793c21║用涅槃山側井中人山僧生處亘古今誰
C077n1710_p0793c22║人言說話宗乘離凢離聖縱橫妙腦後抽簪
C077n1710_p0793c23║祭鬼神山僧生處在林中碧澗虎聲騁英
C077n1710_p0793c24║雄喝迴驚動十方剎萬里江山入千峰山
C077n1710_p0794a01║僧生處峰頂上迦葉聞鍾出洞門粉骨碎身
C077n1710_p0794a02║千萬刼思量難報我師恩山僧生處碧潭
C077n1710_p0794a03║中不拘春夏及秋冬一刀兩叚湏休去何人
C077n1710_p0794a04║擬議落千峰僧親近乃有頌廣教一言
C077n1710_p0794a05║直下人嫌若人借問萬里江山
C077n1710_p0794a06║古尊宿語錄卷第二十五　　　　　多一