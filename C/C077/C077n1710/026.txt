C077n1710_p0795a01║古尊宿語錄卷第二十六　　　　　多二
C077n1710_p0795a02║僧錄司右闡教兼鍾山靈谷禪寺住持　淨戒　重校
C077n1710_p0795a03║首山念禪師法嗣（南岳下九世）。
C077n1710_p0795a04║神鼎禪師名洪諲襄水扈氏子自遊方一衲
C077n1710_p0795a05║以度寒暑甞與數𦒿宿至襄沔間一僧舉論
C077n1710_p0795a06║宗乘頗敏捷會野飯山店中供辦而僧論說
C077n1710_p0795a07║不已師曰三界唯心萬法唯識唯識唯心眼
C077n1710_p0795a08║聲耳色是甚麼人語僧曰法眼語師曰其義
C077n1710_p0795a09║如何曰唯心故根境不相到唯識故聲色摐
C077n1710_p0795a10║然師曰舌味是根境否曰是師以筯筴菜置
C077n1710_p0795a11║口中含胡而語曰何謂相入邪坐者駭然僧
C077n1710_p0795a12║不能荅師曰途路之樂終未到家見解入微
C077n1710_p0795a13║不名見道叅須實叅悟須實悟閻羅大王不
C077n1710_p0795a14║怕多語僧拱而退後返長沙隱于衡嶽三生
C077n1710_p0795a15║藏有湘陰豪貴來遊福嚴即師之室見其氣
C077n1710_p0795a16║貌閑靜一鉢挂壁餘無長物傾受之遂拜跪
C077n1710_p0795a17║請曰神鼎乃我家植福之地久乏宗匠願師
C077n1710_p0795a18║俱徃何如師笑而諾之即以己馬負師至十
C077n1710_p0795a19║年始成叢席一朽牀為說法座。
C077n1710_p0795a20║開堂日指法座云未登此座化緣已畢諸人
C077n1710_p0795a21║還委悉麼若委悉散去得也若不散去不免
C077n1710_p0795a22║登於此座入方便品第二去也且不得怪山
C077n1710_p0795a23║僧便升座拈香此一炷香奉為今上皇帝聖
C077n1710_p0795a24║壽無疆第二炷香為府主學士合郡尊官伏
C077n1710_p0795b01║願長光佛日永佐明君第三炷此香不是戒
C077n1710_p0795b02║定慧香亦非旃檀沉水只是汝州土冝便燒
C077n1710_p0795b03║云供養首山和尚以酬法乳師遂敷座顧視
C077n1710_p0795b04║大眾云摩竭陁國親行此令大眾還知落處
C077n1710_p0795b05║麼一句子該天括地逈超格外在眾聖之前
C077n1710_p0795b06║所以五天和不齊梵夾不持來釋迦掩室於
C077n1710_p0795b07║摩竭淨名杜口於毗耶三乘教外一句別傳
C077n1710_p0795b08║敢問大眾作麼生是別傳底試對眾道看遞
C077n1710_p0795b09║相證眀良久云直饒道得亦未稱祖師意且
C077n1710_p0795b10║道如何稱得祖師意諸兄弟直須打辦精神
C077n1710_p0795b11║究徹根源到這裏不可說菩提涅槃真如解
C077n1710_p0795b12║脫向上向下坐禪入定造橋梁開義井得麼
C077n1710_p0795b13║然則如是不可無言也山僧初行脚時發足
C077n1710_p0795b14║亦無正意𠫵禪學道只欲東京聽一兩本經
C077n1710_p0795b15║論以資平生不期行來行去到汝州襄城縣
C077n1710_p0795b16║恰遇汝州風發皷上首山就中見一老和尚
C077n1710_p0795b17║彼時蒙它劈頭一錐直得浹背汗流當時不
C077n1710_p0795b18║覺禮拜了悔之不及大眾且道悔个什麼悔
C077n1710_p0795b19║不拽下禪牀痛与一頓雖然如是官不容針
C077n1710_p0795b20║私通車馬下座。舉資福三句語第一句
C077n1710_p0795b21║祖師不知有師云無人解會第二句与祖佛
C077n1710_p0795b22║為師師云鼻孔在山僧手裏苐三句稱提祖
C077n1710_p0795b23║佛師云分明向你道。舉僧問首山如何
C077n1710_p0795b24║是和尚家風山云一言截斷千江口萬仞峰
C077n1710_p0795c01║前始得玄師云首山只解說家風不解用家
C077n1710_p0795c02║風僧問如何是用家風師云𡎺乃云首山老
C077n1710_p0795c03║漢若在聞神䁀恁麼道必然大笑一場且道
C077n1710_p0795c04║肯神䁀不肯神䁀試商量看諸上座夫參學
C077n1710_p0795c05║湏具𠫵學眼始得若只愛它人語句記在意
C077n1710_p0795c06║識下自不能截斷俗士尚云男兒不用分時
C077n1710_p0795c07║財衲僧家合作麼生著精彩始得珎重。
C077n1710_p0795c08║舉僧問靈泉和尚如何是靈泉印泉云不傳
C077n1710_p0795c09║不受曰交代時如何泉云淮南舡子看洛陽
C077n1710_p0795c10║師云古人与麼道意在如何要會麼不傳不
C077n1710_p0795c11║受珎重。舉僧問靈泉如何是靈泉曲泉
C077n1710_p0795c12║云無絃琴有韻絲竹動搖天曰還有知音也
C077n1710_p0795c13║無泉云有曰如何是知音者泉云山上石人
C077n1710_p0795c14║齊撫掌溪邊野老始知音師云神䁀即不然
C077n1710_p0795c15║僧便問如何是神䁀曲師云要唱便唱曰還
C077n1710_p0795c16║有知音也無師云有曰未審是什麼人師云
C077n1710_p0795c17║無心意識者師云神䁀与麼道与靈泉如何
C077n1710_p0795c18║試商量看湏知各各家風事不同珎重。
C077n1710_p0795c19║小叅舉古金峰頌云學道如鑽火逢煙未可
C077n1710_p0795c20║𠇲直待金星現㱕家始到頭師云神䁀即不
C077n1710_p0795c21║然學道如鑽火逢煙即便𠇲莫待金星現燒
C077n1710_p0795c22║脚又燒頭且道神䁀恁麼道為當違古人順
C077n1710_p0795c23║古人別有道理汝道入麼去底人好入麼來
C077n1710_p0795c24║底人好到這裏須具衲僧眼始得莫受人瞞
C077n1710_p0796a01║珎重。小叅良久舉鏡清上堂良久有僧
C077n1710_p0796a02║問祖歌如何唱清云拖送醉人酒曰入麼則
C077n1710_p0796a03║辜負和尚也清云猛虎不食伏肉師云古人
C077n1710_p0796a04║恁麼道句前明句後明會麼未問已前會取
C077n1710_p0796a05║好。小叅舉僧問趙州黑豆未生芽時如
C077n1710_p0796a06║何州云好合醬師云神䁀即不然若問黑豆
C077n1710_p0796a07║未生芽時如何向伊道堪作什麼乃有頌曰
C077n1710_p0796a08║黑豆未生芽誰道好合醬本色衲僧聞堪是
C077n1710_p0796a09║甚模樣華岳頭倒卓湏彌脚直上莫言無法
C077n1710_p0796a10║用看取者相狀乃云古人与麼道神䁀与麼
C077n1710_p0796a11║頌且道違古人順古人還會麼合醬也不中
C077n1710_p0796a12║是什麼道理了取始得珎重。舉僧問香
C077n1710_p0796a13║嚴如何是道嚴云枯木裏龍吟曰如何是道
C077n1710_p0796a14║中人嚴云髑髏裏眼睛後有僧舉問石霜枯
C077n1710_p0796a15║木裏龍吟時如何霜云猶有喜在曰髑髏裏
C077n1710_p0796a16║眼睛時如何霜云猶有識在師云石霜一向
C077n1710_p0796a17║打疊去空界裏作活計後有僧舉似曹山山
C077n1710_p0796a18║云這石霜老聲聞作這見解曹山有頌曰枯
C077n1710_p0796a19║木龍吟真見道髑髏無識眼初明意識盡時
C077n1710_p0796a20║消息盡當人那辨濁中清師云恁麼會取好
C077n1710_p0796a21║小𠫵舉鳥窠和尚有小師辝窠問向什麼處
C077n1710_p0796a22║去曰學佛法去窠云若是佛法我這裏也有
C077n1710_p0796a23║些子小師便問如何是和尚佛法窠於身上
C077n1710_p0796a24║拈起布毛示之隨後便吹小師忽然大悟師
C077n1710_p0796b01║遂於身上拈起布毛呈大眾隨後与一吹云
C077n1710_p0796b02║會麼久後不得辜負老僧珎重。小叅舉
C077n1710_p0796b03║令初上座領眾上石門門曰萬仞峰前石牛
C077n1710_p0796b04║吼穿雲渡水意如何初無對門云山僧住持
C077n1710_p0796b05║事大叅堂去石門後舉令僧下語曰久嚮和
C077n1710_p0796b06║尚又云訪道尋師明的旨覺了根源顯異機
C077n1710_p0796b07║門曰當時令初上座若下得遮語不將它作
C077n1710_p0796b08║參學人師云不喚它作叅學人喚作什麼人
C077n1710_p0796b09║會麼把手共行無間路。舉古人曰游江
C077n1710_p0796b10║海涉山川尋師訪道為𠫵禪自從認得曹溪
C077n1710_p0796b11║路了知生死不相関作麼生是曹溪路有僧
C077n1710_p0796b12║對云得者飲水之義向阿誰說之師曰知云
C077n1710_p0796b13║某甲即如是師意又如何師云出僧堂入佛
C077n1710_p0796b14║殿便下座。小𠫵舉紫胡有狗上取人頭
C077n1710_p0796b15║中取人𦝫下取人脚你若擬議即喪身失命
C077n1710_p0796b16║師云古人提唱一叚因緣你道恁麼時下得
C077n1710_p0796b17║什麼語神䁀當時若在他會裏便出云者畜
C077n1710_p0796b18║生又云死亦作退身勢白兆和尚亦云白兆
C077n1710_p0796b19║有狗上不取人頭中不取人腰下不取人脚
C077n1710_p0796b20║也不擬議咬得他死便得僧問如何是白兆
C077n1710_p0796b21║狗兆作狗聲僧云猶是喋屎狗兆云作麼生
C077n1710_p0796b22║是咬人狗僧把衲衣角便拂兆便打師云白
C077n1710_p0796b23║兆道也不擬議咬得死便休且道其僧便拂
C077n1710_p0796b24║兆便打誰得誰失白兆大似喪車後掉藥袋
C077n1710_p0796c01║亦有僧問如何是神䁀狗向伊道誰敢倚門
C077n1710_p0796c02║傍戶僧禮拜向伊道神䁀也大嶮有僧便請
C077n1710_p0796c03║益此語師云我當時要个不惜身命底人直
C077n1710_p0796c04║至如今無人稱得老僧意你兩个吐露个消
C077n1710_p0796c05║息看僧擬議師云死。小𠫵舉溈山示眾
C077n1710_p0796c06║老僧百年後於山下作一頭水牯牛左肋下
C077n1710_p0796c07║書溈山僧某甲正當与麼時喚作溈山僧又
C077n1710_p0796c08║是水牯牛喚作水牯牛又是溈山僧且作麼
C077n1710_p0796c09║生商量師乃有頌不道溈山不道牛認著何
C077n1710_p0796c10║處有來由分明裂破應湏會會得還同不繫
C077n1710_p0796c11║舟。舉石門示眾云家山好家山好家山
C077n1710_p0796c12║內有無根草澄源異草競芬芳春雷一震金
C077n1710_p0796c13║仙道師云作麼生是春雷与大眾說破得麼
C077n1710_p0796c14║喝一喝下座。小叅舉南泉上堂僧問摩
C077n1710_p0796c15║尼珠人不識如來藏裏親[(冰-水+〡)*ㄆ]得珠即不問如
C077n1710_p0796c16║何是藏泉云与你徃來者是僧云不徃不來
C077n1710_p0796c17║者又如何泉云亦是藏僧云如何是珠泉喚
C077n1710_p0796c18║僧僧應喏泉云你不會我意師乃有頌曰渠
C077n1710_p0796c19║問摩尼珠摩尼在何許呼名應荅聲諸方莫
C077n1710_p0796c20║錯舉。小𠫵舉僧問風宂如何是第一句
C077n1710_p0796c21║宂云三要印開朱點窄未容擬議主賔分師
C077n1710_p0796c22║隨後一喝如何是第二句宂云妙解豈容無
C077n1710_p0796c23║著問漚和爭赴截流機師著語云未問已前
C077n1710_p0796c24║錯如何是第三句宂云但看棚頭弄傀儡牽
C077n1710_p0797a01║抽都在裏頭人師著語云明破即不堪所以
C077n1710_p0797a02║首山和尚道第一句薦得与祖佛為師第二
C077n1710_p0797a03║句薦得与人天為師第三句薦得自救即不
C077n1710_p0797a04║可又云自救也不了師云神䁀亦有人問如
C077n1710_p0797a05║何是第一句云蒼天蒼天如何是第二句云
C077n1710_p0797a06║有什麼馿漢如何是苐三句云近前來向你
C077n1710_p0797a07║道才近前便打若恁麼會得也不辜負祖師
C077n1710_p0797a08║西來若是從頭一一問過幾時得休佛法不
C077n1710_p0797a09║是磨稜合縫底道理似這一脉說話湏是久
C077n1710_p0797a10║在它門風來始得直是嫌佛不作嫌法不說
C077n1710_p0797a11║方可如是子細珎重。小叅舉古人云是
C077n1710_p0797a12║日已過命亦隨减如少水魚斯有何樂師云
C077n1710_p0797a13║古人恁麼道非有利益非無利益神䁀即不
C077n1710_p0797a14║然是日已過命亦隨减如少水魚有何不樂
C077n1710_p0797a15║且道違古人順古人試撿點看珎重。舉古
C077n1710_p0797a16║僧問首山一毫未發時如何山云路逢穿耳
C077n1710_p0797a17║客曰發後如何山云不用更遲疑曾有僧問
C077n1710_p0797a18║神䁀一毫未發時如何神鼎只向伊道白
C077n1710_p0797a19║雲嶺上云發後如何師云澗下水流師乃云
C077n1710_p0797a20║若是前來兩轉語有可咬嚼東看西看若是
C077n1710_p0797a21║神䁀者語如喫木札瓦片相似實無滋味直
C077n1710_p0797a22║是自見自悟始得會麼天高東南地傾西北
C077n1710_p0797a23║肅宗帝問忠國師百年後所湏何物國云与
C077n1710_p0797a24║老僧作个無縫塔帝云請師塔樣國師良久
C077n1710_p0797b01║云會麼帝云不會師云吾有付法弟子躭源
C077n1710_p0797b02║却諳此事已後但問此人國師遷化後帝詔
C077n1710_p0797b03║問躭源源亦良久云會麼帝云不會源有頌
C077n1710_p0797b04║湘之南潭之北中有黃金充一國無影樹下
C077n1710_p0797b05║合同舡琉璃殿上無知識曰前來國師如此
C077n1710_p0797b06║作用不能明了次問躭源源恁麼頌且道盡
C077n1710_p0797b07║善不盡善雖成方便湏躰解始得會麼神鼎
C077n1710_p0797b08║為你諸人下四轉語湘之南潭之北師云君
C077n1710_p0797b09║臣有路中有黃金充一國師云淨妙體常無
C077n1710_p0797b10║影樹下合同舡師云千聖同轍琉璃殿上無
C077n1710_p0797b11║知識師云凢聖路絕師云若是恁麼會去必
C077n1710_p0797b12║不相賺神鼎恁麼注解只是辜負國師。
C077n1710_p0797b13║子溈又問芸田翁翁亦云枯樹子溈云這田
C077n1710_p0797b14║翁他後亦匡五百眾師云為復意在芸田翁
C077n1710_p0797b15║處為在仰山處為復揔不恁麼諸上座一切
C077n1710_p0797b16║諸法摐然更不用生事它是父子說話同道
C077n1710_p0797b17║者方知珎重。僧問先德遠遠投師請師
C077n1710_p0797b18║一接德云兩股金鐶鳴歷歷如來寶杖親蹤
C077n1710_p0797b19║跡要會麼有問有荅罕遇知音又問一先德
C077n1710_p0797b20║云遠遠投師請師一接德云地湧無源水石
C077n1710_p0797b21║人駕慈舟師云此語為復与前來語同耶別
C077n1710_p0797b22║耶雖然一个門風也須是知它尊宿發語處
C077n1710_p0797b23║始得作麼生是地湧無源水石人駕慈舟會
C077n1710_p0797b24║麼海闊無舟徃來不隔珎重。南泉云我
C077n1710_p0797c01║十八上便會作活計趙州云我十八上便會
C077n1710_p0797c02║破家散宅你道破家散宅好解作活計好初
C077n1710_p0797c03║機底人且紹前語久𠫵底人直湏破家散宅
C077n1710_p0797c04║更有一言萬里崖州僧問石門如何是和尚
C077n1710_p0797c05║家風門云解接無根樹能挑海底灯後其僧
C077n1710_p0797c06║入室問學人不解挑燈意請師方便接無根
C077n1710_p0797c07║門云賈島筆頭挑古韻下筆之處阿誰分又
C077n1710_p0797c08║云難遇知音神䁀當初問如何是知音門云
C077n1710_p0797c09║逢迎直言三嵗子唱起巴歌異路行又頌無
C077n1710_p0797c10║形無相大威神為接群生展手頻鳥道不遮
C077n1710_p0797c11║圓鑑躰金烏常出海東門師云石門恁麼道
C077n1710_p0797c12║恁麼頌還會石門家風麼良久云金烏常出
C077n1710_p0797c13║海東門珎重。梁山觀和尚悟道頌云昔
C077n1710_p0797c14║時珎寶被塵埋何事今朝出故懷𠫵道喜明
C077n1710_p0797c15║無說句通玄不是意中猜一炷定光輝法界
C077n1710_p0797c16║萬重塵鏁豁然開超今異古終難况山幸感西
C077n1710_p0797c17║胡特地來師云諸上座古人恁麼道意在於
C077n1710_p0797c18║何且問諸人作麼生是昔時珎寶試對眾道
C077n1710_p0797c19║看道得神䁀与你酬个價數若道不得猶如
C077n1710_p0797c20║糞土久立。小叅風不鳴條雨不破塊即
C077n1710_p0797c21║且止作麼生打得个翻車筋斗到梵天去若
C077n1710_p0797c22║有出來作个伎倆有麼莫教帝釋𢙣發後有
C077n1710_p0797c23║僧入室某甲當時出來左轉一轉便㱕眾師
C077n1710_p0797c24║云莫教帝釋發𢙣又作麼生僧云知恩者少
C077n1710_p0798a01║負恩者多師云築著鼻孔。應機揀辨
C077n1710_p0798a02║問如何是賔中賔師云瞎如何是賔中主師
C077n1710_p0798a03║云一似瞎問如何是主中賔師云放你三十
C077n1710_p0798a04║棒問如何是主中主師云耶了。問如何
C077n1710_p0798a05║是接初機句師云山河大地問如何是辨衲
C077n1710_p0798a06║僧句師云七棒對十三問如何是正令行句
C077n1710_p0798a07║師云不通眨眼云如何是立乹坤句師云你
C077n1710_p0798a08║擬作麼會。問古人有言靈山話月曹溪指
C077n1710_p0798a09║月如何是真月師云照問六國未寧時如何
C077n1710_p0798a10║師云道什麼云寧後如何師云謼殺人。
C077n1710_p0798a11║問內外追尋一物無時如何師云月似彎弓
C077n1710_p0798a12║少雨多風。問家家門前火把子意旨如
C077n1710_p0798a13║何師云四時八莭。問不轉時如何師云即
C077n1710_p0798a14║今是轉不轉云謝和尚點破師云通身覺路
C077n1710_p0798a15║玄。問輪囬六道底人畢竟如何師云不
C077n1710_p0798a16║願成佛曰為什麼不願成佛師云佛亦不究
C077n1710_p0798a17║竟云請一言師云昨日猶記得今朝話無門。
C077n1710_p0798a18║問不施寸刃便登九五時如何師云海
C077n1710_p0798a19║曼河清曰治化事如何師云萬戶無門鑰皷
C077n1710_p0798a20║腹和太平。問路逢達道人時如何師云勘
C077n1710_p0798a21║破。問學人擬入海時如何師云海生海曰
C077n1710_p0798a22║恁麼則全承此恩力也師云黑風吹羅剎回
C077n1710_p0798a23║光却得妙。問曉夜不停時如何師云是誰
C077n1710_p0798a24║不停。問倒戈卸甲時如何師云大勳不竪
C077n1710_p0798b01║賞曰請師原賜師云退問疋馬單鎗時如何
C077n1710_p0798b02║師云神鼎打退皷曰畢竟事如何師云想你
C077n1710_p0798b03║不是者手脚。問菩提涅槃即不問戴角
C077n1710_p0798b04║披毛事若何師云不是上座分上事如何是
C077n1710_p0798b05║學人分上事師云待你到這田地始向你道
C077n1710_p0798b06║曰便恁麼時如何師云退身三步。問二王
C077n1710_p0798b07║相見時如何師云膝行肘步曰恁麼則全㱕
C077n1710_p0798b08║一主也師云天下浩浩。問[舟-(白-日)]霄獨步時如
C077n1710_p0798b09║何師云老僧只管看破也曰照破後如何師
C077n1710_p0798b10║云還我話頭來。問古人道午前來者木
C077n1710_p0798b11║人喚得回頭午後來者木人喚不回頭正當
C077n1710_p0798b12║午時喚即是不喚即是師云[膜-大+(句-口+匕)]月二十五問
C077n1710_p0798b13║然燈前即不問然燈後亦不問如何是正然
C077n1710_p0798b14║燈師云一輪光灼灼今古無晦暝。
C077n1710_p0798b15║問蓮花未出水時如何師云千山萬水云出
C077n1710_p0798b16║水後如何師云萬水千山。問古帆未掛
C077n1710_p0798b17║時如何師云到岸也云到𡶨後如何師云猶
C077n1710_p0798b18║是鈍漢。問師子未出窟時如何師云吼
C077n1710_p0798b19║曰出窟後如何師云悄。問達磨未來時
C077n1710_p0798b20║如何師云西天此土云來後如何師云此土
C077n1710_p0798b21║西天。問寶劒未出匣時如何師云狼煙
C077n1710_p0798b22║競起云出後如何師云天下太平。問牛
C077n1710_p0798b23║頭未見四祖時如何師云天知地知云見後
C077n1710_p0798b24║如何師云猶較些子。問和尚未見先德
C077n1710_p0798c01║時如何師云山河大地云見後如何師云日
C077n1710_p0798c02║月星辰。問覺花未發時如何辨其真實
C077n1710_p0798c03║師云冬寒夏熱又云天寒打撼戰。問戴
C077n1710_p0798c04║角披毛即不問寶劒出匣事如何師云問處
C077n1710_p0798c05║甚分明曰恁麼則盡法無民師云知時別儀
C077n1710_p0798c06║堪作闍𥠖。問三車引不出時如何師云好
C077n1710_p0798c07║曰意旨如何師云冝應自忻慶。問如何是
C077n1710_p0798c08║接人之機師云齋後來向你道曰即今為什
C077n1710_p0798c09║麼不道僧隨聲一喝師云好僧禮拜云放你
C077n1710_p0798c10║三十棒。問如何是和尚為人句師云拈
C077n1710_p0798c11║柴擇菜曰莫只者便是也無師云更須子細。
C077n1710_p0798c12║問如何是和尚辨衲僧句師竪起拳曰
C077n1710_p0798c13║未審意旨如何師云你不妨辯得好。
C077n1710_p0798c14║師在眾日僧問上座久後唱誰家曲調師云
C077n1710_p0798c15║手執無絃琴騎牛脚打皷問如何是道人活
C077n1710_p0798c16║計師云山僧自小不曾入學堂問濟物利生
C077n1710_p0798c17║事如何師云闍梨有問山僧有荅問如何是
C077n1710_p0798c18║和尚深深處師云柴門不掩任聽徃來曰還
C077n1710_p0798c19║許人就近也無師云且領前話問古人道解
C077n1710_p0798c20║接無根樹能挑海底燈如何是無根樹師云
C077n1710_p0798c21║日用不知如何是海底燈師云徹髓問殺父
C077n1710_p0798c22║殺母佛前懺悔殺佛殺祖什麼處懺悔師云
C077n1710_p0798c23║水長舡高問如何是真如躰師云如如不動
C077n1710_p0798c24║云如何是真如用師云斬問隔墻見角早知
C077n1710_p0799a01║是牛隔山見煙便知是火隔墻不見角是什
C077n1710_p0799a02║麼師云不應問山僧問布以七淨花浴此無
C077n1710_p0799a03║垢人既是無垢人為什麼却浴師云清淨亦
C077n1710_p0799a04║不立僧問首山如何是佛山云新婦騎馿阿
C077n1710_p0799a05║家牽因僧請益師乃有頌新婦騎馿阿家牽
C077n1710_p0799a06║誰後復誰先張三與李四拱手賀堯年又頌
C077n1710_p0799a07║從上諸聖惣皆然起坐忪𢥃沒兩般有問又
C077n1710_p0799a08║湏向伊道新婦騎馿阿家牽師復云然雖如
C077n1710_p0799a09║此未盡首山大意在僧云如何是首山大意
C077n1710_p0799a10║師云天長地久日月齊明。
C077n1710_p0799a11║偈頌靈雲桃花
C077n1710_p0799a12║傷嗟尋劒客桃花遇春開靈雲一見處令我
C077n1710_p0799a13║笑咍咍偶述三偈長安甚樂到人
C077n1710_p0799a14║稀（千聖同源）到者須知不是㱕（方可校些子）直道逈超凡聖
C077n1710_p0799a15║外（云有人不肯在）由是曹溪第二槌（青霄無路）自在神䁀
C077n1710_p0799a16║寺少塩兼無醋（內外推窮一物無）雲水若到來撒手空回
C077n1710_p0799a17║云（我宋無語句亦無一法與人）直下無一物休言無著處（四大本空佛依何住）禪
C077n1710_p0799a18║流聞此說不用更重注（更莫忉忉）嵗旦云眾不
C077n1710_p0799a19║下山今年六十九（到与麼田地）四大將衰朽（知）
C077n1710_p0799a20║自此不下山（休）白雲且相守（彎二國二且任麼過時）僧見
C077n1710_p0799a21║師舉話略有揀辨乃問如何得似和尚去師
C077n1710_p0799a22║云闍梨受屈作麼一自學參玄諸方不
C077n1710_p0799a23║問禪水聲流自響舉目看青天有宰官
C077n1710_p0799a24║問師坐禪如何師頌云寂寂無一事醒
C077n1710_p0799b01║醒亦復然森羅及萬象法法盡皆禪
C077n1710_p0799b02║冬莭頌冬節年年事世俗多般異祖師
C077n1710_p0799b03║門下客長舒兩脚睡食後三巡茶以表山僧
C077n1710_p0799b04║意皷聲若動時敢望同來至師不赴王莾山
C077n1710_p0799b05║請僧問佛不違眾生之願和尚為什麼有請
C077n1710_p0799b06║不赴師云莫錯怪老僧好頌曰一月普
C077n1710_p0799b07║現一切水一切水月一月攝若人解了如斯
C077n1710_p0799b08║意大地眾生無不徹師在眾時与汾陽昭和
C077n1710_p0799b09║尚共作拄杖頌昭頌一條拄杖標
C077n1710_p0799b10║揭徑直螺文爆節有時橫擔肩上大地乹坤
C077n1710_p0799b11║挑括師頌得處不在高峯亦非深
C077n1710_p0799b12║溪澗壑如今幸得扶持老病是為依托一朝
C077n1710_p0799b13║卓在孤峯一任諸方拈掇頌上玉泉和尚
C077n1710_p0799b14║一種輪囬又一廻入鄽垂手化群迷智大豈
C077n1710_p0799b15║㽞生死界悲深不住涅盤堦毗盧經卷塵中
C077n1710_p0799b16║現優鉢羅花火裏開非但我今難比况千佛
C077n1710_p0799b17║稽首歎奇哉示初機一步一登臨
C077n1710_p0799b18║無非般若心逢人只麼道終不悞他人珎重
C077n1710_p0799b19║何方去家山一道光箇中若不會塵刼受忙
C077n1710_p0799b20║忙送清首座神峯寒露別知音此
C077n1710_p0799b21║後同誰話此心出匣大聲驚宇宙甚時終得
C077n1710_p0799b22║會衣襟此日登途去煙雲氣色全我無相
C077n1710_p0799b23║憶語更在蘊於言偶述入偈淡薄且
C077n1710_p0799b24║隨時家風誰得知有人來請益搖頭未許伊
C077n1710_p0799c01║神䁀有一機不用更遲疑日午打三更白淨
C077n1710_p0799c02║崑崙兒神䁀有一言絕慮不忘緣日頭恰正
C077n1710_p0799c03║午曉夜過西天神䁀有一約不用更斟酌分
C077n1710_p0799c04║明向你道文殊問無著神䁀家風水泄不通
C077n1710_p0799c05║禪客上來換手槌𦚾神䁀一言瞥尓三千禪
C077n1710_p0799c06║客上來急急前行神䁀一說不用分別禪客
C077n1710_p0799c07║上來清風明月生緣襄水度嵗華偶携缾錫
C077n1710_p0799c08║看天涯路逢一人穿耳客咄我回頭得到家
C077n1710_p0799c09║自此端然無一事今居神䁀臥雲霞有人若
C077n1710_p0799c10║問西來意遙指南山一叚畬門人寫真
C077n1710_p0799c11║求贊神䁀真誰人寫吾之相一如也真
C077n1710_p0799c12║相既尓秋天月夜瞻之寫之摩訶般若
C077n1710_p0799c13║古尊宿語錄卷第二十六　　　　　多二