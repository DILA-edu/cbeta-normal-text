C077n1710_p0807a01║古尊宿語錄卷第二十八　　　　　多四
C077n1710_p0807a02║僧錄司右闡教兼鍾山靈谷禪寺住持　淨戒　重校
C077n1710_p0807a03║汾陽昭禪師法嗣。
C077n1710_p0807a04║法華禪師名全舉（南岳下十世）。師入院上
C077n1710_p0807a05║堂示眾云夫苐一義諦非智辯所詮心機所
C077n1710_p0807a06║測教外別傳不立文字既到這裏復且如何
C077n1710_p0807a07║直湏坐断毗盧不存凡聖還能如是麼若也
C077n1710_p0807a08║未能山僧重說偈言去也不結毗盧印那𪪺
C077n1710_p0807a09║古佛心明月照幽谷寒濤助夜砧諸人委悉
C077n1710_p0807a10║麼各希發問問昔日靈山分半座師今登陟
C077n1710_p0807a11║意如何師云你承當得麼問如何是法華境
C077n1710_p0807a12║師云後不搆前如何是境中人師云三日後
C077n1710_p0807a13║看問祖意西來事請師直指陳師云截耳臥
C077n1710_p0807a14║街僧云見者盡攢眉師云非公境界問不落
C077n1710_p0807a15║今時請師道師云落問如何是佛師云蘆芽
C077n1710_p0807a16║穿膝僧云如何是道師云七縱八橫僧云如
C077n1710_p0807a17║何是道中人師云緊𮖐頭僧云如何是和尚
C077n1710_p0807a18║家風師云廣額旃陀羅問如何是祖師西來
C077n1710_p0807a19║意師云朱唇皓齒僧云學人不會師云斜墜
C077n1710_p0807a20║搔首問牛頭未見四祖時為什麼百鳥㗸花
C077n1710_p0807a21║師云果熟猿猱重僧云見後為什麼不㗸花
C077n1710_p0807a22║師云踈林鳥不過問雪覆千山時如何師云
C077n1710_p0807a23║樵人迷古路漁父鏁孤舟問可來白雲裏教
C077n1710_p0807a24║你紫芝歌如何是紫芝歌師云不是吳音切
C077n1710_p0807b01║湏漢語問數日不聞師誨語今朝陞座意如
C077n1710_p0807b02║何師云一年春盡一年春師乃云夫叅學湏
C077n1710_p0807b03║具擇法眼不得顢頇若得正眼精明一切無
C077n1710_p0807b04║滯不見古人道一句語中湏具三玄一玄中
C077n1710_p0807b05║湏具三要古人恁麼道意在於何鵝王擇乳
C077n1710_p0807b06║素非鴨類。上堂云即心即佛黃葉止啼
C077n1710_p0807b07║非心非佛驗病施方你道到這裏作麼生。
C077n1710_p0807b08║上堂云擬著即垜生招箭不擬著即三千里
C077n1710_p0807b09║外。上堂云白眉不展手長安路坦然歸
C077n1710_p0807b10║堂喫茶去。上堂云釋迦不出世達磨不
C077n1710_p0807b11║西來佛法遍天下談玄口不開。上堂云
C077n1710_p0807b12║若開口又成增語不開口去又成剩語乃云
C077n1710_p0807b13║金輪天子勑草店家風別。上堂云菩提
C077n1710_p0807b14║離言說從來無得人雖然如是不免口過。
C077n1710_p0807b15║上堂云心不是佛智不是道且道是什麼刻
C077n1710_p0807b16║舟求劒膠柱調絃。上堂云三乘十二分
C077n1710_p0807b17║教只是箇藥方且道治什麼病乃云父母緣
C077n1710_p0807b18║生口。上堂云鍾鳴鼓響鵶鳴鵲噪為你
C077n1710_p0807b19║諸人說般若講涅槃了也諸人還信得及麼
C077n1710_p0807b20║觀音勢至向諸人面前作大神通若信不及
C077n1710_p0807b21║却往他方救苦利生去也。上堂云三世
C077n1710_p0807b22║諸佛口掛壁上天下老和尚作麼生措手你
C077n1710_p0807b23║諸人到諸方作麼生舉山僧恁麼道也是久
C077n1710_p0807b24║日樺來唇喝一喝。上堂云古人有一轉
C077n1710_p0807c01║不了底因緣舉似大眾分明記取。上堂
C077n1710_p0807c02║云諸高德叢林規矩朝晚二時上來相見一
C077n1710_p0807c03║回即不可若約佛法事塵刼來未曾昧雖然
C077n1710_p0807c04║如是敗種且不發芽。上堂云大眾會麼
C077n1710_p0807c05║師子一滴乳能破万斛馿乳記得僧問老宿
C077n1710_p0807c06║如何是佛對云不封不樹大眾會麼若不會
C077n1710_p0807c07║重下注脚去也不封不樹以𣗥欒。上堂
C077n1710_p0807c08║云古人道我若一向舉揚宗乘法堂裏草深
C077n1710_p0807c09║一丈不可為闍梨鏁却僧堂門去也雖然如
C077n1710_p0807c10║是也是烏龜陸地弄塵行。上堂舉古人
C077n1710_p0807c11║道一塵起大地𭣣師云一葉落天下秋。上
C077n1710_p0807c12║堂舉南泉云道箇如如早是變也今時師僧
C077n1710_p0807c13║湏向異類中行始得且道作麼生是異類中
C077n1710_p0807c14║行乃云石牛長臥三春霧木馬嘶時秋後泉。
C077n1710_p0807c15║上堂舉僧問曹山如何是一不老山云枯木
C077n1710_p0807c16║僧云如何是一老山云不扶持有僧舉似九
C077n1710_p0807c17║峯峯云三從六義諸上座會麼愛他年少婦
C077n1710_p0807c18║湏是白頭兒。上堂云語漸也返常合道
C077n1710_p0807c19║論頓也不留眹迹直饒論其頓返其常也是
C077n1710_p0807c20║抑而為之。開爐示眾云一二三四五任
C077n1710_p0807c21║君顛倒舉露柱與燈籠何曾成佛祖不惜眉
C077n1710_p0807c22║毛者直下便道取僧問未審道箇什麼師云
C077n1710_p0807c23║潔已輕裝外瓶盂共毳袍僧云正當與麼時
C077n1710_p0807c24║如何師云夜禪孤月冷晨朝片雲高僧擬議
C077n1710_p0808a01║師云會麼僧云不會師遂作頌示之云三十
C077n1710_p0808a02║五十何湏更舉方圓變通去除佛祖他未彰
C077n1710_p0808a03║名余不能取僧問如何是賔中賔師云開口
C077n1710_p0808a04║雖無力吐氣却慚惶僧云如何是賔中主師
C077n1710_p0808a05║云一條新竹杖三事舊麻衣僧云如何是主
C077n1710_p0808a06║中賔師云㟮屼何人顧坦然孰可聞僧云如
C077n1710_p0808a07║何是主中主師云万仞齊開覩千峯露出顏。
C077n1710_p0808a08║僧問如何是奪人不奪境師云春生夏長秋
C077n1710_p0808a09║𭣣冬藏僧云如何是奪境不奪人師云一朝
C077n1710_p0808a10║權在手看取令行時僧云如何是人境兩俱
C077n1710_p0808a11║奪師云寰中天子貴塞外將軍雄僧云如何
C077n1710_p0808a12║是人境俱不奪師云一等乹坤日月俱明問
C077n1710_p0808a13║如何是佛師云手不如脚僧云如何是諸佛
C077n1710_p0808a14║家風師云荒田耕不罷又被別人爭問自古
C077n1710_p0808a15║及今不從人得六祖黃梅傳箇什麼師云德
C077n1710_p0808a16║山棒僧云傳後如何師云那用臨際喝問如
C077n1710_p0808a17║何是佛師云紫雲常捧足黑霧擁身行問法
C077n1710_p0808a18║身無形如何建立云古廟香爐問牛頭未見
C077n1710_p0808a19║四祖時如何師云新鞔鼓子鼕鼕響僧云見
C077n1710_p0808a20║後如何舊鼓皮寬打不鳴問生死事大請師
C077n1710_p0808a21║相救師云洞庭湖裏失却船問如何是本源
C077n1710_p0808a22║師云山高峯峻問語不投機請師提唱師云
C077n1710_p0808a23║山藏海納問久居岩谷一物全無時如何師
C077n1710_p0808a24║云脚瘦草鞋寬問不犯一切請師提綱師云
C077n1710_p0808b01║聾人遠𦗟問自知當作佛未審什麼人證據
C077n1710_p0808b02║師云志公剪刀問如何是親切一句師云六
C077n1710_p0808b03║祖是新州人問如何是最初一句師云父母
C077n1710_p0808b04║未生前問如何是不動尊師云今日遭逢問
C077n1710_p0808b05║如何是透法身句師云三箇猫兒一箇獰僧
C077n1710_p0808b06║云如何是法身師云無過於此問不動根源
C077n1710_p0808b07║如何接物師云𢙣虎不如善猫兒問祖意教
C077n1710_p0808b08║意是同是別師云赤水求珠孫賔打瓦僧入
C077n1710_p0808b09║室次師垂語云重整釣竿橫海上拋鈎未必
C077n1710_p0808b10║愛魚吞僧云多年枯木今日重生師自代云
C077n1710_p0808b11║紅𢇁曲裏無金磬碧旗歌外有文官僧云垂
C077n1710_p0808b12║下綠絲重着餌必然釣得大金魚僧入室展
C077n1710_p0808b13║座具始𭣣師云一展一𭣣法法皆周擬欲更
C077n1710_p0808b14║問著甚來由遂問會麼僧云不會師便打問
C077n1710_p0808b15║既是善知識為什麼事養生殺生師云生者
C077n1710_p0808b16║自生死者自死未雨先驚蟄只要小蛇知問
C077n1710_p0808b17║師唱誰家曲宗風嗣阿誰師云藏頭白海頭
C077n1710_p0808b18║黑僧云汾陽的子臨際兒孫去也師云莫亂
C077n1710_p0808b19║針錐問法華專使伸三請祖意西來事若何
C077n1710_p0808b20║師云天晴道路乹問德山棒臨際喝意旨如
C077n1710_p0808b21║何師云截舌三分僧云四海傳揚去也師云
C077n1710_p0808b22║苦痛深僧問如何是賔中賔師云冥然渡曉
C077n1710_p0808b23║春僧云如何是賔中主師云莫謾窺門戶僧
C077n1710_p0808b24║云如何是主中賔師云威喪濟漂淪僧云如
C077n1710_p0808c01║何是主中主師云光寒星斗怖問如何是奪
C077n1710_p0808c02║人不奪境師云白菊乍開重日暖百年公子
C077n1710_p0808c03║不逢春僧云如何是奪境不奪人師云大地
C077n1710_p0808c04║絕消息翛然獨任真問如何是人境兩俱奪
C077n1710_p0808c05║師云草荒人變色凡聖兩齊亡問如何是人
C077n1710_p0808c06║境俱不奪師云清風伴明月野老笑相親僧
C077n1710_p0808c07║問承古有言湏彌為槌虗空為鼓還許學人
C077n1710_p0808c08║打也無師云無你下手處僧云更不請鎚師
C077n1710_p0808c09║云我不能打得你遂頌云塩官有鼓高低辨
C077n1710_p0808c10║於此南泉便整齊背面湏來唐土擊當頭不
C077n1710_p0808c11║薦北番提入番急磨腰下劒出塞湏用自家
C077n1710_p0808c12║才珎重老師不轟破我在江東君在西僧問
C077n1710_p0808c13║學人未遇大機請師一喝師云是什麼機僧
C077n1710_p0808c14║云大機師云若是大機爭受一喝僧便喝師
C077n1710_p0808c15║云一潭綠水兩處洪波僧有頌云高提祖印
C077n1710_p0808c16║恩狂機坐臥應湏鑑者知却被明師全打破
C077n1710_p0808c17║外求佛祖豈為奇問承師有言一物不將來
C077n1710_p0808c18║放下箇什麼意旨如何師云你是了因放下
C077n1710_p0808c19║箇什麼僧云佛法無多子師云欠我劈脊棒
C077n1710_p0808c20║你作麼生僧云元來無許多般如今却作摸
C077n1710_p0808c21║樣師以頌示云汝錫高飛我即休此生無喜
C077n1710_p0808c22║亦無憂雲開任待風吹散留取碧潭月正秋。
C077n1710_p0808c23║僧問趙州東門西門南門北門意旨如何師
C077n1710_p0808c24║云有問有荅僧云不問不荅時如何師云却
C077n1710_p0809a01║被你道著以頌示之云四般俱已息六種豈
C077n1710_p0809a02║能分倚南閑度日傍北別無門巧語從教設
C077n1710_p0809a03║玄辝謾共論逈出威音外不到是非奔僧問
C077n1710_p0809a04║如何是雲門一竅師云開張閉合遂以頌示
C077n1710_p0809a05║之云雲門一竅坐閒心把断游人更莫尋任
C077n1710_p0809a06║是有誰居壁上也教無事訪知音僧問如何
C077n1710_p0809a07║是本來宗師云密室不通風却問你作麼生
C077n1710_p0809a08║會僧云春日櫻桃朵朵紅僧問如何是本來
C077n1710_p0809a09║宗師云不問不荅僧云豈無方便師云明明
C077n1710_p0809a10║向你道僧云謝師方便師云汝莫受方便僧
C077n1710_p0809a11║云官不容針私通車馬師云千山堆皓玉万
C077n1710_p0809a12║木折寒梅遂以頌示之今古甚有方便是物
C077n1710_p0809a13║頭頭露現坦然萬樣千般突兀無過有熖未
C077n1710_p0809a14║悟且湏保惜悟了便生厭賤中下急急著眼
C077n1710_p0809a15║上士誰能顧盻因僧參有頌要接諸人向上
C077n1710_p0809a16║坡左手提携右手過太陽熖裏分八字南海
C077n1710_p0809a17║波斯不較多僧問要接諸人即不問如何是
C077n1710_p0809a18║向上坡師云䆫外月徹曉室中燈更明僧云
C077n1710_p0809a19║左手提携即不問如何是右手過師云放開
C077n1710_p0809a20║非在手却閉不從他僧云太陽影裏即不問
C077n1710_p0809a21║如何是分八字師云舶主能藏寶青巾盖頂
C077n1710_p0809a22║門僧問如何是西來的的意師云與我取拂
C077n1710_p0809a23║子來僧過拂與師師便打僧於此有省遂以
C077n1710_p0809a24║頌呈蒙師一拂太多端打破從來滿肚憨別
C077n1710_p0809b01║處不能求妙觧目前却覩自家顏僧問久在
C077n1710_p0809b02║途中請師一接師云虗空烜爀無涯岸海月
C077n1710_p0809b03║圓時別有天僧云不會師云却是真箇遂以
C077n1710_p0809b04║頌示之學道如行路途中未得休直到長安
C077n1710_p0809b05║日方能見聖游嶺南懃和尚有頌示本禪人
C077n1710_p0809b06║云林葉始經秋游雲出幽谷禪人錫乱飛徃
C077n1710_p0809b07║復不徃復徃復不徃復六六三十六師因見
C077n1710_p0809b08║乃問作麼生是往復不往復本云歷歷乹坤
C077n1710_p0809b09║外的的宇宙中師云作麼生是六六三十六
C077n1710_p0809b10║本云今日既然煩道用得師坦蕩至無為師
C077n1710_p0809b11║游園見千葉蓮池乃問僧云池在這裏蓮在
C077n1710_p0809b12║甚處僧云白浪起時應難見未覩波澄別却
C077n1710_p0809b13║逢師云明向上事僧却問師池在此蓮在甚
C077n1710_p0809b14║處師云未至日藏青𥯤外時來透向碧波心
C077n1710_p0809b15║僧遂以頌呈四海應難見五湖易得存綠波
C077n1710_p0809b16║還有月白浪忽成紋朵朵分千葉𰚆株共一
C077n1710_p0809b17║根久在池中長誰人折上盤問七星光彩天
C077n1710_p0809b18║將曉不犯皇風試道看師云將軍馬蹄紅僧
C077n1710_p0809b19║云錯師便打僧云灼然師云七棒對十三僧
C077n1710_p0809b20║禮拜師噓噓問法華曾演汾陽旨白雲今日
C077n1710_p0809b21║事如何師云誰知蓆㡌下元是昔愁人問驪
C077n1710_p0809b22║珠逐月即不問龍劒衝星事若何師云寒光
C077n1710_p0809b23║急急問萬里無雲即不問一條霜刃事如何
C077n1710_p0809b24║師云誰敢動著僧禮拜師云小慈妨大慈便
C077n1710_p0809c01║打問智識不到處時如何師云三門不曾開
C077n1710_p0809c02║僧云誰是知音者師云口似鼻孔問寶劒未
C077n1710_p0809c03║出匣時如何師云住僧云出匣後如何師云
C077n1710_p0809c04║點僧禮拜師云三三問如何是佛師云波斯
C077n1710_p0809c05║倚夜臺問古人道承言者喪滯句者迷學人
C077n1710_p0809c06║㹅不恁麼時如何師云點撿舌頭看僧云官
C077n1710_p0809c07║不容針私通車馬師云伶利人難得問明月
C077n1710_p0809c08║海雲遮不得舒光直透水晶宮時如何師云
C077n1710_p0809c09║打破了來相見問佛身充滿於法界未審向
C077n1710_p0809c10║什麼處行履師云眉毛重多少僧云不離當
C077n1710_p0809c11║處常湛然師云滯慤迷封問不落言詮請師
C077n1710_p0809c12║端的師云鐵門路嶮問驪龍含月即且置龍
C077n1710_p0809c13║劒衝天試用看師云山河岌峇日月斗昬僧
C077n1710_p0809c14║禮拜師噓噓僧問如何是佛師云老僧當門
C077n1710_p0809c15║無齒僧云為什麼如此師云只為老僧謗佛
C077n1710_p0809c16║小㕘示眾云諸上座禪僧家以寂住為本夫
C077n1710_p0809c17║行脚者不在觀州翫府看山門景致過時為
C077n1710_p0809c18║什麼事盖為生死事大從上古人凡到所在
C077n1710_p0809c19║見一箇村院主也湏問過如今晚學往往蹉
C077n1710_p0809c20║過不肯𮞏相博問記得龍牙問德山學人仗
C077n1710_p0809c21║鏌鎁劒擬取師頭時如何德山便引頸牙云
C077n1710_p0809c22║師頭落也德山便休諸上座莫是德山無機
C077n1710_p0809c23║鋒麼為當別有道理乃云德山引頸龍牙劒
C077n1710_p0809c24║𪚊。小𠫵示眾云諸上座佛法有什麼事
C077n1710_p0810a01║也莫見老和尚道無事便無事去法身無為
C077n1710_p0810a02║不墮諸數古德道不信佛菩提是則觧空第
C077n1710_p0810a03║一所以道說佛說祖談玄談妙皆属增减語
C077n1710_p0810a04║既然如是諸人又向什麼處叅湏具行脚眼
C077n1710_p0810a05║始得乃拈柱杖云有人道得麼出來相見有
C077n1710_p0810a06║麼有麼眾無對師云老僧今日失利。
C077n1710_p0810a07║師因入縣看官岑員外問文殊騎師子普賢
C077n1710_p0810a08║騎象王和尚為什麼不乘騎師云院中無外
C077n1710_p0810a09║云達磨乘蘆渡龍慶江和尚打轎又且何妨
C077n1710_p0810a10║師云山僧不捏怪。師訪郡主郎中云舍
C077n1710_p0810a11║弟屯田不會祖師道師云屯田雖不會刑部
C077n1710_p0810a12║又且標格不同中云雖然如是奈何心中未
C077n1710_p0810a13║達師云文彩已彰中云不敢師云爭敢埋沒
C077n1710_p0810a14║中又云今時𠫵學人好教他見德山師云見
C077n1710_p0810a15║後如何中大笑師云對覩不施。天使牛
C077n1710_p0810a16║太保入寺舉李都尉法身頌請師指示師云
C077n1710_p0810a17║天使甚處人事使云東京城裏人東京城裏
C077n1710_p0810a18║說話西京城裏應喏使云不會乞師指示師
C077n1710_p0810a19║云張公喫酒李公醉鍾馗觧舞十拍子使云
C077n1710_p0810a20║弟子夙生多幸作禮而去戚殿丞入寺游山
C077n1710_p0810a21║行次見粟種遂問黃底是白底是師云粟戚
C077n1710_p0810a22║公令人搓破師云今日遭皮剝戚云也湏點
C077n1710_p0810a23║撿師云今日失利戚到清泉又問泉為什麼
C077n1710_p0810a24║太混師云昨日山中大會戚云今日事作麼
C077n1710_p0810b01║生師云閙從何處來王學士同運使到院師
C077n1710_p0810b02║云請學士祇應運使說話山僧只知林下事
C077n1710_p0810b03║學云未審林下事如何師云苦益菜羹粟米
C077n1710_p0810b04║飯又云偏打不防家。師至荊南分金善
C077n1710_p0810b05║和尚處問回互不回互師云惣不恁麼金云
C077n1710_p0810b06║為什麼喫福昌棒師云一家有事百家忙金
C077n1710_p0810b07║云為什麼脫空謾語師云事不孤起金云入
C077n1710_p0810b08║水見長人師云調琴澄太古琢句體全真遂
C077n1710_p0810b09║呈頌云回玄不讓前當頭戶底閑罕逢臨際
C077n1710_p0810b10║喝蹉過老德山世事從他到鳥道絕人攀倜
C077n1710_p0810b11║儻天然竅坐断趙州関。到公安遠和尚
C077n1710_p0810b12║處問作麼生是伽藍師云深山藏獨虎淺草
C077n1710_p0810b13║露群蛇遠云作麼生是伽藍中人師云青松
C077n1710_p0810b14║盖不得黃葉豈能遮遠云道什麼師云少年
C077n1710_p0810b15║翫盡天邊月潦倒扶桑勿日頭遠云一句兩
C077n1710_p0810b16║句雲開月露作麼生師云照破佛祖。
C077n1710_p0810b17║師到荊南延壽賢和尚問海竭人亡作麼生
C077n1710_p0810b18║師云毒蛇不咬人賢云為什麼如此師云風
C077n1710_p0810b19║引溪雲断泉衝石徑斜師到夾山入真首座
C077n1710_p0810b20║室云還見麼云萬事全無真云還不見麼師
C077n1710_p0810b21║云千般皆在手師遂問首座未見澄散聖時
C077n1710_p0810b22║如何座云湖南江西師云見後如何座云江
C077n1710_p0810b23║西湖南師云却共首座一般座云打草要蛇
C077n1710_p0810b24║驚師云某甲終不捏恠偶述頌呈同往韶陽
C077n1710_p0810c01║路行來逈且殊南臺猶不顧北嶽豈能拘有
C077n1710_p0810c02║語深藏却無言淺露珠雖然名得免聲已振
C077n1710_p0810c03║西瞿。師到神鼎鼎問一朵峯峦上獨樹
C077n1710_p0810c04║不成林作麼生師云水分紅樹淺澗遶碧泉
C077n1710_p0810c05║深鼎云作麼生是回𢆰之機師云盲人却無
C077n1710_p0810c06║眼頌云天曉不明海翫珠情無揬出背擎書
C077n1710_p0810c07║劣形馳步愁長路絕念還同上太虗。
C077n1710_p0810c08║師到福嚴承和尚問作麼生是圓容相師云
C077n1710_p0810c09║木人嶺上休相覩石女溪邊更莫逢師遂問
C077n1710_p0810c10║如何是和尚圓容相嚴云老病尋常發躘踵
C077n1710_p0810c11║無較時師云容即不問如何是圓嚴云法界
C077n1710_p0810c12║廣無邊師云圓即不問如何是容嚴云消却
C077n1710_p0810c13║了也嚴遂問不容不圓時如何師云虛空無
C077n1710_p0810c14║背面鳥道絕東西遂呈頌云溢月流波灌紫
C077n1710_p0810c15║微交羅紅浡海心飛圓容妙相權施設倜儻
C077n1710_p0810c16║無門說向誰。師在福嚴入惠照室問承
C077n1710_p0810c17║古有言狸奴白牯却知有三世諸佛為什麼
C077n1710_p0810c18║不知有照云只為太惺惺師云狸奴白牯為
C077n1710_p0810c19║什麼却知有照云爭怪得伊師却問如何是
C077n1710_p0810c20║福嚴境照云漱泉秋鶴至蟬樹夜猿過照却
C077n1710_p0810c21║問作麼生是南岳境師云風休林自直雲靜
C077n1710_p0810c22║月弥新照云作麼生是境中人師云草色青
C077n1710_p0810c23║隨步藍光碧照衣。師到石霜入慈明室
C077n1710_p0810c24║明云作麼生是向上一竅師云二竅俱明霜
C077n1710_p0811a01║云還見七十二峯麼師云有甚掩處霜云道
C077n1710_p0811a02║什麼師云今日觸忤和尚霜便打師云作麼
C077n1710_p0811a03║生霜云將謂𭣣番猛將元來是小小長行師
C077n1710_p0811a04║云雅淡呈秋色馨香噴月華遂呈頌云收番
C077n1710_p0811a05║猛師彼方奇勢劣翻思握劒歸塞外從教誇
C077n1710_p0811a06║勇徤寰中爭敢闘龍威放開急着金牙竅更
C077n1710_p0811a07║閉那吒擁節旗蘇武英雄能透出張良喪却
C077n1710_p0811a08║目前機。到大愚芝和尚處問古人見桃
C077n1710_p0811a09║花意作麼生師云曲不藏直愚云那箇且從
C077n1710_p0811a10║者箇作麼生師云大街拾得金四隣爭得知
C077n1710_p0811a11║愚云上座還知麼師云路逢劒客湏呈劒不
C077n1710_p0811a12║是詩人莫獻詩愚云作家詩容師云一條紅
C077n1710_p0811a13║線兩人牽愚云玄沙道諦當甚諦當又作麼
C077n1710_p0811a14║生師云海枯終見底人死不知心愚云却是
C077n1710_p0811a15║師云樓閣凌雲勢峯巒疊翠層遂呈頌云鳳
C077n1710_p0811a16║返自騰霄漢去靈雲桃樹老鴉栖古今休頌
C077n1710_p0811a17║桃花意天上人間不可陪。師到廬山羅
C077n1710_p0811a18║漢祖印大師處即舉頌云北斗藏身事已彰
C077n1710_p0811a19║法身從此露堂堂雲門賺殺他家子直至如
C077n1710_p0811a20║今乱度量乃云老僧當時作此頌直得天下
C077n1710_p0811a21║老和尚不肯上座作麼生師云爭敢印云作
C077n1710_p0811a22║麼生師云凌晨昇寶座應不讓南能遂呈頌
C077n1710_p0811a23║云北斗藏身事坦然法身無狀透何邊後人
C077n1710_p0811a24║不曉前人意水底撑船捉月天。師到栖
C077n1710_p0811b01║賢入室問如何是佛賢云張三李四師云意
C077n1710_p0811b02║旨如何賢云餬餅討甚汁遂呈頌云去短求
C077n1710_p0811b03║長本不移他人與汝未為奇雖然構得些些
C077n1710_p0811b04║飽終久何曾免得饑。師到祖峯戒和尚
C077n1710_p0811b05║處入室戒問作麼生是絕羈絆底人師云番
C077n1710_p0811b06║手把馬籠戒云却是作家師云背邊打不着
C077n1710_p0811b07║戒云為什麼却上來下去師云和尚向甚處
C077n1710_p0811b08║見上來下去戒便打師云一言無別路千古
C077n1710_p0811b09║不來人遂呈頌云直上猶難到回來轉更遲
C077n1710_p0811b10║若言禪與理特地隔湏彌。師到蘇州翠
C077n1710_p0811b11║峯素和尚處入室舉僧問風穴如何是佛穴
C077n1710_p0811b12║云嘶風木馬緣無絆背角泥牛痛下鞭峯問
C077n1710_p0811b13║背鞭一句作麼生道師云翻身師子威雄大
C077n1710_p0811b14║爭敢當頭露𤓰牙峯云放你一線道師云七
C077n1710_p0811b15║顛八倒峯云𭣣師云了。到翠峯顯和尚
C077n1710_p0811b16║處問牛喫草草喫牛師云回頭一就尾宛轉
C077n1710_p0811b17║萬重關峯云應知不背面湏教在目前師云
C077n1710_p0811b18║驗在目前峯云自領出去。師到杭州與
C077n1710_p0811b19║教入室舉僧問一和尚如何是佛一云陳橘
C077n1710_p0811b20║皮師遂問意旨如何教云猫兒頭上雀兒窠
C077n1710_p0811b21║師遂呈頌云問佛師言荅橘皮更無一法可
C077n1710_p0811b22║相違眉毛翻起應難見背向終教是與非復
C077n1710_p0811b23║頌云寸草密藏師子多猫兒頭上雀兒窠擬
C077n1710_p0811b24║欲傾窠不喪命直隨鷂子過新羅。到杭
C077n1710_p0811c01║州西菴菴主曾見明招舉一頌云絕頂西峯
C077n1710_p0811c02║上峻機誰敢當超然凡聖外瞥起兩重光師
C077n1710_p0811c03║問如何是兩重光主云月從東出日向西沒
C077n1710_p0811c04║師云菴主未見明招時如何主云滿傾油難
C077n1710_p0811c05║盡見後如何多心易得乾師到瑯瑘問上座
C077n1710_p0811c06║近離甚處師云兩浙瑯云船來陸來師云船
C077n1710_p0811c07║來瑯云船在甚麼處師云步下瑯云不涉程
C077n1710_p0811c08║途一句作麼生道師云杜撰長老如麻似粟
C077n1710_p0811c09║便拂袖而去瑯遂問侍者此是什麼人者云
C077n1710_p0811c10║舉上座瑯云莫是舉師叔麼當時先師教我
C077n1710_p0811c11║尋見伊遂親下旦過堂問上座莫是舉師叔
C077n1710_p0811c12║麼莫怪某甲適來相觸忤師便喝復問長老
C077n1710_p0811c13║何時到汾陽瑯云恁時到師云我在浙江早
C077n1710_p0811c14║聞你名元來見解只如此何得名播寰宇耶
C077n1710_p0811c15║遂作禮。頌首山西來意風吹日炙
C077n1710_p0811c16║少人知頂仰先賢對此機饒君曠刼生前會
C077n1710_p0811c17║穿耳胡僧也皺眉透法身二頌
C077n1710_p0811c18║人問透法身隨冝為指陳大地如膠漆長江
C077n1710_p0811c19║波蹙顰湏弥起舞天帝不瞚一人之力不如
C077n1710_p0811c20║百人綱宗兩刃交鋒事嶮巇沙塲
C077n1710_p0811c21║六月雪花飛如今更擬圓真實白眉應教入
C077n1710_p0811c22║素闈十二時歌夜半子伊余靜坐
C077n1710_p0811c23║寒堂裏月圓日滿不曾虧方朔由來悞宮徵
C077n1710_p0811c24║鷄鳴丑森羅万象歸元首一聲聲後九衢聞
C077n1710_p0812a01║年光任你侵蒲柳平旦寅烏龜穿破髑
C077n1710_p0812a02║髏門山伯不知何處去扶桑天子笑忻忻
C077n1710_p0812a03║日出夘千門万戶呈機巧織成蜀錦與吳綾
C077n1710_p0812a04║到頭成壞行相撓食時辰麄細將來不
C077n1710_p0812a05║厭忻寒則着衣飢喫飯途中往往問踈親
C077n1710_p0812a06║禺中巳華藏已開見慈氏驚起毗盧頂上人
C077n1710_p0812a07║拍手呵呵闤闠裏正中午髣髴乹城猶
C077n1710_p0812a08║未許金輪天子下閻浮移却西天作東土
C077n1710_p0812a09║日昳未石室老僧禪未起門前時有問津人
C077n1710_p0812a10║樓至擎拳先指示晡時申柴門不掩去
C077n1710_p0812a11║來人石室𮯱霞謾費力歷歷分明真不真
C077n1710_p0812a12║日入酉時擊踈鐘滿林吼自他爽昧各方圓
C077n1710_p0812a13║剛被時人分好醜黃昏戌才燭銀缸昬
C077n1710_p0812a14║暗失晦魄山童速報來金烏早向西方出
C077n1710_p0812a15║人定亥抖擻壞衣線長在不羨羅紈錦繡袍
C077n1710_p0812a16║迦葉師兄相笑待
C077n1710_p0812a17║
C077n1710_p0812a18║古尊宿語錄卷第二十八　　　　　多四