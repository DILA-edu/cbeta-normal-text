C077n1710_p0813a01║古尊宿語錄卷第二十九　　　　　多五
C077n1710_p0813a02║僧錄司右闡教兼鍾山靈谷禪寺住持　淨戒　重校
C077n1710_p0813a03║龍門佛眼禪師語錄之一
C077n1710_p0813a04║佛眼清遠禪師臨卭李氏子師初住舒州天
C077n1710_p0813a05║寧開堂日提刑學士權郡承議燒香度䟽與
C077n1710_p0813a06║師接得示大眾云天不能蓋地不能載漏泄
C077n1710_p0813a07║天機言言堪愛且道如何是堪愛之言良久
C077n1710_p0813a08║云分明記取舉似作家遂度與表白宣罷師
C077n1710_p0813a09║指法座云古聖道為法來耶為床座來耶我
C077n1710_p0813a10║為法來非為床座師咄云是何言歟便陞座
C077n1710_p0813a11║拈香云此一辨香祝延
C077n1710_p0813a12║今上皇帝陛下伏願龍圖永固鳳曆長新八
C077n1710_p0813a13║表称臣四維歌化次拈香云此一辨香奉為
C077n1710_p0813a14║提刑學士權郡承議洎闔郡尊官伏願嘉聲
C077n1710_p0813a15║藹著善政日新頻承雨露之恩坐聽塩梅之
C077n1710_p0813a16║詔次拈香云此一辨香還知落處麼欲隱弥
C077n1710_p0813a17║露在晦愈明本欲拋擲岩阿混于沙石苦為
C077n1710_p0813a18║諸人敦逼不免細說來由奉為我先蘄州黃
C077n1710_p0813a19║梅東山演禪師一爐𤑔却用陪法乳之恩聊
C077n1710_p0813a20║表化儀雖然恩大難酬未免拋三放二遂趺
C077n1710_p0813a21║坐山谷和尚白槌云法筵龍象眾當觀第一
C077n1710_p0813a22║義師云觀即不一一即不觀第一義門今在
C077n1710_p0813a23║何所（問荅不錄）師云太阿橫按截萬機於掌握之中
C077n1710_p0813a24║寶鑑當臺現羣象於無心之表有緣即應故
C077n1710_p0813b01║問荅以縱橫不令而行乃言象而罕測影響
C077n1710_p0813b02║之士斯何足云所以佛付佛祖付祖更無絲
C077n1710_p0813b03║髮之異豈有東西之殊不立階梯單傳是事
C077n1710_p0813b04║若非靈根䪺悟大用現前未免業惑海深妄
C077n1710_p0813b05║塵自隔遂拈起拂子示眾云還見麼若見見
C077n1710_p0813b06║箇什麼若見箇拂子正是凡夫若言不見此
C077n1710_p0813b07║是拂子如何說不見底道理道人到此須是
C077n1710_p0813b08║忖量不可輕心取於流轉誠非小事實在悟
C077n1710_p0813b09║明所以聖人得此事莫不統三界領四生号
C077n1710_p0813b10║令聖凡扶顛拯物大眾從上諸聖入此門中
C077n1710_p0813b11║各令啔悟勞生破諸塵妄記得靈山會上四
C077n1710_p0813b12║十九年說不盡末後分付飲光少林九年之
C077n1710_p0813b13║間畢竟獨許二祖尓後光分震旦道滿寰中
C077n1710_p0813b14║臨濟德山威行雷電皆為上祖不了致令殃
C077n1710_p0813b15║及子孫遂舉拂子云大眾從上許多賢聖如
C077n1710_p0813b16║今緫在山僧拂子頭上各各坐大蓮華說微
C077n1710_p0813b17║妙法交光相羅如寶絲網還信得及麼若信
C077n1710_p0813b18║得及山僧出世一期之事已得周圓其或未
C077n1710_p0813b19║然不免自通消息去也十字路頭吹玉笛淡
C077n1710_p0813b20║雲輕日正清秋久立。上堂世尊拈花迦
C077n1710_p0813b21║葉微笑親切親切省要省要眼目定動料料
C077n1710_p0813b22║掉掉為報先生莫打之遶何也文不加點下
C077n1710_p0813b23║座。上堂云達磨未來此土時須信事原
C077n1710_p0813b24║真實二祖禮三拜而立不得謾有商量大眾
C077n1710_p0813c01║何故人到于今疑情不息良久曰早知燈是
C077n1710_p0813c02║火飯熟已多時直饒恁麼信得及猶是錯承
C077n1710_p0813c03║當自餘一切何足論之歸堂。上堂奇怪
C077n1710_p0813c04║尋常道出門便作還鄉計直至如今計未成
C077n1710_p0813c05║誠㦲是言也豈不見僧問古德學人欲歸鄉
C077n1710_p0813c06║時如何古德曰子父母徧身紅爛臥在荊𣗥
C077n1710_p0813c07║林中子歸何處曰恁麼則不歸也古德曰却
C077n1710_p0813c08║須歸去有箇絕粮方子與你僧曰便請古德
C077n1710_p0813c09║曰二時上堂不得咬破一粒米大眾荊𣗥林
C077n1710_p0813c10║中紅爛盡無路還鄉二時堂內絕粮方却須
C077n1710_p0813c11║歸去所以山僧二十年披雲嘯月未始遊方
C077n1710_p0813c12║十來年接物利生何甞出世諸人皆把父母
C077n1710_p0813c13║契券論量祖業田園就赤水以求珠珠沈赤
C077n1710_p0813c14║水向荊山而覔玉玉隱荊山說道赤水無珠
C077n1710_p0813c15║荊山無玉是誑謼你說道赤水有珠荊山有
C077n1710_p0813c16║玉亦是誑謼你山僧有時畫方成圓指南成
C077n1710_p0813c17║北何故如此盖為諸人唱還鄉曲子曲調不
C077n1710_p0813c18║圓熟路難忘鄉談未改非指南之不妙也如
C077n1710_p0813c19║何得曲調圓去豈不見道平窺紅爛處暢殺
C077n1710_p0813c20║子平生下座。上堂良久云山僧今日與
C077n1710_p0813c21║諸人同叅一箇真善知識便下座。上堂
C077n1710_p0813c22║僧問德山入門便棒臨濟入門便喝未審師
C077n1710_p0813c23║如何接人師云不虧不欠進云便恁麼去時
C077n1710_p0813c24║如何師云第一不得垜根師復云光陰倐忽
C077n1710_p0814a01║變化密移始見望朝又已念日諸人還知光
C077n1710_p0814a02║陰不變化日月不遷流麼快須究取昔日六
C077n1710_p0814a03║祖大師作居士時隱於廣州法性寺印宗法
C077n1710_p0814a04║師席下遇夜廊廡間有二僧風旛競辯未盡
C077n1710_p0814a05║厥理祖師躡步而謂曰可容俗士得頇高論
C077n1710_p0814a06║否直以非風旛動仁者心動告之大眾秪如
C077n1710_p0814a07║夜來風起且道是風動不是風動若道不是
C077n1710_p0814a08║風動如此觸簾動戶簸土揚塵作麼生不是
C077n1710_p0814a09║風動還断得出麼山僧道也不是風動也不
C077n1710_p0814a10║是旛動也不是心動有人識得麼青山無限
C077n1710_p0814a11║好猶道不如歸珎重。上堂兩岸蘆花一
C077n1710_p0814a12║葉舟凉風深夜月如鈎𮈔綸千尺慵拋放歸
C077n1710_p0814a13║到家山即便休。上堂舉僧問趙州萬法
C077n1710_p0814a14║歸一一歸何處州云我在青州作一領布衫
C077n1710_p0814a15║重七斤大眾至音絕韻妙曲非聲通身不挂
C077n1710_p0814a16║寸𮈔赤躰全無忌諱諸人切莫拈䭔䑛指直
C077n1710_p0814a17║須截断舌頭放下身心自然快活眼若不睡
C077n1710_p0814a18║諸夢自除心若不異復名何物快活快活㱕
C077n1710_p0814a19║堂喫茶下座。上堂若有一人發真㱕源十
C077n1710_p0814a20║方虗空悉皆消殞從前先聖豈不發真㱕源
C077n1710_p0814a21║如何十方虗空至今尚在又云漚滅空本無
C077n1710_p0814a22║况復諸三有幻漚既滅虗空殞無三有眾生
C077n1710_p0814a23║從茲殄悴四生九𩔗如何得無又云清淨本
C077n1710_p0814a24║然云何忽生山河大地既生山河大地如何
C077n1710_p0814b01║得復清淨本然既復清淨本然云何𨚫見山
C077n1710_p0814b02║河大地大眾如何即是良久曰水自竹邊流
C077n1710_p0814b03║去冷風從花裏過來香好大哥㱕堂。結夏
C077n1710_p0814b04║上堂揮戈佛日不西流照徹人間洞九幽從
C077n1710_p0814b05║此安居無一事休將玄妙挂心頭。五祖演
C077n1710_p0814b06║和尚遷化遺書至上堂昨朝六月二十六無
C077n1710_p0814b07║角鉄牛生四足哮吼一聲人未知撼動天關
C077n1710_p0814b08║并地軸隻履又西㱕唱罷胡家曲可怜末後
C077n1710_p0814b09║太分明無限清聲徧溪谷我先師出世四十
C077n1710_p0814b10║餘年於舒蘄二郡四坐巨剎垂慈苦口接物
C077n1710_p0814b11║利生未甞少暇於二十五日早陞座告眾至
C077n1710_p0814b12║晚淨髮㱕方丈二十六日早安然長往自始
C077n1710_p0814b13║及末從初至終盡善盡美真善知識清遠忝
C077n1710_p0814b14║承提訓痛傷可量古人道將此深心奉塵剎
C077n1710_p0814b15║是則名為報佛恩昔日大梅遷化時上堂聞
C077n1710_p0814b16║鼯鼠聲乃云即此物非他物汝善護持吾當
C077n1710_p0814b17║逝矣我先師上堂告眾云富嫌千口少貧恨
C077n1710_p0814b18║一身多以今校古𮈔毫無差諸人還知大梅
C077n1710_p0814b19║東山二老子去處麼若知得則不辜負先師
C077n1710_p0814b20║若也未知有寒暑兮促人壽有鬼神兮妬人
C077n1710_p0814b21║福下座。上堂卓柱杖一下喝一喝云棒喝
C077n1710_p0814b22║齊施古佛宗三玄三要絕狐蹤白雲消散青
C077n1710_p0814b23║山在明月蘆花對蓼紅又卓柱杖一下喝一
C077n1710_p0814b24║喝下座。觧夏上堂以一粒𦬔子擊脩羅窟
C077n1710_p0814c01║於中宴坐九旬振六鐶錫杖登須弥盧直上
C077n1710_p0814c02║安居三月倚長松而自誓臨綠水以經行周
C077n1710_p0814c03║游井邑則動心蕭蕭依處叢林則威儀濟濟
C077n1710_p0814c04║豈論城隍聚落寧分勝地寶坊心月孤圓神
C077n1710_p0814c05║珠炳煥六門虗靜萬法咸如如此護生豈有
C077n1710_p0814c06║生之可護如此持律豈有律而可持橐內蠟
C077n1710_p0814c07║人通身雪冷誠堪慶賀喜何如㦲吳居士為
C077n1710_p0814c08║師龍門創坦然庵請上堂淨名居士在家人
C077n1710_p0814c09║不二門深入者親一鉢上方香積飯寥寥千
C077n1710_p0814c10║古轉通津大眾維摩法力居士神通斷妙喜
C077n1710_p0814c11║世界來于此中持香積佛飯悉飽眾會三萬
C077n1710_p0814c12║二千師子座本尒莊嚴十方三世諸如來現
C077n1710_p0814c13║前證據看他作一塲佛事真箇希奇皆不思
C077n1710_p0814c14║議之功勳自心之神力者也公明居士希風
C077n1710_p0814c15║摩詰接跡龐公大省幻身久超正覺願延瓶
C077n1710_p0814c16║錫脩䢖菴宇遂尓來此聚集禪徒記淂昔日
C077n1710_p0814c17║臨際栽松次黃蘗問云深山裏栽許多松作
C077n1710_p0814c18║什麼際云一與山門作境致二與後人作標
C077n1710_p0814c19║牓道了以鋤頭打地兩下蘗云吾宗到子大
C077n1710_p0814c20║行于世大眾臨際所栽者松可謂根盤沙界
C077n1710_p0814c21║葉覆彌盧三賢十聖為憩息之方諸佛祖師
C077n1710_p0814c22║為作止之地故得後代子孫昌盛永茂宗枝
C077n1710_p0814c23║自古及今綿綿不断如今眾中若有一員禪
C077n1710_p0814c24║客出來道深山裏用起菴作什麼山僧也秪
C077n1710_p0815a01║向伊道一與山門作境致二與後人作標牓
C077n1710_p0815a02║且道與他古人相去多少大眾一與山門作
C077n1710_p0815a03║境致見者䪺超無學地二與後人作標牓凡
C077n1710_p0815a04║聖悟迷皆一樣若是叢林向上関有人踏着
C077n1710_p0815a05║喜無量下座。上堂少室無言語曹溪有
C077n1710_p0815a06║消息可怜門大開而人不能入蒼龍得雲雨
C077n1710_p0815a07║猛虎生羽翼但解自承當何勞問知識上堂
C077n1710_p0815a08║云古人道我有時揚眉瞬目有時不揚眉瞬
C077n1710_p0815a09║目有時揚眉瞬目是有時揚眉瞬目不是如
C077n1710_p0815a10║今人不委得了便別作解會說道得底人道
C077n1710_p0815a11║是也得不是也得問伊作麼生是得底人便
C077n1710_p0815a12║道他分上不說得與不得得也好不得也好
C077n1710_p0815a13║乃長吁一聲曰有什麼共語處秪如古人道
C077n1710_p0815a14║恁麼也不得不恁麼也不得恁麼不恁麼揔
C077n1710_p0815a15║不得又作麼生他便道此是拂跡語拂你屋
C077n1710_p0815a16║裏老耶老娘又問伊此是拂跡語不拂跡語
C077n1710_p0815a17║如何便道恁麼也得不恁麼也得恁麼不恁
C077n1710_p0815a18║麼揔得此喚作實頭語實你屋裏老耶老娘
C077n1710_p0815a19║師復吁兩聲曰有什麼共語處夫為衲僧須
C077n1710_p0815a20║作衲僧說話你等合作麼生莫道龍門不肯
C077n1710_p0815a21║我埋沒我心行我壓良我龍門恁麼是要你
C077n1710_p0815a22║到不要你到也須子細看詳好珎重。上堂
C077n1710_p0815a23║玄沙大師示眾云諸方尋常盡道接物利生
C077n1710_p0815a24║忽遇三種病人如何接得患盲者來拈槌竪
C077n1710_p0815b01║拂他又不見患聾者來向他說他又不聞患
C077n1710_p0815b02║啞者來教伊說又說不得若接此三人不得
C077n1710_p0815b03║佛法無靈驗師云好諸兄弟還知真實相為
C077n1710_p0815b04║處麼山僧不惜眉毛為諸人說破秪如諸人
C077n1710_p0815b05║尋常有雙眼又何曾見來有雙耳又何曾聞
C077n1710_p0815b06║來有片舌又何曾說來既無說無聞無見何
C077n1710_p0815b07║處有色聲香味來雖然如是又能有幾人到
C077n1710_p0815b08║者般田地所以道木伎機石女兒三冬陽氣
C077n1710_p0815b09║盛六月降霜時有語非千古無言切要詞會
C077n1710_p0815b10║我最後句出世少人知午齋晨粥無餘事盞
C077n1710_p0815b11║茗爐香話道奇下座。上堂普光明殿在人
C077n1710_p0815b12║間凡聖交羅絕徃還若向一塵親得見毫光
C077n1710_p0815b13║照處奉慈顏上堂僧問劫火洞然大千俱壞
C077n1710_p0815b14║未審此個壞不壞師云黑漆桶裏黃金色進
C077n1710_p0815b15║云請師荅話師云閑言語上堂揔記不得天
C077n1710_p0815b16║花滿裓縱有千言不如一默下座。上堂昔
C077n1710_p0815b17║日百丈大智禪師再叅馬祖侍立次祖舉拂
C077n1710_p0815b18║子丈云即此用離此用祖掛却拂子問云你
C077n1710_p0815b19║他後開兩片皮將何為人丈取拂子竪起祖
C077n1710_p0815b20║云即此用離此用丈掛拂子於舊處祖便喝
C077n1710_p0815b21║百丈直得三日耳聾大眾說甚三日耳聾直
C077n1710_p0815b22║得龍門打鼓上堂大眾盡皆雲集僧堂橫吞
C077n1710_p0815b23║佛殿露柱倒掛燈籠天高地厚月白風清雨
C077n1710_p0815b24║順風調河清海晏𩚑則共君飡苦菜渴則與
C077n1710_p0815c01║子飲寒泉直饒天外雨花飛爭似㱕堂喫茶
C077n1710_p0815c02║去下座。上堂山僧適在寢堂中法堂上
C077n1710_p0815c03║無山僧寢堂上有山僧下至法堂法堂上有
C077n1710_p0815c04║山僧寢堂上無山僧有則心外有法無則心法
C077n1710_p0815c05║不周諸上座在衣鉢下聞打鼓便上法堂法
C077n1710_p0815c06║堂上添得上座衣鉢下减却上座添則成增
C077n1710_p0815c07║减則成滅滅故落断增故落常行脚人如何
C077n1710_p0815c08║得離有離無離常離断生死疑情大難透脫
C077n1710_p0815c09║此是如來清淨心要冝須決擇不可等閑光
C077n1710_p0815c10║景遷流動如飛箭浮世如此人生幾何彼此
C077n1710_p0815c11║出家三界逆旅竹戶茅堂孰為其主冷淡共
C077n1710_p0815c12║居寂寞司住何故何新何憂何慮下座。
C077n1710_p0815c13║行者落髮上堂露柱多年出家燈籠久已落
C077n1710_p0815c14║髮佛殿堅持禁戒三門近得休歇大事本來
C077n1710_p0815c15║平等無著清凉滿月度盡草木叢林一似陽
C077n1710_p0815c16║和齊發下座。元日上堂萬物咸新論故
C077n1710_p0815c17║鄉擡眸元是舊耶娘先春花發馨香遠物外
C077n1710_p0815c18║山河日月長僧問昔日䟦陁尊者問法照大
C077n1710_p0815c19║師未審與今日是同是別師云古之今之進
C077n1710_p0815c20║云栽松人老難傳鉢盧老區區入嶺南師云
C077n1710_p0815c21║你試舉古人底看進云厨庫三門鍾樓佛殿
C077n1710_p0815c22║師云恁麼又爭得進云忽遇七手八腳底人
C077n1710_p0815c23║來又作麼生師云截断脚根道將一句來進
C077n1710_p0815c24║云昨日有人從舒州去師云亦是悠悠者復
C077n1710_p0816a01║舉僧問百丈如何是奇特事丈云獨坐大雄
C077n1710_p0816a02║峯僧禮拜丈便打師云錯打人僧問德山如
C077n1710_p0816a03║何是奇特事山云我宗無語句亦無一法與
C077n1710_p0816a04║人師云猶較些子僧問羅山如何是奇特事
C077n1710_p0816a05║羅山云道什麼師云成何道理大眾古人鈎
C077n1710_p0816a06║頭着餌意在得魚如今洗脚上舡能有幾箇
C077n1710_p0816a07║或若人問龍門如何是奇特事山僧向伊道
C077n1710_p0816a08║此去太湖不遠恁麼說話有甚奇特又向伊
C077n1710_p0816a09║道咫尺是棠梨大眾還會麼等閑如不會須
C077n1710_p0816a10║作等閑看下座。上堂身中有生老病死
C077n1710_p0816a11║念上有生住異滅國土有成住壞空此十二
C077n1710_p0816a12║種事甚能奇特凡夫不識為之漂流如來出
C077n1710_p0816a13║世指出涅槃妙心常樂我淨譬如還[舟-(白-日)]一粒
C077n1710_p0816a14║點鉄成金至理一言轉凡成聖此十二種秪
C077n1710_p0816a15║是一法現定如今歷歷听法者是還信得及
C077n1710_p0816a16║麼乃云月中[舟-(白-日)]挂偏禁冷雪裏梅花獨放香
C077n1710_p0816a17║下座。上堂悟時此事元來易迷後斯門
C077n1710_p0816a18║實大難處處綠楊堪繫馬家家門口透長安。
C077n1710_p0816a19║上堂三月初三二月二不壞假名談大義眾
C077n1710_p0816a20║生役役趂光陰道流所以無虗弃二月念九
C077n1710_p0816a21║三月一摩訶般若波羅密假使多聞達古今
C077n1710_p0816a22║歷劫何曾異今日今日事作麼生良久曰何
C077n1710_p0816a23║更今日。上堂從上諸聖見人樂著塵勞
C077n1710_p0816a24║不求出離遂生怜慜之心告之曰你隨聲逐
C077n1710_p0816b01║色名曰狂人大眾好言語慙愧諸聖恁麼道
C077n1710_p0816b02║雖然如是已是打開布袋不能折合得龍門
C077n1710_p0816b03║今日倒底傾出有人得者永息希求乃拈拄
C077n1710_p0816b04║杖卓一下云豈不是聲你尋常作麼生隨又
C077n1710_p0816b05║舉起拄杖曰豈不是色你尋常作麼生逐還
C077n1710_p0816b06║會麼若能隨逐元無縛便是叢林了達人久
C077n1710_p0816b07║立。浴佛上堂如來妙色身真實難藏覆
C077n1710_p0816b08║不掛本來衣豈著娘生袴無憂樹下降生時
C077n1710_p0816b09║南北東西行七步行七步度盡眾生無所度
C077n1710_p0816b10║今晨四月初八我佛如來降生之日天下精
C077n1710_p0816b11║藍煎湯浴佛佛則從諸人浴且道如何是佛
C077n1710_p0816b12║要知麼佛名如來常在不滅有人見得山僧
C077n1710_p0816b13║更不忉忉若無人見得山僧重說偈言昨日
C077n1710_p0816b14║如來垂法雨今朝法雨洗如來了然一味無
C077n1710_p0816b15║差別雲外青山朵朵開欲報如來深恩殿上
C077n1710_p0816b16║重新浴過下座。結夏上堂龍門結夏勝
C077n1710_p0816b17║諸方大地山河為㪯揚若向九旬叅得透更
C077n1710_p0816b18║無佛法可商量。上堂萬古長空一朝風
C077n1710_p0816b19║月古人恁麼告報大好言詮豈可以一朝風
C077n1710_p0816b20║月昧却萬古長空豈可以萬古長空不明一
C077n1710_p0816b21║朝風月此是廣大深法自在之宗若也明得
C077n1710_p0816b22║何處更有一絲頭剩法來久立。上堂三
C077n1710_p0816b23║日不相見莫作舊時看山僧近來非昔人也
C077n1710_p0816b24║天是天地是地山是山水是水僧是僧俗是
C077n1710_p0816c01║俗別也非昔人也有人問未審已前如何山
C077n1710_p0816c02║僧徃時天是天地是地山是山水是水僧是
C077n1710_p0816c03║僧俗是俗所以迷情擁蔽翳障心源如今別
C077n1710_p0816c04║也或有人出來道某甲亦如和尚天是天地
C077n1710_p0816c05║是地山是山水是水僧是僧俗是俗還得否
C077n1710_p0816c06║不可直是未在還有揀辨得麼若揀得是上
C077n1710_p0816c07║座道眼圓明若揀不得絲竹喧天舩上樂綺
C077n1710_p0816c08║羅照水岸邊人珎重師復云親切中直是親
C077n1710_p0816c09║切省要中直是省要還會得麼諸人盡是發
C077n1710_p0816c10║志探玄意求出離山僧這裏終不拈今[文/干]古
C077n1710_p0816c11║取是捨非惑乱諸人你若不來山僧也無可
C077n1710_p0816c12║得說你若上來山僧不免在你身上割一塊
C077n1710_p0816c13║子似與你還知痛痒麼忽然知得可謂親切
C077n1710_p0816c14║也若不知來由便道者一塊子那裏得來得
C077n1710_p0816c15║恁麼香得恁麼臭得恁麼生得恁麼熟還委
C077n1710_p0816c16║得麼不離當處常湛然覔即知君不可見珎
C077n1710_p0816c17║重。上堂了知一萬事畢釋迦弥勒欣今
C077n1710_p0816c18║日但得心安是處安無灾無難無今昔要知
C077n1710_p0816c19║佛法根源記取五月初一下座。端午上
C077n1710_p0816c20║堂今日端午世間人釘桃符書門閫使萬邪
C077n1710_p0816c21║不窺其戶百鬼不入其門世間人又使針燒
C077n1710_p0816c22║炙採藥登山使萬病不干其体疫癘不入其
C077n1710_p0816c23║身遂失聲呌曰阿㖿㖿阿㖿㖿盡大地人燒
C077n1710_p0816c24║破皮肉教山僧受無限苦痛昔楚大夫以忠
C077n1710_p0817a01║言不用沉于湘江後人哀之以竹筒盛飯繫
C077n1710_p0817a02║五色絲祭之風俗至今流傳不断遂嘔吐數
C077n1710_p0817a03║聲曰世間人喫却米粽教老僧脹破肚皮大
C077n1710_p0817a04║眾別人燒炙別人喫物為什麼龍門長老受
C077n1710_p0817a05║痛受飽未能情忘緣慮事出見聞於此門中
C077n1710_p0817a06║遂為戲論豈不見先聖有言曰懷州牛喫禾
C077n1710_p0817a07║益州馬肚脹天下覔醫人炙猪左膊上何也
C077n1710_p0817a08║遠走不如近匍匐久立。上堂入得龍門
C077n1710_p0817a09║事事奇聞聲見色不思議山青水綠緣何事
C077n1710_p0817a10║盡是諸人力使之。上堂卓拄杖云還搆
C077n1710_p0817a11║得麼莫道今日猶較些子直須向無摸索處
C077n1710_p0817a12║傾湫倒岳搆得始得山僧恁麼道可殺不識
C077n1710_p0817a13║好𢙣雖然如是直饒你搆得我更問你從前
C077n1710_p0817a14║殺盜婬妄罪飲酒食肉罪教什麼人還又卓
C077n1710_p0817a15║拄杖云金剛作醜佛受香油。東山和尚
C077n1710_p0817a16║忌晨上堂先師當年末後句與人皮下挑出
C077n1710_p0817a17║刺譬如六月日中冰銷鎔處處皆相似後來
C077n1710_p0817a18║听響各流傳更加一二與三四箇中孰是無
C077n1710_p0817a19║耳人明見去來不生死先師老和尚某奉侍
C077n1710_p0817a20║日久多蒙苦口提撕追遠之誠何可忘也聊
C077n1710_p0817a21║設小供諸人且道先師還來也無若道來入
C077n1710_p0817a22║滅十餘年如何見得來底道理若道不來又
C077n1710_p0817a23║用設齋作什麼道來也有詨訛道不來也有
C077n1710_p0817a24║詨訛若為得無詨訛去還知得麼三箇渾崙
C077n1710_p0817b01║鉄餕餡一雙無縫木饅頭久立。上堂大
C077n1710_p0817b02║眾或有人喚上座上座便應設使不應心中
C077n1710_p0817b03║也須領覽今時斈人便道應底是也領覽底
C077n1710_p0817b04║是也若如此會便是入地獄漢子是即且置
C077n1710_p0817b05║且道面前是阿誰喚你是有人喚耶是無人
C077n1710_p0817b06║喚耶還裁断得麼若是有人喚山精鬼魅喚
C077n1710_p0817b07║你時天魔外道喚你時如何辨白若道無人
C077n1710_p0817b08║喚你又不聾不騃如何得無人喚者箇是十
C077n1710_p0817b09║二時中生死路頭事諸人明得麼有人喚生
C077n1710_p0817b10║迷乱無人喚遭繫絆若能行生死断萬兩金
C077n1710_p0817b11║終不換下座。解夏上堂毗目仙人執善
C077n1710_p0817b12║財手頓見過去微塵諸佛及其放手宛然依
C077n1710_p0817b13║舊龍門長老領諸大眾爰於此地結足安居
C077n1710_p0817b14║及其解夏宛然依舊善財依舊處微塵諸佛
C077n1710_p0817b15║含攝有㱕大眾依舊處三月九旬斂收無迹
C077n1710_p0817b16║還會麼毛端藏剎海芥子納須弥不離見聞
C077n1710_p0817b17║緣超然登十地四生六道即心自性三塗八
C077n1710_p0817b18║難普現色身居華藏海之中住不思議之內
C077n1710_p0817b19║如斯之旨乃吾軰之常分耳還信得及麼。
C077n1710_p0817b20║上堂今日七月二十解夏來又是五日也你
C077n1710_p0817b21║禪僧家盡道我會也且道今日是七月二十
C077n1710_p0817b22║不是七月二十或若當此一問於佛法中如
C077n1710_p0817b23║何祗對有底師僧道何不問本分事者箇是
C077n1710_p0817b24║世間日月大眾那箇是世間日月又豈有不
C077n1710_p0817c01║管底法又有師僧道不動世間一星子就上
C077n1710_p0817c02║便明取恁麼事今日七月二十也大眾那裏
C077n1710_p0817c03║是不動底一星子得安樂底人終不作者般
C077n1710_p0817c04║去就山僧問你今日是七月二十不是七月
C077n1710_p0817c05║二十有人明得麼古人云世間事明不得佛
C077n1710_p0817c06║法大遠在者裏若分踈不下一切處碍塞殺
C077n1710_p0817c07║人還知麼大火聚中難著手清涼池內易安
C077n1710_p0817c08║身久立。上堂舉僧問雲居如何是道中
C077n1710_p0817c09║人對云如死人手道中人相見時如何對云
C077n1710_p0817c10║如死人眼大眾作麼生是如死人手師拈拄
C077n1710_p0817c11║杖云不執捉怎生是如死人眼師擘開眼云
C077n1710_p0817c12║不照燭你諸人好會取秪如前日（送亡）僧山僧
C077n1710_p0817c13║道一隊死漢送箇活漢有人會恁麼說話麼
C077n1710_p0817c14║怎生是一隊死漢師云移身不移步怎生是
C077n1710_p0817c15║一箇活漢師云萬機俱不到後生兄弟初秋
C077n1710_p0817c16║夏末何不哮吼一聲壁立千仞令我知道你
C077n1710_p0817c17║是箇人向活中明取死句死中明取活句若
C077n1710_p0817c18║不然者求生不得生求死不得死喫辛苦也
C077n1710_p0817c19║直須哮吼一聲下座。上堂僧問道在慵
C077n1710_p0817c20║開口詩成自點頭時如何師點頭數下僧云
C077n1710_p0817c21║今日得遇也師云莫乱開口師復云諸人每
C077n1710_p0817c22║日行千行萬不是不到何故却不分曉秪為
C077n1710_p0817c23║信之不及若信得及則不行而到也十方世
C077n1710_p0817c24║界事不待思量一時曉了得諸人每日說千
C077n1710_p0818a01║說萬不是說不到何故却不分曉亦是信之
C077n1710_p0818a02║不及若也信得及則實無所說也三世如來
C077n1710_p0818a03║所說之法不待思量一時曉了得大眾還到
C077n1710_p0818a04║恁麼田地也未我此宗門秪論正悟不論會
C077n1710_p0818a05║解若是為生死底人須求親正若是人我叅
C077n1710_p0818a06║學之人耻為不會須求覔解會到處覔相似
C077n1710_p0818a07║語句𮞏相印正滅胡種族已後胡乱教壞人
C077n1710_p0818a08║家男女我此門中都無是事還知麼聾人也
C077n1710_p0818a09║唱胡笳曲好𢙣高低自不聞。上堂世人
C077n1710_p0818a10║盡道路行難本分真金入火看煉去煉來金
C077n1710_p0818a11║体淨一槌打作玉闌干。請化士上堂一
C077n1710_p0818a12║竿一笠一蓑衣急水灘頭下釣絲鈎上錦鱗
C077n1710_p0818a13║容易得蘆花深處月明㱕舉古人問三尊宿
C077n1710_p0818a14║二龍爭珠誰是得者一云得即失一云老僧
C077n1710_p0818a15║秪管看一云誰是不得者師曰得即失著忙
C077n1710_p0818a16║作什麼老僧秪管看看濟什麼事末後一則
C077n1710_p0818a17║語誰是不得者若人會得祖師言句一大藏
C077n1710_p0818a18║教自然不疑去還明得麼誰是不得者非取
C077n1710_p0818a19║亦非捨馬載馿䭾時便是㱕來也下座。
C077n1710_p0818a20║上堂打動龍門鼓喚起鉄餕餡請君一咬破
C077n1710_p0818a21║山僧豈相賺先師曾得力嗞味今不減若也
C077n1710_p0818a22║不柰何好箇鉄餕餡。上堂舉長沙和尚
C077n1710_p0818a23║云我若一向㪯揚宗教法堂前草深一丈誠
C077n1710_p0818a24║哉是言也玄沙和尚云因汝顛倒知見方有
C077n1710_p0818b01║徃來誠哉是言也龍門尋常見汝諸人恁麼
C077n1710_p0818b02║所以向汝道不恁麼你須是不恁麼始得諸
C077n1710_p0818b03║人不恁麼龍門所以向汝道恁麼你須是恁
C077n1710_p0818b04║麼始得諸人道恁麼不恁麼龍門所以道非
C077n1710_p0818b05║恁麼非不恁麼你須是非恁麼非不恁麼始
C077n1710_p0818b06║得諸人非恁麼非不恁麼龍門所以道恁麼
C077n1710_p0818b07║不恁麼你須恁麼不恁麼始得大眾情亡智
C077n1710_p0818b08║現病去藥除豈不是箇脫洒衲僧龍門尋常
C077n1710_p0818b09║還有一句子到諸人分上麼不見僧問馬大
C077n1710_p0818b10║師離四句絕百非請師直指西來意大師云
C077n1710_p0818b11║我今日無心情汝去問取智藏僧問智藏藏
C077n1710_p0818b12║云今日頭疼汝去問取海兄僧又去問海海
C077n1710_p0818b13║云我到這裏却不會僧㪯似馬大師師云藏
C077n1710_p0818b14║頭白海頭黑大眾說白道黑理甚分明諸人
C077n1710_p0818b15║還見馬大師麼久立也太無端。上堂云
C077n1710_p0818b16║若論此事如中秋夜望圓月相似淨無雲翳
C077n1710_p0818b17║人皆見之南閻浮提無所不照諸人各在他
C077n1710_p0818b18║鄉異井各有父母家山你道彼中還有麼山
C077n1710_p0818b19║川溪谷逈絕無人到處彼中還有麼又爭得
C077n1710_p0818b20║無來人各自謂得見是月然此滿月不此方
C077n1710_p0818b21║來不彼方去若此方來彼則無也若彼方去
C077n1710_p0818b22║此何故見之四維上下亦復如是所以道並
C077n1710_p0818b23║安千器千器皆圓一道澄江一月孤瑩昔有
C077n1710_p0818b24║人指月問南泉和尚何時得恁麼去南泉曰
C077n1710_p0818c01║王老師二十年前亦曾恁麼來大眾向你道
C077n1710_p0818c02║此事無你卜度處無你名邈處如今禪和家
C077n1710_p0818c03║盡道我會得也什麼處是照不著且問你照
C077n1710_p0818c04║得著底事上座前生自何趣中來此身沒後
C077n1710_p0818c05║復生何處作天耶人耶地獄耶餓鬼耶作畜
C077n1710_p0818c06║生耶若不委知空然有此語要作何用馬大
C077n1710_p0818c07║師一日翫月次二三弟子侍座大師曰正當
C077n1710_p0818c08║恁麼時如何西堂曰大好供養百丈曰大好
C077n1710_p0818c09║修行南泉拂袖而去大師曰經㱕藏禪㱕海
C077n1710_p0818c10║唯有普願獨超物外看他如斯論量也大奇
C077n1710_p0818c11║恠大師致此一問諸大士直得息剠補劓望
C077n1710_p0818c12║作全人塞壑移峯貴就平坦還契得馬大師
C077n1710_p0818c13║此一問麼委悉得麼良久曰幸無偏照處剛
C077n1710_p0818c14║有不明時。上堂祖師云亦莫愛聖憎凡
C077n1710_p0818c15║會得凡夫法便是聖人法識得聖人法即是
C077n1710_p0818c16║凡夫法盡知道凡聖不二為什麼凡夫漂流
C077n1710_p0818c17║諸聖解脫又道亦莫拋迷就悟如今悟底是
C077n1710_p0818c18║向來迷底如今迷底是向來悟底盡知道迷
C077n1710_p0818c19║悟不二為什麼迷者依前壅塞悟者依舊惺
C077n1710_p0818c20║惺諸人還辨明得麼凡聖悟迷如透了洞然
C077n1710_p0818c21║明見本來人敢問大眾如何是本來人尋常
C077n1710_p0818c22║師僧家道什麼處不見本來人馿脣先生豈
C077n1710_p0818c23║是泗州大聖又道渠無面目甚處逢渠遠水
C077n1710_p0818c24║不救近火離此二途如何是本來人良久云
C077n1710_p0819a01║設使聞來悟爭如自得親下座。上堂昔
C077n1710_p0819a02║無着和尚游五臺禮拜文殊到山下投一寺
C077n1710_p0819a03║宿遇一老僧祗待次問無著曰上人自何而
C077n1710_p0819a04║來無著曰南方來老僧曰南方佛法近日如
C077n1710_p0819a05║何無著曰末法比丘少奉戒律僧曰多少眾
C077n1710_p0819a06║著曰或三百或五百著問和尚此間佛法如
C077n1710_p0819a07║何住持僧曰凡聖同居龍蛇混雜著曰多少
C077n1710_p0819a08║眾僧云前三三後三三著不省遂令童子以
C077n1710_p0819a09║琉璃盞點茶度與著遂問曰南方還有者箇
C077n1710_p0819a10║麼著云無曰既無將什麼喫茶著又不省復
C077n1710_p0819a11║令童子送出門外著觀寺無額乃問童子此
C077n1710_p0819a12║寺因何無額童子指背後金剛著回頋忽然
C077n1710_p0819a13║不見童子止見身在一林中大眾無著遠遠
C077n1710_p0819a14║遊五臺禮拜文殊及乎親見要且不識誠實
C077n1710_p0819a15║苦哉是故明昭和尚頌云廓周沙界聖伽藍
C077n1710_p0819a16║滿目文殊接話談言下不知開活眼回頭秪
C077n1710_p0819a17║見翠山岩雪竇和尚亦有頌云千峯盤屈色
C077n1710_p0819a18║如藍誰謂文殊是對談堪笑清凉多少眾前
C077n1710_p0819a19║三三與後三三大眾此二頌通古徹今羙則
C077n1710_p0819a20║羙矣要且不見文殊山僧今為諸人頌出乃
C077n1710_p0819a21║云青山門外白雲飛綠水溪邊引客㱕莫恠
C077n1710_p0819a22║坐來頻勸酒自從別後見君稀下座。
C077n1710_p0819a23║上堂靠拄杖肩上謂眾曰好笑好笑乃呵呵
C077n1710_p0819a24║而笑昨日有兩人共說一件事與山僧山僧
C077n1710_p0819b01║聞得一夜笑得膓肚痛又呵呵而笑大眾要
C077n1710_p0819b02║知麼有一人云今日是初三官曆上寫來村
C077n1710_p0819b03║裏人道是初四乃村下曆頭問老僧道是初
C077n1710_p0819b04║三麼山僧向道是初三是官曆麼山僧云是
C077n1710_p0819b05║官曆村裏謂之初四是村下曆頭麼山僧云
C077n1710_p0819b06║初四是村下曆頭其人點頭又有一人云今
C077n1710_p0819b07║日是初四官曆上寫來村裏人道是初三乃
C077n1710_p0819b08║村下曆頭長老如何山僧向伊道是初四初
C077n1710_p0819b09║三是村下曆頭其人點頭兩人相見具說其
C077n1710_p0819b10║事一人云長老向我道是初三一人云長老
C077n1710_p0819b11║向我道是初四兩人遂來見山僧云今日是
C077n1710_p0819b12║初三是初四山僧聞得笑殺兩人云長老不
C077n1710_p0819b13║要淈𣸩好好分明說山僧向道汝自不分明
C077n1710_p0819b14║何處是淈𣸩大眾會得此意麼山僧見伊不
C077n1710_p0819b15║曉也不柰何眾中禪僧道長老如何鳴鼓集
C077n1710_p0819b16║眾了也不說些佛法及祖師西來意却理會
C077n1710_p0819b17║世間閑日子此是世人情見山僧聞了問伊
C077n1710_p0819b18║道世間有什麼閑日子又那箇是情見把來
C077n1710_p0819b19║看伊元來不會見伊不會更作箇頌子㪯似
C077n1710_p0819b20║伊頌道言親事亦親無偽亦無真愚俗稱為
C077n1710_p0819b21║我邪徒喚作神是我何曾我言神豈是神人
C077n1710_p0819b22║生須特達乃提拄杖下禪床曰丈六紫金身
C077n1710_p0819b23║座前又謂眾曰也不屈著你。上堂僧問
C077n1710_p0819b24║大用現前不存䡄則時如何師云誰信你僧
C077n1710_p0819c01║便喝師云更進一步看僧云幸有一弓三下
C077n1710_p0819c02║箭當機要射不平人師云少（年曾）决龍蛇陣老
C077n1710_p0819c03║倒還同稚子歌僧又喝師云元來秪是野狐
C077n1710_p0819c04║精僧禮拜師云何曾大用現前師復云古來
C077n1710_p0819c05║有一人南泉和尚諸人還識否若識得一生
C077n1710_p0819c06║不空過好南泉和尚莫教見而不識還識麼
C077n1710_p0819c07║曾有一俗士問曰弟子家中有片石也曾坐
C077n1710_p0819c08║也曾臥如今欲鐫作佛不知還得否南泉曰
C077n1710_p0819c09║得莫不得麼不得有人明得此旨也無南泉
C077n1710_p0819c10║道得龍門云好个佛南泉道不得龍門云好
C077n1710_p0819c11║片石還見否是他道弟子家中作麼生說家
C077n1710_p0819c12║家在什麼處諸仁者親從家裏來家中似所
C077n1710_p0819c13║有持此一片石廣大堅且久靈山曾献佛帝
C077n1710_p0819c14║釋聊㪯手心中出何物安樂并長壽下座。
C077n1710_p0819c15║聖節上堂　皇帝以天下為家兆民為子父
C077n1710_p0819c16║子一躰天下一家王愛於民民敬於王愛敬
C077n1710_p0819c17║既同王道無外所以佛言如民得王又云如
C077n1710_p0819c18║民之王且王外無民民外無王王在民外民
C077n1710_p0819c19║不受賜民在王外王道不廣如何曰民無知
C077n1710_p0819c20║曰民如何曰王聖神曰王今上皇帝至神至
C077n1710_p0819c21║聖為民父母天寧降誕之節日月星辰連珠
C077n1710_p0819c22║合壁江河淮濟激濁揚清乾坤造化草木虫
C077n1710_p0819c23║魚呈祥瑞顯奇特皆　皇帝至德之所感致
C077n1710_p0819c24║也伏願南山比壽北嶽齊齡永永萬年無窮
C077n1710_p0820a01║無盡遂下禪牀作舞曰會麼山僧舞蹈楊塵
C077n1710_p0820a02║萬嵗萬嵗萬萬嵗下座。上堂㪯昔有一
C077n1710_p0820a03║秀才見長沙和尚看千佛名經問曰許多佛
C077n1710_p0820a04║秪聞其名未審居何國土長沙曰黃鶴樓崔
C077n1710_p0820a05║顥題後秀才還曾題否對曰不曾長沙曰無
C077n1710_p0820a06║事題一篇好秀才罔措大眾秀才問佛居何
C077n1710_p0820a07║國土長沙為什麼却恁麼道秀才尋常嘲風
C077n1710_p0820a08║詠月為什麼長沙面前一辝不措若是黃鶴
C077n1710_p0820a09║樓有什麼難題處听取山僧題破遂云容顏
C077n1710_p0820a10║甚奇妙光明照十方我適曾供養今復還親
C077n1710_p0820a11║近下座。上堂平旦寅狂機內有道人身
C077n1710_p0820a12║大眾二六時中折旋俯仰行來走去說是說
C077n1710_p0820a13║非分南說北運用施為開單展鉢喫粥喫飯
C077n1710_p0820a14║盡是狂機且道那个是道人身良久云碧落
C077n1710_p0820a15║有情空悵望瑤臺無路可追尋下座。
C077n1710_p0820a16║上堂適來山僧夢在寢堂上聞法皷遂下堂
C077n1710_p0820a17║階夢見諸人上來近前問訊便登法座侍者
C077n1710_p0820a18║燒香了如今正作夢中之人施陳夢事你等
C077n1710_p0820a19║諸人還夢見麼若真見得是為覺人不省夢
C077n1710_p0820a20║鄉宛尔沉沒還有一法與你為對麼不見古
C077n1710_p0820a21║人道目前無法意在目前不是目前法非耳
C077n1710_p0820a22║目之所到可不是奇特還夢見麼釋迦如來
C077n1710_p0820a23║道如寤時人心縱精明欲何因緣取夢中物
C077n1710_p0820a24║遂拈起拂子敲禪牀云是什麼還聞麼復豎
C077n1710_p0820b01║起拂子云還見麼良久云人間天上諸知識
C077n1710_p0820b02║爭似龍門夢得親下座。
C077n1710_p0820b03║
C077n1710_p0820b04║
C077n1710_p0820b05║
C077n1710_p0820b06║古尊宿語錄卷第二十九　　　　　多五