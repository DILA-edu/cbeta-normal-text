C077n1710_p0851a01║古尊宿語錄卷第三十四　　　　　多十
C077n1710_p0851a02║僧錄司右闡教兼鍾山靈谷禪寺住持　淨戒　重校
C077n1710_p0851a03║龍門佛眼禪師語錄之六
C077n1710_p0851a04║師到禪床前立云山僧立地待你諸人搆去
C077n1710_p0851a05║還搆得麼良久遂坐曰看見了也不易作個
C077n1710_p0851a06║主宰不見古人喚僧云上坐僧回首古人云
C077n1710_p0851a07║擔板漢正當恁麼時如何作個主宰免他喚
C077n1710_p0851a08║作擔板漠此事也不易搆喚作業識忙忙不
C077n1710_p0851a09║見溈山問仰山𥁞大地人業識忙忙子如何
C077n1710_p0851a10║辨仰山云某有個驗處溈山云作麼生驗時
C077n1710_p0851a11║有僧從靣前過仰山云上座上座其僧回首
C077n1710_p0851a12║仰山曰秖者個便是業識忙忙師云正當恁
C077n1710_p0851a13║麼時如何作个主宰免被他道業識忙忙去
C077n1710_p0851a14║有般禪僧家強作主宰道待他喚時但莫應
C077n1710_p0851a15║他便去應他作什麼你又不是木頭有底不
C077n1710_p0851a16║然竪一拳下一咄喚作強作主宰且問你者
C077n1710_p0851a17║裏喚時且從你豎拳下咄秖如前廊後架照
C077n1710_p0851a18║顧不到忽然被人問著又如何祇對不可更
C077n1710_p0851a19║下一咄竪一拳却湏是實始得此事直是平
C077n1710_p0851a20║等不論貴賤你看陳操尚書是個俗官一日
C077n1710_p0851a21║與僚属在樓上見數僧打包過有一官人云
C077n1710_p0851a22║數員禪客操云未信在待與勘過僧行到樓
C077n1710_p0851a23║前操喚云上座僧皆舉頭操顧謂僚属云不
C077n1710_p0851a24║信道當恁麼時如何作得主宰免被他勘破
C077n1710_p0851b01║古人道檐板漢則且置秖如後來人又道者
C077n1710_p0851b02║僧喚既回頭因什麼却成檐板漢又作麼生
C077n1710_p0851b03║會佛法到此信知有深遠處須久久淹浸不
C077n1710_p0851b04║可強作主宰久立。師云大凢脩行湏是
C077n1710_p0851b05║離念此个門中最是省力秖要離却情念明
C077n1710_p0851b06║得三界無法方觧脩行離此外脩較似辛苦
C077n1710_p0851b07║不見古來有一持戒僧一生持戒忽因夜行
C077n1710_p0851b08║踏著一物作聲謂是一蝦䗫腹中有子無數
C077n1710_p0851b09║驚悔不已忽然睡著夢見數百蝦䗫來問索
C077n1710_p0851b10║命其僧深懷怖懼及至天曉觀之乃一老茄
C077n1710_p0851b11║耳其僧當下疑情頓息方知道三界無法始
C077n1710_p0851b12║解履踐修行山僧問你諸人秪如夜間踏著
C077n1710_p0851b13║時為復是蝦䗫為復是老茄若是蝦䗫天曉
C077n1710_p0851b14║看是老茄若是老茄天未曉時又有蝦䗫索
C077n1710_p0851b15║命還斷得麼山僧試為諸人斷看蝦䗫情已
C077n1710_p0851b16║脫茄觧尚猶存要得無茄觧日午打黃昏久
C077n1710_p0851b17║立。一日眾集師出來大眾前行兩匝長
C077n1710_p0851b18║噓一聲云山僧在你諸人肚裏走兩遭了也
C077n1710_p0851b19║還知麼非但今日如此常在你諸人肚裏走
C077n1710_p0851b20║來走去還知得麼喚作無瞞人之心實是如
C077n1710_p0851b21║此山僧盡知得你是好是𢙣所以道諸人知
C077n1710_p0851b22║處良遂揔知良遂知處諸人不知良遂坐主
C077n1710_p0851b23║是个觧義阿師却明得者个事不見一日去
C077n1710_p0851b24║見麻谷谷見來不管他自將鋤入菜園裏良
C077n1710_p0851c01║逐亦隨後去谷亦不顧便歸方丈閉却門他
C077n1710_p0851c02║於是定省精神忽然明得便道和尚莫瞞良
C077n1710_p0851c03║逐好你諸人如今還得恁麼也無也不易搆
C077n1710_p0851c04║更有百丈會下古靈和尚得法歸來接他受
C077n1710_p0851c05║業師非但古人今人亦有不見四五十年前
C077n1710_p0851c06║有茶陵郁和尚作山主時因廬山化士到言
C077n1710_p0851c07║話間為舉僧問法燈百尺竿頭如何進步燈
C077n1710_p0851c08║云噁由是每日叅詳至於喫粥喫飯時未嘗
C077n1710_p0851c09║離念一日因赴外請騎驢子過橋橋損䧟驢
C077n1710_p0851c10║子脚倒不覺口中云噁忽然大悟乃有悟道
C077n1710_p0851c11║頌云我有明珠一顆久被諸塵封裏今朝塵
C077n1710_p0851c12║𥁞光生照破山河朵朵者个便是樣子喚作
C077n1710_p0851c13║實頭叅學今時人但恁麼學取若信言語觧
C077n1710_p0851c14║會要明者个事明不得也將合頭語合者个
C077n1710_p0851c15║事合不得也湏知有省悟之由若真實叅學
C077n1710_p0851c16║但恁麼看據現定會些子言句便休也在諸
C077n1710_p0851c17║人彼此行脚决擇生死大事不可據現定便
C077n1710_p0851c18║休去也湏是與他古人相似自討个省發處
C077n1710_p0851c19║始有真實叅學分久立。師云本有之性
C077n1710_p0851c20║因什麼不會佛法無多子秖要省徑也不教
C077n1710_p0851c21║滅除妄想遏𭡠身心閉目合眼便道是此事
C077n1710_p0851c22║不如斯也湏看現定是何道理為什麼却迷
C077n1710_p0851c23║去恁麼最是親切秖如老僧未說向你諸人
C077n1710_p0851c24║未曾聽時還有往來底分麼正當恁麼時切
C077n1710_p0852a01║忌強作道理上至諸佛下至一切捴皆如是
C077n1710_p0852a02║所以聖與凢等邪與正等生死與涅槃等且
C077n1710_p0852a03║問諸人過去毘婆尸佛迦葉佛古今三世是
C077n1710_p0852a04║什麼人分上事十方有漏剎土是什麼人分
C077n1710_p0852a05║上事山僧道捴是你三十年後悟去始知龍
C077n1710_p0852a06║門老僧說來切不得道是若恁麼此名外道
C077n1710_p0852a07║見觧久立。師云如今被人問著道不得
C077n1710_p0852a08║過在什麼處盖為於無色處見色無聲處聞
C077n1710_p0852a09║聲無道理處強作道理無主宰中強作主宰
C077n1710_p0852a10║者裏消遣不下喚作翳眼猶存空花亂墜何
C077n1710_p0852a11║故秖為心存在便道不得佛法無多子秖要
C077n1710_p0852a12║平白地道得一句子便了且道作麼生是平
C077n1710_p0852a13║白地一句子若有人問山僧秖向伊道兩句
C077n1710_p0852a14║了也還會麼古人道佛祖言外邊事一一分
C077n1710_p0852a15║明說了也秖是到者裏多是錯亂昏醉不省
C077n1710_p0852a16║此若不見便是立地瞌睡漢子也諸人常在
C077n1710_p0852a17║光明中開眼見了而不知教山僧怎生柰何
C077n1710_p0852a18║久立。師云恁麼與你東舉西舉便道與
C077n1710_p0852a19║你說禪纔轉脚時便作世諦流布將去你但
C077n1710_p0852a20║念念在其中便有省發底分看來多秖在眼
C077n1710_p0852a21║耳見聞覺觸處蹉過了須是不離分別心識
C077n1710_p0852a22║取無分別心不離見聞識取無見聞底不是
C077n1710_p0852a23║長連床上閉目合眼喚作無見須是即見處
C077n1710_p0852a24║便有無見所以道居見聞之境而見聞不到
C077n1710_p0852b01║居思議之地而思議不及久立。師云諸
C077n1710_p0852b02║人上來要个什麼事須是當人自作活計莫
C077n1710_p0852b03║𦗟他人說古人道我十八上便解作活計你
C077n1710_p0852b04║諸人須是解自作活計始得你道作个什麼
C077n1710_p0852b05║活計但莫別求如今人多愛動脚動手者個
C077n1710_p0852b06║不觧作活計了也喚作拋家散宅漂流去分
C077n1710_p0852b07║明不會秖管尋討學些子知觧記些子言句
C077n1710_p0852b08║此喚作運糞入到者裏須是行李正當日久
C077n1710_p0852b09║月深淹浸得熟便會去古人道一切處是你
C077n1710_p0852b10║東去也是你西去也是你你是阿誰若云某
C077n1710_p0852b11║甲者个是情識須是透得過始得昔日天親
C077n1710_p0852b12║問無着兄往內院見彌勒說什麼法著云說
C077n1710_p0852b13║者个法且道者个是什麼法須是揀得出始
C077n1710_p0852b14║得不要認着者个多是被者个一句子瞞住
C077n1710_p0852b15║了也所以說病為法是故名為可怜愍者久
C077n1710_p0852b16║立。師云莫謂如今說底是未是在若有
C077n1710_p0852b17║個是便有个不是所以道一切言句皆不與
C077n1710_p0852b18║此事相應直須相應去此事不在別人還得
C077n1710_p0852b19║相契也未且契契阿誰若道契於古人古人
C077n1710_p0852b20║已徃若道契他善知識善知識與你無交涉
C077n1710_p0852b21║所以諸聖慈悲告報教契自心源且道那箇
C077n1710_p0852b22║是自契底心源若有心可契决然契不得須
C077n1710_p0852b23║是以無心之心則契矣久立。師云十二
C077n1710_p0852b24║時中須有个契合處始得你豈不見靈雲一
C077n1710_p0852c01║見桃花便契合此事香嚴擊竹便乃息心古
C077n1710_p0852c02║人道若不契合此事則山河大地瞞你也燈
C077n1710_p0852c03║籠露柱欺你也如今四生六道浩浩地秖為
C077n1710_p0852c04║此事不明奉勸諸兄弟且先去却麤緣你十
C077n1710_p0852c05║二時中思衣念食種種雜慮如燈熖相似未
C077n1710_p0852c06║有一時停歇但除麤緣所有微細自然淨𥁞
C077n1710_p0852c07║日久嵗深自然會去也不着叅喚作息意忘
C077n1710_p0852c08║緣不與諸塵作對所以西來妙旨意在自明
C077n1710_p0852c09║龍門長老也無禪與人叅也無法與你商量
C077n1710_p0852c10║秖要諸人自契叅學門中唯以忘緣息慮為
C077n1710_p0852c11║要者个是從上宗旨祖不云乎以無念為宗
C077n1710_p0852c12║無相為體若秖一喝一拍有什麼了期久立
C077n1710_p0852c13║師云𪪺道而心常淡泊順事而意識奔馳但
C077n1710_p0852c14║願道富身貧情踈德厚山僧者裏日日恁麼
C077n1710_p0852c15║時時恁麼且道恁麼是什麼離却分別心識
C077n1710_p0852c16║意度言句外道將一句來此事無你觧會處
C077n1710_p0852c17║如今但是心慮覺觀者皆有个觧會得及乎
C077n1710_p0852c18║返竆己眼返思思慮之心為什麼人到者裏
C077n1710_p0852c19║不知便說道從本已來非青黃赤白無相無
C077n1710_p0852c20║狀我說向你道此喚作言語不是你本心本
C077n1710_p0852c21║心如何思量己眼如何得見正當返觀時亦
C077n1710_p0852c22║無能見之者有人去者裏一口吞𥁞慧眼豁
C077n1710_p0852c23║開頓達本鄉也今時人若為到無見無聞處
C077n1710_p0852c24║現定万法亘然見人見屋種種万象如湯湧
C077n1710_p0853a01║沸未有一時停住秖如作嬰兒時也聞聲也
C077n1710_p0853a02║見色秖是不觧分別纔曉事來便采聽分別
C077n1710_p0853a03║自那時前後分披了也到者裏要人整理不
C077n1710_p0853a04║妨難為他得道人行時不見行坐時不見坐
C077n1710_p0853a05║所以如來道眼見色與盲等耳聞聲與響等
C077n1710_p0853a06║作麼生說如盲如響聞聲時無聲可聞見色
C077n1710_p0853a07║時無色可見所見所聞皆如響等又如夢時
C077n1710_p0853a08║見種種境界覺來還有許多般也無若有床
C077n1710_p0853a09║上秖是被與枕子若道無許多般又心中歷
C077n1710_p0853a10║歷地記得說得如今白日所見所聞亦復如
C077n1710_p0853a11║是所以道眼見耳聞底事經論可學唯有靈
C077n1710_p0853a12║臺作麼生學久立。師云釋迦老子在什
C077n1710_p0853a13║麼處自云作麼作麼復云達磨大師在什麼
C077n1710_p0853a14║處自云秖在作麼生說秖在底道理也不妨
C077n1710_p0853a15║難明若於斯明得始知正法常住禪僧家多
C077n1710_p0853a16║分秪道那舉處便是你若身壞命盡時若病
C077n1710_p0853a17║說不得時又作麼生須是證入始得不見僧
C077n1710_p0853a18║問德山從上諸聖向什麼處去山云作麼作
C077n1710_p0853a19║麼莫是作麼便是諸聖麼你諸人若不將言
C077n1710_p0853a20║語會便落他聲響流布縱饒不墯他聲響言
C077n1710_p0853a21║句便落他無言無說處此事實無你意觧卜
C077n1710_p0853a22║度若存一𮈔毫便成趣向於己踈也饒你將
C077n1710_p0853a23║玄機妙義去合他决定合不著若捴不思量
C077n1710_p0853a24║亦不可須是親證始得明見無疑矣久立。
C077n1710_p0853b01║師云今時人叅學錯學不出二種病一是五
C077n1710_p0853b02║蘊窟宅無言無說無形無叚湛然不動處便
C077n1710_p0853b03║道任他佛祖出來我也秖恁麼此是一病次
C077n1710_p0853b04║認能言能語能聞運用施為行住坐臥者此
C077n1710_p0853b05║亦是一病你還知道動是苦本風力所持麼
C077n1710_p0853b06║若有人能離此二病觧去體究者此人須有
C077n1710_p0853b07║個省發時莭若不如是亦無整頓處又有二
C077n1710_p0853b08║種善知識為兩般學人方便苦口有一般學
C077n1710_p0853b09║人自作道理自吐个消息進前退後竪拳合
C077n1710_p0853b10║掌以為禪道善知識見他恁麼便苦口向伊
C077n1710_p0853b11║道你錯會了也你無事硬認着作麼此是一
C077n1710_p0853b12║種善知識又有一般學者云某甲不會不知
C077n1710_p0853b13║未審如何某甲並無個契入處是故善知識
C077n1710_p0853b14║見伊恁麼了便向伊道你無事用求會求入
C077n1710_p0853b15║作麼此亦是一種善知識前後兩般學者若
C077n1710_p0853b16║聞善知識恁麼道善能回光體究必然明得
C077n1710_p0853b17║若秖管道不會是自生退屈任是一千年也
C077n1710_p0853b18║秖恁麼幸在其中更道不會求契合有什麼
C077n1710_p0853b19║了日要會麼須是不立限量直下搆取始得
C077n1710_p0853b20║久立。師云今夜與你諸人說個譬喻恰
C077n1710_p0853b21║似諸人有个眼能照見一切長短方圓等象
C077n1710_p0853b22║為什麼却不自見但識取長短方圓等象若
C077n1710_p0853b23║要見眼則不可你心亦如是其光照矚通徹
C077n1710_p0853b24║十方包容万有為什麼却不自知要會麼但
C077n1710_p0853c01║識取照矚等事若見心則不可也古人道刀
C077n1710_p0853c02║不自割指不自觸心不自知眼不自見則真
C077n1710_p0853c03║實矣久立。師云諸人許多時在此立地
C077n1710_p0853c04║還見一人真善知識麼不可空立去也山僧
C077n1710_p0853c05║秖喚作假長老先聖所以道但以假名字引
C077n1710_p0853c06║導於眾生佛是西天老比丘不勞仁者分別
C077n1710_p0853c07║取相何者是釋迦老人阿那个是達磨大師
C077n1710_p0853c08║祖師未來此時還有佛法麼作麼道無得若
C077n1710_p0853c09║道無秖成自瞞在少林靣壁時還有許多言
C077n1710_p0853c10║教公案麼恁麼覷得破多少省徑你不上來
C077n1710_p0853c11║時山僧亦不見你上座亦不見山僧你不見
C077n1710_p0853c12║我我不見你如何辨明若明得復有何事佛
C077n1710_p0853c13║未出世時也恁麼佛出世後也恁麼佛滅度
C077n1710_p0853c14║後也恁麼若到恁麼田地實無一星事你諸
C077n1710_p0853c15║人行住坐臥飢飡渴飲怎生說個無事除非
C077n1710_p0853c16║見到底人方解如是昔大迦葉在靈山會上
C077n1710_p0853c17║禮佛見彼大眾儼然便有个見處道今此諸
C077n1710_p0853c18║大眾如本未曾有你道此意如何諸人適來
C077n1710_p0853c19║在下頭不見有許多人及乎上來分明見有
C077n1710_p0853c20║許多人怎生說个如本未曾有老宿問僧近
C077n1710_p0853c21║離什麼處云城中宿云如今在什麼處云山
C077n1710_p0853c22║中宿云我有一問問你若道得即住若道不
C077n1710_p0853c23║得即去上座離城中城中少上座上座到山
C077n1710_p0853c24║中山中剩上座城中若無上座則心法不周
C077n1710_p0854a01║山中剩上座則心外有法僧無語諸人苟能
C077n1710_p0854a02║於此叅詳得所謂不落断常二見六根怡然
C077n1710_p0854a03║行住寂默一念不生万緣俱息如忽不然隨
C077n1710_p0854a04║有隨無落斷落常譬如捨父逃走到者裏實
C077n1710_p0854a05║是不教你費一𮈔毫力便恁麼會取你若要
C077n1710_p0854a06║和合者事教無縫𦉑時早已離披了也山僧
C077n1710_p0854a07║往日思惟此事將謂三生兩生始可得悟去
C077n1710_p0854a08║後來秖聞什麼人打發什麼人有見處便覺
C077n1710_p0854a09║今人也觧悟得時寒省緣辨道明究己躳此
C077n1710_p0854a10║是大事久立。師云若有人問你作麼生
C077n1710_p0854a11║道還道得麼你等思量管帶道得一句子來
C077n1710_p0854a12║有什麼用處三更半夜作麼生道天明起來
C077n1710_p0854a13║作麼生道前廊後架作麼生道還道得麼湏
C077n1710_p0854a14║是眼明始得久立師云適來侍者報道雨不
C077n1710_p0854a15║住若叅時恐大眾不聞如今雨住諸人還聞
C077n1710_p0854a16║麼山僧道雨不住時最親切何故却為諸人
C077n1710_p0854a17║無采聽底心秖如諸方示人道雨聲為你說
C077n1710_p0854a18║法了也還端的也無山僧即不然雨聲是你
C077n1710_p0854a19║說法了也還會得麼直下明得更有什麼一
C077n1710_p0854a20║𮈔毫頭子也今時行脚人須待將一句子契
C077n1710_p0854a21║他善知識恁麼自苦自屈作什麼我更問你
C077n1710_p0854a22║契那个善知識若要契他善知識意但識取
C077n1710_p0854a23║你心我更問你那个是你心作麼生識向者
C077n1710_p0854a24║裏強會不得湏是一回省發乃可古人不得
C077n1710_p0854b01║已向無言詮處假立言詮無方便中巧施方
C077n1710_p0854b02║便玄沙一日入山逢虎侍者報云和尚虎玄
C077n1710_p0854b03║沙云是你虎現今山河相對剎土縱橫分別
C077n1710_p0854b04║思惟千差万別怎生說个是你底道理者裏
C077n1710_p0854b05║若不了一切處礙塞殺人秪為諸人歷刦循
C077n1710_p0854b06║塵為物所轉你試指出那個是物何者是你
C077n1710_p0854b07║所以有僧問玄沙學人乍入叢林乞師指箇
C077n1710_p0854b08║入路沙云還聞偃溪水聲麼云聞沙云從者
C077n1710_p0854b09║裏入今時人不明了秪管道心性周徧更是
C077n1710_p0854b10║誰聞如此言論有何交涉直須是通身赤條
C077n1710_p0854b11║條地不掛寸𮈔始得且問諸人還著衣來麼
C077n1710_p0854b12║良久云得恁麼不識羞耻久立。師云纔作
C077n1710_p0854b13║道理便難會去須是不作道理始得有般聞
C077n1710_p0854b14║恁麼說了便道我都無言說亦無道理却不
C077n1710_p0854b15║知正是道理了也如今與你斷約一件事以
C077n1710_p0854b16║明見自心為極則此一句便是龍門山裏佛
C077n1710_p0854b17║法也古人道心不自知心不自見諸人作麼
C077n1710_p0854b18║生明見去自心也難見從上諸聖皆是明見
C077n1710_p0854b19║自心底人先師便是明見自心底人秖如先
C077n1710_p0854b20║師會中有多少方來兄弟能有幾人明見自
C077n1710_p0854b21║心極是少也心不見心須是不見是心始得
C077n1710_p0854b22║此乃離念境界如今若與諸人說便道貶剝
C077n1710_p0854b23║諸方若不說此事亦難明曉有般宗師向人
C077n1710_p0854b24║道癡漢者一叚事你因何不會先將自心做
C077n1710_p0854c01║个窠臼然後將心去取證喚作釘樁了遶樁
C077n1710_p0854c02║走便恁麼流傳去便恁麼承當去敲床竪拂
C077n1710_p0854c03║用將去喚作將心用心又有般宗師向人道
C077n1710_p0854c04║莫作計較道理開口便沒交涉了與他不相
C077n1710_p0854c05║應也去空劫已前認取都無言說一似坐个
C077n1710_p0854c06║氣毬相似有甚安樂處又似蝦䗫努氣相似
C077n1710_p0854c07║你作恁麼見觧靣前一似黑霧罩定了也山
C077n1710_p0854c08║僧至誠相勸不是妄說不是作道理籠罩人
C077n1710_p0854c09║不肯人壓良人山僧都無如是道理若或你
C077n1710_p0854c10║秖麼認將去也由你若道我也如此見得也
C077n1710_p0854c11║由你若道據我見處捴得也由你若道某心
C077n1710_p0854c12║下未穩在也由你須是不自欺始得世間多
C077n1710_p0854c13║少宗師說禪說道為自欺不自欺為欺人不
C077n1710_p0854c14║欺人須是子細山僧舊日在先師會裏受廬
C077n1710_p0854c15║州化士行至熨斗寺前值泥雨忽然滑倒心
C077n1710_p0854c16║中煩惱自言我行脚禪又叅不得自早至今
C077n1710_p0854c17║飯又未喫更恁麼受辛苦聞有兩人相罵道
C077n1710_p0854c18║你猶自煩惱在山僧聞得忽然歡喜却尋不
C077n1710_p0854c19║煩惱處不得盖為打疑情不破後來四五年
C077n1710_p0854c20║方知得如今兄弟須是如此用心照顧始得
C077n1710_p0854c21║今夏舉無情說法因緣秖是錯會者多你見
C077n1710_p0854c22║無情便說無情若見有情便喚作有情你叅
C077n1710_p0854c23║禪人不明無情說法如何了得行腳事做善
C077n1710_p0854c24║知識不會無情說法如何接物利生相勸諸
C077n1710_p0855a01║人子細竆究令悟去如未有領覽處且緩緩
C077n1710_p0855a02║叅取不要忙久立。師云先師常說个譬喻
C077n1710_p0855a03║如外國有二人來大朝探事初入界時兩人
C077n1710_p0855a04║商量了各自分首一人東去一人西去從一
C077n1710_p0855a05║州至一州從一縣至一縣行來行去忽然到
C077n1710_p0855a06║東京城裏兩人在朝門前相撞著㘞者个覻
C077n1710_p0855a07║那個那個覻者个並無言從前許多商量本
C077n1710_p0855a08║國中事歷歷地分明挨肩便過無人知得奇
C077n1710_p0855a09║怪諸人且道恁麼撞著時如何恰似禪和家
C077n1710_p0855a10║做功夫相似今日體得些个明日究得些个
C077n1710_p0855a11║窮來竆去一日現前全似朝門撞著一般喚
C077n1710_p0855a12║作打發須得恁麼一回始得方謂之行脚事
C077n1710_p0855a13║辦又如失鄉多年或閙市中逢見老爺相似
C077n1710_p0855a14║便乃識得無疑亦不須問人是爺不是爺兄
C077n1710_p0855a15║弟但恁麼管帶莫為等閑時不待人祖師道
C077n1710_p0855a16║光陰莫虛度各自冝努力久立。師云古
C077n1710_p0855a17║人道鍾中無鼓響鼓中無鍾聲今時學者那
C077n1710_p0855a18║裏得到者般田地有時入室見兄弟下一轉
C077n1710_p0855a19║語及乎更與一拶便秖管主張道適來已秪
C077n1710_p0855a20║對了也不可別有也多少分明恁麼做功夫
C077n1710_p0855a21║有甚巴鼻癡漢豈不見先聖道言言見諦句
C077n1710_p0855a22║句歸宗你未會了秪管胡乱主張今後入室
C077n1710_p0855a23║不要如此乍可道不會却受整理久立。
C077n1710_p0855a24║師云稱禪客須是信人說話始得若不信了
C077n1710_p0855b01║教人千說万說亦無用處呵呵不信了秖管
C077n1710_p0855b02║聽人說爭名禪客夫禪客者風塵草動時悉
C077n1710_p0855b03║皆曉會眹兆未生未落思量意路未動時便
C077n1710_p0855b04║識取方名禪客何故者般事用敵生死也須
C077n1710_p0855b05║是个不爭多底漠始得不見雲岩叅百丈二
C077n1710_p0855b06║十年不明此事道吾為他直得咬斷指頭你
C077n1710_p0855b07║看他古人雖不明亦不憂道我不會心亦不
C077n1710_p0855b08║休亦不馳求言句又如雪峯和尚三到投子
C077n1710_p0855b09║九上洞山在投子時一日揭簾入菴投子見
C077n1710_p0855b10║來便下禪床立峯擬議子便托出峯直得哭
C077n1710_p0855b11║後來到洞山又理會不得乃到德山問從上
C077n1710_p0855b12║諸聖學人還有分也無山打一棒云道什麼
C077n1710_p0855b13║峯當下如桶底脫相似及至鼇山尚云有疑
C077n1710_p0855b14║在看他古人直以疑團子破也方始休便道
C077n1710_p0855b15║事已了意亦休此个元來觸處周今時兄弟
C077n1710_p0855b16║叅請多是依言起觧亂作主宰不然將古人
C077n1710_p0855b17║悟處喚作因緣去那裏看喚作過話有什麼
C077n1710_p0855b18║交涉秪如雪峯三上投子九上洞山豈為言
C077n1710_p0855b19║語兄弟直湏退步體究如何退步且不是教
C077n1710_p0855b20║你長連床上閉眼坐硬捺身心如土木相似
C077n1710_p0855b21║百千萬刼也無用處若要退步時你有不會
C077n1710_p0855b22║底語言不了底因緣便䪺在面前退步自看
C077n1710_p0855b23║因什麼不會去良久曰僧家道思量也不得
C077n1710_p0855b24║不思量也不得却教人如何看我向你道但
C077n1710_p0855c01║退步看良久又長噓云好悶殺人好難會秪
C077n1710_p0855c02║你那悶殺人是什麼悶殺人是誰你恁麼退
C077n1710_p0855c03║步來看漸漸惺也一日光明一日漸見廣大
C077n1710_p0855c04║又不得一向去者裏認了便道是了當也便
C077n1710_p0855c05║是拄定殺了也濟甚事湏是著些智慧來觀
C077n1710_p0855c06║看古人許你管帶一路若如是休歇退步管
C077n1710_p0855c07║取有个道理此是為都不會無所知者又有
C077n1710_p0855c08║般胡說乱說如何若何底漢你但亦退步看
C077n1710_p0855c09║你那胡說乱說底是什麼但恁麼回光返照
C077n1710_p0855c10║看方是若一向如此做功夫畢竟亦有悟期
C077n1710_p0855c11║若不相信也無可奈何山僧初㕘勝和尚教
C077n1710_p0855c12║看如何是佛法大意椘王城畔汝水東流又
C077n1710_p0855c13║令看風幡話及至下來㕘老和尚乃請問古
C077n1710_p0855c14║人聲色純真老和尚千說萬說秪是理會不
C077n1710_p0855c15║得後來又令看如何是奇特事云你道什麼
C077n1710_p0855c16║遂却喜歡蓋為有个撮摸處遂常看云如何
C077n1710_p0855c17║是奇特事云你道什麼獨自思量云我道什
C077n1710_p0855c18║麼來我道奇特事又不見有奇特處看三年
C077n1710_p0855c19║不會遂去游浙中途回來却令看殺父殺母
C077n1710_p0855c20║佛前懺悔殺佛殺祖向什麼處懺悔雲門道
C077n1710_p0855c21║露者公案一似熱鐵一團在心中七年喫𥁞
C077n1710_p0855c22║辛苦眾中久叅方知更與你說晦堂初㕘禪
C077n1710_p0855c23║時自桂府來先見雲峯恱和尚三年不會他
C077n1710_p0855c24║說話又㕘南禪師二年不會却過去山主院
C077n1710_p0856a01║裏過夏因看傳燈錄僧問多福如何是多福
C077n1710_p0856a02║一叢竹福云一莖兩莖斜晦堂遂開悟今時
C077n1710_p0856a03║人秪喚作問荅語盖用功不子細不曉古人
C077n1710_p0856a04║方便山僧相勸兄弟既在林下各自學道勿
C077n1710_p0856a05║空過時以悟為則久立。師云親近善友
C077n1710_p0856a06║先聖叮嚀付囑也今時學者湏是依佛祖之
C077n1710_p0856a07║言尋師决擇始得若不恁麼何名學者若要
C077n1710_p0856a08║明此事湏是起疑叅究你若深疑此事便是
C077n1710_p0856a09║般若智現前何故行脚事只要疑情息你若
C077n1710_p0856a10║不起疑爭得疑情息不見先師三十五方落
C077n1710_p0856a11║髮便在成都𦗟習唯識百法因聞說菩薩入
C077n1710_p0856a12║見道時智與理𡨋境與神會不分能證所證
C077n1710_p0856a13║外道既難既不分能所證却以何為證時無
C077n1710_p0856a14║能對者不鳴鍾鼓返披袈裟後來唐三藏至
C077n1710_p0856a15║彼救此義云智與理𡨋境與神會時如人飲
C077n1710_p0856a16║水冷暖自知遂自思惟冷暖則可矣作麼生
C077n1710_p0856a17║是自知底事無不深疑因問講師不知自知
C077n1710_p0856a18║之理如何講師不能對乃云座主要明此理
C077n1710_p0856a19║我却說不到南方有傳佛心宗尊宿却知此
C077n1710_p0856a20║事汝湏行脚始得先師便行脚遊京師兩浙
C077n1710_p0856a21║凡是尊宿便問此事無不對者也有說底也
C077n1710_p0856a22║有下語底只是疑情不破後來浮渡山見圓
C077n1710_p0856a23║鑑看他陞堂入室所說者𥁞皆說著心下事
C077n1710_p0856a24║遂住一年令看如來有密語迦葉不覆藏之
C077n1710_p0856b01║語一日云子何不早來吾年老矣可往㕘白
C077n1710_p0856b02║雲端和尚先師到白雲一日上法堂便大悟
C077n1710_p0856b03║如來有密語迦葉不覆藏果然果然智與理
C077n1710_p0856b04║𡨋境與神會如人飲水冷暖自知誠㦲是言
C077n1710_p0856b05║也乃有投機頌云山前一片閑田地义手叮
C077n1710_p0856b06║嚀問祖翁幾度賣來還自買為怜松竹引清
C077n1710_p0856b07║風端和尚覷了點頭諸人此豈不是深疑了
C077n1710_p0856b08║親近善知識然後明得只如先師行脚叅善
C077n1710_p0856b09║知識後來却道問祖翁是如何自賣了却自
C077n1710_p0856b10║買是如何湏知無有剩也古人道捴是你又
C077n1710_p0856b11║道我未嘗有一句子到你若有一句子到你
C077n1710_p0856b12║堪作什麼諸人要疑情破麼亦湏是似先師
C077n1710_p0856b13║一回始得久立。師云你但看馬大師見
C077n1710_p0856b14║僧下堦乃召云大德僧回首大師云從生至
C077n1710_p0856b15║老只是者漢回頭轉腦作什麼其僧言下領
C077n1710_p0856b16║旨此理如何從生至老只是者漢你道是那
C077n1710_p0856b17║个漢你纔起心要見者漢時便不見者漢者
C077n1710_p0856b18║漢難見千難萬難今時人只道是者个漢更
C077n1710_p0856b19║是阿誰不可別有也一百个中有九十九个
C077n1710_p0856b20║如是會有甚巴鼻若恁麼如何明得從生至
C077n1710_p0856b21║老底事如何便見得只是者漢你若不見者
C077n1710_p0856b22║漢四大五蘊捴未知下落處且如只今說法
C077n1710_p0856b23║𦗟法是有說𦗟是無說𦗟若道你立我坐我
C077n1710_p0856b24║說你𦗟三家村裏人也解恁麼道焉敢稱禪
C077n1710_p0856c01║客若謂無𦗟無說又道從生至老只是者漢
C077n1710_p0856c02║所以到此湏是求一个了達底人决擇山僧
C077n1710_p0856c03║向前未明得時捴不奈何了便請益先師纔
C077n1710_p0856c04║問着時先師只道我不會我不知我不如你
C077n1710_p0856c05║又問禪畢竟是易㕘難㕘只向我道你無事
C077n1710_p0856c06║問難問易作麼㕘禪喚作金屎法未會一似
C077n1710_p0856c07║金會了一似屎山僧甚不肯此語如今思量
C077n1710_p0856c08║了語雖麄其間旨趣不淺此𥁞是了達之士
C077n1710_p0856c09║發一言半句皆不虛也凡為人時皆不胡乱
C077n1710_p0856c10║指示亦不乱許人今時有諸方知識有時說
C077n1710_p0856c11║得是有時說得無巴鼻此理如何盖為他亦
C077n1710_p0856c12║未了達有時許人道是有時却道不是若如
C077n1710_p0856c13║此爭明得從生至老只是者漢子細看來今
C077n1710_p0856c14║時人也只是舊時人今時作用也只是舊時
C077n1710_p0856c15║作用千變萬化也只是要你者裏自肯一肯
C077n1710_p0856c16║方始得了當今時人不了當者只是不觧决
C077n1710_p0856c17║擇如何是不觧决擇處只是將古人言句作
C077n1710_p0856c18║觧會將自己來錐鑽只是如此到弥勒下生
C077n1710_p0856c19║也不會何故向你道回頭轉腦便不是了也
C077n1710_p0856c20║向者裏省力處更不用如何若何直下明取
C077n1710_p0856c21║你諸人先將道理近前用古人言句自纏自
C077n1710_p0856c22║縛一似淨淨潔潔一片地却將一手土撒在
C077n1710_p0856c23║上面相似山僧前日入室垂示道你如今到
C077n1710_p0856c24║者裏不可也似適來相似湏有个會處始得
C077n1710_p0857a01║有者道適來也只恁麼如今也只恁麼你先
C077n1710_p0857a02║走入情識裏了爭恠得你古人多少慈悲向
C077n1710_p0857a03║你道行是佛行坐是佛坐一切法皆是佛法
C077n1710_p0857a04║一切聲皆是佛聲你錯會了便道一切聲真
C077n1710_p0857a05║个是佛聲一切色真个是佛色既不許如此
C077n1710_p0857a06║會却如何即是向你道纔涉眹兆時早支離
C077n1710_p0857a07║了也欲將智照顯他時早昬暗了也如今但
C077n1710_p0857a08║莫取我口各自由你做功夫看古人因緣亦
C077n1710_p0857a09║得靜坐亦得一切處觀察亦得皆是你做功
C077n1710_p0857a10║夫處一切處是你證入處但一處精專日來
C077n1710_p0857a11║月往湏被你打發去不見古靈和尚行脚歸
C077n1710_p0857a12║其師問云汝離吾行脚得何事業曰某見百
C077n1710_p0857a13║丈得个安樂處遂舉百丈頌云靈光獨耀逈
C077n1710_p0857a14║脫根塵體露真常不拘文字心性無染本自
C077n1710_p0857a15║圓成但離妄緣即如如佛其師於言下省悟
C077n1710_p0857a16║又雪峯和尚見風吹芋葉動遂指似僧僧云
C077n1710_p0857a17║某甲甚生怕怖峯咄云是你屋裏事怕作什
C077n1710_p0857a18║麼其僧亦有省既一時是你屋裏事為什麼
C077n1710_p0857a19║却不會盖為你隨處流浪不常在家但如今
C077n1710_p0857a20║對善知識時莫教忘却喚作順理而行就己
C077n1710_p0857a21║知歸復云從生至老只是者漢回頭轉腦作
C077n1710_p0857a22║什麼各自看取久立。師云如今明得了
C077n1710_p0857a23║向前明不得底在什麼處如今明不得到幾
C077n1710_p0857a24║時明得去只恁麼翻覆體究也湏會去所以
C077n1710_p0857b01║道向前迷底便是即今悟底即今悟底便是
C077n1710_p0857b02║向前迷底若言從前迷即今悟也又言明來
C077n1710_p0857b03║暗謝智起惑忘恁麼還得麼那裏得如此則
C077n1710_p0857b04║有暗可滅有惑可除不見古人道不改舊時
C077n1710_p0857b05║人只改舊時行履處你禪和家道有什麼難
C077n1710_p0857b06║迷也只是者漢悟也只是者漢不可別有及
C077n1710_p0857b07║乎問著他那个是者漢便去不得不然胡說
C077n1710_p0857b08║盖緣未曾諦當證入此是諸人入骨髓底病
C077n1710_p0857b09║謬底漢便認著一生休非但一生千生萬生
C077n1710_p0857b10║亦秖休去若是靈利底他湏觧體究那个是
C077n1710_p0857b11║者漢直求入路處師乃噓一聲今時佛法淡
C077n1710_p0857b12║泊眾中也難得人諸人既在龍門學道不可
C077n1710_p0857b13║空過十二時管帶搆取覷見諸人也似不爭
C077n1710_p0857b14║多你不見臨際和尚道赤肉團上有一無位
C077n1710_p0857b15║真人常從汝等諸人面門出入未證據者看
C077n1710_p0857b16║時有僧出問如何是無位真人際下禪床把
C077n1710_p0857b17║住曰道道僧擬議際便拓開又道汝眼放光
C077n1710_p0857b18║照破山河也古人多少慈悲如今人不以為
C077n1710_p0857b19║事湏是尋人决擇你不見嵓頭雪峯欽山去
C077n1710_p0857b20║見臨際路上逢定上座頭問什麼處來定云
C077n1710_p0857b21║臨際來頭云和尚萬福定云和尚已遷化也
C077n1710_p0857b22║頭云某等特去禮拜又值和尚遷化不知和
C077n1710_p0857b23║尚有何言句請上座舉一兩則定遂舉臨際
C077n1710_p0857b24║上堂示眾云赤肉團上有一無位真人常從
C077n1710_p0857c01║汝等諸人面門出入未證據者看看時有僧
C077n1710_p0857c02║問如何是無位真人際下禪床擒住云道道
C077n1710_p0857c03║僧擬議際便托開云無位真人是什麼乾屎
C077n1710_p0857c04║橛便歸方丈嵓頭不覺吐舌欽山云何不道
C077n1710_p0857c05║赤肉團上非無位真人定便擒住云且道無
C077n1710_p0857c06║位真人與非無位真人相去多少速道速道
C077n1710_p0857c07║欽山直得面青面黑嵓頭雪峯同勸云者新
C077n1710_p0857c08║戒觸忤上座且望慈悲定云若不是者兩个
C077n1710_p0857c09║老漢𡎺殺者尿牀子你看他道非無位真人
C077n1710_p0857c10║定何故不肯今時學者那裏到者般田地只
C077n1710_p0857c11║管認个五蘊身田強作主宰不能放下我今
C077n1710_p0857c12║舉幾則語教諸人看雪峯參投子問者裏還
C077n1710_p0857c13║有人㕘麼予擲下鋤頭峯云恁麼則當處掘
C077n1710_p0857c14║也子云不快漆桶他道當處掘尚做漆桶又
C077n1710_p0857c15║有南際長老見雪峯語論無不相契峯令見
C077n1710_p0857c16║玄沙沙問古人道此事唯我能知長老作麼
C077n1710_p0857c17║生會際云湏知有不求知者沙云山頭老漢
C077n1710_p0857c18║喫許多辛苦作麼你道此理如何又先師在
C077n1710_p0857c19║海會端和尚會中時端和尚舉古人道如鏡
C077n1710_p0857c20║鑄像像成後鏡光向什麼處去會中有頭角
C077n1710_p0857c21║兄弟下語皆不契端和尚云湏是道者子始
C077n1710_p0857c22║得先師時作街坊却從外歸端和尚舉前話
C077n1710_p0857c23║問之先師近前問訊云也不爭多端和尚撫
C077n1710_p0857c24║掌大笑人皆謂摩捋他教做化主什麼說話
C077n1710_p0858a01║山僧此中只要學道如要學道十二時中湏
C077n1710_p0858a02║是先去却無明人我何故人我乃庸人之事
C077n1710_p0858a03║先師一生無人我山僧在他身畔作侍者見
C077n1710_p0858a04║多少不曾有一念煩惱曾說舊時有个上座
C077n1710_p0858a05║在海會做知客先師因送一个長老住四面
C077n1710_p0858a06║乃率知客相送不知如何者上座便劈面唾
C077n1710_p0858a07║先師你是甚人却教我送他惡言不止先師
C077n1710_p0858a08║遂休捴無人知得後來仍來太平先師請伊
C077n1710_p0858a09║（作知）藏又做首座復自求作監院亦從之及先
C077n1710_p0858a10║師住海會乃舉住太平知州不肯又惡罵謂
C077n1710_p0858a11║不主張他先師方出言道者漢兩度罵我也
C077n1710_p0858a12║以此見伊無人我今人纔有些言語便要理
C077n1710_p0858a13║會如此作麼生學道有時見初機兄弟入室
C077n1710_p0858a14║秪是爭山僧覷他了也不奈何一似村裏人
C077n1710_p0858a15║把匾檐共上將軍闘我者裏七事隨身手中
C077n1710_p0858a16║是関羽八十觔刀他便把匾檐劈頭打一棒
C077n1710_p0858a17║見人不動又連打數下去我不是怕他盖不
C077n1710_p0858a18║是對手呵呵勸諸人不要麄心日夜行持做
C077n1710_p0858a19║个向上人縱然不悟亦是高上之士切湏用
C077n1710_p0858a20║心久立。師云你纔認著道是便被縛脚縛
C077n1710_p0858a21║手更動轉不得也則被你一認認了縱有千
C077n1710_p0858a22║般亦不是也你若不認著却有个救處譬如
C077n1710_p0858a23║造得一隻船上面一一裝載了要千里外至
C077n1710_p0858a24║乎寶所纔動手你先自釘下樁繫却船了却
C077n1710_p0858b01║用力搖櫓你搖到弥勒下生也只在岸邊你
C077n1710_p0858b02║見船東簸西簸將謂是轉動又何曾離得一
C077n1710_p0858b03║步來又似磨茶漢子從早至夜團欒旋轉極
C077n1710_p0858b04║是好笑若眼目不分明底見你認著向你道
C077n1710_p0858b05║是也被明眼人覷見點檢出來多少露栓索
C077n1710_p0858b06║如今多分秪用个如今底道捴離如今不得
C077n1710_p0858b07║秪被恁麼地釘下樁叅學不得旨趣一時把
C077n1710_p0858b08║來錯會了做个主宰不知佛法不恁麼會不
C077n1710_p0858b09║見麻谷持錫見章敬谷振錫一下卓然而立
C077n1710_p0858b10║敬曰是是又見南泉亦如前泉曰不是不是
C077n1710_p0858b11║谷曰章敬道是和尚何得道不是泉曰章敬
C077n1710_p0858b12║則是是汝不是此是風力所轉終歸敗壞谷
C077n1710_p0858b13║方省過你諸人看幾錯會一生爭得不就人
C077n1710_p0858b14║决擇山僧初行脚時見先師偈句便信道此
C077n1710_p0858b15║人似古聖說底事必有實證處便十年間㕘
C077n1710_p0858b16║扣先師頌道學道先湏得旨歸聞聲見色不
C077n1710_p0858b17║思議若憑言語論高下一似從前未悟時又
C077n1710_p0858b18║曰空門有路人皆到到者方知旨趣長心地
C077n1710_p0858b19║不生閑草木自然身放白毫光我後生時雖
C077n1710_p0858b20║造道未得心中知此非常句也秪如聞聲見
C077n1710_p0858b21║色皆可思議又何緣得不思議及乎論个證
C077n1710_p0858b22║處却云一似未悟時未悟時皆可思議如何
C077n1710_p0858b23║見个證處此人得無所得至究竟地方觧如
C077n1710_p0858b24║此我後來十年外始領他事大凡行脚學道
C077n1710_p0858c01║㕘尋莫癡坐就人决擇此法難了喚作隔宿
C077n1710_p0858c02║不問道若得了便別也昨日也喫粥喫飯今
C077n1710_p0858c03║日也喫粥喫飯豈昔人耶別也不同也趙州
C077n1710_p0858c04║向人道喫粥了也未曰喫粥了也州曰洗鉢
C077n1710_p0858c05║盂去便是別也吾豈常人也你道何處是別
C077n1710_p0858c06║處久立。
C077n1710_p0858c07║
C077n1710_p0858c08║古尊宿語錄卷第三十四　　　　　多十