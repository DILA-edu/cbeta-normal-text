C077n1710_p0859a01║古尊宿語錄卷第三十五　　　　　多十一
C077n1710_p0859a02║僧錄司右闡教兼鍾山靈谷禪寺住持　淨戒　重校
C077n1710_p0859a03║龍門佛眼禪師語錄之七
C077n1710_p0859a04║師云山僧教人識取自己師僧家聞得了却
C077n1710_p0859a05║云初機學人看底事有甚難會你且緩緩且
C077n1710_p0859a06║子細你用何者名自己秖如古德對自己語
C077n1710_p0859a07║云遊山翫水你道我會也更是阿誰又對自
C077n1710_p0859a08║己云是你自己你道我也會得是我自己且
C077n1710_p0859a09║如對伊道山河大地又道噇飯時飯是你自
C077n1710_p0859a10║己又怎生會又却去不得古德云盡大地是
C077n1710_p0859a11║你自己又且如何消遣每常見人錯會了舉
C077n1710_p0859a12║轉古人事問伊秖如鏡清問玄沙曰學人乍
C077n1710_p0859a13║入叢林乞師指个入路沙云還聞偃溪水聲
C077n1710_p0859a14║麼清云聞沙云從者裏入清從是得旨我問
C077n1710_p0859a15║你聞時聞个什麼个个對曰聞水聲如此見
C077n1710_p0859a16║解堪作何用據他所見聞處歷歷地一時領
C077n1710_p0859a17║得離此聞外無聲可得盡從我者裏顯現者
C077n1710_p0859a18║个是業識有底對云不是水聲是聞自己山
C077n1710_p0859a19║僧向道自己了如何聞自己所謂認心認性
C077n1710_p0859a20║佛法是个省力易會法門人自辛苦古人見
C077n1710_p0859a21║不柰何了向人道你試一念靜思看好言語
C077n1710_p0859a22║後人不明古人意了去那裏閉眉合眼𭡠伏
C077n1710_p0859a23║身心堆堆地坐了等悟好癡好癡久立。
C077n1710_p0859a24║師云不見祖師道風鳴耶鈴鳴耶便好休歇
C077n1710_p0859b01║也更煩他道非風鈴鳴乃心鳴耳你更討什
C077n1710_p0859b02║麼叅請也及至此土道非風幡動仁者心動
C077n1710_p0859b03║祖師恁麼印證因何不會秖為个能所所以
C077n1710_p0859b04║道因能立所所既妄立生汝妄能無同異中
C077n1710_p0859b05║熾然成異今時人言决擇且如何决擇莫是
C077n1710_p0859b06║道者个是入門底語者个是初機語那个是
C077n1710_p0859b07║久叅語麼揔不如是元來一時放下正是决
C077n1710_p0859b08║擇於一切時無異緣自早辰起披衣洗面歸
C077n1710_p0859b09║寮等事你喚作雜想也秖要你見色時無能
C077n1710_p0859b10║見所見那裏不是聞聲時無能聞所聞心裏
C077n1710_p0859b11║思量時無能思所思佛法最易最省力自是
C077n1710_p0859b12║你費力自作艱難若易處不見且究理而坐
C077n1710_p0859b13║既來龍門叅禪莫將來比諸處妄想卜度但
C077n1710_p0859b14║退步看須會去然有般兄弟受整理有不受
C077n1710_p0859b15║整理有愚者有智者有可救有不可救且如
C077n1710_p0859b16║不受整理者硬將生死業識來用將粥飯氣
C077n1710_p0859b17║來用問着則瞠眼進前退後舉坐具在髑髏
C077n1710_p0859b18║裏皮袋裏昏昏地認个識情此不可救你但
C077n1710_p0859b19║放下了退步來看方會又有般上座道我都
C077n1710_p0859b20║不作道理都無計較不着聲色不依染淨聖
C077n1710_p0859b21║凡迷悟一道清虛大光明中都無是事此又
C077n1710_p0859b22║被智光盖却着在智邊亦不可救有此兩般
C077n1710_p0859b23║病前病猶淺後病更深你但肯拈放一邊退
C077n1710_p0859b24║步看亦自然會去此事甚是省力古人道甚
C077n1710_p0859c01║是省要又道費力作麼有時見師僧來此間
C077n1710_p0859c02║費力吃許多辛苦作什麼須要求些言語向
C077n1710_p0859c03║皮袋裏有甚交涉然有一真實方便極好若
C077n1710_p0859c04║非久叅者不會疑着如玄沙一日欲說法大
C077n1710_p0859c05║眾立久都不說一言遂兩兩三三散去沙云
C077n1710_p0859c06║你看今日真實為他也無一人搆得待我開
C077n1710_p0859c07║兩片皮一時近前來也你來龍門討方便討
C077n1710_p0859c08║法門討安樂龍門也無方便與人也無一法
C077n1710_p0859c09║與人也無安樂法與人何故若有方便却成
C077n1710_p0859c10║埋沒上座籠罩上座趙州道你但究理而坐
C077n1710_p0859c11║三二十年若不會截取老僧頭去亦則要成
C077n1710_p0859c12║一片去豈不見二祖大師隨處說法聞者皆
C077n1710_p0859c13║得正念不立文字不論修證因果時有禪師
C077n1710_p0859c14║聞之遣高弟潛听說法不回禪師大怒因大
C077n1710_p0859c15║會次親語云我費許多力挑撥你你因何得
C077n1710_p0859c16║恁麼辜負耶彼云我眼本正因師故邪者个
C077n1710_p0859c17║是叅學樣子也後人問雪峯云我眼本正因
C077n1710_p0859c18║師故邪時如何峯云迷逢達磨僧云我眼何
C077n1710_p0859c19║在峯云不從師得須是恁麼始得古云道常
C077n1710_p0859c20║合人人自逐物經中道若能轉物即同如來
C077n1710_p0859c21║物且如何轉又道凡所有相皆是虛妄若見
C077n1710_p0859c22║諸相非相即見如來古人道若見諸相非相
C077n1710_p0859c23║即不見如來但退步絕機照子細看忽然覷
C077n1710_p0859c24║着怎生柰你何久立。師云無迷無悟到得
C077n1710_p0860a01║恁麼田地方安樂最省力秖是个無迷無悟
C077n1710_p0860a02║底人十二時中有何法迷却上座應湏裏私
C077n1710_p0860a03║自家裁断看三界二十五有迷心故有如今
C077n1710_p0860a04║如何得無去既無未得迷情决然不柰何湏
C077n1710_p0860a05║證取無迷無悟事方得灑落行脚人喚作袈
C077n1710_p0860a06║裟下事事若未了禍事也此是大苦馬鳴祖
C077n1710_p0860a07║師說个三細六麤動即有苦如何得不動去
C077n1710_p0860a08║不是說一句兩句便當得譚玄譚妙說義說
C077n1710_p0860a09║理坐禪入定當得自家無事獨自思量看平
C077n1710_p0860a10║生所作所為他人不知你自返照是合道理
C077n1710_p0860a11║不合道理到者裏自瞞不得也好時好日不
C077n1710_p0860a12║趂取究令徹去先師出世時道此大寶花王
C077n1710_p0860a13║座每日與諸人同起同坐自是諸人當面諱
C077n1710_p0860a14║却也好言語又道十餘年海上雲遊覔个冤
C077n1710_p0860a15║讎不曾遭遇及到龍舒果見其人方契憤憤
C077n1710_p0860a16║之心好言語恁麼說話少有人說得山僧行
C077n1710_p0860a17║脚三十有餘年也老僧得道時諸人未生在
C077n1710_p0860a18║後生家信取恁麼說底事逐日退省看教徹
C077n1710_p0860a19║去久立。師云禪門名迦葉大寂定門不
C077n1710_p0860a20║動一𮈔子無所不通不動一毛頭無所不達
C077n1710_p0860a21║非是秖恁麼不動便休去諸人十二時中但
C077n1710_p0860a22║不起心動念了一時會得通達一切名迦葉
C077n1710_p0860a23║門下人方入得大寂定且何法為緣為礙雖
C077n1710_p0860a24║許人叅究許人學秖是不許人起心動念會
C077n1710_p0860b01║若逢緣遇境或一言半句纔念動心起作解
C077n1710_p0860b02║俱在散位也明上座大𢈔嶺上不思善惡了
C077n1710_p0860b03║方見得便道某甲雖在黃梅實不知得佛言
C077n1710_p0860b04║不此岸不彼岸不中流南泉云不是佛不是
C077n1710_p0860b05║物正是你今人管帶處但恁麼學如秀才及
C077n1710_p0860b06║第一回從此是官人心要一回了是佛方無
C077n1710_p0860b07║疑各自將為事莫趂閧過久立。師云諸
C077n1710_p0860b08║人分上各有一段事回頭方識得須是解回
C077n1710_p0860b09║頭且如何回頭不尋尋尋不尋者个便是人
C077n1710_p0860b10║難措入處也不尋如何尋尋如何不尋若但
C077n1710_p0860b11║尋何異尋聲逐色若一向不尋又何異土木
C077n1710_p0860b12║瓦石須是尋而不尋不尋而尋若入得也始
C077n1710_p0860b13║和會得尋與不尋所以道不尋不尋法身圓
C077n1710_p0860b14║寂尋尋應用不差尋不尋不尋尋境智冥會
C077n1710_p0860b15║体用一如故得三身四智五眼六通從是開
C077n1710_p0860b16║明學道人解恁麼回頭尋究始得豈不見僧
C077n1710_p0860b17║問仰山和尚別有何徑截願乞指示山云別
C077n1710_p0860b18║有別無轉令汝昏昧汝是甚處人云幽州人
C077n1710_p0860b19║山云汝還思彼中不云常思山云所思者樓
C077n1710_p0860b20║臺殿閣市井人煙有許多般你返思思底還
C077n1710_p0860b21║有許多般麼云無許多般山云據汝見處秖
C077n1710_p0860b22║得一玄得坐披衣向後自看大眾者僧道所
C077n1710_p0860b23║思有許多般思底無許多般見解有偏致令
C077n1710_p0860b24║仰山道秖得一玄道眼不正若據山僧所思
C077n1710_p0860c01║樓臺殿閣有許多般便是無許多般思底無
C077n1710_p0860c02║許多般便是有許多般可驗現今目前有許
C077n1710_p0860c03║多般便是無許多般無許多般便是有許多
C077n1710_p0860c04║般亦如毗目仙人執善財手善財見無量世
C077n1710_p0860c05║界微塵數諸佛仙人放手宛然依舊好大眾
C077n1710_p0860c06║放下手了宛然依舊且作麼生會會取好久
C077n1710_p0860c07║立。師云先聖道法法本來法好雲門拈
C077n1710_p0860c08║拄杖云不是本來法良久曰若如是則三毒
C077n1710_p0860c09║四倒五蘊六入十二處十八界二十五有不
C077n1710_p0860c10║是本來法何不恁麼會取多少省力佛法是
C077n1710_p0860c11║个最省力底事何嘗不現前自是你不會又
C077n1710_p0860c12║向你道無法無非法何於一法中有法有不
C077n1710_p0860c13║法秖為馳求不息了一切處皆是馳求思惟
C077n1710_p0860c14║道理也是馳求看古人公案也是馳求看禪
C077n1710_p0860c15║冊子也是馳求假饒靜坐念念不住亦是馳
C077n1710_p0860c16║求要會麼則你那馳求便是不馳求个中極
C077n1710_p0860c17║難信入難做功夫不安樂者蓋為你等不沉
C077n1710_p0860c18║則掉所以道不會去如今如何得不沉不掉
C077n1710_p0860c19║則你那一念起是生滅流轉為是業識耶為
C077n1710_p0860c20║是不動耶恁麼飜覆看來便有些子道理久
C077n1710_p0860c21║立。師云同牀共被夢各不同先聖云同
C077n1710_p0860c22║共一法中而不得此事且如生死一法中入
C077n1710_p0860c23║得生死而不被生死縛者在生死被生死縛
C077n1710_p0860c24║者同共一法中一人縛一人脫豈不是夢各
C077n1710_p0861a01║不同你尋常生死作一邊無生死作一邊思
C077n1710_p0861a02║量作一邊不思量作一邊有言說作一邊無
C077n1710_p0861a03║言說作一邊山僧此中也無衲僧事及向上
C077n1710_p0861a04║事秖論出生死事不秖恁麼說一句了休須
C077n1710_p0861a05║是即生死中見無生死事豈不見永嘉大師
C077n1710_p0861a06║見六祖云生死事大無常迅速六祖云何不
C077n1710_p0861a07║体取無生了無速乎嘉云体即無生了本無
C077n1710_p0861a08║速又如曹山辝洞山洞山云什麼處去曹山
C077n1710_p0861a09║云不變異處去洞山云不變異處豈有去耶
C077n1710_p0861a10║曹山云去亦不變異豈不是了得底人你思
C077n1710_p0861a11║量為一邊不思量為一邊於言說外做个無
C077n1710_p0861a12║言說縱饒你會得个無言說處分明纔有言
C077n1710_p0861a13║說便碍着你也終日行住坐臥不曾行住坐
C077n1710_p0861a14║臥何不恁麼叅究有時師僧來此下一句拍
C077n1710_p0861a15║一拍那裏當得見解不出二邊你須是去思
C077n1710_p0861a16║量看我分明在生死中如何得無生死去莫
C077n1710_p0861a17║道便是也我本來無生死不由你說者一句
C077n1710_p0861a18║子便了有底聞人說無生死便道是也本來
C077n1710_p0861a19║無生死若恁麼作解便難會也既不許人作
C077n1710_p0861a20║道理起會解又不許人說却如何作功夫你
C077n1710_p0861a21║不見古人道我秖把你將來底示你个入處
C077n1710_p0861a22║珎重。師云看見今時叢林中兄弟似揔不
C077n1710_p0861a23║說此事相似秖如天下到處叢林知識說禪
C077n1710_p0861a24║說道入室陞堂無不是說此事何故道不曾
C077n1710_p0861b01║說着說則說也則是說不着不惟說不着亦
C077n1710_p0861b02║不解覷不解恁麼作功夫秖管道正令全提
C077n1710_p0861b03║十方坐断佛來也打魔來也打一向說禪元
C077n1710_p0861b04║來緊要處不曾說着山僧者裏所說者是諸
C077n1710_p0861b05║方掉下不要者等閑地糞掃堆頭拈將來問
C077n1710_p0861b06║人又却道不得秖如今早入室問道明得底
C077n1710_p0861b07║人見香臺時是香臺不是香臺若道是香臺
C077n1710_p0861b08║與尋常人一般若不是香臺香臺却分付與
C077n1710_p0861b09║誰輕輕將來問着便七花八裂蓋緣尋常揔
C077n1710_p0861b10║去閑處做功夫我且問你不說入眾來未行
C077n1710_p0861b11║脚未入眾時見香臺時喚作什麼曰喚作香
C077n1710_p0861b12║臺又曰大家喚作香臺何不思量因什麼喚
C077n1710_p0861b13║作香臺禪須是恁麼叅要明你無始時來事
C077n1710_p0861b14║修山主道不見本來法障礙是從來若人有
C077n1710_p0861b15║障礙顛倒幾千回先師道如人睡着將一點
C077n1710_p0861b16║糞着在鼻端上初不覺知及至起來或聞臭
C077n1710_p0861b17║氣嗅褊衫謂是褊衫臭遂脫却褊衫拈得物
C077n1710_p0861b18║來一切皆臭不知道臭在他鼻上忽有智人
C077n1710_p0861b19║向伊道不干別物事剛自不信智人云你但
C077n1710_p0861b20║將手向鼻上揩看則是不肯若肯揩一揩方
C077n1710_p0861b21║知早較些子遂以水洗去之全無臭氣若嗅
C077n1710_p0861b22║一切物元來皆無臭氣叅禪亦然不肯自休
C077n1710_p0861b23║歇向己看者下尋會解那下尋會解覔道理
C077n1710_p0861b24║做計較皆揔不是若肯回光就己看之無所
C077n1710_p0861c01║不了不見道一根既返源六用皆不行但如
C077n1710_p0861c02║此觀却有悟明分久立。師纔坐呵呵笑曰
C077n1710_p0861c03║猶自不會良久又曰我恁麼說向你猶自不
C077n1710_p0861c04║會若到別處更作麼生會也諸方不是走作
C077n1710_p0861c05║你便坐定你我者裏也不走作你亦不坐定
C077n1710_p0861c06║你直是省力易會因何却不會秖為你千方
C077n1710_p0861c07║万便巧作道理所以難會去佛法是个易會
C077n1710_p0861c08║安樂底法雖然易會秖是難入難做功夫若
C077n1710_p0861c09║是諸方坐定你便有个做功夫處走作你便
C077n1710_p0861c10║有个咬嚼處兄弟家來說道不敢道是則你
C077n1710_p0861c11║那不敢道是却如何何不恁麼去看秖恐你
C077n1710_p0861c12║向者裏乱會乱有領覽秖要教你不動一念
C077n1710_p0861c13║便明得去又有道據我見處千是万是也此
C077n1710_p0861c14║正是如焦谷芽如敗種子永不發生你已道
C077n1710_p0861c15║是了也更如何救須是深疑着此事所以道
C077n1710_p0861c16║凡夫有返覆又有者會了却說不得縱說得
C077n1710_p0861c17║亦不成道理不要草草子細体究山僧與你
C077n1710_p0861c18║同叅我若會時你也須會始得你若不會山
C077n1710_p0861c19║僧亦不會也不見玄沙指面前一點白問僧
C077n1710_p0861c20║見麼僧云見沙云我也見你也見因甚却不
C077n1710_p0861c21║會有个同叅禮上座見先師得一年半凡入
C077n1710_p0861c22║室秖向伊道上座也分些緇素麼度度去度
C077n1710_p0861c23║度如此似恁麼說話如何解會如何做功夫
C077n1710_p0861c24║今之時也無恁麼尊宿為人也亦無恁麼上
C077n1710_p0862a01║座叅請也若是別人則煩悶去了一日聞先
C077n1710_p0862a02║師上堂云同門出入宿世冤家懵然地心下
C077n1710_p0862a03║如落秤鎚相似從前已解如去空中花相似
C077n1710_p0862a04║從此見諦須是如此做功夫如此證悟禪須
C077n1710_p0862a05║是恁麼叅今夏已一月也殊不見兄弟有覺
C077n1710_p0862a06║觸處直須鼎省精神若是無人說着無人開
C077n1710_p0862a07║示便難做功夫也既是遇人便好做功夫須
C077n1710_p0862a08║是分緇素始得久立。師云而今行脚兄弟
C077n1710_p0862a09║可信道有頓悟底事也諸方亦可說有頓悟
C077n1710_p0862a10║底事若無頓悟底事如何却名叢林蓋為從
C077n1710_p0862a11║來相傳秖是看古人公案或看一則或兩則
C077n1710_p0862a12║略有一知一解若有理會不得處亦尋縫𦉑
C077n1710_p0862a13║鑽研求會既會得了道此事秖如此也便在
C077n1710_p0862a14║叢林中流布將去皆不說着頓悟底事若無
C077n1710_p0862a15║頓悟底事則三界二十五有如何消遣疑情
C077n1710_p0862a16║如何消落去今早有个師僧來說道見聞不
C077n1710_p0862a17║昧一向去認見聞便道是也則是不見那不
C077n1710_p0862a18║昧處問他方世界事又不知問根塵下事又
C077n1710_p0862a19║不破如何却以凡夫情量便同頓悟底事山
C077n1710_p0862a20║僧今日普告大眾但信取有頓悟底事譬如
C077n1710_p0862a21║村夫於耕田處拾得一粒金丹服後渾家上
C077n1710_p0862a22║昇又似白衣拜相相似教中說你那凡夫情
C077n1710_p0862a23║量如似土坯未曾經大火中煆過都用不得
C077n1710_p0862a24║須是經大火中煆過始得却似得一回頓悟
C077n1710_p0862b01║相似山僧自川中來秖叅一人知道此人說
C077n1710_p0862b02║話與古人一般嘗問先師道聞禪門中有悟
C077n1710_p0862b03║道果否先師云是若無悟那裏得你但緩緩
C077n1710_p0862b04║地叅山僧便寬心叅究有復首座見地明白
C077n1710_p0862b05║山僧常去詢問秖向山僧道須是自家做活
C077n1710_p0862b06║計莫來問我一日舉趙州夾火示僧云不得
C077n1710_p0862b07║喚作火是什麼山僧深疑着分明是火如何
C077n1710_p0862b08║却不喚作火如是看三年常自思惟爭敢以
C077n1710_p0862b09║凡夫情量便同他聖人所證處又聽法華云
C077n1710_p0862b10║是法非思量分別之所能解常得此一念如
C077n1710_p0862b11║今兄弟家道便是者个也為你一起解會了
C077n1710_p0862b12║便不會也又先師曾到李提刑宅提刑請就
C077n1710_p0862b13║書閤中燒香了將傳燈錄白先師某雖俗人
C077n1710_p0862b14║素留心此道每看此錄多有不會處一一望
C077n1710_p0862b15║和尚開示先師云此事不如是理會須有省
C077n1710_p0862b16║悟始得若有悟處無不會者自不消問人若
C077n1710_p0862b17║無省悟秖那會處亦未是在提刑云吾師說
C077n1710_p0862b18║得是又山僧平生事因作知客在火炉上會
C077n1710_p0862b19║得自後無有不會底事眾中兄弟須是見頓
C077n1710_p0862b20║悟底事始得今時叢林中例皆不說着也久
C077n1710_p0862b21║立。師云山僧分上無有不是者若有一𮈔
C077n1710_p0862b22║毫不是處爭敢說向人爭敢指示人山僧分
C077n1710_p0862b23║上是時無能是底心又無所是底法所以方
C077n1710_p0862b24║敢說向人若約諸人分上明知有不是處所
C077n1710_p0862c01║以來就人決擇若已是了更幾時去問人也
C077n1710_p0862c02║然而山僧者裏秖指你是處你若不是終不
C077n1710_p0862c03║敢道你是等你是也山僧肯你也秖賭是大
C077n1710_p0862c04║眾山僧無有不識者或曾見人來或有悟處
C077n1710_p0862c05║或無悟處有無會解皆知得伊如世良醫一
C077n1710_p0862c06║見便識病或冷或熱可醫不可若一一問候
C077n1710_p0862c07║方知此乃庸醫如前日舉法眼指簾子有二
C077n1710_p0862c08║僧去捲法眼云一得一失你等事須不得道
C077n1710_p0862c09║有什麼得失又道一人會來去卷是得一人
C077n1710_p0862c10║不會來去捲是失若恁麼怎生會醫如今明
C077n1710_p0862c11║未得蓋為悟心未諦如不識病称醫者他人
C077n1710_p0862c12║會也不識不會也不識有無見處揔辨別不
C077n1710_p0862c13║得却如何為人如何說向人須是剋骨究實
C077n1710_p0862c14║始得若肯去剋骨究實無有不會者不見古
C077n1710_p0862c15║人道你但究理而坐三二十年若不會截取
C077n1710_p0862c16║老僧頭去作尿鉢子僧家有時道是也却到
C077n1710_p0862c17║剋骨究實却走作不定如隔牎看馬騎相似
C077n1710_p0862c18║忽尓便過直須似三二萬斤鐵相似牽不前
C077n1710_p0862c19║推不後方知是實你等纔被人撼着早動也
C077n1710_p0862c20║更着力推一下便倒了也須是洞明頓見三
C077n1710_p0862c21║百六十骨節八万四千毛竅一時開張內身
C077n1710_p0862c22║外噐法法皆是本來法無有不是始得而今
C077n1710_p0862c23║師僧依倚方能道得若一時去却則無湊泊
C077n1710_p0862c24║處又謂空過了諸人無過此時好也既在其
C077n1710_p0863a01║中定省精神努力究取珎重。師云若論平
C077n1710_p0863a02║等無過佛法唯佛法最平等若道我會你不
C077n1710_p0863a03║會不是佛法也你會我不會亦不是佛法也
C077n1710_p0863a04║教中道是法平等無有高下名阿耨菩提山
C077n1710_p0863a05║僧見處與諸人齊等諸人見處亦與山僧齊
C077n1710_p0863a06║等又古人道諸人知處良遂揔知良遂知處
C077n1710_p0863a07║諸人不知因何却不知去良由仁者心有高
C077n1710_p0863a08║下不依佛慧遂見此土土石諸山穢惡充滿
C077n1710_p0863a09║須依佛慧始得他聖人說底便是平等法也
C077n1710_p0863a10║道𡖉胎濕化四生九類我皆令入無餘涅槃
C077n1710_p0863a11║而滅度之如是滅度無量眾生實無眾生得
C077n1710_p0863a12║滅度者豈不是平等法古人道涅槃名廣度
C077n1710_p0863a13║無餘一味[(冰-水+〡)*ㄆ]𡖉胎并濕化空有及沉浮薩埵
C077n1710_p0863a14║能降住菩提道自周倐然纖芥在此岸永淹
C077n1710_p0863a15║留纔有纖毫不盡便是此岸也又道剎那流
C077n1710_p0863a16║入意地便為生死根栽豈可乱有所證妄生
C077n1710_p0863a17║解會耶古有尊宿向人道各各有初心在最
C077n1710_p0863a18║初發心行脚必為生死故發心或厭苦故發
C077n1710_p0863a19║心或為事緣逼迫不獲已發心皆名發心何
C077n1710_p0863a20║故令人看初發底心謂你最初發底一念不
C077n1710_p0863a21║易轉頭來最有力此是你叅底禪也若得現
C077n1710_p0863a22║前時秖是此心明淨也中間求訪宗師日夜
C077n1710_p0863a23║推究秖是養育此心乃至悟得了便見未發
C077n1710_p0863a24║心時亦則不失馬鳴祖師謂之始覺即本覺
C077n1710_p0863b01║本覺即不覺本始不二名究竟覺又道初發
C077n1710_p0863b02║心時即成正覺謂先證得果頭佛六度萬行
C077n1710_p0863b03║成熟之事也所以令你但推究初發底心且
C077n1710_p0863b04║山僧見處與諸人一般何不恁麼會去久立
C077n1710_p0863b05║師云明眼漢沒窠臼你尋常搆不及者秪是
C077n1710_p0863b06║眼不明眼若明却搆得也所以說道明眼人
C077n1710_p0863b07║難得你纔道是恁麼便是窠臼也若是明眼
C077n1710_p0863b08║人即不恁麼不見德山示眾道今夜不荅話
C077n1710_p0863b09║問話者三十棒若不是明眼漢怎生搆得纔
C077n1710_p0863b10║搆不得便落意思即成眹兆故德山平生則
C077n1710_p0863b11║嵓頭一人搆得所以道須是明眼漢始得久
C077n1710_p0863b12║立。師良久告眾曰祖師真實好知音呵呵
C077n1710_p0863b13║笑了又云也秪得恁麼說也若明得者親得
C077n1710_p0863b14║受用便有履踐處若涉道理涉計較涉言說
C077n1710_p0863b15║則不會也亦不親得受用也你在廊下東行
C077n1710_p0863b16║西行時寮舍裏洗衣擇服時還見得祖師真
C077n1710_p0863b17║實好知音麼良由不見問着便脚忙手乱病
C077n1710_p0863b18║在什麼處病在你尋常秖是思量計較中來
C077n1710_p0863b19║不親得受用皆是去長連床上閉目藏睛擘
C077n1710_p0863b20║劃思量得盡上窮銀漢下徹黃泉方說得一
C077n1710_p0863b21║兩句却到閑處時又不知下落也目前盡是
C077n1710_p0863b22║礙人之物輕輕問着便去不得如今據實理
C077n1710_p0863b23║論不要乱說我且問你不與粥飯吃三日時
C077n1710_p0863b24║還動得麼定是動不得也纔方吃得些粥飯
C077n1710_p0863c01║方能動得若恁麼盡是粥飯氣到者裏便要
C077n1710_p0863c02║得人也須是見得非粥飯氣底事始得禪須
C077n1710_p0863c03║是恁麼叅如此方名決擇既喫粥飯了須扶
C077n1710_p0863c04║持你者事把來叅取恁麼一件事你却揔不
C077n1710_p0863c05║知却去閑處用了也說是非管閑事或思量
C077n1710_p0863c06║或擘劃可惜許盡把來胡乱用了你不知纔
C077n1710_p0863c07║擬心早是後世也剎那流入意地便為生死
C077n1710_p0863c08║根栽也又五蘊身存尚不知百骸散後何處
C077n1710_p0863c09║覔近日有者一向秖恁坐地初時惺惺地餉
C077n1710_p0863c10║間便瞌睡十个九个坐地睡着苦苦不會做
C077n1710_p0863c11║功夫那裏硬坐要會不是此理怎生見得[舟-(白-日)]
C077n1710_p0863c12║霞豎起拂子龐居士舉起槌子[舟-(白-日)]霞擲下拂
C077n1710_p0863c13║子居士放下槌子又云昨日公案作麼生[舟-(白-日)]
C077n1710_p0863c14║霞放身臥居士便出去此豈不是真實知音
C077n1710_p0863c15║豈容你乱說容你下注脚又嵓頭道夫沙門
C077n1710_p0863c16║者一一從自己胷襟流出蓋天蓋地始得那
C077n1710_p0863c17║裏是靜坐思量來先師道你睡時睡時叅取
C077n1710_p0863c18║喫飯時喫飯時叅取又古人道坐時有坐時
C077n1710_p0863c19║道理立時有立時道理豈不見投子問翠微
C077n1710_p0863c20║西來密旨可得聞乎翠微竚立顧視投子云
C077n1710_p0863c21║未曉玄言乞師再指翠微云更要第二杓惡
C077n1710_p0863c22║水潑在投子便悟諸人不得受用在十二時
C077n1710_p0863c23║中蹉過多少好事所以我道祖師真實好知
C077n1710_p0863c24║音良久又道祖師之道如青天白日相似為
C077n1710_p0864a01║什麼有人迷路久立。師云你諸人會不得
C077n1710_p0864a02║過在何處你都盧是不會根本是不會了更
C077n1710_p0864a03║求覔會處古人道莫棄者邊着那邊若如此
C077n1710_p0864a04║轉難會也向你道根本是不會何不恁麼看
C077n1710_p0864a05║如法眼行脚時地藏問何徃去曰行脚去曰
C077n1710_p0864a06║還會行脚事麼曰不會曰要知行脚事不會
C077n1710_p0864a07║者是法眼從此省悟我問你既不會又如何
C077n1710_p0864a08║是得須有入路方知不是強會底事巧會千
C077n1710_p0864a09║般你根本不會了堪作何用須着用意究你
C077n1710_p0864a10║看不會從何處得來你要知麼你者不會本
C077n1710_p0864a11║無來處既無來處此不會却如何及乎明得
C077n1710_p0864a12║者不會無去處恁麼地看時你管取須明得
C077n1710_p0864a13║秖被你不解做佛法中人一向秖在世間用
C077n1710_p0864a14║心未曾片時究此事如何得便會去及乎被
C077n1710_p0864a15║人問着胡道乱說不是恁麼事舊日曾聞一
C077n1710_p0864a16║人老僧說香林和尚見僧來曰你說得不無
C077n1710_p0864a17║你你下堦兩三步早不恁麼也莫乱說好你
C077n1710_p0864a18║看古人根窮人是如何將為事佛法無虛棄
C077n1710_p0864a19║底道理會取會取珎重。師云雲門大師曰
C077n1710_p0864a20║汝若實未搆且順朱識取叢林中叅學人亦
C077n1710_p0864a21║須順理而進不敢望有超過底事大凡今之
C077n1710_p0864a22║學人事作一邊理作一邊所以致令身心不
C077n1710_p0864a23║得安樂何不且教事常順理去未說無始刼
C077n1710_p0864a24║來事秖據一念入母胎頓變根身器界自是
C077n1710_p0864b01║已來莫不皆是事一報身中種種何常有一
C077n1710_p0864b02║法不是事者如今如何消遣此个事得順理
C077n1710_p0864b03║去且事有形段理無相狀古人一得其理了
C077n1710_p0864b04║事便如理融通去豈不見昔人聞板鳴乃撫
C077n1710_p0864b05║掌大笑曰我會也我會也此豈不是順理而
C077n1710_p0864b06║學何不且去十二時中恁地觀究做得者般
C077n1710_p0864b07║功夫久久成熟自然與理相應祖師道要急
C077n1710_p0864b08║相應唯言不二不秖說了便了要得相應始
C077n1710_p0864b09║得溈山道事理不二真佛如如多見不能順
C077n1710_p0864b10║朱把來一時顛倒了空理會古人言語公案
C077n1710_p0864b11║差別問難節記門庭以為叅學苦哉苦哉學
C077n1710_p0864b12║道不如此後生兄弟更是不知空腹高心十
C077n1710_p0864b13║年五嵗過却光陰並無所得無明人我客氣
C077n1710_p0864b14║殊不念出家事將來如何去各各究取莫久
C077n1710_p0864b15║立。為李舍人普說師云實無一法為緣為
C077n1710_p0864b16║對若有一𮈔頭便是一𮈔頭你諸人如何見
C077n1710_p0864b17║得無一法為緣為對底道理若向者裏明得
C077n1710_p0864b18║現前何處更有身心可求若實無个證入處
C077n1710_p0864b19║都來秖是生死流注如今問諸人你現今種
C077n1710_p0864b20║種分別念慮作麼生都無法為緣現前我見
C077n1710_p0864b21║你你見我作麼生無法為對道人家須是恁
C077n1710_p0864b22║麼飜覆体究始得山僧道佛法便是諸上座
C077n1710_p0864b23║諸上座便是佛法是有語路來体解無語路
C077n1710_p0864b24║來体解是有可趣向處無可趣向處從上古
C077n1710_p0864c01║佛先德現前在此盡大地凡夫四生六趣現
C077n1710_p0864c02║前在此向者裏直下了得實無一𮈔毫子豈
C077n1710_p0864c03║是取一邊捨一邊豈有一段本來事有一分
C077n1710_p0864c04║今時妄想則為馳求取捨至今不得現前既
C077n1710_p0864c05║有許多流轉法可猒可棄所以諸佛出世祖
C077n1710_p0864c06║師西來使汝尋師訪道祖師邊事透不過時
C077n1710_p0864c07║直下如銀山鐵壁相似且如何是銀山鐵壁
C077n1710_p0864c08║元來是自家屋裏事思量來者般事我未會
C077n1710_p0864c09║已前如銀山鐵壁如今會了元來我是鐵壁
C077n1710_p0864c10║噁鐵壁鐵壁所以道祖師常在世間秖如世
C077n1710_p0864c11║間如何了先聖道自從認得曹溪路了知生
C077n1710_p0864c12║死不相干須是你自家踏着始得方知道佛
C077n1710_p0864c13║祖常時垂手須一一從自己胷中流出自然
C077n1710_p0864c14║明得諸聖出世善巧方便秖如諸人每日說
C077n1710_p0864c15║底話還有方便善巧麼乃至動轉去來種種
C077n1710_p0864c16║施為有善巧方便無善巧方便豈不見洞山
C077n1710_p0864c17║叅見雲門門見來便問近離甚處山云查渡
C077n1710_p0864c18║者一句語如何是會來恁麼說是不會來恁
C077n1710_p0864c19║麼說是肯了恁麼道是未肯了恁麼道雲門
C077n1710_p0864c20║又問夏在什麼處山云湖南報慈門云幾時
C077n1710_p0864c21║離山云八月二十五日門云放你三頓棒洞
C077n1710_p0864c22║山一夜不安明日上去問訊云昨日蒙和尚
C077n1710_p0864c23║放某甲三頓棒不知過在什麼處門云飯袋
C077n1710_p0864c24║子江西湖南便恁麼商量也山於言下見道
C077n1710_p0865a01║且有過無過合吃棒不合吃棒即且置你道
C077n1710_p0865a02║者僧悟處是如何古人為人作麼生或若者
C077n1710_p0865a03║裏明得自從無始刼來事實無一𮈔毫為解
C077n1710_p0865a04║礙方從是出生便了他諸聖行履處未能如
C077n1710_p0865a05║此莫道是諸聖行履處十二時中行履處何
C077n1710_p0865a06║甞分明秖為無始刼來顛倒迷乱六趣何曾
C077n1710_p0865a07║見還猶如蠅子透䆫相似不見端師翁有頌
C077n1710_p0865a08║云為愛尋光紙上鑽不能透處幾多難忽然
C077n1710_p0865a09║撞着來時路始覺從前被眼瞞如今既在此
C077n1710_p0865a10║門中不可中塗困躓縱然學道得旨後閨閤
C077n1710_p0865a11║中物颺不下明得此事還被此事留滯不見
C077n1710_p0865a12║道金鎻玄關留不住行於異𩔗且輪迴到得
C077n1710_p0865a13║恁麼田地方可為人師如今去聖時遙人多
C077n1710_p0865a14║懈怠尋常說正法像法末法山僧道法無正
C077n1710_p0865a15║像末佛法常在世間得時便是正法失時便
C077n1710_p0865a16║是像末法諸人决然要辦此事緊要是出生
C077n1710_p0865a17║死然本無生死可得何故三際求之不可及
C077n1710_p0865a18║先佛道過去心不可得現在心不可得未來
C077n1710_p0865a19║心不可得秖如歷歷分明听法者是誰是過
C077n1710_p0865a20║去耶現在耶未來耶須知是一个無始時來
C077n1710_p0865a21║無知覺者如此看來豈是與一法為緣為對
C077n1710_p0865a22║如今天下禪僧盡道秖是者箇漢是定有者
C077n1710_p0865a23║箇漢是定無者箇漢道撗也是者箇漢豎也
C077n1710_p0865a24║是者箇漢他道六十二見諸外道種盡從佛
C077n1710_p0865b01║法中來所以貧道頃在舒之龍門時常勸人
C077n1710_p0865b02║如此做功夫後到褒山亦不忘此旨非時愛
C077n1710_p0865b03║與兄弟東說西說喚作非時語緊要處却在
C077n1710_p0865b04║當人不見昔日溈山和尚在百丈作典座一
C077n1710_p0865b05║日司馬頭陀問云野狐話作麼生會溈山撼
C077n1710_p0865b06║門扇司馬云是則是太麤生溈山曰佛法說
C077n1710_p0865b07║什麼麤細你道問他野狐話他却撼門扇且
C077n1710_p0865b08║道緊要在什麼處要會麼盡是金毛師子子
C077n1710_p0865b09║莫於中路却輪迴久立。
C077n1710_p0865b10║
C077n1710_p0865b11║古尊宿語錄卷第三十五　　　　　多十一