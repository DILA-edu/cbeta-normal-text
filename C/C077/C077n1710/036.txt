C077n1710_p0866a01║古尊宿語錄卷第三十六　　　　　多十二
C077n1710_p0866a02║僧錄司右闡教兼鍾山靈谷禪寺住持　淨戒　重校
C077n1710_p0866a03║龍門佛眼禪師語錄頌古
C077n1710_p0866a04║外道問佛。杲日連天照有無孰云善逝坐
C077n1710_p0866a05║跏趺如今要見當年事邪正猶來在半途
C077n1710_p0866a06║世尊陞座文殊白槌頌曰。
C077n1710_p0866a07║法王法令若為酬老倒文殊強出頭負累釋
C077n1710_p0866a08║迦猶可事至今千古閙啾啾世尊拈花
C077n1710_p0866a09║迦葉微笑。百萬人天望舉揚拈花微笑
C077n1710_p0866a10║大乖張幾多業識忙忙者問着勞生沸似湯
C077n1710_p0866a11║二祖請達磨安心。若有𮈔毫付與人
C077n1710_p0866a12║可師何得更全身人間天上迷逢處八兩元
C077n1710_p0866a13║來是半斤六祖風旛。非風旛動唯
C077n1710_p0866a14║心動大海波瀾常汹湧魚龍出沒任昇沉生
C077n1710_p0866a15║死聖凡無別共無別共底怎模樣祖佛傍觀
C077n1710_p0866a16║空合掌國師三喚侍者。老倒江湖
C077n1710_p0866a17║上竿頭事可咍一回浮子動又是上鈎來
C077n1710_p0866a18║百丈野鴨子。草裏尋常萬萬千報云飛
C077n1710_p0866a19║去豈徒然鼻頭是甚閑皮草十字縱橫一任
C077n1710_p0866a20║穿百丈歸與同事坐次忽然哭事問曰
C077n1710_p0866a21║憶父母耶丈云無事曰被人罵耶丈云無事
C077n1710_p0866a22║曰哭作什麼丈云問取和尚事徃問大師大
C077n1710_p0866a23║師曰你去問取他事回至寮中見百丈呵呵
C077n1710_p0866a24║大笑事曰適來為什麼哭而今為什麼却笑
C077n1710_p0866b01║丈曰適來哭而今笑同事惘然。一回思
C077n1710_p0866b02║想一傷神不覺飜然笑轉新雲在嶺頭閑不
C077n1710_p0866b03║徹水流澗下太忙生馬祖陞堂百丈捲
C077n1710_p0866b04║蓆。挂得帆來遇便風須㬰千里到家鄉
C077n1710_p0866b05║臨門上岸逢妻子歡喜情懷不可當
C077n1710_p0866b06║百丈再叅馬祖。挂拂遭呵耳便聾衲僧
C077n1710_p0866b07║奚若驗宗風金剛腦後抽生鐵華岳三峯倒
C077n1710_p0866b08║卓空黃蘗一日問百丈曰和尚在大師
C077n1710_p0866b09║處有甚奇特言句乞師不恡丈遂舉再叅馬
C077n1710_p0866b10║祖因緣乃曰我當時被大師一喝直得三日
C077n1710_p0866b11║耳聾黃蘗不覺縮項吐舌丈曰子已後莫承
C077n1710_p0866b12║嗣馬祖麼蘗曰不然今因和尚得見馬祖大
C077n1710_p0866b13║機大用要且不識馬祖若承嗣馬祖恐已後
C077n1710_p0866b14║喪我兒孫丈曰如是如是。家肥生孝子
C077n1710_p0866b15║國霸有謀臣拳頭劈口槌未到無兒孫
C077n1710_p0866b16║百丈開田說大義。開田說大義後人莫
C077n1710_p0866b17║容易百丈揔持門淡而還有味黃蘗問
C077n1710_p0866b18║百丈從上宗乘苗裔此間如何商量百丈默
C077n1710_p0866b19║然蘗曰教後人如何委悉丈云我將謂你是
C077n1710_p0866b20║箇人便起去蘗後入方丈云某甲得得而來
C077n1710_p0866b21║秖要箇印信足矣丈曰若恁麼他後不得辜
C077n1710_p0866b22║負老僧。打麵還他州土麥唱歌須是帝鄉
C077n1710_p0866b23║人現成財本成家者多見飢寒在子孫
C077n1710_p0866b24║百丈一日問黃蘗何處去來蘗曰大雄山下
C077n1710_p0866c01║採菌子來丈曰還見大蟲麼蘗便作虎聲丈
C077n1710_p0866c02║便抽斧作斫勢蘗約住便與一掌丈便休至
C077n1710_p0866c03║晚上堂謂眾曰大雄山下有一虎汝等諸人
C077n1710_p0866c04║好看老漢今日親遭一口。大雄山下斑
C077n1710_p0866c05║斑虎觸着傷人誰敢顧親遭一口老婆心何
C077n1710_p0866c06║曾用着腰間斧百丈問黃蘗甚處來蘗
C077n1710_p0866c07║云開田來丈云辛苦不易蘗云隨眾作務丈
C077n1710_p0866c08║云有勞道用蘗云爭敢辝勞丈云開得多少
C077n1710_p0866c09║田蘗遂钁地數下丈便喝蘗掩耳而去。
C077n1710_p0866c10║相見言談理不虧等閑轉面便相揮畢竟水
C077n1710_p0866c11║須朝海去到頭雲定覔山歸黃蘗示眾
C077n1710_p0866c12║汝等諸人盡是噇酒糟漢。大唐國裏無
C077n1710_p0866c13║禪師不許會兮秖許知着肉汗衫如脫了方
C077n1710_p0866c14║知棒喝誑愚癡黃蘗一日在南泉位中
C077n1710_p0866c15║坐南泉遂問長老是甚年中行道蘗云威音
C077n1710_p0866c16║王佛已前泉云猶是王老師孫在蘗遂歸本
C077n1710_p0866c17║位坐。彼此老來誰記得人前各自強惺
C077n1710_p0866c18║惺一坈未免俱埋却幾箇如今眼子青
C077n1710_p0866c19║南泉問黃蘗定慧等學明見佛性此理如何
C077n1710_p0866c20║蘗云某甲十二時中不依倚一物泉云莫是
C077n1710_p0866c21║長老見處麼蘗云不敢泉云漿水錢且置草
C077n1710_p0866c22║鞋錢教什麼人還蘗不對。問荅分明是
C077n1710_p0866c23║切磋幾人於此見詨訛少年俱決龍蛇陣老
C077n1710_p0866c24║倒同吟稚子歌南泉門送黃蘗泉曰如
C077n1710_p0867a01║許大身材戴椰子大笠子蘗云三千大千世
C077n1710_p0867a02║界揔在裏許泉曰王老師𠰚黃蘗戴笠子便
C077n1710_p0867a03║行。相見錦江頭相携上酒樓會醫還少
C077n1710_p0867a04║病知分不多愁百丈問南泉何處來泉
C077n1710_p0867a05║曰江西來丈曰還將得馬師真來麼泉曰秖
C077n1710_p0867a06║這是丈曰背後底𠰚泉拂袖便出。八面
C077n1710_p0867a07║生風秖這是拂袖之談動天地堪愛賣身王
C077n1710_p0867a08║老師不作賤兮不作貴南泉坐次一僧
C077n1710_p0867a09║义手而立泉云太俗生僧合掌泉云太僧生
C077n1710_p0867a10║僧無對。南北東西無不利令人深愛老
C077n1710_p0867a11║南泉眉毛廝繫如相似鼻孔遼天不着穿
C077n1710_p0867a12║洞山謂雲居曰昔南泉問座主講何經論主
C077n1710_p0867a13║云弥勒下生經泉云弥勒幾時下生主云現
C077n1710_p0867a14║在天宮當來下生泉曰天上無弥勒地下無
C077n1710_p0867a15║弥勒時雲居遂問洞山秖如天上無弥勒地
C077n1710_p0867a16║下無弥勒未審誰與他安名着字洞山直得
C077n1710_p0867a17║禪床震動乃曰膺闍梨。禪床驚震被荼
C077n1710_p0867a18║糊惹得兒孫不丈夫拄杖劈頭連打出也教
C077n1710_p0867a19║知道赤鬚胡南泉示眾云馬大師道即
C077n1710_p0867a20║心即佛又云非心非佛老僧即不恁麼不是
C077n1710_p0867a21║心不是佛不是物恁麼道還有過也無趙州
C077n1710_p0867a22║出禮拜歸眾僧問趙州適來禮拜歸眾意作
C077n1710_p0867a23║麼生州云却問取和尚僧上問南泉適來諗
C077n1710_p0867a24║上座意作麼生泉云他却領得老僧意旨。
C077n1710_p0867b01║祖佛塲中不展戈後人剛地起詨訛道泰不
C077n1710_p0867b02║傳天子令時清休唱太平歌南泉斬猫
C077n1710_p0867b03║兒。五色狸奴盡力爭及乎按劒揔生盲
C077n1710_p0867b04║分身兩處重相為直得悲風動地生
C077n1710_p0867b05║晚趙州從外歸泉舉前話問之州脫草鞋戴
C077n1710_p0867b06║頭上而出泉云子適來若在即救得猫兒。
C077n1710_p0867b07║安國安家不在兵魯連一箭亦多情三千劒
C077n1710_p0867b08║客今何在獨許莊周致太平南泉歸宗
C077n1710_p0867b09║麻谷三人去禮忠國師。同氣相求事可
C077n1710_p0867b10║論一回見面一歡情兩行何處閑文字一隊
C077n1710_p0867b11║誰家好弟兄大隋蓋龜。骨裏皮兮
C077n1710_p0867b12║皮裏骨大隋老子無窠窟上士聞之笑未休
C077n1710_p0867b13║中流特地生疑惑俱𦙁豎指。老大
C077n1710_p0867b14║宗師豎指頭一生用得最風流玄沙抝折無
C077n1710_p0867b15║人會年來年去冷颼颼德山叅見龍潭
C077n1710_p0867b16║吹紙燭。黃金為骨玉為稜莫把他家此
C077n1710_p0867b17║日尋多少從來悟心匠盡將底事継威音（咦）
C077n1710_p0867b18║魯祖面壁。池陽何處得捫摸後代
C077n1710_p0867b19║商量苦也無古人剛地成多事敢問如今會
C077n1710_p0867b20║也麼雪峯示眾云望州亭與上座相見
C077n1710_p0867b21║了也烏石嶺與上座相見了也僧堂前與上
C077n1710_p0867b22║座相見了也。密密堂堂早二三本來無
C077n1710_p0867b23║物更何堪癡人見了生歡喜作者相逢滿面
C077n1710_p0867b24║慙米和尚令僧問仰山今時人還假悟
C077n1710_p0867c01║也無山云悟即不無爭柰落在第二頭米聞
C077n1710_p0867c02║深肯之。悟人千箇道無憂肯信遭他第
C077n1710_p0867c03║二頭寂寞山花寒食後夕陽西去水東流
C077n1710_p0867c04║金牛和尚每至齋時自將飯於僧堂前作舞
C077n1710_p0867c05║呵呵大笑云菩薩子喫飯來。長連床上
C077n1710_p0867c06║狐屎尿三聖堂前狗吠春跳出金牛窠窟子
C077n1710_p0867c07║月明照見夜行人玄沙三種病人。
C077n1710_p0867c08║玄沙三種病人有理不在高聲引得香嚴老
C077n1710_p0867c09║子走來樹上懸身破竈墮和尚居嵩嶽
C077n1710_p0867c10║山塢有一廟甚靈廟中唯安一竈遠近祭祀
C077n1710_p0867c11║不歇烹殺物命甚多師一日領侍者入廟以
C077n1710_p0867c12║拄杖敲竈數下云汝本塼瓦泥土合成靈從
C077n1710_p0867c13║何來聖從何起又敲數下竈乃隳破墮落師
C077n1710_p0867c14║云破也墮也須㬰有一青衣峩冠忽然設拜
C077n1710_p0867c15║師前師曰是什麼人神云我本廟神久受業
C077n1710_p0867c16║報今日蒙和尚說無生法忍遂得生天特來
C077n1710_p0867c17║禮謝師曰是汝本有之性非吾強言神再禮
C077n1710_p0867c18║而沒。禍福威嚴不自靈殘盃冷𮌉享何
C077n1710_p0867c19║人一從去後無消息野老猶敲祭鼓聲
C077n1710_p0867c20║大眾遂曰如某等久在和尚左右不蒙示誨
C077n1710_p0867c21║適來竈神說何法便得解脫師曰我也別無
C077n1710_p0867c22║道理秖向伊道元是一堆泥土合成靈從何
C077n1710_p0867c23║來聖從何起你等諸人何不禮拜眾遂作禮
C077n1710_p0867c24║師云破也墮也大眾一時悟入。春寒料
C077n1710_p0868a01║峭凍殺年少切忌叅商別無奇妙𠇓頭侍奉
C077n1710_p0868a02║歡喜問訊佛法商量傷子性命趙州勘婆。
C077n1710_p0868a03║趙州言勘破笑殺老禪和院主眉鬚落南泉
C077n1710_p0868a04║打粥鍋趙州勘破却成罪過大地眾生千箇
C077n1710_p0868a05║萬箇百丈野狐。醉眠醒臥不歸家
C077n1710_p0868a06║一身流落在天涯祖佛位中留不住夜來依
C077n1710_p0868a07║舊宿蘆花黃蘗問百丈古人錯荅一轉
C077n1710_p0868a08║話墮在野狐身今人轉轉不錯時如何丈曰
C077n1710_p0868a09║近前來向汝道蘗近前打師一掌丈呵呵大
C077n1710_p0868a10║笑云將謂胡鬚赤更有赤鬚胡。一問當
C077n1710_p0868a11║機絕異同定乾坤箭驗勳功轟轟一掌胲腮
C077n1710_p0868a12║下笑殺雄山者老翁司馬頭陀問溈山
C077n1710_p0868a13║百丈野狐話你作麼生會溈山以手撼門扇
C077n1710_p0868a14║三下司馬云太麤生溈山云佛法說甚麤細。
C077n1710_p0868a15║春至是花開朱顏安在哉可怜園裏色
C077n1710_p0868a16║不入鏡中來靈雲見桃花。春來依
C077n1710_p0868a17║舊一枝枝同地同天道不疑未徹之言人莫
C077n1710_p0868a18║問令余特地笑嘻嘻臨濟叅黃蘗首座
C077n1710_p0868a19║令問如何是佛法的的大意三度問三度被
C077n1710_p0868a20║打。擘開華岳連天色放出黃河到海聲
C077n1710_p0868a21║瞎驢死後蒿枝折大地如今有幾人
C077n1710_p0868a22║雲門三頓棒。奉君三頓曲周遮屈辱雲
C077n1710_p0868a23║門老作家渡水穿雲五湖客欲將何物當生
C077n1710_p0868a24║涯雲門胡餅。雲門荅餬餅言前句
C077n1710_p0868b01║後領驢鞍爺下頷到了終不省塞却你咽喉
C077n1710_p0868b02║把將餬餅來速道速道𦋺賔國王自將
C077n1710_p0868b03║劒至師子尊者處問師得蘊空否尊者云已
C077n1710_p0868b04║得王云既得蘊空可施我頭否尊者云身非
C077n1710_p0868b05║我有豈況於頭王即斬之白乳高數丈王臂
C077n1710_p0868b06║遂落。楊子江頭楊柳春楊花愁殺渡頭
C077n1710_p0868b07║人一聲殘笛離亭晚君向瀟湘我向秦
C077n1710_p0868b08║仰山插鍬。數目分明舉即難衲僧無不
C077n1710_p0868b09║膽毛寒湏知更有壺中路但向須弥頂外看
C077n1710_p0868b10║長慶萬象之中獨露身。萬象之中
C077n1710_p0868b11║獨露身一回相見一回嗔東西南北吾皇化
C077n1710_p0868b12║莫向江頭苦問津雪峯鼇山成道。
C077n1710_p0868b13║鼇山成道足人傳莫是從前話不圓頼有玄
C077n1710_p0868b14║沙知始末徧身紅爛在漁船子胡狗。
C077n1710_p0868b15║老大宗師沒巴鼻養狗之緣大兒戲奪牌禪
C077n1710_p0868b16║客如到來鉛刀爭及吹毛利鳥窠吹布
C077n1710_p0868b17║毛。欲求佛法徃南方老大宗師為舉揚
C077n1710_p0868b18║山花滿地雖狼藉一陣風來一陣香
C077n1710_p0868b19║玄沙虎。宗師方便太慈悲是汝之言實
C077n1710_p0868b20║古錐萬里神光騰頂後肯將生死嚇愚癡
C077n1710_p0868b21║五洩叅石頭。在途在舍若為酬莫把先
C077n1710_p0868b22║師一例求雄雄宇宙如王者未免半邊無髑
C077n1710_p0868b23║髏藥山一句子。犢牛生子頗相諳
C077n1710_p0868b24║兩眼通紅色似藍把火照來無覔處大家普
C077n1710_p0868c01║請一時叅趙州喫茶。趙州一椀茶
C077n1710_p0868c02║驗盡當行家一期雖似好爭免事如麻
C077n1710_p0868c03║盤山臨入滅垂示云還有人貌得吾真麼眾
C077n1710_p0868c04║人競寫呈師師皆不納時普化出眾云某甲
C077n1710_p0868c05║貌得山云何不呈似老僧看普化乃打䈥斗
C077n1710_p0868c06║而出。師真醜拙不堪呈用盡身心笑殺
C077n1710_p0868c07║人彼中莫覔𮈔頭意白鼻崐崙賀新正
C077n1710_p0868c08║女子出定。出得出不得初不離是定聖
C077n1710_p0868c09║者起凡情凡人而乃聖倒用與橫拈扶邪及
C077n1710_p0868c10║顯正春雨春風竹戶涼落花啼鳥千峯靜
C077n1710_p0868c11║良遂叅見麻谷。平生心膽向人傾到此
C077n1710_p0868c12║門中有幾人別後都城舊知己暖煙斜日又
C077n1710_p0868c13║黃昏黃龍三關。佛手馿脚生緣黃
C077n1710_p0868c14║龍元無此語直饒恁麼知之我儂亦未相許
C077n1710_p0868c15║奉報四海禪人第一不得錯舉晦堂拳頭。
C077n1710_p0868c16║着眼看來寧免瞎全身何用佩金魚黃
C077n1710_p0868c17║龍意氣雄豪甚秪為他家不識書五祖
C077n1710_p0868c18║老和尚凡見僧來便云屈屈僧云屈作什麼
C077n1710_p0868c19║師云如今不屈更待何時。盡力不柰何
C077n1710_p0868c20║按牛頭喫草若無錦繡文難以論嘉藻
C077n1710_p0868c21║又每見僧來展手問云何故喚作手。
C077n1710_p0868c22║何故喚作手衲僧難開口擬議自顢頇可怜
C077n1710_p0868c23║大蒙斗又每遇僧請益秖云無這閑工
C077n1710_p0868c24║夫。彼此且無相負累行人無不失鈎錐
C077n1710_p0869a01║雖然不瞎眾生眼也好拳頭劈口槌
C077n1710_p0869a02║室中垂示
C077n1710_p0869a03║師云不負平生眼目還知龍門老為人處麼
C077n1710_p0869a04║若知得終不相辜負若不知實無為人底道
C077n1710_p0869a05║理。師云上座未來此間時無一人上座
C077n1710_p0869a06║既來此間後有一人上座秖是一人上座為
C077n1710_p0869a07║什麼成有成無。師云正恁麼時作麼生
C077n1710_p0869a08║辦。師云得底人還具四大五蘊麼。
C077n1710_p0869a09║師云真佛住在何處。師云盡十方世界
C077n1710_p0869a10║是你自己折旋俯仰復是何人。師云古
C077n1710_p0869a11║人道無情有佛性師云有情具覺知可容知
C077n1710_p0869a12║有佛性無情無覺知若為知有佛性。
C077n1710_p0869a13║師云昨夜山前虎咬大蟲。師云無目仙
C077n1710_p0869a14║人能揣骨既是無目將什麼辨貴賤。
C077n1710_p0869a15║師從東過西頋謂眾曰是是復從西過東頋
C077n1710_p0869a16║謂眾曰不是不是遂歸位立曰適來猶記得
C077n1710_p0869a17║舉魯祖凡見人來便面壁而坐不知後來有
C077n1710_p0869a18║甚人會得。師云離却三界還見香臺麼
C077n1710_p0869a19║師云有情說法易見無情說法難聞秖如無
C077n1710_p0869a20║情說法什麼人得聞。師云溈山接仰山
C077n1710_p0869a21║師云現今是箇什麼何不猛會取。師云
C077n1710_p0869a22║有人問你隨問便荅無人問你時作麼生道
C077n1710_p0869a23║師云芥子納須弥且問你諸人即今在芥子
C077n1710_p0869a24║外芥子內若道在芥子外如何納得須弥若
C077n1710_p0869b01║道在芥子內許多大身材如何却在芥子內
C077n1710_p0869b02║師云隔宿不問道今朝事作麼生。師云山
C077n1710_p0869b03║僧問你諸人尋常一件事諸人舊時曾到處
C077n1710_p0869b04║忽然思量着一一在目前為將眼見耶將心
C077n1710_p0869b05║見耶若道將眼見諸人思量舊時到處如何
C077n1710_p0869b06║是眼見若道是心見心豈有見也現今目前
C077n1710_p0869b07║燈籠露柱是心見耶是眼見耶世尊道從本
C077n1710_p0869b08║已來非心非眼且道是个什麼。舉古人
C077n1710_p0869b09║道一堆火兩人坐我是你你是我師云你自
C077n1710_p0869b10║是你向火我自是我向火為什麼却道我是
C077n1710_p0869b11║你你是我。師云無舌人解說說則說了
C077n1710_p0869b12║也師却吐舌云爭柰者一片子何。師云
C077n1710_p0869b13║明來暗謝智起惑亡正當明時暗向什麼處
C077n1710_p0869b14║去祖師道秖者明便是暗明暗覿體不可得
C077n1710_p0869b15║師云黑地裏行時為什麼脚高脚低。
C077n1710_p0869b16║師云古人道世間法便是出世間法露柱是
C077n1710_p0869b17║世間法如何明得知是出世間法去。
C077n1710_p0869b18║師云一切眾生眼見耳聞先聖去者裏有个
C077n1710_p0869b19║指示人處道即此見聞非見聞師云諸人正
C077n1710_p0869b20║當見聞時作麼生見得非見聞。師云忽
C077n1710_p0869b21║然被人稱名道姓喚你一聲時你去者裏還
C077n1710_p0869b22║入得麼。師云山僧與諸人揔在者裏其
C077n1710_p0869b23║間有了者不了者作麼生辨得者个是了者
C077n1710_p0869b24║這个是不了者作麼生辨。師云諸人還
C077n1710_p0869c01║會古人說底話麼那个是古人作麼生是說
C077n1710_p0869c02║底話若不恁麼明得祖教佛教俱為剩語作
C077n1710_p0869c03║麼生是古人說底話。師云十二時中作
C077n1710_p0869c04║麼生是你相應底句。師云不是山僧瞞
C077n1710_p0869c05║你却是你瞞我作麼生是你瞞我處。
C077n1710_p0869c06║師云中夜間忽然會得去今朝起來所見所
C077n1710_p0869c07║聞別也作麼生是別處。師云此事易見
C077n1710_p0869c08║難曉你等諸人還見狗子麼見生客則吠見
C077n1710_p0869c09║熟客則搖尾且道是一耶是二耶若道是一
C077n1710_p0869c10║吠則咬人搖尾則求食若道二來生也是客
C077n1710_p0869c11║熟也是客所以道易見難曉須是向不一不
C077n1710_p0869c12║二處會取山僧不誑謼你子細檢點看。
C077n1710_p0869c13║師云山僧齋時見个蠮螉子在聖僧鼻孔裏
C077n1710_p0869c14║出來入去得大無畏你諸人十二時中出來
C077n1710_p0869c15║入去在什麼處。師云古來有个禪客依
C077n1710_p0869c16║栖一人尊宿每日上去問訊纔見來便道且
C077n1710_p0869c17║去未在如是數年忽一日省得便上去宿纔
C077n1710_p0869c18║見來便云噁是也師云作麼生見得便知道
C077n1710_p0869c19║是也。師云不重久習不輕初學久習之
C077n1710_p0869c20║人有何過不重初學之人有何能不輕正當
C077n1710_p0869c21║撞着此二人相見時如何。師云諸人大
C077n1710_p0869c22║似開眼尿床還見開眼處麼。師云湏得
C077n1710_p0869c23║作衲僧家說話且道衲僧家如何說話。
C077n1710_p0869c24║師云你上來時早是分外也更口吧吧堪作
C077n1710_p0870a01║什麼。師云曹溪大師道繁興永處那伽
C077n1710_p0870a02║定祖師在你背後還見麼。
C077n1710_p0870a03║垂代師一日問侍者三人中那箇不在
C077n1710_p0870a04║[婁*殳]代云和尚問不着又云某甲秪得緘口又
C077n1710_p0870a05║云慙愧且得和尚委悉。因病臂示眾云
C077n1710_p0870a06║我一隻左臂因你諸人教我動不得因你諸
C077n1710_p0870a07║人教我受無限辛苦代云和尚要如此分踈
C077n1710_p0870a08║作麼又云不敢辜負和尚一隻左臂又云學
C077n1710_p0870a09║人聞得不安不樂又云此是和尚成褫某甲
C077n1710_p0870a10║秪恐某甲不到者田地。舉古人云飛猿
C077n1710_p0870a11║嶺峻你好看問僧你如何代云恁麼則不去
C077n1710_p0870a12║也又云為什麼不去代云秪者便是飛猿嶺
C077n1710_p0870a13║問大𢈔嶺頭提不起時如何代云你却會得
C077n1710_p0870a14║好又云你適來披袈裟麼又云依樣畫葫蘆
C077n1710_p0870a15║聞書閤門開云無風自動好與三十棒。
C077n1710_p0870a16║舉古云泉眼不通被沙礙道眼不通被什麼
C077n1710_p0870a17║礙古云被眼礙問僧秪如眼如何礙代云早
C077n1710_p0870a18║知燈是火飯熟已多時。
C077n1710_p0870a19║師問僧你許多時在什麼處安身立命代云
C077n1710_p0870a20║少人知問南泉牽牛巡堂如何代云你尋常
C077n1710_p0870a21║東行西行有佛法道理無佛法道理又云錯
C077n1710_p0870a22║行此路問高麗淨缾為什麼在者裏代云
C077n1710_p0870a23║非但在者裏舉龐居士問馬大師不与万法
C077n1710_p0870a24║為侶者是甚麼人代云某甲已荅和尚了也。
C077n1710_p0870b01║一日聞茶版聲又聞浴鼓聲問僧云赴那處
C077n1710_p0870b02║即是代云聞時雖普不妨應處成偏應處雖
C077n1710_p0870b03║偏不礙聞時常普問僧如鏡鑄像像成後鏡
C077n1710_p0870b04║光向什麼處去代云老僧出家三十年也問
C077n1710_p0870b05║如何是你受胎處代云和尚甚處去來問念
C077n1710_p0870b06║念攀緣心心永寂時如何代云復有何事問
C077n1710_p0870b07║我与釋迦老子同叅釋迦老子具三十二相
C077n1710_p0870b08║八十種好如何說同叅底事代云莫來污我
C077n1710_p0870b09║耳目問久嚮千佛到來為甚麼一佛也不見
C077n1710_p0870b10║代云已見千佛問識情不到處如何代云大
C077n1710_p0870b11║蟲看水磨問識情不到處還聞雨聲麼代云
C077n1710_p0870b12║將為某甲落他情識裏問大安樂底人還見
C077n1710_p0870b13║有春夏秋冬麼代云若不恁麼爭喚作大安
C077n1710_p0870b14║樂底人問衲僧家如何商量代云寒時言寒
C077n1710_p0870b15║熱時言熱問如何是古人田地代云豈有異
C077n1710_p0870b16║耶問飯袋子如何代云正道着因遊白蓮峯
C077n1710_p0870b17║至半山亭有僧後到云和尚尚在這裏師云
C077n1710_p0870b18║我到了來也僧無語代云也是齋後鍾呂少
C077n1710_p0870b19║馮入室問和尚有何提誨師云若有提誨即
C077n1710_p0870b20║埋沒足下又問請和尚徑直指示師云太迃
C077n1710_p0870b21║曲生問有一物上拄天下拄地黑似漆常在
C077n1710_p0870b22║動用中動用中[(冰-水+〡)*ㄆ]不得過在什麼處代云有
C077n1710_p0870b23║什麼過謂僧云我為你着盡氣力如何着力
C077n1710_p0870b24║代云早朝有粥齋時有飯問會佛法人為什
C077n1710_p0870c01║麼病代云也知和尚心切師插一隻火筯在
C077n1710_p0870c02║炉中云此意如何代云頂門上着一隻金剛
C077n1710_p0870c03║箭又云刺破你眼睛穿過你心肝又云莫向
C077n1710_p0870c04║虛空裏釘橛有一屠兒身上常出乳香舍利
C077n1710_p0870c05║此意如何代云恐人不信又問別底屠兒為
C077n1710_p0870c06║甚却無代云他得大闡提問虛空還有變異
C077n1710_p0870c07║也無代云青黃赤白長短大小師豎起拂子
C077n1710_p0870c08║問僧從什麼處得來代云也秖是某甲底夢
C077n1710_p0870c09║中僧問和尚因什麼得悟代云莫荼糊我見
C077n1710_p0870c10║畫兔子相咬師云咬殺也又云我也知你親。
C077n1710_p0870c11║示眾云會佛法底人不得龍門飯吃不會佛
C077n1710_p0870c12║法底人亦不得龍門飯吃揔不恁麼人亦不
C077n1710_p0870c13║得龍門飯吃且道什麼人得吃代云無慙媿
C077n1710_p0870c14║底人又云似我者得吃遊山次問僧竹密不
C077n1710_p0870c15║妨流水過如何代云不許夜行投明須到問
C077n1710_p0870c16║僧癩狗為什麼無毛代云已被和尚道了也
C077n1710_p0870c17║又云直得恁麼因僧問病師云我身在這裏
C077n1710_p0870c18║為什麼心不在這裏代云身在這裏你疑个
C077n1710_p0870c19║什麼又云洎合空過一生問亡僧遷化向什
C077n1710_p0870c20║麼處去代云你問我又云深領和尚一問一
C077n1710_p0870c21║日吃粥了白眾云許多人吃粥也無一人搆
C077n1710_p0870c22║得便起去。舉古德一日不赴堂侍者白云
C077n1710_p0870c23║請和尚赴堂德云我今日在莊裏吃油糍來
C077n1710_p0870c24║也者云和尚不曾出入為什麼却道在莊裏
C077n1710_p0871a01║吃油糍來德云你但去問取莊主者才出莊
C077n1710_p0871a02║主歸謝和尚莊中吃油糍代云事實如此聞
C077n1710_p0871a03║鼯鼠聲侍僧問古人道即此物非他物意旨
C077n1710_p0871a04║如何師云這老漢不識好惡與人說作甚麼
C077n1710_p0871a05║又云你尋常寮舍裏東語西話還有吉凶麼
C077n1710_p0871a06║問廣額屠兒手中屠刀如何放下代云不湏
C077n1710_p0871a07║放下問面前是什麼代云無物問六祖不識
C077n1710_p0871a08║字為什麼墜腰石上題云龍朔二年老盧記
C077n1710_p0871a09║代云更須子細問侍僧汝恁麼供養老僧老
C077n1710_p0871a10║僧將什麼報荅你代云謝和尚報荅因看月
C077n1710_p0871a11║問侍僧那一半在什麼處去代以手指月問
C077n1710_p0871a12║大地眾生如何度得去代云有个度處僧云
C077n1710_p0871a13║和尚度師云莫管他因僧亡問眾云齊後燒
C077n1710_p0871a14║你也你如何（代云）事不徒然又云非但某又云
C077n1710_p0871a15║深領此問師謂侍僧云我尋常向你說却成
C077n1710_p0871a16║罪過代云也知和尚小心呂少馮再至褒禪
C077n1710_p0871a17║見師師尋常以六隻骰子示禪人遂將三隻
C077n1710_p0871a18║令侍者送與少馮傳語云此是老僧平生用
C077n1710_p0871a19║不盡底少馮接得復令回語云謝和尚見惠
C077n1710_p0871a20║秖得一半在師復令侍者傳語云一半留與
C077n1710_p0871a21║老僧師一日到寶公塔前忽云雲光好法師
C077n1710_p0871a22║安角在頭上既是雲光法師為什麼安角在
C077n1710_p0871a23║頭上代云陋巷不騎金色馬回來却着破襴
C077n1710_p0871a24║衫師在方丈坐見僧上來師云入室未到你
C077n1710_p0871b01║次在代云恁麼則某甲伏惟謹退師因吃藥
C077n1710_p0871b02║次問僧云適來胷中似有一物且道是何之
C077n1710_p0871b03║物代云肺氣又云猶有者个在又云者个是
C077n1710_p0871b04║什麼乃驟步而去師謂僧云開鋪席了也東
C077n1710_p0871b05║買西賣僧云好茶師云賤貨自收師問僧你
C077n1710_p0871b06║忽然死去時如何僧無語師呵呵大笑僧問
C077n1710_p0871b07║如何是眹兆未生時事師云你何不早問師
C077n1710_p0871b08║一日謂僧云扶不起設使一萬人也扶不起
C077n1710_p0871b09║良久云秖有一人扶得起僧云未審是什麼
C077n1710_p0871b10║人師云無力者師問僧燈籠什麼處得來代
C077n1710_p0871b11║云驗在目前問僧忽遇虎狼刀劒時如何代
C077n1710_p0871b12║云是虎狼刀劒問僧子已後如何代云一似
C077n1710_p0871b13║今日問僧從緣得者永無退失者裏見得自
C077n1710_p0871b14║己亦是生冤家還會麼僧云自己亦不見時
C077n1710_p0871b15║如何師云時教阿誰敘僧無語師代云孟春
C077n1710_p0871b16║猶寒師舉僧問雪峯知有向上事始有語話
C077n1710_p0871b17║分時如何峯提起僧手云作麼生僧無語代
C077n1710_p0871b18║云引得者老和尚到恁麼田地。舉僧問
C077n1710_p0871b19║法燈百尺竿頭如何進步燈云噁問僧下得
C077n1710_p0871b20║什麼語代云平地神仙。舉藥山謂高沙
C077n1710_p0871b21║弥云見說長安甚閙高云我國宴然師問僧
C077n1710_p0871b22║如何是我國代云四五百條花柳巷二三千
C077n1710_p0871b23║處管絃樓。五祖老和尚常展手問人云
C077n1710_p0871b24║因何喚作手代云瞞我太煞。
C077n1710_p0871c01║示禪人心要
C077n1710_p0871c02║不應於無際空中立無分限若立無分限是
C077n1710_p0871c03║無際空乃自負墮所以解空者無空想。
C077n1710_p0871c04║若人以語言名狀心終不得心不以語言名
C077n1710_p0871c05║狀心亦不得心語言本是心名狀之故不得
C077n1710_p0871c06║也無語言本是心不名狀之故不得也種種
C077n1710_p0871c07║會當皆不與自心契上祖曰默契而已為若
C077n1710_p0871c08║此。道若未達但無妄念尓若人知是妄
C077n1710_p0871c09║念作意止之者見有妄念故也知有妄念作
C077n1710_p0871c10║意觀察令是正理亦見有妄念也知妄元是
C077n1710_p0871c11║道乃無妄焉故達道者無所得也。發
C077n1710_p0871c12║意求道道即得之但不別求知無迷妄謂之
C077n1710_p0871c13║見道近世皆曰無不是道譬如飯籮邊坐說
C077n1710_p0871c14║食終不能飽為不親下口也。證者絕能
C077n1710_p0871c15║所也非別有玄理在尋常日用處如見色時
C077n1710_p0871c16║是證時聞聲時是證時飲水食粥是證時一
C077n1710_p0871c17║一絕能所此非久習不假薰煉蓋現成之事
C077n1710_p0871c18║世人不識名曰流浪故云唯證乃知難可測
C077n1710_p0871c19║學道者明知有是事何故不得旨而長疑蓋
C077n1710_p0871c20║信未極疑未深也唯深與極若信與疑真是
C077n1710_p0871c21║事也不解如此返照遂迷乱不知由緒困躓
C077n1710_p0871c22║中途能自返省更無第二人也既曰此事又
C077n1710_p0871c23║豈更知耶知是妄慮此事則不失也。
C077n1710_p0871c24║道不止說與示而後顯蓋體自常露說示者
C077n1710_p0872a01║方便道用尓省悟者亦暫時岐路也或因說
C077n1710_p0872a02║而證或因示而入或自覺觸以歸終無異事
C077n1710_p0872a03║別得至心源而止也。人言悟了方修此
C077n1710_p0872a04║屬對治門雖然禪門亦許以正知見治之若
C077n1710_p0872a05║論當人即不須若是也。佛道長遠久受
C077n1710_p0872a06║勤苦乃可得成者綿亘三世凡聖一如故曰
C077n1710_p0872a07║佛道長遠不起異見未始遺弃故曰久受勤
C077n1710_p0872a08║苦畢竟無別法故曰乃可得成此大丈夫事
C077n1710_p0872a09║人不識問遂依來而荅不知乃自問尓欲荅
C077n1710_p0872a10║誰耶人不識荅遂依言起見不知乃自荅尓
C077n1710_p0872a11║何有旨趣耶故曰揔是你好看好看。
C077n1710_p0872a12║或人曰從上古聖佛祖指示言教流布世間
C077n1710_p0872a13║一一分明何故都是自己深負上古先聖苦
C077n1710_p0872a14║口垂慈也今對之曰吾順佛祖宗趣尓自負
C077n1710_p0872a15║吾不負也若言有所說即是謗佛祖曰莫作
C077n1710_p0872a16║最後断佛種人若不就己知歸所作皆成造
C077n1710_p0872a17║偽縱記得河沙會盡塵墨於己何益故曰將
C077n1710_p0872a18║聞持佛佛何不自聞聞外求有相佛與汝不
C077n1710_p0872a19║相似尊宿云我今對你一句子亦不難你若
C077n1710_p0872a20║一言下薦去猶較些子若不會老僧却成妄
C077n1710_p0872a21║語去夫今時學者競以問荅為禪宗中關要
C077n1710_p0872a22║不知是取捨作想心嗚呼。就理就事之
C077n1710_p0872a23║學蓋是近家語縱有少領覽未可休息豈不
C077n1710_p0872a24║聞說涅槃之道啚度絕矣直湏解自點檢始
C077n1710_p0872b01║得人以迷心故進道乃來山林中見知識將
C077n1710_p0872b02║謂別有一道可令人安樂不知返究向來迷
C077n1710_p0872b03║處工夫最第一若不及此入山林而不返徒
C077n1710_p0872b04║尓為也迷處極易而難入故先德曰難信難
C077n1710_p0872b05║解又曰此是頓宗說道返照向來已是走作
C077n1710_p0872b06║語況不尓耶後世遂用此語為平常無事一
C077n1710_p0872b07║味實頭此又後學之不明服食之不審也。
C077n1710_p0872b08║從上來有二種方便有真實方便所謂說無
C077n1710_p0872b09║有間有善巧方便所謂妙應群機若從真實
C077n1710_p0872b10║方便得入不假思量省自神解永無有退妙
C077n1710_p0872b11║用河沙也若從善巧方便得入得座披衣向
C077n1710_p0872b12║後自看始得未足將為究竟此二種方便皆
C077n1710_p0872b13║一法也不可湏㬰有失學者思之。
C077n1710_p0872b14║雪峯示人曰莫教老僧有一句子到尓分上
C077n1710_p0872b15║若有一句子到你分上堪作什麼也此是古
C077n1710_p0872b16║人不得已而已後者不了古人意便謂自己
C077n1710_p0872b17║分上無許多言談所以錯會也。今時人
C077n1710_p0872b18║多將目前鑒覺用為極則玄沙所以向人道
C077n1710_p0872b19║深山逈絕無人處你道還有否。悟心見
C077n1710_p0872b20║性當如雪峯玄沙履實踐真當如南泉趙州
C077n1710_p0872b21║今時學者但以古人方便為禪道不能與古
C077n1710_p0872b22║人同叅也。譬如有力人負一百二十斤
C077n1710_p0872b23║檐過獨木橋不傾不側何物扶持得如此耶
C077n1710_p0872b24║其精緻無雜而已為道亦尒經中称譬如師
C077n1710_p0872c01║子捉象亦全其力捉兔亦全其力人問全什
C077n1710_p0872c02║麼力曰不欺之力若見一毛𩬊異於心者則
C077n1710_p0872c03║是喪身命故達道人無有不是者此力甚大
C077n1710_p0872c04║但為無邊惡覺侵蝕致令力用有虧若無如
C077n1710_p0872c05║許多異法異狀異緣異念則隨心轉變自在
C077n1710_p0872c06║無礙。道不用苦求求之即道失事不在
C077n1710_p0872c07║苦融融之即事有不求不融道與事會也則
C077n1710_p0872c08║何事而非道耶。譬如目明之士入寶聚
C077n1710_p0872c09║中而不知方便為無火燭光明所照也入矣
C077n1710_p0872c10║即被觸擊自損身首謂是毒穴非寶聚也有
C077n1710_p0872c11║智入中持燈燭光照見種種寶任意採擇得
C077n1710_p0872c12║寶而出十二時中湏用智光勿令六塵自傷
C077n1710_p0872c13║觸也。昔日永首座與慈明同辝汾陽而
C077n1710_p0872c14║永未盡其妙相從慈明二十年終不脫灑一
C077n1710_p0872c15║夕圍炉深夜慈明以火筯敲炭曰永首座永
C077n1710_p0872c16║首座永乃咄之曰野狐精慈明遂指永而謂
C077n1710_p0872c17║曰訝郎當又恁麼去也永由是方得究竟然
C077n1710_p0872c18║畢命相隨凡慈明居常差別激問眾不能酬
C077n1710_p0872c19║對唯永至慈明即點頭許可此所謂無病之
C077n1710_p0872c20║藥學者罕得其要況後世知見會解之徒何
C077n1710_p0872c21║由領是事哉得之當若永發藥當若慈明庶
C077n1710_p0872c22║幾可也。閙中得靜則井邑成山林煩惱
C077n1710_p0872c23║即菩提眾生成正覺此語初心學人例道得
C077n1710_p0872c24║會得作一種平等知見及其放心凡聖依前
C077n1710_p0873a01║兩般靜躁殊用明知是解會須是安穩處始
C077n1710_p0873a02║得一味不可強會。近世多以問答為禪
C077n1710_p0873a03║家家風不明古人事一向逐末不反可怪可
C077n1710_p0873a04║怪昔人因迷而問故問處求證入得一言半
C077n1710_p0873a05║句將為事究明令徹去不似如今人胡乱問
C077n1710_p0873a06║趂口荅取笑達者。十二時中學道無頃
C077n1710_p0873a07║刻棄捨此人縱未得入念念已是修行也尋
C077n1710_p0873a08║常說修行不過三業六根清淨禪門更不必
C077n1710_p0873a09║如是何故禪定之門念念與智波羅密平等
C077n1710_p0873a10║一切處自無過患也久久心地通明之日從
C077n1710_p0873a11║前並得滿足名一行三昧今時人全無定力
C077n1710_p0873a12║復不開智眼所有機緣語句秖成諍論生滅
C077n1710_p0873a13║心行夫禪學不是小小未用超佛越祖得了
C077n1710_p0873a14║要超亦不難高郵孫承務作書問不落意想
C077n1710_p0873a15║不在有無如何則可師荅云若問如何則不
C077n1710_p0873a16║可不問如何亦不可醉客豁醒神珠自瑩豈
C077n1710_p0873a17║可預為之計然後領耶第一等靈利人尋討
C077n1710_p0873a18║不着此一念難得自見見之即是無別有岐
C077n1710_p0873a19║路也尋常例以前念為是以後念照之前後
C077n1710_p0873a20║追逐以心用心心則成境率初已成心境了
C077n1710_p0873a21║展轉更不堪如今後念不取自無起滅處當
C077n1710_p0873a22║處解脫念本不生何更有有無意想為留礙
C077n1710_p0873a23║一念悟心成正覺此之謂也念念無生念念
C077n1710_p0873a24║無相與虛空等觸物遇緣皆佛之妙用無𮈔
C077n1710_p0873b01║頭許對待衣珠獨耀十方世界事目擊可了
C077n1710_p0873b02║不俟舉意然後如之此蓋大丈夫事業不可
C077n1710_p0873b03║不成就取。欲要是蓋有不是法為礙欲
C077n1710_p0873b04║要得念良由前後皆失念故也晝夜不自在
C077n1710_p0873b05║要與道合然無少許合處愈急愈不合病在
C077n1710_p0873b06║取一捨一不善用心不得要術茫然不知日
C077n1710_p0873b07║與道遠若安坐寧神不勞自辦故達磨大師
C077n1710_p0873b08║謂楊衒之曰亦不捨智而近愚亦不拋迷而
C077n1710_p0873b09║就悟達大道兮過量通佛心兮出度不與凡
C077n1710_p0873b10║聖同纏超然名之曰祖不着棄一邊就一邊
C077n1710_p0873b11║當知明明顯着明明作用拄定會取轉凡成
C077n1710_p0873b12║聖點鐵成金要徑不可不如此究秖恐人兩
C077n1710_p0873b13║頭走一既不成二又不是不識玄旨徒勞念
C077n1710_p0873b14║靜二乘断煩惱得證名為偏修不若應念化
C077n1710_p0873b15║成無上知覺之速也。修道人若遇煩惱
C077n1710_p0873b16║起時如何古人云但以正知見治之余則不
C077n1710_p0873b17║然秖以煩惱治之如此看來即不見有煩惱
C077n1710_p0873b18║也何故煩惱不可更治煩惱如火不更燒火
C077n1710_p0873b19║水更不濕水体性一同無可得露現此了煩
C077n1710_p0873b20║惱本空不着除遣若起智断治𭡠伏却成別
C077n1710_p0873b21║用心有對待被他二境回換縱得亦迃曲有
C077n1710_p0873b22║分限須行徑直路為上古人云劫火曾將無
C077n1710_p0873b23║氣吹不勞功力當時萎此之謂也。有時
C077n1710_p0873b24║靜坐則心念馳散或然臨事又全失却都緣
C077n1710_p0873c01║未得親證落二落三致有錯謬展轉之失古
C077n1710_p0873c02║人云動靜不二真妄不二維摩明一切法皆
C077n1710_p0873c03║入不二門若領此要万動自寂滅也且如眼
C077n1710_p0873c04║不至色色不至眼聲不至耳耳不至聲法法
C077n1710_p0873c05║皆尓元是自心功德藏無可得取捨契者何
C077n1710_p0873c06║徃不利此正是那伽大定也。今生出來
C077n1710_p0873c07║自肯學道者蓋夙生曾種善根素有根本便
C077n1710_p0873c08║解發心亦解疑着就己尋究又煩惱障薄有
C077n1710_p0873c09║因有緣此人易可化度若未薰得此心正信
C077n1710_p0873c10║不生縱聞之亦不生疑但如風過耳勸之又
C077n1710_p0873c11║生瞋加誹謗此又何緣得顯露所以千人萬
C077n1710_p0873c12║人中但一二人而已若自解作活計收拾得
C077n1710_p0873c13║上生生從此去展轉明利更不退失功德一
C077n1710_p0873c14║生勝一生入他諸佛閫域常與此事相應人
C077n1710_p0873c15║間天上亦秖如此設對五欲八風一切境界
C077n1710_p0873c16║與理符合不行三塗道一味平等正知見復
C077n1710_p0873c17║有何事。生死不可不畏須了此一段死
C077n1710_p0873c18║生情偽始得安樂無過身心為累耳身如桎
C077n1710_p0873c19║梏當知身去來處心如猿猴當知心起滅處
C077n1710_p0873c20║此二自何處去來起滅則身心圓明內外一
C077n1710_p0873c21║如而已且心為內身則為外身為內物為外
C077n1710_p0873c22║國師曰身心一如身外無餘則不見有生死
C077n1710_p0873c23║當情可謂觧脫大道也故能令人見聞不得
C077n1710_p0873c24║不脫意想不得不息物境不得不融復奚疑
C077n1710_p0874a01║㦲。龍門心法終
C077n1710_p0874a02║三自省察
C077n1710_p0874a03║一是身壽命如白駒過隙何暇閑情妄為雜
C077n1710_p0874a04║事既隆釋種須紹門風諦審先宗是何標格。
C077n1710_p0874a05║二道業未辨去聖時遙善友師教誠不可捨
C077n1710_p0874a06║自生勉勵念報佛恩惟己自知大心莫退。
C077n1710_p0874a07║三報緣虛幻不可強為浮世幾何隨家豐儉
C077n1710_p0874a08║苦樂逆順道在其中動靜寒溫自媿自悔。
C077n1710_p0874a09║誡問話近代問話多招譏謗盖緣不知伸
C077n1710_p0874a10║問致疑咨請之意後生相承多用祝贊順時
C077n1710_p0874a11║語並非宗乘中建立如古人問若為得出三
C077n1710_p0874a12║界去又問聲色如何透得又問此間宗乘和
C077n1710_p0874a13║尚如何言論並是出眾當塲决擇近時兄弟
C077n1710_p0874a14║進十轉五轉沒巴鼻語或奉在座官員或莊
C077n1710_p0874a15║嚴修設檀信俱不是衲僧家氣味又抽身出
C077n1710_p0874a16║眾便道數句或時云某甲則不恁麼道又云
C077n1710_p0874a17║和尚何不道夫問話者激揚玄極也不在多進
C077n1710_p0874a18║語三兩轉而已貴得生人信不至流蕩取咲
C077n1710_p0874a19║俗子也。
C077n1710_p0874a20║龍門佛眼禪師語錄終
C077n1710_p0874a21║古尊宿語錄卷苐三十六　　　　　多十二