C077n1710_p0875a01║古尊宿語錄卷苐三十七（此号十二卷）　士一
C077n1710_p0875a02║僧錄司右闡教兼鍾山靈谷禪寺住持　淨戒　重校
C077n1710_p0875a03║大陏禪師諱法真梓州王氏子。問佛法
C077n1710_p0875a04║徧在一切處教學人向甚麼處駐足師曰大
C077n1710_p0875a05║海從魚躍長空任鳥飛。問如何是大人相
C077n1710_p0875a06║師云肚上不帖榜師問僧向什麼處去僧云
C077n1710_p0875a07║西山住菴去我向東山喚汝汝便來得麼僧
C077n1710_p0875a08║云不然師云汝住菴未得問生死到來時如
C077n1710_p0875a09║何師云遇茶喫茶遇飯喫飯進云誰受供養
C077n1710_p0875a10║師云合取鉢盂。有婆令人送錢請師轉藏
C077n1710_p0875a11║經師下繩床轉一匝云傳語婆婆轉藏已竟
C077n1710_p0875a12║其人歸舉似婆婆云比來請轉全藏如何只
C077n1710_p0875a13║轉半藏。上堂云你不見道一塵含法界
C077n1710_p0875a14║所以道有一智人破塵出經卷量等三千大
C077n1710_p0875a15║千世界你欲破不破我今舉起大家求此事
C077n1710_p0875a16║三千世界𭣣在一微塵四大海水歸一滴湏
C077n1710_p0875a17║彌納芥子中若求自己秖在一毫毛你若一
C077n1710_p0875a18║毫毛處見得三千大千揔成經卷秖是自己
C077n1710_p0875a19║動這箇境界不得所以真境不現說什麼纖
C077n1710_p0875a20║毫覺處揔是猥刀避箭懼境藏形你喚這箇
C077n1710_p0875a21║作什麼兄弟如石壓草相似或然捻却石依
C077n1710_p0875a22║舊習氣秖在湏是隨處了却始得與境為主
C077n1710_p0875a23║免塵境使喚始得大難大難千難萬難秖是
C077n1710_p0875a24║殻觧他後㗸鐵負鞍阿誰苦纔有些子覺觸
C077n1710_p0875b01║處便擬望與人為師大錯須說凡了却凡須
C077n1710_p0875b02║說聖了却聖舉一例諸無非恁麼不易不易
C077n1710_p0875b03║珍重珍重下座。問如何是大隋一面事
C077n1710_p0875b04║師云無東西南北問如何是生死中事師云
C077n1710_p0875b05║水上浮漚內外不見問如何是中理一句師
C077n1710_p0875b06║云表裏不從進云師决志事如何師云言下
C077n1710_p0875b07║知音問如何是道用心處師云莫自謾問陀
C077n1710_p0875b08║那微細識到此如何分師云你眼秖觧觀色
C077n1710_p0875b09║還觧聽聲否問萬法歸一一歸何處師云萬
C077n1710_p0875b10║法元不歸問六國未寧時如何師云臣灰功
C077n1710_p0875b11║進云直得君臣道合時如何師云不見有君
C077n1710_p0875b12║臣問如何是自在師云不自在進云不自在
C077n1710_p0875b13║時如何師云却自在問中雪瑤堦時如何師
C077n1710_p0875b14║云不猒世境問曹溪一路事如何師云老僧
C077n1710_p0875b15║道如不淨坑進云何以如此師云佛祖兩路
C077n1710_p0875b16║了不相干問久處寒嵓何以日不照師云不
C077n1710_p0875b17║照寒巖寒巖終不出來就你日光問離光影
C077n1710_p0875b18║如何是師性師云和光吐出進云莫鬼語師
C077n1710_p0875b19║便打問如何是最初一句師云是末是本問
C077n1710_p0875b20║如何是大隋境師云不似學人進云何故不
C077n1710_p0875b21║道師云不然問如何是最初處師云莫妄想
C077n1710_p0875b22║問隱隱不停波時如何師云敬禮常住三寶
C077n1710_p0875b23║進云息浪停波為什麼沙石轉多師云為你
C077n1710_p0875b24║断伊問學人秖如浮雲以鏡捉光何處安排
C077n1710_p0875c01║師云與雲為主問寸草未生時如何師云老
C077n1710_p0875c02║僧無米喫終不下大隋山問祖意教意是同
C077n1710_p0875c03║是別師云不究始不顧未問路逢古佛時如
C077n1710_p0875c04║何師云你或逢駞驢象馬喚作什麼師云夫
C077n1710_p0875c05║上代諸德莫非求寔不自瞞昧豈比飛蛾投
C077n1710_p0875c06║火自傷自壞他明白了被生死輪囬拘障不
C077n1710_p0875c07║得所以識不能識智不能知不聞道釋迦掩
C077n1710_p0875c08║室淨名杜口須菩提無說而說釋梵絕聽而
C077n1710_p0875c09║𦗟此事大難大難珎重。陞座問萬法從
C077n1710_p0875c10║心起未審心從何起師云石牛㳂江走水底
C077n1710_p0875c11║火燒天問如何是大隋山師云耳不聞眼不
C077n1710_p0875c12║見進云如何是山中人師云千人眾裏萬人
C077n1710_p0875c13║眾裏不向一人不背一人問掘一丈見一丈
C077n1710_p0875c14║空將一丈土填一丈空未審空歸何處師云
C077n1710_p0875c15║莫將這箇道理為佛法出去出去問佛法徧
C077n1710_p0875c16║一切處未審教學人什麼處駐足師云大海
C077n1710_p0875c17║從魚躍長空任鳥飛問撲碎驪龍珠請師明
C077n1710_p0875c18║活寶師云明活寶且置作麼生是你撲碎底
C077n1710_p0875c19║珠僧無語問法報化三身佛亦非說如何是
C077n1710_p0875c20║本來身師云海底如意珠始終無不應問如
C077n1710_p0875c21║何是一切智空師云心空即是進云更有來
C077n1710_p0875c22║時作麼生師云不是空進云還稱向上事也
C077n1710_p0875c23║無師云不隈問和尚百年後付法與何人師
C077n1710_p0875c24║云露柱火爐進云還受也無師云火炉露柱
C077n1710_p0876a01║問但有一法耳不聞眼不見皆是光影如何
C077n1710_p0876a02║是光影中人師咄云莫無禮莫無禮問理不
C077n1710_p0876a03║言詮時如何師云言詮即理問遠聞大隋水
C077n1710_p0876a04║到來秖見箇漚麻池師云汝只見漚麻池阿
C077n1710_p0876a05║裏見大隋水進云如何是大隋水師云苦澁
C077n1710_p0876a06║難下觜進云還喫得否師云喫著便死師因
C077n1710_p0876a07║燒山次見一蛇以杖挑向火中咄云這箇形
C077n1710_p0876a08║骸猶自不放捨你向這裏死如暗得燈遂有
C077n1710_p0876a09║僧問正當恁麼時還有罪也無師云石虎呌
C077n1710_p0876a10║時山谷響木人吼處鐵牛驚僧因馳書辞師
C077n1710_p0876a11║問曰學人此去未審師將何言到彼中師云
C077n1710_p0876a12║好為通達再問臨歧參晚請師垂示師云無
C077n1710_p0876a13║事早歸僧從五臺山來師問云五臺山何似
C077n1710_p0876a14║大隋山僧問云如何是大隋山師云老僧耳
C077n1710_p0876a15║背高聲問來僧高聲問如何是大隋山師云
C077n1710_p0876a16║若千山與萬山問魚遊陸地時如何師云拗
C077n1710_p0876a17║不曲處是闍梨所貴進云却下碧潭時如何
C077n1710_p0876a18║師云立足事難明師勘僧云從什麼處來僧
C077n1710_p0876a19║云從蜀中來師云未入蜀時在什處盤泊僧
C077n1710_p0876a20║云無處所師云莫是處所有過耶僧云若有
C077n1710_p0876a21║處所鈍置人眼師云天堂地獄有一坐具分
C077n1710_p0876a22║似落坑皷相似不皷而自鳴堪作什麼問生
C077n1710_p0876a23║死到來時還免得否師云飢時喫飯寒則著
C077n1710_p0876a24║衣。上堂云夫沙門釋子見有如無始得
C077n1710_p0876b01║向一切時中與凡聖等與觧脫等方有少許
C077n1710_p0876b02║出處若不如此大難大難珎重。上堂問
C077n1710_p0876b03║大地及日月時至皆歸盡未曾有一事不被
C077n1710_p0876b04║無常吞還有吞不得者也無師云汝喚什麼
C077n1710_p0876b05║作無常進云不究竟為無常師云無常却究
C077n1710_p0876b06║竟自是汝不究竟其僧不肯師便打師勘居
C077n1710_p0876b07║士云此身是什麼服制士云父母俱亡師云
C077n1710_p0876b08║喫茶去居士應喏出去師喚回咄云你對老
C077n1710_p0876b09║僧謾語父母只在你莫說學無上道自己父
C077n1710_p0876b10║母尚乃不知出去出去問如何是玄旨師云
C077n1710_p0876b11║直湏玄去進云如何是玄中玄師云不返去
C077n1710_p0876b12║問古人立雪断臂為求何法師云古人不断
C077n1710_p0876b13║臂進云古人断臂因什麼道却不断臂師云
C077n1710_p0876b14║自是向雪堆裏樂問金鷄未啼時如何師云
C077n1710_p0876b15║失却威音王進云正當啼時如何師乃笑問
C077n1710_p0876b16║柴裏䖝柴裏死水裏䖝合作麼生師云切
C077n1710_p0876b17║尋常問金[序-予+(鴈-厂)]附書為什麼不露翼師云不通
C077n1710_p0876b18║虛信問道塲献寶誰人能辨師云虛空能辨
C077n1710_p0876b19║師忽示微疾不見客時有僧隔簾問咫尺之
C077n1710_p0876b20║間為什麼不相覩師云如今相覩何不問來
C077n1710_p0876b21║僧便問如何是相覩底事師云老僧不安有
C077n1710_p0876b22║什麼心情對你。上堂云閑即遊天寂即
C077n1710_p0876b23║歸地問上無片瓦下無卓錐時如何師云汝
C077n1710_p0876b24║即今在什麼處居止問無常迅速不與人期
C077n1710_p0876c01║忽若到來時如何師云速問速問進云便問
C077n1710_p0876c02║師云太不道速生問啐啄同時如何瞻覩師
C077n1710_p0876c03║云是動是靜問出殻時如何師云是末是本
C077n1710_p0876c04║又云見麼問普雨為什麼不潤師云普雨問
C077n1710_p0876c05║滴水成冰古人為什麼不許師云古人即如
C077n1710_p0876c06║此若是老僧道向虛空裏挂破瑠璃鉢問既
C077n1710_p0876c07║是師子為什麼被文殊騎師云調伏自在問
C077n1710_p0876c08║孤巖無紋繡特達事如何師云孤巖有紋繡
C077n1710_p0876c09║特達事顯現問處水之魚為什麼渴死師云
C077n1710_p0876c10║秖為魚不親下口問父子至親岐路各別時
C077n1710_p0876c11║如何師云為有父子俗士施師鉢盂問未施
C077n1710_p0876c12║鉢時師用什麼師云使最末後者一僧欲下
C077n1710_p0876c13║山為眾化緣辞師師云汝若道得一句即放
C077n1710_p0876c14║汝去若未然且歸堂休歇辦取自己事去師
C077n1710_p0876c15║問盡十方空界是王老師檀越未審化什麼
C077n1710_p0876c16║人去僧云但請和尚䟽頭來便與師道師云
C077n1710_p0876c17║汝且辦自己事去問毀佛謗僧時如何師云
C077n1710_p0876c18║僧有何過佛辜負你箇什麼你毀謗他僧無
C077n1710_p0876c19║語。上堂云今時沙門向因中辨果果裏
C077n1710_p0876c20║辨因始得僧便問有一人不属因果時如何
C077n1710_p0876c21║師近前捉定云我今時沙門向因中辨果果
C077n1710_p0876c22║裏辨因汝云一人不属因果別道別道僧無
C077n1710_p0876c23║語師便打出。上堂僧問過去未來即不
C077n1710_p0876c24║問如何是現在師云虛空還著得碾砑石麼
C077n1710_p0877a01║問來時無阻隔去時無滯礙正當恁麼乞師
C077n1710_p0877a02║一句師云虛空無邊際大海平如掌般若性
C077n1710_p0877a03║等等。上堂普告大眾云汝等還知有三
C077n1710_p0877a04║處不立質礙有緣二際無分豈知來去三身
C077n1710_p0877a05║四智非聖不無八觧六通非凡不有雖則眾
C077n1710_p0877a06║生盡有佛性不可將蠢蠢而對佛邪然則高
C077n1710_p0877a07║下無偏爭奈途中有異此身難得胎𡖉易成
C077n1710_p0877a08║況是釋子之徒又乃祖宗苗裔三衣覆體曩
C077n1710_p0877a09║刼修來四事供湏非從今日人前行相揔似
C077n1710_p0877a10║高僧乃至語言不如俗子稱名便是傳法沙
C077n1710_p0877a11║門子細尋思還傳箇什麼一向毀他經教有
C077n1710_p0877a12║目如盲純乃謗於祖宗有心也秖如木石不
C077n1710_p0877a13║觧忖己德行終日恣縱無明以無慚愧之心
C077n1710_p0877a14║兀兀何曾覺悟此身若失永刼沉淪非但却
C077n1710_p0877a15║復人身有福底畜生也難得問孤峯頂上玩
C077n1710_p0877a16║月輪時如何師云何不了却孤峯事玩他月
C077n1710_p0877a17║輪作什麼進云豈無內外明徹事耶師云內
C077n1710_p0877a18║外明徹事作麼生進云無有不照師呵曰這
C077n1710_p0877a19║鈍驢也擬學馬走僧無語師復云問你諸方
C077n1710_p0877a20║雲水闍梨莫道老僧這裏有佛法與你諸人
C077n1710_p0877a21║說向諸方行脚叅尋知識說箇什麼汝又領
C077n1710_p0877a22║箇什麼莫道禮三拜後便起近前問若也言
C077n1710_p0877a23║下便契時猶未是了底人莫向口頭取俊他
C077n1710_p0877a24║時人天眼目者非是一生兩生修來盡是恒
C077n1710_p0877b01║沙刼功成果滿始得如是所以向你叢林裏
C077n1710_p0877b02║示現下來秖圖你今時人勤苦修行秖恐你
C077n1710_p0877b03║出家人失却人身莫等閑過日老僧這裏有
C077n1710_p0877b04║什麼佛法與你諸人說自是你諸人上得山
C077n1710_p0877b05║來云我修行學道是佛向上人且問你佛向
C077n1710_p0877b06║下人作什麼模樣不可老僧這裏有佛向上
C077n1710_p0877b07║人有佛向下人來向諸人說邪你若不言我
C077n1710_p0877b08║不可知你肚皮裏事也你或若問老僧也則
C077n1710_p0877b09║隨汝根機與汝說不可教老僧乱道得麼秖
C077n1710_p0877b10║如老僧行脚時不揀叢林有供養無供養處
C077n1710_p0877b11║秖要着他眼目稍似根性有些些噐量方欲
C077n1710_p0877b12║過一夏或一冬若是根性鄙劣者三朝兩日
C077n1710_p0877b13║便行筭來𠫭六十餘員大知識有大眼目者
C077n1710_p0877b14║那無一二餘者豈有真寔知見秖是圖你諸
C077n1710_p0877b15║人供養欲望福報你又有什麼福報與伊不
C077n1710_p0877b16║可出家來空趂聚頭喫飯耶雖然如是四大
C077n1710_p0877b17║之身誰免得直饒心超聖境身是凡夫又乃
C077n1710_p0877b18║假借增修今時人便去向裏許埋沒却人身
C077n1710_p0877b19║諸人莫謾向口頭裏無礙却成謗佛毀法見
C077n1710_p0877b20║湏寔見聞湏寔聞始得假饒說似斬釘截鐵
C077n1710_p0877b21║直湏時中不謾自己始得一車芥子猶未點
C077n1710_p0877b22║著在來時便道我是不思議底人縱然除得
C077n1710_p0877b23║身邊麄重猶餘微細不知麤重尚乃不知豈
C077n1710_p0877b24║可說於觧脫之法細中之細佛尚不知微愚
C077n1710_p0877c01║凡夫豈能測得但是世間有者並從顛倒所
C077n1710_p0877c02║生欲得觧脫塵勞無過心中自省摩訶般若
C077n1710_p0877c03║是觧脫法身子細尋思復是誰有誰無老僧
C077n1710_p0877c04║也不是醉凡詐聖秖是習氣不除上合諸佛
C077n1710_p0877c05║心印中合一切人天下合蠢動含靈師僧家
C077n1710_p0877c06║披如來法服湏求出離時不待人光陰頃刻
C077n1710_p0877c07║珎重珎重。上堂僧問真如法界以三昧
C077n1710_p0877c08║為香花廓周沙界亦同一家龍門為什麼無
C077n1710_p0877c09║宿客灢水為什麼足蝦蟆師云真如法界不
C077n1710_p0877c10║以三昧為香花廓周沙界亦無家目前問者
C077n1710_p0877c11║豈不是智淵座主耶主云是師云秖這便是
C077n1710_p0877c12║灢水足蝦蟆師復云拋却從前活計認本源
C077n1710_p0877c13║生涯主無語師云經有經師論有論師律有
C077n1710_p0877c14║律師你十二時中合談何事還因箇什麼做
C077n1710_p0877c15║得模樣不可三箇作隊五箇成群趂衣刼食
C077n1710_p0877c16║邪到處不免撓他施主坐臥心頭難勝於檀
C077n1710_p0877c17║越直饒你𨁝跳向虛空裏行也是國王管界
C077n1710_p0877c18║不可將持齋奉戒隨時轉一卷經用荅四恩
C077n1710_p0877c19║三有也又爭報荅得自是諸人時中事修行
C077n1710_p0877c20║到辟支佛地方能消得人天供養博地凡夫
C077n1710_p0877c21║秖是異俗之形喫了不知慚愧空自趂說己
C077n1710_p0877c22║是他非出言欲断人命根吐氣便作毒蛇之
C077n1710_p0877c23║行說著自己三界無過毀挫他人秖如虫蟻
C077n1710_p0877c24║若是古佛有此標榜如今欲微傚些些從上
C077n1710_p0878a01║已來或無此則因何所起如此容縱豈言清
C077n1710_p0878a02║德若也不達本源未免滴瀝還他改皮換骨
C077n1710_p0878a03║泥犁苦海誰人替得諸人大湏竭力不得因
C077n1710_p0878a04║循過日學禪學道則不無你諸人且道禪有
C077n1710_p0878a05║可叅道有可學否若言有學者無有是處若
C077n1710_p0878a06║言無學者亦無有是處不可顒然去也囙地
C077n1710_p0878a07║還從此去直須打底分明了却生死根本縱
C077n1710_p0878a08║饒異類中受生也終不昧己靈始得四大合
C077n1710_p0878a09║成秖是汝之窟宅這邊脫去那邊早生那邊
C077n1710_p0878a10║脫來這裏早別作箇模樣汝不思量看阿那
C077n1710_p0878a11║箇是汝本來之身湏向彼中究取莫謾走南
C077n1710_p0878a12║州北州終無了日光陰迅速珎重珎重。
C077n1710_p0878a13║上堂云此性本來清淨具足萬德但以隨染
C077n1710_p0878a14║淨二緣而有差別故諸聖悟之一向淨用而
C077n1710_p0878a15║成覺道凡夫迷之一向染用沒溺輪囬其體
C077n1710_p0878a16║不二故般若云無二無二分無別無斷故時
C077n1710_p0878a17║僧遂問刼火洞然大千俱壞未審此箇性壞
C077n1710_p0878a18║不壞師云壞進云恁麼則隨他去也師云隨
C077n1710_p0878a19║他隨他去也僧無語時會中三百餘僧盡皆
C077n1710_p0878a20║不肯皆云從上已來秖說不壞之性和尚何
C077n1710_p0878a21║故却云壞邪眾各惶然時有一僧上堂遽白
C077n1710_p0878a22║師云適來僧問和尚話和尚荅他其僧似不
C077n1710_p0878a23║肯和尚荅底語師云只有此一僧不肯為如
C077n1710_p0878a24║更有人不肯邪僧云只是一僧師云直得三
C077n1710_p0878b01║十大千世界人㹅不肯老僧猶較些些子非
C077n1710_p0878b02║但這一僧其僧後至投子和尚處投子云闍
C077n1710_p0878b03║梨近離甚處僧云遠離西川大隨投子問云
C077n1710_p0878b04║彼中還有尊宿也無僧云有一禪師住大陏
C077n1710_p0878b05║山見有三百餘眾子云有何言句接人試與
C077n1710_p0878b06║老僧舉看僧云某甲昨問大陏刼火洞然大
C077n1710_p0878b07║千俱壞未審此箇壞不壞子云大陏如何荅
C077n1710_p0878b08║僧云大陏荅道壞僧云某更問恁麼則隨他
C077n1710_p0878b09║去也大陏又荅道隨他隨他去也子云汝作
C077n1710_p0878b10║麼生會大隋語僧云某甲不肯此語子云闍
C077n1710_p0878b11║梨早錯了也大隋恁麼道隨他隨他去汝又
C077n1710_p0878b12║如何僧云至今未决子遂呼侍者令裝香大
C077n1710_p0878b13║展坐具望西川大隋山遙禮三拜已嘆曰不
C077n1710_p0878b14║是大隋和尚伊是箇古佛此乃真善知識汝
C077n1710_p0878b15║速往彼懺悔叅取老僧無如是法與汝說速
C077n1710_p0878b16║去速去於是僧便回大陏和尚已歸寂復回
C077n1710_p0878b17║投子投子和尚亦乃歸寂。蜀主賜師紫
C077n1710_p0878b18║衣師號并遣內侍朱延溥侍奉師師不受師
C077n1710_p0878b19║復云山僧偶住未經多時隈巖傍水養道存
C077n1710_p0878b20║真何人虛譽致今王者如斯異恩謝使遠來
C077n1710_p0878b21║勞煩却送還王老僧秖可布衣遮體不湏名
C077n1710_p0878b22║服向身王恩雖重老朽何堪於是天使遂回
C077n1710_p0878b23║奏凡三次送來不受。師又云老僧不為
C077n1710_p0878b24║名利來此湏要得箇人不可青山白雲中趂
C077n1710_p0878c01║你是非將來之世捨一報身後草也無喫多
C077n1710_p0878c02║少金毛師子問著便作驢鳴馬喊諸人者似
C077n1710_p0878c03║老僧行脚時到於諸方多是一千少是七百
C077n1710_p0878c04║五百眾或在其中經冬過夏未省時中空過
C077n1710_p0878c05║向溈山會裏做飯七年於洞山會中做柴頭
C077n1710_p0878c06║三年重處即便先去秖是了得自己干他人
C077n1710_p0878c07║甚事如諸佛菩薩盡是勤苦不計刼[婁*殳]捨金
C077n1710_p0878c08║輪寶位頭目髓腦國城妻子所愛之物不可
C077n1710_p0878c09║筭[婁*殳]所以始得名為佛似諸闍梨還曾捨得
C077n1710_p0878c10║箇什麼作得箇什麼勤苦更道我會出世間
C077n1710_p0878c11║法世間法尚不會些些子境界現前便自張
C077n1710_p0878c12║眉怒目消容不得說什麼觧脫法長連牀上
C077n1710_p0878c13║坐不搖十指喫他信施了合眼合口便道我
C077n1710_p0878c14║修行修道感果如是合消得秖是謾自己如
C077n1710_p0878c15║百丈和尚置於堂宇秖要辦事底人諸闍梨
C077n1710_p0878c16║還辦得箇什麼事其中有不動身手日消得
C077n1710_p0878c17║萬兩黃金若是消得者豈可如此見觧不可
C077n1710_p0878c18║從母腹中來如是邪但會得世間法是則名
C077n1710_p0878c19║為出世間法世間法尚乃不會豈况佛法秖
C077n1710_p0878c20║如一大藏教盡是金口所宣如來秘密汝口
C077n1710_p0878c21║裏念將來揔成魔語豈得了為什麼不了若
C077n1710_p0878c22║了時達磨不從西來也秖如達磨未來此土
C077n1710_p0878c23║時還有佛法也無又爭得道無譬如人有一
C077n1710_p0878c24║寶墜在淤泥中勤苦累刼尋求不得或有一
C077n1710_p0879a01║人善知寶所直從泥中指出此寶以示失寶
C077n1710_p0879a02║之人失寶之人一見便識是我本物了無得
C077n1710_p0879a03║失達磨西來亦復如是不可秖是老僧是善
C077n1710_p0879a04║知識邪遍地眾生揔是善知識秖是見覺未
C077n1710_p0879a05║明不可道伊無也若言有時諸人肯禮蠢蠢
C077n1710_p0879a06║之徒作佛麼譬如明珠墮在泥中未遇其人
C077n1710_p0879a07║豈有出期有此眾生比如無情還同頑物既
C077n1710_p0879a08║在三衣之下直湏親近知識早是幾生修來
C077n1710_p0879a09║始得如此不可却入輪囬六趣去也若是得
C077n1710_p0879a10║自在底人論箇什麼鑊湯爐炭刀山劒樹四
C077n1710_p0879a11║生六道於中如喫羙食若未得如是便實受
C077n1710_p0879a12║此報一失人身載求欲似如今者萬中無一
C077n1710_p0879a13║莫未得謂得未證謂證未聞謂聞自謾自誑
C077n1710_p0879a14║失却光陰虛延日月展轉秖是無明檐重乍
C077n1710_p0879a15║可為俗隨所任運遣過時日却乃無業如今
C077n1710_p0879a16║作沙門每日有業有什麼業踏底是國王地
C077n1710_p0879a17║著底是檀信衣喫底是檀信食骨肉是父母
C077n1710_p0879a18║之體若也不了將何酬荅所以言有業秖如
C077n1710_p0879a19║老僧不可是了底人捨此一報身隨業而行
C077n1710_p0879a20║誰言定得唯佛與佛乃能知之時有僧問不
C077n1710_p0879a21║假言句如何得知師云假言句尚乃不知僧
C077n1710_p0879a22║無語禮拜。
C077n1710_p0879a23║投子禪師諱大同舒州懷寧劉氏子僧問如
C077n1710_p0879a24║何是密密不傳師云你與麼問有什麼益問
C077n1710_p0879b01║如何是不點污師云啞。師示眾云上祖
C077n1710_p0879b02║周行七步目視四方一手指天一手指地云
C077n1710_p0879b03║天上天下唯我獨尊如今諸方道向上更有
C077n1710_p0879b04║事在若言道有道無即是走作諸人未有了
C077n1710_p0879b05║期若道有言有句即同夢幻無如許多名目
C077n1710_p0879b06║為你問故所以有言你若不問教老漢向什
C077n1710_p0879b07║麼處道若有一法與你即是誑謼你所以古
C077n1710_p0879b08║人圓滿十方無一法可是可非有事請道。
C077n1710_p0879b09║問請師說法師云教我說箇什麼問一剎那
C077n1710_p0879b10║頃珠在什麼處師云啞問如何是露地白牛
C077n1710_p0879b11║師云叱叱學云飲噉何物師云喫喫問國師
C077n1710_p0879b12║三喚侍者意旨如何師云賺殺人問和尚講
C077n1710_p0879b13║什麼經師云槌鐘著問如何是佛語師云對
C077n1710_p0879b14║眾生說問如何是佛法師云佛法問如何是
C077n1710_p0879b15║法中法師云法中法問還鄉曲子什麼人唱
C077n1710_p0879b16║得師撫掌問如何是無相佛師云錯著名字
C077n1710_p0879b17║問纔問便知時如何師云遲也問如何是沙
C077n1710_p0879b18║門立足處師云若有立足處不名沙門學云
C077n1710_p0879b19║如何是沙門師云沙門沙門問切急相投乞
C077n1710_p0879b20║師指示師云緩緩問來。師示眾云你與麼
C077n1710_p0879b21║問了也大好莫閑處脫不得相稱無量刼來
C077n1710_p0879b22║閑處着急向自己處却閑所以難得相稱蓋
C077n1710_p0879b23║緣日夕一切處路熟恰到自己緊急處便懈
C077n1710_p0879b24║怠去便不欲得去所以辛苦過在阿誰切莫
C077n1710_p0879c01║因循各自辦事作麼生辦向一切處辦今後
C077n1710_p0879c02║不得取次過日莫待臨脫衣裳時忙不及也
C077n1710_p0879c03║事多之際各自取靜莫說閑語去問三身如
C077n1710_p0879c04║何分師云一二三問請師一句塞斷眾人口
C077n1710_p0879c05║師放下拂子問如何是量外事師云無你下
C077n1710_p0879c06║口處學云者裏事如何師云不喚量外事問
C077n1710_p0879c07║如何是投子實頭為人處師拽學人向前却
C077n1710_p0879c08║推向後問如何是大𢈔嶺頭提不起底師提
C077n1710_p0879c09║起衲衣學云不問者箇師云看你提不起問
C077n1710_p0879c10║和尚如何接人師云你也近前問最省心力
C077n1710_p0879c11║處請師一言師召學人名學云與麼則千生
C077n1710_p0879c12║萬刼不忘和尚也師云費力問如何是投子
C077n1710_p0879c13║一源水師云一滴也無學云飲者如何師云
C077n1710_p0879c14║絕飢渴問如何是語中骨師云無可露學云
C077n1710_p0879c15║無可露是骨是語師云據你者一問毛也摸
C077n1710_p0879c16║不着在問不逐境緣請師一句師云好問趙
C077n1710_p0879c17║州和尚出桐城縣見師乃問云莫是投子庵
C077n1710_p0879c18║主麼師云茶塩錢布施我趙州先歸庵內坐
C077n1710_p0879c19║師後携一瓶油歸趙州云久嚮投子到來只
C077n1710_p0879c20║見箇賣油翁師云汝只識賣油翁不識投子
C077n1710_p0879c21║趙州云如何是投子師拈起油瓶云油油問
C077n1710_p0879c22║出門不見佛時如何師云佛𠰚奚山刈草次
C077n1710_p0879c23║師送一盞茶與奚山云森羅萬像盡在裏許
C077n1710_p0879c24║奚山接得茶潑却云森羅萬像在什麼處師
C077n1710_p0880a01║云可惜一盞茶問大作業底人來師如何接
C077n1710_p0880a02║師云你有什麼盖覆處學云正與麼時合作
C077n1710_p0880a03║麼生師云不合一切不共一切問如何是露
C077n1710_p0880a04║刃劒師云殺一切人活一切人學云忽遇師
C077n1710_p0880a05║來又作麼生師云鈍屢生問如何是入室則
C077n1710_p0880a06║爺娘師云無所生問如何是徑截一路師云
C077n1710_p0880a07║無迃曲問知有道不得時如何師云每日向
C077n1710_p0880a08║你道學云如何道師云拈却口著問如何是
C077n1710_p0880a09║祖佛未經歷處師云名𨗿不得學云正與麼
C077n1710_p0880a10║時如何師云不是佛祖經歷處問盡乹坤是
C077n1710_p0880a11║箇什麼人師云不持名字學云不持名字如
C077n1710_p0880a12║何體會師云體會即閙問如何是末後一句
C077n1710_p0880a13║師云最初明不得問如何是寂住實頭事師
C077n1710_p0880a14║云牽不向前推不向後問十二時中如何行
C077n1710_p0880a15║履師云一念萬年學云瞥起時如何師云覺
C077n1710_p0880a16║即失問只者箇什麼刼中有師云不隨時學
C077n1710_p0880a17║云誰是不隨時者師云汝與麼問不得學云
C077n1710_p0880a18║請師道師云不從千刼萬刼得學云與麼則
C077n1710_p0880a19║天上人間覔不得也師云切忌作與麼知觧
C077n1710_p0880a20║問古琴無絃時如何師云無絃琴最妙學云
C077n1710_p0880a21║請師彈師云無音響問道人相見合談何事
C077n1710_p0880a22║師云我者裏無道人問不將一物來時如何
C077n1710_p0880a23║師云者箇什麼處得來問如何是火熖裏轉
C077n1710_p0880a24║法輪師云處處了却學云了後如何師云無
C077n1710_p0880b01║法輪可轉問暫時不在時如何師云阿誰向
C077n1710_p0880b02║你道問萬像未臻即不疑未審特立四天下
C077n1710_p0880b03║是什麼人師云現佛現祖問祖佛如何辨師
C077n1710_p0880b04║云嘔吐未詳問如何是法祖師云閑言語問
C077n1710_p0880b05║如何是大善知識師云毗盧也喻不及問學
C077n1710_p0880b06║人欠闕請師接師云不現無盡藏問萬法從
C077n1710_p0880b07║一法生未審一法從何生師云你聽看問喚
C077n1710_p0880b08║作如如早是變也今時沙門湏向異類中行
C077n1710_p0880b09║如何是異類師云恰似你與麼問我學云古
C077n1710_p0880b10║人意旨如何師云不與麼問我問歸根得旨
C077n1710_p0880b11║隨照失宗如何是旨師云旨學云如何是失
C077n1710_p0880b12║師云失問如何是伽藍師云已有名字問虛
C077n1710_p0880b13║空喻不及時如何師云恰是恰是問念念不
C077n1710_p0880b14║錯時如何師云謾語問如何是孤峯頂上即
C077n1710_p0880b15║操松師云平地上著不得學云請師著師云
C077n1710_p0880b16║唧問如何是無語師云不與麼問問世間名
C077n1710_p0880b17║言即不問如何出世事師云聽學云莫便是
C077n1710_p0880b18║否師云幾曾向你道是不是問三身那身說
C077n1710_p0880b19║法師乃彈指問學人不明請師燭師云啞學
C077n1710_p0880b20║云爭柰學人不會師云會即冰生問萬法從
C077n1710_p0880b21║何生師云佛法僧學云法從何起師云聽看
C077n1710_p0880b22║問舉目是犯如何是不犯師云大有人覓過
C077n1710_p0880b23║覓過不得學云豈無指示也師云不可更將
C077n1710_p0880b24║過與你也問如何是沙門行師云不作模樣
C077n1710_p0880c01║問承古有言唯言不二不二事如何師云你
C077n1710_p0880c02║好問我便道學云如何道師云唯言不二問
C077n1710_p0880c03║明暗不掛時如何師云道什麼問如何是無
C077n1710_p0880c04║碍一句師云與麼學云此猶是碍師云是是
C077n1710_p0880c05║問如何是死人舌師云你道不得問如何是
C077n1710_p0880c06║活人眼師云無暖氣問得座披衣時如何師
C077n1710_p0880c07║云你有什麼蓋覆處問如何是不起模畫樣
C077n1710_p0880c08║師云不誑謼你學云師意如何師云不可教
C077n1710_p0880c09║你起模畫樣也學云與麼則誑謼人也師便
C077n1710_p0880c10║打問能所俱忘時如何師云無與麼事莫作
C077n1710_p0880c11║與麼知觧問世間什麼物最先師云你問底
C077n1710_p0880c12║問不作罪不作業底人還有過也無師云喚
C077n1710_p0880c13║伊出來學人擬議次師云去不干你事問大
C077n1710_p0880c14║眾雲臻合談何事師云聽問妙觀察智誰是
C077n1710_p0880c15║當者師云不是你分上事學云雖然如此要
C077n1710_p0880c16║分明師云不妙也問大眾雲臻和尚如何祇
C077n1710_p0880c17║待師撫掌三下問和尚有什麼力抵當得許
C077n1710_p0880c18║多人師云水性雖柔軟能乘萬斛舟學云忽
C077n1710_p0880c19║遇大力者來時如何師云不消一盞水問閑
C077n1710_p0880c20║言長語即不問適來問底和尚道什麼師云
C077n1710_p0880c21║閑言長語問十二分教是有是無師云無與
C077n1710_p0880c22║麼惡言語問共語不知音時如何師云與麼
C077n1710_p0880c23║學云與麼時如何師云共語不知音問三乘
C077n1710_p0880c24║教外別傳箇什麼師云一二三學云不會乞
C077n1710_p0881a01║師指示師云你問我不可將別語對你也學
C077n1710_p0881a02║云不將別語對請師道師云道道問學人有
C077n1710_p0881a03║一問未曾有人荅時如何師云你見者烏龜
C077n1710_p0881a04║子縮頭縮尾爭柰者一塊子何問請師耳裏
C077n1710_p0881a05║道師云道道問貧子還家時如何師云無寶
C077n1710_p0881a06║藏與你學云為什麼向外馳走師云誰遣你
C077n1710_p0881a07║問毫𨤲不分時如何師云什麼處得者箇來
C077n1710_p0881a08║問親手分付一去不來如何師云不可得學
C077n1710_p0881a09║云却返時如何師云正好供養問如何是法
C077n1710_p0881a10║王主師云四大本空五陰非有問大𢈔嶺趂
C077n1710_p0881a11║得及為什麼提不起師云不可向你道祖師
C077n1710_p0881a12║遺下一隻履問針頭不露時如何師云露也
C077n1710_p0881a13║學云何似師云不喚作針頭問一息未分時
C077n1710_p0881a14║如何師云即今是幾息問不犯目前請師道
C077n1710_p0881a15║師云早是犯了也學云者箇是犯不犯目前
C077n1710_p0881a16║請師道師云不識好𢙣問貧子入門時如何
C077n1710_p0881a17║師云不教汝除糞埽學云見師後如何師云
C077n1710_p0881a18║不向你道衣中有寶問請師一劒師驀口摑
C077n1710_p0881a19║問墮落三途底人如何師云深達罪福相問
C077n1710_p0881a20║如何是一句子師云兩句也問如何是不薦
C077n1710_p0881a21║處師云汝與麼問不得問如何是動師云恰
C077n1710_p0881a22║似你與麼問學云如何是靜師云也不嫌閙
C077n1710_p0881a23║問如何是不道師云合取口問𥌓色未分時
C077n1710_p0881a24║如何師云無與麼言語問如何是一代時教
C077n1710_p0881b01║師云法華維摩楞伽思益問祖意與教意同
C077n1710_p0881b02║別師云踈不得親不得學云親踈不得請師
C077n1710_p0881b03║道師云祖意教意問如何是逆行師云叱叱
C077n1710_p0881b04║問不有不空時如何師云說有說空問一人
C077n1710_p0881b05║辦心諸天辦供未審辦什麼心師云今日請
C077n1710_p0881b06║供養主了也問木人謌什麼人和師云今人
C077n1710_p0881b07║和學云莫是和尚意旨也無師云是什麼曲
C077n1710_p0881b08║調問不凡不聖時如何師云立凡立聖學云
C077n1710_p0881b09║揔不與麼時如何師云你問箇什麼問如何
C077n1710_p0881b10║是道師云道道學云如何用師云用用師在
C077n1710_p0881b11║京日往檀越家投齋檀越將一盤草出師前
C077n1710_p0881b12║師以兩手作拳安頭上檀越便將飯來後有
C077n1710_p0881b13║僧問師在京投齋意旨如何師云觀世音菩
C077n1710_p0881b14║薩問一問便休時如何師云不了問如何是
C077n1710_p0881b15║佛法綱宗師云今日無錢借長官問古澗寒
C077n1710_p0881b16║泉時如何師云不流於海學云飲者如何師
C077n1710_p0881b17║云口也無問如何是一色師云不似銀盤裏
C077n1710_p0881b18║盛白玉問照燭不破時如何師云習𥁞不是
C077n1710_p0881b19║道問佛用工得不得師云大有人定當定當
C077n1710_p0881b20║不得學云請師定當師云終不向你道用工
C077n1710_p0881b21║得用工不得問石笋未抽條時如何師云爭
C077n1710_p0881b22║合與麼問學云還觧抽條也無師云雖然不
C077n1710_p0881b23║是石笋抽條葉更多問密室內事如何師云
C077n1710_p0881b24║無人知學云和尚還知也無師云爭肯你亂
C077n1710_p0881c01║道。問纔生便死時如何師云何生何死。
C077n1710_p0881c02║問破戒比丘什麼處著師云不為罪福為主
C077n1710_p0881c03║門一句子無人道得時如何師云屋子盖了
C077n1710_p0881c04║也。問覿面事如何師云莫諂曲。問亡僧
C077n1710_p0881c05║向什麼處去也師彈指云與麼去也。問文
C077n1710_p0881c06║彩未生時如何師云虛空合喫多少棒。又
C077n1710_p0881c07║問古人拈搥竪拂還當不當師云不當。
C077n1710_p0881c08║學云為什麼不當。師拈起拂子云只為者
C077n1710_p0881c09║箇。問未問已前事如何師云爭觧開
C077n1710_p0881c10║口。問古人拈搥竪拂意旨如何師云只
C077n1710_p0881c11║為你。問學云不問時如何師竪起拂子。
C077n1710_p0881c12║問忘却將來時如何。師云者箇𠰚舒州
C077n1710_p0881c13║太守尹建峯送茶椀子與師云者箇是某甲
C077n1710_p0881c14║自將來底茶椀子師接得了召太守建峯應
C077n1710_p0881c15║喏師云喫茶問不從萬有如何覓心師云你
C077n1710_p0881c16║從我覓箇什麼問者裏是什麼所在足人爭
C077n1710_p0881c17║師云不知學云為什麼不知師云爭箇什麼
C077n1710_p0881c18║問放下不明時如何師云誰教你執學云不
C077n1710_p0881c19║敢執師云放下不明箇什麼問終日驅驅為
C077n1710_p0881c20║什麼不得成就師云無你用工處學云用工
C077n1710_p0881c21║不得請師接師云終日驅驅問默默無言請
C077n1710_p0881c22║師荅話師云不是無言不同默默學云不同
C077n1710_p0881c23║默默底事作麼生師云不與麼學云不與麼
C077n1710_p0881c24║時如何師云苦㦲問言不干舌時如何師云
C077n1710_p0882a01║簷頭大滴滴地問和尚每日上堂供養什麼
C077n1710_p0882a02║人師云不可說不可說問不可以智知不可
C077n1710_p0882a03║以識識時如何師云不與麼學云不會乞師
C077n1710_p0882a04║指示師云不可以智知不可以識識問未達
C077n1710_p0882a05║道底人如何接師云飢即喫飯渴即飲水問
C077n1710_p0882a06║三寸明不得句下不從師時如何師云高聲
C077n1710_p0882a07║問老僧耳聾學云請師指示師云鈍屢生問
C077n1710_p0882a08║有句無句如藤倚樹樹倒藤枯時如何師云
C077n1710_p0882a09║將知你誑謼多少人來問萬法從一法生未
C077n1710_p0882a10║審一法從何生師云廻首看問如何是沙門
C077n1710_p0882a11║最苦處師乃皺眉問未有言句已前如何辨
C077n1710_p0882a12║其尊貴師云已有句是尊是貴問靈松無異
C077n1710_p0882a13║色時如何師云不是靈松摽不出問三拜已
C077n1710_p0882a14║前事如何師云不知學云現問次師云三拜
C077n1710_p0882a15║已前事作麼生問學人不別問請師不別荅
C077n1710_p0882a16║師云奇怪問古人密用如何師云不從踈處
C077n1710_p0882a17║起學云合從什麼處起師云踈也有座主叅
C077n1710_p0882a18║師師云近前來座主便近前師云去問未有
C077n1710_p0882a19║此身作箇什麼來師云無所不經無所不歷
C077n1710_p0882a20║問如何是千年石上古人蹤師云碑碣上著
C077n1710_p0882a21║不得問二祖断臂當為何事師云粉骨碎身
C077n1710_p0882a22║問𭣣攝不得時如何師云無可拋撒問刼火
C077n1710_p0882a23║洞然時如何師云寒威威地問累刼來來無
C077n1710_p0882a24║盡燈不曾挑剔鎮長明時如何師云累刼來
C077n1710_p0882b01║來無盡燈不曾挑剔鎮長明問頭頭不到時
C077n1710_p0882b02║如何師云你問什麼事問一問便休時如何
C077n1710_p0882b03║師云太多也問暗裏得時如何師云不向你
C077n1710_p0882b04║道煩惱山是菩提學云與麼則雲遊垜根也
C077n1710_p0882b05║師云雲遊則伶𢓳辛苦垜根則禍患俱生問
C077n1710_p0882b06║十二時中如何行履師云不從一法學云如
C077n1710_p0882b07║何報得四恩三有師云莫受一法問玄中認
C077n1710_p0882b08║得時如何師云得即失問曹谿一路闔國知
C077n1710_p0882b09║聞未審投子意旨如何師撫掌三下問萬仞
C077n1710_p0882b10║峯頭時如何師云什麼處不是問如何是法
C077n1710_p0882b11║身主師撫掌三下問徑截一路乞師指示師
C077n1710_p0882b12║云會麼問如何是空主殿師云建立不得問
C077n1710_p0882b13║句句相投請師接師云不接學云為什麼不
C077n1710_p0882b14║接師云句句相投問如何是和尚師師云莫
C077n1710_p0882b15║造次問有言有句皆有所歸無言無句事作
C077n1710_p0882b16║麼生師舉起拄杖云者箇是什麼問如何是
C077n1710_p0882b17║衲衣下事師云天不能盖地不能載問古人
C077n1710_p0882b18║道法不孤起仗境方生如何是境師敲禪床
C077n1710_p0882b19║學云與麼則觸目是也師云是什麼問塵刼
C077n1710_p0882b20║來誰為主師召僧名僧應喏師云是什麼問
C077n1710_p0882b21║蓮華未出水時如何師云隱隱地學云出水
C077n1710_p0882b22║後如何師云盖覆不得問諸佛師學人不識
C077n1710_p0882b23║乞師指示師云天不能盖地不能載問如何
C077n1710_p0882b24║是和尚活計師提起衲衣云盡底呈似你學
C077n1710_p0882c01║云為復只是者箇別更有在師云不識好𢙣
C077n1710_p0882c02║問六國未寧時什麼人作主師云自有本來
C077n1710_p0882c03║者學云如何是本來者師以拂子驀口打問
C077n1710_p0882c04║雷聲振地為什麼百草不抽芽師云芭蕉只
C077n1710_p0882c05║麼長問僧繇為什麼模誌公真不得師云只
C077n1710_p0882c06║為看他面孔學云不看他面孔時如何師云
C077n1710_p0882c07║是什麼師不安時有李司徒令人送藥到傳
C077n1710_p0882c08║語師云若断得人間來往生彌勒內院若未
C077n1710_p0882c09║断人間來往却向弟子家中結緣師廻傳語
C077n1710_p0882c10║云不如具正法眼好問如何是無情說法師
C077n1710_p0882c11║云莫𢙣口。師上堂示眾云他古人纔出
C077n1710_p0882c12║來便一手指天一手指地道天上天下唯我
C077n1710_p0882c13║獨尊十方世界無有過者如今更被諸方出
C077n1710_p0882c14║來道向上別有事在若言道有道無即是走
C077n1710_p0882c15║作學家未有休時有什麼了期但莫箸名言
C077n1710_p0882c16║[婁*殳]句了諸事自然不著即無位次不同你一
C077n1710_p0882c17║切法一切法攝不得本無得失夢幻如許多
C077n1710_p0882c18║名目不可強與他安立誑謼你諸人得麼為
C077n1710_p0882c19║你諸人問故所以有言你若不問我向你道
C077n1710_p0882c20║什麼即得若有一法與你老僧罪過你若道
C077n1710_p0882c21║無你諸人又問我箇什麼所以道早不属你
C077n1710_p0882c22║巧言妙句若與麼會去即第一不得擔帶你
C077n1710_p0882c23║諸人幸是可憐生擔帶負物作什麼見即便
C077n1710_p0882c24║見你若不見一切不得作巧言妙句問老僧
C077n1710_p0883a01║巧來妙去即轉轉勿交涉賺殺人所以我儂
C077n1710_p0883a02║尋常問你諸人佛前佛後不說別事你諸人
C077n1710_p0883a03║道看是什麼見什麼問如何是無生曲師云
C077n1710_p0883a04║無人唱得學云忽有人唱得時如何師云生
C077n1710_p0883a05║也問如何是截鐵之言師云莫費力師問翠
C077n1710_p0883a06║微二祖見達磨有何所得微云你今見吾有
C077n1710_p0883a07║何所得師又問如何是佛理微云佛即不理
C077n1710_p0883a08║師云莫落空否微云真空不空。翠微有頌
C077n1710_p0883a09║送師其有讖矣。佛理何曾理真空有不
C077n1710_p0883a10║空大同居寂住敷演我師宗
C077n1710_p0883a11║投子和尚語錄終
C077n1710_p0883a12║古尊宿語錄卷第三十七　　　　　士一