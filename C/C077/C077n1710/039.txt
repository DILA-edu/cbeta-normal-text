C077n1710_p0893a01║古尊宿語錄卷第三十九　　　　　士三
C077n1710_p0893a02║僧錄司右闡教兼鍾山靈谷禪寺住持　淨戒　重校
C077n1710_p0893a03║洞山禪師（大鑑下七世嗣雲門）
C077n1710_p0893a04║洞山苐二代初禪師鳳翔良原傳氏子兒聞
C077n1710_p0893a05║鐘梵聲輒不食危坐終日年十六依渭州崆
C077n1710_p0893a06║峒沙門志諗剃髮受具遊律寺執卷坐睡坐
C077n1710_p0893a07║夏長沙詣雲門契機後住洞山上堂云楚山
C077n1710_p0893a08║北面漢水南江擊法鼓而會禪徒舉宗風明
C077n1710_p0893a09║祖道若以揚眉瞬目竪拳竪指謦欬咳嗽是
C077n1710_p0893a10║廚中拭鉢帛道什麼會也無也是衲僧破草
C077n1710_p0893a11║鞋者瞎漢者漆桶是个弄精䰟鬼惣與麼摠
C077n1710_p0893a12║不與麼是東司頭廁籌子以此稱提從上來
C077n1710_p0893a13║事𥁞是邪魔所作謗大乘滅胡種與你天地
C077n1710_p0893a14║懸殊且道衲僧據什麼道理出來對眾道看
C077n1710_p0893a15║折脚鐺子各出一隻手貴得宗乘不断亦表
C077n1710_p0893a16║叢林有人有麼若無洞山不惜眉毛打葛藤
C077n1710_p0893a17║去也葛藤之事只在目前万像森羅乾坤大
C077n1710_p0893a18║地百千諸佛日月星辰地獄三途起心動念
C077n1710_p0893a19║每日經歷皆是諸德自己何不向這裏體當
C077n1710_p0893a20║尋覓看驀然覷得倜儻分明不虛行脚也自
C077n1710_p0893a21║淂个安樂田地洞山此語且作死馬醫若據
C077n1710_p0893a22║明眼衲僧將草鞋驀口𡎺還恠得他也無恠
C077n1710_p0893a23║即不恠你道憑个什麼捉淂將來脚跟下推
C077n1710_p0893a24║尋毫末㕘差搥折你脚莫麄心好便下座。
C077n1710_p0893b01║上堂良久有僧問列祖昇堂人天堅請不昧
C077n1710_p0893b02║宗乘乞師指示師云頭鬅鬙耳卓朔僧云一
C077n1710_p0893b03║句流通人天聳耳師云墨黲欄衫日裏晒進
C077n1710_p0893b04║云師唱誰家曲宗風嗣阿誰師云重言不當
C077n1710_p0893b05║吃問赤水求珠猶是人間之寶和雲唱出猶
C077n1710_p0893b06║非格外之談未審今日將何示人師云夜聞
C077n1710_p0893b07║祭鬼鼓朝𦗟上灘歌間言超象表青霄外出
C077n1710_p0893b08║語幽玄事若何師云岸上行人聲有韻船中
C077n1710_p0893b09║漁父和不齊云幽玄事若何師云鈎長線短
C077n1710_p0893b10║問從上來事未有人當頭道淂請師當頭道
C077n1710_p0893b11║師云八十翁翁不拄杖問聞師引出潭中意
C077n1710_p0893b12║直透青霄事若何師云甲己之年丙作首云
C077n1710_p0893b13║今日事若何師云大好雪晴問道本無言如
C077n1710_p0893b14║何理論師云十里鼓問如何是古佛心師云
C077n1710_p0893b15║巢知風穴知雨問佛法兩字即不問如何是
C077n1710_p0893b16║從上來事師云眼裏瞳人吹木笛問百尺竿
C077n1710_p0893b17║頭湏進步如何是進底步師云炎裏放木鵞
C077n1710_p0893b18║問如何是諸佛出身處師云寒山不語拾得
C077n1710_p0893b19║笑問纔生便死時如何師云鍾馗觧舞十八
C077n1710_p0893b20║拍問如何是正法眼師云紙撚無油問智不
C077n1710_p0893b21║落千差請師通不犯師云𩟘餅搵餳問不當
C077n1710_p0893b22║之言請師不發師云水流霧下云誠如是言
C077n1710_p0893b23║師云人無遠慮必有近憂云與麼則因地而
C077n1710_p0893b24║倒因地而起師云不當之言不發問佛及涅
C077n1710_p0893c01║槃並為增語理既如此事又作麼生師云釋
C077n1710_p0893c02║迦老子誠實之言問如何禪不禪師云猢猻
C077n1710_p0893c03║摘仙果問諸上善人皆說不二法門居士默
C077n1710_p0893c04║然意旨如何師云無目不畫眉問如何是學
C077n1710_p0893c05║人入理之門師云陽烏啼時西嶺上問如何
C077n1710_p0893c06║是學人本源師云山高雲峻問心非意想道
C077n1710_p0893c07║絕功勳如何是心師云燕子不入椘云如何
C077n1710_p0893c08║是道師云還我話頭來問幻與非幻未是學
C077n1710_p0893c09║人極則處如何是入理之談師云八十翁翁
C077n1710_p0893c10║牙不動問見境不動時如何師云眉長三尺
C077n1710_p0893c11║二云如何是見境不動底事師云鼻孔占却
C077n1710_p0893c12║三畒地師乃云明機自昧息慮迷源萬法同
C077n1710_p0893c13║塵語默難顯不是情中法莫生種種心離此
C077n1710_p0893c14║章句別有商量且道離却作麼生商量還有
C077n1710_p0893c15║委悉者麼明明地揀破明明地顯示明明地
C077n1710_p0893c16║舉唱明明地謌詠更無囊藏被蓋純說乾爆
C077n1710_p0893c17║爆地禪若是靈利禪僧纔聞舉著便合眼卓
C077n1710_p0893c18║朔地知个落處豈不是自家具眼其奈罕遇
C077n1710_p0893c19║奇人盖緣洞山這裏言無味食無味法無味
C077n1710_p0893c20║無味之句塞断人口兄弟到這裏難為湊泊
C077n1710_p0893c21║若向這裏覷得分明天下尊宿到與不到徹
C077n1710_p0893c22║與不徹惣被你驗破何故盖智有邪正道有
C077n1710_p0893c23║虗偽多只與麼心機意識認得門前屋後底
C077n1710_p0893c24║學得路布葛藤一堆一擔蘊在胷襟道我會
C077n1710_p0894a01║禪會道還夢見禪道也未喚作打頭不遇作
C077n1710_p0894a02║家到老只成愲懂待到明朝後日驀劄地[跍-十+水]
C077n1710_p0894a03║著正脉省前所行履處方始羞見本命元辰
C077n1710_p0894a04║下座。問隘路不通風如何通得信師云飜
C077n1710_p0894a05║著襴衫戴席㡌。問如何是道師云啄。云如
C077n1710_p0894a06║何是道中人師云失啄。問平常心是道如
C077n1710_p0894a07║何是平常心師云路不拾遺。問和尚百年
C077n1710_p0894a08║後向什麼處去師云從上孔丘甲乙己。
C077n1710_p0894a09║云此意如何師云不會即問人。問如何是
C077n1710_p0894a10║和尚撲不破底句師云親。問刼火洞然大
C077n1710_p0894a11║千俱壞未審這箇壞不壞師云天降蒲薄
C077n1710_p0894a12║帋方圓一尺餘。問大通徹底人作何語話即
C077n1710_p0894a13║得不傷物義師云道士登醮壇。問登而
C077n1710_p0894a14║不清混而不濁時如何師云額裂幞頭。
C077n1710_p0894a15║問萬法歸一一歸何所師竪兩指。云如
C077n1710_p0894a16║何得歸一去師云學語之流。問如何是
C077n1710_p0894a17║清淨法身師云烏龜不入水陸地弄塵行。
C077n1710_p0894a18║問如何是洞山圓鏡師云人將語試水
C077n1710_p0894a19║將杖試。問不向心頭安了義如何達得祖
C077n1710_p0894a20║師言師云六脚蜘蛛上板床。問動轉無
C077n1710_p0894a21║私如何施設師云拶。問根本智中如何
C077n1710_p0894a22║趣向師云把火照魚行。問如何是正法
C077n1710_p0894a23║眼師云郭郎鼻孔。云還鑒照也無師
C077n1710_p0894a24║云纖毫惣見。問言不投機請師提撕師
C077n1710_p0894b01║云六七對夜月。問言無眹跡如何理論
C077n1710_p0894b02║師云鍾馗不讀書問三界唯心萬法唯識識
C077n1710_p0894b03║即不。問如何是心師云泥裏蝦𢋙雲裏走
C077n1710_p0894b04║旱地虵師水底行。問如何是透法身句
C077n1710_p0894b05║師云兩箇布針三箇眼。問如何是出家師
C077n1710_p0894b06║云剃頭不持鉢。
C077n1710_p0894b07║師乃云舉唱宗乘闡揚大教湏得法眼精明
C077n1710_p0894b08║方能鑒辯緇素切緣真要一源水乳同噐到
C077n1710_p0894b09║此難分洞山尋常以心中眼觀身外相觀之
C077n1710_p0894b10║又觀乃辯真偽若不如是何名善知識者夫
C077n1710_p0894b11║善知識者駈耕夫之牛奪飢人之食方名善
C077n1710_p0894b12║知識即今天下那箇是真善知識諸德叅得
C077n1710_p0894b13║幾箇善知識來也不是等閑直湏叅教徹覷
C077n1710_p0894b14║教透千聖莫能證明方顯大丈夫兒不見釋
C077n1710_p0894b15║迦老子明星出時豁然大悟與大地眾生同
C077n1710_p0894b16║時成佛無前後際豈不暢㦲雖然如是若遇
C077n1710_p0894b17║明眼衲僧也好擗脊棒便下座。
C077n1710_p0894b18║問法不孤起仗境方生向上一路請師便道
C077n1710_p0894b19║師云𦗟事不真喚鍾作甕。問如何是道師
C077n1710_p0894b20║云竹竿頭上禮西方問如何是洞山水師云
C077n1710_p0894b21║雲裏雹子。云飲者如何師云大小。問眹
C077n1710_p0894b22║兆未生以何為證師云烏龜背上紋。問
C077n1710_p0894b23║金鱗不點額時如何師云左眼半斤右眼
C077n1710_p0894b24║八兩。問如何是免生死底人師云措大
C077n1710_p0894c01║席帽。問絕功勳處如何趣向師云蟻子
C077n1710_p0894c02║不食鐵。問如何是摩尼珠師云手携針
C077n1710_p0894c03║筒腰懸藥帒。問如何是大通徹人師云
C077n1710_p0894c04║漢高大王。問佛法無形從何建立師云
C077n1710_p0894c05║神前木虎子。問諸方盡落綣模請師出竅
C077n1710_p0894c06║道師云十八女兒不繫裙。云與麼則平
C077n1710_p0894c07║地起骨堆師云自領出去。問奔流渡刃疾
C077n1710_p0894c08║熖過風時如何師云平常心是道僧。問如
C077n1710_p0894c09║何是透法身句師云土星犯牛宿。問忘
C077n1710_p0894c10║言事不到開口理相乖未審如何即是師
C077n1710_p0894c11║云釋迦老子頭白。問承教有言如人含一
C077n1710_p0894c12║口水自不能言萬法不出於心各各皆住本
C077n1710_p0894c13║位當與麼時請師接師云六隻骰子不成
C077n1710_p0894c14║雙。云畢竟如何師云插摽嫌水淺。問石門
C077n1710_p0894c15║遷化向什麼處去師云麝香不合藥。問
C077n1710_p0894c16║學人未達本源時如何師云脚底毛生。問
C077n1710_p0894c17║遠遠投師時如何師云爭恠得老僧。云
C077n1710_p0894c18║終不敢造次師云恰似不齋來。問如何
C077n1710_p0894c19║是頭頭物物盡底句師云三嵗孩兒入戲
C077n1710_p0894c20║場。問路逢達磨時如何師云鼻孔大小。
C077n1710_p0894c21║問四海無浪月輪孤時如何師云眼裏眉
C077n1710_p0894c22║䰅長二尺。問不落心機意識乞師一句
C077n1710_p0894c23║師云楚山入漢水。云未會請師更道師
C077n1710_p0894c24║云湖南楂子。問不惜時機用如何話祖宗
C077n1710_p0895a01║師云三箇胡桃兩塊餳。問如何是不動底
C077n1710_p0895a02║心。師云賜紫金魚袋。問生死海中以何
C077n1710_p0895a03║為津梁。師云年盡不燒錢。問祖師西來
C077n1710_p0895a04║唯傳一心諸方為什麼各說異端師云貪觀
C077n1710_p0895a05║白浪失却手橈。問龍庭金口問如何對王機
C077n1710_p0895a06║師云海底紅塵起石裏瑞花生。問智隔千重
C077n1710_p0895a07║鏁如何擘得開師云波斯不戴㡌。問三乘十
C077n1710_p0895a08║二分教即不問祖師西來意請師直指師云
C077n1710_p0895a09║小兒不著鞋。問如何是和尚臨機為人一句
C077n1710_p0895a10║師云官差不自由云與麼則得一失一也師
C077n1710_p0895a11║云自知較多少。問大用現前時如何師云天
C077n1710_p0895a12║不長𢙣。問文殊問維摩以何為入不二法門
C077n1710_p0895a13║維摩默然未審意旨如何師云六隻骰子一
C077n1710_p0895a14║時赤。問如何是當處常湛然師云淨手裝香
C077n1710_p0895a15║云如何是覔即知君不可見師云觸手拈經。
C077n1710_p0895a16║問如何是竺土大僊心師云草鞋不入市。問
C077n1710_p0895a17║鐵石之心如何去得師云張良下殿走。問如
C077n1710_p0895a18║何是入不二法門師云眉長三尺二。
C077n1710_p0895a19║上堂云語中有語名為死句語中無語名為
C077n1710_p0895a20║活句諸禪德作麼生是活句到者裏寔難得
C077n1710_p0895a21║人若也不動一塵不撥一境見事便道荅話
C077n1710_p0895a22║長老下脚不得東西南北莫知多少要得去
C077n1710_p0895a23║離泥水活人眼目舉唱宗風激揚大事不道
C077n1710_p0895a24║全無其奈還少即緣未達其源落在苐八魔
C077n1710_p0895b01║境界中識得箇不名不物無是無非頭頭物
C077n1710_p0895b02║物無不具足道我得安樂田地更不求餘凢
C077n1710_p0895b03║有扣擊問難即便敲床竪拂更不惜便施便
C077n1710_p0895b04║說便行便用向𢙣水坑裏頭出頭沒弄箇無
C077n1710_p0895b05║尾猢猻到[膜-大+(句-口+匕)]月三十日鼓也打破猢猻又走
C077n1710_p0895b06║却了手忙脚亂一無所成悔將何及你若是
C077n1710_p0895b07║箇衲僧乍可凍殺餓殺終不着你鶻臭布衫
C077n1710_p0895b08║便下座。問不犯一切請師提綱師云瘂子得
C077n1710_p0895b09║夢問如何履踐即得無譊訛師云見之不取
C077n1710_p0895b10║思之千里問刼火洞然大千俱壞未審什麼
C077n1710_p0895b11║人為主師云陳平不舉令問如何是和尚擘
C077n1710_p0895b12║不破底句師云孫𬛜不入市問如何是真出
C077n1710_p0895b13║家師云剃除鬚髮云只者莫便是也無師云
C077n1710_p0895b14║因什麼五戒不持問言無展事意旨如何師
C077n1710_p0895b15║云漢江不渡船問不落是非請師道師云責
C077n1710_p0895b16║云慈悲何在師云苦口是良藥問如何是禪
C077n1710_p0895b17║師云熊耳山下問實際本無憑何建立師云
C077n1710_p0895b18║新豐老人八十八問真源無眹兆如何話祖
C077n1710_p0895b19║宗師云起席不謝坐問如何是清淨法身師
C077n1710_p0895b20║云㴾土裏雀兒問如何是佛法大意師云二
C077n1710_p0895b21║日風五日雨問如何是露地白牛師云針劄
C077n1710_p0895b22║不入云飲噉何物師云一任東西問如何是
C077n1710_p0895b23║通身一句師云月似彎弓少雨多風問如何
C077n1710_p0895b24║是道師云頭不梳面不洗問牛頭未見四祖
C077n1710_p0895c01║時如何師云三山㡌子大袖布衫云見後如
C077n1710_p0895c02║何師云市食齋僧問一言道盡時如何師云
C077n1710_p0895c03║吉㐫不上卦問月不當戶時如何師云矮子
C077n1710_p0895c04║騎馬問如何是真空妙用師云契書鐵券權
C077n1710_p0895c05║為用妙句無私也是閑問絕點無蹤時如何
C077n1710_p0895c06║師云尖斗量不𥁞問如何是學人佛性師云
C077n1710_p0895c07║來日二十七問如何是衲僧本分事師云駱
C077n1710_p0895c08║駝渡漢江問如何是親切一句師云達磨無
C077n1710_p0895c09║當門齒。上堂學湏實學見湏實見若未
C077n1710_p0895c10║諦見當湏克己㕘尋博問先達稍是不得且
C077n1710_p0895c11║向洞山處討箇入路一切塵剎一切境界一
C077n1710_p0895c12║切佛界一切眾生界盡十方界一切物𩔗一
C077n1710_p0895c13║時拈來手內在眼睛裏亦無來往等相不礙
C077n1710_p0895c14║見聞覺知舉起一足乾坤一時震動行着一
C077n1710_p0895c15║步海水盡皆波濤湧沸提起一足湏弥山百
C077n1710_p0895c16║雜碎唾一唾虛空撲落地諸德每日受用還
C077n1710_p0895c17║自知也無洞山不獲已且作死馬醫對上機
C077n1710_p0895c18║兄弟面前渾成一塲笑具向他上機人前說
C077n1710_p0895c19║箇什麼即得挨一挨拶一拶喝一喝棒一棒
C077n1710_p0895c20║得麼指天指地五言七字得麼好風好雨得
C077n1710_p0895c21║麼如斯舉唱遍大地攪不轉把掃箒掃作一
C077n1710_p0895c22║堆將火燒把[篾-戍+伐]縛掉放江裏從他流下去且
C077n1710_p0895c23║作麼生去也珎重。問如何是洞山境師云村
C077n1710_p0895c24║裏人油葫蘆問身手作罪橫羅口舌時如何
C077n1710_p0896a01║師云看錮鏴着生鐵云知過後如何師云望
C077n1710_p0896a02║烟尋食地錯入燻皮家問將何指示令學人
C077n1710_p0896a03║得透金塵師云天子馬蹄鳴問心若無事萬
C077n1710_p0896a04║法不生時如何師云風鈴有韻真堪𦗟𦗟得
C077n1710_p0896a05║猶來曲不成問如何是學人本來眼師云旋
C077n1710_p0896a06║風不左轉問維摩掌擎四世界未審維摩身
C077n1710_p0896a07║在什麼處師云在闍梨後底云為什麼在學
C077n1710_p0896a08║人後底師云還我話頭來問法無覊鏁為什
C077n1710_p0896a09║麼趣入却難師云波斯讀梵書問便與麼去
C077n1710_p0896a10║猶涉程途省力處乞師一言師云腰帶不着
C077n1710_p0896a11║袴問如何是大道之源師云天寬地窄問一
C077n1710_p0896a12║切諸佛及諸佛法從此經出未審此經從什
C077n1710_p0896a13║麼處出師云一字不着點云如何是一字不
C077n1710_p0896a14║着點師云碧眼胡僧笑點頭問如何離却生
C077n1710_p0896a15║死底句師云掃地添瓶問長蛇偃月即不問
C077n1710_p0896a16║疋馬單鎗事如何師云線大鼻孔小問口欲
C077n1710_p0896a17║談而詞喪心欲緣而慮忘猶是生死邊事如
C077n1710_p0896a18║何是向上事師云阿難不持梵夾問但得本
C077n1710_p0896a19║莫愁末如何是本師云手纖脚大云如何是
C077n1710_p0896a20║末師云量不着。上堂云洞山者裏尋常
C077n1710_p0896a21║方丈內不似諸方一个上來一个下去啾啾
C077n1710_p0896a22║唧唧地裏私說底禪道佛法𥁞是向你兄弟
C077n1710_p0896a23║面前滿口說滿口道滿口拈提滿口欒揀無
C077n1710_p0896a24║你左遮右掩處一時和底翻出諸德作麼生
C077n1710_p0896b01║委悉汝試對眾道看譬如太末䖝處處泊得
C077n1710_p0896b02║不能泊於火焰上被他諸方老禿甜唇美舌
C077n1710_p0896b03║說作配當道這个是禪這个是道這个是菩
C077n1710_p0896b04║提涅槃這个是真如觧脫被丈二釘八尺楔
C077n1710_p0896b05║楔在眼裏不知不覺乍到洞山這裏不知是
C077n1710_p0896b06║何說話會得麼直饒會淂真如涅槃菩提觧
C077n1710_p0896b07║脫毫末無差也被條繩子於脚眼下繫却不
C077n1710_p0896b08║得出離若是靈利衲僧一咬咬断作个脫洒
C077n1710_p0896b09║衲僧豈不快㦲若三咬兩咬不断准前打入
C077n1710_p0896b10║愲懂社裏有什麼出頭時洞山事不獲已傍
C077n1710_p0896b11║地裏為你着力珎重。問如何是和尚接人一
C077n1710_p0896b12║句師云雞啼不着時隣人半夜行云如何領
C077n1710_p0896b13║會師云一任東西問只與麼便請益時如何
C077n1710_p0896b14║師云千斤秤不住云鳥道不存也師云錯數
C077n1710_p0896b15║定盤星問說者𦗟者二俱如幻無說無𦗟時
C077n1710_p0896b16║如何師云馬趂不上云與麼則信受奉行師
C077n1710_p0896b17║云還我話頭來問如何理論即得不昧師宗
C077n1710_p0896b18║師云天地玄黃問不變不動是何境界師云
C077n1710_p0896b19║[膜-大+(句-口+匕)]月三十日問如何是一真境界師云衲僧
C077n1710_p0896b20║破草鞋問離却有無請師端的師云三脚鐺
C077n1710_p0896b21║子無耳桗問兩處俱亡時如何師云把針失
C077n1710_p0896b22║却線問不歷古今句請師運普音師云措大
C077n1710_p0896b23║騎驢云與麼則學人側聆也師云手提巾子
C077n1710_p0896b24║問即今心即不問如何本來心師云腰長脚
C077n1710_p0896c01║短問不動智源如何接物師云大悲菩薩無
C077n1710_p0896c02║手眼問面前三事變背後萬般形如何師云
C077n1710_p0896c03║那吒不識父云如何是那吒不識父師云眼
C077n1710_p0896c04║裏瞳人築氣毬問匝地普天即不問應機不
C077n1710_p0896c05║失事若何師云三白大眾問如何是正法眼
C077n1710_p0896c06║師云六祖愛喫和羅飯問未曾開口道十方
C077n1710_p0896c07║佛已知時如何師云不來諸比丘說欲及清
C077n1710_p0896c08║淨問生死事大請師相救師云三家村人失
C077n1710_p0896c09║却火問承古有言剎說眾生說三世一時說
C077n1710_p0896c10║即不無未審為什麼人說師云三頭兩面者
C077n1710_p0896c11║云為即不無還當也無師云蝦跳不出㪷問
C077n1710_p0896c12║如何是不從師邊得底事師云夜觀乾象問
C077n1710_p0896c13║釋迦以何為師即淂無上菩提師云三千條
C077n1710_p0896c14║罪莫大於不孝問知有亦不立妄有亦不生
C077n1710_p0896c15║正當與麼時如何話道師云六耳不同謀問
C077n1710_p0896c16║如何是大道本源師云赤脚上船問古鏡未
C077n1710_p0896c17║磨時如何師云三番羯磨云羯磨後如何師
C077n1710_p0896c18║云為什麼五戒不持問只者猶不是如何即
C077n1710_p0896c19║是師云天性不喫酒問自古及今不從人得
C077n1710_p0896c20║六祖黃梅夜聞何事師云志公柱杖云得用
C077n1710_p0896c21║時如何師云用那曲尺作什麼問如何是毛
C077n1710_p0896c22║吞巨海師云六祖口唇大問如何是會佛法
C077n1710_p0896c23║底人師云兩道行纏問青青翠竹𥁞是真如
C077n1710_p0896c24║此理如何師云朝遊山水暮宿草菴問己自
C077n1710_p0897a01║肯己常人知見己不見己時如何師云看錮
C077n1710_p0897a02║鏴着生鐵問纔伸一問悔思不及請師方便
C077n1710_p0897a03║師云兩得便宜問如何是學人本分事師云
C077n1710_p0897a04║三脚蝦𢋙無後脚問目前無眹兆如何頭真
C077n1710_p0897a05║宗師云八十婆婆手擎扇問如何是無心鏡
C077n1710_p0897a06║師云水深三尺云還照學人心也無師云徹
C077n1710_p0897a07║膽見問一塵纔舉大地全收如何是一塵師
C077n1710_p0897a08║云波斯上庿問只見龜毛長不見兔角生請
C077n1710_p0897a09║師現兔角師云目裏瞳人築氣毬問絲𥁞停
C077n1710_p0897a10║機是諸佛權行之義向上事請師直道師云
C077n1710_p0897a11║多母失愛問諸方即心即佛未審和尚此間
C077n1710_p0897a12║如何師云無底楪子七八片問如何是超毘
C077n1710_p0897a13║盧越釋迦之談師云迦葉目視佛。上堂
C077n1710_p0897a14║法鼓纔動大地全收諸德在鼓聲裏來往還
C077n1710_p0897a15║知也無對眾道看若道不得被洞山熱瞞下
C077n1710_p0897a16║座。上堂即心即佛破執二疑非心非佛
C077n1710_p0897a17║止宿草庵且居門外向上一路千聖不傳葛
C077n1710_p0897a18║藤言語作麼生是衲僧分上事良久云拈得
C077n1710_p0897a19║出來也是破草鞋便下座。問天堂地獄
C077n1710_p0897a20║是什麼人居止師云洞山問如何是法身師
C077n1710_p0897a21║云穿靴水上行云莫便是否師云水上烏龜
C077n1710_p0897a22║頭赫赤問作止任滅猶是禪那之病如何免
C077n1710_p0897a23║淂師云梵僧不袒肩問未問未荅如何商量
C077n1710_p0897a24║師云持鉢不得撲破鉢盂問金烏出海耀天
C077n1710_p0897b01║地與此光陰事若何師云崑崙渡海誇珎寶
C077n1710_p0897b02║波斯門下騁鬚多。上堂無邊剎境自他
C077n1710_p0897b03║不隔於毫端洞山魚鼓聲動延慶白馬鷲嶺
C077n1710_p0897b04║谷隱師僧𥁞隊隊入僧堂裏喫飰諸德識得
C077n1710_p0897b05║幾箇對眾道看若向這裏道得即有可良善
C077n1710_p0897b06║不無行脚若道不得閻老徵你草鞋錢有日
C077n1710_p0897b07║在便下座。問超佛超祖人難得請師一
C077n1710_p0897b08║句顯根源師云裁衫錯却領問古寺清幽如
C077n1710_p0897b09║何辯主師云責云作何方便得覩慈悲師云
C077n1710_p0897b10║焚香胡跪問不断佛種請師一言師云犯着
C077n1710_p0897b11║太白星問遍地黃金便與麼用時如何師云
C077n1710_p0897b12║滿天列宿白日雨下。上堂諸德提將鉢
C077n1710_p0897b13║囊柱杖千鄉萬里行脚盖為生死不明要得
C077n1710_p0897b14║達法悟道到處豈無親覲尊宿善知識若為
C077n1710_p0897b15║你觧粘去縛道眼分明甄別是非堪為師匠
C077n1710_p0897b16║即便拗折柱杖高掛鉢囊取个徹頭莫愁不
C077n1710_p0897b17║成辦或若開口動舌說向上向下這邊那邊
C077n1710_p0897b18║玄會妙會道出道入君臣父子明體明用盡
C077n1710_p0897b19║是謗般若埋沒宗風不識好惡尿床鬼子帶
C077n1710_p0897b20║累後人無有了日拽下繩床落脊棒趂出三
C077n1710_p0897b21║門再教行脚與伊為增上緣也與宗門出得
C077n1710_p0897b22║氣更向其中义手並脚唱喏撮他野狐涎唾
C077n1710_p0897b23║自肯自重云得和尚為我揀為我說得个安
C077n1710_p0897b24║樂處還睡覺也未還洒洒也未喚作病不遇
C077n1710_p0897c01║良醫悞服他毒藥認得个驢鞍橋喚作阿爺
C077n1710_p0897c02║下頷與你本分事有什麼交涉捋知你一生
C077n1710_p0897c03║行脚只是[跍-十+水]破草鞋始終成得个不即溜漢
C077n1710_p0897c04║下去問尅己求真是修行人之大錯能辯邪
C077n1710_p0897c05║正猶乖道體未審如何修證師云六隻骰子
C077n1710_p0897c06║一時赤問不在內不在外不在中間未審在
C077n1710_p0897c07║什麼處師云褊衫不盖體問如何是學人自
C077n1710_p0897c08║己師云親人不着便問万緣俱罷六戶齊寧
C077n1710_p0897c09║時如何師云天晴不肯去云便與麼去時如
C077n1710_p0897c10║何師云湏待雨霖頭問𥁞大地人來如何指
C077n1710_p0897c11║示師云舌頭拄上腭問請師出榍師云七顛
C077n1710_p0897c12║八倒問心境未明時如何師云吐舌至頂相
C077n1710_p0897c13║問大藏教是一塲是非學人親切請師道師
C077n1710_p0897c14║云有手不彈指問天皇打典座意如何師云
C077n1710_p0897c15║喫酒不謝座問如何是學人究竟事師云說
C077n1710_p0897c16║云未審說个什麼師云泥裏撼椿問如何趣
C077n1710_p0897c17║向即得至理無差師云垂鈎水上云與麼則
C077n1710_p0897c18║謬向途中枉施功師云自知較一半問但得
C077n1710_p0897c19║本莫愁末如何是學人本師云草鞋無底問
C077n1710_p0897c20║如何是塵刼不昧底事師云脫衣不渡水問
C077n1710_p0897c21║添一减一理歸何所師云三年一閏問真修
C077n1710_p0897c22║道人不見世間過未審世間有什麼過師云
C077n1710_p0897c23║兩人着緋一人着早問𤇆雲不到處喚作什
C077n1710_p0897c24║麼師云燒錢不及時云與麼則劃地作佛像
C077n1710_p0898a01║去也師云自屎不覺臰問三身中阿那身說
C077n1710_p0898a02║法師云親言出親口問如何是說底口師云
C077n1710_p0898a03║還我話頭來問如何是撥塵見佛底句師云
C077n1710_p0898a04║椘山頭上播紅旗問心不是佛智不是道還
C077n1710_p0898a05║有過也無師云知他大小問生死根源請師
C077n1710_p0898a06║指个入路師云頭破額裂云學人不會乞師
C077n1710_p0898a07║指示師云天上天下問承古有言天得一以
C077n1710_p0898a08║清地淂一以寧君王得一治天下衲僧淂一
C077n1710_p0898a09║時如何師云五九四十五太陽來入戶問佛
C077n1710_p0898a10║禪道是同是別師云梳頭不洗面問明月當
C077n1710_p0898a11║空如何鑒照師云量之不足問久淘砂磧未
C077n1710_p0898a12║覩真金請師指示師云入水不濕脚云與麼
C077n1710_p0898a13║則學人得用去也師云爭奈脚板潤云一言
C077n1710_p0898a14║可以喪邦師云不知是不是是即也大奇問
C077n1710_p0898a15║諸方盡在繩墨裏未審和尚此問如何師云
C077n1710_p0898a16║蒿箭射湏弥問扶籬摸壁時人𥁞知諸佛正
C077n1710_p0898a17║法眼請師直指師云夢裏打三更問十二時
C077n1710_p0898a18║中行住坐臥自省覺時如何師云看人喫飯
C077n1710_p0898a19║云爭奈𣗳影不斜何云親言出親口問一法
C077n1710_p0898a20║若有毘盧墮在凡夫萬法若無普賢失其境
C077n1710_p0898a21║界未審如何即是師云眼裏瞳人築氣毬問
C077n1710_p0898a22║森羅及萬象皆從一法所印如何是一法師
C077n1710_p0898a23║云要你眼作什麼云還許學人受用也無師
C077n1710_p0898a24║云可惜許問金鍮現前請師辯師云兩脚蝦
C077n1710_p0898b01║𢋙吞却月問的言無證時如何師云牙疼灸
C077n1710_p0898b02║左耳云甘苦常言師云𦗟事不真喚鍾作甕
C077n1710_p0898b03║問如何是不歷巨海獲驪珠底人師云四手
C077n1710_p0898b04║八臂問久昧衣珠請師指示師云磁石不攝
C077n1710_p0898b05║針問彎彎似月廓落三星西土即無此間事
C077n1710_p0898b06║如何師云東南西北問十二時中如何得與
C077n1710_p0898b07║道相應去師云拈東摸西問從上宗乘請師
C077n1710_p0898b08║垂示師云老鴉線断問一念未生為什麼不
C077n1710_p0898b09║見自己師云劃地成牢問𥁞未來際遍法界
C077n1710_p0898b10║中𥁞此一句時如何師云有錢千里通無錢
C077n1710_p0898b11║隔壁聾。上堂還丹一顆點鐵成金至理
C077n1710_p0898b12║一言轉凡成聖世間法亦復如是洞山且問
C077n1710_p0898b13║諸德作麼生是轉凡成聖底道理試對眾道
C077n1710_p0898b14║看雖然不出頭肚裏道了也作麼生是轉凡
C077n1710_p0898b15║成聖底道理且道轉个什麼莫瞌睡作麼生
C077n1710_p0898b16║莫是一喝一棒麼如此見觧是街頭巷尾打
C077n1710_p0898b17║鐵磬輪木槵數珠念喝囉怛那行者軰見解
C077n1710_p0898b18║在你衲僧家合作麼生湏是具眼方能辯邪
C077n1710_p0898b19║正莫只與麼過諸德時不待人切湏努力睡
C077n1710_p0898b20║一覺起來看取是什麼道理久立珎重。問不
C077n1710_p0898b21║與萬法為侶底人還有向上事也無師云道
C077n1710_p0898b22║士頭戴冠問如何是佛師云灼然諦當問如
C077n1710_p0898b23║何是清淨法身師云醬甕裏蛆兒問一箭便
C077n1710_p0898b24║中時如何師云過云過在什麼處師云著。
C077n1710_p0898c01║上堂且如禪師者湏是己事分明具擇法眼
C077n1710_p0898c02║遍㕘知識方辯祖宗法胤水乳岐分若不然
C077n1710_p0898c03║者何名衲僧行脚不遇師匠最苦莫過於此
C077n1710_p0898c04║可惜許大丈夫兒莫隈隈𨻵𨻵地禪德洞山
C077n1710_p0898c05║尋常道待我家園麥熟事持磨麵作个餕餡
C077n1710_p0898c06║屈取東西南北善知識同共一筵破除了𥁞
C077n1710_p0898c07║與伊出却釘拔却榍拈却炙脂帽子脫却鶻
C077n1710_p0898c08║臰布衫作个洒洒地禪師後代學人有可依
C077n1710_p0898c09║倚豈不俊㦲問如何是古佛劒師云何不問
C077n1710_p0898c10║云用者如何師云鈆刀子問承古有言諸旋
C077n1710_p0898c11║示息彼物先住尚不可得意旨如何師云虛
C077n1710_p0898c12║空擲骰子。上堂莫捏目妄想捴不如是
C077n1710_p0898c13║道本無機豈留心法諸德且作麼生領會莫
C077n1710_p0898c14║錯會好珎重。問承古有言其中長者子个个
C077n1710_p0898c15║盡無裩如何是長者子師云只你是云是个
C077n1710_p0898c16║什麼師云猫兒打筋斗問如何是洞山師云
C077n1710_p0898c17║動則傾湫倒岳不動即天黑地暗問斈人欲
C077n1710_p0898c18║殺父殺母如何下手師云急問風不鳴條雨
C077n1710_p0898c19║不破塊是什麼人分上事師云要道即道云
C077n1710_p0898c20║便請道師云分付不著人却令道者恠問久
C077n1710_p0898c21║居洞中為什麼一物全無師云脚大木履小
C077n1710_p0898c22║云如何領會師云直覷步問如何是室中人
C077n1710_p0898c23║云不在外問壁上有一高僧至時還說法也
C077n1710_p0898c24║無師云來去不住問洞山欝茂為什麼無味
C077n1710_p0899a01║師云驗在目前問朗月當空是什麼人境界
C077n1710_p0899a02║師云闍棃境界云為什麼日用不知師云非
C077n1710_p0899a03║洞山過問如何是籠中鳥師云在籠中多少
C077n1710_p0899a04║時云只為籠中鳥師云却飛去問學人欲伸
C077n1710_p0899a05║一問為自己不見時如何師云無背面問朗
C077n1710_p0899a06║月當空為什麼不見自己師云近後問如何
C077n1710_p0899a07║是沙門行師云不損人問雲水是人遊是什
C077n1710_p0899a08║麼人能到峯頂頭師云無足人能行無手人
C077n1710_p0899a09║能執問佛即不問如何是法師云你為什麼
C077n1710_p0899a10║不出家問無佛無人處法從何生師云你在
C077n1710_p0899a11║什麼處出家云現在目前和尚自看師云五
C077n1710_p0899a12║戒也不持問目覩瞿曇猶如黃葉意旨如何
C077n1710_p0899a13║師云襄州土宜不出別物問量闊無邊為什
C077n1710_p0899a14║麼不容自己師云窄問曹溪一句即不問如
C077n1710_p0899a15║何是雲門一句師云天下人咬不著云還當
C077n1710_p0899a16║得生死也無師云是何生死問佛佛相應祖
C077n1710_p0899a17║祖相傳未審相傳底事如何師云此去韶州
C077n1710_p0899a18║八百五十云與麼則有口不如無聲師云速
C077n1710_p0899a19║湏懺悔問擘破成狼藉渾崙又不成藥病俱
C077n1710_p0899a20║消處便請師商量師云雲生嶺上水出高源
C077n1710_p0899a21║云與麼則師子吼也師云還我師子吼來問
C077n1710_p0899a22║無心道人還有法示人也無師云黑地入漆
C077n1710_p0899a23║甕云既是無法緣何得入師云到老惺惺問
C077n1710_p0899a24║如何動乹坤底人師云湏弥山上打筋斗問
C077n1710_p0899b01║乍可永刼受沈淪誓不將身求半偈師云官
C077n1710_p0899b02║不容針私通車馬云與麼則和尚容許也師
C077n1710_p0899b03║云且領前話問大藏教是个切脚如何是字
C077n1710_p0899b04║母師云啞子上刀梯都監太保問眼處入正
C077n1710_p0899b05║受諸塵三昧起此意如何師云洞山茶椀裏
C077n1710_p0899b06║有太保太保茶椀裏有洞山太保無語將此
C077n1710_p0899b07║話問尊宿谷隱云不落無言說延慶云喚什
C077n1710_p0899b08║麼作三昧師問僧莫便是新到否僧云是師
C077n1710_p0899b09║云夜來投栖處今朝事如何僧云今朝風較
C077n1710_p0899b10║急青山背上行師云不是更道僧云珎重師
C077n1710_p0899b11║便打問如何趣向即得至理無差師云垂鈎
C077n1710_p0899b12║水上云與麼則謬向途中枉施功師云自知
C077n1710_p0899b13║者少問鼓聲纔罷大眾雲臻學人與麼來請
C077n1710_p0899b14║師速道師云撥雲看日暈坐水看山行問釋
C077n1710_p0899b15║迦掩室於摩竭淨名杜口於毘耶猶是中下
C077n1710_p0899b16║之機向上一路請師說破師云玄玄無倚靠
C077n1710_p0899b17║逈逈勿人知問輪王寶劒常露現前輪王即
C077n1710_p0899b18║不問如何是寶劒師云水裏無魚人皆信空
C077n1710_p0899b19║裏行船笑殺人問諸佛非我道誰是最道者
C077n1710_p0899b20║師云樓上打鼓𦗟聲在外問父母非我親誰
C077n1710_p0899b21║是最親者師云瘂子買甜𤓰問真即幻幻即
C077n1710_p0899b22║真離此二途如何道師云臨河照影云與麼
C077n1710_p0899b23║則义手當胷退身三步師云若不同床臥焉
C077n1710_p0899b24║知被裏穿問眾魔到來如何支遣師云鍾馗
C077n1710_p0899c01║解舞十八拍云還受厭禳也無師云信邪倒
C077n1710_p0899c02║見死入地獄問自知當作佛未審什麼人證
C077n1710_p0899c03║明師云耆婆賣針筒問寂寂無惺惺時如何
C077n1710_p0899c04║師云波斯不過江問藤蘿高萬丈身與白雲
C077n1710_p0899c05║齊時如何師云昔時東海曾相識却向西山
C077n1710_p0899c06║弄日頭問擬問和尚有煩尊重擬欲不問己
C077n1710_p0899c07║事未明今日上來問即是不問即是師云今
C077n1710_p0899c08║日敗闕云為什麼如此師云虛空炟赫無涯
C077n1710_p0899c09║岸海月圓時無別天問如何是透法身句師
C077n1710_p0899c10║云千江有水千江月萬里孤舟萬里身問學
C077n1710_p0899c11║人擬歸鄉請師指路頭師云椘山頭向東問
C077n1710_p0899c12║如何是祖師西來意師云衣衫不整問以字
C077n1710_p0899c13║不成八字不是未審是什麼字師云波斯入
C077n1710_p0899c14║市問大海有珠驪龍守護時如何師云困問
C077n1710_p0899c15║如何是諸佛出身處師云椘山頭問心外無
C077n1710_p0899c16║法不可所求法內無心不可所淂離此二途
C077n1710_p0899c17║如何是道師云紙上畫鍾馗問真空得之不
C077n1710_p0899c18║空妙有得之不有衲僧得之如何師云拈匙
C077n1710_p0899c19║不把筯云與麼則一切法常也師云只為不
C077n1710_p0899c20║常問承師有言禪子相投西山月落未審落
C077n1710_p0899c21║在什麼處師云手裏把釣問心外觀法法不
C077n1710_p0899c22║際心心內觀法法源不達如何是本源師云
C077n1710_p0899c23║面上眉長三尺二問停真罷想時如何師云
C077n1710_p0899c24║水底弄傀儡云誰是看翫者師云停真罷想
C077n1710_p0900a01║者云與麼則大𥁞三十日小𥁞二十九也師
C077n1710_p0900a02║云你見什麼道理云某甲合喫和尚痛棒問
C077n1710_p0900a03║知而不悟時如何師云草鞋𦄍子断問虛空
C077n1710_p0900a04║無口憑何說師云木履觜長三尺二問撥塵
C077n1710_p0900a05║見佛時如何師云幡竿頭上不插標問德山
C077n1710_p0900a06║入門便棒臨濟入門便喝未審和尚意旨如
C077n1710_p0900a07║何師云尖斗量不盡云還有為人處也無師
C077n1710_p0900a08║云頭戴天脚履地。上堂洞山普樂無言
C077n1710_p0900a09║展托。終日現前誰知。適莫無遮無障。不知不
C077n1710_p0900a10║覺更有一言。乾乾爆爆。
C077n1710_p0900a11║歌頌隨物通真頌并序至大莫若
C077n1710_p0900a12║於道。至廣莫若於法。無言表而不顯於道。無
C077n1710_p0900a13║物象而不出於法。且夫眾生浩浩。窮本末以
C077n1710_p0900a14║何歸。處處茫茫。據生死而何托。洞山聊述一
C077n1710_p0900a15║頌。提舉大綱。号隨物通真。頌曰。現在目
C077n1710_p0900a16║前。何易何難。將何指陳。表法無言。物之有物。
C077n1710_p0900a17║言之有言。明明無礙。了了無邊。見之成道。不
C077n1710_p0900a18║用再三。物物是我。河沙體全。法法無法。言無
C077n1710_p0900a19║可言。眼見耳聞。白日青天。東西南北。竺土大
C077n1710_p0900a20║仙。印之可印燈之燈傳。著衣喫飯。文殊普賢。
C077n1710_p0900a21║手提巾子。赤脚上船。是水是火。本絕諸緣。禪
C077n1710_p0900a22║僧座主。庶民大官。寬衣大袖。窄領布衫。接延
C077n1710_p0900a23║賓客對荅語言。高之與下。不在詐言。上徹天
C077n1710_p0900a24║界。下透黃泉。不是別物。古聖皆傳。得之可保。
C077n1710_p0900b01║見之安然。今之浪說。出自無端。更有一言。好
C077n1710_p0900b02║看好看。明道頌曰大道坦然。廓落無邊
C077n1710_p0900b03║了了虛徹。寂然何安。含容妙用。隨物方圓。自
C077n1710_p0900b04║本心法。眾生迷源。道無別道玄無別玄。向說
C077n1710_p0900b05║不信。湏要攀緣。識心是佛。了即是安。心將何
C077n1710_p0900b06║識。識者何心。心識兩亡。見道在先。從古至今。
C077n1710_p0900b07║躰自如然。凡聖共有。沙界同源。前賢後哲。悟
C077n1710_p0900b08║此而傳。著衣喫飯。語默言詮。不是別物。是个
C077n1710_p0900b09║癡頑。快湏提取。勿放狂顛。巧施妙句。廣引多
C077n1710_p0900b10║般。揚眉瞬目。閃爍機関。以此為觧。千山萬山。
C077n1710_p0900b11║人迷逐物。切要自看。自看得力。諸聖唯則。行
C077n1710_p0900b12║住坐臥。皆承恩力。成佛作祖。越此不得。不得
C077n1710_p0900b13║伊何。要你消磨。坐看北斗。立覷黃河。天南海
C077n1710_p0900b14║北。於我於何。明明了了。你何不曉。惺惺皎皎。
C077n1710_p0900b15║於何不照。世界根源。眾生祖老。終日現在。名
C077n1710_p0900b16║名善巧。說之已說。𦗟亦甚好。會與不會。任自
C077n1710_p0900b17║長保。真讚一巧一拙。誰許甄別。青山白
C077n1710_p0900b18║雲。兒孫皆說。𥥆窕邪身。頭尖鼻缺。斫額看魚
C077n1710_p0900b19║焚香祭獺。空生幻身。滅幻空存。谷傳其聲。
C077n1710_p0900b20║鍾受其音。取之寫𨗿。号之曰神。一言纔發。四
C077n1710_p0900b21║驥難尋。月之有水。鏡之有塵。不可虛傳。洞山
C077n1710_p0900b22║之真。身不奇兮㒵不揚。語不異兮法不藏。
C077n1710_p0900b23║滿天星宿兮月中。月白日金烏兮海岳彰。
C077n1710_p0900b24║我教不寫又被寫。我教不圖又被圖。可惜半
C077n1710_p0900c01║疋青絲絹。盡了令人笑一場。月兔走入海。
C077n1710_p0900c02║日烏飛上山。見此若不會。虛度幾千年。
C077n1710_p0900c03║色空頌眼病生色。空病仍存。真空真色。日
C077n1710_p0900c04║月乾坤。白日買賣。夜裏屈人。東西南北。碧眼
C077n1710_p0900c05║胡僧。示徒頌洞山寂寞。無可依托。禪子
C077n1710_p0900c06║相投。西山月落。提綱頌洞山月冷雪漫
C077n1710_p0900c07║漫。綠竹清風刮骨寒。言談語句無滋味。釋迦
C077n1710_p0900c08║達磨海東邊。投機頌向你道泄天機。我
C077n1710_p0900c09║不會汝惺惺。遍法界何不明。開眼睡悟即驚。
C077n1710_p0900c10║好問伊是阿誰。共商量莫相悞。快道取者眾
C077n1710_p0900c11║生。剪商量見非言說知。真語即是非。畫
C077n1710_p0900c12║龍頭似馬。那个得便宜。指話會頌洞山
C077n1710_p0900c13║語孤孤。言淡人難措。舉目會宗風。辜負西來
C077n1710_p0900c14║祖。指通機頌洞山寂寞。一無可有。無味
C077n1710_p0900c15║之句。塞断人口。明心頌禪不禪律不律。
C077n1710_p0900c16║赤脚著鞋水上立。大洋海底黑雲生。回頭西
C077n1710_p0900c17║山日初出。因事頌五臺山上雲蒸飯。佛
C077n1710_p0900c18║殿堦前狗尿天。幡竿頭上煎䭔子。三个猢猻
C077n1710_p0900c19║夜簸錢。牛兒頌自牧一牛兒。出入無欄
C077n1710_p0900c20║圈。放在芳草中。毛色方能顯。朝去無人趂。暮
C077n1710_p0900c21║歸無人喚。其力不可當。有角無鼻綣。不使任
C077n1710_p0900c22║從伊。使著隨人轉。天下無荒田。𥁞是此牛變。
C077n1710_p0900c23║有人若覓伊。走去天涯畔。牽來似諸人。問汝
C077n1710_p0900c24║見不見。隨牛狗兒家有一狗兒。駭小人
C077n1710_p0901a01║難見。終日隨牛去。未省使人喚。見客不作聲。
C077n1710_p0901a02║見人偏能善。擬議上門來。早是輪他便。好好
C077n1710_p0901a03║報禪師。湏著精神看。任汝靈利人。不覺為死
C077n1710_p0901a04║漢。法身頌法身寥廓遍河沙。萬象森羅
C077n1710_p0901a05║共一家。法法𥁞含真妙用。莫將眼病見空花。
C077n1710_p0901a06║報身頌報身具足無窮躰。現用分明勿是
C077n1710_p0901a07║非。悟了始知言無異。休將巧妙用心機。
C077n1710_p0901a08║化身頌化身來往任縱橫。隱顯諸緣應萬
C077n1710_p0901a09║機。只這見心非不見。剛湏見外強生疑。
C077n1710_p0901a10║洞山有一語。道得無用處。對面共商量。脫衫
C077n1710_p0901a11║著却袴。道本無言詮。言詮非本妙。對面共
C077n1710_p0901a12║商量。誰人能淂了。洞山有一言。對荅湏提
C077n1710_p0901a13║舉。瞪目若思量。者漢去去去。彭殿直問和
C077n1710_p0901a14║尚年多少師乃有頌一[膜-大+(句-口+匕)]更一[膜-大+(句-口+匕)]。相續已
C077n1710_p0901a15║年高。住持無別物。化導勿劬勞。勸人常有語。
C077n1710_p0901a16║不用苦忉忉。只為他不信。佛大即泥多。
C077n1710_p0901a17║十心頌心是春普雨山河及大地澁酸醎
C077n1710_p0901a18║淡甘與苦𥁞受春功滋助力心是水任器
C077n1710_p0901a19║方圓與寬窄或直隨人得濁惡諸般皆𥁞法
C077n1710_p0901a20║王法心是火熱得眾生煩惱果枝枝葉葉
C077n1710_p0901a21║普皆榮開得心蓮花一朵心是秤萬戶千
C077n1710_p0901a22║門同共用纖毫輕重自低昂便合自知不高
C077n1710_p0901a23║穩心是尺示與世人生條直莫教指下
C077n1710_p0901a24║有推那地獄三途難淂出心是斗量𥁞天
C077n1710_p0901b01║涯是非口堆山積岳在心思死後波吒親自
C077n1710_p0901b02║受心是燈照見人間黑暗心指教直行不
C077n1710_p0901b03║能行湏作欺瞞地獄因心是鏡照破人間
C077n1710_p0901b04║邪與正對面言談恰似直背後猶來黑似漆
C077n1710_p0901b05║心是道凡聖同居月皓皓只於閙處證菩提
C077n1710_p0901b06║便合如來真正道心是師條貫六賊不暫
C077n1710_p0901b07║離時時呼喚在目前纔使出門不奈伊
C077n1710_p0901b08║廓書狀上頌十載學玄微今朝方息機洞
C077n1710_p0901b09║山一句子落處少人知師却問作麼生是洞
C077n1710_p0901b10║山一句子書云逼塞虛空師云大好少人知
C077n1710_p0901b11║書却問作麼生是洞山一句子師云峴山亭
C077n1710_p0901b12║上無字碑。
C077n1710_p0901b13║
C077n1710_p0901b14║古尊宿語錄卷第三十九　　　　　士三