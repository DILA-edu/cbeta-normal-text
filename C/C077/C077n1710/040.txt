C077n1710_p0902a01║古尊宿語錄卷第四十　　　　　　士四
C077n1710_p0902a02║僧錄司右闡教兼鍾山靈谷禪寺住持　淨戒　重校
C077n1710_p0902a03║智門禪師（大鑑下八世嗣香林）
C077n1710_p0902a04║智門禪師諱光祚師上堂良久師顧視左右
C077n1710_p0902a05║云莫有作家戰將出來雖然如是風不來樹
C077n1710_p0902a06║不動時有僧問十地菩薩見性如隔羅縠秖
C077n1710_p0902a07║如初地菩薩又隔什麼師云須彌山進云如
C077n1710_p0902a08║何透得師云三生六十刼問一機未發如何
C077n1710_p0902a09║辨其語脉師云大眾可驗僧云學人如何進
C077n1710_p0902a10║向師云退後三步問格外稱提請師舉唱師
C077n1710_p0902a11║云你合作麼生進云與麼則承指示也師云
C077n1710_p0902a12║莫妄想問曹溪路上還有俗談也無師云六
C077n1710_p0902a13║祖是盧行者因舉僧問香林雲門親的旨今
C077n1710_p0902a14║夜囑何人林云涅槃經僧云與麼則親的林
C077n1710_p0902a15║云末後品時有僧問師涅槃經意旨如何師
C077n1710_p0902a16║云大喻八百小喻三千進云末後品意旨如
C077n1710_p0902a17║何師云雞足三峯頭倒卓又云會麼僧云不
C077n1710_p0902a18║會師云直待彌勒下生來問師子返躑即不
C077n1710_p0902a19║問虎頭生角時如何師云生得幾箇進云漝
C077n1710_p0902a20║麼則學人退身三步師云龍頭蛇尾問如何
C077n1710_p0902a21║是大乘修行師云擔枷帶鏁問既是龍居未
C077n1710_p0902a22║審龍在什麼處師云眼下一帶青僧云學人
C077n1710_p0902a23║未曉此意如何師云瞎。上堂云汝若進
C077n1710_p0902a24║一步即迷其理若退一步又失其事若也寂
C077n1710_p0902b01║然地又同無性作麼生免得此過所以古人
C077n1710_p0902b02║道明知與麼故合不犯正當與麼時切忌傾
C077n1710_p0902b03║倒著便下座。問古人拈起拄杖意旨如何師
C077n1710_p0902b04║云看樓打樓進云放下拄杖意旨如何師云
C077n1710_p0902b05║百雜碎問聖僧為什麼被大蟲咬師云不錯
C077n1710_p0902b06║問如何是離却藥忌一句師云口是禍門又
C077n1710_p0902b07║云叉手當胷問魚游陸地時如何師云取死
C077n1710_p0902b08║不遲進云却下碧潭時如何師云鑽泥刺土
C077n1710_p0902b09║問牛頭未見四祖時如何師云天寬地窄進
C077n1710_p0902b10║云見後如何師云地窄天寬。上堂云德
C077n1710_p0902b11║山入門便棒臨際入門便喝你且道山僧者
C077n1710_p0902b12║裏用箇什麼還有人委悉麼不如歸堂向火
C077n1710_p0902b13║珎重。上堂云三兩日來好春雨可謂霶
C077n1710_p0902b14║𩃰凢夫人見水是水天人見水是琉璃魚龍
C077n1710_p0902b15║見水是𰍅宅餓鬼見水是火你衲僧家喚作
C077n1710_p0902b16║什麼你若喚作水又同凡夫見若喚作琉璃
C077n1710_p0902b17║又同天人見若喚作𰍅宅又同魚龍見若喚
C077n1710_p0902b18║作火又同餓鬼見是你尋常還作麼生所以
C077n1710_p0902b19║道若是得底人道火不燒口道水不溺身你
C077n1710_p0902b20║每日喫飯還少得一粒麼又古人云終日著
C077n1710_p0902b21║衣喫飯未曾咬著一粒米未曾挂著一縷線
C077n1710_p0902b22║雖然如此又須實到者裏始得若未到者田
C077n1710_p0902b23║地且莫掠虛問諸法寂滅相不可以言宣時
C077n1710_p0902b24║如何師云好箇問頭進云漝麼則帀地普天
C077n1710_p0902c01║師云更是一堆問威音王已前是什麼人先
C077n1710_p0902c02║悟師云何不問露柱僧云便漝麼會時如何
C077n1710_p0902c03║師云二頭三手問威音一響妙色已彰時如
C077n1710_p0902c04║何師云兩重公案問既是普眼為什麼不見
C077n1710_p0902c05║普賢師云弄巧成拙問學人有龜毛拂子將
C077n1710_p0902c06║奉師時如何師云老僧有兔角拄杖與闍𥠖
C077n1710_p0902c07║進云與麼則進貢得賞也師云三十年後此
C077n1710_p0902c08║話大行。上堂云諸上座且得秋凉正好進
C077n1710_p0902c09║道决擇還有疑情出來對眾大家共你商量
C077n1710_p0902c10║理長處就所以趙州八十尚自行脚秖是要
C077n1710_p0902c11║飽叢林又且不擔板若有作者但請對眾施
C077n1710_p0902c12║呈忽有騎墻察辨呈中藏鋒忽棒忽喝或施
C077n1710_p0902c13║圓相忽象王廻旋忽獅子返躑忽大作師子
C077n1710_p0902c14║吼忽抝折拄杖忽掀倒禪牀但請施設還有
C077n1710_p0902c15║麼眾無對又云若是宗門中兒孫須贍祖師
C077n1710_p0902c16║機方可是祖師苗裔不可喫却祖師飯著却
C077n1710_p0902c17║祖師衣趂謴過日便道我是行脚僧者箇秖
C077n1710_p0902c18║喚作名字比丘徒消信施閻羅王久後徵你
C077n1710_p0902c19║草鞋錢有日在莫道我得便宜忽然一日眼
C077n1710_p0902c20║光落地入地獄如箭射又圖箇甚麼各自著
C077n1710_p0902c21║便宜又不是憨漢也久立。因嵗朝上堂
C077n1710_p0902c22║云斬新日月特地乹坤人人盡加一嵗你道
C077n1710_p0902c23║露柱年多少還有人道得麼對眾道看若道
C077n1710_p0902c24║不得山僧與你註破也秖是甲子會時有僧
C077n1710_p0903a01║問大用現前不存軌則時如何師云你為什
C077n1710_p0903a02║麼趯破脚指頭問日用而不知常用事如何
C077n1710_p0903a03║師云兩重公案進云漝麼則更不運步也師
C077n1710_p0903a04║云草鞋底穿問如何是學人自己師云問底
C077n1710_p0903a05║是誰僧云學人請益師云也是作賊人心虛
C077n1710_p0903a06║問絕功勳處如何履踐師云更買兩緉草鞋
C077n1710_p0903a07║進云漝麼則退步也師云太少在問如何是
C077n1710_p0903a08║如來禪師云橫擔拄杖緊繫草鞋問如何是
C077n1710_p0903a09║祖師禪師云上大人又云會麼僧云不會師
C077n1710_p0903a10║云不會且順朱問眾生有難炭庫裏藏身諸
C077n1710_p0903a11║佛有難火𦦨裏藏身衲僧有難甚處藏身師
C077n1710_p0903a12║云你不是衲僧問既是龍居為什麼不降甘
C077n1710_p0903a13║雨云踈田不貯水進云漝麼則眾生無頼也師
C077n1710_p0903a14║云悲龍爭柰何問國師三喚侍者意旨如何
C077n1710_p0903a15║師云憐兒不斍醜進云國師辜負侍者意旨
C077n1710_p0903a16║如何師云美食不中飽人飡進云侍者辜負
C077n1710_p0903a17║國師意旨如何師云粉骨碎身未足酬問三
C077n1710_p0903a18║身中那身說法師云闍棃鼻孔塌進云因什
C077n1710_p0903a19║麼如比師云謗斯經故獲罪如是問既是諸
C077n1710_p0903a20║法寂滅相為什麼却有真說師云話墮也進
C077n1710_p0903a21║云寂滅相又何在師云不在你口裏問如何
C077n1710_p0903a22║是一大事因緣師云問取目揵連進云學人
C077n1710_p0903a23║不會乞師再指師云舍利弗當知進云未審
C077n1710_p0903a24║如何領會師云大佀不齋來問作麼生是和
C077n1710_p0903b01║尚歇人一句師云待闍棃不漝麼來即得僧
C077n1710_p0903b02║云秖如漝麼來還得休歇也未師云驢年問
C077n1710_p0903b03║盡大地人各置一問問問各別未審和尚如
C077n1710_p0903b04║何祇對師彈指一下進云未審還副得他問
C077n1710_p0903b05║也無師云隋州紙貴問如何是一合相師云
C077n1710_p0903b06║明鏡當臺進云如何是貪著底事師云胡是
C077n1710_p0903b07║胡漢是漢問從上古德以何酬効於師承師
C077n1710_p0903b08║云驗在目前進云漝麼則心不負人面無慚
C077n1710_p0903b09║色師云你為什麼辜負我僧云和尚也須領
C077n1710_p0903b10║話師云放你三十棒問承教中有言譬如摩
C077n1710_p0903b11║尼寶殿三角常隱一角常現如何是常現底
C077n1710_p0903b12║一角師云險。上堂云數日好雨且道雨
C077n1710_p0903b13║從什麼處來若道從天降那箇是天若道從
C077n1710_p0903b14║地出喚什麼作地若更不會所以古人道天
C077n1710_p0903b15║地之前徑時人莫強移箇中生解會眼上更
C077n1710_p0903b16║安錐。上堂云茫茫宇宙人無數幾箇男
C077n1710_p0903b17║兒是丈夫且道男兒與丈夫是同是別所以
C077n1710_p0903b18║古人道佛法無多子其中難得人且道難得
C077n1710_p0903b19║什麼人秖是難得不會佛法底人眾中還有
C077n1710_p0903b20║不會佛法人麼若有吐露箇消息來看所以
C077n1710_p0903b21║黃梅七百眾却被行者傳衣得法去且道行
C077n1710_p0903b22║者還會佛法麼故知籌盈石室童子悟道又
C077n1710_p0903b23║何關多口衲僧之事問如何是大通智勝佛
C077n1710_p0903b24║師云言無再響進云如何是十劫坐道塲師
C077n1710_p0903c01║云禍不單行進云如何是佛法不現前師云
C077n1710_p0903c02║金屑雖貴進云如何是不得成佛道師云眼
C077n1710_p0903c03║裏著不得問久雨不晴時如何師云蘿蔔不
C077n1710_p0903c04║生根進云既是久雨為什麼不生根師云一
C077n1710_p0903c05║任呌皇天問如何是形山寶師云你有幾條
C077n1710_p0903c06║袈裟進云請師指示師云一任亂走問如何
C077n1710_p0903c07║是不變異句師云變也進云畢竟如何師云
C077n1710_p0903c08║鳬脚長鶴脚短。上堂云若欲多求恐妨
C077n1710_p0903c09║於道秖如諸上座還得道業成辦也未若也
C077n1710_p0903c10║未辦千般巧說不益其心萬種思量是何道
C077n1710_p0903c11║理所以古人道你若無心我也休晴乾不肯
C077n1710_p0903c12║去須待雨霖頭問三春已去九夏又臨學人
C077n1710_p0903c13║未明乞師直指師云打你頭破作七分僧云
C077n1710_p0903c14║也知師為迷徒切爭柰學人未曉何師云非
C077n1710_p0903c15║日月咎問經有方便學人情學人上來乞師
C077n1710_p0903c16║直指師云見成公案進云未審學人過在什
C077n1710_p0903c17║麼處師云放你三十棒問未有世界時還有
C077n1710_p0903c18║佛法也無師云少一時不生剩一時不死問
C077n1710_p0903c19║拈槌竪拂揚眉瞬目即不問向上一路請師
C077n1710_p0903c20║舉唱師云你為什麼擔枷過狀進云與麼則
C077n1710_p0903c21║謝師方便師云罪不重科問師唱誰家曲宗
C077n1710_p0903c22║風嗣阿誰師云重疊關山路進云今日一會
C077n1710_p0903c23║又奚為師云對牛彈琴問真源無眹兆如何
C077n1710_p0903c24║話祖宗師云句裏明人進云漝麼則南山起
C077n1710_p0904a01║雲北山下雨師云楊花得暖風問如何是透
C077n1710_p0904a02║法身句師云猢猻繫露柱。上堂云千人
C077n1710_p0904a03║排門不如一人㧞關僧便問如何是千人排
C077n1710_p0904a04║門師云守株待兔進云如何是一人㧞關師
C077n1710_p0904a05║云你不是者手脚問如何是禪師云最苦是
C077n1710_p0904a06║黃連進云如何是道甜底是甘草。上堂
C077n1710_p0904a07║云皷聲纔罷罕遇作家僧出禮拜師云打皷
C077n1710_p0904a08║為三軍僧云長蛇偃月休施展匹馬單鎗謾
C077n1710_p0904a09║立功師云冰消瓦解僧云諾師云蘇嚕蘇嚕
C077n1710_p0904a10║問空王殿中以何為侍者師云樓至佛。
C077n1710_p0904a11║上堂云南泉道自小養一頭水牯牛擬向谿
C077n1710_p0904a12║東放不免食他國王水草擬向谿西放不免
C077n1710_p0904a13║食他國王水草不如隨處納些些他惣不見
C077n1710_p0904a14║所以雲門大師道平地上死人無數過得荊
C077n1710_p0904a15║𣗥林是好手直饒你截断凢聖及盡有無也
C077n1710_p0904a16║秖是老鼠入飯甕未知有向上一竅在便有
C077n1710_p0904a17║僧問如何是向上一竅師便打云我早是將
C077n1710_p0904a18║一塊屎驀口抹了你更來咬我手作麼僧擬
C077n1710_p0904a19║議師便趂。上堂云神方秘術子父不傳
C077n1710_p0904a20║山僧有箇藥方黑豆好合醬便下座。問如何
C077n1710_p0904a21║是色空師云薤園裏賣葱問應化非真佛亦
C077n1710_p0904a22║非說法者未審是什麼人說師云露柱口脣
C077n1710_p0904a23║缺問如何是無底鉢盂師云挂向壁上進云
C077n1710_p0904a24║未審將何齋粥云瓦椀竹筋問如何是佛云
C077n1710_p0904b01║抱贓呌屈問如何是祖師西來意師云山雲
C077n1710_p0904b02║野雉問如何是然燈前師云空劫無閑人僧
C077n1710_p0904b03║云如何是正然燈師云火星入牛斗進云如
C077n1710_p0904b04║何是然燈後師云衲僧天下走問學人有一
C077n1710_p0904b05║問未審師還荅也無師云南地鵠北地狐進
C077n1710_p0904b06║云意旨如何師云三月裏看問善財入樓閣
C077n1710_p0904b07║是何時莭師云末後殷勤進云畢竟如何折
C077n1710_p0904b08║倒師云不如退後三步僧云恁麼則古人不
C077n1710_p0904b09║先今人不後師云秦王擊缶問終日切切秖
C077n1710_p0904b10║為庭前殘雪如何得雪消去師云相次春來
C077n1710_p0904b11║進云恁麼則紅輪起處底穿盪盡師云雪上
C077n1710_p0904b12║更加霜問閉門造車時如何師云還得成就
C077n1710_p0904b13║也未進云出門合轍時如何師云魯般門下
C077n1710_p0904b14║問承教有言一人發真歸源十方虛空悉皆
C077n1710_p0904b15║銷殞既是虛空云何銷殞師云歸源者合知
C077n1710_p0904b16║進云恁麼則一漚生處眾波同師云細看前
C077n1710_p0904b17║話。因李都尉奏師紫衣到日上堂僧問
C077n1710_p0904b18║皇恩達降紫服新披未審師今將何報荅師
C077n1710_p0904b19║云頭戴天脚踏地進云恁麼則知恩報恩也
C077n1710_p0904b20║師云你也是老鼠喫鹽問照日絲綸自天而
C077n1710_p0904b21║降皇恩極大師將何報師云大好天凉進云
C077n1710_p0904b22║與麼則雲龍會合日月重明師云閑言語師
C077n1710_p0904b23║乃云問話且止斯日皇恩且道自何而降老
C077n1710_p0904b24║僧本志弊衣遮幻質糲食補飢瘡無何都尉
C077n1710_p0904c01║聞天榮頒紫服著即又違本志不著又負天
C077n1710_p0904c02║心挂不挂且致你道祖師挂什麼衣若也委
C077n1710_p0904c03║悉許上座終日著衣未曾挂著一縷絲終日
C077n1710_p0904c04║喫飯未曾咬著一粒米若不委悉看老僧今
C077n1710_p0904c05║日披衣去也遂乃披衣或云登天不假梯徧
C077n1710_p0904c06║地無行路正當漝麼時向什麼處安身立命
C077n1710_p0904c07║或云千人排門不如一人㧞關還有人㧞得
C077n1710_p0904c08║關麼試對眾道看若道不得且在門外或云
C077n1710_p0904c09║日來月往瘡痍轉多你將什麼醫得你若醫
C077n1710_p0904c10║不得作麼生柰者瘡痍何或云三十年前即
C077n1710_p0904c11║不問你三十年後不用將來正當即今還道
C077n1710_p0904c12║得麼若道不得一處不通兩處失功或云荊
C077n1710_p0904c13║𣗥叢林則不問你出身一句作麼生道或云
C077n1710_p0904c14║頭上霹靂則不問你雲開雨散道將一句來
C077n1710_p0904c15║或云天下行脚道我叅禪你道禪是什麼義
C077n1710_p0904c16║或云日裏來徃惣不疑著半夜裏道將一句
C077n1710_p0904c17║來或云橫擔拄杖則不問你針筒鼻孔裏道
C077n1710_p0904c18║將一句來或云鉢盂無底成得箇什麼或云
C077n1710_p0904c19║狂象無鈎將何制勒若制勒不住莫教犯他
C077n1710_p0904c20║苗稼或云天降時雨為什麼枯木不生花或
C077n1710_p0904c21║云天地及日月時至皆歸盡作麼生是透脫
C077n1710_p0904c22║一句或云出身一句則不問你三家村裏道
C077n1710_p0904c23║將一句來或云衲僧須是透得名身句身方
C077n1710_p0904c24║可具得衲僧一隻眼還有道得底麼或云滿
C077n1710_p0905a01║口道不著底句還道得麼或云仰面看天為
C077n1710_p0905a02║什麼不識月或云低頭拾芥為什麼不見地
C077n1710_p0905a03║或云初秋夏末遊山翫水且從你驀劄一問
C077n1710_p0905a04║快道將來或云出門一句不問你萬里無雲
C077n1710_p0905a05║道將一句來或云險峻路上則不問你平田
C077n1710_p0905a06║莊裏道將一句來或云黃卷赤軸則不問你
C077n1710_p0905a07║衲僧分上一句作麼生道或云直得凡聖情
C077n1710_p0905a08║盡未是衲僧本分事且作麼生是衲僧本分
C077n1710_p0905a09║事試通箇消息來若也道不得莫道龍居相
C077n1710_p0905a10║埋沒好。綱宗歌昆明池裏失却劒曲
C077n1710_p0905a11║江池內撈得鋸䶥䶥齖齖且過時莾莾鹵鹵
C077n1710_p0905a12║河沙數糲竭莭拽路布刢利衲僧通一路師
C077n1710_p0905a13║子不捉麒麟兒猛獸那堪牀下顧摩斯吒入
C077n1710_p0905a14║水去者廻休吐黑雲霧俊鷹俊鷂摶天飛鈍
C077n1710_p0905a15║鳥籬根捱不去佛祖言休更舉直饒格外猶
C077n1710_p0905a16║未許見成公案早多端那堪更涉他門戶夜
C077n1710_p0905a17║烏鷄誰捉去天明戴雪遭指注胡蜂不戀舊
C077n1710_p0905a18║時窠猛將那肯家中死三巴鼻。座主
C077n1710_p0905a19║巴鼻休誇不二維摩一默文殊失利衲僧巴
C077n1710_p0905a20║鼻高原陸地不生蓮花豈容香氣禪師巴鼻
C077n1710_p0905a21║師子遊戲水漲舩高蒱牢贔屓示眾。
C077n1710_p0905a22║何物苦求而不得何物不求而自來何物鐵
C077n1710_p0905a23║槌打不破何物夜合而晝開若人不會山僧
C077n1710_p0905a24║意琉璃寶殿生青苔因事二首。左轉
C077n1710_p0905b01║復右轉身被摩訶衍放下搆深泉不論深與
C077n1710_p0905b02║淺猛𦦨爐中看月輪急須着眼莫因循若未
C077n1710_p0905b03║垂得勞生手如何出得𦦨光身世尊陞
C077n1710_p0905b04║座文殊白槌。文殊白槌報眾知法王法令
C077n1710_p0905b05║合如斯會中若有仙陀客不用眉間毫相輝
C077n1710_p0905b06║汾州莫妄想。馬祖出得一汾州妄想
C077n1710_p0905b07║如雷播九州㕘禪若無衲子眼多於海上覔
C077n1710_p0905b08║浮漚雪峯鼈鼻蛇。鼈鼻事難提當陽
C077n1710_p0905b09║薦者迷舉頭錯入草嶺上鷓鴣啼雪峯
C077n1710_p0905b10║輥毬。象骨輥毬孰辨機一千五百幾人知
C077n1710_p0905b11║眨起眉毛千萬里須是吾門師子兒僧問
C077n1710_p0905b12║雲門如何是吹毛劒門云祖。吹毛寶劒問
C077n1710_p0905b13║雲門來者投機豈更存路逢劒客如何也甑
C077n1710_p0905b14║人擕首向南奔僧問雲門如何是和尚
C077n1710_p0905b15║家風門云有讀書人來報。在處叢林有家
C077n1710_p0905b16║風且與雲門事不同門外若有讀書者任是
C077n1710_p0905b17║顏回亦不通僧問雲門如何是祖師西
C077n1710_p0905b18║來意門云日裏看山。日裏看山也是常西
C077n1710_p0905b19║來祖意謾商量金毛獅子稀逢有多是狐狸
C077n1710_p0905b20║喚作狼雲門抽顧。雲門抽顧笑嘻嘻
C077n1710_p0905b21║擬議遭他顧鑑咦任是張良多計策到頭於
C077n1710_p0905b22║此亦難施大隨劫火洞然。切忌隨他
C077n1710_p0905b23║不會他大隨此語播天涯真淨性中纔一念
C077n1710_p0905b24║早是千差與萬差大隨烏龜。如龜藏
C077n1710_p0905c01║六已彰名休向人前弄眼睛一隻皮鞋都蓋
C077n1710_p0905c02║却直至如今猶未惺麻三斤。麻皮三
C077n1710_p0905c03║斤不用秤秤頭那肯坐於蠅一念纔生筋骨
C077n1710_p0905c04║露徒勞更覔定盤星僧問雲門如何是
C077n1710_p0905c05║沙門行門云會不得僧云為什麼會不得門
C077n1710_p0905c06║云秖守會不得。若問沙門行沙門行最高
C077n1710_p0905c07║若教人會得業性卒難迯趙州石橋。
C077n1710_p0905c08║趙州石橋本無星水急游魚不易停橋上秖
C077n1710_p0905c09║觀驢馬跡誰人敢向御街行離四句絕
C077n1710_p0905c10║百非。離却四句絕百非作者相諳識得伊
C077n1710_p0905c11║跳下禪床便歸去從他鷂子摶天飛中
C077n1710_p0905c12║原一寶。君王之寶實難酬興化形言下一
C077n1710_p0905c13║籌兩手展開幞頭脚勑書挂在鳳皇樓
C077n1710_p0905c14║南泉齋次自將生盤去首座前云出生杉山
C077n1710_p0905c15║時為首座云無生泉云無生猶是未便過杉
C077n1710_p0905c16║山乃召長老長老泉回首云作麼杉云莫道
C077n1710_p0905c17║是未。古老巡堂親掠生渡水行舟不易耕
C077n1710_p0905c18║莫道無生猶是未纖毫不了亂縱橫僧
C077n1710_p0905c19║問長慶有問有荅賔主歷然不問不荅時如
C077n1710_p0905c20║何慶云相逢盡道休官去林下何曾見一人。
C077n1710_p0905c21║人人盡道我心休問著何曾有地頭口說
C077n1710_p0905c22║心違瞞自己業河迅速任漂流眾手淘
C077n1710_p0905c23║金。眾手淘金得者誰纖塵窒礙豈能為洪
C077n1710_p0905c24║波浩渺黃金遠一事無成空手歸
C077n1710_p0906a01║古尊宿語錄卷苐四十　　　　　　士四