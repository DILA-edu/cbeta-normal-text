C077n1710_p0915a01║古尊宿語錄卷苐四十二　　　　　士六
C077n1710_p0915a02║僧錄司右闡教兼鍾山靈谷禪寺住持　淨戒　重校
C077n1710_p0915a03║雲峯禪師語
C077n1710_p0915a04║舉古
C077n1710_p0915a05║師一日謂侍者曰汝問訊了一邊立地是什
C077n1710_p0915a06║麼道理荅云不會師云過這邊立侍者便過
C077n1710_p0915a07║師云無端無端。舉僧問雪峯如何是佛峯
C077n1710_p0915a08║云𥧌語作什麼師云古人與麼道喚作應病
C077n1710_p0915a09║與藥放過即不可若不放過你這裏下得什
C077n1710_p0915a10║麼語僧擬議師以拂子驀口打。舉法燈禪
C077n1710_p0915a11║師初開堂日示眾云山僧本欲跧棲巖竇隨
C077n1710_p0915a12║眾過時又緣清涼老人有不了底公案今日
C077n1710_p0915a13║出來為他分㭊時有僧問如何是不了底公
C077n1710_p0915a14║案燈便打祖禰不了殃及兒孫僧云過在什
C077n1710_p0915a15║麼處燈云過在我殃及你師云這漢一期與
C077n1710_p0915a16║奪也似光前絕後及乎拶著又却龍頭虵尾
C077n1710_p0915a17║如今莫有為清涼作王底麼。舉教中道法
C077n1710_p0915a18║身流轉於五道是故眾生現時法身不現乃
C077n1710_p0915a19║竪起拂子云這箇是拂子那箇是法身又云
C077n1710_p0915a20║這箇是法身那箇是拂子會麼法身吞却拂
C077n1710_p0915a21║子拂子吞却法身於此若不會十月仲陽春
C077n1710_p0915a22║舉黃蘗一日問百丈云從上相承底事和尚
C077n1710_p0915a23║如何指示於人百丈據坐蘗云後代兒孫將
C077n1710_p0915a24║何傳受百丈云我將謂你是箇人便歸方丈
C077n1710_p0915b01║師云怜兒不覺醜然雖如是盡法無民。
C077n1710_p0915b02║舉玄沙和尚一日見長生乃作一圓相云一
C077n1710_p0915b03║切人出此不得沙云情知你向鬼窟裏作活
C077n1710_p0915b04║計生云某甲只恁麼和尚作麼生沙云一切
C077n1710_p0915b05║人出此不得生云某甲適來與麼道為什麼
C077n1710_p0915b06║不得和尚便道得沙云我道得你道不得師
C077n1710_p0915b07║云道得道不得緫在玄沙圈繢裏如今還有
C077n1710_p0915b08║出得底麼。舉僧問趙州學人乍入叢林乞
C077n1710_p0915b09║師指示趙州云你喫粥了也未僧云喫粥了
C077n1710_p0915b10║也州云洗鉢盂去其僧大悟後雲門拈云且
C077n1710_p0915b11║道有指示無指示若道有指示向伊道什麼
C077n1710_p0915b12║若道無指示其僧因什麼悟去師云雲門不
C077n1710_p0915b13║識好𢙣恁麼說話大似為蛇畫足與黃門㘽
C077n1710_p0915b14║鬚翠巖則不然這僧與麼悟去入地獄如箭
C077n1710_p0915b15║射。舉雪峯示眾云盡乾坤大地撮來如一
C077n1710_p0915b16║粒粟米大拋向面前漆桶不會打鼓普請看
C077n1710_p0915b17║師云雖然匹上不足翠嵓更與葛藤拈拄杖
C077n1710_p0915b18║云還見雪峯麼。舉黃蘗在南泉會裏為首
C077n1710_p0915b19║座一日捧鉢盂向南泉位上坐南泉入堂見
C077n1710_p0915b20║乃問長老什麼年中行道蘗云威音王已前
C077n1710_p0915b21║泉云猶是王老師兒孫在下去蘗便過第二
C077n1710_p0915b22║位坐泉便休師云從來叢林極有商量或有
C077n1710_p0915b23║道湏知黃蘗有䧟虎之機又道湏知南泉有
C077n1710_p0915b24║殺虎之威若據與麼說話誠實苦哉殊不知
C077n1710_p0915c01║這般老賊有年無德一箇喫飯坐處也不依
C077n1710_p0915c02║本分若在翠嵓門下說什麼威音王已前王
C077n1710_p0915c03║老師更大直湏喫棒了趂出。舉雲門大師
C077n1710_p0915c04║示眾云佛法也大有只是舌頭短師云雲門
C077n1710_p0915c05║大師與麼道也是秦州來僧云和尚作麼生
C077n1710_p0915c06║師便打。舉祖師道泡幻同無礙云何不了
C077n1710_p0915c07║悟達法在其中非今亦非古師驀拈拄杖云
C077n1710_p0915c08║三世諸佛六代祖師天下衲僧鼻孔惣在這
C077n1710_p0915c09║裏又打香臺一下云南贍部洲北欝單越。
C077n1710_p0915c10║舉汾州和尚示眾云識得拄杖子行脚事畢
C077n1710_p0915c11║師拈起拄杖云這箇豈不是拄杖子阿那箇
C077n1710_p0915c12║是你行脚事復云楖𣗖橫擔不顧人直入千
C077n1710_p0915c13║峯萬峯去。舉古者道有物先天地無形本
C077n1710_p0915c14║寂寥能為萬象主不逐四時凋且道是什麼
C077n1710_p0915c15║物又云水長船高。舉古者道過去諸如來
C077n1710_p0915c16║斯門已成就現在諸菩薩今各入圓明未來
C077n1710_p0915c17║修學人當依如是法師云停囚長智養病喪
C077n1710_p0915c18║軀驀拈拄杖云什麼處去也。舉古者道禪
C077n1710_p0915c19║非意想道絕功勳汝等諸人作麼生叅。
C077n1710_p0915c20║舉祖師道如來一切法為度一切心我無一
C077n1710_p0915c21║切心何用一切法還信得及麼若信得及止
C077n1710_p0915c22║宿草庵且居門外若信不及長連床上有粥
C077n1710_p0915c23║有飯。舉肇法師道智有窮幽之鑒而無知
C077n1710_p0915c24║焉神有應會之用而無慮焉古人與麼道也
C077n1710_p0916a01║大殺費力爭如諸上座寒即圍爐向火熱即
C077n1710_p0916a02║竹林溪畔坐然雖如是我且問你畢竟事作
C077n1710_p0916a03║麼生。舉祖師道吾本來茲土傳法救迷情
C077n1710_p0916a04║你道這漢還自救得也未又道一花開五葉
C077n1710_p0916a05║結果自然成一人傳虛萬人傳實。舉古者
C077n1710_p0916a06║道剃髮著袈裟冝應行聖道自餘閑雜事俱
C077n1710_p0916a07║為生死因師云汝等諸人橫檐拄杖撥草瞻
C077n1710_p0916a08║風遶天下行腳且道還曾踏著田地也無僧
C077n1710_p0916a09║無對師云虛生浪死漢。舉瑞巖空寂禪師
C077n1710_p0916a10║尋常方丈內自召主人公自云喏又云惺惺
C077n1710_p0916a11║著師云鬼窟裏作活計却問傍僧云你還識
C077n1710_p0916a12║瑞巖老漢麼僧無對師云蒼天蒼天。舉教
C077n1710_p0916a13║中云有智若聞則能信解無智疑悔則為永
C077n1710_p0916a14║失師云釋迦老子壓良為賤你還甘麼若甘
C077n1710_p0916a15║去行脚眼在什麼處若不甘轉身一句作麼
C077n1710_p0916a16║生道。舉智門和尚道何物苦求而不得何
C077n1710_p0916a17║物不求而自來何物鐵椎打不破何物晝合
C077n1710_p0916a18║而夜開若人會得山僧意琉璃殿上長青苔
C077n1710_p0916a19║師云會麼穿破你髑髏拶破你鼻孔。師一
C077n1710_p0916a20║日僧侍立次師忽召云某甲僧應喏師云過
C077n1710_p0916a21║去諸佛也與麼未來諸佛也與麼僧云和尚
C077n1710_p0916a22║又作麼生師便打復云來來僧近前師云我
C077n1710_p0916a23║早是無端入屎坑裏是你屎臰氣也不知。
C077n1710_p0916a24║舉盤山和尚道似地擎山不知山之孤峻如
C077n1710_p0916b01║石含玉不知玉之無瑕師云這老漢生來莾
C077n1710_p0916b02║鹵學處顢頇似地擎山如石含玉什麼處得
C077n1710_p0916b03║這消息來。舉教中道此見及緣元是菩提
C077n1710_p0916b04║妙淨明體祖師亦云六塵不𢙣還同正覺師
C077n1710_p0916b05║云會麼直饒你向這裏叅見祖師了更買草
C077n1710_p0916b06║鞋行脚三千里外也被翠嵓換却眼睛了也
C077n1710_p0916b07║還有不甘底麼。舉睦州見僧來云見成公
C077n1710_p0916b08║案放你三十棒師云作賊人心虛。舉古者
C077n1710_p0916b09║道虛堂𨵙寂夏修持閉戶踈人恠亦知儂家
C077n1710_p0916b10║自有同風事千里無來却肯伊師云說什麼
C077n1710_p0916b11║千里無來直得萬里無來鼻孔也在翠嵓手
C077n1710_p0916b12║裏僧云和尚只見錐頭利不見鑿頭方師呵
C077n1710_p0916b13║呵大笑云道什麼僧擬議師以拄杖趂出。
C077n1710_p0916b14║舉盤山道心若無事萬法不生師云會麼僧
C077n1710_p0916b15║云不會師云頼遇你不會山僧拾得口喫飯。
C077n1710_p0916b16║舉睦州示眾云放開也在我捏聚也在我師
C077n1710_p0916b17║云負入不負出。舉古人道山河石壁不礙
C077n1710_p0916b18║眼光師云作麼生是眼又拈起拄杖打禪床
C077n1710_p0916b19║一下云湏弥山百雜碎即不問你且道娑竭
C077n1710_p0916b20║羅龍王年多少。舉舍利弗問須菩提夢中
C077n1710_p0916b21║說般若波羅密與覺時是同是別師遂喝云
C077n1710_p0916b22║當時若下這一喝免見落三落四須菩提云
C077n1710_p0916b23║此義幽深吾不能說此會有弥勒大士當徃
C077n1710_p0916b24║問之師云果然舍利弗遂廻首問弥勒弥勒
C077n1710_p0916c01║云誰名弥勒誰是弥勒者師云什麼處去也。
C077n1710_p0916c02║舉五洩初叅石頭纔到門便問一言相契即
C077n1710_p0916c03║住一言不契即去石頭據坐五洩拂袖便行
C077n1710_p0916c04║石頭遂召闍梨闍梨五洩廻首石頭云從生
C077n1710_p0916c05║至死只是這箇廻頭轉腦作什麼五洩因而
C077n1710_p0916c06║有省師云石頭老坐不定把不住似這般檐
C077n1710_p0916c07║板漢教去便休又喚廻頭來却被他塗糊一
C077n1710_p0916c08║上道我向這裏有箇悟處驢年未夢見在。
C077n1710_p0916c09║舉古德云擬將心意學玄宗狀似西行却向
C077n1710_p0916c10║束徒經累刼終難會會得還歸六道中僧云
C077n1710_p0916c11║某甲不會師云苦瓠連根苦甜𤓰徹蒂甜。
C077n1710_p0916c12║舉木平叅洛浦問一漚未發時如何浦云移
C077n1710_p0916c13║舟諳水脉舉棹別波瀾木平不契後叅盤龍
C077n1710_p0916c14║亦如前問龍云移舟不別水舉棹即迷源木
C077n1710_p0916c15║平於是大省師云這漢當初於洛浦言下悟
C077n1710_p0916c16║去猶校些子却向盤龍死水裏淹殺後來有
C077n1710_p0916c17║人問如何是木平荅云不勞斤斧師云果然
C077n1710_p0916c18║只在這裏諸禪德大凢發足超方也湏甄別
C077n1710_p0916c19║邪正識辯真偽帶些眼筋始得然雖如是賊
C077n1710_p0916c20║過後張弓。舉趙州問南泉知有底人向什
C077n1710_p0916c21║麼處去泉云山下作一頭水牯牛去州云謝
C077n1710_p0916c22║和尚指示泉云昨夜三更月到䆫師云若不
C077n1710_p0916c23║是南泉洎乎打破蔡州。舉法眼示眾云識
C077n1710_p0916c24║得撜子周匝有餘雲門道識得撜子天地懸
C077n1710_p0917a01║殊師云官不容針私通車馬。舉僧問葉縣
C077n1710_p0917a02║省和尚諸餘即不問如何是常今施設省云
C077n1710_p0917a03║有你這驢漢問僧云恁麼則打鼓弄琵琶去
C077n1710_p0917a04║也省云捺胃放屁聲師云然則倚勢欺人爭
C077n1710_p0917a05║柰事不孤起葉縣失却一蒦眼還有撿點得
C077n1710_p0917a06║出麼若也撿點得出翠巖分坐與你若撿點
C077n1710_p0917a07║不出撗案鏌鎁全正令太平寰宇斬癡頑。
C077n1710_p0917a08║舉祖師示眾云吾有一物非青黃赤白男女
C077n1710_p0917a09║等相汝等諸人還識麼師云當時忽有箇漢
C077n1710_p0917a10║出來為眾竭力不惜身命便與掀倒禪床喝
C077n1710_p0917a11║散大眾子孫也未到斷絕却有沙弥出來道
C077n1710_p0917a12║某甲識祖云你既識喚作什麼云是諸佛之
C077n1710_p0917a13║本源神會之佛性祖便打云吾喚作一物尚
C077n1710_p0917a14║不中你更喚作本源佛性此子已後設有把
C077n1710_p0917a15║茅蓋頭只成得箇知解宗徒師便喝云祖禰
C077n1710_p0917a16║不了殃及兒孫如今還有不甘底麼。舉僧
C077n1710_p0917a17║問汾州如何是接初機句州云你是行脚僧
C077n1710_p0917a18║如何是驗衲僧句州云西方日出夘如何是
C077n1710_p0917a19║正令行底句州云千里馳來呈舊面如何是
C077n1710_p0917a20║定乾坤底句州云北俱盧洲長粳米飯食者
C077n1710_p0917a21║無貪亦無嗔州云將此四轉語驗天下衲僧
C077n1710_p0917a22║師云將此四轉語被天下衲僧勘破。舉保
C077n1710_p0917a23║壽開堂三聖為請主纔陞座聖推出一僧保
C077n1710_p0917a24║壽便打聖云似恁麼為人瞎却鎮州一城人
C077n1710_p0917b01║眼去在壽擲下拄杖便歸方丈師云臨濟一
C077n1710_p0917b02║宗掃地而盡因什麼到這裏驀拈起拄杖云
C077n1710_p0917b03║什麼處去也。舉興化一日與同光帝坐次
C077n1710_p0917b04║帝云朕𭣣下中原獲得一寶只是無人酬價
C077n1710_p0917b05║興化云略借陛下寶看帝以兩手舒開幞頭
C077n1710_p0917b06║脚化云君王之寶誰敢酬價師云會麼真不
C077n1710_p0917b07║掩偽曲不藏直有眼者辨取。舉睦州問僧
C077n1710_p0917b08║什麼處來僧云那邊劄州云老僧屈僧云和
C077n1710_p0917b09║尚即得州云檐枷過狀擗脊便打師云睦州
C077n1710_p0917b10║何用繁詞那邊劄擗脊便打。舉先地藏問
C077n1710_p0917b11║修山主甚處來主云南方來藏云南方近日
C077n1710_p0917b12║佛法如何主云商量浩浩地藏云爭如我這
C077n1710_p0917b13║裏插田博飯喫師云會麼插田博飯喫言中
C077n1710_p0917b14║誰辨的午後打齋鐘金剛曾失色。舉睦州
C077n1710_p0917b15║示眾云裂開也在我捏聚也在我時有僧問
C077n1710_p0917b16║如何是裂開州云三九二十七菩提涅盤真
C077n1710_p0917b17║如解脫即心即佛我且恁麼道你又作麼生
C077n1710_p0917b18║僧云某甲不恁麼道州云盞子落地楪子成
C077n1710_p0917b19║七片師云會麼相罵饒你接觜相唾饒你潑
C077n1710_p0917b20║水。舉雪竇示眾云要知真實相為但以上
C077n1710_p0917b21║無攀仰下絕己躬自然常光現前箇箇壁立
C077n1710_p0917b22║千仞師云雪竇與麼為人入地獄如箭。
C077n1710_p0917b23║舉五通仙人問佛佛有六通我有五通如何
C077n1710_p0917b24║是那一通佛召仙人仙人應諾佛云那一通
C077n1710_p0917c01║你問我師云大小瞿曇被這外道勘破了也
C077n1710_p0917c02║有傍不肯底出來我要問你如何是那一通。
C077n1710_p0917c03║舉古人道牽牛向水東不免官中徭役牽牛
C077n1710_p0917c04║向水西不免官中徭役不如隨分納些子師
C077n1710_p0917c05║云說什麼納些子盡乾坤大地色空明暗情
C077n1710_p0917c06║與無情惣在翠嵓這裏放行則隨緣有地把
C077n1710_p0917c07║住則逃竄無門且道放行好把住好。舉僧
C077n1710_p0917c08║叅南院纔入方丈以手指云敗也院乃拈起
C077n1710_p0917c09║拄杖度與僧僧纔接院便打師云這僧雖然
C077n1710_p0917c10║頂上有光爭柰脚下似漆直饒十字縱橫朝
C077n1710_p0917c11║打三千暮打八百。舉古人道無邊剎境自
C077n1710_p0917c12║他不隔於毫端十世古今始終不離於當念
C077n1710_p0917c13║師云手擎日月背負湏弥即不問你新羅國
C077n1710_p0917c14║裏一句作麼生道。舉古人道閙市裏識取
C077n1710_p0917c15║天子百草頭上薦取老僧雲門道蝦䗫入你
C077n1710_p0917c16║鼻孔裏毒蛇穿你眼睛中且向葛藤處會取
C077n1710_p0917c17║師云雲門大師恁麼道大似和泥脫墼若無
C077n1710_p0917c18║後語疑殺天下人翠岩今日因行不妨掉臂
C077n1710_p0917c19║乃竪起拂子云還見雲門麼。舉世尊一日
C077n1710_p0917c20║於涅槃會上人天普集以手摩胷告大眾云
C077n1710_p0917c21║汝等善當觀我紫磨黃金身聸仰令足莫令
C077n1710_p0917c22║後悔若言吾滅非吾弟子若言吾不滅亦非
C077n1710_p0917c23║吾弟子于時百千萬眾一時悟道師云然則
C077n1710_p0917c24║膏肓之門不足以發藥翠岩且作死馬醫你
C077n1710_p0918a01║等諸人皮下還有血麼。舉南泉一日問黃
C077n1710_p0918a02║蘗定慧等學明見佛性此理如何蘗云十二
C077n1710_p0918a03║時中不依倚一物始得泉云莫是長老見處
C077n1710_p0918a04║云不敢泉云漿水錢且致草鞋錢教什麼人
C077n1710_p0918a05║還蘗便休師云若不同床臥焉知被裏穿。
C077n1710_p0918a06║舉古者道露裸裸赤洒洒四維無遮障上下
C077n1710_p0918a07║沒可把師云朝游羅浮暮歸檀特即不問你
C077n1710_p0918a08║脚跟下一句作麼生道。舉龐居士問馬祖
C077n1710_p0918a09║不昧本來人請師高著眼祖直上覷士云一
C077n1710_p0918a10║等無弦琴唯師彈得妙祖直下覷士禮拜祖
C077n1710_p0918a11║便歸方丈士隨後云今日弄巧成拙師云且
C077n1710_p0918a12║道賔家弄巧成拙主家弄巧成拙還有人揀
C077n1710_p0918a13║得出麼若揀得出三十棒一棒也較不得若
C077n1710_p0918a14║揀不出來年更有新條在惱乱春風卒未休。
C077n1710_p0918a15║舉教中云有諍則生死無諍則涅盤師云直
C077n1710_p0918a16║得風行草偃響順聲和不求諸聖不重己靈
C077n1710_p0918a17║無纖芥可留猶是爭諍法且作麼生是無諍
C077n1710_p0918a18║底法。舉古者道三世諸佛不知有師云如
C077n1710_p0918a19║䖝蝕木狸奴白牯却知有師云雪上加霜。
C077n1710_p0918a20║舉德山問龍潭久嚮龍潭及乎到來潭又不
C077n1710_p0918a21║見龍又不現潭云子親到龍潭山便休師云
C077n1710_p0918a22║你識龍潭老麼僧擬議師以拂子驀口打。
C077n1710_p0918a23║僧入室舉僧問趙州萬法歸一一歸何所師
C077n1710_p0918a24║便喝僧茫然師却問趙州道什麼僧擬議師
C077n1710_p0918b01║以拂子驀口打。舉僧問智門祚和尚如何
C077n1710_p0918b02║是佛門云踏破草鞋赤脚走如何是佛向上
C077n1710_p0918b03║事門云拄杖頭上挑日月師乃問僧會麼僧
C077n1710_p0918b04║云不會師乃以頌示之鞋穿赤脚走衲僧休
C077n1710_p0918b05║大口日月杖頭挑面南看北斗僧便禮拜出
C077n1710_p0918b06║師云來來僧乃廻頭師云莫教撞著露柱。
C077n1710_p0918b07║舉溈山祐和尚方丈頌云溈山方丈峭峻難
C077n1710_p0918b08║上若人[跍-十+水]著氣如樊將師云作家宗師天然
C077n1710_p0918b09║有在僧云和尚作麼生師有頌示之翠岩方
C077n1710_p0918b10║丈曾無遮障衲子入來便見和尚僧便禮拜
C077n1710_p0918b11║起師云還見翠岩這箇老漢麼僧擬議師以
C077n1710_p0918b12║拂子驀口摵。舉僧問香林如何是衲衣下
C077n1710_p0918b13║事林云臘月火燒山師乃問僧會麼僧云不
C077n1710_p0918b14║會師云你為什麼謾老僧其僧良久云某甲
C077n1710_p0918b15║也有箇會處師云香林亦湏喫棒。小叅舉
C077n1710_p0918b16║先百丈因歲暮示眾云你一隊後生經律論
C077n1710_p0918b17║固是不知也入眾叅禪禪又不會臘月三十
C077n1710_p0918b18║日且作麼生折合去師云灼然諸禪德去聖
C077n1710_p0918b19║時遙人心淡薄看却今之叢林更是不得也
C077n1710_p0918b20║所在之處或聚徒三百五百浩浩地只以飯
C077n1710_p0918b21║食豐濃寮舍穩便為旺化也中間孜孜為道
C077n1710_p0918b22║者無一人設有十箇五箇走上走下半青半
C077n1710_p0918b23║黃會即惣道我會各各自謂握靈蛇之寶孰
C077n1710_p0918b24║肯知非洎乎挨拶鞭逼將來直是萬中無一
C077n1710_p0918c01║苦哉苦哉所謂般若叢林歲歲凋無明荒草
C077n1710_p0918c02║年年長就中今時後生纔入眾來便自端然
C077n1710_p0918c03║拱手受他別人供養到處菜不擇一莖柴不
C077n1710_p0918c04║般一束十指不霑水百事不干懷雖則一朝
C077n1710_p0918c05║快意爭柰三塗累身豈不見教中道寧以熱
C077n1710_p0918c06║鐵纏身不受信心人衣寧以洋銅灌口不受
C077n1710_p0918c07║信心人食上座若是去直饒變大地作黃金
C077n1710_p0918c08║攪長河為酥酪供養上座也未為分外若也
C077n1710_p0918c09║未是至於滴水寸𮈔便湏披毛戴角牽犁拽
C077n1710_p0918c10║𣏌償他始得不見祖師道入道不通理復身
C077n1710_p0918c11║還信施此是决定底事終不虛也諸上座光
C077n1710_p0918c12║陰可惜時不待人莫待一朝眼光落地菑田
C077n1710_p0918c13║無一簣之功鐵圍䧟百刑之痛莫言不道珎
C077n1710_p0918c14║重。偈頌原居（二首）挂錫西原上。玄徒苦
C077n1710_p0918c15║問津。千峯銷積雪。萬木自廻春。谷暖泉聲遠。
C077n1710_p0918c16║林幽鳥語新。飜思遺隻履。深笑洛陽人。挂
C077n1710_p0918c17║錫西原上。誰同振此風。卷簾千障日。坐石一
C077n1710_p0918c18║枝笻。雪嶺書無說。衡陽信不通。廻觀清景外。
C077n1710_p0918c19║雲鳥自憧憧。三印一印印泥賢愚共知
C077n1710_p0918c20║捩轉鼻孔頂上金槌一印印水徒張唇觜
C077n1710_p0918c21║未涉流沙洪濤競起一印印空明月清風
C077n1710_p0918c22║爍迦羅眼齋後之鐘春日閑居（四首）林下
C077n1710_p0918c23║春時節融融萬物新睠茲和煦力孰不謂通
C077n1710_p0918c24║津林下春時節幽居境倍清曉雲分岳色
C077n1710_p0919a01║流水帶鶯聲林下春時節遲遲日漸暄不
C077n1710_p0919a02║知謌有道泉石自相便林下春時節誰同
C077n1710_p0919a03║狎此心野花開不盡巖檜冷森森布袋和
C077n1710_p0919a04║尚（五首）散誕不拘儀軌終日拖泥帶水茫茫
C077n1710_p0919a05║竟未知歸教伊從誰雪耻困來抱囊無語
C077n1710_p0919a06║傍觀盡生疑慮未免開献諸人是甚閑家破
C077n1710_p0919a07║具貧道本無遮護舉目知君罔措可憐二
C077n1710_p0919a08║月三月是處蜂狂蝶舞莫訝衣裳破碎入
C077n1710_p0919a09║廛且無忌諱橫身要道等人那箇便知圈繢
C077n1710_p0919a10║日暮愛游貧里豈是圖他小利分明報你諸
C077n1710_p0919a11║人臘水氷霜滿地和泥合水（五首）余有一
C077n1710_p0919a12║道千聖不到北走南奔相頭買㡌是何之道
C077n1710_p0919a13║雲橫碧嶠余有一辨風生嶽面舉目千差
C077n1710_p0919a14║知君不薦是何之辨僧堂佛殿余有一說
C077n1710_p0919a15║善知時節若人會得眼裏添榍是何之說春
C077n1710_p0919a16║寒秋熱余有一劒寒光若練虎嘯風生飛
C077n1710_p0919a17║霞走電是何之劒灰頭土面余有一機聖
C077n1710_p0919a18║凢共知拈却鼻孔舉起湏弥是何之機淵明
C077n1710_p0919a19║皺眉示學者三首赫日光中誰不了底
C077n1710_p0919a20║事堂堂入荒草擔簦負笈苦勞心從門入者
C077n1710_p0919a21║非家寶演宗乘提祖教千年枯骨何堪咬南
C077n1710_p0919a22║北東西歸去來拈得鼻孔失却口經不看
C077n1710_p0919a23║禪不會終日擁爐長瞌睡五湖禪子競頭來
C077n1710_p0919a24║眨上眉毛三門外翠嵓不會禪仰面看青
C077n1710_p0919b01║天打破大唐國笑殺老南泉因雪示眾二
C077n1710_p0919b02║首雪雪片片交飛無暫歇萬里江山一樣
C077n1710_p0919b03║平要津把斷底時節文殊印普賢訣杲日當
C077n1710_p0919b04║空還漏泄無言童子念摩訶憍梵鉢提長吐
C077n1710_p0919b05║舌宗本義宗本纔彰義已[賒-示+未]徒將心識
C077n1710_p0919b06║話周遮漁人夜唱歸煙島樵父春行踏落花
C077n1710_p0919b07║六相義成壞惣別同異帝網交叅六義
C077n1710_p0919b08║拈起大地山河透出過現未世文殊夢裏揚
C077n1710_p0919b09║眉普賢空中彈指三十年後自看且恁和泥
C077n1710_p0919b10║合水頌古十二首灌水不滿巵運雪不
C077n1710_p0919b11║填井吁哉碧眼人迢迢涉葱嶺絕粒既無功
C077n1710_p0919b12║負舂寧有省一花五葉開猿嘯諸峯頂
C077n1710_p0919b13║入門何必辨來機潦倒禪和不自知栢樹庭
C077n1710_p0919b14║前剛指注飜令平地下針錐抱拙少林已
C077n1710_p0919b15║九年趙州忽長亭前栢可憐無限守株人寥
C077n1710_p0919b16║寥坐對千峯色平常心是道舉步入荒草
C077n1710_p0919b17║翻嗟王老師到底不能曉玉兔金烏任飛走
C077n1710_p0919b18║桃花見後謂無疑壯志由來本是伊若問玄
C077n1710_p0919b19║沙言未徹現前贓物自家知趙州有語喫茶
C077n1710_p0919b20║去明眼衲僧皆賺舉不賺舉未相許堪笑禾
C077n1710_p0919b21║山解打鼓杖林山下竹筋鞭頭尾拈來惣
C077n1710_p0919b22║一般莫恠玄沙不出嶺他家元是釣漁舡
C077n1710_p0919b23║言中辨的老禪和驀直臺山路不蹉勘破却
C077n1710_p0919b24║回人莫問嶽陽船子洞庭波踏著秤槌硬
C077n1710_p0919c01║似鐵矇𥋾禪和猶未瞥三冬嶺上火雲生六
C077n1710_p0919c02║月長天降大雪杜禪和杜禪和一箇餬餅
C077n1710_p0919c03║無奈何禮拜任君頭著地海東舩子過新羅
C077n1710_p0919c04║洞山有語麻三觔衲子擎拳要問津因憶舊
C077n1710_p0919c05║年看草字張顛顛後更無人休問藏身北
C077n1710_p0919c06║斗撩他露柱煩惱𨁝跳撞入燈籠穿却湖南
C077n1710_p0919c07║長老因僧舉泐潭頌乃有頌示之北斗
C077n1710_p0919c08║藏身事不孤韶陽由是喪殘軀而今澤國垂
C077n1710_p0919c09║綸者猶把鯹鱣誑懵夫留僧侍余函丈
C077n1710_p0919c10║二三秋日損由來道未詶何事解衣輕取別
C077n1710_p0919c11║鉢囊猶挂樹梢頭數珠落落循環在手
C077n1710_p0919c12║茫茫未知出跳雖然本自圓成爭奈其中一
C077n1710_p0919c13║竅放行怛薩舒光把住毗沙匿曜有時捉向
C077n1710_p0919c14║手中貴與衲僧取笑南峯師子山狀奪
C077n1710_p0919c15║西河類雄雄鎮此峯爪牙終不露狐兔自潛
C077n1710_p0919c16║蹤雲門上菴草堂危構若耶西九夏幽
C077n1710_p0919c17║居景物奇簾卷乱峯初雨後白雲流水自相
C077n1710_p0919c18║隨送化士化門舒卷豈同時出塞還湏
C077n1710_p0919c19║斬萬機道泰却旋林下日卷簾閑看岳雲歸
C077n1710_p0919c20║送文禪者禪人別我訪南宗吳楚山川去
C077n1710_p0919c21║幾重莫謂臨岐無可贈萬年松在祝融峯
C077n1710_p0919c22║送寧首座一語通諸密開權涉化門當機
C077n1710_p0919c23║如有路北斗坐南坤送就維那振錫歸
C077n1710_p0919c24║韶石重來欵竹扉無言宣祖意溢目太陽輝
C077n1710_p0920a01║送華禪者一字不出頭十字不挑脚可惜
C077n1710_p0920a02║少林人端坐無斟酌孰云錯金錫高擎返故
C077n1710_p0920a03║鄉清風浩浩生寥廓送聦山主故國曾
C077n1710_p0920a04║不住他鄉無暫留肩橫一枝錫何處問蹤由
C077n1710_p0920a05║寄慈濟大師凜凜冰風臨晚景環爐獨坐
C077n1710_p0920a06║雙峯頂茫茫六合曾未知月寫千江萬江影
C077n1710_p0920a07║寄福嚴禪師二首跡遁寒岩雲鳥絕陰崖
C077n1710_p0920a08║流水花微發昨夜天風掃石床寥寥坐對三
C077n1710_p0920a09║生月一葉落兮天下秋古今人事謾悠悠
C077n1710_p0920a10║皇恩三讓名還大千載真風詠莫𠇲寄雲
C077n1710_p0920a11║蓋鵰禪師情忘應許道相交肯謂川途有
C077n1710_p0920a12║所遙月皎五峯湘水白雲蒸石廩露偏饒
C077n1710_p0920a13║寄南華慈濟禪師曹溪何幸示來書忽憶
C077n1710_p0920a14║當年在大愚堪笑堪悲無限事甜𤓰生得苦
C077n1710_p0920a15║葫蘆握草為金未足奇韶陽風骨與誰知
C077n1710_p0920a16║年來老大渾無用應對盧公獨斂眉寄木
C077n1710_p0920a17║山長老刊石𠇲誇自點頭武陵法道欲誰
C077n1710_p0920a18║醻年來應是慵開眼獨坐龍門見九州
C077n1710_p0920a19║寄龍王進長老南北山居道不殊不殊猶
C077n1710_p0920a20║未得通途龍峯地暖花應秀石廩雲寒萬仞
C077n1710_p0920a21║孤與李君行者辭家日久慕叅禪不憚
C077n1710_p0920a22║崎嶇甚可憐報汝速湏歸故里闌冬耕取昔
C077n1710_p0920a23║年田暮冬𣄆懷雪壓恠松枝欲折𮕱病
C077n1710_p0920a24║畏寒長擁爐添薪坐久眼忽瞑偃臥不知山
C077n1710_p0920b01║月晡聸木平道人嶽頂雲披。清風皃古。
C077n1710_p0920b02║一漚未形。萬機起縷。道極致淳。行敦亡矩。稽
C077n1710_p0920b03║首木平。不勞斤斧。禪人寫余真固命余贊
C077n1710_p0920b04║頂高頰拳祖佛之怨唇尖鼻缺禪庭之孽天
C077n1710_p0920b05║下人憎這箇老傑十五十六天輪地軸日
C077n1710_p0920b06║面月面神嘷鬼哭少室從風竹馬年而今莫
C077n1710_p0920b07║問胡家曲（咄）自詒一首壞衲曾披蒙雪頂。
C077n1710_p0920b08║遶軒松竹冷相侵。虛堂夜永坐將半。花落嵓
C077n1710_p0920b09║前知幾深。山居四首片片殘紅隨遠水。
C077n1710_p0920b10║依依煙樹帶斜陽。橫笻石上誰相問。猿嘯一
C077n1710_p0920b11║聲天外長。靜聽凉飈遶洞溪。漸看秋色入
C077n1710_p0920b12║冲微。漁人撥破湘江月。樵父踏開松子歸。
C077n1710_p0920b13║壠麥重重覆紫煙。太平時節見豐年。野雲忽
C077n1710_p0920b14║散孤峯出。列沠橫飛落澗泉。凍把巖根雪
C077n1710_p0920b15║尚稠。暮雲閑鏁遠峯頭。地爐骨柮高燒起。石
C077n1710_p0920b16║銚烹茶時一甌。荅雲峯正大師二首溢
C077n1710_p0920b17║目江山雪正深。𣄆庭寒色尚沉沉。尤忻象外
C077n1710_p0920b18║有良契。時以嘉言慰此心。竹齋欹枕病方
C077n1710_p0920b19║廻。春餤梅花忽寄來。𭹀重此恩何以報。榰笻
C077n1710_p0920b20║時上石樓臺。寄道友散盡浮雲落盡花。
C077n1710_p0920b21║到頭明月是生涯。天垂六幕千山外。何處清
C077n1710_p0920b22║風不舊家。對菊澹然金菊映秋光。底事
C077n1710_p0920b23║無人泛玉觴。飜憶陶潛舊池上。肯教和草過
C077n1710_p0920b24║重陽。退居寄承天偶作五首道薄常慙
C077n1710_p0920c01║繼祖猷。退居嵓谷任春秋。齋時自有盂𦎟飯。
C077n1710_p0920c02║六合清風卒未休。道薄常慙継祖天。瞬眸
C077n1710_p0920c03║金色已虛傳。而今猶舉僧伽服。端坐鷄峯誑
C077n1710_p0920c04║後賢。道薄常慙継祖燈。老來林下笑盧能。
C077n1710_p0920c05║抱腰持石長三尺。不愧黃梅會裏僧。道薄
C077n1710_p0920c06║常慙継祖心。九年何事絕知音。到頭無頼空
C077n1710_p0920c07║廻首。皮髓分拏直至今。道薄常慙継祖門。
C077n1710_p0920c08║隨家豐儉且安貧。掌間日月湏弥走。把住南
C077n1710_p0920c09║星對北辰。十二時歌鷄鳴丑眹兆之前
C077n1710_p0920c10║還乱走夢裏論量幾萬般天明無是虛開口
C077n1710_p0920c11║平旦寅山河大地掌中擎金剛熖裏空彈指
C077n1710_p0920c12║碧眼胡僧來未能日出夘烜赫威光無剩
C077n1710_p0920c13║少茫茫宇宙未知歸競向途中闘機巧食
C077n1710_p0920c14║時辰南北東西誰是親鉢裏不逢香積飯深
C077n1710_p0920c15║慙枉作出家人禺中已信手拈來無不是
C077n1710_p0920c16║迷却南街走北街草鞋踏破因誰置日南
C077n1710_p0920c17║午飜出囊中無一縷銅頭鐵額知未知草偃
C077n1710_p0920c18║風行立千古日昳未休話真如論實義官
C077n1710_p0920c19║家不許夜行人誰教醉酒街頭睡晡時申
C077n1710_p0920c20║遊子前來問要津鉢盂打破渾閑事茶塩少
C077n1710_p0920c21║了却生嗔日入酉朝參暮請何曾有不如
C077n1710_p0920c22║靜坐念金剛從他笑破衲僧口黃昬戌一
C077n1710_p0920c23║點寒燈照幽室鐘鼓喧轟閙一場摩訶般若
C077n1710_p0920c24║波羅密人定亥啐啄之機遭哂恠自從胡
C077n1710_p0921a01║亂知幾年不曾少人一丈債夜半子開眼
C077n1710_p0921a02║尿床到如此老胡猶自涉崎嶇石塔空留鎮
C077n1710_p0921a03║熊耳師嘉祐七年七月將示寂上堂有頌
C077n1710_p0921a04║住世六十五年為僧五十七夏玄徒休問指
C077n1710_p0921a05║歸鼻孔大頭向下
C077n1710_p0921a06║古尊宿語錄卷苐四十二　　　　　士六