C077n1710_p0932a01║古尊宿語錄卷苐四十四　　　　　士八
C077n1710_p0932a02║僧錄司右闡教兼鍾山靈谷禪寺住持　淨戒　重校
C077n1710_p0932a03║真淨禪師語
C077n1710_p0932a04║住報寧開堂日拈香云此一瓣香恭為
C077n1710_p0932a05║今上皇帝祝延聖壽萬嵗萬萬嵗伏願堯風
C077n1710_p0932a06║永扇同日月之盛明湯德弥新共乾坤而久
C077n1710_p0932a07║固此一瓣香恭為報寧大檀越主特進相公
C077n1710_p0932a08║判府左丞伏願舉族享於百祥小大增乎善
C077n1710_p0932a09║慶更異特進相公判府左丞兄兄弟弟長為
C077n1710_p0932a10║佛法之壍墻子子孫孫永作皇家之梁棟此
C077n1710_p0932a11║一瓣香奉為提刑大夫運判朝奉洎文武官
C077n1710_p0932a12║僚常居祿位然提刑眾官夙承佛記示作王
C077n1710_p0932a13║臣佛法長興外護斯在以因向果皆成佛道
C077n1710_p0932a14║於是趺坐白槌竟師乃垂一足云大眾為是
C077n1710_p0932a15║一耶是二耶良久云上士一訣一切了中下
C077n1710_p0932a16║多聞多不信有疑請問僧問昔日梵王請佛
C077n1710_p0932a17║盖為群迷今朝相公請師當為何事師云看
C077n1710_p0932a18║進云與麼則靈山一會今日親聞師云聞底
C077n1710_p0932a19║事作麼生進云大眾證明師云錯問遠離洞
C077n1710_p0932a20║山丈室已坐報寧道場如何是不動尊師云
C077n1710_p0932a21║東西南北進云一言已布王官耳吾道今朝
C077n1710_p0932a22║得再昌師云大家在者裏進云相公證明學
C077n1710_p0932a23║人禮謝問昔日李公登藥嶠雲在青天水在
C077n1710_p0932a24║瓶今日臣相請師未審有何言句師云金桃
C077n1710_p0932b01║帶葉摘綠李和衣嚼。進云與麼則法不
C077n1710_p0932b02║孤起仗境方生師云重疊関山路進云洎乎
C077n1710_p0932b03║蹉過師云不少也僧問曹溪一路闔國人聞
C077n1710_p0932b04║報寧一路什麼人聞師云天下人聞進云莫
C077n1710_p0932b05║是和尚為人處也無師云且得你承當進云
C077n1710_p0932b06║作家宗師師云一任闍𥟖小度。
C077n1710_p0932b07║復云欲識佛性義當觀時莭因緣時莭既至
C077n1710_p0932b08║因緣自會大眾今日一會要知麼是大眾成
C077n1710_p0932b09║佛時莭淨緣際會大丞相荊國公及判府左
C077n1710_p0932b10║丞施宅舍園林為佛剎禪門固請大善知識
C077n1710_p0932b11║開演西來祖道所以教外別傳直指大眾即
C077n1710_p0932b12║心見性成佛大眾信得及麼若自信得及即
C077n1710_p0932b13║知自性本來作佛縱有未信亦當成佛但為
C077n1710_p0932b14║迷來日久一乍聞說誠難取信以至古今天
C077n1710_p0932b15║下善知識一切禪道一切語言亦是善知識
C077n1710_p0932b16║自佛性中流出建立而流出者是末佛性是
C077n1710_p0932b17║本近代佛法可傷多棄本逐末背正投邪但
C077n1710_p0932b18║認古人一切言句為禪為道有甚平涉直是
C077n1710_p0932b19║達磨西來亦無禪可傳唯只要大眾自悟自
C077n1710_p0932b20║成佛自建立一切禪道况神通變化眾生本
C077n1710_p0932b21║自具足不假外求如今人多是外求盖根本
C077n1710_p0932b22║自無所悟一向客作數他人珍寶都是虛妄
C077n1710_p0932b23║終不免生死流轉大眾今二相公特建此道
C077n1710_p0932b24║場作大佛事出大眾生死流轉復大眾本來
C077n1710_p0932c01║廣大寂滅妙心開發本來神通大光明正法
C077n1710_p0932c02║眼藏但迷則長居凡下悟則即今聖賢大眾
C077n1710_p0932c03║言多去道轉遠笑他明眼道人眾中莫有明
C077n1710_p0932c04║眼道人麼今時佛法渾濫要分邪正使大眾
C077n1710_p0932c05║不墮邪見作人天正眼有麼良久云我終不
C077n1710_p0932c06║敢輕於汝等汝等皆當作佛下座。上堂
C077n1710_p0932c07║淨法界身本無出沒大悲願力示現受生乃
C077n1710_p0932c08║拈拄杖云釋迦老子又來也只為子孫不了
C077n1710_p0932c09║大眾若喚作釋迦又是拄杖子若喚作拄杖
C077n1710_p0932c10║子又是釋迦於此莫有人断得麼若無報寧
C077n1710_p0932c11║潑𢙣水去也良久云容顏甚奇妙光明照十
C077n1710_p0932c12║方我昔曾供養今復還親覲遂擲下下座。
C077n1710_p0932c13║因請主事上堂祖師門下燈燈相續心心相
C077n1710_p0932c14║印一燈滅而一燈然一心隱而一心照故萬
C077n1710_p0932c15║般之事須藉心明心若不明是事失凖諸禪
C077n1710_p0932c16║德要不失凖麼僧堂裏大家著力。上堂
C077n1710_p0932c17║日出心光曜天陰性地昬不知天地者剛道
C077n1710_p0932c18║有乾坤直饒識得心大地無寸土廓徹十方
C077n1710_p0932c19║自性境界觸事全真若透不過眼不開俱屬
C077n1710_p0932c20║勝量己見愚故菩薩遊戲神通淨佛國土成
C077n1710_p0932c21║就眾生心不喜樂所以若論此事實謂止止
C077n1710_p0932c22║不須說我法妙難思諸增上慢者聞必不敬
C077n1710_p0932c23║信乃喝云向下文長。上堂臘月二十八
C077n1710_p0932c24║一年將合煞孟春又到來萬事從頭活遂拈
C077n1710_p0933a01║拄杖擲下召大眾云拄杖子已活也見麼為
C077n1710_p0933a02║他無佛法禪道知見所以不被四時八莭聲
C077n1710_p0933a03║色所轉諸禪德莫也要活麼但是事一時放
C077n1710_p0933a04║下當人一大事全躰出現自然活𡎺著磕著
C077n1710_p0933a05║䶥䶥齖齖如虎戴角阿呵呵下座。上堂
C077n1710_p0933a06║好諸禪德若能離諸相定入法王家法王法
C077n1710_p0933a07║道恢廓無涯威德自在勝伏群邪一心空寂
C077n1710_p0933a08║妙用河沙。上堂七分八分百億妙門黃
C077n1710_p0933a09║龍老傑累及兒孫然則知恩方解報恩莫有
C077n1710_p0933a10║觧報恩底麼你是箇漢纔聞報寧說汝只道
C077n1710_p0933a11║得七八分便好拽倒地上驀面唾槌煞擲與
C077n1710_p0933a12║狗喫豈不快哉亦未為分外阿呵呵空將未
C077n1710_p0933a13║㱕意說向欲行人。上堂舉臨濟一日與
C077n1710_p0933a14║普化在施主家齋際云毛吞巨海芥納須彌
C077n1710_p0933a15║為復是神通妙用法爾如然化便踏倒卓子
C077n1710_p0933a16║際云得即得太麄生化云者裏是什麼所在
C077n1710_p0933a17║說麄說細至明日又去一家齋際又問昨日
C077n1710_p0933a18║供養何似今日化又踏倒卓子際云得即得
C077n1710_p0933a19║太麄生化云瞎漢佛法說甚麄細師云古人
C077n1710_p0933a20║一等參禪悟得脫洒見處明白得用便用不
C077n1710_p0933a21║在擬議之間何也為他無佛法知見為礙而
C077n1710_p0933a22║令莫有無佛法為礙者麼良久喝云設有又
C077n1710_p0933a23║打在無事甲裏。請首座上堂一番新一
C077n1710_p0933a24║番舊新舊相資要成就諸禪德且道成就箇
C077n1710_p0933b01║什麼為成就佛事耶成就道場耶成就叢林
C077n1710_p0933b02║耶若與麼成就豈有教外別傳乃拈拄杖云
C077n1710_p0933b03║此為復是教內教外是新是舊不得喚作抂
C077n1710_p0933b04║杖子便成就取好遂擲下下座。上堂好
C077n1710_p0933b05║大眾也無禪也無道也無玄也無妙快活當
C077n1710_p0933b06║明者一竅一竅不明愁煞人動即依他和屎
C077n1710_p0933b07║合尿參。上堂法無定旨深淺隨機通人
C077n1710_p0933b08║分上秪可自知莫有通人麼點則不到喝一
C077n1710_p0933b09║喝下座。上堂僧問學人一面琴不是凡
C077n1710_p0933b10║間木令朝捧上來請師彈一曲師云大眾側
C077n1710_p0933b11║耳進云得聞於未聞去也師云是何指法僧
C077n1710_p0933b12║提起坐具師云哀哉哀哉汝命何太短進云
C077n1710_p0933b13║且喜無交涉師云不是知音進云不如㱕去
C077n1710_p0933b14║米葱嶺有人憶師云何得忘却焦桐進云在
C077n1710_p0933b15║者裏師云放下著。復云適來一曲諸人
C077n1710_p0933b16║罔措再為一彈快須𦗟取驀拈拄杖橫按良
C077n1710_p0933b17║久云一曲兩曲聞不聞悲風流水何方去卓
C077n1710_p0933b18║拄杖下座。上堂長安甚閙我國晏然驀
C077n1710_p0933b19║拈拄杖云雲門大師來也劄久雨不晴以拄
C077n1710_p0933b20║杖敲香卓云新羅在海東臨際小廝兒秪具
C077n1710_p0933b21║一隻眼普化賊漢佯狂詐顛尀耐豐干饒舌
C077n1710_p0933b22║指出文殊普賢。上堂心隨萬境轉轉處
C077n1710_p0933b23║貫能幽隨流認得性無喜亦無憂好諸禪德
C077n1710_p0933b24║恁麼也得不恁麼也得恁麼不恁麼緫得如
C077n1710_p0933c01║來說一合相即非一合相須菩提好與三十
C077n1710_p0933c02║棒下座。上堂僧問聲前薦得未是作家
C077n1710_p0933c03║喝下承當猶為鈍漢學人上來請師相見師
C077n1710_p0933c04║云家富小兒嬌進云也是說道理師云與你
C077n1710_p0933c05║一文錢進云今日不著便師云養子之緣僧
C077n1710_p0933c06║便喝師云不要哭不要哭問昔日相國之家
C077n1710_p0933c07║今朝佛僧之舍未審是同是別師云白鷺灘
C077n1710_p0933c08║頭月進云不曉師機願垂方便師云緊峭草
C077n1710_p0933c09║鞋僧擬議師云重疊関山路。復云萬般
C077n1710_p0933c10║施設不如常又不驚人又久長好諸禪德古
C077n1710_p0933c11║人道處今人行處可謂似地擎山不知山之
C077n1710_p0933c12║孤峻如石含玉不知玉之無瑕良久云秖恐
C077n1710_p0933c13║不是玉是玉也大奇。上堂舉三聖問雪
C077n1710_p0933c14║峯透網金鱗以何為食峯云待爾出得網來
C077n1710_p0933c15║即向你道三聖云一千五百人善知識話頭
C077n1710_p0933c16║也不識師云俊哉俊哉快活快活恰似一隻
C077n1710_p0933c17║鷂子莫驚著報寧即不然透網金鱗以何為
C077n1710_p0933c18║食待你出得網來即向你道待他道一千五
C077n1710_p0933c19║百人善知識話頭也不識但拽拄杖打出三
C077n1710_p0933c20║門外復云也好快活恰似一隻虎莫動著諸
C077n1710_p0933c21║禪德且道報寧快活何似三聖快活莫有快
C077n1710_p0933c22║活底漢麼出來定當看良久喝一喝云把手
C077n1710_p0933c23║拽不住。上堂僧問𤑔香煙上騰集四眾
C077n1710_p0933c24║座下為復是神通法爾為復是緫不與麼師
C077n1710_p0934a01║云一時被闍𥟖道了也進云有意氣時添意
C077n1710_p0934a02║氣不風流處也風流師云你作麼生會僧便
C077n1710_p0934a03║喝師云儱侗禪和僧又喝師擲下拂子云何
C077n1710_p0934a04║不更打一棒僧擬議師云棒上不成龍問真
C077n1710_p0934a05║淨界中纔一念閻浮早是八千年還許學人
C077n1710_p0934a06║称真淨之名也無師云許進云若然者永劫
C077n1710_p0934a07║飄流無時觧脫師云百草頭上薦取老僧進
C077n1710_p0934a08║云恁麼則小出大遇去也師云且莫錯認好
C077n1710_p0934a09║僧禮拜師云果然。復云佛法二字也大
C077n1710_p0934a10║難明三世諸佛向你諸人脚跟下走過你擬
C077n1710_p0934a11║要見他早是眼睛落地驀拈拄杖擲下云你
C077n1710_p0934a12║且道三世諸佛與拄杖子相去幾何良久喝
C077n1710_p0934a13║一喝下座。上堂舉雪峯云南山有條鼈
C077n1710_p0934a14║鼻蛇你等諸人出入好看師云雪峯無大人
C077n1710_p0934a15║相然則蛇無頭不行長慶恰如箇新婦兒怕
C077n1710_p0934a16║阿家相似便道堂中今日大有人喪身失命
C077n1710_p0934a17║雲門拽拄杖攛向雪峯面前作怕勢師云為
C077n1710_p0934a18║蛇畫足玄沙云用南山作什麼師云道我見
C077n1710_p0934a19║處親切不免只在窠窟裏更無一人有些子
C077n1710_p0934a20║天然氣槩報寧門下莫有天然氣槩底麼不
C077n1710_p0934a21║敢望你別懸惠日獨振玄風且向古人鶻臭
C077n1710_p0934a22║布衫上知些子氣息也難得。上堂舉起拄
C077n1710_p0934a23║杖云舉起也靈光洞耀逈脫根塵復斜亞云
C077n1710_p0934a24║放下也躰露真常不拘文字不舉不放復名
C077n1710_p0934b01║何物遂擲下云看良久喝一喝下座。
C077n1710_p0934b02║上堂云東家杓柄長西家杓柄短拈起黑漆
C077n1710_p0934b03║盆却是白甆盌大唐天子笑不休火裏蝍蟟
C077n1710_p0934b04║三隻眼參。
C077n1710_p0934b05║住歸宗開堂日拈香乃趺坐棲賢長老白槌
C077n1710_p0934b06║了便有僧出問草庵孤坐誰知出格家風拄
C077n1710_p0934b07║杖橫空未審是何宗旨師云雲閑五老水滿
C077n1710_p0934b08║雙溪進云若然者劒為不平離寶匣藥囙救
C077n1710_p0934b09║病出金瓶師云一條界破青山色進云忽遇
C077n1710_p0934b10║五馬行春日萬家和氣生又且如何師云却
C077n1710_p0934b11║被闍𥟖道著進云海神知貴不知價㽞與人
C077n1710_p0934b12║問光照夜師云靈利衲僧問飛錫一聲天地
C077n1710_p0934b13║動炉煙起處遍乾坤為國開堂於此日師將
C077n1710_p0934b14║何法報　皇恩師云耶舍塔前消息在進云
C077n1710_p0934b15║皇恩荅處蒙師指朝宰臨筵事若何師云已
C077n1710_p0934b16║有隨車雨何須動地雷進云若然者虎出渡
C077n1710_p0934b17║河皆此日珠還合浦賀今朝師云知恩有幾
C077n1710_p0934b18║人。復云諸佛心印祖祖傳授所謂教外
C077n1710_p0934b19║別傳者蓋取其要妙也其要妙之道在人不
C077n1710_p0934b20║在教乘所以㱕宗長老得之以明妙心印印
C077n1710_p0934b21║僧俗大眾彼我無差同成佛道還信得及麼
C077n1710_p0934b22║權郡大夫得之以妙明心印印一郡千里之
C077n1710_p0934b23║事則自然殊途同㱕一毛頭一一明了一一
C077n1710_p0934b24║無差然後卷舒自在縱奪臨時皆吾心之常
C077n1710_p0934c01║分非假於他術提刑都官得之以妙明心印
C077n1710_p0934c02║印十方華藏世界海秪在一毛頭於中或行
C077n1710_p0934c03║或坐或去或來遊山翫水選勝尋巒法喜禪
C077n1710_p0934c04║恱皆吾心之常分非假於他術眾官得之各
C077n1710_p0934c05║以妙明心印印之則王事民事一一明了一
C077n1710_p0934c06║一無差然後可行則行可止則止皆吾心之
C077n1710_p0934c07║常分非假於他術諸山禪師得之三世諸佛
C077n1710_p0934c08║一切法門各以妙明心印印之則法法明了
C077n1710_p0934c09║一一無差然後應機接物通變臨時或日面
C077n1710_p0934c10║月面佛手馿脚或竪拂拈槌或呵佛罵祖作
C077n1710_p0934c11║大佛事皆吾心之常分也遂拈拂子劃云劃
C077n1710_p0934c12║断葛藤便擲下云是什麼良久喝一喝下座。
C077n1710_p0934c13║師在筠州九峯辞眾晚參遂舉拂子云昔日
C077n1710_p0934c14║世尊拈花迦葉微笑今夜㱕宗舉拂大眾寂
C077n1710_p0934c15║然為復寂然者是微笑者是又是箇什麼只
C077n1710_p0934c16║如㱕宗舉拂與世尊拈花是同是別若言同
C077n1710_p0934c17║法無同相若言別豈有兩般久參先德聞舉
C077n1710_p0934c18║便了後進初機却須子細良久云法法緫㱕
C077n1710_p0934c19║宗臨機要變通靈源明妙處平等主人翁問
C077n1710_p0934c20║遠離九峯丈室已屆㱕宗道場如何是不動
C077n1710_p0934c21║尊師云鷓鴣啼處百花香進云萎花風掃去
C077n1710_p0934c22║香水雨飄來師云今也如是古也如是進云
C077n1710_p0934c23║若然者將為少林消息断如今蹤跡宛然存
C077n1710_p0934c24║師云如何是少林消息僧禮拜師云點即不
C077n1710_p0935a01║到師云佛法要妙但㱕其宗苟㱕宗也自然
C077n1710_p0935a02║無可不可一切成現海印發光今與大眾同
C077n1710_p0935a03║已㱕宗住平等本際敢問何者是宗何者是
C077n1710_p0935a04║要妙良久云秪為分明極翻令所得遲。
C077n1710_p0935a05║上堂為新舊化主云舊者已還新者復作新
C077n1710_p0935a06║舊相資放過一著遂拈拂子云不可作新舊
C077n1710_p0935a07║會既不作新舊會又落在甚麼處若知落處
C077n1710_p0935a08║受用無窮若不知落處亦受用無窮知落處
C077n1710_p0935a09║受用無窮則可知不知落處因甚麼受用無
C077n1710_p0935a10║窮明眼衲僧試断看。上堂舉赤眼因見
C077n1710_p0935a11║蛇便與斬断傍僧曰久嚮㱕宗元來只是箇
C077n1710_p0935a12║麄行沙門眼曰你麤我麤師云大眾只如赤
C077n1710_p0935a13║眼斬蛇向其僧道你麤我麤且古人見處作
C077n1710_p0935a14║麼生遂舉拂子云今日㱕宗舉拂子與當時
C077n1710_p0935a15║㱕宗斬蛇是同是別良久云人人有箇天真
C077n1710_p0935a16║佛妙用縱橫緫不知今日分明齊指出斬蛇
C077n1710_p0935a17║舉拂更由誰。上堂今日乃是第二箇四
C077n1710_p0935a18║月不見古人道放過一著落在第二雖然第
C077n1710_p0935a19║二未免秪是前來孟夏漸熱乃呵呵大笑云
C077n1710_p0935a20║有利無利不離行市西川成都府漏藍子一
C077n1710_p0935a21║文錢三箇五箇撒在諸人面前一一可以治
C077n1710_p0935a22║病又且不知庐陵米作麼價。上堂師乃
C077n1710_p0935a23║到法座前顧視大眾便㱕方丈。上堂云
C077n1710_p0935a24║南泉斬猫兒與㱕宗斬蛇叢林中商量還有
C077n1710_p0935b01║優劣也無優劣且止只如趙州帶靸鞋出去
C077n1710_p0935b02║又作麼生若也於此明得德山呵佛罵祖有
C077n1710_p0935b03║什麼過於此不明[舟-(白-日)]霞燒木佛院主眉鬚落
C077n1710_p0935b04║所以禍福無門唯人自召喝一喝下座。
C077n1710_p0935b05║上堂你有拄杖子我與你拄杖子你無拄杖
C077n1710_p0935b06║子奪却你拄杖子大眾見錢買賣莫受人謾
C077n1710_p0935b07║知麼有利無利不離行市阿呵呵却憶趙州
C077n1710_p0935b08║勘婆子不風流處也風流喝一喝下座。
C077n1710_p0935b09║上堂舉僧問雲門如何是雲門一曲門云臘
C077n1710_p0935b10║月二十五忽有人問㱕宗如何是㱕宗一曲
C077n1710_p0935b11║但向伊道五月二十五且道㱕宗與雲門意
C077n1710_p0935b12║作麼生今之與古相去幾何又云唱者如何
C077n1710_p0935b13║門云且緩緩忽有人問㱕宗唱者如何向他
C077n1710_p0935b14║道莫錯莫錯且道㱕宗是雲門非雲門是㱕
C077n1710_p0935b15║宗非乃喝一喝云是非緫去却是非裏薦取。
C077n1710_p0935b16║上堂擲下拂子云㱕宗擲下拂子大眾一時
C077n1710_p0935b17║覩見任是鶻眼龍睛也須遭伊繫絆喝一喝
C077n1710_p0935b18║下座。上堂今朝七月二十秋風凉冷相
C077n1710_p0935b19║及一切佛法現前自是常情不入遂舉拂子
C077n1710_p0935b20║云拂子已入也為伊無佛法知見解會汝諸
C077n1710_p0935b21║人見道無佛法知見便道大盡三十日小盡
C077n1710_p0935b22║二十九作箇無事商量喝一喝云瞎屢生。
C077n1710_p0935b23║上堂舉僧問悟本大師寒暑到來如何迴避
C077n1710_p0935b24║本云何不向無寒暑處去僧云什麼處是無
C077n1710_p0935c01║寒暑處本云寒時寒殺闍𥟖熱時熱煞闍𥟖
C077n1710_p0935c02║師云大眾若也會得不妨神通遊戲一切臨
C077n1710_p0935c03║時寒暑不相干若也不會且向寒暑裏經冬
C077n1710_p0935c04║過夏喝一喝下座。上堂八月中秋凉風
C077n1710_p0935c05║蕭索衲僧去來如雲似鶴山北山南有路通
C077n1710_p0935c06║一條拄杖橫擔却是即是覺不覺切忌隨他
C077n1710_p0935c07║老盧脚喝一喝下座。上堂今日淵上座
C077n1710_p0935c08║設道吾饡飯點趙州茶拈出如來一大經卷
C077n1710_p0935c09║為諸人徹困驀拈拄杖擲下云道吾飯趙州
C077n1710_p0935c10║茶如來一大經卷此三種法門盡在拄杖頭
C077n1710_p0935c11║上撒開也東西南北四維上下一任變通目
C077n1710_p0935c12║在受用三十年後不得辜負淵上座若也不
C077n1710_p0935c13║知數日雨寒秋風漸冷喝一喝下座。
C077n1710_p0935c14║施主捨法衣上堂大眾諸佛法衣得之者出
C077n1710_p0935c15║三界離五欲成大道度眾生遂舉衣云舉起
C077n1710_p0935c16║也地獄停酸脩羅息戰放下也帝釋搖頭諸
C077n1710_p0935c17║天罷樂不舉不放十方法界情與無情同成
C077n1710_p0935c18║佛道未審捨法衣者成得箇甚麼良久云自
C077n1710_p0935c19║從盧老𠬧㱕後須信人人緫有之。長安
C077n1710_p0935c20║化主㱕上堂大眾一兩絲一疋絹一一盡從
C077n1710_p0935c21║蚕口現口中吐出濟人間衲僧如何緫不薦
C077n1710_p0935c22║若也薦家家門裏含元殿喝一喝下座。
C077n1710_p0935c23║開炉日上堂凡夫色礙二乘空碍菩薩色空
C077n1710_p0935c24║無礙目前萬象森羅理事融通自在僧堂又
C077n1710_p0936a01║添煖火十方高人共會不必更分彼此同是
C077n1710_p0936a02║一真法界喝一喝下座。上堂云今朝十
C077n1710_p0936a03║月二十五須知有法離言句本明本妙不假
C077n1710_p0936a04║脩一隊古佛參堂去。上堂冬後一陽生
C077n1710_p0936a05║乾坤解通變衲僧莫守株彼此丈夫漢日用
C077n1710_p0936a06║天真活人人自可見如何都不顧隨他物所
C077n1710_p0936a07║轉喝一喝下座。啟聖莭上堂舜日共佛
C077n1710_p0936a08║日長明堯風與祖風並扇所謂一人有慶兆
C077n1710_p0936a09║民頼之祝延　聖壽今正是時乃呼萬嵗
C077n1710_p0936a10║萬萬嵗下座。上堂僧問乾坤之內宇宙
C077n1710_p0936a11║之間中有一寶秘在形山山即不問如何是
C077n1710_p0936a12║寶師云闍𥟖終日騎牛不識牛進云恁麼則
C077n1710_p0936a13║從今日歸家去也師云如何是那一寶僧便
C077n1710_p0936a14║喝師云前三三後三三又作麼生進云謝師
C077n1710_p0936a15║指示師却喝云不識雲門関棙子等閑動著
C077n1710_p0936a16║眼𭿇𭿇。復云那一寶非今非古非僧非
C077n1710_p0936a17║俗非男非女十二時中光明炟赫還有人著
C077n1710_p0936a18║得價麼若有人著得價三十年後不得辜負
C077n1710_p0936a19║㱕宗莫有人著價麼這一隊漢十二時中是
C077n1710_p0936a20║箇甚麼喝一喝下座。上堂今朝十月半
C077n1710_p0936a21║天上月初圓遂拈拂子云拂子豈不是圓又
C077n1710_p0936a22║敲禪床云何曾偏來大眾只這偏圓道聲色
C077n1710_p0936a23║閙浩浩眼耳但見聞莫問㱕宗老。上堂
C077n1710_p0936a24║衲僧門下無非過量境界自在禪定乃喝一
C077n1710_p0936b01║喝云豈不是過量境界又謦咳一聲云豈不
C077n1710_p0936b02║是自在禪定阿呵呵將此深心奉塵剎是則
C077n1710_p0936b03║名為報佛恩。上堂好雪大眾米麫柴炭之
C077n1710_p0936b04║屬一切成現寒則圍炉向煖火困來拽被蓋
C077n1710_p0936b05║頭眠好大眾適從僧堂來却向僧堂去喝一
C077n1710_p0936b06║喝下座。上堂大眾休得也無了期共來
C077n1710_p0936b07║林下學無為袈裟同肩一佛子相逢能得幾
C077n1710_p0936b08║多時喝一喝下座。化城大師來上堂三
C077n1710_p0936b09║界無安猶如火宅出得火宅未到寶所且在
C077n1710_p0936b10║化城今日相逢化城不見寶所何在元來只
C077n1710_p0936b11║是舊時源上座大眾元來一時緫是舊時人
C077n1710_p0936b12║伏惟珍重。上堂大眾古人道盡大地是
C077n1710_p0936b13║箇解脫法門枉作佛法會却何不見山是山
C077n1710_p0936b14║見水是水㱕宗則不然盡大地是箇解脫法
C077n1710_p0936b15║門不作知見解會有時見山不喚作山有時
C077n1710_p0936b16║見水不喚作水大眾彼此丈夫莫受人謾。
C077n1710_p0936b17║上堂大眾㱕宗不是無禪可談無法可說正
C077n1710_p0936b18║值雪寒不冝久立乃喝一喝云㱕堂向火。
C077n1710_p0936b19║上堂云今朝正月初五未免為君重舉斬新
C077n1710_p0936b20║日月分明禪家且莫莽鹵還有不莽鹵底麼
C077n1710_p0936b21║且道是甚麼喝一喝下座。上堂今朝正
C077n1710_p0936b22║月初十晴暖春風襲襲觸目無碍法門大家
C077n1710_p0936b23║一時證入喝一喝下座。上堂云大眾佛
C077n1710_p0936b24║法兩字彼此不著便眾中莫有師子兒麼不
C077n1710_p0936c01║敢望你哮吼一聲使大眾一時頂門上眼開
C077n1710_p0936c02║且莫嚼他古人殘羹餿飯也難得㱕宗今日
C077n1710_p0936c03║謾你諸人去也驀拈拄杖擲下云南山鼈鼻
C077n1710_p0936c04║蛇解弄者収取喝一喝下座。上堂二月
C077n1710_p0936c05║仲春漸喧時來萬物爭妍莫待桃花悟道出
C077n1710_p0936c06║門芳草芊芊喝一喝下座。上堂舉教中
C077n1710_p0936c07║道不見一法是大過患乃喝一喝云有什麼
C077n1710_p0936c08║遇驀拈拄杖卓云有什麼患復橫桉云德山
C077n1710_p0936c09║棒臨濟喝舉世何人觧提掇天高地逈萬象
C077n1710_p0936c10║閑捴是僧家好時莭遂擲下云是什麼時莭
C077n1710_p0936c11║喝一喝下座。上堂世尊三昧迦葉不知
C077n1710_p0936c12║迦葉三昧阿難不知因甚不知只為淺深有
C077n1710_p0936c13║異三德六味施佛及僧法界有情普同供養
C077n1710_p0936c14║首座三昧大眾不知囙甚不知對面不相識
C077n1710_p0936c15║開單展缽拈𢁈放筯大眾三昧各不相知因
C077n1710_p0936c16║甚不知阿呵呵復拈拄杖橫按云我觀法王
C077n1710_p0936c17║法法王法如是卓拄杖下座。上堂拈拄
C077n1710_p0936c18║杖云涅槃心易曉差別智難明古人道你有
C077n1710_p0936c19║拄杖子我與你拄杖子你無拄杖子我奪却
C077n1710_p0936c20║你拄杖子㱕宗則不然你有拄杖子我奪却
C077n1710_p0936c21║拄杖子你無拄杖子我與你拄杖子大眾芭
C077n1710_p0936c22║蕉與麼㱕宗不與麼且道與麼是不與麼是
C077n1710_p0936c23║擲下拄杖云是什麼良久云是即龍女頓成
C077n1710_p0936c24║佛非即善星生䧟墜。上堂山門今日供
C077n1710_p0937a01║養羅漢為十方檀越酬還心願亡者生天見
C077n1710_p0937a02║存獲福召云大眾但秪隨例飡䭔子莫問人
C077n1710_p0937a03║間短與長復拈起拄杖云我生已盡梵行已
C077n1710_p0937a04║立所作已辦不受後有三界不奈伊何堪受
C077n1710_p0937a05║人天供養這一隊少叢林漢緫好與二十拄
C077n1710_p0937a06║杖喝一喝下座。上堂大眾彼我雖殊根
C077n1710_p0937a07║塵有異然則性自平等無平等者平等尚無
C077n1710_p0937a08║况有不平等者驀拈拄杖云情與無情共一
C077n1710_p0937a09║躰處處皆同真法界遂擲下云撲落非他物
C077n1710_p0937a10║且道是什麼物喝一喝下座。隆慶長老
C077n1710_p0937a11║來上堂大眾教中道佛滅度後為善知識者
C077n1710_p0937a12║緫是見佛來然則其為善知識者亦不可容
C077n1710_p0937a13║易覩善知識者亦不可輕慢隆慶禪師斯之
C077n1710_p0937a14║謂也老僧與知事首座大眾同增歡慶乃喝
C077n1710_p0937a15║一喝云虎溪宗𣲖龍山子孫吉州隆慶大啟
C077n1710_p0937a16║禪門古人所謂從門入者不是家珎驀拈起
C077n1710_p0937a17║拄杖云為是家珎為是外物大眾却請隆慶
C077n1710_p0937a18║禪師决断擲下拄杖下座。因開福專使
C077n1710_p0937a19║至上堂近有人從成都來乃得潭州信却說
C077n1710_p0937a20║庐陵米價高驀拈起拄杖云風行草偃擲下
C077n1710_p0937a21║云是什麼喝一喝下座。上堂日徃月來
C077n1710_p0937a22║大盡小盡光陰已去生死漸近大眾緫是祖
C077n1710_p0937a23║師門下客須知生死不相関且道㱕宗與麼
C077n1710_p0937a24║說話還有過也無良久云父母不𦗟不得出
C077n1710_p0937b01║家。上堂舉昔日臺山路上有一婆子凡
C077n1710_p0937b02║有僧問臺山路向什麼處去婆云驀直去僧
C077n1710_p0937b03║擬行婆云好箇阿師又恁麼去師云遊臺山
C077n1710_p0937b04║者憧憧徃來莫知其數未有一人不被伊謾
C077n1710_p0937b05║唯趙州一日謂眾曰臺山下婆子被老僧勘
C077n1710_p0937b06║破了也大眾雖然不受伊謾若點檢來也好
C077n1710_p0937b07║喫婆手中棒且道趙州過在什麼處若知趙
C077n1710_p0937b08║州過方解不受人謾㱕宗門下莫有不受人
C077n1710_p0937b09║謾底麼喝一喝下座。上堂如來大師云
C077n1710_p0937b10║不能了自心如何知正道又寒山菩薩云一
C077n1710_p0937b11║念了自心開佛之知見大眾是什麼直下了
C077n1710_p0937b12║取拈拄杖云阿誰不見阿誰不知知見分明
C077n1710_p0937b13║又擊禪床云阿誰不聞阿誰不了了心平等
C077n1710_p0937b14║若此觀者名為正觀若他觀者名為邪觀卓
C077n1710_p0937b15║拄杖下座。上堂良久云舩子下楊州大
C077n1710_p0937b16║地無寸土蛇咬蝦䗫聲更有眾生若驀拈拄
C077n1710_p0937b17║杖擲下云今朝二十五喝一喝下座。
C077n1710_p0937b18║上堂今朝六月旦萬物隨特變地肥茄子多
C077n1710_p0937b19║雨足甜𤓰賤紅桃大似拳綠李圓如彈誰識
C077n1710_p0937b20║㱕宗大道心拈來一一人難辨驀拈拄杖云
C077n1710_p0937b21║你有拄杖子我與你拄杖子你無拄杖子我
C077n1710_p0937b22║奪却你拄杖子又作麼生辨若辨得出不虛
C077n1710_p0937b23║在㱕宗過夏若辨不出禪床且替他喫棒乃
C077n1710_p0937b24║擊禪床下座。上堂大道不假雕鐫人心
C077n1710_p0937c01║何須造作但知一切臨時拈來無非妙藥驀
C077n1710_p0937c02║拈拄杖云豈不是妙又擲下云拋來擲去有
C077n1710_p0937c03║什麼過乃喝云纔有是非紛然失心。
C077n1710_p0937c04║上堂古人有大智慧隨冝自在無可不可故
C077n1710_p0937c05║僧問古德如何是古佛心荅云墻壁瓦礫是
C077n1710_p0937c06║僧云墻壁瓦礫豈不是無情德云是僧云無
C077n1710_p0937c07║情還解說法否德云常說熾然說無間歇其
C077n1710_p0937c08║僧於言下大悟證無情說法師云古佛身心
C077n1710_p0937c09║如飲醍醐渴心永寂奇特甚奇特安樂則不
C077n1710_p0937c10║妨安樂若是德山臨濟炟爀兒孫他亦不喫
C077n1710_p0937c11║這般茶飯何也不是他所食之物且道德山
C077n1710_p0937c12║臨濟兒孫所食何物良久乃噓噓佛法門中
C077n1710_p0937c13║可謂刁刀莫辨魚魯難分下座。上堂今
C077n1710_p0937c14║朝六月二十五莫問超佛及越祖但秪粥飯
C077n1710_p0937c15║飽便休日月朝昬自回㸦驀拈拄杖云回㸦
C077n1710_p0937c16║不回㸦佛殿走出三門僧堂趒過厨庫拄杖
C077n1710_p0937c17║子穿却諸人鼻孔迴而更相涉乃擲下良久
C077n1710_p0937c18║云不尓依位住喝一喝下座。上堂一葉
C077n1710_p0937c19║落天下秋庐山山北到江州驀拈拄杖擲下
C077n1710_p0937c20║云若知撲落非他物須信縱橫得自由。
C077n1710_p0937c21║解夏日上堂四月十五結夏七月十五解夏
C077n1710_p0937c22║世俗諦中有秋有夏有解有結佛法門中無
C077n1710_p0937c23║是無非無得無失莫非妙用有時結也九十
C077n1710_p0937c24║日內水泄不通聖凡路絕誰敢咳嗽若咳嗽
C077n1710_p0938a01║也須是你解咳嗽始得有時解也十方通徹
C077n1710_p0938a02║去來自在亦須知有路頭去處始得且道不
C077n1710_p0938a03║觧不結又作麼生良久喝一喝下座。
C077n1710_p0938a04║上堂欲識佛𪫬義當觀時莭因緣昨日撞鍾
C077n1710_p0938a05║送法眼入塔今朝擊皷集禪眾陞堂千般時
C077n1710_p0938a06║莭萬種因緣緫不出這箇大眾且道這箇是
C077n1710_p0938a07║什麼乃喝云異生見解我執不同又爭恠得
C077n1710_p0938a08║老僧。上堂今朝八月中秋正是月圓當
C077n1710_p0938a09║戶所謂盲者不見非日月之咎故經云是法
C077n1710_p0938a10║平等無有高下迷者自迷悟者自悟大眾當
C077n1710_p0938a11║知不得莽鹵。上堂一切眾生緫一般妙
C077n1710_p0938a12║明日用更無偏等閑却被邪師指剛道西來
C077n1710_p0938a13║別有禪驀拈拄杖云且道是西來是妙明心
C077n1710_p0938a14║地復擲下云試断看喝一喝下座。上堂
C077n1710_p0938a15║云今朝九月一夜來霜氣寒當知門外路一
C077n1710_p0938a16║一透長安喝一喝下座。上堂諸州丐士
C077n1710_p0938a17║經年去次第㱕來復納䟽打皷普請共證明
C077n1710_p0938a18║今朝九月二十五大眾證明則不無須知鉢
C077n1710_p0938a19║盂飯粒粒皆辛苦鉢裏飯滋味大眾緫知㱕
C077n1710_p0938a20║宗道今朝九月二十五又且如何良久乃呼
C077n1710_p0938a21║侍者參退請諸郡化主喫茶喝一喝下座。
C077n1710_p0938a22║上堂今朝十月一天下暖炉開衲僧頂門眼
C077n1710_p0938a23║依舊蒙塵埃嵗月既已徃死生還到來床添
C077n1710_p0938a24║新藁薦一任雪成堆遂拈袈裟角云大眾人
C077n1710_p0938b01║人有分須是頂門眼開始得喝一喝下座。
C077n1710_p0938b02║上堂古人所謂終日忙忙那事無妨師云不
C077n1710_p0938b03║妨簡要只如開單展鉢拈𢁈把筯揚眉瞬目
C077n1710_p0938b04║有什麼妨處行住坐臥動靜去來又有何異
C077n1710_p0938b05║驀拈拄杖敲香卓云妨箇什麼復擲下云不
C077n1710_p0938b06║可喚作忙也敢問大眾那事作麼生良久喝
C077n1710_p0938b07║一喝下座。上堂是日已過命亦隨減如
C077n1710_p0938b08║少水魚斯有何樂唯二乘禪定寂滅為樂是
C077n1710_p0938b09║為真樂學般若菩薩法喜禪恱為樂是為真
C077n1710_p0938b10║樂三世諸佛慈悲喜捨四無量心為樂是為
C077n1710_p0938b11║真樂石霜普會云休去歇去冷湫湫地去是
C077n1710_p0938b12║謂二乘寂滅之樂雲門云一切智通無障碍
C077n1710_p0938b13║拈起扇子云釋迦老子來也是謂法喜禪恱
C077n1710_p0938b14║之樂德山棒臨濟喝是三世諸佛慈悲喜捨
C077n1710_p0938b15║之樂除此三種樂不為樂也且道㱕宗一眾
C077n1710_p0938b16║在三種內三種外良久云今日莊主設饡飯
C077n1710_p0938b17║俵䞋錢參退僧堂內普請喫茶去喝一喝下
C077n1710_p0938b18║座。上堂萬法是心光諸緣唯性曉本無
C077n1710_p0938b19║迷悟人只要今日了好大眾修山主見處與
C077n1710_p0938b20║大眾見處日用無差大眾見處與㱕宗長老
C077n1710_p0938b21║見處日用無差歸宗見處與雲峯山主日用
C077n1710_p0938b22║無差雲峯見處與深首座日用無差乃喝云
C077n1710_p0938b23║莫分彼我彼我無荖心光共曉日用堪誇驀
C077n1710_p0938b24║拈拄杖云阿誰不見阿誰不曉擊香卓云阿
C077n1710_p0938c01║誰不聞復擲下云是什麼喝一喝下座。
C077n1710_p0938c02║上堂舉龐居士云十方同聚會箇箇學無為
C077n1710_p0938c03║此是選佛場心空及第㱕大眾緫是選佛之
C077n1710_p0938c04║人既到㱕宗門下須是一箇箇心空及第㱕
C077n1710_p0938c05║不可作長行粥飯僧彼此出家離世俗誰言
C077n1710_p0938c06║祖獨有南能。上堂今朝臘月初五有事
C077n1710_p0938c07║為君直舉靈湯禪師到來救濟大開府庫荖
C077n1710_p0938c08║珎異寶不慳所好臨時揀取雖然一一㱕宗
C077n1710_p0938c09║不妨却分賓主乃喝云且道是賓是主復喝
C077n1710_p0938c10║云賓主歷然久參到此也須莽鹵。上堂
C077n1710_p0938c11║獨樹不成林人人緫知有梵剎一纔興大家
C077n1710_p0938c12║出隻手驀拈拄杖云家家門前火把子復擲
C077n1710_p0938c13║下云各自看取喝一喝下座。上堂今朝
C077n1710_p0938c14║臘月二十五雲門一曲為重舉馿脚佛手總
C077n1710_p0938c15║現前明眼衲僧多莽鹵喝一喝下座。
C077n1710_p0938c16║上堂滿目文殊普賢境界直下分明道無不
C077n1710_p0938c17║在驀拈拄杖擲下云拋來擲去有什麼過喝
C077n1710_p0938c18║一喝下座。上堂二月仲春漸暄時來萬
C077n1710_p0938c19║化可憐到處桃紅柳綠石頭也生暖煙驀拈
C077n1710_p0938c20║拄杖擲下云有意氣時添意氣不風流處也
C077n1710_p0938c21║風流喝一喝下座。上堂靈光洞曜逈脫
C077n1710_p0938c22║根塵躰露真常不拘文字此是百丈大智禪
C077n1710_p0938c23║師舉揚大眾作麼生良久云在家疑是客別
C077n1710_p0938c24║國却為親喝一喝下座。上堂南閻浮提眾
C077n1710_p0939a01║生以音聲為佛事所謂此方真教躰清淨在
C077n1710_p0939a02║音聞是以三乘十二分教五千四十八卷一
C077n1710_p0939a03║一從音聲演出乃至諸代祖師天下老和尚
C077n1710_p0939a04║種種禪道莫不皆從音聲演出庭前栢樹比
C077n1710_p0939a05║斗藏身德山呵佛罵祖臨濟喝豈不從音聲
C077n1710_p0939a06║演出何況世間所有一切事法不從音聲成
C077n1710_p0939a07║就者然後音聲無盡演說無盡見聞無盡利
C077n1710_p0939a08║樂無盡苟入此法門得旋陀羅三昧自在海
C077n1710_p0939a09║良久喝云十方羅漢喝一喝下座。上堂
C077n1710_p0939a10║今朝三月初五正是清明景序豈獨遊人徃
C077n1710_p0939a11║來更兼蜂狂蝶舞須信自在神通彼此性真
C077n1710_p0939a12║妙具萬物緫非断滅衲僧別求禪悟弃本逐
C077n1710_p0939a13║末喝一喝云馿年下座。上堂今朝三月
C077n1710_p0939a14║初十剳久雨不晴舩子下楊州東海鯉魚打
C077n1710_p0939a15║一棒洞庭湖裏浪滔天須知大道本無偏喝
C077n1710_p0939a16║一喝下座。上堂今朝三月十五又是月
C077n1710_p0939a17║圓當戶祖意教意同別但看鷄寒上樹驀拈
C077n1710_p0939a18║拄杖云春無三日晴夏無十日雨復擲下云
C077n1710_p0939a19║處處綠楊堪繫馬家家門底透長安喝一喝
C077n1710_p0939a20║下座。上堂如來世尊云菩薩覺成就故
C077n1710_p0939a21║不與法縛不求法脫不敬持戒不憎毀禁不
C077n1710_p0939a22║重久習不輕初學何以故一切究竟覺彼此
C077n1710_p0939a23║成佛故如是則僧也如是俗也如是凡也如
C077n1710_p0939a24║是聖也如是賢也如是愚也如是驀拈拄杖
C077n1710_p0939b01║云拄杖子亦如是擲下云如是如是。
C077n1710_p0939b02║上堂舉西天昔有七女遊屍陁林見一死屍
C077n1710_p0939b03║妹問姉曰屍在這裏人在什麼處姉曰妹妹
C077n1710_p0939b04║妹應喏姉曰在什麼處於是空中散花女曰
C077n1710_p0939b05║空中散花者誰應曰我是帝釋見聖者善說
C077n1710_p0939b06║般若感我天宮特來散花聖者欲何所須我
C077n1710_p0939b07║當供給女曰別無所須只要箇無根樹子帝
C077n1710_p0939b08║釋曰我天宮無種不有若要無根樹子即無
C077n1710_p0939b09║女曰帝釋帝釋應喏女曰這箇是什麼帝釋
C077n1710_p0939b10║遂隱去大眾且道帝釋是會了隱去不會了
C077n1710_p0939b11║隱去又道善說般若感我天宮又道無無根
C077n1710_p0939b12║樹子大眾且作麼生明得不辜負聖女若也
C077n1710_p0939b13║不會不得辜負帝釋㱕宗亦有箇無位真人
C077n1710_p0939b14║憨憨癡癡跛跛挈挈且恁麼過時喝一喝下
C077n1710_p0939b15║座。王主簿到上堂僧問雲門大師欲一
C077n1710_p0939b16║棒打煞釋迦老子和尚又欲糞掃堆裏罯殺
C077n1710_p0939b17║雲門未審和尚罪過還許學人檢點也無師
C077n1710_p0939b18║云且莫造次學云和尚坐断廬山為什麼不
C077n1710_p0939b19║識某甲這話師云三十棒學云關師云點學
C077n1710_p0939b20║云劄師云念汝做街坊。復云憶在報寧
C077n1710_p0939b21║日彼彼各年少而今住山來各各已𮕱老休
C077n1710_p0939b22║話人間短與長相逢把手呵呵笑呵呵笑逍
C077n1710_p0939b23║遙自合無為道驀拈拄杖敲香臺云不可不
C077n1710_p0939b24║自在復擲下云不可不逍遙喝一喝下座。
C077n1710_p0939c01║復云一切禪與道觸目無非妙貴賤但臨時
C077n1710_p0939c02║不要生機巧驀拈拄杖云三世諸佛說不到
C077n1710_p0939c03║諸代祖師傳不及遂擲下云是什麼喝一喝
C077n1710_p0939c04║下座。
C077n1710_p0939c05║師住寶峯開堂日接得左司手中䟽乃示眾
C077n1710_p0939c06║云左司傳授炟爀現前泐潭把呈分明薦取
C077n1710_p0939c07║薦與不薦却付與表白表白擬接復𠬧迴云
C077n1710_p0939c08║不見道權柄在手縱奪臨時非但泐潭如是
C077n1710_p0939c09║左司眾官神通變化各各具足却度與表白
C077n1710_p0939c10║宣罷於是就座問話畢師乃云適來白槌云
C077n1710_p0939c11║法筵龍象眾當觀第一義且道何名第一義
C077n1710_p0939c12║如何所觀大眾當知欲得分明現前可以直
C077n1710_p0939c13║截自觀若能自觀名為正觀若他觀者名為
C077n1710_p0939c14║邪觀而令莫有能自觀者麼既能自觀即能
C077n1710_p0939c15║他觀且道即令左司眾官僧俗大眾一一是
C077n1710_p0939c16║箇什麼噫觀音妙智力能救世間苦可謂一
C077n1710_p0939c17║一圓妙一一本靈一一神通變化緫不欠少
C077n1710_p0939c18║了無生死可相関若不能自觀者為迷真覺
C077n1710_p0939c19║性還却受輪迴然洪州乃江西大都督府古
C077n1710_p0939c20║今已來人傑地靈佛事與盛昔有馬祖以禪
C077n1710_p0939c21║道化人亮座主乃教法救世亮一日來參馬
C077n1710_p0939c22║祖祖曰見說座主大講得經論是否亮云不
C077n1710_p0939c23║敢祖云將什麼講亮云捋心講祖曰心如工
C077n1710_p0939c24║伎兒意如和伎者又爭講得經亮乃抗聲云
C077n1710_p0940a01║心既講不得虛空莫講得麼祖曰却是虛空
C077n1710_p0940a02║講得亮不肯便出去祖召云座主亮迴首豁
C077n1710_p0940a03║然大悟師云而今聞却是虛空講得多便向
C077n1710_p0940a04║虛空裏釘橛殊不知馬大師神通光明觧黏
C077n1710_p0940a05║去縛又龐居士問馬祖云不與萬法為佀者
C077n1710_p0940a06║是什麼人祖曰待汝一口吸盡西江水即向
C077n1710_p0940a07║汝道師云禪門多作奇特商量玄妙觧會又
C077n1710_p0940a08║不見馬大師威光自在裁長補短又大梅初
C077n1710_p0940a09║參馬祖問如何是佛祖曰即心是佛師云如
C077n1710_p0940a10║今徃徃向即心裏喪身失命須還他馬大師
C077n1710_p0940a11║觀機設法應病與藥一切臨時無可不可其
C077n1710_p0940a12║大據蒙馬師開示豁悟本心一得永得更不
C077n1710_p0940a13║他觀直入深山庵居岩宂後因有僧遊山見
C077n1710_p0940a14║之問曰庵主住此山多少時梅曰只見四山
C077n1710_p0940a15║青又黃僧又問出山路向甚麼處去梅曰隨
C077n1710_p0940a16║流去祖聞之令一僧去問云和尚見馬師得
C077n1710_p0940a17║箇什麼便住此山梅曰馬師向我道即心是
C077n1710_p0940a18║佛我便向這裏住僧云馬師近日佛法又別
C077n1710_p0940a19║梅云作麼生別僧曰又道非心非佛師云且
C077n1710_p0940a20║道馬大師還有為人底意也無梅云這老漢
C077n1710_p0940a21║惑乱人未有了日在任汝非心非佛我秪即
C077n1710_p0940a22║心是佛師云知恩方觧報恩僧迴舉似祖祖
C077n1710_p0940a23║召大眾云梅子熟也龐居士遂去問梅曰久
C077n1710_p0940a24║嚮梅子熟還許學人摘喫也無梅云你向什
C077n1710_p0940b01║麼處下口士云百雜碎梅曰還我核子來師
C077n1710_p0940b02║云且道此二人相見還有優劣也無梅臨遷
C077n1710_p0940b03║化時聞鼯鼠聲乃曰即此物非他物汝等善
C077n1710_p0940b04║護持之吾今逝矣師云大眾既非他物是什
C077n1710_p0940b05║麼物復云近有無盡居士曰大都此物非他
C077n1710_p0940b06║物豈有南宗與北宗如今衲子多是爭南宗
C077n1710_p0940b07║北宗雲門臨濟却被箇俗漢子點破雲門臨
C077n1710_p0940b08║濟兒孫不勝懡㦬久立諸官伏惟珎重。
C077n1710_p0940b09║入院上堂馬祖傳心石門泐潭乾師揔師前
C077n1710_p0940b10║三後三老僧到來如何指南遂拈拄杖云你
C077n1710_p0940b11║有拄杖子我與你拄杖子你無拄杖子我奪
C077n1710_p0940b12║却你拄杖子良久云我雖與你同條生不與
C077n1710_p0940b13║你同條死乃擲下拄杖喝一喝下座。
C077n1710_p0940b14║因雙林下生長老來上堂云寶山不易到既
C077n1710_p0940b15║到莫空迴莫有不空迴者麼遂擲下拄杖云
C077n1710_p0940b16║是什麼良久云不見雙林釋迦老又聞弥勒
C077n1710_p0940b17║下生來喝一喝下座。上堂今朝正月二
C077n1710_p0940b18║十五孟春猶寒人共舉分明佛法不二門甜
C077n1710_p0940b19║者自甜苦者苦喝一喝下座。開馬祖塔
C077n1710_p0940b20║日上堂放過一著落在第二有利無利不離
C077n1710_p0940b21║行市家家門外綠楊垂不獨春風折桃李馬
C077n1710_p0940b22║祖堂開二月初二觸目遇緣法門大啟不如
C077n1710_p0940b23║㱕去來良久云向什麼處去馬祖堂中燒香
C077n1710_p0940b24║罷僧堂裏喫茶。施主看藏經請上堂云
C077n1710_p0940c01║毗盧藏中有大經卷含真空而體寂鏡妙色
C077n1710_p0940c02║以圓明驀拈拄杖云三世諸佛一大藏教盡
C077n1710_p0940c03║在裏許阿誰不見阿誰不聞聞見分明是箇
C077n1710_p0940c04║什麼喝一喝下座。出外㱕上堂㱕來閏
C077n1710_p0940c05║二月閴寂寶山中城隍耳目盡塵勞萬事空
C077n1710_p0940c06║春水綠野花紅須信禪家道莫窮信手拈來
C077n1710_p0940c07║一枝草臨機生煞任西東。上堂舉僧問
C077n1710_p0940c08║馬祖如何是佛祖曰即心是佛師云馬大師
C077n1710_p0940c09║也是看孔著楔然現前一眾雖不受馬駒所
C077n1710_p0940c10║踏是不可忌古人大慈悲故誰教從來今日
C077n1710_p0940c11║清明良久云與大眾同到塔上燒香。
C077n1710_p0940c12║上堂今朝二月二十五野草閑花相共舉信
C077n1710_p0940c13║手拈來一一玄癡人莫認庭前樹眾中莫有
C077n1710_p0940c14║不受𢙣水潑者麼遂拈拄杖擲下云秪這拄
C077n1710_p0940c15║杖子亦不辜負大眾喝一喝下座。上堂
C077n1710_p0940c16║時光迅速那事如何雖然如是我不敢輕於
C077n1710_p0940c17║汝等汝等皆當作佛故先覺云一切障碍即
C077n1710_p0940c18║究竟覺驀拈拄杖云不是究竟覺遂擲下拄
C077n1710_p0940c19║杖云拋來擲去有何障碍喝一喝下座。
C077n1710_p0940c20║上堂今朝三月初十知事首座大眾尊候萬
C077n1710_p0940c21║福良久云山前大小麦穗也未直嵗照顧牛
C077n1710_p0940c22║馬莫教踐踏秧苗典座厨中調和眾口監院
C077n1710_p0940c23║庫下坐籌帷幄決勝千里諸寮舍各各照顧
C077n1710_p0940c24║火燭勝上座設饡飯供養馬祖大寂禪師大
C077n1710_p0941a01║眾緫飽老僧亦飽驀拈拄杖云拄杖子亦飽
C077n1710_p0941a02║山河大地亦飽遂卓云參退堂中喫茶。
C077n1710_p0941a03║上堂擲下拄杖云撲落非他物且道是什麼
C077n1710_p0941a04║物縱橫不是塵既不是塵是箇什麼山河及
C077n1710_p0941a05║大地全露法王身山河大地諸人揔見那箇
C077n1710_p0941a06║是法王身良久云只為分明極都緣日用親。
C077n1710_p0941a07║上堂一夏九十日看看捋欲畢為報求佛人
C077n1710_p0941a08║今朝七月一教中道佛身無為不墮諸數且
C077n1710_p0941a09║道如何是無為佛身於此薦得不逐四時之
C077n1710_p0941a10║所遷萬物之所變若也不薦人漸老又經秋
C077n1710_p0941a11║等閑白却少年頭喝一喝下座。上堂今
C077n1710_p0941a12║朝八月初五禪家安閑國土甜則甘草元甜
C077n1710_p0941a13║苦則黃檗元苦若也得意忘言自然超今越
C077n1710_p0941a14║古。上堂古人道毫𨤲有差天地懸隔且
C077n1710_p0941a15║道毫𨤲不差又如何良久云僧堂裏喫茶。
C077n1710_p0941a16║上堂今朝八月十五又是月圓當戶月不照
C077n1710_p0941a17║人人不問月彼此不相干趙官家國土不如
C077n1710_p0941a18║㱕去來田中晚稻近日好雨喝一喝下座。
C077n1710_p0941a19║化主廻上堂演上人今日作齋供養羅漢為
C077n1710_p0941a20║供養過去耶現在耶未來耶若供養過去已
C077n1710_p0941a21║過去未來未至見在無住三世既不有一心
C077n1710_p0941a22║何所依乃召云演上座正好供養過去亦如
C077n1710_p0941a23║是見在亦如是未來亦如是彼亦如是此亦
C077n1710_p0941a24║如是一切諸法亦如是復召云演上座正好
C077n1710_p0941b01║供養供養亦如是如是如是。上堂道德
C077n1710_p0941b02║經曰大巧若拙大辯若訥師云達人到此身
C077n1710_p0941b03║心一如身外無餘十方法界只在目前。
C077n1710_p0941b04║上堂一年十二月倐忽又臨頭人漸老水長
C077n1710_p0941b05║流世有何人便肯休休休不如㱕去來自有
C077n1710_p0941b06║無繩水牯牛喝一喝下座。上堂方上人
C077n1710_p0941b07║今日為施主供養羅漢且道羅漢來也無若
C077n1710_p0941b08║來在什麼處若不來又供養他作什麼乃頋
C077n1710_p0941b09║謂大眾云要識真羅漢麼元來緫在這裏復
C077n1710_p0941b10║召云方上座還見麼正好供養來無所從去
C077n1710_p0941b11║無所至一一不生一一不滅性真妙明常住
C077n1710_p0941b12║世間清淨本然周徧法界若也如是萬兩黃
C077n1710_p0941b13║金亦消得若不如是滴水難消老僧隨例飡
C077n1710_p0941b14║䭔子也得三文買草鞋。聖莭上堂率土
C077n1710_p0941b15║之土皆属王土率土之民莫非王民今朝臘
C077n1710_p0941b16║月八日當釋迦如來成道之辰是
C077n1710_p0941b17║今上皇帝降誕之日所謂前聖後聖聖德共
C077n1710_p0941b18║明人王法王王道同久應千年之慶運綂萬
C077n1710_p0941b19║國之歡心伏惟皇帝陛下萬嵗萬萬嵗復召
C077n1710_p0941b20║眾云大殿上念佛祝延聖壽下座。上堂
C077n1710_p0941b21║舉佛在之日有一女人禮佛乃於座前入定
C077n1710_p0941b22║佛遂勑文殊出之文殊入百千金剛三昧出
C077n1710_p0941b23║女子定了不可得時有罔明亦入三昧唯彈
C077n1710_p0941b24║指三下女子從定便起師云且道文殊何故
C077n1710_p0941c01║出女子定不得只如今日擊動法皷大眾齊
C077n1710_p0941c02║到座前與罔明出女子定為是同是別不見
C077n1710_p0941c03║古人道欲識佛性義當觀時莭因緣大眾緫
C077n1710_p0941c04║是祖師門下參玄上士試觀看若見得出家
C077n1710_p0941c05║事畢解脫安樂世俗塵勞不用閑觀喝一喝
C077n1710_p0941c06║下座。上堂數日出入或風或雨或陰或
C077n1710_p0941c07║晴或聚或散或鄉或村或縣或邑及至㱕來
C077n1710_p0941c08║三門依舊向南開復云大眾㱕堂喫茶。
C077n1710_p0941c09║上堂出家沙門清淨佛子莫於袈裟下失却
C077n1710_p0941c10║人身所以古人道了即業障本來空未了還
C077n1710_p0941c11║須償夙債且道袈裟下了箇什麼便業障本
C077n1710_p0941c12║來空未了箇什麼還須償夙債出家門中也
C077n1710_p0941c13║須子細不得莽鹵一等行脚離鄉別井出一
C077n1710_p0941c14║叢林入一叢林訪尋善知識决擇生死直須
C077n1710_p0941c15║子細假饒了得我更問你只如僧問雲門二
C077n1710_p0941c16║祖是了未了雲門云確眾中作麼生商量時
C077n1710_p0941c17║中如何受用大眾要會麼良久云昨日化主
C077n1710_p0941c18║㱕山一年在外化導不易有利無利不離行
C077n1710_p0941c19║市喝一喝下座。上堂西瞿耶尼北欝單
C077n1710_p0941c20║越家家門前長安道到處通徹驀拈拄杖云
C077n1710_p0941c21║拄杖頭上千荖萬別乃擲下拄杖喝一喝下
C077n1710_p0941c22║座。
C077n1710_p0941c23║
C077n1710_p0941c24║古尊宿語錄卷苐四十四　　　　　士八