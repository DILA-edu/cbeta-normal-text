C078n1720_p0622a01║禪宗頌古聯珠集序　　　　　　　雞一
C078n1720_p0622a02║（寧武軍承宣使提舉隆興府王隆萬壽宮武功郡開國侯張掄撰）
C078n1720_p0622a03║西方聖人為一大事囙緣故出現於世後以
C078n1720_p0622a04║正法眼藏付囑迦葉傳至二十七世而達磨
C078n1720_p0622a05║入于中夏設大法藥開甘露門直接上根不
C078n1720_p0622a06║立文字迨今六百餘年獲菩提者不可勝數
C078n1720_p0622a07║雖其心以無傳而傳其法以無說而說然機
C078n1720_p0622a08║緣偈頌前後寖多玉句金章公案具在池州
C078n1720_p0622a09║報恩寶鑑大師法應甞囙禪恱餘暇裒集採
C078n1720_p0622a10║摭由佛世尊以至古今宗師凡得機緣三百
C078n1720_p0622a11║二十五則頌古一百二十二人目之禪宗頌
C078n1720_p0622a12║古聯珠集可謂毘盧藏內全[(冰-水+〡)*ㄆ]眾珎栴檀林
C078n1720_p0622a13║中莫非香木開悟知見利益後來鋟木流通
C078n1720_p0622a14║豈曰小補以予夙慕宗乘樂推法施請為序
C078n1720_p0622a15║引不獲固辭。淳熈嵗在屠維大淵獻冬序
C078n1720_p0622a16║本序法應自昔南遊訪道禪燕之暇集諸頌
C078n1720_p0622a17║古咨叅知識隨所聞持同學討論去取校定
C078n1720_p0622a18║三十餘年採摭機緣三百廿五則頌二千一
C078n1720_p0622a19║百首宗師一百廿二人編排成帙命名禪宗
C078n1720_p0622a20║頌古聮珠集願與天下學般若菩薩共之雖
C078n1720_p0622a21║佛祖不傳之妙不可淂而名言初無字書安
C078n1720_p0622a22║有蜜語臨機直指更不覆藏徹見當人本來
C078n1720_p0622a23║面目故諸佛以一大事囙緣出現於世譬喻
C078n1720_p0622a24║言詞說法開示欲令眾生悟佛知見豈徒然
C078n1720_p0622b01║哉池陽信士裒金刻板以廣見聞為大法光
C078n1720_p0622b02║明之施。淳熈二年乙未臈八日編次謹書
C078n1720_p0622b03║通集序夫鼻祖西來不立文字直指而已時
C078n1720_p0622b04║門人又有所謂不執文字不離文字而為道
C078n1720_p0622b05║用已向第二機矣故有汝淂吾皮之記道不
C078n1720_p0622b06║在言也審矣子以為何如曰非也道雖不在
C078n1720_p0622b07║於言言而當終日言於道庸何傷否則一語
C078n1720_p0622b08║猶以為贅也爰自一華敷而五葉聯芳六世
C078n1720_p0622b09║傳而兩𣲖支衍機緣公案五燈燁如諸祖相
C078n1720_p0622b10║継有拈古焉有頌古焉拈古則見之於八方
C078n1720_p0622b11║珠玉類要等集頌古則有寶鑑大師宋淳熈
C078n1720_p0622b12║間居池陽報恩採集佛祖至茶陵機緣凡三
C078n1720_p0622b13║百二十有五則頌古宗師一百二十有二人
C078n1720_p0622b14║頌二千一百首目之曰禪宗頌古聮珠樷林
C078n1720_p0622b15║尚之而板將漫滅因念淳熈至今垂二百載
C078n1720_p0622b16║其閒負大名尊宿星布林立頌古亦不下先
C078n1720_p0622b17║哲惜乎聮継之作𨷂如也每慚濫廁宗門且
C078n1720_p0622b18║有年矣禪無所悟道無所詣欲作之復止之
C078n1720_p0622b19║趑趄者亦屢矣元貞乙未叨尸義烏普濟山
C078n1720_p0622b20║院事簡輙事續槀僅淂一二萍梗之踪或出
C078n1720_p0622b21║或處隨見隨筆廿三四年間稍成次序機緣
C078n1720_p0622b22║先有者頌則續之未有者增之加機緣又四
C078n1720_p0622b23║百九十又三則宗師四百二十六人頌三千
C078n1720_p0622b24║[舟-(白-日)]五十首題曰禪宗頌古聯珠通集將募板
C078n1720_p0622c01║行與後學共惑者曰道不在是拈華微笑三
C078n1720_p0622c02║拜淂髓初無一語與之而昭昭於心目之間
C078n1720_p0622c03║道播無垠烏有如今日叶音韻事言句簧鼓
C078n1720_p0622c04║後人俾其棄本逐末誠可歎㦲予咲而不荅
C078n1720_p0622c05║良久乃歌曰五雲影裏神仙現手把紅羅扇
C078n1720_p0622c06║遮面急須着眼看仙人莫看仙人手中扇已
C078n1720_p0622c07║而謂之曰子所論者手中扇也予所集者果
C078n1720_p0622c08║在扇邪噫知我罪我其惟此集乎。時延祐戊
C078n1720_p0622c09║午六月旦前住紹興路天衣萬壽禪寺錢唐
C078n1720_p0622c10║沙門普會自序
C078n1720_p0622c11║佛祖葛藤水浸不爛火燒不壞枝聮蔓衍派
C078n1720_p0622c12║布無窮禪宗頌古聮珠者寶鑑大師法應集
C078n1720_p0622c13║魯菴會公續集鋟梓行世久矣近以佗故其
C078n1720_p0622c14║板散落人間洪武己巳夏余慮其亡失託道
C078n1720_p0622c15║友收贖庋藏于大慈山之幻居實六月廿八
C078n1720_p0622c16║日也明日舊置板處火作風烈燎及千數百
C078n1720_p0622c17║家吁斯亦異矣然佛祖葛藤其果靈驗如此
C078n1720_p0622c18║耶抑神物護持而致然耶敬捐衣資命工補
C078n1720_p0622c19║完用廣流通永延慧命囙書其淂板所由之
C078n1720_p0622c20║異庸識嵗月云。洪武二十五年嵗在壬申二
C078n1720_p0622c21║月十有九日
C078n1720_p0622c22║中天竺住山沙門幻居淨戒識
C078n1720_p0622c23║
C078n1720_p0622c24║
C078n1720_p0623a01║禪宗頌古聮珠通集卷第一　　　　雞一
C078n1720_p0623a02║（池州報息寺沙門法應集　紹興天衣禪寺住持普會續集
C078n1720_p0623a03║　僧錄司右闡教兼鍾山靈谷禪寺住持淨戒重校）
C078n1720_p0623a04║佛世尊（一十九則）文殊（四則）舍利弗（一則）
C078n1720_p0623a05║賔頭盧（一則）殃崛摩羅（二則）那吒（一則）
C078n1720_p0623a06║七賢聖女（一則）城東老姥（一則）維摩（一則）
C078n1720_p0623a07║傅大士（七則）善財（五則）布袋（一則）
C078n1720_p0623a08║跋陀尊者（一則）誌公（一則）天台智者（一則）
C078n1720_p0623a09║釋迦牟尼世尊初降生一手指天一手指地
C078n1720_p0623a10║周行七步目顧四方云天上天下唯吾獨尊
C078n1720_p0623a11║後雲門云我當時若見一棒打殺與狗子喫
C078n1720_p0623a12║貴圖天下太平瑯瑘覺云可謂將此深心奉
C078n1720_p0623a13║塵𠛴是則名為報佛恩。頌曰。
C078n1720_p0623a14║四月八佛降生日指天指地称第一九龍噴
C078n1720_p0623a15║水沭金軀摩訶般若波羅蜜（洞山聡）指天指
C078n1720_p0623a16║地語琅琅送語傳言出𦘕堂使者尚能多意
C078n1720_p0623a17║氣主人應是不尋常（泉大道）寶殿龍樓忽降
C078n1720_p0623a18║時周行七步豁雙眉開言不是無謙遜天上
C078n1720_p0623a19║人間更有誰（野軒遵）開基剏業前王事端拱
C078n1720_p0623a20║持盈後帝心劒㦸盡為農器用此時誰報太
C078n1720_p0623a21║平音（佛印元）纔降王宮示本然周行七步又
C078n1720_p0623a22║重宣指天指地無人會獨震雷音徧大千（海印信）
C078n1720_p0623a23║混沌未分人未曉乹坤纔剖事全彰天生伎
C078n1720_p0623a24║倆能奇恠末上輸他弄一塲（保寧勇）七步周
C078n1720_p0623b01║行手指天衲僧棒下命難全母胎出後成何
C078n1720_p0623b02║事爭似閻浮未降前（張無盡）周行七步便称
C078n1720_p0623b03║尊家醜那堪放出門只向母胎度人畢也須
C078n1720_p0623b04║一棒一條痕（長靈卓）纔生能步便英靈天上
C078n1720_p0623b05║人間我獨尊可咲瞻前不顧後那知身後有
C078n1720_p0623b06║雲門（草堂清）一火鑄成金彈子團圞都不費
C078n1720_p0623b07║鉗鎚拈來萬仞峯頭放打落天邊白鳳兒（慈
C078n1720_p0623b08║受深）無憂樹下誕金身七步周行事斬新
C078n1720_p0623b09║相見謂言侵早起誰知更有夜行人（南華昺）
C078n1720_p0623b10║老胡不免出胞胎也觧人前恁麼來指地指
C078n1720_p0623b11║天称第一眾生四十九年災（皷山珪）老漢纔
C078n1720_p0623b12║生便着忙周行七步似顛狂賺他無限癡男
C078n1720_p0623b13║女開眼堂堂入鑊湯（徑山杲）兜羅綿手指天
C078n1720_p0623b14║地紺目重瞳顧四維七步周行渾属我一生
C078n1720_p0623b15║賣弄小孩兒（佛燈珣）黑白未分全體妙纔彰
C078n1720_p0623b16║文彩便成乖囙茲漏泄家風甚末代兒孫鼻
C078n1720_p0623b17║孔喎（月菴果）纔出胞胎便逸羣周行七步獨
C078n1720_p0623b18║称尊當時若見雲門老不到如今累子孫（踈山
C078n1720_p0623b19║如）老胡種空意氣一手指天兼指地當時
C078n1720_p0623b20║𥁞謂獨称尊今日翻思誰不是人人盡在光
C078n1720_p0623b21║明裏臨文不用更加諱（育王達）千年石虎產
C078n1720_p0623b22║麒麟一角通身五彩眀金鎖玉関渾掣断毘
C078n1720_p0623b23║盧界內皷𤇆塵（雪竇宗）羙如西子離金閤嬌
C078n1720_p0623b24║似楊妃下玉樓猶𢗌琵琶半遮面不令人見
C078n1720_p0623c01║轉風流（佛鑑懃）毘嵗園裏喪嘉聲分手徒勞
C078n1720_p0623c02║布惡名决定一文偷不淂至今虛作不良人
C078n1720_p0623c03║（瞎堂遠）五天一隻蓬蒿箭攪動支那百萬兵
C078n1720_p0623c04║不淂雲門行正令幾乎錯認定盤星（石窓恭）
C078n1720_p0623c05║周行四顧獨称尊平地無風起浪痕𥚟及私
C078n1720_p0623c06║門猶自可誰知千古累兒孫（懶菴需）掀翻地
C078n1720_p0623c07║軸乹坤窄撥轉天輪宇宙寬須向強中呈好
C078n1720_p0623c08║手虛空打碎刼初看（正堂辯）奴兒婢子十生
C078n1720_p0623c09║九死於裏不正被外邊使縱饒開口便過頭
C078n1720_p0623c10║未免渾身輥泥水（月堂昌）無憂樹下浴嬰孩
C078n1720_p0623c11║清曉薔薇帶露開轉過衲僧相見處後檀驢
C078n1720_p0623c12║馬出胞胎（天童淨）草木無端拈出來更加註
C078n1720_p0623c13║脚轉癡呆西天此土誰知已夜半優曇火裏
C078n1720_p0623c14║開（應菴華）走出門風相副称東西南北更無
C078n1720_p0623c15║人看來不淂韶陽老未免兒孫惹客塵（或菴体）
C078n1720_p0623c16║指天指地無處回避瞿曇瞿曇討甚巴鼻（月林
C078n1720_p0623c17║觀）自謂五更侵早起誰知更有夜行人條
C078n1720_p0623c18║風塊雨非云昔堯舜垂衣萬國賔（運菴岩）未
C078n1720_p0623c19║曾撞入摩耶腹兩手知他甚處安右脇出來
C078n1720_p0623c20║魔境現只堪惆悵不堪看（天目禮）一聲哇地
C078n1720_p0623c21║便吒哩突出如斯大闡提此土西天起殃害
C078n1720_p0623c22║堂堂洗土不成泥（北磵簡）七步周行猶彷彿
C078n1720_p0623c23║指天指地不分明是非既落傍人耳洗到驢
C078n1720_p0623c24║年也不清（虛盧堂愚）兩手指天地周行步更多
C078n1720_p0624a01║可怜黃面老螃蠏落湯鍋（西岩惠）生來自恨
C078n1720_p0624a02║錯同條鐵鑄心肝也合消還你獨尊三界內
C078n1720_p0624a03║柰何今日又明朝（覺菴真）僧問九峯處云承
C078n1720_p0624a04║聞和尚有言諸聖間出秖是傳語人是否師
C078n1720_p0624a05║曰是曰世尊一手指天一手指地云天上天
C078n1720_p0624a06║下唯吾獨尊和尚為甚麼却喚作傳語人師
C078n1720_p0624a07║曰秖為一手指天一手指地所以喚作傳語
C078n1720_p0624a08║人。頌曰。妙相圓明不可親奴兒婢子自慇
C078n1720_p0624a09║懃指天指地稱尊大也是傳言送語人（丹霞淳）
C078n1720_p0624a10║世尊未離兜率已降王宮未出母胎度人已
C078n1720_p0624a11║畢。頌曰。大象本無形至虛包萬有末後已
C078n1720_p0624a12║太過靣南看北斗王宮兜率度生出胎始終
C078n1720_p0624a13║一貫初無去來掃蹤滅跡除根蒂火裏蓮華
C078n1720_p0624a14║處處開（圓悟勤）是非海裏橫身入豺虎群中
C078n1720_p0624a15║自在行莫把是非來辨我平生穿鑿不相干
C078n1720_p0624a16║（鼓山珪）利刃有蜜不須舐蠱毒之家水莫甞
C078n1720_p0624a17║不舐不甞俱不犯端然衣錦自還鄉（徑山杲）
C078n1720_p0624a18║未離兜率降王宮便就刀山入鑊湯等閑擒
C078n1720_p0624a19║下白拈賊滿眼俱為敗露贓（瞎堂遠）垂鈎不
C078n1720_p0624a20║似迷津客張網誠非待兔人半夜烏鷄何處
C078n1720_p0624a21║去天明吞却玉麒麟（正堂辯）肌骨當初赫赤
C078n1720_p0624a22║窮靣皮今日厚千重撩頭搭尾應更點贏賽
C078n1720_p0624a23║闍𥠖齋後鐘（或菴体）
C078n1720_p0624a24║世尊初於臘月八日明星出時忽云奇哉一
C078n1720_p0624b01║切眾生具有如來智慧德相但以妄想執着
C078n1720_p0624b02║不能證得。頌曰。瞿曇失却眼睛時雪裏梅
C078n1720_p0624b03║花只一枝而今到處生荊𣗥却咲春風惱亂
C078n1720_p0624b04║吹（晦堂心）黃靣瞿曇不丈夫明星現處自塗
C078n1720_p0624b05║糊如今好覔生蛇弄免使兒孫在半途（佛心才）
C078n1720_p0624b06║一見明星夢便回千年桃核長青梅雖然不
C078n1720_p0624b07║是調𦎟味曾與將軍止渴來（雪竇宗）出得
C078n1720_p0624b08║山來早是遲却於世上討便冝直饒一念超
C078n1720_p0624b09║三界好與拳頭劈靣椎（佛照光）此老從來謾
C078n1720_p0624b10║自誇無端病眼見空華直教當下超三際撿
C078n1720_p0624b11║點將來未到家（無用全）六年落草野狐精跳
C078n1720_p0624b12║出渾身是葛藤打失眼睛無處覔誑人剛道
C078n1720_p0624b13║悟明星（天童淨）二千年前黃靣老舉頭莫是
C078n1720_p0624b14║見明星茫茫宇宙人無數幾箇男兒眼有睛
C078n1720_p0624b15║（肯堂充）雪嶺崎嶇嵗月深何曾夜半見明星
C078n1720_p0624b16║可怜業識茫茫者蹉過如來正法輪（妙峯善）
C078n1720_p0624b17║夜半明星出現時分明喪盡目前機若言緫
C078n1720_p0624b18║具如來相也是空拳誑小兒（頑石空）六載隈
C078n1720_p0624b19║藏在雪山灰頭土靣自慚顏今朝忽覩明星
C078n1720_p0624b20║現始覺從前被眼瞞（鐵山仁）六載將身草裏
C078n1720_p0624b21║埋當時有眼幾曾開果然見得明星現未到
C078n1720_p0624b22║門庭冷似灰（介石朋）雪嶺六年修苦行今朝
C078n1720_p0624b23║打失主人公普天匝地無尋處百億分身是
C078n1720_p0624b24║脫空（天目禮）正覺山前失眼睛是凡是聖盡
C078n1720_p0624c01║生盲至今夜夜明星現誰肯向伊行處行（癡
C078n1720_p0624c02║絕冲）明星見處月三更箇箇眉毛眼上橫
C078n1720_p0624c03║平地起堆黃靣老夢中說夢可怜生（大歇謙）
C078n1720_p0624c04║明星一見眼皮穿漢語胡言萬萬千暴富乞
C078n1720_p0624c05║兒休說夢誰家竈裏火無煙（無量壽）金鍾
C078n1720_p0624c06║夜擊九重城六載歸來改瘦形待得眾生心
C078n1720_p0624c07║眼活雪山依舊碧崚𡾓（虛堂愚）輊金輪位
C078n1720_p0624c08║重草座金彈換人泥彈丸末世眾生心眼巧
C078n1720_p0624c09║明星空照雪山寒（閑極雲）月滿長空星滿
C078n1720_p0624c10║天瞿曇一見眼皮穿長安市上人無數何似
C078n1720_p0624c11║家家夜莫眠（千峯琬）
C078n1720_p0624c12║世尊一日陞座大眾纔集定文殊白槌云諦
C078n1720_p0624c13║觀法王法法王法如是世尊便下座。頌曰。
C078n1720_p0624c14║聲振大千龍虎伏無人解和法王才言下便
C078n1720_p0624c15║明猶是鈍頓教千眼一時開（明招謙）
C078n1720_p0624c16║文殊白槌報眾知法王法令合如斯會中若
C078n1720_p0624c17║有仙陀客不待眉間毫相輝（北塔祚）列聖
C078n1720_p0624c18║聚中作者知法王法令不如斯會中若有仙
C078n1720_p0624c19║陀客何必文殊下一槌（雪竇顯）百萬靈山似
C078n1720_p0624c20║葦麻風行雲集已周遮當時不是文殊老徃
C078n1720_p0624c21║徃瞿曇更撒沙（佛印元）頭角麟龍眾若干當
C078n1720_p0624c22║時一例受欺謾法王真子揮楗稚直至如今
C078n1720_p0624c23║作咲端（正覺逸）未兆之前早二三白槌之後
C078n1720_p0624c24║更那堪當時若有仙陀客不到如今強指南
C078n1720_p0625a01║（海印信）七佛之師下一槌鵝王成鴨鱉成龜
C078n1720_p0625a02║滿筵龍象齊傾耳咲殺靈山老古錐（野軒遵）
C078n1720_p0625a03║巍巍頂相終難見舒卷何當如掣電彼時若
C078n1720_p0625a04║有此時人文殊槌下分針線（白雲端）諦觀法
C078n1720_p0625a05║王法法王法如是玉輪影射珊瑚枝一陣清
C078n1720_p0625a06║風動天地（地藏恩）月在波心徹底寒澄澄應
C078n1720_p0625a07║不許龍蟠五湖多少未歸客却被傍人把釣
C078n1720_p0625a08║竿（上方益）彌盧出海橫天外南北東西不見
C078n1720_p0625a09║邊一幅素縑描不得競將天下與人傳（大洪遂）
C078n1720_p0625a10║據坐凝眸語未形一槌直下意何明倒行
C078n1720_p0625a11║此令如相委無限清風動地生（夢菴信）一叚
C078n1720_p0625a12║真風見也麼元元化毋理機梭織成古錦含
C078n1720_p0625a13║春象無奈東君漏泄何（天童覺）一輪明月映
C078n1720_p0625a14║天心四海生靈荷照臨何必西風撼丹桂碧
C078n1720_p0625a15║霄重送九秋音（佛鑑懃）法王法令若為酬老
C078n1720_p0625a16║到文殊強出頭負累釋迦猶可事至今千古
C078n1720_p0625a17║閙啾啾（龍門遠）銀蟾皎潔豈容摸剛被文殊
C078n1720_p0625a18║強塗糊千古兒孫無覔處三條椽下觜盧都
C078n1720_p0625a19║（月菴果）金槌影動寶劒光寒百萬之眾齊着
C078n1720_p0625a20║眼看（楚安方）瞿曇按指文殊據令漏泄天機
C078n1720_p0625a21║一槌打正（南華昺）正令付全提不存凡聖機
C078n1720_p0625a22║牢關百雜碎石火電光輝（尼無着緫）古皇前化
C078n1720_p0625a23║超羣檄無事印文明劃劃今時衲子若當陽
C078n1720_p0625a24║徃徃半千成五百（正堂辯）法王法令沒周
C078n1720_p0625b01║遮一片虛凝絕點瑕槌下不開諸聖眼幾多
C078n1720_p0625b02║騏驥困塩車（靈巖安）見成活計莫周遮椎下
C078n1720_p0625b03║分踈事轉差若是咬人師子子何須牙上更
C078n1720_p0625b04║安牙（月林觀）道泰時清才子貴家肥國富小
C078n1720_p0625b05║兒嬌不因紫陌花開早爭見黃鶯下柳條（木
C078n1720_p0625b06║菴永）世尊因五通仙人問云佛有六通
C078n1720_p0625b07║我有五通如何是那一通世尊召仙人仙人
C078n1720_p0625b08║應諾世尊曰那一通尒問我。頌曰。仙人一
C078n1720_p0625b09║問通皆俻却是瞿曇一物無捉得兔來依舊
C078n1720_p0625b10║放幾多山鬼暗相呼（佛印元）那一通尒問我
C078n1720_p0625b11║令人慚愧釋迦老只知步步踏紅蓮不覺茫
C078n1720_p0625b12║茫入荒草（正覺逸）無量劫來曾未遇如何不
C078n1720_p0625b13║動到其中莫言佛法無多子最苦瞿曇那一
C078n1720_p0625b14║通（保寧勇）問佛如何那一通世尊當面指迷
C078n1720_p0625b15║蹤祥雲密密微微雨大震雷音匝地風（雲溪
C078n1720_p0625b16║恭）汝問如何此問親嶺梅江柳共芳春抱贓
C078n1720_p0625b17║不用行搜檢已自當堂露賊身（長靈卓）那一
C078n1720_p0625b18║通你問我玄關倒插無鬚鎻等閑一掣掣得
C078n1720_p0625b19║開三箇老婆相對坐（咄）（断橋倫）那一通你問
C078n1720_p0625b20║我口是禍門招因帶果慚愧慈悲大法王丙
C078n1720_p0625b21║乙离壬不属火（寶葉源）世尊因外道問
C078n1720_p0625b22║云不問有言不問無言世尊㨿坐外道讚曰
C078n1720_p0625b23║世尊大慈大悲開我迷雲令我得入作禮而
C078n1720_p0625b24║去後阿難問佛外道有何所證而言得入世
C078n1720_p0625c01║尊曰如世良馬見鞭影而行。頌曰。鞭影分
C078n1720_p0625c02║明指似君多聞瞥地爽精神汾陽報汝諸禪
C078n1720_p0625c03║侶信手拈來莫厭塵（汾陽昭）機輪曾未轉轉
C078n1720_p0625c04║必兩頭走明鏡忽臨臺當下分妍醜妍醜分
C078n1720_p0625c05║𠔃迷雲開慈門何處生塵埃因思良馬窺鞭
C078n1720_p0625c06║影千里追風喚得回（雪竇顯）雙鋒覆護兩俱
C078n1720_p0625c07║摧迷雲從此豁然開收得劫初鈴子後輕輕
C078n1720_p0625c08║一振動雲雷（天衣懷）萬丈寒潭徹底清錦鱗
C078n1720_p0625c09║夜靜向光行和竿一掣隨鈎上水面茫茫散
C078n1720_p0625c10║月明（白雲端）經過遇夜宿荒草開得眼來天
C078n1720_p0625c11║大曉空心赤脚唱歌歸路上行人已不少（保
C078n1720_p0625c12║寧勇）特地慇懃問有無因風應不費工夫迷
C078n1720_p0625c13║雲縱得開令入未免區區在半途（淨照臻）雪
C078n1720_p0625c14║覆喬林同一色清光上下含虗碧採樵人立
C078n1720_p0625c15║渡頭寒極目圓蟾為誰白（成枯木）外道麤心
C078n1720_p0625c16║慣險夷老胡鞭影露針錐行人拾得東門兔
C078n1720_p0625c17║誰管韓獹精力疲（長靈卓）世尊恰似青銅鏡
C078n1720_p0625c18║掛向虗空秋月靜表裏無私照膽寒高低一
C078n1720_p0625c19║一皆相映（佛鑒懃）杲日連天照有無孰云善
C078n1720_p0625c20║逝坐跏趺如今要見當年事邪正由來在半
C078n1720_p0625c21║途（龍門遠）有無不問語先墯明鏡當臺雙照
C078n1720_p0625c22║破迷雲散𥁞曉天空杲日團團紅似火（佛性
C078n1720_p0625c23║泰）露影藏身問世尊瞿曇一點不加文迷雲
C078n1720_p0625c24║舒卷從斯入十倍精神减八分（佛燈珣）迷悟
C078n1720_p0626a01║髑髏前何勞更舉鞭只持雞狗戒不學祖師
C078n1720_p0626a02║禪（鼓山珪）兩處牢關擊不通纖塵不動自乖
C078n1720_p0626a03║宗忽然業鏡百雜碎黃面瞿曇失却蹤（徑山
C078n1720_p0626a04║杲）外道殷勤來問佛有言不問及無言大雄
C078n1720_p0626a05║不費纖毫力良馬何曾用舉鞭（照堂一）世尊
C078n1720_p0626a06║隻眼通三界外道雙眸貫五天華意正濃桃
C078n1720_p0626a07║臉笑春光不在柳梢邊（雪巢一）不問有言無
C078n1720_p0626a08║言說甚見影見鞭露柱口掛壁上燈籠倒退
C078n1720_p0626a09║三千（瞎堂遠）陷虎機關兩處安湍流一截萬
C078n1720_p0626a10║源乾駿駒瞥尓窺鞭影凜凜霜蹄毛骨寒（尼
C078n1720_p0626a11║無著㧾）獵涉榮枯未是奇到頭誰是出家兒
C078n1720_p0626a12║故鄉漠漠無消息時有孤雲嶺外歸（正堂辯）
C078n1720_p0626a13║赤日輝空照大千佛魔俱盡䪺超然悠悠莫
C078n1720_p0626a14║論途中事露出胷襟子細看（大溈智）不問有
C078n1720_p0626a15║無先話墮軒轅古鏡忽臨臺雖然當下分妍
C078n1720_p0626a16║醜依舊迷雲撥不開（肯堂充）自把碌磚空裏
C078n1720_p0626a17║擲必端自打自家頭灼然自痛自難說自著
C078n1720_p0626a18║摩挲歸去休（断橋倫）不問無言及有言坐觀
C078n1720_p0626a19║成敗自安然仙陀瞥爾知宗墮誰謂世尊曾
C078n1720_p0626a20║舉鞭（本覺一）疾焰過風苐二頭不堪惆悵只
C078n1720_p0626a21║堪愁一聲振鬣長鳴後萬馬皆瘖一戰收（北
C078n1720_p0626a22║磵簡）世尊因外道問昨日說何法曰說定法
C078n1720_p0626a23║又問今日說何法曰說不定法（云云）。頌曰。
C078n1720_p0626a24║古鑑從來絕點痕隨其妍醜目前分而今鑑
C078n1720_p0626b01║破無光影風輥長江水色渾（塗毒䇿）昨日與
C078n1720_p0626b02║今日說定說不定寰中天子勑塞外將軍令
C078n1720_p0626b03║外道當年入夢鄉直至如今猶未省（高安悟）
C078n1720_p0626b04║昨日定今日不定正令已行皆逐正卓下靈
C078n1720_p0626b05║山皂纛旗百萬魔軍皆乞命（山堂淳）
C078n1720_p0626b06║世尊因調達謗佛生身陷地獄佛勑阿難傳
C078n1720_p0626b07║問云汝在地獄中安否云我雖在地獄如三
C078n1720_p0626b08║禪天樂佛又令阿難傳問你還求出不云我
C078n1720_p0626b09║待世尊來便出阿難云佛是三界大師豈有
C078n1720_p0626b10║入地獄分云佛既無入地獄分我豈有出地
C078n1720_p0626b11║獄分。頌曰。好咲提婆達多入捺落十小劫
C078n1720_p0626b12║波然得三禪妙樂吹布毛湏還鳥窠（湛堂凖）
C078n1720_p0626b13║大隱居𫑮小隱居山各得其所隨分安閑何
C078n1720_p0626b14║必更來論出入人生在處有餘歡（別峯雲）地
C078n1720_p0626b15║獄天堂八字打開誰知無去亦無來若言已
C078n1720_p0626b16║得三禪樂未免將身自活埋（松源岳）萬仞崖
C078n1720_p0626b17║頭𢬵得去不知何處覔全屍業風吹起再甦
C078n1720_p0626b18║省卻問如今是甚時（虗堂愚）世尊因長爪
C078n1720_p0626b19║梵志索論義預約云我義若墮我自斬首以
C078n1720_p0626b20║謝世尊云汝義以何為宗梵志云我義以一
C078n1720_p0626b21║切不受為宗世尊云是見受不志拂袖而去
C078n1720_p0626b22║行至中路有省乃謂弟子云吾當回去斬首
C078n1720_p0626b23║以謝世尊弟子云人天眾前幸當得勝何以
C078n1720_p0626b24║斬首志云我寧於有智人前斬首不於無智
C078n1720_p0626c01║人前得勝乃歎云我義兩處負墯是見若受
C078n1720_p0626c02║負門處麤是見不受負門處細一切人天二
C078n1720_p0626c03║乘皆不知我義墯處唯有世尊諸大菩薩知
C078n1720_p0626c04║我義墮回至世尊前云我義兩處負墯故當
C078n1720_p0626c05║斬首以謝世尊云我法中無如是事汝當回
C078n1720_p0626c06║心向道於是同五百徒眾一時投佛出家證
C078n1720_p0626c07║阿羅漢。頌曰。是見若受破家門是見不受
C078n1720_p0626c08║與誰論匾檐驀折兩頭脫一毫頭上現乾坤
C078n1720_p0626c09║（天衣懷）一切不受逞家風片言雙破兩頭攻
C078n1720_p0626c10║赤旛奪了回光處始信言前墯己宗（本覺一）
C078n1720_p0626c11║是見受時眼着屑見如不受事猶乖賊身已
C078n1720_p0626c12║露徒回首鬼面神頭一處埋（無用全）
C078n1720_p0626c13║世尊因乾闥婆王奏樂其時山河大地𥁞作
C078n1720_p0626c14║琴聲迦葉起舞王問迦葉豈不是阿羅漢諸
C078n1720_p0626c15║漏已𥁞何更有餘習世尊曰實無餘習莫謗
C078n1720_p0626c16║法也王又撫琴三徧迦葉亦三度作舞王曰
C078n1720_p0626c17║迦葉作舞豈不是世尊曰實不曾作舞王曰
C078n1720_p0626c18║世尊何得妄語世尊曰不妄語汝撫琴山河
C078n1720_p0626c19║大地草木𥁞作琴聲豈不是王曰是世尊曰
C078n1720_p0626c20║迦葉亦復如是實不曾作舞王乃信受。頌曰。
C078n1720_p0626c21║輕輕撥轉一條弦聲振三千興大千頼得飲
C078n1720_p0626c22║光知密意肯將羅袖惹春煙（塗毒䇿）有三尺
C078n1720_p0626c23║劒可以謁趙國無千里眼難以見懸𮈔巍巍
C078n1720_p0626c24║堂堂三界大師（虗堂愚）世尊在忉利天為
C078n1720_p0627a01║母說法優填王思佛命匠雕旃檀像及至世
C078n1720_p0627a02║尊下來像亦出迎。頌曰。紫金光聚照山河
C078n1720_p0627a03║天上人間意氣多曾勑文殊領徒眾毗耶城
C078n1720_p0627a04║裏問維摩（虗堂愚）世尊一日坐次見二人
C078n1720_p0627a05║舁豬子過這箇是甚麼其人云世尊具一切
C078n1720_p0627a06║智豬子也不識世尊曰也要問過。頌曰。
C078n1720_p0627a07║捨筏懷兼濟逢畊更問津却將未歸意說與
C078n1720_p0627a08║欲行人（木菴瓊首座）世尊三喚三應乃云無
C078n1720_p0627a09║為真佛實在我身。頌曰。真佛無為在我身
C078n1720_p0627a10║三呼三應太惺惺若人不悟元由者塵刦茫
C078n1720_p0627a11║茫認識神世尊一日勑阿難食時將至汝
C078n1720_p0627a12║入城持鉢難應諾曰汝既持鉢當依過去七
C078n1720_p0627a13║佛儀式難遂問如何是七佛儀式佛召阿難
C078n1720_p0627a14║難應諾佛曰持鉢去（密菴云大小世尊被阿難輕輕靠著未免喚鍾
C078n1720_p0627a15║作甕）。頌曰。從前七佛儀式慶喜何曾欠少
C078n1720_p0627a16║堪笑黃面瞿曇無端打箇之遶（遯菴演）
C078n1720_p0627a17║世尊因靈山會上有五百比丘得四禪定具
C078n1720_p0627a18║五神通未得法忍以宿命智通各各自見過
C078n1720_p0627a19║去殺父害母及諸重罪心內懷疑於甚深法
C078n1720_p0627a20║不能證入於是文殊承佛神力手握利劒持
C078n1720_p0627a21║逼如來世尊謂文殊曰住住不應作逆勿得
C078n1720_p0627a22║害吾吾必被害為善被害文殊從本已來無
C078n1720_p0627a23║有我人但以內心見有我人內心起時我必
C078n1720_p0627a24║被害即名為害於是五百比丘自悟本心如
C078n1720_p0627b01║夢如幻於夢幻中無有我人乃至能生所生
C078n1720_p0627b02║父母於是五百比丘同聲讚嘆曰文殊大智
C078n1720_p0627b03║士深達法源底自手握利劒持逼如來身如
C078n1720_p0627b04║劒佛亦𠇍一相無有二無相無所生是中云
C078n1720_p0627b05║何殺。頌曰。為渠中路惹埃塵致使全機截
C078n1720_p0627b06║断雲佛劒兩忘何處去還鄉曲調一番新（象
C078n1720_p0627b07║田卿）佛祖由來捴是冤電機𢭀處直如弦金
C078n1720_p0627b08║毛若觧和聲拶月裏麒麟笑揭天（瞎堂遠）文
C078n1720_p0627b09║殊當日逼如來五百聲聞眼豁開欲會如劒
C078n1720_p0627b10║佛亦爾青虵匣裏吼風雷（本覺一）世尊敲
C078n1720_p0627b11║髑髏問𦒿婆生何道曰生人道又敲一曰生
C078n1720_p0627b12║何道曰生天又敲一𦒿罔措。頌曰。如來一
C078n1720_p0627b13║擊少人知直下分明更是誰無限月光隨水
C078n1720_p0627b14║去片雲偏向故山歸（塗毒䇿）老胡一擊許誰
C078n1720_p0627b15║知大冶紅爐片雪飛青草塚間留不住白雲
C078n1720_p0627b16║還望故山歸（瞎堂遠）世尊因地布髮掩泥獻
C078n1720_p0627b17║華於然燈佛燈見布髮處遂約退眾乃指地
C078n1720_p0627b18║云此一方地宜建一梵剎時有賢于長者持
C078n1720_p0627b19║標於指處插云建梵剎已竟時諸天散花讚
C078n1720_p0627b20║云庶子有大智矣。頌曰。百草頭上無邊春
C078n1720_p0627b21║信手拈來用得親丈六金身功德聚等閑擺
C078n1720_p0627b22║手入紅塵塵中能作主化外自來賔觸處生
C078n1720_p0627b23║涯隨分足未嫌伎倆不如人（天童覺）一枝修
C078n1720_p0627b24║竹建精藍風捲蟭螟入海南惡水潑來成苐
C078n1720_p0627c01║二鈍根蹉過問前三（張無𥁞）世尊因廣頟屠
C078n1720_p0627c02║兒日殺千羊一日至世尊前颺下屠刀云我
C078n1720_p0627c03║是千佛一數世尊云如是如是。頌曰。昔日
C078n1720_p0627c04║為刀今日佛今朝為佛佛能刀能刀能佛無
C078n1720_p0627c05║差別便見眉間白玉毫（圓悟勤）放下屠刀處
C078n1720_p0627c06║棒打不回頭雲自帝鄉去水歸江漢流（退菴
C078n1720_p0627c07║休）世尊因波斯匿王問勝義諦中有世俗諦
C078n1720_p0627c08║否若言無智不應一若言有智不應二一二
C078n1720_p0627c09║之義云何世尊曰大王汝於過去龍光佛法
C078n1720_p0627c10║中曾問此義我今無說汝今無𦗟無說無𦗟
C078n1720_p0627c11║是名一義二義。頌曰。問處奇特荅處殊絕
C078n1720_p0627c12║一二義諦驪龍角折（真如喆）無𦗟無說意無
C078n1720_p0627c13║窮鐵壁銀山一線通何處是𤦲真聖諦秋風
C078n1720_p0627c14║昨夜到梧桐（東谷光）世尊昔至多子塔前命
C078n1720_p0627c15║摩訶迦葉分座令坐以僧伽𥠖圍之遂告云
C078n1720_p0627c16║吾有正法眼藏密付於汝汝當護持傳授將
C078n1720_p0627c17║來母令断絕。頌曰。密傳分半座正好驀靣
C078n1720_p0627c18║唾不與麼且放過子孫未免遭殃禍（海印信）
C078n1720_p0627c19║僧問興化多子塔前共談何事化曰一人傳
C078n1720_p0627c20║虗萬人傳實。頌曰。於道無所證方通萬法
C078n1720_p0627c21║路或明或暗行不慎亦不護月來松色寒雲
C078n1720_p0627c22║去青山露今古天台橋幾人能得度（投子青）
C078n1720_p0627c23║世尊因黑齒梵志運神力以左右手擎合歡
C078n1720_p0627c24║梧桐𣗳兩株至靈山獻佛佛云梵志志應諾
C078n1720_p0628a01║佛云放下著志放下左手一株佛又云放下
C078n1720_p0628a02║著志放下右手一株佛又云放下著志云我
C078n1720_p0628a03║兩手𥁞空未審更放下箇甚麼佛云吾非教
C078n1720_p0628a04║汝放捨其華汝當放下內六根外六塵中六
C078n1720_p0628a05║識無一可捨是你免生死處志忽然大悟。頌
C078n1720_p0628a06║曰。梵志誰知有過愆閻王業鏡照無偏因
C078n1720_p0628a07║茲見佛成羅漢方信壺中別有天（南堂興）兩
C078n1720_p0628a08║手擎來教放下空身立地更疑猜根塵識界
C078n1720_p0628a09║無尋處多謝春風爛漫開（心聞賁）截断千崖
C078n1720_p0628a10║路風前活計新誰知蓆㡌下元是昔愁人（無
C078n1720_p0628a11║際𣲖）世尊臨入涅槃文殊請佛再轉法輪世
C078n1720_p0628a12║尊咄云吾四十九年住世未甞說一字汝請
C078n1720_p0628a13║吾再轉法輪是吾曾轉法輪邪。頌曰。四十
C078n1720_p0628a14║九年打之遶下梢大作師子吼雖然未始轉
C078n1720_p0628a15║法輪畢竟分踈成應口（無際𣲖）末上何曾轉
C078n1720_p0628a16║法輪只今再轉謾勞神路行人不知天曉猶
C078n1720_p0628a17║把靈符執夜明（北磵簡）老漢生平太脫空將
C078n1720_p0628a18║無作有誑盲聾臨期一語方真實也是闍黎
C078n1720_p0628a19║飯後鐘（別山智）世尊臨入涅槃以手摩胷普
C078n1720_p0628a20║告人天大眾云汝等諦觀吾紫磨金色之身
C078n1720_p0628a21║瞻仰取足莫令後悔若言吾滅度非吾弟子
C078n1720_p0628a22║若言吾不滅亦非吾弟子。頌曰。言吾入滅
C078n1720_p0628a23║非吾子言吾不滅亦非親但見落花隨水去
C078n1720_p0628a24║不知流出洞中春釋迦老茗為隣臨行賣弄
C078n1720_p0628b01║紫金身雙林𥁞道泥洹也夜夜群星拱北辰
C078n1720_p0628b02║（佛鑒懃）老倒瞿曇不識羞臨行猶自逞風流
C078n1720_p0628b03║摩胷示眾歸何處啼鳥一聲山更幽（皖山凝）
C078n1720_p0628b04║滅度不滅度緫非吾弟子更把雙趺展示人
C078n1720_p0628b05║苦瓠連根苦（雲畊靜）雙林𣗳下手摩胷說有
C078n1720_p0628b06║談無恣脫空若謂瞿曇曾入滅錯教啼鳥笑
C078n1720_p0628b07║春風（虛舟度）世尊涅槃日迦葉最後至世尊
C078n1720_p0628b08║乃於槨中露雙趺示之迦葉乃作禮請如來
C078n1720_p0628b09║以三昧火而自闍維即時金棺從七寶牀升
C078n1720_p0628b10║舉繞俱尸羅城七匝却還本處化火光三昧
C078n1720_p0628b11║而自焚之。頌曰。慚愧老胡槨示雙趺金色
C078n1720_p0628b12║尊者還會也無目前悟得未辨精麤遶七匝
C078n1720_p0628b13║𠔃成何事個箇男兒是丈夫地藏恩未出王
C078n1720_p0628b14║宮已涅槃何須雙足露金棺致令迦葉雙眉
C078n1720_p0628b15║皺慶喜門前倒剎竿（佛鑒懃）文殊師利在靈
C078n1720_p0628b16║山會上諸佛集處見一女子近佛坐入於三
C078n1720_p0628b17║昧文殊白佛云何此女得近佛坐佛云汝但
C078n1720_p0628b18║覺此女令從三昧起汝自問之文殊繞女子
C078n1720_p0628b19║三匝嗚指一下乃至托上梵天𥁞其神力而
C078n1720_p0628b20║不能出佛云假使百千文殊亦出此女定不
C078n1720_p0628b21║得下方過四十二恒沙國土有罔明菩薩能
C078n1720_p0628b22║出此女定須㬰罔明至佛所佛勑出此女定
C078n1720_p0628b23║罔明即於女子前鳴指一下女子於是從定
C078n1720_p0628b24║而出。頌曰。文殊托上梵天罔明輕輕彈指
C078n1720_p0628c01║女子黃面瞿曇看他一倒一起（天衣懷）千眼
C078n1720_p0628c02║莫辯來由孤坐是何三昧文殊著力雖多女
C078n1720_p0628c03║子隨邪亦殺罔明関捩有誰知兩過春山如
C078n1720_p0628c04║潑黛（佛慧泉）罔明彈指也尋常豈是文殊智
C078n1720_p0628c05║不長因憶江南二三月鷓鴣啼處百華香（佛
C078n1720_p0628c06║印元）佛性天真事誰云別有師罔明彈指處
C078n1720_p0628c07║女子出禪時不費纖毫力何曾動所思眾生
C078n1720_p0628c08║捴平等日用自多疑（真淨文）百千文殊出不
C078n1720_p0628c09║得罔明不費纖毫力落霞與孤鶩齊飛秋水
C078n1720_p0628c10║共長天一色（雲居祐）獨坐靈山誰得知罔明
C078n1720_p0628c11║出定破羣迷如今四海皆通達信道無心捴
C078n1720_p0628c12║不疑（雲盖智）文殊用𥁞平生力罔明彈指便
C078n1720_p0628c13║回來不是老胡深有意雙眸未肯為渠開（成
C078n1720_p0628c14║枯木）拂拭瑤琴月下彈調高雪曲和還難五
C078n1720_p0628c15║侯費𥁞平生志從此詩書懶更看（寶峯照）坐
C078n1720_p0628c16║擁群峯覆白雲鶯啼深谷不知春岩前花雨
C078n1720_p0628c17║紛紛落夢覺初回識故人（石門易）一拳拳倒
C078n1720_p0628c18║黃鶴樓一踢踢翻鸚鵡洲欲識罔明彈出定
C078n1720_p0628c19║青山不動水長流（智海清）當機密薦個中玄
C078n1720_p0628c20║女子何因坐佛前切莫途中為觧碍刻舟求
C078n1720_p0628c21║劒實徒然（禾山方）女子文殊與罔明禪徒畢
C078n1720_p0628c22║竟如何委除非格外妙投機始信波濤元是
C078n1720_p0628c23║水（龍牙才）出定只消彈指佛法豈用工夫我
C078n1720_p0628c24║今要用便用不管罔明文殊（洪覺範）𥁞得天
C078n1720_p0629a01║然別花間試展開黃鶯偷眼覷不敢下枝來
C078n1720_p0629a02║（慈受深）出得出不得初不離是定聖者超凡
C078n1720_p0629a03║情凡人而乃聖倒用與橫拈扶邪及顯正春
C078n1720_p0629a04║雨春風竹戶涼落花啼鳥千峰靜（龍門遠）瞿
C078n1720_p0629a05║曇身心如泥女子肝膓似鐵文殊貪尋鍋子
C078n1720_p0629a06║冈明由來著楔歷觀大地眾生不觧閉門作
C078n1720_p0629a07║活不動干戈建太平雨過青山如黛潑（佛燈
C078n1720_p0629a08║珣）女子與瞿曇自起還自倒無限傍觀人投
C078n1720_p0629a09║身入荒草（月菴果）二菩薩出定笑殺老禪和
C078n1720_p0629a10║富嫌千口少貧恨一身多（圓覺演）不假文殊
C078n1720_p0629a11║神通休要罔明彈指𠇍時靈山會中女子從
C078n1720_p0629a12║定而起（鼓山珪）出得出不得是定非正定罔
C078n1720_p0629a13║明與文殊喪却窮性命（徑山杲）文殊出不得
C078n1720_p0629a14║罔明却出得叵耐這冤家冷地裏作賊（白楊
C078n1720_p0629a15║順）文殊彈指罔明出定今日重新打翻舊令
C078n1720_p0629a16║女子瞿曇在我心鏡（楚安方）入定出定因邪
C078n1720_p0629a17║打正堪咲文殊春行秋令（石[(工*几)/石]明）長江輥底
C078n1720_p0629a18║浪如銀秋日白蘋紅蓼新莫恠扁舟難到岸
C078n1720_p0629a19║行舡由在把梢人（慈受深）大定等虗空廓然
C078n1720_p0629a20║誰辨的女子與瞿曇據令何調直師子奮迅
C078n1720_p0629a21║𠔃搖蕩乾坤象王回𣒀兮不費餘力孰勝孰
C078n1720_p0629a22║負誰出誰入雨散雲收青天白日君不見馬
C078n1720_p0629a23║駒[跍-十+水]殺天下人臨濟未是白拈賊（圓悟勤）抹
C078n1720_p0629a24║粉塗坏恰我獃神頭鬼面舞三臺千千萬萬
C078n1720_p0629b01║人窺看子細不知誰見來（開福寧）懷藏日月
C078n1720_p0629b02║八面玲瓏袖裏金鎚鮮血通紅香風𩖼𩖼花
C078n1720_p0629b03║雨濛濛兵隨印轉處萬里長虹將逐符行時
C078n1720_p0629b04║些子神通（南堂興）四箇沒意智漢做處捴無
C078n1720_p0629b05║畔岸一狀領過堦前與伊據欵結案（開善謙）
C078n1720_p0629b06║出得出不得滿面是埃塵愁人莫向愁人說
C078n1720_p0629b07║說向愁人愁殺人（應菴華）金不博金水不洗
C078n1720_p0629b08║水兩既不成一何有尒罔明文殊靴裏動指
C078n1720_p0629b09║（尼無著捴）一畝之地三蛇九鼠子細看來是
C078n1720_p0629b10║何面觜（佛照光）苦瓠連根苦同坑無異土二
C078n1720_p0629b11║千年已前一火破落戶（或菴体）出得何如未
C078n1720_p0629b12║出時瞎驢成隊喪全機如今四海平如砥蘆
C078n1720_p0629b13║笛迎風撩乱吹（密菴傑）人平不語水平不流
C078n1720_p0629b14║瞿曇女子鬼面神頭（肯堂充）出得出不得攧
C078n1720_p0629b15║落精靈窟何處不風流祖師無妙訣（松源岳）
C078n1720_p0629b16║子不嫌母醜犬不厭家貧舉頭天外看誰是
C078n1720_p0629b17║我般人（孤峯深）文殊罔明休卜度瞿曇女子
C078n1720_p0629b18║謾針錐推倒鐵山歸去也縱橫十字更由誰
C078n1720_p0629b19║（石菴玿）誰在畫樓西相逢語笑低到家春色
C078n1720_p0629b20║晚花落鷓鴣啼（雪菴瑾）文殊遶三匝罔明輕
C078n1720_p0629b21║彈指世尊努眼睛女子從定起（幻菴覺）鵲鵶
C078n1720_p0629b22║午夜破雲飛寶印無私孰觧提若道罔明能
C078n1720_p0629b23║出定是人拔舌入阿鼻（劒門分）古老相傳鬼
C078n1720_p0629b24║呌坑看來人鬼不多爭早知鬼便是人作夜
C078n1720_p0629c01║半三更也可行（無準𫈣）𫙙寂眼下安眉趙哥
C078n1720_p0629c02║口邊著耳驀然狹路相逢兩個是甚面觜（断
C078n1720_p0629c03║橋倫）出得出不得渠儂得自由神頭并鬼面
C078n1720_p0629c04║敗𨷂當風流（無門開）是定出得不得關捩初
C078n1720_p0629c05║無多子文殊神通太過罔明輕輕彈指（橫川
C078n1720_p0629c06║珙）文殊師利令善財童子採藥云是藥者採
C078n1720_p0629c07║將來善財徧採無不是藥却來白云無不是
C078n1720_p0629c08║者殊云是藥者採將來善財拈一枝草度與
C078n1720_p0629c09║殊殊接得示眾云此藥能殺人亦能活人。頌
C078n1720_p0629c10║曰。是藥拈來更不疑師資相見在臨時從
C078n1720_p0629c11║茲病甚無醫處殺活還應作者知（佛印元）信
C078n1720_p0629c12║手拈來草最靈一枝能殺亦能生曼殊室利
C078n1720_p0629c13║開金口直至如今藥道行（正覺逸）大地蒼生
C078n1720_p0629c14║病似麻吉祥靈藥示無涯其間殺活難分辨
C078n1720_p0629c15║又是重添眼裏花（保寧勇）藥病相治貶更褒
C078n1720_p0629c16║當機殺活按吹毛毗盧海闊煙波靜誰把長
C078n1720_p0629c17║竿釣巨鰲（照覺捴）歷刦何曾異明明百草頭
C078n1720_p0629c18║甘和苦澁味死活病須瘳好咲文殊老憐兒
C078n1720_p0629c19║不覺羞（雲溪恭）善財拈起一枝草持來度與
C078n1720_p0629c20║文殊老殺活雖然在手中遍界不藏光杲杲
C078n1720_p0629c21║（楚安方）善財採藥不知名度與文殊用得靈
C078n1720_p0629c22║便把黃連當甘草等閑殺活幾多人（鐵山仁）
C078n1720_p0629c23║採藥與用藥相逢一會家殺人活人不眨眼
C078n1720_p0629c24║白玉無瑕却有瑕（石田薰）一莖草上定綱宗
C078n1720_p0630a01║殺活全歸掌握中未舉已前先薦得分明鷂
C078n1720_p0630a02║子過遼東（掩室開）文殊問菴提遮女云生以
C078n1720_p0630a03║何為義女云生以不生生為生義殊云如何
C078n1720_p0630a04║是生以不生生為生義女云若能明知地水
C078n1720_p0630a05║火風四緣未甞自得有所和合而能隨其所
C078n1720_p0630a06║宜以為生義殊又問死以何為義女云死以
C078n1720_p0630a07║不死死為死義殊云如何是死以不死死為
C078n1720_p0630a08║死義女云若能明知地水火風四緣未甞自
C078n1720_p0630a09║得有所離散而能隨其所冝以為死義。頌曰。
C078n1720_p0630a10║生以不生生死以不死死根本豁然明應時
C078n1720_p0630a11║超佛祖隨宜離散與和合十字縱橫活鱍鱍
C078n1720_p0630a12║金剛寶劒倚天寒外道天魔皆膽慴（圓悟勤）
C078n1720_p0630a13║生以不生生為生指天指地四方行死以不
C078n1720_p0630a14║死死為死雙林樹下亦如此生不生死不死
C078n1720_p0630a15║四十九年無一字掣断金鎻天麒麟突出金
C078n1720_p0630a16║毛師子子（南堂興）生無所生死無所死風動
C078n1720_p0630a17║塵飛波澄浪止和合離散隨處發現滿月彎
C078n1720_p0630a18║弓雙鵰一箭（佛性泰）問處分明荅處端當機
C078n1720_p0630a19║覿面不相謾死生生死元無際月上青山玉
C078n1720_p0630a20║一團（簡翁敬）文殊三處度夏一月在魔宮一
C078n1720_p0630a21║月在長者家一月在[婬-壬+(工/山)]坊夏畢却歸世尊會
C078n1720_p0630a22║中觧制迦葉欲白槌𢷤出纔舉此念見會中
C078n1720_p0630a23║有無量釋迦無量文殊無量迦葉無量楗稚
C078n1720_p0630a24║迦葉既見世尊云汝𢷤那箇文殊。頌曰。
C078n1720_p0630b01║千峯月照楚江秋衲子初開布袋頭聞道淮
C078n1720_p0630b02║南米價賤便隨船子下楊州（褚衲秀）大象不
C078n1720_p0630b03║遊兔徑燕雀安知鴻鵠據令宛若成風破的
C078n1720_p0630b04║渾如齧鏃徧界是文殊徧界是迦葉相對各
C078n1720_p0630b05║儼然舉槌何處罰好一劄金色頭陀曾落節
C078n1720_p0630b06║（圓悟勤）剎剎塵塵見不難頭陁何苦被他瞞
C078n1720_p0630b07║當初若論𠬧姦細莫把瞿曇做佛看（心聞賁）
C078n1720_p0630b08║天高雲靜月彎彎雨過秋空眼界寬百億文
C078n1720_p0630b09║殊真妙体分明只在一毫端（正堂辯）三處移
C078n1720_p0630b10║塲定是非頑心全不改毫厘胡言漢語憑誰
C078n1720_p0630b11║會鐵額銅頭也皺眉（密菴傑）錦衣公子春遊
C078n1720_p0630b12║慣白首佳人懊恨多波富尚嫌千口少自貧
C078n1720_p0630b13║無奈一身何（月庭忠）賔頭盧尊者赴阿育王
C078n1720_p0630b14║宮大會王行香次作禮問曰承聞尊者親見
C078n1720_p0630b15║佛來是不者以手䇿起眉毛曰會麼王曰不
C078n1720_p0630b16║會者曰阿耨達池龍王請佛齋吾是時亦預
C078n1720_p0630b17║其數。頌曰。拈起眉毛示育王當時凡聖絕
C078n1720_p0630b18║商量從來對眾難𠬧拾眼上依前兩簇長（佛
C078n1720_p0630b19║印元）一翳在眼空花乱墜狹路相逢難為回
C078n1720_p0630b20║避大王還識老僧無似雪眉毛長窣地（佛慧
C078n1720_p0630b21║泉）我佛親見賔頭盧眉長髮短雙眉麤阿育
C078n1720_p0630b22║王猶疑狐唵摩呢噠哩悉哩蘇嚧（保寧勇）
C078n1720_p0630b23║靈山會上舊家風脫略從茲勢莫窮金斗峯
C078n1720_p0630b24║前重漏泄莫將附子當天雄（正堂辯）尊者親
C078n1720_p0630c01║曾見佛來雙眉䇿起笑顏開古今不隔𮈔毫
C078n1720_p0630c02║許天上人間孰可陪（佛照光）以手䇿起眉毛
C078n1720_p0630c03║千聖從來不識一會靈山儼然說甚今朝昨
C078n1720_p0630c04║日（月林觀）䇿起眉毛荅問端親曾見佛不
C078n1720_p0630c05║相謾至今應供四天下春在梅梢帶雪寒（天
C078n1720_p0630c06║童淨）尊者當時親見佛眉毛䇿起有來端頂
C078n1720_p0630c07║門歡瞎金剛眼恩大難酬雨露恩（枯禪鏡）厖
C078n1720_p0630c08║眉䇿起貌稜層見佛元來却不曾南岳天台
C078n1720_p0630c09║相撞著被人喚作捉齋僧（巳菴深）䇿起眉毛
C078n1720_p0630c10║示育王分明佛面露堂堂至今阿耨池中水
C078n1720_p0630c11║流落人間潤八荒（天目禮）君王一語出如綸
C078n1720_p0630c12║尊者眉毛八字分四海風清煙浪靜碧天無
C078n1720_p0630c13║際水無垠（無凖範）尊者䇿眉王不會十方剎
C078n1720_p0630c14║土古風清佛齋勝會親曾預不是尋常粥飯
C078n1720_p0630c15║僧（橫川珙）舍利弗入城遙見月上女出城弗
C078n1720_p0630c16║心口思惟此姉見佛不知得忍不我試問之
C078n1720_p0630c17║纔近便問甚麼處去女曰如舍利弗與麼去
C078n1720_p0630c18║弗云我方入城汝當出城云何言如舍利弗
C078n1720_p0630c19║與麼去女云諸佛弟子當依何住弗云諸佛
C078n1720_p0630c20║弟子當依大涅槃而住女云諸佛弟子既依
C078n1720_p0630c21║大涅槃而住而我如舍利弗與麼去。頌曰。
C078n1720_p0630c22║淡籠烟深𤨏霧鶖子寧知此條路直饒撞入
C078n1720_p0630c23║涅槃城未免隨他與麼去月上女實堪悲愛
C078n1720_p0630c24║將青黛畫蛾眉（佛慧泉）本來正体徹根源出
C078n1720_p0631a01║入同途只此門已住如來大觧脫掌中至寶
C078n1720_p0631a02║耀乾坤（圓悟勤）重城曉入冐輕烟閙市相逢
C078n1720_p0631a03║豈偶然一句等閒相借問平田忽尒浪滔天
C078n1720_p0631a04║月上女實堪憐雲髻高梳何處去借婆裙子
C078n1720_p0631a05║拜婆年（佛性泰）涅槃一路同來徃寸步寧虧
C078n1720_p0631a06║達本鄉鶖子黠兒輕借便由如啞子喫生薑
C078n1720_p0631a07║月上女太無良不塗紅粉自風光金𤨏玄関
C078n1720_p0631a08║留不住百尺竿頭信脚行（佛燈珣）出入分明
C078n1720_p0631a09║報己知更言何處有狐疑但如鶖子恁麼去
C078n1720_p0631a10║莫管傍人說是非（文殊道）如舍利弗與麼去
C078n1720_p0631a11║千人萬人攔不住優遊自在涅槃城步步蓮
C078n1720_p0631a12║華隨足舉（且菴仁）相逢打皷弄琵琶須是還
C078n1720_p0631a13║他兩會家曲罷不知何處去夕陽斜映暮天
C078n1720_p0631a14║霞（石菴玿）有禮有樂能放能収人平不語水
C078n1720_p0631a15║平不流漢地不收秦不管又騎驢子下楊州
C078n1720_p0631a16║（無際沠）月上女曾與麼去我今亦依如是住
C078n1720_p0631a17║明明今古不曾藏一點靈光常獨露（月林觀）
C078n1720_p0631a18║大地絕纖塵面南看比斗嫁鷄逐雞飛嫁狗
C078n1720_p0631a19║逐狗走（雪菴瑾）舍利弗因維摩詰室有一天
C078n1720_p0631a20║女散花次問言汝何不轉却女身曰我從十
C078n1720_p0631a21║二年來求女人相了不可得當何所轉即時
C078n1720_p0631a22║天女以神通力變舍利弗作天女天乃化身
C078n1720_p0631a23║如舍利弗而問言何不轉却女身弗以天女
C078n1720_p0631a24║像而荅我今不知何轉而變為女身天曰舍
C078n1720_p0631b01║利弗若能轉此女身則一切女人亦當能轉
C078n1720_p0631b02║如舍利弗非女而現女身一切女人亦復如
C078n1720_p0631b03║是雖現女身而非女也即時攝舍利弗身還
C078n1720_p0631b04║復如故而問言女身色相今何所在舍利弗
C078n1720_p0631b05║言女身色相無在無不在天曰一切諸法亦
C078n1720_p0631b06║復如是無在無不在。頌曰。鶖子已圓無漏
C078n1720_p0631b07║種換却身形捴不知通途一貫非他物午夜
C078n1720_p0631b08║胡僧步雪歸（正堂辯）殃崛摩羅未出家時事
C078n1720_p0631b09║外道受教為憍尸迦欲登王位用千人拇指
C078n1720_p0631b10║為花冠所得九百九十九唯欠一指遂欲殺
C078n1720_p0631b11║母取指時佛在靈山以天眼觀之乃化作沙
C078n1720_p0631b12║門在殃崛前殃崛遂釋母欲殺佛佛徐行殃
C078n1720_p0631b13║崛急行追不及乃喚曰瞿曇住住佛告曰我
C078n1720_p0631b14║住久矣是汝不住殃崛聞之心忽開悟遂弃
C078n1720_p0631b15║刃投佛出家佛即授與落髮披衣。頌曰。
C078n1720_p0631b16║殃崛雄雄方勇𨦣瞿曇住住息風波殺人作
C078n1720_p0631b17║佛當頭劄覆雨翻雲在剎那（踈山如）急行緩
C078n1720_p0631b18║步無前後渾[跍-十+水]長安路一條殃崛回頭知住
C078n1720_p0631b19║處便能平步上雲霄花冠不用娘生指鬚髮
C078n1720_p0631b20║寧煩費力搖好是移花兼蝶至等閒買石得
C078n1720_p0631b21║雲饒（佛燈珣）我住久矣是汝不住是汝若住
C078n1720_p0631b22║鼻孔相拄不動步而徧界遊師姑畢竟女兒
C078n1720_p0631b23║作（雲居悟）從人求覔枉奔波過在孳生口數
C078n1720_p0631b24║多殺却渾家仍自殺誰能奈得你儂何（野雲
C078n1720_p0631c01║南）殃崛摩羅既出家為沙門因持鉢入城至
C078n1720_p0631c02║一長者家值其婦產難子母未分長者云瞿
C078n1720_p0631c03║曇弟子汝為至聖當有何法能免產難殃崛
C078n1720_p0631c04║曰我乍入道未知此法當去問佛却來相報
C078n1720_p0631c05║遽返白佛具陳上事佛告曰汝速去說我自
C078n1720_p0631c06║從賢聖法來未曾殺生殃崛徃告其婦人聞
C078n1720_p0631c07║之當時分免母子平安。頌曰。聖法從來不
C078n1720_p0631c08║殺生本無生殺亘精明是諸人我皆空相一
C078n1720_p0631c09║切冤親𥁞假名甘露纔霑除熱惱玉蓮金子
C078n1720_p0631c10║兩敷榮（覺海元）月裏姮娥不畫眉只將雲霧
C078n1720_p0631c11║作羅衣不知夢逐青窵去猶把花枝盖面歸
C078n1720_p0631c12║（鼓山珪）華陰山前百丈井中有寒泉徹骨冷
C078n1720_p0631c13║誰家女子來照影不照其餘照斜領（徑山杲）
C078n1720_p0631c14║不遲一步不疾一刻明眼衲僧如何會得粉
C078n1720_p0631c15║骨碎身未足酬一句了然超百億（𡰱無著捴）
C078n1720_p0631c16║賢聖劫來未曾殺而今断這一刀休果然葛
C078n1720_p0631c17║怛胷中落笑殺靈山老比丘（密菴傑）不因一
C078n1720_p0631c18║事不長一智不曾殺生了無忌諱傳言送語
C078n1720_p0631c19║當風流拈得口𠔃失却鼻（木菴永）賢聖中來
C078n1720_p0631c20║不生殺其家子母自團圓陰陽造化初無迹
C078n1720_p0631c21║春在花枝特地妍（天目禮）綵仗神旗獵曉風
C078n1720_p0631c22║雞人催唱鼓鼕鼕銅壺漏永何時歇如此相
C078n1720_p0631c23║催即老翁（南叟茂）非食不療飢非藥不療病
C078n1720_p0631c24║黃面老瞿曇識𥁞眾生性（寶葉源）我瞿曇佛
C078n1720_p0632a01║具正徧知子母分觧只在當時（橫川珙）
C078n1720_p0632a02║那吒太子析肉還母析骨還父然後現本身
C078n1720_p0632a03║運大神力為父母說法。頌曰。骨還父肉還
C078n1720_p0632a04║母何者是身分明聽取山河國土現全軀十
C078n1720_p0632a05║方世界在裏許萬劫千生絕去來山僧此說
C078n1720_p0632a06║非言語　骨肉都還父母了未知那箇是那
C078n1720_p0632a07║吒一毛頭上翻身轉一一毛頭渾不差（徑山
C078n1720_p0632a08║杲）那吒太子本來身卓卓無依不受塵雲散
C078n1720_p0632a09║水流天地靜籬間黃菊正爭春（自得暉）析骨
C078n1720_p0632a10║還父肉還母不知那箇是那吒夜深失脚千
C078n1720_p0632a11║峯外萬古長空片月斜（少室睦）骨還父肉還
C078n1720_p0632a12║母日西沉水東注（良久）露（北磵簡）雨散雲收
C078n1720_p0632a13║後崔嵬數十峰王維雖敏手難落茟頭蹤（無
C078n1720_p0632a14║凖範）七賢聖女姉妹同遊屍陁林一姊指屍
C078n1720_p0632a15║曰屍在此人在甚處諸姉妹諦觀皆悉悟道
C078n1720_p0632a16║乃感帝釋雨花讚曰我是帝釋見諸姊悟道
C078n1720_p0632a17║故來供養但諸姊有何所須我能給施女曰
C078n1720_p0632a18║我家四事七珎悉皆具足唯要三般物一要
C078n1720_p0632a19║無根𣗳一株二要無陰陽地一片三要呌不
C078n1720_p0632a20║應谷一所帝釋曰一切所湏我悉有之若此
C078n1720_p0632a21║三物我實無女曰汝若無此爭觧濟人遂同
C078n1720_p0632a22║徃白佛佛言我諸弟子不觧此義唯有諸菩
C078n1720_p0632a23║薩乃觧此義。頌曰。寒林裏忽逢伊帝釋行
C078n1720_p0632a24║檀恨已遲三物索來何處有却令諸姊皺雙
C078n1720_p0632b01║眉憍尸迦知不知更献天華三兩枝（佛慧泉）
C078n1720_p0632b02║屍在此𠔃人何在疾雷破山風振海雲飛雨
C078n1720_p0632b03║散相見時髑髏眼睛放光彩（龍牙才）帝子遊
C078n1720_p0632b04║春不逐他相邀諸姊入屍陀死人堆裏出身
C078n1720_p0632b05║路撥動煙塵見也麼靈利漢不消多回頭[跍-十+水]
C078n1720_p0632b06║着自家底洞雲深處舊𤇆蘿（佛燈珣）談玄談
C078n1720_p0632b07║妙實堪誇帝釋纔聞便雨花臨機須索三般
C078n1720_p0632b08║物看看愁殺憍尸迦歷劫不曾違背面明明
C078n1720_p0632b09║借問却周遮（大溈智）無陰陽地無根𣗳谷呼
C078n1720_p0632b10║不應當頭露羅列七珎森太虗動地雨花無
C078n1720_p0632b11║量數天帝釋七賢女明明指出真金處無生
C078n1720_p0632b12║無法本如如只個如今離言語（圓悟勤）無陰
C078n1720_p0632b13║陽地呌不響山無根樹子大家攀七賢女太
C078n1720_p0632b14║嬌癡却將紅粉畫蛾眉憍尸無此三般物那
C078n1720_p0632b15║得天花撩乱飛（佛鑒懃）無根𣗳子枝條累山
C078n1720_p0632b16║谷無聲句最親陰陽不到閑田地結子開花
C078n1720_p0632b17║朵朵新（正堂辯）觀之不可見𦗟之不可聞家
C078n1720_p0632b18║有三般寶富貴壓乾坤（月菴果）無根𣗳子一
C078n1720_p0632b19║株山翁不費誅鋤鎚碎千年桃核不須緣木
C078n1720_p0632b20║求魚（蒙菴岳）無陰陽地一片明明賣貴賣賤
C078n1720_p0632b21║死屍無處活埋露出三頭兩面不應山谷
C078n1720_p0632b22║一所透出千門萬戶清曉一聲杜䳌勸人不
C078n1720_p0632b23║如歸去無陰陽地有甚巴鼻無根𣗳子荒
C078n1720_p0632b24║得人死呌不響山谷摩醯亞三目作麼作麼
C078n1720_p0632c01║因禍致福惱得憍尸迦大咲却成哭（退菴奇）
C078n1720_p0632c02║七珎八寶任君需三物從來的是無若向無
C078n1720_p0632c03║中拈得出不湏見佛問何如（天目禮）昔城東
C078n1720_p0632c04║有一老姥興佛同生而不欲見佛每見佛來
C078n1720_p0632c05║即便回避雖然如此回顧東西捴皆是佛遂
C078n1720_p0632c06║以手掩面於十指掌中亦捴是佛。頌曰。
C078n1720_p0632c07║覺城東際老婆婆白髮𣯶𣯶意氣多與佛同
C078n1720_p0632c08║生嫌見佛惡人無奈惡人何（笑翁堪）開眼也
C078n1720_p0632c09║著合眼也著回避無門將錯就錯祥麟只有
C078n1720_p0632c10║一隻角（掩室開）城東聖姥坐蓮臺大地眾生
C078n1720_p0632c11║正眼開與佛同生嫌見佛一身難作二如來
C078n1720_p0632c12║（虛堂愚）平生不願佛相逢十指尖頭現紺容
C078n1720_p0632c13║夾路桃華風雨後馬蹄無處避殘紅（石室輝）
C078n1720_p0632c14║雙林善慧大士因梁武帝請講經士升座以
C078n1720_p0632c15║尺拊案一下便下座武帝愕然誌公乃問陛
C078n1720_p0632c16║下會麼帝云不會誌云大士講經竟。頌曰。
C078n1720_p0632c17║不向雙林寄此身𨚫於梁土惹埃塵當時不
C078n1720_p0632c18║得誌公老也是悽悽去國人（雪竇顯）遠別雙
C078n1720_p0632c19║林事有因金陵眀主慕仁人良哉高座登臨
C078n1720_p0632c20║次一擊大千經出塵（正覺逸）大士何曾會講
C078n1720_p0632c21║經誌公方便且相成一揮案上俱無取直得
C078n1720_p0632c22║梁王努眼睛（白雲端）大士講經時揮案成註
C078n1720_p0632c23║脚一丸消眾病不假驢駞藥（慈受深）案上一
C078n1720_p0632c24║聲嗚嚗嚗已是重重添註脚梁王何事不回
C078n1720_p0633a01║頭誌公將錯還就錯（佛鑑懃）身受龍華三會
C078n1720_p0633a02║主槌開鳳閣九重城梁王築倒金剛佛更問
C078n1720_p0633a03║如何不講經（剋符道者）兩口眀眀一無舌同
C078n1720_p0633a04║生同死為君决那吒頂上喫蒺藜金剛脚下
C078n1720_p0633a05║流出血（東山空）大士錯觧註誌公錯註觧臭
C078n1720_p0633a06║肉積屠門堪笑無人買（無凖範）雙林大士太
C078n1720_p0633a07║無端又向梁朝露一班經旨未分玄路絕一
C078n1720_p0633a08║揮案上動龍顏（葛廬覃）傅大士見梁武帝不
C078n1720_p0633a09║起群臣曰大士見上為甚不起士曰法地一
C078n1720_p0633a10║動一切不安。頌曰。梁國令他魏國愁渡江投
C078n1720_p0633a11║水暗隨流雖然寸土居無動爭奈雙林半樹
C078n1720_p0633a12║秋（投子青）傅大士一日披衲頂冠靸履朝見
C078n1720_p0633a13║梁武帝帝問是僧邪士以手指冠帝云是道
C078n1720_p0633a14║邪士以手指靸履帝云是俗邪士以手指衲
C078n1720_p0633a15║衣。頌曰。道冠儒履釋袈裟和會三家作一家
C078n1720_p0633a16║忘却率陀天上路雙林端坐待龍華（湖隱濟）
C078n1720_p0633a17║身披壞衲片雲寒脚著朝靴頂戴冠要使三
C078n1720_p0633a18║宗同一轍捏沙終是不成團（笑翁堪）泥封三
C078n1720_p0633a19║詔出𤇆霞直到金陵帝主家自古多能誰得
C078n1720_p0633a20║及道冠儒履釋袈裟（寶葉源）非儒非道亦非
C078n1720_p0633a21║禪杜撰修行忒可怜擔闍一身三不了至今
C078n1720_p0633a22║八百有餘年（一衲戒）傅大士頌云夜夜𢬘佛
C078n1720_p0633a23║眠朝朝還共起起坐鎮相隨如形影相似欲
C078n1720_p0633a24║識佛去處秖者語聲是。頌曰。誰有單于調換
C078n1720_p0633b01║取假銀城（良久）曾被雪霜苦楊花落也驚（天
C078n1720_p0633b02║衣懷）要眠時便眠要起時即起水洗面皮光
C078n1720_p0633b03║啜茶濕却觜大海紅塵生平地波濤起呵呵
C078n1720_p0633b04║阿呵呵囉哩哩囉哩（保寧勇）傅大士頌云空
C078n1720_p0633b05║手把鋤頭步行騎水牛人從槗上過槗流水
C078n1720_p0633b06║不流。頌曰。六月上伏八月中秋人平不語水
C078n1720_p0633b07║平不流（心聞賁）魚行水濁鳥飛毛落大士橫
C078n1720_p0633b08║身不受一鑿（木菴永）狗走抖擻口猴愁樓搜
C078n1720_p0633b09║頭瑞巖門外水自古向西流（断橋倫）傅大士
C078n1720_p0633b10║云湏弥芥子父芥子須弥爺山水坦然平敲
C078n1720_p0633b11║冰來煑茶。頌曰。湏弥納芥不容易芥納須
C078n1720_p0633b12║弥匹似閑長河攪着成酥酪輕輕擊透祖師
C078n1720_p0633b13║関（圓悟勤）傅大士頌云有物光天地無形本
C078n1720_p0633b14║寂寥能為萬象主不逐四時淍。頌曰。有中
C078n1720_p0633b15║有無中無細中細麄中麄土面灰頭不染
C078n1720_p0633b16║塵花街柳巷樂天真金雞唱曉瓊樓夢玉𣗳
C078n1720_p0633b17║花開浩劫春（足菴鑒）布袋和尚常在通衢或
C078n1720_p0633b18║問在此何為師云等箇人來曰來也師曰汝
C078n1720_p0633b19║不是這個人或觧布袋百物俱有撒下曰看
C078n1720_p0633b20║看又一一將起問人曰這箇喚作甚麼或袋
C078n1720_p0633b21║內探果子與僧僧擬接師乃縮手曰汝不是
C078n1720_p0633b22║這箇人或見僧行過乃拊背一下僧回首師
C078n1720_p0633b23║曰把一錢子來有時倚袋終日憨睡或起行
C078n1720_p0633b24║市肆間小兒譁逐之或拄杖或數珠與兒戲
C078n1720_p0633c01║有僧問如何是祖師西來意遂放下布袋叉
C078n1720_p0633c02║手而立僧曰秖此別更有在師拈起布袋肩
C078n1720_p0633c03║負而去。頌曰。弥勒既非布袋不是是非兩忘
C078n1720_p0633c04║金生麗水至寶滿袋貴買賤賣若解商量不
C078n1720_p0633c05║勞三拜詮了義註大乘月裏螢光日下燈布
C078n1720_p0633c06║袋枕頭眠一覺倚天山色碧層層（野軒遵）拈
C078n1720_p0633c07║起即行放下便歇瞌睡阿師弄巧成拙佛意
C078n1720_p0633c08║祖意寧知裙子褊衫百結有時獨立𠔃誰是
C078n1720_p0633c09║知音歸去來𠔃一天眀月（佛慧泉）困來𢬘囊
C078n1720_p0633c10║無語傍觀盡生疑慮未免開献諸人是甚閑
C078n1720_p0633c11║家破具莫訝衣裳破碎入𮠔且無忌諱橫身
C078n1720_p0633c12║要道等人那箇便知圈繢（雲峯恱）千般萬樣
C078n1720_p0633c13║有誰能會瞌睡老僧𠬧拾滿袋心無諸受觸
C078n1720_p0633c14║處三昧巷尾街頭貴買賤賣（圓通秀）都盧一
C078n1720_p0633c15║箇布袋裏面討甚奇恠困來且得枕頭携去
C078n1720_p0633c16║亦無妨礙有時閙市打開多是自家買賣（白
C078n1720_p0633c17║雲端）咄這憨皮袋眉麤兼眼大終日在街頭
C078n1720_p0633c18║市行無買賣阿呵呵歸去來典錢還却債（保
C078n1720_p0633c19║寧勇）分身百億混塵埃氣兒憨憨勿可猜一
C078n1720_p0633c20║袋挑擎隨處去千般撒下復拈來人間天上
C078n1720_p0633c21║相呈示市尾街頭睡覺回等得箇時還不是
C078n1720_p0633c22║至今猶是老黃梅（佛國白）天不能盖地不能
C078n1720_p0633c23║載包括乾坤全歸布袋十字街頭大打開般
C078n1720_p0633c24║般拈起隨人愛（靈源清）三千威儀都不修八
C078n1720_p0634a01║萬細行全不頋只因閙市裏等人被人喚作
C078n1720_p0634a02║破落戶兜率內院久拋離縱歸忘却來時路
C078n1720_p0634a03║稽首弥勒世尊得與麼寬膓大肚（徑山杲）接
C078n1720_p0634a04║著一箇半箇覔得三文兩文誰知破布袋裏
C078n1720_p0634a05║許多弥勒世尊（瞎堂遠）拊背覔錢成漏逗回
C078n1720_p0634a06║頭轉腦昧真機可怜閙市無人識空手肩擔
C078n1720_p0634a07║布袋歸（佛照光）長汀汀上風顛子曳杖回頭
C078n1720_p0634a08║等阿誰向道那人元不在汝須知有轉身時
C078n1720_p0634a09║（天目禮）轉得頭來已是遲恰如曾未轉頭時
C078n1720_p0634a10║一錢覔得無安處猶自區區誑阿誰（北磵簡）
C078n1720_p0634a11║逢人乞一文袋裏敵國富不是下生遲嫌佛
C078n1720_p0634a12║不肯作（環溪一）跋陁尊者因生法師論眾微
C078n1720_p0634a13║聚曰色眾微無自性曰空者云只眀得因中
C078n1720_p0634a14║色空未明得果上色空法師問如何是果上
C078n1720_p0634a15║色空者云一微空故眾微空眾微空故一微
C078n1720_p0634a16║空一微空中無眾微眾微空中無一微。頌曰。
C078n1720_p0634a17║靈光滿目簇山河幻境之中物像多體妙已
C078n1720_p0634a18║知緣不碍執情還被境消磨（雙泉瓊）色空空
C078n1720_p0634a19║色色空空閡却潼關路不通劫火洞然毫末
C078n1720_p0634a20║𥁞青山依舊白雲中（天衣懷）東西南北十萬
C078n1720_p0634a21║八千空生罔措火裏生蓮堂堂色裏無空
C078n1720_p0634a22║相皎皎空中絕色形直下色空無一二色號
C078n1720_p0634a23║元來不我名（靈隱本）維摩居士示病毗耶離
C078n1720_p0634a24║城自念𥨊疾于床世尊大慈寧不垂愍佛知
C078n1720_p0634b01║其意告文殊師利言汝行詣維摩詰問疾文
C078n1720_p0634b02║殊白言世尊彼上人者難為酬對深達實相
C078n1720_p0634b03║善說法要辨才無滯智慧無碍一切菩薩法
C078n1720_p0634b04║式悉知諸佛祕藏無不得入降伏眾魔遊戲
C078n1720_p0634b05║神通其慧方便皆已得度雖然當承佛聖旨
C078n1720_p0634b06║詣彼問疾。頌曰。咄這維摩老悲生空懊惱
C078n1720_p0634b07║臥病毘耶城全身太枯槁七佛祖師來一字
C078n1720_p0634b08║俱屏掃請問不二門當時便靠倒不靠倒金
C078n1720_p0634b09║毛獅子無處討（雪竇顯）佛病法病最難醫獨
C078n1720_p0634b10║有維摩也大奇文殊稽首讚居士失却金毛
C078n1720_p0634b11║師子兒（天衣懷）毗耶城裏維摩詰知伊畢竟
C078n1720_p0634b12║徹不徹金毛師子未到來一室屏除先漏泄
C078n1720_p0634b13║及乎回問不二門推出一團無孔鐵剛被文
C078n1720_p0634b14║殊下一槌千年萬載成凹凸（大洪遂）冷坐毘
C078n1720_p0634b15║耶城百病一時發不得文殊來幾乎無合殺
C078n1720_p0634b16║（徑山杲）千人萬人射一鴈箇箇手親并眼辨
C078n1720_p0634b17║刮地西風鴈影高可怜發𥁞弦中箭猿臂將
C078n1720_p0634b18║軍仰面看弓開秋月影團圓飛星一點天邊
C078n1720_p0634b19║去羽翼離披落眼前（廣鑒英）冤憎會苦愛別
C078n1720_p0634b20║離苦鈍置瞿曇一塲莽鹵（咄）（正堂辯）示疾毘
C078n1720_p0634b21║耶方丈文殊亦難近傍看來無藥可醫只是
C078n1720_p0634b22║忌口為上（浙翁琰）詐病從來不可醫文殊特
C078n1720_p0634b23║為下針錐事褫一喙長三尺問着依前似鼓
C078n1720_p0634b24║椎（無凖範）一箇病維摩無風自起波富嫌千
C078n1720_p0634c01║口少貧恨一身多（湖隱濟）善財初詣娑羅林
C078n1720_p0634c02║中㕘文殊文殊指徃南方勝樂國謁德雲比
C078n1720_p0634c03║丘次弟至弥勒樓閣所歸至普門城外思惟
C078n1720_p0634c04║竚立欲得奉覲文殊文殊伸手過百十由旬
C078n1720_p0634c05║與摩其頂即見微塵數知識即受行其教。頌
C078n1720_p0634c06║曰。日出升空高下周崐崙源𣲖入川流春
C078n1720_p0634c07║山雲逗風無𥁞鴈去回南天地秋五十三
C078n1720_p0634c08║人指路人因循流落百餘城草鞋[跍-十+水]破成何
C078n1720_p0634c09║事爭似歸家罷問程（鉄山仁）茫茫夢裏去遊
C078n1720_p0634c10║南五十三參發指端大士臂長衫袖短善財
C078n1720_p0634c11║脚瘦草鞋寬（大川濟）善財詣妙峰山㕘德雲
C078n1720_p0634c12║比丘四維尋覔七日方見在別峰上徐步經
C078n1720_p0634c13║行頂禮聞法入佛境界得憶念諸佛普見法
C078n1720_p0634c14║門證發心住。頌曰。妙高峯頂尋知識南北東
C078n1720_p0634c15║西望何極德雲遙自別山來珎重分身千百
C078n1720_p0634c16║億（延慶忠）妙高峯頂草茸茸步步相隨不見
C078n1720_p0634c17║蹤若謂別山親覿面片帆已過海門東（別山
C078n1720_p0634c18║智）澹𤇆羃羃草茸茸七日徘徊信不通一步
C078n1720_p0634c19║竿頭輕蹉脚海門波卷白蘋風（𣗥田心）善財
C078n1720_p0634c20║詣那羅素國叅毗目瞿沙仙人無量仙人同
C078n1720_p0634c21║音讚已下床執手佛剎現前悟真淨智卷舒
C078n1720_p0634c22║自在得無勝幢法門證童真住。頌曰。毗目仙
C078n1720_p0634c23║人下寶床摩頭執手看殊祥十方佛境同時
C078n1720_p0634c24║現萬像森羅忽䪺彰無勝妙幢騰瑞色遮那
C078n1720_p0635a01║文藏顯靈光却還本座求端的轉覺平生見
C078n1720_p0635a02║處長（佛國白）坦然古路勿迀踈霽月涼風動
C078n1720_p0635a03║十虛毗目善財當日事好如潘閬倒騎馿（或
C078n1720_p0635a04║菴体）善財詣佛會中叅普賢菩薩見乘白象
C078n1720_p0635a05║王處紅蓮座一心親近諮聞法要智悲圓滿
C078n1720_p0635a06║行願功成即獲佛德顯同果海得一切佛果
C078n1720_p0635a07║微塵數三昧法門。頌曰。百一由旬摩頂歸片
C078n1720_p0635a08║心思見普賢師堂堂現在紅蓮座落落分明
C078n1720_p0635a09║白象兒沙劫智悲方滿日微塵行願正圓時
C078n1720_p0635a10║佛功德海重宣說愁見波濤轉渺瀰（佛國白）
C078n1720_p0635a11║打鼓弄琵琶還它一會家木童能撫掌石女
C078n1720_p0635a12║觧煎茶雲散天邊月春來𣗳上華善財叅遍
C078n1720_p0635a13║處黑豆未生芽（延慶忠）善財歷百十城叅五
C078n1720_p0635a14║十三位善知識後到毘盧樓閣前曰是觧空
C078n1720_p0635a15║無相無作之所住處（云云）見樓閣門閉善財蹔
C078n1720_p0635a16║時斂念曰大慈大悲願樓閣門開令我得入
C078n1720_p0635a17║尋時弥勒領諸眷属至善財前彈指一下樓
C078n1720_p0635a18║閣門開善財得入入已還閉見百千萬億樓
C078n1720_p0635a19║閣一一樓閣有一弥勒領諸眷属并有一善
C078n1720_p0635a20║財面在前立弥勒復彈指云善男子起法性
C078n1720_p0635a21║如是。頌曰。妙意童真末後収善財到此罷
C078n1720_p0635a22║南遊豁然頓入毘盧藏悔向他山見比丘（張
C078n1720_p0635a23║無𥁞）妙峰孤頂無知識百十成遊喪善財樓
C078n1720_p0635a24║閣若還彈指現分明有眼不曾開（或菴体）五
C078n1720_p0635b01║十三人一縷穿小兒雖小膽如天茫茫𤇆水
C078n1720_p0635b02║無重數買得風光不用錢（北磵簡）問處分明
C078n1720_p0635b03║荅處端還同雙劒倚天寒一從樓閣門開後
C078n1720_p0635b04║滿面慚惶無處安（浙翁琰）知識曾叅五十三
C078n1720_p0635b05║精金百鍊罷鎚鉗回頭萬壑𤇆雲散午夜蟾
C078n1720_p0635b06║光浸碧潭（坦堂圓）南方經歷幾雲𤇆収得珎
C078n1720_p0635b07║奇貨滿船彈指便風帆到岸一時翻作大光
C078n1720_p0635b08║錢（無凖範）天台智者大師在南岳誦法華經
C078n1720_p0635b09║至藥王品曰是真精進是名真法供養如來
C078n1720_p0635b10║於是悟法華三昧獲旋陀羅尼見靈山一會
C078n1720_p0635b11║儼然未散。頌曰。世尊三昧安詳起師悟藥
C078n1720_p0635b12║王精進時靈鷲山中人未散不因南岳有誰
C078n1720_p0635b13║知（楊無為）溪山𥁞處夕陽斜溪上冬風雪滿
C078n1720_p0635b14║沙便是江南舊行路和𤇆隔水見梅花（蘿月
C078n1720_p0635b15║瑩）舍𥁞家財與己財只將真法供如來當初
C078n1720_p0635b16║一路今何在觸目靈山翠作堆（天目禮）好將
C078n1720_p0635b17║真法供如來花在幽岩險處開一夜狂風吹
C078n1720_p0635b18║欲𥁞落英無數點莓苔（虛堂愚）心迷念念法
C078n1720_p0635b19║華轉心悟時時轉法華誰知百萬靈山客𥁞
C078n1720_p0635b20║是天台眼裏沙（此山應）金陵誌公和尚（或名寶公）
C078n1720_p0635b21║令人傳語南嶽思大云何不下山教化眾生
C078n1720_p0635b22║一向目視雲霄作麼思云三世諸佛被我一
C078n1720_p0635b23║口吞𥁞何處更有眾生可度。頌曰。一口吞
C078n1720_p0635b24║𥁞三世佛牙如劒樹眼如鈴断弦不必鸞膠
C078n1720_p0635c01║續只要知音側耳𦗟（虛堂愚）佛與眾生一口
C078n1720_p0635c02║吞纖毫不立道方存杖頭日月纔挑起鼓動
C078n1720_p0635c03║三千海岳昏（𡰱閑林英）目視𤇆霄臥白雲不
C078n1720_p0635c04║知山下有乹神從何更有眾生度三世如來
C078n1720_p0635c05║一口吞（本覺一）
C078n1720_p0635c06║禪宗頌古聮珠通集卷第一　　　　雞一