C078n1720_p0636a01║禪宗頌古聮珠通集卷第二　　　　雞二
C078n1720_p0636a02║（僧錄司右闡教兼靈谷禪寺住持淨戒重校）
C078n1720_p0636a03║大乘經偈
C078n1720_p0636a04║經題[米-木+八]字（一則）楞嚴經（十六則）圓覺經（九則）
C078n1720_p0636a05║法華經（八則）維摩經（四則）文殊般若經（一則）
C078n1720_p0636a06║金剛經（十一則）華嚴經（六則）楞伽經（一則）
C078n1720_p0636a07║經首題[米-木+八]字　昔有僧問地藏琛和尚以字
C078n1720_p0636a08║不成八字不是未審是甚麼字地藏曰看取
C078n1720_p0636a09║下註脚又有問披雲霖師荅以頌曰以字
C078n1720_p0636a10║不是八不成森羅萬象此中明直饒巧說千
C078n1720_p0636a11║般玅不是漚和不是經。頌曰。以八不成只
C078n1720_p0636a12║目前經中未識註中看垂慈不為多知觧切
C078n1720_p0636a13║要㕘玄達本源（汾陽昭）以字不成八不是拈
C078n1720_p0636a14║起經題皆擬議下頭註腳任君看却是入門
C078n1720_p0636a15║先問諱（佛印元）以字不是八不成龍門風浪
C078n1720_p0636a16║若雷霆多少游魚迷去路依前和雨落滄溟
C078n1720_p0636a17║（佛慧泉）我佛金言義海深開遮唯要悟真心
C078n1720_p0636a18║首標妙在當頭劄蜜使泥牛曉夜吟（雲居祐）
C078n1720_p0636a19║拈起題摸不着却看下頭註脚了知字義炳
C078n1720_p0636a20║然大藏潛通廣畧（地藏恩）以字不成八字不
C078n1720_p0636a21║是法身睡着無遮閉衲僧對面不知名百萬
C078n1720_p0636a22║人前呼不起（覺範洪）以字不成八字不是十
C078n1720_p0636a23║方諸佛同參三世如來共軌慶喜多聞罔措
C078n1720_p0636a24║鶖子神通莫擬若非金色頭陀焉能蜜傳斯
C078n1720_p0636b01║旨（旻古佛）以字不是八字非滿琅凾載絕毫
C078n1720_p0636b02║𨤲看經到此須開眼玉軸分眀兩畔題（羅漢
C078n1720_p0636b03║南）經題滿目孰知元點畫分明句義全佐
C078n1720_p0636b04║國欲知功力大蕭何元是漢朝賢（踈山常）
C078n1720_p0636b05║以字不是八不成無言童子咲忻忻優曇華
C078n1720_p0636b06║現人間世鼻孔通天嗅不聞（開福寧）
C078n1720_p0636b07║以字不成八字非爍迦羅眼不能窺一毛頭
C078n1720_p0636b08║上重拈出忿怒那吒失却威（徑山杲）龍宮海
C078n1720_p0636b09║藏不曾收梵語唐言亦謾求剛被祖師輕漏
C078n1720_p0636b10║泄當門齒缺乃因由（靈巖因）鳥跡半露蒼苔
C078n1720_p0636b11║科斗並遊春水若不信受奉行未免即從座
C078n1720_p0636b12║起（石[(工*几)/石]明）不向經題識本真紙堆討甚法王
C078n1720_p0636b13║身未開梵夾承當去免作循行數墨人（絕岸湘）
C078n1720_p0636b14║問你地藏知不知下頭註脚萬千千筭沙入
C078n1720_p0636b15║海徒疲倦不若教他了目前（橫川珙）楞嚴
C078n1720_p0636b16║經佛告阿難吾不見時何不見吾不見之處
C078n1720_p0636b17║若見不見自然非彼不見之相若不見吾不
C078n1720_p0636b18║見之地自然非物云何非汝。頌曰。全象全
C078n1720_p0636b19║牛意不殊從來作者共名模如今要見瞿曇
C078n1720_p0636b20║老剎剎塵塵在半途（雪竇顯）堂堂露柱久懷
C078n1720_p0636b21║胎長下孩兒頗俊哉未解語言先作賦一撡
C078n1720_p0636b22║直取狀元來（白雲端）老胡徹底老婆心為阿
C078n1720_p0636b23║難陀意轉深韓幹馬嘶芳草渡戴嵩牛臥綠
C078n1720_p0636b24║楊陰（湛堂凖）雲收空闊天如水月載姮娥四
C078n1720_p0636c01║海流慚愧牛郎癡愛叟一心猶在鵲橋頭（佛心才）
C078n1720_p0636c02║說離百非存軌則言無一法尚筌罤毘耶默
C078n1720_p0636c03║默曾緘口摩竭寥寥鎮掩扉（佛鑑懃）初學賣
C078n1720_p0636c04║華日嬌羞掩齒牙及至容顏老脫然無可遮
C078n1720_p0636c05║却咲白雲他自散不知明月落誰家（崇覺空）
C078n1720_p0636c06║隔林彷彿聞機杼知有人家在翠微及至入
C078n1720_p0636c07║門親見了元來只是小兒嬉（簡堂機）見時不
C078n1720_p0636c08║見非見見非見不見捴非非織女機梭撩亂
C078n1720_p0636c09║擲牧童鞭索恣胡揮幽鳥一聲驚宇宙碧灣
C078n1720_p0636c10║溪畔綠楊垂（獃堂定）石潤非玉水麗非金大
C078n1720_p0636c11║禹决而西泝卞和泣而陸沉美𠔃渺𠔃錯古
C078n1720_p0636c12║礱今（虛堂愚）楞嚴經佛謂阿難若能轉物
C078n1720_p0636c13║即同如來。頌曰。若能轉物即如來春暖山
C078n1720_p0636c14║花處處開自有一雙窮相手不曾容易舞三
C078n1720_p0636c15║臺（白雲端）若能轉物即如來處處門開見善
C078n1720_p0636c16║財花柳巷中呈舞戲九衢乘醉臥樓臺（真如喆）
C078n1720_p0636c17║毛吞巨海芥納須彌乾坤大地直下同歸一
C078n1720_p0636c18║氣不言含有象萬靈何處謝無私（佛心才）若
C078n1720_p0636c19║能轉物即同如來咄哉瞿曇誑謼癡呆（徑山杲）
C078n1720_p0636c20║雨色和煙匝四維眼皮未綻若為窺等閑覷
C078n1720_p0636c21║破金剛際坦蕩無因役路岐（或菴体）他人住
C078n1720_p0636c22║處我不住他人行處我不行不是與人難共
C078n1720_p0636c23║處大都緇素要分明（此山應）楞嚴經佛謂
C078n1720_p0636c24║阿難見見之時見非是見見猶離見見不能
C078n1720_p0637a01║及。頌曰。見不及處江山滿目不覩纖毫花
C078n1720_p0637a02║紅柳綠白雲出沒本無心江海滔滔豈盈縮
C078n1720_p0637a03║（海印信）拄杖頭邊無孔竅大千沙界猶嫌小
C078n1720_p0637a04║毘婆尸佛早留心直至而今不得妙（鼓山珪）
C078n1720_p0637a05║春至自開花秋來還落葉黃靣老瞿曇休搖
C078n1720_p0637a06║三寸舌（徑山杲）色空明暗本無因見見由來
C078n1720_p0637a07║亦誤人見不及時猶未瞥那知殃祟是家親
C078n1720_p0637a08║（遯菴演）沒絃琴上無私曲一曲彈來轉轆轆
C078n1720_p0637a09║斷崖流水少知音六六不成三十六（妙峯善）
C078n1720_p0637a10║瘦藤拄到風煙上乞與遊人眼界寬不知眼
C078n1720_p0637a11║界寬多少白鳥去𥁞青天還（朴翁銛）雨洗淡
C078n1720_p0637a12║紅桃蕚嫰風搖淺碧柳𮈔輕白雲影裏恠石
C078n1720_p0637a13║露綠水光中古木清（潛菴光）隔墻見角便騎
C078n1720_p0637a14║牛騎入紅塵閙市遊遊遍歸來欄裏臥三更
C078n1720_p0637a15║半夜失踪由（雪菴瑾）楞嚴經七處徵心。頌曰。
C078n1720_p0637a16║七處徵心心不遂懵懂阿難不瞥地直饒徵
C078n1720_p0637a17║得見無心也是泥中洗土塊（西余端）七處徵心
C078n1720_p0637a18║欵便成推窮尋逐桉分明都緣家賊難防備
C078n1720_p0637a19║撥亂乾坤見太平（卍菴顏）吹糠着米翻成特
C078n1720_p0637a20║地不因一事不長一智（北磵蕳）七處徵他天
C078n1720_p0637a21║外天毫光直射阿難肩瞿曇忒殺怜兒切逼
C078n1720_p0637a22║得鮎魚上竹竿（絕岸湘）楞嚴經八還辨見。頌
C078n1720_p0637a23║曰。八還之教垂來久自古宗師各分剖直饒
C078n1720_p0637a24║還得不還時也是鰕跳不出斗（西余端）明暗
C078n1720_p0637b01║色空不可還不可還者絕躋攀夾截虛空成
C078n1720_p0637b02║畔岸一重水隔一重山（卍菴顏）色空明暗各
C078n1720_p0637b03║不相知行到水窮處坐看雲起時（北磵簡）還
C078n1720_p0637b04║還還後更還還一箇閑人天地間昨夜大蟲
C078n1720_p0637b05║遭虎咬皮毛落𥁞體元班（絕岸湘）楞嚴經阿
C078n1720_p0637b06║難大眾獲本妙心。頌曰。東西南北捉虛空海
C078n1720_p0637b07║角天涯信不通力𥁞神疲無處覔萬年松在
C078n1720_p0637b08║祝融峯（卍菴顏）適我昔所願今者已滿足是
C078n1720_p0637b09║玉也大奇只恐不是玉（北磵簡）楞嚴經觀世
C078n1720_p0637b10║音菩薩成三十二應身獲十四無畏法。頌曰。
C078n1720_p0637b11║良哉觀世音旋聞與聲脫犬吠驢嗚休未休
C078n1720_p0637b12║世出世間活鱍鱍（瞎堂遠）三十二應不思議
C078n1720_p0637b13║十四無畏如流水男子身中入定時女子身
C078n1720_p0637b14║中從定起（卍菴顏）趂隊選圓通無端立下風
C078n1720_p0637b15║當時供死欵錯說在聞中（北磵簡）楞嚴經妙
C078n1720_p0637b16║性圓明離諸名相。頌曰。一錢為本萬錢利富
C078n1720_p0637b17║不足而貧有餘換骨奪胎些子藥輸他潘閬
C078n1720_p0637b18║倒騎驢（卍菴顏）金盤不可動轆轆轉難住停
C078n1720_p0637b19║待良久間圓明湛如露（北磵簡）楞嚴經諸可
C078n1720_p0637b20║還者自然非汝不汝還者非汝而誰。頌曰。日
C078n1720_p0637b21║暖風和景更奇華華草草露全機荼䕷一陣
C078n1720_p0637b22║香風起引得遊蜂到處飛（心聞賁）千山鳥飛
C078n1720_p0637b23║滅萬里人跡絕扁舟蓑笠翁獨釣寒江雪（肯
C078n1720_p0637b24║堂充）不汝還𠔃復是誰殘紅流在釣魚磯日
C078n1720_p0637c01║斜風動無人掃燕子𭊷將水際飛（天目禮）楞
C078n1720_p0637c02║嚴經六解一𰀄。頌曰。根塵縛脫本同源一處
C078n1720_p0637c03║休復六用捐手把一條紅断貫娘生鼻孔一
C078n1720_p0637c04║時穿（卍菴顏）六用無功信不通一時分付與
C078n1720_p0637c05║春風篆𤇆一縷閑清晝百鳥不來花自紅（北
C078n1720_p0637c06║磵簡二）結解非殊存曰無據試問本來宗當
C078n1720_p0637c07║初誰縛汝楞嚴經阿難大眾復白佛言若
C078n1720_p0637c08║此妙明真淨妙心本來徧圓如是乃至大地
C078n1720_p0637c09║草木蠕動含靈本元真如即是如來成佛真
C078n1720_p0637c10║體佛體真實云何復有地獄餓鬼畜生。頌曰。
C078n1720_p0637c11║雙劒峯前古寺基天尊元是一牟尼時難只
C078n1720_p0637c12║得同香火莫聽閑人說是非（卍菴顏）三蛇九
C078n1720_p0637c13║鼠一畝之地竿木隨身逢塲作戲（北磵簡）楞
C078n1720_p0637c14║嚴經佛言阿難此等眾生不識本心受此輪
C078n1720_p0637c15║迴經無量刼不得真淨皆由隨順殺盜[婬-壬+(工/山)]故
C078n1720_p0637c16║反此三種又則出生無殺盜婬有名鬼倫無
C078n1720_p0637c17║名天趣有無相傾起輪迴性。頌曰。七處精研
C078n1720_p0637c18║一妄心更隨三業殺盜婬身心不是閑家具
C078n1720_p0637c19║前箭猶輕後箭深（卍菴顏）客舍并州已十霜
C078n1720_p0637c20║歸心日夜憶咸陽無端又渡桒乾水𨚫望并
C078n1720_p0637c21║州是故鄉（北磵簡）楞嚴經佛告阿難無令心
C078n1720_p0637c22║魔自起深孽。頌曰。瞿曇徹底老婆心見明色
C078n1720_p0637c23║發理難任入鄉隨俗那伽定佛魔到此盡平
C078n1720_p0637c24║沉（卍菴顏）挽弓須挽強用鏘須用長射人先
C078n1720_p0638a01║射馬擒賊先擒王（北磵簡）楞嚴經佛言富樓
C078n1720_p0638a02║那如汝所言清淨本然云何忽生山河大地
C078n1720_p0638a03║汝常不聞如來宣說性覺妙明本覺明妙（詳在
C078n1720_p0638a04║本經）。頌曰。清淨本然徧法界山河大地即皆現
C078n1720_p0638a05║性覺必明認影明眼耳便隨聲色轉（卍菴顏）
C078n1720_p0638a06║弥滿清淨中不容他山河大地萬象森羅（北
C078n1720_p0638a07║磵簡）楞嚴經若能推者即是汝心則是認賊
C078n1720_p0638a08║為子。頌曰。如今推也是子是賊買帽相頭食
C078n1720_p0638a09║魚去骨（天童覺）楞嚴經跋陁婆羅入浴忽悟
C078n1720_p0638a10║水因。頌曰。了事衲僧消一箇長連床上展脚
C078n1720_p0638a11║臥夢中曾說悟圓通香水洗來驀面唾（雪竇
C078n1720_p0638a12║顯）超諸現量即悟水因體明無垢孰云洗塵
C078n1720_p0638a13║得無所有了無相身成佛子住妙觸常存（大
C078n1720_p0638a14║溈智）洗塵觸體兩空寂妙證密圓超見思白
C078n1720_p0638a15║壁無瑕空受玷圓通會裏受塗糊（塗毒䇿）楞
C078n1720_p0638a16║嚴經當知虛空生汝心內猶如片雲點太清
C078n1720_p0638a17║裏况諸世界在虛空耶汝等一人發真歸元
C078n1720_p0638a18║此十方空皆悉消殞。頌曰。一人發真歸元十
C078n1720_p0638a19║方虛空消殞試問楊岐栗蓬何似雲門胡餅
C078n1720_p0638a20║（𡰱無着捴）瞌睡茫茫困思來喫椀濃茶眼便
C078n1720_p0638a21║開四海五湖王化裏更無一物是塵埃（朴翁
C078n1720_p0638a22║銛）圓覺經如是我聞一時婆伽婆入於神通
C078n1720_p0638a23║大光明藏三昧正受一切如來光嚴住持是
C078n1720_p0638a24║諸眾生清淨覺地身心寂滅平等本際圓滿
C078n1720_p0638b01║十方不二隨順。頌曰。東西南北水茫茫無角
C078n1720_p0638b02║鐵牛入海藏千眼大悲尋不見倒騎佛殿入
C078n1720_p0638b03║僧堂（冶父川）圓覺經於不二境現諸淨土
C078n1720_p0638b04║與大菩薩摩訶薩十万人俱。頌曰。明鏡當臺
C078n1720_p0638b05║照不差短長好醜盡歸家山河大地渾如故
C078n1720_p0638b06║不妨隨處翫𤇆霞（冶父川）圓覺經非幻不
C078n1720_p0638b07║滅。頌曰。不属內外與中間纔落思惟入魔境
C078n1720_p0638b08║大丈夫兒不自欺翻身坐斷毗盧頂（月林觀）
C078n1720_p0638b09║圓覺經修多羅教如標月指。頌曰。方便門指
C078n1720_p0638b10║頭月譊訛因[序-予+尼]多甄別冷光靄靄登清途匝
C078n1720_p0638b11║地茫茫尋舊宂指看畫處眼中屑到此何須
C078n1720_p0638b12║更饒舌（育王達）圓覺經一切障礙即究竟覺。頌
C078n1720_p0638b13║曰。枯樹雲充葉凋梅雪作花擊桐成木響蘸
C078n1720_p0638b14║雪喫冬𤓰長天秋水孤鶩落霞（雪堂行）早朝
C078n1720_p0638b15║心悶三盃酒午後頭昬一椀茶入夜脫衣伸
C078n1720_p0638b16║腳睡五更走起眼瞇麻（或菴体）圓覺經有
C078n1720_p0638b17║我愛者亦愛涅槃伏我愛根為涅槃相。頌曰。
C078n1720_p0638b18║黑山鬼窟至幽陰認得頑空盡力尋何似天
C078n1720_p0638b19║窓饒一撥䪺令大地作黃金圓覺經棄愛
C078n1720_p0638b20║樂捨還滋愛本便現有為增上善果皆輪迴
C078n1720_p0638b21║故不成聖道。頌曰。傀儡牽𮈔舞柘枝百般俏
C078n1720_p0638b22║俊百般宜自從舞罷青𮈔斷堪笑渠儂撒手
C078n1720_p0638b23║歸圓覺經居一切時不起妄念於諸妄心
C078n1720_p0638b24║亦不息滅住妄想境不加了知於無了知不
C078n1720_p0638c01║辨真實。頌曰。黃花爛爛翠竹珊珊江南地煖
C078n1720_p0638c02║塞北天寒遊人去後無消息㽞得溪山到老
C078n1720_p0638c03║看（晦堂心）舉手攀南斗翻身倚北辰出頭天
C078n1720_p0638c04║外看誰是我般人（鼓山珪）巍巍堂堂磊磊落
C078n1720_p0638c05║落閙處刺頭穩處着脚脚下線斷我自由鼻
C078n1720_p0638c06║端泥盡君休斵莫動着千秊故紙中合藥（天
C078n1720_p0638c07║童覺）荷葉團團團似鏡菱角尖尖尖似錐風
C078n1720_p0638c08║吹柳絮毛毬走雨打梨花蛺蝶飛（徑山杲）和
C078n1720_p0638c09║𤇆釣月是生涯古䇿風高未足𧦹欵乃一聲
C078n1720_p0638c10║天地闊祖師何處渡流沙（或菴体）猢猻喫毛
C078n1720_p0638c11║䖝烏狗上佛殿大地雪澷澷澄江靜如練（圓
C078n1720_p0638c12║極岑）生鐵鑄牛頭牽犂還拽杷智者笑忻忻
C078n1720_p0638c13║愚人驚恠差古徃今來幾百秊更向鬼門重
C078n1720_p0638c14║貼卦（密菴傑）庭前栽萵苣萵苣生火筯火筯
C078n1720_p0638c15║生蓮花蓮花結木𤓰木𤓰纔擘破撒出白油
C078n1720_p0638c16║麻參（[仁-二+(ㄠ*刀)]堂仁）昨夜深沙鑄銕券阿那律陀來
C078n1720_p0638c17║合伴醉來相打見閻王閻王握筆不能判却
C078n1720_p0638c18║相勸彼此事同一家更莫前思後筭㘞你恁
C078n1720_p0638c19║麼斷公事大喫醋（無庵全）張果老[跍-十+水]破葫蘆
C078n1720_p0638c20║呂洞賔失𨚫寶劒兩箇撒手相逢囊篋更無
C078n1720_p0638c21║一線何仙姑銕笛橫吹解道長江靜如練（正
C078n1720_p0638c22║堂辯）身世悠悠不繫舟得隨流處且隨流今
C078n1720_p0638c23║朝有酒今朝醉眀日無錢眀日愁（石庵玿）春
C078n1720_p0638c24║眠不覺曉是處聞啼鳥夜來風雨聲花落知
C078n1720_p0639a01║多少（朴翁銛）春生夏長淡飯麤茶魚投濁水
C078n1720_p0639a02║彩奔齪家（無凖範）三春不是讀書天九夏
C078n1720_p0639a03║炎炎直放禪唯有秋冬較些子不如打睡過
C078n1720_p0639a04║殘秊（北磵簡）圓覺經以大圓覺為我伽藍。頌
C078n1720_p0639a05║曰。毫𩬊不留縱橫自由閫外乾坤廓落大方
C078n1720_p0639a06║無外優游眀眀祖師意明眀百草頭褫破狐
C078n1720_p0639a07║疑網截斷愛河流縱有回天力爭如直下休
C078n1720_p0639a08║四衢道中淨倮倮放出溈山水牯牛（圓悟勤）
C078n1720_p0639a09║圓覺經恒作是念我今此身四大和合（𩬇毛𤓰齒
C078n1720_p0639a10║等皆歸地唾涕膿血等皆歸水煖氣歸火動轉歸風）四大各離今者妄
C078n1720_p0639a11║身當在何處。頌曰。今者妄身當在何不應𦦨
C078n1720_p0639a12║水更尋波狂心誤認鑑中影豈異迷頭演若
C078n1720_p0639a13║多（本覺一）法華經佛放眉間白毫相光照
C078n1720_p0639a14║東方萬八千世界。頌曰。蠻奴赤腳上皇州賣
C078n1720_p0639a15║盡奇珎跨白牛貪着市朝人作市又隨歌舞
C078n1720_p0639a16║上官樓多意氣好風流月冷珠簾掛玉鈎分
C078n1720_p0639a17║眀忘𨚫來時路百尺竿頭輥繡毬（圓極岑）
C078n1720_p0639a18║法華經假使滿世間皆如舍利弗盡思共度
C078n1720_p0639a19║量不能測佛智。頌曰。雪子落紛紛烏盆變
C078n1720_p0639a20║白盆忽然日頭出依舊是烏盆（破庵先）法華經觀
C078n1720_p0639a21║世音菩薩普門品偈曰呪咀諸毒藥所欲害
C078n1720_p0639a22║身者念彼觀音力還着於本人。頌曰。呪咀毒
C078n1720_p0639a23║藥形聲之逆眼耳若通本人何失（法眼益）法華經
C078n1720_p0639a24║譬如長者有一大宅於後宅舍忽然火起毒
C078n1720_p0639b01║害火灾眾難非一。頌曰。蝴蜂休戀舊時窠五
C078n1720_p0639b02║百郎君不奈何慾火逼來無走路癡心要上
C078n1720_p0639b03║白牛車門前羊鹿權為喻室內啀喍捴是訛
C078n1720_p0639b04║逢㶿臭𤇆相惱處出身不用動干戈（冶父川）
C078n1720_p0639b05║法華經如來如實知見三界之相無有生死
C078n1720_p0639b06║若退若出亦無在世及滅度者非實非虛非
C078n1720_p0639b07║如非異不如三界見於三界如斯之事如來
C078n1720_p0639b08║明見無有錯謬。頌曰。岣嶁峯頭神禹碑字青
C078n1720_p0639b09║石赤形模奇無目仙人纔一見便應撫掌咲
C078n1720_p0639b10║嘻嘻雲暗蒼龍化葛陂（圓極岑）火虐風饕水
C078n1720_p0639b11║漬根石邊尚有舊苔痕化工肯未隨寒暑又
C078n1720_p0639b12║孽清香為返魂（閑極雲）法華經此經開方
C078n1720_p0639b13║便門示真實相深固幽遠無人能到。頌曰。雖
C078n1720_p0639b14║然幽遠涉途程到者方知不夜城鼓角聲寒
C078n1720_p0639b15║蓮漏永佛燈猶作向來明（圓極岑）法華經
C078n1720_p0639b16║云是法住法位世間相常住。頌曰。犬子便吠
C078n1720_p0639b17║賊牛子便牽犂衲僧若恁麼未曾摸着皮（楊
C078n1720_p0639b18║岐會）世間相常住黃鶯啼緣樹真箇可怜生
C078n1720_p0639b19║動着便飛去（朴翁銛）法華經偈大通智勝佛
C078n1720_p0639b20║十刼坐道塲佛法不現前不得成佛道。頌曰。
C078n1720_p0639b21║三際斷時凡聖盡十身圓處剎塵周無私應
C078n1720_p0639b22║物隨高下抹過僧祇大刼脩（保寧勇）種穀不
C078n1720_p0639b23║生豆苗蒸沙豈能成飯大通智勝如來一箇
C078n1720_p0639b24║擔板塵漢（鼓山珪）燕坐道塲經十刼一一從
C078n1720_p0639c01║頭俱漏泄世間多少守株人掉棒擬打天邊
C078n1720_p0639c02║月（徑山杲）紅日杲杲切忌尋討拈得便用無
C078n1720_p0639c03║非是寶鄭州棃青州棗大抵還他出處好（月
C078n1720_p0639c04║林觀）太平時代不論兵路不賫粮戶不扃一
C078n1720_p0639c05║刼坐來成[序-予+尼]事平生肝膽一時傾（道塲融）刼
C078n1720_p0639c06║初鑄就毗盧印古篆雕蟲尚宛然堪笑堪悲
C078n1720_p0639c07║人不識却嫌字畫不完全（環溪一）法華經
C078n1720_p0639c08║若有眾生聞是觀世音菩薩品者當知是人
C078n1720_p0639c09║功德不少。頌曰。觀音門普普門𭣣纔着欄衫
C078n1720_p0639c10║便不羞昨夜猿啼新嶺上今朝鶴唳古溪頭
C078n1720_p0639c11║惡風飄墯迴光息慾火焚燒當處休瓔珞受
C078n1720_p0639c12║來都不用平生活計冷湫湫（冶父川）文殊
C078n1720_p0639c13║所說般若經清淨行者不入涅槃破戒比丘
C078n1720_p0639c14║不入地獄。頌曰。平生踈逸無拘撿酒肆茶坊
C078n1720_p0639c15║信意遊漢地不收秦不管又騎驢子過楊州
C078n1720_p0639c16║（保寧勇）養就家欄水牯牛自歸自去有來由
C078n1720_p0639c17║而令穩臥深雲裏秦不管𠔃漢不𭣣（祖印明）
C078n1720_p0639c18║鵠白烏本玄松直𣗥自曲清淨比丘僧却須
C078n1720_p0639c19║入地獄（鼓山珪）壁上安燈盞堂前置酒臺悶
C078n1720_p0639c20║來打三盞何處得愁來（徑山杲）僧問洞山
C078n1720_p0639c21║詮清淨行者不入涅槃破戒比丘不入地獄
C078n1720_p0639c22║時如何師云度盡無遺影還他越涅槃。頌曰。
C078n1720_p0639c23║相好巍巍大丈夫一生無智恰如愚從來佛
C078n1720_p0639c24║祖猶難望地獄天堂豈可拘（丹霞淳）清淨行
C078n1720_p0640a01║者不涅槃破戒比丘無地獄天台相接到西
C078n1720_p0640a02║川捴是自家親眷属（照堂一）夜來村飲歸徤
C078n1720_p0640a03║到三四五摩挲青莓苔莫瞋驚著汝（自得暉）
C078n1720_p0640a04║嘉州石像陝府鐵牛人平不語水平不流（𡰱
C078n1720_p0640a05║無着捴）陪錢弄傀儡𢬵命打鞦𱁶渾家無眼
C078n1720_p0640a06║見掩面哭蒼天（或菴体）事神者喫神事佛者
C078n1720_p0640a07║喫佛神佛俱不事渾家窮徹骨（肯堂充）漢既
C078n1720_p0640a08║不管秦亦不收人平不語水平不流（月林觀）
C078n1720_p0640a09║犯重比丘清淨行平等性中無損益水裏不
C078n1720_p0640a10║用覔魚蹤天邊何處觀鳥跡（懶菴樞）國有定
C078n1720_p0640a11║亂劒家無白澤圖神仙張果老[跍-十+水]碎藥葫蘆
C078n1720_p0640a12║（朴翁銛）清淨行者清淨破戒比丘破戒各自
C078n1720_p0640a13║安貼家邦切忌放賊過界（退菴奇）飲官酒臥
C078n1720_p0640a14║官街當處死當處埋寒山逢拾得撫掌咲咍
C078n1720_p0640a15║咍（此山應）涅槃地獄本無差只為從來被眼
C078n1720_p0640a16║遮三脚瞎驢纔𨁝跳鑊湯爐炭即吾家（高峯
C078n1720_p0640a17║妙）維摩經須菩提持鉢入維摩舍乞食時維
C078n1720_p0640a18║摩詰取鉢盛飯謂言汝能於食等者諸法亦
C078n1720_p0640a19║等諸法等者於食亦等如是行乞乃可取食
C078n1720_p0640a20║乃至彼外道六師是汝之師因其出家彼師
C078n1720_p0640a21║所墯汝亦隨墯乃可取食入諸邪見不到彼
C078n1720_p0640a22║岸住於八難不得無難同於煩惱離清淨法
C078n1720_p0640a23║汝得無諍三昧一切眾生亦得是定其施汝
C078n1720_p0640a24║者不名福田供養汝者墯三惡道為與眾魔
C078n1720_p0640b01║共一手作諸勞侶汝與眾魔及諸塵勞等無
C078n1720_p0640b02║有異於一切眾生而有怨心謗諸佛毀於法
C078n1720_p0640b03║不入眾數終不得滅度汝若如是乃可取食
C078n1720_p0640b04║須菩提聞此茫然不知以何荅置鉢欲出。頌
C078n1720_p0640b05║曰。無邊無際休斟酌潮去潮來本自平清濁
C078n1720_p0640b06║淺深并苦淡一般滋味逈分明（保寧勇）入林
C078n1720_p0640b07║不動草入水不動波鑊湯無冷處合眼跳黃
C078n1720_p0640b08║河（鼓山珪）獨坐許誰知青山對落暉花須連
C078n1720_p0640b09║夜發不待曉風吹（徑山杲）白日街頭獨自行
C078n1720_p0640b10║夜間屋裏獨自臥山高不礙白雲飛竹密不
C078n1720_p0640b11║妨流水過（照堂一）邪見皈依外道師與師同
C078n1720_p0640b12║墯復何疑憑君滿鉢盛香飯午日亭亭腹正
C078n1720_p0640b13║飢（張無盡）七七四十九六六三十六是非纔
C078n1720_p0640b14║入耳渾家不和睦（肯堂充）獨弄單提單提獨
C078n1720_p0640b15║弄劒刃上行寂然不動（月林觀）所生各不同
C078n1720_p0640b16║所潤一雨普甜𤓰徹蒂甜苦瓠連根苦（冰谷
C078n1720_p0640b17║衍）青山白雲碧谿蘿月畫𧆞成狸只得一橛
C078n1720_p0640b18║（虛堂愚）維摩經三十二菩薩各說不二法
C078n1720_p0640b19║門至文殊云我於一切法無言無說無示無
C078n1720_p0640b20║識離諸問荅是為菩薩入不二法門殊又問
C078n1720_p0640b21║維摩摩默然殊歎曰乃至無有語言文字是
C078n1720_p0640b22║真入不二法門說是入不二法門時於此眾
C078n1720_p0640b23║中五千菩薩皆入不二法門得無生法忍。頌
C078n1720_p0640b24║曰。維摩大士去何從千古令人望莫窮不二
C078n1720_p0640c01║法門休更問夜來眀月上高峰（雪竇顯）虛空
C078n1720_p0640c02║鳥跡謾追尋幽鳥投聲又報春若識東西無
C078n1720_p0640c03║異路淨名一室不平沉（慈明圓）毘耶城裏競
C078n1720_p0640c04║頭走謾謂南星真北斗還知蚌鷸兩相持須
C078n1720_p0640c05║㬰盡落漁人手（太洪恩）一箇兩箇百千萬屈
C078n1720_p0640c06║指尋文數不辨蹔時放在暗窓前眀目與君
C078n1720_p0640c07║重計筭（白雲端）春有百花秋有月夏有涼風
C078n1720_p0640c08║冬有雪若無間事在心頭便是人間好時節
C078n1720_p0640c09║（訥堂思）毘耶城裏老維摩一默無言詭詐多
C078n1720_p0640c10║三萬二千獅子座一時掀倒看如何（無用全）
C078n1720_p0640c11║言言言𠔃飄風洒雪默默默兮雷轟電掣藕
C078n1720_p0640c12║絲孔裏騎大鵬等閑挨（落天）邊月（懶菴需）毗耶
C078n1720_p0640c13║老子善藏機淵默雷聲徹四維今古競傳真
C078n1720_p0640c14║不二豈知黃葉止兒啼（尼無着捴）有無語默
C078n1720_p0640c15║謾徒勞居士何曾動一毫世祖功成三十六
C078n1720_p0640c16║雲臺爭似釣臺高（別峯印）深入不二門巧盡
C078n1720_p0640c17║反成拙一默定千差常說熾然說說拙萬古
C078n1720_p0640c18║清風寒徹骨（松源岳）維摩經不斷煩惱而入
C078n1720_p0640c19║涅槃。頌曰。朝生暮死千萬徧一日幾回相見
C078n1720_p0640c20║面展陣開旗放出來一指動時客戲見（白雲
C078n1720_p0640c21║端）僧問投子如何是不斷煩惱而入涅槃師
C078n1720_p0640c22║曰這箇師僧恁麼發人業。頌曰。雖然無背面
C078n1720_p0640c23║觸處頭頭現吞𨚫太虛空吐出瑠璃殿（佛心
C078n1720_p0640c24║才）者箇師僧發人業賣油老翁說向人啼得
C078n1720_p0641a01║血流無用處不如緘口過殘春（文殊道）維摩
C078n1720_p0641a02║經觀身實相觀佛亦然。頌曰。眼空四海恣縱
C078n1720_p0641a03║橫鼻孔遼天信腳行拏得電光為火把却來
C078n1720_p0641a04║日午打三更（或菴体）維摩經佛以一音演
C078n1720_p0641a05║說法或有怖畏或斷疑。頌曰。或有怖畏或斷
C078n1720_p0641a06║疑雙眀一句絕針錐於斯切莫生欣厭覿面
C078n1720_p0641a07║還須眼似眉（禾山方）金剛般若經世尊食
C078n1720_p0641a08║時著衣持鉢入舍衛城乞食於其城中次第
C078n1720_p0641a09║乞已還至本處𭣣衣鉢洗足已敷座而坐須
C078n1720_p0641a10║菩提白佛言希有世尊。頌曰。食訖跏趺坐石
C078n1720_p0641a11║床斗間間氣燭天光幾多業識茫茫者衲被
C078n1720_p0641a12║蒙頭在醉鄉（水菴一）一字未曾談般若謾天
C078n1720_p0641a13║謾地儘饒伊祇園乞食歸來後法會因由又
C078n1720_p0641a14║是誰（北磵簡）衛城乞食㳂門處祇苑𭣣衣洗
C078n1720_p0641a15║足時善現無端讚希有斯文安得是如斯（寶
C078n1720_p0641a16║葉源）金剛般若經應如是住如是降伏其
C078n1720_p0641a17║心。頌曰。希有希有佛妙理極泥洹云何降伏
C078n1720_p0641a18║住降伏信為難二儀法中妙三乘教喻寬善
C078n1720_p0641a19║㦲今諦𦗟六賊免遮攔（傅大士）七手八脚神
C078n1720_p0641a20║頭鬼面棒打不開刀割不斷閻浮跳躑幾千
C078n1720_p0641a21║回頭頭不離空王殿（冶父川）截斷從教來袞
C078n1720_p0641a22║袞隨流未必去滔滔青山長鎻欲飛勢滄海
C078n1720_p0641a23║合知來處高（心聞賁）金剛般若經凡所有
C078n1720_p0641a24║相皆是虛妄若見諸相非相即見如來。頌曰。
C078n1720_p0641b01║有相有求皆是妄無形無相墯偏枯堂堂密
C078n1720_p0641b02║密何曾間一道寒光爍太虛（冶父川）映林映
C078n1720_p0641b03║日一般紅吹落吹開捴是風可惜擷芳人不
C078n1720_p0641b04║見一時分付與遊蜂（心聞賁）金剛般若經
C078n1720_p0641b05║一切賢聖皆以無為法而有差別。頌曰。一金
C078n1720_p0641b06║成万噐皆由匠者智何必毗耶城人人說不
C078n1720_p0641b07║二（覺海元）仁者見之謂之仁智者見之謂之
C078n1720_p0641b08║智寒時向火熱時乘涼徤即經行困即打睡
C078n1720_p0641b09║仰面看天開口取氣（保寧勇）金剛般若經一
C078n1720_p0641b10║切諸佛及諸佛阿耨多羅三藐三菩提法皆
C078n1720_p0641b11║從此經出。頌曰。佛祖垂慈實有權言言不離
C078n1720_p0641b12║此經宣此經出處還相委便向雲中駕鐵船
C078n1720_p0641b13║切忌錯會水出崐崘山起雲釣人樵客問來
C078n1720_p0641b14║因只知洪浪巖峦闊不肯拋𮈔弄斧斤（投子
C078n1720_p0641b15║青）長時誦不停非義亦非聲若欲受持者應
C078n1720_p0641b16║須用眼𦗟（寶相元）金剛般若經應無所住
C078n1720_p0641b17║而生其心。頌曰。山堂靜坐夜無言寂寂寥寥
C078n1720_p0641b18║本自然何事西風動林野一聲寒鴈唳長天
C078n1720_p0641b19║（冶父川）應無所住豁心空金屑依然着眼中
C078n1720_p0641b20║驀地虛空連地脫大千經卷一時通（孤雲權）
C078n1720_p0641b21║應無所住生其心廓徹圓眀處處真直下頂
C078n1720_p0641b22║門開正眼大千沙界現全身（獃堂定）金剛
C078n1720_p0641b23║般若經若為人輕賤是人先世罪業應墯𢙣
C078n1720_p0641b24║道以今世人輕賤故先世罪業則為消滅當
C078n1720_p0641c01║得阿耨多羅三藐三菩提。頌曰。眀珠在掌有
C078n1720_p0641c02║功者賞胡漢不來全無伎倆伎倆既無波旬
C078n1720_p0641c03║失途瞿曇瞿曇識我也無（雪竇顯）水不洗水
C078n1720_p0641c04║誰不知𣒀嵐常靜太驅馳千年曆日如能筭
C078n1720_p0641c05║免被巡官掌上推（白雲端）四序炎涼去復還
C078n1720_p0641c06║聖凢只在𠛴那間前人罪業今人賤倒𨚫前
C078n1720_p0641c07║人罪業山（張無盡）寶劒不失虛舟不刻不失
C078n1720_p0641c08║不刻彼此為得倚待不堪孤然仍則鳥跡虛
C078n1720_p0641c09║空有無弥忒思之（法眼益）半夜窓眀隣家有
C078n1720_p0641c10║火𫙙老敲門李老打鎻王婆呌船趙婆過渡
C078n1720_p0641c11║油盡燈滅一塲懡㦬（佛鑑懃）綴綴功過膠膠
C078n1720_p0641c12║因果鏡外狂奔演若多杖頭擊著破竈墮竈
C078n1720_p0641c13║墮破來相賀𨚫道從前孤負我（天童覺）金
C078n1720_p0641c14║剛般若經如來所得阿耨多羅三藐三菩提
C078n1720_p0641c15║於是中無實無虛。頌曰。菩提無實亦無虛幾
C078n1720_p0641c16║箇男兒是丈夫𮯱穴不歸金鸑鷟碧潭空浸
C078n1720_p0641c17║玉蟾蜍（佛慧泉）生涯如夢若浮雲活計都無
C078n1720_p0641c18║絕六親留得一雙清白眼笑他無限徃來人
C078n1720_p0641c19║（冶父川）金剛般若經過去心不可得現在
C078n1720_p0641c20║心不可得未來心不可得。頌曰。過去現在未
C078n1720_p0641c21║來心簸土揚塵無處尋坐臥經行無不是承
C078n1720_p0641c22║當直下莫沉吟過去心不可得𭣣綸罷釣秋
C078n1720_p0641c23║江碧扁舟古岸恣閑眠明月蘆花深穩密現
C078n1720_p0641c24║在心不可得法王家法存今昔謀臣猛將定
C078n1720_p0642a01║封疆說甚陏珠并趙壁未來心不可得不可
C078n1720_p0642a02║得中只麼得石含玉兮地擎山惟證乃知難
C078n1720_p0642a03║可測千古流芳誰共知清風匝地有何極（雪
C078n1720_p0642a04║竇宗）三際求心心不見兩眼依然對兩眼不
C078n1720_p0642a05║須遺劒刻舟尋雪月風花常見面（冶父川）後
C078n1720_p0642a06║念起時前念滅起滅之念何嘗別喚取機關
C078n1720_p0642a07║木人問從頭弄盡元無說（懶菴樞）三清道士
C078n1720_p0642a08║無仙骨八教闍𥟖毀梵書黑漆崐崘舞花鼓
C078n1720_p0642a09║天親無着暗嗟吁（或菴体）去嵗春風燕子多
C078n1720_p0642a10║社前先到舊時窠今年春色歸將半簾幕蕭
C078n1720_p0642a11║蕭不見過（寶葉源）金剛般若經若以色見我
C078n1720_p0642a12║以音聲求我是人行邪道不能見如來。頌曰。
C078n1720_p0642a13║色見聲求也不妨百花影裏綉鴛鴦自從識
C078n1720_p0642a14║得金針後一任風吹滿袖香（塗毒䇿）盡却耳
C078n1720_p0642a15║根并眼底不知何處見如來數聲幽鳥啼寒
C078n1720_p0642a16║木一片閑雲鋪斷崖（野庵璇）金剛般若經
C078n1720_p0642a17║一切有為法如夢幻泡影如露亦如電應作
C078n1720_p0642a18║如是觀。頌曰。幻化空身即法身箇中無染亦
C078n1720_p0642a19║無塵拈𢁈把筯如明了掃地燒香不倩人（慈
C078n1720_p0642a20║受深）水中捉月鏡裏尋頭刻舟求劒騎牛覔
C078n1720_p0642a21║牛空花陽燄夢幻浮漚一筆勾斷要休便休
C078n1720_p0642a22║巴歌杜酒村田樂不風流處也風流（冶父川）
C078n1720_p0642a23║作事存心貴要（精不精）終是不通靈棊逢絕處著
C078n1720_p0642a24║方妙梅到寒時香愈清（閑極雲）暑徃寒來揔
C078n1720_p0642b01║不知有無名相一時離正如黑漆屏風上醉
C078n1720_p0642b02║寫盧仝月蝕詩（雪巖欽）佛華嚴經世尊因
C078n1720_p0642b03║普眼菩薩欲見普賢不能得見乃至三度入
C078n1720_p0642b04║定徧觀三千大千世界覔普賢不能得見𨚫
C078n1720_p0642b05║來白佛佛云汝但於靜三昧中起一念便見
C078n1720_p0642b06║普賢普眼於是纔起一念便見普賢乘六牙
C078n1720_p0642b07║白象住於空中。頌曰。飄飄一鴈落寒空步步
C078n1720_p0642b08║追空覔鴈蹤蹋破草鞋跟子斷巍然獨坐大
C078n1720_p0642b09║雄峯（瞎堂遠）瞿曇幾箇舌頭眾會幾箇眼睛
C078n1720_p0642b10║頭頭物物𠛴𠛴塵塵自謾猶自可最若是謾
C078n1720_p0642b11║人（北磵簡）華嚴經世尊告普眼菩薩頗有人
C078n1720_p0642b12║能說幻術文字中種種幻相所住處不荅云
C078n1720_p0642b13║不也佛言普眼幻中幻相尚不可得何况普
C078n1720_p0642b14║賢菩薩祕密身境界祕密語境界祕密意境
C078n1720_p0642b15║界而入其中能入能見。頌曰。晃晃在心目昭
C078n1720_p0642b16║昭居色塵莫將銀世界喚作假銀城（北磵簡）
C078n1720_p0642b17║華嚴經菩薩以菩提心為家以如理修行為
C078n1720_p0642b18║家法。頌曰。浪宕樓頭無藉在零丁利帝可怜
C078n1720_p0642b19║生𢙣叉聚是此中入佛子住非他處成（北磵
C078n1720_p0642b20║簡）華嚴經偈如有大經卷量等三千界在
C078n1720_p0642b21║於一塵中一切塵亦然有一聡慧人淨眼悉
C078n1720_p0642b22║能見破塵出經卷廣饒益眾生。頌曰。擬破一
C078n1720_p0642b23║微塵分明昧此經如何破經卷出此一微塵
C078n1720_p0642b24║（北磵簡）華嚴經我今普見一切眾生具有
C078n1720_p0642c01║如來智慧德相但以妄想執著而不證得。頌
C078n1720_p0642c02║曰。天盖地載成團成塊周法界而無邊㭊隣
C078n1720_p0642c03║虛而無內及盡玄微誰分向背佛祖來償口
C078n1720_p0642c04║業債問取南泉王老師人人只喫一莖菜（天
C078n1720_p0642c05║童覺）華嚴經法界觀法身流轉五道名曰
C078n1720_p0642c06║眾生故令眾生現時法身不現。頌曰。佛真法
C078n1720_p0642c07║身抵死謾生自沽村酒自把磁瓶却着衫來
C078n1720_p0642c08║作主人（北磵簡）楞伽經五法三自性二種
C078n1720_p0642c09║無我。頌曰。破缾豈復作缾事焦種不因生孽
C078n1720_p0642c10║芽如彼靈空槃大子毛輪垂法翳花開（皷山
C078n1720_p0642c11║珪）陝府鐵牛白癩嘉州大像耳聵兩箇病痛
C078n1720_p0642c12║一般咄哉漆桶不快（徑山杲）般若心經是
C078n1720_p0642c13║大神呪是大明咒是無上咒是無等等咒能
C078n1720_p0642c14║除一切苦。頌曰。黯淡灘黯淡灘十度船來九
C078n1720_p0642c15║度飜唯有三山陳上舍擔一柄傘岸上行奈
C078n1720_p0642c16║我何（無凖範）是大神咒四大六根元不有是
C078n1720_p0642c17║大明呪三世十方無透漏是無上咒海印圓
C078n1720_p0642c18║光明已久是無等等咒七農工商各成就何
C078n1720_p0642c19║故去年梅今歲柳顏色馨香依舊等閒勘破
C078n1720_p0642c20║悟桃花選甚法身藏北斗（或菴體）
C078n1720_p0642c21║
C078n1720_p0642c22║
C078n1720_p0642c23║禪宗頌古聮珠通集卷第二