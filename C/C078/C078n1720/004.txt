C078n1720_p0654a01║禪宗頌古聮珠通集卷第四　　　　雞四
C078n1720_p0654a02║（僧錄司右闡教兼靈谷禪寺住持淨戒重校）
C078n1720_p0654a03║東土初祖旁出波羅提尊者（一則）
C078n1720_p0654a04║四祖旁出牛頭融（一則）鶴林素（一則）國一（二則）鳥窠（二則）
C078n1720_p0654a05║五祖旁出蒙山明（一則）破竈墮（二則）
C078n1720_p0654a06║六祖旁出智隍（一則）忠國師（十一則）永嘉覺（一則）
C078n1720_p0654a07║六祖下一世南岳讓（四則）清源思（六則）
C078n1720_p0654a08║六祖下二世馬祖一（九則）石頭遷（三則）
C078n1720_p0654a09║終南政（一則）波羅提尊者（西天無相宗首）囙異見
C078n1720_p0654a10║王問何者是佛者曰見性是佛王曰師見性
C078n1720_p0654a11║否曰我見佛性王曰性在何處曰性在作用
C078n1720_p0654a12║王曰是何作用我今不見曰今見作用王自
C078n1720_p0654a13║不見王曰於我有否曰王若作用無有不是
C078n1720_p0654a14║王若不用體亦難見王曰若當用時幾處出
C078n1720_p0654a15║現曰若出現時當有其八王曰其八出現當
C078n1720_p0654a16║為我說者即說偈曰在胎為身處世名人在
C078n1720_p0654a17║眼曰見在耳曰聞在鼻辨香在口談論在手
C078n1720_p0654a18║執捉在足運奔徧現俱該沙界[(冰-水+〡)*ㄆ]攝在一微
C078n1720_p0654a19║塵識者知是佛性不識喚作精䰟。頌曰。古
C078n1720_p0654a20║有異見王執迷生異見波羅提尊者為君通
C078n1720_p0654a21║一線佛性等虛空八門常出現榮華有盛𮕱
C078n1720_p0654a22║大道無更變變不變清涼須是犀牛扇（南堂興）
C078n1720_p0654a23║在胎為身隨緣托質示天真分明見得當時
C078n1720_p0654a24║事晝夜舒光轉法輪（劉興朝居士八）處世名人我今
C078n1720_p0654b01║知是釋迦身堪悲擾擾昏昏者箇箇埋藏無
C078n1720_p0654b02║價珎在眼曰見昨夜三更光掣電照破塵
C078n1720_p0654b03║根一物無始知身坐空王殿在耳曰聞如
C078n1720_p0654b04║何昏聵滿乾坤那知皷響鐘鳴夜一一齊開
C078n1720_p0654b05║眾妙門在鼻辨香旃檀林裏親聞得徹地
C078n1720_p0654b06║薰天只自知相逢覿面難相識在舌談論
C078n1720_p0654b07║方便須開大施門若是知音兩相見何勞一
C078n1720_p0654b08║默與多言在手執捉放開捏聚緫由伊笑
C078n1720_p0654b09║他龐老當年道運水搬柴未是奇在足運
C078n1720_p0654b10║奔草鞋踏破無消息吾今了了報君知自是
C078n1720_p0654b11║不歸歸便得金陵牛頭山第一世法融禪
C078n1720_p0654b12║師幽栖石室有百鳥銜花之異唐貞觀中四
C078n1720_p0654b13║祖遙觀氣象知有奇人躬自尋訪見師端坐
C078n1720_p0654b14║祖問曰在此作什麼師曰觀心祖曰觀是何
C078n1720_p0654b15║人心是何物師無對作禮問曰大德高棲何
C078n1720_p0654b16║所祖曰貧道不决所止師曰還識道信禪師
C078n1720_p0654b17║不曰何以問他師曰嚮德滋久冀一禮謁祖
C078n1720_p0654b18║曰即貧道是也師曰因何降此祖曰特來相
C078n1720_p0654b19║訪莫更有宴息處否師引至菴所唯見虎狼
C078n1720_p0654b20║之類祖舉兩手作怖勢師曰猶有這箇在祖
C078n1720_p0654b21║曰適來見什麼師無語祖於師坐石書一佛
C078n1720_p0654b22║字師覩之竦然祖曰猶有這箇在師未曉乃
C078n1720_p0654b23║請說法祖曰百千法門同歸方寸河沙妙德
C078n1720_p0654b24║緫在心源師領悟祖曰吾受三祖𭎸教法門
C078n1720_p0654c01║今付於汝汝受吾言只住此山後有五人紹
C078n1720_p0654c02║汝玄化百鳥不復㗸花號懶融。僧問南泉
C078n1720_p0654c03║牛頭未見四祖為什百鳥𠾑花獻泉曰為渠
C078n1720_p0654c04║步步踏佛階梯曰見後為什不來泉曰直饒
C078n1720_p0654c05║不來猶較王老師一線道。又趙州因僧問
C078n1720_p0654c06║牛頭未見四祖時如何州曰飽柴飽水見後
C078n1720_p0654c07║如何曰飽柴飽水。頌曰。古人抱志坐牛頭
C078n1720_p0654c08║信師說話示無休飽柴飽水安心靜真正無
C078n1720_p0654c09║私是趙州（汾陽昭）牛頭峯頂鎻重雲獨坐寥
C078n1720_p0654c10║寥寄此身百鳥不來春又盡不知誰是到菴
C078n1720_p0654c11║人（雪竇顯）紫氣氳氳透白雲因逢宗匠指迷
C078n1720_p0654c12║津𠾑花百鳥空惆悵不見菴中舊主人（楊無為）
C078n1720_p0654c13║喧寂同為不二門莫來無佛處稱尊寄言牛
C078n1720_p0654c14║首菴中老百鳥𠾑花禍有根（祖印明二）一榻蕭然
C078n1720_p0654c15║傍翠陰畫扄松戶冷沈沈懶融得到平常地
C078n1720_p0654c16║百鳥𠾑花無處尋花鳥不來空過春牛頭
C078n1720_p0654c17║山上懶融人自心淨故原無作放下許多閑
C078n1720_p0654c18║苦辛（天童覺）花落花開百鳥悲菴前物是主
C078n1720_p0654c19║人非桃源咫尺無尋處一棹漁蓑寂寞歸（張
C078n1720_p0654c20║無盡）寥寥風月臥烟霞百鳥從茲不獻花人
C078n1720_p0654c21║義盡從貧處断世情偏向有錢家（夢菴信）六
C078n1720_p0654c22║葉牛頭𡬾別栽五天熊耳縱雲雷須知四祖
C078n1720_p0654c23║乘機接百鳥𠾑花去不來（剋符道者）水因有
C078n1720_p0654c24║月方知靜天為無雲始覺高獨坐孤峯休更
C078n1720_p0655a01║問此時難着一𮈔毫（別峯印）雨前不見華間
C078n1720_p0655a02║葉雨後渾無葉底華蝴蝶紛紛過墻去不知
C078n1720_p0655a03║春色落誰家（孤峯深）着鞭騎馬去空手步行
C078n1720_p0655a04║歸寂寞菴前路𠾑花鳥不飛（鐵山仁）學者疑
C078n1720_p0655a05║心尚未休飽柴飽水坐牛頭子期不用黃金
C078n1720_p0655a06║鑄末世知音有趙州（橫川珙）潤州鶴林玄素
C078n1720_p0655a07║禪師（嗣牛頭威）有僧敲門師云誰僧云是僧
C078n1720_p0655a08║師云莫道是僧佛來也不着僧云為甚麼不
C078n1720_p0655a09║着師云無棲泊處。頌曰。十月清霜重臨風
C078n1720_p0655a10║徹骨寒苦無棲泊處擺手出長安（松源岳）道
C078n1720_p0655a11║箇佛來也不着骨頭莭莭是黃金不消三拜
C078n1720_p0655a12║勘破了鶴唳空山竹滿林（自默恭）杭州徑山
C078n1720_p0655a13║國一道欽禪師（嗣鶴林素）因馬祖遣人送書
C078n1720_p0655a14║到書中作一圓相師發緘見遂於圓相中着
C078n1720_p0655a15║一畫却封回　忠國師聞得乃曰欽師猶被
C078n1720_p0655a16║馬師惑。頌曰。馬祖當時見徑山同風微露
C078n1720_p0655a17║密機關無端却被南陽老平地坑人似等閑
C078n1720_p0655a18║（佛印元）被惑之言事有由神交千里芥針投
C078n1720_p0655a19║誰知解使雲通信我不然兮石點頭（照覺緫）
C078n1720_p0655a20║自南自北自西自東溪山雖異雲月還同何
C078n1720_p0655a21║事南陽老倒令人擾擾匆匆（地藏恩）馬師仲
C078n1720_p0655a22║冬嚴寒欽師孟夏漸熱雖然寒熱不同彼此
C078n1720_p0655a23║不失時莭（徑山杲）國一因唐代宗詔至闕下
C078n1720_p0655a24║親加禮敬一日師在大內見帝來乃起立帝
C078n1720_p0655b01║云師何以起師云檀越何得向四威儀中見
C078n1720_p0655b02║貧道。頌曰。法地安然不動移振身而立亦
C078n1720_p0655b03║相冝勿於起坐經行外別討大唐天子師（石溪月）
C078n1720_p0655b04║立在威儀外全身在裏頭重重賜龍袖難掩
C078n1720_p0655b05║面門羞（西岩惠）萬乘君王一國師尋常不離
C078n1720_p0655b06║四威儀山長水遠空相憶黃葉吹風人未歸
C078n1720_p0655b07║（閑極雲）杭州鳥窠道林禪師（嗣國一）初詣長安西
C078n1720_p0655b08║明寺學華嚴唐代宗詔國一禪師至闕乃謁
C078n1720_p0655b09║之得法歸於西湖秦望山有長松枝葉繁茂
C078n1720_p0655b10║盤屈如盖遂棲止其上故以為名有侍者會
C078n1720_p0655b11║通乃唐德宗六宮使棄官從師落髮伏勤數
C078n1720_p0655b12║年未蒙印授一日告辞師曰往甚處通曰往
C078n1720_p0655b13║諸方學佛法去師曰若是佛法老僧亦有少
C078n1720_p0655b14║許曰如何是和尚佛法師拈起布毛吹一吹
C078n1720_p0655b15║通於言下大悟更不復他遊乃居左右後開
C078n1720_p0655b16║法為的嗣或號布毛侍者。頌曰。侍者初心
C078n1720_p0655b17║學勝緣辤師擬欲去參禪鳥窠知是根機熟
C078n1720_p0655b18║吹毛當下得心安（汾陽昭）鳥窠拈起布毛吹
C078n1720_p0655b19║一道寒光對落暉雖是老婆心意切悟來由
C078n1720_p0655b20║在半途歸（石門易）無風匝匝起波痕碧髻羅
C078n1720_p0655b21║紋正眼觀恰值黃河三凍鎖那羅延窟見龍
C078n1720_p0655b22║蟠（雲居祐）鳥窠吹布毛紅日午方高趙王因
C078n1720_p0655b23║好劒合國人帶刀（真淨文）顧視顰眉落二三
C078n1720_p0655b24║那堪重把布毛拈承當直下便休去眼裏無
C078n1720_p0655c01║筋舉世嫌（成枯木）老倒志機是鳥窠西湖湖
C078n1720_p0655c02║上控烟蘿布毛吹起無多子鐵眼銅睛不柰
C078n1720_p0655c03║何（寶峯乾）鳥窠拈起布毛吹鷲嶺祇園頓息
C078n1720_p0655c04║疑須信化工多少力枯槎生出向東枝（張無盡）
C078n1720_p0655c05║老師曾把布毛吹舉處分明苐一機欲識箇
C078n1720_p0655c06║中端的意嶺頭遙指白雲飛（真覺添）直下無
C078n1720_p0655c07║私是鳥窠布毛吹起絕譊訛會通忽綻頂門
C078n1720_p0655c08║眼照破山河佛與魔（旻古佛）眼中難着透金
C078n1720_p0655c09║塵悟了今人即古人大地撮來如粟米一毛
C078n1720_p0655c10║頭上現全身（佛鑑懃）欲求佛法往南方老大
C078n1720_p0655c11║宗師為舉揚山花滿地都狼藉一陣風來一
C078n1720_p0655c12║陣香（龍門遠）布毛一吹當下知歸冷光徧地
C078n1720_p0655c13║獨露針錐（楚安方）白鳳烟霞控鳥窠驪龍珠
C078n1720_p0655c14║耀祖山河當初捻起布毛意體用毘盧些子
C078n1720_p0655c15║多（剋符道者）游騎紛紛驟曉風將軍施令在
C078n1720_p0655c16║城東拈來金鏃些兒妙射破花心一點紅（塗
C078n1720_p0655c17║毒䇿）兩指爪開權撮起一毛頭上為吹開這
C078n1720_p0655c18║回不在身邊立休說清風遍九垓（心聞賁）用
C078n1720_p0655c19║處天然別更不落思惟山河并大地全露法
C078n1720_p0655c20║王機（月林觀）鳥窠拈起布毛吹萬仞孤峯對
C078n1720_p0655c21║落暉未舉已前先瞥地早知不是丈夫兒（秀
C078n1720_p0655c22║岩瑞）鳥窠佛法無多子只在襤襂一布毛一
C078n1720_p0655c23║氣吹來何處去至今天下有譊訛（懶菴需）八
C078n1720_p0655c24║十翁翁要力行布毛吹起禍重生殺人流血
C078n1720_p0656a01║三千里枯𡬾枝頭一老僧（北山隆）佛法有些
C078n1720_p0656a02║少言中沒網羅布毛吹起處依舊不離窠（無
C078n1720_p0656a03║凖範）鳥窠因白居易侍郎問如何是佛法大
C078n1720_p0656a04║意師曰諸惡莫作眾善奉行白曰三嵗孩兒
C078n1720_p0656a05║也解恁麼道師曰三嵗孩兒雖道得八十老
C078n1720_p0656a06║人行不得。頌曰。惡無相皃善無形皆自心
C078n1720_p0656a07║田長養成不動鋒鋩輕剔破菩提煩惱等空
C078n1720_p0656a08║平（無量壽）袁州蒙山道明禪師（嗣五祖）因趂
C078n1720_p0656a09║盧行者至大𢈔嶺者見師至即擲衣鉢於石
C078n1720_p0656a10║上曰此衣表信可力爭耶任將去師遂舉之
C078n1720_p0656a11║如山不動踟躕悚慄乃曰我來求法非為衣
C078n1720_p0656a12║耶願行者開示曰不思善不思惡正與麼時
C078n1720_p0656a13║阿那箇是明上座本來面目師當下大悟徧
C078n1720_p0656a14║體汁流泣禮問曰上來密語密意外還更別
C078n1720_p0656a15║有意旨不曰今與汝說者即非密也汝若返
C078n1720_p0656a16║照自己面目密却在汝邊師云某甲雖在黃
C078n1720_p0656a17║梅隨眾實未省自己面目今蒙指授入處如
C078n1720_p0656a18║人飲水冷煖自知今行者即是某甲師也曰
C078n1720_p0656a19║汝若如是則吾與汝同師黃梅善自護持。
C078n1720_p0656a20║頌曰。正當恁麼時麼劫不曾迷步步趍三畧
C078n1720_p0656a21║㷌家鎮絕疑（龍門遠）堂堂妙相絕錙銖善惡
C078n1720_p0656a22║都忘見也無萬里雲[(冰-水+〡)*ㄆ]天界淨海心無浪月
C078n1720_p0656a23║輪孤（佛性泰）平欺佛祖氣如王直趂盧能到
C078n1720_p0656a24║嶺傍不得衣盂遭惡水分明雪上更加霜（咲
C078n1720_p0656b01║翁堪）不思善不思惡千手大悲難摸索難摸
C078n1720_p0656b02║索處盡掀翻方知普化搖鈴鐸（殺六岩輝）描
C078n1720_p0656b03║不成兮畫不就贊不及𠔃休生受本來面目
C078n1720_p0656b04║無處藏世界壞時渠不杇（無門開）夜深傳付
C078n1720_p0656b05║老盧衣恨殺黃梅老古錐向道趕人休趕上
C078n1720_p0656b06║果然落莭一番歸（雪溪戒）嵩岳破竈墮和尚
C078n1720_p0656b07║（嗣嵩岳安國師）因嵩山塢有廟甚靈殿中唯安一竈
C078n1720_p0656b08║遠近不輟祭祀烹殺物命甚多師以杖敲竈
C078n1720_p0656b09║三下云咄此竈只是泥瓦合成聖從何來靈
C078n1720_p0656b10║從何起恁麼烹宰物命又打三下竈乃傾破
C078n1720_p0656b11║墮落須㬰有青衣峩冠設拜曰我本此廟竈
C078n1720_p0656b12║神久受業報今蒙師說無生法得脫此處生
C078n1720_p0656b13║天特來致謝師曰是汝本有之性非吾強言
C078n1720_p0656b14║神再拜而沒後僧問師某甲久侍左右未蒙
C078n1720_p0656b15║方便竈神得何宗旨便乃生天師曰我只向
C078n1720_p0656b16║伊道是泥瓦合成別也無道理為伊僧佇思
C078n1720_p0656b17║師曰會麼曰不會師曰本有之性為什麼不
C078n1720_p0656b18║會僧作禮師曰墮也墮也破也破也後有僧
C078n1720_p0656b19║舉白安國師國師嘆曰此子會盡物我一如。
C078n1720_p0656b20║頌曰。古廟神竈禪師法要杖子敲來業身勃
C078n1720_p0656b21║跳（楊無為）竈破土落不在圖度呼茶喚飯量
C078n1720_p0656b22║水煎藥（黃蘗勝）禍福威嚴不在靈殘盃冷𬉹
C078n1720_p0656b23║笑何人一從去後無消息野老猶敲祭皷聲
C078n1720_p0656b24║（龍門遠二）春寒料峭凍殺年少切忌參商別
C078n1720_p0656c01║無奇妙低頭侍奉歡喜問訊佛法商量傷子
C078n1720_p0656c02║性命倚竈為靈自不靈靈蹤断處一堆塵
C078n1720_p0656c03║野老不來敲祭皷打正因邪別是春（佛燈珣）
C078n1720_p0656c04║聖不聖𠔃靈不靈塼瓦為堆土合成杖頭擊
C078n1720_p0656c05║着無消息多年妖恠不成精而今仔細思量
C078n1720_p0656c06║着為他閑事長無明（大溈智）摩天鴆鳥九頭
C078n1720_p0656c07║毒護世那吒八臂長水自竹邊流出冷風從
C078n1720_p0656c08║花裏過來香（南岩勝）破竈墮因僧問如何是
C078n1720_p0656c09║大脩行底人師曰擔枷帶鎻如何是大作業
C078n1720_p0656c10║底人師曰脩禪入定。頌曰。帶鎻擔枷招罪
C078n1720_p0656c11║犯安禪入定墮深坑兩頭踢脫無依倚一箇
C078n1720_p0656c12║閒人天地間（別山智）河北智隍禪師（嗣六祖）
C078n1720_p0656c13║始參五祖循乎漸行後結菴長坐二十餘載
C078n1720_p0656c14║不見惰容及遇六祖門人䇿禪師激心勤求
C078n1720_p0656c15║法要徃參六祖祖愍其遠來便垂開示師於
C078n1720_p0656c16║言下豁然契悟前二十年所得心都無影響。
C078n1720_p0656c17║頌曰。禪非出入非行坐坐立經行緫是禪若
C078n1720_p0656c18║是守他山鬼窟迢迢特地隔西天（本覺一）當
C078n1720_p0656c19║年睥睨此山阿欲着紅樓貯綺羅今日重來
C078n1720_p0656c20║無一事却騎羸馬下坡陁西京光宅寺慧
C078n1720_p0656c21║忠國師（嗣六祖）居南陽白崖山黨子谷四十
C078n1720_p0656c22║載不下山唐肅宗詔赴京待以師禮問師得
C078n1720_p0656c23║何法（或曰師在曹溪得何法）師曰陛下還見空中一片
C078n1720_p0656c24║雲麼曰見師曰釘釘着懸掛着。頌曰。無開
C078n1720_p0657a01║口處却開口有意歸時即便歸趙州不在明
C078n1720_p0657a02║白裏未是𦏪羊掛角時（慈受深）忠國師因肅
C078n1720_p0657a03║宗問如何是十身調御師乃起立曰還會麼
C078n1720_p0657a04║曰不會師曰與老僧過淨瓶來。頌曰。𪂶𪂶
C078n1720_p0657a05║鳥宿空池魚從脚下過𪂶𪂶緫不知若也知
C078n1720_p0657a06║碧潭深萬丈直下取魚歸（寶峯淳）帶雪含霜
C078n1720_p0657a07║半倚籬橫斜影裏露仙姿前村昨夜春來了
C078n1720_p0657a08║竹屋老僧猶未知（心聞賁）國師因肅宗又問
C078n1720_p0657a09║曰如何是無諍三昧（今訛作如何是十身調御）師曰檀越
C078n1720_p0657a10║踏毘盧頂上行曰此意如何師曰莫認自己
C078n1720_p0657a11║清淨法身又問師師都不視之曰朕是大唐
C078n1720_p0657a12║天子師何以殊不顧視師曰還見虗空麼曰
C078n1720_p0657a13║見師曰他還眨眼視陛下否。頌曰。一國之
C078n1720_p0657a14║師亦強名南陽獨許振佳聲大唐扶得真天
C078n1720_p0657a15║子曾[跍-十+水]毘盧頂上行（雪竇顯二）鐵槌打碎黃
C078n1720_p0657a16║金骨天地之間更何物三千剎海夜澄澄不
C078n1720_p0657a17║知誰入蒼龍窟作者清䂓世莫儔金篦曾
C078n1720_p0657a18║握上龍樓良㦲撥破毘盧頂直得文殊笑點
C078n1720_p0657a19║頭（溈山秀二）
C078n1720_p0657a20║寶月含虗列數峯高低誰辨淡烟中須弥擊
C078n1720_p0657a21║碎塩官皷降得毘盧在下風步步[跍-十+水]着毘
C078n1720_p0657a22║盧頂亦非自己清淨身妙入空門得空相祖
C078n1720_p0657a23║師肝膽佛精神（佛鑑懃）國師因代宗命試驗
C078n1720_p0657a24║西天大耳三藏師問曰汝得他心通邪曰不
C078n1720_p0657b01║敢師曰汝道老僧即今在什麼處曰和尚是
C078n1720_p0657b02║一國之師何得却去西川看競渡良久再問
C078n1720_p0657b03║汝道老僧即今在什麼處曰和尚是一國之
C078n1720_p0657b04║師何得却在天津橋上看弄猢孫師良久復
C078n1720_p0657b05║問汝道老僧只今在甚麼處藏罔測師叱曰
C078n1720_p0657b06║這野狐精他心通在什麼處藏無對。頌曰。
C078n1720_p0657b07║他心三藏太顢頇猢孫觀了看划船對面國
C078n1720_p0657b08║師尋不見秪為從來被眼謾（冶父川）日應群
C078n1720_p0657b09║機必有方未知何處覔南陽自從失却猢孫
C078n1720_p0657b10║後橋上多時不作場（懶菴樞）藏鋒避箭路千
C078n1720_p0657b11║差萬古相饒老作家好是鷺鷥無覔處夜深
C078n1720_p0657b12║和月宿蘆花（鐵山仁）國師一日喚侍者者應
C078n1720_p0657b13║諾如是三召皆應諾師曰將謂吾孤負汝却
C078n1720_p0657b14║是汝孤負吾。頌曰。師資會遇意非輕無事
C078n1720_p0657b15║相將草裏行負汝負吾人莫問任從天下競
C078n1720_p0657b16║頭爭（雪竇顯）國師喚侍者重言不當吃他耳
C078n1720_p0657b17║又不聾自又無處雪（投子青）龍吟虎嘯與誰
C078n1720_p0657b18║同天際雲生洞下風從此太平田舍老兒孫
C078n1720_p0657b19║携手賀年豐（佛印元）國師三喚侍者打草只
C078n1720_p0657b20║要蛇驚誰知澗底青松下有千年茯苓（黃龍南二）
C078n1720_p0657b21║國師有語不虗施侍者三應絕消息平生心
C078n1720_p0657b22║膽向人傾相識不如不相識侍者何曾喚
C078n1720_p0657b23║不回國師乾地起風雷當時若也相逢着九
C078n1720_p0657b24║轉還丹化作灰（翠岩真）老倒南陽太古錐等
C078n1720_p0657c01║閑垂釣泛江湄夜靜水寒魚不食滿船空載
C078n1720_p0657c02║月明歸（海印信）國師三度喚侍者三回應家
C078n1720_p0657c03║富小兒嬌病多諳藥性吾負汝隴西鸚鵡能
C078n1720_p0657c04║言語汝負吾笑殺西來碧眼胡欲會南陽端
C078n1720_p0657c05║的意大都年老覺心孤（佛慧泉）國師三喚侍
C078n1720_p0657c06║者侍者三度應諾茫茫乱下針錐誰知可知
C078n1720_p0657c07║禮也（白雲端）國師三喚古今明何事勞生不
C078n1720_p0657c08║自能信是與人無舊分非干人與我無情（照
C078n1720_p0657c09║覺揔）三喚三回應已休却云孤負強生讎大
C078n1720_p0657c10║唐國裏揚家醜試問南陽羞不羞（佛國白）國師
C078n1720_p0657c11║三喚侍者三應兩箇無孔鐵槌傍觀也須氣
C078n1720_p0657c12║悶彼此無便冝今古誰相信（圓通秀）國師三
C078n1720_p0657c13║喚侍者侍者三度應諾若言負汝負吾真箇
C078n1720_p0657c14║可知禮也（智海清）國師三喚侍者侍者三應
C078n1720_p0657c15║無餘只知身強力壯不覺年老心孤（寶峯祥）
C078n1720_p0657c16║南陽三喚侍者三酬依稀魯國彷彿楊州回
C078n1720_p0657c17║首寒江空漾碧夕陽西去水東流（上方益）國
C078n1720_p0657c18║師年老太多圖截鶴由來要續鳬彼此無瘡
C078n1720_p0657c19║安樂甚何勞傷損好皮膚（祖印明）雄鎮南陽
C078n1720_p0657c20║傳祖令清風凜凜動寰區老來偏愛晚生子
C078n1720_p0657c21║把手時時教順朱（佛心才）喚處分明應處親
C078n1720_p0657c22║不知誰是負恩人東家漏泄西家事却使傍
C078n1720_p0657c23║人笑轉新（長靈卓）三喚三應意已深南陽曲
C078n1720_p0657c24║盡老婆心傍人莫謂揚家醜到底真鍮不博
C078n1720_p0658a01║金（慈受深）國師侍者共悠悠無事堂前互唱
C078n1720_p0658a02║酬鑽天鷂子穿雲去空使行人指路頭（佛鑑
C078n1720_p0658a03║懃）寶劒連飛急透頂便通神有時輕按處驚
C078n1720_p0658a04║動五湖賔（高庵悟）世路風波不見君一回見
C078n1720_p0658a05║靣一傷神水流花落知何處洞口桃花別是
C078n1720_p0658a06║春（鼓山珪）啞子得夢向誰說起來相對眼麻
C078n1720_p0658a07║迷已向人前輸肺腑從教他自覔便冝（徑山
C078n1720_p0658a08║杲）三呼三應諾彼此不相辜[跍-十+水]斷南陽路馨
C078n1720_p0658a09║香滿道途（五祖演）三喚三應更饒貼稱月逗
C078n1720_p0658a10║寒窓水歸巨浸負汝負吾全鋒敵勝（瞎堂遠）
C078n1720_p0658a11║喚應尋常誰不曉及乎按劒緫茫然分明好
C078n1720_p0658a12║箇神仙訣父子從來不許傳（訥堂思）南陽三
C078n1720_p0658a13║喚無風起浪侍者應諾為蛇安脚明眼衲僧
C078n1720_p0658a14║知不知萬古清風自廖廓（尼無著緫）三喚須知意
C078n1720_p0658a15║不輕平生肝膽一時傾負吾負汝還知否縱
C078n1720_p0658a16║有丹青畫不成（水庵一）一叚風光畫不成洞
C078n1720_p0658a17║房深處暢予情頻呼小玉元無事只要檀郎
C078n1720_p0658a18║認得聲（靈岩安）全提正令高低普應三應三
C078n1720_p0658a19║呼諦聽諦聽（月林觀）一日君家把酒盃幾年
C078n1720_p0658a20║波浪與塵埃不知烏石嶺頭路老去相尋能
C078n1720_p0658a21║幾回（頑石空）一箭射雙鵰雙鵰隨手落波動
C078n1720_p0658a22║岳陽城月滿滕王閣（雪菴瑾）鐵枷無孔要人
C078n1720_p0658a23║檐累及兒孫不等閑欲得撑門并拄戶更須
C078n1720_p0658a24║赤脚上刀山（無門開）一擲神杯定吉㐫再占
C078n1720_p0658b01║重卜轉靈通分明見了今年事卻說明年事
C078n1720_p0658b02║不同（無凖範）三喚聲聲出痛腸國師何事錯
C078n1720_p0658b03║商量欲分恩怨無分處吳楚茫茫共一江（覺
C078n1720_p0658b04║菴真）國師因僧問如何是佛法大意師曰文
C078n1720_p0658b05║殊堂裏萬菩薩曰不會師曰大悲千手眼。
C078n1720_p0658b06║頌曰。時年𬞞菜賤滿地蘿蔔頭一文買一箇
C078n1720_p0658b07║得者飽齁齁（佛鑑懃）尋真悟入蓬萊島香風
C078n1720_p0658b08║不断松花老採芝何處未歸來白雲滿地無
C078n1720_p0658b09║人掃（𣗥田心）國師因耽源問百年後有人問
C078n1720_p0658b10║極則事作麼生師曰幸自可憐生剛要箇護
C078n1720_p0658b11║身符子作麼。頌曰。護身符子最通靈國師
C078n1720_p0658b12║起坐捴將行耽源得用南方去為說令人睡
C078n1720_p0658b13║眼醒（汾陽昭）不重己靈猶自可護身苻子更
C078n1720_p0658b14║那堪為君旨外通消息秋月無風落碧潭（海
C078n1720_p0658b15║印信）真正道流行脚去護身苻子不須擔國
C078n1720_p0658b16║師實為耽源切不是臨歧作對談（橫川珙）國
C078n1720_p0658b17║師化緣將畢乃辝唐代宗帝曰師滅度後弟
C078n1720_p0658b18║子將何所記師曰告檀越造取一所無縫塔
C078n1720_p0658b19║曰就師請取塔樣師良久曰會麼曰不會師
C078n1720_p0658b20║曰貧道去後有侍者應真却知此事師遷化
C078n1720_p0658b21║已後帝詔應真問此意如何真述偈湘之南
C078n1720_p0658b22║潭之北中有黃金充一國無影𡬾下合同船
C078n1720_p0658b23║琉璃殿上無知識應真後住躭源山。頌曰。
C078n1720_p0658b24║無縫塔見還難澄潭不許蒼龍蟠層落落影
C078n1720_p0658c01║團團千古萬古與人看（雪竇顯）無縫塔從誰
C078n1720_p0658c02║手造雖然有樣不堪傳如何強寫無層級永
C078n1720_p0658c03║向琉璃殿上懸（白雲端）窣堵無縫立還危寶
C078n1720_p0658c04║鐸玲瓏八面垂千手大悲捫不著百重関鎻
C078n1720_p0658c05║下金槌（羅漢南）前面是珎珠琉璃後面是瑪
C078n1720_p0658c06║瑙珊瑚左邊是觀音勢至右邊是普賢文殊
C078n1720_p0658c07║中間有箇旛子被風吹著道胡盧胡盧（五祖演）
C078n1720_p0658c08║欲建南陽無縫塔般輸下手實應難本來成
C078n1720_p0658c09║現何須作到處巍然着眼看（本覺一）八面自
C078n1720_p0658c10║玲瓏盤空勢岌㟧表裏鎮巍然若為分六鑿
C078n1720_p0658c11║執名匿相認影迷形臥龍長怖碧潭清合同
C078n1720_p0658c12║船子開心椀日用如何不現成（圓悟勤）無縫
C078n1720_p0658c13║塔𠔃不見影廓然一片真如境爍迦羅眼電
C078n1720_p0658c14║光流杳杳冥冥不見頂（佛鑒懃）窣堵古形儀
C078n1720_p0658c15║未舉已先知巍然存海底影落𡬾頭輝（潛菴光）
C078n1720_p0658c16║無縫塔𠔃誰敢知國師也是落便宜信知師
C078n1720_p0658c17║子行踪絕何必尋常問是非問是非百草頭
C078n1720_p0658c18║頭雨露垂（戴無為）湘南潭北影團團面面簷
C078n1720_p0658c19║楹風雨寒突出虗空無縫𦉑從教千古與人
C078n1720_p0658c20║看（無門開）國師塔樣最尖新覿面拈來不露
C078n1720_p0658c21║文却被躭源添一線至今描邈乱紛紛（高峯妙）
C078n1720_p0658c22║國師曰語漸也返常合道論頓也不㽞朕迹。
C078n1720_p0658c23║頌曰。上無衝天之計下無入地之謀蔡州千
C078n1720_p0658c24║箇萬箇打破只在須㬰（雪竇顯）二六時中合
C078n1720_p0659a01║返常經行坐臥好參詳相逢不審人人會問
C078n1720_p0659a02║著依前未廝當（本覺一）忠國師因丹霞來纔
C078n1720_p0659a03║展坐具師曰不用不用霞退後三步師曰如
C078n1720_p0659a04║是如是霞進前三步師曰不是不是霞繞禪
C078n1720_p0659a05║床一匝而出師曰去聖時遙人多懈怠三十
C078n1720_p0659a06║年後討箇師僧也難得。頌曰。不用不用千
C078n1720_p0659a07║聖不共如是如是蝮蝎蛇虺不是不是徹骨
C078n1720_p0659a08║徹髓進前退後遶禪床掣電之機落二三（印
C078n1720_p0659a09║空叟）國師問紫璘供奉甚處來曰城南來師
C078n1720_p0659a10║曰城南草作何色曰作黃色師乃問童子城
C078n1720_p0659a11║南草作何色童曰作黃色師曰秪這童子亦
C078n1720_p0659a12║可簾前賜紫對御談玄。頌曰。慣使渡頭船
C078n1720_p0659a13║如今不記年愛他風浪惡方是趂麤錢（月堂昌）
C078n1720_p0659a14║欲把枯腸盡底傾出門不覺又叮嚀勸君及
C078n1720_p0659a15║早回頭去莫待春風柳眼青（虗堂愚）永嘉真
C078n1720_p0659a16║覺玄覺禪師（嗣六祖）精天台止觀圓妙法門
C078n1720_p0659a17║四威儀中常冥禪觀後因左溪朗激勵與東
C078n1720_p0659a18║陽䇿同詣曹溪初到振錫携瓶繞祖三匝祖
C078n1720_p0659a19║曰夫沙門者具三千威儀八萬細行大德自
C078n1720_p0659a20║何方而來生大我慢師曰生死事大無常迅
C078n1720_p0659a21║速祖曰何不體取無生了無速乎師曰體即
C078n1720_p0659a22║無生了本無速祖曰如是如是時大眾無不
C078n1720_p0659a23║愕然師方具威儀參禮須㬰告辤祖曰返太
C078n1720_p0659a24║速乎師曰本自非動豈有速耶祖曰誰知非
C078n1720_p0659b01║動師曰仁者自生分別祖曰汝甚得無生之
C078n1720_p0659b02║意師曰無生豈有意耶祖曰無意誰當分別
C078n1720_p0659b03║師曰分別亦非意祖歎曰善㦲善㦲㽞一宿
C078n1720_p0659b04║時謂一宿覺。頌曰。圓悟真心作本心無人
C078n1720_p0659b05║證據自沈吟崛多激發緣當熟一見能師便
C078n1720_p0659b06║得金（汾陽昭）永嘉萬里到曹溪三拜云何畧
C078n1720_p0659b07║不施却遶禪牀三匝後卓然振錫底威儀（本
C078n1720_p0659b08║覺一）掀翻海岳求知己撥動乾坤見太平
C078n1720_p0659b09║二老不知何處去宗風千古播家聲（正法灝）
C078n1720_p0659b10║振錫曹溪生大我慢一宿少留咄哉齪漢永
C078n1720_p0659b11║嘉城裏闡宗風江月松風無畔岸（無禪才）
C078n1720_p0659b12║南岳懷讓禪師（嗣六祖）
C078n1720_p0659b13║初往曹溪參六祖祖問什處來師曰嵩山來
C078n1720_p0659b14║曰什麼物恁麼來師曰說似一物即不中曰
C078n1720_p0659b15║還可脩證否師曰脩證即不無污染即不得
C078n1720_p0659b16║曰只此不污染諸佛之所護念汝既如是吾
C078n1720_p0659b17║亦如是。頌曰。因師顧問自何
C078n1720_p0659b18║來報道嵩山意不回脩證不無不染污撥雲
C078n1720_p0659b19║見日便心開（汾陽昭）玉在池中蓮
C078n1720_p0659b20║出水污染不能絕方比大家如是若承當洞
C078n1720_p0659b21║庭一夜秋風起（佛印元）戴角擎頭與麼來銕
C078n1720_p0659b22║圍山岳盡衝開閻浮[跍-十+水]殺人無數驀鼻深雲
C078n1720_p0659b23║拽不回（保寧勇）嵩頂來來恁麼來不中一物
C078n1720_p0659b24║早塵埃便歸南岳磨甎片照得追風馬子回
C078n1720_p0659c01║（佛國白）是什麼物恁麼來此中何假拂塵埃
C078n1720_p0659c02║瞪目看時還不見謾將明鏡掛高臺（大洪恩）
C078n1720_p0659c03║說似一物即不中風從虎𠔃雲從龍此事由
C078n1720_p0659c04║來非草草休言無法是真宗什麼堂堂與
C078n1720_p0659c05║麼來當機覿面不迂回經行坐臥非他物自
C078n1720_p0659c06║是時人眼不開（本覺一）當堂古路白雲漫碧
C078n1720_p0659c07║眼黃頭尚未諳無孔笛兒氊拍板輕輕吹破
C078n1720_p0659c08║御街寒（正堂辨）說似一物即不中八年方契
C078n1720_p0659c09║賣柴翁大都模樣無多子歷劫如何用得窮
C078n1720_p0659c10║（朴翁銛）直言發足自嵩山蕩蕩乾坤任往還
C078n1720_p0659c11║一物尚無寧有似倚天長劒逼人寒（無際𣲖）
C078n1720_p0659c12║讓和尚居南岳時馬祖住傳法院常日坐禪
C078n1720_p0659c13║師知是法噐徃問曰大德坐禪圖什麼曰圖
C078n1720_p0659c14║作佛師一日乃取一甎於彼菴前磨曰磨此
C078n1720_p0659c15║何為師曰磨作鏡曰磨甎豈得成鏡師曰坐
C078n1720_p0659c16║禪豈得成佛曰如何即是師曰如人駕車車
C078n1720_p0659c17║若不行打車即是打牛即是於是悟旨於言
C078n1720_p0659c18║下遂印心傳法符西祖讖馬駒[跍-十+水]殺天下人
C078n1720_p0659c19║之語南宗闡於江西。頌曰。磨甎作鏡慕同
C078n1720_p0659c20║音來問分明示本心纔喚木人回面指犁牛
C078n1720_p0659c21║耕出古黃金（汾陽昭）磨甎作鏡不為難忽地
C078n1720_p0659c22║生光照大千堪笑坐禪求佛者至今牛上更
C078n1720_p0659c23║加鞭（佛印元）死馬醫來無用處車牛腦後更
C078n1720_p0659c24║加鞭皮穿骨綻還知否任重應知角力全（保
C078n1720_p0660a01║寧勇）磨甎作鏡相席打令一切魚龍知水為
C078n1720_p0660a02║命（旻古佛）坐禪成佛心中病作鏡磨甎眼裏
C078n1720_p0660a03║花一掣牢関金鎻断等閑信步便歸家馬駒
C078n1720_p0660a04║子實堪誇自從胡乱後著處是生涯（佛燈珣）
C078n1720_p0660a05║打車即是打牛是鼻孔遼天也被穿已向人
C078n1720_p0660a06║前輪肺腑可憐今古妄加鞭（懶菴需）車牛腦
C078n1720_p0660a07║後痛加鞭棄却黃金抱碌磚逐惡隨邪至今
C078n1720_p0660a08║日即非心佛錯流傳（咲翁堪）平生心膽向人
C078n1720_p0660a09║傾過犯弥天已不輕帶累馬師胡乱後至今
C078n1720_p0660a10║錯認定盤星（松源岳）坐禪成佛生妄見磨甎
C078n1720_p0660a11║成鏡妄尤多打車打牛俱是妄攪得心膓沒
C078n1720_p0660a12║奈何（橫川珙）萬法俱忘百念灰等閑驀鼻拽
C078n1720_p0660a13║將回鏡光一點明如日直得木人心眼開（雪
C078n1720_p0660a14║岩欽）讓和尚因僧問如鏡鑄像像成後鏡明
C078n1720_p0660a15║向什麼處去師曰如大德為童子時相貌何
C078n1720_p0660a16║在曰只如像成後為什麼不鑒照師曰雖然
C078n1720_p0660a17║不鑒照謾他一點不得。頌曰。髑髏裏眼見
C078n1720_p0660a18║猶在枯木中龍聲更狂打破虗空光境盡箇
C078n1720_p0660a19║中別有好商量（慈受深）問處鈎深荅更幽就
C078n1720_p0660a20║身打劫最風流要知一點難謾處江上數峯
C078n1720_p0660a21║青欲浮（掩室開）讓和尚因馬大師闡化江西
C078n1720_p0660a22║師問眾曰道一為眾說法否眾曰已為眾說
C078n1720_p0660a23║法師曰緫未見人持箇消息來眾無對因遣
C078n1720_p0660a24║一僧去云待伊上堂時但問作麼生伊道底
C078n1720_p0660b01║言語記將來僧去一如師旨回謂師曰馬師
C078n1720_p0660b02║云自從胡乱後三十年不曾缺塩醬喫師然
C078n1720_p0660b03║之。頌曰。胡乱三十年不曾少塩醬江西馬
C078n1720_p0660b04║大師南岳讓和尚（鼓山珪）見得分明識得親
C078n1720_p0660b05║舉來猶自涉途程直饒不犯毫芒者也是拈
C078n1720_p0660b06║鎚䑛指人（徑山杲）家貧連子屈事急不由人
C078n1720_p0660b07║開口露拴索郎當累近鄰（或菴体）做得些兒
C078n1720_p0660b08║活計成人前賣弄逞才能直饒[跍-十+水]殺人無數
C078n1720_p0660b09║也是西川老鬼精（中菴空）自從胡乱後更不
C078n1720_p0660b10║少塩醬開口便見膽豈在語言上（月林觀）石
C078n1720_p0660b11║火光中驗正邪等閑拈却眼中沙自從不曾
C078n1720_p0660b12║少塩醬敢保渠儂未到家（木菴永）昔年高甲
C078n1720_p0660b13║巳登科讀盡人間萬卷書今日一身天地窄
C078n1720_p0660b14║思量好事不如無（雪菴瑾）老婆心切日忡忡
C078n1720_p0660b15║𢙢墮他家虀甕中消息得來胡乱後江西宗
C078n1720_p0660b16║𣲖好流通（虛堂愚）吉州清源行思禪師（嗣六
C078n1720_p0660b17║祖）初叅六祖問當何所務即不落階級祖曰
C078n1720_p0660b18║汝曾作什麼來師曰聖諦亦不為祖曰落何
C078n1720_p0660b19║階級師曰聖諦尚不為何階級之有祖深噐
C078n1720_p0660b20║之。頌曰。無見頂露雲攢急刼外靈枝不帶
C078n1720_p0660b21║春那邊不坐空王殿爭肯耘田向日輪（投子
C078n1720_p0660b22║青）卓爾難將正眼窺逈超今古類難齊苔封
C078n1720_p0660b23║古殿無人侍月鎻蒼梧鳳不棲（[舟-(白-日)]霞淳）無階
C078n1720_p0660b24║無級見何求奪得曹溪苐一籌却向廬陵言
C078n1720_p0660c01║米價百行千市競相酬（佛國白）刦外相逢那
C078n1720_p0660c02║畔行靈苗叢裏鐵牛耕東風吹散千岩雪空
C078n1720_p0660c03║界無雲孤月明（成枯木）一掬澄潭鏡樣磨無
C078n1720_p0660c04║風何必自生波轉身縱不離初際子細看來
C078n1720_p0660c05║較幾何（雪岩欽）清源既得法往吉州清源山
C078n1720_p0660c06║靜居寺六祖將示滅有沙弥希遷（即南岳石頭和尚）
C078n1720_p0660c07║問曰和尚百年後希遷未審當依附何人祖
C078n1720_p0660c08║曰尋思去及祖順世遷每於靜處端坐寂若
C078n1720_p0660c09║忘生第一座問曰汝師已逝空座奚為遷曰
C078n1720_p0660c10║我稟遺誡故尋恩爾座曰汝有師兄行恩和
C078n1720_p0660c11║尚今住吉州汝因緣在彼師言甚直汝自迷
C078n1720_p0660c12║耳遷聞語便辝祖龕直詣靜居。頌曰。尋思
C078n1720_p0660c13║去此地清涼離煩暑暮雨朝雲樂太平青山
C078n1720_p0660c14║綠水人難覩不難覩深林有箇白額蟲元來
C078n1720_p0660c15║却是玄沙虎（高菴悟）清源因石頭問和尚出
C078n1720_p0660c16║嶺多少時師曰我却不知汝早晚離曹溪曰
C078n1720_p0660c17║希遷不從曹溪來師曰我亦知汝去處也曰
C078n1720_p0660c18║和尚幸是大人莫造次。頌曰。木人來問青
C078n1720_p0660c19║霄路石女年尊似不聞携手相將歸故國暮
C078n1720_p0660c20║山岌岌鎻重雲（丹霞淳）清源問石頭汝什麼
C078n1720_p0660c21║處來曰曹溪師乃舉拂子曰曹溪還有這箇
C078n1720_p0660c22║麼曰非但曹溪西天亦無師曰子莫曾到西
C078n1720_p0660c23║天否曰若到即有也師曰未在更道曰和尚
C078n1720_p0660c24║也湏道取一半莫全靠學人師曰不辝向汝
C078n1720_p0661a01║道恐已後無人承當。頌曰。白雲藏玉鳳紅
C078n1720_p0661a02║日照無遼隱隱星攢處無私鎮九霄（投子青）
C078n1720_p0661a03║相見錦江頭相携上酒樓月闌歌咲罷回首
C078n1720_p0661a04║上扁舟（遯菴演）清源令石頭持書與南岳護
C078n1720_p0661a05║和尚曰汝達書了速回吾有鈯斧子與汝住
C078n1720_p0661a06║山頭至彼未呈書便問不慕諸聖不重己靈
C078n1720_p0661a07║時如何岳曰子問太高生何不向下問曰寧
C078n1720_p0661a08║可永刦沉淪不慕諸聖觧脫岳便休頭回至
C078n1720_p0661a09║靜居師問曰子去未久送書達否曰信亦不
C078n1720_p0661a10║通書亦不達師曰作麼生頭舉前話了却曰
C078n1720_p0661a11║發時蒙和尚許斧子便請取師垂一足頭禮
C078n1720_p0661a12║拜尋辝徃南岳。頌曰。諸聖不求己靈不重
C078n1720_p0661a13║一問太高天驚地動拂袖而回音書肯開從
C078n1720_p0661a14║茲盤石上更不過山來（佛印元）從來祖上作
C078n1720_p0661a15║君王子子孫孫代代昌文武百僚都不識只
C078n1720_p0661a16║應金殿有尊堂（保寧勇）千里迢迢信不通歸
C078n1720_p0661a17║來何事太匆匆白雲鎻断岩前石掛角𦏪羊
C078n1720_p0661a18║不見蹤成枯木鈯斧持來便住山斫開南岳
C078n1720_p0661a19║好峯巒兒孫失利將何用又被㗅嚧笑魯般
C078n1720_p0661a20║（佛國白）順水使船猶自可逆風把拖世間稀
C078n1720_p0661a21║雖然好箇擔板漢到頭未免落便冝（海印信）
C078n1720_p0661a22║千里親傳事不同湏憑鈯斧賞優功相如奪
C078n1720_p0661a23║璧來還趙可擬當時一信通（投子舒）清源因
C078n1720_p0661a24║僧間如何是佛法大意師曰廬陵米作麼價。
C078n1720_p0661b01║頌曰。出家學道未心開請問宗師大意來
C078n1720_p0661b02║却問廬陵米幾價當時心境一時灰（汾陽昭）
C078n1720_p0661b03║烏龜三眼赤祥麟一角尖騰雲生暮雨溪月
C078n1720_p0661b04║夜明簾（法昌遇）巨宋山河四百州交関物物
C078n1720_p0661b05║有來由廬陵米價依然在天下衲僧語路綢
C078n1720_p0661b06║（正覺逸）廬陵米價逐年新道𦗟虗傳未必真
C078n1720_p0661b07║大意不須歧路問高低冝見本來人（黃龍南）
C078n1720_p0661b08║廬陵米價越尖新那箇商量不掛唇無限清
C078n1720_p0661b09║風生閫外休將升斗計踈親（白雲端）廬陵米
C078n1720_p0661b10║價知不知合下相酬兩莫虧君信入𮠔空返
C078n1720_p0661b11║者到頭只是愛便冝（三祖宗）太平治業無象
C078n1720_p0661b12║野老家風至淳只管村歌社飲那知舜德堯
C078n1720_p0661b13║仁（天童覺）豐儉時年各不同豈教浮俗妄爭
C078n1720_p0661b14║功廬陵米價誰增减貴賤宜當見祖翁（草堂
C078n1720_p0661b15║清）廬陵米價播諸方高唱輕酬力未當覿面
C078n1720_p0661b16║不干升斗事悠悠南北謾猜量（長靈卓）廬陵
C078n1720_p0661b17║不價若為酬入市知行趣自由借問年來何
C078n1720_p0661b18║所直大宋山河四百州（佛燈珣）老清源沒縫
C078n1720_p0661b19║𦉑問佛法酬米價衲僧一粒若沾唇拄杖橫
C078n1720_p0661b20║擔繞天下（高菴悟）廬陵米價少知音佛法商
C078n1720_p0661b21║量古到今綉出鴛鴦任人看無端却要覓金
C078n1720_p0661b22║釘（鼓山珪）老清源沒縫𦉑問佛法酬米價差
C078n1720_p0661b23║毫厘成話覇無面目得人怕（徑山杲）廬陵米
C078n1720_p0661b24║價走禪徒五老嵳峩矗太虗堪笑華山圖籍
C078n1720_p0661c01║上又添潘閬到騎驢（海印信）自古廬陵是吉
C078n1720_p0661c02║州至今米價沒人酬青山綠水依前在黃葉
C078n1720_p0661c03║西風又一秋（佛陀遜）清源佛法意如何米價
C078n1720_p0661c04║酬來太老婆眨上眉毛行大道莫於平地起
C078n1720_p0661c05║風波（照堂一）廬陵米價報君知浩浩塵中識
C078n1720_p0661c06║者稀回首不知何處去白雲流水共依依（妙
C078n1720_p0661c07║峯善）衝開碧落松千尺截断紅塵水一溪飽
C078n1720_p0661c08║食高眠人不到日從東出又沉西（無準範）一
C078n1720_p0661c09║𣲖清源出少林信衣到此只傳心尋常示眾
C078n1720_p0661c10║無人會盡向廬陵米價尋（張無盡）
C078n1720_p0661c11║江西道一禪師時號馬祖（嗣南岳讓）示眾曰
C078n1720_p0661c12║汝等諸人各信自心是佛此心即是佛心達
C078n1720_p0661c13║磨南天竺國來至中華傳上乘一心之法令
C078n1720_p0661c14║汝等開悟有僧問云和尚為什麼說即心即
C078n1720_p0661c15║佛祖曰為止小兒啼僧曰啼止後如何祖曰
C078n1720_p0661c16║非心非佛僧曰除此一種人來如何指示祖
C078n1720_p0661c17║曰向伊道不是物曰忽遇其中人來時如何
C078n1720_p0661c18║祖曰且教伊體會大道。頌曰。百萬雄兵出
C078n1720_p0661c19║將軍獵渭城不閑弓矢力斜漢月初生（翠嵓
C078n1720_p0661c20║真）心心即佛佛心心佛佛心心即佛心心佛
C078n1720_p0661c21║悟來無一物將軍止渴望梅林（佛國白）兔角
C078n1720_p0661c22║不用有牛角不用無有無不是處馨香滿道
C078n1720_p0661c23║途（草堂清）風勁葉頻落山高日易沉坐中人
C078n1720_p0661c24║不見䆫外白雲深（長靈卓）素琴張午月流水
C078n1720_p0662a01║落花深寂𦗟希聲徹泠泠太古音（佛心才）韶
C078n1720_p0662a02║光三月景和融錦綉山川處處同碧瓦曉煙
C078n1720_p0662a03║寒食雨朱簾晴卷杏花風（慈受深）敲之即響
C078n1720_p0662a04║𦗟則無聲嚴冬汗濕酷熱冰清試問道途來
C078n1720_p0662a05║往客長安去此幾多程（黃龍震）江西馬祖據
C078n1720_p0662a06║通津隻漿孤帆度世人不是大梅看得破也
C078n1720_p0662a07║應虛度嶺頭春（張無盡）無鬚鎻子八靣玲瓏
C078n1720_p0662a08║不撥自轉南北西東海神知貴不知價留與
C078n1720_p0662a09║人間光照夜（圓悟勤）羙如西子離金閤嬌似
C078n1720_p0662a10║楊妃倚玉樓猶把琵琶半遮靣不令人見轉
C078n1720_p0662a11║風流（佛鑑懃）即心是佛一家風馬祖聲傳四
C078n1720_p0662a12║海中靈利衲僧纔一顧娘生賦性出天聦（佛
C078n1720_p0662a13║燈珣）即心即佛莫妄求非心非佛休別討紅
C078n1720_p0662a14║爐𦦨上雪花飛一點清涼除熱惱（徑山杲）鐵
C078n1720_p0662a15║牛耕破洞中天桃花片片出深源秦人一去
C078n1720_p0662a16║無消息千古峯巒色轉鮮（雪竇宗）即心即佛
C078n1720_p0662a17║眉拖地非心非佛雙眼橫蝴蝶夢中家萬里
C078n1720_p0662a18║子規枝上月三更（瞎堂遠）即心是佛外忘求
C078n1720_p0662a19║心佛圓明不假修雲淨遠山千點翠水和明
C078n1720_p0662a20║月一天秋（足菴鑑）馬祖非心非佛直下更無
C078n1720_p0662a21║窠窟今年樹上胡桃勝似去年柑橘（正堂辯）
C078n1720_p0662a22║一簇人𤇆島外村落花流水月黃昏百川到
C078n1720_p0662a23║海應須住畢竟何曾別有源（鐵山仁）金毛師
C078n1720_p0662a24║子生鐵稱槌渾侖無縫切忌針錐（無凖範）
C078n1720_p0662b01║馬祖一日陞堂百丈収却靣前席祖便下座。
C078n1720_p0662b02║頌曰。百丈當時侍馬師對師卷席更無私人
C078n1720_p0662b03║天不測為奇特恰是攢鴉捉鳳兒上士瞥然
C078n1720_p0662b04║全體現太陽出照岳峰低（汾陽昭）陞堂馬祖
C078n1720_p0662b05║卷席百丈淂人半斤還他八兩直饒縫𦉑全
C078n1720_p0662b06║無未免傍觀拊掌泉大道百萬雄師陣相覩
C078n1720_p0662b07║何人却會回戈鼓將頭不猛悞三軍可憐正
C078n1720_p0662b08║令無行處（佛印元）陞堂卷席逈難儔杲日騰
C078n1720_p0662b09║輝處處周堪笑忽雷驚宇宙井中之物不擡
C078n1720_p0662b10║頭（海印信）高登猊座已圓成大智仙陀卷便行
C078n1720_p0662b11║師子嚬呻猶似可象王回首更堪驚（淨照臻）
C078n1720_p0662b12║野鴨飛鼻頭裂卷席更來呈醜拙直饒獨坐
C078n1720_p0662b13║大雄峯也是天邊苐二月（楊無為）昨日東風
C078n1720_p0662b14║偶然惡桃花亂落如紅雨昨夜東風又發狂
C078n1720_p0662b15║滿地不知何處去（白雲端）誰將秦鏡掛高臺
C078n1720_p0662b16║妍醜分明皆顯露石女溪邊努目嗔相逢對
C078n1720_p0662b17║靣難回互（成枯木）夜深認淂歸時路不待天
C078n1720_p0662b18║明便出關三尺鏌鎁橫在手至今坐斷大雄
C078n1720_p0662b19║山（上方益）潮來潮子上潮頭手把紅旗逆水
C078n1720_p0662b20║流忽被猛風吹退浪此時伎倆一時休（佛鑑
C078n1720_p0662b21║懃）掛淂帆來遇便風須㬰千里到家鄉臨門
C078n1720_p0662b22║上岸逢妻子懽喜情懷不可當（龍門遠）卷起堂
C078n1720_p0662b23║堂露眼睛拈來覿靣更相呈鼻頭脫盡誰能
C078n1720_p0662b24║覷把手歸來相並行（楚安方）馬祖陞堂百丈
C078n1720_p0662c01║卷席正令不從拗曲作直（雪竇顯）馬駒千里
C078n1720_p0662c02║行卷席相隨逐秋風一夜生處處開黃菊（石
C078n1720_p0662c03║[(工*几)/石]明）風定五湖寬収帆恣意觀波光隨水靜
C078n1720_p0662c04║練色逼人寒舉棹逗雲塢移舟上碧灣聲華
C078n1720_p0662c05║光祖域千載與人看（龍門遠）馬祖纔陞堂雄
C078n1720_p0662c06║峯便卷席春風一陣來滿地花狼籍（高菴悟）
C078n1720_p0662c07║浩浩長江碧際空片帆高掛便乘風快哉不
C078n1720_p0662c08║費纖毫力萬里家山咫尺通（開善謙）捲席因
C078n1720_p0662c09║緣也大奇諸方聞舉盡攢眉臺盤趯倒人星
C078n1720_p0662c10║散直漢從來不受欺（張無垢）百丈捲席馬祖
C078n1720_p0662c11║陞堂作麼作麼驗盡當行（月林觀）一柄無情
C078n1720_p0662c12║雪刃刀當鋒誰敢犯秋毫馬師父子親提掇
C078n1720_p0662c13║血噴千山風怒號（無凖範）馬祖因僧問如何
C078n1720_p0662c14║是佛祖云即心即佛。頌曰。即心是佛鐵牛無
C078n1720_p0662c15║骨戲海獰龍摩天俊鶻西江吸盡未為奇火
C078n1720_p0662c16║裏生蓮香拂拂（南堂興）即心即佛龍入蛇窟
C078n1720_p0662c17║出將入相安邦定國（石頭回）誰家飯掛空梁
C078n1720_p0662c18║指與小兒令看解開即是灰囊當下命根便
C078n1720_p0662c19║断（開善謙）羙如西子離金𨷂嬌似楊妃下玉
C078n1720_p0662c20║樓終日與君花下醉更嫌何處不風流（肯堂
C078n1720_p0662c21║充）即心是佛顢頇淈𣸩菽麥不分光陰飄忽
C078n1720_p0662c22║三盃兩盌背爺娘百恠千妖同一窟（咄）（或菴
C078n1720_p0662c23║体）大海波濤闊千峯氣象雄古今無間斷南
C078n1720_p0662c24║北路頭通（密菴傑）即心便是佛姮娥不畫眉
C078n1720_p0663a01║纔將脂粉污妍好𨚫成𡟎（天目禮）即心是佛
C078n1720_p0663a02║砒霜狼毒起死回生不消一服（環溪一）馬祖
C078n1720_p0663a03║囙僧問如何是佛祖云非心非佛。頌曰。碧海
C078n1720_p0663a04║珠荊山璧耀乾坤誰別識利力剪却無根樹
C078n1720_p0663a05║萬疊峯巒斂𤇆霧（圓悟勤）賣盡田園徹骨貧
C078n1720_p0663a06║不知何處可容身樓頭浪蕩無拘檢鐵笛橫
C078n1720_p0663a07║吹過洞庭（開善謙）二月風光景氣浮少年公
C078n1720_p0663a08║子御街遊銀床踞坐傾盃樂三箇孩童打馬
C078n1720_p0663a09║毬（牧菴忠）非佛非心絕謂情玄途鳥道急回
C078n1720_p0663a10║程爍迦羅眼存機變莫守寒岩異草青（南岩
C078n1720_p0663a11║勝）分明與麼無無無釋迦彌勒是他奴茫茫
C078n1720_p0663a12║宇宙人無數幾箇男兒是丈夫（月林觀）路逢
C078n1720_p0663a13║劒客須呈不遇詩人莫獻逢人且說三分未
C078n1720_p0663a14║可全拋一片（無門開）馬祖與百丈西堂南
C078n1720_p0663a15║泉玩月次祖曰正與麼時如何丈曰正好修
C078n1720_p0663a16║行堂曰正好供養泉拂袖便行祖曰經入藏
C078n1720_p0663a17║禪歸海唯有普願獨超物外。頌曰。三獸渡河
C078n1720_p0663a18║深淺別不勞精辨逈然分爭如巨浸張帆者
C078n1720_p0663a19║不顧波濤過海門（海印信）經入藏禪歸海唯
C078n1720_p0663a20║有普願獨超物外（咄）只有照璧月且無吹葉
C078n1720_p0663a21║風（照覺緫）經入藏禪歸海稽首皈依合掌頂
C078n1720_p0663a22║戴王老師超物外二十年前恁麼來而今去
C078n1720_p0663a23║盡閑光彩（天童覺）馬師曾玩月三子左右侍
C078n1720_p0663a24║吹箇無孔笛清音聒天地（真如喆）皎皎凝虛
C078n1720_p0663b01║碧沉沉發皓彩秋色共澄清永夜臨寰海修
C078n1720_p0663b02║行供養逗圓機聊聞便行超方外馬駒兒端
C078n1720_p0663b03║的別萬古定乾坤一言全殺活（圓悟勤）經入藏
C078n1720_p0663b04║禪歸海未是衲僧親道底拂袖前行歸去來
C078n1720_p0663b05║擊砵重關門大啟（開福寧）國清才子貴家富
C078n1720_p0663b06║小兒嬌大家出隻手彼此不相饒（徑山杲）張
C078n1720_p0663b07║公養淂三箇兒長大不知誰立志呼來月下
C078n1720_p0663b08║問蹤由眼睛箇箇皆相似（佛性泰）大機大用
C078n1720_p0663b09║銀山鐵壁供養修行眼橫鼻直拂袖便行萬
C078n1720_p0663b10║象絕跡敢問諸人誰是端的（楮衲秀）一箇翁
C078n1720_p0663b11║翁三箇兒威音路上偶相携風前唱起玄中
C078n1720_p0663b12║曲千古同聲和莫齊彼一時此一時指鹿為
C078n1720_p0663b13║馬證鱉成龜雖然弄巧翻成拙免教閑却兩
C078n1720_p0663b14║片皮（雪竇宗）古渡無風下直鈎𮈔綸意在得
C078n1720_p0663b15║鯨鰲馬師言下揚家醜千古兒孫草裏遊（湛
C078n1720_p0663b16║堂深）諸子營家各自肥就中一箇最堪悲滿
C078n1720_p0663b17║籃盛墨無人買半夜持歸染皂衣（大歇謙）諸
C078n1720_p0663b18║子生涯各有成從來孝順兩邊生貪懽一夜
C078n1720_p0663b19║渾家樂失曉連忙打五更（無凖範）馬祖不安
C078n1720_p0663b20║院主問和尚近日尊位如何祖曰日靣佛月
C078n1720_p0663b21║靣佛。頌曰。日靣佛月靣佛五帝三皇是何物
C078n1720_p0663b22║二十年來曾苦辛為君直下蒼龍窟（屈堪述明）眼
C078n1720_p0663b23║衲僧莫輕忽（雪竇顯）日靣月靣左旋右轉大
C078n1720_p0663b24║唐擊鼓新羅發箭流水前溪後溪落花三片
C078n1720_p0663c01║五片聾人不𦗟忽雷聲空向雲中看閃電（佛
C078n1720_p0663c02║慧泉）少年公子忽猖狂半夜穿雲入洞房二
C078n1720_p0663c03║八仙娥百般巧眼睛之上綉鴛鴦（野軒遵）日
C078n1720_p0663c04║靣佛月靣佛夜夜朝朝好風物馬駒[跍-十+水]殺天
C078n1720_p0663c05║下人軒轅照破精靈窟（楊無為）大地山河俱
C078n1720_p0663c06║是寶不識之人入荒草日靣月靣佛現前閃
C078n1720_p0663c07║爍珊瑚光杲杲（白雲端）蒲團上端坐針眼裏
C078n1720_p0663c08║穿線西風一陣來落葉兩三片（保寧勇）日靣
C078n1720_p0663c09║月靣佛無私誰薦驪龍頷下珠滿握光明耀
C078n1720_p0663c10║牛斗何須按劒立階除（照覺捴）日靣月靣胡
C078n1720_p0663c11║來漢現一點靈光萬化千變（真淨文）日靣月
C078n1720_p0663c12║靣星流電卷鏡對像而無私珠在盤而自轉
C078n1720_p0663c13║君不見鉗槌前百鍊之金刀尺下一𮈔之絹
C078n1720_p0663c14║（天童覺）日面東𠔃月面西誰言任運落前溪
C078n1720_p0663c15║山桃落盡春歸去猶有子規枝上啼（上方益）
C078n1720_p0663c16║什邡駒子氣生獰蹴[跍-十+水]毗盧頂上行正患脾
C078n1720_p0663c17║疼却頭痛病來猶有巧心情（張無盡）日面佛
C078n1720_p0663c18║月面佛大海波翻須彌突兀磕破腦門額頭
C078n1720_p0663c19║汗出明眼衲僧未辨明擡頭好看冲天鶻（長
C078n1720_p0663c20║靈卓）丫鬟女子畫娥眉鸞鏡臺前語似癡自
C078n1720_p0663c21║說玉顏難比並却來架上著羅衣（五祖演）東
C078n1720_p0663c22║街柳色拖烟翠西巷桃花相映紅左顧右盻
C078n1720_p0663c23║看不足一時分付與春風（佛鑑懃）近日尊位
C078n1720_p0663c24║復如何日面月面哩來囉自從舞得三臺後
C078n1720_p0664a01║拍拍元來緫是歌（佛燈珣）日面月面空中閃
C078n1720_p0664a02║電頋杼停機垜成招箭（南華昺）日面月面靈
C078n1720_p0664a03║光洞現大地山河南州北縣雖是老婆心切
C078n1720_p0664a04║那知疑殺監院（踈山如）日面月面頭頭出現
C078n1720_p0664a05║捏聚放開成團成片（楚安方）金烏纔唱日方
C078n1720_p0664a06║中王道平平觸處通爭柰馬駒生太早依前
C078n1720_p0664a07║[跍-十+水]殺太虛空（正覺逸）日面月面星移斗轉失
C078n1720_p0664a08║曉波斯討頭不見（翠岩真）日面月面突出難
C078n1720_p0664a09║辨綉出巧鴛鴦雙雙誰不羡戴月宿蘆花隨
C078n1720_p0664a10║波戲水面瞥然飛起碧霄空舉首銀河橫素
C078n1720_p0664a11║練（雪竇宗）日面月面虛空閃電雖然截斷天
C078n1720_p0664a12║下衲僧舌頭分明也只道得一半（金陵俞道
C078n1720_p0664a13║婆）打殺黃鶯兒莫教枝上啼幾回驚妾夢不
C078n1720_p0664a14║得到遼西（典牛游）尊位如何澄潭影裏探秋
C078n1720_p0664a15║波日面月面鐵眼銅晴安可辨君不見一聲
C078n1720_p0664a16║霹靂𠔃霧罩長空千眼䪺開𠔃雲収岳面（瞎
C078n1720_p0664a17║堂遠）朱砂鏡裏開顏笑白玉盤中展脚眠大
C078n1720_p0664a18║抵人生難淂共得團圓處且團圓（佛性泰）兩
C078n1720_p0664a19║輪舉處𤇆塵起電急星馳擬何止目前不礙
C078n1720_p0664a20║往來機正令全施無表裏丈夫意氣自衝天
C078n1720_p0664a21║我是我兮你是你（信相修）古殿無人到者稀
C078n1720_p0664a22║蒲團端坐有誰知不因院主通消息爭得寒
C078n1720_p0664a23║光萬里輝（中際能）尊位如何問最親攢簇不
C078n1720_p0664a24║得病源深等閑提起軒轅鏡扁鵲盧醫無處
C078n1720_p0664b01║尋（退菴奇）漢州生得馬駒兒病在膏肓不可
C078n1720_p0664b02║醫院主無端問安好引他賣弄口唇皮（鐵山
C078n1720_p0664b03║仁）日面佛月面佛西岩樹色含𤇆東谷花光
C078n1720_p0664b04║映日仰視莫窮俯看已老一時分付主林神
C078n1720_p0664b05║明眼衲僧無處討（天目禮）日面月面突出難
C078n1720_p0664b06║辨擬欲擡眸空中兩片（無凖範）馬祖囙僧
C078n1720_p0664b07║問離四句絕百非請師直指西來意祖曰我
C078n1720_p0664b08║今日勞倦不能為汝說得問取智藏去僧去
C078n1720_p0664b09║問藏藏云我今日頭疼不能為汝說淂問取海
C078n1720_p0664b10║兄僧去問海海云我到這裏却不會僧回舉
C078n1720_p0664b11║似馬祖祖曰藏頭白海頭黑。頌曰。藏頭白海
C078n1720_p0664b12║頭黑明眼衲僧會不得馬駒[跍-十+水]殺天下人臨
C078n1720_p0664b13║濟未是白拈賊離四句絕百非天上人間唯
C078n1720_p0664b14║我知（雪竇顯）不知何所問人覔將寶示渠渠
C078n1720_p0664b15║不識持來持去問商人不別東西徒費力依
C078n1720_p0664b16║舊回自惆悵[跍-十+水]破草鞋多少䩫（海印信）百非
C078n1720_p0664b17║四句絕何言黑白分明定正偏師子窟中無
C078n1720_p0664b18║異獸驪龍行處浪滔天（照覺緫）湘靈二女神
C078n1720_p0664b19║仙格笑倚朱門香陌陌一抹臙脂透臉紅更
C078n1720_p0664b20║加十分天真色（佛鑑懃）四句百非皆杜絕陽
C078n1720_p0664b21║春白雪唱彌高風清月皎無雲夜誰把吹毛
C078n1720_p0664b22║換寶刀（南華昺）百非四句絕踈親馬駒[跍-十+水]殺
C078n1720_p0664b23║天下人藏頭白𠔃海頭黑門外金剛笑又嗔
C078n1720_p0664b24║（圓覺演）却似暗地箭半夜飛來人不見又似
C078n1720_p0664c01║藏鋒筆白日堂堂明不出藏頭白海頭黑瑠
C078n1720_p0664c02║琉殿上加金碧反思達磨見梁王對面者誰
C078n1720_p0664c03║還不識（佛鑑懃）短㡌輕衫宮樣窄舞徧胡笳
C078n1720_p0664c04║十八拍曲罷酒闌猶未歸歸來月色和雲白
C078n1720_p0664c05║（瞎堂遠）百非路絕透離微四句情忘發上機
C078n1720_p0664c06║竹密不妨流水過山高豈礙白雲飛（足庵鑒）
C078n1720_p0664c07║離四句絕百非西來祖意太離披藏頭白海
C078n1720_p0664c08║頭黑尀耐馬師這老賊千古萬古黑漫漫埴
C078n1720_p0664c09║溝塞壑無人識（無禪才）父為子隱子為父隱
C078n1720_p0664c10║一火白拈誰敢侵近藏頭白海頭黑不動刀
C078n1720_p0664c11║鎗断人性命（退菴奇）離四句𠔃絕百非遞相
C078n1720_p0664c12║推過幾曾知這僧擔一檐懵懂換得兩頭𣸩
C078n1720_p0664c13║淈歸（月坡明）馬祖示眾云凡有言句是提婆
C078n1720_p0664c14║宗以此箇為主。頌曰。玉轉珠回著眼看有相
C078n1720_p0664c15║干處沒相干只將此箇以為主（喝一喝云）一
C078n1720_p0664c16║劒倚天星斗寒（石溪月）馬祖一日封三甕醬
C078n1720_p0664c17║令僧馳書寄與百丈百丈集眾上堂開書了
C078n1720_p0664c18║拈拄杖指甕曰道得即不打破道不得即打
C078n1720_p0664c19║破眾無語丈打破歸方丈。頌曰。送醬三瓶通
C078n1720_p0664c20║遠信當時打破眾還驚父慈子孝誰相委莫
C078n1720_p0664c21║道禪家太不情（本覺一）石頭希遷大師（嗣清
C078n1720_p0664c22║源思）因清源曰有人道嶺南有消息師曰有
C078n1720_p0664c23║人不云云曰若恁麼大藏小藏從何而來師
C078n1720_p0664c24║曰盡從這裏去終不少他事源甚然之。頌曰。
C078n1720_p0665a01║有消息太沉屈無消息轉埋沒大藏小藏從
C078n1720_p0665a02║茲出撒沙撒土無終極甜如蜜苦如檗明如
C078n1720_p0665a03║日黑如漆擊碎千年野狐窟填溝塞壑無人
C078n1720_p0665a04║識（圓悟懃）石頭囙僧問如何是觧脫師曰誰
C078n1720_p0665a05║縛汝。頌曰。未息狐疑問上流如何解脫得心
C078n1720_p0665a06║休承君解脫從誰起直得無生是石頭（汾陽
C078n1720_p0665a07║昭）曾把疑情問解脫擬意投師示一訣興慈
C078n1720_p0665a08║旨意應機酬是汝當觀第二月（般若柔）石頭囙
C078n1720_p0665a09║僧問如何是祖師西來意師曰問取露柱曰
C078n1720_p0665a10║某甲不會師曰我更不會。頌曰。覿面相呈便
C078n1720_p0665a11║相罵兩箇中有一人嗔要識是非須看取鐵
C078n1720_p0665a12║牛耕出玉麒麟（靈源清）終南山惟政禪師因
C078n1720_p0665a13║唐文宗大和中嗜蛤蜊一日御饌中有擘不
C078n1720_p0665a14║張者帝以為異焚香禱之俄變為菩薩形梵
C078n1720_p0665a15║相具足即貯以金粟檀香合覆以羙錦賜興
C078n1720_p0665a16║善寺令眾僧瞻禮因問群臣斯何祥也或言
C078n1720_p0665a17║太一山有惟政禪師深明佛法博聞強識帝
C078n1720_p0665a18║即令召至問其事師曰臣聞物無虛應此乃
C078n1720_p0665a19║啟陛下信心耳契經曰應以此身淂度者即
C078n1720_p0665a20║現此身而為說法帝曰菩薩身已現且未聞
C078n1720_p0665a21║說法師曰陛下覩此為常耶非常耶為信耶
C078n1720_p0665a22║非信耶帝曰希奇之事朕深信焉師曰陛下
C078n1720_p0665a23║已聞說法竟皇情大恱詔天下寺院各立觀
C078n1720_p0665a24║音像以荅殊休。頌曰。螺螄蚌蛤類大唐天子
C078n1720_p0665b01║心嗜好即深信南無觀世音（西岩惠）合水和泥
C078n1720_p0665b02║底事忙被渠點破太乖張雖然嘿契君王意
C078n1720_p0665b03║已是全身䧟鑊湯（北海心）一點悲心擘不開
C078n1720_p0665b04║鑊湯袞處笑盈腮希奇之事朕深信見與君
C078n1720_p0665b05║王說法來（石溪月）蚌蛤之中有應身更言說
C078n1720_p0665b06║法亦非真補陀大士唐天子橫眼人無隔宿
C078n1720_p0665b07║恩（閑極雲）
C078n1720_p0665b08║
C078n1720_p0665b09║禪宗頌古聮珠通集卷第四　　　　雞四