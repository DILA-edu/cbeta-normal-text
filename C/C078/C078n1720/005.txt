C078n1720_p0666a01║禪宗頌古聮珠通集卷第五　　　　雞五
C078n1720_p0666a02║（僧錄司右闡教兼靈谷禪寺住時淨戒重校）
C078n1720_p0666a03║祖師機緣
C078n1720_p0666a04║六祖下苐三世
C078n1720_p0666a05║百丈海（九則）南泉願（廿七則）塩官安（三則）
C078n1720_p0666a06║㱕宗常（七則）乳源（一則）大梅常（四則）
C078n1720_p0666a07║五洩默（一則）
C078n1720_p0666a08║洪州百丈山懷海大智禪師（嗣馬祖）師再叅
C078n1720_p0666a09║馬祖祖於禪床角取拂子示之師曰只者個
C078n1720_p0666a10║更別有祖乃放舊處祖曰你已後將什麼為
C078n1720_p0666a11║人師却取拂子呈之祖曰只者個更別有師
C078n1720_p0666a12║以拂子掛安舊處方侍立祖振威一喝後檀
C078n1720_p0666a13║信請住大雄山岩巒峻極故號之百丈師謂
C078n1720_p0666a14║眾曰佛法不是小事老僧昔日被馬大師一
C078n1720_p0666a15║喝直淂三日耳聾黃蘗聞舉不覺吐舌。頌曰。
C078n1720_p0666a16║每囙無事侍師前師指繩床角上懸舉放却
C078n1720_p0666a17║㱕本位立分明一喝至今傳（汾陽昭）悟了遊
C078n1720_p0666a18║方却再還全機大用久當權若無喝下忘知
C078n1720_p0666a19║觧良馬何曾離淂鞭（佛印元）大寂雄峯再會
C078n1720_p0666a20║時相將行處草離離回頭一喝乹坤暗兩耳
C078n1720_p0666a21║俱聾緫不知（正覺逸）一喝樷林辯者稀耳聾
C078n1720_p0666a22║今古強針錐燈籠拊掌呵呵咲露柱仾頭却
C078n1720_p0666a23║皺眉（海印信）一喝分眀守死灰青天赫日起
C078n1720_p0666a24║風雷傍人拊掌呵呵咲唯有知音吐舌來（淨照
C078n1720_p0666b01║臻）放收誰道沒譊訛漏泄機関見也麼一
C078n1720_p0666b02║喝如雷聞者喪耳聾三日未為多（佛慧泉）未
C078n1720_p0666b03║眀大智再叅尋相逐相隨用不任断浪絕流
C078n1720_p0666b04║全體現一聾三日孰知音（照覺総）客情步步
C078n1720_p0666b05║隨人轉有大威光不能現突然一喝雙耳聾
C078n1720_p0666b06║𨚗吒眼開黃蘗面（真淨文）願視拈來事已同
C078n1720_p0666b07║師資相見展家風因思昔日鼻頭痛一喝分
C078n1720_p0666b08║明三日聾（佛國白）木馬[跍-十+水]殺閻浮人泥牛飲
C078n1720_p0666b09║竭滄溟水霹靂滿空山岳摧看看平地波濤
C078n1720_p0666b10║起（保寧勇）馬祖親傳古佛心海禪百丈是知
C078n1720_p0666b11║音當時一喝聾三日無見無聞直至今（智海清）
C078n1720_p0666b12║雨霽遊雲尚未歸晴空忽地一聲雷嶺梅
C078n1720_p0666b13║已得春消息不比山桃一例開（上方益）放去
C078n1720_p0666b14║拈來更有誰青山時見白雲歸孤峯坐斷無
C078n1720_p0666b15║餘事翻笑蟾輪對落暉（京兆府天寧璉）馬駒一喝
C078n1720_p0666b16║大雄峯聲入髑髏三日聾黃蘗聞之驚吐舌
C078n1720_p0666b17║江西從此立宗風（張無盡）百丈重來叅馬祖
C078n1720_p0666b18║相逢便指曹溪路休言一喝雙耳聾須知別
C078n1720_p0666b19║有親聞處（踈山常）大機大用不虛傳掛拂遭
C078n1720_p0666b20║呵豈偶然打破盡瓶歸去後從教千古黑漫
C078n1720_p0666b21║漫（南華昺）掛拂遭呵耳便聾衲僧奚苦驗宗
C078n1720_p0666b22║風金剛腦後抽生鐵華岳三峯倒卓空（龍門遠）
C078n1720_p0666b23║江西一喝動乾坤大用全機是滅門三日
C078n1720_p0666b24║耳聾風過樹累他黃蘗喪兒孫（鼓山珪）馬駒
C078n1720_p0666c01║脚下喪家風四海從茲信息通烈火焰中攢
C078n1720_p0666c02║得月巍巍獨坐大雄峯（徑山杲）掛拂親遭喝
C078n1720_p0666c03║當下舌頭脫把起便相呈為君重提掇要知
C078n1720_p0666c04║三日聾大地如塵末（椘安方）[跍-十+水]着船頭把釣
C078n1720_p0666c05║竿浪麄風緊得魚難翻思幾處雲為兩只見
C078n1720_p0666c06║四方爭出山（翠岩真）父子相逢臭味同龍泉
C078n1720_p0666c07║寶劒再磨礱要明馬祖當年喝大地山河盡
C078n1720_p0666c08║耳聾（慈受深）迅雷吼破澄潭月當下曾經三
C078n1720_p0666c09║日聾去却膏肓必死疾叢林從此有家風（虎
C078n1720_p0666c10║丘隆）一喝非唯三日聾龍威虎勢也潛踪
C078n1720_p0666c11║從前汗馬無人識只要重論盖代功（訥堂思）
C078n1720_p0666c12║父子相將草裏遊人前拈弄幾包羞迅雷
C078n1720_p0666c13║一震驚天地直得滄溟絕點流（懶菴需）頂門
C078n1720_p0666c14║一擊塗毒鼓生殺全機振古今雪後始知松
C078n1720_p0666c15║栢操事難方見丈夫心（尼無著緫）馬駒蹴[跍-十+水]非
C078n1720_p0666c16║驢事要使兒孫脚下行三日耳聾猶可恠謾
C078n1720_p0666c17║勞灼卜聽虛聲（牧菴忠）喝聲絕處怒雷收喪
C078n1720_p0666c18║盡家風一不留緫是戰爭收拾得却因歌舞
C078n1720_p0666c19║破除休（石菴玿）真金無變色因甚聾三日一
C078n1720_p0666c20║字入公門九牛車不出（肯堂充）風雲會合又
C078n1720_p0666c21║相期覿靣難明苐一機霹靂一聲天地迫西
C078n1720_p0666c22║河師子却生兒（龍牙言）世路風波不見君愁
C078n1720_p0666c23║腸暗寫共誰論迅雷纔震清飈起白日一天
C078n1720_p0666c24║星斗分（木菴永）疋馬單鎗與麼來鐵連之陣
C078n1720_p0667a01║勢難開忽然一棒鑼聲響不動干戈得勝回
C078n1720_p0667a02║（野雲南）一喝當頭雷電奔人聞說亦暗消魂
C078n1720_p0667a03║看來豈止聾三日直至如今海岳昏（雪菴瑾）
C078n1720_p0667a04║啐啄之機類不同飛星撒火髑髏空偷心死
C078n1720_p0667a05║盡難為語忽見金烏出海東（虛堂愚）
C078n1720_p0667a06║溈山問仰山百丈再叅馬祖竪拂因緣此二
C078n1720_p0667a07║尊宿意旨如何仰曰此是顯大機之用溈曰
C078n1720_p0667a08║馬祖出八十四人善知識幾人得大機幾人
C078n1720_p0667a09║得大用仰曰百丈得大機黃蘗得大用餘者
C078n1720_p0667a10║盡是唱導之師溈曰如是如是。頌曰。家肥
C078n1720_p0667a11║生孝子國覇有謀臣拳頭劈口搥未到無兒
C078n1720_p0667a12║孫（龍門遠）百丈侍馬祖遊山次見野鴨飛
C078n1720_p0667a13║過祖曰是甚麼師曰野鴨子祖曰甚麼處去
C078n1720_p0667a14║也師曰飛過去也祖𢬟師鼻頭師負痛失聲
C078n1720_p0667a15║曰阿耶耶阿耶耶祖曰又道飛過去也師於
C078n1720_p0667a16║此契悟。頌曰。野鴨飛空却問僧要傳祖印付
C078n1720_p0667a17║心燈應機雖對無移動纔𢬟綱宗道可增（汾
C078n1720_p0667a18║陽昭）野鴨子知何許馬祖見來相共語話盡山
C078n1720_p0667a19║雲海月情依然不會還飛去却把住道道（雪
C078n1720_p0667a20║竇顯）師資閑向草中行野鴨飛鳴意忽生鼻
C078n1720_p0667a21║孔𢬟翻成底事新羅日午打三更（智海清）流
C078n1720_p0667a22║水有西東蘆花無背向沙鳥忽飛來漁人驚
C078n1720_p0667a23║夜唱誰道月明無處尋元來只在秋江上（上方
C078n1720_p0667a24║益）野鴨過前溪千峯凜寒色相顧不知歸
C078n1720_p0667b01║未免資傍擊[捅-用+((巨-匚)@十)]破疑團葛怛銷梢風直上透
C078n1720_p0667b02║青霄雲山海月渾餘事一語歸宗萬國朝（圓
C078n1720_p0667b03║悟勤）馬師憫汝無知識借來野鴨通消息直
C078n1720_p0667b04║得鼻頭鮮血流費盡老婆多少力（佛鑑懃）草
C078n1720_p0667b05║裏尋常萬萬千報云飛去豈徒然鼻頭是甚
C078n1720_p0667b06║閑皮革十字縱橫一任穿（龍門遠）野鴨野鴨
C078n1720_p0667b07║無來無去飛去飛來本無去住忽然把住鼻
C078n1720_p0667b08║頭看大地山河全體露（太平古）野鴨羣飛勢
C078n1720_p0667b09║莫留瞥然一過已高秋和聲[捅-用+((巨-匚)@十)]著平生痛短
C078n1720_p0667b10║綆毋勞繫鼻頭（佛燈珣）野鴨從空過張三逢
C078n1720_p0667b11║李大岸上繫孤舟黃牛解拽磨（白楊順）心燈
C078n1720_p0667b12║不可付祖印亦難傳野鴨飛過去[捅-用+((巨-匚)@十)]得鼻頭
C078n1720_p0667b13║穿（橫川珙）百丈侍馬祖遊山歸侍者寮哀哀
C078n1720_p0667b14║大哭同事問汝憶父母耶師曰無曰被人罵
C078n1720_p0667b15║耶師曰無曰你哭作什麼師曰我鼻孔被大
C078n1720_p0667b16║師[捅-用+((巨-匚)@十)]得痛不可徹同事曰有甚因緣不相契
C078n1720_p0667b17║師曰你問取和尚去同事問馬祖曰海侍者
C078n1720_p0667b18║有何因緣不契在寮中哭告和尚為某說祖
C078n1720_p0667b19║曰是伊會也汝自問取同事歸寮曰和尚道
C078n1720_p0667b20║汝會也教我自問汝師乃呵呵大笑同事曰
C078n1720_p0667b21║適來哭如今為甚却笑師曰適來哭如今笑
C078n1720_p0667b22║同事罔然。頌曰。一回思想一傷神不覺反
C078n1720_p0667b23║然笑轉新雲在嶺頭閑不徹水流澗下太忙
C078n1720_p0667b24║生（龍門遠）有時笑有時哭悲喜交并暗催促
C078n1720_p0667c01║此理如何舉向人斷絃須是鸞膠續（徑山杲）
C078n1720_p0667c02║有時笑𠔃有時哭調高和寡難拘束一𣲖清
C078n1720_p0667c03║音徹九天風前誰觧聮芳躅（妙峯善）哭不徹
C078n1720_p0667c04║笑不徹倒腹傾膓向君說父子非親知不知
C078n1720_p0667c05║擡頭腦後三斤鐵（松源岳）百丈因溈山五
C078n1720_p0667c06║峯雲嵓侍立次師問溈山併却咽喉唇吻作
C078n1720_p0667c07║麼生道溈曰却請和尚道師曰不辝向汝道
C078n1720_p0667c08║恐已後喪我兒孫又問五峯峯曰和尚也須
C078n1720_p0667c09║併却師曰無人處斫額望汝又問雲嵓嵓曰
C078n1720_p0667c10║和尚有也未師曰喪我兒孫。頌曰。却請和
C078n1720_p0667c11║尚道虎頭生角出荒草十洲春盡花凋殘珊
C078n1720_p0667c12║瑚樹林日杲杲（雪竇顯三）和尚也併却龍頭陣
C078n1720_p0667c13║上看謀畧令人長憶李將軍萬里天邊飛一
C078n1720_p0667c14║鶚和尚有也未金毛師子不踞地兩兩三
C078n1720_p0667c15║三舊路行大雄山上空彈指三箇兒即盡
C078n1720_p0667c16║長成大家將本去經營其間消折兄嫌弟也
C078n1720_p0667c17║有贏錢弟怨兄（保寧勇）却請和尚道千人萬人
C078n1720_p0667c18║所不到杲日朦朧海靣紅清風凜凜霜天曉
C078n1720_p0667c19║（佛鑑懃三）和尚也併却後人要[跍-十+水]前人脚其餘
C078n1720_p0667c20║利鈍不同途畢竟到頭輸一着和尚有也
C078n1720_p0667c21║未且向自身明見地未能展翼逆風飛少逐
C078n1720_p0667c22║青雲千里志百丈因僧問如何是奇
C078n1720_p0667c23║特事師曰獨坐大雄峯僧禮拜師便打。頌曰。
C078n1720_p0667c24║祖域交馳天馬駒化門舒卷不同途電光石
C078n1720_p0668a01║火存機變堪笑人來捋虎鬚（雪竇顯）巍巍獨
C078n1720_p0668a02║坐鎮雄峯三尺龍泉握掌中堪笑人來挨白
C078n1720_p0668a03║刃立為虀粉在誰躬（正覺逸）巍巍獨坐大雄
C078n1720_p0668a04║山咳唾風生天地寒直下棒頭開正眼隔雲
C078n1720_p0668a05║千里望長安（野軒遵）雄峯獨坐鎮巍巍四海
C078n1720_p0668a06║歌謠滿路岐任是通身鋒刃者到來無不竪
C078n1720_p0668a07║降旗（海印信）大機大用豈虛然獨坐雄峯是
C078n1720_p0668a08║有權稍若錯傳王令者腦門湏喫棒三千（白
C078n1720_p0668a09║雲端）大雄峯頂獨巍巍直下橫分八字眉賴
C078n1720_p0668a10║得縮頭知進退未嘗容易敢相虧（保寧勇）獨
C078n1720_p0668a11║坐大雄峯言談宇宙空不行峯頂上四海路
C078n1720_p0668a12║難通（寶峯祥）清風括地氣橫天獨坐雄峯有
C078n1720_p0668a13║大權哮吼一聲岩洞裂更無狗迹到門前（佛
C078n1720_p0668a14║鑑懃）醬裏著塩雪中送炭纔捋虎鬚棒頭有
C078n1720_p0668a15║眼恠來獨坐大雄山他家曾[跍-十+水]上頭関（圓悟
C078n1720_p0668a16║勤）雄峯獨坐不囊藏捉敗分明已見贓設或
C078n1720_p0668a17║更求奇特事野狐涎唾涴諸方（無際𣲖）百丈
C078n1720_p0668a18║機先疾似風巍巍獨坐大雄峯要知奇特中
C078n1720_p0668a19║奇特明月難教下碧空（石田薰）百丈每上堂
C078n1720_p0668a20║有一老人常隨眾聽法眾退唯老人不退師
C078n1720_p0668a21║問汝何人也曰吾非人也於過去迦葉佛時
C078n1720_p0668a22║曾住此山因學人問大修行人還落因果也
C078n1720_p0668a23║無某甲對曰不落因果遂五百生墮野狐身
C078n1720_p0668a24║今請和尚代一轉語貴脫野狐身師曰汝問
C078n1720_p0668b01║乃問大修行人還落因果也無師曰不昧因
C078n1720_p0668b02║果老於言下大悟作禮曰某甲已脫野狐身
C078n1720_p0668b03║住在山後敢乞依亡僧事例師令維那白椎
C078n1720_p0668b04║告眾食後送亡僧眾驚異食後師領眾至山
C078n1720_p0668b05║後岩下以杖挑出一死野狐乃依法火塟師
C078n1720_p0668b06║至晚上堂舉前因緣黃蘗便問古人錯祗對
C078n1720_p0668b07║一轉語五百生墮野狐身轉轉不錯合作个
C078n1720_p0668b08║什麼師曰近前來與汝道蘗近前與師一掌
C078n1720_p0668b09║師拍手笑曰將謂胡鬚赤更有赤鬚胡靈源
C078n1720_p0668b10║和尚觀諸家頌野狐話復為。頌曰。明明道
C078n1720_p0668b11║不落老人何曾錯的的言不昧百丈何曾會
C078n1720_p0668b12║不會將不錯渾然宣妙覺不落與不昧卓尓
C078n1720_p0668b13║摽正位全機因果有來由脫體升沈無忌諱
C078n1720_p0668b14║非自非是誰是言下迷宗生擬議再問重教
C078n1720_p0668b15║舉一回潛觀徹底起風雷逆風喝轉雷聲絕
C078n1720_p0668b16║飲氣歸家藏醜拙他日如何舉似人雄峯撑
C078n1720_p0668b17║破秋天月畫師畫地獄畫出百千般駐筆
C078n1720_p0668b18║從頭看特地骨毛寒（百丈政）老人當日曾祗
C078n1720_p0668b19║對五百生來由自悔一言纔出駟難追累他
C078n1720_p0668b20║百丈成羣隊落不落昧不昧逃得須弥赴滄
C078n1720_p0668b21║海寄語修行大徹人從來十字難更改（佛印元）
C078n1720_p0668b22║不昧不落二俱是錯取捨未忘識情卜度
C078n1720_p0668b23║執滯言詮無繩自縛廓爾太虛何處摸索（海
C078n1720_p0668b24║印信）問來荅去盡因緣流落寰區數百年
C078n1720_p0668c01║自古自今諸衲子一人傳了一人傳（淨照臻）
C078n1720_p0668c02║不落不昧成羣作隊師子咬人韓獹逐塊（大洪
C078n1720_p0668c03║恩）大雄曾决野狐因五百生前錯墮身不落
C078n1720_p0668c04║不昧如未曉年華又歷幾秋春（照覺緫）五百
C078n1720_p0668c05║生前墮野狐元來用處太心麄一字尚能招
C078n1720_p0668c06║是報那堪心地更糢糊（佛迹昱）大雄山裏大
C078n1720_p0668c07║雄師曾謂言中脫野狐一劒令傳家國靜狼
C078n1720_p0668c08║烟無使息亨途（三祖宗）不落不昧僧俗本無
C078n1720_p0668c09║忌諱丈夫氣宇如王爭受囊藏被盖一條楖
C078n1720_p0668c10║𣗖任縱橫野狐跳入金毛隊（大庾嶺圓）五百生
C078n1720_p0668c11║前墮此身而今依舊入紅塵相逢盡道休官
C078n1720_p0668c12║去林下何曾見一人（真如喆二）大冶紅爐烹佛
C078n1720_p0668c13║烹祖䂓模鎔盡識者罔措六合英雄無限
C078n1720_p0668c14║幾箇能知痛痒臨川羡人取魚不如歸家結
C078n1720_p0668c15║網（寶峯祥）百丈親曾見野狐為渠叅請太
C078n1720_p0668c16║心麄而今敢問諸禪客吐得狐涎盡也無（枯
C078n1720_p0668c17║木成）不落與不昧依前入皮袋不昧與不
C078n1720_p0668c18║落皮袋俱拋却令人長憶李將軍萬里天邊
C078n1720_p0668c19║飛一鶚（草堂清）萬丈洪崖倚碧空人間有路
C078n1720_p0668c20║不能通奈何一點雲無得舒卷縱橫疾似風
C078n1720_p0668c21║（兜率恱）臨機只為語偏枯五百生來墮野狐
C078n1720_p0668c22║姹女已歸霄漢去獃郎由自守寒爐（圓通僊）
C078n1720_p0668c23║韓信收齊密用機食其烹處共攢眉到頭自
C078n1720_p0668c24║有榮身計盖代之功復是誰（道場如）入骨忿
C078n1720_p0669a01║難攄背楚復投吳將謂胡鬚赤更有赤鬚胡
C078n1720_p0669a02║雄峯常獨坐寥寥鎮八隅（黃龍震）大智虛明
C078n1720_p0669a03║徹果因一言超脫野狐身雄峯極目烟霄裏
C078n1720_p0669a04║列耀分輝拱北辰（雲溪恭）百丈堂前驗野狐
C078n1720_p0669a05║還如水上捺葫蘆而今到處全機入便好當
C078n1720_p0669a06║塲捋虎鬚（禾山方）江北江南問野狐只因昧
C078n1720_p0669a07║落有差殊鴻門一[跍-十+水]開雙扇那箇男兒是丈
C078n1720_p0669a08║夫（上方益）百丈野狐因果何如善財未了再
C078n1720_p0669a09║見文殊（溈山秀）不落與不昧當機無人會一
C078n1720_p0669a10║箇老狐兒走入金毛隊（羅漢南）大雄山下古
C078n1720_p0669a11║路縱橫野狐岩中師子踞地狂風蕩盡落殘
C078n1720_p0669a12║花獨有清香來撲鼻（佛心才）不落分明不昧
C078n1720_p0669a13║親老人何事脫狐身丈夫氣𨦣衝牛斗方見
C078n1720_p0669a14║臨危不悚人（踈山常）化形來問大修行當下
C078n1720_p0669a15║金篦刮眼睛轉得野狐成百丈夜來依舊野
C078n1720_p0669a16║干鳴（張無盡）魚行水濁鳥飛毛落至鑒難逃
C078n1720_p0669a17║太虛寥廓一徃迢迢五百生只緣因果大修
C078n1720_p0669a18║行疾雷破山風震海百鍊精金色不改（圓悟勤）
C078n1720_p0669a19║醉眠醒臥不歸家一身流落在天涯祖佛
C078n1720_p0669a20║位中留不住夜來依舊宿蘆花（龍門遠）不昧
C078n1720_p0669a21║與不落老人何太錯不落與不昧分明如是
C078n1720_p0669a22║對重舉示諸人諸人會不會萍蕪斷處是青
C078n1720_p0669a23║山行人更在青山外（文殊道）修行不落與不
C078n1720_p0669a24║昧盡作野狐涎唾腥拾取娘生窮相口拶開
C078n1720_p0669b01║雲路吸雷霆（佛智裕）不落因果何曾墮不昧
C078n1720_p0669b02║因果何曾脫當堂鏡破兩頭忘掃影滅蹤無
C078n1720_p0669b03║摸索無摸索何倚托秋風吹梧桐樹葉鳴嚗
C078n1720_p0669b04║嚗（佛性泰）一言纔諦當便脫野狐身早知雨
C078n1720_p0669b05║是水不作兩般聲（佛燈珣）百丈野狐兩耳卓
C078n1720_p0669b06║朔脫𠔃不昧墮𠔃不落不昧不落何是何錯
C078n1720_p0669b07║若於當處不留情萬里晴空步寥廓（踈山如）
C078n1720_p0669b08║百丈野狐塞鴈𠾑蘆李廣神箭張顛草書（鼓
C078n1720_p0669b09║山珪）不落不昧石頭土塊陌路相逢銀山粉
C078n1720_p0669b10║碎拍手呵呵笑一塲明州有个憨布袋（徑山
C078n1720_p0669b11║杲）不落不昧徒云解會言下知歸牢關粉碎
C078n1720_p0669b12║（椘安方）明鏡當臺鑒者稀禪人到此擬何之
C078n1720_p0669b13║直饒點破秋天月元來只是野狐兒（瑯琊覺）
C078n1720_p0669b14║百丈野狐語至言麄怛薩阿竭吾有吾廬（翠
C078n1720_p0669b15║岩真）語路分明在憑君子細看和雨西風急
C078n1720_p0669b16║近火轉加寒（道吾真）不落藏鋒不昧分要伊
C078n1720_p0669b17║從此脫狐身相逢盡道休官去林下何曾見
C078n1720_p0669b18║一人（真淨文）一尺水一丈波五百生前不奈
C078n1720_p0669b19║何不落不昧商量也依前撞入葛藤窠阿呵
C078n1720_p0669b20║呵會也麼若是你洒洒落落不妨我哆哆和
C078n1720_p0669b21║和神歌社舞自成曲拍手其間唱哩囉（天童
C078n1720_p0669b22║覺）含血噴人先污其口百丈野狐失頭狂走
C078n1720_p0669b23║驀地喚回打个筋斗（崇覺空）諦觀五百生前
C078n1720_p0669b24║事不昧何如不落親因果歷然殊可怕人人
C078n1720_p0669c01║盡道野狐精（牧菴忠）颯颯春風動物華園林
C078n1720_p0669c02║開葉又開花歸來謾與佳人說鸞鏡臺前雲
C078n1720_p0669c03║𩯭斜（白楊順）不昧不落作麼會會得依前墮
C078n1720_p0669c04║野狐一夜凉風生畫角滿船明月泛江湖（台
C078n1720_p0669c05║州鴻福文）不昧不落將錯就錯百丈野狐一
C078n1720_p0669c06║坑埋却（尼無著緫）不是翻濤手徒誇跨海鯨
C078n1720_p0669c07║由基方撚鏃枝上眾猿驚（宣祕礼）一人道不
C078n1720_p0669c08║落一人道不昧夜來一陣狂風生浪打石頭
C078n1720_p0669c09║如粉碎（自得暉）秉大火聚燒太虗空達磨不
C078n1720_p0669c10║會眼瞎耳聾（塗毒䇿）不向東山久薔薇幾度
C078n1720_p0669c11║花白雲他自散明月落誰家（正堂辯）世人住
C078n1720_p0669c12║處我不住世人行處我不行全身跳入野狐
C078n1720_p0669c13║窟贏得風流五百生（肯堂充）百丈堂前辨野
C078n1720_p0669c14║狐紫羅帳裏撒真珠誰家別館池塘裏一對
C078n1720_p0669c15║鴛鴦水上浮（靈岩安）不落不昧二俱是錯取
C078n1720_p0669c16║捨未忘識情卜度執滯言詮無繩自縛春至
C078n1720_p0669c17║花開秋來葉落錯錯誰知普化搖鈴鐸（蘇州
C078n1720_p0669c18║定慧信）動口生荊𣗥移身墮野狐趙州來闘
C078n1720_p0669c19║富東壁掛葫蘆（或菴体）不落不昧誣人之罪
C078n1720_p0669c20║不昧不落無繩自縛可憐柳絮隨春風有時
C078n1720_p0669c21║自西還自東（三峯印）不落不昧東倒西擂鐵
C078n1720_p0669c22║壁銀山一時粉碎不昧不落且無造作誠哉
C078n1720_p0669c23║是言不從人學（月林觀二）不昧不落錯錯錯
C078n1720_p0669c24║錯不落不昧莫莫莫莫坐致太平實難摸索
C078n1720_p0670a01║墮脫知何處憑君子細看潮來無別浦木
C078n1720_p0670a02║落見他山（天目禮）墮狐身與脫狐身葉落花
C078n1720_p0670a03║開幾度春名利只隨騎馬客是非不到釣魚
C078n1720_p0670a04║人（朴翁銛）大雄山下老狐精千古叢林惱殺
C078n1720_p0670a05║人若遇金毛師子子看伊無處著渾身（石菴
C078n1720_p0670a06║玿）百丈野狐石女無夫一回淚下滄海乾枯
C078n1720_p0670a07║（率菴琮）不落不昧兩彩一賽不昧不落千錯
C078n1720_p0670a08║萬錯（無門開）不落因果突出野狐人心似鐵
C078n1720_p0670a09║官法如爐不昧因果得脫野狐頂上無骨頷
C078n1720_p0670a10║下有鬚（虛堂愚）百丈普請鉏地次一僧聞飯
C078n1720_p0670a11║鼓聲舉起鉏頭大笑便歸師曰俊哉此是觀
C078n1720_p0670a12║音入理之門歸院乃喚其僧問適來見什麼
C078n1720_p0670a13║道理便與麼僧曰適來聞皷聲動歸喫飯去
C078n1720_p0670a14║來師乃笑。頌曰。孰云意在钁頭邊一擊圓
C078n1720_p0670a15║通徹大千大笑低頭歸去後飢飡且莫與人
C078n1720_p0670a16║傳（水菴一）風前一曲動離愁那个行人不舉
C078n1720_p0670a17║頭手把花枝半遮面不令人見轉風流（無凖
C078n1720_p0670a18║範）天生个樣鐵崑崙機智偏能入海門無限
C078n1720_p0670a19║差珎收拾了却來空手敘寒溫（簡翁敬）百丈
C078n1720_p0670a20║因一女子（聯竪錄作一僧）哭上法堂師曰作甚麼女
C078n1720_p0670a21║曰父母俱喪請和尚選日師曰明日來一時
C078n1720_p0670a22║埋却。頌曰。百丈山頭坐不遙女人山下哭
C078n1720_p0670a23║嘷咷一時埋向清涼地至孝方能今古超（汾
C078n1720_p0670a24║陽昭）此理分明荅教人爺娘俱喪向師深雖
C078n1720_p0670b01║道分燈傳正法一時埋却始為親（延壽慧）百
C078n1720_p0670b02║丈因黃蘗問從上諸聖以何法示人師良久
C078n1720_p0670b03║蘗曰後代兒孫將何傳授師曰我將謂你是
C078n1720_p0670b04║个人便歸方丈。頌曰。國泰由來自偃兵路
C078n1720_p0670b05║逢劒客也湏呈雖然猛虎不食子正令他時
C078n1720_p0670b06║作麼行（本覺一）
C078n1720_p0670b07║池州南泉普願禪師（嗣馬祖）示眾曰喚作如
C078n1720_p0670b08║如早是變了也今時師僧湏向異𩔗中行歸
C078n1720_p0670b09║宗聞曰雖行畜生行不得畜生報師曰孟八
C078n1720_p0670b10║郎又恁麼去也。頌曰。張公移住向深村被
C078n1720_p0670b11║賊潛身入後門鍋子一時偷去了更來敲椀
C078n1720_p0670b12║玩兒孫（保寧勇）父不慈子不孝作之在前悔
C078n1720_p0670b13║之在後明眼衲僧難緘其口（佛日才）喚作如
C078n1720_p0670b14║如已變名廓然無聖豈容情其間妙叶皆同
C078n1720_p0670b15║𩔗不有玄暉辨濁清（護國欽）涅槃寂滅本無
C078n1720_p0670b16║名喚作如如早變生若問經中何極則石人
C078n1720_p0670b17║夜𦗟木雞鳴（本覺一）南泉有時曰文殊普賢
C078n1720_p0670b18║昨夜三更相打每人與二十棒趂出院也趙
C078n1720_p0670b19║州曰和尚棒教誰喫師曰且道王老師過在
C078n1720_p0670b20║什麼處趙州禮拜而出。頌曰。普賢昨夜闘
C078n1720_p0670b21║文殊趂出還同兩手祛却道趙州行正令從
C078n1720_p0670b22║茲王老一時無（佛印元）彩雲影裏仙人現手
C078n1720_p0670b23║把紅羅扇遮面無人著眼看仙人却看隨後
C078n1720_p0670b24║紅羅扇（佛鑑懃）鴛鴦綉出世無雙好手元來
C078n1720_p0670c01║更有強呈罷各歸香閣去金針難把度蕭郎
C078n1720_p0670c02║（佛燈珣）二俱不了隨合多少縱使夜行投明
C078n1720_p0670c03║未到（月堂昌）霧起龍吟風生虎嘯兩口一舌
C078n1720_p0670c04║異音同調文殊普賢佛法見南泉趙州日月
C078n1720_p0670c05║面據令而行指顧間𥁞情貶向鐵圍山（圓悟
C078n1720_p0670c06║勤）布皷當軒為擊來臥龍驚起出岩隈千峯
C078n1720_p0670c07║秀色憑誰寫一帶澄江古鏡開（無菴全）是賊
C078n1720_p0670c08║識賊精識精南泉無過強惺惺趙州禮拜歸
C078n1720_p0670c09║堂去前箭猶輕後箭深（石菴玿）春風吹落碧
C078n1720_p0670c10║桃花一片流經十萬家誰在畫樓沽酒處相
C078n1720_p0670c11║邀來喫趙州茶（石皷夷）南泉因到莊所莊主
C078n1720_p0670c12║預𬾨迎奉師曰老僧居常出入不與人知何
C078n1720_p0670c13║得排辦如此莊主曰昨夜土地報道和尚今
C078n1720_p0670c14║日來師曰王老師修行無力被鬼神覷見侍
C078n1720_p0670c15║者便問和尚既是善知識為甚麼被鬼神覷
C078n1720_p0670c16║見師曰土地前更下一分飯。頌曰。土地堂
C078n1720_p0670c17║前一分飯只為當年圖口辦行年在坎鬼臨
C078n1720_p0670c18║身奉勸禪人休贊嘆（大圓智）石上栽花分外
C078n1720_p0670c19║奇枝頭春色暗芳菲馨香遍界無人齅一任
C078n1720_p0670c20║狂風取次吹（伊菴權）南泉曰江西馬祖說即
C078n1720_p0670c21║心即佛王老師不恁麼道不是心不是佛不
C078n1720_p0670c22║是物恁麼道還有過麼趙州禮拜而出僧隨
C078n1720_p0670c23║問州曰上座禮拜了便出意作麼生曰汝却
C078n1720_p0670c24║問取和尚僧問師曰適來諗上座意作麼生
C078n1720_p0671a01║師曰他却領得老僧意旨。頌曰。不是心𠔃
C078n1720_p0671a02║不是物那吒夜入蒼龍窟鐵鞭擊碎明月珠
C078n1720_p0671a03║從教大地如翻墨（雪竇宗）深深深汲古今淺
C078n1720_p0671a04║淺淺渾成現水瑩玉壺江澄素練跳出桃花
C078n1720_p0671a05║三級浪戴角擎頭乘快便點額魚馬師口下
C078n1720_p0671a06║空躊躇（圓悟勤）古佛塲中不展戈後人剛地
C078n1720_p0671a07║起譊訛道泰不傳天子令時清休唱太平歌
C078n1720_p0671a08║（龍門遠）剔起便行三萬里只今休去八千年
C078n1720_p0671a09║分明更為從頭舉一任諸方取次傳（鼓山珪）
C078n1720_p0671a10║倒腹傾腸說向君不知何事尚沉吟如今便
C078n1720_p0671a11║好猛提取付與世間無事人（徑山杲）金剛南
C078n1720_p0671a12║際老番王反著襴衫入大唐牛首旃檀都賣
C078n1720_p0671a13║了唯垂鼻孔不囊藏（正堂辯）心佛物𠔃俱不
C078n1720_p0671a14║是坐断舌頭除藥忌橫拈倒用緫由他活捉
C078n1720_p0671a15║魔羣穿却鼻（南岩勝）不是心不是佛不是物
C078n1720_p0671a16║通身一串金鎻骨趙州㕘見老南泉解道鎮
C078n1720_p0671a17║州出蘿蔔（吳元昭）不是心不是佛不是物以
C078n1720_p0671a18║拂子擊禪床為君擊碎精靈窟天上人間知
C078n1720_p0671a19║不知鼻孔依前空突兀（誰菴演）不是心佛不
C078n1720_p0671a20║是物六六依前三十六因思長慶陸大夫觧
C078n1720_p0671a21║道合笑不合哭（尼無著緫）華岳三峯翠插天
C078n1720_p0671a22║上頭無路可躋攀不知誰有神仙手折取峯
C078n1720_p0671a23║頭十丈蓮（開善謙）餓鬼鞭死屍仙人禮枯骨
C078n1720_p0671a24║野犬吠荒丘鐵山空突兀六合羣靈競出頭
C078n1720_p0671b01║不知何處為窠窟（或菴体）倒腹傾膓幾个知
C078n1720_p0671b02║更無絲髮可相依直饒徹底承當去也落他
C078n1720_p0671b03║家苐二機（靈岩日）突出難辨辨得出師子翻
C078n1720_p0671b04║身師子窟哮吼一聲天地空驚起須弥高突
C078n1720_p0671b05║兀（月林觀）剃頭頭光生洗脚脚清爽脫衣上
C078n1720_p0671b06║床眠抓著通身痒（雪菴瑾）不是心不是佛不
C078n1720_p0671b07║是物瀝𥁞野狐涎趯反山鬼窟平田淺草裏
C078n1720_p0671b08║露出焦尾大蟲太虛寥廓中放出遼天俊鶻
C078n1720_p0671b09║阿呵呵露風骨等閑拈出眾人前畢竟分明
C078n1720_p0671b10║是何物咄咄（遯菴珠）鯨飲海水𥁞露出珊瑚
C078n1720_p0671b11║枝海神知貴不知價留與人間光照夜（朴翁
C078n1720_p0671b12║銛）慣弄瑤琴與琵琶清音歷歷遍天涯堪嗟
C078n1720_p0671b13║不入聾人耳空使西山月又斜（息菴觀）夫子
C078n1720_p0671b14║不識字達磨不會禪大唐天子國依舊化三
C078n1720_p0671b15║千（松源岳）破業亡家後渾身沒處安倒拈無
C078n1720_p0671b16║孔笛吹過汨𤄷灣（如菴用）不是心佛物開口
C078n1720_p0671b17║已話墮更擬問如何好與劈面唾（殺六岩輝）
C078n1720_p0671b18║不是心𠔃不是物白頭生得黑頭鶻覷破門
C078n1720_p0671b19║前下馬臺通身冷汗黑如墨（蓬菴會）南泉因
C078n1720_p0671b20║黃蘗首座一日捧鉢於師位坐師乃問長老
C078n1720_p0671b21║甚年中行道曰威音王已前師云也是王老
C078n1720_p0671b22║師兒孫蘗遂過本位。頌曰。彼此老來誰記
C078n1720_p0671b23║得人前各自強惺惺一坑未免俱埋却幾个
C078n1720_p0671b24║如今眼子青（龍門遠）威音王佛是兒孫王老
C078n1720_p0671c01║當時開大言黃蘗見機分主伴典刑千古定
C078n1720_p0671c02║宗門（踈山如）明明攪動一缸屎却把麝香燒
C078n1720_p0671c03║旖旎許多香氣不曾聞渾身坐在屎缸裏（蒙
C078n1720_p0671c04║菴岳）南泉捧鉢入堂來賔主分明肯自乖莫
C078n1720_p0671c05║把威音論戒臈本無位次可差排（天目禮）黃
C078n1720_p0671c06║蘗下座南泉上坐常州紙貴一狀領過（北澗
C078n1720_p0671c07║簡）黃蘗能施陷虎機奈何王老䇿猶奇舌頭
C078n1720_p0671c08║反轉聊相問直得移身舊路歸（簡翁敬）南泉
C078n1720_p0671c09║問黃蘗定慧等學明見佛性是否蘗曰十二
C078n1720_p0671c10║時中不依倚一物師曰莫便是長老見處否
C078n1720_p0671c11║蘗曰不敢師曰漿水錢且置草鞋錢教誰還。
C078n1720_p0671c12║頌曰。兩陣交鋒戰不難埋兵調𨶜何人曉
C078n1720_p0671c13║只解輪鏘趂勢來喪身失命有多少（海印信）
C078n1720_p0671c14║獵獵奔馳勢不休草深風勁更堪愁翻身師
C078n1720_p0671c15║子無尋處空使行人說路頭（佛慧泉）昨夜銀
C078n1720_p0671c16║蟾跨箕尾驀然一陣天風起卷𥁞千重萬重
C078n1720_p0671c17║雲碧空寂寂凝如水（佛鑑懃）問荅分明已切
C078n1720_p0671c18║磋幾人於此覓譊訛少年曾决龍蛇陣老倒
C078n1720_p0671c19║還𦗟稚子歌（龍門遠）水乳不分菽麥難辨擔
C078n1720_p0671c20║帶病深改移功淺十二時中不依倚明見佛
C078n1720_p0671c21║性有此理漿水錢在草鞋裏（月堂昌）李下不
C078n1720_p0671c22║得整冠𤓰田豈可納履行藏自要分明免見
C078n1720_p0671c23║傍人說你（懶菴樞）南泉因僧問師歸文室將
C078n1720_p0671c24║何指南師曰昨夜三更失却牛天明起來失
C078n1720_p0672a01║却火。頌曰。昨夜三更失却牛天明起來失
C078n1720_p0672a02║却火腰未繫𠔃鞋未穿面不洗𠔃頭不裹（保
C078n1720_p0672a03║寧勇）奴顏婢膝走人間羞見羊裘七里灘文
C078n1720_p0672a04║叔雖為天子貴子陵元作故人看（希叟曇）丈
C078n1720_p0672a05║室端居無隱乎更何言語可名模失牛遭火
C078n1720_p0672a06║分明道還覺眉毛在也無（寶葉源）南泉因東
C078n1720_p0672a07║西兩堂各爭猫兒師遇之白眾曰道得即救
C078n1720_p0672a08║取猫兒道不得即斬却也眾無對師便斬之
C078n1720_p0672a09║趙州自外歸師舉前語示之州乃脫草履安
C078n1720_p0672a10║頭上而出師曰汝適來若在即救得猫兒也。
C078n1720_p0672a11║頌曰。兩堂上座未開肓猫兒各有[禾*戈]湏爭
C078n1720_p0672a12║一刀兩叚南泉手草鞋留著後人行（汾陽昭）
C078n1720_p0672a13║兩堂俱是杜禪和撥動烟塵不奈何賴得南
C078n1720_p0672a14║泉能舉令一刀兩叚任偏頗（雪竇顯二）公案
C078n1720_p0672a15║圓來問趙州長安城裏任閒遊草鞋頭戴無
C078n1720_p0672a16║人會歸到家山便即休手把狸奴定死生禪
C078n1720_p0672a17║人空使口相爭趙州救得成何事恰似天明
C078n1720_p0672a18║打五更（佛印元）提起兩堂應𥁞見拈刀要取
C078n1720_p0672a19║活狸奴可憐皮下皆無血直得橫屍滿道途
C078n1720_p0672a20║（白雲端二）狸奴夜靜自舒張引手過頭露爪
C078n1720_p0672a21║長王老室中巡邏了狼忙走出𢙢天光雪
C078n1720_p0672a22║刃含光射斗牛不唯天地鬼神愁命根落在
C078n1720_p0672a23║南泉手直下看看兩叚休（保寧勇二）狸奴頭
C078n1720_p0672a24║上角重生王老門前獨夜行天曉不知何處
C078n1720_p0672b01║去椘山無限謾崢嶸一刀兩叚南泉令當
C078n1720_p0672b02║頭高著趙州閾劈面若無宗正眼又隨流水
C078n1720_p0672b03║落人間（照覺緫）狼烟起處看兵機不是將軍
C078n1720_p0672b04║孰辨伊兩叚一刀垓下令威風千古覇雄基
C078n1720_p0672b05║（圓通僊）當機不薦眼如癡豈辨鋒鋩未露時
C078n1720_p0672b06║日暮草鞋頭帶去暗中拊掌笑嘻嘻（成枯木）
C078n1720_p0672b07║作者縱橫斬萬機趙州頭戴草鞋時當臺寶
C078n1720_p0672b08║鑑無私燭離匣金刀豈乱揮（羅漢南）伯牙之
C078n1720_p0672b09║絃鸞膠可續調古風淳霜月可掬南泉南泉
C078n1720_p0672b10║龍象継躅（佛心才二）草鞋頭戴與誰論四海
C078n1720_p0672b11║無風浪自平觧道曲終人不見江頭贏得數
C078n1720_p0672b12║峯青五色狸奴𥁞力爭及乎按劒緫生盲
C078n1720_p0672b13║分身兩處重相為直得悲風動地生（龍門遠
C078n1720_p0672b14║二）安國安家不在兵魯連一箭亦多情三千
C078n1720_p0672b15║劒客今何在獨許將軍建太平要得狸奴
C078n1720_p0672b16║覿面酬渾如鉗口鎻咽喉一刀兩叚從公断
C078n1720_p0672b17║直得悲風動地愁（佛燈珣二）堂前飯店重新
C078n1720_p0672b18║販屋裏揚州勝外求頭戴草鞋高跨步晚春
C078n1720_p0672b19║江景也風流斬了猫兒問諗師草鞋頭戴
C078n1720_p0672b20║自知時兩堂不是無言對只要全提向上機
C078n1720_p0672b21║（踈山如）南泉提起為諸人自是諸人眼不親
C078n1720_p0672b22║付與趙州呈好手拈來覿靣便翻身（椘安方）
C078n1720_p0672b23║捕鼠有功人競愛霜刀揮處罷相爭太平本
C078n1720_p0672b24║是將軍致不許將軍見太平（石[(工*几)/石]明）縮水酒
C078n1720_p0672c01║越濃負心人越窮鐵剛刀自利不用苦磨礱
C078n1720_p0672c02║草鞋頭戴今何在我見牽來劈面春（闡提照）
C078n1720_p0672c03║石裏藏金誰辨別遊人但見蘚痕斑却被石
C078n1720_p0672c04║人窺得破鐵船載入洞庭山（雪竇宗）放去若
C078n1720_p0672c05║雷奔[(冰-水+〡)*ㄆ]來如掣電不識李將軍徒學穿楊箭
C078n1720_p0672c06║（南堂興二）趙州牙如劒𣗳南泉口似血盆兩
C078n1720_p0672c07║个無孔鐵槌打就一合乾坤釋迦老子不會
C078n1720_p0672c08║問取彌勒世尊手握乾坤殺活機縱橫施
C078n1720_p0672c09║設在臨時滿堂兔馬非龍象大用堂堂緫不
C078n1720_p0672c10║知（胡文定公安國）南泉提起下刀誅六臂修
C078n1720_p0672c11║羅救得無設使兩堂俱道得也應流血滿街
C078n1720_p0672c12║衢（廣德光孝慜）提起分明斬處親落花飛絮
C078n1720_p0672c13║撲行人頭戴草鞋出門去四月圓荷葉葉新
C078n1720_p0672c14║（[雋-隹+椎]李楶）青蛇提起血腥臊幾个男兒有膽毛
C078n1720_p0672c15║直下血流猶未覺舉頭還見鐵山高（簡堂機）
C078n1720_p0672c16║南泉一刀斬了趙州戴履摩挲雖然子承父
C078n1720_p0672c17║業滿地老鼠奈何（典牛游）當日臨崖看滸眼
C078n1720_p0672c18║至今觀水憶南泉趙州頭戴草鞋去漁翁腰
C078n1720_p0672c19║帶好牽船（龍牙言）克己堂前開飯店股肱屋
C078n1720_p0672c20║裏販揚州頭戴草鞋呈醜拙湊成一叚好風
C078n1720_p0672c21║流（或菴体）手按吹毛豈易為兩堂要活死猫
C078n1720_p0672c22║兒趙州上𣗳安身法多少傍人眼搭眵（別峯
C078n1720_p0672c23║印）南泉揮劒斬猫兒殺活唯憑作者知權柄
C078n1720_p0672c24║一朝如在手分明看取令行時（尼無著総二）
C078n1720_p0673a01║草鞋頭戴有譊訛諸老機鋒會得麼道泰不
C078n1720_p0673a02║傳天子令時清休唱太平歌一刀兩叚絕
C078n1720_p0673a03║譊訛天下禪和不奈何頭戴草鞋重漏泄知
C078n1720_p0673a04║恩者少負恩多（木菴永）趙州若在倒行此令
C078n1720_p0673a05║奪却刀子南泉乞命（無門開）𥁞力提持只一
C078n1720_p0673a06║刀狸奴從此脫皮毛血流滿地成狼藉暗為
C078n1720_p0673a07║春風染小桃（無凖範）一刀成兩叚釋得二僧
C078n1720_p0673a08║爭草鞋頭戴出猫兒無再生（橫川珙）南泉因
C078n1720_p0673a09║僧問訊义手而立師曰太俗生其僧便合掌
C078n1720_p0673a10║師曰太僧生僧無對。頌曰。合掌太僧义手
C078n1720_p0673a11║太俗撒手出門山青水綠換步移身振古風
C078n1720_p0673a12║木人共唱無生的（大洪遂）南北東西無不利
C078n1720_p0673a13║令人深愛老南泉眉毛廝結如相似鼻孔遼
C078n1720_p0673a14║天不著穿（龍門遠）南泉示眾曰王老師要賣
C078n1720_p0673a15║身阿誰要買一僧出曰某甲買師曰他不作
C078n1720_p0673a16║貴價不作賤價汝作麼生買僧無對。頌曰。
C078n1720_p0673a17║王老明明要賣身一時分付與傍人可憐天
C078n1720_p0673a18║下爭酬價（請續此句佛印元）貴賤非同價不
C078n1720_p0673a19║常个中交道沒商量趙州布衫應時用一任
C078n1720_p0673a20║閑人說短長（泉太道）南泉鋪席大開張差寶
C078n1720_p0673a21║希珎壓市行競買雖多酬價少至今天下錯
C078n1720_p0673a22║商量（野軒遵）賣身王老難為價貴賤俱非不
C078n1720_p0673a23║易酬若使當時無退悔喚來分付與園頭（海
C078n1720_p0673a24║印信）王老哀㦲不惜身臨危將賣與何人若
C078n1720_p0673b01║無令子輕酬價往往一年空過春（保寧勇）不
C078n1720_p0673b02║作貴𠔃不作賤翻覆高低隔一線利害分明
C078n1720_p0673b03║說向人怜悧衲僧見不見（獃堂定）南泉與歸
C078n1720_p0673b04║宗麻谷同去叅禮南陽國師先於路上畫一
C078n1720_p0673b05║圓相曰道得即去宗便於圓相中坐谷作女
C078n1720_p0673b06║人拜師曰與麼則不去也宗曰是什麼心行
C078n1720_p0673b07║師乃相喚曰不去禮國師。頌曰。國師欲見
C078n1720_p0673b08║義多般圓坐端居拜請看不去同音聞便解
C078n1720_p0673b09║久經行陣奪旗旛（汾陽昭）由基箭射猿繞𣗳
C078n1720_p0673b10║何太直千个與萬个是誰曾中的相呼相喚
C078n1720_p0673b11║歸去來曹溪路上休登陟復云曹溪路坦平
C078n1720_p0673b12║為什麼休登陟（雪竇顯）三人同行必有我師
C078n1720_p0673b13║焉擇其善者而從之其不善者而改之（翠岩
C078n1720_p0673b14║真）三个同人去選官偶值清風明月夜或吟
C078n1720_p0673b15║或詠或彈琴夜靜更闌猶未捨忽覺夫明歸
C078n1720_p0673b16║去來他時自有知音者（海印信）漫漫大地盈
C078n1720_p0673b17║尺雪江湖一片難分別漁父披簑月下歸誰
C078n1720_p0673b18║道夜行人路絕（保寧勇）三人禮拜南陽去半
C078n1720_p0673b19║路抽身信已通休論東西與南北此心千里
C078n1720_p0673b20║自同風（草堂清）巧奪豪拈浪苦辛誰能於此
C078n1720_p0673b21║辨踈親落花芳草空岐路細雨斜風不見人
C078n1720_p0673b22║（旻古佛）珎重南陽好在㦲三人半路不空回
C078n1720_p0673b23║道存目擊猶多事若遇知音請舉來（雲岩因）
C078n1720_p0673b24║同氣相求事可論一回見面一歡情兩行何
C078n1720_p0673c01║處閑文字一隊誰家好弟兄（龍門遠）同坑無
C078n1720_p0673c02║異土千古少人知月下休相喚還從舊路歸
C078n1720_p0673c03║（開福寧）南泉麻谷與歸宗道眼元來緫不通
C078n1720_p0673c04║去禮國師瞻相好區區只到半途中（踈山如）
C078n1720_p0673c05║手携花鼓到城根反著麻鞋過短門笑把柴
C078n1720_p0673c06║頭書古字大家來步月黃昬（月堂昌）野店齋
C078n1720_p0673c07║餘聊問津作家竿木鎮隨身相逢𥁞道休官
C078n1720_p0673c08║去林下何曾見一人（尼無着総）氣直語直眼
C078n1720_p0673c09║親手親峯峦競秀紅紫爭春神通妙用施呈
C078n1720_p0673c10║𥁞要見國師猶隔津（且菴仁）金針綉出王鴛
C078n1720_p0673c11║鴦石女擎來不覆藏剛被木人偷眼覷至今
C078n1720_p0673c12║兩兩不成雙（萬菴柔）各將財本去經營上國
C078n1720_p0673c13║如天好趂晴未出門時先筭帳如何得到鳳
C078n1720_p0673c14║凰城（虛堂愚）圓相中間坐底誰更施女拜各
C078n1720_p0673c15║呈機國師道大遍天下不許尋常人得知（橫
C078n1720_p0673c16║川珙）南泉翫月次趙州指月問曰何時得恁
C078n1720_p0673c17║麼師曰王老師二十年前亦恁麼來曰只今
C078n1720_p0673c18║作麼生師便歸方丈。頌曰。劒落寒潭謾刻
C078n1720_p0673c19║舟霜花浪急使人愁若憑言語論高下贏得
C078n1720_p0673c20║南泉一默酬（虎頭上座）趙州捧出菱花鏡王
C078n1720_p0673c21║老親拈白玉槌一擊當陽今瓦碎此心能有
C078n1720_p0673c22║幾人知幾人知兩个分明是赤眉風前月下
C078n1720_p0673c23║揚家醜笑倒靈山老古錐（慈受深）皎月團團
C078n1720_p0673c24║麗碧天趙州王老翫階前二人心眼俱相似
C078n1720_p0674a01║光彩從來共宛然（本覺一）劒落寒潭謾刻舟
C078n1720_p0674a02║霜花浪急使人愁漁翁罷釣歸深塢一隻鴛
C078n1720_p0674a03║鴦落渡頭（上方岳）南泉因趙州問道非物外
C078n1720_p0674a04║物外非道如何是物外道師便打州捉住棒
C078n1720_p0674a05║云已後莫錯打人去師云龍蛇易辨衲子難
C078n1720_p0674a06║謾。頌曰。軟纏藏鋒入陣來𥁞將擒下眼瞠開
C078n1720_p0674a07║死生一决英雄士文武雙行將相才（保寧勇）
C078n1720_p0674a08║龍蛇能易辨衲子最難謾性淨秋空闊心清
C078n1720_p0674a09║巨海寬天涯毫末見世界掌中觀萬法不為
C078n1720_p0674a10║侶西江一吸乾（南堂興）南泉住菴時有一僧
C078n1720_p0674a11║到菴師向其僧道某甲上山待到齋時作飯
C078n1720_p0674a12║自喫了送一分來山上少時其僧自喫了却
C078n1720_p0674a13║一時打破家事就床臥師不見來遂歸見僧
C078n1720_p0674a14║臥師亦去一邊而臥僧便起去師住後曰我
C078n1720_p0674a15║徃前住菴時有个伶俐道者直至如今不見。
C078n1720_p0674a16║頌曰。吹毛劒利逆水波清丈夫志氣不順
C078n1720_p0674a17║人情君征塞北我伐西秦千古萬古共樂昇
C078n1720_p0674a18║平（南堂興）短袴長衫白苧巾咿咿月下急推
C078n1720_p0674a19║輪洛陽路上相逢著𥁞是經商買賣人（虛堂
C078n1720_p0674a20║愚）斬猫機用未為過猶勝廚中打粥鍋纔有
C078n1720_p0674a21║此心招此報惡人無奈惡人何（寶葉源）南泉
C078n1720_p0674a22║謂座主曰你與我講經得麼主曰和尚與某
C078n1720_p0674a23║甲說禪某甲與和尚講經師曰不可將金彈
C078n1720_p0674a24║子換銀彈子去。頌曰。盤走珠𠔃珠走盤當
C078n1720_p0674b01║機脫畧好生觀世人知貴不知價信手拈來
C078n1720_p0674b02║也不雖（正堂辯）南泉因僧問和尚百年後向
C078n1720_p0674b03║什麼處去師曰山下作一頭水牯牛去曰某
C078n1720_p0674b04║甲隨和尚去還得也無師曰汝若隨我即湏
C078n1720_p0674b05║㗸取一莖草來。頌曰。類中難辨要分明戴
C078n1720_p0674b06║角披毛卒未醒㗸取草來方定動頭頭物物
C078n1720_p0674b07║自真靈（汾陽昭）行履從來異類中不知頭角
C078n1720_p0674b08║與誰同若𠾑水草時相見擺尾搖頭四野風
C078n1720_p0674b09║（佛印元）異類中行得自由拽穿鼻孔卒難收
C078n1720_p0674b10║草枝㗸得相逢處高臥深雲任白頭（佛慧泉）
C078n1720_p0674b11║南泉在山上刈茅次有僧問南泉路向什麼
C078n1720_p0674b12║處去師拈起鎌子曰我這鎌子是三十文錢
C078n1720_p0674b13║買曰我不問這个南泉路向什麼處去師曰
C078n1720_p0674b14║我用得最快。頌曰。苑鎌使得快如風三十
C078n1720_p0674b15║青蚨建大功南泉向上路難到到者方知觸
C078n1720_p0674b16║處通（照覺捴）茆鎌三十文錢買覿面高提苐
C078n1720_p0674b17║一籌直下便知歸去路也湏更上一層樓（圓
C078n1720_p0674b18║通僊二）撥草瞻風探祖禪誰知草裏有南泉
C078n1720_p0674b19║分明一句無私語徹骨風生天地寒王老
C078n1720_p0674b20║真機迅若風示人方便孰能通苑鎌舉起神
C078n1720_p0674b21║鋒露驚得泥牛過海東（智海清）問路分明指
C078n1720_p0674b22║路頭青蚨三十不輕酬用時最快無機巧無
C078n1720_p0674b23║味之談塞眾流（真如喆）我這鎌子用得快當
C078n1720_p0674b24║時三十文錢買南泉門下路岐通寄語行人
C078n1720_p0674c01║著精彩（天童覺）匆匆禪客問南泉欵叚徒勞
C078n1720_p0674c02║痛下鞭今日為君重漏泄翩翩孤鴈下遙天
C078n1720_p0674c03║（道塲如）南泉曰三世諸佛不知有狸奴白牯
C078n1720_p0674c04║却知有。頌曰。喫官酒臥官街當處死當處
C078n1720_p0674c05║埋沙場無限英雄漢堆山積嶽露屍骸（大溈
C078n1720_p0674c06║智）三世諸佛不知有一一面南看北斗狸奴
C078n1720_p0674c07║白牯却知有戴角擎頭師子吼四稜塌地又
C078n1720_p0674c08║團欒八角磨槃空裏走擬推尋劈脊摟拈得
C078n1720_p0674c09║鼻孔失却口為問普化一頭驢何似子胡一
C078n1720_p0674c10║隻狗（圓悟勤）三世諸佛不知有老老大大外
C078n1720_p0674c11║邊走眼皮盖𥁞五湏弥大洋海裏翻筋斗（徑
C078n1720_p0674c12║山杲二）狸奴白牯却知有瀑布不溜青山走
C078n1720_p0674c13║堪笑無端王老師錯認簸箕作熨斗越鳥
C078n1720_p0674c14║巢南枝胡馬斯北風狸奴并白牯寸步不曾
C078n1720_p0674c15║通千山都坐断萬𣲖𥁞朝東天王纔合掌那
C078n1720_p0674c16║吒撲帝鍾（或庵骵）野老祭江神乞兒打筋斗
C078n1720_p0674c17║莫作兩般看等是揚家醜（朴翁銛）南泉魯祖
C078n1720_p0674c18║杉山歸宗四人離馬祖處去各住菴於路分
C078n1720_p0674c19║袂處師插下柱杖曰道得也被這个碍道不
C078n1720_p0674c20║得也被這个碍歸宗拽柱杖打師一下曰只
C078n1720_p0674c21║是者个王老師說什麼碍與不碍魯祖曰只
C078n1720_p0674c22║此一句大播天下宗曰還有不播者麼祖曰
C078n1720_p0674c23║有宗曰作麼生是不播者祖作掌勢。頌曰。
C078n1720_p0674c24║同門曰朋同志曰友同門同志始終相守長
C078n1720_p0675a01║大分離得緣好醜同條生也大家知同條死
C078n1720_p0675a02║也誰知有一句分明播天下無味之談塞人
C078n1720_p0675a03║口（大圓智）難兄難弟一二三四同母而生个
C078n1720_p0675a04║个相似竿木隨身逢塲作戲莫言碍塞不得
C078n1720_p0675a05║一句播天播地（佛鑑懃）碍與不碍龍吟霧起
C078n1720_p0675a06║播與不播蠅附驥尾南北東西千里萬里俊
C078n1720_p0675a07║哉（正覺顯）南泉巡堂次牽一頭牛入堂首座
C078n1720_p0675a08║以手拊牛背一下師便休去趙州以草二束
C078n1720_p0675a09║放在首座前。頌曰。等將草料好供看何故
C078n1720_p0675a10║皮毛要一般惹起羣中相似者翻令頭角不
C078n1720_p0675a11║完全（寶葉源）南泉訪百丈丈問甚處來師曰
C078n1720_p0675a12║江西來文曰還將得馬大師真來麼師曰只
C078n1720_p0675a13║這是丈曰背後底𠰚師拂袖便出。頌曰。八
C078n1720_p0675a14║面當風秪這是拂袖之談動天地堪愛賣身
C078n1720_p0675a15║王老師不作賤𠔃不作貴（龍門遠）兄難兄弟
C078n1720_p0675a16║難弟馬祖真只這是撼動西江十八灘水面
C078n1720_p0675a17║無風波自起（石溪月）南泉因趙州問明頭合
C078n1720_p0675a18║暗頭合師便歸方丈州到僧堂前曰堂頭老
C078n1720_p0675a19║漢被我一問直得無言可對首座曰莫道和
C078n1720_p0675a20║尚無語自是上座不會州便掌曰這一掌本
C078n1720_p0675a21║是堂頭老漢喫。頌曰。大事當陽已皎然十
C078n1720_p0675a22║分湏是更周圓堂中上座黑如漆冷地為誰
C078n1720_p0675a23║喫暗拳（保寧勇）南泉示眾曰王老師自小養
C078n1720_p0675a24║一頭水牯牛擬向溪東牧不免食他國王水
C078n1720_p0675b01║草向溪西牧亦不免食他國王水草如今不
C078n1720_p0675b02║免隨分納些些緫不見得。頌曰。溪東去溪
C078n1720_p0675b03║西去難免官家苗稅賦直饒隨分供輸未解
C078n1720_p0675b04║牽牛去住（楊無為）垂垂楊柳暗溪頭不問東
C078n1720_p0675b05║西却自由幾度醉眠牛背上數聲橫笛一輪
C078n1720_p0675b06║秋（懶菴樞）南泉水牯自天然隨分些些任變
C078n1720_p0675b07║遷大笑一聲天地窄更無佛法與人傳（月林
C078n1720_p0675b08║觀）不放溪東西隨分納些兒冷暖只自知分
C078n1720_p0675b09║明說向誰（木菴永）南泉水牯忘鞭索南北東
C078n1720_p0675b10║西共一家王稅及時都納了牧童橫笛遠山
C078n1720_p0675b11║斜（天目禮）不如隨分納些些喚作平常事已
C078n1720_p0675b12║差綠草溪邊頭角露一簑烟雨属誰家（鐵牛
C078n1720_p0675b13║印）南泉一日因齋次乃自將生盤去首座前
C078n1720_p0675b14║出生時杉山堅和尚為首座乃曰無生師曰
C078n1720_p0675b15║猶是末師纔行數步座乃召曰長老長老師
C078n1720_p0675b16║回頋曰作麼座曰莫道是末。頌曰。古老巡
C078n1720_p0675b17║堂親掠生渡水行舟不易耕莫道無生猶是
C078n1720_p0675b18║末纖毫不了乱縱橫（智門祚）南泉問座主講
C078n1720_p0675b19║得甚麼經曰彌勒下生經師曰弥勒甚麼時
C078n1720_p0675b20║下生曰現在天宮未來師曰天上無彌勒地
C078n1720_p0675b21║下無弥勒。頌曰。禪床驚振被搽糊惹得兒
C078n1720_p0675b22║孫不丈夫柱杖劈頭連打出也教知道赤鬚
C078n1720_p0675b23║胡（龍門遠）雲居悟云昔日東山和尚謂眾曰
C078n1720_p0675b24║天上無彌勒地下無弥勒十字街頭被人喚
C078n1720_p0675c01║作賊且道此人被他喚作賊懽喜則是煩惱
C078n1720_p0675c02║則是元來也不懽喜也不煩惱何故為伊（有个）
C078n1720_p0675c03║著到處乃。頌曰。被人喚作賊吞聲便飲氣雖
C078n1720_p0675c04║然言語惡真个好滋味不向如來行處行丈
C078n1720_p0675c05║夫自有衝天志上天下地無弥勒安名立
C078n1720_p0675c06║字是何因黃金自有黃金價終不和沙賣與
C078n1720_p0675c07║人（文殊道）南泉因趙州問離四句絕百非請
C078n1720_p0675c08║師道師下座歸方丈州曰這老和尚每常口
C078n1720_p0675c09║吧吧地及其問著一言不措侍者曰莫道和
C078n1720_p0675c10║尚無語好州便打一掌云這一掌合是王老
C078n1720_p0675c11║師喫。頌曰。離四句絕百非作者相諳識得
C078n1720_p0675c12║伊跳下禪床便歸去從他鷂子摶天飛（智門
C078n1720_p0675c13║祚）南泉一日不赴堂侍者請赴堂師曰我今
C078n1720_p0675c14║日在莊上喫油糍飽曰和尚不曾出入師曰
C078n1720_p0675c15║汝去問莊主者方出門忽見莊主歸謝和尚
C078n1720_p0675c16║到莊喫油糍。頌曰。咄哉王老師赤窮身也賣
C078n1720_p0675c17║喫些油糍歸至今被人恠（典牛游）不出方丈
C078n1720_p0675c18║門已到莊上坐好一飣油糍至今咬不破（萬
C078n1720_p0675c19║菴如）騎虎穿市過把火去偷猪主人開眼睡
C078n1720_p0675c20║鄰舍呌失驢（卍菴顏）偷喫油糍賣弄口觜年
C078n1720_p0675c21║老成魔謾神[言*赫]鬼（潛菴光）阿魏無真水銀無
C078n1720_p0675c22║假老倒南泉可知禮也（復菴封）無業示眾曰
C078n1720_p0675c23║若有一毫頭聖凡情念未𥁞未免入驢胎馬
C078n1720_p0675c24║腹裏去白雲端曰直饒一毫頭聖凡情念頓
C078n1720_p0676a01║盡亦未免入驢胎馬腹裏去瞎漢但恁麼會。
C078n1720_p0676a02║頌曰。無業何太切白雲何太孤胡鬚將
C078n1720_p0676a03║謂赤更有赤鬚胡（南巖勝）
C078n1720_p0676a04║一道如弦直心親手更親箭穿紅日影方是
C078n1720_p0676a05║射鵰人（鼓山珪）杭州塩官齊安國師（嗣馬祖）一日
C078n1720_p0676a06║喚侍者曰將犀牛扇子來者曰破也師曰扇
C078n1720_p0676a07║子既破還我犀牛兒來者無對投子代云不
C078n1720_p0676a08║辭將出𢙢頭角不全資福代作圓相心中𥁞
C078n1720_p0676a09║牛字石霜代云若還和尚即無也保福云和
C078n1720_p0676a10║尚年尊別請人好。頌曰。犀牛扇子用多時
C078n1720_p0676a11║問着元來捴不知無限清風與頭角盡隨雲
C078n1720_p0676a12║雨去難追（雪竇顯）可憐一柄犀牛扇謾道曾
C078n1720_p0676a13║遭已破除無限清風隨手處卓然頭角出寰
C078n1720_p0676a14║區（白雲端）扇子破索犀牛圈欒中字有來由
C078n1720_p0676a15║誰知桂轂千年魄妙在通明一點秋（天童覺）
C078n1720_p0676a16║老師底死索犀牛用處其誰得自由侍者不
C078n1720_p0676a17║知頭角具鼻根繩索被他[(冰-水+〡)*ㄆ]（祖印明）明月冷相
C078n1720_p0676a18║照清風卒未休鹽官無限意何用覔犀牛（草
C078n1720_p0676a19║堂清）犀牛扇子用多年歷掌清機授手傳頭角
C078n1720_p0676a20║不全[(冰-水+〡)*ㄆ]拾取雨餘風月滿長川（佛燈珣）扇上犀
C078n1720_p0676a21║牛從古畫索來既破要元牛縱教戴子重描
C078n1720_p0676a22║出不是當時那一頭（勝因戲魚靜）炎暑蒸人汗似
C078n1720_p0676a23║湯塩官用底豈尋常輕搖休問犀牛在拈出
C078n1720_p0676a24║清風宇宙凉（虎丘隆）犀牛扇子有來由幾度拈
C078n1720_p0676b01║來幾度休荷葉亂傾珠的皪一番雨過碧溪
C078n1720_p0676b02║頭（懶菴樞）扇子分明都破了塩官却又索犀牛
C078n1720_p0676b03║湏知侍者難開口無可還他即便休（天目禮）
C078n1720_p0676b04║鹽官一日謂眾曰虗空為鼓須彌為椎甚麼
C078n1720_p0676b05║人打得眾無對有人舉似南泉泉云王老師
C078n1720_p0676b06║不打這破鼓法眼別云王老師不打。（頌曰）。南泉
C078n1720_p0676b07║王老太無端却逐塩官作樂官西祖令嚴行
C078n1720_p0676b08║禁上免它禪會錯欣歡（南岩勝）虛空為鼓須
C078n1720_p0676b09║彌為椎要打便打莫問是誰（應菴華）國師費
C078n1720_p0676b10║力置面鼓猶勝塗毒萬千千觧打南泉非好
C078n1720_p0676b11║手至今天下勿聲冤（野牛平）塩官因僧問
C078n1720_p0676b12║如何是本身盧舍那師曰與老僧過淨瓶來
C078n1720_p0676b13║僧將淨瓶至師曰却安舊處著僧安了復來
C078n1720_p0676b14║問如何是本身盧舍那師曰古佛過去久矣。
C078n1720_p0676b15║（頌曰）。兩手分明過淨瓶不知身已在隍城直饒
C078n1720_p0676b16║便具金剛眼也較溈山半月程（上方益）鳥之行
C078n1720_p0676b17║空魚之在水江湖相忘雲天得志擬心一𮈔
C078n1720_p0676b18║對面千里知恩報恩人間幾幾（天童覺）廬山
C078n1720_p0676b19║歸宗智常禪師（嗣馬祖）一日剗草次有講僧
C078n1720_p0676b20║來叅忽見一蛇過師以鋤断之僧曰久嚮歸
C078n1720_p0676b21║宗元來是箇麄行沙門師曰你麄我麄曰如
C078n1720_p0676b22║何是麄師竪起鋤頭曰如何是細師作斬蛇
C078n1720_p0676b23║勢曰與麼則依而行之師曰依而行之且致
C078n1720_p0676b24║甚處見我斬蛇僧無對。（頌曰）。廬岳宗師接
C078n1720_p0676c01║上機斬蛇特地施慈悲高苑座主驚忙怕却
C078n1720_p0676c02║道麄心錯是非（汾陽昭）大用縱橫掣電機爍
C078n1720_p0676c03║迦羅眼尚膠𥻿迷徒夢裏爭唇吻𨚫憶隨他
C078n1720_p0676c04║去一隨（海印信）
C078n1720_p0676c05║千尋竿上翻筋斗大海波心擲釣鈎大體還
C078n1720_p0676c06║他肌骨好不搽紅粉也風流（南華昺）
C078n1720_p0676c07║斬蛇𨚫非小小事直是教他脫苦輪座主
C078n1720_p0676c08║高苑心未泯如何胡亂妄通言（橫川珙）
C078n1720_p0676c09║歸宗示眾曰吾今欲說禪諸子捴近前大眾
C078n1720_p0676c10║進前師曰汝𦗟觀音行善應諸方所僧問如
C078n1720_p0676c11║何是觀音行師彈指曰諸人還聞麼曰
C078n1720_p0676c12║聞師曰一隊漢向這裏覔箇什麼以拄杖打
C078n1720_p0676c13║趂呵呵大笑歸方丈。頌曰。無學彈指超圓
C078n1720_p0676c14║通耳根淨透出聞不聞妙哉觀音行棒頭指
C078n1720_p0676c15║出金剛王嶮惡道中為津梁（圓悟勤）歸宗因
C078n1720_p0676c16║泥壁次白舍人來師便問君子儒小人儒白
C078n1720_p0676c17║曰君子儒師乃打泥盤一下白遂過泥與師
C078n1720_p0676c18║師接得便使良久云莫便是快俊底白侍郎
C078n1720_p0676c19║否曰不敢師曰秪有過泥分。頌曰。堂堂非
C078n1720_p0676c20║是小人儒得得深雲訪隱居已與過泥殊不
C078n1720_p0676c21║耻更何言外見親踈（寶葉源）歸宗因小師辞
C078n1720_p0676c22║乃問甚處去曰諸方學五味禪去師曰諸方
C078n1720_p0676c23║有五味禪我這裏只有一味禪僧便問如何
C078n1720_p0676c24║是和尚一味禪師便打僧曰會也會也師曰
C078n1720_p0677a01║道來道來僧纔開口師又打。頌曰。五味與
C078n1720_p0677a02║一味喫了湏噫氣金輪峯下令行時凜凜清
C078n1720_p0677a03║風誠可畏（石[(工*几)/石]明）私醞香醇價又輕至今官
C078n1720_p0677a04║路少人行歸宗一味如連苦蹉過叢林幾後
C078n1720_p0677a05║生（長靈卓）歸宗因僧問如何是玄旨師曰無
C078n1720_p0677a06║人能會曰向者如何師曰有向即乖曰不向
C078n1720_p0677a07║者如何師曰誰求玄旨又曰去無汝用心處
C078n1720_p0677a08║曰豈無方便門令學人得入師曰觀音妙智
C078n1720_p0677a09║力能救世間苦曰如何是觀音妙智力師敲
C078n1720_p0677a10║鼎盖三下曰子還聞麼曰聞師曰我何不聞
C078n1720_p0677a11║僧無語師以棒趂下。頌曰。三聲鼎盖普門
C078n1720_p0677a12║開苦海勞生喚不回九十春光今又半空飛
C078n1720_p0677a13║花片點莓苔（絕岸湘）歸宗因僧問如何是觸
C078n1720_p0677a14║目菩提師翹足曰會麼曰不會師曰三个見
C078n1720_p0677a15║在一任選取。頌曰。觸目菩提一撮沙示渠
C078n1720_p0677a16║三个更周遮衲僧相見呵呵笑春鳥喃喃罵
C078n1720_p0677a17║落花（海印信）歸宗因江州刺史李渤問嘗聞
C078n1720_p0677a18║湏弥納芥子渤則不疑芥子納湏弥莫是妄
C078n1720_p0677a19║談否師曰人傳史君讀萬卷書是否曰不敢
C078n1720_p0677a20║師曰身如椰子大萬卷書向什麼處着李俛
C078n1720_p0677a21║首而已。頌曰。放開日月明把定乾坤黑一
C078n1720_p0677a22║劄不回頭滿地生荊𣗥龍宮海藏𠔃非多石
C078n1720_p0677a23║火電光𠔃非急君不見紫霄峯下墨池邊八
C078n1720_p0677a24║駿如風追不及（佛慧泉）芥納湏弥特地疑琴
C078n1720_p0677b01║書拋下扣禪扉忽聞萬卷難藏處瞥轉神機
C078n1720_p0677b02║唯自知唯自知丹桂和根㧞得歸（佛心才）芥
C078n1720_p0677b03║納湏弥驗祖風清機歷歷妙難窮要知萬卷
C078n1720_p0677b04║書來處跳出當人智鑑中（禾山方）用𥁞自己
C078n1720_p0677b05║心笑破他人口八角磨盤空裏走金毛獅子
C078n1720_p0677b06║變作狗喝一喝（雪堂行）萬卷詩書一時頭角
C078n1720_p0677b07║纔跨宗門便施謀畧古歸宗真老作只頋滿
C078n1720_p0677b08║彎弓不知誰見雙鵰落絕毫絕𨤲如山如岳
C078n1720_p0677b09║堂堂氣宇冠儒林浩浩清風播寥廓（癡禪妙）
C078n1720_p0677b10║韶州乳源禪師（嗣馬祖）上堂西來的的意不
C078n1720_p0677b11║妨難道大眾莫有道得者出來試道看有僧
C078n1720_p0677b12║出纔禮拜師便打曰是什麼時莭出頭來後
C078n1720_p0677b13║人舉似長慶慶云不妨不妨。頌曰。祖意西
C078n1720_p0677b14║來豈易量擡眸已是錯承當闍𥟖不解知時
C078n1720_p0677b15║莭開眼堂堂入鑊湯（此山應）西來的的意何
C078n1720_p0677b16║如舉唱多憐在半途勾賊到門還破賊信知
C078n1720_p0677b17║身佩辟兵苻（趙善期通判）
C078n1720_p0677b18║明州大梅法常禪師（嗣馬祖）住山後馬祖令
C078n1720_p0677b19║一僧到問曰和尚見馬祖得个什麼便住此
C078n1720_p0677b20║山師曰馬祖向我道即心是佛我便向這裏
C078n1720_p0677b21║住曰馬祖近日佛法又別師曰作麼生別曰
C078n1720_p0677b22║近日又道非心非佛師曰這老漢惑乱人未
C078n1720_p0677b23║有了日任汝非心非佛我只管即心即佛僧
C078n1720_p0677b24║回舉似馬祖祖曰大眾梅子熟也。頌曰。只
C078n1720_p0677c01║將馬祖鈆刀子裂破漫天鐵網羅碧沼夜敲
C078n1720_p0677c02║荷葉雨至今貧恨一身多（一関溥）荷衣松食
C078n1720_p0677c03║住深雲盖是當年錯見人埋沒一生心即佛
C078n1720_p0677c04║萬年千載不成塵（野雲南）郎心葉薄妾冰清
C078n1720_p0677c05║郎說黃金妾不應假使偶然通一笑半生誰
C078n1720_p0677c06║信守孤燈（簡翁敬）大梅因龐居士問久嚮大
C078n1720_p0677c07║梅未審梅子熟也未師曰你向什麼處下口
C078n1720_p0677c08║曰百雜碎師曰還我核子來。頌曰。大梅梅
C078n1720_p0677c09║子熟龐老已先知正眼驗真要相逢拍手歸
C078n1720_p0677c10║（松源岳）龐公親到竪降旗一劒當頭斬萬機
C078n1720_p0677c11║不是從前生咬破為他梅子熟多時（辛菴儔）
C078n1720_p0677c12║大梅因夾山與定山同行定山曰生死中無
C078n1720_p0677c13║佛即無生死夾山曰生死中有佛即不迷生
C078n1720_p0677c14║死二人互相不肯同上大梅夾山乃問曰不
C078n1720_p0677c15║知那个親那个踈師曰一親一踈夾山曰未
C078n1720_p0677c16║審那个親師曰且去明日來夾山來日上方
C078n1720_p0677c17║丈再問師曰親者不問問者不親夾山住院
C078n1720_p0677c18║後曰我當初在大梅失却一隻眼雲峯恱云
C078n1720_p0677c19║夾山只知失却一隻眼殊不知換得一隻眼
C078n1720_p0677c20║圓悟云是則兩口金剛王寶劒要且拂掠虛
C078n1720_p0677c21║空金山則不然生死為諸佛根基諸佛乃生
C078n1720_p0677c22║死爐鞴若解險絕承當即證六通八觧乃。頌
C078n1720_p0677c23║曰。有佛不迷無佛則無大梅頂門正眼劃
C078n1720_p0677c24║時已驗親踈家抱荊山璞人握靈蛇珠失却
C078n1720_p0678a01║與換得同歸故殊途作家金鎚當面擲臨機
C078n1720_p0678a02║俊鷂趂不及將謂赤鬚胡更有胡鬚赤未
C078n1720_p0678a03║曾拈出定盤星多少行家怨不平待得權衡
C078n1720_p0678a04║來就手方知斤兩自分明（心聞賁）生死有無
C078n1720_p0678a05║佛虛名如電拂俊鷂摶天飛不打籬邊鶻無
C078n1720_p0678a06║欠無餘若太虛不知誰解強名模（冶父川）同
C078n1720_p0678a07║行自古不相肯峯頂老人何足論山凹落盡
C078n1720_p0678a08║桃花片流水依前繞竹門（懶菴樞）竹籬茅舍
C078n1720_p0678a09║酒旗斜一个葫蘆敗兩家酒後不知天與地
C078n1720_p0678a10║歸來滿地是桃花（雪菴瑾）苦瓠連根苦甜𤓰
C078n1720_p0678a11║徹蒂甜兩般滋味惡終後入黃泉（應菴華）佛
C078n1720_p0678a12║之一字強安排有無生死一坑埋大梅老子
C078n1720_p0678a13║舌無骨臘月蓮花火裏栽（雲巢岩）青天白日
C078n1720_p0678a14║切忌尋覓更問如何抱贓呌屈（無門開）大梅
C078n1720_p0678a15║因僧問如何是祖師西來意師曰西來無意
C078n1720_p0678a16║塩官聞之乃曰一个棺材兩个死漢玄沙云
C078n1720_p0678a17║塩官是作家雪竇云三个也有。頌曰。活中
C078n1720_p0678a18║死眼無作有用方寸不移十方獨弄巧拙不
C078n1720_p0678a19║到處塩官有出身親言出親口雞犬閙比隣
C078n1720_p0678a20║（月堂昌二）因事長智認渠遭累反身曉行全
C078n1720_p0678a21║家富貴競頭擡薦自埋沒逆順是非誰可出
C078n1720_p0678a22║提起是令放得行兩手扶犂水過膝
C078n1720_p0678a23║婺州五洩山靈默禪師（嗣馬祖）遠謁石頭便
C078n1720_p0678a24║問一言相契即住不契即去頭據坐師便行
C078n1720_p0678b01║頭隨後召曰闍𥟖師回首頭曰從生至死秪
C078n1720_p0678b02║是這个回頭轉腦作麼師言下大悟乃拗折
C078n1720_p0678b03║柱杖棲止焉。頌曰。石頭據坐五洩便去石
C078n1720_p0678b04║頭喚回却成多事（翠岩芝）在途在舍若為酬
C078n1720_p0678b05║莫把先師一例求雄雄宇宙如王者未免半
C078n1720_p0678b06║邊無髑髏（龍門遠）欲去高聲喚得回當時心
C078n1720_p0678b07║眼一齊開要知不假修持力生死悠悠任往
C078n1720_p0678b08║來（成枯木）
C078n1720_p0678b09║
C078n1720_p0678b10║禪宗頌古聮珠通集卷第五　　　　雞五