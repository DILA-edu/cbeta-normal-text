C078n1720_p0726a01║禪宗頌古聮珠通集卷第十　　　　田三
C078n1720_p0726a02║（僧錄司右闡教兼靈谷禪寺住持淨戒重校）
C078n1720_p0726a03║祖師機緣
C078n1720_p0726a04║六祖下第四世趙州諗（三十四則）
C078n1720_p0726a05║附京兆寬（一則）芙蓉訓（二則）大禪佛（一則）
C078n1720_p0726a06║普化（六則）秘魔岩（一則）祇林（一則）公畿（一則）
C078n1720_p0726a07║趙州因僧問久嚮趙州石橋到來只見畧彴
C078n1720_p0726a08║師曰汝秖見畧彴且不見石橋曰如何是石
C078n1720_p0726a09║橋師曰度驢度馬。頌曰。趙州石橋本無星
C078n1720_p0726a10║急水游魚不易停橋上只觀驢馬迹誰人敢
C078n1720_p0726a11║向御街行（北塔祚）孤危不立道方高入海還
C078n1720_p0726a12║須釣巨鼇堪笑同時灌溪老觧云劈箭亦徒
C078n1720_p0726a13║勞（雪竇顯）我愛趙州對揚瀟洒僧問石橋度
C078n1720_p0726a14║驢度馬碧眼胡僧笑點頭其餘誰是知音者
C078n1720_p0726a15║（地藏恩）異𩔗渠行李心真出語親隨流自得
C078n1720_p0726a16║妙到岸不迷津（京兆府天寧璉）長鯨已壓浪
C078n1720_p0726a17║頭飛跛鼈橋邊尚碾泥度馬度驢難觧會綠
C078n1720_p0726a18║楊影裏路東西（地藏恩）趙州石橋只見畧彴
C078n1720_p0726a19║度驢度馬應病與藥換步移身在富全貧當
C078n1720_p0726a20║頭如認著東魯問西秦（月堂昌）
C078n1720_p0726a21║趙州聞沙弥喝㕘向侍者曰教伊去侍者乃
C078n1720_p0726a22║教去沙弥便珎重師曰沙弥淂入門侍者在
C078n1720_p0726a23║門外。頌曰。得入門在門外說向人人不會
C078n1720_p0726a24║更高聲我耳背（鼓山珪）瑟瑟風松蕭蕭雨檜
C078n1720_p0726b01║師子咬人韓驢逐塊（徑山杲）
C078n1720_p0726b02║趙州因僧問狗子還有佛性也無師曰無曰
C078n1720_p0726b03║上至諸佛下至螻蟻皆有佛性狗子為甚麼
C078n1720_p0726b04║却無師曰為伊有業識性在。又問狗子還
C078n1720_p0726b05║有佛性也無師曰有曰既有為什麼入這皮
C078n1720_p0726b06║袋裏來師曰知而故犯。頌曰。大用全機得
C078n1720_p0726b07║自由有無雙放却雙[(冰-水+〡)*ㄆ]幾多業識逢人犬從
C078n1720_p0726b08║此時時憶趙州（佛印元）少年學觧昧宗途老
C078n1720_p0726b09║倒依還滯有無古佛純金誰辨色惑為機智
C078n1720_p0726b10║競躊躇（圓通秀）有無雙放復雙收趙老機關
C078n1720_p0726b11║世莫儔試上海門高處望千江萬𣲖盡東流
C078n1720_p0726b12║（普融平）趙州口裏有雌黃句下誰人見短長
C078n1720_p0726b13║堪笑幾多逐塊狗夜深無故吠虗堂（慈受深）
C078n1720_p0726b14║道有道無無剩語千呼萬喚不回頭尋香逐
C078n1720_p0726b15║氣隨他去空使流光暗度秋（成枯木）有佛性
C078n1720_p0726b16║無佛性正却倒倒却正踏破澄潭水拗折無
C078n1720_p0726b17║星秤火熱水靣紅橛從空裏釘肯𩔗盲龜嚙
C078n1720_p0726b18║死蛇一對牙関緊咬定（正覺逸）趙州古佛言
C078n1720_p0726b19║言中的話有話無燕金趙璧更有布衫重七
C078n1720_p0726b20║斤天上人間無價直（地藏恩）佛性分明脫有
C078n1720_p0726b21║無醋酸何用掛葫蘆薄霧輕烟留不住扁舟
C078n1720_p0726b22║已過洞庭湖（瞎堂遠）狗子佛性無狗子佛性
C078n1720_p0726b23║有從來只向兩頭走未能一鏃破雙関業識
C078n1720_p0726b24║依前還作狗（本覺一）狗子佛性有毘盧愛飲
C078n1720_p0726c01║弥勒酒狗子佛性無文殊醉倒普賢扶扶到
C078n1720_p0726c02║家中全酩酊胡言漢語罵妻奴（正堂辨）無直
C078n1720_p0726c03║路却縈紆趙州東壁上依舊挂葫蘆有張公
C078n1720_p0726c04║喫村酒李公醉不醒面南看北斗（石菴玿）狗
C078n1720_p0726c05║子佛性無斫額路上逢子胡業識性在遭一
C078n1720_p0726c06║口大地全無碧眼胡狗子佛性有春風吹動
C078n1720_p0726c07║千株柳知而故犯可憐生一一靣南看北斗
C078n1720_p0726c08║（無菴全）狗子佛性全提正令纔涉有無喪身
C078n1720_p0726c09║失命（無門開）趙州因僧問狗子還有佛性
C078n1720_p0726c10║也無師曰無。頌曰。言有業識在誰云意不
C078n1720_p0726c11║深海枯終見底人死不知心（真淨文）趙州露
C078n1720_p0726c12║刃劒寒霜光𦦨𦦨更擬問如何分身作數叚
C078n1720_p0726c13║（五祖演）力壯年高膽更雄清風隨虎雲從龍
C078n1720_p0726c14║啀喍無限尋聲跡掛角羚羊不見蹤（寶峯祥）
C078n1720_p0726c15║宣德門前過回頭便招禍若要無事時且㱕
C078n1720_p0726c16║堂裏坐（鼓山珪）有問狗佛性趙州荅曰無言
C078n1720_p0726c17║下滅胡族猶為不丈夫（徑山杲）狗子無佛性
C078n1720_p0726c18║慈悲似海深尋言逐句者埋沒丈夫心（踈山
C078n1720_p0726c19║如）狗子佛性無寶劒出䂓模落在將軍手橫
C078n1720_p0726c20║按立當途（椘安方）問頭既實荅亦堪誇洛陽
C078n1720_p0726c21║雖好爭似我家趙州苦口太饒舌儂家信手
C078n1720_p0726c22║摘楊花（大溈智）趙州狗子無佛性七佛如來
C078n1720_p0726c23║合掌聽湏弥岌㟧舞三臺海水騰波行正令
C078n1720_p0726c24║（南堂興）趙州狗子無佛性萬疊青山藏古鏡
C078n1720_p0727a01║赤脚波斯入大唐八臂那吒行正令（稠巖贇）
C078n1720_p0727a02║乙己大人丘叢林為𭁵讎利牙如劒㦸生殺
C078n1720_p0727a03║有來由（南巖勝）至道無難言端語端趙州開
C078n1720_p0727a04║口露出心肝（典牛游）連馬連人劈一刀虗空
C078n1720_p0727a05║迸血湧波濤千千萬萬人爭看誰觧分開盖
C078n1720_p0727a06║膽毛（中菴空）銕壁銀山一箭穿過潦倒趙州
C078n1720_p0727a07║口能招禍（尼無著捴）狗子無佛性全提摩竭
C078n1720_p0727a08║令纔擬犯鋒鋩喪却窮性命（潛菴光）貧無所
C078n1720_p0727a09║依兩親相擊旱地雷聲青天霹靂（或菴軆）狗
C078n1720_p0727a10║子佛性無老蚌吐眀珠西川鳴杜宇江南啼
C078n1720_p0727a11║鷓鴣（文殊道）趙州狗子無佛性當空掘出秦
C078n1720_p0727a12║時鏡光眀渾不見星兒上下四維俱徹暎（誰
C078n1720_p0727a13║菴演）狗子無佛性殺人便償命苦痛萬千般
C078n1720_p0727a14║囙邪却打正（密菴傑）大食波斯飲百盃停停
C078n1720_p0727a15║把柂萬人魁逆風使過黃牛峽不問瞿塘灔
C078n1720_p0727a16║澦堆（東山空）狗子無佛性打破大圓鏡七九
C078n1720_p0727a17║六十三一切智清淨（咦菴鑒）狗子無佛性羅
C078n1720_p0727a18║睺星入命不打殺別人被人打殺定（南書記）
C078n1720_p0727a19║狗子佛性無門上釘桃符千邪俱不入百恠
C078n1720_p0727a20║盡消除（松源岳）狗子無佛性泥捏活大聖不
C078n1720_p0727a21║是泗州人說著也不信（別峯雲）狗子無佛性
C078n1720_p0727a22║勸君不用舉欲透萬重關湏是千鈞弩（己菴深）
C078n1720_p0727a23║二十四州鐵鑄成一箇錯𩗺在大街路無人
C078n1720_p0727a24║踏淂着（即菴然）狗子佛性無還他大丈夫是
C078n1720_p0727b01║非雖入耳東壁挂葫蘆（朴翁銛）無之一字殺
C078n1720_p0727b02║人無數多少英雄橫屍當路（鉄山仁）二八佳
C078n1720_p0727b03║人刺綉遲紫𠛼花下囀黃鸝可憐無限傷春
C078n1720_p0727b04║意盡在停針不語時（[仁-二+幻]堂仁）利刀截斷命根
C078n1720_p0727b05║跳出狐群狗隊拈起萬煆蒺蔾鐵額銅頭粉
C078n1720_p0727b06║碎（石菴玿）趙州曰無崖崩石裂未舉先知只
C078n1720_p0727b07║淂一橛（少室睦）狗子佛性趙州無呂公一箇
C078n1720_p0727b08║藥葫蘆接來醫却人間病大死一回方見渠
C078n1720_p0727b09║（葛廬覃）狗子無佛性干將入椘庭一禪三首
C078n1720_p0727b10║落千古淂虗名（千峯琬）
C078n1720_p0727b11║京兆寬囙問狗子還有佛性也無師曰有曰
C078n1720_p0727b12║和尚還有也無師曰無曰一切眾生皆有佛
C078n1720_p0727b13║性和尚為甚麼却無師曰我非眾生曰既非
C078n1720_p0727b14║眾生莫是佛否師曰不是佛曰畢竟是何物
C078n1720_p0727b15║師曰亦不是物曰可見可思否師曰思之不
C078n1720_p0727b16║可及見之不可議是名不可思議。頌曰。拈
C078n1720_p0727b17║却這僧問去却京兆荅浩歌歸去來清風遍
C078n1720_p0727b18║六合（五祖演）裂破湏弥鼻孔踏反大海乾坤
C078n1720_p0727b19║面前百千諸佛盡是我家兒孫（椘安方）
C078n1720_p0727b20║趙州問一婆子甚麼處去曰偷趙州筍去師
C078n1720_p0727b21║曰忽遇趙州又作麼生婆便與一掌師休去。
C078n1720_p0727b22║頌曰。彎弓直勢射難當䧟虎之機理最長雖
C078n1720_p0727b23║是貪他一粒米誰知失却半年粮（海印信）趙
C078n1720_p0727b24║州筍被婆偷去遭摑如何肯便休合出手時
C078n1720_p0727c01║湏出手淂抽頭處且抽頭（野軒遵）趙州老捉
C078n1720_p0727c02║箇賊當面勘渠返遭一摑賊不成罪歸己天
C078n1720_p0727c03║下衲僧知幾幾（地藏恩）趙州挨拶老婆時迦
C078n1720_p0727c04║葉難陁盡皺眉却被老婆揮一掌從來多事
C078n1720_p0727c05║落便冝（張無盡）從來柔弱勝剛強捉賊分眀
C078n1720_p0727c06║已見贓當下被他揮一掌猶如啞子喫生薑
C078n1720_p0727c07║（佛鑑勤）虎穴魔宮到者稀老婆失脚人懷疑
C078n1720_p0727c08║趙州喫掌無人會直至如今成是非（金陵俞
C078n1720_p0727c09║道婆）去若丘山重來如一羽輕去來無別路
C078n1720_p0727c10║傾盖白頭新（瞎堂遠）一路雄兵犯界河煙塵
C078n1720_p0727c11║塞路絕人過安邦頼有張良在畫角城頭唱
C078n1720_p0727c12║椘歌（雪竇宗）驟馬加鞭上酒樓何如坐地看
C078n1720_p0727c13║楊州是非長短俱栽了鼠竊終難似狗偷（無
C078n1720_p0727c14║凖範）相見又無相觸忤攔腮便掌不相饒思
C078n1720_p0727c15║量箇樣無滋味莫是趙州身命招（閑極雲）
C078n1720_p0727c16║趙州示眾曰看經也在生死裏不看經也在
C078n1720_p0727c17║生死裏諸人且作麼生出淂去僧便問只如
C078n1720_p0727c18║俱不留時如何師曰實即淂若不實爭能出
C078n1720_p0727c19║淂生死。頌曰。看經也在生死裏飯蘿裏坐無
C078n1720_p0727c20║喫底不看經也在生死裏錦衣堆裏無着底
C078n1720_p0727c21║忽然烏鵲呌一聲反身踴躍渾家喜休擬議
C078n1720_p0727c22║如令拋向眾人前千手大悲提不起
C078n1720_p0727c23║趙州問新到曾到此間麼曰曾到師曰喫茶
C078n1720_p0727c24║去又問僧僧曰不曾到師曰喫茶去後院主
C078n1720_p0728a01║問曰為甚麼曾到也云喫茶去不曾到也云
C078n1720_p0728a02║喫茶去師召院主主應喏師曰喫茶去。頌曰。
C078n1720_p0728a03║趙州有語喫茶去天下衲僧㹅到來不是石
C078n1720_p0728a04║橋元底滑喚他多少衲僧冋（汾陽昭）見僧被
C078n1720_p0728a05║問曾到此有言曾到不曾來留坐喫茶珎重
C078n1720_p0728a06║去青煙時換綠紋苔（投子青）趙州有語喫茶
C078n1720_p0728a07║去眀眼衲僧皆賺舉不賺舉未相許堪笑禾
C078n1720_p0728a08║山解打鼓（雲峯恱）曾到還將未到同趙州依
C078n1720_p0728a09║舊展家風近來王令關防緊從此人情緫不
C078n1720_p0728a10║容（佛印元）趙州驗人端的處等閒開口便知
C078n1720_p0728a11║音覿面若無青白眼宗風爭淂到如今（黃龍
C078n1720_p0728a12║南）一甌茶自振家風遠近高低一徑通未薦
C078n1720_p0728a13║清香往來者誰諳居止院西東（照覺捴）此間
C078n1720_p0728a14║曾到不曾到人義人情去喫茶院主不知滋
C078n1720_p0728a15║味好却來爭看盞中花（佛國白）藂林宗匠實
C078n1720_p0728a16║難加臨事何曾有等差任是新來將舊住殷
C078n1720_p0728a17║勤只是一甌茶（正覺逸）三等擎甌禮數全一
C078n1720_p0728a18║般平挹更無偏石橋破院無珎味且夾油麻
C078n1720_p0728a19║一例煎（佛慧泉）寶匣龍泉發夜光寥寥長掛
C078n1720_p0728a20║在虗堂四來高客如相訪茶罷休勞話短長
C078n1720_p0728a21║（大溈秀）趙州喫茶話自古至及今易開終始
C078n1720_p0728a22║口難保嵗寒心（雲盖智）相逢盡道喫甌茶大
C078n1720_p0728a23║抵風流出當家休問曾到未曾到自有行人
C078n1720_p0728a24║滿路誇（踈山常）驪珠絕類玉無瑕馬載驢䭾
C078n1720_p0728b01║帝子家曾到不曾休擬議與君同泛一甌茶
C078n1720_p0728b02║（羅漢南）箇中滋味若為論大展家風說早春
C078n1720_p0728b03║三度口行人事了這回莫道不沾唇（佛鑑勤）
C078n1720_p0728b04║趙州一甌茶驗盡當行家一期雖自好爭免
C078n1720_p0728b05║事如麻（龍門遠）趙州滋味最為親覿面承當
C078n1720_p0728b06║有幾人三度傳來親切處馨香滿口又全真
C078n1720_p0728b07║（椘安方）三等接人喧海宇一茶驗客播叢林
C078n1720_p0728b08║高山流水深深意不是子期誰賞音（雲巖因）
C078n1720_p0728b09║高下來相訪只點一甌茶人情厭踈淡骨肉
C078n1720_p0728b10║生冤家爭似盧仝閉関自煎喫發輕汗平
C078n1720_p0728b11║生不平事盡向毛孔散（石[(工*几)/石]明）趙州喫茶宗
C078n1720_p0728b12║門奇特到與不到正白拈賊（黃龍新）曾到不
C078n1720_p0728b13║曾到且喫一盃茶待客只如此冷淡是僧家
C078n1720_p0728b14║（牧菴忠）曾到喫茶去未到喫茶去趙州老禪
C078n1720_p0728b15║和口甜心裏苦心裏苦直至如今無雪處（慈
C078n1720_p0728b16║受深）趙州喫茶我也怕他若非債主便是冤
C078n1720_p0728b17║家倚墻靠壁成羣隊不知誰觧辨龍蛇（應菴
C078n1720_p0728b18║華）百尺竿頭㲲布巾上頭題作酒家春相逢
C078n1720_p0728b19║不飲空歸去洞裏桃花笑殺人（自淂暉）人來
C078n1720_p0728b20║訪趙州唯道喫茶去無端院主不惺惺更與
C078n1720_p0728b21║一甌令醒悟（本覺一）趙州三度喫茶禾山打
C078n1720_p0728b22║鼓難比休於句下尋求識取口中滋味若識
C078n1720_p0728b23║淂觀音院裏有弥勒（佛性泰）曲𥁞周遮禮數
C078n1720_p0728b24║頻苦茶何用勸三巡鼻中若有通天竅終不
C078n1720_p0728c01║回頭問別人（文殊道）曾到未到普請喫茶口
C078n1720_p0728c02║甜似蜜心毒如蛇（淳菴淨）趙州喫茶逆㧞毒
C078n1720_p0728c03║蛇虗空落地鐵樹開花夜叉羅剎弥勒釋迦
C078n1720_p0728c04║改頭換面無窮數莫道風流出當家（普菴玉）
C078n1720_p0728c05║趙州喫茶去毒蛇橫古路踏着乃知非佛也
C078n1720_p0728c06║不堪作（松源岳）趙州老漠熱心膓一盞麄茶
C078n1720_p0728c07║驗當行回首路傍橋斷處白蘋紅蓼映斜陽
C078n1720_p0728c08║（浙翁琰）趙州逢人喫茶誰知事出急家反手
C078n1720_p0728c09║作雲作雨順風撒土撒沙引淂洞山無意智
C078n1720_p0728c10║問佛也道三斤麻（無禪才）趙州囙僧問萬法
C078n1720_p0728c11║歸一一歸何所師曰老僧在青州作淂一領
C078n1720_p0728c12║布衫重七斤。頌曰。編擗曾挨老古錐七斤
C078n1720_p0728c13║衫重幾人知而今拋向西湖裏下載清風付
C078n1720_p0728c14║與誰（雪竇顯）七斤衫重豈難提日出東方定
C078n1720_p0728c15║落西一擊珊瑚枝粉碎轟轟雷雨滿山溪（白
C078n1720_p0728c16║雲端）獨坐獨行真竭斗無䂓無矩老禪和四
C078n1720_p0728c17║方八面難拘檢天下誰能柰你何（保寧勇）問
C078n1720_p0728c18║來親切布衫酬指出青州是舊游皓月當空
C078n1720_p0728c19║澄巨浸鯨鯢無柰不吞鈎（照斍捴）趙州布衫
C078n1720_p0728c20║重七斤問處分眀荅處親大地山河都盖却
C078n1720_p0728c21║誰是當機裁剪人（文殊道）七斤衫重絕纖埃
C078n1720_p0728c22║妙手何人觧剪裁堪笑東村王大伯滿身風
C078n1720_p0728c23║雨入門來（普融平）青州七斤衫盡力提不起
C078n1720_p0728c24║打破趙州關緫是自家底（徑山杲）趙州老對
C078n1720_p0729a01║靣人難曉一歸何處青州布襖金銀琉璃硨
C078n1720_p0729a02║磲碼碯（龍牙言）夜半黑漆黑捉淂一箇賊點
C078n1720_p0729a03║火照來看元是王大伯（鼓山珪）等閒提起七
C078n1720_p0729a04║斤衫多少禪流著意㕘盡向青州作窠窟不
C078n1720_p0729a05║知春色在江南（運菴巖）鑊湯無冷地黃河輥
C078n1720_p0729a06║底流金剛難插觜腦後掛燈毬（或菴軆）拶到
C078n1720_p0729a07║懸崖撒手時七斤衫重有誰知寒來暑往渾
C078n1720_p0729a08║無用掛在趙州東院西（石菴玿）當機覿面提
C078n1720_p0729a09║覿靣當機疾開眼放癡頑鞭逼人上壁（北磵
C078n1720_p0729a10║簡）趙老七斤衫提來用恰好若更問如何且
C078n1720_p0729a11║去青州討（断橋倫）趙州在東司上見遠侍
C078n1720_p0729a12║者過驀召文遠遠應諾師口東司上不可與
C078n1720_p0729a13║汝說佛法。頌曰。老僧正在東司上不將佛
C078n1720_p0729a14║法為人說一般屎臭旃檀香父子之機俱漏
C078n1720_p0729a15║泄（鼓山珪）趙州有密語文遠不覆藏演出大
C078n1720_p0729a16║藏教功德實難量（徑山杲）東司上不說佛法
C078n1720_p0729a17║喚來與伊劈靣踏不用重論報佛恩將此深
C078n1720_p0729a18║心奉塵剎（無菴全）眀眀道不說此理憑誰識
C078n1720_p0729a19║春風一陣來滿徑花狼籍（蒙菴聡）
C078n1720_p0729a20║趙州因真定帥王公携諸子入院師坐而問
C078n1720_p0729a21║曰大王會麼王曰不會師曰自小持齋身已
C078n1720_p0729a22║老見人無力下禪床王尢加禮重翌日令客
C078n1720_p0729a23║將傳語師下禪床受之侍者曰和尚見大王
C078n1720_p0729a24║來不下禪床今日軍將來為甚麼却下禪床
C078n1720_p0729b01║師曰非汝所知苐一等人來禪床上接中等
C078n1720_p0729b02║人來下禪床接末等人來三門外接。頌曰。
C078n1720_p0729b03║上等接人了無回互據坐堂堂是何謂度帥
C078n1720_p0729b04║王用處若軒昂為渠拽倒破禪床（天目禮）跏
C078n1720_p0729b05║趺迎上客曲彔對旌幢不是家風別他居禮
C078n1720_p0729b06║樂鄉（西巖惠）折脚禪床接斷薪猶堪偃首揖
C078n1720_p0729b07║高賔明知列土熏天富難闘他家徹骨貧（石
C078n1720_p0729b08║溪月）人王爭似法王尊不下禪床接上根休
C078n1720_p0729b09║說君臣猶有間入山先要主賔分（月坡眀）趙
C078n1720_p0729b10║州三等見人未舉已先話墮都衙喚淂便回
C078n1720_p0729b11║頭也是大蟲看水磨（枯禪鏡）禪床不下不擡
C078n1720_p0729b12║身自小持齋到老人只有箇牙堪喫飯那知
C078n1720_p0729b13║世有大王尊（閑極雲）趙州囙侍者報大王
C078n1720_p0729b14║來也師曰萬福大王者曰未到在師曰又道
C078n1720_p0729b15║來也。頌曰。報客傳言信已通义手[仁-二+氏]頭便
C078n1720_p0729b16║鞠躬對面一雙清白眼當頭蹉過住山翁（椘
C078n1720_p0729b17║安方）侍者來言報大王趙州曾揖下禪床憐
C078n1720_p0729b18║兒不覺傍觀醜爭柰全身在帝鄉（天童覺）一
C078n1720_p0729b19║句機鋒無價萬福承當不下看他拈尾作頭
C078n1720_p0729b20║又道大王來也（褚衲秀）驥子駑駘滿道途皮
C078n1720_p0729b21║毛孰敢辨精麄若無伯樂當時鑒失却追風
C078n1720_p0729b22║千里駒（慈受深）許由臨岸洗耳巢父不飲牛
C078n1720_p0729b23║水侍者親入帝鄉趙州只在草裏（南嵓勝）來
C078n1720_p0729b24║也宮殿隨身去也笙歌滿路侍者白頭如新
C078n1720_p0729c01║趙州傾盖如故（別峯印）趙州到一菴主處
C078n1720_p0729c02║問有麼有麼主竪起拳頭師曰水淺不是泊
C078n1720_p0729c03║船處便行又到一菴主處問有麼有麼主亦
C078n1720_p0729c04║竪起拳頭師曰能縱能奪能殺能活便作禮。
C078n1720_p0729c05║頌曰。問荅元來緫一般當頭一著莫瞞頇
C078n1720_p0729c06║將軍自有佳聲在不淂封侯也是閒（佛迹昱）
C078n1720_p0729c07║疋馬單鎗戰祖関死生只在剎那間趙州最
C078n1720_p0729c08║是難容漢菴主當頭楔兩拳（文殊道）無星秤
C078n1720_p0729c09║子兩頭平提起應湏見淂眀若向箇中爭分
C078n1720_p0729c10║兩知渠錯認定盤星（佛性泰）趙州老漢少喜
C078n1720_p0729c11║多嗔不會為客勞煩主人（湛堂凖）虎步龍驤
C078n1720_p0729c12║徧九垓會從平地起風雷等閒喚出菴中主
C078n1720_p0729c13║便見千江水逆回（佛心才）老作藂林是趙州
C078n1720_p0729c14║兩拳提起不輕酧無星秤在當人手斤兩都
C078n1720_p0729c15║盧在裏頭（椘安方）五陵公子爭誇富百衲高
C078n1720_p0729c16║僧不厭貧近來世俗多顛倒秪重衣衫不重
C078n1720_p0729c17║人（三聖昌）上菴竪起拳頭趙州左眼半斤下
C078n1720_p0729c18║菴竪起拳頭趙州右眼八兩君看陝府鐵牛
C078n1720_p0729c19║何似嘉州大像若謂緫涉誵訛露柱燈籠合
C078n1720_p0729c20║掌（慈受深）換手槌胷哭老爺棺材未出死屍
C078n1720_p0729c21║斜不如掘地深埋却管取來年喫嫩茄（瞎堂
C078n1720_p0729c22║遠）菴主當年用淂親衲僧眼裏要生筋趙州
C078n1720_p0729c23║舌有龍泉劒開口等閒疑殺人（自淂暉）水淺
C078n1720_p0729c24║不是泊船處能縱能奪自有據一槌擊碎兩
C078n1720_p0730a01║重関填溝塞壑無回互（尼無著緫）菴主拳頭
C078n1720_p0730a02║舉處親趙州話魯指西秦知音不在千盃酒
C078n1720_p0730a03║一盞空茶也醉人順水張帆逆風把
C078n1720_p0730a04║柂釣盡江波不出者箇（月林觀）菴主拳頭沒
C078n1720_p0730a05║兩般趙州平易作艱難叢林多少杜禪衲誰
C078n1720_p0730a06║觧出頭天外看（鉄山仁）閃爍旌旗驟往來幾
C078n1720_p0730a07║人遙望起疑猜此時若淂樊公脚一踏鴻門
C078n1720_p0730a08║兩扇開（無凖範）趙州囙文遠侍者在佛殿
C078n1720_p0730a09║禮拜次師見以拄杖打一下曰作甚麼曰禮
C078n1720_p0730a10║佛師曰用禮作甚麼曰禮佛也是好事師曰
C078n1720_p0730a11║好事不如無。頌曰。文遠脩行不落空時時
C078n1720_p0730a12║聸禮紫金容趙州拄杖雖然短分破華山千
C078n1720_p0730a13║萬重（徑山杲）禮佛無端撞趙州却將知見作
C078n1720_p0730a14║冤讎如今四海平如掌雲自高飛水自流（照
C078n1720_p0730a15║堂一）只知聸禮紫金容不覺腦門遭霹靂平
C078n1720_p0730a16║生心膽向人傾相識還同不相識（蒙菴聡）
C078n1720_p0730a17║趙州回僧問如何是趙州師曰東門西門南
C078n1720_p0730a18║門北門。頌曰。句裏呈機劈靣來爍迦羅眼
C078n1720_p0730a19║絕纖埃東西南北門相對無限輪槌擊不開
C078n1720_p0730a20║（雪竇顯）四廓関閎鎮趙州幾於城下起戈矛
C078n1720_p0730a21║將軍戰馬今何在野草閑花滿地愁（照覺揔）
C078n1720_p0730a22║袖裏金槌一擊開東西南北絕纖埃石橋南
C078n1720_p0730a23║畔臺山路報你游人歸去來（普融平）豁達門
C078n1720_p0730a24║開入趙州東西南北任遨游龍樓鳳閣依然
C078n1720_p0730b01║在失却來時好路頭（羅漢南）四門開豁往來
C078n1720_p0730b02║游脚下分眀到地頭四五百條花柳巷二三
C078n1720_p0730b03║千處管絃樓（圓通仙）趙州老有一訣四門開
C078n1720_p0730b04║路頭徹入門來眀皎潔出門去莫漏泄通一
C078n1720_p0730b05║線為君說元正日太平莭（黃龍新）者僧問趙
C078n1720_p0730b06║州趙州荅趙州淂人一馬還人一牛人平不
C078n1720_p0730b07║語水平不流受恩深處先冝退得意濃時正
C078n1720_p0730b08║好休（徑山杲）南北東西老趙州見人騎馬也
C078n1720_p0730b09║騎牛清風月下尋歸路夫子門前問孔丘（瞎
C078n1720_p0730b10║堂遠）趙州因僧問初生孩子還具六識
C078n1720_p0730b11║也無師曰急水上打毬子僧却問投子急水
C078n1720_p0730b12║上打毬子意旨如何子曰念念不停留。頌曰。
C078n1720_p0730b13║六識無功伸一問作家曾共辨來端茫茫急
C078n1720_p0730b14║水打毬子落處不停誰觧看（雪竇顯）初長嬰
C078n1720_p0730b15║兒急水毬衲子隨波卒未休若問德山行正
C078n1720_p0730b16║令何似當時問趙州（天衣懷）何謂識𠔃還具
C078n1720_p0730b17║六八萬四千殊不足初生孩子尚喃喃急水
C078n1720_p0730b18║打毬攔口𡎺（白雲端）朝日𢗅𢗅打箇毬生來
C078n1720_p0730b19║念念不停㽞若知落地無蹤跡始會雲門六
C078n1720_p0730b20║不收（慈受深）急水打毬子念念不停㽞未能
C078n1720_p0730b21║全六識先見轉雙眸紹續門風只這是不湏
C078n1720_p0730b22║向外更尋求（佛性泰）初生孩子始徒然六識聦
C078n1720_p0730b23║明心性巧急流水上打毬子出出沒沒人不
C078n1720_p0730b24║曉既為掌上珠湏作家中寶好老趙州恁麼
C078n1720_p0730c01║道（佛鑑勤）趙州囙僧問和尚姓甚麼師曰
C078n1720_p0730c02║常州有曰甲子多少師曰蘇州有。頌曰。蘇州
C078n1720_p0730c03║有常州有湏信親言出親口趙州古佛豈徒
C078n1720_p0730c04║然世界壞時渠不朽若能於此究根源决定
C078n1720_p0730c05║面南看北斗（雪竇顯）常州有蘇州有吃嘹舌
C078n1720_p0730c06║頭師子吼壽山高兮福海深八十一𠔃九箇
C078n1720_p0730c07║九若能直下便回光千古萬古名不朽（佛鑑
C078n1720_p0730c08║勤）常州有福州無江風作惡浪花麄不用刻
C078n1720_p0730c09║舟徒記劒片帆已過洞𨓍湖（淳菴淨）蘇州有
C078n1720_p0730c10║常州有未到蘇常不知有既到蘇常何處有
C078n1720_p0730c11║今人不識古人意空向城中顛倒走（退菴奇）
C078n1720_p0730c12║蘇州有與常州有三月江南啼鷓鴣堪笑有
C078n1720_p0730c13║年無德漢被人拶著強分踈（退耕寧）
C078n1720_p0730c14║趙州問一座主講什麼經曰講涅槃經師曰
C078n1720_p0730c15║問一叚義淂否曰淂師以脚趯空吹一吹曰
C078n1720_p0730c16║是什麼義曰經中無此義師曰脫空謾語漢
C078n1720_p0730c17║此是五百力士揭石義便道無。頌曰。一趯方
C078n1720_p0730c18║令地軸反一吹還又轉天関講師不識圓陁
C078n1720_p0730c19║義空捨前山過後山（圭堂居士）揭石從來義
C078n1720_p0730c20║不同洪波深處逞神通高標不在蘆花岸隊
C078n1720_p0730c21║隊雙雙趂曉風（獃堂定）趙州囙僧問十二
C078n1720_p0730c22║時中如何用心師曰汝被十二時辰使老僧
C078n1720_p0730c23║使淂十二時乃曰兄弟莫久立有事商量無
C078n1720_p0730c24║事向衣鉢下坐窮理好老僧行脚時除二時
C078n1720_p0731a01║粥飯是雜用心處除外更無別用心處若不
C078n1720_p0731a02║如是大遠在。頌曰。百年三萬六千日一日
C078n1720_p0731a03║朝昬十二時使殺老僧渾不管不知閙裏有
C078n1720_p0731a04║誰知（鼓山珪）使淂十二時辰呼來却教且去
C078n1720_p0731a05║倚官挾勢欺人茫茫無本可據（徑山杲）鍾送
C078n1720_p0731a06║黃昏雞報曉趙州何用間煩惱裂破虗空作
C078n1720_p0731a07║兩邊古廟香爐出芝草（雪菴瑾）安貼邦鄉老
C078n1720_p0731a08║趙州時辰使淂最風流今朝有酒今朝醉眀
C078n1720_p0731a09║日愁來眀曰愁（野菴璇）趙州在南泉井樓
C078n1720_p0731a10║上打水次見南泉過便抱柱懸却脚曰相救
C078n1720_p0731a11║相救南泉上胡梯曰一二三四五師少頃却
C078n1720_p0731a12║去禮謝曰適來謝和尚相救。頌曰。南泉趙
C078n1720_p0731a13║州用最密後人不了轉尋覔往返之言子細
C078n1720_p0731a14║看二人把手並頭立（汾陽昭）趙州自作自受
C078n1720_p0731a15║南泉外頭相救直饒數目分眀也是私路上
C078n1720_p0731a16║走（月堂昌）描不成塑不就樓上懸身呌相救
C078n1720_p0731a17║南泉敲處有來由一叚風流如錦綉阿呵呵
C078n1720_p0731a18║一二三四五大蟲咬猛虎（訥堂思）等閒施設
C078n1720_p0731a19║豈徒然平地波瀾欲浸天更向胡梯敲數下
C078n1720_p0731a20║兔教失脚墮黃泉（佛性泰）趙州囙在殿上
C078n1720_p0731a21║過乃喚侍者者應諾師曰好一殿功德者無
C078n1720_p0731a22║對。頌曰。殿上從來好功德如何侍者却疑
C078n1720_p0731a23║惑趙州露出赤心肝問著依然墨漆黑（照堂一）
C078n1720_p0731a24║殿上喚來先應諾不知業識太茫茫雖然功
C078n1720_p0731b01║德已成就爭柰當初不放光（鼓山珪）好一殿
C078n1720_p0731b02║功德緫是過去佛百福相嚴身不使旃檀刻
C078n1720_p0731b03║日日香煙夜夜燈看來當甚乾蘿蔔（徑山杲）
C078n1720_p0731b04║趙州囙到臨濟方始洗脚濟便問如何是祖
C078n1720_p0731b05║師西來意師曰正值老僧洗脚濟乃近前側
C078n1720_p0731b06║聆師曰若會便會更㗖啄作麼濟拂袖去師
C078n1720_p0731b07║曰三十年行脚今日為人錯下註脚。頌曰。
C078n1720_p0731b08║洗脚處更不安排側聆時非是㗖啄趙州臨
C078n1720_p0731b09║濟二老人相見何勞下註脚（鼓山珪）一人眼
C078n1720_p0731b10║似鼓椎一人頭如木杓兩箇老不識羞至今
C078n1720_p0731b11║無處安著（徑山杲）臨濟趙州禪林宗匠特地
C078n1720_p0731b12║相逢恰似撲相撞見今時行脚僧呼為兩箇
C078n1720_p0731b13║閒和尚（雪菴瑾）趙州見僧來便靣壁書梵字
C078n1720_p0731b14║僧展坐具禮三拜師轉身僧收坐具出去師
C078n1720_p0731b15║曰苦苦僧呵呵大笑。頌曰。苦苦向誰語發
C078n1720_p0731b16║機要是千鈞弩三十三天撲帝鍾大地山河
C078n1720_p0731b17║俱作舞（典牛游）苦苦苦中苦樂中苦誰道黃
C078n1720_p0731b18║金如糞土象骨老師曾輥毬秘魔权下捉老
C078n1720_p0731b19║鼠（應菴華）苦中樂樂中苦趙州這僧俱欠悟
C078n1720_p0731b20║直饒頓徹根源也是泥中洗土（佛照光）不昧
C078n1720_p0731b21║當陽第一籌臨機拳趯不輕酧焦磚打著連
C078n1720_p0731b22║底凍赤眼撞著火柴頭（掩室開）
C078n1720_p0731b23║趙州到雲居居云老老大大何不覔箇住處
C078n1720_p0731b24║師曰什麼處住淂居云前靣有古寺基師曰
C078n1720_p0731c01║與麼即和尚自住取師又到茱萸萸云老老
C078n1720_p0731c02║大大何不覔箇住處去師曰什麼處住淂萸
C078n1720_p0731c03║云老老大大住處也不識師曰三十年弄馬
C078n1720_p0731c04║騎今日却被驢撲。頌曰。展陣開旗各運謀箭
C078n1720_p0731c05║鋒相敵未輕休等閒露出反身句直淂千江
C078n1720_p0731c06║水逆流（掩室開）突出山前古寺基趙州聞淂
C078n1720_p0731c07║便攢眉寥寥今古無人共一片斷雲天外飛
C078n1720_p0731c08║（率菴琮）趙州因僧問二龍爭珠誰是淂者
C078n1720_p0731c09║師曰老僧只管看。頌曰。風雲頭角黑𥻘皴
C078n1720_p0731c10║苦死交爭額上珎淨洗眼來閒地看老僧未
C078n1720_p0731c11║免費精神（圓悟勤）珠在浪花深處白拏雲[爪*矍]
C078n1720_p0731c12║霧志悠哉老僧秖管從邊看淂失從渠眼自
C078n1720_p0731c13║開（咦菴鑑）趙州囙僧問如何是祖師西來
C078n1720_p0731c14║意師曰欄中失却牛。頌曰。欄中失却牛有
C078n1720_p0731c15║問即有詶更若求玄妙猢孫築氣毬（慈雲照）
C078n1720_p0731c16║趙州上堂纔有是非紛然失心還有荅話分
C078n1720_p0731c17║也無僧舉似洛浦浦扣齒又舉似雲居居曰
C078n1720_p0731c18║何必僧回舉似師師曰南方大有人喪身失
C078n1720_p0731c19║命曰請和尚舉師纔舉前語僧指傍僧曰這
C078n1720_p0731c20║箇師僧喫却飯了作恁麼語話師休去。頌曰。
C078n1720_p0731c21║坐底見立底立底見坐底咄㦲老趙州白日
C078n1720_p0731c22║眼見鬼（無相範）趙州因僧問如何是南泉
C078n1720_p0731c23║真師下禪床立僧曰如何是和尚真師上禪
C078n1720_p0731c24║床坐。頌曰。師下禪床立神號并鬼泣師上
C078n1720_p0732a01║禪床坐龍蟠并虎臥一槌打與兩分張拈起
C078n1720_p0732a02║元來是雙破（本斍一）趙州囙一秀才云和
C078n1720_p0732a03║尚是古佛師曰秀才是新如來。頌曰。廣寒
C078n1720_p0732a04║宮殿淨無埃已是逢君八字開[舟-(白-日)]桂不湏零
C078n1720_p0732a05║碎折等閒和樹㧞將來（南叟茙）趙州因僧
C078n1720_p0732a06║問毫𨤲有差時如何師曰天地懸隔僧去毫
C078n1720_p0732a07║𨤲無差時如何師曰天地懸隔。頌曰。毫𨤲
C078n1720_p0732a08║有差天地隔毫𨤲無差天地隔隔不隔俱端
C078n1720_p0732a09║的但能信手摘楊花湏會風生庭前栢趙州
C078n1720_p0732a10║關好標格曹溪路上沒蹤跡（長靈卓）一道如
C078n1720_p0732a11║弦直長安信已傳萬邦皆入貢四海息狼煙
C078n1720_p0732a12║（掩室開）趙州囙僧問路逢逹道人不將語
C078n1720_p0732a13║默對未審將甚麼對師曰人從陳州來不淂
C078n1720_p0732a14║許州信。頌曰。滿滿彎弓射不著長長揮劒
C078n1720_p0732a15║斫無痕堪笑日月不到處箇中別是一乾坤
C078n1720_p0732a16║（大溈行）病餐毒藥訪良醫醫使元餐藥治之
C078n1720_p0732a17║病去藥回滋味別舌頭具眼者方知（佛性泰一）
C078n1720_p0732a18║世有逃形畏影人奔程告訴謾勞神若知形
C078n1720_p0732a19║影元無二坐對高堂秋月輪趙州囙僧問
C078n1720_p0732a20║南泉遷化向什麼處去師曰東家作驢西家
C078n1720_p0732a21║作馬。頌曰。脫淂驢頭載馬頭東家西家卒
C078n1720_p0732a22║未休問君還有幾多愁恰似一江春水向東
C078n1720_p0732a23║流（懶菴樞）趙州示眾曰此間佛法道難即
C078n1720_p0732a24║易道易即難別處難見易識老僧這裏即易
C078n1720_p0732b01║見難識若能會淂天下橫行。頌曰。識不識
C078n1720_p0732b02║見非見說易說難如油入麫（松源岳）
C078n1720_p0732b03║趙州臨順世令僧持拂子與趙王曰若問何
C078n1720_p0732b04║處淂來便說此是老僧平生用不盡底。頌曰。
C078n1720_p0732b05║一生受用應無盡這箇都來有幾莖分付趙
C078n1720_p0732b06║王千古在任他南北竟頭爭（保寧勇）趙州
C078n1720_p0732b07║因僧問如何是祖師西來意師曰冬至一陽
C078n1720_p0732b08║生。頌曰。柳色黃金嫩梨花白雪開若觧知
C078n1720_p0732b09║時莭冬至一陽來（圓悟勤）鐵樹開花千萬朵
C078n1720_p0732b10║石頭抽笋兩三莖泥塑金剛開口咲眀朝冬
C078n1720_p0732b11║至一陽生（佛鑑勤）柳色黃金嫩梨花白雪香
C078n1720_p0732b12║若知春氣力特地好風光（龍門遠）冬至一陽
C078n1720_p0732b13║生乾坤通一線可憐無限人不識娘生靣（徑
C078n1720_p0732b14║山杲）福州芙蓉山靈訓禪師（嗣㱕宗）師一
C078n1720_p0732b15║日辭歸宗宗問甚麼處去師曰歸嶺中去宗
C078n1720_p0732b16║曰子在此多年裝束了却來為子說一上佛
C078n1720_p0732b17║法師結束了上去宗曰近前來師乃近前宗
C078n1720_p0732b18║曰時寒途中善為師聆此言頓㤀前觧。頌曰。
C078n1720_p0732b19║八十婆婆學畫眉癡心欲比少年時一朝打
C078n1720_p0732b20║破當臺鏡始信從前萬事非（慈受深）芙蓉
C078n1720_p0732b21║一日訪同㕘實性大師陞堂以右手拈拄杖
C078n1720_p0732b22║倚左邊良久云此事若不是芙蓉師兄大難
C078n1720_p0732b23║委悉便下座。頌曰。陪盡老精神杯盤越樣
C078n1720_p0732b24║新誰知村酒店難勸御樓人（西嵓惠）
C078n1720_p0732c01║五臺山大禪佛智通禪師（嗣歸宗）師初在歸
C078n1720_p0732c02║宗會下忽一夜連呌曰我大悟也眾駭之眀
C078n1720_p0732c03║日上堂眾集宗曰昨夜大悟底僧出來師出
C078n1720_p0732c04║曰某甲宗曰汝見甚麼道理便言大悟試說
C078n1720_p0732c05║看師曰師姑元是女人作宗異之。頌曰。悟
C078n1720_p0732c06║來不在苦多端觧了都由瞥尓間定道師姑
C078n1720_p0732c07║女人作癡人積雪作銀山（汾陽昭）半夜高聲
C078n1720_p0732c08║似少神箇中眀自有踈親如今隨例傳其響
C078n1720_p0732c09║也道師姑是女人（保寧勇）五月炎威當酷熱
C078n1720_p0732c10║浹背汗流無處說匝地清風劈靣來大禪眼
C078n1720_p0732c11║裏重添屑（草堂清）童子學順朱赤處背模黑
C078n1720_p0732c12║若將白紙來一點下不淂若下淂翻成紙上
C078n1720_p0732c13║塗煙墨（黃龍震）悟了還同未悟時何湏更說
C078n1720_p0732c14║與人知賊贓敗露無藏處便道師姑是女兒
C078n1720_p0732c15║（大洪遂）驚眾連聲呌悟由了知諸聖不相投
C078n1720_p0732c16║師姑元是女人作有何佛祖向心頭（延壽慧）
C078n1720_p0732c17║師姑元是女人作百衲禪僧多罔措[序-予+(鴈-厂)]回沙
C078n1720_p0732c18║塞口㗸蘆燕繞紅梁渾不顧（破菴先）
C078n1720_p0732c19║鎮州普化和尚（嗣盤山）師初於盤山處密受
C078n1720_p0732c20║真訣而佯狂出言無度暨盤山順世乃於北
C078n1720_p0732c21║地行化或城市或塚間振鐸曰眀頭來眀頭
C078n1720_p0732c22║打暗頭來暗頭打四方八面來旋風打虗空
C078n1720_p0732c23║來連架打一日臨濟令僧捉住曰揔不恁麼
C078n1720_p0732c24║來時如何師拓開曰來日大悲院裏有齋回
C078n1720_p0733a01║舉似臨濟濟曰我從來疑着這漢。頌曰。老
C078n1720_p0733a02║倒分眀兩路差箭鋒相拄勿喎斜龍蛇混雜
C078n1720_p0733a03║人難辨白日長空下雪花（汾陽昭）明暗俱打
C078n1720_p0733a04║誇無上擒住方知無伎倆伎倆無亂稱呼至
C078n1720_p0733a05║今誰觧辨真虗（海印信）高堂公子醉雙陸亂撒
C078n1720_p0733a06║明珠發異光一擲輸嬴誰辨淂滿盤骰子不
C078n1720_p0733a07║成雙（佛智裕）婁羅湏要逞聡眀金牓何曾得
C078n1720_p0733a08║掛名捋下幞頭歸去好莫騎驢子傍人門（鼓
C078n1720_p0733a09║山珪）不是風𠔃不是顛長街短巷走如𤇆院
C078n1720_p0733a10║裏有齋常記淂時時掛在口皮邊（廓菴遠）旱
C078n1720_p0733a11║天忽震數聲雷遠近飛雲若往來甘雨未曾
C078n1720_p0733a12║施一點返將風勢卷將回（雲峯恱）一拶銀山
C078n1720_p0733a13║鐵壁摧大悲院裏趕村齋善財拄杖如無用
C078n1720_p0733a14║乞與佯狂老萬回（水菴一）水急魚行澁峰高
C078n1720_p0733a15║鳥不棲世情看冷暖人面逐高低（松源岳）以
C078n1720_p0733a16║此振鈴伸召請旋風連架打將來大悲院裏
C078n1720_p0733a17║邏齋去肘露皮穿可恠哉（天目禮）擺鐸搖鈴
C078n1720_p0733a18║恣賣乖大悲院裏趕村齋河陽木塔休穿鑿
C078n1720_p0733a19║是甚堂前破草鞋（笑翁堪）大用全提作者知
C078n1720_p0733a20║爍迦眼活電光遅大悲院裏翻身處臨濟甘
C078n1720_p0733a21║為小廝兒（古嵓璧）眀日大悲院裏齋鐵圍山
C078n1720_p0733a22║岳盡衝開猪頭象鼻烏觜魚腮石人撫掌呵
C078n1720_p0733a23║呵笑寒山拾淂在天台（石菴玿）普化嘗暮
C078n1720_p0733a24║入臨濟院喫生菜濟曰這漢大似一頭驢師
C078n1720_p0733b01║便作驢鳴濟謂直嵗曰細抹草料著師曰少
C078n1720_p0733b02║室人不識金陵又再來臨濟一隻眼到處為
C078n1720_p0733b03║人開。頌曰。十字街頭金鐸鳴蹇驢生菜恣
C078n1720_p0733b04║膨脝狂翻筋斗盤山恠踢倒飯床臨濟驚隻
C078n1720_p0733b05║眼未開真瞎漠兩頭俱打震威聲鎮人何必
C078n1720_p0733b06║揭棺看會淂來時即去程（野軒遵）先師會裏
C078n1720_p0733b07║呈真處臨濟堂前喫菜時連此三回露栓索
C078n1720_p0733b08║咄這㳂臺盤乞兒（徑山杲）草裏相逢兩赤眉
C078n1720_p0733b09║交鋒一陣疾如飛東西旗號渾相似試問何
C078n1720_p0733b10║人淂勝歸（上方益）一箇驢鳴兩箇賊堪與諸
C078n1720_p0733b11║方為軌則正賊草賊不湏論大施門開無壅
C078n1720_p0733b12║塞（徑山杲）賸噇生菜似頭驢臨濟堂前捉敗
C078n1720_p0733b13║渠聳耳長鳴隨踢踏不知業債倩誰除（天目
C078n1720_p0733b14║禮）普化見馬步使出喝道師亦喝道作相
C078n1720_p0733b15║撲勢馬步使令入打五棒師曰似即似是即
C078n1720_p0733b16║不是。頌曰。混俗和光用最難相逢正是兩
C078n1720_p0733b17║風顛雖然大化無方所俗宮且不是僧官（汾
C078n1720_p0733b18║陽昭）機境相投是𡚶真入河漸漸見長人受
C078n1720_p0733b19║屈遭他一頓棒元來不是好官人（江陵柔）階
C078n1720_p0733b20║頭放下刦初鈴相撲呼他馬使名五棒打來
C078n1720_p0733b21║無雪處却言渠不是官行（天目禮）普化一
C078n1720_p0733b22║日同臨濟赴施主家齋濟問毛吞巨海芥納
C078n1720_p0733b23║湏弥為復是神通妙用為復法尔如然師遂
C078n1720_p0733b24║踢倒飯床濟云太麄生師云這裏什麼所在
C078n1720_p0733c01║說麄說細濟休去次日又同赴一施主家齋
C078n1720_p0733c02║濟問今日供養何似昨日師又踢倒飯牀濟
C078n1720_p0733c03║云太麄生師云瞎漢佛法說甚麼麄細濟乃
C078n1720_p0733c04║吐舌。頌曰。要識真金湏入火再三煆煉見
C078n1720_p0733c05║精麄上行買賣不饒讓好物從來價自殊（海
C078n1720_p0733c06║印信）相逢一瞎一麄生齋主渾家喪膽驚誰
C078n1720_p0733c07║識二尊龍象駕毘盧頂上等閒行（野軒遵）蘭
C078n1720_p0733c08║羞供養不尋常兩度遭伊踢飯床緫似這般
C078n1720_p0733c09║無禮漢將何因果利存亾（上方益）掣顛掣狂
C078n1720_p0733c10║普化張口吐舌臨濟共展大機大用漏泄祖
C078n1720_p0733c11║師関捩南山鱉鼻添牙焦尾大蟲插翅（南堂
C078n1720_p0733c12║興）入海湏是崑崙得珠還他罔象飯牀兩次
C078n1720_p0733c13║趯翻這漢是甚驢養（典牛游）臨濟慣白拈普
C078n1720_p0733c14║化慣掣顛一場好笑具後世作三玄（別峯印）
C078n1720_p0733c15║普化踢倒飯床臨濟大張其口放出踞地金
C078n1720_p0733c16║毛驚得湏弥倒走通身是眼鑑不徹通身是
C078n1720_p0733c17║口只隨後不隨後寶劒出厘風雷吼（塗毒䇿）
C078n1720_p0733c18║普化因臨濟一日同河陽木塔在僧堂地爐
C078n1720_p0733c19║內坐正說師每日在街市掣風掣顛知他是
C078n1720_p0733c20║凡是聖師曰你道我是凢是聖濟便喝師指
C078n1720_p0733c21║河陽木塔曰河陽新婦子木塔老婆禪臨濟
C078n1720_p0733c22║小廝兒却具一隻眼濟曰這賊師曰賊賊便
C078n1720_p0733c23║出去。頌曰。騏驥駑駘辨者稀淺深毛色混
C078n1720_p0733c24║同之若無伯樂垂精鑒千里追風不易騎（海
C078n1720_p0734a01║印信）普化初將示滅乃入市謂人曰乞我一
C078n1720_p0734a02║箇直裰人與被襖或與布裘皆不受振鐸而
C078n1720_p0734a03║去臨濟令人送與一棺師笑曰臨濟廝兒饒
C078n1720_p0734a04║舌便受之乃辭眾曰普化眀日去東門死也
C078n1720_p0734a05║郡人相率送出城師厲聲曰今日葬不合青
C078n1720_p0734a06║烏眀日南門遷化人亦隨之又曰眀日出西
C078n1720_p0734a07║門方吉人出漸稀出已還返人意稍怠苐四
C078n1720_p0734a08║日自擎棺出北門外振鐸入棺而逝郡人奔
C078n1720_p0734a09║走出城揭棺視之已不見唯聞空中鐸聲漸
C078n1720_p0734a10║遠莫測其由。頌曰。風顛用盡到無餘一箇
C078n1720_p0734a11║棺材八箇舁舁出鎮州城外去聽他木鐸自
C078n1720_p0734a12║分踈（北磵簡）撮得虗空作近隣便於北斗裏
C078n1720_p0734a13║藏身這掠虗漢何多事猶把空棺誑後人（東
C078n1720_p0734a14║山源）五臺山秘魔巖和尚（嗣永泰湍）常持
C078n1720_p0734a15║一木杈每見僧來禮拜即杈却頸曰那箇魔
C078n1720_p0734a16║魅教汝出家那箇魔魅教汝行腳道得也杈
C078n1720_p0734a17║下死道不得也杈下死速道速道學徒鮮有
C078n1720_p0734a18║對者一日霍山通和尚訪師纔見不禮拜便
C078n1720_p0734a19║攛入懷裏師拊通背三下通起拍手曰師兄
C078n1720_p0734a20║三千里外賺我來便回。頌曰。梨荒老倒眼
C078n1720_p0734a21║弥麻自救無療更持杈嶺南獵獠當時見一
C078n1720_p0734a22║棒打殺這魔家（洞山聡）秘魔巖下坐擎杈來
C078n1720_p0734a23║者教伊識本家苦切為君都不薦失却真杈
C078n1720_p0734a24║捉𡚶杈（汾陽昭）把斷重津過者難擎杈湏信
C078n1720_p0734b01║髑髏乾霍山到後知端的同死同生未足觀
C078n1720_p0734b02║（雪竇顯）叔姪相逢兩不猜到頭撫背似癡獃
C078n1720_p0734b03║回首𢙢人生恠笑報云千里賺予來（黃龍南）
C078n1720_p0734b04║手把長杈坐要津乾坤誰是妄游人當時若
C078n1720_p0734b05║遇英雄漢往往反成脚下塵（佛印元）自誇獨
C078n1720_p0734b06║握誅龍劒及遇真龍不柰何也似將軍空索
C078n1720_p0734b07║戰無功徒枉動干戈（海印信）祕魔杈子動家
C078n1720_p0734b08║邦來往禪人被死降禪佛單刀直入處始知
C078n1720_p0734b09║項羽到烏江（崇勝珙）道淂無言杈下死霍山
C078n1720_p0734b10║猛跳入懷中三千里外虗相賺更有何人透
C078n1720_p0734b11║此宗（夢菴信）杈下要分生死路霍山直㧞透
C078n1720_p0734b12║重関雖然賺我三千里瞎却眾生眼萬千（訥
C078n1720_p0734b13║堂思）𡽗崖之處無處插觜去却藥忌露當門
C078n1720_p0734b14║齒杈下放身捨命箇裏如龍淂水三千里外
C078n1720_p0734b15║賺吾來捋虎鬚兮㧞虎尾（惠通旦）拈淂便用
C078n1720_p0734b16║胡麻廝繳冷地看來知恩者少（月林觀）急水
C078n1720_p0734b17║灘頭把釣竿洪波洶湧暮江寒錦鱗也觧隨
C078n1720_p0734b18║鈎上一吸滄溟徹底乾（率菴琮）祕魔為法力
C078n1720_p0734b19║求人特地擎杈據要津剛被霍山懷裏坐至
C078n1720_p0734b20║今有理不能伸（咦菴鑒）威風凜凜不容攀跳
C078n1720_p0734b21║入懷中便觧顏不是酒腸寬似海爭知詩膽
C078n1720_p0734b22║大如山（雪菴瑾）湖南祇林和尚（嗣永泰）
C078n1720_p0734b23║每叱文殊普賢皆為精魅手持木劒自謂降
C078n1720_p0734b24║魔纔見僧來㕘便曰魔來也魔來也以劒亂
C078n1720_p0734c01║揮歸方丈如是十二年後置劒無言僧問十
C078n1720_p0734c02║二年前為甚麼降魔師曰賊不打貧兒家曰
C078n1720_p0734c03║十二年後為甚麼不降魔師曰賊不打貧兒
C078n1720_p0734c04║家。頌曰。信手揮來一一親祇林劒下絕煙
C078n1720_p0734c05║塵太平曲調無人會孤負皇家定亂人（心聞
C078n1720_p0734c06║賁）無魔無我已降魔添淂時人眼裏花今日
C078n1720_p0734c07║鏌鎁無用處也知賊不打貧家（雪菴瑾）劒有
C078n1720_p0734c08║魔益熾劒無魔自清只頋降魔全失照不知
C078n1720_p0734c09║身是老魔精（皖山凝）河中公畿和尚（嗣章
C078n1720_p0734c10║敬憚）因往羅漢路路逢一騎牛翁師曰羅漢
C078n1720_p0734c11║路向什麼處去翁拍牛云道道師喝曰這畜
C078n1720_p0734c12║生翁曰羅漢路向什麼處去師却拍牛曰道
C078n1720_p0734c13║道翁曰直饒與麼猶少蹄角在師便打翁便
C078n1720_p0734c14║拍牛走。頌曰。問路指路兩無差互彼此拍
C078n1720_p0734c15║牛有放有収機鋒相觸針芥相投蕩蕩一條
C078n1720_p0734c16║羅漢路大家把手去來休（如菴用）
C078n1720_p0734c17║
C078n1720_p0734c18║禪宗頌古聮珠通集卷第十　　　　田三