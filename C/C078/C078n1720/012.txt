C078n1720_p0749a01║禪宗頌古聮珠通集卷第十二　　　田五
C078n1720_p0749a02║（僧錄司右闡教兼靈谷禪寺住持淨戒重校）
C078n1720_p0749a03║祖師機緣
C078n1720_p0749a04║六祖下苐五世
C078n1720_p0749a05║德山鑒（十四則）洞山价（廿六則）神山密（三則）
C078n1720_p0749a06║石霜諸（六則）漸源興（一則）夹山會（十則）
C078n1720_p0749a07║清平遵（二則）投子同（十九則）
C078n1720_p0749a08║鼎州德山宣鑒禪師（嗣龍潭）簡州周氏子在
C078n1720_p0749a09║蜀常講金剛般若經時謂之周金剛遂將青
C078n1720_p0749a10║龍䟽鈔出蜀至澧陽路徑造龍潭到法堂曰
C078n1720_p0749a11║久嚮龍潭及乎到來潭又不見龍又不現潭
C078n1720_p0749a12║曰子親到龍潭師無語遂栖止焉。頌曰。浩
C078n1720_p0749a13║渺深坑納眾流謾持香餌擲金鈎風雲匼匝
C078n1720_p0749a14║雷霆動應訝龍王不出頭（保寧勇）親到龍潭
C078n1720_p0749a15║不見龍龍潭龍不在潭中青天白日與雲雨
C078n1720_p0749a16║千古人同咲葉翁（佛國白）親到龍潭不見龍
C078n1720_p0749a17║玅符先覺證玄宗苑庵盤結孤峰上靜對寒
C078n1720_p0749a18║蟾挂碧空（羅漢南）潭不見龍不現親到龍潭
C078n1720_p0749a19║遭一玷瞥然歸去牙如劍棒頭撒出光燄燄
C078n1720_p0749a20║（長靈卓）血盆似口劍如牙竭世樞機未足誇
C078n1720_p0749a21║親到龍潭龍不現者回失却眼中芲（心聞賁）
C078n1720_p0749a22║潭不見龍不現親到龍潭湏活薦莫學承虛
C078n1720_p0749a23║接響人守株待兔亡機變知機變𧣴子擈落
C078n1720_p0749a24║地楪子成七片（遯庵演）潭不見龍不現全身
C078n1720_p0749b01║已在空王殿夢回忽𦗟曉鶯啼春風落盡桃
C078n1720_p0749b02║芲片（皖山凝）德山一日侍龍潭抵夜潭曰
C078n1720_p0749b03║更深何不下去師珎重便出却回曰外面黑
C078n1720_p0749b04║潭點紙燈度與師擬接潭復吹滅師於此大
C078n1720_p0749b05║悟便禮拜潭曰子見箇甚麼師曰[泳-永+(從-彳)]今向去
C078n1720_p0749b06║更不疑天下老和尚舌頭也至來日潭陞座
C078n1720_p0749b07║謂眾曰可中有箇漢牙如劍𣗳口似𮕜盆一
C078n1720_p0749b08║棒打不回頭他時向孤峰頂上立吾道去在
C078n1720_p0749b09║師將䟽鈔堆法堂前舉火炬曰窮諸玄辯若
C078n1720_p0749b10║一毫置於太虛竭世樞機似一滴投於巨壑
C078n1720_p0749b11║遂焚之於是禮辭而去。頌曰。明暗相陵不
C078n1720_p0749b12║足云𮈔毫有觧未為親紙燈忽滅眼睛出打
C078n1720_p0749b13║破大唐無一人（白雲端）一時瀑布岩前落半
C078n1720_p0749b14║夜金烏掌上明大開口來張意氣與誰天下
C078n1720_p0749b15║共橫行（保寧勇）明暗相形事渺茫誰知腦後
C078n1720_p0749b16║迸神光都來劃断千差路南北東西達本鄉
C078n1720_p0749b17║（大洪邃）明暗分時光定動火光滅處見來由
C078n1720_p0749b18║龍潭截斷辭源後佛祖孤峰罵未休（照覺捴）
C078n1720_p0749b19║一陣旋風霧靄開千峰突出碧崔嵬驚猿怨
C078n1720_p0749b20║鶴拋來久半夜山前喚得回（上方益）吹滅龍
C078n1720_p0749b21║潭火一星當時心眼太精明微塵佛祖絕踪
C078n1720_p0749b22║跡跛鼈奔騰作麼生（旻古佛）黃金為骨玉為
C078n1720_p0749b23║稜莫把他家此日尋多少[泳-永+(從-彳)]來悟心匠盡將
C078n1720_p0749b24║底事継威音（龍門遠）德嘺龍潭啐啄機芥針
C078n1720_p0749c01║投合契玄微孤峰盤結幪頭坐不頋青山雲
C078n1720_p0749c02║自歸（京兆府天寧璉）龍潭霧起老龍吟嚇殺
C078n1720_p0749c03║南山白額蟲不觸波瀾拿鼈鼻嶄然頭角氣
C078n1720_p0749c04║如虹（南堂興）親到龍潭不見龍紙燈吹滅眼
C078n1720_p0749c05║頭空一條白棒掀天地滅却西來達磨宗（佛
C078n1720_p0749c06║照光）百結襴衫破㡤頭年年落苐出神州却
C078n1720_p0749c07║因一隻穿楊箭臨老來封馬上侯（蘿月瑩）開
C078n1720_p0749c08║口不見齒伸手不見掌夜半忽相逢葛藤長
C078n1720_p0749c09║萬丈（雪庵瑾）南來本欲破邪說紙燈滅處難
C078n1720_p0749c10║分雪[跍-十+水]着銔鎚硬佀鐵錯認烏龜喚作鼈（玉
C078n1720_p0749c11║泉窮谷璉）親到龍潭已暗投夜深誰共䘖街
C078n1720_p0749c12║遊紙燈吹滅狼𤇆息坐断中原四百州（天目
C078n1720_p0749c13║禮）驀劄相逢不再三纔開臭口見鄉談紙燈
C078n1720_p0749c14║滅處饒端的不許蒼龍臥碧潭（朴翁銛）
C078n1720_p0749c15║德山禮辭龍潭直抵溈山挾複子上法堂[泳-永+(從-彳)]
C078n1720_p0749c16║西過東[泳-永+(從-彳)]東過西顧視方丈曰有麼有麼山
C078n1720_p0749c17║坐次殊不顧盼師曰無無便出至門首乃曰
C078n1720_p0749c18║雖然如此也不得草草遂具威儀再入相見
C078n1720_p0749c19║纔跨門提起坐具曰和尚山擬取拂子師便
C078n1720_p0749c20║喝拂袖而出山至晚問首座今日新到在否
C078n1720_p0749c21║座曰當時背却法堂着草鞋出去也山曰此
C078n1720_p0749c22║子已後向孤峰頂上盤結草庵呵佛罵祖去
C078n1720_p0749c23║在雪竇拈兩處云勘破了乃。頌曰。一勘破二
C078n1720_p0749c24║勘破雪上加霜曾嶮墮飛騎將軍入虜庭再
C078n1720_p0750a01║得完全能幾箇急走過莫放過孤峰頂上草
C078n1720_p0750a02║裡坐虎穴深林人不到到者還湏是獵人老
C078n1720_p0750a03║虎睡驚纔舉目瞥然跳出獲全身（海印信）偷
C078n1720_p0750a04║營斫寨入中軍應是機謀已十分袖裡金搥
C078n1720_p0750a05║猶未動山前飛騎去紛紛（上方益）德山老能
C078n1720_p0750a06║法戰一喝聲光吼雷電騎虎頭兮𠬧虎尾捋
C078n1720_p0750a07║𧆞鬚兮真可羨急走下山三十里又被溈山
C078n1720_p0750a08║追一箭（佛鑑懃）大用不拘今古規模倒拈蝎
C078n1720_p0750a09║尾平捋𧆞鬚若非深辨端倪何以坐覩成敗
C078n1720_p0750a10║俊處頴脫囊錐高來卷舒方外孤峰頂上浪
C078n1720_p0750a11║滔天正令當行百雜碎（咄）（圓悟勤）騎虎頭
C078n1720_p0750a12║把虎尾霹靂一聲驚萬里坐觀成敗老將軍
C078n1720_p0750a13║腦後一槌誰敢擬擬不擬箇箇無棍長者子
C078n1720_p0750a14║（懶庵需）韜畧雙全膽氣豪當頭不怕陣雲高
C078n1720_p0750a15║排關自謂褰旗手未免孤峰沒草窠（頑石空）
C078n1720_p0750a16║七事隨身一毫不用再展鎗旗𠃵坤震動孤
C078n1720_p0750a17║峰頂上休更說夢（退菴奇）德山凡見僧入
C078n1720_p0750a18║門便棒。頌曰。德山棒劃断聖凡魔瞻喪善
C078n1720_p0750a19║能方便捋虎鬚忿怒那吒亦摧蕩（海印信）一
C078n1720_p0750a20║棒一條痕辛酸不可論丈夫多意氣幾箇是
C078n1720_p0750a21║知恩（大洪恩）突出雙頭卒辨難曾將一擊碎
C078n1720_p0750a22║潼関自[泳-永+(從-彳)]天下太平後流落人間號德山（白
C078n1720_p0750a23║雲端）驟雨迅雷擊雲興電影隨將軍雖有令
C078n1720_p0750a24║何佀帝堯時（大洪邃）兩手托開無縫塔一脚
C078n1720_p0750b01║踢倒湏彌山青天霹靂無遮護阿師猶自覓
C078n1720_p0750b02║禪関（成枯木）一條白棒劈頭來血濺星飛痛
C078n1720_p0750b03║可哀祖佛更無回避處妙高峰頂也崩摧（佛
C078n1720_p0750b04║國白）德嶠分明顯大奇棒頭揮出絕離微令
C078n1720_p0750b05║行佛祖無空過一似輪王握萬機（雲蓋昌）一
C078n1720_p0750b06║條楖𣗖倚青天別向三乘教外傳未眨眼時
C078n1720_p0750b07║遭八百擬開口處着三千（張無盡）當機截断
C078n1720_p0750b08║聖凡膝上寒光照雪茫茫宇宙無窮皮下何
C078n1720_p0750b09║人有𮕜（普融平）坐断生死要津不問凡聖迷
C078n1720_p0750b10║悟一棒打破面門自然𠃵坤獨露（佛心才）入
C078n1720_p0750b11║門棒棒沒商量拶出紅流便廝當不是奴奴
C078n1720_p0750b12║情淡薄無錢難作好兒郎（佛燈珣）棒下真鍮
C078n1720_p0750b13║不愽金德山徹底老婆心後人只見波濤湧
C078n1720_p0750b14║不見龍王宮殿深（鼓山珪）入門便棒郎當不
C078n1720_p0750b15║少依而行之胡麻廝繳（徑山杲）曾透龍潭向
C078n1720_p0750b16║上機便將一棒力橫揮當頭突出何人辨只
C078n1720_p0750b17║許樷林作者知（椘安方）一條白棒胡揮乱揎
C078n1720_p0750b18║撞着聱頭魂飛膽顫（典牛游）殺活並行醍醐
C078n1720_p0750b19║毒藥是賞是罰一任卜度（尼無著捴）皎潔晴
C078n1720_p0750b20║天吼怒雷銕山萬疊盡驚開囙思塊雨條風
C078n1720_p0750b21║日安得全提有此來（寶葉源）德山小𠫭示
C078n1720_p0750b22║眾曰今夜不荅話問話者三十棒時有僧出
C078n1720_p0750b23║禮拜師便打曰某甲話也未問和尚囙甚麼
C078n1720_p0750b24║打某甲師曰汝是甚麼處人曰新羅人師曰
C078n1720_p0750c01║未跨舩舷好與三十棒。頌曰。德山自得任
C078n1720_p0750c02║公手一線分明下兩鈎透網金鱗纔弄水岸
C078n1720_p0750c03║邊還把釣𮈔𭣣（佛印元）誅龍之劍未可揮蛇
C078n1720_p0750c04║大獵之家豈藉狐兔君不見諸葛亮作軍師
C078n1720_p0750c05║或施擒縱少人知百萬雄兵如指掌小醜擒
C078n1720_p0750c06║來又縱之兵歎訝馬頻嘶無限兒郎唱大奇
C078n1720_p0750c07║如是四方英勇將聞名早已竪降旗（海印信）
C078n1720_p0750c08║祖令全提孰敢論纖毫纔動陷関津這僧不
C078n1720_p0750c09║辨箇時莭為法忘身有幾人（成枯木）𤇆塵掃
C078n1720_p0750c10║蕩將軍令正勑流行宣德音公子只知歌既
C078n1720_p0750c11║醉夜深還被活生擒（寶峯照）橫按鏌鋣居閫
C078n1720_p0750c12║外當鋒誰敢犯重圍堪羨新羅箇衲子全機
C078n1720_p0750c13║破敵也光輝（旻古佛）高提祖印踞寰中孰肎
C078n1720_p0750c14║當機定吉㐫不是新羅這衲子爭教千古振
C078n1720_p0750c15║清風（大溈喆）大冶烹金忽雷驚春草木秀發
C078n1720_p0750c16║光輝日新不費纖毫力擒下天麒麟全威殺
C078n1720_p0750c17║活得自在千古照耀同冰輪話作兩橛句中
C078n1720_p0750c18║眼活龍頭蛇尾以指喻指撞着露柱瞎衲僧
C078n1720_p0750c19║塞斷𠰸喉無出氣擬議尋思隔萬山咭嘹舌
C078n1720_p0750c20║頭三千里（圓悟勤）德山老人寂寂惺惺法眼
C078n1720_p0750c21║圓明精精靈靈六韜三略武緯文經新羅衲
C078n1720_p0750c22║子有丙無丁（南堂興）德山囙廓侍者問
C078n1720_p0750c23║[泳-永+(從-彳)]上諸聖向什麼處去師曰作麼作麼曰勑
C078n1720_p0750c24║點飛龍馬跛鼈出頭來師休去明日師浴出
C078n1720_p0751a01║廓過茶與師師撫廓背曰昨日公案作麼生
C078n1720_p0751a02║曰這老漢今日方始瞥地師又休去。頌曰。
C078n1720_p0751a03║跛鼈飛龍騎形殊理不殊欲明二大士棒下
C078n1720_p0751a04║識真軀（汾陽昭）正士忠臣氣㝡英一言佐國
C078n1720_p0751a05║死猶輕不同諂曲偷安者冐寵貪榮過一生
C078n1720_p0751a06║（佛印元）袖裡藏鋒逈莫儔任他高作運機籌
C078n1720_p0751a07║若看舉鼎㧞山力未到烏江不肎休（海印信）
C078n1720_p0751a08║雲鵬展翅天無光井底蝦䗫剛咄咄大陽忽
C078n1720_p0751a09║轉跳出來千峰萬峰空突兀（白雲端）熟睡高
C078n1720_p0751a10║聲呌不聞夢中讇語自紛紛明朝一下方眠
C078n1720_p0751a11║覺懊惱昏沉不可論（保寧勇）覿靣來時作者
C078n1720_p0751a12║知可中石火電光遟輸機謀主有深意欺敵
C078n1720_p0751a13║兵家無遠思發必中更謾誰腦後見腮𠔃人
C078n1720_p0751a14║難觸犯眉底有眼𠔃渠得便冝（天童覺）不問
C078n1720_p0751a15║文班與武班御街侵曉競朝天傍觀莫咲金
C078n1720_p0751a16║吾老駿馬驕多不着鞭（上方益）商嶺東西路
C078n1720_p0751a17║不分兩間茅屋一溪雲師言耳聵知師意人
C078n1720_p0751a18║是人非不欲聞（佛𪫬泰）臨機一味放憨癡其
C078n1720_p0751a19║毒尤深棒喝時堪咲人來誇敏手得便冝是
C078n1720_p0751a20║落便冝（別峯印）頑皮老虎臥林丘一任傍人
C078n1720_p0751a21║放滴油滿肚只因曾飽肉縱加呼喚懶擡頭
C078n1720_p0751a22║（無凖範）只一箇休去伎倆自然消諸聖在甚
C078n1720_p0751a23║處脚下路迢迢（橫川珙）昨日罵詈一番了老
C078n1720_p0751a24║倒踈慵不觧𦗟今日又來由你罵饒人些子
C078n1720_p0751b01║當看經（閑極雲）德山一日飯遲托鉢下堂
C078n1720_p0751b02║時雪峰作飯頭見便云這老漢鍾未鳴鼓未
C078n1720_p0751b03║響托鉢向什麼處去師便歸方丈峰舉佀岩
C078n1720_p0751b04║頭頭曰大小德山未會末後句師聞今侍者
C078n1720_p0751b05║喚來問汝不肎老僧那頭密啟其意師乃休
C078n1720_p0751b06║去至明日陞堂果與尋常不同頭至僧堂前
C078n1720_p0751b07║撫掌大咲曰且喜老漢會末後句雖然如是
C078n1720_p0751b08║只得三年師果三年而沒。頌曰。鍾鼓猶未
C078n1720_p0751b09║鳴托鉢何處去一拶便回頭會得末後句（寶
C078n1720_p0751b10║峯照）末後句會也無德山父子太含糊座中
C078n1720_p0751b11║亦有江南客莫向樽前唱鷓鴣（天童覺）𪷤𪷤
C078n1720_p0751b12║霜風戞地寒漁翁擲釣五湖寬錦鱗觸散波
C078n1720_p0751b13║心月𠬧取𮈔綸上古灘（寶峯祥）鼓寂鍾沉托
C078n1720_p0751b14║鉢回岩頭一拶語如雷果然只得三年活莫
C078n1720_p0751b15║是遭他授記來（張無盡）德山托鉢㝡為奇好
C078n1720_p0751b16║語令人特地疑虎豹出林誇爪距樷林千古
C078n1720_p0751b17║立雄基（南堂興）一撾塗毒聞皆喪身在其中
C078n1720_p0751b18║総不知八十翁翁入塲屋真誠不是小兒嬉
C078n1720_p0751b19║（徑山杲）鍾未鳴鼓未響依前托鉢歸方丈德
C078n1720_p0751b20║山不會末後句岩頭密意誰相亮只得三年
C078n1720_p0751b21║也大奇留與諸方作榜樣（鼓山珪）千尺𮈔輪
C078n1720_p0751b22║直下垂一波纔動萬波隨兒童不慣風濤𢙣
C078n1720_p0751b23║走入蘆芲不敢窺（真淨文）鍾鼓未鳴先托鉢
C078n1720_p0751b24║雪峰平地成饒舌當時一徑入僧堂且看岩
C078n1720_p0751c01║頭有何說（照堂一）雪峰公然喚回岩頭密啟
C078n1720_p0751c02║有力果然只得三年賊口元來是勑（典牛游）
C078n1720_p0751c03║𪷤𪷤吹毛照膽寒不容擬議豈容傳擡眸已
C078n1720_p0751c04║是身三叚此是吾家紅鐵團（明大禪）斫却月
C078n1720_p0751c05║中桂清光轉更多狐狸俱屏迹師子奮金毛
C078n1720_p0751c06║（密庵傑）德山托鉢話低頭得人怕三家村裡
C078n1720_p0751c07║人醉後胡廝罵（率庵琮）德山因僧問如何
C078n1720_p0751c08║是佛師曰佛是西天老比丘。頌曰。佛是西
C078n1720_p0751c09║天老比丘星移斗轉水東流茫茫宇宙人無
C078n1720_p0751c10║𰚆戶貫依前百草頭（或菴躰）德山囙臨濟
C078n1720_p0751c11║侍次師曰今日困濟曰這老賊寐語作甚麼
C078n1720_p0751c12║師擬拈棒濟掀到禪床。頌曰。臥龍纔奮迅
C078n1720_p0751c13║猛虎便咆哮時人只見波濤湧不知新月出
C078n1720_p0751c14║林梢（中庵空）德山示眾曰道得也三十棒
C078n1720_p0751c15║道不得也三十棒臨濟聞得謂洛浦曰汝去
C078n1720_p0751c16║問他道得為甚麼也三十棒待伊打汝接住
C078n1720_p0751c17║棒送一送看他作麼生浦如教而問師便打
C078n1720_p0751c18║浦接住送一送師便歸方丈浦回舉似臨濟
C078n1720_p0751c19║濟曰我[泳-永+(從-彳)]來疑著這漢雖然如是你還識德
C078n1720_p0751c20║山麼浦擬議濟便打。頌曰。單于自負藝過
C078n1720_p0751c21║人小將教詔去佀真到彼果然贏小捷回來
C078n1720_p0751c22║未免陷全身（海印信）譬若金籠鸚鵡兒觜如
C078n1720_p0751c23║紅玉一青衣雖然學得人言語問着元來総
C078n1720_p0751c24║不知（佛鑑懃）德山因僧來叅便乃閉却門
C078n1720_p0752a01║僧打門師曰誰曰師子師開門僧纔入禮拜
C078n1720_p0752a02║師驀頭騎曰者畜生許多時向甚麼處去來。
C078n1720_p0752a03║頌曰。見兔放鷹囙邪打正脚未跨門直湏猛
C078n1720_p0752a04║省（木庵永）德山上堂大眾及盡知也直得
C078n1720_p0752a05║三世諸佛口挂壁上猶有一人呵呵大咲若
C078n1720_p0752a06║識此人𠫭學事畢（或作圓明密語）投子青云然雖如
C078n1720_p0752a07║是德山大佀藏盡椘天月猶存漢地星乃。頌
C078n1720_p0752a08║曰。雙盲入暗路崎嶇日落棲蘆暫得甦爭
C078n1720_p0752a09║佀石人眠半夜免教舜讓守林居湏知芲綻
C078n1720_p0752a10║非干木無脚行時早觸途昨朝風起長安道
C078n1720_p0752a11║元是崑崙進國圖𠬧把断襟喉風磨雲拭
C078n1720_p0752a12║水冷天秋錦鱗莫謂無滋味釣盡滄浪月一
C078n1720_p0752a13║鈎（天童覺）筠州洞山良价悟本禪師（嗣
C078n1720_p0752a14║雲岩）囙辞雲岩臨行問百年後忽有人問還
C078n1720_p0752a15║邈得師真否如何祗對岩良久曰秪這是師
C078n1720_p0752a16║沉吟岩曰价闍𥠖承當個事大湏審細師猶
C078n1720_p0752a17║涉疑。頌曰。躰量非功不墮令星移斗換豈
C078n1720_p0752a18║同輪多年曆日雖無用犯着應湏総滅門（正
C078n1720_p0752a19║堂辯）洞山因過水睹影大悟前旨有偈曰切
C078n1720_p0752a20║忌[泳-永+(從-彳)]他覓迢迢與我踈我今獨自徃處處得
C078n1720_p0752a21║逢渠渠今正是我我今不是渠應湏恁麼會
C078n1720_p0752a22║方得契如如。頌曰。動靜[泳-永+(從-彳)]來每與俱回頭
C078n1720_p0752a23║驀地始逢渠直饒與麼猶堪咲喚作如如又
C078n1720_p0752a24║却迂（本覺一）水中影子囙身有若寔無身影
C078n1720_p0752b01║亦無百尺竿頭纔進步一毫端上現毗盧（圓
C078n1720_p0752b02║悟勤）洞山後囙供養雲岩真有僧問先師道
C078n1720_p0752b03║只這是莫便是否師曰是曰意旨如何師曰
C078n1720_p0752b04║當時幾錯會先師意曰未審先師還知有也
C078n1720_p0752b05║無師曰若不知有爭觧恁麼道若知有爭肎
C078n1720_p0752b06║恁麼道。頌曰。爭觧恁麼道五更雞唱家林
C078n1720_p0752b07║曉爭肎恁麼道千年鶴與青松老寶鑑正明
C078n1720_p0752b08║驗正偏王機轉側看兼到門風大振𠔃規步
C078n1720_p0752b09║綿綿父子變通𠔃聲光浩浩（天童覺）洞山辝
C078n1720_p0752b10║雲岩岩曰自此一別難得與汝相見師曰不
C078n1720_p0752b11║然自此一別難得與和尚不相見。頌曰。高
C078n1720_p0752b12║高孤頂雪濛濛刦外行藏路不通半夜嶺梅
C078n1720_p0752b13║消息轉不関春色暗香濃（正堂辯）洞山首謁
C078n1720_p0752b14║南泉值馬祖忌修齋次泉曰未審馬祖還來
C078n1720_p0752b15║應供否眾無對師出云待有伴即來泉曰此
C078n1720_p0752b16║子雖後生却堪雕琢師曰莫壓良為賤。頌曰。
C078n1720_p0752b17║白雲之賔青山伴位裡借功看互換無底合
C078n1720_p0752b18║盤轉手擎穿心椀子通身飯（天童覺）千尺𮈔
C078n1720_p0752b19║綸直下垂一波纔動萬波隨江上晚來堪畫
C078n1720_p0752b20║處漁人披得一簑歸（闡提點）有伴即來地闢
C078n1720_p0752b21║天開冷光重出匣古路絕纖埃萬象森羅齊
C078n1720_p0752b22║合掌湏彌岌㟧舞三臺（最庵印）洞山叅溈山
C078n1720_p0752b23║問曰頃聞南陽忠國師有無情說法話某甲
C078n1720_p0752b24║未完其微溈曰我這裡亦有秪是罕遇其人
C078n1720_p0752c01║師曰乞師指示溈曰父母所生口終不為子
C078n1720_p0752c02║說師曰還有與師同時慕道者否溈曰此去
C078n1720_p0752c03║澧陵攸縣石室相連有雲岩道人若能撥草
C078n1720_p0752c04║瞻風必為子之所重師既到雲岩問無情說
C078n1720_p0752c05║法甚麼人得聞岩曰無情得聞師曰和尚聞
C078n1720_p0752c06║否曰我若聞汝即不聞吾說法也師曰某甲
C078n1720_p0752c07║為甚麼不聞岩竪拂子曰還聞麼師曰不聞
C078n1720_p0752c08║曰我說法汝尚不聞况無情說法乎師曰無
C078n1720_p0752c09║情說法該何典教曰豈不見弥陀經云水鳥
C078n1720_p0752c10║𣗳林悉皆念佛念法師於是有省述偈曰也
C078n1720_p0752c11║大奇也大奇無情說法不思議若將耳𦗟終
C078n1720_p0752c12║難會眼處聞時方得知。頌曰。者箇分明有
C078n1720_p0752c13║情無情者箇㝡親無處不真一打不着萬刼
C078n1720_p0752c14║沉淪一透不破驢牽銕磨一朝透徹以楔出
C078n1720_p0752c15║楔鼻安靣上口裡有舌不借不借東說西說
C078n1720_p0752c16║要休便休要歇便歇無情說法有情𦗟有情
C078n1720_p0752c17║說法無情別不是等閑虛作觧大地山河太
C078n1720_p0752c18║饒舌人人盡有不相應露柱燈籠向你說（大
C078n1720_p0752c19║溈智）好好萬象森羅俱是寶頭頭物物現家
C078n1720_p0752c20║𭹀不識之人即荒草（南堂興）南陽師肌骨好
C078n1720_p0752c21║洞山价也難討溈山翁雲岩老重注破成鼓
C078n1720_p0752c22║倒分明行官路不覺入荒草葛藤囙此到而
C078n1720_p0752c23║今業識茫茫何日了（月堂昌）洞山示眾曰秋
C078n1720_p0752c24║初夏末兄弟或東去西去直湏向萬里無寸
C078n1720_p0753a01║草處去始得又云只如萬里無寸草處且作
C078n1720_p0753a02║麼生去後有僧到瀏陽舉佀石霜霜云出門
C078n1720_p0753a03║便是草僧回舉佀師師曰大唐國裡能有幾
C078n1720_p0753a04║人。頌曰。出門便是太忙然萬里無來未得
C078n1720_p0753a05║圓欲識家山歸去路暮煙輕鎻綠綿綿（佛慧泉）
C078n1720_p0753a06║草漫漫門裡門外君自看荊𣗥林中下脚易
C078n1720_p0753a07║夜明簾外轉身難看看幾何般且隨老木同
C078n1720_p0753a08║寒瘠將逐春風入燒瘢（天童覺）出門便是草
C078n1720_p0753a09║閑殺龍門老北去禮文殊南來登五老𩯭𩬊
C078n1720_p0753a10║已蒼浪言歸恨不早獨立秋風前思量望江
C078n1720_p0753a11║島好好不用更尋討（龍門遠）萬里無寸草但
C078n1720_p0753a12║請恁麼去出門便是草各自有公據有公據
C078n1720_p0753a13║何拘束清風月下守株人涼免漸遙春草綠
C078n1720_p0753a14║（徑山杲）不出漫漫草路遮出門猶更隔天涯
C078n1720_p0753a15║回機[跍-十+水]着通霄路何處青山不是家（踈山如）
C078n1720_p0753a16║庭前黃𦯧亂紛紛階下苔錢佀錦紋戶外任
C078n1720_p0753a17║教荒草綠石人[跍-十+水]断海山雲（淨囙成）萬里無
C078n1720_p0753a18║寸草出門便絆倒爭如不動塵四山日杲杲
C078n1720_p0753a19║壁立萬仞絕承當天上人間無處討無處討
C078n1720_p0753a20║忍然突出拄杖頭直趨寶山親取寶（圓悟勤）
C078n1720_p0753a21║新豐路坦然豈止正偏圓萬里無寸草何人
C078n1720_p0753a22║可向前機不轉墮塵緣透得脫犯風𤇆瀏陽
C078n1720_p0753a23║端的破中邊出門已是草芊綿投機倘若諳
C078n1720_p0753a24║來脉兩岸俱玄一不全（佛鑑懃）虛玄鳥道沒
C078n1720_p0753b01║纖埃玉殿空然𤨏綠苔挂壁梭飛秋蛻骨滄
C078n1720_p0753b02║溟老蚌盡懷胎（足菴鑒）洞山囙僧問寒暑到
C078n1720_p0753b03║來如何回避師曰何不向無寒暑處去曰如
C078n1720_p0753b04║何是無寒暑處師曰寒時寒殺闍𥠖熱時熱
C078n1720_p0753b05║殺闍𥠖。頌曰。垂手還同萬仞崖正偏何必
C078n1720_p0753b06║在安排琉璃古殿照明月忍俊韓獹空上階
C078n1720_p0753b07║（雪竇顯）無寒暑處如何唱和熱即乘涼寒即
C078n1720_p0753b08║向火多口阿師一場懡㦬人人盡欲出常流
C078n1720_p0753b09║折合還歸炭裡坐（泉大道）熱時熱殺寒時寒
C078n1720_p0753b10║寒暑由來捴不千行盡天涯諳世事老君頭
C078n1720_p0753b11║戴楮皮冠（湛堂準）偏中有正正中偏流落人
C078n1720_p0753b12║間千百年幾度欲歸歸未得門前依舊草芊
C078n1720_p0753b13║芊（長靈卓）無寒暑處洞山語多少禪人迷處
C078n1720_p0753b14║所寒時向火熱乘涼一生免得避寒暑（佛燈
C078n1720_p0753b15║珣）無寒暑處為君通枯木生芲又一重堪咲
C078n1720_p0753b16║刻舟求劍者至今猶在冷灰中（佛𪫬泰）裡頭
C078n1720_p0753b17║看勿寒暑直下滄溟瀝得𠃵我道巨鼇能俯
C078n1720_p0753b18║首咲君沙際弄釣竿（天童覺）水到渠成風行
C078n1720_p0753b19║草偃類之不齊覩之難面誰信崖頹石裂時
C078n1720_p0753b20║黃金白銀如糞泥（月堂昌）盤走珠珠走盤偏
C078n1720_p0753b21║中正正中偏羚羊挂角無踪跡獵犬遶林空
C078n1720_p0753b22║踧踖（圓悟勤）避暑逃寒問是非不離寒暑少
C078n1720_p0753b23║人知正中來也無回互句裡藏鋒辨者稀嚴
C078n1720_p0753b24║天雪火雲飛風吹日𬉹杜闍𥠖（冶父川）寒時
C078n1720_p0753c01║寒熱時熱無寒暑處天然別綿州附子漢州
C078n1720_p0753c02║薑打刀湏是邠州鐵洞山老子不瞞人親傳
C078n1720_p0753c03║當面藏身訣（鼓山珪）寒暑分明說向君不容
C078n1720_p0753c04║擬議辨踈親匾檐驀折兩頭脫舉目長空一
C078n1720_p0753c05║咲新（松源岳）洞山囙僧問三身中那身不墮
C078n1720_p0753c06║眾𰚆師曰吾常於此切後有持此問曹山先
C078n1720_p0753c07║師道吾常於此切意作麼生山云要頭便斫
C078n1720_p0753c08║去又問雪峰雪峰以拄杖打云我亦曾到洞
C078n1720_p0753c09║山來。頌曰。此切堪傷向外求至親何故佀
C078n1720_p0753c10║怨讎始終滿面無慙色更有曹山乞你頭（保
C078n1720_p0753c11║寧勇）不入世未循緣刦壺空處有家傳白蘋
C078n1720_p0753c12║風細秋江暮古岸舩歸一帶𤇆（天童覺）玉鞭
C078n1720_p0753c13║纔舉乹坤靜皇道無私顯至尊貴極鑾轝纔
C078n1720_p0753c14║指斥將軍正令不容存（正堂辯）三人證龜喚
C078n1720_p0753c15║作鼈啞子得夢向誰說電光影裡浪驅馳[跍-十+水]
C078n1720_p0753c16║破澄潭一輪月（木菴永）吾常於此切不是神
C078n1720_p0753c17║仙訣洞山空腹高心曹山寧可截舌切切不
C078n1720_p0753c18║是標名虛事榹未了吾今為君訣（𣗥田心）
C078n1720_p0753c19║洞山囙僧問亡僧遷化向什麼處去師曰火
C078n1720_p0753c20║後一莖苑。頌曰。野火燒時越轉新至今𤇆
C078n1720_p0753c21║燄雨難淋旱地紅蓮遮日月無根𣗳長翠成
C078n1720_p0753c22║陰（投子青）春風吹動綠波搖無限舩師逐海
C078n1720_p0753c23║潮只見江鷗飛白浪豈知明月在雲霄（成枯
C078n1720_p0753c24║木）善應隨流妙意深明明一箭中紅心當鋒
C078n1720_p0754a01║不是由基眼對面銕山高萬尋（佛智裕）古人
C078n1720_p0754a02║出世㝡難遭唯有江西路更高人問亡僧遷
C078n1720_p0754a03║化事便言火後一莖苑（石門聡）雖然火過一
C078n1720_p0754a04║堆灰爭奈人情會見稀畢竟水湏朝海去到
C078n1720_p0754a05║頭雲定覓山歸（佛鑑懃）洞山有頌云五臺山
C078n1720_p0754a06║上雲蒸飯佛殿階前狗尿天旛竿頭上煎鎚
C078n1720_p0754a07║子三箇胡孫夜簸錢。頌曰。山猱得𣗳尾連
C078n1720_p0754a08║顛咲道階除夜簸錢敲磕髑髏無用處[泳-永+(從-彳)]來
C078n1720_p0754a09║千聖不曾傳洞山因老宿拈袈裟角問云
C078n1720_p0754a10║父母未生時還有這個麼師曰只今豈是有
C078n1720_p0754a11║耶宿搖手。頌曰。轉位投機覓更難回途復妙
C078n1720_p0754a12║豈相關新豐洞口翻波浪一掃湏教徹底乾
C078n1720_p0754a13║（正堂辯）洞山有一僧在延壽堂不安要見師
C078n1720_p0754a14║師至僧所僧便問和尚何不救取人家男女
C078n1720_p0754a15║師曰你是什麼人家男女曰某甲是大闡提
C078n1720_p0754a16║人家男女師良久僧曰四山相逼時如何師
C078n1720_p0754a17║曰老僧亦[泳-永+(從-彳)]人家屋簷下過曰回互不回互
C078n1720_p0754a18║師曰不回互曰教某甲向什麼處去師曰粟
C078n1720_p0754a19║畬裡去僧噓一聲曰珎重便坐脫師以拄杖
C078n1720_p0754a20║扣頭三下曰只觧與麼去不觧與麼來。頌曰。
C078n1720_p0754a21║只觧恁麼去沙禽夜宿滄洲𣗳不觧恁麼來
C078n1720_p0754a22║石筍穿開古路苔莫道鯤鯨無羽翼今日親
C078n1720_p0754a23║[泳-永+(從-彳)]鳥道回（天童覺）聖量凡情淨盡時轉身無
C078n1720_p0754a24║路事還非屋簷下過粟畬裡馬腹驢胎一道
C078n1720_p0754b01║歸（石溪月）洞山因龍牙問如何是祖師西來
C078n1720_p0754b02║意師曰待洞水𨒫流即向汝道。頌曰。洞水
C078n1720_p0754b03║無緣會𨒫流見他苦切故相酧西來祖意寔
C078n1720_p0754b04║無意妄想狂心歇便休（橫川珙）洞山因僧問
C078n1720_p0754b05║如何是空刼已前自己師曰白鳥入蘆芲。頌
C078n1720_p0754b06║曰。打起黃鶯兒莫教枝上啼幾回驚妾夢不
C078n1720_p0754b07║得到遼西（正堂辯）洞山冬夜果子次問泰首
C078n1720_p0754b08║座曰有一物上拄天下拄地黑佀漆常在動
C078n1720_p0754b09║用中動用中𠬧不得且道過在什麼處座曰
C078n1720_p0754b10║過在動用中師曰侍者掇退果卓。頌曰。洞山
C078n1720_p0754b11║果子誰無分掇退臺盤妙轉機今夜為君輕
C078n1720_p0754b12║點破牡𮯱芲下睡猫兒（明極祚）洞山玷辱家
C078n1720_p0754b13║風首座埋沒自己雙雙綉出鴛鴦千古扶持
C078n1720_p0754b14║不起（運庵岩）拄天拄地黑如漆不分晝夜是
C078n1720_p0754b15║何物拈來拋向屎坑中火裡紅蓮香拂拂（虛
C078n1720_p0754b16║堂愚）洞山夜㕘不點燈有僧出問話退後師
C078n1720_p0754b17║令侍者點燈乃名適來問話僧出來其僧近
C078n1720_p0754b18║前師曰將取三兩粉來與這個上座其僧拂
C078n1720_p0754b19║袖而退自此省發遂罄捨衣資設齋得三年
C078n1720_p0754b20║後辞師師曰善為時雪峰侍立問曰秪如這
C078n1720_p0754b21║僧辞去幾時却來師曰他秪知一去不觧再
C078n1720_p0754b22║來其僧歸堂就衣鉢下坐化峰上報師師曰
C078n1720_p0754b23║雖然如此猶較老僧三生在。頌曰。洞山日午
C078n1720_p0754b24║打三更便有遊人把路爭除却華山陳處士
C078n1720_p0754c01║誰人不帶是非行（慈受深）洞山囙看病僧僧
C078n1720_p0754c02║曰火風離散時如何師曰來時無一物去亦
C078n1720_p0754c03║任[泳-永+(從-彳)]伊曰爭奈贏瘵何師曰湏知有不病者
C078n1720_p0754c04║僧曰如何是不病者師曰悟則無分寸不悟
C078n1720_p0754c05║隔山坡僧曰前程還許卜度也無師曰雖然
C078n1720_p0754c06║黑佀漆成立在今時。頌曰。火風離散後一物
C078n1720_p0754c07║鎮長靈佛國黃金地天堂白玉庭前程休卜
C078n1720_p0754c08║度所至要惺惺一念心清淨人間亦只寧（南
C078n1720_p0754c09║堂興）洞山不安僧問和尚病還有不病者麼
C078n1720_p0754c10║師曰有曰不病者還看和尚否師曰老僧看
C078n1720_p0754c11║他有分曰和尚看他時如何師曰老僧看他
C078n1720_p0754c12║時則不見有病。頌曰。卸却臭皮袋拈轉赤
C078n1720_p0754c13║肉團當頭鼻孔正直下髑髏乾老醫不見[泳-永+(從-彳)]
C078n1720_p0754c14║來廦少子相逢向近難野水瘦時秋潦退白
C078n1720_p0754c15║雲斷處舊山寒湏勦絕莫顢頇轉盡無功伊
C078n1720_p0754c16║就位孤標不與汝同盤（天童覺）洞山因僧問
C078n1720_p0754c17║和尚教學人行鳥道未審如何行鳥道師曰
C078n1720_p0754c18║不逢一人曰如何行師曰直湏足下無私句
C078n1720_p0754c19║曰秪如行鳥道莫便是本來面目否師曰闍
C078n1720_p0754c20║𥠖因甚顛倒曰甚麼處是學人顛倒師曰若
C078n1720_p0754c21║不顛倒因甚麼却認奴作郎曰如何是本來
C078n1720_p0754c22║面目師曰不行鳥道。頌曰。古路翛然倚太
C078n1720_p0754c23║虛行玄猶是涉崎㠊不登鳥道雖為妙點檢
C078n1720_p0754c24║將來已觸途（丹霞淳）洞山問僧世間何物㝡
C078n1720_p0755a01║苦曰地獄㝡苦師曰不然在此衣線下不明
C078n1720_p0755a02║大事是名㝡苦。頌曰。人生㝡苦不知休逐浪
C078n1720_p0755a03║隨波真可憂一句若能超佛祖蒙頭壞衲更
C078n1720_p0755a04║何求（成枯木）鑊湯爐炭幾何般地獄三途未
C078n1720_p0755a05║苦酸湏信新豐親切語袈裟之下莫顢頇（丹霞
C078n1720_p0755a06║淳）洞山曰一大藏教只是箇之字。頌曰。點畫
C078n1720_p0755a07║分明無道理老胡幾度提不起不如分付王
C078n1720_p0755a08║右軍無限風流歸手裡（白雲端）洞山叅興平
C078n1720_p0755a09║便禮拜興曰莫禮老朽師曰禮不老朽者興
C078n1720_p0755a10║曰渠不受禮師曰渠不曾禮。頌曰。渠非老朽
C078n1720_p0755a11║不禮不受威音世前毗盧頂後把定壺中白
C078n1720_p0755a12║日長觸着匣內青蛇吼良醫叮囑病人服藥
C078n1720_p0755a13║不如忌口（天童覺）上座莫要禮老朽興平未
C078n1720_p0755a14║易楊家醜尊貴[泳-永+(從-彳)]來不出門渠儂豈在威音
C078n1720_p0755a15║後（自得暉）洞山因僧問如何是衲僧孔竅師
C078n1720_p0755a16║曰十八女兒不繫裙。頌曰。衲僧孔竅少人知
C078n1720_p0755a17║剛被宗師已識機十八女兒裙未繫先教阿
C078n1720_p0755a18║母畫蛾眉（海印信）洞山囙僧問時時勤拂拭
C078n1720_p0755a19║莫遣惹塵埃為甚麼不得他衣鉢師曰直饒
C078n1720_p0755a20║道本來無一物也未合得他衣鉢且道什麼
C078n1720_p0755a21║人合得僧下九十六轉語皆不契末後云設
C078n1720_p0755a22║使將來他亦不受師深肎之。頌曰。祖師衣鉢
C078n1720_p0755a23║漫悠㦲不受渠猶眼未開誰信普通年遠事
C078n1720_p0755a24║豈[泳-永+(從-彳)]䓗嶺付將來（本覺一）洞山不安令沙彌
C078n1720_p0755b01║傳語雲岩乃囑曰他或問和尚安樂否但道
C078n1720_p0755b02║雲岩路相次絕也汝下此語湏遠立恐他打
C078n1720_p0755b03║汝沙弥領旨去傳語聲未絕早被雲岩打一
C078n1720_p0755b04║棒沙彌無語。頌曰。洞山有路透雲岩絕處
C078n1720_p0755b05║教通到者難拄杖頭邊開活路方知不隔一
C078n1720_p0755b06║毫端（絕象鑑）年老心孤是洞山引人行路絕
C078n1720_p0755b07║躋攀者僧若也知機變一去雲岩更不還（竹
C078n1720_p0755b08║屋簡）潭州神山僧密禪師（嗣雲岩）與洞山行
C078n1720_p0755b09║次忽見白兔走過師曰俊㦲洞曰作麼生師
C078n1720_p0755b10║曰大佀白衣拜相洞曰老老大大作這個說
C078n1720_p0755b11║話師曰你作麼生洞曰積代簪纓暫時落魄。
C078n1720_p0755b12║頌曰。即日貴人舊家貧漢兄弟相承尊卑
C078n1720_p0755b13║互換向晚途中眼不開夜明簾外機旋轉騎
C078n1720_p0755b14║牛戴㡌異中來百鍊真金色不變（天童覺二）
C078n1720_p0755b15║抗力雪霜平步雲霄下惠黜國相如過槗蕭
C078n1720_p0755b16║曹謀略能成漢巢許身心欲避堯𠖥辱若驚
C078n1720_p0755b17║深自信真情㕘跡混漁樵白衣拜相喜難
C078n1720_p0755b18║加暫時流落向天涯移身換步人難見夜來
C078n1720_p0755b19║歸宿五侯家（佛𪫬泰）衣錦還鄉人盡見長時
C078n1720_p0755b20║富貴許誰知無言童子呵呵咲贏得風光滿
C078n1720_p0755b21║靣歸（伊庵權）神山把針次洞山問曰作甚
C078n1720_p0755b22║麼師曰把針曰把針事作麼生師曰針針相
C078n1720_p0755b23║佀曰二十年同行作這個語話豈有與麼工
C078n1720_p0755b24║夫師曰長老又作麼生日如大地火發底道
C078n1720_p0755c01║理。頌曰。大地火發間不容𩬊南海崑崙天寒
C078n1720_p0755c02║不襪祖祖相傳一頭搕𢶍（天童覺）𨒫放順𠬧
C078n1720_p0755c03║將寡敵眾隱顯同途得失共用針針相似不
C078n1720_p0755c04║外來同行語話要分開自[泳-永+(從-彳)]大地火發後古
C078n1720_p0755c05║廟香爐不著灰（月堂昌）神山與洞山過獨木
C078n1720_p0755c06║橋洞先過了拈起木橋曰過來師喚价闍𥠖
C078n1720_p0755c07║洞乃放下木橋。頌曰。平地無端鑿陷坑木
C078n1720_p0755c08║橋拈起使人行沉沉寒水如何渡月夜金雞
C078n1720_p0755c09║報五更（丹霞淳）潭州石霜山慶諸禪師
C078n1720_p0755c10║（嗣道吾）抵溈山為米頭一日篩米次溈曰施
C078n1720_p0755c11║主物莫拋撒師曰不拋撒溈於地上拾得一
C078n1720_p0755c12║粒曰汝道不拋撒這箇是甚麼師無對溈曰
C078n1720_p0755c13║莫輕這一粒百千粒盡[泳-永+(從-彳)]這一粒生師曰百
C078n1720_p0755c14║千粒[泳-永+(從-彳)]這一粒生未審這一粒[泳-永+(從-彳)]甚處生溈
C078n1720_p0755c15║呵呵大咲歸方丈。頌曰。萬廩千倉常住物
C078n1720_p0755c16║出生來歷要分明不知一粒[泳-永+(從-彳)]何得雨過西
C078n1720_p0755c17║山爽氣清（枯禪鏡）石霜在方丈內僧在
C078n1720_p0755c18║窓外問咫尺之間為甚麼不覩師顏師曰偏
C078n1720_p0755c19║界不曾藏僧舉問雪峰徧界不曾藏意旨如
C078n1720_p0755c20║何峰曰甚麼處不是石霜師聞曰這老漢著
C078n1720_p0755c21║甚麼死急峰聞曰老僧罪過　玄沙云山頭
C078n1720_p0755c22║老漢蹉過石霜。頌曰。千疑萬慮扣禪関徧界
C078n1720_p0755c23║非藏豈小言象骨玄沙猶定動悞他游子失
C078n1720_p0755c24║歸源高賢不用隨聲色地又天長自對門（汾
C078n1720_p0756a01║陽昭）石霜雪老盡悠悠月下相逢互唱酧爭
C078n1720_p0756a02║佀釣螺江上客一聲漁笛過滄洲（佛慧泉）雙
C078n1720_p0756a03║眸自小患生盲兩耳[泳-永+(從-彳)]來只聽聲指點萬端
C078n1720_p0756a04║都不見如何彈指得分明（保寧勇）咫尺之間
C078n1720_p0756a05║不覩師顏幸然獨露誰作遮欄老倒石霜曾
C078n1720_p0756a06║指月區區雪老重饒舌釣魚舩上謝三郎金
C078n1720_p0756a07║剛腦後添生銕（南華昺）咫尺之間問石霜師
C078n1720_p0756a08║云徧界不曾藏閙市交関急着眼塞北牛馬
C078n1720_p0756a09║海南番（洞山聦）遍界不曾藏千眼應難見雖
C078n1720_p0756a10║然咫尺間欲覓無背面象骨苦提撕箇中猶
C078n1720_p0756a11║未辨玄沙與發機射人用好箭（投子舒）
C078n1720_p0756a12║石霜因僧問如何是和尚深深處師曰無鬚
C078n1720_p0756a13║鎻子兩頭搖。頌曰。三更月落兩山明古道
C078n1720_p0756a14║程遙苔滿生金鎻搖時無手犯碧波心月兔
C078n1720_p0756a15║常行（投子青）無鬚鎻子卒難開枯木堂中莫
C078n1720_p0756a16║亂猜千古兩頭搖不動待他麟角衲僧來（保
C078n1720_p0756a17║寧勇）石霜示眾云百尺竿頭如何進步。頌
C078n1720_p0756a18║曰。百尺竿頭坐底人雖然得入未為真百尺
C078n1720_p0756a19║竿頭湏進步十方世界現全身（長沙岑）瞎却
C078n1720_p0756a20║頂門眼錯認定盤星𢬵身能捨命一盲引眾
C078n1720_p0756a21║盲（無門開）石霜因裴相國來師奪公手中笏
C078n1720_p0756a22║曰在天子手中為圭在官人手中為笏在山
C078n1720_p0756a23║僧手裡喚作什麼公無對乃㽞下笏。頌曰。
C078n1720_p0756a24║不是圭兮不是笏反身直入蒼龍窟拏得驪
C078n1720_p0756b01║龍照海珠知君大手方拈出（雪竇顯）不是圭
C078n1720_p0756b02║𠔃不是笏祖祖相傳非外物掣電光中着眼
C078n1720_p0756b03║看直下承當早埋沒遇作家湏拈出中下聞
C078n1720_p0756b04║之生恍惚太平恁麼多羅畢竟未離窠窟那
C078n1720_p0756b05║堪明眼人前特地一場忉怛（佛鑑懃）
C078n1720_p0756b06║潭州漸源仲興禪師（嗣道吾）一日隨道吾往
C078n1720_p0756b07║檀越家弔慰拊棺曰生邪死邪吾曰生也不
C078n1720_p0756b08║道死也不道師曰為甚麼不道吾曰不道不
C078n1720_p0756b09║道歸至中路師曰和尚今日湏與某甲道若
C078n1720_p0756b10║不道打和尚去也吾曰打即任打道即不道
C078n1720_p0756b11║師便打吾歸院曰汝冝離此去恐知事得知
C078n1720_p0756b12║不便師乃禮辝隱于村院三年後忽聞童子
C078n1720_p0756b13║念觀音經至應以比丘身得度者即現比丘
C078n1720_p0756b14║身忽然大省遂焚香遙禮曰信知先師遺言
C078n1720_p0756b15║終不虛發自是我不會却怨先師先師既沒
C078n1720_p0756b16║唯石霜是嫡嗣乃造石霜霜見便問前來打
C078n1720_p0756b17║先師因緣會也未師進曰却請和尚道一轉
C078n1720_p0756b18║語霜曰不見道生也不道死也不道師遂禮
C078n1720_p0756b19║拜石霜設齋懺悔他日持鍬復到石霜於法
C078n1720_p0756b20║堂上[泳-永+(從-彳)]東過西[泳-永+(從-彳)]西過東霜曰作麼師曰覓
C078n1720_p0756b21║先師靈骨霜曰洪波浩渺白浪滔天覓甚先
C078n1720_p0756b22║師靈骨師曰正好着力霜曰這裡針劄不入
C078n1720_p0756b23║着甚麼力師持鍬肩上便出。頌曰。兔馬有
C078n1720_p0756b24║角牛羊無角絕毫絕𨤲如山如岳黃金靈骨
C078n1720_p0756c01║今猶在白浪滔天何處着無處着隻履西歸
C078n1720_p0756c02║曾失却（雪竇顯）終日挨門復倚樓幾回明鏡
C078n1720_p0756c03║照梳頭一[泳-永+(從-彳)]事却潘郎後也觧人前不識羞
C078n1720_p0756c04║（保寧勇）道吾觧語無舌漸源無手行拳打得
C078n1720_p0756c05║魂消魄喪方得此道流傳石霜為父雪耻苦
C078n1720_p0756c06║屈之言難宣鍬子持來四顧茫茫白浪滔天
C078n1720_p0756c07║黃金靈骨今何在㽞鎮閻浮千萬年（妙湛慧）
C078n1720_p0756c08║木人把板雲中唱石女穿靴水上行生死死
C078n1720_p0756c09║生休更問[泳-永+(從-彳)]來日午打三更（長靈卓）生也全
C078n1720_p0756c10║機現死也全機現不道復不道箇中無背面
C078n1720_p0756c11║直下便承當不隔一條線逼塞太虛空赤心
C078n1720_p0756c12║常片片（圓悟勤）無鬚鎻子兩頭搖無瑕壁玉
C078n1720_p0756c13║三回獻反遭刖足太無端誰料正言還保返
C078n1720_p0756c14║（佛性泰）當時苦口曾不道悟來靈骨方尋討
C078n1720_p0756c15║練江寒月兩蕭蕭浮雲散盡天如掃（夢庵信）
C078n1720_p0756c16║生邪不道死邪不道一片清風閙浩浩一時
C078n1720_p0756c17║漏泄道吾機反着欄衫倒頂帽（椘安方）本地
C078n1720_p0756c18║靈明無一物幾人認得黃金骨扶鍬肩上便
C078n1720_p0756c19║行時大辯[泳-永+(從-彳)]來還若訥（丹霞淳）生前曾弗遇
C078n1720_p0756c20║知音死後徒將靈骨尋只在目前何處覓黃
C078n1720_p0756c21║金鎻子任浮沉（本覺一）明頭落莭暗裡喫交
C078n1720_p0756c22║毒手當渠痒處搔雪裏鷺鷥飛不見一隻銀
C078n1720_p0756c23║缾挂𣗳梢（雪竇宗）無生曲子物外禪客唱者
C078n1720_p0756c24║能唱拍者能拍唱拍相隨秋天月白大鵬展
C078n1720_p0757a01║翅滄溟窄浩浩清風生羽翮（南堂興）急水灘
C078n1720_p0757a02║頭下釣時錦鱗紅尾尚遲疑驀然跳出洪波
C078n1720_p0757a03║裡擭霧拏雲宇宙低（應菴華）
C078n1720_p0757a04║澧州夾山善會禪師（嗣舩子）初住京口寺因
C078n1720_p0757a05║僧問如何是法身師曰法身無相又問如何
C078n1720_p0757a06║是法眼師曰法眼無瑕時道吾失咲師遂請
C078n1720_p0757a07║益後散眾叅舩子省發後歸聚徒道吾令僧
C078n1720_p0757a08║徃問如何是法身師曰法身無相又問如何
C078n1720_p0757a09║是法眼師曰法眼無瑕僧回舉佀吾吾曰者
C078n1720_p0757a10║漢此回方徹。頌曰。法身無相法眼無瑕因
C078n1720_p0757a11║風吹火借水獻芲𮈔毫不立萬別千差但看
C078n1720_p0757a12║來年二三月𠾑泥燕子入人家（慈受深）臭口
C078n1720_p0757a13║開來經萬刼𮈔毫纔動銕輪隨雲𠬧雨散月
C078n1720_p0757a14║明夜反動江波說向誰（木庵永）
C078n1720_p0757a15║夾山因僧問撥塵見佛時如何師曰直湏揮
C078n1720_p0757a16║劍若不揮劒漁父栖巢僧後問石霜撥塵見
C078n1720_p0757a17║佛時如何霜曰渠無國土甚處逢渠僧回舉
C078n1720_p0757a18║佀師師曰門庭施設不無老僧入理深談猶
C078n1720_p0757a19║較石霜百步。頌曰。當機一句玉珊珊內外
C078n1720_p0757a20║玲瓏溢目寒無漏國中曾不住月華影裡見
C078n1720_p0757a21║應難（丹霞淳）不立纖毫已是塵那堪奔走問
C078n1720_p0757a22║他人高揮寶劍無踪跡月裏姮娥現半身（成
C078n1720_p0757a23║枯木）拂牛劒氣洗兵威定亂歸功更是誰一
C078n1720_p0757a24║旦氛埃清四海垂衣皇化自無為（天童覺）太
C078n1720_p0757b01║阿在手誰敢當鋒青山萬朵白雲重重（京兆天寧
C078n1720_p0757b02║璉）學佛人人被熱謾撥塵見得幾何般狂風
C078n1720_p0757b03║掃地雲吹散獨立闌干宇宙寬（別峯印）隱顯
C078n1720_p0757b04║全該不露顏白雲繚繞舊家山石人半夜敲
C078n1720_p0757b05║金鎻天曉泥牛過玉関（㑃堂仁）夾山因僧問
C078n1720_p0757b06║如何是佛師曰此位無賔主曰尋常與甚人
C078n1720_p0757b07║對談師曰文殊與吾携水去普賢猶未折芲
C078n1720_p0757b08║來。頌曰。親言言處幾人知今古無儔類莫
C078n1720_p0757b09║齊玉馬雪行歸夜半羚羊挂角日沉西（投子青）
C078n1720_p0757b10║當頭不犯難開口假借傍來落二三卓尓混
C078n1720_p0757b11║融無向背西天佛是老瞿曇（成枯木）大方獨
C078n1720_p0757b12║立峭巍巍八面玲瓏萬象圍正坐當軒無位
C078n1720_p0757b13║位圓通無碍應群機（踈山如）夾山因僧問如
C078n1720_p0757b14║何是夾山境師曰猿抱子歸青嶂後鳥㗸芲
C078n1720_p0757b15║落碧岩前後來法眼云我二十年秪作境話
C078n1720_p0757b16║會。頌曰。月皎青松鶴夢長碧霄丹桂挂羚
C078n1720_p0757b17║羊岩高壁仞千峰雪石筍生條半夜霜（投子青）
C078n1720_p0757b18║蚌含明月珠生腹龍擁深雲雨洒空莫向平
C078n1720_p0757b19║田翻巨浪直湏點點盡朝東（丹霞淳）古鏡重
C078n1720_p0757b20║磨又一新一回出匣一驚人石頭城下風雷
C078n1720_p0757b21║吼老老禪翁把要津（寶峯祥）二十年前此地
C078n1720_p0757b22║遊木蘭芲發院新修如今再到經行地𣗳老
C078n1720_p0757b23║無芲僧白頭（鼓山珪）境話會來猶未是却問
C078n1720_p0757b24║而今作麼生清涼元自鼻頭直夾山依舊兩
C078n1720_p0757c01║眉橫（徑山杲）古路雪深覆好山雲更遮雁聲
C078n1720_p0757c02║天外急遊子夜還家（瞞庵成）月桂寒松碧嶂
C078n1720_p0757c03║深石人未會雪中吟從前此曲知音少鶴唳
C078n1720_p0757c04║青霄出鳳林（成枯木）山邊水邊待月明暫向
C078n1720_p0757c05║人間借路行如今還向山邊去只有湖水無
C078n1720_p0757c06║行路（天目禮）夾山示眾云目前無法意在
C078n1720_p0757c07║目前不是目前法非耳目之所到。頌曰。九
C078n1720_p0757c08║轉靈丹難却易一鎚便當易還難相逢話盡
C078n1720_p0757c09║壺中事重把仙書子細看（長靈卓）年來萬事
C078n1720_p0757c10║緫成魔老去閑添白𩬊多道泰不傳天子令
C078n1720_p0757c11║時清休唱太平歌（鼓山珪）癡人面前休說夢
C078n1720_p0757c12║生銕團上湏有縫明明說與却佯聾只管外
C078n1720_p0757c13║邊閒打哄（徑山杲）握不成團撥不開德雲幾
C078n1720_p0757c14║度下崔嵬有時行到海南岸密密還從舊路
C078n1720_p0757c15║回（最庵印）夾山普請次維那命佛日送茶
C078n1720_p0757c16║日云某甲只為佛法來不為送茶來那云和
C078n1720_p0757c17║尚令請上座日云和尚即得日乃將茶去作
C078n1720_p0757c18║務處見師遂撼茶碗作聲師不頋日云釅茶
C078n1720_p0757c19║三五碗意在钁頭邊師曰缾有傾茶勢籃中
C078n1720_p0757c20║幾箇甌日云缾有傾茶勢籃中無一甌便傾
C078n1720_p0757c21║茶大眾俱以目視之日云大眾鶴望乞師一
C078n1720_p0757c22║言師曰路逢死蛇莫打殺無底籃子盛將歸
C078n1720_p0757c23║日云手執夜明苻幾箇知天曉師召大眾已
C078n1720_p0757c24║有人也歸去來乃住普請。頌曰。路逢死蛇
C078n1720_p0758a01║莫打殺無底籃子湏𩗺下徃徃事從閑話生
C078n1720_p0758a02║莫將閑話為閑話（朴翁銛）擔板漢沒拘束餓
C078n1720_p0758a03║死首陽山誓不食周粟（虛堂愚）夾山在溈山
C078n1720_p0758a04║作典座溈問今日喫甚菜師曰二年同一春
C078n1720_p0758a05║溈曰好好修事著師曰龍宿鳳巢。頌曰。相
C078n1720_p0758a06║逢借問眾僧麋莫比庵園香飯施紫氣夜隨
C078n1720_p0758a07║丹鳳轉金龍曉纏月中枝（投子青）變生為熟
C078n1720_p0758a08║逐時新好是二年同一春龍宿鳳巢輕奮意
C078n1720_p0758a09║調和味塞口多人（正覺逸）雨過龍庭苔蘚潤
C078n1720_p0758a10║夜央金殿燭初紅宮姬雅奏昇平曲禁外虛
C078n1720_p0758a11║勞視𦗟聡（大洪預）龍宿鳳巢裡二年同一春
C078n1720_p0758a12║桂芲香擈擈平地是青雲（大洪恩）夾山甞遣
C078n1720_p0758a13║一小師徧遊禪𠛴殊無趣向及聞師道譽遠
C078n1720_p0758a14║播乃回省覲云和尚有如許奇特事何不早
C078n1720_p0758a15║向某甲道師曰汝蒸飯時吾為着火汝行益
C078n1720_p0758a16║時吾為展鉢甚處是孤負汝處小師因而悟
C078n1720_p0758a17║入。頌曰。汝蒸飯時吾着火汝行益時吾展
C078n1720_p0758a18║鉢尋常恁麼老婆心自是你儂機不活機若
C078n1720_p0758a19║活夾山本無奇特事百川倒流閙聒聒（癡絕冲）
C078n1720_p0758a20║夾山因僧問會處却不問不會處請師一言
C078n1720_p0758a21║師曰戶挂凋林影中辨取。頌曰。威音那畔
C078n1720_p0758a22║不能行撒手還家懶問程寢殿無人空寂寂
C078n1720_p0758a23║滿窓唯有月虗明（丹霞淳）鄂州清平山
C078n1720_p0758a24║令遵禪師（嗣翠微）囙僧問如何是大乘師曰井
C078n1720_p0758b01║索曰如何是小乘師曰錢索又問如何是有
C078n1720_p0758b02║漏師曰笊籬曰如何是無漏師曰木杓曰覿
C078n1720_p0758b03║面相呈時如何師曰分付與典座。頌曰。有
C078n1720_p0758b04║漏笊籬無漏木杓烜赫禪和妄生卜度伶俐
C078n1720_p0758b05║座主何處摸索金牙觧使神鎗李廣箭穿雙
C078n1720_p0758b06║鶚（琅琊覺）大乘小乘井索錢索有漏無漏笊
C078n1720_p0758b07║籬木杓直下承當鼻孔失却（法雲秀）笊籬木
C078n1720_p0758b08║杓錢貫井索見成家風受用廓落生涯放得
C078n1720_p0758b09║信緣看佛法更於何處著不用安排只麼[泳-永+(從-彳)]
C078n1720_p0758b10║自然心地常安樂（天童覺）二乘諸漏扣空王
C078n1720_p0758b11║雪後那堪半夜霜秦漢旌旗度沙漠唐虞黼
C078n1720_p0758b12║黻拱岩廊（張無盡）笊籬木杓錢貫井索打瓦
C078n1720_p0758b13║鑽龜徒勞卜度休卜度麒麟只有一隻角（南華
C078n1720_p0758b14║昺）有漏笊籬無漏木杓學語禪流徒勞卜度
C078n1720_p0758b15║江邊有箇釣魚人擲鉤驚起遼天鶴（白鹿先）
C078n1720_p0758b16║笊籬木杓錢貫桶索說妙談玄俱是錯清平
C078n1720_p0758b17║鼻孔塞𠃵坤天下衲僧無處摸明來握土成
C078n1720_p0758b18║金悟去百草皆藥抝折俱𦙆指頭[跍-十+水]斷趙州
C078n1720_p0758b19║略彴平常一句用無窮限量知見徒斟酌（雪
C078n1720_p0758b20║竇宗）丈二鋼釘八尺鐵橛插在眼中猶自不
C078n1720_p0758b21║瞥（中庵空）清平初㕘翠微便問如何是西來
C078n1720_p0758b22║的的意微曰待無人即向汝說師良久曰無
C078n1720_p0758b23║人也請和尚說微下禪牀引師入竹園師又
C078n1720_p0758b24║曰無人也請和尚說微指竹曰這竿得恁麼
C078n1720_p0758c01║長那竿得恁麼短師雖領其微言猶未徹出
C078n1720_p0758c02║住大通上堂舉初見翠微機緣謂眾曰先師
C078n1720_p0758c03║入泥入水為我自是我不識好𢙣。頌曰。父
C078n1720_p0758c04║子相逢意已彰尊卑何必敘炎涼叮嚀指點
C078n1720_p0758c05║家園事行盡荒郊話短長（大洪遂）土埋處處
C078n1720_p0758c06║鐵菱角半夜經由未覺難天曉嶺根傷中倒
C078n1720_p0758c07║方知行過鐵門関（雪堂行）
C078n1720_p0758c08║舒州投子山大同禪師（嗣翠微）趙州問大死
C078n1720_p0758c09║底人却活時如何師曰不許夜行投明須到
C078n1720_p0758c10║州曰我早猴白伊更猴黑。頌曰。活中有眼
C078n1720_p0758c11║還同死藥忌何湏鑒作家古佛尚言曾未到
C078n1720_p0758c12║不知誰觧撒塵沙（雪竇顯）大死底人同活人
C078n1720_p0758c13║三千豪俠又隨塵李陵本是𠬧番將却作降
C078n1720_p0758c14║番上將身（佛印元）死去活來牙上露投明湏
C078n1720_p0758c15║到已先行誰家別舘池塘裏一對鴛鴦晝下
C078n1720_p0758c16║成（白雲端）虛空產出鐵牛兒頭角分明也大
C078n1720_p0758c17║奇[跍-十+水]破澄潭深處月夜闌牽向雪中歸（長靈卓）
C078n1720_p0758c18║趙州觧撚無𮈔線投子能穿沒鼻針好手手
C078n1720_p0758c19║中呈好手紅心心內中紅心（佛鑑懃）大死底
C078n1720_p0758c20║人還却活不許夜行投明到陳州人出許州
C078n1720_p0758c21║門翁翁八十重年少（鼓山珪）禾黍不陽艶競
C078n1720_p0758c22║栽桃李春翻令力畊者半作賣芲人（徑山杲）
C078n1720_p0758c23║我疑千年蒼玉精化為一片秋水骨海神欲
C078n1720_p0758c24║護護不得鰲頭一旦忽擎出（正堂辯）棚前夜
C078n1720_p0759a01║半弄傀儡行動威儀去就全子細思量無道
C078n1720_p0759a02║理裏頭畢竟有人牽（雪菴瑾）投子因僧問如
C078n1720_p0759a03║何是十身調御師下禪床立又問凡聖相去
C078n1720_p0759a04║幾何師亦下禪床立。頌曰。水出崑崙浪接
C078n1720_p0759a05║連天高地逈秀林巒禪床略下雲山斷凡聖
C078n1720_p0759a06║無踪海岳寒（投子青）老婦低垂事舅姑起來
C078n1720_p0759a07║爭免面糢糊強將雲髻高高綰遮得傍人眼
C078n1720_p0759a08║也無（白雲端）投子下禪牀雲中迸電光胡僧
C078n1720_p0759a09║歸漠土六月下嚴霜（佛慧泉）投子示全機清
C078n1720_p0759a10║風動翠微十身何處是贏得眼如眉（佛心才）
C078n1720_p0759a11║愛向江邊弄釣𮈔碧潭深處有嘉魚釣頭不
C078n1720_p0759a12║是無香餌箇底如何釣得渠（長靈卓）捉賊分
C078n1720_p0759a13║明要見贓十身調御下繩牀曾經巴硤猿啼
C078n1720_p0759a14║夜銕作心肝也斷腸（佛鑑懃）投子下禪床通
C078n1720_p0759a15║身誰辨的擬議即千差覿面難相識（京兆天寧璉）
C078n1720_p0759a16║投子下繩床今朝為舉揚驢前馬後漢切忌
C078n1720_p0759a17║亂承當（徑山杲）玉麟帶角離霄漢金鳳㗸芲
C078n1720_p0759a18║下綵樓野老不嫌公子醉相將携手御街遊
C078n1720_p0759a19║（水菴一）投子下繩床終非孟八郎不搖三寸
C078n1720_p0759a20║舌未免鬼分贓眼底欲條直臨機爭探囊裂
C078n1720_p0759a21║破古今無面目縱橫何處有関防（或庵躰）
C078n1720_p0759a22║投子因僧問月未圓時如何師曰吞却三箇
C078n1720_p0759a23║四箇曰圓後如何師曰吐却七箇八箇。頌曰。
C078n1720_p0759a24║七八雖然正好觀四三焉得便顢頇靈光萬
C078n1720_p0759b01║古輝天地隱顯尋常不用摶（洞山聡）圓缺曾
C078n1720_p0759b02║伸問老翁石龜𠾑子引清風昨朝木馬潭中
C078n1720_p0759b03║過[跍-十+水]出金烏半夜紅（投子青）圓後圓前作者
C078n1720_p0759b04║知四三七八觧呈機令人長笑善吞吐㽞與
C078n1720_p0759b05║樷林作是非（正覺逸）吞却三四枚吐出七八
C078n1720_p0759b06║箇吞吐総完全不知是什麼（保寧勇）吞却易
C078n1720_p0759b07║吐還難湏弥頂上天風寒昨夜三更白如晝
C078n1720_p0759b08║不知誰共倚闌觀（佛性泰）投子投子機輪無
C078n1720_p0759b09║阻要吞即吞要吐即吐若還殢齒粘牙爭得
C078n1720_p0759b10║超今邁古（石庵玿）投子因僧問和尚住此山
C078n1720_p0759b11║有何境界師曰丫角女子白頭𮈔。頌曰。山
C078n1720_p0759b12║家世界別塵世罕曾聞只可自怡恱不堪持
C078n1720_p0759b13║贈君持贈君還也奇丫角女子白頭𮈔（正覺逸）
C078n1720_p0759b14║丫角女子白頭𮈔猛燄堆中雪片飛一等住
C078n1720_p0759b15║山誰可擬閑雲流水不同歸（白雲端）芲萼樓
C078n1720_p0759b16║前春正濃濛濛柳絮舞晴空金錢擲罷嬌無
C078n1720_p0759b17║力咲倚闌干屈曲中（懶庵樞）住山境界問如
C078n1720_p0759b18║何女子雙鬟鬂已皤覿面不逢休更會白雲
C078n1720_p0759b19║飛過舊山河（天目禮）投子因僧問春雨淋淋
C078n1720_p0759b20║百草為什麼不抽芽師曰芭蕉只麼長僧問
C078n1720_p0759b21║如何是玄中玄師曰去年端午今年亦然曰
C078n1720_p0759b22║畢竟如何師曰故非同別誰說前後僧問如
C078n1720_p0759b23║何是苐二月師曰仲春漸暄曰如何是苐一
C078n1720_p0759b24║月師曰孟春猶寒。頌曰。投子投子超今邁
C078n1720_p0759c01║古遇人識人頭灰面土一月二月寒暄說說
C078n1720_p0759c02║住峰高處見翠微紅蓮舌上無橫骨（龍門遠）
C078n1720_p0759c03║孟春猶寒苐一月仲春漸暄苐二月若無閑
C078n1720_p0759c04║事挂心頭便是人間好時莭江南并兩浙春
C078n1720_p0759c05║寒與秋熱（蒙庵岳）投子囙僧問一大藏教還
C078n1720_p0759c06║有奇特事也無師曰演出大藏教僧又問黃
C078n1720_p0759c07║龍新一大藏教還有奇特事也無新曰演入
C078n1720_p0759c08║大藏教。頌曰。頓漸偏圓權寔空有釘觜鐵
C078n1720_p0759c09║舌河目海口一道清虛亘古今八角磨盤空
C078n1720_p0759c10║裡走（圓悟勤）演出大藏教言端語亦端兩頭
C078n1720_p0759c11║都坐斷一劒倚天寒（冶父川）一出一八半合
C078n1720_p0759c12║半開羸鶴翹寒木狂𤠔嘯古臺要知奇特事
C078n1720_p0759c13║當甚破草鞋（木庵永）投子因僧問曹溪猶如
C078n1720_p0759c14║指月靈山猶如畫月如何是真月師曰昨夜
C078n1720_p0759c15║三更轉向西。頌曰。昨夜三更轉向西曉來
C078n1720_p0759c16║任運落前溪舉頭不薦團欒底無限清風付
C078n1720_p0759c17║與誰（慈受深）昨夜三更轉向西昏昏宇宙幾
C078n1720_p0759c18║人迷澄潭影轉風初息猿狖微聞嶺外啼（懶
C078n1720_p0759c19║庵需）昨夜三更轉向西明眼宗師為指迷若
C078n1720_p0759c20║於話下尋端的未免泥中又洗泥（已菴深）
C078n1720_p0759c21║投子囙僧問如何是露地白牛師曰叱叱曰
C078n1720_p0759c22║飲噉何物師曰喫喫。頌曰。玉角霜毛
C078n1720_p0759c23║露地牛人間天上顯踪由不同雪嶺時時吼
C078n1720_p0759c24║肎若溈山日日𠬧（洞山聡）露地白牛起問端
C078n1720_p0760a01║隨機叱叱齒牙寒不知飲噉是何物喫喫直
C078n1720_p0760a02║教滄海乹（𠃵明慧覺）投子問僧甚麼處來曰東
C078n1720_p0760a03║西山禮祖師來師曰祖師不在東西山僧無
C078n1720_p0760a04║語。頌曰。蒼龍帶雨離深洞彩鳳𠾑芲入帝
C078n1720_p0760a05║關一句古今無滲漏祖師不在東西山（雪堂行）
C078n1720_p0760a06║投子因僧問如何是學人一卷經師曰題目
C078n1720_p0760a07║分明。頌曰。半滿金言玉轉環靈山一會受
C078n1720_p0760a08║欺謾拈來題目分明也付與兒孫着眼看（佛
C078n1720_p0760a09║心才）投子因雪峰侍立師指菴前一磈石曰
C078n1720_p0760a10║三世諸佛緫在裡許峰曰湏知有不在裏許
C078n1720_p0760a11║者師乃歸庵中坐（一曰不快漆桶）。頌曰。說明道白埋
C078n1720_p0760a12║塵混垢變化有由敗露不走誰知暗裡骨橫
C078n1720_p0760a13║抽要在轟轟霹靂手（月堂昌）有客釣鰲魚區
C078n1720_p0760a14║區走五湖不知泥裏蚌滿腹是驪珠（佛鑑懃）
C078n1720_p0760a15║投子因僧問刼火洞然時如何師曰寒凜凜
C078n1720_p0760a16║地。頌曰。天地為爐萬物焦石人駕浪渡雲
C078n1720_p0760a17║霄風生半夜霜威重月落冰寒逼鬂凋（投子青）
C078n1720_p0760a18║投子因僧問如何是本來人師曰共坐不相
C078n1720_p0760a19║識曰恁麼則禮拜去也師曰暗寫愁腸寄與
C078n1720_p0760a20║誰。頌曰。共坐同行世莫知幾人當面便逢
C078n1720_p0760a21║伊縱饒紹續家門者半是貧寒乞養兒（保寧勇）
C078n1720_p0760a22║投子因僧問一切聲是佛聲是否師曰是曰
C078n1720_p0760a23║和尚莫𡱰沸椀鳴聲師便打僧又問麤言及
C078n1720_p0760a24║細語皆歸苐一義是否師曰是曰喚和尚作
C078n1720_p0760b01║一頭驢得麼師便打。頌曰。投子投子機輪
C078n1720_p0760b02║無阻放一得二同彼同此可憐無限弄潮人
C078n1720_p0760b03║畢竟還落潮中死忽然活百川倒流閙聒聒
C078n1720_p0760b04║（雪竇顯）一條拄杖兩家使一徃一來無彼此者
C078n1720_p0760b05║僧若得投子機隨手拈來打投子（圓悟勤）
C078n1720_p0760b06║投子與僧遊山僧見蟬殼遂問殼在這裏蟬
C078n1720_p0760b07║向什麼處去師拈蟬殼就其耳畔作蟬鳴聲
C078n1720_p0760b08║其僧有省。頌曰。輕薄寒蟬殼枯乾敗葉形
C078n1720_p0760b09║拈來臨耳畔連噪兩三聲（南堂興）投子指雨
C078n1720_p0760b10║示僧云𰚆日來好雨且道什麼處來僧無語
C078n1720_p0760b11║後囙看華嚴經方有省。頌曰。陌上遊人競
C078n1720_p0760b12║採芳不知眼底度春光夜來一陣落芲雨一
C078n1720_p0760b13║百十城流水香（絕象鑒）百芲香裏鷓鴣啼白
C078n1720_p0760b14║面郎君醉似泥赫日光中開得眼福城東際
C078n1720_p0760b15║草萋萋（竹屋簡）投子因僧問三身中那身說
C078n1720_p0760b16║法師乃彈指。頌曰。三身說法問端由彈指
C078n1720_p0760b17║輕輕海岳𠬧金鎻塔開紅日晚夜深人咲碧
C078n1720_p0760b18║峰頭（投子青）投子因僧問菩提煩惱是一是
C078n1720_p0760b19║二師曰是二僧便問如何是菩提師曰且坐
C078n1720_p0760b20║喫茶曰如何是煩𢙉師曰這僧聒噪人出去。
C078n1720_p0760b21║頌曰。入草親尋草裡人重重有路掌中平不
C078n1720_p0760b22║遇大商空突曉日高猶𦗟打三更（木菴永）
C078n1720_p0760b23║
C078n1720_p0760b24║禪宗頌古聮珠通集卷第十二　　　田五