C078n1720_p0761a01║禪宗頌古聮珠通集卷第十三　　　田六
C078n1720_p0761a02║（僧錄司右闡教兼靈谷禪寺住持淨戒重校）
C078n1720_p0761a03║六祖下第五世仰山寂（二十二則）香嚴閒（五則）
C078n1720_p0761a04║米胡（二則）王常侍（三則）三角菴主（一則）
C078n1720_p0761a05║六祖下第六世興化獎（八則）寶壽沼（六則）
C078n1720_p0761a06║三聖然（三則）大覺（二則）灌溪閒（二則）
C078n1720_p0761a07║崔禪（一則）歷村（一則）虎溪（一則）桐峰（一則）
C078n1720_p0761a08║米倉（一則）雲山（一則）陳操尚書（二則）
C078n1720_p0761a09║大禪佛（二則）南塔湧（二則）無着喜（三則）
C078n1720_p0761a10║袁州仰山慧寂通智禪師（嗣溈山）有梵僧從
C078n1720_p0761a11║空而至師曰近離甚處曰西天師曰幾時離
C078n1720_p0761a12║彼曰今早師曰何太遲生曰遊山翫水師曰
C078n1720_p0761a13║神通游戲則不無闍𥠖佛法須還老僧始得
C078n1720_p0761a14║曰特來東土禮文殊𨚫遇小釋迦遂出梵書
C078n1720_p0761a15║貝多葉與師作禮乘空而去自此號小釋迦。
C078n1720_p0761a16║頌曰。遠離西竺路迢迢親向支那弄海潮
C078n1720_p0761a17║若要清風生閫外拽來更與四藤條（南華昺）
C078n1720_p0761a18║小釋迦大文殊聞名號任稱呼藤條在握不
C078n1720_p0761a19║能用被他碧眼謾塗糊（踈山如）瞬目西天此
C078n1720_p0761a20║土揚眉此土西天出息千重百匝入息一念
C078n1720_p0761a21║萬年禪禪閻浮樹在海南邊（南堂興）應真來
C078n1720_p0761a22║訪仰山翁須信聲聞未盡空問著不知関棙
C078n1720_p0761a23║子元來只是有神通（本覺一）仰山住東平時
C078n1720_p0761a24║溈山送書并鏡與師師上堂提起示眾曰且
C078n1720_p0761b01║道是溈山鏡東平鏡若道是東平鏡又是溈
C078n1720_p0761b02║山送來若道是溈山鏡又在東平手裏道得
C078n1720_p0761b03║則留取道不得則撲破去也眾無語師遂撲
C078n1720_p0761b04║破。頌曰。仰山接得溈山鏡告眾拈來行
C078n1720_p0761b05║正令懞懂禪流眼不開仰山直下驀頭釘（汾
C078n1720_p0761b06║陽昭）提起分明照正邪眾人皆不啟唇牙譬
C078n1720_p0761b07║如賣物無人買最後須㱕本主家（洞山聦）古
C078n1720_p0761b08║鏡封來辨者難示徒行令眾當觀會中若有
C078n1720_p0761b09║仙陀客㽞得如今照影寒（海印信）師鏡拈來
C078n1720_p0761b10║呈眾了癡人徃徃爭妍醜當時撲破不可尋
C078n1720_p0761b11║免教壞却兒孫手（白雲端）溈山古鏡仰山提
C078n1720_p0761b12║日上東方月落西撲落不知誰拾得秋風索
C078n1720_p0761b13║索草萋萋（保寧勇）師資相照見非輕將示禪
C078n1720_p0761b14║徒眾失驚此鏡分明分不得到頭分作兩分
C078n1720_p0761b15║明（佛國白）全放全𭣣意亦優溈山送至仰山
C078n1720_p0761b16║頭可憐一片如秋水三問無人撲破休（智海
C078n1720_p0761b17║清）父子相傳鏡絕塵須知秋夕不同輪可憐
C078n1720_p0761b18║無限迷頭者錯認空華鏡裏春（佛心才）八十
C078n1720_p0761b19║婆婆學畫眉風流意比少年時若無明鏡分
C078n1720_p0761b20║妍醜盡道不勞紅粉施（上方益）比謂拈來伸
C078n1720_p0761b21║一問如何舉眾盡茫然不因一撲百雜碎定
C078n1720_p0761b22║作人間醜婦冤（西禪淨）仰山隨溈山游山到
C078n1720_p0761b23║磐陀石上坐師侍立次忽鴉𠾑一紅柿落在
C078n1720_p0761b24║面前師取柿拭過呈似溈溈云子甚處得來
C078n1720_p0761c01║師曰此是和尚道德所感溈云汝也不得無
C078n1720_p0761c02║分即分半與師。頌曰。鴉𠾑柿子落師前
C078n1720_p0761c03║致問何來事皎然各分一半甜如蜜如今不
C078n1720_p0761c04║會更何年（汾陽昭）溈仰分明亘古今父子相
C078n1720_p0761c05║見意輙深果熟馨香鴉𠾑至捏來擘去似交
C078n1720_p0761c06║襟要會二人端的處中秋月落映潭心（洞山
C078n1720_p0761c07║聦）仰山因溈山問大地眾生業識茫茫無本
C078n1720_p0761c08║可據子作麼生知他有之與無師曰慧寂有
C078n1720_p0761c09║驗處時有一僧從面前過師召曰闍𥠖僧回
C078n1720_p0761c10║首師曰和尚這箇便是業識茫茫無本可據
C078n1720_p0761c11║溈曰此是師子一滴乳迸散六斛馿乳。頌曰。
C078n1720_p0761c12║父子有時揚密意神通變化不相知喚回業
C078n1720_p0761c13║識茫茫者笑倒溈山老古錐（真淨文）一喚回頭
C078n1720_p0761c14║識我不依俙蘿月又成鈎千金之子纔流落
C078n1720_p0761c15║漠漠窮途有許愁（天童覺）有本無本學益學
C078n1720_p0761c16║損搬運不時提起却穩師子一滴迸六斛馿
C078n1720_p0761c17║乳散入別人屋業識茫茫辨出時烏鷄不在
C078n1720_p0761c18║蘆花宿（月堂昌）仰山問溈山大用現前請師
C078n1720_p0761c19║辨白溈下座㱕方丈師遂入溈問子適來問
C078n1720_p0761c20║甚麼話師再舉溈曰還記得吾荅語否師曰
C078n1720_p0761c21║記得溈曰你試舉看師珎重出去溈曰錯師
C078n1720_p0761c22║回首曰閑師弟若來莫道某甲無語。頌曰。
C078n1720_p0761c23║是即全是非即全非大用現前携手同㱕不
C078n1720_p0761c24║知猶自涉離微（松源嶽）問處分明荅處親縱
C078n1720_p0762a01║橫有路慣反身相如奪得連城璧秦主安然
C078n1720_p0762a02║致太平（木菴永）仰山臥次夢入弥勒內院眾
C078n1720_p0762a03║堂中諸位皆足惟苐二位空師遂就座一尊
C078n1720_p0762a04║者白槌曰令當苐二座說法師起白槌曰摩
C078n1720_p0762a05║訶衍法離四句絕百非諦𦗟諦𦗟眾皆散去
C078n1720_p0762a06║及覺舉似溈溈曰子已入聖位師便禮拜。
C078n1720_p0762a07║頌曰。夢中擁衲叅𦒿舊列聖森森坐其右
C078n1720_p0762a08║當仁不讓犍稚鳴說法無畏師子吼心安如
C078n1720_p0762a09║海膽量如斗鮫目淚流蚌腸珠剖譫語誰知
C078n1720_p0762a10║泄我機厖眉應笑揚家醜離四句絕百非馬
C078n1720_p0762a11║師父子病休醫（天童覺）夢裏談空也大奇百
C078n1720_p0762a12║非四句若為離當時能舉摩竭令何必堂中
C078n1720_p0762a13║下一槌（本覺一）白日青天夢中說夢捏恠捏
C078n1720_p0762a14║恠誑謼一眾（無門開）仰山因龐居士問久嚮
C078n1720_p0762a15║仰山到來為什麼却覆師竪起拂子士曰恰
C078n1720_p0762a16║是師曰是仰是覆士乃打露柱曰雖然無人
C078n1720_p0762a17║也要露柱證明師擲拂子曰若到諸方一任
C078n1720_p0762a18║舉似。頌曰。兩個八文為十六從頭數過
C078n1720_p0762a19║猶不足拏來亂撒向階前滿地團團苔蘚緣
C078n1720_p0762a20║（白雲端）賊偷賊物太希奇好手還他火伴知
C078n1720_p0762a21║今日併贓齊捉獲得便冝是落便冝（保寧勇）
C078n1720_p0762a22║仰山後㕘岩頭頭舉起拂子師展坐具頭拈
C078n1720_p0762a23║拂子置背後師將坐具搭肩上而出頭曰我
C078n1720_p0762a24║不肯汝放秪肯汝𭣣。頌曰。一竪一展一放
C078n1720_p0762b01║一𭣣仰山弄險過似岩頭頼是隨風回櫓棹
C078n1720_p0762b02║幾乎反却釣魚舟（斷橋倫）仰山一日在法堂
C078n1720_p0762b03║上坐見一僧來問訊了向東邊义手立以目
C078n1720_p0762b04║視師師垂左足僧過西邊义手立師垂右足
C078n1720_p0762b05║僧向中間义手立師𭣣雙足僧禮拜師曰老
C078n1720_p0762b06║僧自住此未曾打著一人拈拄杖便打僧騰
C078n1720_p0762b07║空而去。頌曰。草舍蕭蕭寄白雲故人訪
C078n1720_p0762b08║遠意殷勤寒暄禮莭皆通罷難免杯茶供養
C078n1720_p0762b09║君（南叟茂）仰山在洪川石亭粥後坐次有僧
C078n1720_p0762b10║問和尚還識字否師曰隨分僧乃右旋一匝
C078n1720_p0762b11║云是甚麼字師於地上書個十字僧又左旋
C078n1720_p0762b12║一匝云是甚字師改十字作卍字僧畫一圓
C078n1720_p0762b13║相兩手托如脩羅擎日月勢云是甚麼字師
C078n1720_p0762b14║乃畫圓相圍却卍字僧乃作樓至勢師云如
C078n1720_p0762b15║是如是此是諸佛之所護念汝亦如是吾亦
C078n1720_p0762b16║如是善自護持其僧禮拜騰空而去。頌曰。道環
C078n1720_p0762b17║之虛未盈空印之手未形妙運天輪地軸密
C078n1720_p0762b18║羅武緯文經放開捏聚獨立同行機發玄樞
C078n1720_p0762b19║𠔃青天激電眼合紫光𠔃白日見星（天童覺）
C078n1720_p0762b20║仰山因僧思𨜶問禪宗頓悟畢竟入門的意
C078n1720_p0762b21║如何師曰此意極難若是祖宗門下上根上
C078n1720_p0762b22║智一聞千悟得大捴持其有根微智劣若不
C078n1720_p0762b23║安禪靜慮到這裏緫須茫然曰除此一路還
C078n1720_p0762b24║更有入處否師曰有曰如何即是師曰汝是
C078n1720_p0762c01║甚處人曰幽州人師曰汝還思彼處否曰常
C078n1720_p0762c02║思師曰能思者是心所思者是境彼處樓臺
C078n1720_p0762c03║林苑人馬駢闐汝返思底還有許多般也無
C078n1720_p0762c04║曰某甲到這裏緫不見有師曰汝解猶在心
C078n1720_p0762c05║信位即得人位未在曰除却這個別更有意
C078n1720_p0762c06║也無師曰別有別無即不堪也曰到這裏作
C078n1720_p0762c07║麼生即是師曰據汝所觧秪得一玄得坐披
C078n1720_p0762c08║衣向後自看𨜶禮謝。頌曰。得坐應須更
C078n1720_p0762c09║自看涅槃城裏未為安披毛戴角重相見歷
C078n1720_p0762c10║盡艱難幾許般（大洪恩）無外而容無礙而冲
C078n1720_p0762c11║門墻岸岸関鎻重重酒常酣而臥客飯雖飽
C078n1720_p0762c12║而頹農突出虛空𠔃鳳搏妙翅踏翻滄海𠔃
C078n1720_p0762c13║雷送游龍（天童覺）幽州桑梓問來端歷歷山
C078n1720_p0762c14║川在肺肝思底返思都叵得披衣向後更須
C078n1720_p0762c15║看（本覺一）凡聖緫無別路岐返思思底幾人
C078n1720_p0762c16║知春風不到桃源洞葉落花開自有時（慈受
C078n1720_p0762c17║深）仰山問僧近離甚處曰庐山師曰曾到
C078n1720_p0762c18║五老峯麼曰不曾到師曰闍𥠖不曾游山雲
C078n1720_p0762c19║門云此語皆為慈悲之故有落草之談
C078n1720_p0762c20║出草入草隨觧尋討白雲重重紅日杲杲左
C078n1720_p0762c21║顧無瑕右盻已老君不見寒山子行太早十
C078n1720_p0762c22║年㱕不得忘却來時道（雪竇顯）出草何如入
C078n1720_p0762c23║草時全身入草為慈悲仰山垂手隨他去直
C078n1720_p0762c24║至如今在路岐（本覺一）欲識庐山五老峯個
C078n1720_p0763a01║中何地不相逢舌頭無骨隨人轉熨斗煎茶
C078n1720_p0763a02║銚不同（慈受深）仰山問三聖汝名什麼聖云
C078n1720_p0763a03║慧寂師曰慧寂是我聖曰我名慧然師呵呵
C078n1720_p0763a04║大笑。頌曰。神通游戲不為難互換機鋒
C078n1720_p0763a05║始可觀雙放雙収底時莭呵呵大笑幾何般
C078n1720_p0763a06║（本覺一）慧寂剛言是我名幸逢禪者更饒人
C078n1720_p0763a07║若將利器比君子大笑欣然滿座春（圓悟勤）
C078n1720_p0763a08║仰山向火次有僧叅師曰一言說盡山河大
C078n1720_p0763a09║地僧問如何是一言師以火筯插向炉中又
C078n1720_p0763a10║移向舊處。頌曰。一句称提萬象分肯同摩
C078n1720_p0763a11║竭掩重門夕陽影裏風濤急不覺移舟下渡
C078n1720_p0763a12║昬（投子青）仰山見雪師子乃指曰還有過得
C078n1720_p0763a13║此色者麼眾無對雲門云當時好便與推倒
C078n1720_p0763a14║雪竇云雲門只觧推倒不觧扶起。頌曰。
C078n1720_p0763a15║一倒一起雪𨓍師子慎於犯而懷仁勇於為
C078n1720_p0763a16║而見義清光照眼似迷家明白轉身還墮位
C078n1720_p0763a17║衲僧家了無寄同死同生何此何彼暖信破
C078n1720_p0763a18║梅𠔃春到寒枝凉颷脫葉𠔃秋澄潦水（天童
C078n1720_p0763a19║覺）推倒扶起覿面千里唯小釋迦風前按指
C078n1720_p0763a20║直饒海印發光也是雪峯道底徧界是文殊
C078n1720_p0763a21║徧界是慈氏樓閣門開竟日閑誰識善財童
C078n1720_p0763a22║子（最菴印）仰山因陸郎中問不断煩惱而入
C078n1720_p0763a23║涅槃師竪起拂子曰只如者個作麼生入曰
C078n1720_p0763a24║入之一字也不用得師曰入之一字不為郎
C078n1720_p0763b01║中。頌曰。生死涅槃翻手覆手正眼豁開二
C078n1720_p0763b02║俱非有獨步大方塵塵正受片片亂飄岩上
C078n1720_p0763b03║梅條條縱舞溪邊柳（石門聦）仰山一日見香
C078n1720_p0763b04║嚴乃問近日師兄見處如何曰據某甲見處
C078n1720_p0763b05║無一法可當情師曰你觧猶在境曰某甲只
C078n1720_p0763b06║如是師兄又作麼生師曰你豈無能知道無
C078n1720_p0763b07║一法可當情者溈山聞舉曰寂子已後疑煞
C078n1720_p0763b08║天下人去在。頌曰。寂子香嚴論見處直教
C078n1720_p0763b09║聞者轉疑深相逢未肯三分語那得全拋一
C078n1720_p0763b10║片心（本覺一）仰山臥次僧問法身還觧說法
C078n1720_p0763b11║也無師曰我說不得別有一人說得曰說得
C078n1720_p0763b12║底人在甚麼處師推出枕子溈山聞曰寂子
C078n1720_p0763b13║用劒刃上事。頌曰。法身說法肉眼看物大
C078n1720_p0763b14║智如愚大辯如訥拈起簸箕別處舂推出枕
C078n1720_p0763b15║子露眠床劒刃上事放毫光（月堂昌）田中插
C078n1720_p0763b16║鍬床上推枕千手千眼不審不審（龍牙言）
C078n1720_p0763b17║仰山因梵僧來𠫭師於地上畫半月相僧近
C078n1720_p0763b18║前添作一圓相以脚抹却師展兩手僧拂袖
C078n1720_p0763b19║便去。頌曰。寂子偶逢穿耳客曾將半月示
C078n1720_p0763b20║伊家僧添半月反然去却道親逢小釋迦（本
C078n1720_p0763b21║覺一）仰山夏末問訊溈山溈曰子一夏不見
C078n1720_p0763b22║上來在下面作何所務師曰慧寂在下面鋤
C078n1720_p0763b23║得一片畬下得一籮種溈山曰子今夏不虛
C078n1720_p0763b24║過師却問未審和尚一夏之中作何所務溈
C078n1720_p0763c01║曰日中一食夜後一寢師曰和尚今夏亦不
C078n1720_p0763c02║虗過道了乃吐舌溈曰寂子何得自傷己命。
C078n1720_p0763c03║頌曰。開一片田密密綿綿兩頓粥飯其道
C078n1720_p0763c04║自辦一夏興諸人相見自是諸人不薦若也
C078n1720_p0763c05║薦成一片是什麼一片看取當門箭（龍門遠）
C078n1720_p0763c06║寂子不虗過钁頭邊有功秪將一籮粟千載
C078n1720_p0763c07║顯家風（咦菴鑒）翁翁年德兩俱尊家有詩書
C078n1720_p0763c08║富可論飽飯憨眠無個事却來敲枕弄兒孫
C078n1720_p0763c09║（別山智）開得一片田種得一籮粟卞和三献
C078n1720_p0763c10║椘王王設若不遇別實人至今猶在荊門哭
C078n1720_p0763c11║午間一齊早晨一粥断絃須是鸞膠續陽春
C078n1720_p0763c12║白雪有知音山自青𠔃水自綠（辛菴儔）仰山
C078n1720_p0763c13║同陸侍御入僧堂公乃問如許多師僧為復
C078n1720_p0763c14║是喫粥喫飯僧為復是𠫵禪僧師曰亦不是
C078n1720_p0763c15║喫粥飯僧亦不是𠫵禪僧公曰在此作什麼
C078n1720_p0763c16║師曰侍御自問取他。頌曰。來問威風頗不
C078n1720_p0763c17║臧幾多龍象在雲堂旃檀林裏曾無雜造次
C078n1720_p0763c18║風流豈易量（本覺一）仰山因劉侍御問了心
C078n1720_p0763c19║之旨可得聞乎師曰若欲了心無心可了無
C078n1720_p0763c20║了之心是名真了。頌曰。口朝鼻孔無空過
C078n1720_p0763c21║眼蓋鬍鬚有古風信采骨頭花十八等閒擲
C078n1720_p0763c22║出滿盆紅（或菴體）
C078n1720_p0763c23║鄧州香嚴智閑禪師（嗣溈山）因百丈遷化遂
C078n1720_p0763c24║叅溈山溈問我聞汝在百丈處問一荅十問
C078n1720_p0764a01║十荅百此是汝聦明伶俐意觧識想生死根
C078n1720_p0764a02║本父母未生時試道一句看師茫然歸寮將
C078n1720_p0764a03║平日看過底文字尋一句酬對竟不得乃嘆
C078n1720_p0764a04║曰畫餅不可充飢屢乞溈說破溈曰我若說
C078n1720_p0764a05║似汝汝已後罵我去我說底終不干汝事師
C078n1720_p0764a06║遂焚平昔所看文字曰此生不學佛法也且
C078n1720_p0764a07║作個長行粥飯僧免役心神泣辝溈山抵南
C078n1720_p0764a08║陽忠國師遺跡憩止一日芟除草木偶拋尾
C078n1720_p0764a09║礫擊竹作聲忽然省悟遽㱕沐浴焚香遙禮
C078n1720_p0764a10║溈山讚曰和尚大慈恩踰父母當時若為我
C078n1720_p0764a11║說破何有今日之事述。頌曰。一擊忘所知更
C078n1720_p0764a12║不假脩持動容揚古路不墮悄然機處處無
C078n1720_p0764a13║踪跡聲色外威儀諸方達道者咸言上上機
C078n1720_p0764a14║溈山聞得謂仰山曰此子徹也仰曰此是心
C078n1720_p0764a15║機意識著述得成待慧寂親自勘過。頌曰。
C078n1720_p0764a16║粥飯隨緣養病軀本無迷悟可関渠無端擊
C078n1720_p0764a17║著菴前竹直至如今在半途（雪竇宗）放下身
C078n1720_p0764a18║心如弊帚拈來瓦礫是黃金驀然一下打得
C078n1720_p0764a19║著大地山河一法沉（九峯昇）香嚴囙仰山見
C078n1720_p0764a20║曰和尚讚歎師弟發明大事你試說看師舉
C078n1720_p0764a21║前頌仰曰此是夙習記持而成若有正悟別
C078n1720_p0764a22║更說看師又頌曰去年貧未是貧今年貧始
C078n1720_p0764a23║是貧去年貧猶有卓錐之地今年貧錐也無。
C078n1720_p0764a24║頌曰。無地無錐未是貧知無尚有守無身
C078n1720_p0764b01║儂家近日貧來甚不見當初貧底人（鴈山元）
C078n1720_p0764b02║年去年來貧復貧祖師擡脚重千斤愁人莫
C078n1720_p0764b03║向愁人說說向愁人愁殺人（松源岳）當機覿
C078n1720_p0764b04║面提覿面當機疾開眼放癡頑鞭逼人上壁
C078n1720_p0764b05║香嚴初開堂溈山令僧送書并拄杖至師接
C078n1720_p0764b06║淂便哭蒼天蒼天僧曰和尚為甚麼如此師
C078n1720_p0764b07║曰秪為春行秋令。頌曰。拄杖將來便徹心
C078n1720_p0764b08║淚流不覺思沉吟春行秋令人驚恠絕後光
C078n1720_p0764b09║前絕古今（汾陽昭）接得杖哭蒼天不言絕後
C078n1720_p0764b10║與光前春行秋令人難會[跍-十+水]破草鞋腳底穿
C078n1720_p0764b11║（正覺逸）尊人寄物哭蒼天春令冬行也倒㒹
C078n1720_p0764b12║若有會中真衲子禪床好與即時掀（本覺一）
C078n1720_p0764b13║家世拄杖佛祖付囑溈山寄來香嚴發哭父
C078n1720_p0764b14║子投機陽春雪曲不是知音大難相續（踈山如）
C078n1720_p0764b15║香嚴示眾曰若論此事如人上樹口𠾑樹枝
C078n1720_p0764b16║腳不[跍-十+水]枝手不攀枝樹下忽有人問如何是
C078n1720_p0764b17║祖師西來意不對他又違他所問若對他又
C078n1720_p0764b18║喪身失命當恁麼時作麼生即得時有虎頭
C078n1720_p0764b19║招上座出眾云樹上即不問未上樹時請和
C078n1720_p0764b20║尚道師乃呵呵大笑。頌曰。香嚴𠾑樹示多
C078n1720_p0764b21║人要引同袍達本真擬議即從言下取喪身
C078n1720_p0764b22║失命數如塵汾陽為你開迷路雲散長天日
C078n1720_p0764b23║月新（汾陽昭）呵呵大笑沒針錐上樹何如未
C078n1720_p0764b24║上時任使香嚴多伎倆傍觀不免為攢眉（佛
C078n1720_p0764c01║慧泉）曲設多方老古錐那堪枝上更生枝好
C078n1720_p0764c02║如良馬窺鞭影逐塊且非師子兒（保寧勇）古
C078n1720_p0764c03║聖悲心利後人口𠾑枝上露全身直饒玄路
C078n1720_p0764c04║無消息未免家中喪二親（石門易）香嚴垂語
C078n1720_p0764c05║真堪賞口𠾑樹枝懸樹上此時不問祖師機
C078n1720_p0764c06║且道渠儂底模樣（地藏恩）狹路轉身難東西
C078n1720_p0764c07║盡是山行人不到處風定落花閑（上方益）
C078n1720_p0764c08║高高山頂立深深海底行新松趂嶺種芳草
C078n1720_p0764c09║遶池生手不攀枝腳不[跍-十+水]樹口裏𠾑得當頭
C078n1720_p0764c10║蹉路問着西來對不對罰錢依舊有人悔（月
C078n1720_p0764c11║堂昌）故園春色在枝頭惱亂春風卒未休無
C078n1720_p0764c12║事晚來江上望三三兩兩釣魚舟（應庵華）香
C078n1720_p0764c13║嚴上樹口𠾑枝手不攀枝脚纍垂纔開口（咦）
C078n1720_p0764c14║不荅也又相違未上樹時道將來金剛寶劒
C078n1720_p0764c15║頂門揮（卍菴顏）香嚴上樹住住住住擬問如
C078n1720_p0764c16║何葛藤露布（月林觀）香嚴真杜撰𢙣毒無盡
C078n1720_p0764c17║限啞卻衲僧口通身是鬼眼（無門開）無地無
C078n1720_p0764c18║錐始是貧卻來樹上強懸身雖然相識滿天
C078n1720_p0764c19║下畢竟知心能幾人（無禪才）香嚴囙僧問如
C078n1720_p0764c20║何是道師曰枯木裏龍吟僧云如何師曰髑
C078n1720_p0764c21║髏裏眼睛後問石霜如何是枯木裏龍吟霜
C078n1720_p0764c22║云猶帶喜在又問如何是髑髏裏眼睛霜云
C078n1720_p0764c23║猶帶識在。頌曰。枯木龍吟真是道髑髏無識
C078n1720_p0764c24║眼初明喜識盡時消不盡當人那辨濁中清
C078n1720_p0765a01║（曹山寂）京兆府米和尚（嗣溈山）問僧近
C078n1720_p0765a02║離甚處僧曰藥山師曰藥山老子近日如何
C078n1720_p0765a03║曰大似一片頑石師曰得漝麼鄭重曰也無
C078n1720_p0765a04║你提掇處師曰非但藥山米胡也漝麼僧近
C078n1720_p0765a05║前顧視而立師曰看看頑石動也其僧便出。
C078n1720_p0765a06║頌曰。米胡好片頑石多少遊人不識及乎衲
C078n1720_p0765a07║僧一見不免將南作北（大溈喆）米胡令僧去
C078n1720_p0765a08║問仰山曰今時人還假悟也無仰曰悟即不
C078n1720_p0765a09║無爭奈落在苐二頭師深肯之。頌曰。碧岫
C078n1720_p0765a10║峯頭借問人指山窮處未安身雖然免淂重
C078n1720_p0765a11║行令爭似靈苗不犯春（投子青）苐二頭邊破
C078n1720_p0765a12║悟迷快須撥手捨筌罤成𠔃未盡成駢拇智
C078n1720_p0765a13║者難知覺噬嚌兔老冰盤秋露泣烏寒玉樹
C078n1720_p0765a14║晚風凄特來大仰辨真假痕玷渾無貴玉圭
C078n1720_p0765a15║（天童覺）悟人千箇道無憂肎信遭他苐二頭
C078n1720_p0765a16║寂寞山花寒食後夕陽西去水東流（龍門遠）
C078n1720_p0765a17║襄州王敬初常侍（見溈山）視事次米和尚至
C078n1720_p0765a18║公乃舉筆示之米曰還判得虗空否公擲筆
C078n1720_p0765a19║入宅更不復出米致疑明日憑鼓山供養主
C078n1720_p0765a20║入探其意米亦隨至潛在屏蔽間偵伺供養
C078n1720_p0765a21║主纔坐問曰昨日米和尚有甚麼言句便不
C078n1720_p0765a22║相見公曰師子齩人韓獹逐磈米聞此語即
C078n1720_p0765a23║省前謬遽出朗笑曰我會也我會也公曰會
C078n1720_p0765a24║即不無你試道看米曰請常侍舉公竪起隻
C078n1720_p0765b01║筋米曰這野狐精公曰這漢徹也。○頌曰。賔
C078n1720_p0765b02║主機先有路通筆端不是判虛空筯頭再運
C078n1720_p0765b03║回天力千聖齊教立下風（癡絕冲）常侍舉筆
C078n1720_p0765b04║萬事皆吉直下承當急急如律米胡叅官忘
C078n1720_p0765b05║前失後且告貴人為我相救（癡禪妙）機輪活
C078n1720_p0765b06║脫走珠盤玅處都盧在筆端竪起依然還放
C078n1720_p0765b07║下靈鋒寶劒倚天寒（偃溪聞）王常侍與臨
C078n1720_p0765b08║齊至僧堂乃問這一堂僧還看經也無濟云
C078n1720_p0765b09║不看經公曰還習禪也無濟云不習禪公曰
C078n1720_p0765b10║經又不看禪又不習究竟作什麼濟云緫教
C078n1720_p0765b11║成佛作祖去公曰金屑雖貴落眼成翳又作
C078n1720_p0765b12║麼生濟曰我將謂你是箇俗漢心。頌曰。世出
C078n1720_p0765b13║世間希有事顯露須憑過量人只將補袞調
C078n1720_p0765b14║羹手撥轉如來正法輪（徑山杲）一著高一著
C078n1720_p0765b15║一步闊一步明眼人前猶涉露布鳳棲不在
C078n1720_p0765b16║梧桐樹（松源岳）事到無心不苟欺烏玄鵠曰
C078n1720_p0765b17║尚懷疑自非親見黃頭老爭敢逢人泄漏機
C078n1720_p0765b18║（虛堂愚）王常侍叅睦州一日師問何故入院
C078n1720_p0765b19║遲公曰看馬打毬所以來遲州云人打毬馬
C078n1720_p0765b20║打毬公曰人打毬州云人困麼公曰困曰馬
C078n1720_p0765b21║困麼公曰困曰露柱困麼公茫然無對歸至
C078n1720_p0765b22║私第中夜忽有省明日見州曰某會淂昨日
C078n1720_p0765b23║事也州云露柱困麼公曰困州遂肎之。
C078n1720_p0765b24║頌曰。人困馬困未是困露柱之困始是困好
C078n1720_p0765c01║於言下證無常莫向言中尋尺寸百丈若無
C078n1720_p0765c02║雙耳聾臨濟爭解領三䪺盡將業識作流傳
C078n1720_p0765c03║此道今人棄如糞（龍門遠）看人騎馬打毬子
C078n1720_p0765c04║不覺今朝入院遲官路雪殘春正好江梅着
C078n1720_p0765c05║意要題詩（懶菴樞）
C078n1720_p0765c06║靳州三角山法遇菴主（嗣溈山）因荒亂魁師
C078n1720_p0765c07║八山執刃而問和尚有甚財寶師曰僧家之
C078n1720_p0765c08║寶非君所冝魁曰是何寶師振威一喝魁不
C078n1720_p0765c09║悟以刃加之。○頌曰。師將真寶濟兇人豈謂
C078n1720_p0765c10║行恩反害身真寶與伊元不識而今更是好
C078n1720_p0765c11║訴貧（洞山聡）
C078n1720_p0765c12║深山深處隨時荒無價之珍不隱藏纔遇兇
C078n1720_p0765c13║人便分付兇人少鑒返加傷（正覺逸）
C078n1720_p0765c14║菴僧真實濟兇人一喝分明出差珎莫道賊
C078n1720_p0765c15║魁非別者當頭雪刃用來親（天目禮）
C078n1720_p0765c16║魏府興化存獎禪師（嗣臨濟）
C078n1720_p0765c17║師在三聖會裏為首座常曰我向南方行腳
C078n1720_p0765c18║一遭拄杖頭上不曾撥着一箇會佛法底人
C078n1720_p0765c19║後大覺聞舉遂曰作麼生得風吹到大覺門
C078n1720_p0765c20║裏來師後到大覺為院主一日覺喚院主我
C078n1720_p0765c21║聞你道向南方行腳一遭拄杖頭不曾撥着
C078n1720_p0765c22║一箇會佛法底你憑箇甚麼道理與麼道師
C078n1720_p0765c23║便喝覺便打師又喝覺又打師來日從法堂
C078n1720_p0765c24║過覺云我直下疑你昨日這兩喝師又喝覺
C078n1720_p0766a01║又打師再喝覺又打師曰存獎於三聖師兄
C078n1720_p0766a02║處學得箇賔主句総被師兄折倒了也願與
C078n1720_p0766a03║存獎箇安樂法門覺曰這瞎漢來這裏納敗
C078n1720_p0766a04║缺脫下納衣痛打一䪺師於言下薦得臨濟
C078n1720_p0766a05║於黃糪處喫棒底道理師後
C078n1720_p0766a06║開堂日拈香曰此一炷香本為
C078n1720_p0766a07║三聖師兄三聖於我太孤本為大覺師兄大
C078n1720_p0766a08║覺於我太賖不如供養臨濟先師。
C078n1720_p0766a09║頌曰。太孤太[賒-示+未]日杲杲璞玉渾金𢙣種草無
C078n1720_p0766a10║負平生雪此冤不如一陣香風掃（南岩勝）
C078n1720_p0766a11║劒為不平離寶匣藥因救病出金缾南方自
C078n1720_p0766a12║古清如鏡何必無端用甲兵（雪巖欽）
C078n1720_p0766a13║興化因後唐莊宗聿河北回魏府行宮詔師
C078n1720_p0766a14║問曰朕取中原獲淂一寶未曾有人酬價師
C078n1720_p0766a15║曰請陛下寶看帝以兩手舒幞頭脚師曰君
C078n1720_p0766a16║王之寶誰敢酬價。
C078n1720_p0766a17║頌曰。君王之寶實難酬興化形言下一籌兩
C078n1720_p0766a18║手展開幞頭腳勑書挂在鳳凰樓（北塔祚）
C078n1720_p0766a19║北蕃王子彎弓射南國將軍仰面看沙上空
C078n1720_p0766a20║餘斜影在翩翩直自入雲端（白雲端）
C078n1720_p0766a21║君王之寶誰觧尋討不許夜行投明須到莊
C078n1720_p0766a22║宗所淂未為真精鑑還他興化老（地藏恩）
C078n1720_p0766a23║君王底事語知音天下傾誠葵藿心拈出中
C078n1720_p0766a24║原無價寶不同趙壁與燕金（天童覺）
C078n1720_p0766b01║中原之寶呈興化一𫨻光明難定價帝業堪
C078n1720_p0766b02║為萬世師金輪景御四天下
C078n1720_p0766b03║展手相呈老比丘至尊之寶敢輕酬滿庭和
C078n1720_p0766b04║氣龍顏恱爭奈胡僧笑點頭（上方益）
C078n1720_p0766b05║中原𠬧至寶合國不能藏一入相如手佳聲
C078n1720_p0766b06║滿大唐（佛心才）中原
C078n1720_p0766b07║一寶有來由拶得君王引幞頭到此若無青
C078n1720_p0766b08║白眼當機誰敢謾輕酬（笑翁堪）幞頭舒起君
C078n1720_p0766b09║王寶司空見慣興化老千古君臣際會時落
C078n1720_p0766b10║花滿地無人掃（北海心）𭣣得中原無價珎幞
C078n1720_p0766b11║頭拈起露全身勞他興化重酬價八兩元來
C078n1720_p0766b12║是半斤（尼閑林英）君王寶自難酬價興化何曾敢
C078n1720_p0766b13║借看天地既無私盖載至今留得鎮中原（閑
C078n1720_p0766b14║極雲）興化示眾云今日不用如何若何便請
C078n1720_p0766b15║單刀直入興化與你證據時旻德長老出禮
C078n1720_p0766b16║拜起便喝師亦喝德又喝師亦喝德禮拜師
C078n1720_p0766b17║曰若是別人三十棒一棒也較不得何故為
C078n1720_p0766b18║他旻德會一喝不作一喝用便下座。頌曰。
C078n1720_p0766b19║龍𢁺相交是底時未容擬議已參差分明二
C078n1720_p0766b20║喝不作用𨚫使禪人特地疑（海印信）獰龍出
C078n1720_p0766b21║水𧆞離山四起同旋萬頃烟若具阿那律正
C078n1720_p0766b22║眼橫身三界背摩天（雲溪恭）單刀直入不須
C078n1720_p0766b23║論擬議之閒賔主分不得放他旻德過須知
C078n1720_p0766b24║興化棒頭親（鼓山珪）暗中携手上高山及至
C078n1720_p0766c01║天明各自行無限途中未歸客明明開眼墮
C078n1720_p0766c02║深坑（徑山杲）旻德一喝如雷響興化一喝響
C078n1720_p0766c03║如雷錦袍玉帶真瀟灑記得當年老萬回（懶
C078n1720_p0766c04║菴樞）握七星刀尋作者倒司農印對冤讎當
C078n1720_p0766c05║陽一句分賔主九曲黃河水逆流（南岩勝）一
C078n1720_p0766c06║喝兩喝全機出沒賔主歷然未免俱瞎半夜
C078n1720_p0766c07║摸烏龜明月照積雪（雪菴瑾）同時照用不同
C078n1720_p0766c08║時權實雙行作者知有得雖然亦有失還他
C078n1720_p0766c09║龍𧆞自交馳（雪巖欽）興化因僧問四方八面
C078n1720_p0766c10║來時如何師曰打中間底僧便禮拜師曰昨
C078n1720_p0766c11║日赴箇村齋中途遇一陣卒風暴雨𨚫向古
C078n1720_p0766c12║廟裏軃避得過。頌曰。此問非常觸忤人如
C078n1720_p0766c13║禽空啄噪荊榛須知興化奔馳疾值雨何曾
C078n1720_p0766c14║濕著身（洞山聦）𭶹浪拏雲勢莫猜漁翁倚棹
C078n1720_p0766c15║傍巖隈江邊依舊空歸去帝里同風不到來
C078n1720_p0766c16║（海印信）一不是二不成落花芳草裏啼鶯閑
C078n1720_p0766c17║庭雨歇夜初靜片月還從海上生（晦堂心）一
C078n1720_p0766c18║陣狂風暴雨來卻於古廟且閑隈雖然打入
C078n1720_p0766c19║鬼窟裏吞炭藏身又一回（鼓山珪）古廟裏頭
C078n1720_p0766c20║廻避得紙錢堆裏暗嗟吁閑神野鬼皆驚怕
C078n1720_p0766c21║只為渠儂識梵書（徑山杲）天生白額南山𢁺
C078n1720_p0766c22║牙爪曾當八面風月落三更穿市過癡人投
C078n1720_p0766c23║曉覔行蹤（雪堂行）剜心剖腹繼傳燈鬼面神
C078n1720_p0766c24║頭打葛藤傑出諸方無等匹也知只是赴齋
C078n1720_p0767a01║僧（南岩勝）四方八靣沒邊疆暴雨狂風無處
C078n1720_p0767a02║藏古廟裏頭休軃避移舟別有好商量（天目禮）
C078n1720_p0767a03║塞北煙塵終載靜江南花木四時榮不須特
C078n1720_p0767a04║地分疆界萬里山河似掌平（虛堂愚）興化謂
C078n1720_p0767a05║克賔維那曰汝不久為唱導之師賓曰不入
C078n1720_p0767a06║這保社師曰會了不入不會了不入曰緫不
C078n1720_p0767a07║與麼師便打曰克賔維那法戰不勝罰錢五
C078n1720_p0767a08║貫設饡飯一堂次日師自白搥曰克賔維那
C078n1720_p0767a09║法戰不勝不得喫飯即便出院。頌曰。二虎
C078n1720_p0767a10║爭戰俱用勢力一䧟穽中不能返擲若返擲
C078n1720_p0767a11║天下獵人無處覔（海印信）克賔法戰挫英雄
C078n1720_p0767a12║興化嚴行振祖風棒下直明無生忍莫教知
C078n1720_p0767a13║觧入塵籠（照覺緫）丈夫當斷不觧斷興化為
C078n1720_p0767a14║人徹底漢已後從教眼自開棒了罰錢趂出
C078n1720_p0767a15║院（真淨文）主中主問賔中賔賔主分明到底
C078n1720_p0767a16║親有理罰錢無說處太行山下淚霑巾（佛國白）
C078n1720_p0767a17║得失是非都莫問縱橫𭣣放在當人失錢遭
C078n1720_p0767a18║罪尋常事休把條章說故新（圓通仙）克賔興
C078n1720_p0767a19║化令雙行白髮通身透頂生穿過衲僧青白
C078n1720_p0767a20║眼儘教天下競頭爭（佛心才）[舟-(白-日)]山生鸑鷟師
C078n1720_p0767a21║子產狻猊棒下摩醯眼徒誇第一機（徑山杲）
C078n1720_p0767a22║法戰從來許克賔掣旗奪鼓兩分明直須盡
C078n1720_p0767a23║法方知愧老漢當年要話行（鼓山珪）罰錢出
C078n1720_p0767a24║院眾人皆見有理難伸風流滿面直饒興化
C078n1720_p0767b01║全提未免令行一半這一半明眼衲僧點檢
C078n1720_p0767b02║看（冶父川）漢高拜將務决勝非韓誰敢當茲
C078n1720_p0767b03║任赤旛高竪化城降皇在盤兮不在秤（南巖勝）
C078n1720_p0767b04║赫日轟迅雷六月飄霜雪興化老古錐不妨
C078n1720_p0767b05║太孤絕金毛哮吼亂峯前百獸聞之皆腦裂
C078n1720_p0767b06║（懶菴需）罰錢出院揚家醜興化聱頭遇克賔
C078n1720_p0767b07║父子不傳真妙訣棒頭敲出玉麒麟（佛照光）
C078n1720_p0767b08║興化打克賔一棒一條痕古人雖已往留得
C078n1720_p0767b09║典刑存三十年後幾箇知恩（尼無着緫）興化棒頭
C078n1720_p0767b10║轟霹靂克賔腳下走塵煙若無塞外將軍令
C078n1720_p0767b11║那得嘉名四海傳（誰菴演）主賔會合風雲異
C078n1720_p0767b12║醉後添盃禮義全棒打自家親骨肉叢林扛
C078n1720_p0767b13║鼓返成冤（或菴體）興化逐克賔觀音戴鬼面
C078n1720_p0767b14║靴裏動指頭未免傍人見（湛堂深）棒頭有路
C078n1720_p0767b15║透玄津徹底何曾打克賔雪後始知松栢操
C078n1720_p0767b16║夜深方見把針人（肎堂充）興化打克賔猛𧆞
C078n1720_p0767b17║驀腰騎養子不及父家門一世衰（破菴先）家
C078n1720_p0767b18║法森嚴特異常親生父子沒商量罰錢打了
C078n1720_p0767b19║趂出院橄欖點茶滋味長（野雲南）法戰塲開
C078n1720_p0767b20║驗克賔觧施武畧對將軍如何有罪全無當
C078n1720_p0767b21║待展奇謀自䇿勛（天目禮）興化打克賔言親
C078n1720_p0767b22║語不親棒頭如雨點敲出玉麒麟（瞎驢見）
C078n1720_p0767b23║雪竇云克賔要承嗣興化罰錢出院且致却
C078n1720_p0767b24║須索取這頓棒始得且問諸人棒既喫了作
C078n1720_p0767c01║麼生索得雪竇要斷不平之事今夜與克賔
C078n1720_p0767c02║雪屈以拄杖一時趕散。頌曰。克賔維那法
C078n1720_p0767c03║戰不勝曾因國難披金甲後來出世法嗣興
C078n1720_p0767c04║化不為家貧賣寶刀興化臂健尚嫌弓力軟
C078n1720_p0767c05║雪竇眼明猶識陣雲高（瞎堂遠）興化示眾曰
C078n1720_p0767c06║我聞長廊下也喝後架裏也喝諸子汝莫肓
C078n1720_p0767c07║喝亂喝直饒喝得興化向虗空裏却撲下來
C078n1720_p0767c08║一點氣也無待我蘇息起來向汝道未在何
C078n1720_p0767c09║故我未曾向紫羅帳裏撒真珠與汝諸人去
C078n1720_p0767c10║在胡喝亂喝作麼。頌曰。紫羅帳裏撒真珠
C078n1720_p0767c11║密意師永會也無摸象眾盲徒亂說當臺古
C078n1720_p0767c12║鏡見差殊（海印信）興化老也大差三十三天
C078n1720_p0767c13║上撲下紫羅帳裏撒真珠古也今也誰酬價
C078n1720_p0767c14║得一牛還一馬休說人間光照夜不見錦綉
C078n1720_p0767c15║銀香囊直至如今成話𣠽（上方益）對眾全提
C078n1720_p0767c16║摩竭令豈是閑開兩片皮喝下瞎驢成隊走
C078n1720_p0767c17║夢中推倒五須彌（徑山杲）紫羅帳裏撒真珠
C078n1720_p0767c18║禪客相逢緫掠虛拍手呵呵開口笑釋迦彌
C078n1720_p0767c19║勒是他奴（鼓山珪）興化見同叅來纔上法堂
C078n1720_p0767c20║便喝僧亦喝師又喝僧亦喝師近前拈棒僧
C078n1720_p0767c21║又喝師曰你看這瞎漢猶作主在僧擬議師
C078n1720_p0767c22║直打下法堂侍者請問適來那僧有甚觸忤
C078n1720_p0767c23║和尚師曰他適來也有權也有實也有照也
C078n1720_p0767c24║有用及乎我將手向伊面前橫兩橫到這裏
C078n1720_p0768a01║却去不得似這般瞎漢不打更待何時侍者
C078n1720_p0768a02║禮拜。頌曰。霹靂驚天地那容掩耳聽須知
C078n1720_p0768a03║興化老一半是人情（鼓山珪）鏌鎁在握天魔
C078n1720_p0768a04║膽落明眼衲僧休更卜度（徑山杲）恰如劊子
C078n1720_p0768a05║氣雄豪便向咽喉下一刀五臟肝心皆剖出
C078n1720_p0768a06║方知王法不相饒（退菴休）長松不改四時青
C078n1720_p0768a07║縱奪當機幾箇明陣敗不禁苕帚掃眼中曈
C078n1720_p0768a08║子面前人（劒門分）㶑㶑灔灔水光浮不見孤
C078n1720_p0768a09║帆不見舟斜陽欲落未落處盡是離人今古
C078n1720_p0768a10║愁（伊菴權）須彌倒卓海水逆流同叅相訪作
C078n1720_p0768a11║盡冤讎休休明日黃花蝶也愁（雪菴瑾）驅耕
C078n1720_p0768a12║夫牛照即用奪𩚑人食用即照不得同叅把
C078n1720_p0768a13║手行安知袖裏有穿竅（南岩勝）興化因僧問
C078n1720_p0768a14║軍期急速時如何師曰日料半斤食。頌曰。
C078n1720_p0768a15║離城別閣暗愁時月落星分信馬蹄風掃曉
C078n1720_p0768a16║牎林木逈夜深汀岸火光微（投子青）
C078n1720_p0768a17║鎮州寶壽（第一世）沼禪師（嗣臨濟）因僧問萬
C078n1720_p0768a18║境來侵時如何師曰莫管他。頌曰。老大梢
C078n1720_p0768a19║工慣經歷看風使帆果端的任他海獸作波
C078n1720_p0768a20║濤直過如飛沒蹤跡（海印信）萬境來侵莫管
C078n1720_p0768a21║伊干戈元是太平基當時[跍-十+水]着來時路月下
C078n1720_p0768a22║騰騰信腳㱕（掩室開）寶壽囙趙州來師在
C078n1720_p0768a23║禪床背面而坐州展坐具禮拜師起身入方
C078n1720_p0768a24║丈州𭣣坐具而出。頌曰。動絃別曲落葉知
C078n1720_p0768b01║秋人平不語水平不流只因腳底無羈絆去
C078n1720_p0768b02║住縱橫得自由（遯菴演）寶壽因僧問訊師曰
C078n1720_p0768b03║萬千諸聖盡不出此方丈內曰秪如古人道
C078n1720_p0768b04║大千沙界海中漚未審此方丈向甚麼處著
C078n1720_p0768b05║師曰千聖見在曰阿誰證明師擲下拂子僧
C078n1720_p0768b06║從西過東立師便打僧曰若不久參焉知端
C078n1720_p0768b07║的師曰三十年後此話大行。頌曰。捲則渾崙
C078n1720_p0768b08║無縫舒則八面生光百千諸佛同處一方轉
C078n1720_p0768b09║機輪於掌握奮大用於當塲非獨三十年後
C078n1720_p0768b10║面前薝蔔馨香（佛燈珣）寶壽因胡釘鉸叅師
C078n1720_p0768b11║問汝莫是胡釘鉸麼曰不敢師曰還釘得虛
C078n1720_p0768b12║空麼曰請和尚打破師便打曰和尚莫錯打
C078n1720_p0768b13║某甲師曰向後有多口阿師與你點破在胡
C078n1720_p0768b14║後到趙州舉前話州曰汝因甚麼被他打曰
C078n1720_p0768b15║不知過在甚麼處州曰秪這一縫尚無奈何
C078n1720_p0768b16║胡於此有省州曰且釘這一縫。頌曰。現出
C078n1720_p0768b17║虗空眼便花更教打破事如麻直饒指出當
C078n1720_p0768b18║堂縫分明鷂子過新羅（冶父川）直饒釘得這
C078n1720_p0768b19║一縫檢點將來非好手可憐兩箇老禪翁𨚫
C078n1720_p0768b20║向俗人呈家醜（月菴果）一縫分明在當頭下
C078n1720_p0768b21║手難饒君鉸釘得終是不完全（鼓山珪）寶壽
C078n1720_p0768b22║問僧甚處來曰西山來師曰見獼猴麼曰見
C078n1720_p0768b23║師曰作甚麼伎倆曰見某甲一箇伎倆也作
C078n1720_p0768b24║不得師便打。頌曰。舊人相見話衷心借問
C078n1720_p0768c01║西山路徑深對眾直言呈伎倆紅爐鍛鍊要
C078n1720_p0768c02║真金（汾陽昭）西山路上有獼猴嘯雨哀風動
C078n1720_p0768c03║客愁忽遇此林師子子萬般伎倆一時休（中
C078n1720_p0768c04║際能）寶壽問僧甚處來曰崔禪處來師曰將
C078n1720_p0768c05║得崔禪喝來麼曰不曾將得來師曰與麼則
C078n1720_p0768c06║不從崔禪來僧便喝師拈棒僧擬議師便打。
C078n1720_p0768c07║頌曰。五湖禪客扣禪關恰似初行學上山騰
C078n1720_p0768c08║身欲出青雲外力到峯頭一步難（佛鑑懃）
C078n1720_p0768c09║鎮州三聖院慧然禪師（嗣臨濟）住後上堂曰
C078n1720_p0768c10║我逢人則出出則不為人便下座。興化云
C078n1720_p0768c11║我逢人則不出出則便為人。頌曰。騎驢戴
C078n1720_p0768c12║笠迎南去躍馬搖鞭向北行兩箇大商俱突
C078n1720_p0768c13║曉日高猶聽打三更（保寧勇）反是羅𠔃覆是
C078n1720_p0768c14║繡弟兄同氣復連枝為人不為成歌曲祖父
C078n1720_p0768c15║田園要及時（圓通僊）城南措大騎驢子市北
C078n1720_p0768c16║郎君跨馬兒各各四蹄俱[跍-十+水]地三春同到金
C078n1720_p0768c17║明池（佛鑑懃）出沒由誰卷舒在我搖舌鼓唇
C078n1720_p0768c18║分明話墮（京兆府天寧璉）陽燄何曾止得渴畫餅幾
C078n1720_p0768c19║時充得飢勸君不用栽荊𣗥後代兒孫惹着
C078n1720_p0768c20║衣（徑山杲）湖光㶑灔晴偏好山色溟濛雨亦
C078n1720_p0768c21║奇若把西湖比西子淡粧濃抹緫相冝（佛燈珣）
C078n1720_p0768c22║人貧多智短馬瘦自毛長獨宿雙峯寺同焚
C078n1720_p0768c23║一炷香（鼓山珪）兩箇孩兒抱花鼓左邊打了
C078n1720_p0768c24║右邊舞一曲兩曲無人會歷歷清風動千古
C078n1720_p0769a01║（懶菴需）乍雨乍晴山裏寺或來或去洞中雲
C078n1720_p0769a02║滿天星月明如晝此境此時誰欲分（德山㳙）
C078n1720_p0769a03║南山龞鼻蛇觸着兩頭動毒氣要傷人還他
C078n1720_p0769a04║貧子弄（雪菴瑾）黃昏打槳奔城快日午回[向-口+┴]
C078n1720_p0769a05║入港遅夜半相逢兩相喝不知蹉過已多時
C078n1720_p0769a06║（在菴賢）二水分流共一源誰知正語却成偏
C078n1720_p0769a07║斷膓不是因芳草破壞家門落一邊（戴無為）
C078n1720_p0769a08║三聖因僧問如何是祖師西來意師曰臭肉
C078n1720_p0769a09║來蠅。興化云破驢脊上足蒼蠅。頌曰。水
C078n1720_p0769a10║母有骨靈龜無殼瞎驢臭肉來於蠅佛意祖
C078n1720_p0769a11║意如山岳（正覺逸二）靈龜有殼水母無骨破
C078n1720_p0769a12║驢脊上足蒼蠅曹溪古路行人絕破脊驢
C078n1720_p0769a13║多臭肉蠅誰知興化不徒行慣從五鳳樓前
C078n1720_p0769a14║過手握金鞭賀太平（白雲端）匝地風光無間
C078n1720_p0769a15║違因何不信却生疑老婆為君重指出臭肉
C078n1720_p0769a16║團上青蠅飛（黃檗勝）青青掩映蒼龍窟脩竹
C078n1720_p0769a17║超然物外物若將脩竹比喬松未及喬松老
C078n1720_p0769a18║風骨（佛鑑懃）一團臭肉有商量皮下流芳若
C078n1720_p0769a19║麝囊忽若禪人親咬破看來滿口是清香（龍
C078n1720_p0769a20║門遠）三聖到德山纔展坐具山曰莫展炊巾
C078n1720_p0769a21║這裏無殘羹餿飯師曰縱有也無著處山便
C078n1720_p0769a22║打師接住棒推向禪床上山大笑師哭蒼天
C078n1720_p0769a23║便下叅堂堂中首座號踢天泰問行腳高士
C078n1720_p0769a24║須得本道公驗作麼生是本道公驗師曰道
C078n1720_p0769b01║甚麼座再問師打一坐具曰這漆桶前後觸
C078n1720_p0769b02║忤多少賢良座擬人事師便過第二座人事。
C078n1720_p0769b03║頌曰。呼為雲吸為雨襲襲清風動寰宇笑哭
C078n1720_p0769b04║不是等閑聲路見不平應有主要斬不平人
C078n1720_p0769b05║不與平人語而今何處見踪由剔起眉毛看
C078n1720_p0769b06║鷂子（長靈卓）殘羹餿飯無處安着換手搥胷
C078n1720_p0769b07║劈頭盖却兩箇無孔銕槌一樣無繩自縛（佛
C078n1720_p0769b08║燈珣）南北山相對東西有路分不經塲陣裏
C078n1720_p0769b09║爭見李將軍（木菴永）魏府大覺和尚（嗣臨
C078n1720_p0769b10║濟）因僧問如何是本來身師曰頭枕𢖍山脚
C078n1720_p0769b11║[跍-十+水]北岳。頌曰。臨濟宗乘會者稀唯有大覺
C078n1720_p0769b12║顯大機人問本來身有語頭枕𢖍山北岳隨
C078n1720_p0769b13║（洞山聡）主山之後案山前下是地𠔃上是天
C078n1720_p0769b14║身手太長衫袴短醉狂贏得樂豐年（保寧勇）
C078n1720_p0769b15║灌溪志閑禪師（嗣臨濟）因僧問久嚮灌溪到
C078n1720_p0769b16║來秪見漚麻池師曰汝秪見漚麻池且不見
C078n1720_p0769b17║灌溪曰如何是灌溪師曰劈箭急。頌曰。
C078n1720_p0769b18║一𣲖曹溪與灌溪龍行風雨動雲霓峻機箭
C078n1720_p0769b19║筈波瀾急撼得毗盧海岳低（涿州克苻道者）灌溪叅
C078n1720_p0769b20║臨濟濟搊住師師曰領領濟拓開。頌曰。
C078n1720_p0769b21║雨散雲𭣣後崔嵬數十峯倚闌頻顧望回首
C078n1720_p0769b22║與誰同（秀巖瑞）定州善崔禪師（亦曰崔禪
C078n1720_p0769b23║川臨濟）州將王令公於衙著張座請師說法
C078n1720_p0769b24║師陞座拈拄杖曰出來也打不出來也打僧
C078n1720_p0769c01║出曰崔禪聻師擲下拄杖曰久立令公伏惟
C078n1720_p0769c02║珎重。頌曰。鏌鎁橫按寶光寒俠客嘍囉敢
C078n1720_p0769c03║正看飛過青霄聲震吼乾坤直得黑漫漫（保
C078n1720_p0769c04║寧勇）大展家風示眾人垂鈎入海釣金鱗遊
C078n1720_p0769c05║魚弄水騰波浪船棹俱拋出大津（延壽慧）十
C078n1720_p0769c06║三慣繡羅衣裳自憐紅袖聞馨香人言此是
C078n1720_p0769c07║嫁時服含羞刺出雙鴛鴦（空叟印）襄州歷
C078n1720_p0769c08║村和尚（嗣臨濟）師煎茶次僧問如何是祖師
C078n1720_p0769c09║西來意師舉起茶匙僧曰莫秪這便當否師
C078n1720_p0769c10║擲匙向火中。頌曰。煎茶未了人來問拈起
C078n1720_p0769c11║茶匙呈似他當初若遇𭣣燕手性命難存爭
C078n1720_p0769c12║奈何（投子青）虎溪菴主（嗣臨濟）因僧問菴
C078n1720_p0769c13║主在這裏多少年也師曰秪見冬凋夏長年
C078n1720_p0769c14║代緫不記得曰大好不記得師曰汝道我在
C078n1720_p0769c15║這裏得多少年也曰冬凋夏長聻師曰閙市
C078n1720_p0769c16║裏虎。頌曰。閙市中心虎能歌不能舞命值
C078n1720_p0769c17║木星君不遇羅睺主（琅琊覺）虎溪老住菴年
C078n1720_p0769c18║深都不記閙市心中虎四邊如鼎沸（草堂清）
C078n1720_p0769c19║桐峯菴主（嗣臨濟）因僧問和尚這裏忽遇大
C078n1720_p0769c20║蟲作麼生師便作大蟲吼僧作怕勢師大笑
C078n1720_p0769c21║僧曰這老賊師曰爭奈老僧何。頌曰。見之
C078n1720_p0769c22║不取思之千里好箇斑斑爪牙未𬾨君不見
C078n1720_p0769c23║大雄山下忽相逢落落聲光皆振地大丈夫
C078n1720_p0769c24║見也無𭣣虎尾捋虎鬚（雪竇顯）滄州米倉
C078n1720_p0770a01║禪師（嗣臨濟）問僧近離甚處曰冀州太湖師
C078n1720_p0770a02║曰闍𥠖來時太湖向你道甚麼曰知道米倉
C078n1720_p0770a03║路峻師曰到這裏又作麼生曰不異發足時
C078n1720_p0770a04║道路師曰闍𥠖已孤太湖去在曰某甲亦不
C078n1720_p0770a05║肎和尚恁麼道師曰來時路峻如今路平曰
C078n1720_p0770a06║不妨和尚此路師曰漆桶裏漢有甚麼限。
C078n1720_p0770a07║頌曰。發足超方地頭親到遇着嶮峻道途殺
C078n1720_p0770a08║活杖子變豹米倉大路平如砥未免漆桶裏
C078n1720_p0770a09║著到不搽紅粉也風流大抵還他肌骨好（佛
C078n1720_p0770a10║燈珣）雲山和尚（嗣臨濟）問僧甚處來曰西京
C078n1720_p0770a11║來師曰將得西京主人書來麼曰不敢通消
C078n1720_p0770a12║息師曰作家師僧天然有在曰殘羹餿飯誰
C078n1720_p0770a13║人肯喫師曰獨有闍𥠖不肯喫僧便作吐勢
C078n1720_p0770a14║師喚侍者扶出這病僧。頌曰。這僧掩耳偷
C078n1720_p0770a15║鈴雲山將錯就錯若是碧眼胡兒別有反身
C078n1720_p0770a16║一著（木菴永）
C078n1720_p0770a17║睦州刺史陳操尚書（見睦州）
C078n1720_p0770a18║一日與僚属登樓次見數僧行來一官人曰
C078n1720_p0770a19║來者揔是行脚僧公曰不是曰焉知不是公
C078n1720_p0770a20║曰待來勘過須㬰僧至樓前公驀喚上座僧
C078n1720_p0770a21║皆舉首公謂諸官曰不信道。
C078n1720_p0770a22║頌曰。一語離窠窟千生出盖纏夜來風雪𢙣
C078n1720_p0770a23║木折在巖前（雪堂行）奪鼓攙旗驗衲僧便將
C078n1720_p0770a24║黑豆換雙睛昔年曾被雪霜苦看見楊花落
C078n1720_p0770b01║也驚（尼無著緫）拈得須弥第一槌銅頭鉄
C078n1720_p0770b02║額豈容伊塩梅[向-口+┴]楫并霖雨不是斯人更是
C078n1720_p0770b03║誰（復菴封）季咸曾相臺丘子隨變難分亟自
C078n1720_p0770b04║逃輸與高樓凝望者烱然明可察秋毫（虛堂愚）
C078n1720_p0770b05║陳尚書問睦州看甚麼經州云金剛般若經
C078n1720_p0770b06║公曰六朝翻譯師看底是苐幾朝州拈起云
C078n1720_p0770b07║一切有為法如夢幻泡影。
C078n1720_p0770b08║頌曰。六朝翻譯傳來妙到頭未悟當時竅須
C078n1720_p0770b09║信枝頭老鳳凰春來翻作黃鶯呌（正堂辯）
C078n1720_p0770b10║晉州霍山景通禪師（嗣仰山）初叅仰山山閉
C078n1720_p0770b11║目坐師翹起右足曰如是如是西天二十八
C078n1720_p0770b12║祖亦如是中華六祖亦如是和尚亦如是景
C078n1720_p0770b13║通亦如是山起來打四藤條師因此自稱集
C078n1720_p0770b14║雲峯下四藤條天下大禪佛。
C078n1720_p0770b15║頌曰。集雲峰下四藤條幾險當時打折腰堪
C078n1720_p0770b16║笑後來稱猛將只知空說霍嫖姚（野軒遵）
C078n1720_p0770b17║竺國支那咸印定更無毫髮可叅差眼橫鼻
C078n1720_p0770b18║直喧天下一頓殘羹永不飢（保寧勇）當
C078n1720_p0770b19║塲翹足有來由四下藤條未足酬又向霍山
C078n1720_p0770b20║門下去見機雖足未風流（地藏恩）集雲峯下
C078n1720_p0770b21║四藤蒿打破潼關路一條似鶴似雲天地外
C078n1720_p0770b22║如龍如鳳在烟霄（圓通僊二）藤條喫了任閒
C078n1720_p0770b23║遊未到牢関未肎休打鼓打鍾俱是令知機
C078n1720_p0770b24║識變有誰儔子陵灘水急如絃摸得黃魚
C078n1720_p0770c01║縮項鯿提向市中頻索價他家不直半文錢
C078n1720_p0770c02║（佛心才）強盜遭逢𢙣抵家賊贓纔敗別無他
C078n1720_p0770c03║山藤徹骨令甘伏反與渠儂貼面花（或菴體）
C078n1720_p0770c04║千年萬嵗老枯椿鐵杵銅槌任擊撞且在爛
C078n1720_p0770c05║泥堆裏立咄（寶葉源）霍山因行者問如何是
C078n1720_p0770c06║佛法大意師乃禮拜者曰和尚為甚麼禮俗
C078n1720_p0770c07║人師曰汝不見道尊重弟子。頌曰。黃金打
C078n1720_p0770c08║作鍮石筯白玉碾出象牙梳黑漆崑崙多伎
C078n1720_p0770c09║倆海中拾得夜明珠（慈受深）袁州仰山南塔
C078n1720_p0770c10║光湧禪師（嗣仰山）因僧問曹溪意旨如何師
C078n1720_p0770c11║曰一鏁入寒空。頌曰。重峯層仞插寒空塔
C078n1720_p0770c12║鎻深雲勢莫窮千古松聲來有韻萬年溪水
C078n1720_p0770c13║去無蹤（投子青）南塔湧向火次有僧來叅師
C078n1720_p0770c14║曰一言說盡山河僧便問如何是一言師以
C078n1720_p0770c15║火筯插向爐邊却𭣣舊處。頌曰。一句稱提
C078n1720_p0770c16║萬象分摩竭空自掩重門當初衲子微開眼
C078n1720_p0770c17║插筯爐邊當火焚（投子青）杭州無着文喜禪
C078n1720_p0770c18║師（嗣仰山）住五臺華嚴寺至金剛窟禮謁遇
C078n1720_p0770c19║老翁牽牛行邀師入寺翁曰近自何來師曰
C078n1720_p0770c20║南方曰南方佛法如何住持師曰末法比丘
C078n1720_p0770c21║少奉戒律曰多少眾師曰或三百或五百師
C078n1720_p0770c22║却問此閒佛法如何住持曰龍蛇混雜凡聖
C078n1720_p0770c23║同居師曰多少眾曰前三三後三三日晚遂
C078n1720_p0770c24║問翁擬投一宿得否曰汝有執心在不得宿
C078n1720_p0771a01║師曰文喜無執心曰汝曾受戒否師曰受戒
C078n1720_p0771a02║久矣曰汝若無執心何用受戒師辤退翁令
C078n1720_p0771a03║童子相送師問童子前三三後三三是多少
C078n1720_p0771a04║童召大德師應諾童曰是多少師復問此為
C078n1720_p0771a05║何處曰此金剛窟般若寺也師悽然悟彼翁
C078n1720_p0771a06║者是文殊也不可再見即稽首童子願乞一
C078n1720_p0771a07║言為別童說偈曰面上無瞋供養具口裏無
C078n1720_p0771a08║瞋吐妙香心裏無瞋是珎寶無垢無染是真
C078n1720_p0771a09║常言訖均提童子與寺俱隱。頌曰。廓周沙
C078n1720_p0771a10║界聖伽藍滿目文殊接話談言下不知開佛
C078n1720_p0771a11║眼回頭只見翠山巖（明招謙）顧問南方住若
C078n1720_p0771a12║何對云三五眾非多吉祥自述龍蛇混三三
C078n1720_p0771a13║之說告和和無著未明重話會均提為指不
C078n1720_p0771a14║仙陀金剛背後看名字滿目荒山不奈何（汾
C078n1720_p0771a15║陽昭）千峯盤屈色如藍誰謂文殊是對談堪
C078n1720_p0771a16║笑清凉多少眾前三三與後三三（雪竇顯）堪
C078n1720_p0771a17║笑前三與後三當初相對語喃喃却囙無着
C078n1720_p0771a18║分明見從此清涼沒可叅（佛印元二）樓臺雖
C078n1720_p0771a19║有額全無試問頑童起剙初忽指金剛看背
C078n1720_p0771a20║後年衰多被鬼揶𢶖前後三三問若干應
C078n1720_p0771a21║機召發轉顢頇如今大有如斯者負鉢腰囊
C078n1720_p0771a22║到處摶（正覺逸三）積翠千峯倚半空龍蛇凡
C078n1720_p0771a23║聖混其中其中凡聖知多少前後三三數莫
C078n1720_p0771a24║窮寺額突然耀指端大悲千眼莫能觀自
C078n1720_p0771b01║從一覷金剛肯直至如今作野盤前後三
C078n1720_p0771b02║三是多少大事光輝明皎皎回頭不見觧空
C078n1720_p0771b03║人滿目白雲臥荒草（道吾真）聖者由來不可
C078n1720_p0771b04║陪相逢相問豈安排三三前後輝今古一句
C078n1720_p0771b05║無私振九垓（照覺緫）前三三與後三三筭數
C078n1720_p0771b06║籌量卒未諳芳草萋萋烟景裏鷓鴣啼處是
C078n1720_p0771b07║江南（地藏恩）文殊前後荅三三獨泛輕舟過
C078n1720_p0771b08║海南洪浪波心看水勢一輪明月印寒潭（雲
C078n1720_p0771b09║溪恭）青山門外白雲飛綠水溪邊引客㱕莫
C078n1720_p0771b10║恠坐來頻勸酒自從別後見君[禾*(ㄆ/巾)]（龍門遠）三
C078n1720_p0771b11║三之旨極幽深老漢當牙下一針為報禪徒
C078n1720_p0771b12║應諦𦗟船乃隨流石乃沉（般若柔）前後三三
C078n1720_p0771b13║不失宗逈超千聖數難窮金剛腦後全軒露
C078n1720_p0771b14║疊疊青山鎻翠空（丹霞淳）無著文殊不易逢
C078n1720_p0771b15║相逢各自問家風清凉海眾知多少前後三
C078n1720_p0771b16║三數莫窮（本覺一）腰金上太行賊眼盡驚慞
C078n1720_p0771b17║不因遭毒手誰肯夜燒香（月堂昌二）寬鞋著
C078n1720_p0771b18║瘦脚短袖入長臂竿木既隨身逢場還作戲
C078n1720_p0771b19║前三三後三三一時堆在檐頭擔到得家中
C078n1720_p0771b20║重點檢目前包褁露毿毿前後三三謝師
C078n1720_p0771b21║指南龍蛇躍躍虎視躭躭擬數看數欲談何
C078n1720_p0771b22║談均提謾有垂鞭意象王蹴[跍-十+水]亦奚堪（投子
C078n1720_p0771b23║舒）陌路相逢眼裏塵低頭禮拜昧天真起來
C078n1720_p0771b24║不見文殊現打破大唐無一人（秀岩瑞）前三
C078n1720_p0771c01║三與後三三不可承當不可叅更問清凉多
C078n1720_p0771c02║少眾月移[枯-十+儿]影落寒潭（月林觀）佛法初無北
C078n1720_p0771c03║與南何須對面立玄談文殊固是能機變前
C078n1720_p0771c04║後分踈落二三（雲衲慶）無着因老翁邀師入
C078n1720_p0771c05║寺命坐對談翁呼童子致茶并進酥酪師納
C078n1720_p0771c06║其味心意豁然翁拈起玻璃盞問曰南方還
C078n1720_p0771c07║有這箇否師曰無曰尋常將甚麼喫茶師無
C078n1720_p0771c08║對。頌曰。文殊大士托玻𬎙遂問南方有箇
C078n1720_p0771c09║奇無著忽言無這箇誤他多少老闍𥠖至今
C078n1720_p0771c10║猶未知端的擡手拈茶不用疑（汾陽昭）自別
C078n1720_p0771c11║南方涉路岐喫茶處處用玻璃如何恰到清
C078n1720_p0771c12║凉寺問著元來緫不知（正覺逸）南方不可離
C078n1720_p0771c13║須㬰無著囙何却道無寄語後來禪子道喫
C078n1720_p0771c14║茶拈起莫生踈（佛印元）玻𬎙寶盞對君檠茶
C078n1720_p0771c15║味雖濃夢不醒更問三三多少眾爭教人不
C078n1720_p0771c16║辨輸贏（象田卿）五臺凝坐思遲遲白日青天
C078n1720_p0771c17║被鬼迷最苦一般難理會玻𬎙盞子喫茶時
C078n1720_p0771c18║象潭泳無着因叅仰山頓了心契令充典座
C078n1720_p0771c19║文殊嘗現於粥鑊上師以攪粥篦便打曰文
C078n1720_p0771c20║殊自文殊文喜自文喜文殊乃說偈曰若瓠
C078n1720_p0771c21║連根苦甜𤓰徹蒂甜脩行三大刼却被老僧
C078n1720_p0771c22║嫌。頌曰。爍迦羅眼頂門開悟了不須師更
C078n1720_p0771c23║來打落粥鍋休說偈脩行須信禍為胎（象田卿）
C078n1720_p0771c24║禪宗頌古聮珠通集卷第十三　　　田六