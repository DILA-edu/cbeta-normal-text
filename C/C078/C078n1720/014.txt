C078n1720_p0772a01║禪宗頌古聮珠通集卷第十四　　　田七
C078n1720_p0772a02║（僧錄司右闡教兼靈谷禪寺住持淨戒重校）
C078n1720_p0772a03║祖師機緣
C078n1720_p0772a04║六祖下六世大光誨（一則）九峯虔（十則）
C078n1720_p0772a05║鳳翔石柱（一則）湧泉欣（二則）雲盖元（一則）
C078n1720_p0772a06║覆船荐（一則）張拙（一則）洛浦安（十二則）
C078n1720_p0772a07║韶山普（五則）天盖幽（一則）大原海湖（一則）
C078n1720_p0772a08║岩頭奯（十三則）雪峯存（三十一則）高亭簡（一則）
C078n1720_p0772a09║潭州大光山居誨禪師（嗣石霜）
C078n1720_p0772a10║因僧問秪如達磨是祖否師曰不是祖曰既
C078n1720_p0772a11║不是祖又來作甚麼師曰秪為汝不薦曰薦
C078n1720_p0772a12║後如何師曰方知不是祖。頌曰。少林續
C078n1720_p0772a13║𦦨事堪奇臘夜梅開雪後枝黃蘗昔年曾有
C078n1720_p0772a14║語大唐國裏沒禪師（𮯱霞淳）覿面全提少室
C078n1720_p0772a15║令當機不薦過新羅清風樓上逢知己撥動
C078n1720_p0772a16║烟塵不柰何（足庵鑒）瑞州九峯道虔禪師
C078n1720_p0772a17║（嗣石霜）因僧問祖祖相傳復傳何事師曰釋
C078n1720_p0772a18║迦慳迦葉富曰如何是釋迦慳師曰無物與
C078n1720_p0772a19║人曰如何是迦葉富師曰國內孟嘗君曰畢
C078n1720_p0772a20║竟傳底事作麼生師曰百嵗老人分夜燈。
C078n1720_p0772a21║頌曰。寂光影裏現全身貴異天然逈出倫
C078n1720_p0772a22║家富兒奴偏得力夜分燈火照西隣（𮯱霞淳）
C078n1720_p0772a23║九峯因僧問如何是學人自己師曰更問阿
C078n1720_p0772a24║誰曰便恁麼承當時如何師曰須彌還更戴
C078n1720_p0772b01║須彌。頌曰。自家冷暖自家知祖意西來
C078n1720_p0772b02║更問誰全體承當全體是須彌頂上戴須彌
C078n1720_p0772b03║（石溪月）九峯因僧問西天坐夏以蠟人為驗
C078n1720_p0772b04║多有得道果者未審此間如何師曰頭戴午
C078n1720_p0772b05║夜月脚[跍-十+水]黃金地曰此人還轉也無師曰爭
C078n1720_p0772b06║得不轉曰如何轉師曰今世已聞龍退骨。
C078n1720_p0772b07║頌曰。午夜山房月色深十分明白墮功勛
C078n1720_p0772b08║撥開向上通天竅煙嶂重重不見人（自得暉）
C078n1720_p0772b09║九峯因僧問十二時中如何合道師曰無心
C078n1720_p0772b10║合道曰畢竟如何師曰土上覔泥猶自可波
C078n1720_p0772b11║中求水實堪悲。頌曰。牽驢飲江水鼻吹
C078n1720_p0772b12║波浪起岸上蹄[跍-十+水]蹄水中觜連觜（方庵顯）
C078n1720_p0772b13║九峯因僧問如何是不壞身師曰正是曰學
C078n1720_p0772b14║人不會請師直指師曰適來曲多少。頌曰。
C078n1720_p0772b15║不壞身正是正是不壞身適來曲多少扭得
C078n1720_p0772b16║鼻頭辛（石溪月）九峯因石霜遷化眾請首座
C078n1720_p0772b17║住持師時為侍者白眾問首座曰先師道休
C078n1720_p0772b18║去歇去冷啾啾去一條白練去古廟香炉去
C078n1720_p0772b19║一念萬年去明什麼邊事會得即住持會不
C078n1720_p0772b20║得不可首座對曰明一色邊事師曰與麼則
C078n1720_p0772b21║不會先師意在座曰但裝香來香煙断處若
C078n1720_p0772b22║去得即會先師意若去不得即不會師遂焚
C078n1720_p0772b23║香香炷未断座遂脫去師拊首座背曰坐脫
C078n1720_p0772b24║立亡即不無先師意未夢見在。頌曰。
C078n1720_p0772c01║張家養得數箇兒大者効爺治家業中有一
C078n1720_p0772c02║男藝最精氣宇如王威德別別別[跍-十+水]翻滄海
C078n1720_p0772c03║𠔃不顧驪龍喝散白雲𠔃不羨明月（海印信）
C078n1720_p0772c04║石霜繼嗣擇高才上座貪程去不回只愛寒
C078n1720_p0772c05║灰無焔起豈知枯木放花開虔侍者實堪哀
C078n1720_p0772c06║先師大意雖明得未免長拖破草鞋（佛慧泉）
C078n1720_p0772c07║世間何事最堪悲無孔由來是鉄鎚爐冶不
C078n1720_p0772c08║能烹得破任教千古與風吹（保寧勇）坐亡立
C078n1720_p0772c09║脫數如麻幾箇於茲路不差翻憶石霜曾有
C078n1720_p0772c10║語不光華處盡光華（智海清）一片虛空亘古
C078n1720_p0772c11║今麟龍頭角競踈親坐亡立脫知多少鐵樹
C078n1720_p0772c12║花開別是春（開福寧）帶角披毛異𩔗身寒灰
C078n1720_p0772c13║枯木眼中塵雖然未會先師意爭柰臨行一
C078n1720_p0772c14║著親（𮯱霞淳）枯木堂中第一人坐觀成敗枉
C078n1720_p0772c15║精神可憐明一色邊事直至而今沒眼筋
C078n1720_p0772c16║（寶峯照）雖然一箭定天山百戰塲中出手難
C078n1720_p0772c17║莫道古祠香火断神前自有酒臺盤（上方益）
C078n1720_p0772c18║座元脫去有生機侍者因何不肯伊若謂石
C078n1720_p0772c19║霜明一色似將掃帚畫蛾眉（地藏恩）香煙淡
C078n1720_p0772c20║淡風飄處首座凝凝坐脫時不是久叅虔侍
C078n1720_p0772c21║者石霜巴鼻有誰知（張無盡）本分漁人一釣
C078n1720_p0772c22║舟千波萬浪裏遨遊兒孫不慣風濤惡走入
C078n1720_p0772c23║蘆花不轉頭（慈受深）脫去還如臂屈伸先師
C078n1720_p0772c24║旨趣得來親貪他一粒多年粟失却家中萬
C078n1720_p0773a01║斛珎義重天倫虔侍者平生肝膽若為論芳
C078n1720_p0773a02║草渡頭輕舉步等閑身在杏花村（佛燈珣）
C078n1720_p0773a03║石霜一宗親傳九峯香消脫去正脉難通月
C078n1720_p0773a04║巢鶴作千年夢雪屋人迷一色功坐断十方
C078n1720_p0773a05║猶點額密移一步看飛龍（天童覺）涅槃城裏
C078n1720_p0773a06║未為親帶角披毛始是真相逢盡道休官去
C078n1720_p0773a07║林下何曾見一人（大洪遂）一片虛凝絕謂情
C078n1720_p0773a08║白雲消散彩霞橫行人莫恠貪程速坐守寒
C078n1720_p0773a09║巖異草青（雲岩因）石人不怕獅子吼須彌頂
C078n1720_p0773a10║上反筋斗滄溟竭盡正三更生鐵崑崙雲外
C078n1720_p0773a11║走（雪竇宗）死中得活人無數活中得死古來
C078n1720_p0773a12║稀只知枯木回春早蹉過寒灰再燄時虔侍
C078n1720_p0773a13║者也是癡雖然會得先師意未免全身䧟虎
C078n1720_p0773a14║機（圓悟勤）萬丈寒潭徹底清霜天午夜欲生
C078n1720_p0773a15║冰釣魚要擲金鱗餌撥轉蘆篷向月明正堂
C078n1720_p0773a16║辯九峯因僧問人人盡道請益未審師還拯
C078n1720_p0773a17║濟也無師曰汝道巨岳還曾乏寸土麼曰四
C078n1720_p0773a18║海叅尋當為何事師曰演若迷頭心自狂曰
C078n1720_p0773a19║還有不狂者麼師曰有曰如何是不狂者師
C078n1720_p0773a20║曰突曉途中眼不開。頌曰。寒谷生洪律
C078n1720_p0773a21║全超極濟功園林變花柳何必待春風（方菴
C078n1720_p0773a22║顯）巨岳何曾之寸土演若迷頭狂未回叅尋
C078n1720_p0773a23║喜有得力句突曉途中眼未開且居門外
C078n1720_p0773a24║（石溪月）九峯因僧問如何是把定乾坤眼師
C078n1720_p0773b01║曰乾坤在裏許曰乾坤眼何在師曰正是乾
C078n1720_p0773b02║坤眼曰適來為什麼道乾坤在裏許師曰若
C078n1720_p0773b03║不恁麼髑髏前見鬼無數（五燈會元稍異）。頌曰。
C078n1720_p0773b04║識問不亂荅識荅不亂問問荅有來由直下
C078n1720_p0773b05║明知見果然明得破不被髑髏換奉勸叅學
C078n1720_p0773b06║人子細叅詳看大圓智一拳拳倒黃鶴樓一
C078n1720_p0773b07║趯趯反鸚鵡洲有意氣時添意氣不風流處
C078n1720_p0773b08║也風流（虛堂愚）九峯因僧問古人道因真立
C078n1720_p0773b09║妄從妄顯真是否師曰是曰如何是真心師
C078n1720_p0773b10║曰不雜食是曰如何是妄心師曰攀緣起倒
C078n1720_p0773b11║是曰離此二途如何是本體師曰本體不離
C078n1720_p0773b12║曰為甚麼不離師曰不敬功德天誰嫌黑暗
C078n1720_p0773b13║女。頌曰。是真是妄披金擇沙同門出入宿
C078n1720_p0773b14║世冤家（方菴顯）九峯示眾曰常住法身不生
C078n1720_p0773b15║不滅僧問既是不生不滅為什麼六道輪迴
C078n1720_p0773b16║師曰為有心故曰以何方便當證法身師曰
C078n1720_p0773b17║以虛空心合虛空理曰證後如何師曰任從
C078n1720_p0773b18║三界轉徒聽四生奔復曰會麼曰不會師曰
C078n1720_p0773b19║禮拜着。頌曰。精金須百鍊百鍊色不回學
C078n1720_p0773b20║道貴無心無心道即恢更深秋夜月古廟香
C078n1720_p0773b21║爐灰法身無一物山岳空崔嵬（南堂興）鳳翔
C078n1720_p0773b22║府石柱禪師（嗣石霜）師遊方時到洞山時虔
C078n1720_p0773b23║和尚垂語曰有四種人一人說過佛祖一步
C078n1720_p0773b24║行不得一人行過佛祖一句說不得一人說
C078n1720_p0773c01║得行得一人說不得行不得阿那箇是其人
C078n1720_p0773c02║師出眾曰一人說過佛祖行不得者秪是無
C078n1720_p0773c03║舌不許行一人行過佛祖一句說不得者秖
C078n1720_p0773c04║是無足不許說一人說得行得者秖是凾蓋
C078n1720_p0773c05║相稱一人說不得行不得者如断命求活此
C078n1720_p0773c06║是石女兒擔枷帶鎻山曰闍𥠖分上作麼生
C078n1720_p0773c07║師曰該通分上卓卓寧彰山曰秖如海上明
C078n1720_p0773c08║公秀又作麼生師曰幻人相逢拊掌呵呵。
C078n1720_p0773c09║頌曰。海底泥牛耕白月雲中木馬驟清風胡
C078n1720_p0773c10║僧懶棒西乾鉢半夜乘舟過海東（丹霞淳）
C078n1720_p0773c11║台州湧泉景欣禪師（嗣石霜）因僧問如何是
C078n1720_p0773c12║相傳底事師曰龍吐長生水魚吞無盡漚曰
C078n1720_p0773c13║請師挑硩師曰擂鼓轉船頭棹穿波底月。
C078n1720_p0773c14║頌曰。依依半月沉寒水耿耿三星落碧巑昔
C078n1720_p0773c15║日雲巖曾漏泄金輪王子寶花冠（丹霞淳）
C078n1720_p0773c16║湧泉欣因唐武宗廢教在院看牛時有彊德
C078n1720_p0773c17║二禪客到於路次見師騎牛不識乃云蹄角
C078n1720_p0773c18║甚分明爭柰騎者不識師驟牛而去二禪客
C078n1720_p0773c19║相次憩於樹下煎茶師回下牛近前問訊與
C078n1720_p0773c20║坐喫茶師乃問二禪客近離甚處云那邊師
C078n1720_p0773c21║曰那邊事作麼生禪客提起茶盞師曰此猶
C078n1720_p0773c22║是這邊那邊事作麼生二人無對師曰莫道
C078n1720_p0773c23║騎牛者不識好。頌曰。芳草漫漫豈變秋牧
C078n1720_p0773c24║童白牯恣優游異中有路人難見却謂騎牛
C078n1720_p0774a01║不識牛（丹霞淳）潭州雲蓋山志元禪師（嗣石
C078n1720_p0774a02║霜）因僧問石霜萬戶俱閉即不問萬戶俱開
C078n1720_p0774a03║時如何霜曰堂中事作麼生僧無對經半年
C078n1720_p0774a04║方始下一轉語曰無人接得渠霜曰道即大
C078n1720_p0774a05║殺道秖道得八成曰和尚又且如何霜曰無
C078n1720_p0774a06║人識得渠師聞知乃禮拜乞為舉霜不肯師
C078n1720_p0774a07║乃抱霜上方丈曰和尚若不道打和尚去在
C078n1720_p0774a08║霜曰得在師頻禮拜霜曰無人識得渠師於
C078n1720_p0774a09║言下頓省。頌曰。古殿巖開月鎻松霜凝雪
C078n1720_p0774a10║露韻無窮星前人臥千峯室佛祖無因識得
C078n1720_p0774a11║儂（投子青）無人接得渠遺逼馬相如果來橋
C078n1720_p0774a12║上也記得柱頭書無人識得渠棊局醉樵夫
C078n1720_p0774a13║回頭斧柯爛大海亦成枯（天童覺二）接得與識
C078n1720_p0774a14║得誰復較錙銖若問堂中事堂中事轉踈只
C078n1720_p0774a15║如雲蓋悟去又作麼蘇嚕蘇嚕（最菴印）福州
C078n1720_p0774a16║覆船山洪荐禪師（嗣石霜）因僧問抱璞投師
C078n1720_p0774a17║師還接否師以手拍香臺僧禮拜師曰禮拜
C078n1720_p0774a18║則不無其中事作麼生僧却拍香臺師曰舌
C078n1720_p0774a19║頭不出口。頌曰。舌頭不出口三三成九九
C078n1720_p0774a20║筭到香臺邊彼此落人後（月堂昌）張拙秀才
C078n1720_p0774a21║（見石霜）因禪月大師指叅石霜霜問何姓曰
C078n1720_p0774a22║姓張名拙霜曰覔巧了不可得拙自何來公
C078n1720_p0774a23║忽有省呈偈曰光明寂照徧河沙凡聖含靈
C078n1720_p0774a24║共我家一念不生全體現六根纔動被雲遮
C078n1720_p0774b01║斷除煩惱重增病趣向真如亦是邪隨順世
C078n1720_p0774b02║緣無𦊱礙涅槃生死等空華。頌曰。老倒石
C078n1720_p0774b03║霜無忌諱當頭一句曾提起只因當日老婆
C078n1720_p0774b04║心千古寥寥掛唇齒（佛鑑懃）臚傳不羨擅嘉
C078n1720_p0774b05║聲錯認山河作眼睛巧拙一時俱裂破斷除
C078n1720_p0774b06║煩惱病重增（笑翁堪）進前峭壁三千丈退後
C078n1720_p0774b07║懸崖幾萬重珎重大唐張拙老鐵鎚無孔舞
C078n1720_p0774b08║春風（寶葉源）澧州洛浦山元安禪師（嗣夾山）
C078n1720_p0774b09║久為臨濟侍者一日辝去濟陞堂曰臨濟門
C078n1720_p0774b10║下有箇赤梢鯉魚搖頭擺尾向南方去不知
C078n1720_p0774b11║向誰家虀甕裏淹殺師游歷罷直徃夾山卓
C078n1720_p0774b12║菴經年不訪夾山山修書令僧馳徃師接得
C078n1720_p0774b13║便坐却再展手索僧無對師便打曰歸去舉
C078n1720_p0774b14║似和尚僧回舉似山曰這僧若開書三日內
C078n1720_p0774b15║必來若不開書斯人救不得也師果三日後
C078n1720_p0774b16║至見山不禮拜乃當面叉手而立山曰雞捿
C078n1720_p0774b17║鳳巢非其同𩔗出去師曰自遠趨風請師一
C078n1720_p0774b18║接山曰目前無闍𥠖此間無老僧師便喝山
C078n1720_p0774b19║曰住住且莫草草怱怱雲月是同溪山各異
C078n1720_p0774b20║截断天下人舌頭即不無闍𥠖爭教無舌人
C078n1720_p0774b21║解語師佇思山便打因茲服膺興化代云但
C078n1720_p0774b22║知作佛莫愁眾生。頌曰。無伴石人夜入山
C078n1720_p0774b23║雪籠紅頂綠衣寒喝開刼肇三峯頂捧出金
C078n1720_p0774b24║襴對日看（投子青）喝下承當草已深却來蘭
C078n1720_p0774c01║浦訪知音溪山雲月何甞異今古誰人鑑此
C078n1720_p0774c02║心（成枯木）執侍巾瓶二十年搖頭擺尾出林
C078n1720_p0774c03║泉悠悠直徃南方去虀甕淹來得穩眠（雲居
C078n1720_p0774c04║祐）搖頭擺尾赤梢鱗徹底無依解轉身截断
C078n1720_p0774c05║舌頭饒有術拽回鼻孔妙通神夜明簾外𠔃
C078n1720_p0774c06║風月如晝枯木巖前𠔃花木長春無舌人無
C078n1720_p0774c07║舌人正令全提一句新獨步寰中明了了任
C078n1720_p0774c08║從天下樂欣欣（天童覺）洛浦因僧問供養百
C078n1720_p0774c09║千諸佛不如供養一箇無心道人未審百千
C078n1720_p0774c10║諸佛有何過無心道人有何德師曰一片白
C078n1720_p0774c11║雲橫谷口幾多歸鳥盡迷巢。頌曰。拾得踈
C078n1720_p0774c12║慵非覺曉寒山懶墮不知歸聲前一句圓音
C078n1720_p0774c13║羙物外三山片月輝（𮯱霞淳）是佛由來尚涉
C078n1720_p0774c14║功明心方與道相同花開花落緣何事盡属
C078n1720_p0774c15║無私造化中（成枯木）百千諸佛眉彎曲無證
C078n1720_p0774c16║無修眼搭癡[跍-十+水]着未消連底凍一時認作碧
C078n1720_p0774c17║琉璃（佛智裕）故山岌岌鎻寒烟未肯將心輕
C078n1720_p0774c18║授傳玉女夜尋無字印石人遙指月明前
C078n1720_p0774c19║（自得暉）洛浦因僧問學人擬歸鄉時如何師
C078n1720_p0774c20║曰家破人亡子歸何處曰恁麼則不歸去也
C078n1720_p0774c21║師曰庭前殘雪日輪消室內游塵遣誰掃乃
C078n1720_p0774c22║有偈曰。决志歸鄉去乘船渡五湖舉篙星
C078n1720_p0774c23║月隱停棹日輪孤解纜離邪岸張帆出正途
C078n1720_p0774c24║到來家蕩盡免作屋中愚。頌曰。太平鄉國
C078n1720_p0775a01║路空賖歸興悠悠思莫涯撒手到家何所有
C078n1720_p0775a02║琉璃寶殿鎻空華（丹霞淳）洛浦因僧問如何
C078n1720_p0775a03║是一大藏教𭣣不得者師曰雨滋三草秀片
C078n1720_p0775a04║玉本來輝。頌曰。畢鉢巖前曉帶春香風時
C078n1720_p0775a05║結鷲峯層須知玉像瓶中塔別有輝天照地
C078n1720_p0775a06║燈（投子青）洛浦因僧問一毫吞盡巨海於中
C078n1720_p0775a07║更復何言師曰家有白澤之圖必無如是妖
C078n1720_p0775a08║恠保福別云家無白澤之圖亦無如是妖恠。
C078n1720_p0775a09║頌曰。巖前雖有雲千頃戶內殊無半夜燈極
C078n1720_p0775a10║目危巒今古宿暮天斜照碧層層（丹霞淳）
C078n1720_p0775a11║洛浦因僧問如何是祖師西來意師曰青嵐
C078n1720_p0775a12║覆處出就藏鋒白月輝時碧潭無影。頌曰。
C078n1720_p0775a13║群花未發梅先拆萬木凋零栢轉奇雲淡不
C078n1720_p0775a14║彰篩月影烟輕那露引風枝（丹霞淳）洛浦因
C078n1720_p0775a15║龐居士禮拜起曰仲夏毒熱孟冬薄寒師曰
C078n1720_p0775a16║莫錯曰龐公年老師曰何不寒時道寒熱時
C078n1720_p0775a17║道熱曰患聾作麼師曰放你三十棒曰啞却
C078n1720_p0775a18║我口塞却你眼。頌曰。直下啞却我口分明
C078n1720_p0775a19║塞却你眼由來洛浦龐公未出睦州擔板覿
C078n1720_p0775a20║面全提照古今冬寒夏熱憑誰揀（靈源清）
C078n1720_p0775a21║洛浦因僧問祖意教意是同是別師曰日月
C078n1720_p0775a22║並輪輝誰家別有路曰恁麼則顯晦殊途事
C078n1720_p0775a23║非一槩師曰但自不亡羊何須泣岐路。
C078n1720_p0775a24║頌曰。月篩松影高低樹日照池心上下天赫
C078n1720_p0775b01║赫炎空非卓午團團秋夜不知圓（丹霞淳）
C078n1720_p0775b02║洛浦因僧問如何是佛法大意師曰雲覆孤
C078n1720_p0775b03║峯峯不白雨滋石筍筍初生。頌曰。海底龍
C078n1720_p0775b04║吟雲雨潤林中虎嘯谷風清莫言滿路生荊
C078n1720_p0775b05║𣗥况是貧家少送迎（丹霞淳）洛浦因蛤溪道
C078n1720_p0775b06║者相訪師問自從犂溪相別今得幾年曰和
C078n1720_p0775b07║尚猶記得昔時事師曰見說道者緫忘却年
C078n1720_p0775b08║月也曰和尚住持事繁且容子細看師曰打
C078n1720_p0775b09║即打會禪漢曰某甲消得師曰道者住山事
C078n1720_p0775b10║繁。頌曰。這般消息不尋常蟾桂枝枝有遠
C078n1720_p0775b11║香昨夜姮娥呈巧妙眼睛直上綉鴛鴦（丹霞
C078n1720_p0775b12║淳）洛浦因僧問眾手淘金誰是得者師曰拳
C078n1720_p0775b13║中舊寶不揀披沙曰恁麼則展手不逢也師
C078n1720_p0775b14║曰莫將鶴唳擬作鶯啼。頌曰。淘金豈假披
C078n1720_p0775b15║沙得石觸波瀾猶費力露柱三更忽放光此
C078n1720_p0775b16║時未審何人識（𮯱霞淳）洛浦示疾十二月一
C078n1720_p0775b17║日告眾曰吾非明即後也今有一事問汝等
C078n1720_p0775b18║若道這箇是即頭上安頭若道不是即斬頭
C078n1720_p0775b19║求活第一座對曰青山不舉足日下不挑燈
C078n1720_p0775b20║師曰是甚麼時節作這箇語話時有彥從上
C078n1720_p0775b21║座對曰離此二途請和尚不問師曰未在更
C078n1720_p0775b22║道曰彥從道不盡師曰我不管汝盡不盡曰
C078n1720_p0775b23║彥從無侍者祗對和尚師便休至夜令侍者
C078n1720_p0775b24║喚從問曰闍𥠖今日祗對甚有道理汝合體
C078n1720_p0775c01║得先師意先師道目前無法意在目前不是
C078n1720_p0775c02║目前法非耳目之所到且道那句是賔那句
C078n1720_p0775c03║是主若擇得出分付鉢袋子曰彥從不會師
C078n1720_p0775c04║曰汝合會曰彥從實不會師喝出乃曰苦苦
C078n1720_p0775c05║玄覺云且道從上座實不會是怕見鉢袋子
C078n1720_p0775c06║粘着伊。頌曰。餌雲鈎月釣清津年老心孤
C078n1720_p0775c07║未得鱗一曲離騷歸去後汨羅江上獨醒人
C078n1720_p0775c08║（天童覺）紙衣下事不假胞胎懸崖撒手襁褓
C078n1720_p0775c09║嬰孩涅槃會上道塲開單傳直指狀元來
C078n1720_p0775c10║（南堂興）洛京韶山寰普禪師（嗣夾山）因僧問
C078n1720_p0775c11║如何是韶山境師曰古今猿鳥呌翠色薄烟
C078n1720_p0775c12║籠曰如何是境中人師曰退後看。頌曰。
C078n1720_p0775c13║最好韶山境烟籠翠色輕欲描描未就猿鳥
C078n1720_p0775c14║一聲聲（石溪月）韶山因遵布衲訪師在山下
C078n1720_p0775c15║相見遵問韶山路向甚麼處去師以手指曰
C078n1720_p0775c16║鳴那青青黯黯處去遵近前把住曰久嚮韶
C078n1720_p0775c17║山莫便是否師曰是即是闍𥠖有甚麼事遵
C078n1720_p0775c18║曰擬伸一問師還荅否師曰看君不是金牙
C078n1720_p0775c19║作爭解彎弓射蔚遲曰鳳凰直入烟霄去誰
C078n1720_p0775c20║怕林間野雀兒師曰當軒畫鼓從君擊試展
C078n1720_p0775c21║家風似老僧曰一句逈超十聖外松蘿不與
C078n1720_p0775c22║月輪齊師曰饒君直出威音外猶較韶山半
C078n1720_p0775c23║月（程曰）過在甚處師曰倜倘之辭時人知有曰
C078n1720_p0775c24║恁麼則真玉泥中異不撥萬機塵師曰曾般
C078n1720_p0776a01║門下徒施巧曰學人則恁麼未審師意如何
C078n1720_p0776a02║師曰玉女夜拋梭織錦於西舍曰莫便是和
C078n1720_p0776a03║尚家風也無師曰耕夫製玉漏不是行家作
C078n1720_p0776a04║曰此猶是文言如何是和尚家風師曰橫身
C078n1720_p0776a05║當宇宙誰是出頭人遵無語師遂同歸山纔
C078n1720_p0776a06║人事了師召近前曰闍𥠖有衝天之氣老僧
C078n1720_p0776a07║有入地之謀闍𥟖橫吞巨海老僧背負須彌
C078n1720_p0776a08║闍𥟖按劒上來老僧掗鎗相待向上一路速
C078n1720_p0776a09║道速道曰明鏡當臺請師一鑒師曰不鑒曰
C078n1720_p0776a10║為甚不鑒師曰水淺無魚徒勞下釣遵無語
C078n1720_p0776a11║師便打。頌曰。趨時適變隨物窮通鴻鵠之
C078n1720_p0776a12║志誰辨雌雄韓侯未遇布衲家風三秦席卷
C078n1720_p0776a13║非無計忠義何勞憶蒯通（方庵顯）韶山因僧
C078n1720_p0776a14║問是非不到處還有句也無師曰有曰是甚
C078n1720_p0776a15║麼句師曰一片白雲不露醜。頌曰。一片孤
C078n1720_p0776a16║雲不露醜白雲兒倚青山父鶴巢露滴夢初
C078n1720_p0776a17║回新月半鈎升萬戶（自得暉）獨向滄溟截眾
C078n1720_p0776a18║流等閒舞掉擲金鈎白雲不露烟波闊橫笛
C078n1720_p0776a19║一聲天地秋（木庵永）韶山因僧問如何是和
C078n1720_p0776a20║尚家風師曰絕頂無根草無風葉自搖。
C078n1720_p0776a21║頌曰。妙峯孤頂偏肥膩天產靈苗不觸地翠
C078n1720_p0776a22║葉無風常自搖清香那逐春光媚（丹霞淳）
C078n1720_p0776a23║韶山因僧到叅禮拜起立師曰大才藏拙戶
C078n1720_p0776a24║僧過一邊立師曰喪却棟梁材。頌曰。叉手
C078n1720_p0776b01║須知已隔津更重進步轉漂淪頑銅若作黃
C078n1720_p0776b02║金貨秪可瞞他無眼人（丹霞淳）鳳翔府天蓋
C078n1720_p0776b03║山幽禪師（嗣夾山）有一院名無垢淨光造浴
C078n1720_p0776b04║室有人問既是無垢淨光為甚麼却造浴室
C078n1720_p0776b05║僧無語後請師代師曰三秋明月夜不是騁
C078n1720_p0776b06║團圓。頌曰。雖然荅盡深深意爭柰投機句
C078n1720_p0776b07║未親欲會本來無垢的更須入水見長人
C078n1720_p0776b08║（丹霞淳）太原海湖禪師（嗣夾山）因有人請灌
C078n1720_p0776b09║頂三藏供養敷座訖師乃就彼位坐時有雲
C078n1720_p0776b10║涉座主問曰和尚甚麼年行道師曰座主近
C078n1720_p0776b11║前來涉近前師曰秪如憍陳如是甚麼年行
C078n1720_p0776b12║道涉茫然師喝曰這尿床鬼。頌曰。多是從
C078n1720_p0776b13║人學得來一生空把口胡開欲窮此岸虛明
C078n1720_p0776b14║地七佛前前緫不該（丹霞淳）鄂州巖頭全奯
C078n1720_p0776b15║禪師（嗣德山）一日叅德山方跨門便問是凡
C078n1720_p0776b16║是聖山便喝師禮拜有人舉似洞山山曰若
C078n1720_p0776b17║不是奯公大難承當師曰洞山老人不識好
C078n1720_p0776b18║惡錯下名言我當時一手擡一手搦。頌曰。
C078n1720_p0776b19║巖頭老漢凡聖孰辨半僧半俗可貴可賤三
C078n1720_p0776b20║文取箇黑撈波江邊相喚摝鰕蜆（法雲秀）
C078n1720_p0776b21║平川走兔放蒼鷹一搦便㗖雙眼睛毒手奪
C078n1720_p0776b22║來人買去柰何斤兩未分明（保寧勇）一喝驚
C078n1720_p0776b23║天動地雷海翻太華洞然開巖頭膽喪䰟飛
C078n1720_p0776b24║也謾道當時手搦擡（踈山如）好手呈機不露
C078n1720_p0776c01║鋒慣將雙劒定雌雄忽雷迸出驚天地華岳
C078n1720_p0776c02║三峯倒卓空（湛堂深）大鵬[持-土+(十/田)]風蒼龍出海手
C078n1720_p0776c03║擡手搦日上月下霜雪嚴凝識嵗寒雙陸盆
C078n1720_p0776c04║邊須喝采（最菴印）前箭猶輕後箭深無限平
C078n1720_p0776c05║人被陸沉箇裏豁開天地眼吹毛拈起任橫
C078n1720_p0776c06║行（木菴永）巖頭初叅德山展坐具禮拜次山
C078n1720_p0776c07║以拄杖挑却坐具於階下師下階拾起搭向
C078n1720_p0776c08║皆上便去叅堂山曰不肯子放只肯子𭣣。
C078n1720_p0776c09║頌曰。動絃別曲葉落知秋不肯子放只肯子
C078n1720_p0776c10║𭣣來年更有新條在惱亂春風卒未休（遯菴
C078n1720_p0776c11║演）巖頭示眾曰吾教意如塗毒鼓擊一聲遠
C078n1720_p0776c12║近聞者悉皆喪身失命時有小嚴上座出問
C078n1720_p0776c13║云如何是塗毒鼓師兩手按膝亞身云韓信
C078n1720_p0776c14║臨朝底。頌曰。佛法無情報尒曹忽生忽殺
C078n1720_p0776c15║在吹毛若教韓信得妙訣自是深明防漢高
C078n1720_p0776c16║（南岩勝）巖頭因僧問古帆不掛時如何師曰
C078n1720_p0776c17║後園驢喫草。頌曰。槌打不碎火燒不着天
C078n1720_p0776c18║上人間何處安泊阿呵呵是什麼莫咬破須
C078n1720_p0776c19║爛嚼（海印信）古帆不掛是巖頭月冷風高下
C078n1720_p0776c20║直鈎誰見後園驢喫草脫籠卸䭾飽齁齁
C078n1720_p0776c21║（大洪遂）後園驢喫草一老一不老驀地撞出
C078n1720_p0776c22║來闘湊得恰好（徑山杲）後園驢喫草莫隨言
C078n1720_p0776c23║語討跳上驀腰騎來徃長安道（鼓山珪）風信
C078n1720_p0776c24║不來春色老却憶後園驢喫草滿天明月贈
C078n1720_p0777a01║行人野客溪邊歸路早（楚方安）後園驢喫草
C078n1720_p0777a02║可憐無限虛生老半夜盲人問故鄉不知身
C078n1720_p0777a03║在長安道（雪竇宗）後園驢喫草蘆花輥雪飛
C078n1720_p0777a04║霜前雙白鴈孤影落天池（塗毒䇿）古帆未掛
C078n1720_p0777a05║時後園驢喫草日短苦夜長行人須及早
C078n1720_p0777a06║（雪菴瑾）巖頭因僧問古帆掛後如何師曰小
C078n1720_p0777a07║魚吞大魚。頌曰。古帆掛後更何疑學問依
C078n1720_p0777a08║前又是迷大小二魚俱一海爭柰鈎頭餌不
C078n1720_p0777a09║齊（汾陽昭）小魚吞大魚直路太縈紆古帆休
C078n1720_p0777a10║更問處處得逢渠（徑山杲）小魚吞大魚門上
C078n1720_p0777a11║釘桃符邪魔俱不入佛法也消除（鼓山珪）
C078n1720_p0777a12║的的古帆已掛後小魚吞却大頭魚雖然李
C078n1720_p0777a13║廣運神箭自古張顛解草書（照堂一）不動蒲
C078n1720_p0777a14║帆問一言大魚却被小魚吞直從意外超唇
C078n1720_p0777a15║吻始信巖頭無腦門（天目禮）巖頭因僧問塵
C078n1720_p0777a16║中如何辨主師曰銅砂鑼裏盛油。頌曰。塵中
C078n1720_p0777a17║辨主最難明千人萬人少一惺銅砂鑼油今
C078n1720_p0777a18║古淨與君㧞却眼中釘（汾陽昭）塵中辨主眼
C078n1720_p0777a19║分明特地尋方更點睛堪笑𦒿婆雖瞑眩至
C078n1720_p0777a20║今南北絕人行（佛印元）礎潤天將雨雲開月
C078n1720_p0777a21║正明漁翁閑引釣牽動一潭星（海印信）銅砂
C078n1720_p0777a22║鑼裏滿盛油正是毗盧印後收更有塵中辨
C078n1720_p0777a23║得主太平將將盡封侯（雲溪恭）銅砂鑼裏油
C078n1720_p0777a24║清淨照見塵中舊主人寄語禪人猛叅取莫
C078n1720_p0777b01║教孤負此生身（草堂清）終日廛中走廛中渾
C078n1720_p0777b02║大有堪笑五湖人衲衣貧抖擻（大溈智）銅砂
C078n1720_p0777b03║鑼裏滿盛油生菜還他蘿蔔頭但看來年正
C078n1720_p0777b04║月半家家門首掛燈毬（佛鑑懃）頂起砂鑼時
C078n1720_p0777b05║身心都不見西風一陣來落葉兩三片（塗毒
C078n1720_p0777b06║䇿）村飲夜歸來健倒三四五摩挲青莓苔莫
C078n1720_p0777b07║瞋驚着汝（息菴觀）銅砂鑼裏滿盛油潦倒巖
C078n1720_p0777b08║頭不識羞却向蟭螟眼睫上樓頭浪宕逞風
C078n1720_p0777b09║流（空叟印）百萬雄兵入漢關威如猛虎陣如
C078n1720_p0777b10║山單刀直取顏良首不是關公也大難（無境
C078n1720_p0777b11║徹）塵中辨主問巖頭心識如何會得休鼻孔
C078n1720_p0777b12║眼睛都要見銅砂鑼裏滿盛油（橫川珙）巖頭
C078n1720_p0777b13║問欽山如何是真言欽曰南無佛陀耶。頌曰。
C078n1720_p0777b14║隨機有問隨機荅不是禪𠔃不是玄後代無
C078n1720_p0777b15║端翻譯出却將梵語作唐言（退耕寧）巖頭凡
C078n1720_p0777b16║有所問只噓一聲。頌曰。龍臥碧潭靜雲收皓
C078n1720_p0777b17║月圓七星光燦爛誰薦未生前（大洪遂）巖頭
C078n1720_p0777b18║因僧問路逢猛虎時如何師曰拶。頌曰。巖頭
C078n1720_p0777b19║一拶虛空迸裂父子不傳神仙妙訣（破菴先）
C078n1720_p0777b20║巖頭示眾云大凡唱教須從無欲中流出三
C078n1720_p0777b21║句只是理論咬去咬住欲去不去欲住不住
C078n1720_p0777b22║或時一向不去或時一向不住。頌曰。三文買
C078n1720_p0777b23║箇撈波子摝蜆摝鰕經幾年逆順短長休要
C078n1720_p0777b24║說誰家屋裏竈無烟（虛堂愚）巖頭值沙汏於
C078n1720_p0777c01║鄂渚湖邊作渡子兩岸各掛一板有人過渡
C078n1720_p0777c02║打板一下師曰阿誰或曰要過那邊去師乃
C078n1720_p0777c03║舞棹迎之一日因一婆抱一孩兒來乃曰呈
C078n1720_p0777c04║橈舞棹即不問且道婆手中兒甚處淂來師
C078n1720_p0777c05║便打婆曰婆生七子六箇不遇知音秪這一
C078n1720_p0777c06║箇也不消淂便拋向水中。頌曰。買賣交關直
C078n1720_p0777c07║須當價若少分文定遭行罵休行罵遠近聞
C078n1720_p0777c08║之成話欛（海印信）時展家風與眾殊探身虎
C078n1720_p0777c09║穴有功夫拈橈擊處留無計夜靜同誰泛五
C078n1720_p0777c10║湖（三祖宗）親兒弃了更無親撒手歸家罷問
C078n1720_p0777c11║津呈橈舞棹波中客休向江頭覔渡人（真如
C078n1720_p0777c12║喆二）老來無累亦無囙獨寢高堂只此身除却
C078n1720_p0777c13║江中混波客復誰還是不覊人咄㦲箇老婆
C078n1720_p0777c14║親兒不柰何富嫌千口少貧恨一身多（楮衲
C078n1720_p0777c15║秀）舞棹呈橈意自殊相逢江上話程途親兒
C078n1720_p0777c16║擲了獨歸去春水溶溶碧滿湖（智海普融平）
C078n1720_p0777c17║舞棹呈橈古渡頭婆婆相見問來由何人𢬵
C078n1720_p0777c18║得親生子拋向江心更不𭣣（上方益）鄂陽江
C078n1720_p0777c19║口擲釣絲摝蜆撈蝦不計時驀被老婆相借
C078n1720_p0777c20║問藂林千古振雄規如今過在邪師客擺手
C078n1720_p0777c21║相逢論棄兒意在目前如會淂莫信傍人說
C078n1720_p0777c22║是非（佛燈珣）借路經過常式事誰知祖禰累
C078n1720_p0777c23║兒孫婆婆耐恨江頭棄留得佳聲四海聞（月
C078n1720_p0777c24║菴果）親兒棄了復何言月在波心印碧天獨
C078n1720_p0778a01║有一身無繫累困眠醒坐任隨緣（踈山如）鄂
C078n1720_p0778a02║陽江上垂鈎線時節相逢錦鱗現拈來信手
C078n1720_p0778a03║任縱橫逐浪隨波無頋戀（大溈智）一子親生
C078n1720_p0778a04║步步隨呈橈舉棹指人歸老婆遭打機先露
C078n1720_p0778a05║海岳掀翻動四維（簡堂機）一葉扁舟泛渺茫
C078n1720_p0778a06║呈橈舞棹別宮商山雲海月俱拋棄贏得莊
C078n1720_p0778a07║周蝶夢長（尼無著揔）相逢把手上高峰四顧
C078n1720_p0778a08║寥寥天宇空一曲漁歌人不會蘆花飛起渡
C078n1720_p0778a09║頭風（無菴全）舞棹呈穘逢賊腳扣舷三下親
C078n1720_p0778a10║擒捉只這一枚都𩗺却棹歌歸去風濤落（朴
C078n1720_p0778a11║翁銛）從來六箇不知音一箇全拋惡浪深義
C078n1720_p0778a12║斷情忘無處覔三千剎海冷沉沉（天目禮）鄂
C078n1720_p0778a13║渚渡頭窮鬼子全機錯在扣舷時何如別下
C078n1720_p0778a14║一轉語救取婆婆苐七兒（南叟茂）舞棹呈橈
C078n1720_p0778a15║鄂渚邊驗人何苦結生冤自從賺了婆拋子
C078n1720_p0778a16║誰敢𢬵身上渡船（梓巖玉）巖頭在鄂渚湖三
C078n1720_p0778a17║文買箇黑撈波每日撈鰕摝蜆且恁麼過時
C078n1720_p0778a18║僧舉似雪峯峰云窮鬼子道他快活也不徹。
C078n1720_p0778a19║頌曰。且於湖伴撈鰕蜆不向滄溟釣巨鼇一
C078n1720_p0778a20║葉扁舟一簑笠閑眠閑坐任風濤（海印信）野
C078n1720_p0778a21║水舟橫芳草渡人來舞棹或呈橈撈鰕摝蜆
C078n1720_p0778a22║隨時過却向何時得六鼇（水菴一）巖頭因沙
C078n1720_p0778a23║汰在甘贄家過夏補衣次贄行過師以針作
C078n1720_p0778a24║剳勢贄遂慗衣欲謝妻問云作什麼贄云說
C078n1720_p0778b01║不得妻云也要大家知贄舉前話妻云此去
C078n1720_p0778b02║三十年後須知一回飲水一回噎女子聞云
C078n1720_p0778b03║誰知盡大地人性命被奯上座劄將去也。
C078n1720_p0778b04║頌曰。針頭剳去幾人知婦兒女子莫猜疑聖
C078n1720_p0778b05║凡命脉果何在（以拂子聲禪序角云）向此須明上上機
C078n1720_p0778b06║（長靈卓）無孔笛子兩頭吹韻出青霄徹九維
C078n1720_p0778b07║可憐一對冤家種人人鼻孔大頭垂（佛燈珣）
C078n1720_p0778b08║不點自行不撥自轉伎倆天然機輪如箭如
C078n1720_p0778b09║今分付當行家百嵗光陰已不多若能直下
C078n1720_p0778b10║猛提取天上人間爭奈何（巳菴深）夜半三更
C078n1720_p0778b11║來討火我罵你兮你罵我相喚相呼歸未歸
C078n1720_p0778b12║也有無衣草裏坐（虛堂愚）福州雪峰義存
C078n1720_p0778b13║禪師（嗣德山）初參德山問從上宗乘學人還
C078n1720_p0778b14║有分也無山打一棒曰道甚麼師曰不會至
C078n1720_p0778b15║明日請益山曰我宗無語句實無一法與人。
C078n1720_p0778b16║頌曰。此疾懷來沒量時尋醫求卜過多師濃
C078n1720_p0778b17║煎一服通神散血汗滂流徹四肢（保寧勇）是
C078n1720_p0778b18║法平等無高下伊余有分必相亞雖無一法
C078n1720_p0778b19║輕與人棒下龍蛇從變化（雲巖因）雪峰與
C078n1720_p0778b20║巖頭欽山至澧州鼇山鎮阻雪頭每日打睡
C078n1720_p0778b21║師一向坐禪一日喚頭曰師兄師兄且起來
C078n1720_p0778b22║頭曰作甚麼師曰今生不著便共文邃箇漢
C078n1720_p0778b23║行脚到處被他累今日到此又只打睡頭喝
C078n1720_p0778b24║曰噇眠去每日床上坐恰似七村裏土地他
C078n1720_p0778c01║時後日魔魅人家男女去在師點胷曰我這
C078n1720_p0778c02║裏未穩在不敢自謾頭曰我將謂你他日向
C078n1720_p0778c03║孤峰頂上盤結草庵播揚大教猶作這箇語
C078n1720_p0778c04║話師曰我實未穩在頭曰若實如此據你見
C078n1720_p0778c05║處一一通來是處與你證明不是處與你剗
C078n1720_p0778c06║却師曰初到鹽官見上堂舉色空義得箇入
C078n1720_p0778c07║處頭曰此去三十秊切忌舉著又見洞山過
C078n1720_p0778c08║水偈曰切忌從他覔迢迢與我踈渠今正是
C078n1720_p0778c09║我我今不是渠頭曰若與麼自救也未徹在
C078n1720_p0778c10║師又曰後問德山從上宗乘中事學人還有
C078n1720_p0778c11║分也無山打一棒曰道甚麼我當時如桶底
C078n1720_p0778c12║脫相似頭喝曰你不聞道從門入者不是家
C078n1720_p0778c13║珎師曰他後如何即是頭曰他後若欲播楊
C078n1720_p0778c14║大教一一從自己胷襟流出將來與我蓋天
C078n1720_p0778c15║蓋地去師於言下大悟便作禮起連聲呌曰
C078n1720_p0778c16║師兄今日始是鼇山成道。頌曰。說盡平生
C078n1720_p0778c17║去住因到頭難遇赤心人忽然自肯成家業
C078n1720_p0778c18║瓦礫拈來也是珎（成枯木）鼇山成道足人傳
C078n1720_p0778c19║莫是從前話未圓頼有玄沙知始末徧身紅
C078n1720_p0778c20║爛在漁船龍門遠丈夫淩勵志英雄向外馳
C078n1720_p0778c21║求枉用功到得鼇山開眼覷方知屋裏用無
C078n1720_p0778c22║窮（佛燈珣）孤村陋店雪紛紛平地無風起浪
C078n1720_p0778c23║痕醜拙只因藏不得胷襟流出盖乾坤（銕山
C078n1720_p0778c24║仁二）三回九度太顢頇到底須尋舊路還待得
C078n1720_p0779a01║鼇山消積雪至今平地起波瀾困有眠床飢
C078n1720_p0779a02║有飯連聲何事呌師兄明朝雪霽鼇山路依
C078n1720_p0779a03║舊一程還一程（象外超）雪峯住菴時有兩僧
C078n1720_p0779a04║來師以手拓菴門放身出曰是甚麼僧亦曰
C078n1720_p0779a05║是甚麼師低頭歸菴僧辝去師問甚麼處去
C078n1720_p0779a06║曰湖南師曰我有箇同行住巖頭附汝一書
C078n1720_p0779a07║去書曰某書上師兄某一自鼇山成道後迄
C078n1720_p0779a08║至于今飽不飢同㕘某書上僧到巖頭頭問
C078n1720_p0779a09║甚處來曰雪峯來有書達和尚頭接了乃問
C078n1720_p0779a10║別有何言句僧遂舉前話頭曰他道甚麼曰
C078n1720_p0779a11║他無語低頭歸菴頭曰噫我當初悔不向伊
C078n1720_p0779a12║道末後句若向伊道天下人不柰雪老何僧
C078n1720_p0779a13║至夏末請益前話頭曰何不早問曰未敢容
C078n1720_p0779a14║易頭曰雪峯雖與我同條生不與我同條死
C078n1720_p0779a15║要識末後句秪這是。頌曰。末後句為君說明
C078n1720_p0779a16║暗雙雙底時莭同條生也共相知不同條死
C078n1720_p0779a17║還殊絕還殊絕黃頭碧眼須甄別南北東西
C078n1720_p0779a18║歸去來夜深同看千巖雪（雪竇顯）末後句𠔃
C078n1720_p0779a19║無問處萬仞銕山橫在路當日巖頭不柰何
C078n1720_p0779a20║至今雪老難伸吐倒捋虎鬚方識虎未觧行
C078n1720_p0779a21║人休離母透過牢關舉似君把定𠰸喉淚如
C078n1720_p0779a22║雨（佛印元）雪老却入菴中後路上無人見得
C078n1720_p0779a23║伊頼有故人千里在同條生死不同時（白雲
C078n1720_p0779a24║端）雪老別鼇山卓菴閩中坐一日見僧來探
C078n1720_p0779b01║頭道什麼末後句少人和却得巖頭重注破
C078n1720_p0779b02║同條生同條死末後句莫錯舉（照覺捴）切瑳
C078n1720_p0779b03║琢磨變態譊訛葛陂化龍之杖陶家居蟄之
C078n1720_p0779b04║梭同條生兮有數同條死𠔃無多末後句秖
C078n1720_p0779b05║這是風舟載月浮秋水（天童覺）雪老大開方
C078n1720_p0779b06║便路低頭却入菴中去者僧有眼恰如盲却
C078n1720_p0779b07║被巖頭行一步者僧好休不肯休依然依路
C078n1720_p0779b08║去悠悠元來不會雪峯意却被巖頭甕[匚@贛]頭
C078n1720_p0779b09║（天童覺）龍吟枯木菴中出天上人間無等匹
C078n1720_p0779b10║虎嘯巖頭石上來晴空忽迸一聲雷堪笑春
C078n1720_p0779b11║池猶拾礫空山空到又空回（佛心才）露面出
C078n1720_p0779b12║來猶不識[仁-二+氏]頭歸去更難知那堪末後一句
C078n1720_p0779b13║子直到于今四海疑（保寧勇）雙眀復雙暗獨立
C078n1720_p0779b14║絕殊方乘機覿面提其鋒安可當同條生兩
C078n1720_p0779b15║鏡相照無能名不同條死鐵樹花開亘今古
C078n1720_p0779b16║末後句始到牢關拈却門前大案山（圓悟勤）
C078n1720_p0779b17║末後句為君說踏着秤鎚硬似鐵寒則普天
C078n1720_p0779b18║寒熱則普天熱若是達磨兒孫各各自知時
C078n1720_p0779b19║莭知時莭為君說九尾烏龜莫當鼇山石鼈
C078n1720_p0779b20║（佛鑑勤）雪峰費盡平生力懵懂禪和意轉疑可
C078n1720_p0779b21║憐末後一句子巖頭土上更加泥（龍門遠）同
C078n1720_p0779b22║條生𠔃不同死弟既耳聾兄目瞽家門蕩盡
C078n1720_p0779b23║徹骨窮却把黃金如糞土末後句休莾鹵甜
C078n1720_p0779b24║者甜兮苦者苦（北海心）雪峯一日陞座眾集
C078n1720_p0779c01║定師輥出木毬玄沙遂捉來安舊處。頌曰。雪
C078n1720_p0779c02║峯輥毬孰辨機一千五百幾人知眨起眉毛
C078n1720_p0779c03║千萬里湏是吾門師子兒（北塔祚）天𠔃寬地
C078n1720_p0779c04║兮𤄃雪峯輥毬幾忉怛一輥直上湏彌山無
C078n1720_p0779c05║量人天眼開豁眼開豁脫却多年臭皮韈步
C078n1720_p0779c06║行走馬到新羅報道花湏連夜發（天衣懷）雪老
C078n1720_p0779c07║平生好輥毬輥來輥去輥無休一千五百人
C078n1720_p0779c08║同戲誰觧輸機賽一籌（佛國白）収來輥去事方
C078n1720_p0779c09║圓獨許漁郎上釣船眀月蘆花同一色落霞
C078n1720_p0779c10║孤鶩共遙天（夢菴信）象骨木毬一輥出三世
C078n1720_p0779c11║如來能事畢可憐天下徧叅尋只道黃連不
C078n1720_p0779c12║是蜜（石[(工*几)/石]眀）輥向人前事未休再安舊處有
C078n1720_p0779c13║來由一聲斷[序-予+(鴈-厂)]鳴雲漢兩岸蕭蕭蘆荻秋（戴
C078n1720_p0779c14║無為）一作雪峯因玄沙來三箇一時輥出沙
C078n1720_p0779c15║便作偃倒勢師曰尋常用幾箇曰三即一一
C078n1720_p0779c16║即三。頌曰。團團輥出沒來由不立名模見便
C078n1720_p0779c17║休三一一三重注脚螺江依舊向東流（圓覺
C078n1720_p0779c18║演）山寺裏頭無可作輥出木毬兩三箇不
C078n1720_p0779c19║獨玄沙遭一攧雪峯老人亦話墮（懶菴樞）雪
C078n1720_p0779c20║峯上堂南山有一條鼈鼻蛇汝等諸人切湏
C078n1720_p0779c21║好看長慶出曰今日堂中大有人喪身失命
C078n1720_p0779c22║雲門以拄杖攛向師前作怕勢有僧舉似玄
C078n1720_p0779c23║沙沙曰須是稜兄始得然雖如是我即不然
C078n1720_p0779c24║曰和尚作麼生沙曰用南山作麼。頌曰。象
C078n1720_p0780a01║骨巖高人不到到者須是弄蛇手稜兄俻師
C078n1720_p0780a02║不奈何喪身失命知多少韶陽知重撥草南
C078n1720_p0780a03║北東西無處討忽然突出拄杖頭拋對雪峯
C078n1720_p0780a04║大張口大張口同閃電剔起眉毛還不見如
C078n1720_p0780a05║今藏在乳峯前來者一一看方便師高聲喝
C078n1720_p0780a06║云看脚下（雪竇顯）臨濟喝兮德山棒子胡狗
C078n1720_p0780a07║𠔃誰敢向未若南山鼈鼻蛇一千五百衲子
C078n1720_p0780a08║喪韶陽本色弄蛇手自古及今曾未有忽然
C078n1720_p0780a09║放出若星流象骨禪翁遭一口（正覺逸）象骨
C078n1720_p0780a10║鼈蛇當大路稜師可惜便亡身雲門弄得雖
C078n1720_p0780a11║然活爭似南山不用親（白雲端）打鼓弄琵琶
C078n1720_p0780a12║相逢一會家雲門能合調長慶觧隨邪古曲
C078n1720_p0780a13║非音律南山鼈鼻蛇何人知妙訣的子是玄
C078n1720_p0780a14║沙（真淨文）玄沙太剛長慶少勇南山鼈鼻死
C078n1720_p0780a15║無用風雲際會頭角生果見韶陽下手弄下
C078n1720_p0780a16║手弄激電光中看變動在我也能遣能呼於
C078n1720_p0780a17║彼也有擒有縱底事而今付阿誰冷口傷人
C078n1720_p0780a18║不知痛（天童覺）象骨老人示徒擬議遭他一
C078n1720_p0780a19║口韶陽突出驚人未免傷鋒犯手（尼無著㧾）
C078n1720_p0780a20║雪峯示眾曰飯籮邊坐餓死人臨河渴死漢
C078n1720_p0780a21║玄沙云飯籮裏坐餓死人水裏沒頭浸渴死
C078n1720_p0780a22║漢雲門云通身是飯通身是水。頌曰。通身
C078n1720_p0780a23║是飯通身水饒舌沙彌下口難悟得頓除饑
C078n1720_p0780a24║渴念迷時往往更求餐（本覺一）雪峯示眾曰
C078n1720_p0780b01║大地撮來如粟米粒大拋向面前漆桶不會
C078n1720_p0780b02║打鼓普請看。長慶問雲門曰雪峯與麼道
C078n1720_p0780b03║還有出頭不得處麼門曰有曰作麼生門曰
C078n1720_p0780b04║不可揔作野狐精見觧又曰狼籍不少。頌
C078n1720_p0780b05║曰。牛頭沒馬頭回曹溪鏡裏絕塵埃打鼓看
C078n1720_p0780b06║來君不見百花春至為誰開（雪竇顯）眉毛𦉑
C078n1720_p0780b07║裏遊南岳大海波心泛釣舟薄藝隨身終不
C078n1720_p0780b08║說從他打鼓看無休（白雲端）疾燄過風奔流
C078n1720_p0780b09║度刃唱拍相隨拳踢相應驀然轟起震天雷
C078n1720_p0780b10║百草頭顛春色回（圓悟勤）打鼓普請看直得
C078n1720_p0780b11║眉毛寒拾得寒山舞笑倒老豐干（楚安方）撥
C078n1720_p0780b12║動乾坤步轉移南觀北斗有誰知金烏暮向
C078n1720_p0780b13║西山急曉逐扶乘半夜飛（石門易）天不能盖
C078n1720_p0780b14║地不能載簉破面門漆桶不會銕船同駕入
C078n1720_p0780b15║滄溟持得驪珠如斗大（佛心才）雪峯一日登
C078n1720_p0780b16║座召眾曰看看東邊底又曰看看西邊底汝
C078n1720_p0780b17║若要會拈拄杖擲下曰向這裏會取。頌曰。
C078n1720_p0780b18║東邊覷了復西觀拄杖重重話嵗寒帶雨一
C078n1720_p0780b19║枝花落盡不煩公子倚闌干（冶父川）雪峯與
C078n1720_p0780b20║玄沙行次師指面前地曰這一片田地好造
C078n1720_p0780b21║一箇無縫塔沙曰高多少師上下顧視沙曰
C078n1720_p0780b22║人天福報即不無和尚靈山受記未夢見在
C078n1720_p0780b23║師曰你作麼生沙曰七尺八尺。頌曰。父子
C078n1720_p0780b24║同行相將入草起無縫塔功高䇿巧帶水拖
C078n1720_p0780c01║泥漏逗不少雖然落七落八爭奈有道理好
C078n1720_p0780c02║（佛燈珣）指出長生地不迷造成無縫塔巍巍
C078n1720_p0780c03║大家從此無餘事渴飲飢餐且度時（野菴璇）
C078n1720_p0780c04║雪峯示眾曰三世諸佛向火𦦨上轉大法輪
C078n1720_p0780c05║玄沙云近日官令稍嚴師曰作麼生沙云不
C078n1720_p0780c06║許人攙行奪市師不覺吐舌雲門云火燄為
C078n1720_p0780c07║三世諸佛說法三世諸佛立地聽。頌曰。火
C078n1720_p0780c08║燄騰輝說最親無邊諸佛近前聞誰知更有
C078n1720_p0780c09║傍觀者鼻孔撩天不喜君（白雲端）一堆猛燄
C078n1720_p0780c10║亘天紅三世如來在此中轉大法輪今已了
C078n1720_p0780c11║眉毛眨上起清風（保寧勇）紅燄光中也大奇
C078n1720_p0780c12║明明演說白毫輝可憐雪老并韶石燒卻眉
C078n1720_p0780c13║毛緫不知（普融平）阿誰[跍-十+水]着雪峯蹤三世諸
C078n1720_p0780c14║佛火燄中頼有雲門相暖熱火星吹得滿堂
C078n1720_p0780c15║紅（慈受深）將謂猴白更有猴黑互換投機神
C078n1720_p0780c16║出鬼沒烈𦦨亘天佛說法亘天烈燄法說佛
C078n1720_p0780c17║風前剪斷葛藤窠一言勘破維摩詰（圓悟勤）
C078n1720_p0780c18║三世諸佛轉法輪一大藏教說不盡象骨當
C078n1720_p0780c19║機正令行玄沙見機行正令或說或聽聞不
C078n1720_p0780c20║聞電捲星飛誰與論撥轉那邊関捩子眉毛
C078n1720_p0780c21║留得兩莖存（瞎堂遠）有是父𠔃有是子同條
C078n1720_p0780c22║生也同條死三世如來烈燄堆互換說法元
C078n1720_p0780c23║如此莫顛言休倒語截斷葛藤須薦耴（石菴
C078n1720_p0780c24║玿）雪峯普請往寺莊路逢獼猴師曰這畜生
C078n1720_p0781a01║一人背一面古鏡摘山僧稻禾僧曰曠刼無
C078n1720_p0781a02║名為什麼彰為古鏡師曰瑕生也曰有什麼
C078n1720_p0781a03║死急話端也不識師曰老僧罪過。頌曰。人
C078n1720_p0781a04║人有面古鏡何法門而不罄叅玄上士迷頭
C078n1720_p0781a05║緝線老婆頓證（興教壽）堪笑山翁不識羞為
C078n1720_p0781a06║他頭上更安頭巖前跳躑無尋處一片殘霞
C078n1720_p0781a07║曉未𭣣（保寧勇）大地為爐冶何年鼓鑄功圓
C078n1720_p0781a08║同諸佛面高鑑十方空（祖印明）鑒覺未萌全
C078n1720_p0781a09║體現纔分鑑照便成瑕要知瑩徹圓明處長
C078n1720_p0781a10║短青黃緫不差（白楊順）雪峯在洞山作飯頭
C078n1720_p0781a11║淘米次山問淘沙去米淘米去沙師曰沙米
C078n1720_p0781a12║一時去山曰大眾喫箇甚麼師遂覆却米盆。
C078n1720_p0781a13║頌曰。滿鉢盛來一物無豈同香積變珎蘇日
C078n1720_p0781a14║月並輪長不照木人舞袖向紅爐（投子青）乖
C078n1720_p0781a15║龍作雨非意測猛虎挾物不露迹洞山雪老
C078n1720_p0781a16║共相酬寥寥千古無人識（伊菴權）雪峯因僧
C078n1720_p0781a17║問我眼本正因師故邪時如何師曰迷逢達
C078n1720_p0781a18║磨曰我眼何在師曰得不從師。頌曰。達磨
C078n1720_p0781a19║迷時在少林今人不曉為傳心堪羨迷人逢
C078n1720_p0781a20║達磨三冬過後又新春（天衣懷）裂破古今沒
C078n1720_p0781a21║窠臼當機大闡血盆口脚尖趯出佛如麻李
C078n1720_p0781a22║四張三無路走（或菴體）雪峯因僧問寂寂無
C078n1720_p0781a23║依時如何師曰猶是病曰轉後如何師曰船
C078n1720_p0781a24║子下楊州。頌曰。寂寂無依病正深雪老當
C078n1720_p0781b01║年痛處針一喚喚回春夢破千山渾作木龍
C078n1720_p0781b02║吟（自得暉）雪峯示眾云此事不從唇吻淂不
C078n1720_p0781b03║從黃卷上得不從諸方老宿得合從甚麼處
C078n1720_p0781b04║得也須子細。頌曰。一滴真珠紅潑醅殷勤
C078n1720_p0781b05║相勸兩三回到頭欲盡東君意吞卻臨行上
C078n1720_p0781b06║馬盃（皖山凝）雪峯因僧問古澗寒泉時如何
C078n1720_p0781b07║師曰瞪目不見底曰飲者如何師曰不從口
C078n1720_p0781b08║入僧後到趙州舉此話州曰不從口入不可
C078n1720_p0781b09║從鼻裏入僧却問古澗寒泉時如何州曰苦
C078n1720_p0781b10║曰飲者如何州曰死師聞得乃曰趙州古佛
C078n1720_p0781b11║遙望作禮自此不荅話。頌曰。古澗寒泉浩
C078n1720_p0781b12║渺瀰分明枝𣲖暗流時不從口入無滋味苦
C078n1720_p0781b13║死令渠話不知（雲盖昌）黯黯雲攢覆雪峯青
C078n1720_p0781b14║青趙老一雙瞳從前汗馬無人識只要重論
C078n1720_p0781b15║盖代功（寶峯照）縱奪還他老作家奔流度刃
C078n1720_p0781b16║數如麻深深澗裏無人到飲者重添眼裏沙
C078n1720_p0781b17║（佛心才）鮑老當年笑郭郎人前舞袖太郎當
C078n1720_p0781b18║及乎鮑老出來舞依舊郎當勝郭郎（真淨文）
C078n1720_p0781b19║趙州象骨巖舉世無倫擬共撫沒絃琴千載
C078n1720_p0781b20║清人耳古澗寒泉瞪目疑然不從口入飲者
C078n1720_p0781b21║忘筌重出語苦又死不荅話同彼此相逢兩
C078n1720_p0781b22║會家打鼓弄琵琶箇中誰是的白鳥入蘆花
C078n1720_p0781b23║（圓悟勤）雪峯古澗泉深趙州石橋水苦若知
C078n1720_p0781b24║異水同源飲者不妨疑悟不從鼻孔入白浪
C078n1720_p0781c01║高三級從此不荅話豈免酬高價金剛圈子
C078n1720_p0781c02║栗𣗥蓬觧透橫行四天下（佛性泰）雪峯曰世
C078n1720_p0781c03║界闊一尺古鏡闊一尺世界闊一丈古鏡闊
C078n1720_p0781c04║一丈玄沙指火爐曰闊多少師曰如古鏡闊
C078n1720_p0781c05║沙曰老和尚脚根未點地在。頌曰。世界能
C078n1720_p0781c06║將古鏡齊言中辨的卻成迷白雲起處青山
C078n1720_p0781c07║秀天曉依前月落西（象田卿）十方世界一面
C078n1720_p0781c08║鏡鏡裏看形未足真摸着鼻頭渠是我那時
C078n1720_p0781c09║方見本來人（懶菴樞）雪峯聞一僧在山下卓
C078n1720_p0781c10║菴多年不剃頭畜一長柄杓溪邊舀水時有
C078n1720_p0781c11║僧問如何是祖師西來意主曰溪深杓柄長
C078n1720_p0781c12║師聞得乃曰也甚奇恠一日將剃刀同侍者
C078n1720_p0781c13║去訪纔相見便舉前話問是菴主語否曰是
C078n1720_p0781c14║師曰若道得即不剃你頭主便洗頭跪師前
C078n1720_p0781c15║師即與剃頭。頌曰。當言不避截舌當爐不
C078n1720_p0781c16║避猛火趂手作得家生到老自能穩坐水深
C078n1720_p0781c17║杓柄長舀水洗頭剃雪峯刀上眼忽開琉璃
C078n1720_p0781c18║殿裏無關閉（月堂昌）雪老垂慈肎訪他一毫
C078n1720_p0781c19║頭上辨龍蛇須知不涉言詮外脫體風流出
C078n1720_p0781c20║當家（東山源）雪峯因閩帥施銀交床僧問曰
C078n1720_p0781c21║和尚受大王如此供養將何報荅師以手托
C078n1720_p0781c22║地曰少打我。頌曰。大王信重送交床傍問
C078n1720_p0781c23║禪徒太著忙下手低聲言少打劣中全勝阿
C078n1720_p0781c24║誰詳（洞山聦）因問如何報主恩舉畢全𭣣坐
C078n1720_p0782a01║要津船頭若有風浪動滿目流沙不見人（汾
C078n1720_p0782a02║陽昭）得人一牛還人一馬投之報之風流儒
C078n1720_p0782a03║雅如今大有受恩人不知誰是報恩者（正覺
C078n1720_p0782a04║逸）不知將底報君恩風起江湖水皺痕一片
C078n1720_p0782a05║古帆乘興去與誰相逐過天門（保寧勇）此（旨）
C078n1720_p0782a06║流行七十年多人言論少人甄托地便令輕
C078n1720_p0782a07║打我認着依前又更顛（般若柔）受施兩邊皆
C078n1720_p0782a08║是幻臨機何不惜眉鬚也知此外無長伎咄
C078n1720_p0782a09║這黔州老瞎驢（寶葉源）雪峯因閩王封柑橘
C078n1720_p0782a10║各一顆遣使送至東問既是一般顏色為甚
C078n1720_p0782a11║麼名字不同師遂依舊封回王復馳問玄沙
C078n1720_p0782a12║沙將一張紙盖卻。頌曰。柑橘閩王親手封
C078n1720_p0782a13║將來直問擊宗風長人入水分明在更問玄
C078n1720_p0782a14║沙又不通汾陽為汝開天路寶坊金界碧霄
C078n1720_p0782a15║空（汾陽昭）閩主兩般馳獻上雪峯一等倒封
C078n1720_p0782a16║回人情上下俱周美免把完全更擘開（保寧
C078n1720_p0782a17║勇）柑橘將來不用疑銕牛蚊子咬應癡閩王
C078n1720_p0782a18║猶未識師旨更請玄沙下一錐（延壽慧）分明
C078n1720_p0782a19║柑橘勿譊訛獻花借水辨龍蛇白紙一張都
C078n1720_p0782a20║盖了免教天下動干戈（冶父川）一般顏色兩
C078n1720_p0782a21║般名紙盖難謾眾眼睛雪嶺當時便封轉閩
C078n1720_p0782a22║王猶未息疑情（橫川珙）雪峯示眾曰盡大地
C078n1720_p0782a23║是箇觧脫門把手機伊不肎入時有一僧出
C078n1720_p0782a24║曰和尚恠某甲不得又一僧曰用入作甚麼
C078n1720_p0782b01║師便打。頌曰。大地是箇觧脫門三世諸佛
C078n1720_p0782b02║一口吞將為雪峯有奇特却來謾我好兒孫
C078n1720_p0782b03║（懶菴樞）雪峯因僧問緊要處乞師指示師曰
C078n1720_p0782b04║是甚麼僧於言下大悟。雲門云雪峯向你
C078n1720_p0782b05║道什麼。頌曰。雪峯騎駿馬雲門跨驢兒一
C078n1720_p0782b06║踢一踏相奔馳長安有路非無路夜半行時
C078n1720_p0782b07║人不知（圓悟勤）無量刼來是箇甚麼覿面全
C078n1720_p0782b08║提幾乎蹉過不蹉過土苴堆頭且高臥雪
C078n1720_p0782b09║峯一日在僧堂內燒火閉卻前後門乃呌曰
C078n1720_p0782b10║救火救火玄沙將一片柴從牎櫺中拋入師
C078n1720_p0782b11║便開門。頌曰。巨岳塵飛蟭螟生兒兒落塵
C078n1720_p0782b12║裏如錐錐泥燒火救火閉門開門拋柴家醜
C078n1720_p0782b13║外頭見萬象森羅一口吞（月堂昌）高燒榾柮
C078n1720_p0782b14║煖通身快活難禁一屋春不是謝郎來合火
C078n1720_p0782b15║誰知門外有寒人（石林鞏）雪峯問僧甚麼處
C078n1720_p0782b16║來僧曰漸中來師曰船來陸來曰二途俱不
C078n1720_p0782b17║涉師曰爭得到這裏曰有什麼隔礙師打趂
C078n1720_p0782b18║出僧過十年後再來師又問甚處來曰湖南
C078n1720_p0782b19║師曰湖南與這裏相去多少曰不隔師竪起
C078n1720_p0782b20║拂子曰還隔這箇麼曰若嗝即不到也師又
C078n1720_p0782b21║打趂出此僧住後凢見人便罵師一日有同
C078n1720_p0782b22║行聞特去訪問兄到雪峯有何言句便如是
C078n1720_p0782b23║罵他遂舉前話被同行㖃叱與他說破這僧
C078n1720_p0782b24║當時悲泣甞向中夜焚香遙禮。頌曰。帶角
C078n1720_p0782c01║擎頭去復來雪庭兩見戰旗開軍前不悞將
C078n1720_p0782c02║軍令空有英雄出九垓九垓雖出有牢關未
C078n1720_p0782c03║透牢關未足觀棒頭有眼明如日要識真金
C078n1720_p0782c04║火裏看（佛燈珣）見說閩山多蠱毒千方百計
C078n1720_p0782c05║避無由殤中既有催魂鬼一命還他方始休
C078n1720_p0782c06║（虛堂愚）雪峯普請次自負一束藤路逢一僧
C078n1720_p0782c07║便拋下僧擬取師一[跍-十+水][跍-十+水]倒㱕舉似長生曰
C078n1720_p0782c08║我適來[跍-十+水]得者僧甚快長生曰和尚須替者
C078n1720_p0782c09║僧下涅盤堂始得。雪竇云長生大似東家
C078n1720_p0782c10║人死西家人助哀也好與一[跍-十+水]。頌曰。暗拋
C078n1720_p0782c11║香餌在江湄果是金鱗釣得㱕不是𮈔綸𭣣
C078n1720_p0782c12║得疾幾乎輸與鷺鷥兒（上方益）偉㦲雪老法
C078n1720_p0782c13║中英肩上藤薪覿面呈目前不薦當頭着和
C078n1720_p0782c14║身一[跍-十+水]倒囊傾會知擔重囙柴束自然便重
C078n1720_p0782c15║不便輕何山奉報諸禪侶孩兒須是的親生
C078n1720_p0782c16║（佛燈珣）雪老擔藤憩歇時一僧纔見便慈悲
C078n1720_p0782c17║近前擬取攔胷[跍-十+水]舉似長生更一椎（石門聦）
C078n1720_p0782c18║雪峯[跍-十+水]者僧不殺長生扶者僧不起可憐一
C078n1720_p0782c19║束爛枯藤狼藉至今愁滿地（西巖惠）雪峯與
C078n1720_p0782c20║玄沙夾籬次沙曰夾籬處還有佛法也無師
C078n1720_p0782c21║曰有曰如何是夾籬處佛法師撼籬一下沙
C078n1720_p0782c22║曰某甲不與麼師曰子又作麼生曰穿取[篾-戍+伐]
C078n1720_p0782c23║頭過來。頌曰。父子相携入故園[篾-戍+伐]頭時過
C078n1720_p0782c24║短籬邊爛泥有刺無人見[跍-十+水]着方知腳底穿
C078n1720_p0783a01║（懶菴樞）雪峯因三聖問透網金鱗以何為食
C078n1720_p0783a02║師曰待汝出網來向汝道聖曰一千五百人
C078n1720_p0783a03║善知識話頭也不識師曰老僧住持事繁。
C078n1720_p0783a04║頌曰。透網之魚不識鈎貪游浪水認浮頭高
C078n1720_p0783a05║灘坐釣垂慈者回棹𭣣綸却上舟（汾陽昭）透
C078n1720_p0783a06║網金鱗休云滯水搖蕩乾坤振鬣擺尾千尺
C078n1720_p0783a07║鯨奔洪浪飛一聲雷震清飈起清飈起天上人間知
C078n1720_p0783a08║幾幾（雪竇顯）張三賣物高擡價李回還依市
C078n1720_p0783a09║價酬交易不成猶作閙李公店鋪一時休（海
C078n1720_p0783a10║印信）老倒漁翁坐釣臺金鱗赫赫鼓波來海門
C078n1720_p0783a11║空闊纔施繩霹靂一轟天地開（真淨文二）放
C078n1720_p0783a12║去𭣣來得自由不堪憂處亦堪憂可憐滯句
C078n1720_p0783a13║承言者爭是爭非空白頭透網金鱗掣電
C078n1720_p0783a14║機休云滯水與拖泥雷霆一擊青霄裏傾湫
C078n1720_p0783a15║何處不滂瀰（真如喆）出網分明向道休風雲
C078n1720_p0783a16║會處有來由雷霆昨夜聲相應依舊為霖徧
C078n1720_p0783a17║九州（圓通僊）擭浪拏雲勢可驚平空驟雨似
C078n1720_p0783a18║盆傾不因放却淮河閘九曲潮頭卒未平（上
C078n1720_p0783a19║方益）洞裏無雲別有天桃花似錦柳如綿仙
C078n1720_p0783a20║家不會論冬夏石爛松枯是一年（五祖演）鯤
C078n1720_p0783a21║鯨已插摩霄翼海客猶懸釣月鈎不顧翻空
C078n1720_p0783a22║洪浪𢙣一帆風信出鼇頭（佛心才）全死中全
C078n1720_p0783a23║活全活中全死一箇訝郎當一箇福建子（徑
C078n1720_p0783a24║山杲）金鱗透網欲吞舟一向衝波逆水流却
C078n1720_p0783b01║被漁翁閒引釣隨波逐浪謾悠悠（鼓山珪）俊
C078n1720_p0783b02║鶻冲天寒雞曉眠脫略窠窟遲速不偏截斷
C078n1720_p0783b03║命根急處放當頭手腳緩時樣滴水冰生不
C078n1720_p0783b04║認渠坐籌幃幄江海量君不見透網金鱗活
C078n1720_p0783b05║計新住持事繁笑殺人（月堂昌）百草頭出沒
C078n1720_p0783b06║三界外遨遊徒布漫天網虗下釣鼇鈎搖鱗
C078n1720_p0783b07║振鬣撼乾坤兀目昂頭洪浪噴棒雨點喝雲
C078n1720_p0783b08║奔肎將爭戰定功勛（圓悟勤）張猴白李猴黑
C078n1720_p0783b09║硬如綿軟如銕驀路相逢兩會家臨濟未是
C078n1720_p0783b10║白拈賊（遯菴演）新羅拄杖遂寧鉢衲子家風那
C078n1720_p0783b11║箇無一等看來如墨黑誰能重與較錙銖（虛
C078n1720_p0783b12║堂愚）雪峯問僧近離甚處曰覆船師曰生死
C078n1720_p0783b13║海未渡為甚麼覆却船僧無語乃回舉似覆
C078n1720_p0783b14║船船曰何不道渠無生死僧再至進此語師
C078n1720_p0783b15║曰此不是汝語曰是覆船恁麼道師曰我有
C078n1720_p0783b16║二十棒寄與覆船二十棒老僧自喫不千闍
C078n1720_p0783b17║𥠖事。頌曰。未渡生死海不應覆却船渠本
C078n1720_p0783b18║無生死超然離二邊長如杲日麗中天舒光
C078n1720_p0783b19║照到雪峯前（圓悟勤）生死海中猶未渡傳言
C078n1720_p0783b20║送語幾千程一棒打翻東海鯉迷人直下便
C078n1720_p0783b21║狂惺（尼無着捴）雪峯上堂舉拂子曰遮箇為
C078n1720_p0783b22║中下僧問上上人來如何師舉拂子僧曰遮
C078n1720_p0783b23║箇為中下師打之。雲門曰我不似雪峯打
C078n1720_p0783b24║葛藤驀拈拄杖云我這箇只為中下機人有
C078n1720_p0783c01║僧問忽遇上上人來時如何門便打。頌曰。
C078n1720_p0783c02║迅雷不及掩耳下樁要在急水水深樁腳若
C078n1720_p0783c03║長耳畔雷聲四起拈起拄杖為他中下上上
C078n1720_p0783c04║人來放過不打秦人一入桃花源子孫千世
C078n1720_p0783c05║為神仙（月堂昌）大機圓應大用直截雪峯雲
C078n1720_p0783c06║門只得一橛畢竟如何不說不說（松源岳）雪
C078n1720_p0783c07║峯囙閩王問擬欲盖一所佛殿去時如何師
C078n1720_p0783c08║曰大王何不盖取一所空王殿曰請師樣子
C078n1720_p0783c09║師展兩手。雲門云一舉四十九。頌曰。空
C078n1720_p0783c10║王殿樣子雪峯展兩手添得老韶陽一舉四
C078n1720_p0783c11║十九緫是面南看北斗（即菴覺）雪峯送南際
C078n1720_p0783c12║長老出乃作女人拜際斂手應諾諾師以手
C078n1720_p0783c13║斫額便㱕。頌曰。送客隨家豐儉施盡情為
C078n1720_p0783c14║餞免生疑却蒙惠重過相贈斂手遙知向暮
C078n1720_p0783c15║㱕（投子青）襄州高亭簡禪師（嗣德山）初隔江
C078n1720_p0783c16║見德山遙合掌呼曰不審德山以手中扇子
C078n1720_p0783c17║再招之師忽開悟乃橫趨而去更不回顧後
C078n1720_p0783c18║於襄州開法嗣德山。頌曰。江上相逢問逗
C078n1720_p0783c19║留師資針芥便相投定光金地遙招手智者
C078n1720_p0783c20║江陵暗點頭（大洪遂）德山棺木裏瞠眼高亭
C078n1720_p0783c21║死水裏藏身賺他多少英靈漢錯認山河作
C078n1720_p0783c22║眼睛（少室睦）
C078n1720_p0783c23║
C078n1720_p0783c24║禪宗頌古聮珠通集卷第十四　　　田七