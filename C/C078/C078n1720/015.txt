C078n1720_p0784a01║禪宗頌古聮珠通集卷第十五　　　赤一
C078n1720_p0784a02║（僧錄司右闡教兼靈谷禪寺住持淨戒重校）
C078n1720_p0784a03║祖師機緣六祖下苐六世苐七世
C078n1720_p0784a04║宗師二十六人　機緣一百二十九則
C078n1720_p0784a05║洪州雲居道膺禪師（嗣洞山）因僧在房內念
C078n1720_p0784a06║經師隔窓問闍𥠖念者是什麼經曰維摩經
C078n1720_p0784a07║師曰不問維摩經念者是什麼其僧從此得
C078n1720_p0784a08║入。頌曰。不問維摩念甚麼新羅鷂子穿雲
C078n1720_p0784a09║過杖頭擊着沒威靈惆悵嵩山破竈墮（佛惠泉）
C078n1720_p0784a10║念底却是維摩經一回舉著一回精鸚鵡故
C078n1720_p0784a11║鄉歸不得大都言語太分明（楊無為）問經不問
C078n1720_p0784a12║念維摩念底分明見也麼欲入塵沙法門海
C078n1720_p0784a13║一言演出不須多（越州天章和尚）順風將欲到揚
C078n1720_p0784a14║州風轉船頭水逆流把柂全憑王老力瞥然
C078n1720_p0784a15║到岸不須憂（道場如）須彌山高不見巔大海
C078n1720_p0784a16║水深不見底簸土揚塵無處尋回頭撞着自
C078n1720_p0784a17║家底（南堂興）雲居因僧問截水停輪時如何
C078n1720_p0784a18║師曰磨不轉。頌曰。雲居有語機關絕不轉
C078n1720_p0784a19║令君返照看截銕閉關停妄解百花俱發一
C078n1720_p0784a20║花園開花結果從他有因地抽條長碧天（汾陽昭）
C078n1720_p0784a21║截水停輪話已圓借婆裙子拜婆年後人不
C078n1720_p0784a22║見雲居老往往思量落二邊（佛印元）截水停輪
C078n1720_p0784a23║中此情吾師知道不惺惺微露一言令省覺
C078n1720_p0784a24║不轉何曾更有停（般若柔）雲居示眾云老
C078n1720_p0784b01║僧二十年前住三峯菴時魏府有興化長老
C078n1720_p0784b02║來問云權借一問以為影草時如何老僧當
C078n1720_p0784b03║時機思遲鈍道不得為伊置得箇問頭奇特
C078n1720_p0784b04║不敢辜他伊云想菴主荅這話不得不如禮
C078n1720_p0784b05║拜了退而今思量當時不消道箇何必後因
C078n1720_p0784b06║化主到魏府興化乃借問山中和尚住三峯
C078n1720_p0784b07║菴時老僧曾問伊話祗對不得而今道得也
C078n1720_p0784b08║未化主遂舉前話興化云雲居二十年只道
C078n1720_p0784b09║得箇何必興化即不然爭如道箇不必。頌曰。
C078n1720_p0784b10║何必不必一七二七龍𣗳馬鳴𦦨光透出（道
C078n1720_p0784b11║吾真）雲居道何必興化道不必眼若不開夢
C078n1720_p0784b12║中呌屈（月堂昌）何必不必綿綿密密覿面當機
C078n1720_p0784b13║有人續得末後句許你親見二尊宿（大慧杲）
C078n1720_p0784b14║何必不必金刀玉尺甜者如檗苦者如蜜二
C078n1720_p0784b15║十年來無處雪屈咦（別峯印）何必不必方圓
C078n1720_p0784b16║曲直眉目分明若為辨的影草既隨身覿面
C078n1720_p0784b17║當機疾一雙孤鴈忽高飛兩隻鴛鴦還獨立
C078n1720_p0784b18║（最菴印）何必不必綿綿密密覿面當機官馬廝
C078n1720_p0784b19║踢（無得慈）雲居上堂曰如人將三貫錢買箇
C078n1720_p0784b20║獵狗祗解尋得有蹤跡底忽遇羚羊挂角莫
C078n1720_p0784b21║道踪跡氣息也無僧問羚羊挂角時如何師
C078n1720_p0784b22║曰六六三十六曰挂角後如何師曰六六
C078n1720_p0784b23║三十六僧禮拜師曰會麼曰不會師曰不見
C078n1720_p0784b24║道無踪跡其僧舉似趙州州曰雲居師兄猶
C078n1720_p0784c01║在僧便問羚羊挂角時如何州曰九九八十
C078n1720_p0784c02║一曰挂後如何州曰九九八十一曰得恁麼
C078n1720_p0784c03║難會州曰有甚麼難會曰請和尚指示州曰
C078n1720_p0784c04║新羅新羅又問長慶羚羊挂角時如何慶曰
C078n1720_p0784c05║草裏漢曰挂後如何慶曰亂呌喚曰畢竟如
C078n1720_p0784c06║何慶曰驢事未去馬事到來此五燈會元所
C078n1720_p0784c07║載與傳燈錄稍異傳燈曰師謂眾曰如好獵
C078n1720_p0784c08║狗只解尋得有踪跡底忽遇羚羊挂角莫道
C078n1720_p0784c09║迹氣亦不識僧問羚羊挂角時如何師曰六
C078n1720_p0784c10║六三十六又曰會麼僧曰不會師曰不見道無
C078n1720_p0784c11║踪跡有僧舉似趙州州曰雲居師兄猶在僧
C078n1720_p0784c12║乃問羚羊挂角時如何州曰六六三十六。（頌曰）。羚
C078n1720_p0784c13║羊挂角向甌峯獵犬茫然不見蹤却是石橋
C078n1720_p0784c14║橋畔老三千里外觧相逢（正覺逸）羚羊挂角
C078n1720_p0784c15║六六卅六貧兒淂古錢瘦馬餐枯粟報你叅
C078n1720_p0784c16║玄人𦗟取無生曲昨夜火燒空跳出水中浴
C078n1720_p0784c17║（草堂清）獵狗迷蹤還觳觫氣息全無何處逐
C078n1720_p0784c18║趙州城裏忽相逢依然六六三十六雲
C078n1720_p0784c19║居因新羅僧問是什麼得與麼難道師曰有
C078n1720_p0784c20║甚麼難道曰請師道師曰新羅新羅。頌曰。新
C078n1720_p0784c21║羅僧問荅新羅飛騎將軍意氣多奪得鎗來
C078n1720_p0784c22║騎賊馬不勞餘刃罷干戈（率菴琮）即此非此
C078n1720_p0784c23║離此全此平步青霄高山仰止目前包褁不
C078n1720_p0784c24║爭多森羅萬象眼中花就身打刼新羅新羅
C078n1720_p0785a01║雲居因僧問僧家畢竟如何師曰居山好僧
C078n1720_p0785a02║禮拜師曰你作麼生會曰僧家畢竟於善惡
C078n1720_p0785a03║生死逆順境界其心如山不動師乃打曰孤
C078n1720_p0785a04║負先聖喪我兒孫又問傍僧你作麼生會僧
C078n1720_p0785a05║禮拜曰僧家畢竟眼不觀玄黃之色耳不𦗟
C078n1720_p0785a06║𮈔竹之聲師曰孤負先聖喪我兒孫。黃龍
C078n1720_p0785a07║南云作麼生道淂一句不孤負先聖喪我兒
C078n1720_p0785a08║孫若人道得到處青山無非道場若道不淂
C078n1720_p0785a09║有寒暑𠔃促君壽有鬼神𠔃妬君福。頌曰。突兀
C078n1720_p0785a10║嵯峨萬仞橫四邊無路不通行自古兩輪光
C078n1720_p0785a11║不到夜深王老入西岑（投子青）四顧巍峩𤨏碧
C078n1720_p0785a12║陰松風和雨響於琴居山不用逃聲色百鳥
C078n1720_p0785a13║歸來何處尋（成枯木）僧家畢竟歸山好丫角
C078n1720_p0785a14║女子白頭早行穿月色嶺頭松跡到白雲巖
C078n1720_p0785a15║下草寂寂峯前古寺基家家門首長安道相
C078n1720_p0785a16║將八月鴈南來莫教孤負太平老（佛鑑懃）雲
C078n1720_p0785a17║居因僧問六戶不明時如何師曰不涉緣曰
C078n1720_p0785a18║向上事如何師曰慎者不護。頌曰。春到石
C078n1720_p0785a19║人視遠山鶯啼花木碧波閑湏知雲外巖松
C078n1720_p0785a20║瑞千古迎風任嵗寒（投子青）雲居臨終時問
C078n1720_p0785a21║侍者曰今日是幾者曰今日初三師曰三十
C078n1720_p0785a22║年後但道只這是乃端然告寂。頌曰。瞎漢
C078n1720_p0785a23║臨危不識羞問人出氣借咽喉可憐便說初
C078n1720_p0785a24║三日活䧟爛泥堆裏頭（寶葉源）雲居囙僧問
C078n1720_p0785b01║全無學處如何立身師曰無立身處曰佛事
C078n1720_p0785b02║何勞師曰不同興化。頌曰。苔殿烟収紫氣
C078n1720_p0785b03║旋拱班宸幄退堯年鳳樓不宿桃源客豈並
C078n1720_p0785b04║金光矚漢天（投子青）雲居因荊南莭度使成
C078n1720_p0785b05║汭遣大將入山送供問曰世尊有密語迦葉
C078n1720_p0785b06║不覆藏如何是世尊密語師召曰尚書其人
C078n1720_p0785b07║應諾師曰會麼曰不會師曰汝若不會世尊
C078n1720_p0785b08║有密語汝若會迦葉不覆藏。頌曰。迦葉不
C078n1720_p0785b09║覆藏橫身獨自當語意分明在今古露堂堂
C078n1720_p0785b10║（佛眼遠）世尊密語難覆藏迦葉兒孫見如土
C078n1720_p0785b11║千古萬古黑漫漫焦尾大蟲元是虎撫州
C078n1720_p0785b12║曹山本寂禪師（嗣洞山）僧清𨦣問清𨦣孤
C078n1720_p0785b13║貧乞師拯濟師曰𨦣闍𥠖近前來𨦣近前師
C078n1720_p0785b14║曰泉州白家酒三盞猶道未霑唇。玄覺云
C078n1720_p0785b15║什麼處是與他酒喫。頌曰。清𨦣孤貧心太
C078n1720_p0785b16║麤曹山携手步亨途白家三盞沾唇酒醉後
C078n1720_p0785b17║添盃一似無（佛印元）清源白家酒三盞未霑
C078n1720_p0785b18║唇七十二棒且輕恕一百五十難放君（地藏
C078n1720_p0785b19║恩）滿屋黃金不肯親吁嗟甘怨自孤貧無端
C078n1720_p0785b20║更飲三盃酒醉後郎當笑殺人（南華昺）販海
C078n1720_p0785b21║波斯入大唐先將珎寶暗埋藏却來伸手從
C078n1720_p0785b22║人覔爭柰難謾有當行（肯堂充）清貧三盞便
C078n1720_p0785b23║輕酬萬里曹門出鄭州盡情斫却月中桂惱
C078n1720_p0785b24║亂春風卒未休（天童淨）張甕李甕各有病痛
C078n1720_p0785c01║各有病痛赤眼撞著火柴頭焦磚打著連底
C078n1720_p0785c02║凍（朴翁銛）曹山慣用白家酒掇向人前盡底
C078n1720_p0785c03║傾醉倒十洲雲水客闍𥟖猶自不惺惺（皖山
C078n1720_p0785c04║凝）干木逢場探淺深辨龍蛇眼决踈親兩箇
C078n1720_p0785c05║駞子相逢著世上思量無直人（退谷雲）銅公
C078n1720_p0785c06║塘鐵奉化得人憎得人怕不是明州人定說
C078n1720_p0785c07║蘇州話（無凖範）曹山因鏡清問清虛之
C078n1720_p0785c08║理畢竟無身時如何師曰理即如此事作麼
C078n1720_p0785c09║生曰如理如事師曰謾曹山一人即得爭奈
C078n1720_p0785c10║諸聖眼何曰若無諸聖眼爭鑒得箇不恁麼
C078n1720_p0785c11║師曰官不容針私通車馬。頌曰。不與麼
C078n1720_p0785c12║太無端曹山甘被鏡清謾如如理事誰相悉
C078n1720_p0785c13║畢竟無身也大難也大難大家諸聖眼前看
C078n1720_p0785c14║（方庵顯）鴻濛未判絕踈親畢竟難將事理分
C078n1720_p0785c15║夜半正明還不露金剛腦後鐵崑崙（雪巖欽）
C078n1720_p0785c16║曹山因僧問學人通身是病請師醫師曰不
C078n1720_p0785c17║醫曰為甚麼不醫師曰教你求生不得生求
C078n1720_p0785c18║死不得死。頌曰。生死既不可求根塵萬
C078n1720_p0785c19║病俱休從此俱空獨露蟾輪一片清秋（雪竇宗）
C078n1720_p0785c20║曹山因僧問學人抱璞投師請師雕琢師曰
C078n1720_p0785c21║不雕琢曰為甚麼不雕琢師曰須知曹山好
C078n1720_p0785c22║手。頌曰。抱璞投師來意濃一條狹路忽相
C078n1720_p0785c23║逢誰知妙手不雕琢分破華山千萬重（笑翁堪）
C078n1720_p0785c24║曹山因紙衣道者來叅師曰莫是紙衣道者
C078n1720_p0786a01║否曰不敢師曰如何是紙衣下事曰一裘纔
C078n1720_p0786a02║掛體萬事悉皆如師曰如何是紙衣下用者
C078n1720_p0786a03║近前應諾便立脫師拊其背曰汝秪解恁麼
C078n1720_p0786a04║去何不解恁麼來者忽開眼問曰一靈真性
C078n1720_p0786a05║不假胞胎時如何師曰未是妙曰如何是妙
C078n1720_p0786a06║師曰不徣借者珎重便化師示頌曰覺性圓
C078n1720_p0786a07║眀無相身莫將知見妄踈親念異便於玄體
C078n1720_p0786a08║昧心差不與道為隣情分萬法沉前境識鑒
C078n1720_p0786a09║多端喪本真如是句中全曉會了然無事昔
C078n1720_p0786a10║時人。頌曰。麻纏紙褁若嬰孩優盋羅華火
C078n1720_p0786a11║裏開一點靈光千古在月輪孤處借胞胎（南
C078n1720_p0786a12║堂興三）勞形苦骨不知春得意忘言便出塵不
C078n1720_p0786a13║假胞胎不徣借金烏出海月離雲紙衣下
C078n1720_p0786a14║事不假胞胎懸崖撒手襁褓嬰孩涅槃會上
C078n1720_p0786a15║道塲開單傳直指狀元來曹山因僧問朗
C078n1720_p0786a16║月當空時如何師曰猶是階下漢曰請師接
C078n1720_p0786a17║上階師曰月落後來相見。頌曰。朗月當空
C078n1720_p0786a18║未入關落花流水不相干明眀一句超凢聖
C078n1720_p0786a19║光境俱忘誰觧看皓月光中立問端上他
C078n1720_p0786a20║階級轉顢頇會湏月落來相見別有靈光照
C078n1720_p0786a21║膽寒（在菴賢）曹山因鏡清問心徑苔生時如何
C078n1720_p0786a22║師曰難得道者曰未審此人向什麼處去師
C078n1720_p0786a23║曰只知心徑苔生不知向什麼處去。頌曰。心
C078n1720_p0786a24║徑苔生何處去謝家人不在漁舡蘆花萬頃
C078n1720_p0786b01║水天濶白鳥深沉任轉於（自得暉）心徑苔生去
C078n1720_p0786b02║莫知口如鼻孔眼如眉迢迢刦外封彊闊眀
C078n1720_p0786b03║月蘆花類不齊（掩室開）曹山因僧問雪覆千山
C078n1720_p0786b04║為甚麼孤峯不白師曰須知有異中異曰如
C078n1720_p0786b05║何是異中異師曰不墮眾山色。頌曰。雪覆千
C078n1720_p0786b06║山沒路岐孤峯不白峭巍巍五陵公子雖增
C078n1720_p0786b07║氣野老相逢不展眉（朴翁銛）混不得類不齊六
C078n1720_p0786b08║爻宛轉見重离夜深下視千山白不是其中
C078n1720_p0786b09║人不知（石溪月）言中彼此帶幽玄盡向言中辨
C078n1720_p0786b10║正偏孤負一條官驛路茫茫沉在月眀前（絕
C078n1720_p0786b11║岸湘）曹山問金峯志曰作甚麼來曰蓋屋來師
C078n1720_p0786b12║曰了也未曰這邊則了師曰那邊事作麼生
C078n1720_p0786b13║志曰候下工日白和尚師曰如是如是。頌曰。
C078n1720_p0786b14║運斤成風匠石之奇喬松聳壑梁棟之姿
C078n1720_p0786b15║宗中辨的量外知機這邊那邊𠔃著著無虧
C078n1720_p0786b16║走盤不定𠔃落落明珠（雲耕靜）曹山因僧問
C078n1720_p0786b17║端坐團圓時如何師曰望不見身曰還假用
C078n1720_p0786b18║也無師曰纔說坐時便是用也不可移山塞
C078n1720_p0786b19║海說禪說道方為用也。頌曰。團圓莫謂清
C078n1720_p0786b20║虛理若謂清虛緫喪身却是眉毛曾問眼烏
C078n1720_p0786b21║晴那自見瞳人（本覺一）曹山辝洞山山云
C078n1720_p0786b22║子歸鄉莫打飛鳶嶺過麼師曰是山云來時
C078n1720_p0786b23║莫打飛鳶嶺來麼師曰是山云有一人不打
C078n1720_p0786b24║飛鳶嶺過便到此間子還知麼師曰渠無彼
C078n1720_p0786c01║徃山云子見甚道理便道渠無彼徃師曰若
C078n1720_p0786c02║不到這田地爭解恁麼道。頌曰。不打飛鳶
C078n1720_p0786c03║便到來大圓鏡裏絕塵埃東君節令分明也
C078n1720_p0786c04║挑李年年二月開（自得暉）曹山因僧問世間
C078n1720_p0786c05║甚麼物最貴師曰死猫兒最貴曰為甚麼死
C078n1720_p0786c06║猫兒却貴師曰無人著價。頌曰。腥臊紅爛不
C078n1720_p0786c07║堪親觸動輕輕血污身何事杳無人著價為
C078n1720_p0786c08║伊非是世間珎（丹霞淳）曹山辝洞山山問曰
C078n1720_p0786c09║子向甚麼處去師曰不變異處去山曰不變
C078n1720_p0786c10║異處豈有去邪師曰去亦不變異。頌曰。家
C078n1720_p0786c11║家門掩蟾蜍月處處鶯啼楊柳風若謂縱橫
C078n1720_p0786c12║無變異猶如擲劒擬虛空（丹霞淳）齋時一鉢
C078n1720_p0786c13║飯飯後一覺睡睡起去放尿洗手成變異（闡
C078n1720_p0786c14║提照）曹山聞鍾聲乃曰阿㖿阿㖿僧問和尚
C078n1720_p0786c15║作甚麼師曰打著我心僧無對五祖戒代云
C078n1720_p0786c16║作賊人心虛。頌曰。聞鍾告眾打吾心游子
C078n1720_p0786c17║閑言醉更深楞嚴會上圓通者正法明王觀
C078n1720_p0786c18║世音（般若柔）聞鍾便道打吾心語淺分明理
C078n1720_p0786c19║事深上流默默點頭笑可謂真鍮不博金（汾
C078n1720_p0786c20║陽昭）曹山因僧問家貧遭刼時如何師曰不
C078n1720_p0786c21║能盡底去曰為什麼不能盡底去師曰賊是
C078n1720_p0786c22║家親。頌曰。六門曉夜任開張家賊難防事
C078n1720_p0786c23║可傷識得家親恩愛斷更無一物獻尊堂（卍
C078n1720_p0786c24║菴顏）曹山問僧作甚麼曰掃地師曰佛前掃
C078n1720_p0787a01║佛後掃曰前後一時掃師曰與曹山過靸鞋
C078n1720_p0787a02║來。頌曰。引問當機看起倒僧對師云一時
C078n1720_p0787a03║掃曹山索把袈裟來智深功德禪和妙（般若
C078n1720_p0787a04║柔）噐量方圓識得伊問君掃地示慈悲前後
C078n1720_p0787a05║一時俱掃却也是拈他第二機（汾陽昭）曹山
C078n1720_p0787a06║因僧問靈衣不挂時如何師曰曹山孝滿曰
C078n1720_p0787a07║孝滿後如何師曰曹山好顛酒。頌曰。清白
C078n1720_p0787a08║門庭四絕隣長年開掃不容塵光明轉處傾
C078n1720_p0787a09║殘月爻象分時却建寅新孝滿便逢春醉步
C078n1720_p0787a10║狂歌任墮申散髮夷猶誰管你太平無事酒
C078n1720_p0787a11║顛人（天童覺）曹山顛酒有誰諳醉語狂言不
C078n1720_p0787a12║自慚夜半日頭當午照騎牛背面著靴衫（東
C078n1720_p0787a13║谷光）曹山問強上座曰佛真法身猶若虛空
C078n1720_p0787a14║應物現形如水中月作麼生說箇應底道理
C078n1720_p0787a15║曰如驢覷井師曰道則太煞道秖道淂八成
C078n1720_p0787a16║曰和尚又如何師曰如井覷驢。頌曰。出路
C078n1720_p0787a17║從來無十成有言須是脫凡情江邊玉女呵
C078n1720_p0787a18║呵笑嶺上石人側耳聽（成枯木）應物現形如
C078n1720_p0787a19║水月當時應物不㽞情如驢覷井終難喻如
C078n1720_p0787a20║井覷驢何十成（本覺一）驢覷井井覷驢智容
C078n1720_p0787a21║無外靜𣷉有餘肘後誰分印家中不蓄書機
C078n1720_p0787a22║𮈔不挂梭頭上文彩縱橫意自殊（天童覺）驢
C078n1720_p0787a23║覷井井覷驢五臺何處不文殊黃面老人任
C078n1720_p0787a24║多口未知道得八成無（張無盡）驢覷井井覷
C078n1720_p0787b01║驢冬𤓰葉上長葫蘆會不得莫踟蹰定盤星
C078n1720_p0787b02║上絕錙銖（無菴全）曹山因僧問五位對賔時
C078n1720_p0787b03║如何師曰汝即今問那箇位曰某甲從偏位
C078n1720_p0787b04║中來請師向正位中接師曰不接曰為甚麼
C078n1720_p0787b05║不接師曰恐落偏位中去師却問僧秖如不
C078n1720_p0787b06║接是對賔是不對賔曰早是對賔了也師曰
C078n1720_p0787b07║如是如是。頌曰。月中玉兔夜懷胎日裏金
C078n1720_p0787b08║烏朝抱𡖉黑漆崑崙踏雪行轉身打破瑠璃
C078n1720_p0787b09║椀（丹霞淳）故國安居象帝先夜明簾外信無
C078n1720_p0787b10║傳金鷄啼破玉人夢曉色依依錦帳前曹
C078n1720_p0787b11║山因僧問子歸就父為甚麼父全不顧師曰
C078n1720_p0787b12║理合如是曰父子之恩何在師曰始成父子
C078n1720_p0787b13║之恩曰如何是父子之恩師曰刀斧斫不開。
C078n1720_p0787b14║頌曰。翡翠簾垂𮈔綸未濟紫羅帳合視聽
C078n1720_p0787b15║難通犯動毛頭月昇夜戶密移一步鶴出銀
C078n1720_p0787b16║籠脫身一色無遺影不坐同風落大功（天童
C078n1720_p0787b17║覺）刀斧斫不開靈機絕點埃清風掃殘雪和
C078n1720_p0787b18║氣帶春回（退谷雲）曹山因僧問國內按劒者
C078n1720_p0787b19║誰。頌曰。嵯峨萬仞是曹山氣岸雄雄坐祖
C078n1720_p0787b20║關橫按鏌鎁全正令太平寰宇斬癡頓（佛性
C078n1720_p0787b21║泰）湖南龍牙山居遁禪師（嗣洞山）初叅洞山
C078n1720_p0787b22║一日問如何是祖師西來意山曰待洞水逆
C078n1720_p0787b23║流即向汝道師始悟厥旨。頌曰。龍牙未息
C078n1720_p0787b24║狂心地徧問諸師不肯休先達愍他親志切
C078n1720_p0787c01║直言洞水逆湏流（汾陽昭）古源無水月何生
C078n1720_p0787c02║滿岸西流一𣲖分葱嶺罷詢熊耳夢雪庭休
C078n1720_p0787c03║話少林春（投子青）洞水無緣會逆流見他苦
C078n1720_p0787c04║切故相酬西來祖意實無意妄想狂心歇便
C078n1720_p0787c05║休（橫川珙）龍牙在翠微時問如何是祖師意
C078n1720_p0787c06║徵曰與我將禪板來師遂過禪板微接淂便
C078n1720_p0787c07║打師曰打即任和尚打且無祖師意又問臨
C078n1720_p0787c08║濟如何是祖師意濟曰與我將蒲團來師乃
C078n1720_p0787c09║過蒲團濟接淂便打師曰打即任和尚打且
C078n1720_p0787c10║無祖師意後有僧問和尚行脚時問二尊宿
C078n1720_p0787c11║祖師意未審二尊宿道眼明也未師曰明即
C078n1720_p0787c12║明已要且無祖師意。頌曰。龍牙山裏龍無
C078n1720_p0787c13║眼死水何曾振古風禪板蒲團不能用只應
C078n1720_p0787c14║分付與盧公盧公付了亦何憑坐倚休將繼
C078n1720_p0787c15║祖燈堪對暮雲歸未合遠山無限碧層層（雪
C078n1720_p0787c16║竇顯）子卿不下單于拜始末常遵漢帝儀雪
C078n1720_p0787c17║後乃知松栢操事難方見丈夫兒（佛性泰）西
C078n1720_p0787c18║來祖意問重重禪板蒲團用處同休把虛空
C078n1720_p0787c19║增粉飾他家肯重似盲聾（成枯木）駕與青龍
C078n1720_p0787c20║不解騎人人盡道阿師癡爛泥中有傷人刺
C078n1720_p0787c21║三度曾施䧟虎機（瞞菴成）蒲團禪板對龍牙
C078n1720_p0787c22║何事當機不作家來意成褫明目下恐將流
C078n1720_p0787c23║落在天涯虛空那掛劒星漢却浮槎不萌草
C078n1720_p0787c24║觧藏香象無底藍能貯活蛇今日江湖何障
C078n1720_p0788a01║礙通方津渡有船車（天童覺）龍牙因僧問二
C078n1720_p0788a02║鼠侵藤時如何師曰須有隱身處始得曰如
C078n1720_p0788a03║何是隱身處師曰還見儂家麼。頌曰。寒月
C078n1720_p0788a04║依依上遠峯平湖萬頃練光封漁歌驚起沙
C078n1720_p0788a05║洲鷺飛入蘆花不見踪（丹霞淳）堂堂成現密
C078n1720_p0788a06║密難見二鼠雖黠莫逢其便藤枝透出未生
C078n1720_p0788a07║前正眼當陽巧回換龍牙老機如電遇賤即
C078n1720_p0788a08║貴貴即賤（圓悟勤）龍牙因韶國師問天不能
C078n1720_p0788a09║蓋地不能載時如何師曰道者合如是累經
C078n1720_p0788a10║十七次問師曰若為你說恐尓後罵我去在
C078n1720_p0788a11║韶後住通玄峯因澡浴次忽省前話具威儀
C078n1720_p0788a12║望龍牙禮拜曰當時若與我說破我今日定
C078n1720_p0788a13║罵他。頌曰。赤骨力寸𮈔不掛淨倮倮𠔃赤
C078n1720_p0788a14║灑灑浴出低頭滿面慚為我說時定相罵（卍菴
C078n1720_p0788a15║顏）大海中心泛銕船隨波逐浪浪滔天順風
C078n1720_p0788a16║到岸無人識江北從來使銕錢（東谷光）龍牙
C078n1720_p0788a17║因僧問如何是祖師西來意師曰待石烏龜
C078n1720_p0788a18║觧語即向汝道曰石烏龜語也師曰向汝道
C078n1720_p0788a19║什麼。頌曰。石龜無語是知音無耳髑髏深
C078n1720_p0788a20║夜聽天曉便藏無影樹太陽徧照不能尋（投
C078n1720_p0788a21║子青）烏龜誰道不能言妙語浪浪只自宣說
C078n1720_p0788a22║盡西來祖師意知音弗遇也空然（本覺一）龍
C078n1720_p0788a23║牙因僧問十二時中如何用力師曰如無手
C078n1720_p0788a24║人行拳。頌曰。如人無手欲行拳誰敢當頭
C078n1720_p0788b01║輙向前二六時中常若此不須更問祖師禪
C078n1720_p0788b02║（本覺一）龍牙因僧問古人淂箇什麼便休去
C078n1720_p0788b03║師曰如賊入空室。頌曰。枯松野鶴呌𢖍門
C078n1720_p0788b04║雪滿寒林入夜聞只箇生涯無所有不妨巖
C078n1720_p0788b05║下有溪雲（成枯木）買㡌相頭量丈補職明眼
C078n1720_p0788b06║衲僧面前不識（真淨文）綠林強士正心狂心
C078n1720_p0788b07║中妄意室中藏不覺投虛入空屋懡㦬徒然
C078n1720_p0788b08║笑一場（本覺一）龍牙因僧問師子返擲時如
C078n1720_p0788b09║何師曰返擲且止你道還怕文殊麼曰非但
C078n1720_p0788b10║文殊佛亦不怕師曰爭柰被文殊騎何曰文
C078n1720_p0788b11║殊騎者不是師子師曰返擲事作麼生曰應
C078n1720_p0788b12║用無虧師曰正是文殊騎者返擲事作麼生
C078n1720_p0788b13║僧無語。頌曰。眾獸之中師子兒善能哮吼
C078n1720_p0788b14║震全威縱橫妙用能返擲爭柰文殊坐著伊
C078n1720_p0788b15║于闐國王牽不住善財童子却生疑將謂世
C078n1720_p0788b16║界無過者也被六塵吞著時（智門寬）撫州踈
C078n1720_p0788b17║山匡仁禪師（嗣洞山）聞福州大溈安和尚示
C078n1720_p0788b18║眾曰有句無句如藤倚樹師特入嶺到彼值
C078n1720_p0788b19║溈泥壁便問承聞和尚道有句無句如藤倚
C078n1720_p0788b20║樹是否曰是師曰忽然樹倒藤枯句歸何處
C078n1720_p0788b21║溈放下泥盤呵呵大笑歸方丈師曰某甲三
C078n1720_p0788b22║千里賣却布單特為此事而來何淂相弄溈
C078n1720_p0788b23║喚侍者取二百錢與這上座去遂囑曰向後
C078n1720_p0788b24║有獨眼龍為子點破在後聞婺州明招謙和
C078n1720_p0788c01║尚出世徑徃禮拜招問甚處來師曰閩中來
C078n1720_p0788c02║招曰曾到大溈否師曰到曰有何言句師舉
C078n1720_p0788c03║前話招曰溈山可謂頭正尾正秪是不遇知
C078n1720_p0788c04║音師亦不省復問樹倒藤枯句歸何處招曰
C078n1720_p0788c05║却使溈山笑轉新師於言下大悟乃曰溈山
C078n1720_p0788c06║元來笑裏有刀遙禮悔過。頌曰。樹倒藤枯
C078n1720_p0788c07║伸一問呵呵大笑有來由羚羊掛角無尋處
C078n1720_p0788c08║直至如今笑未休（海印信）樹倒藤枯呵呵大
C078n1720_p0788c09║笑不許夜行投明須到游子貪程去不歸及
C078n1720_p0788c10║至歸來親已老親已老不須嗟猶勝當日未
C078n1720_p0788c11║還家（佛慧泉）江邊閒把直鈎垂也有金鱗上
C078n1720_p0788c12║釣時三跳若能乘羽化免教漁父皺雙眉（成
C078n1720_p0788c13║枯木）藤枯樹倒意如何一著分明舉示他笑
C078n1720_p0788c14║裏有刀須錯解正頭正尾却仙陁（道場如）冷
C078n1720_p0788c15║刃吹毛笑裏來爍迦羅眼不容裁一目金龍
C078n1720_p0788c16║曾舉𤓰髑髏覺痛頂門開（大洪預）若將此語
C078n1720_p0788c17║定經宗孤負明招獨眼龍笑裏忽分泥水路
C078n1720_p0788c18║方知千里共同風（徑山杲）有句無句藤倚樹
C078n1720_p0788c19║白飯元來用米作高樓吹笛柳如烟滿地春
C078n1720_p0788c20║風落飛絮（鼓山珪）樹倒藤枯意若何溈山開
C078n1720_p0788c21║口笑呵呵可憐三尺龍泉劒喚作陶家壁上
C078n1720_p0788c22║梭（佛性泰）索却布單錢了行行意氣轉高不
C078n1720_p0788c23║得明招點破焉知笑裏有刀樹倒藤枯問
C078n1720_p0788c24║大溈呵呵大笑顯全機布單賣却盤纏了秋
C078n1720_p0789a01║夜寒來怨阿誰（文殊道）却使溈山笑轉新笑
C078n1720_p0789a02║中有刃暗傷人曹溪路上奔馳者由更區區
C078n1720_p0789a03║苦問津樹倒藤枯笑未休箇中誰解辨宗
C078n1720_p0789a04║由堂堂蹉路溈山老空去空來一肚愁（椘安
C078n1720_p0789a05║方）添淂溈山笑轉新當時覿面已呈君明招
C078n1720_p0789a06║漏泄溈山句無限風光付與人有句無句
C078n1720_p0789a07║明來暗去活捉生擒捷書露布如藤倚樹物
C078n1720_p0789a08║以類聚海外人參蜀中附子樹倒藤枯切忌
C078n1720_p0789a09║名模句歸何所蘇嚧蘇嚧呵呵大笑破鏡不
C078n1720_p0789a10║照大地茫茫一任𨁝跳（護國欽）呵呵大笑不
C078n1720_p0789a11║尋常須淂眉間也放光不是明招重注脚叢
C078n1720_p0789a12║林洎合錯商量（梁山遠）呵呵大笑意難論樹
C078n1720_p0789a13║倒藤枯問有因縱向明招言下悟眼開只是
C078n1720_p0789a14║舊時人（真淨文）仰之彌高鑽之彌固昭昭明
C078n1720_p0789a15║明如藤倚樹大笑呵呵跨白牛碧雲繚繞無
C078n1720_p0789a16║尋處（龍牙言）有句無句如藤倚樹玄沙斫牌
C078n1720_p0789a17║禾山打鼓君不見雪竇有語𠔃要與人天為
C078n1720_p0789a18║師靣前端的是虎（尼無著捴）笑裏憑誰眼豁
C078n1720_p0789a19║開龜毛須向火中栽脚跟有路雲泥隔千里
C078n1720_p0789a20║區區謾徃來（湛堂深）尀耐溈山老鬼精垂鈎
C078n1720_p0789a21║便要釣鯤鯨幾多頭角為龍去鰕蟹依前努
C078n1720_p0789a22║眼睛（中菴空）掀翻海嶽求知已雪刃橫身立
C078n1720_p0789a23║太平野老不知堯舜力𭽸𭽸打皷祭江神（木
C078n1720_p0789a24║菴永）有句無句如藤倚樹回避無門毒蛇當
C078n1720_p0789b01║路樹倒藤枯句歸何處明眼衲僧一場罔措
C078n1720_p0789b02║（天目禮）琅琊覺云有句無句如藤倚樹樹倒
C078n1720_p0789b03║藤枯好一堆爛柴。頌曰。布單酬價見明招
C078n1720_p0789b04║滴水如今未合消不是普通年後事住山爭
C078n1720_p0789b05║得有柴燒（張無盡）轉得眼來十萬里千江匝
C078n1720_p0789b06║匝寒波起若能借便使風帆無明海裏尋知
C078n1720_p0789b07║己（中菴空）領得溈山笑裏刀方知不枉到明
C078n1720_p0789b08║招元來樹倒藤枯後了得三年五載燒（石林
C078n1720_p0789b09║鞏）踈山因僧問如何是諸佛師師曰何不問
C078n1720_p0789b10║踈山老漢。頌曰。養子方知在上慈親言無
C078n1720_p0789b11║味外人疑欲窮滄海深深處𦗟取漁家傲莫
C078n1720_p0789b12║迷（投子青）踈山因主事僧為師造壽塔畢白
C078n1720_p0789b13║師師曰將多少錢與匠人曰一切在和尚師
C078n1720_p0789b14║曰為將三文錢與匠人為將兩文錢與匠人
C078n1720_p0789b15║為將一錢與匠人若道得與吾親造塔來僧
C078n1720_p0789b16║無語後僧舉似大嶺庵閑和尚（即羅山）嶺曰
C078n1720_p0789b17║還有人道得麼曰未有人道得嶺曰汝歸與
C078n1720_p0789b18║踈山道若將三錢與匠人和尚此生决定不
C078n1720_p0789b19║得塔若將兩錢與匠人和尚與匠人共出一
C078n1720_p0789b20║隻手若將一錢與匠人累他匠人眉鬚墮落
C078n1720_p0789b21║僧回如教而說師具威儀望大嶺作禮嘆曰
C078n1720_p0789b22║將謂無人大嶺有古佛放光射到此間雖然
C078n1720_p0789b23║如是也是臘月蓮花大嶺後聞此語曰我恁
C078n1720_p0789b24║麼道早是龜毛長三尺。頌曰。一文兩文與
C078n1720_p0789c01║三文踈山大嶺謾區分須知無縫元無價獨
C078n1720_p0789c02║露乾坤聳白雲（雲巖因）接得風流傳粉郎一
C078n1720_p0789c03║朝三度巧梳粧改頭換靣無人識元是東村
C078n1720_p0789c04║李二娘（佛鑑懃）鑿壞十方常住地三錢使𥁞
C078n1720_p0789c05║露屍骸羅山古佛雖靈驗未免將身一處埋
C078n1720_p0789c06║（徑山杲）袖頭打領無添减腋下剜襟有短長
C078n1720_p0789c07║大𢈔嶺頭一尊佛踈山兩度放毫光（皷山珪）
C078n1720_p0789c08║窣堵波成賞匠人工錢一二與三文可憐眼
C078n1720_p0789c09║裏無筋者當面定將數目分（佛性泰）清風吹
C078n1720_p0789c10║動釣魚船皷起澄波浪拍天堪笑錦鱗爭戲
C078n1720_p0789c11║水到頭俱被釣𮈔牽（丹霞淳　三文與匠人）每愛佳
C078n1720_p0789c12║人笑目青音容常隔一沙汀黃河誰道如今
C078n1720_p0789c13║輥波浪無風不掛情（崇覺空三　兩文與匠人）惱惱
C078n1720_p0789c14║牛欄昨夜開嶺頭人喚不歸來煩君道與西
C078n1720_p0789c15║山月莫照孤燈冷處灰（一文與匠人）行因感果事
C078n1720_p0789c16║須分寶塔凌空直一文要會踈山端的意吾
C078n1720_p0789c17║家宗祖在并汾冬𤓰蘸雪未為淡匠者三
C078n1720_p0789c18║文淡最幽天共白雲曉水和眀月流（本寂觀）
C078n1720_p0789c19║鑿開蒼徑造浮圖往復商量價不孤無限落
C078n1720_p0789c20║花隨水去夕陽春色滿江湖（應菴華）臘月蓮花
C078n1720_p0789c21║菡蓞香三回賞手不尋常直饒會得鬚眉落
C078n1720_p0789c22║早是龜毛數丈長（密菴傑）墮落眉鬚不淂塔三
C078n1720_p0789c23║文使盡見分踈無端大嶺重饒舌數丈龜毛
C078n1720_p0789c24║舉世無（月林觀）踈山造塔行令今古藂林揀正
C078n1720_p0790a01║三錢酬酢相應驀地傳聞大嶺看看臘月蓮
C078n1720_p0790a02║華龜毛三尺相慶是則古佛放光非則尋聲
C078n1720_p0790a03║弄影（方菴顯）踈山冬至夜上堂有僧問如
C078n1720_p0790a04║何是冬來意師曰京中出大黃（今就作京師）。頌曰。
C078n1720_p0790a05║京師出大黃熟處最難忘道吾常作舞元是
C078n1720_p0790a06║謝三郎（[舟-(白-日)]霞淳）京師出大黃不許謾商量貴買
C078n1720_p0790a07║還賤賣纔喫便承當（懶菴需）京中大黃荅冬來
C078n1720_p0790a08║意杲日麗天盲人摸地（肯堂充）有問冬來事京
C078n1720_p0790a09║師出大黃貪他一粒粟失却半年糧（密菴傑）
C078n1720_p0790a10║京師出大黃見賊便見贓竹杖化龍去癡人
C078n1720_p0790a11║戽夜塘（松源岳）京師出大黃直截為君舉冬至
C078n1720_p0790a12║到寒食恰是一百五（無際𣲖）有問冬來事京師
C078n1720_p0790a13║出大黃漢家勳業在樊噲與張良（破菴先）
C078n1720_p0790a14║踈山上堂曰病僧咸通年前會得法身邊事
C078n1720_p0790a15║咸通年後會得法身向上事雲門出問如何
C078n1720_p0790a16║是法身邊事師曰枯樁曰如何是法身向上
C078n1720_p0790a17║事師曰非枯樁曰還許某甲說道理也無師
C078n1720_p0790a18║曰許曰枯樁豈不是眀法身邊事師曰是曰
C078n1720_p0790a19║非枯樁豈不是明法身向上事師曰是曰秪
C078n1720_p0790a20║如法身還該一切也無師曰法身周徧豈得
C078n1720_p0790a21║不該門指淨瓶曰秪如淨瓶還該法身麼師
C078n1720_p0790a22║曰闍𥟖莫向淨瓶邊覔門便禮拜。頌曰。
C078n1720_p0790a23║法身向上法身事我見枯樁眼中刺多年多
C078n1720_p0790a24║嵗易成精一切處該該不是相逢打皷弄琵
C078n1720_p0790b01║琶知音相見合如此（大溈智）眼觀東南意在西
C078n1720_p0790b02║北撥轉天開掀翻地軸法身向上法身邊間
C078n1720_p0790b03║氣英靈五百年膠漆相投箭相拄南山起雲
C078n1720_p0790b04║北山雨（圓悟勤）青青掩映松蘿窟脩竹超然物
C078n1720_p0790b05║外物莫將脩竹比喬松不及喬松老風骨（佛
C078n1720_p0790b06║鑑懃）法身向上法身邊會得咸通無後先一箇
C078n1720_p0790b07║矬來一箇跛擔為一檐更無偏（石溪月）
C078n1720_p0790b08║踈山手握木蛇有僧問手中是什麼師提起
C078n1720_p0790b09║曰曹家女。頌曰。別面不如花有笑離情難
C078n1720_p0790b10║似竹無心因人說著曹家女引得相思病轉
C078n1720_p0790b11║深（慈受深）我愛曹家女姿質嗔心猛熾火長然
C078n1720_p0790b12║紫羅帳裏深深夜說悟當年四八禪（崇覺空）
C078n1720_p0790b13║踈山問僧甚處來僧曰雪峯來師曰我已前
C078n1720_p0790b14║到時是事不足如今足也未曰如今足也師
C078n1720_p0790b15║曰粥足飯足僧無對。頌曰。一條官路坦然
C078n1720_p0790b16║平無限遊人取次行莫謂地平無險處須知
C078n1720_p0790b17║平地有深坑（慈受深）踈山到夾山山上堂
C078n1720_p0790b18║師問承師有言目前無法意在目前如何是
C078n1720_p0790b19║非目前法山曰夜月流輝澄潭無影師作掀
C078n1720_p0790b20║禪床勢山曰闍𥟖作麼生師曰目前無法了
C078n1720_p0790b21║不可得山曰大眾看取這一員戰將。頌曰。
C078n1720_p0790b22║八花毬上綉紅旗百戰場中赤手提一自凱
C078n1720_p0790b23║歌歸去國英雄贏得作清時（無量壽）踈山
C078n1720_p0790b24║因韶國師問百匝千重是何人境界師曰左
C078n1720_p0790c01║搓芒繩縛鬼子。頌曰。百匝千重欲問周踈
C078n1720_p0790c02║山脫體觧相酬當時一眾知誰會直得江西
C078n1720_p0790c03║水逆流（投子舒）踈山因靈泉問枯木生花
C078n1720_p0790c04║始與他合是這邊是那邊句師曰亦是這邊
C078n1720_p0790c05║句曰如何是那邊句師曰石牛吐出三春露
C078n1720_p0790c06║靈雀不栖無影林。頌曰。滄海無風波浪平
C078n1720_p0790c07║烟収水色虛含月寒光一帶望何窮誰辨箇
C078n1720_p0790c08║中龍退骨（[舟-(白-日)]霞淳）越州乾峯和尚（嗣洞山）上
C078n1720_p0790c09║堂曰舉一不得舉二放過一著落在苐二雲
C078n1720_p0790c10║門出眾曰昨日有人從天台來却徃徑山去
C078n1720_p0790c11║師曰典座來日不得普請便下座。雪竇云
C078n1720_p0790c12║雲門秪能一手擡不能一手搦。頌曰。乾峯
C078n1720_p0790c13║舉一不舉二雲門擡手添意氣花開花落任
C078n1720_p0790c14║風吹自有馨香滿天地（晦堂心）聲前一句口如
C078n1720_p0790c15║眉佛祖從來捴不知昨夜崑崙閒說夢白頭
C078n1720_p0790c16║生得黑頭兒（[舟-(白-日)]霞淳）黑白分眀滿局棊曾無一
C078n1720_p0790c17║著有相虧可憐無限傍觀者斧爛柯消捴不
C078n1720_p0790c18║知（白雲端）貌出形儀已不真二三分數像當人
C078n1720_p0790c19║傍邊有箇無端者苐一難謾是眼親（保寧勇）
C078n1720_p0790c20║天台南岳去無蹤更有何人覿面逢東嶺雲
C078n1720_p0790c21║生西嶺白前山花發後山紅（普融平）煑海成鹽
C078n1720_p0790c22║終有味敲空作響本無聲崑崙撞著波斯子
C078n1720_p0790c23║把手相將海底行（慈受深）高樓美女一雙雙各
C078n1720_p0790c24║向瓊窓坐玉床綉出鴛鴦呈似了金針深插
C078n1720_p0791a01║錦香囊（佛性泰）波斯捧出海南香白眼崑崙與
C078n1720_p0791a02║論量賈客不諳彈舌語只看兩箇鼻頭長（佛
C078n1720_p0791a03║智裕）東嶺西巖路暗通有誰曾見老乾峯雲門
C078n1720_p0791a04║把手雖同步白雲飛盖月含空（楚安方）莫向乾
C078n1720_p0791a05║峯頂上㕘無言童子却相諳放開一線通消
C078n1720_p0791a06║息走徧天台與嶺南（成枯木）春蘭與秋菊一一
C078n1720_p0791a07║各當時底處無回互怨誰分髓皮風來烏已
C078n1720_p0791a08║覺露重鶴先知為問何能爾渠儂初不知（圓
C078n1720_p0791a09║悟勤）乾峯撒手懸崖韶陽天然標格謂言只有
C078n1720_p0791a10║猴白那知更有猴黑（佛心才）相見不須嗔君窮
C078n1720_p0791a11║我亦貧謂言侵早起更有夜行人（萬年閑）明頭
C078n1720_p0791a12║暗合緩放急[(冰-水+〡)*ㄆ]脚手忽露針線還偷舉一不
C078n1720_p0791a13║舉二天台過徑山嚼他桃李核終是損牙關
C078n1720_p0791a14║（月堂昌）乾峯上堂法身有三種病二種光須
C078n1720_p0791a15║是一一透得始觧歸家穩坐須知更有向上
C078n1720_p0791a16║一竅在雲門出問庵內人為甚麼不知菴外
C078n1720_p0791a17║事師呵呵大笑門曰猶是學人疑處師曰子
C078n1720_p0791a18║是甚麼心行門曰也要和尚相委師曰直須
C078n1720_p0791a19║與麼始觧穩坐門應喏喏。頌曰。鋪主將
C078n1720_p0791a20║鍮試買人謂言難似此金真買人拂袖先行
C078n1720_p0791a21║去滿靣慚惶不敢嗔（白雲端）垂鈎四海釣獰
C078n1720_p0791a22║龍（格外）玄談知己從相見披衫帶席㡌不妨把
C078n1720_p0791a23║手上高峯（佛性泰）三種病𠔃二種光法身於
C078n1720_p0791a24║此露堂堂時人不會箇中意猶把法身謾度
C078n1720_p0791b01║量（楚安方）動絃別曲問一知十手搦手掩
C078n1720_p0791b02║以膠投漆庵內不見菴外無孔銕鎚不會人
C078n1720_p0791b03║生相識貴知音水入水𠔃金博金（圓悟勤）
C078n1720_p0791b04║庵內不知庵外事銕額銅頭不相似定花板
C078n1720_p0791b05║上打鞦韆猛虎舌頭書卍字（瞎堂遠）
C078n1720_p0791b06║乾峯因僧問十方薄伽梵一路涅槃門未審
C078n1720_p0791b07║路頭在甚麼處師以拄杖劃云在這裏僧後
C078n1720_p0791b08║請益雲門門拈起扇子云扇子𨁝跳上三十
C078n1720_p0791b09║三天築着帝釋鼻孔東海鯉魚打一棒兩似
C078n1720_p0791b10║傾盆會麼。頌曰。入乎還將死馬醫返
C078n1720_p0791b11║魂香欲起君危一期拶出通身汗方信儂家
C078n1720_p0791b12║不惜眉（天童覺）樓閣重重擊不開乾峯
C078n1720_p0791b13║劃破露崔嵬十方佛剎全彰處一一門中見
C078n1720_p0791b14║善財（佛心才）須彌頭倒卓大海起清風東弗
C078n1720_p0791b15║已搖落西瞿花正紅（長靈卓）撦破雲門一柄
C078n1720_p0791b16║扇拗折乾峯一條杖二三千處管絃樓四五
C078n1720_p0791b17║百條花柳巷（徑山杲）乾峯不用指陳雲門休
C078n1720_p0791b18║打骨董自然東海鯉魚築著帝釋鼻孔（皷山
C078n1720_p0791b19║珪）烏龜三眼紅如火一角麒麟𢗲似錐土宿
C078n1720_p0791b20║夜遊南贍部泥牛脚下火星飛（雪竇宗）一人
C078n1720_p0791b21║向陸地行船一人向針鋒走馬同時同日到
C078n1720_p0791b22║長安其中一箇最尖耍（佛鑑懃）當面非暗投應
C078n1720_p0791b23║機皆直說乾峯與雲門兩口同一舌若是續
C078n1720_p0791b24║貂人弄巧便成拙（雪菴瑾）乾峯因雲門到云請和
C078n1720_p0791c01║尚荅話師曰到老僧也未門曰恁麼那恁麼
C078n1720_p0791c02║那師曰將謂猴白更有猴黑。頌曰。乾峯舉一
C078n1720_p0791c03║不舉二雲門握手添意氣為言只有猴白那
C078n1720_p0791c04║知更有猴黑（晦堂心）弦筈相𠾑網珠相對發
C078n1720_p0791c05║百中而箭箭不虛攝眾景而光光無礙淂言
C078n1720_p0791c06║句之緫持住游戲之三昧妙其間也宛轉徧
C078n1720_p0791c07║圓必如是也縱橫自在（天童覺）澧州欽山文
C078n1720_p0791c08║邃禪師（嗣洞山）巨良禪客叅禮拜了便問一
C078n1720_p0791c09║鏃破三關時如何師曰放出關中主看曰恁
C078n1720_p0791c10║麼則知過必改師曰更待何時曰好隻箭放
C078n1720_p0791c11║不著所在便出去師曰且來闍𥠖良回首師
C078n1720_p0791c12║下禪床擒住曰一鏃破三関即且置試為欽
C078n1720_p0791c13║山發箭看良擬議師打七棒曰且聽箇亂統
C078n1720_p0791c14║漢疑三十年有僧舉似同安察安曰良公雖
C078n1720_p0791c15║解發箭要且未中的僧便問未審如何淂中
C078n1720_p0791c16║的去安曰關中主是甚麼人僧回舉似師師
C078n1720_p0791c17║曰良公若解恁麼也免淂欽山口然雖如此
C078n1720_p0791c18║同安不是好心亦須看始淂。頌曰。一鏃破
C078n1720_p0791c19║三關爭知中的難放出關中主移疆還就土
C078n1720_p0791c20║雲凍鴈聲孤愁人皆閔戶甜𤓰自古甜苦瓠
C078n1720_p0791c21║從來苦（獃堂定）欽山因巖頭問如何是真言
C078n1720_p0791c22║師曰南無佛陁耶。頌曰。隨機有問隨機荅
C078n1720_p0791c23║不是禪𠔃不是玄後代無端翻譯出却將梵
C078n1720_p0791c24║語作唐言（退耕寧）欽山與巖頭雪峯同到德
C078n1720_p0792a01║山一日問德山曰天皇也恁麼道龍潭也恁
C078n1720_p0792a02║麼道未審和尚作麼生道山曰汝試舉天皇
C078n1720_p0792a03║龍潭道底看師擬進語山便打師被打歸延
C078n1720_p0792a04║壽堂曰是則是打我太煞巖頭曰汝恁麼道
C078n1720_p0792a05║他後不淂道見德山來法眼別云是則是錯
C078n1720_p0792a06║打我。頌曰。老倒忘機太作家古今皆貴絕
C078n1720_p0792a07║纖瑕天皇一脉龍潭現湧出靈源萬路差差
C078n1720_p0792a08║切属欽山猶定動淂無言說至今誇（汾陽昭）
C078n1720_p0792a09║老將交羅事一期於中淂失少人知欽山若
C078n1720_p0792a10║棒無言說若更非言更是非（延壽慧）高安白
C078n1720_p0792a11║水本仁禪師（嗣洞山）上堂老僧尋常不欲向
C078n1720_p0792a12║聲前色後皷弄人家男女何故且聲不是聲
C078n1720_p0792a13║色不是色僧問如何是聲不是聲師曰喚作
C078n1720_p0792a14║色淂麼曰如何是色不是色師曰喚作聲淂
C078n1720_p0792a15║麼僧作禮師曰且道為汝說荅汝話若向這
C078n1720_p0792a16║裏會淂有箇入處。頌曰。色自色𠔃聲自聲
C078n1720_p0792a17║新鶯啼處柳𤇆輕門門有路通京國三島斜
C078n1720_p0792a18║橫海月明（丹霞淳）聲出虛色生無聲前色後
C078n1720_p0792a19║轉塗糊間不容髮安可名模堂堂圓應沒錙
C078n1720_p0792a20║銖巧張爐鞴費分踈爭如棒下無生忍聞見
C078n1720_p0792a21║馨香滿道途（圓悟勤）明州天童咸啟禪師（嗣
C078n1720_p0792a22║洞山）簡大德問學人卓卓上來請師的的師曰
C078n1720_p0792a23║我這裏一屙便了有甚麼卓卓的的曰和尚
C078n1720_p0792a24║恁麼荅話更買草鞋行脚好師曰近前來簡
C078n1720_p0792b01║近前師曰秪如老僧恁麼荅過在甚處簡無
C078n1720_p0792b02║對師便打。頌曰。卓卓的的一屙便息老鼠
C078n1720_p0792b03║舞三臺猫兒吹觱築烏龜舉首唱巴歌一二
C078n1720_p0792b04║三四五六七（雪竇宗）天童啟因僧問如
C078n1720_p0792b05║何是應用無虧底眼師曰恰如瞎一般。頌曰。
C078n1720_p0792b06║盲聾瘖瘂迥天真眼似眉毛道始隣昨夜東
C078n1720_p0792b07║君潛布令黃鶯啼處綠楊春（丹霞淳）
C078n1720_p0792b08║京兆府蜆子和尚（嗣洞山）混俗閩川不蓄道
C078n1720_p0792b09║具不循律儀冬夏一衲逐日㳂江岸採掇鰕
C078n1720_p0792b10║蜆充腹暮即宿東山白馬廟紙錢中居民目
C078n1720_p0792b11║為蜆子和尚華嚴靜禪師聞之欲决真假先
C078n1720_p0792b12║潛入紙錢中深夜師歸嚴把住曰如何是祖
C078n1720_p0792b13║師西來意師遽荅曰神前酒臺盤嚴放手曰
C078n1720_p0792b14║不虛與我同根生。頌曰。神前酒臺盤鐵彈
C078n1720_p0792b15║大如拳一擊便擊碎不直半分錢（圓悟勤）神
C078n1720_p0792b16║前撥紙問西來直截當機指酒臺赤膊袒肩
C078n1720_p0792b17║頭面禮禍從天降不成灾（瞎堂遠）摝蜆撈鰕
C078n1720_p0792b18║昧己靈那堪古廟著渾身擡頭那畔空狼藉
C078n1720_p0792b19║討甚多年鬼眼睛（東野敷）紙錢堆裏可憐生
C078n1720_p0792b20║臭口纔開便葛藤蕩盡鬼家窮活計至今古
C078n1720_p0792b21║廟絕人行（東山源）瑞州九峯普滿禪師
C078n1720_p0792b22║（嗣洞山）問僧近離甚處曰閩中師曰遠涉不
C078n1720_p0792b23║易曰不難動步便到師曰有不動步者麼曰
C078n1720_p0792b24║有師曰爭得到此間僧無對師以拄杖趂下。
C078n1720_p0792c01║頌曰。雲重重又水重重步不曾移到九峯
C078n1720_p0792c02║遠涉若還言不易主人却在半途中（雪巖欽）
C078n1720_p0792c03║台州幽棲道幽禪師（嗣洞山）一日斂鍾上堂
C078n1720_p0792c04║大眾纔集師乃問甚麼人打鍾僧曰維那師
C078n1720_p0792c05║曰近前來僧近前師遂打一掌却歸方丈臥
C078n1720_p0792c06║投子青云然自急須逃古今皆有行窮絕處
C078n1720_p0792c07║試問傍人不識下情果然獲有既從相問急
C078n1720_p0792c08║索端由不顧危亡得他假難雖獲小利也是
C078n1720_p0792c09║暗地傷人不為好手這僧雖然失利盖為自
C078n1720_p0792c10║不守分致禍臨身未為分外然雖如是終是
C078n1720_p0792c11║平人橫遭羅網自有傍人證據在且道證據
C078n1720_p0792c12║箇甚事乃云東家不了西舍受殃復。頌曰。
C078n1720_p0792c13║驀路相逢借問由寸心莫便與他酬雖然重
C078n1720_p0792c14║檐教人代終是慚顏暗地羞汝州南院慧
C078n1720_p0792c15║顒禪師上堂諸方只具啐啄同時眼不具啐
C078n1720_p0792c16║啄同時用時有僧便問如何是啐啄同時用
C078n1720_p0792c17║師曰作家相見不啐啄啐啄同時失僧曰此
C078n1720_p0792c18║猶是某甲問處師曰汝問處又作麼生僧曰
C078n1720_p0792c19║失師乃打之其僧不肯後於雲門會下聞別
C078n1720_p0792c20║僧舉此話方悟旨却回叅省師已圓寂遂禮
C078n1720_p0792c21║風宂和尚宂問曰汝當時問先師啐啄話後
C078n1720_p0792c22║來還有省處也無曰已見箇道理也曰作麼
C078n1720_p0792c23║生曰某甲當時在燈影裏行照顧不著宂曰
C078n1720_p0792c24║汝會也。頌曰。不将佛法當人情驗盡諸方
C078n1720_p0793a01║鬼眼睛縱使作家不啐啄依然錯認定盤星
C078n1720_p0793a02║（笑翁堪）同時啐啄不同時石火電光猶較遲燈
C078n1720_p0793a03║影裏行今已會蹉跎非是落便冝（雪巖欽）
C078n1720_p0793a04║雲居悟云且作麼生是啐啄同時眼若得眼
C078n1720_p0793a05║明其用自俻又道作家不啐啄啐啄同時失
C078n1720_p0793a06║何故不啐啄所以道子若哮吼其母即喪諸
C078n1720_p0793a07║人還明得麼乃。頌曰。子若哮吼其母即喪
C078n1720_p0793a08║全歸其子十方通暢大用現前理自然何必
C078n1720_p0793a09║起心作模樣更若不會雲居拄杖南院上
C078n1720_p0793a10║堂赤肉團上壁立千仞僧問赤肉團上壁立
C078n1720_p0793a11║千仞豈不是和尚道師曰是僧便掀倒禪床
C078n1720_p0793a12║師曰這瞎驢亂作僧擬議師便打。頌曰。掌
C078n1720_p0793a13║中擎日月舌上覆金錢壁立爭千仞毫光徹
C078n1720_p0793a14║梵天（皷山珪）赤肉團邊用得親主賔有理各
C078n1720_p0793a15║難伸兩箇駝子相逢著世上如今無直人（徑
C078n1720_p0793a16║山杲）電光影裏緇素區分纖毫不犯緫教滅
C078n1720_p0793a17║門（木菴永）日月無光殺氣浮揭天鼉皷戰貔
C078n1720_p0793a18║貅捷呼獲下真番將那箇兒郎不舉頭（虛堂
C078n1720_p0793a19║愚）南院問僧名什麼僧曰普參師曰忽遇屎
C078n1720_p0793a20║撅時如何曰不審師便打。頌曰。兩箇屎撅
C078n1720_p0793a21║合作一團熏天𬉹地誰能嗅千古藂林作話
C078n1720_p0793a22║端（西山亮）南院因僧問古殿重興時如何師
C078n1720_p0793a23║曰明堂瓦插簷曰與麼則莊嚴畢備也師曰
C078n1720_p0793a24║斬草蛇頭落。頌曰。縱奪之機安可測隨言
C078n1720_p0793b01║生解實堪悲曉來一陣春風起吹落庭花三
C078n1720_p0793b02║四枝（海印信）重興古殿辨來風瓦插重簷氣
C078n1720_p0793b03║象雄恠淂人前多意氣他家無法在胷中（西禪
C078n1720_p0793b04║寂）南院因僧問寒暑到來時如何師曰紫羅
C078n1720_p0793b05║抹額綉腰裙曰上上之機今已曉向下之機
C078n1720_p0793b06║事若何師曰炭庫裏藏身。頌曰。紫羅抹額
C078n1720_p0793b07║綉腰裙傾國風流宛勝秦玉笛插藏人不見
C078n1720_p0793b08║夜深吹起鳳樓春（雪堂行）鎮州寶壽苐二世
C078n1720_p0793b09║禪師（嗣寶壽沼）開堂乃先寶壽遺囑三聖為
C078n1720_p0793b10║作請主開堂日師方陞座聖便推出一僧師
C078n1720_p0793b11║便打聖曰你恁麼為人非但瞎却這僧眼瞎
C078n1720_p0793b12║却鎮州一城人眼去在師擲下拄杖便下座
C078n1720_p0793b13║歸方丈。頌曰。三聖擔他寶壽鏘推僧出眾
C078n1720_p0793b14║擬商量塞外將軍行正令直淂盲人滿大唐
C078n1720_p0793b15║（汾陽昭）寶華王座始登時三聖推僧决眾疑
C078n1720_p0793b16║棒下分明無老少天下盲人幾箇知（黃龍南）
C078n1720_p0793b17║金槌擲下如星疾好手接來不費力當時擲
C078n1720_p0793b18║向洪波中千古萬古無消息（白雲端）黑白未
C078n1720_p0793b19║分著著奇任他閑漢畔頭窺不知除却神仙
C078n1720_p0793b20║手更有何人敵淂伊（保寧勇）探馬飛來棒下
C078n1720_p0793b21║寧瞎人翻滿鎮州城太平本是將軍建不許
C078n1720_p0793b22║將軍見太平（真淨文）臨濟家風兩獻酬推僧
C078n1720_p0793b23║棒瞎見宗猷若非寶壽全機眼更有誰明此
C078n1720_p0793b24║話頭（佛國白）法眼傳來付與誰三聖推僧決
C078n1720_p0793c01║眾疑將軍令舉群夫駭直淂盲聾徹四夷（真
C078n1720_p0793c02║如喆）寶壽開堂座始登當時三聖便推僧要
C078n1720_p0793c03║知打瞎人人眼好向曹溪問老能（智海清）當
C078n1720_p0793c04║鋒更不借全機勍敵須還作者知銕馬放閒
C078n1720_p0793c05║沙塞靜瞎驢千古少人騎（上方益）豐城収寶
C078n1720_p0793c06║劒宇宙識人稀不入張華手焉能別是非（佛
C078n1720_p0793c07║心才）驀刃開時飛銕騎電光閃處擲金槌一
C078n1720_p0793c08║城瞎却渾閒事直至而今成是非（佛性泰）寰
C078n1720_p0793c09║中天子勑塞外將軍令萬里掃𤇆塵威雄難
C078n1720_p0793c10║比並曲中直細中麤瞎却人眼真作略掀倒
C078n1720_p0793c11║禪床捋虎鬚人平不語水平不流劒去久矣
C078n1720_p0793c12║徒勞刻舟權柄在手專殺活大丈夫兮淂自
C078n1720_p0793c13║由（南華昺）矢在弦上不淂不發擬議蹉過箭
C078n1720_p0793c14║鋒一劄（京兆府天寧璉）寶壽開堂推出僧棒頭有眼
C078n1720_p0793c15║要分明滿城人瞎誰能曉今古清風匝地生
C078n1720_p0793c16║（踈山如）提起須彌第一鎚電光石火太遲遲
C078n1720_p0793c17║象王行處狐蹤絕獅子咆哮百獸危（徑山杲）
C078n1720_p0793c18║棒頭瞎却一城人三聖撩他寶壽瞋正令只
C078n1720_p0793c19║堪提一半一盲引淂眾盲行（皷山珪）養淂男
C078n1720_p0793c20║兒要賭錢渾身無有寸𮈔纏是非窟裏和身
C078n1720_p0793c21║入生滅門中滿口宣（正堂辯）塞北千人帳江
C078n1720_p0793c22║南萬斛船菩提窩裏坐緫謂是虗傳（石菴玿）
C078n1720_p0793c23║寶壽苐二世在先寶壽為供養主壽問父母
C078n1720_p0793c24║未生前還我本來靣目來師立至夜深下語
C078n1720_p0794a01║不契翌日辭去壽曰汝何往師曰南方學佛
C078n1720_p0794a02║法壽曰汝且在此作街坊若是佛法紅塵浩
C078n1720_p0794a03║浩談說一日在市中見二人相打一人近前
C078n1720_p0794a04║打一拳云你是什麼面目師覩之忽大悟歸
C078n1720_p0794a05║告寶壽壽深可之。頌曰。閙市相逢兩知識面
C078n1720_p0794a06║目無來太廢力粉骨碎身未足酬一句了然
C078n1720_p0794a07║超百億（海印信）南北東西是處游更深歸去
C078n1720_p0794a08║月如鈎春風一陣花狼籍不覺思量暗點頭
C078n1720_p0794a09║（成枯木）甚妙也甚妙於此知性命擗鼻與一
C078n1720_p0794a10║奉當時便打正（五祖演）十字街中六不𠬧本
C078n1720_p0794a11║來面目絕踪由縱饒悟得分眀去已落儂家
C078n1720_p0794a12║苐二頭（禾山方）一拳拳倒黃鶴樓一趯趯翻
C078n1720_p0794a13║鸚鵡洲幸有傍人為著力自家端坐看楊州
C078n1720_p0794a14║（佛性泰）一拳打就無靣目碧眼胡僧覷不足秋
C078n1720_p0794a15║來黃葉落紛紛六六反成三十六（南華昺）
C078n1720_p0794a16║寶壽作街坊閙市中薦淂父母未生前恁麼
C078n1720_p0794a17║無靣目最奇特大用現前無軌則（圓悟勤）
C078n1720_p0794a18║春色依依柳色萋桃花猶夾杏花枝欲識本
C078n1720_p0794a19║來無靣目塵中方見丈夫兒（佛鑑懃）借路經
C078n1720_p0794a20║過無靣目因邪打正有拳頭衲僧門下無干
C078n1720_p0794a21║涉徒用精金換淂鍮（南岩勝）汝州西院思眀
C078n1720_p0794a22║禪師（嗣寶壽沼）僧問如何是伽藍師曰荊𣗥叢
C078n1720_p0794a23║林曰如何是伽藍中人師曰貛兒貉子。頌曰。
C078n1720_p0794a24║毫髮不㽞縱橫自由閫外乾坤廓落大方無
C078n1720_p0794b01║外優游明明祖師意明明百草頭裭破狐疑
C078n1720_p0794b02║網截斷愛河流縱有回天力爭如直下休四
C078n1720_p0794b03║衢道中淨躶躶放出溈山水牯牛（圓悟勤）
C078n1720_p0794b04║西院明在許州（聞汝州南院）出世元與同叅遂特去
C078n1720_p0794b05║相訪纔入寺了曰啟和尚某甲無可人事自
C078n1720_p0794b06║從許州來𠬧得江西剃刀一柄上和尚院曰
C078n1720_p0794b07║汝從許州來収得江西剃刀師於院手上掐
C078n1720_p0794b08║一掐院曰侍者𠬧師以袖拂一拂便行院曰
C078n1720_p0794b09║阿剌剌阿剌剌。頌曰。南院門前信莫窺登
C078n1720_p0794b10║臨無不喪全威許州収得江西信針芥相投
C078n1720_p0794b11║只自知（海印信）池州魯祖山教禪師（嗣灌
C078n1720_p0794b12║溪）因僧問如何是雙林𣗳師曰有相身中無
C078n1720_p0794b13║相身曰如何是無相身師曰金香爐下銕崑
C078n1720_p0794b14║崙。頌曰。有相身中無相身金香爐下銕崑
C078n1720_p0794b15║崙雙林別後無消息滿路風塵來往人（方菴顯）
C078n1720_p0794b16║吉州資福如寶禪師（嗣西塔穆）因陳操尚書來
C078n1720_p0794b17║師畫一圓相操曰弟子與麼來早是不著便
C078n1720_p0794b18║更畫圓相師於中著一點操曰將謂是南番
C078n1720_p0794b19║舶主師便歸方丈閉却門。頌曰。
C078n1720_p0794b20║團團珠遶玉珊珊馬載驢䭾上銕船分付海
C078n1720_p0794b21║山無事客釣鼇時下一棬攣復云天下衲僧
C078n1720_p0794b22║跳不出（雪竇顯）布漫天網鯨鼇不上水底
C078n1720_p0794b23║反身波前躍浪在彼在此千里萬里不著便
C078n1720_p0794b24║處却能回閉了方丈依前來雙收雙放半合
C078n1720_p0794c01║半開主賔全體用石女老黃梅（月堂昌）李公
C078n1720_p0794c02║要勸張公酒却被張公罰一盃珠遶團團休
C078n1720_p0794c03║錯會還家拍手笑咍咍（別峯印）郢州芭蕉
C078n1720_p0794c04║山慧清禪師（嗣南塔湧）上堂拈拄杖曰你有
C078n1720_p0794c05║拄杖子我與你拄杖子你無拄杖子我奪却
C078n1720_p0794c06║你拄杖子靠拄杖下座。頌曰。有無今古兩
C078n1720_p0794c07║重關正眼禪人過者難欲通大道長安路莫
C078n1720_p0794c08║𦗟崑崙說徃還（投子青）芭蕉示眾世無隣與奪
C078n1720_p0794c09║縱橫不易親雨散雲𠬧何處去空令游子淚
C078n1720_p0794c10║沾巾（正覺逸）你有面前拈取去如無背後奪
C078n1720_p0794c11║將來可憐黑漆光生底擊著千門萬戶開（保
C078n1720_p0794c12║寧勇）縱奪臨機得自由相逢切忌更擡眸轉
C078n1720_p0794c13║身必合知時莭擬議山藤便到頭（成枯木）
C078n1720_p0794c14║芭蕉拄杖與奪直要當風眼活剎那纔昧隔
C078n1720_p0794c15║生鼻孔遭他牽撮（佛智裕）
C078n1720_p0794c16║有無與奪太譊訛拄杖當途不奈何好把斜
C078n1720_p0794c17║橫禪椅畔免令就上長枝柯（文殊道）
C078n1720_p0794c18║十字街道見成行貨擬欲商量漆桶蹉過（徑
C078n1720_p0794c19║山杲）舒無踪卷無跡日午晴空轟霹靂衲子
C078n1720_p0794c20║驚迷失路頭神號鬼哭知何極（雪竇宗）
C078n1720_p0794c21║趂水泛船隨泥作佛船行佛成水泥不物有
C078n1720_p0794c22║拄杖𠔃與拄杖船中輕蕩槳無拄杖𠔃奪拄
C078n1720_p0794c23║杖佛靣巧出相好手芭蕉眼不開塞壑填溝
C078n1720_p0794c24║何處來（月堂昌）
C078n1720_p0795a01║赫日光中風雷雨雹海水逆流須彌倒卓走
C078n1720_p0795a02║獸飛禽懸崖撲落塞外將軍生擒活捉捋猛
C078n1720_p0795a03║虎鬚折蒼龍角（南堂興）
C078n1720_p0795a04║相罵饒汝接觜相唾饒汝潑水等閒摸著蛇
C078n1720_p0795a05║頭拍手囉囉哩哩（卍庵顏）芭蕉舉起拄杖驚
C078n1720_p0795a06║動森羅萬象蝦蟆飛過梵天眉毛元在眼上
C078n1720_p0795a07║（尼無着総）蠱毒之鄉水不可嘗沾他一滴渾
C078n1720_p0795a08║家喪亡（肯堂充）
C078n1720_p0795a09║你有更須當靣與渠無背手奪將來驀然夜
C078n1720_p0795a10║半化龍去黑雨烏風裂地雷（虛堂愚）
C078n1720_p0795a11║鼓山珪云五祖以拄杖子話請益白雲雲曰
C078n1720_p0795a12║要會麼多處添些子少處减些子何故神仙
C078n1720_p0795a13║秘訣父子不傳白雲和尚大似一錢為本萬
C078n1720_p0795a14║錢為利殊不知如人善博日勝日貧老禪道
C078n1720_p0795a15║多處添些子少處減些子自然到處恰好者
C078n1720_p0795a16║箇筭法極省工夫你諸人要會麼。乃頌曰。
C078n1720_p0795a17║多添减少休那兊支移拆變加三倍平生有
C078n1720_p0795a18║子不須教一回落賺自然會
C078n1720_p0795a19║芭蕉清囙僧問如何是透法身句師曰一不
C078n1720_p0795a20║淂問二不淂休曰學人不會師曰第三度來
C078n1720_p0795a21║與汝相見。頌曰。
C078n1720_p0795a22║休問維摩臥病城羅山空自掩光陰流沙欲
C078n1720_p0795a23║渡全無難莫𦗟鶯啼在那林（投子青）
C078n1720_p0795a24║一不問𠔃二不休直須識取那鈎頭再三回
C078n1720_p0795b01║首來相見急水波心輥綉毬（懶菴需）
C078n1720_p0795b02║
C078n1720_p0795b03║
C078n1720_p0795b04║
C078n1720_p0795b05║
C078n1720_p0795b06║禪宗頌古聮珠通集卷第十五