C078n1720_p0796a01║禪宗頌古聮珠通集卷第十六　　　赤二
C078n1720_p0796a02║（僧錄司右闡教兼靈谷禪寺住持淨戒重校）
C078n1720_p0796a03║祖師機緣
C078n1720_p0796a04║六祖下苐七世
C078n1720_p0796a05║瑞岩彥（一則）羅山閑（五則）玄沙備（十九則）
C078n1720_p0796a06║長慶稜（七則）保福展（六則）鏡清怤（十則）
C078n1720_p0796a07║鼓山晏（三則）翠岩參（一則）太原孚（四則）
C078n1720_p0796a08║台州瑞岩師彥禪師（嗣巖頭）師尋居丹丘瑞
C078n1720_p0796a09║岩坐磐石終日如愚每日喚主人公復應諾
C078n1720_p0796a10║乃曰惺惺著他後莫受人謾。後有僧㕘玄
C078n1720_p0796a11║沙沙問近離甚處曰瑞巖沙曰有何言句示
C078n1720_p0796a12║徒僧舉前話沙曰一等是弄精魂也甚奇恠
C078n1720_p0796a13║乃曰何不且在彼住曰已遷化也沙曰而今
C078n1720_p0796a14║還喚得應麼僧無對。頌曰。一生長喚主人
C078n1720_p0796a15║公不受人謾逈不同今日惺惺何處去滿山
C078n1720_p0796a16║松栢起悲風（佛國白）彎彎新月聚三星誰信
C078n1720_p0796a17║心王本自寧可笑瑞巖方丈老夜深呼喚強
C078n1720_p0796a18║惺惺（祖印明）瑞岩家風喚主人公昨夜南山
C078n1720_p0796a19║𧆞咬大蟲（徑山杲）一主人公死一主人公活
C078n1720_p0796a20║若觧弄精魂兩頭皆透脫（鼓山珪）自呼自應
C078n1720_p0796a21║已惺惺不受欺謾理不輕池內白蓮香未已
C078n1720_p0796a22║詹前山色四時青（白楊順）瑞巖常喚主人公
C078n1720_p0796a23║突出湏彌最上峯大地掀翻無覔處笙歌一
C078n1720_p0796a24║曲畫樓中（天衣哲）不施棒喝喚主人公鵝王
C078n1720_p0796b01║擇乳鴨類不同（高原泉）水洗水𠔃金博金瑞
C078n1720_p0796b02║巖徹底老婆心自携缾去沽村酒却著衫來
C078n1720_p0796b03║作主人（無量壽）學道之人不識真只為[泳-永+(從-彳)]前
C078n1720_p0796b04║認識神無量刦來生死本癡人喚作本來身
C078n1720_p0796b05║（無門開）磐陀漠漠秘蒼苔終日加趺兩𩯭摧
C078n1720_p0796b06║縱使不曾呼喚著何嘗謾得阿師來（天目禮）
C078n1720_p0796b07║風前一曲動離情調古無人和淂成自唱自
C078n1720_p0796b08║斟還自飲至今猶自不惺惺（別山智）福州羅山
C078n1720_p0796b09║道閑禪師（嗣巖頭）閩王請開堂師陞座方𠬧
C078n1720_p0796b10║斂僧伽𥠖乃曰珎重便下座閩王近前執手
C078n1720_p0796b11║云靈山一會何異今日師曰將謂是箇俗漢。
C078n1720_p0796b12║頌曰。羅山忍後不能禁大展家風吼一音
C078n1720_p0796b13║紙墨如山書莫盡衲僧休向義中尋（洞山聦）
C078n1720_p0796b14║紛紛雪影耀閩天閩主欣逢倍樂然一旦春
C078n1720_p0796b15║風吹大地更無一點在階前（白雲端）須彌座
C078n1720_p0796b16║上斂伽𥠖海口潮音闡大機世主大檀能藻
C078n1720_p0796b17║鑒靈山嘉會愈增輝（踈山如）一道直如弦千
C078n1720_p0796b18║古應無對縱有囓鏃機髑髏成粉碎（栢堂雅）
C078n1720_p0796b19║瑞世優曇見最難異香浮動曉風寒自非世
C078n1720_p0796b20║主垂青眼却作閑花野草看（寶葉源）羅山初
C078n1720_p0796b21║謁石霜問起滅不停時如何霜云直須寒灰
C078n1720_p0796b22║枯木去一念萬年去凾蓋乾坤去純清絕點
C078n1720_p0796b23║去師不契後謁巖頭理前問頭喝曰是誰起
C078n1720_p0796b24║滅師於此大悟。頌曰。斫斷老葛藤打破狐
C078n1720_p0796c01║狸窟豹披霧而變文龍乘雷而換骨咄起滅
C078n1720_p0796c02║紛紛是何物（天童覺）是誰起滅就窠打刼擊
C078n1720_p0796c03║殺烏龜救淂跛鼈（殺六岩輝）起滅不停誰解
C078n1720_p0796c04║看當機一拶透重關東西緫是長安路蕩蕩
C078n1720_p0796c05║無拘自徃還（無凖範）冷水點沸湯舌頭不出
C078n1720_p0796c06║口可惜老巖頭慈悲成過咎（石田薰）羅山在
C078n1720_p0796c07║禾山遊同行矩長老出門次師把拄杖向前
C078n1720_p0796c08║一攛矩無對師曰石牛攔古路一馬勿雙駒
C078n1720_p0796c09║後有僧舉似踈山山曰石牛攔古路一馬生
C078n1720_p0796c10║三寅。頌曰。春有百花夏有熱秋有凉風冬
C078n1720_p0796c11║有雪若無閒事掛心頭便是人間好時節（照
C078n1720_p0796c12║堂一）不[跍-十+水]門前路春歸又一年落花紅滿地
C078n1720_p0796c13║芳草碧連天（鼓山珪）出門握手話分携古道
C078n1720_p0796c14║迢迢去莫追却笑波心遺劒者區區空記刻
C078n1720_p0796c15║舟時（徑山杲）羅山一日問巖頭和尚三十年
C078n1720_p0796c16║前在洞山來又不肯洞山是否頭曰是又問
C078n1720_p0796c17║和尚豈不是承嗣德山又不肯德山頭曰是
C078n1720_p0796c18║師曰不肯德山即且置只如洞山有什麼虧
C078n1720_p0796c19║欠處頭良久曰洞山好佛只是無光師便禮
C078n1720_p0796c20║拜。頌曰。一箇銕額銅頭一人三頭六臂二
C078n1720_p0796c21║俱借人鼻孔却與洞山出氣（南岩勝）不肯宗
C078n1720_p0796c22║師滿大唐羅山禮拜錯商量洞山無佛人難
C078n1720_p0796c23║措慚愧岩頭口放光（卍菴顏）羅山因無軫上
C078n1720_p0796c24║座問秖如巖頭道洞山好佛秖是無光未審
C078n1720_p0797a01║洞山有何虧缺便道無光師召軫軫應諾師
C078n1720_p0797a02║曰灼然好箇佛秖是無光曰大師為甚麼撥
C078n1720_p0797a03║無軫話師曰甚麼處是陳老師撥你話處快
C078n1720_p0797a04║道快道軫無語師打三十棒趂出軫舉似招
C078n1720_p0797a05║慶慶一夏罵詈至夏末自來問師乃分明舉
C078n1720_p0797a06║似慶便作禮懺悔曰洎錯恠大師。頌曰。格
C078n1720_p0797a07║外談驚人句懵懂禪和徒指注酌然好箇佛
C078n1720_p0797a08║無光言下迷宗空自忙頼有知音招慶在譊
C078n1720_p0797a09║訛一夏為雌黃雌黃出暗寫愁膓寄知識（佛
C078n1720_p0797a10║性泰）福州玄沙師備禪師（嗣雪峯）示眾曰諸
C078n1720_p0797a11║方老宿盡道接物利生且問汝只如盲聾瘂
C078n1720_p0797a12║三種病人汝作麼生接若拈鎚竪拂他眼且
C078n1720_p0797a13║不見共他說話耳又不聞口復瘂若接不淂
C078n1720_p0797a14║佛法盡無靈驗時有僧出曰三種病人和尚
C078n1720_p0797a15║還許人商量否師曰許汝作麼生商量其僧
C078n1720_p0797a16║珎重出師曰不是不是有僧持此語請益雲
C078n1720_p0797a17║門門曰汝禮拜著僧禮拜起門以拄杖挃僧
C078n1720_p0797a18║退後曰汝不是患盲復喚近前來僧近前門
C078n1720_p0797a19║曰汝不是患聾門曰還會麼曰不會門曰汝
C078n1720_p0797a20║不是患瘂其僧於此有省。頌曰。盲聾瘖瘂
C078n1720_p0797a21║杳絕機冝天上天下堪笑堪悲離朱不辨正
C078n1720_p0797a22║色師曠豈識玄𮈔爭如獨坐虗牎下葉落花
C078n1720_p0797a23║開自有時復云還會麼無孔鐵鎚（雪竇顯）退
C078n1720_p0797a24║後近前兼對辯相逢邂逅難回面春風驀地
C078n1720_p0797b01║撼庭前還見落花千萬片（白雲端）雲門老子
C078n1720_p0797b02║手親眼親因風吹火不費精神盲者便視聾
C078n1720_p0797b03║者便聞雖然無語掛在口唇三種病人一種
C078n1720_p0797b04║法門（佛鑑懃）盲聾瘖瘂接不得玄沙枉費閒
C078n1720_p0797b05║心力扁鵲盧醫拱手歸三人俱是膏肓疾（鼓
C078n1720_p0797b06║山珪）玄沙三種病人語透出雲門六不𠬧莫
C078n1720_p0797b07║待是非來入耳從前知己返為讎（徑山杲）權
C078n1720_p0797b08║生聾瞽瘂𤸷[病-丙+秝]要顯吾宗驗作家金剛截銕
C078n1720_p0797b09║如泥碎透金纔動失玄沙（汾陽昭）欲知三種
C078n1720_p0797b10║人應用理常新未有纖毫法能為中外塵（永
C078n1720_p0797b11║明壽）一二三見聞覺更是誰頓銷爍花簇簇
C078n1720_p0797b12║處鷓鴣啼草薰薰時鴛鴦飛玄沙老玄沙老
C078n1720_p0797b13║頼遇當年欠一著諦當之言徒唯然中間樹
C078n1720_p0797b14║子半零落（翠巖真）玄沙三種接人諸人口耳
C078n1720_p0797b15║現在不要開眼尿床特地移山塞海花裏幽
C078n1720_p0797b16║禽語不休風光滿地誰人買（塗毒䇿）玄沙三
C078n1720_p0797b17║種病人有理不在高聲引得香嚴老子却來
C078n1720_p0797b18║樹上懸身（龍門遠）玄沙以毒出人毒三種病
C078n1720_p0797b19║人同一屋堪笑雲門老古錐河裏失錢河裏
C078n1720_p0797b20║摝（或菴體）盲聾瘖瘂不相干莫被玄沙恣熱
C078n1720_p0797b21║謾一句與君重剖露老君頭戴楮皮冠（晦室
C078n1720_p0797b22║明）聾盲瘖瘂捉敗了也更問如何聾盲瘖瘂
C078n1720_p0797b23║（月林觀）曲設多方驗作家有誰親見老玄沙
C078n1720_p0797b24║耳聾口瘂眼睛瞎五濁眾生數似麻（橫川珙）
C078n1720_p0797c01║玄沙見僧來禮拜乃曰禮拜著因我淂禮拜
C078n1720_p0797c02║汝。頌曰。拜我得禮你自笑沒道理豈獨玄
C078n1720_p0797c03║沙翁天下人不是（覺海元）因我得禮你扶倒
C078n1720_p0797c04║又扶起要行即便行要止即便止（寶峯明）夫
C078n1720_p0797c05║子不識字達磨不會禪玄沙無此語切莫妄
C078n1720_p0797c06║流傳（徑山杲）利刀自斷命根不要依草附木
C078n1720_p0797c07║若有一法與人永入㧞舌地獄（鼓山珪）因我
C078n1720_p0797c08║得禮你牽牛去飲水岸上蹄踏蹄水中觜對
C078n1720_p0797c09║觜（高菴悟）因我得禮你崑崙臥潭底雖然浪
C078n1720_p0797c10║拍天身上無滴水（雪堂行）因我淂禮你分明
C078n1720_p0797c11║好慚愧玄沙不是癡咄開眼休瞌睡（照堂一）
C078n1720_p0797c12║說你說我轉見話墮大地眾生元無一箇（典
C078n1720_p0797c13║牛游）老鼠咬生銕十分滋味別猫兒左右看
C078n1720_p0797c14║嚥唾也不徹（正堂辯）因我得禮你窮源須到
C078n1720_p0797c15║底九九八十一閻羅王是鬼（卍菴顏）因我淂
C078n1720_p0797c16║禮你事從叮囑起誰知白蘋風不在秋江裏
C078n1720_p0797c17║（天目禮）囙我得禮你莫放屁撒屎帶累天下
C078n1720_p0797c18║人錯認自家底（蒙菴聦）玄沙一日普請徃海
C078n1720_p0797c19║坑斫柴見一虎僧曰和尚虎師曰是汝虎歸
C078n1720_p0797c20║院後僧問適來見虎云是汝未審尊意如何
C078n1720_p0797c21║師曰娑婆世界有四重障若人透淂許汝出
C078n1720_p0797c22║陰界東禪齊曰上座古人見了道我身心如
C078n1720_p0797c23║大地虛空如今人還透淂麼雪竇云要與人
C078n1720_p0797c24║天為師前面端的是虎。頌曰。前虎後虎急
C078n1720_p0798a01║須看取𪷤烈威風生獰爪距今古樵人不回
C078n1720_p0798a02║顧喪身失命知何數若回顧雄雄坐斷山前
C078n1720_p0798a03║路（佛慧泉）猛虎當途獨振威爪上真箇利如
C078n1720_p0798a04║錐可憐不覺亡身者碎骨収來良可悲（保寧
C078n1720_p0798a05║勇）宗師方便大慈悲是汝之言寔古錐萬里
C078n1720_p0798a06║神光騰頂後肯將生死嚇愚癡（龍門遠）欲識
C078n1720_p0798a07║玄沙虎覿面是誰覩直下透牢關全機超佛
C078n1720_p0798a08║祖（禾山方）玄沙見虎是汝多少人明自己色
C078n1720_p0798a09║聲逼滿太虗有底纖毫依倚（永明壽）老玄沙太
C078n1720_p0798a10║饒舌覿面明明重漏泄衲僧於此便承當驗
C078n1720_p0798a11║來未免眼中屑屑屑誰甄別火發新羅燒脚
C078n1720_p0798a12║熱（海印信）山中有虎人世上有人虎常磨笑裏
C078n1720_p0798a13║刀利牙爪可怖寄語花狸奴莫教渠上樹（慈
C078n1720_p0798a14║受深）前靣有虎元來是汝更問如何冤苦冤
C078n1720_p0798a15║苦（月堂昌）玄沙一日遣僧送書上雪峯和尚
C078n1720_p0798a16║峯開緘唯白紙三幅問僧會麼曰不會峰曰
C078n1720_p0798a17║不見道君子千里同風僧回舉似於師師曰
C078n1720_p0798a18║遮老和尚蹉過也不知。頌曰。故遣馳書通
C078n1720_p0798a19║遠信不干文字示家風回來却報玄沙語蹉
C078n1720_p0798a20║過分明理更封（汾陽昭）玄沙封白紙雪老却
C078n1720_p0798a21║同風嗟過人難會古曲調不同（真如喆）玄沙
C078n1720_p0798a22║封白紙雪老把火披元來不識字白日走須
C078n1720_p0798a23║彌（雲蓋智）玄沙象骨眼睛烏白紙三番便當
C078n1720_p0798a24║書千里同風多錯會一條拄杖兩人扶（慈受
C078n1720_p0798b01║深）[跍-十+水]翻漁艇承家業笑出蘆花月正圓地闊
C078n1720_p0798b02║天長三幅紙同風千里為誰宣（佛心才）白紙
C078n1720_p0798b03║三張通信去展開千里却同風陽春轉入胡
C078n1720_p0798b04║笳曲不是風吹別調中（佛性泰）三番白紙問
C078n1720_p0798b05║寒暄千里同風月滿船奪淂高標全用處盤
C078n1720_p0798b06║蛇口內打鞦韆（丹霞淳）白紙連封寄雪峯雪
C078n1720_p0798b07║峯由是喜同風中間蹉過無人識齋後江城
C078n1720_p0798b08║打暮鍾（佛陀遜）白紙馳來上雪峯雪峯千里
C078n1720_p0798b09║却同風玄沙蹉過人難會熨斗煎茶銚不同
C078n1720_p0798b10║（真淨文）鵽𩾗夜夜連聲呌月下同人不忍聞
C078n1720_p0798b11║啼淂血流無用處不如緘口過殘春（文殊道）
C078n1720_p0798b12║三張白紙千里同風宗師蹉過衲子迷踪金
C078n1720_p0798b13║烏飛出海門東風從虎𠔃雲從龍（野雲南）千
C078n1720_p0798b14║里同風見不差僧持此語報玄沙不知蹉過
C078n1720_p0798b15║如何也莫是玄沙蹉過他（橫川珙）玄沙因雪
C078n1720_p0798b16║峯召曰備頭陀何不徧叅去師曰達磨不來
C078n1720_p0798b17║東土二祖不徃西天雪峯然之。頌曰。驀然
C078n1720_p0798b18║趯倒便知休百粵青山更不游從此七閩江
C078n1720_p0798b19║上月至今空照釣漁舟（佛國白）釣魚船上謝
C078n1720_p0798b20║三郎趯倒須彌返故鄉應笑途中未歸客伶
C078n1720_p0798b21║俜旅泊向他邦（本覺一）未離閩底已還家纔
C078n1720_p0798b22║跨飛鳶又眼花堪笑曾郎更心毒烏籐輕放
C078n1720_p0798b23║老玄沙（遯菴演）玄沙南游莆田縣排百戲迎
C078n1720_p0798b24║接來日師問小塘長老昨日許多喧閙向什
C078n1720_p0798c01║麼處去也塘提起衲衣角師曰料掉沒交涉
C078n1720_p0798c02║法眼別云昨日有多少喧閙法燈別云今日
C078n1720_p0798c03║更好笑。頌曰。夜壑藏舟澄源著棹魚龍未
C078n1720_p0798c04║知水為命折筯不妨聊一攪玄沙師小塘老
C078n1720_p0798c05║凾蓋箭鋒探竿影草潛縮也老龜巢蓮游戲
C078n1720_p0798c06║也華鱗弄藻（天童覺）今日靜愀愀昨日閙啾
C078n1720_p0798c07║啾風定花猶落鳥鳴山更幽（北磵簡）人前提
C078n1720_p0798c08║起袈裟角堪笑無端露醜惡二老風流出當
C078n1720_p0798c09║家未明向上那一著（無際𣲖）玄沙問鏡清教
C078n1720_p0798c10║中道菩薩摩訶薩不見一法為大過失且道
C078n1720_p0798c11║不見什麼法清指露柱云莫是不見遮箇法
C078n1720_p0798c12║麼師曰浙中清水白米[泳-永+(從-彳)]汝喫佛法未會在。
C078n1720_p0798c13║頌曰。雪老門高兒女盛又能情重貴天倫
C078n1720_p0798c14║把家幹蠱雖相似也有貪盃落草人（虗堂愚）
C078n1720_p0798c15║密機深設穽利刃疾交鋒汗馬無人識重論
C078n1720_p0798c16║蓋代功（東叟穎）玄沙因鏡清問學人乍入業
C078n1720_p0798c17║林乞師指箇入路師曰還聞偃谿水聲否曰
C078n1720_p0798c18║聞師曰是汝入處。頌曰。從這裏入頭上脚下
C078n1720_p0798c19║俱濕雖然通淂咽喉未免一場氣息風浙浙
C078n1720_p0798c20║浪悠悠清風何處起人在木蘭舟（佛慧泉）一
C078n1720_p0798c21║滴偃溪水四海少人聞直饒玄會淂也是弄
C078n1720_p0798c22║精魂（法雲秀）天生碧眼崑崙兒有藝過人自
C078n1720_p0798c23║不知幾度黑風翻大海波心出沒自閒嬉（白
C078n1720_p0798c24║雲端）風飄碎玉千峯雪雨滴岩花萬國春堪
C078n1720_p0799a01║聽偃溪流水意潺潺終日不聞聞（羅漢南）投
C078n1720_p0799a02║老玄沙付鏡清返聞來聽偃溪聲如今洗耳
C078n1720_p0799a03║滄浪在誰肯臨流便濯纓（旻古佛）滔滔無問
C078n1720_p0799a04║說只為太親切有誰曾共聞山河齊漏泄（楚
C078n1720_p0799a05║安方）玄沙指示太深深引線須憑一寸針聞
C078n1720_p0799a06║與不聞門外語勸君休向偃溪尋（文殊道）乾
C078n1720_p0799a07║坤獨立從這裏入風吹不著雨打不濕（月林
C078n1720_p0799a08║觀）一𣲖寒泉下翠微玄沙拈出為真機鏡清
C078n1720_p0799a09║雖向聞中入流水何曾洗是非（銕山仁）玄沙
C078n1720_p0799a10║因叅次聞燕子聲乃曰深談實相善說法要
C078n1720_p0799a11║便下座時有僧請益曰某甲不會師曰去誰
C078n1720_p0799a12║信汝。頌曰。紫燕飛來繞畫梁深談實相響
C078n1720_p0799a13║浪浪千言萬語無人會又逐流鶯過短墻（本
C078n1720_p0799a14║覺一）薄宦奔南北長憐客路塵濛濛烟雨裏
C078n1720_p0799a15║深憶故園春（延壽慧）殺活交馳千聖不共救
C078n1720_p0799a16║淂眉毛失却鼻孔（空叟印）玄沙因僧問如何
C078n1720_p0799a17║是學人自己師曰用自己作麼雲門云沒量
C078n1720_p0799a18║大人被語脉裏轉却僧問如何是學人自己
C078n1720_p0799a19║門云忽然路上有人喚衲僧齋你也隨分淂
C078n1720_p0799a20║飯喫。頌曰。是你自己莫相鈍置衲子兩兩
C078n1720_p0799a21║三三秪道早眠晏起（大中隆）玄沙驢前雲門
C078n1720_p0799a22║馬後更問如何合取狗口（雪菴瑾）玄沙因僧
C078n1720_p0799a23║問如何是清淨法身師曰膿滴滴地。頌曰。
C078n1720_p0799a24║滴滴通身是爛膿釣魚船上顯家風時人只
C078n1720_p0799b01║看𮈔綸上不見蘆花對蓼紅（天衣懷）膿滴滴
C078n1720_p0799b02║地金色光法身全體露堂堂釣螺江上曾分
C078n1720_p0799b03║化一葉漁舟泛渺茫（楊無為）清淨法身無可
C078n1720_p0799b04║比病後依前滴滴膿燕鴻呌斷秋光老落葉
C078n1720_p0799b05║飄來一樣紅（懶菴樞）滴滴通身是爛膿更無
C078n1720_p0799b06║一點落西東若言不是知音者未免風吹別
C078n1720_p0799b07║調中（高峯妙）玄沙因僧侍次以柱杖指靣前
C078n1720_p0799b08║地上一點白問曰還見麼曰見師如是三問
C078n1720_p0799b09║其僧三云見師曰你也見我也見為什麼道
C078n1720_p0799b10║不會。頌曰。你見我見十分成現打破荊𣗥
C078n1720_p0799b11║林方知無背靣一點從教徹古今黑白未分
C078n1720_p0799b12║何處辨玄沙因僧問如何是親切底事師
C078n1720_p0799b13║曰我是謝三郎。頌曰。本是釣魚船上客偶
C078n1720_p0799b14║除鬚髮著袈裟祖佛位中留不住夜來依舊
C078n1720_p0799b15║宿蘆花（雪竇顯）親伸端的問君言莫比流沙
C078n1720_p0799b16║少室傳昨夜鴈回雙嶺後謝家人立月明前
C078n1720_p0799b17║（投子青）閩山滄海浪悠悠父子生涯一釣舟
C078n1720_p0799b18║忽尓[跍-十+水]翻深猛省大家𠬧拾去來休（草堂清）
C078n1720_p0799b19║杪秋時節水雲鄉千頃蘆花未著霜江景不
C078n1720_p0799b20║將零碎賣一時分付謝三郎（祖印明）蕭蕭蘆
C078n1720_p0799b21║葦映江流獨棹孤蓬漾小舟細雨斜風渾不
C078n1720_p0799b22║顧一心只在釣竿頭（笑翁堪）玄沙示眾曰若
C078n1720_p0799b23║論此事喻一片田地四止界分結契賣與諸
C078n1720_p0799b24║人了也只有中心樹子猶属老僧在。頌曰。
C078n1720_p0799c01║萬事由王老師樹子未属你在廣額屠兒成
C078n1720_p0799c02║佛二祖大師償債（鼓山珪）祖父田園都賣了
C078n1720_p0799c03║四邊界至不曾留柰何由有中心樹惱亂春
C078n1720_p0799c04║風卒未休（徑山杲）祖父田園俱属我中間樹
C078n1720_p0799c05║子豈由他連枝帶葉和根㧞要見兒孫意氣
C078n1720_p0799c06║豪（遯菴演）玄沙曾指上頭關四海禪流覺未閑
C078n1720_p0799c07║惟有漢朝天子貴彭城垓上信旗還（姜山愛）
C078n1720_p0799c08║玄沙曰亡僧面前正是觸目菩提萬里神光
C078n1720_p0799c09║頂後相。頌曰。嶺中奇特是玄沙垂語諸方
C078n1720_p0799c10║不易加亡僧靣前真心驗後人子細莫周遮
C078n1720_p0799c11║（石門聦）亡僧雖不是亡僧既是菩提道自通
C078n1720_p0799c12║若更二途斟酌會非但無知兼耳聾（般若柔）
C078n1720_p0799c13║就中至直是玄沙觸目全真話不[賒-示+未]亡者靣
C078n1720_p0799c14║前親證驗更無偏黨絕周遮藂林浩浩爭唇
C078n1720_p0799c15║吻恰似虗空捉幻花（汾陽昭）天衣懷云亡僧
C078n1720_p0799c16║靣前即且置只如活人背後底是箇甚麼。頌
C078n1720_p0799c17║曰。且置亡僧靣前事活人背後若為逢自
C078n1720_p0799c18║從打破雲南國直至如今塞北通（本覺一）玄
C078n1720_p0799c19║沙云萬里神光頂後相沒頂之時何處望事
C078n1720_p0799c20║已成意已休此箇來踪觸處周智者聊聞猛
C078n1720_p0799c21║提取莫待須㬰失却頭。頌曰。神光頂後照
C078n1720_p0799c22║無邊萬里區區豈足言若問玄沙端的意霜
C078n1720_p0799c23║天夜半髑髏寒（本覺一）玄沙嘗訪三斗菴主
C078n1720_p0799c24║纔相見主曰莫恠住山年深無坐具師曰人
C078n1720_p0800a01║人盡有為什麼菴主無曰且坐喫茶師曰菴
C078n1720_p0800a02║主元來有在。頌曰。傍菴來徃路相通步步
C078n1720_p0800a03║相隨躡去蹤山遠年深人不到一溪流水質
C078n1720_p0800a04║長松（率菴琮）玄沙見鼓山來作一圓相山曰
C078n1720_p0800a05║人人出者箇不淂師曰情知你向驢胎馬腹
C078n1720_p0800a06║裏作活計曰和尚又作麼生師曰人人出者
C078n1720_p0800a07║箇不淂曰和尚恁麼道淂某甲為什麼道不
C078n1720_p0800a08║淂師曰我淂汝不淂。頌曰。作者好求無病藥
C078n1720_p0800a09║馬腹驢胎何處著鼓山當日可憐生鼻孔遭
C078n1720_p0800a10║人白拈却（本覺一）玄沙見三人新到鳥打普
C078n1720_p0800a11║請鼓三下卻歸方丈新到具威儀了亦去打
C078n1720_p0800a12║普請鼓三下卻入僧堂久住來白云新到輕
C078n1720_p0800a13║欺和尚師曰打鍾集眾勘過大眾集新到不
C078n1720_p0800a14║赴師令侍者去喚新到纔出僧堂卻於侍者
C078n1720_p0800a15║背上拍一拍云和尚喚你侍者至師處新到
C078n1720_p0800a16║便歸堂久住乃問和尚何不勘新到師曰我
C078n1720_p0800a17║與你勘了也最菴印云可惜放過這僧乃。頌
C078n1720_p0800a18║曰。玄沙明修棧道新到暗度陳倉夜行各
C078n1720_p0800a19║不相投投明共到咸陽嚴號令按條章明明
C078n1720_p0800a20║四海清如鏡更於何處覔邊疆
C078n1720_p0800a21║福州長慶慧棱禪師（嗣雪峯）與保福遊山福
C078n1720_p0800a22║問古人道妙峯山頂莫即遮箇便是也無師
C078n1720_p0800a23║曰是即是可惜許僧問鼓山只如稜和尚恁
C078n1720_p0800a24║麼道意作麼生山曰孫公若無此語可謂髑
C078n1720_p0800b01║髏徧野白骨連山。頌曰。因上高巖到頂頭僧
C078n1720_p0800b02║人致問已圓周是即便是可惜許只恐同音
C078n1720_p0800b03║別處游（汾陽昭）妙峯孤頂草離離拈淂分明
C078n1720_p0800b04║付與誰不是孫公辨端的髑髏著地幾人知
C078n1720_p0800b05║（雪竇顯）八萬四千非一一七金山內海滔滔
C078n1720_p0800b06║妙高峯頂平如掌誰把長竿釣巨鼇（草堂清）携
C078n1720_p0800b07║手相將孰共行目前唯覩妙高山雲泥不隔
C078n1720_p0800b08║來時路付與兒孫觸處看（佛心才）囓鏃交鋒是
C078n1720_p0800b09║作家不孤來問這些些知時及節因行事可
C078n1720_p0800b10║惜茲人返嘆嗟（般若柔）是即是𠔃可惜許擬
C078n1720_p0800b11║心早涉三千里行人念路客思家達磨杖頭
C078n1720_p0800b12║挑隻履（獃堂定）妙高孤頂忽登臨浩浩無風
C078n1720_p0800b13║白浪深除却鏡清長慶外此時誰更是知音
C078n1720_p0800b14║（寶葉源）長慶因僧問如何是正法眼師曰有
C078n1720_p0800b15║願不撒沙保福云不可更撒也。頌曰。願力山
C078n1720_p0800b16║高豈足誇藏身露影數如麻若非保福親曾
C078n1720_p0800b17║見誰信稜公更撒沙（寶葉源）長慶曰緫似今
C078n1720_p0800b18║日老胡有望保福云緫似今日老胡絕望。頌
C078n1720_p0800b19║曰。天高鳴鴈侵雲舉地肅𧉨螿入草鳴渾
C078n1720_p0800b20║是一秋風景裏客愁幾逐異鄉情（東叟穎）長
C078n1720_p0800b21║慶上堂撞著道伴交肩過一生叅學事畢。頌
C078n1720_p0800b22║曰。驀路相逢交臂過眉毛趯起莫蹉跎平
C078n1720_p0800b23║生叅學明何事悟了寧消一剎那（本覺一）長
C078n1720_p0800b24║慶因僧問如何淂不疑不惑去師乃展兩手
C078n1720_p0800c01║僧不進語師曰汝更問我與汝道僧再問師
C078n1720_p0800c02║露膊而坐僧禮拜師曰汝作麼生會曰今日
C078n1720_p0800c03║風起師曰恁麼道未定人見觧汝於古今中
C078n1720_p0800c04║有甚麼節要齊得長慶若舉淂許汝作話主
C078n1720_p0800c05║其僧但立而已師却問汝是甚麼（處人）曰向北
C078n1720_p0800c06║人師曰南北三千里外學妄語作麼僧無對。
C078n1720_p0800c07║頌曰。展手之時萬仞摧枯河無水月無來
C078n1720_p0800c08║若疑別問龐居士石女黃梅誰共陪（投子青）
C078n1720_p0800c09║長慶因僧問有問有荅賔主歷然不問不荅
C078n1720_p0800c10║時如何師曰相逢盡道休官去林下何曾見
C078n1720_p0800c11║一人。頌曰。人人盡道我心休問著何曾有
C078n1720_p0800c12║地頭口說心違謾自己業河迅速任漂流（智
C078n1720_p0800c13║門祚）長慶因僧問眾手淘金誰是淂者師曰
C078n1720_p0800c14║有伎倆者淂曰學人還淂也無師曰大遠在。
C078n1720_p0800c15║頌曰。眾手淘金淂者誰纖塵窒礙豈能為
C078n1720_p0800c16║洪波浩渺黃金遠四事無成空手歸（智門祚）
C078n1720_p0800c17║眾手淘金誰可得巧有伎倆必能克陏侯淂
C078n1720_p0800c18║珠聞京西卞和獻玉在河北（湛堂凖）漳州保
C078n1720_p0800c19║福從展禪師（嗣雪峯）長慶云寧說阿羅漢有
C078n1720_p0800c20║三毒不說如來有二種語不道如來無語只
C078n1720_p0800c21║是無二種語師曰作麼生是如來語曰聾人
C078n1720_p0800c22║爭淂聞師曰情知和尚向苐二頭道慶却問
C078n1720_p0800c23║作麼生是如來語師曰喫茶去雲居錫云什
C078n1720_p0800c24║麼處是長慶向苐二頭道處。頌曰。頭兮苐
C078n1720_p0801a01║一苐二臥龍不鑒止水無處有月波澄有處
C078n1720_p0801a02║無風浪起稜禪客稜禪客三月禹門遭點額
C078n1720_p0801a03║（雪竇顯）如來語為君舉任是聾人淂聞未免
C078n1720_p0801a04║和泥合土喫茶保福亦憨癡似向雷門撾布
C078n1720_p0801a05║鼓（佛慧泉）不說如來二種語三三為九須重
C078n1720_p0801a06║數何謂聾人爭淂聞狐裘未免還移主（白雲
C078n1720_p0801a07║端）無是無非歸掌握有聞有見隔關山始知
C078n1720_p0801a08║一種如來語不在世人情解間（佛鑑懃）苐一
C078n1720_p0801a09║頭苐二頭清風明月兩悠悠將軍戰馬今何
C078n1720_p0801a10║在野草閒花滿地愁（南華昺）撞墻撞壁曲不
C078n1720_p0801a11║藏直摘葉拈花與儉寧奢羅漢有三毒如來
C078n1720_p0801a12║有二語聾人爭淂聞依舊喫茶去保福老保
C078n1720_p0801a13║福老銕眼銅睛還失了（月堂昌）便恁喫茶去
C078n1720_p0801a14║還知苐二頭可憐長慶老特地一場愁（寶葉
C078n1720_p0801a15║源）保福因雪峯上堂曰諸上座望州亭與汝
C078n1720_p0801a16║相見了也烏石嶺與汝相見了也僧堂前與
C078n1720_p0801a17║汝相見了也師舉問鵝湖僧堂前相見即且
C078n1720_p0801a18║置秖如望州亭烏石嶺甚麼處相見鵝湖驟
C078n1720_p0801a19║步歸方丈師低頭入僧堂。頌曰。望州烏石
C078n1720_p0801a20║與堂前相見相逢萬萬千唯有鵝湖并保福
C078n1720_p0801a21║此時相見解推遷（汾陽昭）望州烏石常相見
C078n1720_p0801a22║何故禪人却背違保福鵝湖雖淂意埋兵曾
C078n1720_p0801a23║未展鏘旗（海印信）登山過水幾區區特地相
C078n1720_p0801a24║逢問道途堪笑華山陳處士長安路上倒騎
C078n1720_p0801b01║驢（大洪遂）密密堂堂早二三本來無物更何
C078n1720_p0801b02║堪癡人見了生歡喜作者相逢滿靣慚（龍門
C078n1720_p0801b03║遠）望州烏石與僧堂業識茫茫不可當提起
C078n1720_p0801b04║衲僧拄杖子五湖四海沸如湯（徑山杲）藕𮈔
C078n1720_p0801b05║引鯨鼇針鋒輥芥投望州烏石嶺未唱已先
C078n1720_p0801b06║酬大唐擊鼓新羅舞覿面相呈不相覩（圓悟
C078n1720_p0801b07║勤）望州烏石僧堂前驟步低頭隔大千若是
C078n1720_p0801b08║咬人師子子返身不在草頭邊（一翁如）保福
C078n1720_p0801b09║因僧問雪峯平生有何言句淂似羚羊掛角
C078n1720_p0801b10║時師曰我不可作雪峯弟子不淂。頌曰。人
C078n1720_p0801b11║前慣出手退三添作九有眼未嘗看無家自
C078n1720_p0801b12║能走雪峯之句羚羊挂角作他弟子沒來由
C078n1720_p0801b13║龍蛇陣上看謀畧（月堂昌）雪峯未審何言句
C078n1720_p0801b14║淂似羚羊掛角時拊擊自然皆率舞不須羗
C078n1720_p0801b15║管隔雲吹（虛堂愚）保福問僧殿裏底是甚麼
C078n1720_p0801b16║曰和尚定當有師曰釋迦佛曰和尚莫謾人
C078n1720_p0801b17║好師曰却是汝謾我又問飯頭鑊闊多少曰
C078n1720_p0801b18║和尚試量看師以手作量勢曰和尚莫謾某
C078n1720_p0801b19║甲師曰却是汝謾我又問僧汝作甚麼業來
C078n1720_p0801b20║淂恁麼長大曰和尚短多少師蹲身作短勢
C078n1720_p0801b21║曰和尚莫謾人好師曰却是汝謾我又問僧
C078n1720_p0801b22║汝名甚麼曰咸澤師曰忽遇枯涸時如何曰
C078n1720_p0801b23║誰是枯涸者師曰我是曰和尚莫謾人好師
C078n1720_p0801b24║曰却是汝謾我。頌曰。保福四謾人其中道
C078n1720_p0801c01║理親兩兩從頭舉雙雙句後明若也更不會
C078n1720_p0801c02║新羅打鐵丁（洞山聡）竿木隨身老作家逢場
C078n1720_p0801c03║作戲更難加謾人謾我無人會水長船高眼
C078n1720_p0801c04║裏沙（雪竇顯）一箇人謾四箇人四人謾一一
C078n1720_p0801c05║謾親思量一代謾人漢𮞏代相謾謾殺人（佛
C078n1720_p0801c06║國白）一般見淂有多般若也謾他實自謾要
C078n1720_p0801c07║識展公端的處水闊山高天色寒（東林緫）保
C078n1720_p0801c08║福從來不謾人問著禪流緫及身浴鑊量來
C078n1720_p0801c09║闊多少兩長一短是誰真（▆▆堅）保福因僧侍
C078n1720_p0801c10║立問曰汝恁麼麤心曰甚麼處是某甲麤心
C078n1720_p0801c11║處師拈一塊土度與僧曰拋向門前著僧拋了
C078n1720_p0801c12║却來曰甚麼處是某甲麤心處師曰我見築
C078n1720_p0801c13║著磕著所以道汝麤心。頌曰。晨朝有粥齋
C078n1720_p0801c14║時飯展鉢開單飽便休築著磕著如薦淂不
C078n1720_p0801c15║風流處也風流（尼無著緫）保福與甘長老相
C078n1720_p0801c16║看鄭十三娘纔坐定師乃問承聞十三娘子
C078n1720_p0801c17║叅見溈山是否曰是師曰溈山遷化向甚麼
C078n1720_p0801c18║（處去）鄭起身偏床而立甘曰閑時說禪口似懸
C078n1720_p0801c19║河何不道取鄭曰鼓這兩片皮堪作甚麼甘
C078n1720_p0801c20║曰不鼓這兩片皮又作麼生鄭曰合取狗口。
C078n1720_p0801c21║頌曰。溈山遷化絕音容趯起眉毛何處去十
C078n1720_p0801c22║三娘子側身時放出金毛師子子（南堂興）禪禪
C078n1720_p0801c23║鄭十三娘握玉鞭正法眼更叅三十年（南岩勝）
C078n1720_p0801c24║杭州龍𠕋寺道怤禪師（即鏡清嗣雪峯）僧問學
C078n1720_p0802a01║人未達其原請師方便師曰是什麼原曰其
C078n1720_p0802a02║原師曰若是其原爭受方便僧禮拜退後侍
C078n1720_p0802a03║者問曰和尚適來莫是成他問否師曰無曰
C078n1720_p0802a04║莫是不成他問否師曰無曰未審畢竟意作
C078n1720_p0802a05║麼生師曰一點水墨兩處成龍（其原一作其源）。頌曰。
C078n1720_p0802a06║成龍兩處若為分碧眼黃頭笑未聞莫恠
C078n1720_p0802a07║鏡清多意氣他家曾謁聖明君（正覺逸）鏡水
C078n1720_p0802a08║平湖碧湛然茫茫曾未達其源王維妙手堪
C078n1720_p0802a09║圖畫一點成龍兩處全（保寧勇）手把空行未
C078n1720_p0802a10║是難難中難是問其源其源未達柰何也且
C078n1720_p0802a11║看成龍點下分（雲溪恭）學人未問指其源句
C078n1720_p0802a12║裏明機好細觀自語不能知落處煩他我作
C078n1720_p0802a13║費言端（本覺一）冰稜鎻斷長河口不見人從
C078n1720_p0802a14║鳥道來一陣風回脩竹裏玉闌干上雪成堆
C078n1720_p0802a15║（心聞賁）源泉混混望無涯澄湛平如鏡靣開
C078n1720_p0802a16║兩處成龍一點墨幾人換却眼睛來（寶葉源）
C078n1720_p0802a17║鏡清問僧門外什麼聲曰雨滴聲師曰眾生
C078n1720_p0802a18║顛倒迷己逐物和尚作麼生師曰洎不迷己
C078n1720_p0802a19║曰洎不迷己意旨如何師曰出身猶可易脫
C078n1720_p0802a20║體道應難。頌曰。虛堂雨滴聲作者難酬對
C078n1720_p0802a21║若謂曾入流依前還不會會不會南山北山
C078n1720_p0802a22║轉霶霈（雪竇顯）是甚麼聲雨滴浩浩迷己逐
C078n1720_p0802a23║物眾生顛倒（楊無為）簷前雨滴聲正在眼中
C078n1720_p0802a24║鳴貪他簑笠者失却舊茅亭（長靈卓）順流逆
C078n1720_p0802b01║流轉物物轉良㦲觀音快逢其便出身脫體
C078n1720_p0802b02║自分明門外依前雨滴聲（圓悟勤）明頭便打暗
C078n1720_p0802b03║裏閃過盡底活時死中要坐門外簷間雨滴
C078n1720_p0802b04║聲眾生顛倒逐迷情可憐洎不迷己處出得
C078n1720_p0802b05║身來體未明（月堂昌）簷頭雨滴階前地濕法
C078n1720_p0802b06║法現成人信不及更問如何長江水急（慈受
C078n1720_p0802b07║深）簷頭雨滴聲歷歷太分明若是未歸客徒
C078n1720_p0802b08║勞側耳聽（白楊順）門外依然雨滴聲万般巧
C078n1720_p0802b09║說爭如實平生心膽向人傾相見還同不相
C078n1720_p0802b10║識（卍菴顏）直下全提是鏡清脫難出易語分
C078n1720_p0802b11║明這僧更是能親切聽得簷頭雨滴聲（寶葉
C078n1720_p0802b12║源）鏡清問僧門外是甚麼聲曰蛇齩蝦蟆聲
C078n1720_p0802b13║師曰將謂眾生苦更有苦眾生。頌曰。將謂
C078n1720_p0802b14║眾生苦更有苦眾生相見易得好共住難為
C078n1720_p0802b15║人（卍菴顏）鏡清問僧門外什麼聲曰鵓鳩聲
C078n1720_p0802b16║師曰欲得不招無間業莫謗如來正法輪。頌
C078n1720_p0802b17║曰。聞聲見色非聞見見色聞聲是見聞欲得
C078n1720_p0802b18║不招無間業莫謗如來正法輪（卍菴顏）鏡清
C078n1720_p0802b19║因僧問聲前絕妙請師指歸師曰許由不洗
C078n1720_p0802b20║耳曰為甚麼如此師曰猶繫脚在曰某甲秖
C078n1720_p0802b21║如此師意又如何師曰無端夜來鴈驚起後
C078n1720_p0802b22║池秋。頌曰。飄風揚塵落花流水聲前絕妙
C078n1720_p0802b23║無處著觜驚起後池秋許由不洗耳容貌好
C078n1720_p0802b24║西施開唇不露觜（方菴顯）鏡清因僧問學人
C078n1720_p0802c01║啐請師啄師曰還得活也無曰若不活遭人
C078n1720_p0802c02║恠笑師曰也是草裏漢。頌曰。古佛有家
C078n1720_p0802c03║風對揚遭貶剝子母不相知是誰同啐啄啄
C078n1720_p0802c04║覺猶在殼重遭撲天下衲僧徒名邈（雪竇顯）
C078n1720_p0802c05║語見人心苗見地　頭痛痒喝如聾諸方開
C078n1720_p0802c06║口不同用寶印全機繼祖風（佛國白）啐啄之
C078n1720_p0802c07║機不謬傳軒轅寶鑑正當軒萬緣喪盡泥中
C078n1720_p0802c08║土四海澄清月在天本分鉗鎚須煆煉自家
C078n1720_p0802c09║爐[革*(ㄆ/用)]且磨研相逢莫問㕘玄事此去西天萬
C078n1720_p0802c10║八千（佛鑑懃）河目海口釘觜銕舌雞宿鳳巢
C078n1720_p0802c11║素非其鴨直饒啐啄同時未免當頭一劄（佛
C078n1720_p0802c12║性泰）鏡清因僧問（如何）是大道之源師曰[泳-永+(從-彳)]這
C078n1720_p0802c13║裏流出。頌曰。從這裏流出滔滔無盡曰
C078n1720_p0802c14║巨浪湧千尋誰知無一滴（無凖範）鏡清一日
C078n1720_p0802c15║於僧堂前自擊鍾曰玄沙道底玄沙道底僧
C078n1720_p0802c16║問玄沙道甚麼師畫一圓相僧曰若不久㕘
C078n1720_p0802c17║爭知與麼師曰失錢遭罪雪竇云洎被打破
C078n1720_p0802c18║蔡州圜悟云爛泥裏有硬刺。頌曰。鏡清
C078n1720_p0802c19║湖心拋一餌錦鱗躍浪上鈎來幾乎掣斷竿
C078n1720_p0802c20║頭線引得傍觀下釣臺（石溪月）鏡清問雪峯
C078n1720_p0802c21║古人有言峯便倒臥良久起曰問甚麼師再
C078n1720_p0802c22║問峯云虛生浪死漢。頌曰。尋常愛客恨
C078n1720_p0802c23║無來及至人來懶話陪空臥早知眠不當虗
C078n1720_p0802c24║勞紅熖落寒灰（投子青）鏡清因僧問新年頭
C078n1720_p0803a01║還有佛法也無師曰有曰如何是新年頭佛
C078n1720_p0803a02║法師曰元正啟祚萬物咸新曰謝師荅話師
C078n1720_p0803a03║曰鏡清今日失利。頌曰。七寶盃酌蒲萄
C078n1720_p0803a04║酒金花紙寫清平詞春風院靜無人見閒把
C078n1720_p0803a05║君王玉笛吹（心聞賁）新年佛法荅云有小盡
C078n1720_p0803a06║依前二十九玉麟掣斷黃金勒𨚫向雲中大
C078n1720_p0803a07║哮吼（懶菴樞）又僧問眀教寬新年頭還有佛
C078n1720_p0803a08║法也無師曰無曰日日是好日年年是好年
C078n1720_p0803a09║為甚𨚫無師曰張公喫酒李公醉曰老老大
C078n1720_p0803a10║大龍頭蛇尾師曰眀教今日失利。頌曰。
C078n1720_p0803a11║新年佛法荅云無會得依前在半途誰把扁
C078n1720_p0803a12║舟清夜笛月眀吹過洞庭湖（懶菴樞）
C078n1720_p0803a13║新年佛法播真風笑殺街頭賀嵗翕三級浪
C078n1720_p0803a14║高何處去謾將雙劒定雌雄（雪堂行）
C078n1720_p0803a15║南堂興云鏡清道有時失利眀教道無亦失
C078n1720_p0803a16║利且道譊訛在什麼處。頌曰。
C078n1720_p0803a17║新年景物漸舒蘇佛法徒勞問有無得失是
C078n1720_p0803a18║非都喪𨚫波斯鼻孔自來麤（建隆原）
C078n1720_p0803a19║穩密田地神通游戲佛法新年頭有無俱失
C078n1720_p0803a20║利一槩等虗空豈容立巴鼻草上之風祖令
C078n1720_p0803a21║行誰云雷罷不停聲（圓悟勤）
C078n1720_p0803a22║新年佛法鏡清有須信親言出親口新年佛
C078n1720_p0803a23║法眀教無西天鬍子沒髭鬚可笑兩翁同失
C078n1720_p0803a24║利南海波斯失却鼻太平今夜太郎當還如
C078n1720_p0803b01║雪上更加霜嵗寒孫𬛜𭣣却劒釣魚舡上謝
C078n1720_p0803b02║三郎（佛鑑懃）福州鼓山興聖
C078n1720_p0803b03║神晏國師（嗣雪峯）一日㕘雪峯峯知其緣熟
C078n1720_p0803b04║忽起搊住曰是什麼師釋然了悟亦忘其了
C078n1720_p0803b05║唯舉手搖曳而已峯曰子作道理邪曰何道
C078n1720_p0803b06║理之有峯審其懸解撫而印之。頌曰。
C078n1720_p0803b07║驀被曾郎搊著胷平生途路忽然窮無端擡
C078n1720_p0803b08║手輕搖曳笑倒南方大頂峯（竹屋蕳）皷山上
C078n1720_p0803b09║堂垂語曰鼓山門下不淂咳嗽時有僧咳嗽
C078n1720_p0803b10║一聲師曰作甚麼曰傷風曰傷風即得。頌曰。
C078n1720_p0803b11║遼空一箭九重城雪老門風儘有聲見
C078n1720_p0803b12║說禁班宣號令那邊渾不許人行（虗堂愚）鼓
C078n1720_p0803b13║山有偈示眾曰直下猶難會尋言轉更[賒-示+未]若
C078n1720_p0803b14║論佛與祖特地隔天涯師舉問僧汝作麼生
C078n1720_p0803b15║會僧無語乃謂侍者曰某甲不會請代一轉
C078n1720_p0803b16║語者曰和尚與麼道猶隔天涯在僧舉似師
C078n1720_p0803b17║師喚侍者問汝為這僧代語是否者曰是師
C078n1720_p0803b18║便打趂出院。頌曰。國師之子太慈悲入草
C078n1720_p0803b19║何如出草時射透九重聖箭子依前特地隔
C078n1720_p0803b20║天涯（石溪月）明州翠岩令㕘禪師（嗣雪峯）上
C078n1720_p0803b21║堂曰今夏與諸兄弟語論看翠岩眉毛還在
C078n1720_p0803b22║麼（此依傳燈所載五燈會元典傳燈異乃曰）一夏與兄
C078n1720_p0803b23║弟東語西話看翠岩眉毛在麼長慶云生也
C078n1720_p0803b24║雲門云關保福云作賊人心虗翠岩芝云為
C078n1720_p0803c01║眾竭力禍出私門。頌曰。翠岩示徒千古無
C078n1720_p0803c02║對關字相酬失錢遭罪老倒保福抑揚難得
C078n1720_p0803c03║嘮嘮翠岩分明是賊白珪無玷誰辨真假長
C078n1720_p0803c04║慶相諳眉毛生也（雪竇顯）青山岌岌緣水滔
C078n1720_p0803c05║滔穿過鼻孔落盡眉毛（大洪遂）作賊保福擔
C078n1720_p0803c06║枷過狀生也長慶迷真逐妄掩關雲門秋江
C078n1720_p0803c07║月亮老倒翠岩眉在眼上（死心新）金鎚血色
C078n1720_p0803c08║透雲袍閫外威權膽氣豪打破魔王山鬼窟
C078n1720_p0803c09║碧潭深處釣鯨鼇（南堂興）天魔謗佛桀犬吠
C078n1720_p0803c10║堯巍巍大人聖德可昭（蒙菴岳）萬鈞之弩射
C078n1720_p0803c11║何人箭未離弦已喪身帶累盲龜失浮木欲
C078n1720_p0803c12║來火裏透金塵（伊菴權）發言先要心無愧為
C078n1720_p0803c13║事應須理處長莫學里閭無信者從朝至暮
C078n1720_p0803c14║錯商量（虛堂愚）太原孚上座（嗣雪峯）鼓山問
C078n1720_p0803c15║父母未生時鼻孔在什麼處師曰老兄先道
C078n1720_p0803c16║曰如今生也汝道在什麼處師不肯山却問
C078n1720_p0803c17║作麼生師曰將手中扇子來山與扇子再徵
C078n1720_p0803c18║之師默置山罔測乃敺之一拳。頌曰。父母
C078n1720_p0803c19║未生前鼻孔在何處藂林老作家俱昧藏身
C078n1720_p0803c20║句鼓山雖見機未免撑門戶搖扇太原孚播
C078n1720_p0803c21║弄閒家具山中春色深飛花落無數（佛慧泉）
C078n1720_p0803c22║父母未生前生也只如然一般拈掇能奇特
C078n1720_p0803c23║直下渾如火裏蓮輝今耀古極妙窮玄大可
C078n1720_p0803c24║憐清風長滿座一念八千年（圓悟勤）高安灘
C078n1720_p0804a01║頭百雜碎象骨峯前眼搭癡敢道鼓山無鼻
C078n1720_p0804a02║孔藂林千古笑嘻嘻（正堂辯）孚上座叅雪峯
C078n1720_p0804a03║峯聞乃集眾師到法堂上顧視雪峯便下看
C078n1720_p0804a04║知事明日却上禮拜曰某甲昨日觸忤和尚
C078n1720_p0804a05║峯曰知是般事便休。頌曰。李廣將軍古今
C078n1720_p0804a06║無對深入虜庭全身遠害不動干戈贏小㨗
C078n1720_p0804a07║至今邊塞嘉聲在（海印信）雪峯集眾待孚公
C078n1720_p0804a08║上堂一顧便西東明日却云曾觸忤公案從
C078n1720_p0804a09║來是幾重（本覺一）針頭削銕牛背㧞毛多將
C078n1720_p0804a10║少使冷作熱燒直上法堂便下去觸忤和尚
C078n1720_p0804a11║重觧註知是般事休便休茫茫塞壑與填溝
C078n1720_p0804a12║（月堂昌）壯氣如虹上法堂就籬縛犍恰相當
C078n1720_p0804a13║若言觸忤老和尚雪上無端又著霜（秤岩玉）
C078n1720_p0804a14║孚上座初在楊州光孝事講涅槃經有禪者
C078n1720_p0804a15║阻雪因徃𦗟講至三因佛性三德法身廣談
C078n1720_p0804a16║法身妙理禪者失笑師講罷請禪者喫茶曰
C078n1720_p0804a17║某甲素志狹劣依文觧義適蒙見笑且望見
C078n1720_p0804a18║教禪者曰實笑座主不識法身師曰如此解
C078n1720_p0804a19║說何處不是曰請座主更說一遍師曰法身
C078n1720_p0804a20║之理猶若太虗竪窮三際橫亘十方彌綸八
C078n1720_p0804a21║極包括二儀隨緣赴感靡不周徧曰不道座
C078n1720_p0804a22║主說不是秖是說得法身量邊事實未識法
C078n1720_p0804a23║身在師曰既然如是當為我說曰座主還信
C078n1720_p0804a24║否師曰焉敢不信曰若如是座主輟講旬日
C078n1720_p0804b01║室內端然靜慮収心攝念善惡諸緣一時放
C078n1720_p0804b02║却師依所教從初夜至五更聞鼓角聲忽契
C078n1720_p0804b03║悟扣禪者門曰阿誰師曰某甲禪者咄曰教
C078n1720_p0804b04║汝傳持大教代佛說法夜來為甚麼醉酒臥
C078n1720_p0804b05║街師曰禪德自來講經將生身父母鼻孔𢬆
C078n1720_p0804b06║捏從今已去更不敢如是曰且去來日相見
C078n1720_p0804b07║師遂罷講徧歷諸方。頌曰。
C078n1720_p0804b08║一曲單于風引長孚公聞處是宮商至今夜
C078n1720_p0804b09║夜維揚客空𦗟樓頭聲斷膓（本覺一）
C078n1720_p0804b10║誰將畫角吹江城一曲梅花隔岸𦗟宿酒乍
C078n1720_p0804b11║醒金鴨冷海棠枝上月猶明（懶菴樞）
C078n1720_p0804b12║孚上座掌雪峯浴室一日玄沙上問訊雪峯
C078n1720_p0804b13║曰此間有箇老鼠子今在浴室裏沙曰待與
C078n1720_p0804b14║和尚勘破言訖到浴室遇師打水沙曰相看
C078n1720_p0804b15║上座師曰已相見了沙曰什麼刦中曾相見
C078n1720_p0804b16║師曰瞌睡作麼沙却入方丈白峯曰已勘破
C078n1720_p0804b17║了峯曰作麼生勘伊沙舉前語峯曰汝著賊
C078n1720_p0804b18║也。頌曰。
C078n1720_p0804b19║象王象子儘相隨岸上人看蹄[跍-十+水]蹄香草細
C078n1720_p0804b20║餐知飽足歸來不待日頭低（虛堂愚）
C078n1720_p0804b21║孚上座因鼓山赴大王請雪峯門送回至法
C078n1720_p0804b22║堂乃曰一隻聖箭直射九重城裏去也師曰
C078n1720_p0804b23║是伊未在峯曰渠是徹底人師曰若不信待
C078n1720_p0804b24║某甲去勘過遂趂至中路便問師兄向甚麼
C078n1720_p0804c01║處去山曰九重城裏去師曰忽遇三軍圍繞
C078n1720_p0804c02║時如何山曰他家自有通霄路師曰恁麼則
C078n1720_p0804c03║離宮失殿去也山曰何處不稱尊師拂袖便
C078n1720_p0804c04║回峯問如何師曰好隻聖箭中路折却了也
C078n1720_p0804c05║遂舉前話峯乃曰奴渠語在師曰這老凍膿
C078n1720_p0804c06║猶有鄉情在。頌曰。
C078n1720_p0804c07║洞天無璧月無遮朝斗先生扣齒牙風撼古
C078n1720_p0804c08║壇松子脫打反頭上楮冠斜（絕象鑑）
C078n1720_p0804c09║青童雙勒玉騘嘶淡白春衫綠帶圍半夜歸
C078n1720_p0804c10║來花底過金鞭敲落亂紅飛（竹屋簡二）
C078n1720_p0804c11║九重城裏本非遙射折重重箭倍饒忽遇三
C078n1720_p0804c12║軍圍饒處分明有路直通霄
C078n1720_p0804c13║禪宗頌古聮珠通集卷第十六　　　赤二