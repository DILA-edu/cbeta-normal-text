C078n1720_p0805a01║禪宗頌古聮珠通集卷第十七　　　赤三
C078n1720_p0805a02║（僧錄司右闡教兼靈谷禪寺住持淨戒重校）
C078n1720_p0805a03║祖師機緣
C078n1720_p0805a04║六祖下第七世
C078n1720_p0805a05║韶州雲門文偃禪師（嗣雪峯）
C078n1720_p0805a06║師示眾曰人人自有光明在看時不見暗昏
C078n1720_p0805a07║昏作麼生是諸人自己光眀自代云厨庫三
C078n1720_p0805a08║門又云好事不如無。頌曰。自照列孤眀為君
C078n1720_p0805a09║通一線花謝樹無影看時誰不見見不見倒
C078n1720_p0805a10║騎牛𠔃入佛殿（雪竇顯）徹底昏昏不待看拄
C078n1720_p0805a11║天拄地黑漫漫三門厨庫長相對一徑松風
C078n1720_p0805a12║滿院寒（白雲端）恍恍惚惚若亡若存築著磕
C078n1720_p0805a13║著厨庫三門金烏照不破玉兔又西奔不知
C078n1720_p0805a14║是何物能為天地根（佛心才）夜眀簾外千峯
C078n1720_p0805a15║秀鸞鏡臺前萬象殊掃蹤滅迹不立錙銖誰
C078n1720_p0805a16║為佛殿誰是香厨敲出鳳凰五色髓擊碎驪
C078n1720_p0805a17║龍眀月珠（圓悟勤）黑黑無問東西與南北厨
C078n1720_p0805a18║庫三門相對高撑天拄地同聚墨雖然好事
C078n1720_p0805a19║不如無敢保韶陽會不得（正覺逸）人人自有
C078n1720_p0805a20║光明在看時不見暗昏昏踢倒三門與厨庫
C078n1720_p0805a21║此時明暗自然分（蔚嘯岩）雲門上堂乾坤之
C078n1720_p0805a22║內宇宙之間中有一寶秘在形山拈燈籠向
C078n1720_p0805a23║佛殿裏將三門來燈籠上作麼生自代云逐
C078n1720_p0805a24║物意移又曰雲起雷興。頌曰。看看古岸何
C078n1720_p0805b01║人把釣竿雲冉冉水漫漫明月蘆花君自看
C078n1720_p0805b02║（雪竇顯）嶺上白雲舒復卷天邊皓月去還來
C078n1720_p0805b03║低頭却入茅薝下不覺呵呵笑幾回（白雲端）
C078n1720_p0805b04║看看野草閑花極撩亂三月洞庭江上春烟
C078n1720_p0805b05║霄飛過瀟湘岸（溈山秀）帝網交羅幾萬般形
C078n1720_p0805b06║山消殞影團團拈來不是無尋處只在乾坤
C078n1720_p0805b07║宇宙間（佛心才）虎豹文章麒麟頭角輝天燦
C078n1720_p0805b08║地堆山積嶽拶破靣門𠔃蓋色騎聲截斷羅
C078n1720_p0805b09║籠𠔃解粘去縛罷却干戈百草頭萬里秋天
C078n1720_p0805b10║飛一鶚（圓悟勤）開眼也著合眼也著擬議躊
C078n1720_p0805b11║躇放過一著（遯菴演）隱隱烟村聞犬吠欲尋
C078n1720_p0805b12║尋不見人家忽於橋斷溪回處流出碧桃三
C078n1720_p0805b13║四花（斷橋倫）雲門示眾曰十五日已前不問
C078n1720_p0805b14║汝十五日已後道將一句來眾無對自代曰
C078n1720_p0805b15║日日是好日。頌曰。去却一拈得七上下四維
C078n1720_p0805b16║無等匹徐行踏斷流水聲縱觀寫出飛禽跡
C078n1720_p0805b17║草茸茸烟羃羃空生巖畔花狼籍彈指堪悲
C078n1720_p0805b18║舜若多莫動著動著三十棒（雪竇顯）日日是
C078n1720_p0805b19║好日風來樹點頭九江烟靄裏月上謝家樓
C078n1720_p0805b20║（海印信）日日是好日誰言無等匹甜𤓰徹蒂
C078n1720_p0805b21║甜未必甜如蜜（大洪恩）冰消河北岸花發樹
C078n1720_p0805b22║南枝到處有春色天涯亦早歸（上方益）破二
C078n1720_p0805b23║作一分三成六著串數珠數不足南辰信手
C078n1720_p0805b24║攀北斗回身觸豁開戶牖正當軒玉兔金烏
C078n1720_p0805c01║如轉軸傳不傳得不得那知陌上春條綠（圓
C078n1720_p0805c02║悟勤）日日是好日佛法世法盡周畢不湏特
C078n1720_p0805c03║地覔幽玄只管鉢盂兩度濕（尼無著捴）雲門
C078n1720_p0805c04║上堂聞聲悟道見色明心遂舉起手曰觀世
C078n1720_p0805c05║音菩薩將錢買餬餅放下手曰元來秪是饅
C078n1720_p0805c06║頭。頌曰。買得欣欣急走歸不知放手却成
C078n1720_p0805c07║非直饒超過毗盧頂也落韶陽苐二機（上方
C078n1720_p0805c08║益）小院春風特地寒佳人寂寞倚闌干斷腸
C078n1720_p0805c09║曲調無人聽更把琵琶月下彈（慈受深）見色
C078n1720_p0805c10║心光現聞聲道已彰掣電光中分皂白海潮
C078n1720_p0805c11║音裏辨宮商韶陽老慈門普發機直用千鈞
C078n1720_p0805c12║弩（圓悟勤）見色眀心事已差聞聲悟道更交
C078n1720_p0805c13║加觀音妙智慈悲力荊𣗥林中優鉢華（徑山
C078n1720_p0805c14║杲）南無觀世音菩薩補陀巖上紅蓮舌不知
C078n1720_p0805c15║成佛是何時打刀湏是并州銕（鼓山珪）撲落
C078n1720_p0805c16║非他安排不多盖覆自在隱顯包羅擡頭失
C078n1720_p0805c17║却舊時路拈篙便上別人渡轉易作難㧞貧
C078n1720_p0805c18║成富千人萬人恁麼去（月堂昌）頓超見色聞
C078n1720_p0805c19║聲句不涉明心悟道言花落烏啼巖下寺月
C078n1720_p0805c20║明人喚渡頭船（雪菴瑾）一曲風前信是誰調
C078n1720_p0805c21║高爭肯落今時見無人會曲中意又把雲簫
C078n1720_p0805c22║特地吹（簡翁敬）
C078n1720_p0805c23║雲門每見僧必顧視曰鑒僧擬議乃曰咦後
C078n1720_p0805c24║德山圓明大師刪去顧字謂之抽顧叢林目
C078n1720_p0806a01║雲門顧鑒咦有抽顧頌。頌曰。雲門抽顧笑
C078n1720_p0806a02║嘻嘻擬議遭他顧鑒咦任是張良多計䇿到
C078n1720_p0806a03║頭於此也難施（北塔祚）雲門抽顧自有來由
C078n1720_p0806a04║一點不到休休休休（真淨文）韶陽一鑒生銕
C078n1720_p0806a05║餕餡直下咬破莫恠相賺（鼓山珪）雲門抽顧
C078n1720_p0806a06║頌衲僧眼皮重眼皮重七八量雷車打不動
C078n1720_p0806a07║打不動抽顧頌時念弥陀三兩聲追薦東村
C078n1720_p0806a08║李鬍子生西天山裏孟八郎強健福田院裏
C078n1720_p0806a09║貧兒呌喚乞與我一文大光錢（五祖戒）韶陽
C078n1720_p0806a10║為人最急切未入門來已甄別若於顧鑒裏
C078n1720_p0806a11║承當大棒打落天邊月（典牛游）
C078n1720_p0806a12║雲門因僧問如何是和尚家風師曰門前有
C078n1720_p0806a13║人讀書。頌曰。藂林在處有家風且與雲門
C078n1720_p0806a14║事不同門外若有讀書者任是顏回亦不通
C078n1720_p0806a15║（北塔祚）家風施設不無私獨有雲門語可疑
C078n1720_p0806a16║偏囑讀書人若到急來通報汝湏知為他老
C078n1720_p0806a17║杜王摩詰愛我高吟落韻詩（覺海元）讀書人
C078n1720_p0806a18║到切湏看無絃難遇知音者端的家風說與
C078n1720_p0806a19║君沒階趨進翼如也（佛慧泉）讀書人報來豈
C078n1720_p0806a20║在之乎者孔子與周公皆不及門也（天目禮）
C078n1720_p0806a21║雲門因僧問如何是祖師西來意師曰日裏
C078n1720_p0806a22║看山。頌曰。日裏看山也是常西來祖意謾
C078n1720_p0806a23║商量金毛獅子希逢有多是狐狸喚作狼（北
C078n1720_p0806a24║塔祚）日裏看山好清風拂白雲夜來何處火
C078n1720_p0806b01║燒出古人墳（東京淨因佛日）日裏看山滿眼
C078n1720_p0806b02║青千巖萬壑闘縱橫洞門疑是雲遮斷到者
C078n1720_p0806b03║湏知路坦平（楊無為）日裏看山言簡語端後
C078n1720_p0806b04║進初機切在諦觀（黃檗勝）匡真不惜兩莖眉
C078n1720_p0806b05║日裏看山對祖機臘月火燒春又綠只冝飛
C078n1720_p0806b06║走會相依（三祖宗）
C078n1720_p0806b07║兩餘江上兩三峯堆疊烟嵐不記重眼裏看
C078n1720_p0806b08║來端的瞎耳根聞處出天聡（佛鑑懃）
C078n1720_p0806b09║坦然曾問老師安爭似韶陽一句傳日裏莖
C078n1720_p0806b10║山仙掌露夜深猿呌月當軒（投子青）
C078n1720_p0806b11║日裏看山大難大難重重峭壁疊疊危巒只
C078n1720_p0806b12║見嵐光拂拂爭知瀑布潺潺（上方益）
C078n1720_p0806b13║日裏看山好好在什麼處要見老雲門不落
C078n1720_p0806b14║苐二句（月林觀）日裏看山酬所問分明開口見心
C078n1720_p0806b15║肝若於句裏求宗旨墮在嵳峩疊嶂間（退耕寧）
C078n1720_p0806b16║雲門因僧問如何是透法身句師曰北斗裏
C078n1720_p0806b17║藏身。頌曰。藏身北斗最分明只為人多見
C078n1720_p0806b18║不精巧妙妄陳心意解却如平地作深坑昏
C078n1720_p0806b19║燈日晝何曾易青竹黃花滿地生（汾陽昭）老
C078n1720_p0806b20║倒雲門泛銕船江南江北競頭看可憐無限
C078n1720_p0806b21║垂鈎者隨例茫茫失釣竿（雪竇顯）雲門透法
C078n1720_p0806b22║身法身何許人鴈回沙北塞鸚鵡戀西秦（靈
C078n1720_p0806b23║竹通）南嶽峯高北嶽低行人泣淚兩遲疑火
C078n1720_p0806b24║星昨夜移牛斗照見西瞿人不知（投子青）鑿
C078n1720_p0806c01║斷龍門透碧津洪流驟雨豈停塵謫仙拏月
C078n1720_p0806c02║沉江底漁舟笑殺謝家人（天衣懷）要透龍門
C078n1720_p0806c03║特地難却成平地起波瀾凡鱗欲得風雷便
C078n1720_p0806c04║且向桃花浪裏看（佛印元）人問透法身隨冝
C078n1720_p0806c05║為指陳大地如膠漆長江波蹙顰（法華舉）北
C078n1720_p0806c06║斗藏身句雲門道處看南辰分六角北斗七
C078n1720_p0806c07║星攢春雨霏霏潤秋風颯颯寒崑崙牽白象
C078n1720_p0806c08║謌謠入大安（浮山遠）北斗藏身為舉揚法身
C078n1720_p0806c09║從此露堂堂雲門賺殺他家子直至如今謾
C078n1720_p0806c10║度量（玉澗林）天上有星皆拱北人間無水不
C078n1720_p0806c11║朝東時人欲識藏身處拈起簸箕別處春（黃
C078n1720_p0806c12║龍南）雲門透法身從此沒踈親盡道和風暖
C078n1720_p0806c13║三春寒更新（道吾真）東西南北上下四維橫
C078n1720_p0806c14║身宇宙拶破須彌（甘露天）五陵公子遊花慣
C078n1720_p0806c15║未第貧儒自古多冷地看他人富貴等閑不
C078n1720_p0806c16║奈幞頭何（白雲端）北斗藏身句有由未明南
C078n1720_p0806c17║北起戈矛風清月朗無雲夜莫認文星作斗
C078n1720_p0806c18║牛（照覺緫）東湧西沒北斗藏身法王法令德
C078n1720_p0806c19║非有隣（真淨文）北斗藏身句最玄未明向上
C078n1720_p0806c20║謾勞傳黃河輥底流今古華嶽三峯頭指天
C078n1720_p0806c21║（三祖宗）藏身北斗最分明四畔無雲廓太清
C078n1720_p0806c22║猿鳥自啼山自寂水流巖下響泠泠（草堂清）
C078n1720_p0806c23║北斗藏身坐不安開軒落日倚危闌雲収月
C078n1720_p0806c24║出空如水剎剎塵塵緫一般（佛心才）何事文
C078n1720_p0807a01║星與酒星一時分付與先生高吟大醉三千
C078n1720_p0807a02║首留與人間伴月明（五祖演）透出毘盧頂上
C078n1720_p0807a03║光夜來星轉斗中藏禪家不掐天師訣也解
C078n1720_p0807a04║交乾步[跍-十+水]罡（張無盡）北斗藏身句商量幾萬
C078n1720_p0807a05║般貪觀天上月誰覺骨毛寒（踈山如）雲門透
C078n1720_p0807a06║法身分明語露親移步登山頂峯高與月隣
C078n1720_p0807a07║（楚安方）南北東西萬萬千乾坤上下兩無邊
C078n1720_p0807a08║相逢相見呵呵笑屈指擡頭月半天（普雲圓）
C078n1720_p0807a09║雲門透法身劃斷釋迦音文殊休惆悵普賢
C078n1720_p0807a10║謾沉吟（五祖戒）北斗藏身事坦然法身無狀
C078n1720_p0807a11║透何邊後人不曉前人意水底撑船捉月天
C078n1720_p0807a12║（法華舉）北斗藏身句擬議即差訛鑽天白鷂
C078n1720_p0807a13║子不戀舊時窠（慈受深）飽粥飽飯一味𪖙𪖙
C078n1720_p0807a14║早眠晏起何待封侯（典牛游）昨夜東風落萬
C078n1720_p0807a15║紅半隨流水半隨風何須短艇撑明月自與
C078n1720_p0807a16║桃源一派通（開善祖）藏身北斗道彌昌三脚
C078n1720_p0807a17║蝦蟆著錦襠多少病猫食死鼠日中擡首眼
C078n1720_p0807a18║無光（東山空）天地廣無邊何云藏北斗跛脚
C078n1720_p0807a19║老雲門未明三八九（天目禮）北斗裏藏身虛
C078n1720_p0807a20║空中出沒道得一句來日頭東畔出（橫川珙）
C078n1720_p0807a21║雲門因僧問如何是一代時教師曰對
C078n1720_p0807a22║一說。頌曰。對一說太孤絕無孔鐵鎚重
C078n1720_p0807a23║下楔𨵻浮𣗳下笑呵呵昨夜驪龍抝角折別
C078n1720_p0807a24║別韶陽老人得一橛（雪竇顯）對一說遼天鶻
C078n1720_p0807b01║萬重雲只一突韶陽老韶陽老南北東西無
C078n1720_p0807b02║處討（正覺逸）對一說卷盡五千四十八風花
C078n1720_p0807b03║雪月任流傳金剛腦後添生銕（五祖演）對一
C078n1720_p0807b04║說何卓絕畐塞虛空一團鐵飢來不顧飯如
C078n1720_p0807b05║雷箇箇聚頭爭嚙齧（龍門遠）對一說五教三
C078n1720_p0807b06║乘盡該攝龍宮海藏任縱橫水底泥牛吞却
C078n1720_p0807b07║月（佛性泰）海藏龍宮金文玉牒逗器觀機破
C078n1720_p0807b08║關擊莭三百餘會振綱宗四十九年同箇舌
C078n1720_p0807b09║阿剌剌對一說諦當之言如截銕（圓悟勤）
C078n1720_p0807b10║雲門因僧問不是目前機亦非目前事時如
C078n1720_p0807b11║何師曰倒一說。頌曰。倒一說分一莭同
C078n1720_p0807b12║死同生為君决八萬四千非鳳毛三十三人入
C078n1720_p0807b13║虎宂別別擾擾匆匆水裏月（雪竇顯）倒一說
C078n1720_p0807b14║清人骨萬里無片雲拋下一團雪別別老大
C078n1720_p0807b15║禪翁甘滅舌（正覺逸）倒一說這饒舌無端都
C078n1720_p0807b16║把天機泄四海九州徒蹶蹶飛出龍宮鑽螘
C078n1720_p0807b17║宂（野軒遵）是賊識賊以楔出楔鳥迹空雲鏡
C078n1720_p0807b18║像水月教兒師子迷蹤訣上樹老猫安身法
C078n1720_p0807b19║活鱍鱍倒一說等閑翻却狐狸宂（圓悟勤）
C078n1720_p0807b20║雲門因僧問如何是塵塵三昧師曰鉢裏飯
C078n1720_p0807b21║桶裏水。頌曰。鉢裏飯桶裏水多口阿師難
C078n1720_p0807b22║下觜北斗南星位不殊白浪滔天平地起擬
C078n1720_p0807b23║不擬止不止箇箇無裩長者子（雪竇顯）朝打
C078n1720_p0807b24║三千未為多暮打八百未為少鉢裏飯𠔃桶
C078n1720_p0807c01║裏水人前切忌無分曉（白雲端）塵塵三昧彼
C078n1720_p0807c02║彼不外千峯向嶽百川赴海更無一法不如
C078n1720_p0807c03║來只箇堂堂觀自在（天童覺）見之不取思之
C078n1720_p0807c04║千里杓聽將來笊籬無耳二月三月花開時
C078n1720_p0807c05║路岐芳馥春風起直下是休擬擬鉢裏飯桶
C078n1720_p0807c06║裏水（湛堂凖）鉢裏飯桶裏水關口見膽求知
C078n1720_p0807c07║已擬思便落二三機對面忽成千萬里韶陽
C078n1720_p0807c08║師較些子斷金之義𠔃誰與相同匪石之心
C078n1720_p0807c09║𠔃獨能如是（天童覺）塵塵三昧鉢飯桶水雲
C078n1720_p0807c10║門眼中者僧身裏捏合起來無處藏𡎺著磕
C078n1720_p0807c11║著埋沒你（月堂昌）鉢裏飯桶裏水狗子咬人
C078n1720_p0807c12║不露齒堪笑韶陽老古錐倒地至今猶未起
C078n1720_p0807c13║（無菴全）南頭買貴北頭賣賤只可聞名不可
C078n1720_p0807c14║見面（且菴仁）
C078n1720_p0807c15║雲門因僧問如何是雲門一句師曰臘月二
C078n1720_p0807c16║十五。頌曰。臘月二十五一曲超今古鎮州
C078n1720_p0807c17║大蘿蔔生長在深土（佛慧泉）雲門一曲二十
C078n1720_p0807c18║五不涉宮商角徵羽有人問我曲因由南山
C078n1720_p0807c19║起雲北山雨（黃龍南）臘月二十五一曲無人
C078n1720_p0807c20║舉韶陽老古錐屈指從頭數（楊無為）一曲韶
C078n1720_p0807c21║陽古調清多年木石化為精廣陵傳去人何
C078n1720_p0807c22║在留得杜䳌啼月明（大洪遂）臘月二十五騎
C078n1720_p0807c23║驢不打鼓春風百草生塚上添新土（真淨文）
C078n1720_p0807c24║臘月二十五韶陽曲調普欲會箇中意先天
C078n1720_p0808a01║為心祖（通照逢）憶昔雲門老古錐曾將今日
C078n1720_p0808a02║示當機奇哉二百年來事長作胡笳曲調吹
C078n1720_p0808a03║（圓通僊）雲門曲調格何高轉使愁人不奈何
C078n1720_p0808a04║明月清風無價數一時分付與仙陀（長靈卓）
C078n1720_p0808a05║韶陽一曲二十五不属五音亘今古剎剎觀
C078n1720_p0808a06║音妙智力塵塵能救世間苦（旻古佛）臘月二
C078n1720_p0808a07║十五雲門一曲新一回聞舉著笑殺洛陽人
C078n1720_p0808a08║（訥堂思）臘月二十五雲門沒腸肚一曲盡情
C078n1720_p0808a09║彈淳音超太古明眼衲僧休莽鹵（肯堂充）
C078n1720_p0808a10║雲門一曲徹髓徹骨霽雪千峯寒梅破萼啐
C078n1720_p0808a11║啄公子風流鳴木鐸（松源岳）雲門一曲從來
C078n1720_p0808a12║無譜韻出五音調高千古就中妙旨許誰知
C078n1720_p0808a13║幾擬黃金鑄子期（無凖範）
C078n1720_p0808a14║雲門因僧問如何是法身師曰六不𠬧圓悟
C078n1720_p0808a15║云一不立。頌曰。一二三四五六碧眼胡僧
C078n1720_p0808a16║數不足少林謾道付神光卷衣又說歸西竺
C078n1720_p0808a17║西竺茫茫無處尋夜來却對乳峯宿（雪竇顯）
C078n1720_p0808a18║六不[(冰-水+〡)*ㄆ]兮調最新能歌何待繞梁塵和風滿
C078n1720_p0808a19║檻花千樹不換乾坤別是春（白雲端）一不立
C078n1720_p0808a20║六不[(冰-水+〡)*ㄆ]突然那更有踪由無限青山留不住
C078n1720_p0808a21║落花流水太悠悠（圓悟勤）村歌社舞那伽定
C078n1720_p0808a22║疥狗泥猪清淨身透徹根塵無佛法優曇花
C078n1720_p0808a23║現十洲春（秀巖瑞）
C078n1720_p0808a24║六不[(冰-水+〡)*ㄆ]一不立清淨法身何處覔夜來一陣
C078n1720_p0808b01║吹葉風掃盡浮雲月照壁（掩室開）
C078n1720_p0808b02║雲門因僧問如何是超佛越祖之談師曰餬
C078n1720_p0808b03║餅。頌曰。超談禪客問偏多縫𦉑披離見
C078n1720_p0808b04║也麼餬餅𡎺來猶不住至今天下有譊訛（雪
C078n1720_p0808b05║竇顯）天皇蔭子孫龍潭得一箇三代渾崙吞
C078n1720_p0808b06║無人敢咬破始自韶陽拈出來為貽其福却
C078n1720_p0808b07║貽災當時病本無人削迄至而今成禍胎（正
C078n1720_p0808b08║覺逸）超佛越祖若何宣充齋餬餅恣情餐湖
C078n1720_p0808b09║南展鉢新羅咬大食波斯索渡船（慈明圓）杜
C078n1720_p0808b10║禪和杜禪和一箇餬餅不柰何禮拜任君頭
C078n1720_p0808b11║著地海東船子過新羅（雲峯恱）雲門餬餅模
C078n1720_p0808b12║樣小爭似法華爐竈大飽來一任帶刀眠誰
C078n1720_p0808b13║問西來閑達磨（白雲端）超佛越祖之談覿面
C078n1720_p0808b14║相呈誰領不知箭過新羅動地閑爭餬餅（真
C078n1720_p0808b15║淨文）韶陽餬餅荅禪人佛祖之談道最親不
C078n1720_p0808b16║落言詮休擬議回頭識取自家珎（雲居祐）駕
C078n1720_p0808b17║空欲上九層霄脚下紅𮈔繫轉牢頼是龍泉
C078n1720_p0808b18║未出匣且施一割用鈆刀（道場如）堪悲堪笑
C078n1720_p0808b19║老韶陽餬餅拈來撲鼻香端的若知滋味者
C078n1720_p0808b20║不勝滿面負慚惶（文殊道）作家手段不隨流
C078n1720_p0808b21║餬餅拈來荅話頭任是衲僧超佛祖到頭不
C078n1720_p0808b22║換飽𪖙𪖙（黃龍震）雲門餬餅對超談多少禪
C078n1720_p0808b23║流看不穿若是孔門真弟子自然知道化三
C078n1720_p0808b24║千（佛燈珣）雲門一枚餬餅天下衲僧咬嚼若
C078n1720_p0808c01║非銕作牙關往往䴷圞吞却吞時易吐時難
C078n1720_p0808c02║莫道從來麫一般[跍-十+水]著韶陽開捩子方能平
C078n1720_p0808c03║地起波瀾（慈受深）超談餬餅應時機逐塊知
C078n1720_p0808c04║非獅子兒敗葉霜風都掃盡古松方見嵗寒
C078n1720_p0808c05║枝（水菴一）雲門因僧問如何是諸佛出
C078n1720_p0808c06║身處師曰東山水上行。頌曰。東山水上
C078n1720_p0808c07║行出處甚分明好看塵沙佛波濤四面生（佛
C078n1720_p0808c08║慧泉）諸佛出身處東山水上行目前一彈指
C078n1720_p0808c09║變現自分明日面月面過佛手驢脚呈皆承
C078n1720_p0808c10║此恩力言外度迷情（真淨文）諸佛東山水上
C078n1720_p0808c11║行擡頭舉步落深坑誰知獨足拖泥水不薦
C078n1720_p0808c12║回途十萬程（雲溪恭）諸佛出身處東山水上
C078n1720_p0808c13║行促裝無伴侶獨自赴前程（大洪預）諸佛出
C078n1720_p0808c14║身處東山水上行面南看北斗日午打三更
C078n1720_p0808c15║（湛堂凖）東山水上行褊衫不染皂壁上畫枯
C078n1720_p0808c16║松後園驢喫草三十二相八十種好赤膊抵
C078n1720_p0808c17║沙蜂爛醉和衣倒（或菴體）諸佛出身處東山
C078n1720_p0808c18║水上行石壓笋斜出崖懸花倒生（覺報清）要
C078n1720_p0808c19║會東山水上行溪邊石女夜吹笙木人把板
C078n1720_p0808c20║雲中拍一曲涼州恰二更（石菴玿）東山水上
C078n1720_p0808c21║行乾元利貞亨譊訛一箇字才子競頭爭（率
C078n1720_p0808c22║菴琮）諸佛出身處千般謾度量東山行水上
C078n1720_p0808c23║眨眼過扶桑（荊叟玨）雲門因僧問如何
C078n1720_p0808c24║是佛師曰乾屎橛。頌曰。稽首金容乾屎
C078n1720_p0809a01║橛應物現形如水月香臭皆從佛口生凡聖
C078n1720_p0809a02║從教同一舌（佛鑑懃）我佛如來乾屎橛隨機
C078n1720_p0809a03║平等徧塵寰迷頭認影區區者目對慈顏似
C078n1720_p0809a04║等閑（太平古）問佛唯言乾屎橛非獨抽釘兼
C078n1720_p0809a05║㧞楔不是韶陽老古錐爭得親言出親舌（佛
C078n1720_p0809a06║燈珣）不用唐言譯休將梵語傳摩醯首羅眼
C078n1720_p0809a07║對面隔西天（鼓山珪）雲門乾屎橛全超法報
C078n1720_p0809a08║化無事出山遊百錢杖頭掛（徑山杲）問處分
C078n1720_p0809a09║明荅處新半同[尒/口]笑半同瞋君看陌上二三
C078n1720_p0809a10║月那箇枝頭不帶春（惠因淨）韶陽乾屎橛多
C078n1720_p0809a11║年硬似銕堪笑韓獹不柰何狺狺怨恨天邊
C078n1720_p0809a12║月（典牛游）雲門大作師子吼
C078n1720_p0809a13║剛把衷腸為誰剖眼似流星尚懵然狂夫逐
C078n1720_p0809a14║臭爭知有君不見巖頭有語𠔃咬人屎橛非
C078n1720_p0809a15║好狗（懶菴需）問佛荅云乾屎橛眀眀此理難
C078n1720_p0809a16║分雪金剛寶劒倒殺人鈍鋼止用新羅銕（蒙
C078n1720_p0809a17║菴岳）雲門小廝兒大作師子吼鼻孔得半邊
C078n1720_p0809a18║不知失却口（松源岳）秪箇乾屎橛雲門太饒
C078n1720_p0809a19║舌喪盡目前機虛空迸出血（毒菴常）
C078n1720_p0809a20║雲門因僧問樹凋葉落時如何師曰體露金
C078n1720_p0809a21║風。頌曰。問既有宗荅亦攸同三句可辨一
C078n1720_p0809a22║鏃遼空大野兮凉飈颯颯長天𠔃踈雨濛濛
C078n1720_p0809a23║君不見少林久坐未歸客靜依熊耳一藂藂
C078n1720_p0809a24║（雪竇顯）體露金風觸處周何湏葉落始知秋
C078n1720_p0809b01║清風樓上當年事直至如今笑未休（泉大道）
C078n1720_p0809b02║問標荅旨荅徹問宗樹凋葉落體露金風如
C078n1720_p0809b03║今要識雲門老秋後霜林盡變紅（靈源清）
C078n1720_p0809b04║因行不妨掉臂求他不如求己面前山子猶
C078n1720_p0809b05║存處處無風浪起一聲鴻鴈忽聞盡在愁人
C078n1720_p0809b06║窠裏（長靈卓）樹凋葉落何時節體露金風九
C078n1720_p0809b07║月天滿目真如人不會一川風月正翛然（佛
C078n1720_p0809b08║鑑懃）凉風落木楚山秋滿樹寒蟬噪不休紅
C078n1720_p0809b09║蓼白蘋開兩岸不知誰在釣魚舟（佛性泰）
C078n1720_p0809b10║金風體露復何言大道從來絕變遷一葉飄
C078n1720_p0809b11║空天似水臨川人喚渡頭船（白楊順）皮毛脫
C078n1720_p0809b12║落盡惟有真實在全體露金風超然三句外
C078n1720_p0809b13║（本覺一）寂寂寥寥空索索遍界紛紛黃葉落
C078n1720_p0809b14║東西南北絕遮欄萬里長天飛一鶚（在菴賢）
C078n1720_p0809b15║樹凋葉落聊伸問體露金風錯指蹤帶累兒
C078n1720_p0809b16║孫無豹變等閒落在草窠中（天目禮）
C078n1720_p0809b17║雲門因僧問不起一念還有過也無師曰湏
C078n1720_p0809b18║彌山。頌曰。不生一念豈通宗真偽分於一
C078n1720_p0809b19║句中築著眼花兼杜口湏彌當面作屏風（洞
C078n1720_p0809b20║山聦）念不起須彌山就中崎嶮路行難競向
C078n1720_p0809b21║海門遙仰望四溟浩渺七金寒（正覺逸）作者
C078n1720_p0809b22║縱橫終不虛應機湧出湏彌盧人窮不到金
C078n1720_p0809b23║剛際相逐年年役路途（黃龍南）不起一念湏
C078n1720_p0809b24║彌山逐語隨言會轉難錦鱗赬尾平生事剛
C078n1720_p0809c01║被平人把釣竿（楊無為）須彌山塞宇宙千眼
C078n1720_p0809c02║大悲看不透除非自解倒騎牛一生不著隨
C078n1720_p0809c03║人後（白雲端）萬仞峯前立太乖湏㬰眨眼落
C078n1720_p0809c04║懸崖通身不損毫毛者天上人間不敢埋（保
C078n1720_p0809c05║寧勇）問荅隨機或淺深雲門終是飽藂林如
C078n1720_p0809c06║今競逐湏彌走無限平人被陸沉（佛陀遜）不
C078n1720_p0809c07║起一念海湧湏彌把來便用休別針錐（真淨
C078n1720_p0809c08║文）善對機冝作者難眉毫無際現毫端西來
C078n1720_p0809c09║穿耳攢眉過南海波斯仰靣看（照覺緫）須彌
C078n1720_p0809c10║山聳見還難烟水漫漫萬仞攢欲覔雲門端
C078n1720_p0809c11║的處把住清風一問看（地藏恩）一念沉沉過
C078n1720_p0809c12║有無亘空拈出大彌盧直饒玉兔金烏忽宮
C078n1720_p0809c13║殿巡遊落半途（張無盡）巍巍一座大彌盧荷
C078n1720_p0809c14║負非干氣力麤縱使不隨言語會却來當面
C078n1720_p0809c15║受塗糊（徑山杲）明鏡當臺湛如水無端特地
C078n1720_p0809c16║起塵埃積成山嶽靣前立千手大悲擘不開
C078n1720_p0809c17║（佛性泰）一波纔動眾波隨汩沒塵寰幾箇知
C078n1720_p0809c18║突兀湏彌橫宇宙縱橫妙用更由誰（踈山如）
C078n1720_p0809c19║不起一念向道湏彌舌頭一臠肉口唇兩片
C078n1720_p0809c20║皮雲門機用妙如許不落是非知不知（天童
C078n1720_p0809c21║覺）石筍抽條泥牛吼月誰料同舟自胡越應
C078n1720_p0809c22║機湧出湏彌山一念不生何處雪金剛寶劒
C078n1720_p0809c23║當頭截（圓悟勤）不起一念湏弥山特立當頭
C078n1720_p0809c24║着眼看拈一縷𮈔輕絆倒家家門底透長安
C078n1720_p0810a01║（水菴一）不起一念突出須彌聖凡莫辯箇老
C078n1720_p0810a02║古錐（松源嶽）雲門因僧問如何是清淨
C078n1720_p0810a03║法身師曰花藥欄曰便恁麼去時如何師曰
C078n1720_p0810a04║金毛獅子。頌曰。花藥欄莫顢頇星在秤
C078n1720_p0810a05║𠔃不在盤便與麼太無端金毛獅子大家看
C078n1720_p0810a06║（雪竇顯）遊子奔馳不少安但知門外逐歌歡
C078n1720_p0810a07║自家田地荒來久只看人間花藥欄（成枯木）
C078n1720_p0810a08║是處三春花藥欄五湖禪客不須看尋枝摘
C078n1720_p0810a09║葉應難會牙爪分明子細觀（雲溪恭）金谷春
C078n1720_p0810a10║光長滿眼紅藥花梢香爛熳昨夜西風一陣
C078n1720_p0810a11║寒徧地殘芳落何限王孫醉倒不知歸猶向
C078n1720_p0810a12║欄邊索金盞（上方益）清淨法身花藥欄眉毛
C078n1720_p0810a13║刺倒須彌山誰將玉笛傳凄怨吹過蘆藂明
C078n1720_p0810a14║月彎（佛智裕）清淨法身花藥欄分明一點不
C078n1720_p0810a15║相瞞有誰得意春風裏時到堦前子細看（退
C078n1720_p0810a16║耕寧）雲門因僧問如何是學人自己師
C078n1720_p0810a17║曰遊山翫水曰如何是和尚自己師曰頼遇
C078n1720_p0810a18║維那不在。頌曰。南嶽山前徑山後瀑布
C078n1720_p0810a19║聲如雷電吼拈却笠子露頂行[跍-十+水]着草鞋赤
C078n1720_p0810a20║脚走（佛慧泉）學人自己游山翫水只知[跍-十+水]破
C078n1720_p0810a21║草鞋忘却來時年幾（楊無為）遊山翫水須究
C078n1720_p0810a22║宗旨莫作等閑遊山翫水（黃蘗勝）杖蔾林下
C078n1720_p0810a23║步莓苔擾擾勞生眼未開好是落花隨綠水
C078n1720_p0810a24║一時流出洞中來（地藏恩）遊山翫水事尋常
C078n1720_p0810b01║早晚歸來鬢欲霜[跍-十+水]破草鞋回首看數聲猿
C078n1720_p0810b02║呌白雲鄉（開福寧）遊山翫水數如麻誰識韶
C078n1720_p0810b03║陽老作家截斷跛師三寸舌回頭緫是舊生
C078n1720_p0810b04║涯（肯堂充）遊山翫水萬萬千千孰透韶陽語
C078n1720_p0810b05║中帶玄（銕山仁）朝西天暮東土翫水遊山徐
C078n1720_p0810b06║行欵步是則不動道場不是亦在裏許誰為
C078n1720_p0810b07║證明石霜角虎（獃堂定）東村王大翁從來不
C078n1720_p0810b08║睹是却將別人田喚作自己地（絕象鑒）
C078n1720_p0810b09║雲門因僧問殺父殺母佛前懺悔殺佛殺祖
C078n1720_p0810b10║甚處懺悔師曰露。頌曰。石火流星曾未
C078n1720_p0810b11║急璇璣電轉一何遲雲門露字突然出着眼
C078n1720_p0810b12║看時鷂子飛（正覺逸）簸土揚塵無避處將門
C078n1720_p0810b13║直到御樓前回頭不見來時路下是黃泉上
C078n1720_p0810b14║是天（白雲端）露超宗越祖人言渠𤑔返魂香
C078n1720_p0810b15║我道伊撾塗毒鼓（天童覺）重關金鎻不用鑰
C078n1720_p0810b16║匙舌根不動韶陽已知（典牛游）椎鑼擂鼓（轉船）
C078n1720_p0810b17║頭席卷波翻喊激流赤脚上船乘快便順風
C078n1720_p0810b18║相送下楊州（卍菴顏）雲門露猛如虎達磨師
C078n1720_p0810b19║不是祖豈不見鹽官老須彌為椎虛空為鼓
C078n1720_p0810b20║又不見禾山老觧打鼓休莾鹵甜𤓰徹蔕甜
C078n1720_p0810b21║苦瓠連根苦喝一喝（應菴華）斗換風雷吼星
C078n1720_p0810b22║移海嶽昏誰知席帽下元是昔愁人（退谷雲）
C078n1720_p0810b23║雲門因僧問如何是正法眼師曰普。頌曰。
C078n1720_p0810b24║普之一字豈尋常擡首須看掣電光擬議思
C078n1720_p0810c01║量生會解堪嗟剜肉作身瘡（洞山聡）普之一
C078n1720_p0810c02║字天然別着眼看時如電掣宇宙茫茫無處
C078n1720_p0810c03║尋秤鎚[跍-十+水]着硬如銕（正覺逸）說佛說法廣鋪
C078n1720_p0810c04║舒矢上加尖也太愚明眼衲僧傍覷見一條
C078n1720_p0810c05║拄杖兩人舁（大愚芝）頂上有來真箇瞎輝天
C078n1720_p0810c06║鑒地不同時大悲手裏休擎手獨自夜行誰
C078n1720_p0810c07║得知（白雲端）但無一切心自然合大道應用
C078n1720_p0810c08║在臨時莫分妙不妙（真淨文）應機無出老韶
C078n1720_p0810c09║陽法眼咨詢普字當機會若非獅子子一場
C078n1720_p0810c10║閑夢過瀟湘（圓通仙）正法眼普伶俐衲僧多
C078n1720_p0810c11║錯舉休錯舉冬至寒食一百五（楊無為）明暗雙雙照
C078n1720_p0810c12║用分幾人親到孟嘗門街頭不識真彌勒却
C078n1720_p0810c13║向靈山問世尊（瞎堂遠）雲門因僧問如何
C078n1720_p0810c14║是啐啄之機師曰響。頌曰。有問啐啄機
C078n1720_p0810c15║雲門荅云響昨日雷震天夜來山水長（真淨文）
C078n1720_p0810c16║啐啄之機響字酬過空雷電忽傾湫夜來霶
C078n1720_p0810c17║霈漫天雨幾處波濤打釣舟（圓通仙）白牯問
C078n1720_p0810c18║狸奴虛空酬萬象電激不停踪谷虛誰荅響
C078n1720_p0810c19║啐𠔃啄𠔃清機歷掌回頭𨍏轢範秦時舌上
C078n1720_p0810c20║葛藤長萬丈（心聞賁）一啐一啄當頭響合母
C078n1720_p0810c21║不離窠子已出殼（絕象鑒）雲門因僧問
C078n1720_p0810c22║如何是雲門劒師曰祖。頌曰。吹毛寶劒
C078n1720_p0810c23║問雲門來者投機豈更存路逢劒客如何也
C078n1720_p0810c24║甑人携手向南奔（北塔祚）吹毛寶劒不須抽
C078n1720_p0811a01║迸匣清光射斗牛曰用全彰人不見雲門祖
C078n1720_p0811a02║字為君酬（雲溪恭）三尺秋光匣裏藏時逢作
C078n1720_p0811a03║者露鋒鋩如今四塞狼烟靜不展紅旗歸故
C078n1720_p0811a04║鄉（圓通仙）雲門因僧問如何是吹毛劒
C078n1720_p0811a05║師曰骼又曰胔。頌曰。誰謂吹毛劒雲門
C078n1720_p0811a06║骼可知一朝權在手方見令行時（真淨文）
C078n1720_p0811a07║雲門因僧問佛法如水中月是否師曰清波
C078n1720_p0811a08║無透路曰和尚從何得師曰再問復何來曰
C078n1720_p0811a09║正與麼時如何師曰重疊關山路。頌曰。
C078n1720_p0811a10║灼然水月非難取自是時人手不親韶石老
C078n1720_p0811a11║師拈出了關山重疊越光新（白雲端）徧界不
C078n1720_p0811a12║藏清波澄寂互換投機箭鋒相直提起向上
C078n1720_p0811a13║鉗鎚石火電光莫及便恁麼隔關山碧潭雲
C078n1720_p0811a14║外不相關（圓悟勤）盡却命根方可關門一挨
C078n1720_p0811a15║一拶電湧雷奔佛法水中月耳裏眼裏說
C078n1720_p0811a16║差之毫𨤲失之千里南北東西知幾幾（月堂
C078n1720_p0811a17║昌）清波無透路轉處少人知斫却月中桂清
C078n1720_p0811a18║光付與誰（湛堂深）雲門示眾曰藥病相
C078n1720_p0811a19║治盡大地是藥那箇是自己。頌曰。藥忌
C078n1720_p0811a20║由來鑒作家示徒親切病如麻十方三世諸
C078n1720_p0811a21║知識赫日光中雷電車（五祖戒）藥病相治事
C078n1720_p0811a22║可嗟如何於此墮群邪未語已前誰辨的洎
C078n1720_p0811a23║乎開口見萌芽不在思惟休卜度徒勞管見
C078n1720_p0811a24║強紛拏世上多有如斯者不知羞耻數如麻
C078n1720_p0811b01║（北塔祚）盡大地是藥古今何太錯閉門不造
C078n1720_p0811b02║車通途自寥廓錯錯鼻孔遼天亦穿却（雪竇顯）
C078n1720_p0811b03║左眼不見山河右眼不見日月直得百花開
C078n1720_p0811b04║時一一為君分別（白雲端）被裏出指水中露
C078n1720_p0811b05║觜屈指眼開搖觜身起藥病不相治何須盡
C078n1720_p0811b06║大地反笑老雲門失却娘生鼻（月堂昌）太
C078n1720_p0811b07║譊訛全殺活絕承當無摸索寰中意氣閫外
C078n1720_p0811b08║籌畧倒退三千里盡大地是藥錯錯利劒七
C078n1720_p0811b09║星光閃爍（圓悟勤）雲門問僧光明寂照
C078n1720_p0811b10║徧河沙豈不是張拙秀才語僧曰是師曰話
C078n1720_p0811b11║墮也。頌曰。叶路縱橫得自由牢關捩轉
C078n1720_p0811b12║妙全𠬧箇中密意人難會喝下須教水倒流
C078n1720_p0811b13║（禾山方）萬丈龍門勢倚空懸崖撒手辨魚
C078n1720_p0811b14║龍時人只看𮈔綸上不見蘆花對蓼紅（月菴果）
C078n1720_p0811b15║問來荅去無偏黨銕壁銀山作麼通縱奪臨
C078n1720_p0811b16║機言話墮遂令千古動悲風（踈山如）與奪雙
C078n1720_p0811b17║行定是非韶陽用處太孤危這僧若與金剛
C078n1720_p0811b18║眼趙璧連城一道歸（旻古佛）分明寫出與君
C078n1720_p0811b19║看意在鈎頭不在盤縱使石人開得口不知
C078n1720_p0811b20║猶被舌頭謾（松源嶽）當的帝都丁伊憂乙噎
C078n1720_p0811b21║嚶若教呼吸正悞殺世間人（石鼓夷）
C078n1720_p0811b22║雲門曰衲僧家須有巴鼻方識得天下人如
C078n1720_p0811b23║何是衲僧巴鼻代云德山。頌曰。雲門舌
C078n1720_p0811b24║上有龍泉愛把金針黑地穿要會衲僧巴鼻
C078n1720_p0811c01║子一條紅線兩人牽（慈受深）雲門普請
C078n1720_p0811c02║搬柴路次見僧遂拋下一片柴曰一大藏教
C078n1720_p0811c03║只說者箇。頌曰。處處綠楊堪繫馬家家
C078n1720_p0811c04║門口透長安一條大路平如掌自是時人措
C078n1720_p0811c05║足難（慈受深）汝水向東流楚水從南至皆歸
C078n1720_p0811c06║大海中鹹淡同一味頂門具眼底衲僧試向
C078n1720_p0811c07║其中辨淺深（佛性泰）一大藏教說這箇雲門
C078n1720_p0811c08║飄下是甚麼直饒於此徹根源眨得眼來還
C078n1720_p0811c09║蹉過（浙翁琰）雲門因僧問生死到來如
C078n1720_p0811c10║何排遣師展手曰還我生死來。頌曰。
C078n1720_p0811c11║針眼魚吞大千界蟭螟蟲吐妙高山太虛包
C078n1720_p0811c12║括無遺漏萬彙全歸指掌間起復減去還來
C078n1720_p0811c13║石橋路斷通身黑那知華頂是天台（圓悟勤）
C078n1720_p0811c14║飢便喫飯困來打眠長安城外一望平田絕
C078n1720_p0811c15║中邊離言詮將軍不識烏騅馬海底犀牛把
C078n1720_p0811c16║角鞭（獃堂定）雲門因僧問秋初夏末前
C078n1720_p0811c17║程若有人問作麼生祇對師曰大眾退後曰
C078n1720_p0811c18║未審過在甚麼處師曰還我九十日飯錢來。
C078n1720_p0811c19║頌曰。大眾退後衲僧去就豈用機關那
C078n1720_p0811c20║容體究蓑翁老熟慣風波橈棹不施船放溜
C078n1720_p0811c21║（天童覺）夏未秋初萬萬千石頭路滑脚皮穿
C078n1720_p0811c22║這僧劒刃翻身疾也被雲門索飯錢（石田薰）
C078n1720_p0811c23║雲門因僧問如何（是法）身向上事師曰向上與
C078n1720_p0811c24║汝道即不難作麼生會法身曰請和尚鑒師
C078n1720_p0812a01║曰鑒即且置作麼生會法身曰與麼與麼師
C078n1720_p0812a02║曰這箇是長連床上學得底我且問你法身
C078n1720_p0812a03║還觧喫飯麼僧無對。頌曰。西江一吸竟
C078n1720_p0812a04║無痕三世如來一口吞鳳髓龍肝香積飯萬
C078n1720_p0812a05║般嘗過不須論（南堂興二）韶陽機鋒迅雷霹
C078n1720_p0812a06║靂僧問法身喫飯不喫學語之流卒說不出
C078n1720_p0812a07║山河大地聊充飢四海五湖輕一吸未識雲
C078n1720_p0812a08║門向上機秪尋向下轉生疑通身是飯如何
C078n1720_p0812a09║喫無口從來亦不飢雲門問新到你是
C078n1720_p0812a10║甚處人曰新羅人師曰將什麼過海曰草賊
C078n1720_p0812a11║大敗師曰為什麼在我手裏曰恰是師曰𨁝
C078n1720_p0812a12║跳無對。本覺一云者兩箇有頭無尾漢。
C078n1720_p0812a13║頌曰。新羅衲子罕曾逢風月詢來也略
C078n1720_p0812a14║同可惜為山爭一簀徒勞賔王各無功
C078n1720_p0812a15║雲門曰三家村裏賣卜東卜西卜忽然卜着
C078n1720_p0812a16║也不定僧便問忽然卜着時如何師曰伏惟。
C078n1720_p0812a17║頌曰。賣卜三家村裏頭吉㐫禍福辨端
C078n1720_p0812a18║由忽然卜着僧來問生死唯將一句酬
C078n1720_p0812a19║雲門曰平地上死人無數過得荊𣗥林是好
C078n1720_p0812a20║手時有僧出云與麼則堂中苐一座有長處
C078n1720_p0812a21║也師曰蘇嚕蘇嚕。頌曰。舉手攀南斗移
C078n1720_p0812a22║身倚北辰出頭天外看須是箇般人（水菴一）
C078n1720_p0812a23║聲如鳴玉靜邊門誰幽人不見君花到海堂
C078n1720_p0812a24║將寂寞綉衣猶把麝香熏（虛堂愚）將軍令下
C078n1720_p0812b01║閃旌旗胡騎紛紛頓失威縱有突然驍驟者
C078n1720_p0812b02║不知身已𨺻重圍（斷橋倫）雲門示眾曰
C078n1720_p0812b03║古佛與露柱相交是苐幾機僧無語師曰你
C078n1720_p0812b04║問我與你道僧遂問師曰一條縚三十文曰
C078n1720_p0812b05║如何是一條縚三十文師曰打與自代前語
C078n1720_p0812b06║云南山起雲北山下雨。頌曰。南山雲北
C078n1720_p0812b07║山雨四七二三面相覩新羅國裏僧上堂大
C078n1720_p0812b08║唐國裏未打鼓苦中樂樂中苦誰道黃金如
C078n1720_p0812b09║糞土（雪竇顯）一道神光初不覆藏超見緣也
C078n1720_p0812b10║是而無是出情量也當而無當岩花之粉𠔃
C078n1720_p0812b11║蜂房成蜜野草之滋𠔃麝臍作香隨類三尺
C078n1720_p0812b12║一丈六眀眀觸處露堂堂（天童覺）油然南山
C078n1720_p0812b13║雲沛然北山雨露柱笑呵呵燈籠超佛祖中
C078n1720_p0812b14║涌邊沒西天東土樓閣門開盡日閑野老不
C078n1720_p0812b15║知何處去（圓悟勤）古佛頭拄天露拄脚[跍-十+水]地
C078n1720_p0812b16║上古今來成一體頭拄天𠔃戴帽子脚[跍-十+水]地
C078n1720_p0812b17║𠔃沒草鞋同赴大悲院裏齋（佛鑑懃）
C078n1720_p0812b18║雲門有時云燈籠是你自己把鉢盂噇飯底
C078n1720_p0812b19║不是你自己有僧問飯是自己時如何師曰
C078n1720_p0812b20║者野狐精三家村裏漢師却曰來來不是你
C078n1720_p0812b21║道飯是自己曰是師曰驢年夢見三家村裏
C078n1720_p0812b22║漢。頌曰。終朝噇飯費工夫不識燈籠是
C078n1720_p0812b23║鉢盂多少三家村裏漢忙忙𣗳上捉鮎魚（慈
C078n1720_p0812b24║受深）雲門示眾曰拆半裂三針筒鼻孔
C078n1720_p0812c01║在甚麼處為我一一拈出來看自代曰上中
C078n1720_p0812c02║下。頌曰。昔年曾扣睦州關負義忘恩當
C078n1720_p0812c03║等閑見說吴音俱變盡語言渾似廣南蠻（虛
C078n1720_p0812c04║堂愚）雲門因僧問撥塵見佛時如何師曰
C078n1720_p0812c05║佛亦是塵田菴顏為廬山圓通西堂為眾入
C078n1720_p0812c06║室舉此公案問慈元菴慈隨聲便喝以手撥
C078n1720_p0812c07║胷曰佛亦是塵復。頌曰。撥塵見佛佛亦
C078n1720_p0812c08║是塵問了荅了直下翻身勸君更𥁞一盃酒
C078n1720_p0812c09║西出陽關無故人雲門因僧問如何是
C078n1720_p0812c10║雲門一路師曰親。頌曰。雲門一路親眼
C078n1720_p0812c11║裏不容塵自從五代于戈後得見昇平有幾
C078n1720_p0812c12║人（楊無為）雲門示眾曰柱杖子化為龍
C078n1720_p0812c13║吞却乹坤了也山河大地甚處得來。頌曰。
C078n1720_p0812c14║拄杖子吞乾坤徒說桃花浪裏奔燒尾者不
C078n1720_p0812c15║在拏雲攫霧曝腮者何必喪膽忘魂拈了也
C078n1720_p0812c16║聞不聞直須灑灑落落休更紛紛紜紜七十
C078n1720_p0812c17║二棒且輕恕一百五十難放君（雪竇顯）養
C078n1720_p0812c18║就黃龍變化犲驀然乎地一聲雷比圖對面
C078n1720_p0812c19║教人見吞却乾坤吐出來（佛鑑懃）衲僧拄杖
C078n1720_p0812c20║子為龍却不尊橫拈吞佛祖倒握撼乾坤眼
C078n1720_p0812c21║裏有睛皮有血直須一棒一條痕狸奴白牯
C078n1720_p0812c22║休相笑只今親侍絕兒孫（投子舒）
C078n1720_p0812c23║雲門因僧問久雨不晴時如何師曰劄。頌曰。
C078n1720_p0812c24║久雨不晴雲門道劄陽烏奮羽翰蛟龍縮鱗
C078n1720_p0813a01║鬣為是時莭為是佛法一箭兩垜謾猜量眼
C078n1720_p0813a02║裏瞳人眉搭颯（佛智裕）雲門這一劄吹毛
C078n1720_p0813a03║光透匣若不是張華徒勞眼眨眨（月坡明）
C078n1720_p0813a04║雲門問僧近離甚處曰西禪（師曰西禪何有言句）僧展
C078n1720_p0813a05║兩手師與一掌曰某甲話在師却展兩手僧
C078n1720_p0813a06║無語師又打。頌曰。虎頭虎尾一時𠬧凜
C078n1720_p0813a07║凜威風四百州却問不知何大險師云放過
C078n1720_p0813a08║一著（雪竇顯）將成之山不進一簣老倒雲門
C078n1720_p0813a09║坐而獲利釣鼇釣鯨手叚高慣曾下海涉波
C078n1720_p0813a10║濤緩放急𠬧自得便浮家泛宅何飄飄（月堂昌）
C078n1720_p0813a11║雲門因僧問一切智通無障礙時如何師曰
C078n1720_p0813a12║掃地潑水相公來。頌曰。掃地潑水相公
C078n1720_p0813a13║來人人眀鏡挂高臺碧油幢下呵呵笑青眼
C078n1720_p0813a14║何妨特地開（慈受深）掃地潑水相公來聲高
C078n1720_p0813a15║隘喝繡旗開天上玉麟來瑞世堪作人間將
C078n1720_p0813a16║相才（水菴一）一切智通無障礙掃地潑水相
C078n1720_p0813a17║公來覿面當機如激電寒山撫掌笑咍咍（拙
C078n1720_p0813a18║菴光）雲門因有講僧叅經時乃曰未到雲門
C078n1720_p0813a19║時恰似初生月及乎到後曲彎彎地師得知
C078n1720_p0813a20║乃召問是你道否曰是師曰甚好吾問汝作
C078n1720_p0813a21║麼生是初生月僧乃斫額作望月勢師曰你
C078n1720_p0813a22║如此已後失却目在僧經旬日復來師又問
C078n1720_p0813a23║你還會也未曰未會師曰你問我僧便問如
C078n1720_p0813a24║何是初生月師曰曲彎彎地僧罔措後果然
C078n1720_p0813b01║失目。頌曰。雲門新月曲彎彎管見初
C078n1720_p0813b02║明豹一斑點銕化為金即易勸人除却是非
C078n1720_p0813b03║難（慈受深）恰似初生月兩口無一舌到了曲
C078n1720_p0813b04║彎彎把火入牛欄問他以手便斫額猴黑誰
C078n1720_p0813b05║知有猴白向後失目果然是要見長人過深
C078n1720_p0813b06║水（月堂昌）雲門上堂因聞鐘聲乃曰世界與
C078n1720_p0813b07║麼廣闊為甚麼向鐘聲披七條僧無語師曰
C078n1720_p0813b08║七里灘頭多蛤子。頌曰。七條披向鐘聲
C078n1720_p0813b09║上徧界難藏比丘相若以色見音聲求迦葉
C078n1720_p0813b10║師兄是虗妄（鼓山珪）七里灘頭多蛤子太陽
C078n1720_p0813b11║一出口俱開平生肝膽雖然露狡鶻何曾逐
C078n1720_p0813b12║臭來（無菴全）鐘聲披起欝多羅信手拈來不
C078n1720_p0813b13║在多堪笑當年明上座狼忙馳逐太奔波（率
C078n1720_p0813b14║菴琮）試問鐘聲披七條輕輕擊着無明發
C078n1720_p0813b15║買來餬餅是饅頭苦㦲觀世音菩薩（笑菴悟）
C078n1720_p0813b16║會則事同一家不會萬別千差不會事同一
C078n1720_p0813b17║家會則萬別千差（無門開）雲門因僧問
C078n1720_p0813b18║如何是祖師西來意師曰沒即道或曰長連
C078n1720_p0813b19║牀上有粥有飯或曰山河大地。頌曰。有時順
C078n1720_p0813b20║水流舟去轉柂看看又逆風船到岸時人出
C078n1720_p0813b21║陸山重重又水重重（絕象鑒）黃金與瓦礫恣意
C078n1720_p0813b22║亂拋擲高價無人酬一地成狼籍（竹屋簡）雲門
C078n1720_p0813b23║曰直得乾坤大地無纖毫過患猶是轉句不
C078n1720_p0813b24║見一色始是半提更須知有全提時莭。頌曰。
C078n1720_p0813c01║百尺竿頭弄嶮是非海裏橫身更有全提底
C078n1720_p0813c02║時莭只堪惆悵不堪陳（松源岳）雲門因僧問如
C078n1720_p0813c03║何是最初一句師曰七九六十三。頌曰。七九
C078n1720_p0813c04║六十三休云是對談當機如不薦更去問瞿
C078n1720_p0813c05║曇（本覺一）雲門因僧問如何是大修行底人師
C078n1720_p0813c06║曰一榼在手。頌曰。手中一懺絕痕瑕道𦗟途
C078n1720_p0813c07║傳轉見賖作者至今拈不起依然獨自挈歸
C078n1720_p0813c08║家（大中隆）雲門因僧問如何是沙門行師曰會
C078n1720_p0813c09║不得曰為甚麼會不得師曰秪守會不得。頌
C078n1720_p0813c10║曰。君問沙門行沙門行最高若教人會得業
C078n1720_p0813c11║性卒難逃（智門祚）雲門一日問明教今日喫得
C078n1720_p0813c12║幾箇餬餅曰五箇師曰露柱喫得幾箇曰請
C078n1720_p0813c13║和尚茶堂裏喫茶。頌曰。等閑垂借問端由不
C078n1720_p0813c14║負平生盡吐酬竭力為人須是徹方知茶味
C078n1720_p0813c15║解人愁（投子青）韶陽門下足英明直嵗之才又
C078n1720_p0813c16║哲英雲萃堂前凹凸處不勞心力一齊平（正
C078n1720_p0813c17║覺逸）雲門問僧江西湖南還聞長觜鳥說禪
C078n1720_p0813c18║麼曰不聞師拈拄杖曰禪。頌曰。鴉鳴鴉鵲鳴
C078n1720_p0813c19║鵲天然自會不從人學跛脚阿師放過一着
C078n1720_p0813c20║拈起拄杖口邊吹𠴨𠴨猶勝鷓鴣啼三月提
C078n1720_p0813c21║壺沽美酒杜䳌相勉不如歸雲門拈起餬
C078n1720_p0813c22║餅曰我只供養兩浙人不供養向北人眾無
C078n1720_p0813c23║語自代曰天寒日短兩人共一椀。頌曰。半在
C078n1720_p0813c24║河南半河北一片虛凝如墨黑冷地思量愁
C078n1720_p0814a01║殺人叵耐雲門這老賊（龍華本）雲門齋次拈起
C078n1720_p0814a02║匙筯曰我不供養南僧只供養北僧時有僧
C078n1720_p0814a03║問為甚麼不供養南僧師曰我要鈍置伊曰
C078n1720_p0814a04║為什麼只供養北僧師曰一箭兩垜有僧拈
C078n1720_p0814a05║問只如前意作麼生師曰好即同榮。頌曰。
C078n1720_p0814a06║拈來匙筯普相呈不供南僧供北僧換却眼睛
C078n1720_p0814a07║曾莫顧熟謾都為不惺惺（本覺一）雲門齋時問
C078n1720_p0814a08║僧曰人喫飯飯喫人僧無語師自代曰謝師荅話。
C078n1720_p0814a09║頌曰。老倒雲門強指迷這僧無語顯全機勸君
C078n1720_p0814a10║不用他尋覔一飽自然忘百飢（銕山仁）雲門到江州
C078n1720_p0814a11║陳操尚書請齋纔見便問儒書中即不問三
C078n1720_p0814a12║乘十二分教自有座主作麼生是衲僧行脚事師
C078n1720_p0814a13║曰曾問幾人來曰即今問上座師曰即今且
C078n1720_p0814a14║置作麼生是教意曰黃卷赤軸師曰這箇是
C078n1720_p0814a15║文字語言作麼生是教意曰口欲談而辭喪
C078n1720_p0814a16║心欲緣而慮忘師曰口欲談而辭喪為對有
C078n1720_p0814a17║言心欲緣而慮亡為對妄想作麼生是教意
C078n1720_p0814a18║書無語師曰見說尚書看法華經是否曰是
C078n1720_p0814a19║師曰經中道一切治生產業皆與實相不相
C078n1720_p0814a20║違背且道非非想天有幾人退位書無語師
C078n1720_p0814a21║曰尚書且莫草草三經五論師僧拋却特入
C078n1720_p0814a22║叢林十年二十年尚不奈何尚書又爭得會
C078n1720_p0814a23║書禮拜曰某甲罪過。頌曰。作家慣戰不齎
C078n1720_p0814a24║糧奪鼓攙旗勢莫當虎驟龍驤誰辨的反思
C078n1720_p0814b01║仁義勝剛強（尼無着揔）雲門上堂拈起拄杖
C078n1720_p0814b02║曰凡夫實謂之有二乘析謂之無緣覺謂之
C078n1720_p0814b03║幻有菩薩當體即空衲僧家見拄杖便喚作
C078n1720_p0814b04║拄杖行但行坐但坐不得動著。頌曰。二乘
C078n1720_p0814b05║菩薩何言盡諸佛凡夫早晚休世事但將公
C078n1720_p0814b06║道斷人心難似水長流（鼓山珪）掣開金殿鎻
C078n1720_p0814b07║撞動王樓鍾泣露千般草吟風一樣松（徑山
C078n1720_p0814b08║杲）雲門是箇老闍𥠖衲僧巴鼻幾時知拄杖
C078n1720_p0814b09║從教不得動春來未免倒抽枝（懶菴樞）膽逐
C078n1720_p0814b10║灘灘盡心隨浪浪飛舟人報灘盡心膽一時
C078n1720_p0814b11║歸（孤峯源）雲門上堂光不透脫有兩般病一
C078n1720_p0814b12║切處不明面前有物是一又透得一切法空
C078n1720_p0814b13║隱隱地似有箇物相似亦是光不透脫又法
C078n1720_p0814b14║身亦有兩般病得到法身為法執不忘己見
C078n1720_p0814b15║猶存坐在法身邊是一直饒透得法身去放
C078n1720_p0814b16║過即不可子細檢點將來有甚麼氣息亦是
C078n1720_p0814b17║病。頌曰。森羅萬象許崢嶸透脫無方礙眼
C078n1720_p0814b18║睛掃彼門庭誰有力隱人胷次自成情船橫
C078n1720_p0814b19║野渡涵秋碧棹入蘆花照雪明串錦老漁懷
C078n1720_p0814b20║就市飄飄一葉浪頭行（天童覺）雲門示眾曰
C078n1720_p0814b21║讀經千卷紙上語。頌曰。先天後地本寥廓
C078n1720_p0814b22║撥草尋芳途路樂不得春風花不開花開又
C078n1720_p0814b23║被風吹落（或菴體）雲門因僧問達磨面壁意
C078n1720_p0814b24║旨如何師曰念七。又僧問南泉達磨面壁
C078n1720_p0814c01║意旨如何泉曰天寒無被蓋。頌曰。一人會
C078n1720_p0814c02║上竿一人會穿井伎倆雖不同緫是一般病
C078n1720_p0814c03║識得者般病衲僧鼻孔都穿盡（慈受深）雲門
C078n1720_p0814c04║念七開口則失禿却舌頭有甚氣息（東山源）
C078n1720_p0814c05║達磨面壁雲門念七兩箇漆桶多虛少實明
C078n1720_p0814c06║眼衲僧如何委悉當知劒去久矣不用刻舟
C078n1720_p0814c07║尋跡（無相範）
C078n1720_p0814c08║
C078n1720_p0814c09║禪宗頌古聮珠通集卷第十七　　　赤三