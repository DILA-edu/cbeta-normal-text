C078n1720_p0828a01║禪宗頌古聮珠通集卷第十九　　　赤五
C078n1720_p0828a02║（僧錄司右闡教兼靈谷禪寺住持淨戒重校）
C078n1720_p0828a03║祖師機緣
C078n1720_p0828a04║六祖下第九世第十世
C078n1720_p0828a05║宗師二十五人　機緣七十則
C078n1720_p0828a06║昇州清涼院法眼文益禪師（嗣羅漢琛）行脚
C078n1720_p0828a07║次值天雨忽作溪流暴漲轎寓城西地藏院
C078n1720_p0828a08║因叅琛和尚琛問曰上座何徃曰邐迤行脚
C078n1720_p0828a09║去曰行脚事作麼生師曰不知曰不知最親
C078n1720_p0828a10║切師豁然開悟。頌曰。而今飽學似當時脫
C078n1720_p0828a11║盡纖塵到不知任短任長休剪綴隨高隨下
C078n1720_p0828a12║自平持家門豐儉臨時用田地優游信步移
C078n1720_p0828a13║三十年前行脚事分明孤負一雙眉
C078n1720_p0828a14║法眼開堂次子方上座自長慶來師舉先長
C078n1720_p0828a15║慶稜和尚偈問曰作麼生是萬象之中獨露
C078n1720_p0828a16║身子方舉拂子師曰恁麼會又爭得曰和尚
C078n1720_p0828a17║尊意如何師曰喚甚麼作萬象曰古人不撥
C078n1720_p0828a18║萬象師曰萬象之中獨露身說什麼撥不撥
C078n1720_p0828a19║子方豁然悟觧。頌曰。萬象之中獨露身一
C078n1720_p0828a20║回相見一回親東西南北吾皇化莫向江南
C078n1720_p0828a21║苦問津（浮山遠）離念見佛破塵出經現成家
C078n1720_p0828a22║法誰立門庭日逐舟行江練靜春隨草上燒
C078n1720_p0828a23║痕青撥不撥𦗟叮嚀三徑就荒歸便得舊年
C078n1720_p0828a24║松菊尚芳馨（天童覺）法眼因僧惠超問
C078n1720_p0828b01║如何是佛師曰汝是惠超僧於是悟入。頌曰。
C078n1720_p0828b02║問佛從頭理不虧莫同巧妙騁𨦟機真金若
C078n1720_p0828b03║不爐中鍛爭得將金喚作泥（汾陽昭）江國春
C078n1720_p0828b04║風吹不起鷓鴣啼在深華裏三級浪高魚化
C078n1720_p0828b05║龍癡人猶戽夜塘水（雪竇顯）巇嶮行時問路
C078n1720_p0828b06║難有人相問北村南長安無限人來徃幾箇
C078n1720_p0828b07║無鈴過得關（投子青）僧問如何是佛師云汝
C078n1720_p0828b08║是惠超禮拜進前义手思量十萬迢迢（慈明圓）
C078n1720_p0828b09║𨒫官買賣不相饒問佛言云是惠超嗟見衲
C078n1720_p0828b10║僧生異觧認他虹虹作仙橋（天衣懷）當臺明
C078n1720_p0828b11║鏡絕精麤誰道胡來便現胡法不相饒人莫
C078n1720_p0828b12║問可怜天下亂名模（佛印元）木人行千里駿
C078n1720_p0828b13║馬不移蹄落日依南土因風向北嘶（正覺逸）
C078n1720_p0828b14║妙用不須霜刀劒能彈何必玉絃絲嚴冬午
C078n1720_p0828b15║後夜三點閒坐閒眠雲散時（翠巖真）纔到元
C078n1720_p0828b16║正便是年暖風無處不陶然途中多少尋春
C078n1720_p0828b17║客悞𦗟黃鸝作杜䳌（佛慧泉）一文大先錢買
C078n1720_p0828b18║得箇油糍喫向肚裏了當下便不飢（白雲端）
C078n1720_p0828b19║擊石乃出火火光終不然碧潭深萬丈直下
C078n1720_p0828b20║見青天（草堂清）一顆靈丹大似拳服來平地
C078n1720_p0828b21║便昇仙塵緣若有𮈔毫在蹉過蓬萊路八千
C078n1720_p0828b22║（慈受深）三千里外望家鄉雲水重重客路長
C078n1720_p0828b23║向道莫行山下去果聞𤠔呌斷人膓（上方益）
C078n1720_p0828b24║望風鳴處困鹽車伯樂回觀價萬殊可笑如
C078n1720_p0828c01║今虞坂上錯將駑馬作龍駒（普融平）問佛如
C078n1720_p0828c02║何荅惠超秤鎚雖定價相饒雲中不覩雙鵰
C078n1720_p0828c03║落箭過新羅十萬遙（長靈卓）問佛云言是惠
C078n1720_p0828c04║超當機一句不相饒遲疑更向途中覓重疊
C078n1720_p0828c05║關山十萬遙（雲溪恭）覿面相呈見不難髑髏
C078n1720_p0828c06║鑑覺尚顢頇巨靈擡手擘不破始信從前踢
C078n1720_p0828c07║突國（南華昺）問佛分明荅惠超半斤八兩不
C078n1720_p0828c08║相饒藂林萬古為殃禍惡語傷人恨不消（真
C078n1720_p0828c09║歇了）病遇良醫飢逢王饍醬裏得鹽雪裏送
C078n1720_p0828c10║炭（圓悟勤）借婆裙子拜婆朝問佛唯言汝惠
C078n1720_p0828c11║超萬古石頭城下水終歸大海作波濤（佛燈珣）
C078n1720_p0828c12║問佛還云是惠超和根帶子上枝條春風浩
C078n1720_p0828c13║浩難回避發起乾坤那一苗（楚安方）微酸梅
C078n1720_p0828c14║子始生仁鶯老花殘迹已陳一夜南風移斗
C078n1720_p0828c15║柄明朝烟柳不關春（正堂辯）一字入公門九
C078n1720_p0828c16║牛拔不出咄這野孤精鼻孔都打失（月林觀）
C078n1720_p0828c17║惠超問佛佛何遙機就機兮荅惠超到此直
C078n1720_p0828c18║須揮劒刃不然漁父便棲巢（覺鐵觜）
C078n1720_p0828c19║法眼因僧問如何是曹源一滴水師曰是曹
C078n1720_p0828c20║源一滴水。頌曰。曹源一滴水是即波濤起
C078n1720_p0828c21║桃花流出洞中來漁舟夜宿蘆花裏（楊無為）
C078n1720_p0828c22║曹源一滴是曹源萬派滔滔向海門無限乘
C078n1720_p0828c23║槎人不薦風濤皷處有龍蟠（照覺緫）曹源一
C078n1720_p0828c24║滴久澄清流出千江絕浪聲大海幾多遊玩
C078n1720_p0829a01║者茫茫空繞水邊行（白雲端）守株非得兔罔
C078n1720_p0829a02║象獲玄珠一滴曹源水分明灌五湖（佛心才）
C078n1720_p0829a03║曹溪一滴異常流流入滄溟冠九州垂釣幾
C078n1720_p0829a04║番波浪嶮未曾聞道失漁舟（草堂清）一滴曹
C078n1720_p0829a05║源立問端清涼荅處在言前眾流截斷窮源
C078n1720_p0829a06║底百川依舊勢朝天（佛燈珣）得人一牛還人
C078n1720_p0829a07║一馬珎重曹源可知禮也雷奔洶湧海濤生
C078n1720_p0829a08║誰觧截流那下行那下行通玄日午打三更
C078n1720_p0829a09║（韶禪師）應口曹源一滴時誰知依樣畫猫兒
C078n1720_p0829a10║袖中三尺龍泉劒落盡髑髏人不知（別峯印）
C078n1720_p0829a11║法眼荅此話時天台韶國師聞已豁然開悟
C078n1720_p0829a12║平生疑滯渙然冰釋以所悟聞于師師曰汝
C078n1720_p0829a13║向後當為國王所師致祖道光大吾不如也。
C078n1720_p0829a14║頌曰。曹源一滴水相罵饒插觜鷃雀空啾
C078n1720_p0829a15║啾驊騮已千里（月窟清）法眼因僧問
C078n1720_p0829a16║承教有言從無住本立一切法如何是無住
C078n1720_p0829a17║本師曰形與未質名起未名。頌曰。沒踪跡
C078n1720_p0829a18║斷消息白雲無根清風何色散乾盖而非心
C078n1720_p0829a19║持坤輿而有力洞千古之淵源造萬象之模
C078n1720_p0829a20║則𠛴塵𨒫會也處處普賢樓閣門開也頭頭
C078n1720_p0829a21║彌勒（天童覺）法眼問覺上座船來陸
C078n1720_p0829a22║來曰船來師曰船在甚麼處曰船在河裏覺
C078n1720_p0829a23║退師却問傍僧曰你道適來這僧具眼不具
C078n1720_p0829a24║眼。頌曰。水不洗水金不博金昧毛色而得
C078n1720_p0829b01║馬靡𮈔絃而樂琴結繩畫卦有許事喪盡真
C078n1720_p0829b02║淳盤古心（天童覺）法眼問修山主毫
C078n1720_p0829b03║𨤲有差天地懸隔兄作麼生會修曰毫𨤲有
C078n1720_p0829b04║差天地懸隔師曰與麼道又爭得曰某甲只
C078n1720_p0829b05║與麼師兄作麼生師曰毫𨤲有差天地懸隔
C078n1720_p0829b06║修遂禮拜。頌曰。宗師故故問同人一擊毫
C078n1720_p0829b07║𨤲兩路分再審便能明的旨自然清白不從
C078n1720_p0829b08║聞（汾陽昭）六國當時已太平太平纔久不知
C078n1720_p0829b09║兵修公換得長虵陣天下人人會死生（佛印元）
C078n1720_p0829b10║堪悲堪笑修山主因地起𠔃因地倒覿面難
C078n1720_p0829b11║藏苐一機令人却憶雲門老（正覺逸）石城親
C078n1720_p0829b12║切問同叅不話東西便指南明暗兩條來徃
C078n1720_p0829b13║路依俙屈曲在𤇆嵐（保寧勇）金鱗欲化遭它
C078n1720_p0829b14║點額舉頭看湧波瀾𭶹浪拏雲處風高天地
C078n1720_p0829b15║寒（佛慧泉）秤頭蠅坐便欹傾萬世權𢖍照不
C078n1720_p0829b16║平斤兩錙銖見端的終歸輸我定盤星（天童覺）
C078n1720_p0829b17║毫𨤲有差天地隔龍濟清涼何失得魚魯刀
C078n1720_p0829b18║刁孰可分水中有乳鵝王擇（本覺一）一道如
C078n1720_p0829b19║弦直長安信已傳萬邦皆入貢四海息狼烟
C078n1720_p0829b20║（掩室開）法眼示眾曰識得凳子周匝
C078n1720_p0829b21║有餘雲門出云識得凳子天地懸殊。頌曰。
C078n1720_p0829b22║不知將甚報君恩雲起江湖浪皺痕一片古
C078n1720_p0829b23║帆乘興去與誰相逐過天門（保寧勇）一不是
C078n1720_p0829b24║二不成落花流水裏啼鶯閒庭雨散夜將半
C078n1720_p0829c01║片月還從海底生（象田卿）識得凳子四脚著
C078n1720_p0829c02║地要坐便坐要起便起（在菴賢）
C078n1720_p0829c03║法眼因僧來𠫵次師以手指簾尋有二僧齊
C078n1720_p0829c04║去捲簾師曰一得一失。頌曰。松直𣗥曲鶴
C078n1720_p0829c05║長鳬短𦏁黃世人俱玄治亂其安也潛龍在
C078n1720_p0829c06║淵其逸也翔鳥脫絆夫何祖祢西來得失是
C078n1720_p0829c07║非相半蓮隨風而轉空船截流而到岸箇中
C078n1720_p0829c08║伶俐衲僧看取清涼手𫨻（天童覺）老將高提
C078n1720_p0829c09║白玉鞭雙駒一策去翩翩古今得失論量底
C078n1720_p0829c10║空看西山暮雨前（正堂辯）清涼指出二僧捲
C078n1720_p0829c11║起一得一失誰觧相委只見桃花逐水流幾
C078n1720_p0829c12║人親到桃源裏（肯堂充）法眼因僧問
C078n1720_p0829c13║古佛堂前什麼人先到師曰不動步者。頌曰。
C078n1720_p0829c14║古佛堂前到者稀相見難逢掣電機死水
C078n1720_p0829c15║有龍終不聖驚起依前眼[(大/月)*皮]𭿇（天衣懷）
C078n1720_p0829c16║法眼因僧問如何是塵刦來事師曰盡在于
C078n1720_p0829c17║今。頌曰。塵刦來事盡在于今祖師不會靣
C078n1720_p0829c18║壁沈吟（楊無為）法眼問僧從什麼處來僧云
C078n1720_p0829c19║泗州來師曰大聖今年曾出塔麼曰不出師
C078n1720_p0829c20║曰去僧便去師却問傍僧曰你道這僧曾到
C078n1720_p0829c21║泗州也無僧亦無對。頌曰。妙圓金地絕纖
C078n1720_p0829c22║塵到者當觀無相真莫道玄門難近向舉頭
C078n1720_p0829c23║便是塔中人（雪竇宗）法眼聞齋魚問
C078n1720_p0829c24║僧還聞麼適來若聞如今不聞如今若聞適
C078n1720_p0830a01║來不聞。頌曰。耳𦗟如聾口說如啞法眼舌
C078n1720_p0830a02║頭孰真孰假（𡰱無着緫）法眼因僧問聲
C078n1720_p0830a03║色兩字如何透得師召大眾曰諸上座且道
C078n1720_p0830a04║這箇僧還透得也未若會此問處透聲色即
C078n1720_p0830a05║不難。頌曰。親口問來求透路作家直為指
C078n1720_p0830a06║昬朦眼耳忽然春夢覺鶯吟燕語盡圓通（大
C078n1720_p0830a07║洪遂）聲色本來惟兩字作家曾共辨言端若
C078n1720_p0830a08║人識得其僧問直透色聲應不難（本覺一）聲
C078n1720_p0830a09║色都來兩箇字衲僧不透眼中沙黃鶴樓前
C078n1720_p0830a10║吹玉笛江城五月落梅花（慈受深）
C078n1720_p0830a11║襄州清谿山洪進禪師（嗣羅漢琛）問修山主
C078n1720_p0830a12║曰眀知生不生性為什麼為生之所流修曰
C078n1720_p0830a13║筍畢竟成竹去如今作篾使還得麼師曰汝
C078n1720_p0830a14║向後自悟去在曰紹修所見只如此上座意
C078n1720_p0830a15║旨如何師曰這箇是監院房那箇是典座房
C078n1720_p0830a16║修禮謝。頌曰。進老分明到五臺修師真箇
C078n1720_p0830a17║入閩來維那院主門相對說著令人兩眼開
C078n1720_p0830a18║（正覺逸）豁落無依高閒不覊家邦平帖到人
C078n1720_p0830a19║稀些些力量分階級蕩蕩身心絕是非是非
C078n1720_p0830a20║絕分立大方無軌轍（天童覺）撫州龍濟
C078n1720_p0830a21║山主紹修禪師（嗣羅漢琛）行脚時同悟空法
C078n1720_p0830a22║眼到地藏向火舉話次藏入來乃問山河大
C078n1720_p0830a23║地與上座自己是同是別師曰不別藏竪兩
C078n1720_p0830a24║指云兩箇三人因此同叅。頌曰。入院高茅
C078n1720_p0830b01║緫不疑都緣未達祖師機妄空學問爭長短
C078n1720_p0830b02║虗記閒詞一肚皮大地山河君可別報云不
C078n1720_p0830b03║別恰如癡當人被息狂迷者見成舉措不揚
C078n1720_p0830b04║眉（汾陽昭）山河大地同兼別口中未有娘生
C078n1720_p0830b05║舌多知禪客強分踈甕裏何曾走却鼈（佛印元）
C078n1720_p0830b06║地藏當機竪指頭諸老至今猶未瞥天回地
C078n1720_p0830b07║轉却等閒千古萬古兩條銕（白雲端）商量同
C078n1720_p0830b08║別有多般老倒何曾舉舌端今古不能提得
C078n1720_p0830b09║去一雙靈劒倚天寒（保寧勇）休爭自己與山
C078n1720_p0830b10║河撥動干戈不奈何看取將軍施武略兩條
C078n1720_p0830b11║寒劒定龍蛇（冶父川）火爐頭話幾多般自己
C078n1720_p0830b12║同時作麼觀直下起來呈伎倆山河大地黑
C078n1720_p0830b13║漫漫（虗堂愚）龍濟示眾曰具足几夫法
C078n1720_p0830b14║凢夫不知具足聖人法聖人不會聖人若會
C078n1720_p0830b15║即是凢夫凡夫若知即是聖人此語具一理
C078n1720_p0830b16║二義若人辨得不妨於佛法中有箇入處若
C078n1720_p0830b17║辨不得莫道不疑。頌曰。凡全是聖聖全凢
C078n1720_p0830b18║究實遺名直下叅廓徹逈超凡聖處無言童
C078n1720_p0830b19║子口喃喃（靈源清）剗除露布葛藤不用之乎
C078n1720_p0830b20║者也饒君句下精通未免喚驢作馬（卍菴顏）
C078n1720_p0830b21║融峯強萬丈未話足先酸若不緣雲去那知
C078n1720_p0830b22║星斗寒（虗堂愚）龍濟因僧問刦火洞然大
C078n1720_p0830b23║千俱壞未審這箇壞不壞師曰不壞曰為什
C078n1720_p0830b24║麼不壞師曰為同大千。頌曰。問若剜心荅
C078n1720_p0830c01║若劈腹句裏反身何勞迅速刦火俱然同大
C078n1720_p0830c02║千全機不動劒𨦟旋龍濟山頭龍退骨𦦨摩
C078n1720_p0830c03║天上鼓驚湍龍濟示眾曰是柱不見
C078n1720_p0830c04║柱非柱不見柱是非已去了是非裏薦取。頌
C078n1720_p0830c05║曰。是與不是俱不是亦無不是謾勞推兩
C078n1720_p0830c06║頭截斷歸家後獨露乾坤更是誰（靈源清）薦
C078n1720_p0830c07║得是移花兼蝶至薦得非擔泉帶月歸是也
C078n1720_p0830c08║好鄭州梨勝青州棗非也好象山路入蓬萊
C078n1720_p0830c09║島是亦沒交涉[跍-十+水]着秤鎚硬似銕非亦沒交
C078n1720_p0830c10║涉金剛寶劒當頭截阿呵呵會也麼知事少
C078n1720_p0830c11║時煩惱少識人多處是非多（全菴已）是是非
C078n1720_p0830c12║非來却易非非是是去還難是非從此銷磨
C078n1720_p0830c13║盡一顆圓明照膽寒（雲衲慶）
C078n1720_p0830c14║鼎州梁山緣觀禪師（嗣同安志）僧問如何是
C078n1720_p0830c15║空刦已前事師曰擊動乾坤鼓時人𦗟不聞。
C078n1720_p0830c16║頌曰。虛空為皷須彌槌擊者
C078n1720_p0830c17║雖多𦗟者稀半夜髑髏驚夢破滿頭明月不
C078n1720_p0830c18║思歸（丹霞淳）
C078n1720_p0830c19║梁山因僧問如何是祖師西來意師曰莫亂
C078n1720_p0830c20║道。頌曰。
C078n1720_p0830c21║國令嚴嚴擬者危毫𨤲纔動銕輪隨心萌口
C078n1720_p0830c22║應三千里齒露言來苦怨誰（投子青）
C078n1720_p0830c23║梁山因僧問祖意教意是同是別師曰金烏
C078n1720_p0830c24║東上人皆貴玉兔西沈佛祖迷。
C078n1720_p0831a01║頌曰。靈山會上言雖普少室峯前句未形瑞
C078n1720_p0831a02║草蒙華含月秀寒松蓊欝出雲青（丹霞淳）
C078n1720_p0831a03║梁山因僧問如何是日用事師
C078n1720_p0831a04║曰碧玉點破瑠璃色滿目紅塵不見沙。
C078n1720_p0831a05║頌曰。刦火洞然無相宅金門不
C078n1720_p0831a06║覩玉樓家寶天雲淡銀河冷浩浩波瀾豈動
C078n1720_p0831a07║沙（丹霞淳）
C078n1720_p0831a08║懷安軍雲頂山德敷禪師（嗣護國遠）成都師
C078n1720_p0831a09║請就衙陞座有樂營將出禮拜起回顧下馬
C078n1720_p0831a10║臺曰一口吸盡西江水即不問請師吞却階
C078n1720_p0831a11║前下馬臺師展兩手唱曰細抹將來營將猛
C078n1720_p0831a12║省。頌曰。
C078n1720_p0831a13║吞却階前下馬臺逢人有口亦難開戲衫莫
C078n1720_p0831a14║恠重拈出曾是村歌社舞來（笑翁堪）
C078n1720_p0831a15║襄州石門紹遠禪師（嗣石門徹）
C078n1720_p0831a16║僧問如何是祖師西來意師曰布袋盛烏龜。
C078n1720_p0831a17║頌曰。
C078n1720_p0831a18║剖出驚人句布袋裏烏龜衲僧莫錯會黑豆
C078n1720_p0831a19║未生時（洞山聡）
C078n1720_p0831a20║鼎州文殊應真禪師
C078n1720_p0831a21║（嗣德山密）僧問萬法歸一一歸何處師曰黃
C078n1720_p0831a22║河九曲。頌曰。
C078n1720_p0831a23║問法
C078n1720_p0831a24║窮因歸何處黃河透過碧波瀾須知雲外千
C078n1720_p0831b01║峯上別有靈松帶露寒（投子青）路窮崖斷進
C078n1720_p0831b02║無門頼有山翁指出原九曲黃河清徹底誰
C078n1720_p0831b03║知別是一乾坤（懶菴需）九曲那容眨眼看操
C078n1720_p0831b04║舟誰觧別波瀾文殊曾展回天手直得朝宗
C078n1720_p0831b05║萬𣲖乾（木菴永）文殊真因僧問古人垂一足
C078n1720_p0831b06║意旨如何師曰坐久成勞。頌曰。馳書纔去
C078n1720_p0831b07║返匆匆一足垂酬繼後踪坐久成勞誰委悉
C078n1720_p0831b08║紅爐點雪自相通（投子青）南嶽南臺勤禪師
C078n1720_p0831b09║（嗣德山密）僧問如何是祖師西來意師曰一
C078n1720_p0831b10║寸龜毛重七斤。頌曰。等閒不語未逢人語
C078n1720_p0831b11║便傷直似太親不顧火中鸞鳳息驚他石虎
C078n1720_p0831b12║暗生瞋（投子青）蘄州五祖師戒禪師（嗣雙泉
C078n1720_p0831b13║寬）僧問如何是佛師曰[跍-十+水]著秤鎚硬似鐵。頌
C078n1720_p0831b14║曰。[跍-十+水]著秤鎚硬似鐵懞懂禪和猶未瞥三
C078n1720_p0831b15║冬嶺上火雲生六月長天降大雪（雲峯恱）[跍-十+水]
C078n1720_p0831b16║著秤鎚硬似鐵此時有理不能說新羅國裏
C078n1720_p0831b17║火星飛直向雲門指上熱（白雲端）信步紅塵
C078n1720_p0831b18║裏無人問短長歸來天欲暮片月照滄浪（京
C078n1720_p0831b19║兆府天寧璉）牧童歸去倒騎牛白日城中晚
C078n1720_p0831b20║未休[跍-十+水]著秤鎚硬似鐵那知船子下楊州（佛
C078n1720_p0831b21║陀遜）五祖戒因智門問暑往寒來即不問林
C078n1720_p0831b22║下相逢事若何師曰五鳳樓前𦗟玉漏問曰
C078n1720_p0831b23║爭柰主山高案山低師曰湏彌頂上擊金鍾。
C078n1720_p0831b24║頌曰。高高峯頂飜銀浪深深海底起紅塵
C078n1720_p0831c01║金鍾玉漏相酬酢疑殺滔滔天下人苟非作
C078n1720_p0831c02║者孰問關津執鞭回首四海良鄰君不見仲
C078n1720_p0831c03║尼溫伯雪傾盖相逢也奇絕（圓悟勤）五鳳樓
C078n1720_p0831c04║前𦗟玉漏須彌頂上擊金鍾巨靈擡手無多
C078n1720_p0831c05║子擊破華山千萬重（即菴覺）隨州智門光作
C078n1720_p0831c06║禪師先住復州北塔（嗣香林遠）僧問蓮華未
C078n1720_p0831c07║出水時如何師曰蓮華曰出水後如何師曰
C078n1720_p0831c08║荷葉。頌曰。蓮華荷葉報君知出水還同未
C078n1720_p0831c09║出時江北江南問王老一狐疑了一狐疑（雪
C078n1720_p0831c10║竇顯）蓮華荷葉有由哉泥水分時絕點埃堪
C078n1720_p0831c11║憶九龍初沐處東西一步一花開（白雲端）蓮
C078n1720_p0831c12║華荷葉共池中華葉年年綠間紅春水漣漪
C078n1720_p0831c13║清徹底一聲啼鳥五更風（張無盡）烟籠檻外
C078n1720_p0831c14║差差綠風撼池中柄柄香多謝浣沙人不折
C078n1720_p0831c15║雨中留得盖鴛鴦（慈受深）蓮華荷葉的須分
C078n1720_p0831c16║無限清香付與君彈指若知霄漢路便能平
C078n1720_p0831c17║地步青雲（長靈卓）香苞冷透波心月綠葉輕
C078n1720_p0831c18║搖水面風出未出時君看取都盧只在一池
C078n1720_p0831c19║中（佛鑑懃）泥水未分紅菡蓞雨餘先透碧波
C078n1720_p0831c20║香千般意路終難會一著歸根便廝當（佛燈
C078n1720_p0831c21║珣）蓮華荷葉非妙非玄碧潭澄徹明月初圓
C078n1720_p0831c22║最好太平無一事儘教樵唱滿江村（佛心才）
C078n1720_p0831c23║白藕未明非隱的紅花出水不當陽游人莫
C078n1720_p0831c24║用傳消息自有清風透遠香（丹霞淳）荷花荷
C078n1720_p0832a01║葉為君通問荅還同箭拄鋒覿面清香來不
C078n1720_p0832a02║盡須知不在藕池中（本覺一）出水何如未出
C078n1720_p0832a03║水蓮華荷葉有來由定光金地遙招手智者
C078n1720_p0832a04║江陵暗點頭（太源岳）荷葉團團擎翠盖蓮花
C078n1720_p0832a05║灼灼闘紅粧馨香越格無人薦又遂薰風過
C078n1720_p0832a06║野塘（雲耕靜）荷華荷葉意在言前神仙妙訣
C078n1720_p0832a07║父子不傳（石田薰）智門因僧問如何是般若
C078n1720_p0832a08║體師曰蚌含明月曰如何是般若用師曰兔
C078n1720_p0832a09║子懷胎。頌曰。一片虛凝絕謂情人天從此
C078n1720_p0832a10║見空生蚌含明月深深意曾與禪家作戰爭
C078n1720_p0832a11║（雪竇顯）蚌含明月兔懷胎無限禪人劈不開
C078n1720_p0832a12║鐵眼銅睛何擬擬三千里外笑咍咍（長靈卓）
C078n1720_p0832a13║蚌含明月秋波冷兔子懷胎夜𩲸寒皎皎清
C078n1720_p0832a14║光成一片直湏回首好生觀（佛鑑懃）蚌含玄
C078n1720_p0832a15║兔𭥍何深體用明來絕古今雪曲唱高還和
C078n1720_p0832a16║寡不知何處是知音（本覺一）玉兔懷胎蚌含
C078n1720_p0832a17║明月乘時正在中秋莭一顆明珠轉玉盤徹
C078n1720_p0832a18║底無瑕光皎潔（慈受深）智門因僧問如何是
C078n1720_p0832a19║佛師曰踏著草鞋赤脚走曰如何是佛向上
C078n1720_p0832a20║事師曰拄杖頭上挑日月。頌曰。路上忙忙
C078n1720_p0832a21║赤脚人草鞋踏破走風塵東西南北忙中畔
C078n1720_p0832a22║拄杖頻挑日月輪（佛國白）[跍-十+水]破草鞋赤脚走
C078n1720_p0832a23║衲僧到此無窠臼拄杖頭邊挑日月九州四
C078n1720_p0832a24║海任遨遊（真如喆）智門真得祖家風放出雲
C078n1720_p0832b01║門廣長舌大智如愚大巧若拙用盡工夫參
C078n1720_p0832b02║不徹莫於平地上增堆休向虗空裏釘橛（天
C078n1720_p0832b03║童覺）拄杖頭上挑日月藏身北斗何殊絕三
C078n1720_p0832b04║千剎海夜沉沉新出紅爐一點雪（南堂興）[跍-十+水]
C078n1720_p0832b05║破草鞋赤脚走胷中憤氣衝牛斗湏彌頂上
C078n1720_p0832b06║擊金鍾百戰塲中師子吼[跍-十+水]破草鞋赤脚
C078n1720_p0832b07║走堂堂向外揚家醜只知斂衭出人前不覺
C078n1720_p0832b08║衣穿露兩肘（最菴印）天台蓮華峯祥菴主（嗣
C078n1720_p0832b09║奉先深）示寂日拈拄杖示眾曰古人到這裏
C078n1720_p0832b10║為甚麼不肯住眾無對師乃曰為它途路不
C078n1720_p0832b11║得力復曰畢竟如何以杖橫肩曰楖𣗖橫擔
C078n1720_p0832b12║不顧人直入千峯萬峯去言畢而逝。頌曰。
C078n1720_p0832b13║眼裏塵沙耳裏土千峯萬峯不肯住落花流
C078n1720_p0832b14║水太茫茫剔起眉毛何處去（雪竇顯）住不住
C078n1720_p0832b15║𠔃日卓午蓮華菴主誰相許楖𣗖橫擔不顧
C078n1720_p0832b16║人千峯萬峯是何處（翠巖真）作者仍甘在半
C078n1720_p0832b17║途半途不住竟何如橫擔楖𣗖千峯去雲外
C078n1720_p0832b18║何人得見渠（本覺一）石火光中爛熳遊白拈
C078n1720_p0832b19║臨濟未同儔掀反華岳連天黑幾箇知身在
C078n1720_p0832b20║御樓（無菴全）汾州太子院善昭禪師（嗣首山）
C078n1720_p0832b21║僧問如何是祖師西來意師曰青絹扇子足
C078n1720_p0832b22║風涼。頌曰。叢林傑出鎮汾陽譽走名馳振
C078n1720_p0832b23║八方人問西來祖師意觧云扇子足風涼（正
C078n1720_p0832b24║覺逸）青絹扇子足風涼斷際全機善舉揚月
C078n1720_p0832c01║眀三峽猿啼夜何處人聞不斷膓（佛慧泉）青
C078n1720_p0832c02║絹扇子足風涼親得搖來始息狂只愛團團
C078n1720_p0832c03║無縫者人前空自眼如羊（白雲端）青絹扇子
C078n1720_p0832c04║足風涼日用何曾有覆藏堪笑塵中無限客
C078n1720_p0832c05║手遮西日汗如湯（慈受深）汾陽青扇價難酬
C078n1720_p0832c06║為有涼風卒未休不見鹽官多少眾競頭爭
C078n1720_p0832c07║角覓犀牛（上方益）風格團團妙意深等閒拈
C078n1720_p0832c08║出示知音汗流浹背曾施手氣爽中宵便負
C078n1720_p0832c09║心（佛鑑懃二）祖意宗師先漏泄團團青扇足
C078n1720_p0832c10║風涼禪人未曉重相問獨自凄凄過洛陽
C078n1720_p0832c11║親得搖來始息狂風動荷花滿座香自從一
C078n1720_p0832c12║得真歸趣無意涼人人自涼（椘安方）呷醋咬
C078n1720_p0832c13║陳薑波斯鼻孔長得些滋味子婆是阿爺娘
C078n1720_p0832c14║（肯堂充）青絹扇子足風涼標格團團不覆藏
C078n1720_p0832c15║信手拈來隨處用清機元不在汾陽（頑石空）
C078n1720_p0832c16║汾陽示眾曰識得拄杖子行脚事畢三角云
C078n1720_p0832c17║識得拄杖子入地獄如箭。頌曰。平地無端
C078n1720_p0832c18║立話端揭天聲撼怒濤寒直饒識得拄杖子
C078n1720_p0832c19║也是封皮作信看（笑翁堪）汗漫學屠龍人言
C078n1720_p0832c20║枉費工自非親到者誰與論窮通（虛堂愚）妙
C078n1720_p0832c21║峯善著語云錯又舉三角語了云錯老僧則
C078n1720_p0832c22║不然識得拄杖子錯乃。頌曰。妙峯三箇錯
C078n1720_p0832c23║不是無病藥龐公賣笊籬清平道木杓汾陽
C078n1720_p0832c24║示眾曰夫說法者湏具十智同真若不具十
C078n1720_p0833a01║智同真邪正不辯緇素不分不能與人天為
C078n1720_p0833a02║眼目决斷是非如鳥飛空而折翼如箭射的
C078n1720_p0833a03║而斷弦弦斷故射的不中翼折故空不可飛
C078n1720_p0833a04║弦壯翼牢空的俱徹作麼生是十智同真與
C078n1720_p0833a05║諸上座點出一同一質二同大事三緫同叅
C078n1720_p0833a06║四同真志五同徧普六同具足七同得失八
C078n1720_p0833a07║同生殺九同音吼十同得入又曰與甚麼人
C078n1720_p0833a08║同得入與阿誰同音吼作麼生是同生殺甚
C078n1720_p0833a09║麼物同得失阿那箇同具足是甚麼同徧普
C078n1720_p0833a10║何人同真志孰能緫同叅那箇同大事何物
C078n1720_p0833a11║同一質有點得出底麼點得出者不恡慈悲
C078n1720_p0833a12║點不出來未有叅學眼在切須辨取要識是
C078n1720_p0833a13║非面目見在。徑山杲云汾陽末後若無箇
C078n1720_p0833a14║面目見在一塲敗關雖然如是喪我兒孫喝
C078n1720_p0833a15║一喝。頌曰。兔角龜毛眼裏栽銕山當面勢
C078n1720_p0833a16║崔嵬東西南北無門入曠刦無明當下灰
C078n1720_p0833a17║十智同真面目全於中一智是根源若人要
C078n1720_p0833a18║識汾陽老擘破三玄作兩邊（洪覺範）十年
C078n1720_p0833a19║湖海覓冤讎不得冤讎未肯休芍藥花開菩
C078n1720_p0833a20║薩面㯶櫚葉長夜又頭（鼓山珪）畫得真如活
C078n1720_p0833a21║花間翅展開黃鸎偷眼覷不敢下枝來（正堂辯）
C078n1720_p0833a22║陽春白雪人難和藻鑑冰壺豈易觀一把柳
C078n1720_p0833a23║𮈔𠬧不得和風搭在玉闌干（或菴體）
C078n1720_p0833a24║汝州葉縣廣教院歸省禪師（嗣首山）僧問如
C078n1720_p0833b01║何是學人密用心處師曰閙市輥毬子曰意
C078n1720_p0833b02║旨如何師曰溥請眾人看。頌曰。輥毬閙市
C078n1720_p0833b03║眾人看一陣清風吹面寒定亂不須雙刃劒
C078n1720_p0833b04║活人何必九還[舟-(白-日)]（即菴覺）襄州谷隱山
C078n1720_p0833b05║蘊聦禪師亦曰石門聦亦曰慈照聦（嗣首山）
C078n1720_p0833b06║僧問日徃月來遷不覺年衰老還有不老者
C078n1720_p0833b07║麼師曰有曰如何是不老者師曰虬龍筋力
C078n1720_p0833b08║高聲呌晚後精靈轉更多。頌曰。洞裏無雲別
C078n1720_p0833b09║是天桃花如錦柳如烟仙家不會論冬夏石
C078n1720_p0833b10║爛松枯是一年（無量壽）慈照聡因僧問
C078n1720_p0833b11║如何是道師曰臘月三十日。頌曰。臘月三
C078n1720_p0833b12║十日開口便為勑更擬問如何明朝正月一
C078n1720_p0833b13║（無凖範）臘月三十日真人好消息戴㡌空山
C078n1720_p0833b14║行穿靴水上立（雲衲慶）汝州廣慧院元
C078n1720_p0833b15║璉禪師（嗣首山）初到首山山問近離甚處師
C078n1720_p0833b16║曰漢上山竪拳曰漢上還有這箇麼師曰這
C078n1720_p0833b17║箇是甚麼椀鳴聲山曰瞎師曰恰是拍一拍
C078n1720_p0833b18║便出他日又問學人親到寶山空手回時如
C078n1720_p0833b19║何山曰家家門前火把子師大悟云某甲不
C078n1720_p0833b20║疑天下老和尚舌頭也山曰汝會處作麼生
C078n1720_p0833b21║與我說來看師曰秪是地上水碙砂也山曰
C078n1720_p0833b22║汝會也師便禮拜。頌曰。空手歸時誰肯信
C078n1720_p0833b23║驢䭾馬載入門來家家舉起火把子半夜天
C078n1720_p0833b24║如白日開（白雲端）寶山到日事如何空手回
C078n1720_p0833c01║時所得多家家門前火把子明如日月照山
C078n1720_p0833c02║河（佛鑑懃）潭州北禪智賢禪師（嗣福巖
C078n1720_p0833c03║雅）嵗夜小叅曰年窮嵗盡無可與諸人分嵗
C078n1720_p0833c04║老僧烹一頭露地白牛炊黍米飯煑野菜羹
C078n1720_p0833c05║燒榾柮火大家喫了唱村田樂何故免見倚
C078n1720_p0833c06║他門戶傍他墻剛被時人喚作郎下座歸方
C078n1720_p0833c07║丈至夜深維那入方丈問訊曰縣裏有公人
C078n1720_p0833c08║到勾和尚師曰作甚麼曰道和尚宰牛不納
C078n1720_p0833c09║皮角師遂將下頭㡌擲在地上那便拾去師
C078n1720_p0833c10║下禪床攔胷擒住呌曰賊賊那將㡌子覆師
C078n1720_p0833c11║頂曰天寒且還和尚師呵呵大笑那便出去
C078n1720_p0833c12║時法昌遇為侍者師顧昌曰這公案作麼生
C078n1720_p0833c13║昌曰潭州紙貴一狀領過。頌曰。納它皮角
C078n1720_p0833c14║要輸機放下尋時結抄歸一任這回黃雪落
C078n1720_p0833c15║滿家圍火掩柴扉（白雲端）佛性要當時莭顯
C078n1720_p0833c16║北禪除夜啟玄津當筵獨恣庖丁刃直至如
C078n1720_p0833c17║今此話新（靈源清）來勾皮骨訪知音一語當
C078n1720_p0833c18║機直萬金㡌子擲來如未曉眼前爭免拾花
C078n1720_p0833c19║針分皮納角牛何在釵釧瓶盤只一金大
C078n1720_p0833c20║用莫言無軌則當機須是芥投針（草堂清）白
C078n1720_p0833c21║牛露地直須烹分嵗閑和野菜羹莫謂个中
C078n1720_p0833c22║滋味少須知四海飽膨脝（普融平）北禪分嵗
C078n1720_p0833c23║烹白牛官中文字急來勾立地交他納皮角
C078n1720_p0833c24║連忙擲下舊兜鍪（文殊道）北禪夜分嵗特地
C078n1720_p0834a01║巧安排維那出隻手線去又𮈔來田郎催拍
C078n1720_p0834a02║板鮑老舞三臺若教行正令活作一坑埋（石
C078n1720_p0834a03║菴玿）白牛烹了正熈熈皮角官中却要追捋
C078n1720_p0834a04║下㡌簷輸納了燈前更鼓夜遲遟（天目禮）
C078n1720_p0834a05║北禪因僧問如何是佛師曰𢁈挑不上。頌曰。
C078n1720_p0834a06║𢁈挑不上筋撥不開合掌讚言善哉善哉（踈
C078n1720_p0834a07║山仁）瑞州洞山曉聦禪師（嗣文殊真）常自負柴
C078n1720_p0834a08║上山路逢一僧問山上有柴何故將去師放
C078n1720_p0834a09║柴於地曰會麼曰不會師曰我要燒。頌曰。
C078n1720_p0834a10║此行莫擬幾時回北去應須到五臺若遇文
C078n1720_p0834a11║殊放光處殷勤為我記歸來（虛堂愚）柴火煎
C078n1720_p0834a12║熬擔在身相逢狹路不堪論淡烟落日青山
C078n1720_p0834a13║外滿地難収刀斧痕（石林鞏）洞山聡曰一大
C078n1720_p0834a14║藏教只是箇之字。頌曰。點畫分明無道理
C078n1720_p0834a15║老胡幾度提不起不如分付王將軍無限風
C078n1720_p0834a16║流歸手裏（白雲端）洞山聦因僧問既是泗州
C078n1720_p0834a17║大聖為什麼在揚州出現師曰君子愛財取
C078n1720_p0834a18║之有道。頌曰。泗州忽示現揚州天下宗師
C078n1720_p0834a19║話路稠君子愛財取有道南海波斯鼻孔麄
C078n1720_p0834a20║（慈明圓）玉堂有路通人到金榜無名只自慚長恨
C078n1720_p0834a21║貧儒書讀盡老來不得一青衫（栢庭永）眀州
C078n1720_p0834a22║雪竇山重顯禪師（嗣智門祚）示眾曰龍泉與刀
C078n1720_p0834a23║斧同質利鈍懸殊駑駘與驥馬同途遲速有
C078n1720_p0834a24║異。頌曰。說似琅玕猶是玉謂言鍮石又如金
C078n1720_p0834b01║自慚識性多庸下未有昭昭至鑒心（佛鑑懃）
C078n1720_p0834b02║雪竇示眾曰譬若世界壞時大水競作其間
C078n1720_p0834b03║無量眾生或沒未沒互相悲號仰望蒼蒼皆
C078n1720_p0834b04║云相救當是之時四禪天人一見高聲便喝
C078n1720_p0834b05║咄哉眾生我預曾報汝令頻頻上來汝却不
C078n1720_p0834b06║𦗟如今有什麼救處乃拍手云歸堂。
C078n1720_p0834b07║頌曰。却外濤聲滿世間羣生無處可躋攀寥
C078n1720_p0834b08║寥天外清虛境誰觧陵空上帝關（圭堂居士）
C078n1720_p0834b09║雪竇住翠峯時有數僧到師曰新到那僧曰
C078n1720_p0834b10║是師曰叅堂去僧纔行師復喚曰來來僧回
C078n1720_p0834b11║首師曰洞庭難得師僧到與你一椀茶喫。頌
C078n1720_p0834b12║曰。入門句子已先酬喚去呼來苐二頭到
C078n1720_p0834b13║此不知茶味者紛紛空買洞庭舟（虗堂愚）
C078n1720_p0834b14║雪竇改船子漁父頌曰夜靜水寒魚不食滿
C078n1720_p0834b15║船載得月明歸。頌曰。
C078n1720_p0834b16║閃爍金鱗躍浪時華亭貪翫下鈎遲誰知雪
C078n1720_p0834b17║老垂𮈔慣不犯波濤取得伊（白雲端）
C078n1720_p0834b18║雪竇因僧問如何是諸佛本源師曰千峯寒
C078n1720_p0834b19║色曰未審向上更有事也無師曰雨滴巖花。
C078n1720_p0834b20║頌曰。千峯寒色事如何雪上加霜凍滑
C078n1720_p0834b21║多若遇鄒陽吹暖律巖花應不待春和（楊無
C078n1720_p0834b22║為）千峯寒色冷堆青雨滴巖花照眼明若
C078n1720_p0834b23║問个中端的旨休將鶴唳作鸎聲（本覺一）
C078n1720_p0834b24║雪竇因僧問山花開似錦澗水湛如藍學人
C078n1720_p0834c01║分上為什麼不會師曰枯木裏瞠眼曰恁麼
C078n1720_p0834c02║則從苗辨地因語識人也師曰三十棒且待
C078n1720_p0834c03║別時。頌曰。一枝枯草強遮羞明鏡當
C078n1720_p0834c04║軒燭盡幽滿面慚惶移步去清光灼灼避無
C078n1720_p0834c05║由（白雲端）雪竇頌革轍二門曰
C078n1720_p0834c06║刦火曾洞然木人淚先落可怜傅大士處處
C078n1720_p0834c07║失樓閣（一）德雲閑古錐幾下妙峯頂喚它癡
C078n1720_p0834c08║聖人擔雪共填井（二）祖佛未生前已震塗毒
C078n1720_p0834c09║鼓如今誰樂聞請試分回互（三）宛轉復宛轉
C078n1720_p0834c10║真金休百鍊喪却毗耶離無人觧看箭（四）。頌
C078n1720_p0834c11║曰。迦葉聆箏起舞淵明聞鍾皺眉息畊
C078n1720_p0834c12║斗室危坐半窓凍日熈熈（虗堂愚）
C078n1720_p0834c13║風卷浮雲盡青天絕點埃山川俱在目何必
C078n1720_p0834c14║上高臺（葛蘆覃）
C078n1720_p0834c15║雪竇頌曰三分光陰二早過靈臺一點不揩
C078n1720_p0834c16║磨區區日逐貪生去喚不回頭爭奈何。頌曰。
C078n1720_p0834c17║業識茫茫無本可據咄哉癡漢便恁麼去（肯
C078n1720_p0834c18║堂充）鋸觧秤鎚油煎石碟兩手擎來有功
C078n1720_p0834c19║者賞（且菴仁）無禪才云雪竇老
C078n1720_p0834c20║漢顢顢頇頇儱儱侗侗更叅三十年也未會
C078n1720_p0834c21║禪在然雖如是土曠人稀試𦗟下箇註脚乃。
C078n1720_p0834c22║頌曰。瞎却摩醯三隻眼南北東西路不
C078n1720_p0834c23║分千林落葉無人掃獨自松門展脚眠
C078n1720_p0834c24║雪竇與李殿院坐次有秀才并道士到院李
C078n1720_p0835a01║問云三教中那箇為貴師側身义手而立李
C078n1720_p0835a02║曰有口何不道取師曰對夫子而難言。
C078n1720_p0835a03║頌曰。擊碎髑髏敲出骨莭明眼人前自彰醜
C078n1720_p0835a04║拙（木菴永）相州天平從漪禪師
C078n1720_p0835a05║（嗣清溪進）師到西院兩錯公案
C078n1720_p0835a06║首山念云據天平作恁麼觧會未夢見西院
C078n1720_p0835a07║在何故話在。頌曰。禪家流愛輕薄滿肚
C078n1720_p0835a08║叅來用不着堪悲堪笑天平老五老峯前古
C078n1720_p0835a09║觀基老君元是一牟尼時難只得同香火莫
C078n1720_p0835a10║𦗟它人說是非（南堂興）雪竇因
C078n1720_p0835a11║僧問如何是佛師曰四山圍繞。頌曰。
C078n1720_p0835a12║狂狗趂塊瞎驢趂隊只許我知不許伊會
C078n1720_p0835a13║雪竇因僧問如何是諸佛向上人師曰白雲
C078n1720_p0835a14║覆青山曰莫便是和尚為人處也無師曰淥
C078n1720_p0835a15║水徒長蕖。頌曰。雪嶠層層翠𤨏深風生寒
C078n1720_p0835a16║岫結重雲夜來[舟-(白-日)]鳳冲霄漢𦗟曉樵人逐鴈
C078n1720_p0835a17║羣（投子青）
C078n1720_p0835a18║雪竇問大龍語者默者不是。頌曰。
C078n1720_p0835a19║三軍不動旗閃爍龍蛇陣上看謀略令人長
C078n1720_p0835a20║憶李將軍萬里晴空飛一鶚（復菴封）
C078n1720_p0835a21║潭州雲盖繼鵬禪師（嗣智門祚）初謁雙泉雅
C078n1720_p0835a22║禪師泉令充侍者示以芭蕉拄杖話經久無
C078n1720_p0835a23║省發一日泉向火次師侍立泉忽問拄杖子
C078n1720_p0835a24║話說舉來與子商量師擬舉泉拈火筯便摵
C078n1720_p0835b01║師豁然大悟。頌曰。
C078n1720_p0835b02║與奪雙行驗正邪纔爭拄杖便亡家驀然銕
C078n1720_p0835b03║棒如風疾失却從前眼裏花（白雲端）
C078n1720_p0835b04║誰謂當初悔行脚錯錯西院清風頓銷爍復
C078n1720_p0835b05║云忽有箇衲僧出來道錯雪竇錯何似天平
C078n1720_p0835b06║錯（雪竇顯）
C078n1720_p0835b07║把纜放船膠柱調絃遠水不救近火短綆那
C078n1720_p0835b08║汲深泉天平老太忽草為兩錯悔行脚大地
C078n1720_p0835b09║茫茫愁殺人眼裏無筋一世貧（圓悟勤）
C078n1720_p0835b10║彼呼我諾彼啐我啄聞如不聞將錯就錯金
C078n1720_p0835b11║剛眼睛槵子換却會與不會都盧是鍇（佛鑑
C078n1720_p0835b12║懃）兩錯將來竟不成從而南北路頭分
C078n1720_p0835b13║後來費盡分踈語半是思君半恨君（雲衲慶）
C078n1720_p0835b14║郢州太陽警玄禪師（嗣梁山觀）僧問如何是和尚
C078n1720_p0835b15║家風滿缾傾不出大地沒飢人。頌曰。荊山
C078n1720_p0835b16║羙玉何湏辨赤水玄珠不用拈冈象無心黃
C078n1720_p0835b17║帝重卞和有智楚王嫌（丹霞淳）太陽玄問梁
C078n1720_p0835b18║山如何是無相道塲山指觀音曰這箇是吳
C078n1720_p0835b19║道子畫師擬進語山急索曰這箇是有相底
C078n1720_p0835b20║那箇是無相底師有省便禮拜山曰何不道
C078n1720_p0835b21║取一句師曰道即不辭恐上紙筆山笑曰此
C078n1720_p0835b22║語上碑去在。頌曰。路窮崖仞問山翁別指
C078n1720_p0835b23║巖西東嶺東擬進霧垂嵐色重回頭忽見太
C078n1720_p0835b24║陽紅（投子青）真空無相絕名模立底精𠔃畫
C078n1720_p0835c01║底麄道即不辭難上紙西天鬍子沒髭鬚（止
C078n1720_p0835c02║泓鑑）天台山德韶國師（嗣法眼）示眾曰青蘿
C078n1720_p0835c03║寅緣直上寒松之頂白雲淡竚出沒太虛之
C078n1720_p0835c04║中萬法本閒唯人自閙。頌曰。等是垂慈為
C078n1720_p0835c05║你來舌頭拖地語如雷葛藤滿地無人剪狼
C078n1720_p0835c06║藉春風又一回（竹屋簡）韶國師示眾曰通玄
C078n1720_p0835c07║峯頂不是人間心外無法滿目青山。頌曰。
C078n1720_p0835c08║心外本來無一法國師見處未為親若言滿
C078n1720_p0835c09║目青山是認著還生眼裏塵（無隱鑒）金陵清
C078n1720_p0835c10║涼泰欽法燈禪師（嗣法眼）師問僧如何是祖
C078n1720_p0835c11║師西來意僧曰不東不西師不肯僧却問如
C078n1720_p0835c12║何是祖師西來意師曰不東不西僧遂領旨。
C078n1720_p0835c13║頌曰。西來祖意不東西𤠔鳥春深抱樹啼
C078n1720_p0835c14║多少行人空悵望青山孤聳白雲低（保寧勇）
C078n1720_p0835c15║不東不西一句全提軟似生鐵硬如爛泥投
C078n1720_p0835c16║針未諳鉢水刮膜再用金鎞雲瑣家山歸路
C078n1720_p0835c17║絕回頭翻笑杜鵑啼（肯堂充）雲居齊和尚法
C078n1720_p0835c18║燈會中為知藏燈一日謂師曰有人問我西
C078n1720_p0835c19║來意荅他曰不東不西藏主作麼生會師對
C078n1720_p0835c20║曰不東不西燈曰與麼會又爭得曰道齊秖
C078n1720_p0835c21║恁麼未審和尚尊意如何燈曰它家自有兒
C078n1720_p0835c22║孫在師頓明厥旨有頌曰接物利生絕妙外
C078n1720_p0835c23║生終是不肖它家自有兒孫將來用得恰好。
C078n1720_p0835c24║頌曰。他家自有兒孫在父祖田園都不愛
C078n1720_p0836a01║平生活計剎那中東頭買得西頭賣（大洪恩）
C078n1720_p0836a02║人問西來祖師意燈公對道不東西它家自
C078n1720_p0836a03║有兒孫在多是隨言却自迷（本覺一）金陵報
C078n1720_p0836a04║恩院玄則禪師（嗣法眼）初問青峯如何是學
C078n1720_p0836a05║人自己峯曰丙丁童子來求火後謁法眼眼
C078n1720_p0836a06║問甚處來師曰青峯眼曰青峯有何言句師
C078n1720_p0836a07║舉前話眼曰上座作麼生會師曰丙丁属火
C078n1720_p0836a08║而更求火如將自己求自己眼曰與麼會又
C078n1720_p0836a09║爭得師曰某甲秖與麼未審和尚如何眼曰
C078n1720_p0836a10║你問我我與你道師問如何是學人自己眼
C078n1720_p0836a11║曰丙丁童子來求火師於言下頓悟。頌曰。
C078n1720_p0836a12║末上一回秤八兩又秤恰重半斤來定盤星
C078n1720_p0836a13║在誰人手爭著𮈔毫可恠㦲（白雲端）丙丁求
C078n1720_p0836a14║火己躬明法眼青峯古路行行到水窮知盡
C078n1720_p0836a15║處坐看雲起見平生（照覺緫）丙丁求火問青
C078n1720_p0836a16║峯尀耐韓獹逐塊蹤賴得清涼重點破一聲
C078n1720_p0836a17║雷震化為龍（大洪遂）問處分明荅處親青峯
C078n1720_p0836a18║八字打開門頭頭盡是吾家物何必臨歧更
C078n1720_p0836a19║問津（佛燈珣）丙丁童子來求火再問炎炎燎
C078n1720_p0836a20║面門過現未來三世佛不離其中轉法輪（冶
C078n1720_p0836a21║父川）丙丁童子來求火南方丙丁又属火桉
C078n1720_p0836a22║劒宗師柰若何是君心下意不過（卍菴顏）一
C078n1720_p0836a23║回醉倒玉樓前𩯭亂釵橫語笑顛最是惱人
C078n1720_p0836a24║腸斷處借婆衫子拜婆年（皖山凝）昔見非真
C078n1720_p0836b01║今見非假字經三寫烏焉成馬（寶葉源）
C078n1720_p0836b02║杭州永明開山道潛禪師（嗣法眼）初叅法眼
C078n1720_p0836b03║眼曰子叅請外看什麼經師曰華嚴曰緫別
C078n1720_p0836b04║同異成壞六相是何門攝師曰世出世間一
C078n1720_p0836b05║切法皆具六相曰空具六相不師無對曰何
C078n1720_p0836b06║不問去師却問空具六相不曰空師於是開
C078n1720_p0836b07║悟曰子作麼生會師曰空眼然之。頌曰。
C078n1720_p0836b08║空𠔃空𠔃無背面拈起豁然成兩片擔向南
C078n1720_p0836b09║屏山角頭千古萬古少人見要見麼（以拂子打圓相云）
C078n1720_p0836b10║金烏飛上琉璃殿（斷橋倫）
C078n1720_p0836b11║聯珠頌古通集變本加麗句章𣗥句愈出
C078n1720_p0836b12║而愈多如蜂房釀百花之蜜蟻𮈔穿九曲
C078n1720_p0836b13║之珠食其蜜者念其蜂好其珠者慕其蟻
C078n1720_p0836b14║余作是說有客進曰忽遇不食蜜不好珠
C078n1720_p0836b15║不嗜語言文字者此集又將奚為余曰病
C078n1720_p0836b16║其病者不能自病客慚而退於是乎書。天
C078n1720_p0836b17║童雲岫題
C078n1720_p0836b18║禪宗頌古聮珠通集卷第十九