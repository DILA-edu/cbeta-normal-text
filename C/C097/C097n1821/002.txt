C097n1821_p0102a01║楞伽經纂卷第二（上）　　　　阿
C097n1821_p0102a02║一切佛語心品第二
C097n1821_p0102a03║無我如來藏分第十九
C097n1821_p0102a04║爾時大慧菩薩白佛言世尊。世尊修
C097n1821_p0102a05║多羅說如來藏自性清淨。轉三十二
C097n1821_p0102a06║相入於一切眾生身中。（三十二相者如來之色相
C097n1821_p0102a07║也如來藏者如來無相之真心也如來回轉三十二相而以無相之相入
C097n1821_p0102a08║於一切眾生身中）。如大價寶垢衣所纏。如來
C097n1821_p0102a09║之藏常住不變亦復如是。而陰界入
C097n1821_p0102a10║垢衣所纏。貪欲恚癡不實妄想塵勞
C097n1821_p0102a11║所汙。一切諸佛之所演說云何世尊
C097n1821_p0102a12║同外道說我。言有如來藏耶。世尊。外
C097n1821_p0102a13║道亦說有常作者。離於求那周遍不
C097n1821_p0102a14║滅。彼說有我。（求那依也外道亦謂有常作者離於所依與如來同）。
C097n1821_p0102a15║佛告大慧。我說如來藏。不同外道所
C097n1821_p0102a16║說之我。大慧。有時說空無相無願。如
C097n1821_p0102a17║實際。法性。法身。涅槃離自性。不生不
C097n1821_p0102a18║滅。本來寂靜。自性涅槃。如是等句。說
C097n1821_p0102a19║如來藏已。如來應供等正覺。為斷愚
C097n1821_p0102a20║夫畏無我句故。說離妄想無所有境
C097n1821_p0102b01║界如來藏門。未來現在菩薩不應作
C097n1821_p0102b02║我見計著。（謂如來嘗說空無相等句雖不說如來藏而如來藏
C097n1821_p0102b03║之說已在是矣若夫心見未捐妄立藏性則是空中捏怪𩕳上安頭認而
C097n1821_p0102b04║有之我所立矣故如來貴乎無我愚夫無知見彼無我反生怖畏是故佛
C097n1821_p0102b05║說如來藏欲不墮空故目無所有境界令不墮有故）。譬如陶家。
C097n1821_p0102b06║於一泥聚。以人工水木輪繩方便作
C097n1821_p0102b07║種種器。如來亦復如是。於法無我離
C097n1821_p0102b08║一切妄想相。以種種智慧善巧方便。
C097n1821_p0102b09║或說如來藏。或說無我。以是因緣故。
C097n1821_p0102b10║說如來藏不同外道所說之我。是名
C097n1821_p0102b11║說如來藏。開引計我諸外道故說如
C097n1821_p0102b12║來藏。令離不實我見妄想。入三解脫
C097n1821_p0102b13║門境界希望。（華嚴謂菩薩觀緣起而知自性空得空解脫觀
C097n1821_p0102b14║十二有支自性滅得無相解脫入空無願求唯為教化眾生故得無願解
C097n1821_p0102b15║脫故曰三解脫）。疾得阿耨多羅三藐三菩提。
C097n1821_p0102b16║是故如來應供等正覺。作如是說如
C097n1821_p0102b17║來之藏。若不如是則同外道。是故大
C097n1821_p0102b18║慧為離外道見故。當依無我如來之
C097n1821_p0102b19║藏。爾時世尊欲重宣此義而說偈言。
C097n1821_p0102b20║人相續陰緣與微塵
C097n1821_p0102c01║勝自在作心量妄想（外道續陰
C097n1821_p0102c02║作微塵勝自在說皆是心量妄想）。（○頌曰寶藏圓明絕我情堪𠷣外道自
C097n1821_p0102c03║營營不因大覺垂慈𣅀誰識純真沒現成途路弗曾為旅泊家山何用指
C097n1821_p0102c04║歸程無依無住如來住休向如來住處行）。
C097n1821_p0102c05║修行大方便分第二十
C097n1821_p0102c06║爾時大慧菩薩觀未來眾生復請世
C097n1821_p0102c07║尊。惟願為說修行無間。如諸菩薩摩
C097n1821_p0102c08║訶薩修行者大方便。
C097n1821_p0102c09║佛告大慧。菩薩摩訶薩成就四法。得
C097n1821_p0102c10║修行者大方便。云何為四。謂善分別
C097n1821_p0102c11║自心現。觀外性非性。離生住滅見。得
C097n1821_p0102c12║自覺聖智善樂。是名菩薩摩訶薩成
C097n1821_p0102c13║就四法得修行者大方便。云何善分
C097n1821_p0102c14║別自心現。謂如是觀三界唯心分齊。
C097n1821_p0102c15║離我我所。無動搖。離去來。無始虛偽
C097n1821_p0102c16║習氣所薰。三界種種色行繫縛身財
C097n1821_p0102c17║建立。妄想隨入現。（謂以色行建立身財隨入自心而現
C097n1821_p0102c18║妄想）。是名菩薩摩訶薩善分別自心現。
C097n1821_p0102c19║云何善觀外性非性。謂炎夢等一切
C097n1821_p0102c20║性。無始虛偽妄想習因。觀一切性自
C097n1821_p0103a01║性菩薩摩訶薩作如是善觀外性非
C097n1821_p0103a02║性。（以無始虛偽本來寂靜法皆自爾故曰自性）。是名菩薩
C097n1821_p0103a03║摩訶薩善觀外性非性。云何善離生
C097n1821_p0103a04║住滅見。謂如幻夢一切性。自他俱性
C097n1821_p0103a05║不生。（真源虛廓仗境而生境滅心亡一如幻夢何有生滅之可云）。隨
C097n1821_p0103a06║入自心分齊故。（覺惟心現故曰隨入自心分齊）。見外
C097n1821_p0103a07║性非性見識不生。及緣不積聚。（非特見外
C097n1821_p0103a08║性以為非性而此所見之識亦不生而緣亦不聚）。見妄想緣
C097n1821_p0103a09║生於三界。內外一切法不可得。見離
C097n1821_p0103a10║自性生見悉滅。（所見無自性生而見亦無見故云）。知
C097n1821_p0103a11║如幻等諸法自性。得無生法忍。得無
C097n1821_p0103a12║生法忍已。離生住滅見。是名菩薩摩
C097n1821_p0103a13║訶薩善分別離生住滅見。云何得自
C097n1821_p0103a14║覺聖智善樂。謂得無生法忍住第八
C097n1821_p0103a15║菩薩地。得離心意意識五法自性二
C097n1821_p0103a16║無我相。（已上八地一切悉離若其餘地未足語此）。得意生
C097n1821_p0103a17║身。世尊。意生身者何因緣。佛告大慧。
C097n1821_p0103a18║意生身者。譬如意去。迅疾無礙。故名
C097n1821_p0103a19║意生譬如意去。石壁無礙。於彼異方
C097n1821_p0103a20║無量由延。因先所見憶念不忘。自心
C097n1821_p0103b01║流注不絕於身。無障礙生。大慧。如是
C097n1821_p0103b02║意生身得一時俱。菩薩摩訶薩意生
C097n1821_p0103b03║身如幻三昧力自在神通妙相莊嚴。
C097n1821_p0103b04║聖種類身一時俱生。（聖種類身謂後文一切佛法緣自得
C097n1821_p0103b05║樂相是也）。猶如意生無有障礙。隨所憶念
C097n1821_p0103b06║本願境界。為成就眾生得自覺聖智
C097n1821_p0103b07║善樂。如是菩薩摩訶薩得無生法忍
C097n1821_p0103b08║住第八菩薩地。轉捨心意意識五法
C097n1821_p0103b09║自性二無我相身。及得意生身。得自
C097n1821_p0103b10║覺聖智善樂。是名菩薩摩訶薩成就
C097n1821_p0103b11║四法得修行者大方便。當如是學。（為離
C097n1821_p0103b12║心意意識五法自性二無我相已於寂滅中現出妙相無有障礙猶如意
C097n1821_p0103b13║生此皆通達如幻三昧不滯於空乃能如此）。（頌曰如來為愍眾沉淪指
C097n1821_p0103b14║出修行四種因令見妄心惟自現了明外性悉非真境緣出沒皆如幻聖
C097n1821_p0103b15║智縱橫不是塵從此廓然無障礙神通乃得意生身）。
C097n1821_p0103b16║離緣因俱漸分第二十一
C097n1821_p0103b17║爾時大慧菩薩復請世尊。惟願為說
C097n1821_p0103b18║一切諸法緣因之相。（萬法本空緣因而有）。以覺
C097n1821_p0103b19║緣因相故。我及諸菩薩離一切性有
C097n1821_p0103b20║無妄見。無妄想見漸次俱生。
C097n1821_p0103c01║佛告大慧。一切法。二種緣相。謂外及
C097n1821_p0103c02║內。外緣者如泥缾。謂泥團柱輪繩水
C097n1821_p0103c03║木人工諸方便。緣有缾生。如泥缾。縷
C097n1821_p0103c04║疊草席種牙酪酥等方便緣生亦復
C097n1821_p0103c05║如是。是名外緣前後轉生。（緣外所作一切名相
C097n1821_p0103c06║緣者雖在內所緣者實在外故曰外緣）。云何內緣。謂無
C097n1821_p0103c07║明愛業等法得緣名。從彼生陰界入
C097n1821_p0103c08║法得緣所起名。彼無差別而愚夫妄
C097n1821_p0103c09║想。是名內緣法。大慧。彼因者有六種。
C097n1821_p0103c10║謂當有因。相續因。相因。作因。顯示因。
C097n1821_p0103c11║待因。當有因者。作因已。內外法生。相
C097n1821_p0103c12║續因者。作攀緣已。內外法生陰種子
C097n1821_p0103c13║等。相因者。作無間相相續生。作因者。
C097n1821_p0103c14║作增上事如轉輪王。顯示因者。妄想
C097n1821_p0103c15║事生已。相現作所作。如燈照色等。（作則
C097n1821_p0103c16║有相無有間斷故曰無間相現謂妄想生已則一切相從心而現昭然可
C097n1821_p0103c17║見）。待因者。滅時作相續斷。不妄想性
C097n1821_p0103c18║生。（滅時謂妄想滅時凢斷妄亦妄想也待斷乃無故曰待因）。大慧。
C097n1821_p0103c19║彼自妄想相。愚夫不漸次生不俱生。
C097n1821_p0103c20║所以者何。若復俱生者。作所作無分
C097n1821_p0104a01║別。不得因相故。若漸次生者。不得相
C097n1821_p0104a02║我故漸次生亦不生。如不生子無父
C097n1821_p0104a03║名。大慧漸次生。相續方便。不然但妄
C097n1821_p0104a04║想耳。（真理廓然本無生滅及與相續盖因設為相續方便滅已復生
C097n1821_p0104a05║乃有是說此皆妄想）。因攀緣次第增上緣等生。
C097n1821_p0104a06║所生故。漸次生不生。（漸次生非能生乃妄心之所生
C097n1821_p0104a07║也）。妄想自性計著相故。漸次俱不生。
C097n1821_p0104a08║（漸次及俱皆本不生因妄自性而計著之）。自心現受用故。
C097n1821_p0104a09║自相共相外性非性。（妄想自性計著皆自心現身財
C097n1821_p0104a10║而自共相皆是外性非本有性）。大慧。漸次俱不生。除
C097n1821_p0104a11║自心現。不覺妄想故相生。是故因緣
C097n1821_p0104a12║作事方便相。當離漸次俱見。爾時世
C097n1821_p0104a13║尊欲重宣此義而說偈言。
C097n1821_p0104a14║一切都無生亦無因緣滅
C097n1821_p0104a15║於彼生滅中而起因緣想
C097n1821_p0104a16║非遮滅復生相續因緣起
C097n1821_p0104a17║唯為斷凡愚癡惑妄想緣
C097n1821_p0104a18║有無緣起法是悉無有生
C097n1821_p0104a19║習氣所迷轉從是三有現
C097n1821_p0104a20║真實無生緣亦復無有滅
C097n1821_p0104b01║觀一切有為猶如虛空華
C097n1821_p0104b02║攝受及所攝捨離惑亂見
C097n1821_p0104b03║非已生當生亦復無因緣
C097n1821_p0104b04║一切無所有斯皆是言說
C097n1821_p0104b05║（頌曰真相圓明絕芥塵休從妄想起緣因悉離漸次俱生見始作逍遙自在人）。
C097n1821_p0104b06║離言說妄想分第二十二
C097n1821_p0104b07║爾時大慧菩薩復白佛言世尊。惟願
C097n1821_p0104b08║為說言說妄想相心經。（此經上佛語心也）。我
C097n1821_p0104b09║及餘菩薩若善知言說妄想相心。則
C097n1821_p0104b10║能通達言說所說二種義。（言說妄想皆心所見
C097n1821_p0104b11║心本無名以現得名故曰言說妄想相心）。疾得阿耨多羅
C097n1821_p0104b12║三藐三菩提。以言說所說二種趣。淨
C097n1821_p0104b13║一切眾生。（見於聲音曰言說言說之事曰所說菩薩以此能淨
C097n1821_p0104b14║眾生不著言說）。佛告大慧。諦聽諦聽。善思念
C097n1821_p0104b15║之。當為汝說。大慧白佛言。善哉世尊。
C097n1821_p0104b16║唯然受教。
C097n1821_p0104b17║佛告大慧。有四種言說妄想相。謂相
C097n1821_p0104b18║言說。夢言說。過妄想計著言說。無始
C097n1821_p0104b19║妄想言說。相言說者。從自妄想色相
C097n1821_p0104b20║計著生。夢言說者。先所經境界隨憶
C097n1821_p0104c01║念生。從覺己境界無性生。（憶先所經與夫覺己
C097n1821_p0104c02║而知無性以是而有言說彼悉如夢故曰夢言說）。過妄想計
C097n1821_p0104c03║著言說者。先怨所作業隨憶念生。（謂怨
C097n1821_p0104c04║先所作業而憶持之以生過念為是而說）。無始妄想言說
C097n1821_p0104c05║者。無始虛偽計著過。自種習氣生。（習氣
C097n1821_p0104c06║積緣如自下種故曰自種）。是名四種言說妄想相。
C097n1821_p0104c07║爾時大慧菩薩復以此義勸請世尊。
C097n1821_p0104c08║惟願更說言說妄想所現境界。何處
C097n1821_p0104c09║何故云何何因。眾生妄想言說生。
C097n1821_p0104c10║佛告大慧。頭胷喉鼻脣舌齗齒和合
C097n1821_p0104c11║出音聲。大慧白佛言世尊。言說妄想
C097n1821_p0104c12║為異為不異。佛告大慧。言說妄想非
C097n1821_p0104c13║異非不異。所以者何。謂彼因生相故。
C097n1821_p0104c14║（謂有生相乃有言說若無生相言說亦亡茲所以不可言同異也）。大
C097n1821_p0104c15║慧。若言說妄想異者。妄想不應是因。
C097n1821_p0104c16║（因有妄想乃聲為言說云何有異）。若不異者。語不顯
C097n1821_p0104c17║義而有顯示。（不顯之義說能顯之云何無異）。是故非
C097n1821_p0104c18║異非不異。大慧復白佛言世尊。為言
C097n1821_p0104c19║說即是第一義。為所說者是第一義。
C097n1821_p0104c20║佛告大慧。非言說是第一義亦非所
C097n1821_p0105a01║說是第一義。所以者何。謂第一義聖
C097n1821_p0105a02║樂言說所入是第一義。（聖樂言說所入雖由言說
C097n1821_p0105a03║而入而過於言說遠矣）。非言說是第一義。第一
C097n1821_p0105a04║義者。聖智自覺所得。非言說妄想覺
C097n1821_p0105a05║境界。是故言說妄想不顯示第一義。
C097n1821_p0105a06║言說者生滅動搖。展轉因緣起。若展
C097n1821_p0105a07║轉因緣起者。彼不顯示第一義。大慧。
C097n1821_p0105a08║自他相無性故。言說相不顯示第一
C097n1821_p0105a09║義。（自相他相本來無性言說相者不過分別自他故不顯示第一義）。
C097n1821_p0105a10║復次大慧。隨入自心現量故。種種相
C097n1821_p0105a11║外性非性。言說妄想不顯示第一義。
C097n1821_p0105a12║（一切言說皆自心所現本無性故不示第一義）。是故大慧。當
C097n1821_p0105a13║離言說諸妄想相。爾時世尊欲重宣
C097n1821_p0105a14║此義而說偈言。
C097n1821_p0105a15║諸性無自性亦復無言說
C097n1821_p0105a16║甚深空空義愚夫不能了
C097n1821_p0105a17║一切性自性言說法如影
C097n1821_p0105a18║自覺聖智子實際我所說
C097n1821_p0105a19║（頌曰言說皆因妄想情齒齗喉舌眾緣成若從聖智求言說打破鐘來覓響聲）。
C097n1821_p0105a20║淨離四句分（謂一異俱不俱有無非有非無常無常曰
C097n1821_p0105b01║四句）第二十三
C097n1821_p0105b02║爾時大慧菩薩復白佛言世尊。惟願
C097n1821_p0105b03║為說離一異俱不俱有無非有非無
C097n1821_p0105b04║常無常。一切外道所不行。自覺聖智
C097n1821_p0105b05║所行。離妄想自相共相。入於第一真
C097n1821_p0105b06║實之義。諸地相續漸次上上增進清
C097n1821_p0105b07║淨之相。隨入如來地相。無開發本願。
C097n1821_p0105b08║譬如眾色摩尼境界。無邊相行自心
C097n1821_p0105b09║現。趣部分之相。（相行所現一切皆有部秩分數相行雖現
C097n1821_p0105b10║各趣部分以如眾色現摩尼故）。一切諸法。我及餘菩
C097n1821_p0105b11║薩離如是等妄想自性自共相見。疾
C097n1821_p0105b12║得阿耨多羅三藐三菩提。令一切眾
C097n1821_p0105b13║生一切安樂具足充滿。佛告大慧。善
C097n1821_p0105b14║哉善哉。汝能問我如是之義。多所安
C097n1821_p0105b15║樂多所饒益。哀愍一切諸天世人。佛
C097n1821_p0105b16║告大慧。諦聽諦聽。善思念之。吾當為
C097n1821_p0105b17║汝分別解說。大慧白佛言。善哉世尊。
C097n1821_p0105b18║唯然受教。
C097n1821_p0105b19║佛告大慧。不知心量愚癡凡夫。取內
C097n1821_p0105b20║外性。依於一異俱不俱有無非有非
C097n1821_p0105c01║無常無常自性習因。計著妄想譬如
C097n1821_p0105c02║群鹿為渴所逼。見春時炎而作水想。
C097n1821_p0105c03║迷亂馳趣。不知非水。如是愚夫無始
C097n1821_p0105c04║虛偽妄想所薰。三毒燒心。樂色境界。
C097n1821_p0105c05║見生住滅取內外性。墮於一異俱不
C097n1821_p0105c06║俱有無非有非無常無常想。妄見攝
C097n1821_p0105c07║受如乾闥婆城。凢愚無智而起城想。
C097n1821_p0105c08║無始習氣計著相現。彼非有城非無
C097n1821_p0105c09║城。如是外道無始虛偽習氣計著。依
C097n1821_p0105c10║於一異俱不俱有無非有非無常無
C097n1821_p0105c11║常見。不能了知自心現量。譬如有人。
C097n1821_p0105c12║夢見男女象馬車步城邑園林山河
C097n1821_p0105c13║浴池種種莊嚴。自身入中。覺已憶念。
C097n1821_p0105c14║大慧於意云何。如是士夫。於前所夢
C097n1821_p0105c15║憶念不捨。為黠慧不。大慧白佛言。不
C097n1821_p0105c16║也世尊。佛告大慧。如是凢夫惡見所
C097n1821_p0105c17║噬外道智慧。不知如夢自心現性。依
C097n1821_p0105c18║於一異俱不俱有無非有非無常無
C097n1821_p0105c19║常見。譬如畫像不高不下。而彼凢愚
C097n1821_p0105c20║作高下想。如是未來外道惡見習氣
C097n1821_p0106a01║充滿。依於一異俱不俱有無非有非
C097n1821_p0106a02║無常無常見。自壞壞他。餘離有無無
C097n1821_p0106a03║生之論。亦說言無。謗因果見。拔善根
C097n1821_p0106a04║本。壞清淨因。勝求者當遠離去。作如
C097n1821_p0106a05║是說。彼墮自他俱見有無妄想已。墮
C097n1821_p0106a06║建立誹謗。以是惡見當墮地獄。（言遠離者
C097n1821_p0106a07║當如是見）。譬如翳目見有垂髮。謂眾人言。
C097n1821_p0106a08║汝等觀此而是垂髮。畢竟非性非無
C097n1821_p0106a09║性。見不見故。如是外道妄見希望。依
C097n1821_p0106a10║於一異俱不俱有無非有非無常無
C097n1821_p0106a11║常見。誹謗正法。自䧟䧟他。譬如火輪
C097n1821_p0106a12║非輪。愚夫輪想。非有智者。如是外道
C097n1821_p0106a13║惡見希望。依於一異俱不俱有無非
C097n1821_p0106a14║有非無常無常想一切性生。譬如水
C097n1821_p0106a15║泡似摩尼珠。愚小無智作摩尼想。計
C097n1821_p0106a16║著追逐。而彼水泡非摩尼非非摩尼。
C097n1821_p0106a17║取不取故。（心所執取乃有是相）。如是外道惡見
C097n1821_p0106a18║妄想習氣所薰。於無所有說有生。緣
C097n1821_p0106a19║有者言滅。（緣有著空又墮斷見）。
C097n1821_p0106a20║復次大慧。有三種量五分論。各建立
C097n1821_p0106b01║已。得聖智自覺離二自性事。而作有
C097n1821_p0106b02║性妄想計著。（諸外道建立三種量五分論而自謂實得聖智
C097n1821_p0106b03║離二自性事乃起有性妄想而計著之）。大慧。心意意識
C097n1821_p0106b04║身心轉變。自心現攝所攝諸妄想斷。
C097n1821_p0106b05║如來地自覺聖智修行者。不於彼作
C097n1821_p0106b06║性非性想。（謂正修行者不於彼境界而作性及非性想）。若復
C097n1821_p0106b07║修行者。如是境界性非性攝取相生
C097n1821_p0106b08║者。彼即取長養及取我人。大慧。若說
C097n1821_p0106b09║彼性自性自共相。一切皆是化佛所
C097n1821_p0106b10║說。非法佛說。又諸言說。悉由愚夫希
C097n1821_p0106b11║望見生。不為別建立趣自性法。得聖
C097n1821_p0106b12║智自覺三昧樂住者分別顯示。（謂化佛說
C097n1821_p0106b13║法為隨順凢夫所見令其修行非為建立如實修行及顯示聖智三昧樂
C097n1821_p0106b14║境界）。譬如水中有樹影現。彼非影非非
C097n1821_p0106b15║影。非樹形非非樹形。如是外道見習
C097n1821_p0106b16║所薰。妄想計著。依於一異俱不俱有
C097n1821_p0106b17║無非有非無常無常想。而不能知自
C097n1821_p0106b18║心現量。譬如明鏡。隨緣顯現一切色
C097n1821_p0106b19║像而無妄想。彼非像非非像而見像
C097n1821_p0106b20║非像。妄想愚夫而作像想。如是外道
C097n1821_p0106c01║惡見。自心像現。妄想計著。依於一異
C097n1821_p0106c02║俱不俱有無非有非無常無常見。譬
C097n1821_p0106c03║如風水和合出聲。彼非性非非性。如
C097n1821_p0106c04║是外道惡見妄想。依於一異俱不俱
C097n1821_p0106c05║有無非有非無常無常見。譬如大地。
C097n1821_p0106c06║無草木處熱炎川流洪浪雲湧。彼非
C097n1821_p0106c07║性非非性。貪無貪故。如是愚夫無始
C097n1821_p0106c08║虛偽習氣所薰。妄想計著。依生住滅
C097n1821_p0106c09║一異俱不俱有無非有非無常無常。
C097n1821_p0106c10║緣自住事門。亦復如彼熱炎波浪譬
C097n1821_p0106c11║如有人呪術機發。以非眾生數毗舍
C097n1821_p0106c12║闍鬼。方便合成動搖云為。凡愚妄想
C097n1821_p0106c13║計著往來。如是外道惡見希望。依於
C097n1821_p0106c14║一異俱不俱有無非有非無常無常
C097n1821_p0106c15║見戲論。計著不實建立。大慧。是故欲
C097n1821_p0106c16║得自覺聖智事。當離生住滅一異俱
C097n1821_p0106c17║不俱有無非有非無常無常等惡見
C097n1821_p0106c18║妄想爾時世尊欲重宣此義而說偈
C097n1821_p0106c19║言。
C097n1821_p0106c20║幻夢水樹影垂髮熱時炎
C097n1821_p0107a01║如是觀三有究竟得解脫
C097n1821_p0107a02║譬如鹿渴想動轉迷亂心
C097n1821_p0107a03║鹿想謂為水而實無水事
C097n1821_p0107a04║如是識種子動轉見境界
C097n1821_p0107a05║愚夫妄想生如為翳所翳
C097n1821_p0107a06║於無始生死計著攝受性
C097n1821_p0107a07║如逆楔出楔捨離貪攝受（言難離也）。
C097n1821_p0107a08║如幻呪機發浮雲夢電光
C097n1821_p0107a09║觀是得解脫永斷三相續
C097n1821_p0107a10║於彼無有作猶如炎虛空
C097n1821_p0107a11║如是知諸法則為無所知
C097n1821_p0107a12║言教唯假名彼亦無有相
C097n1821_p0107a13║於彼起妄想陰行如垂髮
C097n1821_p0107a14║如畫垂髮幻夢乾闥婆城
C097n1821_p0107a15║火輪熱時炎無而現眾生
C097n1821_p0107a16║常無常一異俱不俱亦然
C097n1821_p0107a17║無始過相續愚夫癡妄想
C097n1821_p0107a18║明鏡水淨眼摩尼妙寶珠
C097n1821_p0107a19║於中現眾色而實無所有
C097n1821_p0107a20║一切性顯現如畫熱時炎
C097n1821_p0107b01║種種眾色現如夢無所有
C097n1821_p0107b02║復次大慧。如來說法離如是四句。謂
C097n1821_p0107b03║一異俱不俱有無非有非無常無常
C097n1821_p0107b04║離於有無建立誹謗。（離是四者）。分別結集
C097n1821_p0107b05║真諦緣起道滅解脫。如來說法以是
C097n1821_p0107b06║為首。非性非自在非無因非微塵非
C097n1821_p0107b07║時非自性相續而為說法。（如來說法以結集真
C097n1821_p0107b08║諦為首非若外道性與自在及無因等而相續說）。復次大慧。
C097n1821_p0107b09║為淨煩惱爾炎障故。譬如商主。次第
C097n1821_p0107b10║建立百八句無所有。善分別諸乘及
C097n1821_p0107b11║諸地相。（為淨眾生故建立百八句凡以善分別諸乘及地相爾其
C097n1821_p0107b12║本實無有也）。（○頌曰眾生計著似狂酲四句依他妄想情一異俱緣隨處
C097n1821_p0107b13║暗有無常見競頭爭摩尼垂髮元非性樹影風聲假彼成一切湏知心鏡
C097n1821_p0107b14║裏妍媸狀貌本無形）。
C097n1821_p0107b15║禪差別分第二十四
C097n1821_p0107b16║復次大慧。有四種禪。云何為四。謂愚
C097n1821_p0107b17║夫所行禪。觀察義禪。攀緣如禪。如來
C097n1821_p0107b18║禪。云何愚夫所行禪。謂聲聞緣覺外
C097n1821_p0107b19║道修行者。觀人無我性。自相共相骨
C097n1821_p0107b20║鏁。無常苦不淨相計著為首。如是相
C097n1821_p0107c01║不異觀。前後轉進想不除滅。（謂於無常苦空
C097n1821_p0107c02║不淨等相堅著不捨漸次增進至非想滅定）。是名愚夫所
C097n1821_p0107c03║行禪。云何觀察義禪。謂人無我自相
C097n1821_p0107c04║共相。外道自他俱無性已。（於人無我相及於外
C097n1821_p0107c05║道自他俱見彼皆觀察知無性已）。觀法無我。彼地相
C097n1821_p0107c06║義漸次增進。是名觀察義禪。云何攀
C097n1821_p0107c07║緣如禪。謂妄想二無我妄想。（妄想分別也謂
C097n1821_p0107c08║若分別無我有二即是尚有分別也）。如實處不生妄想。
C097n1821_p0107c09║（若如實知則彼分別不復生矣）。是名攀緣如禪。云何
C097n1821_p0107c10║如來禪。謂入如來地行。得自覺聖智
C097n1821_p0107c11║相三種樂住。成辦眾生不思議事。是
C097n1821_p0107c12║名如來禪。爾時世尊欲重宣此義而
C097n1821_p0107c13║說偈言。
C097n1821_p0107c14║凡夫所行禪觀察相義禪
C097n1821_p0107c15║攀緣如實禪如來清淨禪
C097n1821_p0107c16║譬如日月形鉢頭摩深險
C097n1821_p0107c17║如虛空火燼修行者觀察（言顯
C097n1821_p0107c18║幽明暗之不同）。
C097n1821_p0107c19║如是種種相（已下四句言三種禪）。外道道通禪
C097n1821_p0107c20║亦復墮聲聞及緣覺境界
C097n1821_p0108a01║捨離彼一切則是無所有
C097n1821_p0108a02║一切剎諸佛以不思議手
C097n1821_p0108a03║一時摩其頂隨順入如相
C097n1821_p0108a04║（頌曰堪笑堪嗟不免疑禪那因此又支離愚夫作意袪除我觀察留心相
C097n1821_p0108a05║義推如實攀緣懲妄想如來聖智絕思惟慈悲苦為眾生辨問著元來揔
C097n1821_p0108a06║不知）。
C097n1821_p0108a07║涅槃差別分第二十五
C097n1821_p0108a08║爾時大慧菩薩復白佛言世尊般涅
C097n1821_p0108a09║槃者。說何等法謂為涅槃。
C097n1821_p0108a10║佛告大慧。一切自性習氣藏意意識
C097n1821_p0108a11║見習轉變。名為涅槃。（已上七者有所轉變而即寂名
C097n1821_p0108a12║為涅槃）。諸佛及我涅槃。自性空事境界。
C097n1821_p0108a13║（謂如來涅槃無所計著亦無所轉變無依無作一切成現所作境界悉空
C097n1821_p0108a14║無事故曰空事境界言諸佛涅槃以明前者非也）。復次大慧。
C097n1821_p0108a15║涅槃者。聖智自覺境界。離斷常妄想
C097n1821_p0108a16║性非性。云何非常。謂自相共相妄想
C097n1821_p0108a17║斷故非常。云何非斷。謂一切聖去來
C097n1821_p0108a18║現在得自覺故非斷。大慧。涅槃不壞
C097n1821_p0108a19║不死。若涅槃死者。復應受生相續。若
C097n1821_p0108a20║壞者。應墮有為相。是故涅槃離壞離
C097n1821_p0108b01║死。是故修行者之所歸依。復次大慧。
C097n1821_p0108b02║涅槃非捨非得。非斷非常。非一義。非
C097n1821_p0108b03║種種義。是名涅槃。復次大慧。聲聞緣
C097n1821_p0108b04║覺涅槃者。覺自相共相不習近境界。
C097n1821_p0108b05║不顛倒見妄想不生。彼等於彼作涅
C097n1821_p0108b06║槃覺。（頌曰諸佛慈悲為指蹤涅槃自性要通融斷常死壞皆無染藏
C097n1821_p0108b07║意因緣已絕同堪笑二乘生覺想反袪顛倒墮塵籠如來路上無消息擾
C097n1821_p0108b08║擾忩忩一鑑中）。
C097n1821_p0108b09║離言事自性分第二十六
C097n1821_p0108b10║復次大慧。二種自性相。云何為二。謂
C097n1821_p0108b11║言說自性相計著事自性相計著。言
C097n1821_p0108b12║說自性相計著者。從無始言說虛偽
C097n1821_p0108b13║習氣計著生。事自性相計著者。從不
C097n1821_p0108b14║覺自心現分齊生。（頌曰胷喉唇舌發音聲萬事縱橫盡
C097n1821_p0108b15║日營皆是妄緣空計著自心覺了即無生）。
C097n1821_p0108b16║如來神力建立分第二十七
C097n1821_p0108b17║復次大慧。如來以二種神力建立菩
C097n1821_p0108b18║薩摩訶薩頂禮諸佛聽受問義。云何
C097n1821_p0108b19║二種神力建立。謂三昧正受為現一
C097n1821_p0108b20║切身面言說神力。及手灌頂神力。（謂令
C097n1821_p0108c01║入三昧然後為現神力）。大慧。菩薩摩訶薩初菩
C097n1821_p0108c02║薩地住佛神力。（謂初入菩薩地必依神力方入照明三昧
C097n1821_p0108c03║如下云）。所謂入菩薩大乘照明三昧。入
C097n1821_p0108c04║是三昧已。十方世界一切諸佛以神
C097n1821_p0108c05║通力。為現一切身面言說。如金剛藏
C097n1821_p0108c06║菩薩及餘如是相功德成就菩薩摩
C097n1821_p0108c07║訶薩。是名初菩薩地菩薩摩訶薩得
C097n1821_p0108c08║菩薩三昧正受神力。於百千劫積集
C097n1821_p0108c09║善根之所成就。次第諸地對治所治
C097n1821_p0108c10║相通達究竟。至法雲地。住大蓮華微
C097n1821_p0108c11║妙宮殿。坐大蓮華寶師子座。同類菩
C097n1821_p0108c12║薩眷屬圍繞。眾寶瓔珞莊嚴其身。如
C097n1821_p0108c13║黃金薝蔔日月光明。諸最勝手從十
C097n1821_p0108c14║方來。就大蓮華宮殿坐上而灌其頂。
C097n1821_p0108c15║譬如自在轉輪聖王及天帝釋太子
C097n1821_p0108c16║灌頂。是名菩薩手灌頂神力。大慧。是
C097n1821_p0108c17║名菩薩摩訶薩二種神力。若菩薩摩
C097n1821_p0108c18║訶薩住二種神力面見諸佛如來。若
C097n1821_p0108c19║不如是則不能見。復次大慧。菩薩摩
C097n1821_p0108c20║訶薩凡所分別三昧神足諸法之行。
C097n1821_p0109a01║是等一切悉住如來二種神力。大慧。
C097n1821_p0109a02║若菩薩摩訶薩離佛神力能辯說者。
C097n1821_p0109a03║一切凡夫亦應能說。所以者何。謂不
C097n1821_p0109a04║住神力故。大慧。山石樹木及諸樂器
C097n1821_p0109a05║城郭宮殿。以如來入城威神力故皆
C097n1821_p0109a06║自然出音樂之聲。何況有心者。聾盲
C097n1821_p0109a07║瘖瘂無量眾苦皆得解脫。如來有如
C097n1821_p0109a08║是等無量神力利安眾生。
C097n1821_p0109a09║大慧復白佛言世尊。以何因緣如來
C097n1821_p0109a10║應供等正覺。菩薩摩訶薩住三昧正
C097n1821_p0109a11║受時及勝進地灌頂時加其神力。佛
C097n1821_p0109a12║告大慧。為離魔業煩惱故。（謂令其離魔業煩惱
C097n1821_p0109a13║等）。及不墮聲聞地禪故。為得如來自
C097n1821_p0109a14║覺地故。及增進所得法故。如來應供
C097n1821_p0109a15║等正覺咸以神力建立諸菩薩摩訶
C097n1821_p0109a16║薩。若不以神力建立者。則墮外道惡
C097n1821_p0109a17║見妄想。（如來所加神力非由外至亦因無依無作法性而已故不
C097n1821_p0109a18║墮外道見）。及諸聲聞眾魔希望。不得阿耨
C097n1821_p0109a19║多羅三藐三菩提。以是故諸佛如來
C097n1821_p0109a20║咸以神力攝受諸菩薩摩訶薩。爾時
C097n1821_p0109b01║世尊欲重宣此義而說偈言。
C097n1821_p0109b02║神力人中尊大願悉清淨
C097n1821_p0109b03║三摩提灌頂初地及十地
C097n1821_p0109b04║（頌曰如來普照徧河沙魔業皆離絕等差菩薩盡承神力攝遂令端坐寶蓮華）。
C097n1821_p0109b05║因緣言說差別分第二十八
C097n1821_p0109b06║爾時大慧菩薩復白佛言世尊。佛說
C097n1821_p0109b07║緣起即是說因緣。不自說道。世尊。外
C097n1821_p0109b08║道亦說因緣。謂勝自在時微塵生。如
C097n1821_p0109b09║是諸性生。然世尊所謂因緣生諸性
C097n1821_p0109b10║言說。（因緣生諸性言說佛與外道其異否故云有間悉檀）。有間
C097n1821_p0109b11║悉檀無間悉檀。（悉檀者譯義或言宗或言成就或言理也）。
C097n1821_p0109b12║世尊。外道亦說有無有生。世尊亦說
C097n1821_p0109b13║無有生。生已滅。如世尊所說無明緣
C097n1821_p0109b14║行乃至老死。此是世尊無因說。非有
C097n1821_p0109b15║因說。世尊建立作如是說。此有故彼
C097n1821_p0109b16║有。（謂有無明乃有緣行故曰此有故彼有）。非建立漸生。
C097n1821_p0109b17║觀外道說勝。非如來也。所以者何。外
C097n1821_p0109b18║道說因不從緣生而有所生。世尊說
C097n1821_p0109b19║觀因有事觀事有因。如是因緣雜亂。
C097n1821_p0109b20║如是展轉無窮。
C097n1821_p0109c01║佛告大慧我非無因說。及因緣雜亂
C097n1821_p0109c02║說。此有故彼有者。攝所攝非性。覺自
C097n1821_p0109c03║心現量。大慧。若攝所攝計著。不覺自
C097n1821_p0109c04║心現量。外境界性非性。（謂於外境有性非性見）。
C097n1821_p0109c05║彼有如是過。非我說緣起。我常說言
C097n1821_p0109c06║因緣和合而生諸法。非無因生。大慧
C097n1821_p0109c07║復白佛言世尊。非言說有性有一切性
C097n1821_p0109c08║耶。若無性者言說不生。是故言說有
C097n1821_p0109c09║性有一切性。佛告大慧。無性而作言
C097n1821_p0109c10║說。謂兔角龜毛等。出間現言說。（無而見有
C097n1821_p0109c11║乃世間言說）。大慧。非性非非性。但言說耳。
C097n1821_p0109c12║（佛告以言說非有性亦非有非性）。如汝所說。言說有
C097n1821_p0109c13║性有一切性者。汝論則壞。大慧。非一
C097n1821_p0109c14║切剎土有言說。言說者是作耳。或有
C097n1821_p0109c15║佛剎瞻視顯法。或有作相。或有揚眉。
C097n1821_p0109c16║或有動睛。或笑或欠。或謦咳。或念剎
C097n1821_p0109c17║土。或動搖。大慧。如瞻視及香積世界
C097n1821_p0109c18║普賢如來國土。但以瞻視令諸菩薩
C097n1821_p0109c19║得無生法忍及諸勝三昧。是故非言
C097n1821_p0109c20║說有性有一切性。大慧。見此世界蚊
C097n1821_p0110a01║蚋蟲蟻。是等眾生無有言說而各辦
C097n1821_p0110a02║事。爾時世尊欲重宣此義而說偈言。
C097n1821_p0110a03║如虛空兔角及與槃太子
C097n1821_p0110a04║無而有言說如是性妄想
C097n1821_p0110a05║因緣和合法凡夫起妄想
C097n1821_p0110a06║不能如實知輪廻三有宅
C097n1821_p0110a07║（頌曰因緣勿為從他起言說休論性有無若覺唯心成現境鏡明鐘響自如如）。
C097n1821_p0110a08║離惑亂見分第二十九（妄想為惑誰其不然
C097n1821_p0110a09║凡夫迷悟昬不自知二乘悟迷認為顛倒昬不自知病不服藥
C097n1821_p0110a10║認為顛倒飲藥增痾遂使真常無由旋復故如來為惑亂而說
C097n1821_p0110a11║常祖師云迷生寂亂悟無好惡）
C097n1821_p0110a12║爾時大慧菩薩復白佛言世尊。常聲
C097n1821_p0110a13║者何事說。（謂聲言為常者以何事而說）。
C097n1821_p0110a14║佛告大慧。為惑亂。（執惑亂以為顛倒而生滅之心生茲
C097n1821_p0110a15║所以役於取捨而不得常祖師曰良由取捨所以不如故大慧問常而佛
C097n1821_p0110a16║荅以為惑亂）。以彼惑亂。諸聖亦現而非顛
C097n1821_p0110a17║倒。（諸聖亦現惑亂與人同無倒與不倒覺想與人異）。大慧。如
C097n1821_p0110a18║春時炎火輪垂髮乾闥婆城幻夢鏡
C097n1821_p0110a19║像。世間顛倒。非明智也。然非不現。（謂之
C097n1821_p0110a20║明智非如木石安得不現彼但如幻雖現不現）。大慧。彼惑亂。
C097n1821_p0110b01║（常祖師云迷生寂亂悟無好惡）。
C097n1821_p0110b02║爾時大慧菩薩復白佛言世尊。常聲
C097n1821_p0110b03║者何事說。（謂聲言為常者以何事而說）。
C097n1821_p0110b04║佛告大慧。為惑亂。（執惑亂以為顛倒而生滅之心生茲
C097n1821_p0110b05║所以役於取捨而不得常祖師曰良由取捨所以不如故大慧問常而佛
C097n1821_p0110b06║荅以為惑亂）。以彼惑亂。諸聖亦現而非顛
C097n1821_p0110b07║倒。（諸聖亦現惑亂與人同無倒與不倒覺想與人異）。大慧。如
C097n1821_p0110b08║春時炎火輪垂髮乾闥婆城幻夢鏡
C097n1821_p0110b09║像。世間顛倒。非明智也。然非不現。（謂之
C097n1821_p0110b10║明智非如木石安得不現彼但如幻雖現不現）。大慧。彼惑亂
C097n1821_p0110b11║者有種種現。非惑亂作無常。所以者
C097n1821_p0110b12║何。謂離性非性故。（本來離性因妄而生一翳在目空華
C097n1821_p0110b13║亂墜彼安能作無常哉）。云何離性非性惑亂。謂
C097n1821_p0110b14║一切愚夫種種境界故。（種種境界謂如下文恒河）。
C097n1821_p0110b15║如彼恒河。餓鬼見不見故。無惑亂性。
C097n1821_p0110b16║（餓鬼於河不見有水是無恒河之性如彼愚夫溺於惑亂不自知也）。於
C097n1821_p0110b17║餘現故。非無性。（餘具覺知見為恒河是有恒河之性如彼
C097n1821_p0110b18║聲聞執為實有於惑亂性欲壞滅之）。如是惑亂。諸聖離
C097n1821_p0110b19║顛倒不顛倒。是故惑亂常。謂相相不
C097n1821_p0110b20║壞故。（諸聖於惑亂非如愚夫之無惑亂性而不自知亦非如二乘之
C097n1821_p0110c01║有惑亂性而務欲壞滅故離倒與不倒之覺斯不期於常而自常矣所以
C097n1821_p0110c02║常者以未甞相相而務欲滅之故也故下文云云）。大慧。非惑
C097n1821_p0110c03║亂種種相妄想相壞。是故惑亂常。大
C097n1821_p0110c04║慧。云何惑亂真實。若復因緣諸聖於
C097n1821_p0110c05║此惑亂。不起顛倒覺非不顛倒覺。除
C097n1821_p0110c06║諸聖。於此惑亂有少分想。非聖智事
C097n1821_p0110c07║相。（聖於惑亂已得如幻倒不倒見皆悉無有除此之外有少分覺即覺
C097n1821_p0110c08║想也故曰非聖智事相）。大慧。凡有者愚夫妄說。
C097n1821_p0110c09║非聖言說。（有者謂執惑亂性而有之此愚妄爾）。彼惑亂
C097n1821_p0110c10║者倒不倒妄想。起二種種性。（已下雖聖種性
C097n1821_p0110c11║亦是不倒妄想也）。謂聖種性及愚夫種性。聖
C097n1821_p0110c12║種性者三種分別。謂聲聞乘緣覺乘
C097n1821_p0110c13║佛乘。云何愚夫妄想起聲聞乘種性。
C097n1821_p0110c14║謂自共相計著。起聲聞乘種性。是名
C097n1821_p0110c15║妄想起聲聞乘種性。大慧。即彼惑亂
C097n1821_p0110c16║妄想起緣覺乘種性。謂即彼惑亂自
C097n1821_p0110c17║共相不親計著。（有緣而覺非不計著但有所覺而不親之
C097n1821_p0110c18║爾）。起緣覺乘種性。云何智者即彼惑
C097n1821_p0110c19║亂起佛乘種性。謂覺自心現量。外性
C097n1821_p0110c20║非性不妄想相。（謂不於外性而起非性之想）。起佛
C097n1821_p0111a01║乘種性。是名即彼惑亂起佛乘種性。
C097n1821_p0111a02║（雖曰佛乘以有心量故不免妄想若知如幻則佛乘亦妄爾）。又種
C097n1821_p0111a03║種事性凡夫惑想。起愚夫種性。（愚夫分別
C097n1821_p0111a04║種種事性决定如是决定不異故曰惑想）。彼非有事非無
C097n1821_p0111a05║事。是名種性義。（聲緣聖凡皆即惑亂而起種性彼種性中
C097n1821_p0111a06║種種事物非即是物亦非非物皆隨心而現故曰是名種性義）。大慧。
C097n1821_p0111a07║即彼惑亂不妄想。諸聖心意意識過
C097n1821_p0111a08║習氣自性法轉變性。是名為如。是故
C097n1821_p0111a09║說如離心。（即惑亂之性而不妄想故諸聖能轉捨心意意識等
C097n1821_p0111a10║習氣而為真如也說如離心者謂離心意意識等）。我說此句
C097n1821_p0111a11║顯示離想。即說離一切想。
C097n1821_p0111a12║大慧白佛言世尊。惑亂為有為無佛
C097n1821_p0111a13║告大慧。如幻無計著相。若惑亂有計
C097n1821_p0111a14║著相者。計著性不可滅緣起。應如外
C097n1821_p0111a15║道說因緣生法。大慧白佛言世尊若
C097n1821_p0111a16║惑亂如幻者。復當與餘惑作因。（謂一切如
C097n1821_p0111a17║幻前後轉生諸餘惑亂因此而起又大慧之疑也）。佛告大慧。
C097n1821_p0111a18║非幻惑因。不起過故。幻不起過。無有
C097n1821_p0111a19║妄想。（一切如幻諸過潛消過之能消以無諸妄）。大慧。幻者
C097n1821_p0111a20║從他明處生。非妄想過習氣處生。（惟彼
C097n1821_p0111b01║覺明乃能如幻）。是故不起過。大慧。此是愚夫
C097n1821_p0111b02║心惑計著。非聖賢也。（餘惑作因以是生疑是愚夫計
C097n1821_p0111b03║非聖賢也）。爾時世尊欲重宣此義而說偈
C097n1821_p0111b04║言。
C097n1821_p0111b05║聖不見惑亂中間亦無實
C097n1821_p0111b06║中間若真實惑亂即真實
C097n1821_p0111b07║捨離一切惑若有相生者
C097n1821_p0111b08║是亦為惑亂不淨猶如翳（若有
C097n1821_p0111b09║離相亦惑亂也故曰不淨）。（○頌曰寂寂空凝絕較量妄疑惑亂敗真常却
C097n1821_p0111b10║將覺想袪顛倒撓破無心佛道場影像不辭潭底現妍媸終豈鑑中藏但
C097n1821_p0111b11║知一切皆如幻萬法紛紜掣電光）。
C097n1821_p0111b12║楞伽經纂卷第二（上）　　　　阿
C097n1821_p0111b13║
C097n1821_p0111b14║
C097n1821_p0111b15║楞伽經纂卷第二（下）　　　　阿
C097n1821_p0111b16║如幻差別分第三十
C097n1821_p0111b17║復次大慧。非幻無有相似。見一切法
C097n1821_p0111b18║如幻。大慧白佛言世尊。為種種幻相
C097n1821_p0111b19║計著言一切法如幻。為異相計著。（種種
C097n1821_p0111c01║謂一切相異相謂顛倒相變異不同猶如幻化此大慧之疑也）。若種
C097n1821_p0111c02║種幻相計著言一切性如幻者。世尊。
C097n1821_p0111c03║有性不如幻者。（大慧謂既有性相即不遽滅安可計著如
C097n1821_p0111c04║幻）。所以者何。謂色種種相非因。世尊。
C097n1821_p0111c05║無有因色。種種相現如幻。（一切色相非因而然
C097n1821_p0111c06║既無所因則種種相現自如幻爾）。是故無種種幻相
C097n1821_p0111c07║計著相似性如幻。
C097n1821_p0111c08║佛告大慧。非種種幻相計著相似一
C097n1821_p0111c09║切法如幻。大慧。然不實一切法速滅
C097n1821_p0111c10║如電。是則如幻。（以法不實速滅如電故言如幻）。譬如
C097n1821_p0111c11║電光。剎那頃現。現已即滅。非愚夫現。
C097n1821_p0111c12║（愚夫執著不能速滅故云）。如是一切性自妄想自
C097n1821_p0111c13║共相觀察無性。非現色相計著。（謂於一切
C097n1821_p0111c14║性相若能觀察無性乃見如幻非於色相有所計著）。爾時世尊
C097n1821_p0111c15║欲重宣此義而說偈言。
C097n1821_p0111c16║非幻無有譬說法性如幻
C097n1821_p0111c17║不實速如電是故說如幻
C097n1821_p0111c18║大慧復白佛言。如世尊所說一切性
C097n1821_p0111c19║無生。及如幻。將無世尊前後所說自
C097n1821_p0111c20║相違耶。說無生性如幻。
C097n1821_p0112a01║佛告大慧。非我說無生性如幻。前後
C097n1821_p0112a02║相違過。所以者何。謂生無生。（性體空寂凡有
C097n1821_p0112a03║所生悉如幻夢故雖有生實未甞生）。覺自心現量。有非
C097n1821_p0112a04║有外性非性無生現。（但覺自心有及非有外性非性
C097n1821_p0112a05║皆無生現）。大慧。非我前後說相違過。然壞
C097n1821_p0112a06║外道因生故。我說一切性無生。外道
C097n1821_p0112a07║癡聚欲令有無有生。非自妄想種種
C097n1821_p0112a08║計著緣。（外道從有無生一切法不說自心妄想執著因緣而生）。
C097n1821_p0112a09║大慧。我非有無有生。是故我以無生
C097n1821_p0112a10║說而說。大慧。說性者。為攝受生死故。
C097n1821_p0112a11║（說言人之有性為欲眾生知死生有去來非如斷滅之見）。壞無見
C097n1821_p0112a12║斷見故。為我弟子攝受種種業受生
C097n1821_p0112a13║處故。（謂有是業有是受生）。以性聲說攝受生死
C097n1821_p0112a14║大慧。說幻性自性相。為離性自性相
C097n1821_p0112a15║故。（佛說如幻非有所立欲有所離故也）。墮愚夫惡見相
C097n1821_p0112a16║希望。不知自心現量。壞因所作生緣
C097n1821_p0112a17║自性相計著。說幻夢自性相一切法。
C097n1821_p0112a18║（愚夫惡見不知自心如來欲令破壞因緣計著之見故說幻夢為之對治）。
C097n1821_p0112a19║不令愚夫惡見希望計著自他。及一
C097n1821_p0112a20║切法如實處見作不正論。（法法如幻即無緣想
C097n1821_p0112b01║亦無滅見遂令法相一切如實愚夫執著而以此說為不正論）。大慧
C097n1821_p0112b02║如實處見一切法者。謂超自心現量。
C097n1821_p0112b03║（知心有現則心為現轉未能無心心如實處則心無自心法惟自法如鏡
C097n1821_p0112b04║現像不將不迎心量之見亦將除滅）。爾時世尊欲重宣
C097n1821_p0112b05║此義而說偈言。
C097n1821_p0112b06║無生作無性有性攝生死
C097n1821_p0112b07║觀察如幻等於相不妄想
C097n1821_p0112b08║（頌曰世間萬一自形彰昧者依他盡日忙故說幻因明遽滅要同掣電暫時光
C097n1821_p0112b09║無生為破愚天執有性湏知應病方儻若無心如實處曾無一物可思量）。
C097n1821_p0112b10║離名句形身分第三十一
C097n1821_p0112b11║復次大慧。當說名句形身相。善觀名
C097n1821_p0112b12║句形身菩薩摩訶薩隨入義句形身。
C097n1821_p0112b13║（假名顯道故覺名句即入義句）。疾得阿耨多羅三藐
C097n1821_p0112b14║三菩提。如是覺己。覺一切眾生。大慧。
C097n1821_p0112b15║名身者。謂若依事立名。是名名身。句
C097n1821_p0112b16║身者。謂句有義身。自性决定究竟。是
C097n1821_p0112b17║名句身。（事以名立名以句定句以顯義義有自性因自性故决定
C097n1821_p0112b18║究竟）。形身者。謂顯示名句。是名形身。（形身
C097n1821_p0112b19║者即字也）。又形身者。謂長短高下。又句身
C097n1821_p0112b20║者。謂徑跡。如象馬人獸等所行徑跡
C097n1821_p0112c01║得句身名。大慧。名及形者。謂以名說
C097n1821_p0112c02║無色四陰故說名。自相現故說形。（制字
C097n1821_p0112c03║者長短高下像其本形故曰自相現）。是名名句形身。說
C097n1821_p0112c04║名句形身相分齊。應當修學。（知名句形身即
C097n1821_p0112c05║知所以言者在於言外而言者特筌蹄爾）。爾時世尊欲重
C097n1821_p0112c06║宣此義而說偈言。
C097n1821_p0112c07║名身與句身及形身差別
C097n1821_p0112c08║凡夫愚計著如象溺深泥
C097n1821_p0112c09║（頌曰形名章句亂紛然不免鷄䆫坐究研萬里江湖如到岸行人何用守空舡）。
C097n1821_p0112c10║離相止惑分第三十二
C097n1821_p0112c11║復次大慧。未來世智者。當以離一異
C097n1821_p0112c12║俱不俱見相。我所通義。問無智者。彼
C097n1821_p0112c13║即荅言。此非正問。謂色等常無常為
C097n1821_p0112c14║異不異。如是涅槃諸行相所相求那
C097n1821_p0112c15║所求那造所造見所見塵及微塵修
C097n1821_p0112c16║與修者。如是比展轉相。如是等問。而
C097n1821_p0112c17║言佛說無記止論。（無記猶無所記錄謂不立說也止論
C097n1821_p0112c18║謂置而不荅也如來為彼眾生怖其著有故說言無記所以通之外道計
C097n1821_p0112c19║著攝所攝性不知自心現量故止而不為說昧者不知佛之通義不在此
C097n1821_p0112c20║而直以此稱佛盖失之矣）。非彼癡人之所能知。謂
C097n1821_p0113a01║聞慧不具故。如來應供等正覺。令彼
C097n1821_p0113a02║離恐怖句故說言無記。不為記說。又
C097n1821_p0113a03║止外道見論故而不為說。大慧。外道
C097n1821_p0113a04║作如是說。謂命即是身如是等無記
C097n1821_p0113a05║論。彼諸外道愚癡。於因作無記論。（若因
C097n1821_p0113a06║於身命者是也故曰於因）。非我所說。大慧。我所說
C097n1821_p0113a07║者。離攝所攝。妄想不生。云何止彼。若
C097n1821_p0113a08║攝所攝而計著者。不知自心現量故
C097n1821_p0113a09║止彼。（佛之止論為此而已）。如來應供等正覺。以
C097n1821_p0113a10║四種記論為眾生說法。大慧。止記論
C097n1821_p0113a11║者。我時時說。為根未熟。不為熟者。（四種
C097n1821_p0113a12║記論謂直荅反質荅分別荅置荅置荅即止論也）。
C097n1821_p0113a13║復次大慧。一切法離所作。因緣不生。
C097n1821_p0113a14║無作者故。一切法不生。（以外道於因作無記論故
C097n1821_p0113a15║佛說因緣不生及性相不可得）。大慧。何故一切性離
C097n1821_p0113a16║自性。以自覺觀時自共性相不可得
C097n1821_p0113a17║故。說一切法不生。（自覺則一切性相皆無所得故一切
C097n1821_p0113a18║法不生）。何故一切法不可持來不可持
C097n1821_p0113a19║去。以自共相欲持來無所來。欲持去
C097n1821_p0113a20║無所去。（無所攝受故無所來既無所來復何所去）。是故一
C097n1821_p0113b01║切法離持來去。何故一切諸法不滅。
C097n1821_p0113b02║謂性自性相無故。一切法不可得故。
C097n1821_p0113b03║一切法不滅。（性自性相悉無所有法不可得又何所滅）。何
C097n1821_p0113b04║故一切法無常。謂相起無常性。是故
C097n1821_p0113b05║說一切法無常。（本來寂滅何有無常無常性者因於世間
C097n1821_p0113b06║諸相起故）。何故一切法常。謂相起無生性。
C097n1821_p0113b07║無常常故。說一切法常。（謂一切相起本無生性既
C097n1821_p0113b08║本無生無常常矣）。爾時世尊欲重宣此義而
C097n1821_p0113b09║說偈言。
C097n1821_p0113b10║記論有四種一向反詰問
C097n1821_p0113b11║分別及止論以制諸外道
C097n1821_p0113b12║有及非有生僧佉毗舍師
C097n1821_p0113b13║一切悉無記彼如是顯示
C097n1821_p0113b14║正覺所分別自性不可得
C097n1821_p0113b15║以離於言說故說離自性
C097n1821_p0113b16║（頌曰外道愚癡義不通妄為止記混真空若論聖智無蹤跡性相皆離絕異同）。
C097n1821_p0113b17║離四果差別分第三十三
C097n1821_p0113b18║爾時大慧菩薩復白佛言世尊。惟願
C097n1821_p0113b19║為說諸湏陀洹。湏陀洹趣差別通相。
C097n1821_p0113b20║若菩薩摩訶薩善解湏陀洹趣差別
C097n1821_p0113c01║通相。及斯陀含阿那含阿羅漢方便
C097n1821_p0113c02║相分別。知已。如是如是為眾生說法。
C097n1821_p0113c03║謂二無我相及二障淨。度諸地相究
C097n1821_p0113c04║竟通達得諸如來不思議究竟境界。
C097n1821_p0113c05║如眾色摩尼。善能饒益一切眾生。以
C097n1821_p0113c06║一切法境界無盡身財攝養一切。（一切
C097n1821_p0113c07║法無盡身財即華嚴之行海是也）。佛告大慧。諦聽諦
C097n1821_p0113c08║聽。善思念之。今為汝說。大慧白佛言。
C097n1821_p0113c09║善哉世尊。唯然聽受。
C097n1821_p0113c10║佛告大慧。有三種湏陀洹。湏陀洹果
C097n1821_p0113c11║差別。云何為三。謂下中上下者極七
C097n1821_p0113c12║有生。中者三五有生而般涅槃。上者
C097n1821_p0113c13║即彼生而般涅槃。此三種有三結下
C097n1821_p0113c14║中上。云何三結謂身見。疑。戒取。是三
C097n1821_p0113c15║結差別。上上昇進得阿羅漢。大慧。身
C097n1821_p0113c16║見有二種。謂俱生及妄想。如緣起妄
C097n1821_p0113c17║想自性妄想。譬如依緣起自性種種
C097n1821_p0113c18║妄想自性計著生。以彼非有非無非
C097n1821_p0113c19║有無。無實妄想相故。（湏陀洹無愚夫想有無非有無
C097n1821_p0113c20║及一切法皆無實想此之妄想亦如愚夫緣起自性種種計著而生妄想
C097n1821_p0114a01║也）。愚夫妄想種種妄想自性相計著。
C097n1821_p0114a02║如熱時炎鹿渴水想。是湏陀洹妄想
C097n1821_p0114a03║身見。（謂欲去愚夫妄想如此而不知反墮無實妄想妄想身見者以
C097n1821_p0114a04║有人無我見）。彼以人無我攝受無性斷除
C097n1821_p0114a05║久遠無知計著。大慧。俱生者。湏陀洹
C097n1821_p0114a06║身見。自他身等。四陰無色相故。色生
C097n1821_p0114a07║造及所造故。展轉相因相故。大種及
C097n1821_p0114a08║色不集故。（謂湏陀洹見自身它身色相本空雖曰遣色適長生
C097n1821_p0114a09║相是乃俱生身見俱生身見者以有色不集等見）。湏陀洹觀
C097n1821_p0114a10║有無品不現。身見則斷。如是身見斷
C097n1821_p0114a11║貪則不生。是名身見相。（觀有無一切不現方斷身
C097n1821_p0114a12║見而不生貪）。大慧。疑相者。謂得法善見相
C097n1821_p0114a13║故。及先二種身見妄想斷故。疑法不
C097n1821_p0114a14║生。不於餘處起大師見為淨不淨。是
C097n1821_p0114a15║名疑相湏陀洹斷。（謂疑法不生故曰疑相斷）。大慧。
C097n1821_p0114a16║戒取者云何。湏陀洹不取戒。謂善見
C097n1821_p0114a17║受生處苦相故。是故不取。大慧。取者。
C097n1821_p0114a18║謂愚夫決定受習苦行為眾具樂故。
C097n1821_p0114a19║求受生。彼則不取。（謂諸愚夫持戒精勤種種苦行求受
C097n1821_p0114a20║生處饗未來樂彼湏陀洹不取是相故曰不取戒）。除回向自
C097n1821_p0114b01║覺勝。離妄想。無漏法相行方便。受持
C097n1821_p0114b02║戒支。（唯於回向等受持戒支則雖取而不取也）。是名湏陀
C097n1821_p0114b03║洹取戒相斷。湏陀洹斷三結。貪癡不
C097n1821_p0114b04║生。若湏陀洹作是念。此諸結。我不成
C097n1821_p0114b05║就者。應有二過。墮身見及諸結不斷。
C097n1821_p0114b06║（湏陀洹若作是念此是三結我離三結者是名見二法反墮身見而所謂
C097n1821_p0114b07║結斷者復不斷矣）。大慧白佛言世尊。世尊說
C097n1821_p0114b08║眾多貪欲。彼何者貪斷。佛告大慧。愛
C097n1821_p0114b09║樂女人。纏綿貪著。種種方便。身口惡
C097n1821_p0114b10║業。受現在樂。種未來苦。彼則不生。所
C097n1821_p0114b11║以者何。得三昧正受樂故。是故彼斷。
C097n1821_p0114b12║非趣涅槃貪斷。（湏陀洹果得正受樂故能斷世間貪非能
C097n1821_p0114b13║斷趣涅槃貪）。大慧。云何斯陀含相。謂頓照
C097n1821_p0114b14║色相妄想生相。見相不生。（照破色相及妄想生
C097n1821_p0114b15║想於彼見相又皆不生）。善見禪趣相故。頓來此
C097n1821_p0114b16║世盡苦際。得涅槃。是故名斯陀含。大
C097n1821_p0114b17║慧。云何阿那含。謂過去未來現在色
C097n1821_p0114b18║相性非性。生見過患。使妄想不生故。
C097n1821_p0114b19║（於色相性以及非性而自生過患之見盖彼於妄想使不生故）。及結
C097n1821_p0114b20║斷故。名阿那含。大慧。阿羅漢者。謂諸
C097n1821_p0114c01║禪三昧解脫力。明煩惱苦妄想非性
C097n1821_p0114c02║故。名阿羅漢。大慧白佛言世尊。世尊
C097n1821_p0114c03║說三種阿羅漢。此說何等阿羅漢。為
C097n1821_p0114c04║得寂靜一乘道。為菩薩摩訶薩方便
C097n1821_p0114c05║示現阿羅。為佛化化。（以佛之化化導眾生曰化化一
C097n1821_p0114c06║乘道果菩薩方便示現為佛化化此三種也）。
C097n1821_p0114c07║佛告大慧。得寂靜一乘道聲聞非餘
C097n1821_p0114c08║餘者。（謂今所說阿羅漢乃一乘道非彼二種故於下文述二種行以
C097n1821_p0114c09║明一乘其行不然）。行菩薩行。及佛化化。巧方
C097n1821_p0114c10║便本願故於大眾中示現受生。為莊
C097n1821_p0114c11║嚴佛眷屬故。大慧。於妄想處種種說
C097n1821_p0114c12║法。謂得果得禪。禪者入禪悉遠離故。
C097n1821_p0114c13║示現得自心現量。得果相。說名得果。
C097n1821_p0114c14║（禪者入禪一切遠離是謂得禪以見心現量是謂得果說名得果非實得
C097n1821_p0114c15║果已上二種未超心量故非一乘）。復次大慧。欲超禪
C097n1821_p0114c16║無量無色界者。當離自心現量相。大
C097n1821_p0114c17║慧。受想正受。超自心現量者不然。何
C097n1821_p0114c18║以故。有心量故。（以前二種未離受想正受唯超自心現量
C097n1821_p0114c19║者乃不復爾故曰不然凡以別二種有心量故自欲超禪無量無色界已
C097n1821_p0114c20║下皆述寂靜一乘道也）。爾時世尊欲重宣比義
C097n1821_p0115a01║而說偈言。
C097n1821_p0115a02║諸禪四無量無色三摩提
C097n1821_p0115a03║一切受想滅心量彼無有
C097n1821_p0115a04║湏陀槃那果往來及不還
C097n1821_p0115a05║及與阿羅漢斯等心惑亂
C097n1821_p0115a06║禪者禪及緣斷知見真諦
C097n1821_p0115a07║此則妄想量若覺得解脫
C097n1821_p0115a08║（頌曰諸佛真機不易傳過諸色量實難肩斷除三結高持戒頓照無生果已圓
C097n1821_p0115a09║唯有那含能見過堪佳羅漢得諸禪一乘除是超心量體合虛空不立玄）。
C097n1821_p0115a10║二種覺分第三十四
C097n1821_p0115a11║復次大慧。有二種覺。謂觀察覺及妄
C097n1821_p0115a12║想相攝受計著建立覺。大慧。觀察覺
C097n1821_p0115a13║者。謂若覺性自性相。選擇離四句不
C097n1821_p0115a14║可得。是名觀察覺。（覺性自性亦無性見即無四句之可
C097n1821_p0115a15║離故曰選擇離四句不可得）。彼四句者。謂離一異
C097n1821_p0115a16║俱不俱有無非有非無常無常。是名
C097n1821_p0115a17║四句。大慧。此四句離。是名一切法。此
C097n1821_p0115a18║四句觀察一切法。應當修學。（覺性自性即離
C097n1821_p0115a19║四句法自法爾於此始名為一切法離此四句觀察諸法始超四句而即
C097n1821_p0115a20║自在故當修學）。大慧。云何妄想相攝受計著
C097n1821_p0115b01║建立覺。謂妄想相攝受計著堅濕煖
C097n1821_p0115b02║動不實妄想相。四大種宗。因相譬喻。
C097n1821_p0115b03║計著不實建立而建立。是名妄想相
C097n1821_p0115b04║攝受計著建立覺。（計著四大種之所宗即自因相而生
C097n1821_p0115b05║譬喻且曰彼皆不實之所建立計著於此是有建立本無所有有立皆妄
C097n1821_p0115b06║又當覺此）。是名二種覺相。若菩薩摩訶薩
C097n1821_p0115b07║成就此二覺相。（善覺二種故曰成就）。人法無我
C097n1821_p0115b08║相究竟。善知方便無所有覺。觀察行
C097n1821_p0115b09║地。得初地入百三昧。（無所有覺即能觀察行地方得
C097n1821_p0115b10║初地入百三昧不旋踵間而超法雲言其速也）。得差別三昧。
C097n1821_p0115b11║見百佛及百菩薩。知前後際各百劫
C097n1821_p0115b12║事。光照百剎土。知上上地相。大願殊
C097n1821_p0115b13║勝。神力自在。法雲灌頂。當得如來自
C097n1821_p0115b14║覺地。善繫心十無盡句。（華嚴教中十無盡句）。成
C097n1821_p0115b15║熟眾生種種變化。光明莊嚴。得自覺
C097n1821_p0115b16║樂三昧正受。（頌曰觀察覺中離四句計他不實亦非真到頭
C097n1821_p0115b17║無覺方為覺始作如來閫域人）。
C097n1821_p0115b18║離四大造色分第三十五
C097n1821_p0115b19║復次大慧。菩薩摩訶薩當善四大造
C097n1821_p0115b20║色。云何菩薩善四大造色。（以有四大之性造出
C097n1821_p0115c01║四大之色相）。菩薩摩訶薩作是覺。彼真諦
C097n1821_p0115c02║者四大不生。（真諦寂靜故云不生盖無生想乃不生矣）。於
C097n1821_p0115c03║彼四大不生作如是觀察。觀察已。覺
C097n1821_p0115c04║名相妄想分齊自心現分齊。外性非
C097n1821_p0115c05║性。是名心現妄想分齊。（於彼四大作不生觀乃能
C097n1821_p0115c06║覺知妄想分齊悉由自心所現分齊而知外性率皆非性）。謂三界
C097n1821_p0115c07║觀彼四大造色性。離四句通淨。（菩薩於三
C097n1821_p0115c08║界中觀四大造色之性本無所有離於四句通淨而無所染）。離我
C097n1821_p0115c09║我所。如實相自相分段。（造色已離四句即於實相
C097n1821_p0115c10║自相一切如之初無生滅之想即相而言故說分段）。住無生。自
C097n1821_p0115c11║相成。（若住實相即住無生如此自相乃成）。大慧。彼四大
C097n1821_p0115c12║種云何生造色。謂津潤妄想大種。生
C097n1821_p0115c13║內外水界。堪能妄想大種。生內外火
C097n1821_p0115c14║界。飄動妄想大種。生內外風界。斷截
C097n1821_p0115c15║色妄想大種。生內外地界。色及虛空
C097n1821_p0115c16║俱計著邪諦。五陰集聚。四大造色生。
C097n1821_p0115c17║大慧。識者。因樂種種跡境界故。餘趣
C097n1821_p0115c18║相續。（四大生色以諸根識樂於一切形跡境界其餘諸趣以是續生）。
C097n1821_p0115c19║大慧。地等四大及造色等。有四大緣。
C097n1821_p0115c20║非彼四大緣。所以者何。謂性形相處
C097n1821_p0116a01║所作方便無性。大種不生。（若覺無性四大種子
C097n1821_p0116a02║亦無有生故云非彼四大緣）。性形相處所作方便
C097n1821_p0116a03║和合生。非無形。是故四大造色相。外
C097n1821_p0116a04║道妄想非我。（頌曰地水火風名四大誰知和合眾緣成若知
C097n1821_p0116a05║四大元無性自相如如揔不生）。
C097n1821_p0116a06║諸陰自性相分第三十六
C097n1821_p0116a07║復次大慧。當說諸陰自性相。云何諸
C097n1821_p0116a08║陰自性相。謂五陰。云何五。謂色受想
C097n1821_p0116a09║行識。彼四陰非色。謂受想行識。大慧。
C097n1821_p0116a10║色者四大及造色。各各異相。非無色。
C097n1821_p0116a11║有四數如虛空。譬如虛空過數相。離
C097n1821_p0116a12║於數。而妄想言一虛空。（四大種性周徧法界然其
C097n1821_p0116a13║色相猶可指陳若夫非色諸陰逈離數相如人妄言為一虛空也）。大
C097n1821_p0116a14║慧。如是陰。過數相。離於數。離性非性。
C097n1821_p0116a15║離四句。數相者。愚夫言說所說。非聖
C097n1821_p0116a16║賢也。（諸陰離相離性及離四句因迷而有覺後皆空愚夫妄執以為
C097n1821_p0116a17║實有故曰非聖賢也）。大慧。聖者如幻種種色像。
C097n1821_p0116a18║離異不異施設。又如夢影士夫身。離
C097n1821_p0116a19║異不異故。（聖者之於五陰條有忽無如幻出種種色像又如幻
C097n1821_p0116a20║夢影像未甞計其同異故永嘉云五陰浮雲空去來）。大慧。聖智
C097n1821_p0116b01║趣。同陰妄想現。是名諸陰自性相。汝
C097n1821_p0116b02║當除滅。（諸陰性相本來空寂皆因妄想而現聖智𣅀趣不墮有無
C097n1821_p0116b03║同其妄想所現而無所著故云是名諸陰自性相汝當除滅）。滅已。
C097n1821_p0116b04║說寂靜法。斷一切佛剎諸外道見。說
C097n1821_p0116b05║寂靜時。法無我見淨。（法雖無我其見猶存見性兼忘
C097n1821_p0116b06║乃真寂靜）。及入不動地。入不動地已。無量
C097n1821_p0116b07║三昧自在。及得意生身。得如幻三昧。
C097n1821_p0116b08║通達究竟。力明自在。救攝饒益一切
C097n1821_p0116b09║眾生。猶如大地載育眾生。菩薩摩訶
C097n1821_p0116b10║薩普濟眾生亦復如是。（頌曰五陰浮雲性本離還
C097n1821_p0116b11║如夢影勿生疑法無我見仍虛淨空手廛中一幻師）。
C097n1821_p0116b12║離四種涅槃差別分第三十七
C097n1821_p0116b13║復次大慧。諸外道有四種涅槃。云何
C097n1821_p0116b14║為四。謂性自性非性涅槃。（謂不覺性自性而以
C097n1821_p0116b15║為非性即涅槃者）。種種相性非性涅槃。（謂以一切
C097n1821_p0116b16║性相皆為非性即涅槃者）。自相自性非性覺涅槃。
C097n1821_p0116b17║（謂初以性相為非性今乃覺焉而實覺想於此即涅槃者）。諸陰自
C097n1821_p0116b18║共相相續流注斷涅槃。（謂斷諸陰流注而即涅槃
C097n1821_p0116b19║者）。是名諸外道四種涅槃。非我所說
C097n1821_p0116b20║法。大慧。我所說者。妄想識滅。名為涅
C097n1821_p0116c01║槃。（外道涅槃不離妄想識陰種子如來所言一切識滅名為涅槃非實
C097n1821_p0116c02║有性）。大慧白佛言世尊。不建立八識耶
C097n1821_p0116c03║佛言建立。大慧白佛言。若建立者。云
C097n1821_p0116c04║何離意識非七識。（大慧謂既立八識何故於此但說意
C097n1821_p0116c05║識滅而非七識滅也）。佛告大慧。彼因及彼攀緣
C097n1821_p0116c06║故。七識不生。（因及攀緣初由意識若意識滅則七識無由而
C097n1821_p0116c07║生）。意識者。境界分段計著生。習氣長
C097n1821_p0116c08║養藏識。意俱。我我所計著。思惟因緣
C097n1821_p0116c09║生。不壞身相藏識因。攀緣自心現境
C097n1821_p0116c10║界計著心聚生。展轉相因譬如海浪。
C097n1821_p0116c11║自心現境界風吹。若生若滅亦如是。
C097n1821_p0116c12║是故意識滅。七識亦滅。（自境界分段計著至因緣
C097n1821_p0116c13║生意識之所生也自不壞身相至亦如是七識之所生也習氣滋生長養
C097n1821_p0116c14║藏識意與之俱計著我所而有思惟相續因緣乃生意識若夫不壞身相
C097n1821_p0116c15║藏識則如來藏也藏識為之因攀緣所現而聚於心乃生七識七識即前
C097n1821_p0116c16║所謂現識意識即前所謂分別事識不壞身相藏識即前所謂真識心之
C097n1821_p0116c17║所現意識分別七識隨之意識滅盡無所攀緣七識空名故當自滅）。爾
C097n1821_p0116c18║時世尊欲重宣此義而說偈言。
C097n1821_p0116c19║我不涅槃性所作及與相
C097n1821_p0116c20║妄想爾炎識此滅我涅槃
C097n1821_p0117a01║彼因彼攀緣意趣等成身
C097n1821_p0117a02║與因者是心為識之所依
C097n1821_p0117a03║如水大流盡波浪則不起
C097n1821_p0117a04║如是意識滅種種識不生
C097n1821_p0117a05║（頌曰妄想紛拏不自知却於心鏡現形儀遂令七識攀緣起留得諸塵意裏推
C097n1821_p0117a06║境上根莖如不著靈源澄湛更何疑超然寶藏無形像對面知他是阿誰）。
C097n1821_p0117a07║離妄想自性差別分第三十八
C097n1821_p0117a08║復次大慧。今當說妄想自性分別通
C097n1821_p0117a09║相。若妄想自性分別通相善分別。汝
C097n1821_p0117a10║及餘菩薩離妄想。到自覺聖。外道通
C097n1821_p0117a11║趣善見。覺攝所攝妄想。斷緣起種種
C097n1821_p0117a12║相妄想自性行。不復妄想。大慧。云何
C097n1821_p0117a13║妄想自性分別通相。謂言說妄想。所
C097n1821_p0117a14║說事妄想。相妄想。利妄想。自性妄想。
C097n1821_p0117a15║因妄想。見妄想。成妄想。生妄想。不生
C097n1821_p0117a16║妄想。相續妄想。縛不縛妄想。是名妄
C097n1821_p0117a17║想自性分別通相。云何言說妄想。謂
C097n1821_p0117a18║種種妙音歌詠之聲。羙樂計著。是名
C097n1821_p0117a19║言說妄想。云何所說事妄想。謂有所
C097n1821_p0117a20║說事自性。聖智所知。依彼而生言說
C097n1821_p0117b01║妄想。是名所說事妄想。（聖智所知了義忘說若依
C097n1821_p0117b02║彼而生言說故名所說事妄想）。云何相妄想。謂即彼
C097n1821_p0117b03║所說事如鹿渴想。即種種計著而計
C097n1821_p0117b04║著。謂堅濕煖動相一切性妄想。是名
C097n1821_p0117b05║相妄想。云何利妄想。謂樂種種金銀
C097n1821_p0117b06║珍寶。是名利妄想。云何自性妄想。謂
C097n1821_p0117b07║自性持此如是不異。惡見妄想。是名
C097n1821_p0117b08║自性妄想。（本無所有妄立自性以為此法如是如是不異此惡
C097n1821_p0117b09║見也）。云何因妄想。謂若因若緣。有無分
C097n1821_p0117b10║別因相生。是名因妄想。云何見妄想。
C097n1821_p0117b11║謂有無一異俱不俱惡見。外道妄想
C097n1821_p0117b12║計著妄想。是名見妄想。云何成妄想。
C097n1821_p0117b13║謂我我所想。成決定論。是名成妄想
C097n1821_p0117b14║云何生妄想。謂緣有無性生計著。是
C097n1821_p0117b15║名生妄想。云何不生妄想。謂一切性
C097n1821_p0117b16║本無生無種。因緣生無因身。是名不
C097n1821_p0117b17║生妄想。云何相續妄想。謂彼俱相續
C097n1821_p0117b18║如金縷。是名相續妄想。云何縛不縛
C097n1821_p0117b19║妄想。謂縛因縛計著。如士夫方便若
C097n1821_p0117b20║縛若解。（謂縛因能縛而有所縛如人以繩方便力故縛已復解）。
C097n1821_p0117c01║是名縛不縛妄想。於此妄想自性分
C097n1821_p0117c02║別通相。一切愚夫計著有無。大慧。計
C097n1821_p0117c03║著緣起而計著者。種種妄想計著自
C097n1821_p0117c04║性。如幻示現種種之身。（計著緣起於妄自性而生
C097n1821_p0117c05║計著如依於幻見種種物）。凡夫妄想見種種異幻。
C097n1821_p0117c06║（凡夫以此轉執幻相）。大慧。幻與種種。非異非不
C097n1821_p0117c07║異。若異者。幻非種種因。若不異者。幻
C097n1821_p0117c08║與種種無差別而見差別。是故非異
C097n1821_p0117c09║非不異。是故大慧。汝及餘菩薩。如幻
C097n1821_p0117c10║緣起妄想自性。異不異有無莫計著
C097n1821_p0117c11║爾時世尊欲重宣此義而說偈言。
C097n1821_p0117c12║心縛於境界覺想智隨轉（隨境
C097n1821_p0117c13║而覺謂之覺想）。
C097n1821_p0117c14║無所有及勝平等智慧生
C097n1821_p0117c15║妄想自性有（已下皆妄立緣起之性）。於緣起則無
C097n1821_p0117c16║妄想或攝受緣起非妄想
C097n1821_p0117c17║種種支分生如幻則不成
C097n1821_p0117c18║彼相有種種妄想則不成
C097n1821_p0117c19║彼相則是過皆從心縛生
C097n1821_p0117c20║妄想無所知於緣起妄想
C097n1821_p0118a01║此諸妄想性即是彼緣起
C097n1821_p0118a02║妄想有種種於緣起妄想
C097n1821_p0118a03║世諦第一義（以世諦及第一義為二）。第三無因生（又立
C097n1821_p0118a04║無生之說為三）。
C097n1821_p0118a05║妄想說世諦斷於聖境界（已上
C097n1821_p0118a06║諸妄惟聖則斷）。
C097n1821_p0118a07║譬如修行事於一種種現（於一
C097n1821_p0118a08║理而現種種）。
C097n1821_p0118a09║於彼無種種妄想相如是
C097n1821_p0118a10║譬如種種翳妄想眾色現
C097n1821_p0118a11║翳無色非色緣起不覺然
C097n1821_p0118a12║譬如鍊真金遠離諸垢穢
C097n1821_p0118a13║虛空無雲翳妄想淨亦然
C097n1821_p0118a14║無有妄想性及有彼緣起
C097n1821_p0118a15║建立及誹謗悉由妄想壞
C097n1821_p0118a16║妄想若無性而有緣起性
C097n1821_p0118a17║無性而有性有性無性生
C097n1821_p0118a18║依因於妄想而得彼緣起
C097n1821_p0118a19║相名常相隨而生諸妄想
C097n1821_p0118a20║究竟不成就則度諸妄想（究竟
C097n1821_p0118b01║而諸相不就則度矣）。
C097n1821_p0118b02║然後知清淨是名第一義
C097n1821_p0118b03║妄想有十二緣起有六種
C097n1821_p0118b04║自覺知爾炎彼無有差別（唯自
C097n1821_p0118b05║覺則知差別者皆尓炎也）。
C097n1821_p0118b06║五法為真實自性有三種
C097n1821_p0118b07║修行分別此不越於如如
C097n1821_p0118b08║眾相及緣起彼名起妄想
C097n1821_p0118b09║彼諸妄想相從彼緣起生
C097n1821_p0118b10║覺慧善觀察無緣無妄想
C097n1821_p0118b11║成已無有性（謂成自性）。云何妄想覺（至成
C097n1821_p0118b12║自性則一切無性云何用覺）。
C097n1821_p0118b13║彼妄想自性建立二自性
C097n1821_p0118b14║妄想種種現清淨聖境界（唯聖
C097n1821_p0118b15║乃知雖現而非實）。
C097n1821_p0118b16║妄想如晝色緣起計妄想
C097n1821_p0118b17║若異妄想者即依外道論
C097n1821_p0118b18║妄想說所想因見和合生
C097n1821_p0118b19║離二妄想者如是則為成
C097n1821_p0118b20║（頌曰妄想皆因緣即起更論無有異兼同還如夢裏重占夢覺後方知一切空）。
C097n1821_p0118c01║自覺一乘相分第三十九
C097n1821_p0118c02║大慧菩薩復白佛言世尊。惟願為說
C097n1821_p0118c03║自覺聖智相及一乘。若自覺聖智相
C097n1821_p0118c04║及一乘。我及餘菩薩善自覺聖智相
C097n1821_p0118c05║及一乘不由於他。通達佛法。佛告大
C097n1821_p0118c06║慧。諦聽諦聽。善思念之。當為汝說。大
C097n1821_p0118c07║慧白佛言。唯然受教。
C097n1821_p0118c08║佛告大慧。前聖所知。轉相傳授。妄想
C097n1821_p0118c09║無性。菩薩摩訶薩獨一靜處。自覺觀
C097n1821_p0118c10║察。不由於他。離見妄想。（覺其不由於他因心而見
C097n1821_p0118c11║於此心見又當遠離）。上上昇進入如來地。是名
C097n1821_p0118c12║自覺聖智相。大慧。云何一乘相。謂得
C097n1821_p0118c13║一乘道覺。我說一乘。云何得一乘道
C097n1821_p0118c14║覺。謂攝所攝妄想。如實處不生妄想。
C097n1821_p0118c15║是名一乘覺。大慧。一乘覺者。非餘外
C097n1821_p0118c16║道聲聞緣覺梵天王等之所能得。唯
C097n1821_p0118c17║除如來。以是故說一乘。大慧白佛言
C097n1821_p0118c18║世尊。何故說三乘而不說一乘。佛告
C097n1821_p0118c19║大慧。不自般涅槃法故。不說一切聲
C097n1821_p0118c20║聞緣覺一乘。以一切聲聞緣覺。如來
C097n1821_p0119a01║調伏授寂靜方便而得解脫。非自己
C097n1821_p0119a02║力。是故不說一乘。復次大慧。煩惱障
C097n1821_p0119a03║業習氣不斷故。不說一切聲聞緣覺
C097n1821_p0119a04║一乘。不覺法無我。不離分段死。故說
C097n1821_p0119a05║三乘。大慧。彼諸一切起煩惱過習氣
C097n1821_p0119a06║斷。及覺法無我。（煩惱習氣已斷又當覺法無我若不覺法
C097n1821_p0119a07║無我則未能忘法如味著三昧樂及非性無漏界是也）。彼一切
C097n1821_p0119a08║起煩惱過習氣斷。三昧樂味著。非性
C097n1821_p0119a09║無漏界覺。（煩惱習氣雖斷而未能覺法無我方且味著三昧樂
C097n1821_p0119a10║及非性無漏境界智者於此又當覺也觀察一切皆本非性而證無漏性
C097n1821_p0119a11║相未忘故當覺也）。覺已。復入出世間上上無
C097n1821_p0119a12║漏界。滿足眾具。當得如來不思議自
C097n1821_p0119a13║在法身。爾時世尊欲重宣此義而說
C097n1821_p0119a14║偈言。
C097n1821_p0119a15║諸天及梵乘聲聞緣覺乘
C097n1821_p0119a16║諸佛如來乘我說此諸乘
C097n1821_p0119a17║乃至有心轉諸乘非究竟（有心
C097n1821_p0119a18║即墮三乘）。
C097n1821_p0119a19║若彼心滅盡無乘及乘者
C097n1821_p0119a20║無有乘建立我說為一乘
C097n1821_p0119b01║引導眾生故分別說諸乘
C097n1821_p0119b02║解脫有三種及與法無我
C097n1821_p0119b03║煩惱智慧等解脫則遠離
C097n1821_p0119b04║譬如海浮木常隨波浪轉
C097n1821_p0119b05║聲聞愚亦然相風所漂蕩
C097n1821_p0119b06║彼起煩惱滅除習煩惱愚
C097n1821_p0119b07║味著三昧樂安住無漏界
C097n1821_p0119b08║無有究竟趣亦復不退還
C097n1821_p0119b09║得諸三昧身乃至劫不覺
C097n1821_p0119b10║譬如昬醉人酒消然後覺
C097n1821_p0119b11║彼覺法亦然得佛無上身
C097n1821_p0119b12║（頌曰聖智無乘名自覺盖言自照不由人味貪三昧皆為障無漏為心未免塵
C097n1821_p0119b13║終被相風時鼓轉猶如浮木泛江津廓然覺性空中泯始得如來自在身）。
C097n1821_p0119b14║
C097n1821_p0119b15║楞伽經纂卷第二（下）