CC003n0003_p0019a01║
CC003n0003_p0019a02║解深密經疏
CC003n0003_p0019a03║
CC003n0003_p0019a04║內容提要
CC003n0003_p0019a05║
CC003n0003_p0019a06║本書是佛教法相宗根本經典（解深密經．圓測疏）的最後六
CC003n0003_p0019a07║卷。原文早已佚失，現由觀空法師依據晚唐吐蕃著名譯師法成所
CC003n0003_p0019a08║譯的藏文本還譯為漢文。這一部分經文名「如來成所作事品」，
CC003n0003_p0019a09║內容闡述佛果三身的情況。圓測疏文根據玄奘法師的師說廣引有
CC003n0003_p0019a10║關經論詳細解釋，是法相宗的重要理論著作。
CC003n0003_p0019a11║
CC003n0003_p0019a12║
CC003n0003_p0019a13║
CC003n0003_p0019a14║
CC003n0003_p0019a15║
CC003n0003_p0020a01║
CC003n0003_p0020a02║
CC003n0003_p0020a03║
CC003n0003_p0020a04║
CC003n0003_p0020a05║
CC003n0003_p0020a06║
CC003n0003_p0020a07║
CC003n0003_p0020a08║
CC003n0003_p0020a09║
CC003n0003_p0020a10║
CC003n0003_p0020a11║
CC003n0003_p0020a12║
CC003n0003_p0020a13║
CC003n0003_p0020a14║
CC003n0003_p0020a15║
CC003n0003_p0021a01║解深密經疏．圓測疏．後六卷還譯序
CC003n0003_p0021a02║
CC003n0003_p0021a03║解深密經（Sandhinirmocana-Sutra）自劉宋求那跋陀羅剏翻，中經元魏菩提留
CC003n0003_p0021a04║支、陳真諦兩家，至唐玄奘法師，凡有四譯。其中宋、陳兩譯僅節取全經少分。
CC003n0003_p0021a05║魏、唐二本為全譯而品目開合略別。此經境、行、果三，賅攝無餘。陀那深細，
CC003n0003_p0021a06║明身心之一如；如來成事，顯佛地之業用；判三時之淺深，暢一乘之宗極；闡止
CC003n0003_p0021a07║觀于瑜伽，辨了義于三性；理事悉備，要言不煩；誠大乘之綱領，法相之鈐鍵也。
CC003n0003_p0021a08║昔玄奘法師于中印度那爛陀寺聽戒賢法師為講「瑜伽論」三遍，而此經除序品
CC003n0003_p0021a09║外，全文收入「瑜伽論（卷七十五～七十八）」中，故奘師于此經可云盡得戒賢
CC003n0003_p0021a10║之心傳。及其周游西宇，學滿還唐，所出經論，隨翻隨講，弟子錄記，多存口義。
CC003n0003_p0021a11║奘門多賢，測、基稱首。圓測法師（六一三～六九六）者，以新羅之王孫，為釋
CC003n0003_p0021a12║迦之法嗣；三齡入道，餐勝義于孩提；十五受業，揚德輝于邦域。乃以志切弘通，
CC003n0003_p0021a13║振錫西來，游方參學，聲聞日遠。貞觀之末，慈恩東返，長安一遇，宛若舊知。
CC003n0003_p0021a14║由是瑜伽、唯識，瀉瓶無隱，終始譯業，倚畀良殷。測師奉侍無違，咨承無厭，
CC003n0003_p0021a15║竺賢深義，所得獨多。所作「解深密經疏」十卷（金陵刻經處本合有四十卷），
CC003n0003_p0022a01║廣徵教典，備存師說，持論精審，為世寶重。時令因、玄范、憬興、元曉各家，
CC003n0003_p0022a02║并有疏記，遭會昌法難，散佚無存。獨測師此疏，以東邦學僧賚持還國，累業傳
CC003n0003_p0022a03║習，賴以不墜。清末石𥓏楊仁山居士曾自扶桑（日本）取回刊印，流布海內，慧
CC003n0003_p0022a04║炬掩千祀而復明，絕學涉萬濤而還續，法相重興，功德不朽，惜原本以祀綿遠，
CC003n0003_p0022a05║致有殘缺，其中九卷（金陵刻經處刻本當第二十七卷）失品題之釋，十卷（金陵
CC003n0003_p0022a06║刻經處刻本當第三十五至第四十卷）成無字之章，德海汪洋，悵失舟楫。欲渡無
CC003n0003_p0022a07║航，學者憾焉。然西藏（丹珠藏）中譯存此疏全文。譯者法成法師，晚唐西蕃大
CC003n0003_p0022a08║德也。法師出生廓（Hgos）氏望族，為西藏佛教前宏期著名譯師，精嫻梵、藏、
CC003n0003_p0022a09║漢土文字，約于唐大和七年（八三三）來游沙州，爾後往返甘、沙兩地，譯經說
CC003n0003_p0022a10║法，垂三十年（約八三三～約八五九）。由敦煌遺書中尚可考見，其由漢譯藏者
CC003n0003_p0022a11║有十餘部，由藏譯漢者數部，經論講疏若干部，皆為三藏要籍。所有譯文，今以
CC003n0003_p0022a12║傳本對勘，見其譯義精當，屬辭雅訓，誠譯事之上乘也。至其講疏（瑜伽）大論，
CC003n0003_p0022a13║更能校漢、藏兩譯之異同，探彌勒、無著之深意；顯微闡幽，開比較研究之徑蹊；
CC003n0003_p0022a14║正言斷辭，導科學治經之先路，稽之往史，洵屬難能。測疏得其譯存，全文得以
CC003n0003_p0022a15║不泯，謂非千古幸事耶？
CC003n0003_p0023a01║茲有觀空法師，幼稟道心，長懷卓志，仰奘師之景行，慕成公之高風，蜀道
CC003n0003_p0023a02║崎嶇，不懈探驪之愿；雪岭巍峨，終獲象罔之珠；住藏卅載，聞修并勤；言返首
CC003n0003_p0023a03║都，譯述不倦；「測疏」殘佚，每懷痛惜；誓譯藏本，用補缺文；黽勉二載，功
CC003n0003_p0023a04║業畢具，殺青甫就，徵序于余。余維「深密」法門，傳于彌勒，授于戒賢，譯于
CC003n0003_p0023a05║玄奘，述于圓測，寶藏于東瀛，譯存于西藏，上下千百年，廣員數萬里，合印、
CC003n0003_p0023a06║漢、藏、朝、日無數大德之力，展轉授受，始得幸存天壤。今者金甌復完，觀師
CC003n0003_p0023a07║之功居首，遠紹古德之殷勤，近慰時賢之渴望。合浦珠還，喜法寶之重歸；連城
CC003n0003_p0023a08║璧返，慶研幾之有據，豈僅佛教不思議之勝緣，抑亦竺、漢、藏、朝、日文化交
CC003n0003_p0023a09║流史之一勝事也。余故樂而為之序。雖然，猶有進者，漢本「測疏」傳世既久，
CC003n0003_p0023a10║展轉移錄，難免魯魚之訛。成公譯本距測師不過百餘年，去古未遠，所據原文，
CC003n0003_p0023a11║必更近真。若能對勘漢藏全疏異同，錄為校記，以餉學人，則功德更為圓滿矣，
CC003n0003_p0023a12║此一事也。又聞「丹珠藏」中尚有無著菩薩所作「解深密經釋」，文約義豐，為
CC003n0003_p0023a13║斯宗要典，譯而出之，與此疏相輔而行，則更如畫龍點睛矣，此又一事也。質之
CC003n0003_p0023a14║高賢，以為何如？是為序。
CC003n0003_p0024a01║
CC003n0003_p0024a02║
CC003n0003_p0024a03║
CC003n0003_p0024a04║
CC003n0003_p0024a05║
CC003n0003_p0024a06║
CC003n0003_p0024a07║
CC003n0003_p0024a08║
CC003n0003_p0024a09║
CC003n0003_p0024a10║
CC003n0003_p0024a11║
CC003n0003_p0024a12║
CC003n0003_p0024a13║
CC003n0003_p0024a14║
CC003n0003_p0024a15║
CC003n0003_p0025a01║例言
CC003n0003_p0025a02║
CC003n0003_p0025a03║經疏中頂格者是經文，低二格者是疏文
CC003n0003_p0025a04║經疏中有①②等小字注，是說明二種經本或論本中字句有不同之處。例
CC003n0003_p0025a05║如：經疏卷三十五卷第一頁中「①金陵刻經處版本（解深密經）」作「凡有幾種
CC003n0003_p0025a06║一切如來身所住持言音差別」一段注，是說明藏文疏中所引經本與金陵經本字句
CC003n0003_p0025a07║次序不同。餘可類推。
CC003n0003_p0025a08║經疏中有（）符號中之注，是為便于閱讀疏文所加。茲舉數例說明于下：
CC003n0003_p0025a09║㈠如卷三十五第一頁中有「（此處）請問之意指」一句，其中「請問之意指」是
CC003n0003_p0025a10║疏文，（此處）是譯時所加。㈡卷三十五第一頁中有「如彼論（順正理論崇禎本
CC003n0003_p0025a11║卷四十四第十九頁）」一句，其中「如彼論」是疏文，（順正理論……）是注。
CC003n0003_p0025a12║㈢卷三十五第一頁中有「故名引（導眾）生令入聖教」一句，其中「故名引生令
CC003n0003_p0025a13║入聖教」一句，是「佛地經論」文，（導眾）是譯時所加貫注。其他亦可比知。
CC003n0003_p0025a14║經疏中有（「……」）符號者，其中（）表非圓測疏文，「」符號表
CC003n0003_p0025a15║是疏中所引經論中文之前半句或後一句。如卷三十五第一頁中有（「如是如
CC003n0003_p0026a01║來」）四字，其中（）表如是如來四字疏中未引，是譯者為便讀時得窺全句經文
CC003n0003_p0026a02║而引，由于經中原文是「如是如來成所作智」故。「」符號表是佛地經文。
CC003n0003_p0026a03║經疏前之科目，是譯者從疏中錄出，以便閱讀疏文時，心中有一綱目。
CC003n0003_p0026a04║
CC003n0003_p0026a05║
CC003n0003_p0026a06║
CC003n0003_p0026a07║
CC003n0003_p0026a08║
CC003n0003_p0026a09║
CC003n0003_p0026a10║
CC003n0003_p0026a11║
CC003n0003_p0026a12║
CC003n0003_p0026a13║
CC003n0003_p0026a14║
CC003n0003_p0026a15║
CC003n0003_p0027a01║解深密經疏卷第三十五至卷四十科目
CC003n0003_p0027a02║
CC003n0003_p0027a03║本經全文共有八品，圓測大疏科目分為三分：一、教起因緣分，二、聖教正
CC003n0003_p0027a04║說分，三、依教奉持分。
CC003n0003_p0027a05║甲一、教起因緣分——序品第一
CC003n0003_p0027a06║甲二、聖教正說分（分三）
CC003n0003_p0027a07║乙一、明所觀境——勝義諦相品第二，心意識相品第三，一切法相品第四，
CC003n0003_p0027a08║無自性相品第五。
CC003n0003_p0027a09║乙二、辨能觀行——分別瑜伽品第六，地波羅密多品第七（前七品科目較
CC003n0003_p0027a10║多，恐繁不錄。下文將第八品科目錄出，以便與卷第三十五至卷四十疏文對閱。）
CC003n0003_p0027a11║乙三、顯所得果——如來成所作事品第八（分三）
CC003n0003_p0027a12║丙一、釋品名義（見圓測疏卷第三十四第一頁）
CC003n0003_p0027a13║丙二、辨品來意（見該疏同卷第二頁）
CC003n0003_p0027a14║丙三、依文正釋（分二）
CC003n0003_p0027a15║丁一、問答正說分（分三）
CC003n0003_p0028a01║戊一、明法身相（分二）
CC003n0003_p0028a02║己一、曼殊室利菩薩請問（見卷第三十四第三頁，以下頁數從略）
CC003n0003_p0028a03║己二、世尊正說（分二）
CC003n0003_p0028a04║庚一、明法身（分二）
CC003n0003_p0028a05║辛一、明法身相（分四）
CC003n0003_p0028a06║壬一、標說聽者
CC003n0003_p0028a07║壬二、顯法身因
CC003n0003_p0028a08║壬三、正明法身之相
CC003n0003_p0028a09║壬四、結尾
CC003n0003_p0028a10║辛二、顯不可思議（分三）
CC003n0003_p0028a11║壬一、依因立宗
CC003n0003_p0028a12║壬二、辨二因相
CC003n0003_p0028a13║壬三、謬執有失
CC003n0003_p0028a14║庚二、釋解脫身（分四）
CC003n0003_p0028a15║辛一、請問
CC003n0003_p0029a01║辛二、如來正答
CC003n0003_p0029a02║辛三、徵問
CC003n0003_p0029a03║辛四、如來正釋（分二）
CC003n0003_p0029a04║壬一、標解脫身相
CC003n0003_p0029a05║壬二、辨二身差別（分二）
CC003n0003_p0029a06║癸一、約解脫身辨三乘無別
CC003n0003_p0029a07║癸二、約法身辨有差別（分二）
CC003n0003_p0029a08║子一、標有差別
CC003n0003_p0029a09║子二、正釋差別
CC003n0003_p0029a10║戊二、明化身相（分三）
CC003n0003_p0029a11║己一、明生起相（分二）
CC003n0003_p0029a12║庚一、請問化身之相
CC003n0003_p0029a13║庚二、如來正答（分二）
CC003n0003_p0029a14║辛一、明化身生起之相（分三）
CC003n0003_p0029a15║壬一、法
CC003n0003_p0030a01║壬二、喻
CC003n0003_p0030a02║壬三、合說
CC003n0003_p0030a03║辛二、辨二身差別之相
CC003n0003_p0030a04║己二、明示現方便善巧相（分二）
CC003n0003_p0030a05║庚一、請問
CC003n0003_p0030a06║庚二、如來正答（分二）
CC003n0003_p0030a07║辛一、正釋（分二）
CC003n0003_p0030a08║壬一、明化（身之）處所（分二）
CC003n0003_p0030a09║癸一、明總所行處
CC003n0003_p0030a10║癸二、明別所生處
CC003n0003_p0030a11║壬二、明化（身之）相
CC003n0003_p0030a12║辛二、結尾
CC003n0003_p0030a13║（上一段是解深密經疏卷第三十四科目）
CC003n0003_p0031a01║解深密經疏卷第三十五科目
CC003n0003_p0031a02║
CC003n0003_p0031a03║　　己三、明言音差別相（分四）
CC003n0003_p0031a04║　　　庚一、請問（分三）
CC003n0003_p0031a05║　　　　辛一、標請問緣起（經疏卷第三十五第一頁）…………………………三五
CC003n0003_p0031a06║　　　　辛二、請問數量多少………………………………………………………三五
CC003n0003_p0031a07║　　　　辛三、請問言音功能之利益………………………………………………三五
CC003n0003_p0031a08║　　　庚二、略答……………………………………………………………………三七
CC003n0003_p0031a09║　　　庚三、再徵三藏之相…………………………………………………………三七
CC003n0003_p0031a10║　　　庚四、廣釋三藏之相（分二）
CC003n0003_p0031a11║　　　　辛一、廣釋三藏之相（分三）
CC003n0003_p0031a12║　　　　　壬一、釋契經（分三）
CC003n0003_p0031a13║　　　　　　癸一、略示契經相……………………………………………………四〇
CC003n0003_p0031a14║　　　　　　癸二、分為三門示所攝事……………………………………………四一
CC003n0003_p0031a15║　　　　　　癸三、依次解釋（分三）
CC003n0003_p0031a16║　　　　　　　子一、釋四事（分二）
CC003n0003_p0032a01║　　　　　　　　丑一、請問………………………………………………………四一
CC003n0003_p0032a02║　　　　　　　　丑二、答示………………………………………………………四一
CC003n0003_p0032a03║　　　　　　　子二、釋九事（分二）
CC003n0003_p0032a04║　　　　　　　　丑一、請問………………………………………………………四二
CC003n0003_p0032a05║　　　　　　　　丑二、答示………………………………………………………四二
CC003n0003_p0032a06║　　　　　　　子三、釋二十九事（分二）
CC003n0003_p0032a07║　　　　　　　　丑一、請問………………………………………………………四四
CC003n0003_p0032a08║　　　　　　　　丑二、答釋（分二）
CC003n0003_p0032a09║　　　　　　　　　寅一、依雜染品說有四事（分三）
CC003n0003_p0032a10║　　　　　　　　　　卯一、（依一事）說五蘊…………………………………四五
CC003n0003_p0032a11║　　　　　　　　　　卯二、（依一事）說緣生…………………………………四五
CC003n0003_p0032a12║　　　　　　　　　　卯三、（依二事）說我法二執……………………………四五
CC003n0003_p0032a13║　　　　　　　　　寅二、依清淨品說有二十五事（分二）
CC003n0003_p0032a14║　　　　　　　　　　卯一、說四種世間清淨事（分四）
CC003n0003_p0032a15║　　　　　　　　　　　辰一、依一事說聞慧……………………………………四六
CC003n0003_p0032a16║　　　　　　　　　　　辰二、依一事說思慧……………………………………四六
CC003n0003_p0033a01║　　　　　　　　　　　辰三、依一事說加行定…………………………………四六
CC003n0003_p0033a02║　　　　　　　　　　　辰四、依一事說四事定…………………………………四七
CC003n0003_p0033a03║　　　　　　　　　　卯二、說二十一種出世間清淨事（分六）
CC003n0003_p0033a04║　　　　　　　　　　　辰一、依一事說順解脫分………………………………四七
CC003n0003_p0033a05║　　　　　　　　　　　辰二、依四事說順決擇分（分二）
CC003n0003_p0033a06║　　　　　　　　　　　　巳一、說遍知苦事（分二）
CC003n0003_p0033a07║　　　　　　　　　　　　　午一、略說遍知苦…………………………………四七
CC003n0003_p0033a08║　　　　　　　　　　　　　午二、廣釋三種遍知………………………………四七
CC003n0003_p0033a09║　　　　　　　　　　　　巳二、說斷集、證滅、修道事………………………四八
CC003n0003_p0033a10║　　　　　　　　　　　辰三、依四事說見道……………………………………四九
CC003n0003_p0033a11║　　　　　　　　　　　辰四、依六事說修道……………………………………四九
CC003n0003_p0033a12║　　　　　　　　　　　辰五、依四事說無學道…………………………………五〇
CC003n0003_p0033a13║　　　　　　　　　　　辰六、依二事說殊勝及非殊勝（分二）
CC003n0003_p0033a14║　　　　　　　　　　　　巳一、說二事…………………………………………五一
CC003n0003_p0033a15║　　　　　　　　　　　　巳二、答諍論…………………………………………五二
CC003n0003_p0034a01║
CC003n0003_p0034a02║
CC003n0003_p0034a03║
CC003n0003_p0034a04║
CC003n0003_p0034a05║
CC003n0003_p0034a06║
CC003n0003_p0034a07║
CC003n0003_p0034a08║
CC003n0003_p0034a09║
CC003n0003_p0034a10║
CC003n0003_p0034a11║
CC003n0003_p0034a12║
CC003n0003_p0034a13║
CC003n0003_p0034a14║
CC003n0003_p0034a15║
CC003n0003_p0035a01║解深密經疏卷第三十五
CC003n0003_p0035a02║
CC003n0003_p0035a03║唐　西明寺沙門　圓測撰
CC003n0003_p0035a04║唐　永康寺譯師　廓．法成譯藏
CC003n0003_p0035a05║漢藏教理院比丘　觀空還譯
CC003n0003_p0035a06║
CC003n0003_p0035a07║曼殊室利菩薩復白佛言：世尊！一切如來身所加持言音差別凡有幾種；由
CC003n0003_p0035a08║此言音，所化有情，未成熟者令其成熟；已成熟者，即由此緣，速得解脫。
CC003n0003_p0035a09║以下第三、明言音差別相。其中分四：一、請問，二、略答，三、再徵，四、廣釋。此
CC003n0003_p0035a10║即第一、請問。此顯言音差別相，經文亦分為三：一、「曼殊室利」等，是標請問緣起。
CC003n0003_p0035a11║二、「凡有幾種」，是問數量多少。三、「由此言音」等，是明言音功能之利益。（此
CC003n0003_p0035a12║處）請問之意指，是請示一切如來身所加持諸聖教法凡有幾種；及由此言音，于未
CC003n0003_p0035a13║成熟者令其成熟，已成熟者令得解脫。此等義理，下文當說。《阿毗達磨集論》中所說，
CC003n0003_p0035a14║亦與此經所說之義相同。《阿毗達磨順正理論》中，以廣言辭說明三種言音差別。如彼
CC003n0003_p0035a15║論（順正理論崇禎版本卷四十四第十九頁）云：「（問：）如是三藏差別云何？
CC003n0003_p0036a01║（答：）未種善根及未欣勝義者，令種、欣故，為說契經；已種、已欣者，令（其
CC003n0003_p0036a02║成）熟及繼續作所作故，為說調伏；已熟、已作者，令悟解脫正方便故，為說對法。」
CC003n0003_p0036a03║《佛地經》中，亦說成所作智有三句義，即令入聖教，以及成熟、解脫。故彼經（即佛
CC003n0003_p0036a04║地經）云：「（如是如來）成所作智……，以是善巧方便力故，引諸眾生令入聖
CC003n0003_p0036a05║教，及得成熟、解脫。」親光阿闍黎《釋論》中，依此差別釋經三句。如彼論（佛地經論
CC003n0003_p0036a06║金陵刻經處版本卷六第八頁）云：「（先現神通）初令生信，故名引（導眾）生
CC003n0003_p0036a07║令入聖教，如現神通度迦葉等。」如《佛本行經》中所說。「次令調順有所堪能，故
CC003n0003_p0036a08║名成熟，引令長養諸善根故。」令修順解脫分善根，及順決擇分善根。「後令解脫三
CC003n0003_p0036a09║界、惡趣，有姓（有解脫種姓）、無姓（無解脫種姓），如其次第令得解脫，故名令
CC003n0003_p0036a10║解脫。由教化力，有種姓者，令生聖者地、道，解脫三界；無種姓者，令修世
CC003n0003_p0036a11║善，常生善趣。念彼善根，為說正法，令脫三界，放光息苦、令安立善趣。又令彼
CC003n0003_p0036a12║生聞、思、修慧故，如其次第而說三句。又令彼生順解脫分、順決擇分，及生聖道
CC003n0003_p0036a13║故，如其次第而說三句。又令彼入見道、修道及無學道故，如其次第而說三句。」
CC003n0003_p0036a14║《阿毗達磨集論》、《顯揚聖教論》、《大乘莊嚴經論》、梁（真諦）譯《攝大乘論》（天親）
CC003n0003_p0037a01║釋，及《瑜伽師地論》等中有多種解釋，恐繁不述。
CC003n0003_p0037a02║佛告曼殊室利菩薩曰：善男子！如來言音略有三種：一者、契經，二者、調伏，
CC003n0003_p0037a03║三者、本母。
CC003n0003_p0037a04║此即第二、如來略答。此段經文是舉數標名。其中，言「契經」者，謂既順正
CC003n0003_p0037a05║理，又與眾生根器相稱，故名契經。關于解釋「經」義，諸教典中亦各不同。《佛
CC003n0003_p0037a06║地經論》以二種義解釋經義。如《佛地經論》（卷一第一頁）云：「能貫能攝，故名為
CC003n0003_p0037a07║經。以佛聖教，貫穿、攝持所應攝義及所化（眾）生故。」《四分律》中所釋，亦與《佛地經
CC003n0003_p0037a08║論》所說相同。《雜阿毗曇心論》以五種義解釋「契經」。如彼論（即雜阿毗曇心論金
CC003n0003_p0037a09║陵刻經處版本卷十第一頁）云：「修多羅者，凡有五義：一曰生處，能出生諸義
CC003n0003_p0037a10║故；二曰如泉，義味無盡故；三曰顯示，顯示諸義故；四曰如繩墨，辨諸邪正故；
CC003n0003_p0037a11║五曰如貫鬘，貫穿諸法故。如是五義，是修多羅義。」《善見論》（即善見毗婆沙律之
CC003n0003_p0037a12║略稱，下同）以七種義釋修多羅，廣如彼論所說。（唐玄奘法師譯）《攝大乘論世
CC003n0003_p0037a13║親釋》及《梁（真諦阿闍黎）譯》（攝大乘論天親釋）中，對于三藏名義，一一廣釋，恐
CC003n0003_p0037a14║繁不述。
CC003n0003_p0037a15║言「調伏」者，謂由諸清淨律儀調伏七惡，或者調伏六根，故名調伏。如《善見
CC003n0003_p0038a01║論》云：「凡能調伏身語業者，為調伏義。」又《俱舍論》（常州天寗寺版本卷十五第六
CC003n0003_p0038a02║頁）云：「言調伏者，義顯律儀，由此能令根調伏故。」《顯揚聖教論》及《阿毗達磨
CC003n0003_p0038a03║順正理論》中所釋，亦多分與《俱舍論》所說相同。于此調伏，尚有眾多名義。如《阿毗達
CC003n0003_p0038a04║磨大毗婆沙論》（金陵刻經處版本卷四十四第十四頁）云：「契經說戒，或名尸羅，
CC003n0003_p0038a05║或名為行，或名為足，或名為篋。言尸羅者，是清涼義，謂為惡能令身心熱惱，
CC003n0003_p0038a06║戒能安適，故曰清涼。又惡能招惡趣熱惱，戒招善趣，故曰清涼。……契經說
CC003n0003_p0038a07║戒名為行者，以諸世間說戒名行。故諸世間見持戒者，言彼有行；見破戒者，言彼無
CC003n0003_p0038a08║行。又持淨戒是眾行本，能至涅槃，故名為行。契經說戒名為足者，能往善趣，至
CC003n0003_p0038a09║涅槃故。如有足者，能避險惡，至安隱處；有淨戒者，能越惡趣生人天中，或超生死到
CC003n0003_p0038a10║涅槃岸，故名為足。契經說戒名為篋者，任持一切功德法故。謂持戒者，任持功德
CC003n0003_p0038a11║不令退散，如篋持寶。尊者妙音作如是說：戒名不壞。所以者何？如足不壞，則能
CC003n0003_p0038a12║自在往安隱處；具淨戒者亦復如是，能至涅槃。」廣則應如彼論所說而得了知。又
CC003n0003_p0038a13║《俱舍論》（卷十四第三頁）云：「別解律儀名差別者，能平險業，故名尸羅；……
CC003n0003_p0038a14║智者稱揚，故名妙行；所作自體，故名為業；……能防身語，故名律儀。」《顯揚聖教
CC003n0003_p0038a15║論》及《順正理論》中所說，與《俱舍論》所釋相同。《瑜伽師地論》（金陵刻經處版本卷八十三
CC003n0003_p0039a01║第八頁）云：「言尸羅者，謂能寂靜毀犯淨戒罪熱惱故，又與清涼義相應故。言
CC003n0003_p0039a02║律儀者，謂是遠離自體相故。」又《攝大乘論》云：「又能息滅諸惡，故曰調伏。」（見
CC003n0003_p0039a03║金陵刻經處版本攝大乘論本卷二第二十四頁，字句略有不同）如此異名雖有多
CC003n0003_p0039a04║種，但彼一切皆是「調伏」別稱。
CC003n0003_p0039a05║言「本母」者，由是能生一切法之根本，及能顯示諸法，故名本母。如《阿毗達磨
CC003n0003_p0039a06║順正理論》（卷四十四第十九頁）云：「（隨理）辯論亦名論議，即此名曰摩怛理
CC003n0003_p0039a07║迦。釋餘經義時，以此為本母故。」又如字母能生諸字，及能生起一切知識，故名本
CC003n0003_p0039a08║母。如《瑜伽師地論》云：「為欲善辨諸契經故，當依此（雜阿笈摩）等四種契經
CC003n0003_p0039a09║增上所說，而正顯示契經摩怛理迦，如來所說、如來所稱、所讚、所美先聖契經。
CC003n0003_p0039a10║譬如無本母字，義不明了。如是本母所不攝經，其義隱昧，義不明了。與此相違，
CC003n0003_p0039a11║義即明了，是故說名摩怛理迦。」復次，《顯揚聖教論》云：「論議者，謂諸經所攝摩
CC003n0003_p0039a12║怛履迦。且如諸了義經，皆名摩怛履迦，所謂如來自廣分別諸法體相。又諸弟子已
CC003n0003_p0039a13║見聖迹，依自所證，無倒顯示諸法體相，亦名摩怛履迦。即此摩怛履迦，亦名阿毗
CC003n0003_p0039a14║達磨。猶如世間一切書算詩論，皆有本母；當知經中研究法相，所有言說，亦復如是。
CC003n0003_p0040a01║又如世間諸字，若無本母，字不顯了。如是十二分教中，若不建立諸法體相，法不
CC003n0003_p0040a02║明了；若建立已，諸法自相、共相皆得顯現，又復能顯無雜法相故。即此摩怛履
CC003n0003_p0040a03║迦，亦名阿毗達磨。除此摩怛履迦，所餘解釋諸經義者，亦名鄔波第鑠。」（本母中）
CC003n0003_p0040a04║又有素怛纜摩怛履迦、毗奈耶摩怛履迦、法相摩怛履迦等三種，此等差別，當從
CC003n0003_p0040a05║《瑜伽師地論》詳細顯示中而得了知。又此本母，具有多名。如《攝大乘論世親釋》（卷一
CC003n0003_p0040a06║第四頁）云：「謂阿毗達磨亦名對法，此法對向無住涅槃，能說諦、菩提分、解
CC003n0003_p0040a07║脫門等故。阿毗達磨亦名相續不斷法，于一一法相續不斷數數宣說訓釋言詞、
CC003n0003_p0040a08║自相、共相等無量差別故。（『阿耻達磨』）亦名勝法，由此具足論處所等完
CC003n0003_p0040a09║善言辭，能勝伏他論故（『阿毗達磨』）。亦名通法，由此能釋通素怛纜義故。」梁
CC003n0003_p0040a10║（真諦）譯（攝大乘論天親）《釋》中亦如此說。
CC003n0003_p0040a11║世尊！云何契經？云何調伏？云何本母？
CC003n0003_p0040a12║此是第三、徵問三藏之相。
CC003n0003_p0040a13║曼殊室利！若于是處，我依攝事顯示諸法，是名契經。
CC003n0003_p0040a14║以下第四、廣釋三藏之相。于中分二：一、廣釋三藏之相；二、從「曼殊室利
CC003n0003_p0041a01║菩薩」至「不共陀羅尼」，是略示三藏不共陀羅尼。第一、廣釋三藏之相中，又分為
CC003n0003_p0041a02║三：一、釋契經，二、釋調伏，三、釋本母。第一、釋契經中，又分為三：一、略示
CC003n0003_p0041a03║契經相，二、分為三門（所示攝事），三、依次解釋。此即第一、略示契經相。其
CC003n0003_p0041a04║中，「是處」二字，示以契經為處；「我」指如來自己，謂于五蘊上所安立名；
CC003n0003_p0041a05║「事」、指體事，即四攝事等。謂契經須由攝事乃能通達諸法，故世尊言：「我
CC003n0003_p0041a06║依攝事顯示諸法，是名契經。」
CC003n0003_p0041a07║謂依四事，或依九事，或復依于二十九事。
CC003n0003_p0041a08║此即第二、分為三門（示所攝事）。謂所攝事共有三種：即四事、九事、二十
CC003n0003_p0041a09║九事。
CC003n0003_p0041a10║云何四事？
CC003n0003_p0041a11║以下第三、明依次解釋。此亦由釋三事，而分為三：一、釋四事，二、釋九事，
CC003n0003_p0041a12║三、釋二十九事。第一、釋四事中，又分為二：一、請問，二、答示。此即第一、請
CC003n0003_p0041a13║問。
CC003n0003_p0041a14║一者、聽聞事，二者、歸趣事，三者、修學事，四者、菩提事。
CC003n0003_p0042a01║此即第二、答示。于此四事之略釋及廣釋，當如《顯揚聖教論》所說而得了知。其
CC003n0003_p0042a02║中，「略釋」者，如彼論（卷六第七頁）云：「復次，頌曰：聞十二分教，三最勝歸依，
CC003n0003_p0042a03║三學三菩提，為有情淨說。」彼論釋曰：「其中，『聞』者，謂聞十二分教。……」
CC003n0003_p0042a04║如是十二分教中，具有三藏。此中契經、應頌、記別、諷頌、自說、譬喻、本事、
CC003n0003_p0042a05║本生、方廣、希法，是為素怛纜藏；其中「因緣」，是為毗奈耶藏；其中「論議」，
CC003n0003_p0042a06║是為阿毗達磨藏。十二分教，詳如彼論所說而得了知。復次，彼論（卷六第八頁）又
CC003n0003_p0042a07║云：「『三最勝歸依』者，謂佛、法、僧三種歸趣。『三學』者，謂戒、定、慧
CC003n0003_p0042a08║等三學。『三菩提』者，謂聲聞菩提、獨覺菩提、無上正等菩提。『為有情淨說』
CC003n0003_p0042a09║者，為令有情得清淨故，次第宣說是三種法，謂能持、方便、果。『能持』者，
CC003n0003_p0042a10║謂聞及歸依；『方便』者，謂三學；『果』者，謂三菩提。」（其中）「廣釋」者，
CC003n0003_p0042a11║即彼（顯揚聖教）論中對于四事所作廣釋，恐繁不述。
CC003n0003_p0042a12║云何九事？
CC003n0003_p0042a13║以下第二、釋九事。于中有二：一、請問，二、答示。此即第一、請問。
CC003n0003_p0042a14║一者、施設有情事，二者、彼所受用事，三者、彼生起事，四者、彼生已住
CC003n0003_p0043a01║事，五者、彼染淨事，六者、彼差別事，七者、能宣說事，八者、所宣說事，
CC003n0003_p0043a02║九者、諸眾會事。
CC003n0003_p0043a03║此即第二、如來正答。解釋九事，當如《瑜伽師地論》所說而得了知。如彼論（《瑜
CC003n0003_p0043a04║伽師地論》）云：「又復應知諸佛語言，九事所攝。云何九事？……其中『有情事』
CC003n0003_p0043a05║者，謂五取蘊。『受用事』者，謂十二處。『生起事』者，謂十二緣生。『生已
CC003n0003_p0043a06║住事』者，謂四食。『染淨事』者，謂四聖諦。『差別事』者，謂無量界。（藏
CC003n0003_p0043a07║文經疏中無『差別事』解釋，可能是刻版時漏落所致。）『能宣說事』者，謂佛
CC003n0003_p0043a08║及諸佛弟子。『所宣說事』者，謂四念住等菩提分法。『眾會事』者，謂八眾：
CC003n0003_p0043a09║一、剎帝利眾，二、婆羅門眾，三、長者眾，四、沙門眾，五、四大天王眾，六、
CC003n0003_p0043a10║三十三天眾，七、焰摩天眾，八、梵天眾。」《長阿笈摩》、《增一阿笈摩》及《大智度論》
CC003n0003_p0043a11║等中所說八眾，與《瑜伽師地論》所說相同。《相續解脫經》及《深密解脫經》中辭雖少異，但
CC003n0003_p0043a12║說九事亦無不同。《顯揚聖教論》中所說九事，亦與此經所說相同。問：眾會事中，以何
CC003n0003_p0043a13║因緣，于天及人各說四眾？答：《瑜伽師地論》中，說由七種因故，建立八眾。如（瑜伽
CC003n0003_p0043a14║師地論）云：「當知由四因故，于人趣中建立如來四眾；三因緣故，于天趣中建
CC003n0003_p0043a15║立四眾。（剎帝利眾）最增上故。（婆羅門眾）世間共許為福田故，（長者眾）
CC003n0003_p0044a01║受用資財不依他故，（沙門眾）棄捨一切世資財故。當知由此四因，于人趣中建立
CC003n0003_p0044a02║四眾。（四大天王眾）依地邊際故，（三十三天眾）依欲界邊際故，（焰摩天眾
CC003n0003_p0044a03║及梵天眾）依諸行邊際故。當知由此三因，于天趣中建立四眾。」（上一段論文
CC003n0003_p0044a04║見金陵本卷十五第二頁）《大智度論》并于沙門、婆羅門、三十三天、焰摩天及梵天眾，
CC003n0003_p0044a05║廣為解說，恐繁不述。
CC003n0003_p0044a06║云何名為二十九事？
CC003n0003_p0044a07║以下第三、釋二十九事。于中分二：一、請問，二、答示。此即第一、請問。
CC003n0003_p0044a08║謂依雜染品，有攝諸行事等。
CC003n0003_p0044a09║注：藏文經疏中用「等」字代替二十九事名。茲為閱讀疏文便利，特從本段
CC003n0003_p0044a10║經疏解釋二十九事文中錄出二十九事名于下：「謂依雜染品有攝諸行事，彼次第
CC003n0003_p0044a11║隨轉事，即于是中作補特伽羅想已于當來世流轉因事，作法想已于當來世流轉因
CC003n0003_p0044a12║事。依清淨品有系念于所緣事，即于是中勤精進事，心安住事，現法樂住事。超
CC003n0003_p0044a13║一切苦緣方便事，彼遍知事。此復三種：遍知顛倒所依處故，遍知依有情想于外
CC003n0003_p0044a14║有情生起諸邪行所依處故，遍知內離增上慢所依處故。修依處事、作證事、修習
CC003n0003_p0044a15║事。令彼堅固事、彼行相事、彼所緣事、已斷未斷觀察善巧事。彼散亂事，彼不
CC003n0003_p0045a01║散亂事，不散亂依處事，解除修習劬勞加行事，修習勝利事，彼堅牢事。攝聖行
CC003n0003_p0045a02║事，攝聖行眷屬事，通達真實事，證得涅槃事。于善說法毗奈耶中世間正見超升
CC003n0003_p0045a03║一切外道所得正見頂事，及即于此不修退事。于善說法毗奈耶中不修習故說名為
CC003n0003_p0045a04║退，非見過失故名為退。」（此句是答諍論）
CC003n0003_p0045a05║以下第二、如來答釋二十九事。于中分二：一、依雜染品說有四事，二、依
CC003n0003_p0045a06║清淨品說有二十五事。如《顯揚聖教論》（卷二十第十三頁）云：「二十九種事者，
CC003n0003_p0045a07║謂于遍攝九事經中，依雜染品說有四事，……又依清淨品說有二十五
CC003n0003_p0045a08║事。……」第一、依雜染品說，又分為四：一、說五蘊，二、說（十二）緣生，
CC003n0003_p0045a09║三、說我執，四、說法執。謂雜染品中有此四種，亦由雜染品體是五蘊故，諸雜
CC003n0003_p0045a10║染品流轉生死是由（十二）緣生故，流轉生死根本是（我及法）二種執故。二種
CC003n0003_p0045a11║執中，我執粗顯，是故先說；法執微細，是故後說。我執決定是由法執生故。又說五蘊
CC003n0003_p0045a12║事為「雜染品」者，是說煩惱、業及生三種雜染。「攝諸行事」者，即指五蘊，
CC003n0003_p0045a13║由于五蘊攝諸行事，是故說為「攝諸行事」。有說：諸行攝蘊、界、處。雖有如此二
CC003n0003_p0045a14║種解釋，但取前說，由于界、處二門之中，亦有不是行所攝故。「彼次第隨轉事」
CC003n0003_p0045a15║者，是第二、說十二緣生。謂雜染品十二緣生次第隨轉，如由無明為緣而有行，乃
CC003n0003_p0046a01║至由生為緣而有老死。有說（彼次第隨轉事之）「彼」字即指五蘊。如《顯揚聖教
CC003n0003_p0046a02║論》云：「即彼次第隨轉事。」「即于是中，作補特伽羅想已，于當來世流轉因事；
CC003n0003_p0046a03║作法想已，于當來世流轉因事」者，是第三、說我執及法執事。如《顯揚聖教論》（卷
CC003n0003_p0046a04║頁同上）云：「即于此中立眾生想後轉因事，即于此中建立法想後轉因事。」
CC003n0003_p0046a05║謂由此二執，于雜染品五蘊建立我想及立法想為緣，作後流轉之因事云。
CC003n0003_p0046a06║「依清淨品，有繫念于所緣事」者以下是第二、依清淨品說有二十五事。
CC003n0003_p0046a07║于中分二：一、宣說四種世間清淨事，二、宣說二十一種出世間清淨事。（第一
CC003n0003_p0046a08║宣說）四種（世間清淨）事者，即說聞慧，說思慧，說加行定，說四事定。其所
CC003n0003_p0046a09║以有此四種世間清淨事者，亦由瑜伽門之次第決定。先由聞慧為緣，引起思慧，次
CC003n0003_p0046a10║由思慧引起加行定，再由加行定而得四事定之次第，故說四種事。第一、說聞慧。
CC003n0003_p0046a11║此中說為「清淨品」者，謂所有世間及出世間，有漏及無漏諸清淨法。在清淨品
CC003n0003_p0046a12║中，此即說為世間清淨品。「繫念于所緣事」者，即是欲界聞慧，謂于正法心善繫
CC003n0003_p0046a13║念，或于所說之義及念住境心善繫念。「即于是中勤精進事」者，是第二、說思慧。
CC003n0003_p0046a14║謂即于聞慧境，專一見為諦實已，殷重精進所有作意。「心安住事」者，是第三、說加
CC003n0003_p0047a01║行定。謂由思慧為緣，于加行定心善安住。「現世樂住事」者，是第四、說四事定。
CC003n0003_p0047a02║謂得六神通已，于現世中安樂而住。
CC003n0003_p0047a03║「超一切苦緣方便事。」以下，是第二、說二十一種出世間清淨事。此又分六：
CC003n0003_p0047a04║一、明依一事說順解脫分，二、明依四事說順決擇分，三、明依四事說見道，四、
CC003n0003_p0047a05║明依六事說修道，五、明依四事說無學道，六、明依二事說殊勝及非殊勝。此（「超
CC003n0003_p0047a06║一切苦緣方便事」）即第一、明依一事說順解脫分。此句經文亦有二種解釋：有
CC003n0003_p0047a07║一類言：「超一切苦」者，是指涅槃，謂以涅槃為緣，眾生能超一切苦。又所有一
CC003n0003_p0047a08║切以解脫分為緣而念善法者，皆為涅槃之方便因，故曰「方便事」。有一類言：解
CC003n0003_p0047a09║脫分善有二種境。一、是以超一切流轉苦為所緣境，二、是以涅槃之方便為所緣
CC003n0003_p0047a10║境，故名「超一切苦緣方便事」云。（「彼遍知事，修依處事，作證事，修習事」）
CC003n0003_p0047a11║等者，是第二、明依四事說順決擇分。此亦分二：一、說遍知苦事，二、說斷集、
CC003n0003_p0047a12║證滅、修道事。謂依四聖諦，生起煖、頂等四善根，故說四種事。第一、說遍知苦事
CC003n0003_p0047a13║中，又分為二：一、略說遍知苦，二、廣釋三種遍知。此即第一、（略說遍知苦）：
CC003n0003_p0047a14║謂由遍知三界苦諦，故曰「遍知」。（經云：）「此復三種：即遍知顛倒所依處故；
CC003n0003_p0048a01║遍知依有情想于外有情生起，邪行所依處故；遍知內離增上慢所依處故」者，是第
CC003n0003_p0048a02║二、廣釋三種遍知。（經言）「此復三種」者：即一、遍知顛倒所依處故；二、
CC003n0003_p0048a03║遍知依有情想，于外有情生起邪行所依處故；三、遍知內離增上慢所依處故。于
CC003n0003_p0048a04║此三句經文，亦有不同解釋。有一類言：「遍知顛倒所依處故」者，謂遍知三界苦
CC003n0003_p0048a05║諦，是諸顛倒所依處故。「遍知依有情想，于外有情生起邪行所依處故」者，謂遍知
CC003n0003_p0048a06║欲界苦諦，依有情想，作斷命等業，亦決定先從生有情想而起。「于外有情」者，
CC003n0003_p0048a07║是示造業處所；「邪行」者，即彼所起業行。謂遍知欲界苦諦，是依起有情想，對
CC003n0003_p0048a08║于外之有情而作邪行所依處故。下當解說。「遍知內離增上慢所依處故」者，遍
CC003n0003_p0048a09║知色界內身即是苦諦，謂上二界一切煩惱是依內身而生起故，說為「內離增上慢」
CC003n0003_p0048a10║云。有一類言：前二遍知唯屬欲界，第三遍知屬上二界攝云。餘如前說。又一類
CC003n0003_p0048a11║言：三種遍知，是如其次第，遍知三界苦云。雖有如此多種解釋，玄奘阿闍黎依《瑜
CC003n0003_p0048a12║伽師地論》釋「以第二說為佳」云。
CC003n0003_p0048a13║「修依處事，作證事，修習事」者，是第二、說斷集、證滅及修道事。此亦由
CC003n0003_p0048a14║于集諦中（煩惱及業），二種雜染，是修之違品，故名「修依處事」。滅諦是無為法，
CC003n0003_p0048a15║故名「作證事」。聖道是「修習事」。故諸經論中說：「苦應知，（集應斷，滅應
CC003n0003_p0049a01║證，）道應修。」
CC003n0003_p0049a02║「令彼堅固事，彼行相事，彼所緣事，已斷未斷觀察善巧事」者，是第三、明
CC003n0003_p0049a03║依四事說見道。其中，「令彼堅固事」者，是指真見道，謂由真見道為緣曰真，能
CC003n0003_p0049a04║令二種有相見道（即三心相見道及十六心相見道）不失壞故。又有一種解說：謂
CC003n0003_p0049a05║由獲得見道為緣，永不退轉為異生故，名為「令彼見道堅固事」云。「彼行相事」者，
CC003n0003_p0049a06║即有相見道，謂三心與十六心之行相異故。「彼所緣事」者，是說有相見道之所
CC003n0003_p0049a07║緣境事。「已斷未斷觀察善巧事」者，謂由有相見道，已斷見所斷煩惱；于修所
CC003n0003_p0049a08║斷煩惱尚未斷時，所有觀察。「彼散亂事，彼不散亂事，不散亂依處事，解除修
CC003n0003_p0049a09║習劬勞加行事，修習勝利事，彼堅牢事」者，是第四、明依六事說修道。此段經文，
CC003n0003_p0049a10║亦有不同解釋。有一類言：「彼散亂事」者，是指已經超越見道，尚未趣入修道
CC003n0003_p0049a11║之時，于此中間，暫時所起之散亂心。彼非雜染，故曰散亂。「彼不散亂事」及「不散
CC003n0003_p0049a12║亂依處事」者，是指住定之時，修習斷除欲界修所斷煩惱之加行道。此處「不散
CC003n0003_p0049a13║亂事」者，是指正定行相以外，其他相應之法；「不散亂依處事」者，專指定體，由
CC003n0003_p0049a14║于彼為慧之所依，故名依處。「解除修習劬勞加行事」者，是指斷除色、無色界修
CC003n0003_p0049a15║所斷煩惱之無間道。「彼堅牢事」者，是指所有金剛喻心之無間道云。有一類言：
CC003n0003_p0050a01║前三種事，如前所說。第四種事，是指斷除三界修所斷煩惱之無間道。第五種事，是
CC003n0003_p0050a02║色無色之根本定。第六種事，與前說同云。有一類言：「彼散亂事」者，謂修道時，
CC003n0003_p0050a03║不依聞、思二慧斷除三界修所斷煩惱之加行遠道。「彼不散亂事」及「不散亂依處事」
CC003n0003_p0050a04║者，謂住定已，修習斷除三界修所斷煩惱之加行近道。「彼不散亂事」者，謂住
CC003n0003_p0050a05║定時，所有其他心、心所等，皆不散亂；「不散亂依處事」者，謂專持正定行相，
CC003n0003_p0050a06║作慧依處，故云依處。「解除修習劬勞加行事」者，謂斷除欲界修所斷煩惱之無間
CC003n0003_p0050a07║道及解脫道。「修習勝利事」者，謂斷除色界修所斷煩惱之無間道及解脫道。「彼
CC003n0003_p0050a08║堅牢事」者，謂斷除無色界修所斷煩惱之無間道，亦即金剛喻定云。問：（于此
CC003n0003_p0050a09║事中）何故未說解脫道？答：由于彼解脫道，是無學道所攝故云。亦有其他《解深密
CC003n0003_p0050a10║經》本及《深密解脫經》中，未說「不散亂事」，是欠完滿。此種（解深密）經本中，六事全
CC003n0003_p0050a11║說。對校梵文（解深密經）本及《相續解脫經》、《瑜伽師地論》（引解深密經）等中，皆
CC003n0003_p0050a12║是六事全說。故此（種解深密經本）中六事全說，洵屬正本。
CC003n0003_p0050a13║「攝聖行事，攝聖行眷屬事，通達真實事，證得涅槃事」者，是第五、明依四
CC003n0003_p0050a14║事說無學道。其中，「攝聖行事」者，謂所有由正智所攝盡智及無生智。「攝聖行
CC003n0003_p0050a15║眷屬事」者，謂所有由後得智之所任持盡智及無生智。「通達真實事」者，謂所
CC003n0003_p0051a01║有將近趣入無餘位時，亦修真實。「證得涅槃事」者，謂所有將近趣入無餘位時，
CC003n0003_p0051a02║先入滅盡定，在住滅盡定中，即由阿賴耶識證得涅槃。「于善說法、毗奈耶中，世間
CC003n0003_p0051a03║正見超升一切外道所得正見頂事，及由于此不修說為退事」者，是第六、明依二事
CC003n0003_p0051a04║說殊勝及非殊勝。于中分二：一、說二事，二、答諍論。（一、說二事中又分為
CC003n0003_p0051a05║二：一、說第一事，二、說第二事。）此即第一。（第一事）。「于善說法、毗奈
CC003n0003_p0051a06║耶」者，是指三藏正法。言「善說法」者，即契經藏及對法藏；「毗奈耶」者，即調
CC003n0003_p0051a07║伏藏。如《瑜伽師地論》云：「善說法者，謂正理所攝故，即能總持殊勝功德。毗奈
CC003n0003_p0051a08║耶者，謂與息滅一切煩惱相隨順故。」此善說法、毗奈耶之廣釋，當如前文所說而得
CC003n0003_p0051a09║了知。此中所說（「于善說法毗奈耶中世間正見超升一切外道所得正見頂事」
CC003n0003_p0051a10║者），是謂三藏中說：（順）解脫分所攝世間正見雖（較見道等出世根本智為）
CC003n0003_p0051a11║低，但比一切外道所得正見則（甚超越而）成頂上之事。下文當說。于此「正見
CC003n0003_p0051a12║頂事」一語，亦有兩種解釋：有一類言：頂上見地，即是正見，故曰「正見頂事」云。
CC003n0003_p0051a13║有一類言：此是從喻立名。由于諸經論中，所說正見至為殊勝，猶如人之頭頂，故
CC003n0003_p0051a14║曰「正見頂事」云。「及即于此不修退事」者，是說第二事。謂由于此善說正見之
CC003n0003_p0051a15║毗奈耶法，只能知為善妙而于前事（即第一事）不勤修習。由不修習，故曰退事
CC003n0003_p0052a01║之訓釋詞耳。「于善說法、毗奈耶中，不修習故說名為退，非見過失，故名為退」者，
CC003n0003_p0052a02║是第二、答諍論。謂諸外道起諍論曰：若言「由不修習，即是退事」，則此一事定有過失
CC003n0003_p0052a03║云。因有此諍，故作答曰：此處說「退」，亦即是言「于善說法、毗奈耶中不修習故，說
CC003n0003_p0052a04║名為退；非于第二事見有過失故說名為退」。（總而言之）此處是就未得、未修二
CC003n0003_p0052a05║種，說名為退。因此，若就此第二事觀察，則彼亦是「超越一切外道所有正見」之
CC003n0003_p0052a06║斷定辭耳。
CC003n0003_p0054a01║二十九事名目表
CC003n0003_p0054a02║一、依雜染品說有四事
CC003n0003_p0054a03║攝諸行事
CC003n0003_p0054a04║說五蘊事
CC003n0003_p0054a05║彼次第隨轉事
CC003n0003_p0054a06║十二緣生事
CC003n0003_p0054a07║即于是中作補特伽羅想已于當來世流轉因事
CC003n0003_p0054a08║說我執事
CC003n0003_p0054a09║作法想已于當來世流轉因事
CC003n0003_p0054a10║說法執事
CC003n0003_p0054a11║二、依清淨品說有二十五事
CC003n0003_p0054a12║㈠依四事說世間清淨事
CC003n0003_p0054a13║①系念于所緣事
CC003n0003_p0054a14║說聞慧
CC003n0003_p0054a15║②即于是中勤精進事
CC003n0003_p0054a16║說思慧
CC003n0003_p0054a17║③心安住事
CC003n0003_p0054a18║說加行定
CC003n0003_p0054a19║④現世樂住事
CC003n0003_p0054a20║說四事定
CC003n0003_p0054a21║㈡依二十一事說出世間清淨事
CC003n0003_p0054a22║①超一切苦緣方便事
CC003n0003_p0054a23║㈠依一事說順解脫分
CC003n0003_p0054a24║②彼遍知事
CC003n0003_p0054a25║分三
CC003n0003_p0054a26║遍知顛倒所依處故
CC003n0003_p0054a27║遍知依有情想于外有情生起諸邪行所依處故
CC003n0003_p0054a28║遍知內離增上慢所依處故
CC003n0003_p0054a29║③修依處事
CC003n0003_p0054a30║④作證事
CC003n0003_p0054a31║⑤修習事
CC003n0003_p0054a32║㈡依四事說順決擇分
CC003n0003_p0054a33║⑥令彼堅固事
CC003n0003_p0054a34║⑦彼行相事
CC003n0003_p0054a35║⑧彼所緣事
CC003n0003_p0054a36║⑨已斷未斷觀察善巧事
CC003n0003_p0054a37║㈢依四事說見道
CC003n0003_p0054a38║⑩彼散亂事
CC003n0003_p0054a39║⑪彼不散亂事
CC003n0003_p0054a40║⑫不散亂依處事
CC003n0003_p0055a01║⑬解除修習劬勞事
CC003n0003_p0055a02║⑭修習勝利事
CC003n0003_p0055a03║⑮彼堅牢事
CC003n0003_p0055a04║㈣依六事說修道
CC003n0003_p0055a05║⑯攝聖行事
CC003n0003_p0055a06║⑰攝聖行眷屬事
CC003n0003_p0055a07║⑱通達真實事
CC003n0003_p0055a08║⑲證得涅槃事
CC003n0003_p0055a09║㈤依四事說無學道
CC003n0003_p0055a10║⑳于善說法毗奈耶中世間正見超升一切外道所得正見頂事（第一事）
CC003n0003_p0055a11║21及即于此不修退事（第二事）
CC003n0003_p0055a12║㈥依二事說殊勝及非殊勝
CC003n0003_p0055a13║
CC003n0003_p0055a14║「于善說法毗奈耶中不修習故說名為退」，非見過失故名為退——（此句是答外諍論）
CC003n0003_p0055a15║（此表是譯者為便于閱讀該段疏文而從解深密經疏中錄出）
CC003n0003_p0056a01║
CC003n0003_p0056a02║
CC003n0003_p0056a03║
CC003n0003_p0056a04║
CC003n0003_p0056a05║
CC003n0003_p0056a06║
CC003n0003_p0056a07║
CC003n0003_p0056a08║
CC003n0003_p0056a09║
CC003n0003_p0056a10║
CC003n0003_p0056a11║
CC003n0003_p0056a12║
CC003n0003_p0056a13║
CC003n0003_p0056a14║
CC003n0003_p0056a15║