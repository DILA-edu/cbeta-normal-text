CC003n0003_p0057a01║解深密經疏卷第三十六科目
CC003n0003_p0057a02║
CC003n0003_p0057a03║　　壬二、釋調伏分（分二）
CC003n0003_p0057a04║　　　癸一、略示其相………………………………………………………………六一
CC003n0003_p0057a05║　　　癸二、問答分析（分二）
CC003n0003_p0057a06║　　　　子一、請問…………………………………………………………………六四
CC003n0003_p0057a07║　　　　子二、答示（分二）
CC003n0003_p0057a08║　　　　　丑一、略示數目…………………………………………………………六四
CC003n0003_p0057a09║　　　　　丑二、分別宣說（分七）
CC003n0003_p0057a10║　　　　　　寅一、宣說受軌則事相………………………………………………六四
CC003n0003_p0057a11║　　　　　　寅二、宣說隨順他勝事相……………………………………………六五
CC003n0003_p0057a12║　　　　　　寅三、宣說隨順毁犯事相……………………………………………六五
CC003n0003_p0057a13║　　　　　　寅四、宣說有犯自性相………………………………………………六五
CC003n0003_p0057a14║　　　　　　寅五、宣說無犯自性相………………………………………………六六
CC003n0003_p0057a15║　　　　　　寅六、宣說出所犯相…………………………………………………六六
CC003n0003_p0058a01║　　　　　　寅七、宣說舍律儀相…………………………………………………六七
CC003n0003_p0058a02║　　壬三、釋本母（分二）
CC003n0003_p0058a03║　　　癸一、標數略答………………………………………………………………六九
CC003n0003_p0058a04║　　　癸二、請問及答釋（分二）
CC003n0003_p0058a05║　　　　子一、請問…………………………………………………………………七〇
CC003n0003_p0058a06║　　　　子二、世尊答釋（分二）
CC003n0003_p0058a07║　　　　　丑一、如數標名…………………………………………………………七〇
CC003n0003_p0058a08║　　　　　丑二、依次解釋（分十一）
CC003n0003_p0058a09║　　　　　　寅一、解釋世俗相（分二）
CC003n0003_p0058a10║　　　　　　　卯一、標數…………………………………………………………七〇
CC003n0003_p0058a11║　　　　　　　卯二、列名解釋……………………………………………………七〇
CC003n0003_p0058a12║　　　　　　寅二、解釋勝義相……………………………………………………七一
CC003n0003_p0058a13║　　　　　　寅三、解釋菩提分法所緣相…………………………………………七二
CC003n0003_p0058a14║　　　　　　寅四、解釋八行觀相（分三）
CC003n0003_p0059a01║　　　　　　　卯一、略舉數目……………………………………………………七二
CC003n0003_p0059a02║　　　　　　　卯二、如數標名……………………………………………………七二
CC003n0003_p0059a03║　　　　　　　卯三、依次解釋（分八）
CC003n0003_p0059a04║　　　　　　　　辰一、解釋諦實相………………………………………………七三
CC003n0003_p0059a05║　　　　　　　　辰二、解釋安住相（分三）
CC003n0003_p0059a06║　　　　　　　　　巳一、明安立我法二執………………………………………七三
CC003n0003_p0059a07║　　　　　　　　　巳二、明安立四種授記………………………………………七三
CC003n0003_p0059a08║　　　　　　　　　巳三、明安立隱密顯了………………………………………七四
CC003n0003_p0059a09║　　　　　　　　辰三、解釋過患相………………………………………………七五
CC003n0003_p0059a10║　　　　　　　　辰四、解釋功德相………………………………………………七六
CC003n0003_p0059a11║　　　　　　　　辰五、解釋理趣門（分三）
CC003n0003_p0059a12║　　　　　　　　　巳一、略舉數目………………………………………………七六
CC003n0003_p0059a13║　　　　　　　　　巳二、依數標名………………………………………………七六
CC003n0003_p0059a14║　　　　　　　　　巳三、疏依顯揚聖教論由略廣二門分析（分二）
CC003n0003_p0060a01║　　　　　　　　　　午一、略說由後二理趣隨釋前三理趣（分三）
CC003n0003_p0060a02║　　　　　　　　　　　未一、由離二邊理趣隨釋真義理趣……………………七六
CC003n0003_p0060a03║　　　　　　　　　　　未二、由不思議理趣隨釋證得理趣……………………七七
CC003n0003_p0060a04║　　　　　　　　　　　未三、由意樂理趣隨釋教導理趣………………………七七
CC003n0003_p0060a05║　　　　　　　　　　午二、廣釋六種理趣（分六）
CC003n0003_p0060a06║　　　　　　　　　　　未一、釋真義理趣………………………………………七八
CC003n0003_p0061a01║解深密經疏卷第三十六
CC003n0003_p0061a02║
CC003n0003_p0061a03║曼殊室利！若于是處，我依聲聞及諸菩薩，顯示別解脫及別解脫相應之法，
CC003n0003_p0061a04║是名調伏。
CC003n0003_p0061a05║以下第二、釋調伏。于中分二：一、略示其相，二、問答分析。此即第一、略
CC003n0003_p0061a06║示其相。（此段經中）言「是處」者，示（調伏正法）所依之處；「我」是如來
CC003n0003_p0061a07║自稱，即于五蘊上所安立名。謂如來為諸聲聞及菩薩等，所有顯示別解脫及別解脫
CC003n0003_p0061a08║相應之法（皆名調伏）。凡是七眾所受律儀戒法，皆名別解脫。其中差別，即二乘
CC003n0003_p0061a09║所受，唯于身語七支安立為體；菩薩則總于身等三業安立為體。其中，「別解脫」一
CC003n0003_p0061a10║名，亦有不同解釋。如說一切有部諸教典中，是以八眾初受律儀時之表色，別別棄捨各
CC003n0003_p0061a11║種惡故，立別解脫及業道名。如《俱舍論》（卷十四第三頁）云：「別解律儀名差別
CC003n0003_p0061a12║者，頌曰：俱得名尸羅，妙行、業、律儀，唯初表、無表，名別解、業道。論曰：
CC003n0003_p0061a13║能平險業，故名尸羅。訓釋詞者，謂清涼故。如伽陀言：『受持戒者，身無熱惱，故
CC003n0003_p0061a14║名尸羅。智者稱揚，故名妙行。訓釋詞者，所作自體……能防身語，故名律儀。』
CC003n0003_p0061a15║如是應知，別解脫戒通初後位，無差別名；唯初剎那表及無表得別解脫及業道名。
CC003n0003_p0062a01║謂受戒時，初（剎那之）表及無表，別別棄捨種種惡故，依初（剎那）別（別棄）
CC003n0003_p0062a02║捨（諸惡之）義，立別解脫名；即于爾時所作究竟，依業暢（明顯）義，立業道名。
CC003n0003_p0062a03║故初剎那（之無表色）名別解脫，亦得名曰別解律儀，亦得名為根本業道。從第
CC003n0003_p0062a04║二剎那乃至（律儀）未捨，不名別解脫，名別解律儀；不名業道（業不明顯，
CC003n0003_p0062a05║故），名為後起。」詳如彼論所說。《顯揚聖教論》及《阿毗達磨順正理論》中所說，亦多
CC003n0003_p0062a06║分與《俱舍論》所說相同。其中有差別者，謂由三種義，立別解脫名。初一種解釋，與
CC003n0003_p0062a07║《俱舍論》所說相同；中一種解釋，謂「又是初所修，故名別解脫」云；後一種解釋，謂「又
CC003n0003_p0062a08║彼（律儀）初起，即能最初超越危險惡趣，故名別解脫」云。復有一說。謂由七支大種
CC003n0003_p0062a09║為因，各別解脫，故名別解脫。此與靜慮（生）及道生律儀共以七支為因之義不同，
CC003n0003_p0062a10║（別解律儀）以一大種為體故。如《俱舍論》（卷十三第十二頁）云：「于中，欲界所
CC003n0003_p0062a11║有無表等流、有受有漏別異大生。『異大生』言，顯身語七支一一是別大種所
CC003n0003_p0062a12║造。定生無表差別有二，謂諸靜慮（律儀及道所生）、無漏律儀。此二（律儀）俱
CC003n0003_p0062a13║依定所長養，無受、無異大種所生。『無異大』言之斷定辭，顯此無表七支以同
CC003n0003_p0062a14║一具四大種為因所生。所以者何？所依大種如心唯一，無差別故。」《阿毗達磨順正
CC003n0003_p0063a01║理論》及《顯揚聖教論》中，亦與《俱舍論》所說相同。復次，《阿毗達磨順正理論》（卷三十六第
CC003n0003_p0063a02║十六頁）云：「（于前所說三律儀中，何等律儀隨心而轉？唯後二種：）謂靜慮
CC003n0003_p0063a03║生及道生二種律儀，是隨心轉律儀；別解脫律儀，非隨心轉律儀故。」（姑蘇論本字
CC003n0003_p0063a04║句與此略異）。復次，由散亂心所作之善，由于身語是與心異行共有之等流因，故亦
CC003n0003_p0063a05║名為別。又戒是涅槃之初因故（名為解脫）。如《顯示別教經》云：「戒是真正隨順
CC003n0003_p0063a06║解脫之法，故名別解脫。」又「別解脫」者，別謂各別，解脫即涅槃果。靜慮生及
CC003n0003_p0063a07║道生二種律儀，是能證得真正解脫（之因）；「別解脫律儀」者，謂身語善雖為散
CC003n0003_p0063a08║心所造，然是屬於涅槃究竟果品，故名別解脫。又靜慮生及道生二種律儀，由是與
CC003n0003_p0063a09║心俱行，亦即同是趣向涅槃究竟果位；此別解脫律儀雖與心異，由是趣向寂滅果
CC003n0003_p0063a10║故，從遠而得別解脫名。又別解脫律儀，唯是現在若止若行，及屬根本遮止所攝；
CC003n0003_p0063a11║靜慮生及道生二種律儀，既屬遮止三世，亦唯根本遮止，故名別解脫云。大乘教典
CC003n0003_p0063a12║中說，七眾正受各種律儀，由是別別防惡，即與靜慮生及道生二種律儀相同。七眾
CC003n0003_p0063a13║正受律儀，即防惡非異，故得別解脫。言「解脫」者，謂解脫七惡，證得涅槃解脫果
CC003n0003_p0063a14║故，名曰解脫。并未曾說從異大種立別解脫名。此經中所言「別解脫相應之法」，
CC003n0003_p0063a15║亦有兩種解釋。有一類言：正戒之因、緣，及其隨順，皆名相應之法云。有一類言：
CC003n0003_p0064a01║身等三業是戒自性，與心相應之心所法，即名相應之法云。「法」之聖言，即指調
CC003n0003_p0064a02║伏。
CC003n0003_p0064a03║世尊！菩薩別解脫，幾相所攝？
CC003n0003_p0064a04║以下第二、問答分析。于中分二：一、請問，二、答示。此即第一、請問。由
CC003n0003_p0064a05║以主要所問為緣，故唯言「菩薩別解脫」。
CC003n0003_p0064a06║善男子！當知七相。
CC003n0003_p0064a07║以下第二、如來正答。此又分二：一、略示，二、分別宣說。（此即第一、略
CC003n0003_p0064a08║示）。
CC003n0003_p0064a09║一者、宣說受軌則事故等。
CC003n0003_p0064a10║（「二者、宣說隨順他勝事故，三者、宣說隨順毀犯事故，四者、宣說有犯自性
CC003n0003_p0064a11║故，五者、宣說無犯自性故，六者、宣說出所犯故，七者、宣說捨律儀故。」）
CC003n0003_p0064a12║以下第二、分別宣說七相。由于宣說七相，而分為七：其中言「一者、宣說受軌
CC003n0003_p0064a13║則事故」者，即是第一、宣說受軌則事相。由于此是宣說受戒軌則，故第一名受
CC003n0003_p0064a14║軌則事。《相續解脫經》中作「宣說受威儀」，《深密解脫經》中作「說受持法」。若廣
CC003n0003_p0065a01║說此受律儀法，當如《瑜伽師地論》〈菩薩地〉中所說而得了知。又受律儀軌則者，如《瑜
CC003n0003_p0065a02║伽師地論》（卷二十二第三頁）云：「云何名為軌則圓滿？謂如有一，或于威儀路，
CC003n0003_p0065a03║或于所作事，或于善品加行處所，成就軌則。隨順世間，不越世間；隨順毗奈耶，
CC003n0003_p0065a04║不越毗奈耶。故名軌則圓滿。」廣如彼論所說。《顯揚聖教論》中亦如是釋。
CC003n0003_p0065a05║「二者、宣說隨順他勝事故」者，是第二、宣說隨順他勝事相。謂若有違犯四
CC003n0003_p0065a06║種重罪，則彼定為他勝煩惱之所制伏。他勝處法共有四種，如《瑜伽師地論》中云：
CC003n0003_p0065a07║「（若諸菩薩，）為欲貪求利養恭敬，自讚毀他；及性慳吝故，于諸有情不施財
CC003n0003_p0065a08║法；由忿恨故，捶打有情；發粗惡言，謗菩薩藏，宣說邪法等四種他勝處法。」詳
CC003n0003_p0065a09║如彼論（卷四十第十八頁）所說，（字句略有不同。）復有十種他勝處法，即于
CC003n0003_p0065a10║前說四種之上，再加斷命、不與取、邪淫、妄語、酤酒，及說他過失等，當如《梵網
CC003n0003_p0065a11║經》及《指鬘經》中所說而得了知。
CC003n0003_p0065a12║「三者、宣說隨順毀犯事故」者，是第三、宣說隨順毀犯事相。此指前說重罪
CC003n0003_p0065a13║以外其他輕罪。如《梵網經》所說四十八種輕罪，及《瑜伽師地論》所說各種輕罪。詳如彼
CC003n0003_p0065a14║等經論所說。
CC003n0003_p0065a15║「四者、宣說有犯自性故」者，是第四、宣說有犯自性相。言「有犯自性」者，
CC003n0003_p0066a01║《瑜伽師地論》中說為「（有犯）有所違越」等罪。如彼論（瑜伽師地論卷四十一第
CC003n0003_p0066a02║一頁）云：「若諸菩薩安住菩薩淨戒律儀，于一日中，若于三寶，若不以其或
CC003n0003_p0066a03║少或多諸供養具而為供養，下至以身一拜禮敬，下至以語一四句頌讚佛法僧真實
CC003n0003_p0066a04║功德，下至以心一清淨信隨念三寶真實功德，空度日夜，是名有犯有所違越。」
CC003n0003_p0066a05║乃至廣說。
CC003n0003_p0066a06║「五者、宣說無犯自性故」者，是第五、宣說無犯自性相。即是無制罪。或如《瑜
CC003n0003_p0066a07║伽師地論》（卷四十一第十九頁）云：「又一切處無違犯者，謂若彼心增上狂亂，
CC003n0003_p0066a08║若重苦受之所逼切，若未曾受淨戒律儀，當知一切皆無違犯。」又《瑜伽師地論》云：
CC003n0003_p0066a09║「云何無犯？略有四種：」三種已如上文所說，再加初修業者。
CC003n0003_p0066a10║「六者、宣說出所犯故」者，是第六、宣說出所犯相。謂即發露懺罪及出所犯之
CC003n0003_p0066a11║法。如《瑜伽師地論》（卷四十一第十九頁）云：「若諸菩薩，以上品纏違犯如上他勝
CC003n0003_p0066a12║處法，（失戒律儀）應當更受。若中品纏違犯如上他勝處法，應對于三補特伽羅，
CC003n0003_p0066a13║或過是數，應如發露除惡作法。……若下品纏違犯如上他勝處法，及餘違犯，
CC003n0003_p0066a14║應于一補特伽羅，發露悔法，當知如前。若無合法補特伽羅可對發露，悔除所犯，爾
CC003n0003_p0067a01║時菩薩以淨意樂，起自誓心：我當決定防護當來，終不重犯。若如是作，是名于
CC003n0003_p0067a02║犯還出還淨。」詳如彼論所說。
CC003n0003_p0067a03║「七者、宣說捨律儀戒故」者，是第七、宣說捨律儀相。《瑜伽師地論》〈菩薩地〉云：
CC003n0003_p0067a04║「菩薩若用軟中品纏，毀犯四種他勝處法，不捨所受淨戒律儀；上品纏犯，即名為
CC003n0003_p0067a05║捨。若諸菩薩毀犯四種他勝處法，數數現行，都無慚愧，深生愛樂，見是功德，
CC003n0003_p0067a06║當知說名上品纏犯。非諸菩薩暫一現行他勝處法，便捨菩薩淨戒律儀；如諸苾芻
CC003n0003_p0067a07║犯他勝法，即便棄捨別解脫戒。若諸菩薩由此毀犯，棄捨菩薩淨戒律儀，于現法
CC003n0003_p0067a08║（即現世）中堪任更受，非不堪任；如苾芻住別解脫戒，犯他勝法，（則）于現
CC003n0003_p0067a09║法中不任更受。略由二因，捨諸菩薩淨戒律儀，一者、棄捨無上正等菩提大願，二
CC003n0003_p0067a10║者、現行上品纏犯他勝處法，若諸菩薩……不捨無上菩提大願，亦不現行上品纏
CC003n0003_p0067a11║犯他勝處法。若諸菩薩轉受餘生，上中下三，一切生中，于所正受菩薩淨戒律儀
CC003n0003_p0067a12║皆不棄捨。若諸菩薩轉受餘生，忘失本念，值遇善友，為欲增長菩薩戒念，雖復
CC003n0003_p0067a13║重受，而非新受……。」復次，《瑜伽師地論》中，說由四緣捨此律儀。如彼論云：「復
CC003n0003_p0067a14║次，若有不捨如是律儀，當知餘生亦得隨轉，彼戒非捨。又捨因緣，略有四種：
CC003n0003_p0067a15║一者、決定發起（與）受（戒）心不同之心；二者、若于領會語言人前，故意發起棄
CC003n0003_p0068a01║捨語言；三者、總別毀犯四種他所勝法；四者、若以增上品纏，總別毀犯隨順四種
CC003n0003_p0068a02║他所勝法。由此因緣，當知棄捨菩薩律儀。若有還得清淨受心，復應還受。」（以
CC003n0003_p0068a03║上幾段論文均見金陵論本，但字句略有不同）
CC003n0003_p0068a04║至于捨聲聞戒緣有多少，諸教典中所說亦各不同。說一切有部教典中，言捨戒
CC003n0003_p0068a05║因略有五種。如《俱舍論》（卷十五第五頁）云：「且云何捨別解律儀？頌曰：捨別
CC003n0003_p0068a06║解調伏，由故捨、命終，及二形俱生，斷善根、夜盡。……論曰：言調伏者，
CC003n0003_p0068a07║意顯別解律儀，由此（律儀）能令根調伏故。唯除近住（律儀），所餘七種別解
CC003n0003_p0068a08║律儀，由四緣捨：一、由（決定）意樂，對有解人發有表業，捨學處故；二、由
CC003n0003_p0068a09║棄捨眾同分故；三、由二形俱時生故；四、由（彼）所（依之）因善根斷故。捨
CC003n0003_p0068a10║近住戒，由前四緣及由夜盡。是故總說別解律儀由五緣捨。（問：）何故捨戒由
CC003n0003_p0068a11║此五緣？（答：一）與受（戒）相違表業生故，（二、）所依之身捨故，（三、）
CC003n0003_p0068a12║所依（之身）變故，（四、）所（依之）因（善根）斷故，（五、）過期限故。」
CC003n0003_p0068a13║《阿毗達磨順正理論》、《顯揚聖教論》及《大毗婆沙論》等中所說五種捨學處因，亦與《俱舍
CC003n0003_p0068a14║論》所說相同。《雜阿毗達磨心論》（金陵刻經處版本卷四第十七頁）云：「謂住律儀
CC003n0003_p0068a15║而犯律儀者，是犯戒（非捨戒），當知彼人仍住持戒，只是犯戒。彼若悔者，即捨
CC003n0003_p0069a01║犯戒而住持戒。如富人負債，名富者，亦名負債者。若還債已，唯名富者。（彼亦如
CC003n0003_p0069a02║是。）」《俱舍論》及《大毗婆沙論》亦如是說。法密部（即法藏部）師言，由六種因捨
CC003n0003_p0069a03║別解律儀。其中五種，與《俱舍論》所說相同；又說正法滅時，（亦能捨戒）。如《俱舍
CC003n0003_p0069a04║論》（卷十五第六頁）云：「有餘部言：由正法滅，亦能令捨別解律儀。以法滅時，
CC003n0003_p0069a05║一切學處、結界羯磨皆止息故。」經部師論典中說，由五因捨戒。亦與《俱舍論》所說
CC003n0003_p0069a06║相同。雖然未說夜盡一種，但其餘重罪皆已說故。又《俱舍論》（卷十五第六頁）云：
CC003n0003_p0069a07║「有餘部說：于四極重感墮罪中，若隨犯一，亦捨勤策（即沙彌）、苾芻律儀。」
CC003n0003_p0069a08║若就大乘教典中說，則聲聞律儀由五因捨，此與經部師所說相同。如《瑜伽師地論》
CC003n0003_p0069a09║（卷五十三第十二頁）云：「問：有幾因緣，苾芻律儀受已還捨？答：略有五因。
CC003n0003_p0069a10║或由捨所學處故，或由犯根本罪故，或由形沒二形生故，或由善根斷故，或由棄
CC003n0003_p0069a11║捨眾同分故，苾芻律儀受已還捨。若正法毀壞、正法隱沒，雖無新受苾芻律儀，
CC003n0003_p0069a12║然先已受得，當知不捨。」廣如彼論所說。
CC003n0003_p0069a13║曼殊室利！若於是處，我以十一種相，決了、分別、顯示諸法，是名本母。
CC003n0003_p0069a14║以下第三、釋本母。於中有二：一、標數略答，二、請問及答釋。此即第一、標
CC003n0003_p0069a15║數略答。
CC003n0003_p0070a01║何等名為十一種相？
CC003n0003_p0070a02║以下第二、請問及答釋。此亦有二：一、請問，二、答釋。此即第一、請問。
CC003n0003_p0070a03║一者、世俗相，二者、勝義相，三者、菩提分法所緣相，四者、行相相，五者、自性
CC003n0003_p0070a04║相，六者、彼果相，七者、彼領受開示相，八者、彼障礙法相，九者、彼隨順法相，
CC003n0003_p0070a05║十者、彼過患相，十一者、彼勝利相。
CC003n0003_p0070a06║以下第二、世尊答釋。於中有二：一、如數標名，二、依次解釋。此即第一、
CC003n0003_p0070a07║如數標名。《相續解脫經》及《深密解脫經》中所說之名，與此略有不同。《瑜伽師地論》及《顯
CC003n0003_p0070a08║揚聖教論》中，與此經所說相同。
CC003n0003_p0070a09║世俗相者，當知三種。
CC003n0003_p0070a10║以下第二、依次解釋十一種相。由於解釋十一種相，而分為十一。第一、解釋世
CC003n0003_p0070a11║俗相中，又分為二：一、標數，二、列名解釋。此即第一、標數。
CC003n0003_p0070a12║一者、宣說補特伽羅故，二者、宣說遍計所執自性故，三者、宣說諸法作用、事、
CC003n0003_p0070a13║業故。
CC003n0003_p0070a14║此即第二、列名解釋。即依三種相解釋世俗相。如《顯揚聖教論》（卷五第四頁）
CC003n0003_p0071a01║云：「復次，頌曰：初說我、法、用，為隨餘故說。……論曰：初世俗諦，說我、
CC003n0003_p0071a02║說法及說作用。『說我』者，謂說有情、命者、生者、補特伽羅、人、天、男、
CC003n0003_p0071a03║女、佛友、法友，如是等。『說法』者，謂說色、受，如是等。（『說作用者，謂
CC003n0003_p0071a04║說能見、能聞、能生、能滅如是等。是謂世俗諦應知。此雖非實有，然依世俗故
CC003n0003_p0071a05║說有。』）問：若世俗諦非勝義有，為何義故說？答：為隨餘故說。謂欲隨順勝
CC003n0003_p0071a06║義諦故，說世俗諦。」又《三無性論》（天津刻經處版本卷上第十五頁）云：「問曰：
CC003n0003_p0071a07║俗諦何相？答曰：俗諦有三相，謂說我、說法、說事。說我者，謂（說）我、眾
CC003n0003_p0071a08║生、壽者、行者、天、人、男、女等。說法者，謂（說）色、受、想、行、識等。
CC003n0003_p0071a09║說事者，謂（說）見、聞、生、滅等。名世俗諦。」
CC003n0003_p0071a10║勝義相者，當知宣說七種真如故。
CC003n0003_p0071a11║此即第二、解釋勝義相。《顯揚聖教論》（卷十六第十一頁）云：「頌曰：當知
CC003n0003_p0071a12║勝義諦，謂七種真如。……論曰：……勝義諦者，謂七種真如。已如上文〈攝
CC003n0003_p0071a13║事品〉中所說。」問：何因緣故，真如有七種？何為勝義諦？答：是二種勝智所行境
CC003n0003_p0071a14║故，謂根本出世智及後得世間智。此種勝義，無戲論故，非其餘（智）所行之境。
CC003n0003_p0072a01║又《三無性論》云：「勝義諦者，謂七種真如。」詳如彼論所說。
CC003n0003_p0072a02║菩提分法所緣相者，當知宣說遍一切種所知事故。
CC003n0003_p0072a03║此即第三、解釋菩提分法所緣相。謂即念住等三十七菩提分法所緣之境。已
CC003n0003_p0072a04║如前說。
CC003n0003_p0072a05║行相相者，當知宣說八行觀故。
CC003n0003_p0072a06║以下第四、解釋八行觀相。於中分三：一、略舉數目，二、如數標名，三、
CC003n0003_p0072a07║依次解釋。此即第一、略舉數目。此中，「行相」者，謂識行相；「相」者，謂體相。
CC003n0003_p0072a08║由於正說道品及能緣識之相，故曰「行相相」。問：何故于（說）真如等（已，復）說
CC003n0003_p0072a09║行相相？答：謂宣說八種境已，顯示瑜伽觀察故。
CC003n0003_p0072a10║云何名為八行觀耶？一者、諦實故，二者、安住故，三者、過失故，四者、功德故，
CC003n0003_p0072a11║五者、理趣故，六者、流轉故，七者、道理故，八者、總別故。
CC003n0003_p0072a12║此即第二、如數標名。下當一一顯示，此處故未詳說。《顯揚聖教論》（卷二十
CC003n0003_p0072a13║第十四頁）云：「一、觀察諦行，二、觀察建立行，三、觀察過失行，四、觀察
CC003n0003_p0072a14║功德行，五、觀察理趣行，六、觀察流轉行，七、觀察道理行，八、觀察廣略行。」
CC003n0003_p0073a01║彼論雖於一一名中首置「觀察」，尾置「行」字，然其義理皆與此經所說相同。
CC003n0003_p0073a02║諦實者，謂諸法真如。
CC003n0003_p0073a03║以下第三、依次解釋。由於解釋八行觀相，而分為八。此即第一、解釋諦實相。
CC003n0003_p0073a04║謂由根本智現觀真如，不棄自性，故名為「諦」；非屬虛妄，故名為「實」。因此說
CC003n0003_p0073a05║為「諦實」。
CC003n0003_p0073a06║安住者，謂或安立補特伽羅，或復安立諸法遍計所執自性。
CC003n0003_p0073a07║以下第二、解釋安住相。於中分三：一、明安立我法二執，二、明安立四種
CC003n0003_p0073a08║授記，三、明安立法及分別。此即第一、明安立我法二執。謂由遍計、執我及法
CC003n0003_p0073a09║為實有者，是由妄心，於無勝義，但隨妄心執為實有，故名安立。如《成唯識論》（卷
CC003n0003_p0073a10║一第二頁）云：「愚夫所計實我、實法都無所有，但隨妄情而施設故，說之為假。」
CC003n0003_p0073a11║或復安立一向、分別、反問、置記。
CC003n0003_p0073a12║此即第二、明安立四種授記言論。謂依答辯方法，安立四種授記，故曰「安立」。
CC003n0003_p0073a13║如《佛地經論》（卷六第十五頁）云：「言四記者，一、一向記，二、分別記，三、
CC003n0003_p0073a14║反問記，四、默置記。一向記者，如有問言：一切生者決定滅耶？佛法僧寶良福田
CC003n0003_p0074a01║耶？如是等問，應一向記：此義決定。分別記者，如有問言：一切滅者定更生耶？
CC003n0003_p0074a02║佛法僧寶唯有一耶？如是等問，應分別記：此義不定。反問記者，如有問言：菩薩
CC003n0003_p0074a03║十地為上為下？佛法僧寶為勝為劣？如是等問，應反問記：汝望何問？默置記者，
CC003n0003_p0074a04║如有問言：實有性我為善為惡？石女兒色為黑為白？如是等問，應默置記，不應記
CC003n0003_p0074a05║故，長戲論故。」若廣分別，當如《瑜伽師地論》、《大智度論》、《十地經》、《大般涅槃經》、
CC003n0003_p0074a06║《俱舍論》、《阿毗達磨順正理論》及《大毗婆沙論》等中所說而得了知。
CC003n0003_p0074a07║或復安立隱密、顯了記別差別。
CC003n0003_p0074a08║此即第三、明安立隱密顯了。謂諸如來為隨根器而饒益故，有時安立隱密，
CC003n0003_p0074a09║有時安立顯了，而為說法。如《顯揚聖教論》（卷二十第十四頁）云：「若建立隱密、
CC003n0003_p0074a10║顯了記論。」於此二種教言，亦有不同解釋。有一類言：凡是辭近而旨遠者，即名
CC003n0003_p0074a11║隱密。如《妙法蓮華經》云：「設若有人禮佛一拜，或者稱讚一句，彼等一切皆得成
CC003n0003_p0074a12║佛」云。若辭與旨皆長遠者，即名顯了。如《善戒經》（即菩薩善戒經）等中說：「須
CC003n0003_p0074a13║經三無數劫始得成佛」云。有一類言：如《般若波羅密多經》說：「一切諸法空而寂
CC003n0003_p0074a14║靜」者，即名隱密。《解深密經》中三性全說，謂空與不空二種皆有者，即名顯了云。有
CC003n0003_p0074a15║一類言：小乘正法即為隱密，大乘正法即為顯了。如《顯揚聖教論》（卷六第十二頁）
CC003n0003_p0075a01║云：「九、隱密教，謂多分聲聞藏教；十、顯了教，謂多分大乘藏教。」有一類
CC003n0003_p0075a02║言：意指不同，名曰隱密。如《大乘阿毗達磨雜集論》云：「隱密意指者，謂以名、
CC003n0003_p0075a03║句、文身詮說此義，而隱密轉變，更顯餘義。如經言：『逆害于父母，王及二
CC003n0003_p0075a04║梵志，誅國及隨行，是人說清淨。』今此頌中，詮表世間共許極重罪惡文字，轉
CC003n0003_p0075a05║變密顯餘清淨義。」何等名為世間共許極重罪惡文字？謂所有逆害父母、王及二種
CC003n0003_p0075a06║多聞梵志，誅戮國人及隨行牲畜等惡業，皆名不清淨。其中所言「轉變（此文字）
CC003n0003_p0075a07║密顯餘清淨義」者，謂（轉逆害父母等言，變為密顯永斷愛若業。所以者
CC003n0003_p0075a08║何？）「若愛，若業，若有取識，戒、見二取，眼等六處，及所行境等為緣（流轉
CC003n0003_p0075a09║生死），如其次第，名父母等，法相似故。」廣如彼論所說。又文義相順者，即名
CC003n0003_p0075a10║顯了。謂如「逆害父母」等言，由是極重罪業，名不清淨；「侍奉父母」等言，
CC003n0003_p0075a11║名為清淨云。
CC003n0003_p0075a12║過失者，謂我宣說諸雜染法，有無量門差別過患。
CC003n0003_p0075a13║此即第三、解釋過患相。謂所有顯示三漏、四結、九縛、十纏等多種煩惱差
CC003n0003_p0075a14║別過患。
CC003n0003_p0076a01║功德者，謂我宣說諸清淨法，有無量門差別勝利。
CC003n0003_p0076a02║此即第四、解釋功德相。謂所有顯示神通、解脫、等持、力、無畏等各種功
CC003n0003_p0076a03║德差別。
CC003n0003_p0076a04║理趣者，當知六種。
CC003n0003_p0076a05║以下第五、解釋理趣門。於中有二：一、略舉數目，二、依數標名。（此即
CC003n0003_p0076a06║第一、略舉數目）。
CC003n0003_p0076a07║一者、真義理趣，二者、證得理趣，三者、教導理趣，四者、遠離二邊理趣，五者、不
CC003n0003_p0076a08║可思議理趣，六者、意趣理趣。
CC003n0003_p0076a09║此即第二、依數標名。《相續解脫經》中作「一者、真實義通達，二者、得通達，三
CC003n0003_p0076a10║者、說通達，四者、離二邊通達，五者、不可思議通達，六者、意通達」。《深密解脫經》中
CC003n0003_p0076a11║作六種通達相，多分與《相續解脫經》所說相同。
CC003n0003_p0076a12║三、六種理趣，在《顯揚聖教論》中，由略廣二門分析。（論中所言「略」者，即下
CC003n0003_p0076a13║文所說「前三理趣由後三理趣隨釋」。「廣」即「廣釋六種理趣」）此中（第
CC003n0003_p0076a14║一）「略說」者，如彼論云：「依理趣者，略有六種。謂真義理趣，乃至意樂理趣。
CC003n0003_p0077a01║此中前三理趣，由後三理趣隨釋（『應知』）。」「（一、）由離二邊理趣，隨釋真義理趣。」
CC003n0003_p0077a02║（上一段文見顯揚聖教論卷六第九頁）「離二邊理趣者，略有六種（『應知』）：
CC003n0003_p0077a03║一、遠離於不實有（而妄執為真實有之）增益邊，二、遠離於真實有（而妄執為
CC003n0003_p0077a04║不實有之）損減邊，三、遠離執常邊，四、遠離執斷邊，五、遠離受用欲樂邊，
CC003n0003_p0077a05║六、遠離受用自苦邊。」（上一段文見顯揚聖教論卷六第十三頁。）離二邊已，而順
CC003n0003_p0077a06║中道者，即名真義。
CC003n0003_p0077a07║「（二、）由不思議理趣，隨釋證得理趣」（此一句文見顯揚聖教論卷六第九
CC003n0003_p0077a08║頁）（「不可思議理趣者，略有六種不可思議事」）者，謂一、我不可思議，二、
CC003n0003_p0077a09║有情不可思議，（「三、世間不可思議，四、一切有情業報不可思議，五、證靜
CC003n0003_p0077a10║慮者及靜慮境界不可思議，」）乃至「（六、）諸佛及諸佛境界不可思議。」（上
CC003n0003_p0077a11║一段文見顯揚聖教論卷六第十三頁，但文句有詳略）修因得果，說為證得。
CC003n0003_p0077a12║「（三、）由意樂理趣，隨釋教導理趣」（此一句文見顯揚聖教論卷六第九
CC003n0003_p0077a13║頁）者，謂由開示意樂乃至堅固意樂（等十六種意樂），隨釋教導理趣。開示意
CC003n0003_p0077a14║樂乃至堅固意樂之義理，當如（唐玄奘阿闍黎所譯）《攝大乘論世親釋》及《無性釋》，又
CC003n0003_p0077a15║《梁（真諦阿闍黎所）譯（攝大乘論天親釋）》以及《大乘莊嚴經論》、《大乘阿毗達磨集
CC003n0003_p0078a01║論》、《大乘阿毗達磨雜集論》、《瑜伽師地論》等中所說而得了知。又「此中，真義即是理
CC003n0003_p0078a02║趣，故名真義理趣；乃至意樂即是理趣，故名意樂理趣。于彼彼處無顛倒性，是
CC003n0003_p0078a03║理趣義。」（此一段文見顯揚聖教論卷六第九頁。）其中，「于彼彼處無顛倒性是
CC003n0003_p0078a04║理趣義」者，謂由各各體相所依之處無顛倒性，即是理趣義。
CC003n0003_p0078a05║此中（第二）「廣說」（即廣釋六種理趣義）者，如彼（顯揚聖教）論云：
CC003n0003_p0078a06║「（一）、真義理趣者，略有六種（『應知』）。謂世間真實，（『道理真實，煩
CC003n0003_p0078a07║惱障淨智所行真實，所知障淨智所行真實及安立真實，』）乃至非安立真實。」
CC003n0003_p0078a08║（上一段文見顯揚聖教論卷六第九頁。）其中「世間真實者，謂一切世間，于諸
CC003n0003_p0078a09║事中，由串習所得，悟入智見，共施設世俗性。如於地謂唯是地，非火等。……
CC003n0003_p0078a10║又若略說者，謂此是此，非彼；如是謂彼是彼，非餘。若事，世間一切有情決定
CC003n0003_p0078a11║勝解所行，一切世間，自昔傳來，名言決定，自他分別，共為真實，非邪思搆觀
CC003n0003_p0078a12║察所取，是名世間真實。道理真實者，謂諸正智者有道理義，……依現、比、
CC003n0003_p0078a13║至教三量，極善思擇決定智所行所知事，以如實因緣證成道理所建立故，是名道理
CC003n0003_p0078a14║真實。煩惱障淨智所行真實者，謂一切聲聞、獨覺無漏方便智、無漏正智、無漏後
CC003n0003_p0078a15║所得世間智等所行境界，是名煩惱障淨智所行真實。……所知障淨智所行真實
CC003n0003_p0079a01║者，謂于了解所知，能作障礙，故名所知障。若真實性，是解脫所知障智所行境界，
CC003n0003_p0079a02║是名所知障淨智所行真實應知。」（此一段文見顯揚聖教論卷六第二頁至第三
CC003n0003_p0079a03║頁）廣如彼論所說。《瑜伽師地論》中亦如是說。復次，彼（顯揚聖教）論又云：「安
CC003n0003_p0079a04║立真實者，謂四聖諦，苦真苦故，安立為苦；乃至道真道故，安立為道。問：何
CC003n0003_p0079a05║因緣故名為安立？答：由三種俗所安立故：（『一、由世間俗，二、由道理俗，
CC003n0003_p0079a06║三、由證得俗。』）一、世間俗者，謂安立田、宅、瓶（『盆』）、軍、林、數等，
CC003n0003_p0079a07║及安立我、有情等。二、道理俗者，謂安立蘊、界、處等。三、證得俗者，謂安
CC003n0003_p0079a08║立預流果等，及安立彼（預流果等）所依住法。復有四種安立，謂前三種，及
CC003n0003_p0079a09║由勝義安立。勝義諦性雖不可安立，然是內自所證故，為欲隨順及引生彼智，而依
CC003n0003_p0079a10║世俗安立。非安立真實者，謂一切法真如實性。」（上一段文見顯揚聖教論卷六
CC003n0003_p0079a11║第十頁，文句亦有不同。）《瑜伽師地論》（卷六十四第十四頁）亦云：「云何非安
CC003n0003_p0079a12║立真實？謂諸法真如、圓成實自性，聖智所行，聖智境界，聖智所緣。」