CC003n0003_p0083a01║解深密經疏卷第三十七科目
CC003n0003_p0083a02║
CC003n0003_p0083a03║　　　　　未二、釋證得理趣…………………………………………………………八九
CC003n0003_p0083a04║　　　　　未三、釋教導理趣…………………………………………………………九〇
CC003n0003_p0083a05║　　　　　未四、釋離二邊理趣………………………………………………………九二
CC003n0003_p0083a06║　　　　　未五、釋不可思議理趣……………………………………………………九三
CC003n0003_p0083a07║　　　　　未六、釋意趣理趣…………………………………………………………九四
CC003n0003_p0083a08║　　辰六、解釋流轉相…………………………………………………………………九六
CC003n0003_p0083a09║　　辰七、解釋四種道理（分三）
CC003n0003_p0083a10║　　　巳一、略舉數目…………………………………………………………………九七
CC003n0003_p0083a11║　　　巳二、如數標名…………………………………………………………………九七
CC003n0003_p0083a12║　　　巳三、依次解釋（分四）
CC003n0003_p0083a13║　　　　午一、解釋觀待道理（分二）
CC003n0003_p0083a14║　　　　　未一、解釋…………………………………………………………………九七
CC003n0003_p0083a15║　　　　　未二、結尾…………………………………………………………………九七
CC003n0003_p0084a01║　　　　午二、解釋作用道理（分二）
CC003n0003_p0084a02║　　　　　未一、解釋…………………………………………………………………九八
CC003n0003_p0084a03║　　　　　未二、結尾…………………………………………………………………九八
CC003n0003_p0084a04║　　　　午三、解釋證成道理（分二）
CC003n0003_p0084a05║　　　　　未一、先解釋經文…………………………………………………………九九
CC003n0003_p0084a06║　　　　　未二、次解釋證成道理（分四）
CC003n0003_p0084a07║　　　　　　申一、略標數目………………………………………………………一〇〇
CC003n0003_p0084a08║　　　　　　申二、依數列名………………………………………………………一〇〇
CC003n0003_p0084a09║　　　　　　申三、總示其相………………………………………………………一〇〇
CC003n0003_p0084a10║　　　　　　申四、徵問及答釋（分二）
CC003n0003_p0084a11║　　　　　　　酉一、釋五種清淨相（分二）
CC003n0003_p0084a12║　　　　　　　　戌一、徵問………………………………………………………一〇〇
CC003n0003_p0084a13║　　　　　　　　戌二、如來答釋（分二）
CC003n0003_p0084a14║　　　　　　　　　亥一、釋五相（分二）
CC003n0003_p0085a01║　　　　　　　　　　　地一、正釋五相（分二）
CC003n0003_p0085a02║　　　　　　　　　　　　水一、略標五相………………………………………一〇一
CC003n0003_p0085a03║　　　　　　　　　　　　水二、依次廣釋（分五）
CC003n0003_p0085a04║　　　　　　　　　　　　　火一、釋現見所得相（分三）
CC003n0003_p0085a05║　　　　　　　　　　　　　　風一、略標………………………………………一〇一
CC003n0003_p0085a06║　　　　　　　　　　　　　　風二、正釋（分二）
CC003n0003_p0085a07║　　　　　　　　　　　　　　　空一、先解釋經文……………………………一〇一
CC003n0003_p0085a08║　　　　　　　　　　　　　　　空二、正釋現見所得相………………………一〇二
CC003n0003_p0085a09║　　　　　　　　　　　　　　風三、結尾………………………………………一〇三
CC003n0003_p0085a10║　　　　　　　　　　　　　火二、釋依止現見所得相（分三）
CC003n0003_p0085a11║　　　　　　　　　　　　　　風一、略標………………………………………一〇三
CC003n0003_p0085a12║　　　　　　　　　　　　　　風二、正釋（分三）
CC003n0003_p0085a13║　　　　　　　　　　　　　　　空一、示依止現見所得相之三性……………一〇三
CC003n0003_p0085a14║　　　　　　　　　　　　　　　空二、示成為現見所得相之因（分三）
CC003n0003_p0086a01║　　　　　　　　　　　　　　　　識一、依粗無常示現可得相………………一〇四
CC003n0003_p0086a02║　　　　　　　　　　　　　　　　識二、依粗苦示現可得相…………………一〇四
CC003n0003_p0086a03║　　　　　　　　　　　　　　　　識三、依粗無我示細無我…………………一〇四
CC003n0003_p0086a04║　　　　　　　　　　　　　　　空三、由正理門比知極細……………………一〇五
CC003n0003_p0086a05║　　　　　　　　　　　　　　風三、結尾………………………………………一〇五
CC003n0003_p0086a06║　　　　　　　　　　　　　火三、釋自類譬喻所引相（分三）
CC003n0003_p0086a07║　　　　　　　　　　　　　　風一、略標………………………………………一〇五
CC003n0003_p0086a08║　　　　　　　　　　　　　　風二、正釋（分四）
CC003n0003_p0086a09║　　　　　　　　　　　　　　　空一、示無常喻………………………………一〇五
CC003n0003_p0086a10║　　　　　　　　　　　　　　　空二、示苦喻…………………………………一〇六
CC003n0003_p0086a11║　　　　　　　　　　　　　　　空三、示無我喻………………………………一〇六
CC003n0003_p0086a12║　　　　　　　　　　　　　　　空四、示盛衰喻………………………………一〇六
CC003n0003_p0086a13║　　　　　　　　　　　　　　風三、結尾………………………………………一〇六
CC003n0003_p0086a14║　　　　　　　　　　　　　火四、釋圓成實相（分三）
CC003n0003_p0087a01║　　　　　　　　　　　　　　風一、略標………………………………………一〇六
CC003n0003_p0087a02║　　　　　　　　　　　　　　風二、正釋………………………………………一〇六
CC003n0003_p0087a03║　　　　　　　　　　　　　　風三、結尾………………………………………一〇六
CC003n0003_p0087a04║　　　　　　　　　　　　　火五、示善清淨言教相（分三）
CC003n0003_p0087a05║　　　　　　　　　　　　　　風一、略標………………………………………一〇七
CC003n0003_p0087a06║　　　　　　　　　　　　　　風二、正釋………………………………………一〇七
CC003n0003_p0087a07║　　　　　　　　　　　　　　風三、結尾………………………………………一〇七
CC003n0003_p0087a08║　　　　　　　　　　　　水三、總結……………………………………………一〇七
CC003n0003_p0088a01║
CC003n0003_p0088a02║
CC003n0003_p0088a03║
CC003n0003_p0088a04║
CC003n0003_p0088a05║
CC003n0003_p0088a06║
CC003n0003_p0088a07║
CC003n0003_p0088a08║
CC003n0003_p0088a09║
CC003n0003_p0088a10║
CC003n0003_p0088a11║
CC003n0003_p0088a12║
CC003n0003_p0088a13║
CC003n0003_p0088a14║
CC003n0003_p0088a15║
CC003n0003_p0089a01║解深密經疏卷第三十七
CC003n0003_p0089a02║
CC003n0003_p0089a03║「（二）、證得理趣者，略有四種：一、一切有情業報證得，二、聲聞乘證得，
CC003n0003_p0089a04║三、獨覺乘證得，四、大乘證得。」「一切有情業報證得者，謂一切有情造作淨不淨
CC003n0003_p0089a05║業，依自業故于五趣流轉中，感種種異熟，受種種異熟。」（此段論文見顯揚聖教
CC003n0003_p0089a06║論卷六第十頁）此中，以取果為感，以出果為受。又因義已成，定感果者曰「感」；果
CC003n0003_p0089a07║已出生，起受用心者曰「受」。「聲聞乘證得者，謂初受三歸，乃至依止聞及沙門莊嚴
CC003n0003_p0089a08║故，得五證得。」（此段論文見顯揚聖教論卷六第十頁）其中，聞及莊嚴者，聞謂聞
CC003n0003_p0089a09║正法；莊嚴者，《瑜伽師地論》中說為沙門莊嚴。「其中，五證得者：一、地證得，二、
CC003n0003_p0089a10║智證得，三、淨（信）證得，四、果證得，五、功德證得。地證得者，謂得三地：
CC003n0003_p0089a11║一、見地，二、修地，三、究竟地。智證得者，謂得九智：一、法智，二、類智，
CC003n0003_p0089a12║三、苦智，四、集智，五、滅智，六、道智，七、此後所得俗智，八、盡智，九、
CC003n0003_p0089a13║無生智。淨證得者，（『謂四證淨』）」（上一段文見顯揚聖教論卷六第十頁）
CC003n0003_p0089a14║即於佛、法、僧、戒等四種起清淨信。廣如《顯揚聖教論》中所說應知。「果證得者：
CC003n0003_p0089a15║謂四沙門果。功德證得者：謂無量、解脫、勝處、遍處、無諍、願智、無礙解、
CC003n0003_p0090a01║神通等功德。……」「獨覺乘證得者，略有三種：一、由先已得順決擇分善根
CC003n0003_p0090a02║故。」謂由先世之業，已得順決擇分善根，後身唯于一坐得獨覺果。「二、由先
CC003n0003_p0090a03║已得無漏真證故。」謂前世已得聖者之身，現世得獨覺果。《瑜伽師地論》中亦說：
CC003n0003_p0090a04║「二、先世已得」。「三、由次第得故。」謂由一身一坐得果，即先世生起順決
CC003n0003_p0090a05║擇分四善，乃至最後次第獲得盡智、無生智等。《瑜伽師地論》亦說，「三、先世未
CC003n0003_p0090a06║得」。「此中，由前二證得者，名獨勝覺；由後證得者，名犀角喻獨覺。」「大乘證得
CC003n0003_p0090a07║者，謂大悲證得，發心證得，不思議威力證得，波羅密多證得，攝事證得，地
CC003n0003_p0090a08║證得，不共佛法證得，彼一切如前分別（即『分析』義）應知。」（上一段中
CC003n0003_p0090a09║有「　」符號者皆是顯揚聖教論卷六第十頁至第十一頁中論文，字局略有不同）
CC003n0003_p0090a10║其中大悲者，當如《瑜伽師地論》所說而得了知。發心者，當如《廣釋菩提心論》中所說
CC003n0003_p0090a11║二種發心，及《瑜伽師地論》（發心品）中說由五種相發心而得了知。不可思議威力
CC003n0003_p0090a12║者，謂六神通力，亦可于《瑜伽師地論》〈威力品〉中所說而得了知。其他名詞，容易了解。
CC003n0003_p0090a13║「（三）、教導理趣者，……略有十二種教：一、事教，謂宣說各別色等、
CC003n0003_p0090a14║眼等一切法教。二、想差別教，謂宣說蘊、界、處、緣起、是處、非處、諸根、
CC003n0003_p0091a01║諸諦、念住、有色、無色、有見、無見、有對、無對等，如是廣說無量佛薄伽梵
CC003n0003_p0091a02║想差別教。三、自宗觀察教，謂契經、應頌、記別等教。……」「四、他宗觀
CC003n0003_p0091a03║察教，謂依七種因明，摧伏他論，成立自論教。」七種因明者：當如《顯揚聖教論》及《瑜
CC003n0003_p0091a04║伽師地論》中所說而得了知。「五、不了義教，謂契經、應頌、記別等中，薄伽梵略
CC003n0003_p0091a05║標其義，未廣分別，應更開示教。六、了義教，謂翻前應知。七、俗諦教，謂諸
CC003n0003_p0091a06║所有言路顯示，彼一切皆名俗諦；又依名、想、言說增上所起，謂相、名、分別，
CC003n0003_p0091a07║亦是俗諦。八、勝義諦教，謂四聖諦教，及其真如、真實、實際、法性教等。九、
CC003n0003_p0091a08║隱密教，謂多分聲聞藏教。十、顯了教，謂多分大乘藏教。十一、可記事教，如
CC003n0003_p0091a09║四種法嗢陀南教，謂一切行無常，乃至涅槃寂靜，如是等教。十二、不可記事教，
CC003n0003_p0091a10║謂有問言：世間為常、為無常耶？（『如來爾時默然不記。但告彼言：我說此事
CC003n0003_p0091a11║不可記別。』）如是乃至問言：如來寂滅後有耶、無耶？如來爾時默然不記，但
CC003n0003_p0091a12║告彼言：我說此事不可記別。此中四因緣故，不可記事，應知。一、無體性故，不可
CC003n0003_p0091a13║記別。如有問言：我與諸蘊為異、不異？（『為常、無常？』），如是等。二、能
CC003n0003_p0091a14║引無義利故，不可記別。如《升攝波葉喻經》說：『有無量法我已證覺，而不宣說。何
CC003n0003_p0091a15║以故？彼法能引無義利故。』三、甚深故，不可記別。謂有問言：我為有、為無耶？
CC003n0003_p0092a01║此不可記別。何以故？若如來記別我有者，彼人或執蘊中有我，或執離蘊有我；
CC003n0003_p0092a02║若記別我無者，彼人或謗世俗言說我亦是無。……四、（『彼相』）法爾故，不
CC003n0003_p0092a03║可記別。謂諸法真如與彼諸法若一若異不可記別，由彼（真）如相，法爾不可安
CC003n0003_p0092a04║立若異性、若不異性故。復有四種因緣，（『如來宣說』）不可記別事應知：一、
CC003n0003_p0092a05║由此事是外道所說故，二、不如理故，三、不具義故，四、唯能發起諍論纏
CC003n0003_p0092a06║故。……」（以上一大段文可閱顯揚聖教論卷六第十一頁至第十三頁）
CC003n0003_p0092a07║「離二邊理趣者，略有六種應知。一、遠離于不實有（而妄執為真實有之）
CC003n0003_p0092a08║增益邊，二、遠離于真實有（而妄執為不實有之）損減邊，三、遠離執常邊，四、
CC003n0003_p0092a09║遠離執斷邊，五、遠離受用欲樂邊，六、遠離受用自苦邊。」（上一段文見顯揚
CC003n0003_p0092a10║聖教論卷六第十三頁）此中，謂于遍計所執自性執為有者，名增益邊；于依他起及圓
CC003n0003_p0092a11║成實執為無者，名損減邊；又執我為決定有者，名增益有情邊；執我為決定無者，名損
CC003n0003_p0092a12║減有情邊，由彼于假名安立之有情亦撥為無故；又執心為真實有者，是增益法邊；
CC003n0003_p0092a13║執心為真實無者，是損減法邊。此等應如《辯中邊論》所說而得了知。又于色等執為常
CC003n0003_p0092a14║住者，是外道邊；執為無常性者，是聲聞邊。此亦應如《辯中邊論》所說而得了知。復次，
CC003n0003_p0092a15║見諸行為無常性者，是斷邊；見涅槃為常性者，是常邊。此亦應如《勝鬘夫人經》（即勝
CC003n0003_p0093a01║鬘獅子吼經）所說而得了知。又耽著五欲樂者，為樂邊；忍受自飢等苦行者，為苦行
CC003n0003_p0093a02║邊。此亦應如《瑜伽師地論》所說而得了知。若能遠離如上所說互相觀待三種二邊，而
CC003n0003_p0093a03║行中道者，即名遠離二邊理趣。
CC003n0003_p0093a04║「不可思議理趣者，略有六種不可思議事：一、我不可思議，二、有情不
CC003n0003_p0093a05║可思議，三、世間不可思議，四、一切有情業報不可思議，五、證靜慮者及靜慮
CC003n0003_p0093a06║境界不可思議，六、諸佛及諸佛境界不可思議。」（上一段文見顯揚聖教論卷六
CC003n0003_p0093a07║第十三頁）此等（名義）當如《瑜伽師地論》中所說次第解釋。如彼論（瑜伽師地論
CC003n0003_p0093a08║卷六十四第八頁）云：「㈠我思議者，謂如有一，依止身見（即薩迦耶見），如是思
CC003n0003_p0093a09║議：我于過去為曾有耶？為復無耶？于現在及未來二世亦復如是。㈡有情思議
CC003n0003_p0093a10║者，謂如有一，即依身見，如是思議：今此有情從何而生？是諸有情誰之所作？乃至
CC003n0003_p0093a11║有情當何所往？是諸有情何處滅盡？㈢世間思議者，謂如有一，即依身見，如是思
CC003n0003_p0093a12║議：世間是常，乃至廣說。或依法性，如是思議：此我法性、有情法性、世間法性
CC003n0003_p0093a13║從何而生？不能唯依法爾道理，是故說此名為思議不（可）思議處。㈣有情業果
CC003n0003_p0093a14║思議者，由四種相不可思議，謂處所差別故、事差別故、因差別故、異熟果差別
CC003n0003_p0093a15║故。㈤諸修靜慮靜慮境界，由三種相不可思議。謂真如甚深義故、自在轉故、無
CC003n0003_p0094a01║漏界證得故。㈥諸佛世尊諸佛境界，由五種相不可思議。即由如上所說三相，復
CC003n0003_p0094a02║由二相，謂無障故，成立有情所作事故。」又《顯揚聖教論》（卷十七第七頁）云：
CC003n0003_p0094a03║「論曰：有九種事不可思議。謂于前六，（一、我，二、有情，三、世界，四、業
CC003n0003_p0094a04║報，五、靜慮者境界，六、諸佛境界）之上，再加三種，即七、十四不可記事，
CC003n0003_p0094a05║八、非正法，九、一切煩惱之所引攝。」此論（卷頁同上）又云：「問：何因緣
CC003n0003_p0094a06║故，如是九事不應思議？答：五因緣故：一、我及有情無自相故，不應思議；二、
CC003n0003_p0094a07║世界（本）現成相故，不應思議；三、業報及二境界甚深相故，不應思議；四、不可
CC003n0003_p0094a08║記事非一定相故，不應思議；五、非正法及諸煩惱之所引攝，能引無義相故，不應思
CC003n0003_p0094a09║議。若有思議如是等事，當知能引三種過失：一、起心亂過失，二、生非福過失，
CC003n0003_p0094a10║三、不得善妙過失。若不思議，能引三種功德，翻此應知。」廣如彼論所說。「
CC003n0003_p0094a11║意樂理趣者，略有十六種意樂：一、開示意樂，二、離欲意樂，三、勸導意樂，
CC003n0003_p0094a12║四、獎勵意樂，五、讚悅意樂，六、令入意樂，七、除疑意樂，八、成熟意樂，
CC003n0003_p0094a13║九、入定意樂，十、解脫意樂，十一、依別義意樂，十二、發證行者無過及歡喜
CC003n0003_p0094a14║意樂，十三、令聞行者于說法師起尊重意樂，十四、法眼流布意樂，十五、善增
CC003n0003_p0094a15║廣意樂，十六、制伏一切相意樂。」（此一段文見顯揚聖教論卷六第十三頁）
CC003n0003_p0095a01║《瑜伽師地論》中解釋六種理趣相，多分與《顯揚聖教論》所說相同。復次，《瑜伽師地論》（卷六
CC003n0003_p0095a02║十四第九頁）云：「（問曰：）云何真義理門，由遠離二邊理門應隨決了？……」
CC003n0003_p0095a03║（彼論卷六十四第十四頁）（答曰：）「若于依他起自性、或圓成實自性中，所有
CC003n0003_p0095a04║遍計所執自性妄執，當知名增益邊。……若于依他起自性及圓成實自性（『諸
CC003n0003_p0095a05║有法中，』）謗其自相，言無所有者，當知名損減邊。如是真義理門，由遠離二邊理
CC003n0003_p0095a06║門應隨決了。又證得、教導二種理門，由不可思議理門及意趣理門應隨決了。……
CC003n0003_p0095a07║復次，此中于真義理門，由遠離二邊理門隨決了已，便能證得所應得義。……」詳
CC003n0003_p0095a08║如彼論所說。又《阿毗達磨雜集論》中顯示六種理趣義，與《瑜伽師地論》所說略有不同。
CC003n0003_p0095a09║如彼論（阿毗達磨雜集論卷十五第五頁）云：「理趣門者，謂若處顯示六理趣義。
CC003n0003_p0095a10║何等為六？一、真義理趣，二、證得理趣，三、教導理趣，四、離二邊理趣，五、
CC003n0003_p0095a11║不思議理趣，六、意樂理趣。如是六種理趣，前三如其次第，應隨後三理趣決了。
CC003n0003_p0095a12║如《愛味經》中，『佛告諸比丘曰：諸比丘！于色有味』等，是顯示由遠離增益、損減二邊理
CC003n0003_p0095a13║趣，決了真義理趣。『有（愛）味、有（過）患（即是染）、有出離』者（即是淨，
CC003n0003_p0095a14║即有染淨，即是依他，非畢竟無），顯離損減邊；『于色乃至于識』者（非有實我），
CC003n0003_p0095a15║顯離增益邊，由顯示染污、清淨、唯依諸蘊，不依我故。乃至『告諸比丘：我自證
CC003n0003_p0096a01║知由此（不思議理趣）故』，乃至『已證覺無上正等菩提』者，顯『由不思議理趣，決
CC003n0003_p0096a02║了證得理趣。』此顯真正內自所知故。如是一切經皆是。『教導理趣，應隨意樂理
CC003n0003_p0096a03║趣決了』（者）；謂依所遍知事、所遍知義、遍知（自性）、遍知果、彼證知意
CC003n0003_p0096a04║樂而說此經。『所遍知事』者，謂色等。『所遍知義』者，謂有味等，由此差別
CC003n0003_p0096a05║義，遍知色等事故。『遍知』（自性）者，謂于五取蘊，由如是三轉（即有味、
CC003n0003_p0096a06║有患、有出離），如實遍知。『遍知果』者，謂從此諸天世間，乃至并天人，皆得
CC003n0003_p0096a07║解脫（謂煩惱解脫），乃至極解脫（謂苦解脫）。『彼證知意樂』者，謂自證知；
CC003n0003_p0096a08║我已證覺無上正等菩提。」
CC003n0003_p0096a09║流轉者，所謂三世、三有為相、及四種緣。
CC003n0003_p0096a10║此即第六、解釋流轉相。謂諸有為法，于三世中，由生、住、滅為緣，而有
CC003n0003_p0096a11║有為三相及四緣故，流轉世間。如《顯揚聖教論》（卷十五第十六頁）云：「前後相
CC003n0003_p0096a12║續展轉不斷恒現在前，顯了可見，有因不住而復變異，說名流轉。」當知于三世
CC003n0003_p0096a13║中，由三有為相為緣，而有四緣及業生起。《相續解脫經》中作「生者，謂三禪、三有
CC003n0003_p0096a14║為相及四緣。」《深密解脫經》（卷五第九頁）中作「形相者，所謂三世、三有為相及
CC003n0003_p0096a15║四種因緣。」（其中「生者謂三禪」及「形相」）等辭，是由譯者筆誤。
CC003n0003_p0097a01║道理者，當知四種。
CC003n0003_p0097a02║以下第七、解釋四種道理。于中分三：一、略舉數目，二、如數標名，三、
CC003n0003_p0097a03║依次解釋。此即第一、略舉數目。
CC003n0003_p0097a04║一者、觀待道理，二者、作用道理，三者、證成道理，四者、法爾道理。
CC003n0003_p0097a05║此即第二、如數標名。《相續解脫經》中作「成者，有四種：一者、以有成，二者、所
CC003n0003_p0097a06║作事成，三者、助成，四者、法成。」《深密解脫經》（卷五第九頁）中作「相應相者，
CC003n0003_p0097a07║有四種應知。（『何等為四？』）謂彼此相待相應、能作所作相應、生相應、法
CC003n0003_p0097a08║體相應。」
CC003n0003_p0097a09║觀待道理者，謂若因、若緣，能生諸行，及起隨說，如是名為觀待道理。
CC003n0003_p0097a10║以下第三、依次解釋。其中依解釋四種道理，而分為四。此即第一、解釋觀待道
CC003n0003_p0097a11║理。于中有二：一、解釋，二、結尾。當知後三種道理，亦是如此分析。此即第一、
CC003n0003_p0097a12║解釋。謂諸行法，觀待諸因諸緣，及名、句、文身，始得明顯，是故名等名為觀
CC003n0003_p0097a13║待。如《瑜伽師地論》中〈聲聞地〉（卷二十五第九頁）云：「（『云何名為觀待道
CC003n0003_p0097a14║理？』）謂略說有二種觀待，一、生起觀待，二、施設觀待。生起觀待者，謂由
CC003n0003_p0098a01║諸因、諸緣勢力，生起諸蘊，此蘊生起要當觀待諸因、諸緣。施設觀待者，謂由名身、
CC003n0003_p0098a02║句身、文身，施設諸蘊，此蘊施設，要當觀待名身、句身、文身。是名于蘊生起
CC003n0003_p0098a03║觀待、施設觀待。即此生起觀待、施設觀待，生起諸蘊、施設諸蘊，說名道理。」
CC003n0003_p0098a04║詳如彼論所說。《相續解脫經》及《深密解脫經》、《顯揚聖教論》中，亦多分與此經所說相同，
CC003n0003_p0098a05║故未多述（經中所言：「如是名為觀待道理。」者，即是第二結尾）。
CC003n0003_p0098a06║作用道理者，謂（由）若因、若緣，能得諸法，或能成辦，或復生已，作諸業
CC003n0003_p0098a07║用，如是名為作用道理。
CC003n0003_p0098a08║此即第二、解釋作用道理。對於此段經文，亦有不同解釋。有一類言：諸由六
CC003n0003_p0098a09║根見六境者，皆名為「得」。四大為因而成色等，即為「成辦」。諸法生起，各有
CC003n0003_p0098a10║作用，如眼能見色，乃至意能了法云。又一類言：由修善行而「得」涅槃，以及
CC003n0003_p0098a11║功德圓滿「成辦」。見及聞等即名作用。如〈聲聞地〉（瑜伽師地論卷二十五第九頁）
CC003n0003_p0098a12║中：「（『云何名為作用道理？』）謂彼諸蘊，由自因緣而生，有自作用，各各
CC003n0003_p0098a13║差別。謂如眼能見色，耳能聞聲，乃至意能了法。色為眼境，聲為耳境，如是乃
CC003n0003_p0098a14║至法為意境。或復與此相同諸法，于彼彼法，別別作用（『當知亦爾。即此諸法
CC003n0003_p0098a15║各別作用』），所有道理，瑜伽、方便，皆說名為作用道理。」
CC003n0003_p0099a01║證成道理者，謂若因、若緣，能令所立、所說、所標義得成立，令正覺悟，如
CC003n0003_p0099a02║是名為證成道理。
CC003n0003_p0099a03║以下第三、解釋證成道理。于中分：（一、先說對於此段經文之二種解釋，
CC003n0003_p0099a04║二、解釋證成道理）此即第一、先說對於此段經文之二種解釋。有一類言：「若
CC003n0003_p0099a05║因、若緣」者，謂立宗時，凡是所觀待之因、喻，皆名因緣。言「所立」者，即是
CC003n0003_p0099a06║安立所立宗義。言「所說」者，即是說明所立義之依據。言「所標義得成立」者，
CC003n0003_p0099a07║即是解釋先所立義獲得成立。言「令正覺悟」者，即由解釋先之所說及所標義已，
CC003n0003_p0099a08║能令他人生起正確覺悟云。有一類言：「若因、若緣」者，指三種量，即與所立、
CC003n0003_p0099a09║所說、所標三者義同。其中差別，謂凡是觀待彼能建立三量者，名為「所立」；凡
CC003n0003_p0099a10║是觀待彼能說明（所立義）之言說者，名為「所說」；凡是觀待彼能廣為解釋（所
CC003n0003_p0099a11║立義）者，名為「所標」。由諸因緣，使所立義得成立已，能令他人于所立之「無
CC003n0003_p0099a12║常」義等正確覺悟者，名為「令正覺悟」。如〈聲聞地〉（瑜伽師地論卷二十五第九
CC003n0003_p0099a13║頁）中：「云何名為證成道理？謂（『于』）一切蘊皆是無常，或眾緣所生，或
CC003n0003_p0099a14║苦、空、無我等義。由三量故，謂由至教量故，由現量故，由比量故，如實觀察。
CC003n0003_p0099a15║諸有智者，于證成道理，心正喜悅，由三量故，能于諸蘊皆無常性，或眾緣生性，
CC003n0003_p0100a01║或苦性、空性及無我性，安置成立。如是等名證成道理」云。（上段論文與金陵本
CC003n0003_p0100a02║中字句略有不同）
CC003n0003_p0100a03║又此道理，略有二種。
CC003n0003_p0100a04║以下第二、解釋證成道理。于中分四：一、略標數目，二、依數列名，三、
CC003n0003_p0100a05║總示其相，四、徵問及答釋。此即第一（略標數目）。
CC003n0003_p0100a06║一者、清淨，二者、不清淨。
CC003n0003_p0100a07║此即第二、依數列名。謂由因明成立其義，無過失故，名為清淨；有過失故，名
CC003n0003_p0100a08║不清淨。下當廣說。
CC003n0003_p0100a09║由五種相名為清淨，由七種相名不清淨。
CC003n0003_p0100a10║此即第三、總示其相。謂由五相及七種相為緣，分別名為清淨及不清淨之斷
CC003n0003_p0100a11║定辭。此段經文尚有一種分段方式。即從第二、解釋證成道理中，又分為二：一、
CC003n0003_p0100a12║略示，二、徵問及答釋。一、略示中，又分為三：一、略標數目，二、依數列名，
CC003n0003_p0100a13║三、總示其相。
CC003n0003_p0100a14║云何由五種相名為清淨？
CC003n0003_p0101a01║以下第二、徵問及答釋。于中分二：一、釋清淨，二、釋不清淨。一、釋清
CC003n0003_p0101a02║淨中，又分為二：一、徵問，二、答釋。此即第一、徵問。
CC003n0003_p0101a03║一者、現見所得相，二者、依止現見所得相，三者、自類譬喻所引相，四者、圓成實
CC003n0003_p0101a04║相，五者、善清淨言教相。
CC003n0003_p0101a05║以下第二、如來答釋。于中有二：一、釋五相，二、釋五相結尾。一、釋五
CC003n0003_p0101a06║相中，又分為二：一、正釋五相，二、再徵及重釋。一、正釋五相，亦分為三：一、
CC003n0003_p0101a07║略標五相，二、依次廣釋，三、總結。此即第一、略標五相。
CC003n0003_p0101a08║現見所得相者。
CC003n0003_p0101a09║以下第二、依次廣釋。此亦由釋五相，而分為五：一、釋現見所得相。此又分
CC003n0003_p0101a10║三：一、略標，二、正釋，三、結尾。此即第一、略標。
CC003n0003_p0101a11║謂一切行皆無常性，一切行皆是苦性，一切法皆無我性，此為世間現量所得。
CC003n0003_p0101a12║此即第二、正釋。此段經文，亦有兩種解釋。第一種解釋云：「一切行皆無常性」
CC003n0003_p0101a13║等，是舉事正釋。「此為世間現量所得」者，是分析量之分際，如言：「世間觀察
CC003n0003_p0101a14║唯是現量而已」。由是現量（所得），故名現量。謂依粗無常、比知細無常等，故
CC003n0003_p0102a01║名「依止現見所得相」。下當宣說。問：此事如何？答：此處暫依一世粗無常義，
CC003n0003_p0102a02║即能現見無常性者，名無常現量。自身領受各種損惱故，名為苦現量。言說尋求等中
CC003n0003_p0102a03║無自在故，了知無我者，名為無我現量。此等是由聞、思二慧散亂心之所推度，故非現
CC003n0003_p0102a04║量（指非出世現量）；此等唯是世間現量云。第二種解釋云：此中所言，「一切
CC003n0003_p0102a05║行皆無常性」者，是總攝諸有為法。言「一切行皆是苦性」者，是指諸有漏行。
CC003n0003_p0102a06║言「一切法皆無我性」者，是攝一切法。此等即名三法。如《瑜伽師地論》（卷十五
CC003n0003_p0102a07║第十三頁）云：「決定義者，如一切行皆是無常，一切有漏皆性是苦，一切諸法
CC003n0003_p0102a08║皆空無我。」無常等理具有二義：一者、自相，謂無常等理，具有現量所得各各自
CC003n0003_p0102a09║體。二者、共相，譬如以線貫穿花鬘，謂無常一法，遍及諸蘊。苦及無我，亦復如是。
CC003n0003_p0102a10║此中現量，是依後之共相而說，故唯就觀察，說名世間現量，然非真正（出世）
CC003n0003_p0102a11║現量。《瑜伽師地論》中，是依真正出世現量說（此）名世間現量。如彼論（卷十五第
CC003n0003_p0102a12║十頁）云：「問：如是現量，當言誰之現量？答：略說有四種：一、色根現量，
CC003n0003_p0102a13║二、意受現量，三、世間現量，四、清淨現量。色根現量者，謂五色根所行境界，
CC003n0003_p0102a14║如先所說現量體相。意受現量者，謂諸意根所行境界，如先所說現量體相。世間
CC003n0003_p0102a15║現量者，謂于彼二，總說為一世間現量。清淨現量者，謂諸所有世間現量，亦得
CC003n0003_p0103a01║名為清淨現量；或有清淨現量，非世間現量，謂出世智，于所行境，有知為有，無
CC003n0003_p0103a02║知為無，有上知（為）有上，無上知（為）無上，是名不共世間清淨現量。」《顯
CC003n0003_p0103a03║揚聖教論》中亦如此說。依《瑜伽師地論》所說，非無漏故，應名世間；非現量故，亦名世
CC003n0003_p0103a04║間。設若如此，則現量以何為體？答：玄奘阿闍黎說：「前五根識皆是現量，散心
CC003n0003_p0103a05║位時五俱意識及第一剎那意識亦是現量，定中獨頭意識唯是現量所攝云。」《集量論》
CC003n0003_p0103a06║作者陳那阿闍黎亦說：「一切定心唯是現量云。」
CC003n0003_p0103a07║如是等類，是名現見所得相。
CC003n0003_p0103a08║此即第三、結尾。文易了知。
CC003n0003_p0103a09║依止現見所得相者：
CC003n0003_p0103a10║以下第二、釋依止現見所得相。于中分三：一、略標，二、正釋，三、結尾。
CC003n0003_p0103a11║此即第一、略標。謂依粗無常，而說剎那極細無常等。
CC003n0003_p0103a12║謂一切行皆剎那性，他世有性，淨、不淨業無失壞性。
CC003n0003_p0103a13║以下第二、正釋。于中分三：一、示依止現見所得相之三性；二、「由彼」以
CC003n0003_p0103a14║下，示成為現見所得相之因；三、「由此因緣」以下，示由正理門比知極細。此即第
CC003n0003_p0104a01║一。（示依止現見所得相之三性）。謂依止現見所得相，有三種性，即一切行皆剎那
CC003n0003_p0104a02║性，他世有性，淨不淨業無失壞性。如言：「由粗無常等為緣，比知有此三性。」
CC003n0003_p0104a03║下當宣說。
CC003n0003_p0104a04║由彼能依粗無常性現可得故。
CC003n0003_p0104a05║以下第二、示成為現見所得相之因。此亦由說三因，即分為三。（一、依粗
CC003n0003_p0104a06║無常示現可得相，二、依粗苦示現可得相，三、依粗無我示細無我。）此即第一
CC003n0003_p0104a07║（依粗無常示現可得相）。謂由于依止粗無常性現見可得，故能比知定有剎那生
CC003n0003_p0104a08║滅細無常境。此即是說，由依現量及比量故得生起。
CC003n0003_p0104a09║由諸有情種種差別，依種種業現可得故。
CC003n0003_p0104a10║此即第二、依粗苦示現可得相。謂現在時所有各種苦逼，皆依過去所作諸業
CC003n0003_p0104a11║現見可得，故能比知未來亦決定有苦果。
CC003n0003_p0104a12║由諸有情若樂、若苦，淨不淨業以為依止現可得故。
CC003n0003_p0104a13║此即第三、依粗無我示細無我。謂諸有情現在所受若樂、若苦，皆依善不善業
CC003n0003_p0104a14║現見可得，淨不淨業決定引果并不失壞，因此了知受樂、受苦之實我完全非有。
CC003n0003_p0105a01║由此因緣，于不現見可為比度。
CC003n0003_p0105a02║此即第三、示由正理門比知極細。謂由如上所說三種因緣，即從粗無常等義，
CC003n0003_p0105a03║比知極細難見之事。
CC003n0003_p0105a04║如是等類，是名依止現見所得相。
CC003n0003_p0105a05║此即第三、結尾。應當了知。
CC003n0003_p0105a06║自類譬喻所引相者：
CC003n0003_p0105a07║以下第三、釋自類譬喻所引相。于中分三：一、略標，二、正釋，三、結尾。
CC003n0003_p0105a08║此即第一、略標同法喻。
CC003n0003_p0105a09║謂于內外諸行聚中，引諸世間共所了知，所得生死以為譬喻。
CC003n0003_p0105a10║以下第二、正釋。于中分四：一、示無常喻，二、示苦喻，三、示無我喻，
CC003n0003_p0105a11║四、示盛衰喻。此即第一、示無常喻。此中所言「內外」者，是依有情及非有情而
CC003n0003_p0105a12║說內外之喻。謂即于此內外二種行聚，引諸世間共所了知生及死等（粗無常）事，
CC003n0003_p0105a13║示為了知細無常之喻故。或者不分粗細，唯說總喻。《顯揚聖教論》（卷二十第十五
CC003n0003_p0105a14║頁）中，說為「生滅」，未說「生死」。
CC003n0003_p0106a01║引諸世間共所了知，所得生等種種苦相以為譬喻。
CC003n0003_p0106a02║此即第二、示苦喻。謂以世間所有（生等）八苦（之相）作為自己受苦之喻。
CC003n0003_p0106a03║引諸世間共所了知，所得不自在相以為譬喻。
CC003n0003_p0106a04║此即第三、示無我喻。文易了知。
CC003n0003_p0106a05║又復于外引諸世間共所了知，所得衰盛以為譬喻。
CC003n0003_p0106a06║此即第四、示盛衰喻。
CC003n0003_p0106a07║如是等類，當知是名自類譬喻所引相。
CC003n0003_p0106a08║此即第三、結尾。文易了知。
CC003n0003_p0106a09║圓成實相者。
CC003n0003_p0106a10║以下第四、示圓成實相。于中有三：一、略標，二、正釋，三、結尾。此即第
CC003n0003_p0106a11║一（略標）。
CC003n0003_p0106a12║謂即如是現見所得相，若依止現見所得相，若自類譬喻所得相，于所成立決
CC003n0003_p0106a13║定能成。
CC003n0003_p0106a14║此即第二、正釋圓成實相。謂由現見所得相，及依止現見所得相、自類譬喻所
CC003n0003_p0107a01║得相等，于所立義決定能成，故名圓成實。《顯揚聖教論》（卷二十第十五頁）中，
CC003n0003_p0107a02║作「成就（相）」。（未說圓成實相）
CC003n0003_p0107a03║當知是名圓成實相。
CC003n0003_p0107a04║此即第三、結尾。文易了知。
CC003n0003_p0107a05║善清淨言教相者：
CC003n0003_p0107a06║以下第五、示善清淨言教相。于中分三：一、略標，二、正釋，三、結尾。
CC003n0003_p0107a07║此即第一（略標）。
CC003n0003_p0107a08║謂一切智者之所宣說。如言：涅槃究竟寂靜。
CC003n0003_p0107a09║此即第二、正釋。
CC003n0003_p0107a10║如是等類，當知是名善清淨言教相。
CC003n0003_p0107a11║此即第三、結尾。
CC003n0003_p0107a12║善男子！是故由此五種相故，名善觀察清淨道理。由清淨故，應可修習。
CC003n0003_p0107a13║此即第三、總結。