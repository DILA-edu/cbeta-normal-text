CC003n0003_p0135a01║解深密經疏卷第三十九科目
CC003n0003_p0135a02║
CC003n0003_p0135a03║　　　　　　　　　　　　　　午四、釋法爾道理………………………………一三九
CC003n0003_p0135a04║　　　　　　　　　　　　辰八、釋總別相………………………………………一四〇
CC003n0003_p0135a05║　　　　　　　　　　寅五、解釋自性相…………………………………………一四一
CC003n0003_p0135a06║　　　　　　　　　　寅六、解釋彼果相…………………………………………一四一
CC003n0003_p0135a07║　　　　　　　　　　寅七、解釋彼領受開示相…………………………………一四二
CC003n0003_p0135a08║　　　　　　　　　　寅八、解釋彼障礙法相……………………………………一四二
CC003n0003_p0135a09║　　　　　　　　　　寅九、解釋彼隨順法相……………………………………一四二
CC003n0003_p0135a10║　　　　　　　　　　寅十、解釋彼障礙法之過患相……………………………一四二
CC003n0003_p0135a11║　　　　　　　　　　寅十一、解釋彼隨順法之勝利相…………………………一四二
CC003n0003_p0135a12║　　　　　辛二、略說不共陀羅尼義（分二）
CC003n0003_p0135a13║　　　　　　壬一、請說（分二）
CC003n0003_p0135a14║　　　　　　　癸一、啟請宣說……………………………………………………一四三
CC003n0003_p0135a15║　　　　　　　癸二、明請說意指…………………………………………………一四四
CC003n0003_p0136a01║　　　　　　壬二、如來正答（分二）
CC003n0003_p0136a02║　　　　　　　癸一、囑聽允說（分二）
CC003n0003_p0136a03║　　　　　　　　子一、允予解說…………………………………………………一四四
CC003n0003_p0136a04║　　　　　　　　子二、示解說利益………………………………………………一四四
CC003n0003_p0136a05║　　　　　　　癸二、如請正說（分二）
CC003n0003_p0136a06║　　　　　　　　子一、先說長行（分二）
CC003n0003_p0136a07║　　　　　　　　　丑一、正說（分三）
CC003n0003_p0136a08║　　　　　　　　　　寅一、示正義………………………………………………一四四
CC003n0003_p0136a09║　　　　　　　　　　寅二、示愚痴所執之過患…………………………………一四六
CC003n0003_p0136a10║　　　　　　　　　　寅三、示通達之利益………………………………………一四七
CC003n0003_p0136a11║　　　　　　　　　丑二、結尾……………………………………………………一四八
CC003n0003_p0136a12║　　　　　　　　子二、復說重頌（分二）
CC003n0003_p0136a13║　　　　　　　　　丑一、說頌因由………………………………………………一四八
CC003n0003_p0136a14║　　　　　　　　　丑二、正說重頌（分三）
CC003n0003_p0137a01║　　　　　　　　　　寅一、重說正理（分二）
CC003n0003_p0137a02║　　　　　　　　　　　卯一、重示補特伽羅空之理趣…………………………一四八
CC003n0003_p0137a03║　　　　　　　　　　　卯二、示法空之理趣……………………………………一四八
CC003n0003_p0137a04║　　　　　　　　　　寅二、重示為痴所執之過患………………………………一四九
CC003n0003_p0137a05║　　　　　　　　　　寅三、重示通達之利益……………………………………一四九
CC003n0003_p0137a06║　　戊三、明如來受用身相（分七）
CC003n0003_p0137a07║　　　己一、明如來受用身之心生起相（分二）
CC003n0003_p0137a08║　　　　庚一、正明受用身之心生起相（分四）
CC003n0003_p0137a09║　　　　　辛一、請問受用身之心生起相…………………………………………一五〇
CC003n0003_p0137a10║　　　　　辛二、如來答示（分二）
CC003n0003_p0137a11║　　　　　　壬一、示如來無心意識之尋思加行…………………………………一五〇
CC003n0003_p0137a12║　　　　　　壬二、示如來雖無加行然有心法生起………………………………一五一
CC003n0003_p0137a13║　　　　　辛三、重申徵問…………………………………………………………一五二
CC003n0003_p0137a14║　　　　　辛四、正說（分三）
CC003n0003_p0138a01║　　　　　　壬一、正示其義………………………………………………………一五三
CC003n0003_p0138a02║　　　　　　壬二、舉喻比知（分二）
CC003n0003_p0138a03║　　　　　　　癸一、以睡眠為喻…………………………………………………一五三
CC003n0003_p0138a04║　　　　　　　癸二、以滅盡定為喻………………………………………………一五三
CC003n0003_p0138a05║　　　　　　壬三、喻義合說………………………………………………………一五五
CC003n0003_p0139a01║解深密經疏卷第三十九
CC003n0003_p0139a02║法爾道理者：謂如來出世、若不出世，法性安住、法住、法界，是名法爾道
CC003n0003_p0139a03║理。
CC003n0003_p0139a04║此即第四、釋法爾道理。《瑜伽師地論》中依緣起義，說經三句，即安住法性、
CC003n0003_p0139a05║法住、法界義。如彼論（瑜伽師地論卷十第十七頁）中：「問：如世尊言：是諸
CC003n0003_p0139a06║緣起，非我所作，亦非餘作。所以者何？若佛出世、若不出世，安住法性、法住、
CC003n0003_p0139a07║法界。云何法性？云何法住？云何法界？答：是諸緣起，無始時來，理成就性，
CC003n0003_p0139a08║是名『法性』。如成就性，以無顛倒文句安立，是名『法住』。由此法住，以彼
CC003n0003_p0139a09║法性為因，是故說彼名為『法界』。」又《瑜伽師地論》中〈聲聞地〉（卷二十五第十頁）
CC003n0003_p0139a10║云：「云何名為法爾道理？謂何因緣故，即彼諸蘊如是種類，諸器世間如是安布
CC003n0003_p0139a11║（成立義）？何因緣故，地堅為相，水濕為相，火暖為相，風用輕動以為其相？
CC003n0003_p0139a12║何因緣故，諸蘊無常，諸法無我，涅槃寂靜？何因緣故，色質礙相，受領納相，
CC003n0003_p0139a13║想等了（即了知義）相，行造作相，識了別相？答：由彼諸法法性應爾、自性
CC003n0003_p0139a14║應爾、本性應爾，即此法爾說名道理。」復次，《大乘阿毗達磨雜集論》（卷十一第八
CC003n0003_p0140a01║頁）中：「問：若欲於諸法，正勤審觀察，由幾種道理，能正觀察耶？答：由四
CC003n0003_p0140a02║種道理觀察：謂觀待道理、作用道理、證成道理、法爾道理。觀待道理者，諸行
CC003n0003_p0140a03║生時，要待眾緣。如芽生時，要待種子、時節、水、田等緣；諸識生時，要待根、
CC003n0003_p0140a04║境、作意等緣。如是等。作用道理者，謂異相諸法，各別作用。如眼根等，為眼
CC003n0003_p0140a05║識等所依作用；色等境界，為眼識等所緣作用；眼等諸識，了別色等；金（銀）
CC003n0003_p0140a06║匠等，善修造金銀等物。如是等。證成道理者，謂為證成所應成義，宣說諸量
CC003n0003_p0140a07║不相違語。『所應成義』者，謂自體、差別所攝、所應成義；『諸量不相違語』
CC003n0003_p0140a08║者，謂現量等不相違之立宗等言。法爾道理者，謂無始時來，於自性、共相所住法
CC003n0003_p0140a09║中，所有成就法性法爾。如火能燒、水能流動，如是等諸法，成就法性法爾。
CC003n0003_p0140a10║如經言：眼雖圓淨，空、無有常，乃至無我。所以者何？其性法爾。」若廣分別，
CC003n0003_p0140a11║應如《大乘阿毗達磨雜集論》及《瑜伽師地論》、《大乘莊嚴經論》、《顯揚聖教論》等中所說而
CC003n0003_p0140a12║得了知。
CC003n0003_p0140a13║總別者：謂先總說一句法已，後後諸句差別分別，究竟顯了。
CC003n0003_p0140a14║此即第八、釋總別相。《顯揚聖教論》中作為「略廣」。如彼論（卷二十第十七
CC003n0003_p0141a01║頁）云：「略廣」者，謂先說一句法，後以無量句展轉分別，顯了究竟。又《大
CC003n0003_p0141a02║乘阿毗達磨雜集論》（卷十五第三頁）云：「總別分門者，謂若處顯示，先以一句總
CC003n0003_p0141a03║標，後以餘句別釋。」《大智度論》（卷三十第二十八頁）云：「總相者，如無常等。
CC003n0003_p0141a04║別相者，諸法雖皆無常，而各有相不同，如地有堅相、水有濕相等。」
CC003n0003_p0141a05║自性相者，謂我所說，有行（行相）、有緣（能緣），所有能取菩提分法，
CC003n0003_p0141a06║謂念住等，如是名為彼自性相。
CC003n0003_p0141a07║上文廣釋本母相時，共分為十一種相中，已釋前四相門，今當解釋第五、自
CC003n0003_p0141a08║性相。謂如上所說「菩提分法四念住」等，是能任持自性。此處有緣境、行相，及能緣自體。
CC003n0003_p0141a09║四念住等三十七菩提分法，即是能取自性。
CC003n0003_p0141a10║彼果相者，謂若世間、若出世間諸煩惱斷，及所引發世、出世間諸果、功德，
CC003n0003_p0141a11║如是名為得彼果相。
CC003n0003_p0141a12║此即第六、解釋彼果相。謂由世間道制伏煩惱，及由出世間道永斷煩惱、證
CC003n0003_p0141a13║得涅槃，并由彼等引發有為功德，此即名為彼果相義。
CC003n0003_p0141a14║彼領受開示相者，謂即于彼，以解脫智而領受之，及廣為他宣說、開示，如
CC003n0003_p0142a01║是名為彼領受開示相。
CC003n0003_p0142a02║此即第七、解釋彼領受開示相。謂即由彼菩提分法能斷煩惱之智，領受有為、
CC003n0003_p0142a03║無為功德，及廣為他宣說開示。
CC003n0003_p0142a04║彼障礙法相者，謂即於修菩提分法，能作障礙諸染污法，是名彼障礙法相。
CC003n0003_p0142a05║此即第八、解釋彼障礙法相。謂即我、法二執，以及二障。
CC003n0003_p0142a06║彼隨順法相者，謂即於彼多所作法，是名彼隨順法相。
CC003n0003_p0142a07║此即第九、解釋彼隨順法相。謂由解脫品善根等能於三十七菩提分多所作法，
CC003n0003_p0142a08║即是彼隨順法相云。
CC003n0003_p0142a09║彼過患相者，當知即彼諸障礙法所有過失，是名彼過患相。
CC003n0003_p0142a10║此即第十、解釋彼障礙法之過患相。謂於修菩提分法能作障礙諸染污法所有
CC003n0003_p0142a11║過失。當知，是名彼過患相。
CC003n0003_p0142a12║彼勝利相者，當知即彼諸隨順法所有功德，是名彼勝利相。
CC003n0003_p0142a13║此即第十一、解釋彼（隨順法之）勝利相。《顯揚聖教論》中作「稱讚相」。如
CC003n0003_p0142a14║彼論（卷二十第十七頁）云：「（此稱讚相者：）謂隨順法所有功德，是名此稱
CC003n0003_p0143a01║讚相。」
CC003n0003_p0143a02║曼殊室利菩薩復白佛言：惟願世尊，為諸菩薩略說契經、調伏、本母不共外
CC003n0003_p0143a03║道陀羅尼義。
CC003n0003_p0143a04║上文第四、廣釋三藏中，分二：一、廣釋三藏之相，二、略示不共陀羅尼義。
CC003n0003_p0143a05║第一、廣釋三藏之相，上文已說。以下第二、略示不共陀羅尼義。於中分二：一、
CC003n0003_p0143a06║請說，二、正示。第一、請說中，亦分為二：一、啟請宣說，二、明請說意指。此即
CC003n0003_p0143a07║第一、啟請宣說。此中，「陀羅尼」者，即念及慧體。由於在啟請宣說之前，世尊已
CC003n0003_p0143a08║廣釋三藏，故于此處啟請如來略說三藏。曼殊室利菩薩為欲令諸菩薩，於佛所說甚
CC003n0003_p0143a09║深密意明記不忘，及斷粗重身，證得無為，而宣說不共外道邪說之陀羅尼，故名
CC003n0003_p0143a10║「不共陀羅尼義」。復有一種解釋。謂由補特伽羅及法二者皆空之理趣，生起了知補
CC003n0003_p0143a11║特伽羅及法二者皆空之智，即是不共陀羅尼義。由于通達彼（不共陀羅尼義）故，
CC003n0003_p0143a12║即得趣入如來所說諸法甚深密意。如《瑜伽師地論》云：「（復次善說法律）略由三
CC003n0003_p0143a13║支義故，不共外道，墮善說數（即列入善說一類）。言三支者：一者、宣說真實究
CC003n0003_p0143a14║竟解脫故，二者、宣說即彼方便故，三者、宣說即彼自內所證故。」（此段論文，見
CC003n0003_p0143a15║金陵論本卷八十五第四頁，文句略有不同。）廣如彼論所說。
CC003n0003_p0144a01║由此不共陀羅尼義，令諸菩薩得入如來所說諸法甚深密意。
CC003n0003_p0144a02║此即第二、明請說意指。謂由佛略說（不共陀羅尼義）之力，（令諸菩薩）
CC003n0003_p0144a03║得入如來所說諸法甚深密意。
CC003n0003_p0144a04║佛告曼殊室利菩薩曰：善男子！汝今諦聽，吾當為汝略說不共陀羅尼義。
CC003n0003_p0144a05║以下第二、如來正答。于中分二：一、囑聽允說；二、「善男子！」以下，是如請
CC003n0003_p0144a06║正說。一又分二：一、允予解說，二、示解說利益。此即第一、允予解說。
CC003n0003_p0144a07║令諸菩薩于我所說密意言辭，能善悟入。
CC003n0003_p0144a08║此即第二、示解說利益。
CC003n0003_p0144a09║善男子！若雜染法，若清淨法，我說一切皆無作用，亦都無有補特伽羅。以
CC003n0003_p0144a10║一切種離所為故，非雜染法先染後淨，非清淨法後淨先染。
CC003n0003_p0144a11║以下第二、如其所請而正宣說。于中分二：一、先說長行，二、復說重頌。
CC003n0003_p0144a12║一、又分二：一、正說，二、結尾。一、正說，亦分為三：一、示正義；二、「凡
CC003n0003_p0144a13║夫異生」以下，是示愚痴所執之過患；三、「若有」以下，是示通達之利益。此即第
CC003n0003_p0144a14║一、示正義。此段經文亦有兩種解釋。有一類言：從「若雜染法」至「亦都無有補
CC003n0003_p0145a01║特伽羅」，是明有情空義。謂如世尊言：「我說雜染以及清淨一切法上皆無各各異體
CC003n0003_p0145a02║作用，如見色等，補特伽羅上都無有我」云。又「皆無作用」者，如作遮止詞云：
CC003n0003_p0145a03║「除最勝語言之教法外別無所有」。所有此類義理，皆是有情空義。「以一切種
CC003n0003_p0145a04║離所為故」等，是明法空義。謂一切法遠離所取、能取等各種戲論作用故，諸雜染
CC003n0003_p0145a05║法既非先染後淨，諸清淨法亦非後淨先染。所以者何？由於遍計所執諸雜染法及
CC003n0003_p0145a06║清淨法，皆是隨心而有（心之所安立故），非勝義有。是故非先雜染，後成清淨。
CC003n0003_p0145a07║問：此經文中，未說遍計所執性之辭，如何得知唯是遍計所執自性？答：若與上
CC003n0003_p0145a08║文所示總相空義結合，則此處唯是示遍計所執，非指餘二自性，故知此句經文是
CC003n0003_p0145a09║說遍計所執自性。又經既說「以一切種離所為故」，則上文所說諸雜染法及清淨
CC003n0003_p0145a10║法，亦皆遠離我所有執等一切戲論作用故。有一類言：經言「若雜染法、若清淨
CC003n0003_p0145a11║法」者，是總說諸雜染法及清淨法。「我說一切皆無作用」者，是說法無我。「亦
CC003n0003_p0145a12║都無有補特伽羅」者，是說補特伽羅無我。「以一切種離所為故」者，是總說二
CC003n0003_p0145a13║無我。謂諸雜染及清淨法，遠離所取及能取作用故，非先雜染後成清淨。如《辯中
CC003n0003_p0145a14║邊論》（卷五第三十九頁）云：「有情及法俱非有故，彼染淨性亦俱非有，謂以染
CC003n0003_p0145a15║淨義俱不可得故。」此中，言：「雜染」者，謂即苦、集；「清淨」者，謂即滅、道。
CC003n0003_p0146a01║或者（「雜染」）是指雜染品之遍計及雜染品之依他，（「清淨」）是指清淨品
CC003n0003_p0146a02║之依他及圓成實性。或者，「雜染」者，是指煩惱、業及生三種雜染；「清淨」
CC003n0003_p0146a03║者，謂即世間及出世間二種清淨。
CC003n0003_p0146a04║凡夫異生于粗重身，執著諸法、（及）補特伽羅自性、差別，隨眠妄見，以為
CC003n0003_p0146a05║緣故，計我、我所。由此妄見，謂我見、我聞、我齅、我嘗、我觸、我知、
CC003n0003_p0146a06║我食、我作、我染、我淨，如是等類邪加行轉。
CC003n0003_p0146a07║此即第二、示愚痴所執之過患。此中「凡夫異生」者，示為痴所執之補特伽
CC003n0003_p0146a08║羅。又「異生」者，謂由執各種異見而生，故名異生。「粗重身」者，示痴所緣境，
CC003n0003_p0146a09║謂有漏五蘊是由二障所引，粗重隨行，故名粗重身。「執著諸法及補特伽羅自性、
CC003n0003_p0146a10║差別」者，是示二執。謂于粗重身，生起所有執著法之自性、差別，及生執著補特伽
CC003n0003_p0146a11║羅之自性、差別，彼即名我及法二執。「隨眠妄見以為緣故」者，「隨眠」是種子
CC003n0003_p0146a12║異名，即于二執種子立隨眠名。如《成唯識論》（卷九第三頁）云：「二取習氣，名
CC003n0003_p0146a13║彼隨眠，隨逐有情，眠伏藏識。或隨增過，故名隨眠。即是所知、煩惱障種。」若
CC003n0003_p0146a14║望集諦，則能遍熏我、法二執云。「計我我所」等者，謂由往習集諦種子之力，令
CC003n0003_p0147a01║于現世計我、我所。由計我、我所故，而生「我見」，乃至「我淨」等邪尋思。
CC003n0003_p0147a02║若有如實知如是者，便能永斷粗重之身，獲得一切煩惱不住，最極清淨，離
CC003n0003_p0147a03║諸戲論，無為（作）依止，（獲得）無有加行。
CC003n0003_p0147a04║此即第三、示通達之利益。經中言：「若有如實知如是者」，謂如上所說，若
CC003n0003_p0147a05║有能于有情及法二種空性善為了知。由于如實了知二空性義，即能獲得利益。「便
CC003n0003_p0147a06║能永斷粗重之身，獲得一切煩惱不住」者，謂如其次第，獲得眾苦息滅、煩惱寂靜。
CC003n0003_p0147a07║如《瑜伽師地論》（卷四十六第四頁）云：「當知涅槃其體寂靜，一切眾苦畢竟息故，
CC003n0003_p0147a08║一切煩惱究竟滅故。」又《瑜伽師地論》（卷五十第二十一頁）云：「所有當來後有
CC003n0003_p0147a09║眾苦皆悉永斷，……由得當來不生法故，是名眾苦寂靜。……一切煩惱皆悉
CC003n0003_p0147a10║永斷，最後獲得畢竟不生法故，是名煩惱寂靜。」「最極清淨，離諸戲論」者，
CC003n0003_p0147a11║即是涅槃轉依之相。如《瑜伽師地論》（卷八十第二十頁）云：「問：于無餘依（涅
CC003n0003_p0147a12║槃）界中般涅槃已，所得轉依，……當言何相？答：無戲論相。」又《瑜伽師地論》
CC003n0003_p0147a13║（卷六十五第十五頁）云：「涅槃相者，謂寂滅相、無戲論相，當知唯是內所證
CC003n0003_p0147a14║相。」「無為依止，無有加行」者，謂得無為法身。如《顯揚聖教論》（卷二十第十
CC003n0003_p0147a15║二頁）云：「依止無為法身，雖無加行功用，由昔願力之所引故，任運發起一切
CC003n0003_p0148a01║如來所應作事。譬如行者（指瑜伽師）從滅定起。」又《瑜伽師地論》（卷八十第二
CC003n0003_p0148a02║十一頁）云：「問：若此無餘涅槃界中永無有障，如諸如來離一切障，阿羅漢等
CC003n0003_p0148a03║亦應無障。何因緣故，阿羅漢等不同如來作諸佛事？答：彼闕所修本弘願故，又
CC003n0003_p0148a04║彼非如是種姓故，阿羅漢等決定無有還起意樂而般涅槃，是故不能作諸佛
CC003n0003_p0148a05║事。……問：何時離諸戲論，由此因緣不墮眾數，云何復能起現在前？答：由
CC003n0003_p0148a06║先發起正弘願故，又由修習與彼相似道勢力故。譬如正入滅盡定者，雖無是念：
CC003n0003_p0148a07║我于滅定當可還出，或出已住。然由先時加行力故，還從定出，依有心行而起遊行。
CC003n0003_p0148a08║當知此中道理亦爾。」《金光明經》中所說義，亦與此經所說相同。
CC003n0003_p0148a09║善男子！當知是名略說不共陀羅尼義。
CC003n0003_p0148a10║此即第二、結尾。文易了解。
CC003n0003_p0148a11║爾時，世尊欲重宣此義，復說頌曰：
CC003n0003_p0148a12║以下第二、復說重頌。于中分二：一、說頌因由，二、正說重頌。此即第一、說
CC003n0003_p0148a13║頌因由。
CC003n0003_p0148a14║一切雜染清淨法，皆無作用、數取趣，
CC003n0003_p0149a01║由我宣說離所為，染污、清淨非先後。
CC003n0003_p0149a02║以下是第二、正說重頌。此亦由頌有三，即分為三：一、第一頌重說正理，二、
CC003n0003_p0149a03║第二頌重示為痴所執之過患，三、第三頌重示通達之利益。此即第一（重說正
CC003n0003_p0149a04║理）。此頌文義亦分為二：一、上半頌，示補特伽羅空之理趣；二、下半頌，示法空
CC003n0003_p0149a05║之理趣。復有一說：謂此頌文義可分為三：即第一句，是總說雜染及清淨法；第二
CC003n0003_p0149a06║句，是分說二種空；後二句，是俱說二種空。若與長行結合，當如上文所說，隨其所應
CC003n0003_p0149a07║而得了知。
CC003n0003_p0149a08║于粗重身隨眠見，為緣，計我及我所，
CC003n0003_p0149a09║由此妄謂我見等，我食、我為、我染淨。
CC003n0003_p0149a10║此即第二、重示為痴所執之過患。
CC003n0003_p0149a11║若如實知如是者，乃能永斷粗重身，
CC003n0003_p0149a12║得無染淨、無戲論，無為依止、無加行。
CC003n0003_p0149a13║此即第三、重示通達之利益。此四句頌，依文可知。
CC003n0003_p0149a14║爾時，曼殊室利菩薩摩訶薩復白佛言：世尊！云何應知諸如來心生起之相？
CC003n0003_p0149a15║以下第三、明如來圓滿受用身相。此又分七：一、明如來受用身之心生起相，
CC003n0003_p0150a01║二、明如來所行及境界差別相，三、明成等正覺等三種無二之相，四、明如來為
CC003n0003_p0150a02║諸有情作緣之差別，五、明如來法身與二乘解脫身之差別，六、明由如來、菩薩
CC003n0003_p0150a03║加持之力眾生得身圓滿，七、明淨土及穢土中何事難得、何事易得之相。第一又
CC003n0003_p0150a04║分為二：一、正明圓滿受用身之心生起相，二、明化身中有心無心。第一亦分為
CC003n0003_p0150a05║四：一、請問，二、答示，三、徵問，四、正說。此即第一、請問圓滿受用身之
CC003n0003_p0150a06║心生起相。問：如何知此是說圓滿受用身？答：由于下文是說化身有心無心故，當知
CC003n0003_p0150a07║此處說心是指受用身。
CC003n0003_p0150a08║佛告曼殊室利菩薩曰：善男子！夫如來者，非心、意、識生起所顯。
CC003n0003_p0150a09║以下第二、如來答示。于中分二：一、示如來無心、意、識之尋思加行，二、示
CC003n0003_p0150a10║如來雖無加行然有心法生起。此即第一（示如來無心、意、識之尋思加行）。此
CC003n0003_p0150a11║中，心、意、識義，亦有二種，謂有漏及無漏。彼有漏心復有二種：一、于差別名，
CC003n0003_p0150a12║說心、意、識，謂阿賴耶識名心，染污意名意，前六識等名識；二、于總名中，則
CC003n0003_p0150a13║八識皆可名心、意、識。如《成唯識論》（卷五第五頁）云：「謂薄伽梵處處經中，說
CC003n0003_p0150a14║心、意、識三種別義。集起名心，思量名意，了別名識，是三別義。如是三義，
CC003n0003_p0150a15║雖通八識，而隨勝顯，第八名心，集諸法種，起諸法故；第七名意，緣藏識等，恒
CC003n0003_p0151a01║審思量為我等故；餘六名識，于六別境，粗動、間斷、了別轉故。」如《入楞伽》伽
CC003n0003_p0151a02║他中說：「藏識說名心；思量性名意；能了諸境相，是說名為識。」又《如來功德
CC003n0003_p0151a03║莊嚴經》云：「如來無垢識。」有經中云：「出世之意。」有經中云：「心者，謂即
CC003n0003_p0151a04║周遍尋思。」因此，在佛地時，亦有識等名。此（解深密）經是依有漏尋思之心、
CC003n0003_p0151a05║意、識為緣而言，故說：「夫如來者，非心、意、識生起所顯。」非依無漏心、意、
CC003n0003_p0151a06║識（為緣）而說。如《法集經》云：「心、意、識者，即尋思心。」復次，《菩提資糧論》
CC003n0003_p0151a07║中「心、意、識者，是取相尋思」云。
CC003n0003_p0151a08║然諸如來有無加行心法生起，當知此事猶如變化。
CC003n0003_p0151a09║此即第二、示如來雖無加行，而有心法生起。謂諸如來雖無尋思作意，然由
CC003n0003_p0151a10║往昔因位慧力，雖無加行而心法生，猶如變化。由定力故，現似從心密意生起，
CC003n0003_p0151a11║并非作意尋思之力。復有一種解釋。謂正住定時，雖無作意，由入定前，有作意力，
CC003n0003_p0151a12║示現變化。此亦如是，即由因位慧力生起心法。又梁（真諦）譯《攝大乘論》（天親）
CC003n0003_p0151a13║釋云：「世尊于利他事，無論將作、已作，雖作諸事，然于三時之中，無有作事
CC003n0003_p0151a14║密意，雖無作事密意，而利他事悉皆成辦。譬如摩尼珠，以及天鼓音，雖無作事
CC003n0003_p0151a15║意，而事皆成辦」云。又《攝大乘論無性釋》（卷八第十八頁）云：「且辨無分別智
CC003n0003_p0152a01║成所作事。無分別智修成佛果，（問：）既無分別，云何能作利有情事？答：如
CC003n0003_p0152a02║摩尼、天鼓，無思成自事，種種佛事成，常離思亦爾。今此頌中，引彼摩尼、天鼓
CC003n0003_p0152a03║二喻，成立所得無分別智，雖無分別，不作功用，成種種事。如如意珠及以天鼓，
CC003n0003_p0152a04║雖無是念：『我當放光，我當出聲。』并無思故，然由生彼有情福業意樂勢力，不待
CC003n0003_p0152a05║擊奏，放種種光，出種種聲。諸佛菩薩無分別智，當知亦爾，雖離分別，不作功用，
CC003n0003_p0152a06║而能隨彼所化有情福力、意樂，現作種種利樂事轉。」（玄奘法師所譯）《世親阿
CC003n0003_p0152a07║闍黎釋》及梁（真諦阿闍黎所）譯（天親阿闍黎）《釋》中亦如是說。
CC003n0003_p0152a08║曼殊室利菩薩復白佛言：世尊！若諸如來法身遠離一切加行，既無加行，云
CC003n0003_p0152a09║何而有心法生起？
CC003n0003_p0152a10║此即第三、徵問。「法身」一詞，亦有兩種解釋。有一類言：圓滿受用身者，即
CC003n0003_p0152a11║名法身。因此，圓滿受用法身雖無加行密意，而心亦生起。但是，云何如來雖無不
CC003n0003_p0152a12║同密意，而有圓滿受用身所攝心（法）生起？此中所問即是此意。謂請問：云何
CC003n0003_p0152a13║（如來）無有作意，而心亦生起？
CC003n0003_p0152a14║佛告曼殊室利菩薩曰：善男子！先所修習方便、般若加行力故，有心生起。
CC003n0003_p0153a01║以下第四、正說。于中分三：一、正示其義，二、舉喻比知，三、喻義結合。
CC003n0003_p0153a02║此即（第一）正示其義。謂十地中，由（方便）及般若加行之力，雖無密意，心
CC003n0003_p0153a03║亦生起。此中「加行」者，謂因位加行，及正智、後得智等三種，總名加行，有勤
CC003n0003_p0153a04║勇故。《相續解脫經》云：「本所修習智慧起故。」《深密解脫經》（卷五第十三頁）云：
CC003n0003_p0153a05║「依本方便、般若修行，自然而生。」
CC003n0003_p0153a06║善男子！譬如正入無心睡眠，非于覺悟（即覺醒）而作加行。由先所作加行
CC003n0003_p0153a07║勢力，而復覺悟。
CC003n0003_p0153a08║以下第二、舉喻比知。於中，分舉二喻而說。此即第一（以睡眠為）喻。謂如
CC003n0003_p0153a09║在無心睡眠位時，雖無後當醒悟加行，然由先心力故，即在未睡前，已有「我後當
CC003n0003_p0153a10║起」此一加行之力，醒悟之心得以生起。
CC003n0003_p0153a11║又如正在滅盡定中，非于起定而作加行。由先所作加行勢力，還從定起。
CC003n0003_p0153a12║此即第二（以滅盡定為）喻。謂如正在滅盡定中，雖無「從滅盡定起」想之加行，
CC003n0003_p0153a13║而由先心（所作加行）之力，謂在未入滅盡定前，已有「我後當起」之想以為加行之
CC003n0003_p0153a14║力，而從定起。如《阿毗達磨大毗婆沙論》（卷一百五十三第七頁）云：「問：住滅
CC003n0003_p0154a01║盡定得經幾時？答：欲界有情諸根大種由段食住，若久在定，則在定時，身雖無
CC003n0003_p0154a02║損，後出定時，身便散壞，故住此定但應少時，極久不得過七晝夜，段食盡故。
CC003n0003_p0154a03║（問：）云何知然？（答：）曾聞於一僧伽藍中，有一苾芻已得滅盡定，朝食時
CC003n0003_p0154a04║將至，著衣持鉢，詣僧眾食堂中，是日打楗椎少晚（稍遲），彼苾芻以精勤故，便
CC003n0003_p0154a05║作是念：『我何為空過此時，不修於善。』遂不觀後際，只思：『我聞楗椎聲時，即當出定。』
CC003n0003_p0154a06║立誓願已，入於滅定。當時，彼僧伽藍有難事起，諸苾芻等散往他處。經於三月
CC003n0003_p0154a07║難事方解，苾芻還集僧伽藍中才打楗椎，彼苾芻從定而出，即便命終云。復有一苾
CC003n0003_p0154a08║芻得滅盡定，而常乞食，於日初分著衣持鉢，方欲詣村，遇天大雨。恐壞衣色，少時
CC003n0003_p0154a09║停住，即作是念：『我何為空過此時，不修於善。』遂不觀察後際，只思：『直至雨未止
CC003n0003_p0154a10║時，暫入滅定；雨止之時，方才出定。』立誓願已，即入滅定。有說：爾時已經半月，
CC003n0003_p0154a11║其雨方止。有說：一月，其雨方止。彼從定出，即便命終。由此故知，生於欲界，若
CC003n0003_p0154a12║久在定，則在定時身雖無損，後出定時身便散壞，故住此定但應少時，極久不得
CC003n0003_p0154a13║過七晝夜。色界有情諸根大種，不由段食之所任持，故住此定，或經半劫，或經一
CC003n0003_p0154a14║劫，或復過此。問：若有苾芻不立誓願入滅盡定，當如何出？答：法爾應出，如
CC003n0003_p0154a15║有心定。又彼苾芻或欲飲食，或欲便利（即糞及尿），以彼在定雖不為損，出則
CC003n0003_p0155a01║致患。故由此因，必應出定。」復次，《大智度論》云：「問曰：若諸菩薩入微妙三昧
CC003n0003_p0155a02║中，誰能令起？答曰：諸瑜伽師初入定時，自作時間限齊，然後入定。若時已至，
CC003n0003_p0155a03║其心自然從三昧起。如說：有一苾芻，將入滅盡定時，自期：『聞楗椎聲時，即從定起。』
CC003n0003_p0155a04║作期望已，而入滅盡定。時僧房失火，諸苾芻眾惶遽，不打楗椎即便散去。十一
CC003n0003_p0155a05║年後，由諸檀越復集僧眾，為建僧房，而打楗椎，入定苾芻聞楗椎聲，出定立即
CC003n0003_p0155a06║身散命終。」（此段論文與姑蘇刻經處版本大智度論卷九十九第十九頁中字句略
CC003n0003_p0155a07║有不同。）
CC003n0003_p0155a08║如從睡眠及滅盡定心更生起。如是如來由先修習方便般若加行力故，當知
CC003n0003_p0155a09║復有心法生起。
CC003n0003_p0155a10║此即第三、喻義合說。謂如有在無心睡眠之前，曾作（醒悟）加行之力，後來
CC003n0003_p0155a11║心得生起。如是如來雖亦未作加行，然由往昔因位已作加行之力，心得生起云。
CC003n0003_p0155a12║如《佛地經論》（卷三第二十頁）云：「復次，含容一切、智所變化、利眾生事者，
CC003n0003_p0155a13║謂淨法界含容一切圓滿受用、變化二身，所作利眾生因。」乃至「爾時，如來雖
CC003n0003_p0155a14║無如是分別：『我於如是如是事業當作、不作。』而由往昔願力，一切所作如願而成。
CC003n0003_p0156a01║如入睡眠，及入滅定（時），雖無出定作意，然隨先所要期之力而覺悟、出定。
CC003n0003_p0156a02║如《海慧經》作如是說：『如有苾芻（在入定前），要期加持至聞楗椎聲時（方才出
CC003n0003_p0156a03║定，作誓願已），而入滅定。彼耳未聞楗椎聲，固應無分別；然由先要期力，應時
CC003n0003_p0156a04║出定。』」（此段論文與金陵本略有不同）《佛地經論》中引作依據之《海慧經》即是《大集
CC003n0003_p0156a05║經》中〈海慧菩薩品〉。如彼（大集）經云：「善男子！如有苾芻欲入滅盡定，先思：『我
CC003n0003_p0156a06║聞楗椎聲時，方從定起。』作要期已而住定時，在楗椎聲未響，固無出定之心；然由
CC003n0003_p0156a07║先所要期之力，敲楗椎時，即從定起」云。