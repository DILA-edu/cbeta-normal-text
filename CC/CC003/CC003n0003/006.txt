CC003n0003_p0159a01║解深密經疏卷第四十科目
CC003n0003_p0159a02║
CC003n0003_p0159a03║　　　　　　庚二、明如來化身有心無心（分四）
CC003n0003_p0159a04║　　　　　　　辛一、請問…………………………………………………………一六三
CC003n0003_p0159a05║　　　　　　　辛二、如來略答……………………………………………………一六三
CC003n0003_p0159a06║　　　　　　　辛三、再徵原因……………………………………………………一六三
CC003n0003_p0159a07║　　　　　　　辛四、如來正說……………………………………………………一六三
CC003n0003_p0159a08║　　　　　己二、明如來所行及境界差別相（分二）
CC003n0003_p0159a09║　　　　　　庚一、請問……………………………………………………………一六四
CC003n0003_p0159a10║　　　　　　庚二、如來答示（分二）
CC003n0003_p0159a11║　　　　　　　辛一、解釋（分二）
CC003n0003_p0159a12║　　　　　　　　壬一、釋如來所行………………………………………………一六五
CC003n0003_p0159a13║　　　　　　　　壬二、釋如來境界（分二）
CC003n0003_p0159a14║　　　　　　　　　癸一、略示數目………………………………………………一六五
CC003n0003_p0159a15║　　　　　　　　　癸二、依數解釋………………………………………………一六五
CC003n0003_p0159a16║　　　　　　　辛二、結尾…………………………………………………………一六七
CC003n0003_p0160a01║　　　　　己三、明成等正覺等三種無二之相（分四）
CC003n0003_p0160a02║　　　　　　庚一、請問……………………………………………………………一六七
CC003n0003_p0160a03║　　　　　　庚二、如來答示（分二）
CC003n0003_p0160a04║　　　　　　　辛一、總答…………………………………………………………一六七
CC003n0003_p0160a05║　　　　　　　辛二、別示…………………………………………………………一六八
CC003n0003_p0160a06║　　　　　　庚三、再徵……………………………………………………………一六八
CC003n0003_p0160a07║　　　　　　庚四、重釋……………………………………………………………一六八
CC003n0003_p0160a08║　　　　　己四、明如來為諸有情作緣之差別（分二）
CC003n0003_p0160a09║　　　　　　庚一、請問……………………………………………………………一六九
CC003n0003_p0160a10║　　　　　　庚二、如來答示………………………………………………………一七〇
CC003n0003_p0160a11║　　　　　己五、明如來法身與二乘解脫身之差別（分二）
CC003n0003_p0160a12║　　　　　　庚一、請問……………………………………………………………一七一
CC003n0003_p0160a13║　　　　　　庚二、如來答示（分二）
CC003n0003_p0160a14║　　　　　　　辛一、舉喻說明（分二）
CC003n0003_p0160a15║　　　　　　　　壬一、舉第一、日月放光喻（分二）
CC003n0003_p0160a16║　　　　　　　　　癸一、示日月放光……………………………………………一七一
CC003n0003_p0161a01║　　　　　　　　　癸二、示放光原因……………………………………………一七二
CC003n0003_p0161a02║　　　　　　　　壬二、舉第二、巧匠雕寳喻……………………………………一七三
CC003n0003_p0161a03║　　　　　　　辛二、喻義結合……………………………………………………一七三
CC003n0003_p0161a04║　　　　　己六、明由如來菩薩加持之力令諸眾生得身圓滿（分二）
CC003n0003_p0161a05║　　　　　　庚一、請問……………………………………………………………一七三
CC003n0003_p0161a06║　　　　　　庚二、如來正答（分二）
CC003n0003_p0161a07║　　　　　　　辛一、解釋（分二）
CC003n0003_p0161a08║　　　　　　　　壬一、明密意言教………………………………………………一七四
CC003n0003_p0161a09║　　　　　　　　壬二、示依教修行及違教輕毀之益損（分二）
CC003n0003_p0161a10║　　　　　　　　　癸一、示依教修行之利益……………………………………一七四
CC003n0003_p0161a11║　　　　　　　　　癸二、示違教輕毁之過患……………………………………一七五
CC003n0003_p0161a12║　　　　　　　辛二、結尾…………………………………………………………一七五
CC003n0003_p0161a13║　　　　　己七、明淨土及穢土中何事難得、何事易得（分二）
CC003n0003_p0161a14║　　　　　　庚一、請問……………………………………………………………一七五
CC003n0003_p0161a15║　　　　　　庚二、如來正答（分二）
CC003n0003_p0161a16║　　　　　　　辛一、示穢土中八事易得、二事難得（分二）
CC003n0003_p0162a01║　　　　　　　　壬一、舉數略答…………………………………………………一七五
CC003n0003_p0162a02║　　　　　　　　壬二、分別解釋（分二）
CC003n0003_p0162a03║　　　　　　　　　癸一、示八事易得（分二）
CC003n0003_p0162a04║　　　　　　　　　　子一、徵問…………………………………………………一七六
CC003n0003_p0162a05║　　　　　　　　　　子二、答示…………………………………………………一七六
CC003n0003_p0162a06║　　　　　　　　　癸二、示二事難得（分二）
CC003n0003_p0162a07║　　　　　　　　　　子一、徵問…………………………………………………一七六
CC003n0003_p0162a08║　　　　　　　　　　子二、如來答示……………………………………………一七六
CC003n0003_p0162a09║　　　　　　　辛二、示淨土中八事難得、二事易得……………………………一七七
CC003n0003_p0162a10║　　甲三、明依教奉持分（分二）
CC003n0003_p0162a11║　　　乙一、請問聖言名稱及依教奉行法則………………………………………一七九
CC003n0003_p0162a12║　　　乙二、如來正答（分二）
CC003n0003_p0162a13║　　　　丙一、示聖言名稱已勉勵弟子依教奉持…………………………………一八〇
CC003n0003_p0162a14║　　　　丙二、示聞教利益…………………………………………………………一八一
CC003n0003_p0163a01║解深密經疏卷第四十
CC003n0003_p0163a02║
CC003n0003_p0163a03║曼殊室利菩薩復白佛言：世尊！如來化身，當言有心？為無心耶？
CC003n0003_p0163a04║以下第二、明如來化身有心無心。於中分四：一、請問，二、答示，三、再
CC003n0003_p0163a05║徵，四、解釋。此即第一、請問。其中，言「化身」者，概括他受用身及化身，以
CC003n0003_p0163a06║同是變化故。此段請問二身是有心耶？抑是無心？
CC003n0003_p0163a07║佛告曼殊室利菩薩曰：善男子！非是有心，亦非無心。
CC003n0003_p0163a08║此即第二、如來略答。謂既不可名為有（心），亦不可名為無（心）。
CC003n0003_p0163a09║何以故？
CC003n0003_p0163a10║此即第三、再徵原因。謂雖已蒙佛指出有（心）無（心）都不可說，但未示
CC003n0003_p0163a11║其原因，故爾重申徵問。
CC003n0003_p0163a12║無自依心故，有依他心故。
CC003n0003_p0163a13║此即第四、如來正說。其中，「自依心」者，指見分心，是依自己緣慮見分種
CC003n0003_p0163a14║子而生起故。「依他心」者，指相分心，是依見分心而得生起，不作緣慮故。此處
CC003n0003_p0163a15║答示之密意，謂無真實見分心故，而說「無自依心」；然有依他相分心故，亦不
CC003n0003_p0164a01║能說為「無」（故說「有依他心」）。如《成唯識論》（卷十第十六頁）云：「然變
CC003n0003_p0164a02║化身及他受用身，雖無真實心及心所，而有化現心、心所法。無上覺者神（通）
CC003n0003_p0164a03║力難思，故能化現無形質法。若不爾者，云何如來現貪、瞋等？久已斷故。云何
CC003n0003_p0164a04║聲聞及傍生等知如來心？如來定心，等覺菩薩尚不知故。由此經說化（現）無量
CC003n0003_p0164a05║類皆令（現似）有心。」《大般涅槃經》等中亦如是說。復次，「如來成所作智示作
CC003n0003_p0164a06║三種佛事」。如《佛地經》等中所說。又佛說化身有依他心，謂由依他之真實心而現
CC003n0003_p0164a07║似相分故。如此（解深密）經等中所說。又說化身無（淨色）根，及心等，亦是
CC003n0003_p0164a08║依他密意而說，非依如來而說。又由化現之有色根及心、心所法，皆無根等功能，
CC003n0003_p0164a09║故未說為有云。《佛地經論》中多分如此而說。《相續解脫經》中亦多分如此而說。如《相
CC003n0003_p0164a10║續解脫經》云：「如來化身為是有心？抑為無心？佛告文殊師利：無心，心不自
CC003n0003_p0164a11║在故。」《深密解脫經》云：「如來應化所作化身，為是有心？為是無心？佛言：不
CC003n0003_p0164a12║得言有心，亦不得言無心。何以故？以自心不得自在，故言無心；從依他力，故言有
CC003n0003_p0164a13║心。」（此段經文，見常州本《深密解脫經》卷五第十三頁，字句略有不同。）
CC003n0003_p0164a14║曼殊室利菩薩復白佛言：世尊！如來所行、如來境界，此之二種有何差別？
CC003n0003_p0165a01║以下第二、明如來所行及境界差別相。於中分二：一、請問，二、答示。此
CC003n0003_p0165a02║即第一、請問。
CC003n0003_p0165a03║佛告曼殊室利菩薩曰：善男子！如來所行，謂諸如來于一切種共有不可思議，
CC003n0003_p0165a04║無量功德之所莊嚴清淨佛土。（注：此段經文與金陵經本字句略有不同。）
CC003n0003_p0165a05║以下第二、如來答示。於中分二：一、解釋，二、結尾。第一、解釋，又分為
CC003n0003_p0165a06║二：一、釋（如來）所行，二、釋（如來）境界。此即第一、釋（如來）所行。
CC003n0003_p0165a07║謂諸如來共有不可思議力及無畏等無量功德之所莊嚴，所有清淨佛土，皆是如來所
CC003n0003_p0165a08║行。如《佛地經論》（卷一第二頁）云：「即十八種圓滿莊嚴。」又《佛地經》云：「住
CC003n0003_p0165a09║最勝光曜七寶莊嚴……大宮殿中」等。如彼廣說。
CC003n0003_p0165a10║如來境界，謂一切種五界差別。
CC003n0003_p0165a11║以下第二、釋如來境界。於中分二：一、略示數目，二、依數解釋。此即第
CC003n0003_p0165a12║一、略示數目。
CC003n0003_p0165a13║何等為五？一者、有情界，二者、世界，三者、法界，四者、調伏界，五者、調伏方便
CC003n0003_p0165a14║界。
CC003n0003_p0166a01║此即第二、依數解釋。此五無量，當如《瑜伽師地論》所說而得了知。如彼論云：
CC003n0003_p0166a02║「云何有情界無量？謂六十四諸有情眾。（『名有情界。』）如前『〈意地〉』，已
CC003n0003_p0166a03║具條列。……
CC003n0003_p0166a04║「云何世界無量？謂於十方無量世界、無量名號（『各各差別』）。如此世界
CC003n0003_p0166a05║名曰索訶，索訶之主名曰梵王。……
CC003n0003_p0166a06║「云何法界無量？謂善、不善、無記諸法，如是等類差別道理，應知無量。
CC003n0003_p0166a07║「云何所調伏界無量？謂（『或有一種所調伏界，』）一切有情可調伏者，同一
CC003n0003_p0166a08║類故；或有二種所調伏界，一、具縛，二、不具縛。」如是從「或有三種所調伏
CC003n0003_p0166a09║界」，乃至「如是略說品類差別有五十五；若依相續差別道理，當知無量。」（此段
CC003n0003_p0166a10║論文，見金陵本卷四十六第十六頁，但字句間略有不同。）詳如彼論所說。
CC003n0003_p0166a11║復次，彼論又云：「問：有情界無量與所調伏界無量，有何差別？答：一切
CC003n0003_p0166a12║有情，若住種姓、不住種姓，無有差別，總名有情界無量；唯住種姓，彼彼位轉，
CC003n0003_p0166a13║乃得名為所調伏界無量。
CC003n0003_p0166a14║「云何調伏方便界無量？謂如前說，當知此中亦有無量品類差別。
CC003n0003_p0166a15║「問：何故總說此五無量如是次第？答：以諸菩薩專精修習饒益有情，是故最
CC003n0003_p0167a01║初說有情界無量。是諸有情依于處所可得受化，是故第二說世界無量。是諸有情
CC003n0003_p0167a02║在彼彼（世）界，由種種法或染、或淨差別可得，是故第三說法界無量。即觀如是有
CC003n0003_p0167a03║情界中，為諸有情有所堪任，堪能究竟解脫眾苦，是故第四說所調伏界無量。要
CC003n0003_p0167a04║由如是方便善巧，令諸有情究竟解脫，是故第五說調伏方便界無量。是故說言菩
CC003n0003_p0167a05║薩于此五種無量，能起一切善巧作用。」（此段論文，見金陵本瑜伽卷四十六第十
CC003n0003_p0167a06║七頁）《顯揚聖教論》、《大乘莊嚴經論》、《地持經（即菩薩地持經之略名）、善戒經》（即
CC003n0003_p0167a07║菩薩善戒經）等中，亦如是說。
CC003n0003_p0167a08║如是名為二種差別。
CC003n0003_p0167a09║此即第二、結尾。
CC003n0003_p0167a10║曼殊室利菩薩復白佛言：世尊！如來成等正覺，轉正法輪，入大涅槃，如是
CC003n0003_p0167a11║三種當知何相？
CC003n0003_p0167a12║以下第三、示成等正覺等三種無二之相。于中分四：一、請問，二、答示，
CC003n0003_p0167a13║三、再徵，四、重釋。此即第一、請問，此等三種各具之相。
CC003n0003_p0167a14║佛告曼殊室利菩薩曰：善男子！當知此三皆是無二之相。
CC003n0003_p0168a01║以下第二、如來正答。于中分二：一、總答，二、別說。此即第一、總答三
CC003n0003_p0168a02║種是無二之相。
CC003n0003_p0168a03║謂非成正等覺，非不成正等覺；非轉正法輪，非不轉正法輪；非入大涅槃，
CC003n0003_p0168a04║非不入大涅槃。
CC003n0003_p0168a05║此即第二、別示。由于此三種是無二相故，非成等正覺，非轉正法輪，非入
CC003n0003_p0168a06║大涅槃；亦非無此三種。辭雖不同，義是一故。《深密解脫經》（卷五第十四頁）云：
CC003n0003_p0168a07║「不證菩提，非不證菩提」等。餘二經（即相續解脫經及解節經）中亦作「非」
CC003n0003_p0168a08║辭，故此「非」辭是決斷說無二相義。
CC003n0003_p0168a09║何以故？
CC003n0003_p0168a10║此即第三、再徵原因。由于佛雖已總說無二，然未解釋其義，是故再徵。
CC003n0003_p0168a11║如來法身究竟清淨故，如來化身常示現故。
CC003n0003_p0168a12║此即第四、重釋。謂真如法身最極清淨故，無彼三相；化身隨眾生根機普示
CC003n0003_p0168a13║現故，亦非無彼三相。《相續解脫經》中亦與此經所說相同。《深密解脫經》（卷五第十
CC003n0003_p0168a14║四頁）云：「應化身普示現故」者，是說化身普遍化現。《能斷金剛般若波羅密多經
CC003n0003_p0169a01║釋》亦云：「化現非真佛，亦非說法者。」問：自受用身及他受用身具此三相否？
CC003n0003_p0169a02║答：佛圓滿自受用身決定具有一相，謂成等正覺。于餘二相則有二種解釋。有一
CC003n0003_p0169a03║類言：不轉法輪、不入涅槃，大地菩薩不見不聞故，（不作轉法輪）及不作身滅
CC003n0003_p0169a04║以後入無餘涅槃事故云。有一類言：具足二相，為令眾生得現法樂而說法故；又
CC003n0003_p0169a05║雖非身滅，然亦示現入寂滅故云。復次，說圓滿受用身具有三相亦不相違。如說：阿
CC003n0003_p0169a06║彌陀佛成等正覺（轉正法輪）及入涅槃，觀自在菩薩為其補處故。若廣分析，當
CC003n0003_p0169a07║如宣說八相成等正覺等言教中而得了知。
CC003n0003_p0169a08║曼殊室利菩薩復白佛言：世尊！諸有情類，但于化身見、聞、奉事，生諸
CC003n0003_p0169a09║福德。如來于彼有何因緣？
CC003n0003_p0169a10║以下第四、明如來為諸有情作緣之差別。于中分二：一、請問，二、答示。
CC003n0003_p0169a11║此即（第一）請問。關於此請問事，亦有不同解釋。有一類言：此處是問：化身
CC003n0003_p0169a12║如來為所調伏有情，于四緣中作何因緣，令生福德？有一類言：此處是問：法身及圓
CC003n0003_p0169a13║滿受用身二種如來化身，于所化眾生作何因緣？有一類言：此處是問：法身及圓滿
CC003n0003_p0169a14║受用身二種如來，為所調伏有情作何因緣，令生功德？若與下文答示之辭結合，則
CC003n0003_p0170a01║請問中有此三種意指。
CC003n0003_p0170a02║佛告曼殊室利菩薩曰：善男子！如來是彼等增上、所緣故，又彼化身是如來
CC003n0003_p0170a03║力所加持故。
CC003n0003_p0170a04║此即第二、如來答示。此處答示，若與上文請問中三種解釋結合，則如其次第，
CC003n0003_p0170a05║此處亦有三種解釋。有一類言：化身如來於諸眾生作二種緣，即增上緣及所緣緣。
CC003n0003_p0170a06║所以者何？由諸眾生獲得化身作增上緣及所緣緣，能生福德；非作因緣及等無間
CC003n0003_p0170a07║緣。由于諸異身者互相觀待，非因緣故；諸同劫者之心等法是同時生，非等無間緣
CC003n0003_p0170a08║故。「又彼化身是如來力所加持故」者，是重說化身令諸有情生起福德。因此，
CC003n0003_p0170a09║（說化身）是由二身所加持故，生起福德云。有一類言：此處答示密意，是說若法身
CC003n0003_p0170a10║及圓滿受用身；觀待化身，則法身為增上緣，圓滿受用身為因緣。非說作餘二緣，
CC003n0003_p0170a11║由于化身非心故云。結合此一解釋而釋經文，則法身及圓滿受用身二種如來，是
CC003n0003_p0170a12║化身之增上緣及因緣，由依二身之力而生起化身故。又彼化身是由二種如來所加
CC003n0003_p0170a13║持故，彼二種身是諸化身之生起因及住持因。此處言「因緣」者，是就有親生起
CC003n0003_p0170a14║義，故而說因緣，非真因緣。有一類言：法身及圓滿受用身二種如來，於所教化眾
CC003n0003_p0171a01║生作增上（緣）及所緣（緣）二種緣故，令生福德。由此二種疏緣之力，而說二
CC003n0003_p0171a02║種如來令諸眾生生起福德。又變化身，是由二種如來之力所加持故云。雖有如此三
CC003n0003_p0171a03║種解釋，然以第三為正，彼與經文相隨順故。
CC003n0003_p0171a04║曼殊室利菩薩復白佛言：世尊！等無加行，何因緣故，唯有如來法身為諸有
CC003n0003_p0171a05║情放大智光，及出無量化身影像；聲聞、獨覺之解脫身無如是事？
CC003n0003_p0171a06║以下第五、明如來法身與二乘解脫身之差別。于中分二：一、請問，二、答
CC003n0003_p0171a07║示。此即第一、請問。謂若佛法身與二乘解脫身皆有加行，及解脫意皆無加行。何
CC003n0003_p0171a08║故如來法身放四智大光，及出化身影像；而二乘解脫身無此等事？
CC003n0003_p0171a09║佛告曼殊室利菩薩曰：善男子！譬如等無加行，從日月輪，水火二種頗胝迦
CC003n0003_p0171a10║寶放大光明，非餘水火頗胝迦寶。
CC003n0003_p0171a11║以下第二、如來正答。于中分二：一、舉喻說明，二、喻義結合。一、舉喻
CC003n0003_p0171a12║說明中，由說二喻，而分為二：（一、舉第一喻，二、舉第二喻。）一、舉第一喻
CC003n0003_p0171a13║中又分為二：一、示日月放大光明，二、示日月放光之因。此即第一（示曰月放
CC003n0003_p0171a14║大光明）。言日月相者，如《俱舍論》（卷十一第八頁）云：「頌曰：日月迷盧半，
CC003n0003_p0172a01║五十一、五十。」彼論又云：「日月徑量，幾逾繕那？日五十一，月唯五十。……
CC003n0003_p0172a02║日輪下面，頗胝迦寶火珠所成，能熱、能照。月輪下面，頗胝迦寶水珠所成，能
CC003n0003_p0172a03║冷、能照。……日等宮殿何有情居？四大天王所部天眾。」廣如彼論所說。《阿
CC003n0003_p0172a04║毗達磨順正理論》中，與《俱舍論》所說相同。《大智度論》中說：「日月徑量各有五十由旬。」
CC003n0003_p0172a05║如彼論中：「水珠等寶雖無尋思，然從日月放大光明，其他寶中則不如是」云。
CC003n0003_p0172a06║下當宣說。
CC003n0003_p0172a07║謂大威德有情所加持故，諸有情業增上力故。
CC003n0003_p0172a08║此即第二、示日月放光之因。謂從日月寶中放大光明，由二種因，即具大威力
CC003n0003_p0172a09║日光天子與月光天子加持力故，及諸有情共業之力所感召故。如是法身，亦由如來
CC003n0003_p0172a10║具大威力所加持故，及由有情見佛之共業力所感召故，放大智光，化現影像。其
CC003n0003_p0172a11║他珍寶，非具大力所加持故，亦非有情共業之力所感召故，不能放大光明。如是
CC003n0003_p0172a12║二乘之解脫身，既非如來大威德力所加持故，亦非有情共業之力所感召故，不能放
CC003n0003_p0172a13║大光明及現化身影像。
CC003n0003_p0172a14║又如從彼善工業者之所雕飾末尼寶珠出印文像，不從所餘不雕飾者。
CC003n0003_p0173a01║此即第二、舉第二喻。謂如由巧匠之所雕飾末尼寶珠出印文像，非從其餘不
CC003n0003_p0173a02║雕飾者。
CC003n0003_p0173a03║如是緣於無量法界（之）、方便，般若極善修習磨瑩集成如來法身，從是（法
CC003n0003_p0173a04║身）能放大智光明，及出無量化身影像；非唯從彼解脫之身有如斯事。
CC003n0003_p0173a05║此即第二、喻義結合。「緣於無量法界」者，謂真如法身是無量法身之因，
CC003n0003_p0173a06║故名法界。「方便、般若」者：由緣法界之智而修習善行，永斷煩惱已，能令法
CC003n0003_p0173a07║身明顯，故名「方便」。如云：由緣真如之方便、般若極善淨治煩惱，依六度行
CC003n0003_p0173a08║而成就法身。從法身中放智光明、示現化身影像；非從見補特伽羅空智之解脫身
CC003n0003_p0173a09║中放大光明、示現化身影像。下當宣說。《相續解脫經》云：「解脫身中無如是事。」
CC003n0003_p0173a10║《深密解脫經》亦說：「非從解脫身中，出生如是之事。」
CC003n0003_p0173a11║曼殊室利菩薩復白佛言：世尊！如世尊說：如來、菩薩威德加持，令諸眾
CC003n0003_p0173a12║生于欲界中，生剎帝利、婆羅門等大宗葉業（即世家大族），人身圓滿；
CC003n0003_p0173a13║或欲界天、色、無色界、天身圓滿，一切具足。世尊！此中有何密意？
CC003n0003_p0173a14║以下第六、明由如來、菩薩加持之力，令諸眾生身得圓滿。于中有二，一、
CC003n0003_p0174a01║請問，二、答示。此即請問。其請問之意指，有說：是由如來宣說十善業道及三
CC003n0003_p0174a02║乘行等，令如佛說而修行者，身及受用悉皆圓滿；諸違佛說而作者，身皆衰劣，已
CC003n0003_p0174a03║得亦失云。理應如是（完滿）宣說，而（有處）唯說獲得身圓滿，未說衰劣，不
CC003n0003_p0174a04║知有何密意？特申請問。復有一種解釋。謂若諸眾生，是由自業力得身圓滿，為何
CC003n0003_p0174a05║諸經中又說：「是由如來、菩薩加持之力，令諸眾生得身圓滿。」不知其中有何密意？
CC003n0003_p0174a06║是故請問云。
CC003n0003_p0174a07║佛告曼殊室利菩薩曰：善男子！如來、菩薩威德加持，何道何行，于一切
CC003n0003_p0174a08║處，能令眾生得身圓滿者，即隨所應，為彼宣說此道此行。
CC003n0003_p0174a09║以下第二、如來正答。于中分二：一、解釋，二、結尾。第一、解釋，亦分為二：
CC003n0003_p0174a10║一、明密意言教；二、「若有」以下，明依教修行及違教輕毀之益損。此即第一（明
CC003n0003_p0174a11║密意言教）。謂佛及菩薩大悲加持，宣說十善業道及三乘正行，令三界眾生得身
CC003n0003_p0174a12║圓滿者，佛即為說此道此行。然違教者亦非全無，故隱密言：「真正修行」。
CC003n0003_p0174a13║若有能于此道此行正修行者，于一切處所獲之身無不圓滿。
CC003n0003_p0174a14║以下第二、明依教修行及違教之益損。于中分二：一、明依教修行之利益，
CC003n0003_p0175a01║二、明違教之過患。此即第一。經文易知。
CC003n0003_p0175a02║若有眾生，于此道、行，違背輕毀，又于我所起損惱心，及瞋恚心，命終已後，
CC003n0003_p0175a03║于一切處所得之身，無不下劣。
CC003n0003_p0175a04║此即第二、明違教之過患。謂若有眾生，于十善業道違背，于三乘行輕毀，猶
CC003n0003_p0175a05║如天授（即提婆達多）于佛起損惱心，及如指鬘于佛起瞋恚心等，一切生中當獲
CC003n0003_p0175a06║身不圓滿。
CC003n0003_p0175a07║曼殊室利！由是因緣，當知如來及諸菩薩威德加持，非但能令身財圓滿；
CC003n0003_p0175a08║如來、菩薩加持威德，亦令眾生身得下劣。
CC003n0003_p0175a09║此即第二、結尾。是以顯示依教修行之利益，及違教之過患結尾。經文易知。
CC003n0003_p0175a10║曼殊室利菩薩復白佛言：世尊！諸穢土中何事易得，何事難得？諸淨土中何
CC003n0003_p0175a11║事易得，何事難得？
CC003n0003_p0175a12║以下第七、明淨土及穢土中何事難得，何事易得。于中分二：一、請問，二、
CC003n0003_p0175a13║答示。此即第一、同時請問穢土及淨土中，何事難得？何事易得？
CC003n0003_p0175a14║佛告曼殊室利菩薩曰：善男子！諸穢土中，八事易得，二事難得。
CC003n0003_p0176a01║以下第二、如來正答。于中分二：一、示穢土事，二、示淨土事。第一、示
CC003n0003_p0176a02║穢土事，亦分為二：一、標數略答，二、分別解釋。此即第一、標數略答。
CC003n0003_p0176a03║何等名為八事易得？
CC003n0003_p0176a04║以下第二、分別解釋。此亦分二：一、示八事易得，二、示二事難得。第一、
CC003n0003_p0176a05║示八事易得，又分為二：一、徵問，二、答示。此即第一、徵問。
CC003n0003_p0176a06║一者、外道，二者、有苦眾生，三者、種姓、家世興衰差別，四者、行諸惡
CC003n0003_p0176a07║行，五者、數犯尸羅，六者、惡趣，七者、下乘，八者、下劣意樂加行菩薩。
CC003n0003_p0176a08║此即第二、如來答示八事易得。謂未受律儀補特伽羅，所有罪行，皆曰「行諸惡行」。
CC003n0003_p0176a09║已受律儀補特伽羅，所有違犯戒律者，皆曰「數犯尸羅」。地前所有初發低劣心者，曰
CC003n0003_p0176a10║「下劣意樂」。餘辭易知。
CC003n0003_p0176a11║何等名為二事難得？
CC003n0003_p0176a12║以下第二、示二事難得。于中分二：一、徵問，二、答示。此即第一、徵問。
CC003n0003_p0176a13║一者、增上意樂、加行菩薩之所遊、集，二者、如來出現于世。
CC003n0003_p0176a14║此即第二、如來正答。謂初地以上菩薩之所遊行、集會，及如來恒常出現世
CC003n0003_p0177a01║間，極為難得。
CC003n0003_p0177a02║曼殊室利！諸淨土中與上相違，當知八事，甚為難得，二事易得。
CC003n0003_p0177a03║此即第二、示淨土八事難得、二事易得。即與上文所說穢土中事相反，經文
CC003n0003_p0177a04║易知。《相續解脫經》及《攝大乘論釋》中亦與此經所說相同。問：諸淨土是三界所攝耶？
CC003n0003_p0177a05║答：非三界所攝。如此（解深密）經（卷一第一頁）中云：「（『超過三界所行
CC003n0003_p0177a06║之處，』）勝出世間善根所起。」又《大智度論》云：「問曰：生諸佛剎土者，是屬
CC003n0003_p0177a07║欲界攝耶？抑非欲界所攝？答曰：其他佛土，各類交雜，所有穢土，名為欲界。所有
CC003n0003_p0177a08║淨土，無三惡趣及三毒名，亦無二乘及男女名，具三十二相，放無量光遍照世界，
CC003n0003_p0177a09║一剎那頃化無量身，至恒河沙數世界，度無數眾生已，還歸本處。如是世界不住地故，
CC003n0003_p0177a10║不名色界；無貪欲故，不名欲界；以有色故，不名無色界。」（上段論文，可閱姑蘇
CC003n0003_p0177a11║刻經處版本，該論卷三十八第十四頁。）復次，《瑜伽師地論》云：「問：如說五種
CC003n0003_p0177a12║無量，謂有情界無量等。彼一切世界，當言平等平等，為有差別？答：當言有差
CC003n0003_p0177a13║別。彼復有二種，一者、清淨，二者、不清淨。于清淨世界中，無那落迦、傍生、餓
CC003n0003_p0177a14║鬼可得，亦無欲界、色界、無色界，亦無苦受可得，純菩薩僧于中止住，是故
CC003n0003_p0177a15║說名清淨世界。其中多分是已入第三地菩薩，由願自在力故，于彼受生，彼處無
CC003n0003_p0178a01║有異生，及非異生（之）聲聞、獨覺，以及異生菩薩得生于彼。問：彼處若無異生
CC003n0003_p0178a02║菩薩，及非異生聲聞、獨覺得生彼者，何因緣故，菩薩教中作如是說：若菩薩等意
CC003n0003_p0178a03║願于彼（淨土），如是一切皆當往生？答：為欲教化懈怠種類、未集善根所化眾生，故，
CC003n0003_p0178a04║密意作如是說。所以者何？彼由如是蒙勸勵時，生起欣樂，便捨懈怠，于善法中
CC003n0003_p0178a05║勤修加行，從此漸漸法爾獲得能于彼生之堪能故。應知是名此中密意。」（此段
CC003n0003_p0178a06║論文見金陵版本瑜伽師地論卷七十九第一頁）。
CC003n0003_p0178a07║（問：）若謂諸淨土中無有惡趣，如何而有天龍等類？《佛地經論》中亦有此類
CC003n0003_p0178a08║問答。如彼（佛地經論）云：「問：淨土若是超過三界所行之處，應無天等，由
CC003n0003_p0178a09║于天等皆以三界為所行處故？答：由于如來淨識如是變現，是為莊嚴佛土，及為成
CC003n0003_p0178a10║熟所化有情故。……或諸菩薩化作天龍等身，以為供養故。或自化身為天龍等，翼
CC003n0003_p0178a11║從如來故。」（此段論文見金陵本佛地經論卷一第十四頁中，但字句略有不同。）
CC003n0003_p0178a12║詳如彼論所說。《攝大乘論無性釋》，及《梁（真諦）譯》（攝大乘論天親釋）中亦如是
CC003n0003_p0178a13║說。
CC003n0003_p0178a14║問：若淨土中無有小乘，則《大智度論》中所說：「諸佛土中悉皆清淨，超出三
CC003n0003_p0178a15║界，阿羅漢等亦生彼土」之語，如何領會及解釋耶？答：此是為令不定種姓、無
CC003n0003_p0179a01║學聲聞，生起轉入大乘之心，得轉依身，安住圓滿無量寶宮諸菩薩眾。依據此事，密
CC003n0003_p0179a02║意說為阿羅漢等亦生淨土。實則淨土非有二乘。問：設若如此，何故《阿彌陀經》中
CC003n0003_p0179a03║云：「聲聞弟子無量無邊，一切皆是大阿羅漢。」又《顯示修行經》（即修行道地經）
CC003n0003_p0179a04║亦云：「三種中品補特伽羅，于彼佛土始得四果。」答：阿彌陀佛淨土有二種，即
CC003n0003_p0179a05║他受用身土及化身土。如《大智度論》云：「當知釋迦牟尼佛剎土中，更有清淨世界，
CC003n0003_p0179a06║如阿彌陀佛淨土；阿彌陀佛剎土，亦有嚴淨世界，如釋迦牟尼佛淨土。」（此段論文
CC003n0003_p0179a07║見姑蘇版本大智度論卷三十二第二十三頁，惟字句略有不同。）此（解深密）經
CC003n0003_p0179a08║中是依他受用身土為緣而說無小乘。復次，《往生佛淨土論》中，亦依此經說二乘種姓
CC003n0003_p0179a09║不生淨土。《阿彌陀經》等中依化身土為緣，密意說有聲聞，謂「由彼如來往昔誓願
CC003n0003_p0179a10║力故」。又《大智度論》中：「問曰：阿彌陀佛及阿閦佛等若不于五濁世中出生，何
CC003n0003_p0179a11║以有三乘？答曰：佛初發心時，由見諸佛以三乘度眾生，遂自發願言，『我亦當以
CC003n0003_p0179a12║三乘度眾生』云。」（此段論文見姑蘇大智度論本卷九十三第九頁）由此教理，比
CC003n0003_p0179a13║知化身淨土亦有三乘。
CC003n0003_p0179a14║爾時，曼殊室利菩薩摩訶薩白佛言：世尊！于是解深密法門中，此名何教？我
CC003n0003_p0179a15║當云何奉持？
CC003n0003_p0180a01║以下第三、示依教奉持分。此段經文，亦有兩種解釋。有一類言：此經有二
CC003n0003_p0180a02║分，即「教起因緣分」及「聖教正說分」，無第三「依教奉行分」云。依此解釋，則此第八
CC003n0003_p0180a03║品有二分，即「問答正說分」及「依教奉行分」。上文已將「問答正說分」說畢，以下即說第
CC003n0003_p0180a04║二「依教奉行分」。有一類言：此經有三分。謂第一品，是「教起因緣分」；餘七品，是「聖教
CC003n0003_p0180a05║正說分」；餘七品中，有四品末，是第三「依教奉行分」，即〈無自性相品〉、〈分別瑜伽品〉、〈地
CC003n0003_p0180a06║波羅密多品〉、〈如來成所作事品〉之末。上文已說前三品末之「依教奉行分」，此處當說
CC003n0003_p0180a07║第四〈如來成所作事品〉（末之「依教奉行分」）云。有一類言：前二分與上面二種解說
CC003n0003_p0180a08║相同。第三「依教奉行分」，是別有說明，如《深密解脫經》（卷五第十六頁）云：「文
CC003n0003_p0180a09║殊師利法王子菩薩摩訶薩，及諸一切天、人、阿修羅大眾，歡喜奉行。」其他經（即指相
CC003n0003_p0180a10║續解脫經及解節經等）中未說此語者，是二種梵本不同故，或是諸位譯師意趣有
CC003n0003_p0180a11║別故云。雖有如上三種解釋，此處是與第二種解釋相同。此（依教奉行分），亦分
CC003n0003_p0180a12║為二：一、請問，二、答示。此即第一、請問聖言名稱及依教奉行法則。
CC003n0003_p0180a13║佛告曼殊室利菩薩摩訶薩曰：善男子！此名如來成所作事了義之教，汝當
CC003n0003_p0180a14║奉持。
CC003n0003_p0181a01║以下第二、如來正答。于中分二，一、示聖言名稱已，勉勵弟子依教奉持；二、
CC003n0003_p0181a02║示聞教利益。此即第一。
CC003n0003_p0181a03║說是如來成所作事了義教時，于大會中，有七萬五千菩薩摩訶薩，皆得圓滿法
CC003n0003_p0181a04║身，證無礙解。
CC003n0003_p0181a05║此即第二、示聞教利益。謂大會有七萬五千菩薩由聞教言，獲得十地因圓滿
CC003n0003_p0181a06║法身，尚未獲得微妙正遍覺果圓滿法身，非他受用土正遍覺位故。其他二經（深
CC003n0003_p0181a07║密解脫經及相續解脫經），皆說「七萬五千菩薩得滿足法身」云。
CC003n0003_p0181a08║《解深密經大疏》唐圓測阿闍黎著已完。校勘譯師苾芻廓．法成奉吉祥天贊普之
CC003n0003_p0181a09║命，從漢本中譯出並校訂畢。
CC003n0003_p0185a01║解深密經疏卷第二十七補譯
CC003n0003_p0185a02║
CC003n0003_p0185a03║（作者及譯者名同前）
CC003n0003_p0185a04║解深密經疏卷第二十七，地波羅密多品第七品題下一段還譯疏文。
CC003n0003_p0185a05║金陵刻經處本漢文解深密經疏卷第二十七第一頁上面第四行中小字注云：
CC003n0003_p0185a06║「品題下疏文缺失可惜」。為使疏文恢復完整，又從德格版本藏文解深密經疏（藏
CC003n0003_p0185a07║文論藏【圖】函第二百四十二頁下面第一行至第二百四十三頁下面第五行）中還譯
CC003n0003_p0185a08║于下。
CC003n0003_p0185a09║
CC003n0003_p0185a10║地波羅密多品第七
CC003n0003_p0185a11║此品亦分三門解釋：一、釋品名，二、明品來意，三、依文正釋。第一、釋
CC003n0003_p0185a12║品名者，梵語步弭，此譯曰地，謂具生起極喜地等十一地義，故名為地。諸教典
CC003n0003_p0185a13║中于此「地」義亦有各種不同解釋。有由一義解釋「地」名，如人王請問經（卷
CC003n0003_p0185a14║上）中說：「如理般若名為住，住生德行名為地」云。又十住論中：「善根次
CC003n0003_p0185a15║第所依之處即名為地」云。無性阿闍黎所著攝大乘論釋（金陵刻經處本卷七第十
CC003n0003_p0185a16║七頁上面第七行）中「法無我智分位名地」云。瑜伽師地論中「攝持涅槃故名
CC003n0003_p0186a01║為地」云。有由二義解釋「地」名，如顯示先業經中說：「佛地者，由能任持百
CC003n0003_p0186a02║千無數功德故名為生，由能成辦一切因果故名為地」云。成唯識論（卷九第十三
CC003n0003_p0186a03║頁）中「與所修行，為勝依持，令得生長故名為地」云。此亦由作依處故名為生，
CC003n0003_p0186a04║由能任持故名為長。有由三義解釋「地」名，如佛地經論中：「地者，是所依、
CC003n0003_p0186a05║所行、所攝，謂即真如，四智受用、密意一味等事，是佛所依、所行、所攝，
CC003n0003_p0186a06║故名佛地」云。其中言「所依」者，即指真如。言「所行」者，即指四智受用故。
CC003n0003_p0186a07║言「所攝」者，即指與四智相應之心心所等。有由四義解釋「地」名，如瑜伽師
CC003n0003_p0186a08║地論釋（第八頁）中說：「地謂境界、所依、所行及所攝義。是瑜伽師所行境
CC003n0003_p0186a09║界故名為『地』，如馳馬地，唯此中行不出外故。或瑜伽師依此處所增長自法
CC003n0003_p0186a10║故名為地，如稼穡生長之地。或瑜伽師地所攝智行，依此現行，依此增長故名
CC003n0003_p0186a11║為地，如珍寶出生之地。或瑜伽師行在此中，受用自法故名為地，如牛王地。
CC003n0003_p0186a12║（中略）是彼所攝故名為地。」詳如彼論所說。若廣分析，當如大乘莊嚴經論、
CC003n0003_p0186a13║梁（真諦）譯攝大乘論（天親）釋及佛地經論等中所說而得了知。諸教典中所有
CC003n0003_p0186a14║此等不同解釋，亦由世間之「地」具有如上所說諸義，從喻立名，故稱為「地」。
CC003n0003_p0187a01║梵語波羅密多，譯為到彼岸。謂由布施等力，能從生死此岸到達涅槃彼岸，
CC003n0003_p0187a02║故名到彼岸。由於此品廣說地及波羅密多義，故名地波羅密多品。
CC003n0003_p0187a03║第二、明品來意，由於上文說明二種無等行義，謂即明止觀及明地波羅密多。
CC003n0003_p0187a04║以上說明止觀門已，下當闡明地波羅密多門。謂修瑜伽之門有二：一、依止及
CC003n0003_p0187a05║波羅密多而起觀者為總相門是故先說，二、依地而起波羅密多者為別相門是故後
CC003n0003_p0187a06║說。或可止觀略故先說，依地起度廣故後釋。來意已說，今當釋文。
CC003n0003_p0187a07║第三依文正釋。……