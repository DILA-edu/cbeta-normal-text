CC004n0004_p0027a11║成唯識論疏卷第二
CC004n0004_p0027a12║唐西明寺沙門圓測撰
CC004n0004_p0027a13║色心之體，即色心故。
CC004n0004_p0027a14║體、相、用三，合名為色；別屬於總，說屬主言。（記三）（記
CC004n0004_p0027a15║又云：「外人救量，三能相體，非即所相。」本疏破云：「是
CC004n0004_p0027a16║能相故。」同基。）
CC004n0004_p0027a17║若有為相異所相體，無為相體應異所相。
CC004n0004_p0027a18║無為相體。應異所相，為無為中，隨一攝故，如有為
CC004n0004_p0027a19║相。有為相體應無別相，為無為中隨一攝故，如無
CC004n0004_p0027a20║為相。（記三、燈七、常三皆集引文略）
CC004n0004_p0028a01║又生等相，若體俱有，應一切時齊興作用；
CC004n0004_p0028a02║（下破薩婆多），並通新舊。（燈七集引、記三略）
CC004n0004_p0028a03║又住異滅，用不應俱。
CC004n0004_p0028a04║量云：以相違故，如生住等。（常三集引）
CC004n0004_p0028a05║若謂彼用更待因緣，所待因緣應非本有；又執生等
CC004n0004_p0028a06║便為無用。所相恆有而生等合，應無為法亦有生等；
CC004n0004_p0028a07║彼此異因，不可得故。
CC004n0004_p0028a08║因謂因緣，緣即三緣。待因緣故，用前後者，二過：一、
CC004n0004_p0028a09║緣應非本有，便違自宗失。二、但因緣所生，生等無
CC004n0004_p0028a10║用失；若體恆有而生等合，汝無為法亦應有合。體
CC004n0004_p0028a11║同恆有，此合彼不，差別所由，不可得故。（記三）
CC004n0004_p0028a12║生名為有，寧在未來；滅名為無，應非現在。滅若非無，
CC004n0004_p0028a13║生應非有。
CC004n0004_p0028a14║既定世已，依訓釋破；未有而有名生，寧在未來；已
CC004n0004_p0028a15║有還無名滅，應非現在。翻覆應知。（記三）
CC004n0004_p0028a16║故彼所執，進退非理；
CC004n0004_p0028a17║依宗出過名進。（記三）
CC004n0004_p0028a18║表此後無，為相何失？
CC004n0004_p0028a19║問：滅相是假，行蘊所攝；假必依實，依何假說？若說
CC004n0004_p0028a20║現在，應依異世；若通過去，便無所依。解云：如比量
CC004n0004_p0029a01║中立法無者，彼因依無亦得成因；非如有量，因必
CC004n0004_p0029a02║有依。此亦如是。若說有相，所依有法，滅相是無，依
CC004n0004_p0029a03║無何失？（常三、燈七略、記三略）
CC004n0004_p0029a04║若名句文，異聲實有；應如色等，非實能詮。
CC004n0004_p0029a05║釋（外難）云：汝名句等，實體不成，義如前破。若不許
CC004n0004_p0029a06║聲是能詮者，便有量中闕，至教量失。（燈八集引）
CC004n0004_p0029a07║謂聲能生名句文者，此聲必有音韻屈曲，此足能詮，
CC004n0004_p0029a08║何用名等？
CC004n0004_p0029a09║汝計生名等聲，定有屈曲；此屈曲聲，是能詮義，何
CC004n0004_p0029a10║用離聲，外別有等？（記三同基）
CC004n0004_p0029a11║若謂聲上音韻屈曲即名句文，異聲實有；所見色上
CC004n0004_p0029a12║形量屈曲，應異色處別有實體。
CC004n0004_p0029a13║汝色上長短應異色處別有法處自性，有屈曲故，
CC004n0004_p0029a14║如聲上屈曲。又量云：聲上屈曲應無別體法處自
CC004n0004_p0029a15║性，以即屈曲故，如色上屈曲。（燈八、記三同基略）
CC004n0004_p0029a16║若謂聲上音韻屈曲，如絃管聲，非能詮者。
CC004n0004_p0029a17║彼轉救云：內聲屈曲應不能詮，以屬屈曲聲故，如
CC004n0004_p0029a18║絃管聲。（記三）
CC004n0004_p0029a19║又誰說彼，定不能詮？
CC004n0004_p0029a20║此顯大乘□□外聲，亦能詮表。此有兩釋。一云：如
CC004n0004_p0030a01║《雜心》說「聲有三種，內、外、俱聲」，俱即是絃管等聲。而
CC004n0004_p0030a02║依彼宗，絃管等聲，似有詮者，非實能詮。名句文身，
CC004n0004_p0030a03║有情攝故。《俱舍論》主，即破彼云：如一形色鄰虛，不
CC004n0004_p0030a04║許依二大種生，此聲亦應爾。《正理》救云：誰言一微，
CC004n0004_p0030a05║二大所造？但約助緣，說因俱聲。此中正破《雜心》所
CC004n0004_p0030a06║說，故言「又誰說彼定不能詮」？二云：如淨土中諸樹林
CC004n0004_p0030a07║等，皆說苦、空、無常等理，此即外聲，許有詮表。此約
CC004n0004_p0030a08║變化，非說實聲。依薩婆多，即質化聲，亦有得得；有
CC004n0004_p0030a09║情名聲所攝。離質化聲，自有二釋：一云語業、一云
CC004n0004_p0030a10║非業，非執受故云云。（常三、燈八略、記三略）
CC004n0004_p0030a11║聲若能詮，風鈴聲等，應有詮用；
CC004n0004_p0030a12║（記三云：「本疏立量宗中無𥳑宗言。」）
CC004n0004_p0030a13║此應如彼，不別生實名句文身。
CC004n0004_p0030a14║論主反破。此內語聲，如彼外聲，不別生實名句文
CC004n0004_p0030a15║身。（記三）
CC004n0004_p0030a16║此三離聲，雖無別體，而假實異，亦不即聲。
CC004n0004_p0030a17║有難：長等既色，名等應聲。不爾，何者？依多法，（同基）
CC004n0004_p0030a18║或說唯意識境故。（記三）
CC004n0004_p0030a19║二、現受用法，如瓶衣等；如是二法，世共知有，不待因
CC004n0004_p0030a20║成。
CC004n0004_p0031a01║緣瓶等心，等取衣食車等心，是何量攝？答：非量收。
CC004n0004_p0031a02║不親緣得法自體故、非比度故，非量所收。非量不
CC004n0004_p0031a03║要，唯堅執故。（燈八同基）
CC004n0004_p0031a04║現量緣假，如前已說；而瓶衣等，非如名等法數攝
CC004n0004_p0031a05║故非現量境。（常三集引）
CC004n0004_p0031a06║三、有作用法，如眼耳等。
CC004n0004_p0031a07║五根通現、比二量境。（鈔七）
CC004n0004_p0031a08║若體是一，徧一切處，虛空容受色等法故，隨能合法，
CC004n0004_p0031a09║體應成多；一所合處，餘不合故。
CC004n0004_p0031a10║量云：汝空應多，一所合處餘不合故，猶如色等。（記
CC004n0004_p0031a11║三同基）
CC004n0004_p0031a12║又色等中有虛空不？有應相雜。
CC004n0004_p0031a13║共成一體名為相雜，則如色，體應非一。（記三）
CC004n0004_p0031a14║一部一品結法斷時，應得餘部餘品擇滅。一法緣闕
CC004n0004_p0031a15║得不生時，應於一切得非擇滅。
CC004n0004_p0031a16║（記三云：「本疏廣陳彼宗二滅。」）
CC004n0004_p0031a17║一依識變，假施設有。
CC004n0004_p0031a18║二解。一云：皆是實有熏自影種，假法如無，非因緣
CC004n0004_p0031a19║故。一云：唯真如實熏影像種，緣虛空等必帶如相。
CC004n0004_p0031a20║（記三、燈八略）
CC004n0004_p0032a01║此五皆依真如假立，真如亦是假施設名。
CC004n0004_p0032a02║六中五假，真如是實；八中三實，即三種如；餘皆是
CC004n0004_p0032a03║假。（燈八同基）
CC004n0004_p0032a04║如非所緣，他聚攝故。
CC004n0004_p0032a05║安慧宗云：佛他心智，親照他心。今此量中，破薩婆
CC004n0004_p0032a06║多等諸部所說，及大乘中安慧所說，彼佛他心智，
CC004n0004_p0032a07║親照他心，或許諸佛自身，八識展轉相對，且親所
CC004n0004_p0032a08║緣。然護法宗，若緣他聚心心所者，始從異生，終至
CC004n0004_p0032a09║佛果，要變影像為親所緣緣，故作比量云：且如意
CC004n0004_p0032a10║識緣第八識時，不以第八為親所緣，他聚攝故，如
CC004n0004_p0032a11║非所緣。（常三）
CC004n0004_p0032a12║同聚心所，亦非親所緣。
CC004n0004_p0032a13║此破法密部說，心緣境時亦緣相應法。（記三）
CC004n0004_p0032a14║有作是難：若無離識實我法者，假亦應無。
CC004n0004_p0032a15║五蘊假我，為我似事。（記三）
CC004n0004_p0032a16║謂假必依真事、似事共法而立；
CC004n0004_p0032a17║似常，名為共法。（記三）
CC004n0004_p0032a18║依類、依實，假說火等，俱不成故。
CC004n0004_p0032a19║二說。一云：類者性也，即同異句。一云：通取大有同
CC004n0004_p0032a20║異，實是德依；此總別性，餘不爾故，取三除三。（記三）
CC004n0004_p0033a01║依實假說，理亦不成。
CC004n0004_p0033a02║（記三云：「本疏釋繁。」）
CC004n0004_p0033a03║亦非離此有別方便，施設自相為假所依。
CC004n0004_p0033a04║若離此前所說不得自相之外，有別方便施設自
CC004n0004_p0033a05║相為假依者，即應說言假必依真；既不爾故，假唯
CC004n0004_p0033a06║依似。（記三）
CC004n0004_p0033a07║此論自相，即《佛地論》如實義中，自相共相，各附己
CC004n0004_p0033a08║體為自相也。彼唯現境，離名言故。（記三）
CC004n0004_p0033a09║如五蘊中，色是質礙，乃至識是了別，各不相離，名
CC004n0004_p0033a10║為自相。苦、無常等，該通五蘊，名為共相。大小乘教，
CC004n0004_p0033a11║多用此釋。（明燈鈔六本）
CC004n0004_p0033a12║似謂增益，非實有相。
CC004n0004_p0033a13║且如眼識，得青自相，名實有相，似現量故、心得自
CC004n0004_p0033a14║相故。五識同時現量，意識應知亦爾。後尋求等重
CC004n0004_p0033a15║得青等，非自相青而為自相，故言似謂增益，非實
CC004n0004_p0033a16║有相。非謂徧計所執，乃名增益非實有相，共相青
CC004n0004_p0033a17║等是依他故。（常三、燈八集引、記三同基均略）
CC004n0004_p0033a18║等流習氣，由七識中善、惡、無記熏令生長；
CC004n0004_p0033a19║新熏名生，法爾名長。（鈔三十五、肝心引）
CC004n0004_p0033a20║此中且說我愛執藏，持雜染種，能變果識，名為異熟，
CC004n0004_p0034a01║非謂一切。
CC004n0004_p0034a02║謂此頌中，且說引業果識名異熟果，非謂滿業所
CC004n0004_p0034a03║感六識名為異熟。所以者何？此中頌意，有執藏等
CC004n0004_p0034a04║勝功能方名能變，滿業異熟無勝用故。（常三同基、
CC004n0004_p0034a05║燈八略）
CC004n0004_p0034a06║此識具有能藏、所藏、執藏義故，謂與雜染互為緣故、
CC004n0004_p0034a07║有情執為自內我故。
CC004n0004_p0034a08║藏有三義：一能藏義、二所藏義、三執藏義。具此三
CC004n0004_p0034a09║義，故名阿賴耶。眼等轉識與染相雜，故名雜染。謂
CC004n0004_p0034a10║識中種能生轉識，彼能生種名為能藏，所生雜染
CC004n0004_p0034a11║為所藏果，此染果於因中藏。雜染轉識熏成種子，
CC004n0004_p0034a12║能熏轉識名為能藏，所熏因種名為所藏，此即染
CC004n0004_p0034a13║種於果中藏。具此能藏、所藏二義，故言謂與雜染
CC004n0004_p0034a14║互為緣故。或諸異生、二乘、有學六七識，俱我執現
CC004n0004_p0034a15║前，執藏賴耶為自內我。此三藏義，如其次第，同《攝
CC004n0004_p0034a16║大乘》所說三藏義。彼第一云：復何故此識名阿賴
CC004n0004_p0034a17║耶識？謂一切有生雜染品法，於此攝藏為果性故。
CC004n0004_p0034a18║又即此識，於彼攝藏，為因性故。又諸有情，攝藏此
CC004n0004_p0034a19║識，為自我故。是故說名阿賴耶。解云；藏義三種別
CC004n0004_p0034a20║者，第一能藏，此即果法於因中藏。謂識中種生現
CC004n0004_p0035a01║七識，染果不離能生因故。第二所藏，此即因種於
CC004n0004_p0035a02║果中藏，謂所熏種藏在能熏七現識中，成因性故。
CC004n0004_p0035a03║第三我愛所執藏義，此即果於能執中藏。然三義
CC004n0004_p0035a04║後二可知。第一能藏，無性釋云：於此攝藏顯能持
CC004n0004_p0035a05║習氣，由非唯習氣，名阿賴耶；要能持習氣，如彼說
CC004n0004_p0035a06║意識。即依彼論，略有三釋。一云：彼論意說能持種
CC004n0004_p0035a07║識，對現七識以為能藏，非所持種為能藏、所生七
CC004n0004_p0035a08║識為所藏法，故言「顯能持習氣」。既言能持習氣，故
CC004n0004_p0035a09║體能藏。「非唯習氣」等者，重釋取能持識體所由。一
CC004n0004_p0035a10║云：彼論但取種子為能藏，而言「能持習氣」者，此明
CC004n0004_p0035a11║種能持果故說持言，非體持種故名持也。「由非唯」
CC004n0004_p0035a12║等，重釋種能持果故名為藏。謂要生果種名為能
CC004n0004_p0035a13║藏，非一切時習氣種子名為能藏。一云：體種俱是
CC004n0004_p0035a14║能藏，謂「顯能持習氣」者，此顯能所皆名能藏。「由非
CC004n0004_p0035a15║唯習氣」等者，重顯體及種能藏所由。雖有三說，今
CC004n0004_p0035a16║述護法義唯種能藏，即自能為因緣性。（常三、燈八
CC004n0004_p0035a17║略、記四略）
CC004n0004_p0035a18║此即顯示初能變識所有自相，攝持因果為自相故；
CC004n0004_p0035a19║問：因果二相為體相耶？為相狀相？答：諸說不同。一
CC004n0004_p0035a20║云：自相即是體相，餘之二相是相狀相；持種酬因
CC004n0004_p0036a01║為二相相，非體相相。若依此說，體相能攝相故、又
CC004n0004_p0036a02║攝因果為自相故。而結中言，初能變識。體相雖多
CC004n0004_p0036a03║者，彼體相言合有二義：若體即相，名體相，此即自
CC004n0004_p0036a04║相；若體之相故名體相，即餘二相。一云：三種皆是
CC004n0004_p0036a05║體相，故下結云：名為體相。又無性《攝論》第二卷云：
CC004n0004_p0036a06║阿賴耶識安立此相，略有三種：一自相、二因相、三
CC004n0004_p0036a07║果相。無性釋云；略有三者，分析此識自相、應相，以
CC004n0004_p0036a08║為二種，因果異故。（常三、燈八略、記四同基略）
CC004n0004_p0036a09║問：若依後說，所立自相應假非實，多事成故，如軍
CC004n0004_p0036a10║林等。答云：於一體上，義說三體，故非是假；如一真
CC004n0004_p0036a11║如，為三寶體。（常三、燈八略、記四略）
CC004n0004_p0036a12║一切種相應更分別，此中何法名為種子？謂本識中，
CC004n0004_p0036a13║親生自果功能差別。
CC004n0004_p0036a14║理實有發，亦是因相。然且說親名言種子，如等流
CC004n0004_p0036a15║果，亦是果相。然且說疏，以為果相。（記四）
CC004n0004_p0036a16║雖非一異，而是實有；假法如無，非因緣故。此與諸法
CC004n0004_p0036a17║既非一異，應如瓶等是假非實。若爾真如應是假有，
CC004n0004_p0036a18║許則便無真勝義諦。然諸種子，唯依世俗說為實有，
CC004n0004_p0036a19║不同真如。
CC004n0004_p0036a20║西方二釋：一、月藏等說，是假非實。自體分上有能
CC004n0004_p0037a01║生用，名為種故。如《攝大乘》非彼種子別有實物於
CC004n0004_p0037a02║此中住，亦非不異。然五十二說實物者，約所依說。
CC004n0004_p0037a03║二、護法等說，是實非假，說實物故；假無自體，如兔
CC004n0004_p0037a04║角故。然附識體，說無實物，故月藏等，比瓶立量。（記
CC004n0004_p0037a05║四）
CC004n0004_p0037a06║種子雖依第八識體，而是此識相分非餘，見分恆取
CC004n0004_p0037a07║此為境故。
CC004n0004_p0037a08║熏自證分有實種子，相分所攝，非餘三分，見分恆
CC004n0004_p0037a09║取此為境故；淨種淨識相分類故，雖見不緣而相
CC004n0004_p0037a10║分攝。（記四）
CC004n0004_p0037a11║又諸有情，既說本有五種姓別，故應定有法爾種子，
CC004n0004_p0037a12║不由熏生，
CC004n0004_p0037a13║別證無漏；餘同前說，以無漏五種姓別故。（常三集
CC004n0004_p0037a14║引、鈔九文義引同）
CC004n0004_p0037a15║（旁釋真如所緣緣種子生）月藏、護法等云：初生無
CC004n0004_p0037a16║漏，正以本有無漏種生。此無漏智緣如為境，智之
CC004n0004_p0037a17║種故，即說彼種名為真如所緣緣種。非即彼種用
CC004n0004_p0037a18║如為境，此即以果約體而說，故言從真如所緣緣
CC004n0004_p0037a19║種子生。（常三）
CC004n0004_p0037a20║諸法於識、藏識於法亦爾，更互為果性，亦常為因性。
CC004n0004_p0038a01║初句以識為因、諸法為果，次句翻此。（記四）
CC004n0004_p0038a02║如炷與燄，展轉生燒；又如束蘆，互相依住。
CC004n0004_p0038a03║初喻喻能生因，即是俱有因。後喻依持因。（常三、燈
CC004n0004_p0038a04║九略）
CC004n0004_p0038a05║非熏令長可名因緣，勿善惡業與異熟果為因緣故。
CC004n0004_p0038a06║善惡業與異熟果應成因緣，彼能增長異熟果故。
CC004n0004_p0038a07║（燈九集引、常三同）
CC004n0004_p0038a08║若唯始起，有為、無漏無因緣故應不得生；有漏不應
CC004n0004_p0038a09║為無漏種，勿無漏種生有漏故。許應諸佛有漏復生，
CC004n0004_p0038a10║善等應為不善等種。
CC004n0004_p0038a11║此即正破難陀。謂若唯始起無本有種，三乘菩薩
CC004n0004_p0038a12║初生無漏，無因緣故應不得生，以無現行無漏熏
CC004n0004_p0038a13║故。（鈔九、常三同、燈九略）
CC004n0004_p0038a14║（破量）云：有漏不能生異熟類，漏無漏中隨一攝故，
CC004n0004_p0038a15║猶如無漏。若許無漏生有漏者，便有二失：一、佛生
CC004n0004_p0038a16║有漏失；二、善生不善失。（記四）
CC004n0004_p0038a17║分別論者，雖作是說：心性本淨，客塵煩惱所染污故，
CC004n0004_p0038a18║名為雜染。離煩惱時轉成無漏，故無漏法非無因生。
CC004n0004_p0038a19║《婆沙》二十七，分別論者心之染淨，如銅器等，垢淨
CC004n0004_p0038a20║位也。既無淨熏，而有因生。故今論主，兼引遮破。（記
CC004n0004_p0039a01║四）
CC004n0004_p0039a02║彼宗二因：一本性因，即無漏種；二擊發因，即心本
CC004n0004_p0039a03║性。（記四）
CC004n0004_p0039a04║由此應信：有諸有情，無始時來有無漏種，不由熏習，
CC004n0004_p0039a05║法爾成就。後勝進位熏令增長，無漏法起以此為因，
CC004n0004_p0039a06║無漏起時復熏成種；有漏法種類此應知。
CC004n0004_p0039a07║發心已後，用增非體；初起無漏用此為因，後起無
CC004n0004_p0039a08║漏以何種生？護法正宗，新舊共生，勢力等故。若爾，
CC004n0004_p0039a09║如何彼破他言：不見二種生一芽？同依一識，和合
CC004n0004_p0039a10║似一；如一麥子，眾多極微共生一芽，不同別依。（記
CC004n0004_p0039a11║四）
CC004n0004_p0039a12║聞熏習中有漏性者，是修所斷；感勝異熟，為出世法
CC004n0004_p0039a13║勝增上緣。
CC004n0004_p0039a14║四善根法，諸說不同。薩婆多宗，但感別報非總異
CC004n0004_p0039a15║熟，總厭諸有，傾圓寂故。今依大乘，是引滿業，感勝
CC004n0004_p0039a16║異熟故。五十一云：阿賴耶識，所攝順解脫分，及順
CC004n0004_p0039a17║決擇分等善法欲種子非是集諦，與流轉相違故。
CC004n0004_p0039a18║又無性《攝大乘論》第八云：由加行證得者，顯能感
CC004n0004_p0039a19║異熟果義，此非異熟因，能對治彼故，即增上果假
CC004n0004_p0039a20║名異熟。由此資熏餘有漏業，令感異熟故，故立此
CC004n0004_p0040a01║名。（常三、記四略）
CC004n0004_p0040a02║然種子義，略有六種：
CC004n0004_p0040a03║彼（瑜伽）第三相成前俱有隨轉；第五變異，成待眾
CC004n0004_p0040a04║緣。（燈九）
CC004n0004_p0040a05║二、果俱有，謂與所生現行果法俱現和合，方成種子；
CC004n0004_p0040a06║種與現行果俱在現在，故名為現。（燈九、常三同）
CC004n0004_p0040a07║種現同時，名俱現；必依一身，名和合。故遮過未及
CC004n0004_p0040a08║他身也。（記四）
CC004n0004_p0040a09║非如種子，自類相生；前後相違，必不俱有。
CC004n0004_p0040a10║若許種子生同時種，彼能生種亦必有因，是有為
CC004n0004_p0040a11║故，如所生種。如是展轉，一念無窮。（記四）
CC004n0004_p0040a12║三、恆隨轉，謂要長時一類相續至究竟位，方成種子。
CC004n0004_p0040a13║然究竟位，諸論不同。若世親論，且約染種，以能治
CC004n0004_p0040a14║生為究竟位。故彼論云：阿賴耶識，乃至治生外法
CC004n0004_p0040a15║種子，乃至根住，或乃至熟。解云：染種隨所依識轉，
CC004n0004_p0040a16║或隨果相續而轉。依無性論，非唯染種，通約三性
CC004n0004_p0040a17║名言等種，以釋隨轉。名言等種，隨所生果恆相續
CC004n0004_p0040a18║轉，是故彼論但言經於多時，不說治生。故彼論云：
CC004n0004_p0040a19║此恆隨轉、剎那轉，轉經於多時恆隨轉。所以者何？
CC004n0004_p0040a20║其根損益，枝等同故。解云：青蓮華根，種子損益，枝
CC004n0004_p0041a01║等同故，故知種子隨於果。彼經於多時，今依此論，
CC004n0004_p0041a02║至究竟位，諸釋不同。一云同無性釋，一云同世親
CC004n0004_p0041a03║說，一云雙同二論，一云不同二論。隨其所應，染善
CC004n0004_p0041a04║等種究竟盡處，名究竟位。故今但言至究竟位，方
CC004n0004_p0041a05║成種子，而不說言乃至治生及隨果轉。所以者何？
CC004n0004_p0041a06║若說治生，但攝染種，不攝名言；然名言種，入無餘
CC004n0004_p0041a07║依圓寂時捨；或金剛位異熟俱盡，不由治力，非正
CC004n0004_p0041a08║障故。若隨果生名種子，非正生時應非種子。故今
CC004n0004_p0041a09║但言至究竟位，方成種子。（常三、燈九略）
CC004n0004_p0041a10║六、引自果；謂於別別色心等果各各引生，方成種子。
CC004n0004_p0041a11║（記四云：「本疏引《攝論》釋。」）
CC004n0004_p0041a12║（旁釋四無記引自果義）四無記並是異熟生，是故
CC004n0004_p0041a13║異熟名實物有。餘三無記於異熟上隨義假，故名
CC004n0004_p0041a14║假有。（常三）
CC004n0004_p0041a15║生得變化，通於三性，今約定果，故說三性。（常三）
CC004n0004_p0041a16║此種勢力，生近正果，名曰生因；引遠殘果令不頓絕，
CC004n0004_p0041a17║即名引因。
CC004n0004_p0041a18║世親近遠，無性通二。（常三）
CC004n0004_p0041a19║一堅住性，若法始終一類相續，能持習氣，乃是所熏。
CC004n0004_p0041a20║從阿賴耶，始終一類相續，堅住習氣，乃成所熏；即
CC004n0004_p0042a01║遮眼等六種轉識於滅定等有間斷故，及遮第七
CC004n0004_p0042a02║雖非間斷而非一類恆相續轉，初地上染淨二分
CC004n0004_p0042a03║有轉易故。此中識言通遮，心、心所相應故，如《唯識》
CC004n0004_p0042a04║言。（同基）又解：此中不遮心所，可熏門中通遮八俱
CC004n0004_p0042a05║心所，故第三門中云：三所熏性，若法自在，性非堅
CC004n0004_p0042a06║密，能受習氣，乃是所熏。此遮心所及無為法；依他
CC004n0004_p0042a07║堅密，故非所熏。雖有兩釋，後釋為勝。（常三、燈九略、
CC004n0004_p0042a08║記四）
CC004n0004_p0042a09║二有勝用，若有生滅，勢力增盛，能引習氣，乃是能熏。
CC004n0004_p0042a10║此遮異熟心、心所等勢力羸劣，故非能熏。
CC004n0004_p0042a11║此遮異熟心、心所等者，諸無記法，亦有四種：異熟
CC004n0004_p0042a12║乃至變化、無記、威儀等三亦有勢用，定是能熏，分
CC004n0004_p0042a13║別强故。異熟、無記，自有二種，一善惡業，所感異熟
CC004n0004_p0042a14║無記；二非善惡感是法執故，定是能熏。亦依業所
CC004n0004_p0042a15║感者，諸說不同。若依月藏菩薩決定不熏，難陀論
CC004n0004_p0042a16║師定能熏成；然彼護法無異分別，故彼門人分成
CC004n0004_p0042a17║兩釋。一云：善惡所感異熟果法，定不能熏；以力劣
CC004n0004_p0042a18║故。第八識但由法爾舊種故生，由此無力，不能熏
CC004n0004_p0042a19║故；別用業助，方能生果。一云：業果異熟，自有兩釋，
CC004n0004_p0042a20║一强、二劣。强者能熏，劣即不爾。雖有兩說，三藏意
CC004n0004_p0043a01║存後解為勝。若依前釋，此遮異熟心心所等者，舉
CC004n0004_p0043a02║第八識心及心所，等六滿業所感心及心所；若依
CC004n0004_p0043a03║後釋，等言等取業所感中勢力劣者。（常三、燈九略
CC004n0004_p0043a04║又云：「初釋不許影像熏本質種。」、記四略）
CC004n0004_p0043a05║唯七轉識及彼心所，有勝勢用，而增減者。
CC004n0004_p0043a06║（末那）生上下時，地繫麤細，有增減故，雖有九品，然
CC004n0004_p0043a07║三性受境界相續，不易脫故，名為一類。雖一時斷，
CC004n0004_p0043a08║然如見道，頓出離道，菩薩金剛，非無九品。（記四同基）（鈔十
CC004n0004_p0043a09║九文義引本疏，述三藏解無姓第七，隨所執第八九地不同，故有增減，亦是能熏。）
CC004n0004_p0043a10║如俱有因，得士用果。
CC004n0004_p0043a11║一云：引薩婆多俱有同類二因為喻。（同基）一云：指
CC004n0004_p0043a12║事，大乘亦有六因義故。（記四）
CC004n0004_p0043a13║設名因緣，應知假說。
CC004n0004_p0043a14║會彼六因。（燈九）
CC004n0004_p0043a15║然此六因，諸論不同。《對法》第四，總說六因為因緣
CC004n0004_p0043a16║性。《顯揚》十八，破前五因，除異熟因。若依無性《攝大
CC004n0004_p0043a17║乘論》，即說五因為因緣性。何故諸論有此不同？解
CC004n0004_p0043a18║云：薩婆多宗立六種因，然五因全能作一分為因
CC004n0004_p0043a19║緣性，能作一分增上緣攝，廣如《婆沙》。是故《顯揚》破
CC004n0004_p0043a20║彼五因為因緣性。故彼論云：有一異計立六種因，
CC004n0004_p0044a01║謂同類等，如是六種，除異熟因，餘五因性不應道
CC004n0004_p0044a02║理，由有三種過失故。三藏解云：理實六因，皆有三
CC004n0004_p0044a03║失；而彼不破異熟因者，恐彼外人總廢諸因，即有
CC004n0004_p0044a04║大失，是故彼設許異熟因，非謂無過，故不破也。若
CC004n0004_p0044a05║依《對法》隨轉理門，彼說因緣，於中有非因緣。無性
CC004n0004_p0044a06║釋申大乘中五種因義，故彼第二云：若說五因為
CC004n0004_p0044a07║因緣者，即異門說；阿賴耶識同類、徧行、異熟三因，
CC004n0004_p0044a08║若離任持熏習，因性不相應故；熏習若離阿賴耶
CC004n0004_p0044a09║識，無有窮故。相應因者，心與心法更互相待，受用
CC004n0004_p0044a10║境界，有自功能，猶如商旅，非離功能；阿賴耶識，能
CC004n0004_p0044a11║依種起俱有因義，即阿賴耶與諸轉識；若離如是
CC004n0004_p0044a12║俱有因攝內外種子，阿賴耶識所餘因緣不可得。
CC004n0004_p0044a13║解云：五因皆是種子性，三性種子生、三性果生，是
CC004n0004_p0044a14║同類因。十種隨眠皆是徧行因，今取徧行之種子
CC004n0004_p0044a15║為徧行因。異熟因者，有其二種，謂業種子及名言
CC004n0004_p0044a16║種。今取名言種是因緣故，此即異熟之因，名異熟
CC004n0004_p0044a17║因。心與心所更互相待，名為相應，能生彼種，故名
CC004n0004_p0044a18║相應因。俱有因義，如文可知。由此大乘五種因者，
CC004n0004_p0044a19║皆因緣攝，故《集論》等各約一義，故不相違。（常三集
CC004n0004_p0044a20║引）
CC004n0004_p0045a01║有根身者，謂諸色根及根依處，此二皆是識所執受
CC004n0004_p0045a02║攝為自體，同安危故。
CC004n0004_p0045a03║依聲雖虛疏，不生覺受；不離根處，攝為體故。如五
CC004n0004_p0045a04║十三，謂識所託，安危事同。又此為依，能生諸受，雙
CC004n0004_p0045a05║說二門。今此唯識，依後門也。（記四）
CC004n0004_p0045a06║此中了者，謂異熟識，於自所緣有了別用；此了別用，
CC004n0004_p0045a07║見分所攝。
CC004n0004_p0045a08║分多少，諸教不同，謂佛聖教多說一分，如契經說，
CC004n0004_p0045a09║三界唯心，金剛藏等，且同彼釋。（由是安慧云一分。）
CC004n0004_p0045a10║從此已後，至九百年，無著、世親等開為二分，謂相
CC004n0004_p0045a11║及見。依此二分，猶未盡理，是故陳那造《集量論》等
CC004n0004_p0045a12║立三分義，於前二分，加自證分。從此已後，至千一
CC004n0004_p0045a13║百年，護法菩薩依《厚嚴經》立四分義，於前三分，加
CC004n0004_p0045a14║證自證分。如是一分乃至四分，開合雖異，理無乖
CC004n0004_p0045a15║違。故今此中，護法菩薩立三分義，或立四分，成唯
CC004n0004_p0045a16║識理。（明三、記四略）
CC004n0004_p0045a17║所緣相似，行相各別；
CC004n0004_p0045a18║《瑜伽》第一云「心、心所法，同一所緣，不同行相；不同
CC004n0004_p0045a19║小乘，同一所緣，同一行相。」即依彼文，有三家釋。一
CC004n0004_p0045a20║云：同一所緣，是本質境；不同行相，是影像境。所以
CC004n0004_p0046a01║者何？亦如眼識心心所法，同仗本質青等一境，故
CC004n0004_p0046a02║言同一所緣。而心心所變影像相分令異，故言不
CC004n0004_p0046a03║同一行相。若依此釋，行謂見分，相即相分；行之相，
CC004n0004_p0046a04║故為行相，是依主釋。不應難言：第八無本，如何說
CC004n0004_p0046a05║言同一所緣？用他第八所變諸相為本質故。一云：
CC004n0004_p0046a06║唯約影像，分為二句，各變似一，名同一所緣，而實
CC004n0004_p0046a07║非一，是故說為不同行相。釋行相義，同別師說。問：
CC004n0004_p0046a08║正智緣如，境體是一，如何名以親像本質？應無行
CC004n0004_p0046a09║相。解云：《瑜伽》且說餘心約實正智，即用真如為一
CC004n0004_p0046a10║所緣。正智相應心及心所，行解各別，不同一行相。
CC004n0004_p0046a11║一云：同一所緣，有其二義：一云、一故名同，如真如
CC004n0004_p0046a12║境。二云、似故名同，如影像境。然心心所行相各別，識
CC004n0004_p0046a13║心了別為行相，受以領納為行相等。所以者何？如
CC004n0004_p0046a14║第一說，緣真如境，即闕不同一行相，無別相分故。
CC004n0004_p0046a15║如第二說，緣真如境，二義俱無：於一真如，無似義
CC004n0004_p0046a16║故；不變相分，無行相故。雖有三釋，今此論主同第
CC004n0004_p0046a17║三說。又解：行於相故，名為行相；或可帶相而行，故
CC004n0004_p0046a18║名行相。（常三同基、燈九略）
CC004n0004_p0046a19║心分既同，應皆證故。
CC004n0004_p0046a20║第三自證定有能證，是心分故，猶如見分。（記四）
CC004n0004_p0047a01║第三能緣第二、第四，證自證分唯緣第三。
CC004n0004_p0047a02║問：既證自證，自證為果，所量及果，應無差別。答：不
CC004n0004_p0047a03║然！能所二義無雜亂故。（記四）
CC004n0004_p0047a04║所取能取纏，
CC004n0004_p0047a05║能取所取，四分相屬，故名為纏，亦通無漏，非謂煩
CC004n0004_p0047a06║惱之纏縛也。（燈九、記四同）
CC004n0004_p0047a07║由共相種，成熟力故；
CC004n0004_p0047a08║此言共相，即初二句（共中共、共中不共），攝境盡故。
CC004n0004_p0047a09║（記四）
CC004n0004_p0047a10║如眾燈明，各徧似一；
CC004n0004_p0047a11║似一，自有四句：一、異質同見，如諸佛化，同處似一；
CC004n0004_p0047a12║二、同質異見，如眾各見，佛對其前；三、同質同見，如
CC004n0004_p0047a13║一佛化，同見一身；四、異質異見，如諸世間，所見異
CC004n0004_p0047a14║物。今此共即異質同見，相順共處不相妨礙，猶如
CC004n0004_p0047a15║同處不相離色。（記四、燈九略）
CC004n0004_p0047a16║誰異熟識，變為此相？
CC004n0004_p0047a17║初月藏、次難陀釋、後護法釋。月藏如前，不入十釋。
CC004n0004_p0047a18║欲對顯理，護法引之。（記四）
CC004n0004_p0047a19║又諸聖者，厭離有色，生無色界，必不下生，變為此土，
CC004n0004_p0047a20║復何所用？
CC004n0004_p0048a01║此說那含等厭色、生無色，必不下生；不說色界者，
CC004n0004_p0048a02║彼有色身，往欲界故。（燈九、記四略）
CC004n0004_p0048a03║是故現居，及當生者，彼異熟識，變為此界；
CC004n0004_p0048a04║三藏云：身所現居一須彌界，當生即是第二生處。
CC004n0004_p0048a05║又解：當言非唯一生，隨其凡聖可生者變，前說為
CC004n0004_p0048a06║勝，後無限故。（記四奘解同基引）
CC004n0004_p0048a07║設有色身，與異地器麤細懸隔，不相依持；此變為彼，
CC004n0004_p0048a08║亦何所益？
CC004n0004_p0048a09║設縱汝宗，如大眾部，無色有色身，及身生有色上
CC004n0004_p0048a10║地，麤細懸隔，不相依持。如梵王下，別變為地，既異
CC004n0004_p0048a11║地身，不能受用，故變無用。（記四同基）
CC004n0004_p0048a12║言護法宗，唯於欲色各變自器，九地分別隨應亦
CC004n0004_p0048a13║爾。（記四）
CC004n0004_p0048a14║故若於身，可有持用，便變為彼；
CC004n0004_p0048a15║身所現居，通力往還。三藏云：若由自力，近而非遠；
CC004n0004_p0048a16║若由他力，所變無限；佛等通力，無分限故。（記四）
CC004n0004_p0048a17║由是設生他方自地，彼識亦得變為此土。
CC004n0004_p0048a18║他方欲界，彼識亦能變為此方娑訶世界，諸淨穢
CC004n0004_p0048a19║土。（記四）
CC004n0004_p0048a20║有共相種，成熟力故。
CC004n0004_p0049a01║不共中共。（記四同基）
CC004n0004_p0049a02║此中有義，亦變似根。
CC004n0004_p0049a03║月藏、難陀等釋。（記四）
CC004n0004_p0049a04║他根於己無發識用，彼同分根，色界鼻舌容有發
CC004n0004_p0049a05║義，不應齊難。（記四）
CC004n0004_p0049a06║若定等力所變器身，界地自他則不決定；
CC004n0004_p0049a07║等言等取通力。定力者，如中陰經無色中陰；等通
CC004n0004_p0049a08║力者，如起四禪天眼耳根。又由化心，欲界第八，變
CC004n0004_p0049a09║欲色界身器二種。若生色界變欲界，準此應知。三
CC004n0004_p0049a10║藏云：等言亦攝願力所變。（記四、燈九略、常三略）
CC004n0004_p0049a11║略說此識所變境者，謂有漏種十有色處，及墮法處
CC004n0004_p0049a12║所現實色。
CC004n0004_p0049a13║且說色處有二十五，皆有本影。此識緣本，眼意識
CC004n0004_p0049a14║影。（記四）
CC004n0004_p0049a15║第八緣實，不緣假故。（燈九）
CC004n0004_p0049a16║由何教理，彼第八識緣法處色？解云：《瑜伽論》五十
CC004n0004_p0049a17║四說：墮法處色亦有二種，謂實有、假有；若有威德
CC004n0004_p0049a18║定所行境，猶如變化，彼果彼境及彼相應識等境
CC004n0004_p0049a19║色，是實物有。解云：威德定境者，有威德人所有勝
CC004n0004_p0049a20║定，亦自在菩薩及大聲聞等。又解：威德定言，亦通
CC004n0004_p0050a01║異生。依定有力，得自在者，亦變實色。言實者，有威
CC004n0004_p0050a02║德定所行境色，如金銀等，令他受用，猶如變化，故
CC004n0004_p0050a03║名實色。（常三、燈九略、記四略）
CC004n0004_p0050a04║定境定果，一云一體、一云體異，初家不許第八識
CC004n0004_p0050a05║變，後護法宗。三藏解云：非但由定緣色擊發，由前
CC004n0004_p0050a06║加行為緣亦發，猶如在滅定，現諸威儀等。（記四）
CC004n0004_p0050a07║又由化心，化欲色界身及外器，擊發異熟本質化
CC004n0004_p0050a08║塵。欲界具五，上除香味，此則欲界第八異熟，變欲
CC004n0004_p0050a09║色界身器二種，是故界地亦不決定。（鈔十一、燈九略）
CC004n0004_p0050a10║（旁論）問：五根五境，隨其所應同在一處，為各別四
CC004n0004_p0050a11║大造、為一四大造？若一四大造，云何《瑜伽》云「羯剌
CC004n0004_p0050a12║藍時，能造身根及眼等大，俱時而有次第造」耶？若
CC004n0004_p0050a13║別大造，何故五十四但說「七物與眼同處」？彼問云：
CC004n0004_p0050a14║色蘊中眼，幾物所攝？答：若據相離攝，唯有一物，謂
CC004n0004_p0050a15║眼識所依清淨色；若據不相離攝，即有七物，謂眼
CC004n0004_p0050a16║及身，地、色、香、味、觸。三藏解云：同一處者，唯一大造。
CC004n0004_p0050a17║（燈九）
CC004n0004_p0050a18║有漏識變，略有二種：一、隨因緣勢力故變；二、隨分別
CC004n0004_p0050a19║勢力故變。初必有用，後但為境。
CC004n0004_p0050a20║二種變者，一、因緣變，謂第八聚及五識聚同緣意
CC004n0004_p0051a01║識，一切定位心心所法，名因緣變。二、分別變，謂除
CC004n0004_p0051a02║前現量所不攝者，如五識後分別意識等，皆名分
CC004n0004_p0051a03║別變。問：因緣變中，第八心所所變五根，無發識用，
CC004n0004_p0051a04║如何說言因緣變者，皆有實用？答：但說因緣變，定
CC004n0004_p0051a05║有實用；而不說言諸因緣變皆有實用。又解：因緣
CC004n0004_p0051a06║變者，唯第八心，以具自在相續義故；以外心等，皆
CC004n0004_p0051a07║名分別。言有用者，根發識用，識緣慮用。然境用有
CC004n0004_p0051a08║二釋。一云：約質礙用，如五境等；一云：就本質用，如
CC004n0004_p0051a09║色等境。若第八所變，得成本質；餘識所變，唯影非
CC004n0004_p0051a10║質。不應難言：第八緣地根依處，故是影非本。於五
CC004n0004_p0051a11║識身，得為質故。由此第八所變、五根所緣五境等，
CC004n0004_p0051a12║皆有實用。由此不能變心心所，以相分心不能緣
CC004n0004_p0051a13║故。（常三集引、燈九略、記四略）
CC004n0004_p0051a14║若爾，初解為勝。（燈九）
CC004n0004_p0051a15║成唯識論疏卷第二
CC004n0004_p0051a16║
CC004n0004_p0051a17║
CC004n0004_p0051a18║
CC004n0004_p0051a19║
CC004n0004_p0051a20║
CC004n0004_p0052a01║
CC004n0004_p0052a02║
CC004n0004_p0052a03║
CC004n0004_p0052a04║
CC004n0004_p0052a05║
CC004n0004_p0052a06║
CC004n0004_p0052a07║
CC004n0004_p0052a08║
CC004n0004_p0052a09║
CC004n0004_p0052a10║