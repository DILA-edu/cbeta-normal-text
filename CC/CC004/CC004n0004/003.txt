CC004n0004_p0052a11║成唯識論疏卷第三
CC004n0004_p0052a12║唐西明寺沙門圓測撰
CC004n0004_p0052a13║觸謂三和，分別變異，令心心所觸境為性。
CC004n0004_p0052a14║了者，通行相，王所俱有，如第五說。（燈十、鈔十一）
CC004n0004_p0052a15║《起盡經》說「受想行蘊，一切皆以觸為緣故。」由斯故說
CC004n0004_p0052a16║識觸受等，因二三四和合而生。
CC004n0004_p0052a17║問：說受緣愛，如何受不因五合生？答：非無此理，但
CC004n0004_p0052a18║就勝依。（記五）
CC004n0004_p0052a19║然觸自性是實非假，六六法中，心所性故、是食攝故、
CC004n0004_p0052a20║能為緣故，如受等性非即三和。
CC004n0004_p0053a01║一宗、三因、二喻，如受等者，等取思故。言觸自性是
CC004n0004_p0053a02║實非假，宗也。六六法者，如《俱舍》云「六根、六境、六識、
CC004n0004_p0053a03║六觸、六受、六愛。」言心所性，避不定過，彼許根境假
CC004n0004_p0053a04║非實故。第二因言是食攝故，此思為喻；第三因言
CC004n0004_p0053a05║能為緣故，亦受為喻。問：豈不三因皆有不定？經部
CC004n0004_p0053a06║宗愛，思上假立，段食假故。觸即三和無體之假，愛
CC004n0004_p0053a07║體即思，三塵即食，亦許實故。（同基）又宗云：觸實非
CC004n0004_p0053a08║假，非即三和，因喻如前，故無不定。（記五）
CC004n0004_p0053a09║若依經部，自有兩釋。一云：三和名觸，是假非實。（略）
CC004n0004_p0053a10║故《俱舍論》第十卷云「有說三和，即名為觸。」（略）二云：
CC004n0004_p0053a11║由三和合，別有觸生，是實非假；同薩婆多。故《俱舍》
CC004n0004_p0053a12║云「有說別法（略）說名為觸。」此二論師，如次應知，如
CC004n0004_p0053a13║下論說成觸、生觸二經部也。（鈔十二）
CC004n0004_p0053a14║作意，謂能警心為性，於所緣境引心為業。
CC004n0004_p0053a15║論二說通於種現，如《五蘊論》云「謂能令心發悟為
CC004n0004_p0053a16║性」，《顯揚》第一云「依心所起，與心俱轉相應，動心為
CC004n0004_p0053a17║體，引心為業。」若依有部，自有兩說，《雜心》依現，故彼
CC004n0004_p0053a18║論云「憶者於緣發悟，一在生相。」《正理》十一云「作意
CC004n0004_p0053a19║正現前者，謂正起近現前自境，即正生時，將入現
CC004n0004_p0053a20║在，取自境義。」大乘亦二說：一、依《顯揚》現在作意，警
CC004n0004_p0054a01║同時相應之心，文如前引。二、依此論，擊發現起心
CC004n0004_p0054a02║種，引現起心，趣所緣境。然釋此論，自有兩解：一謂
CC004n0004_p0054a03║此未來作意種子，警覺未來應起心種，由此令心
CC004n0004_p0054a04║趣自現在境；一云現在作意，警覺現在應起心種，
CC004n0004_p0054a05║引彼現心令趣自境。此釋為勝。（燈十、記五、鈔十二、
CC004n0004_p0054a06║信四集引均略）
CC004n0004_p0054a07║所以然者，未來無故。護法自許種子現等無間緣，
CC004n0004_p0054a08║生果用等，皆唯現故。不應言現法已起，如何能生？
CC004n0004_p0054a09║三法同時，前已說故。燄炷同時，如論說故。（鈔十二）
CC004n0004_p0054a10║有說令心迴趣異境，或於一境持心令住，故名作意。
CC004n0004_p0054a11║彼俱非理，應非徧行，不異定故。
CC004n0004_p0054a12║初破《正理》，彼第十一云「作意力能令相識於餘境
CC004n0004_p0054a13║轉」，後計經部異師所說，如《成實論》，彼所說念即作
CC004n0004_p0054a14║意故。又解：皆是大乘異師。《瑜伽》第三「作意云何？謂
CC004n0004_p0054a15║心迴轉。」《集論》第一「於所緣境，持心為業。」如文執義，
CC004n0004_p0054a16║故今破之。（記五、信四集引同、燈十略、鈔十二）
CC004n0004_p0054a17║思謂令心造作為性，於善品等役心為業，謂能取境
CC004n0004_p0054a18║正因等相，驅役自心令造善等。
CC004n0004_p0054a19║境上引發善惡思，為邪正因相；引無記思，俱非因
CC004n0004_p0054a20║相；由三性思，各取一相。（記五）
CC004n0004_p0055a01║此觸等五，與異熟識，行相雖異，而時依同所緣事等，
CC004n0004_p0055a02║故名相應。
CC004n0004_p0055a03║法外無時，隨法非一；而同剎那，極似名同。依謂開
CC004n0004_p0055a04║導，俱有一分心所，亦用俱識為依，而彼心體不自
CC004n0004_p0055a05║依故。（記五）
CC004n0004_p0055a06║如何此識非別境等？心所相應，互相違故。
CC004n0004_p0055a07║釋頌第八段義。（記五）
CC004n0004_p0055a08║觸等亦如是者，謂如阿賴耶識，唯是無覆無記性攝。
CC004n0004_p0055a09║觸、作意、受、想、思亦爾，諸相應法必同性故。又觸等五，
CC004n0004_p0055a10║如阿賴耶亦是異熟，所緣行相俱不可知。緣三種境，
CC004n0004_p0055a11║五法相應，無覆無記，故說觸等亦如是言。
CC004n0004_p0055a12║有三：初申正義、次破異說、後結正宗。初二正義，皆
CC004n0004_p0055a13║護法釋。（記五、鈔十二忠安引、信四集引均略）
CC004n0004_p0055a14║後二門：第九因果不斷，但顯識持因果力故。第十
CC004n0004_p0055a15║捨名，亦屬心王，故前八門置相例句。（記五）
CC004n0004_p0055a16║有義：觸等如阿賴耶，亦是異熟，及一切種；廣說乃至
CC004n0004_p0055a17║無覆無記。亦如是言，無𥳑別故。
CC004n0004_p0055a18║火辨、親勝等釋。（記五、鈔十二忠安引、信四集引均
CC004n0004_p0055a19║同）
CC004n0004_p0055a20║此例七門，前八門中，唯除自相。（記五）
CC004n0004_p0056a01║又若觸等亦能受熏，應一有情有六種體。若爾，果起
CC004n0004_p0056a02║從何種生？
CC004n0004_p0056a03║如本新種共生一果，斯亦二說。一云：二種共作因
CC004n0004_p0056a04║緣；一云：有一能生，一即助緣。（記五）
CC004n0004_p0056a05║如觸等上似眼根等，非識所依。
CC004n0004_p0056a06║問云：眼等有六種唯心變者，能發識色等亦有六，
CC004n0004_p0056a07║如何六種皆發識云云？三藏解云：此有二解。一云：
CC004n0004_p0056a08║如根，以觸等五不自在故，所變色等是增上緣，而
CC004n0004_p0056a09║非所緣。一云：非例，根是增上義故；唯心變境，是疏
CC004n0004_p0056a10║緣義，亦通心所。雖有二釋，後說為勝。至第八卷，當
CC004n0004_p0056a11║廣分別。（信四、燈十略）
CC004n0004_p0056a12║體既本有，用亦應然，所待因緣亦本有故。由斯汝義
CC004n0004_p0056a13║因果定無。
CC004n0004_p0056a14║《婆沙》救云：見色等用不通過未，故三世別。正理師
CC004n0004_p0056a15║救：約同類因取果作用以辨三世，餘用皆是功能
CC004n0004_p0056a16║所攝。如《正理論》第五十二。（信四集引、燈十同）
CC004n0004_p0056a17║觀現在法有引後用，假立當果，對說現因；觀現在法
CC004n0004_p0056a18║有酬前相，假立曾因，對說現果。假謂現識似彼相現。
CC004n0004_p0056a19║觀現在種法有引後用，於因上假立當果，對說現
CC004n0004_p0056a20║因。（燈十）
CC004n0004_p0057a01║又解：現識似彼相者，即種子識，似有酬前引後相
CC004n0004_p0057a02║故，說之為似。即託此相，假說曾當；非謂觀心，變似
CC004n0004_p0057a03║相分。（記五、燈十同又云：「本疏似約道理釋此因果。」）
CC004n0004_p0057a04║前因正滅，後果正生。
CC004n0004_p0057a05║前法住時，後法即生。（記五）
CC004n0004_p0057a06║又二相違，如何體一？非苦樂等，見有是事。
CC004n0004_p0057a07║設難：為如苦樂，違故體異？為如長短，違而體同？解
CC004n0004_p0057a08║云：不爾。彼宗自不許長短體同故。（記五）
CC004n0004_p0057a09║謂諸聖者，斷煩惱障究竟盡時，名阿羅漢。
CC004n0004_p0057a10║發業潤生，唯煩惱故；但盡煩惱，具三應義。（記五）
CC004n0004_p0057a11║剎那剎那，轉增進故。
CC004n0004_p0057a12║以上三地，依生空觀入滅定時，為進不進？解云：不
CC004n0004_p0057a13║進，以不斷法執故。準此義故有超劫事。（燈十）
CC004n0004_p0057a14║據法空位說念念增，準八地上應有超劫。（記五）
CC004n0004_p0057a15║或名無垢識，
CC004n0004_p0057a16║無相論云「實性即阿摩羅識」者，真諦謬置此言，非
CC004n0004_p0057a17║梵本有也。不爾，如何《功德經》云「鏡智相應」？（鈔四、記五略）
CC004n0004_p0057a18║無散動故。
CC004n0004_p0057a19║問：八地以上無分別智，豈不發業耶？解云：無分別
CC004n0004_p0057a20║智，有其二種：一獨行、二與後得俱。前不發業，唯緣
CC004n0004_p0058a01║真故；後即發業，與尋伺俱。又解：後得有二種，一與
CC004n0004_p0058a02║根本俱、一別頭起。初不發業，無分別故；後可發業。
CC004n0004_p0058a03║雖有二解，前解為勝。（燈十、鈔二十七忠安引本疏說：「《智論》意異，不須和會。」）
CC004n0004_p0058a04║若其不許根本智俱後得正智與尋伺並，如金剛
CC004n0004_p0058a05║定必二智俱，豈於此時不起言說？言說必假，尋伺
CC004n0004_p0058a06║為因；若不起說，即此菩薩不及於前，云何剎那轉
CC004n0004_p0058a07║增勝耶？（燈十）
CC004n0004_p0058a08║此亦唯與捨受相應。
CC004n0004_p0058a09║不同見道，見道後起，故可得增；佛果不增。（燈十）
CC004n0004_p0058a10║有說：通四無色，色界六地，遊觀無漏，通此地故；起
CC004n0004_p0058a11║現行者，唯第四定，以殊勝故。有說：通下六定，唯徧
CC004n0004_p0058a12║緣色，非無色故；唯是第四定有，餘地總無，如六十
CC004n0004_p0058a13║九，如來功德多依第四（同基）。三說後勝。（記五、燈十
CC004n0004_p0058a14║略）
CC004n0004_p0058a15║問：應闕喜無量？答：設無何失？無眼耳通，及滅盡定，
CC004n0004_p0058a16║不成失故。問既：爾，如何有喜無量？解云：依第六識。
CC004n0004_p0058a17║豈第六識依下二地？解云：通依九地。若爾，有時無
CC004n0004_p0058a18║喜無量，諸地易故。（燈十）
CC004n0004_p0058a19║謂有《大乘阿毗達磨契經》中說：
CC004n0004_p0058a20║《阿毗達磨經》者，（略）此云對法，有十萬頌。（鈔十四）
CC004n0004_p0059a01║第八理應是識性故，亦以第七為俱有依。
CC004n0004_p0059a02║立量應言：第八理應有俱有依，是識性故，如眼等
CC004n0004_p0059a03║識。若宗法云：以七為依，有不定過，以末那識雖是
CC004n0004_p0059a04║識性，不用第七為俱依故。（記五同基）
CC004n0004_p0059a05║或諸趣言，通能所趣；
CC004n0004_p0059a06║惑業中有，名為能趣；生有已去，名為所趣。（記五同
CC004n0004_p0059a07║基）
CC004n0004_p0059a08║諸趣資具，亦得趣名；
CC004n0004_p0059a09║趣資具者，二義：一器世間，是趣所須；二惑業，趣所
CC004n0004_p0059a10║由具。（同基）後勝，說惑業不說器故，或此俱說。（記五）
CC004n0004_p0059a11║亦能執取，結生相續。
CC004n0004_p0059a12║結生相續者，二義：一、死有潤生，中有沒心，皆名結
CC004n0004_p0059a13║生。受生有等，一期五蘊，名為相續；《對法》第五，自體
CC004n0004_p0059a14║愛名，結生心故。《攝論》第三：中有沒心，名結生心。世
CC004n0004_p0059a15║親論云「能執受一期自體故」。一云：正受生時，名為
CC004n0004_p0059a16║結生。《瑜伽》第一「中有生時識已住，結生相續故。」今
CC004n0004_p0059a17║此論意，由識持種，結生續也。（記五）
CC004n0004_p0059a18║凡即無姓，愚即趣寂；恐彼於此，起分別執，墮諸惡趣
CC004n0004_p0059a19║障生聖道，故我世尊，不為開演。
CC004n0004_p0059a20║問言：若不為定姓二乘說者，《解深密經》復云何通？
CC004n0004_p0060a01║彼云「今第三時，普為發趣一切乘」耶？解云：彼文非
CC004n0004_p0060a02║但為直往，亦為不定姓，故通一切乘。（燈十、記五略）
CC004n0004_p0060a03║諸大乘經皆順無我，違數取趣、棄背流轉、趣向還滅，
CC004n0004_p0060a04║讚佛法僧、毀諸外道，表蘊等法、遮勝性等；樂大乘者
CC004n0004_p0060a05║許能顯示無顛倒理，契經攝故。如《增一》等，至教量攝。
CC004n0004_p0060a06║勝軍論師立比量云：諸大乘經等云有不定過，以
CC004n0004_p0060a07║《發智論》亦兩俱極成，非佛語所不攝。自救云：無不
CC004n0004_p0060a08║定過，彼自許發智，是佛說故。（燈十）
CC004n0004_p0060a09║一、先不記故。若大乘經，佛滅度後，有餘為壞正法故
CC004n0004_p0060a10║說，何故世尊非如當起諸可怖事，先預記別？
CC004n0004_p0060a11║小《泥洹經．邪正品》云「我泥洹七百年後，魔作比丘
CC004n0004_p0060a12║壞亂我教，言佛九部已印製竟。若有方等應有十
CC004n0004_p0060a13║部，方等經者調達所治。如是說者，是為魔說。」（記五）
CC004n0004_p0060a14║量云：大乘佛說；樂大乘者許契經中先不預記，壞
CC004n0004_p0060a15║者說故；如增一等。（記五）
CC004n0004_p0060a16║二、本俱行故。大小乘教本來俱行，寧知大乘獨非佛
CC004n0004_p0060a17║說？
CC004n0004_p0060a18║如來唯不先轉小乘，隱顯雖異，實同時說。如《智論》
CC004n0004_p0060a19║云「佛法有二：一祕密、二顯示。初轉法輪，聲聞現見、
CC004n0004_p0060a20║八萬諸天得無生忍，憍陳如一切入見道，而菩薩
CC004n0004_p0061a01║見無量阿僧祇人得聲聞，乃至十地。」（記五）
CC004n0004_p0061a02║五、有無有故。若有大乘，即應信此諸大乘教是佛所
CC004n0004_p0061a03║說，離此大乘不可得故。若無大乘，聲聞乘教亦應非
CC004n0004_p0061a04║有；以離大乘決定無有得成佛義，誰出於世說聲聞
CC004n0004_p0061a05║乘？故聲聞乘是佛所說，非大乘教不應正理。
CC004n0004_p0061a06║量云：佛應別有自乘之教，三乘攝故，如聲聞乘。（記五
CC004n0004_p0061a07║同基）（同學鈔三之五云：「本疏說第四極成故因，非《顯揚》十因所攝，第五有故因，當十因中第六。」）
CC004n0004_p0061a08║七、義異文故。大乘所說，意趣甚深，不可隨文而取其
CC004n0004_p0061a09║義，便生誹謗謂非佛語。是故大乘，真是佛說。
CC004n0004_p0061a10║大乘佛語許義異文，契經攝故，如《阿含》等。（記五同
CC004n0004_p0061a11║基）
CC004n0004_p0061a12║謂諸轉識，在滅定等有間斷故；根境作意，善等類別
CC004n0004_p0061a13║易脫起故；如電光等，不堅住故。非可熏習，不能持種；
CC004n0004_p0061a14║非染淨種，所集起心。
CC004n0004_p0061a15║有法唯一，謂諸轉識。宗法有三：一、非可熏習；二、不
CC004n0004_p0061a16║能持種；三、非染淨種所集起心。因亦有三：一、間斷
CC004n0004_p0061a17║故；二、易脫起故；三、不堅住故喻。唯有一，如電光等。
CC004n0004_p0061a18║現一一宗，各具三因，成九量；若宗若因，二合三合，
CC004n0004_p0061a19║更有諸量。（記六）
CC004n0004_p0061a20║此識一類，恆無間斷，如苣蕂等，堅住可熏。
CC004n0004_p0062a01║但舉一宗。此第八識定是可熏，許一類恆無間斷
CC004n0004_p0062a02║故，如苣蕂等。等取衣等。（記六）
CC004n0004_p0062a03║許類是假，便無勝用，應不能持內法實種。
CC004n0004_p0062a04║彼許類假，設遮破實。正破量云：類不能持內法種
CC004n0004_p0062a05║子，許是假故，猶如瓶等。（記六同基）
CC004n0004_p0062a06║別類必同，別事性故。
CC004n0004_p0062a07║古薩婆多，唯有情同分。世親《俱舍》加法同分，並唯
CC004n0004_p0062a08║無記。大乘二說，然無聖教立法同分，故唯有情同
CC004n0004_p0062a09║分為勝。《對法》自性，無記攝故。經部立二：一總、二別，
CC004n0004_p0062a10║總即無記，別通三性。今就宗破同別事性。（記六、燈
CC004n0004_p0062a11║十一略）
CC004n0004_p0062a12║又阿羅漢，或異生心，識類同故；應為諸染無漏法熏。
CC004n0004_p0062a13║二說。一云：約一身說，謂異生身有聖識類，即羅漢
CC004n0004_p0062a14║類，應受染熏；羅漢未異異生識類，可言凡類受無
CC004n0004_p0062a15║漏熏。許者，便有凡聖亂失。一云：約異身說，但類同
CC004n0004_p0062a16║者應相熏故。比量應知，如自身故。（記六同基，又云：
CC004n0004_p0062a17║「本疏存初解。」）
CC004n0004_p0062a18║又六識身，若事若類，前後二念既不俱有；如隔念者
CC004n0004_p0062a19║非互相熏，能熏所熏必俱時故。
CC004n0004_p0062a20║雖有四句，略不破自類，故言非互。（記六）
CC004n0004_p0063a01║執唯六識俱時轉者，由前理趣既非所熏，故彼亦無
CC004n0004_p0063a02║能持種義。
CC004n0004_p0063a03║彼許六識俱行能持種子，而無熏習。今以理遮，如
CC004n0004_p0063a04║破經部，既非所熏，亦無持種。（記六）
CC004n0004_p0063a05║有執大乘遣相空理為究竟者，依似比量，撥無此識，
CC004n0004_p0063a06║及一切法。彼特違害前所引經。
CC004n0004_p0063a07║依清辨造《中觀心論．入真甘露品》中說「阿賴耶識
CC004n0004_p0063a08║無別有性，眼等六識所不攝故，猶若空華。」護法今
CC004n0004_p0063a09║破。然彼比量，有二過失，故言似彼。宗依勝義，勝義
CC004n0004_p0063a10║說無第八，有相符過，亦有立已成過。若約世俗，有
CC004n0004_p0063a11║違教過，因有共不定：為如空華，六識不攝，故非有；
CC004n0004_p0063a12║為如色等是有？若宗言無別識性，即有他不定，為
CC004n0004_p0063a13║如第七，六識所不攝故，第八是有。（燈十一、記六、鈔
CC004n0004_p0063a14║十五常引均略）
CC004n0004_p0063a15║又言撥無一切法者，如《掌珍》頌「真性有為空，如幻
CC004n0004_p0063a16║緣生故，無為無有實，不起似空華。」若勝義空，有相
CC004n0004_p0063a17║符過；若世俗空，聖教相違。故論總與聖教相違，言
CC004n0004_p0063a18║特違害前所引經，第三時教皆有第八依他等故。
CC004n0004_p0063a19║（記六、燈十一略）
CC004n0004_p0063a20║宗有相符及違教失，薩婆多等，不許約事無有實
CC004n0004_p0064a01║體，及無體法從緣生理。若許緣生，體非無故，所立
CC004n0004_p0064a02║不成；若許體空，非緣生故，能立不成。（信四集引）
CC004n0004_p0064a03║外道毀謗染淨因果，亦不謂全無，但執非實故；
CC004n0004_p0064a04║若救：依俗，我不說無，俱非實故。破言：是則同外道
CC004n0004_p0064a05║也。（記六同基）
CC004n0004_p0064a06║眼等六識業所感者，猶如聲等非恆續故，是異熟生，
CC004n0004_p0064a07║非真異熟。
CC004n0004_p0064a08║彼計六識業所感者名真異熟，然計命根、眾同分
CC004n0004_p0064a09║是總異熟，故引為例。依《婆沙》百五十等，眼等五根、
CC004n0004_p0064a10║色等四塵，雖非總異熟，而亦不許斷已更續。大乘
CC004n0004_p0064a11║許斷而續，菩薩地說聲有異熟，決擇分說聲非真
CC004n0004_p0064a12║異熟，間斷起故。（記六）
CC004n0004_p0064a13║量云：眼等六識業所感者，是異熟生。二說。一云：非
CC004n0004_p0064a14║真異熟，非恆續故（同基）；一云：此量正以非真異熟
CC004n0004_p0064a15║為宗法故，喻成共許。（記六）
CC004n0004_p0064a16║又在定中或不在定，有別思慮；無思慮時，理有眾多
CC004n0004_p0064a17║身受生起；
CC004n0004_p0064a18║《瑜伽》釋云「在定等位，有第八識領違順觸，故名身
CC004n0004_p0064a19║受。」（記六）
CC004n0004_p0064a20║非佛起餘善心等位，必應現起真異熟心；如許起彼
CC004n0004_p0065a01║時，非佛有情故。
CC004n0004_p0065a02║後成立云：非佛者，𥳑佛果位，恐違宗故。如許起彼
CC004n0004_p0065a03║時者，喻小乘許業感六識是真異熟。（記六）
CC004n0004_p0065a04║此言意顯，眼等轉識皆無一類能徧相續執受自內
CC004n0004_p0065a05║有色根身，非顯能執受唯異熟心；勿諸佛色，身無執
CC004n0004_p0065a06║受故。
CC004n0004_p0065a07║問：解執受中，準《瑜伽論》等皆有五因。何故但舉三
CC004n0004_p0065a08║因，不說非善染及業所引？答：初二即一類攝。（燈十
CC004n0004_p0065a09║一）
CC004n0004_p0065a10║諸心識言，亦攝心所。
CC004n0004_p0065a11║一云：所破轉識，亦攝心所。一云：異熟心言，亦攝心
CC004n0004_p0065a12║所，皆能執故；諸轉識言，亦攝心所，皆非執故。（記六
CC004n0004_p0065a13║後解同基）
CC004n0004_p0065a14║非諸色根，不相應行，可能執受有色根身。
CC004n0004_p0065a15║遮破經部身根執受：眼等四根，並依彼故。遮薩婆
CC004n0004_p0065a16║多命根眾同分，可能執身，或可通遮。（記六）
CC004n0004_p0065a17║又契經說「壽、煖、識三，更互依持，得相續住。」若無此識，
CC004n0004_p0065a18║能持壽煖，令久住識，不應有故。謂諸轉識有間有轉，
CC004n0004_p0065a19║如聲風等無恆持用，不可立為持壽煖識。
CC004n0004_p0065a20║言總意別。識持壽時，以煖為喻；識持煖時，壽為喻
CC004n0004_p0066a01║故。（記六）
CC004n0004_p0066a02║量云：持壽煖識必能相續，三能持中隨一攝故，猶
CC004n0004_p0066a03║如壽煖。（記六）
CC004n0004_p0066a04║有說五識，此位定無；意識取境，或因五識，或因他教，
CC004n0004_p0066a05║或定為因；生位諸因既不可得，故受生位意識亦無。
CC004n0004_p0066a06║此下第二破異師說。（略）此是難陀計。（鈔十五）
CC004n0004_p0066a07║第六意識，不住身故、境不定故、徧寄身中恆相續故，
CC004n0004_p0066a08║不應冷觸由彼漸生。
CC004n0004_p0066a09║意識不依色根住故、境轉易故，徧歷身中恆相續
CC004n0004_p0066a10║轉，非頓徧依如本識故。（記六後二因同基）
CC004n0004_p0066a11║又解：此舉賴耶反顯第六，謂第八識徧寄身中恆
CC004n0004_p0066a12║相續轉，意識不爾。（記六）
CC004n0004_p0066a13║成唯識論疏卷第三
CC004n0004_p0066a14║
CC004n0004_p0066a15║
CC004n0004_p0066a16║
CC004n0004_p0066a17║
CC004n0004_p0066a18║
CC004n0004_p0066a19║
CC004n0004_p0066a20║
CC004n0004_p0067a01║
CC004n0004_p0067a02║
CC004n0004_p0067a03║
CC004n0004_p0067a04║
CC004n0004_p0067a05║
CC004n0004_p0067a06║
CC004n0004_p0067a07║
CC004n0004_p0067a08║
CC004n0004_p0067a09║
CC004n0004_p0067a10║