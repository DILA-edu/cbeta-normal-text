CC004n0004_p0076a11║成唯識論疏卷第五
CC004n0004_p0076a12║唐西明寺沙門圓測撰
CC004n0004_p0076a13║既不別說，定與彼同。
CC004n0004_p0076a14║問：不說多種，而有義別，何以不說而證必同？答：不
CC004n0004_p0076a15║別說中，自有多義。一、無故不說，如因果恆轉如流。
CC004n0004_p0076a16║二、同故不說，謂如捨受。三、顯故不說，如第三能變
CC004n0004_p0076a17║所生繫等。（記七、燈十二略）
CC004n0004_p0076a18║如第八識，已轉依位唯捨受俱，任運轉故；恆於所緣
CC004n0004_p0076a19║平等轉故。
CC004n0004_p0076a20║無文正判。理第七八，依第四禪任運一類，唯捨受
CC004n0004_p0077a01║俱，彼定勝故；觀察作智，依諸地起。有說：此智與觀
CC004n0004_p0077a02║察智同依一地，由觀察智所引生故。雖有兩釋，前
CC004n0004_p0077a03║說為勝。（記七）
CC004n0004_p0077a04║末那心所，何性所攝？
CC004n0004_p0077a05║一云：舉識問所。（記七）
CC004n0004_p0077a06║或為彼地諸煩惱等之所繫縛，名彼所繫。
CC004n0004_p0077a07║第六七識，俱惑所縛。（記七）
CC004n0004_p0077a08║三乘聖道，有伏滅義；真無我解，違我執故。
CC004n0004_p0077a09║此釋三乘無漏正智，隨其所應，違二我執，故不復
CC004n0004_p0077a10║起。又解云：此文但說生空觀，說我執故。（鈔十九）
CC004n0004_p0077a11║極微細故，所有種子與有頂地下下煩惱一時頓斷，
CC004n0004_p0077a12║勢力等故。
CC004n0004_p0077a13║九地各有九品。（記七）
CC004n0004_p0077a14║出世末那，經說有故。
CC004n0004_p0077a15║謂《佛地經》說「平等性智相應淨識，即是末那。」又《瑜
CC004n0004_p0077a16║伽》六十三，引《解脫經》「出世末那」，廣說如彼。故知末
CC004n0004_p0077a17║那，非唯是染。（鈔十九）
CC004n0004_p0077a18║許佛恆行，如鏡智故。
CC004n0004_p0077a19║任運相續，理應爾故。（記七）
CC004n0004_p0077a20║又如未證補特伽羅無我者，彼我執恆行；亦應未證
CC004n0004_p0078a01║法無我者，法我執恆行。
CC004n0004_p0078a02║量云：未起法空應有法執恆行，以未起對治故，猶
CC004n0004_p0078a03║如我執位。（燈十二、記七同）
CC004n0004_p0078a04║初通一切，異生相續。
CC004n0004_p0078a05║兩釋：一、明執相續；二、云相續者身。意取此解。（燈十
CC004n0004_p0078a06║二）
CC004n0004_p0078a07║菩薩見道及修道中，法空智果現在前位。
CC004n0004_p0078a08║菩薩見道，一向法空，故不說中。又解：中言通見道。
CC004n0004_p0078a09║護法正宗，相見道中三心，初心唯生空故。（鈔二十
CC004n0004_p0078a10║常引、記七同）
CC004n0004_p0078a11║彼緣無垢異熟識等，起平等性智。
CC004n0004_p0078a12║有說隨能引智，同緣一境，隨他引故。故初四地，別
CC004n0004_p0078a13║緣真俗；五地以上，容有雙緣（同基）。有說初地通緣，
CC004n0004_p0078a14║《仁王經》中初地菩薩說雙照故。後義為正。（記七）
CC004n0004_p0078a15║如夜迷杌等，方謂人等故。
CC004n0004_p0078a16║迷杌如法執，謂人喻我執。（記七）
CC004n0004_p0078a17║法執俱意，於二乘等雖名不染，於諸菩薩亦名為染。
CC004n0004_p0078a18║法執俱意，與生空觀不相違故，於二乘等雖名不
CC004n0004_p0078a19║染；障法空故，於諸菩薩亦名為染。（鈔二十）
CC004n0004_p0078a20║等取菩薩生空智，以不障彼智，亦名不染。（燈十二）
CC004n0004_p0079a01║《解脫經》中，
CC004n0004_p0079a02║（鈔二十引文義記云：「本疏解經名，同基。」）
CC004n0004_p0079a03║有義：此俱我見、慢、愛，非根本煩惱，名不共何失？
CC004n0004_p0079a04║此有二義。一云：非二十攝，《雜事》說隨有多種故，即
CC004n0004_p0079a05║諸煩惱分位差別。二云：即二十攝，不正知為我見、
CC004n0004_p0079a06║憍為我慢、掉為我愛，無明一種是根本故。（記七同
CC004n0004_p0079a07║基）
CC004n0004_p0079a08║若為主時，應名不共。
CC004n0004_p0079a09║七俱見等，假說為主。（記七）
CC004n0004_p0079a10║又契經說「眼色為緣，生於眼識；廣說乃至意法為緣，
CC004n0004_p0079a11║生於意識。」
CC004n0004_p0079a12║二緣有二：一、根境二，二、通別根。此論無性依初共
CC004n0004_p0079a13║緣，世親依後。（記七）
CC004n0004_p0079a14║不可說色為彼所依，意非色故。
CC004n0004_p0079a15║經部通取色、香、味、觸以為肉團，為俱有根。上座部
CC004n0004_p0079a16║云：四塵肉團，有法處色，為俱有根。瞳內別有淨色，
CC004n0004_p0079a17║名眼等根。然七心界，許皆是心，不可說色，意非色
CC004n0004_p0079a18║故。謂意內處、色外處故。又縱依色，亦為內處無二
CC004n0004_p0079a19║分別，違自宗也，以汝意識如五識故。（記七）
CC004n0004_p0079a20║亦不可說五識無有俱有所依，彼與五根俱時而轉，
CC004n0004_p0080a01║如芽影故。
CC004n0004_p0080a02║次經部云：誰言五識有俱有根？許前五根境生後
CC004n0004_p0080a03║念識故。故論立云：彼必同時，如影依芽，芽影同時。
CC004n0004_p0080a04║（記七）
CC004n0004_p0080a05║又契經說「無想有情，一期生中心心所滅；若無此識，
CC004n0004_p0080a06║彼應無染。」謂彼長時無六轉識，若無此意，我執便無。
CC004n0004_p0080a07║非於餘處有具縛者，一期生中都無我執，彼無我執
CC004n0004_p0080a08║應如涅槃，便非聖賢同所訶厭。
CC004n0004_p0080a09║量云：無想有情應起我執，異生攝故，如餘異生。或
CC004n0004_p0080a10║汝無想非聖所厭，無我執故，如涅槃等。（記七同
CC004n0004_p0080a11║基）
CC004n0004_p0080a12║由執我故，令六識中所起施等不能亡相。
CC004n0004_p0080a13║由七我執，六不亡相。故《攝論》云「謂我能行施」等。（記
CC004n0004_p0080a14║七、燈十二、鈔二十一常引均略）
CC004n0004_p0080a15║言相縛者，謂於境相不能了達如幻事等。由斯見分、
CC004n0004_p0080a16║相分所拘，不得自在，故名相縛。
CC004n0004_p0080a17║相麤重縛，西方兩釋。一云：相縛，末那為體，六識由
CC004n0004_p0080a18║此拘於境故，相之縛故名為相縛。一云：即用相分
CC004n0004_p0080a19║為體，《瑜伽》「末那為相縛」者，由相依力，拘自見故。後
CC004n0004_p0080a20║智相分，不名相縛，無現行末那於境自在故。雖有
CC004n0004_p0081a01║兩釋，三藏存後。麤重縛中，一云二障種子、一云彼
CC004n0004_p0081a02║引無堪任性。評取初解。（記七）
CC004n0004_p0081a03║非由漏種，彼成有漏。
CC004n0004_p0081a04║由漏種子所隨逐故，現行善等，成有漏者。（記七）
CC004n0004_p0081a05║雖由煩惱引施等業而不俱起，故非有漏正因，以有
CC004n0004_p0081a06║漏言表漏俱故。又無記業非煩惱引，彼復如何得成
CC004n0004_p0081a07║有漏？
CC004n0004_p0081a08║彼難：豈不由惑心發善業等得成有漏？故破如論。
CC004n0004_p0081a09║（記七）
CC004n0004_p0081a10║由有末那恆起我執，令善等法有漏義成。
CC004n0004_p0081a11║問：若末那是有漏正因，何故六十五「五相成有漏」？
CC004n0004_p0081a12║《集論》六義，不說末那，彼約諸義，此明正因。（記七）
CC004n0004_p0081a13║次第三能變，差別有六種，了境為性相，善不善俱非。
CC004n0004_p0081a14║（明第三能變，總有九頌）七門：一名數門、二自性門、
CC004n0004_p0081a15║三行相門、四三性門、五心所相應門、六三受門、七
CC004n0004_p0081a16║起位門。（記七）
CC004n0004_p0081a17║若得自在，諸根互用，
CC004n0004_p0081a18║二解：一云、地上後智引故；一云、八地惑不行故。評
CC004n0004_p0081a19║取初解。（記七同基）
CC004n0004_p0081a20║能為此世、他世順益，故名為善。
CC004n0004_p0082a01║若滅道善，殊勝自體可記別故，名之為善。不同有
CC004n0004_p0082a02║漏，必益二世。（記七）
CC004n0004_p0082a03║故《瑜伽》說「若遇聲緣從定起者，與定相應意識俱轉，
CC004n0004_p0082a04║餘耳識生；非唯彼定相應意識能取此聲。」
CC004n0004_p0082a05║瑜伽釋家有二：一云、在定意識未必取聲，然《解深
CC004n0004_p0082a06║密》與五同境，且說散位在定不定，故正本言，非即
CC004n0004_p0082a07║彼定相應意識能取此聲。一云、不問定散，一切五
CC004n0004_p0082a08║俱，意必同境。護法因此。故正本云：非唯彼定相應
CC004n0004_p0082a09║意識能取此聲。（記七、燈十三略）
CC004n0004_p0082a10║領受聲已，若有希望，後時方出。
CC004n0004_p0082a11║希望尋求。（記七）
CC004n0004_p0082a12║由此誠證，五俱意識非定與五善等性同；諸處但言
CC004n0004_p0082a13║五俱意識亦緣五境，不說同性。
CC004n0004_p0082a14║幾種意識得俱五識？解云：率爾、染淨、等流，而非尋
CC004n0004_p0082a15║求及決定心，彼二唯緣過去境界，非現量攝，五俱
CC004n0004_p0082a16║意識唯現量故。（記七、燈十三略）
CC004n0004_p0082a17║問：如前第四云：遇非勝境，可許率爾心後五識間
CC004n0004_p0082a18║斷；遇勝境位，率爾心後五不間斷。豈不中間起尋
CC004n0004_p0082a19║求已，方起決定染淨等流？若有尋決，云何不與五
CC004n0004_p0082a20║識俱耶？解云：遇勝境位，雖多剎那，率爾不斷，而無
CC004n0004_p0083a01║餘心。若爾，率爾唯是無記，如忿恚天既是勝境可
CC004n0004_p0083a02║唯無記，不見憤恚，成無記故。解云：許此初起率爾
CC004n0004_p0083a03║無記，從此心後，起於染淨、等流二心，以不善故。若
CC004n0004_p0083a04║爾，五識成善染者，必意引生，若不尋求，云何起憤
CC004n0004_p0083a05║恚？若取尋求，云何非五俱？解云：三藏一解云：許五
CC004n0004_p0083a06║俱意，通有比量；而集量說五俱現量不說唯言，如
CC004n0004_p0083a07║緣教等有比量故。又解不許。若爾，前難猶未能通。
CC004n0004_p0083a08║解云：五俱率爾，雖同無記，不起尋求。由前勢分力，
CC004n0004_p0083a09║意成善染，引五成善染。（燈十三）
CC004n0004_p0083a10║睡起耳識，如定聞聲，亦無文障。（燈十三）
CC004n0004_p0083a11║心於所緣，唯取總相；心所於彼，亦取別相。
CC004n0004_p0083a12║且薩婆多西方四說。一云：心唯取總，心所唯別，用
CC004n0004_p0083a13║各別故。一云：心通總別，心所唯別，心自在故。一云：
CC004n0004_p0083a14║心唯取總，所兼總別，勝不隨劣故。一云：心及心所，
CC004n0004_p0083a15║各取總別，事業同故。大乘同第三，所必隨心故。（記
CC004n0004_p0083a16║七）
CC004n0004_p0083a17║助成心事，得心所名；如畫師資，作模填彩。
CC004n0004_p0083a18║（記七敘本疏略，不屬當心所取總。）
CC004n0004_p0083a19║作意了此所未了相，即諸心所所取別相。
CC004n0004_p0083a20║亦取心所未了，即諸心所所取別相。（記七）
CC004n0004_p0084a01║餘處復說，
CC004n0004_p0084a02║《中邊論》云「心唯總了，心所亦別。」（同基）《中邊》既無別
CC004n0004_p0084a03║說，應引西方未釋之教。（記七）
CC004n0004_p0084a04║又三皆通有漏無漏，苦受亦由無漏起故。
CC004n0004_p0084a05║五識相應苦受，從後得智、大悲力親所引生，故通
CC004n0004_p0084a06║無漏。（燈十三）
CC004n0004_p0084a07║五識俱起，任運貪癡。
CC004n0004_p0084a08║二義：一、貪全癡一分與瞋俱癡，是不善故。二、五俱
CC004n0004_p0084a09║貪癡亦通不善，以發業意所引發故。前說為勝。（記
CC004n0004_p0084a10║七、燈十三略）
CC004n0004_p0084a11║純苦趣中，任運煩惱不發業者，是無記故。
CC004n0004_p0084a12║一釋：不發業言，不簡五識但有隨轉，五識不為轉，
CC004n0004_p0084a13║因能發業故。（燈十三）
CC004n0004_p0084a14║《瑜伽論》說「若任運生一切煩惱，皆於三受現行可得。」
CC004n0004_p0084a15║廣說如前。
CC004n0004_p0084a16║（記七略敘本疏云：「四句釋《瑜伽》意。」）
CC004n0004_p0084a17║或彼通說餘雜受處無異熟樂，名純苦故。
CC004n0004_p0084a18║三釋：第三有雜受處，等流、異熟，二樂俱有。如《二十
CC004n0004_p0084a19║唯識》云「諸有傍生，生天上者，必有能感彼器樂業，
CC004n0004_p0084a20║生彼定受器所生樂。」又《攝論》云「諸惡趣中，一向苦
CC004n0004_p0085a01║處。」既說中言，容有樂受。《瑜伽》等說，各據一義，故不
CC004n0004_p0085a02║相違。（燈十三）
CC004n0004_p0085a03║思令心取正因等相。
CC004n0004_p0085a04║此令心取正因等相，豈不心王亦取別相？解云：不
CC004n0004_p0085a05║爾！思有二用，謂能自取正因等相，亦令心王取正
CC004n0004_p0085a06║因等。心唯自取，不能令他取正因等，故不得言心
CC004n0004_p0085a07║取別相。又解：設許取別，義亦無失。而言心王唯取
CC004n0004_p0085a08║總者，約正用說，故不相違。取前說勝。（燈十三、記八
CC004n0004_p0085a09║同、鈔二十二忠安引略）
CC004n0004_p0085a10║於曾未受體類境中，全不起念。
CC004n0004_p0085a11║圓鏡智初，亦是能引觀智境類，第二念後名曾受
CC004n0004_p0085a12║體。（記八）
CC004n0004_p0085a13║云何為定？於所觀境，令心專注，不散為性，智依為業。
CC004n0004_p0085a14║從前加行慧境界故，定所行境，亦名所觀。且說善
CC004n0004_p0085a15║定，名為智依。（記八）
CC004n0004_p0085a16║有說此定，體即是心。
CC004n0004_p0085a17║經部師計。（記八同基）
CC004n0004_p0085a18║成唯識論疏卷第五
CC004n0004_p0085a19║
CC004n0004_p0085a20║
CC004n0004_p0086a01║
CC004n0004_p0086a02║
CC004n0004_p0086a03║
CC004n0004_p0086a04║
CC004n0004_p0086a05║
CC004n0004_p0086a06║
CC004n0004_p0086a07║
CC004n0004_p0086a08║
CC004n0004_p0086a09║
CC004n0004_p0086a10║
CC004n0004_p0086a11║
CC004n0004_p0086a12║
CC004n0004_p0086a13║
CC004n0004_p0086a14║
CC004n0004_p0086a15║
CC004n0004_p0086a16║
CC004n0004_p0086a17║
CC004n0004_p0086a18║
CC004n0004_p0086a19║
CC004n0004_p0086a20║
CC004n0004_p0087a01║
CC004n0004_p0087a02║
CC004n0004_p0087a03║
CC004n0004_p0087a04║
CC004n0004_p0087a05║
CC004n0004_p0087a06║
CC004n0004_p0087a07║
CC004n0004_p0087a08║
CC004n0004_p0087a09║
CC004n0004_p0087a10║