CC004n0004_p0097a11║成唯識論疏卷第七
CC004n0004_p0097a12║唐西明寺沙門圓測撰
CC004n0004_p0097a13║悔眠尋伺，於善染等皆不定故。
CC004n0004_p0097a14║謂悔等四，於善於染及等三種，皆不定故，立不定
CC004n0004_p0097a15║名。善謂十一，染二十六，等言等取徧行別境。此中
CC004n0004_p0097a16║意說，善定唯善，染定是染，徧行於心，別境於地，皆
CC004n0004_p0097a17║悉決定。悔眠等四，非如善等，立不定名。（鈔二十六）
CC004n0004_p0097a18║非如觸等定徧心故、非如欲等定徧地故，立不定名。
CC004n0004_p0097a19║逐難重釋。雖已略說於善染等顯不定義，而善及
CC004n0004_p0097a20║染定義已了，所說等言為顯何義？故今重釋，謂徧
CC004n0004_p0098a01║行五定徧八識，若別境五定徧九地；悔眠等四非
CC004n0004_p0098a02║如二位，故名不定。（鈔二十六）
CC004n0004_p0098a03║謂睡眠位，身不自在，心極闇劣，一門轉故；
CC004n0004_p0098a04║謂睡眠位，心極闇劣，唯依意根一門轉故；非如覺
CC004n0004_p0098a05║時心心所法，依六根門故得明利。（鈔二十六、燈十
CC004n0004_p0098a06║五、記九均略）
CC004n0004_p0098a07║問：眠中發耳識，由聞可生慧；眠是意地法，如何有
CC004n0004_p0098a08║聞慧？解：如前分別，夢中聞聲，自有兩釋：一云、聞聲
CC004n0004_p0098a09║如在定位，耳根發識；若依此釋，因聞生慧，義亦無
CC004n0004_p0098a10║失。一云、眠中不發耳識，由前散位聞起勢力引生
CC004n0004_p0098a11║故，亦聞慧攝。眠中思慧，準此應思。（鈔二十六）
CC004n0004_p0098a12║昧𥳑在定，略別寤時，令顯睡眠非無體用；有無心位，
CC004n0004_p0098a13║假立此名，如餘蓋纏，心相應故。
CC004n0004_p0098a14║二量：一云、睡眠非無體用，是蓋纏故，如餘葢纏。又
CC004n0004_p0098a15║量云：實睡眠是心相應，因、喻可知。（燈十五）
CC004n0004_p0098a16║染悔眠體，非思慧想，以纏性故，如無慚等；不染悔
CC004n0004_p0098a17║眠，非思慧想，悔眠性故，如染悔眠。（記九同基）
CC004n0004_p0098a18║尋謂尋求，令心悤遽，於意言境，麤轉為性；伺謂伺察，
CC004n0004_p0098a19║令心悤遽，於意言境，細轉為性。此二俱以安、不安住
CC004n0004_p0098a20║身心分位所依為業。
CC004n0004_p0099a01║思名為安，徐而細故、思量性故。慧名不安，急而麤
CC004n0004_p0099a02║故、簡擇性故。（同基）更有二解；一云、如理名安，不如
CC004n0004_p0099a03║理不安。一云、定俱名安，不俱不安。（記九）
CC004n0004_p0099a04║並用思慧一分為體。
CC004n0004_p0099a05║尋伺並用思慧為體，自有二釋：一云、尋思不推度
CC004n0004_p0099a06║時，唯思為性，以無慧故；深推度時，以慧為性，雖定
CC004n0004_p0099a07║有思而慧勝故。故《顯揚》云「或時由思，於法造作；或
CC004n0004_p0099a08║時由慧，於法推求。」又《瑜伽論》第五卷云「尋伺體性
CC004n0004_p0099a09║者，謂不深推度所緣，思為體性；若深推度所緣，慧
CC004n0004_p0099a10║為體性。」二云、尋思必用二法假合為性。謂一剎那
CC004n0004_p0099a11║二用各別。不深推度，是其思用；若深推度，即是慧
CC004n0004_p0099a12║能。故《瑜伽》五十五云「尋伺二種，（略）及慧分故。」又《五
CC004n0004_p0099a13║蘊》云「謂能尋求，意言各別思慧差別。」（略）此論下云
CC004n0004_p0099a14║「思慧合成，聖所說故；而《顯揚》等隨增相說，言或時
CC004n0004_p0099a15║等。」（鈔二十六、燈十五略）
CC004n0004_p0099a16║於意言境，不深推度及深推度，義類別故。若離思慧、
CC004n0004_p0099a17║尋伺二種體類差別不可得故。
CC004n0004_p0099a18║此有二義：一云、不深推度及深推度，如次即是尋
CC004n0004_p0099a19║伺行相。一云、如次思慧行相。（同基）後說為勝。此同
CC004n0004_p0099a20║《瑜伽》第五卷說故。（鈔二十六、記九略）
CC004n0004_p0100a01║應言二者，顯二種二。
CC004n0004_p0100a02║是護法義。（記九）
CC004n0004_p0100a03║依於尋伺有染離染，立三地別；不依彼種，現起有無，
CC004n0004_p0100a04║故無雜亂。
CC004n0004_p0100a05║依經部師，體類是同，說名俱起。（略）依薩婆多，或有
CC004n0004_p0100a06║心中具起尋伺，可立三地有差別義。大乘尋伺定
CC004n0004_p0100a07║不相應，如何得有三地差別？解云：然釋三地，諸宗
CC004n0004_p0100a08║不同。薩婆多宗依界地立，（略）故《俱舍論》第二卷云。
CC004n0004_p0100a09║（略）《瑜伽》釋論自有三解：一云、此三就二前後相應
CC004n0004_p0100a10║建立，謂欲界地及初靜慮，麤心心所前後相續，可
CC004n0004_p0100a11║有尋伺，其相應故，名有尋有伺地。（略）二云、此三就
CC004n0004_p0100a12║二離欲，（略）三如實義者，此三但就界地建立。（略）今
CC004n0004_p0100a13║此論意，依離欲說。（略）若依種有，始從欲界乃至非
CC004n0004_p0100a14║想，應名尋伺地，有二種故。若依種無，唯無餘依名
CC004n0004_p0100a15║第二地。雖如來地無現尋伺，而有無漏尋伺種故。
CC004n0004_p0100a16║（略）問：若依釋論二師義，離欲立三是不正說。第三
CC004n0004_p0100a17║師難，如何會釋？故彼難云：已離欲者，下地諸法名
CC004n0004_p0100a18║無尋等；未離欲者，上地應名有尋伺等，由此應成
CC004n0004_p0100a19║雜亂過失。（鈔二十六）
CC004n0004_p0100a20║又今助難：若依離欲立三地者，中間根本同縛同
CC004n0004_p0101a01║離應成一地，有雜亂過。解云：論意自有兩釋。一云、
CC004n0004_p0101a02║護法用第二說以為正義，而無兩失。下劣從上勝
CC004n0004_p0101a03║離染，名無伺等；上勝皆離下劣，未離非伺等，故無
CC004n0004_p0101a04║前失。又說離欲有其二時，謂前加行及正離時。今
CC004n0004_p0101a05║依加行說離欲言，故先離尋、後離伺欲，故無後失。
CC004n0004_p0101a06║（記九引此說文略）二云、此論說離欲言，與釋論異。
CC004n0004_p0101a07║所以者何？欲有二種：一、煩惱欲，謂貪瞋等；二、自性
CC004n0004_p0101a08║欲，謂九地法。隨其自地，性不相厭，義說為欲；隨應
CC004n0004_p0101a09║上地，所有諸法，性厭下地，義說離欲。五十六云「由
CC004n0004_p0101a10║彼有情，於諸尋伺，以性離欲，而離欲故。」彼地雖名
CC004n0004_p0101a11║無尋無伺，此後現行，亦無過失。《瑜伽》釋第二師依
CC004n0004_p0101a12║離煩惱欲，有前二過。此論正義，依離自性欲說，故
CC004n0004_p0101a13║無兩失。（鈔二十六、倫五同、記九略）
CC004n0004_p0101a14║然說五識有尋伺者，顯多由彼起，非說彼相應。
CC004n0004_p0101a15║多由彼言，略有二義：一、依定散，住定心少，在散心
CC004n0004_p0101a16║多。設在定心起五亦少，故約散心說多由起。二、約
CC004n0004_p0101a17║率爾等流心說，率爾心少，等流心多。設率爾心尋
CC004n0004_p0101a18║伺等引少，等流心必有尋求等引，故約等流說，多
CC004n0004_p0101a19║由彼起。又總相解云：雖有少分五識，不由尋伺所
CC004n0004_p0101a20║引。而彼多分尋伺相應意識所引，故言顯多由彼
CC004n0004_p0102a01║起，非說彼相應也。（鈔二十七、記九略）
CC004n0004_p0102a02║有義惡作，憂捨相應，唯慽行轉，通無記故。
CC004n0004_p0102a03║就相顯故無記說捨，非謂捨俱定唯無記，實善惡
CC004n0004_p0102a04║悔亦捨俱故。（記九）
CC004n0004_p0102a05║睡眠喜憂，捨受俱起，行通歡慽，中庸轉故。
CC004n0004_p0102a06║實慼行睡亦與捨俱；既悔相應，唯慼行故。（記九）
CC004n0004_p0102a07║悔但容與無明相應，此行相麤，貪等細故；睡眠、尋伺，
CC004n0004_p0102a08║十煩惱俱，此彼展轉，不相違故。
CC004n0004_p0102a09║有部、經部，皆同大乘。（記九）
CC004n0004_p0102a10║然大乘中二說：一云、麤同小乘，悔實八俱；悔施貪
CC004n0004_p0102a11║俱，違情瞋俱；陵猶豫時，慢疑相應；悔我所作，故我
CC004n0004_p0102a12║見俱。計斷常時，悔施損物，又如下說，悔修定故與
CC004n0004_p0102a13║邪見俱，非二取俱，執為勝道不生悔故。二云、必不
CC004n0004_p0102a14║得俱，與悔間起，非相應故。不應難云：悔如忿等，獨
CC004n0004_p0102a15║頭起故，應如忿等、慢等相應。忿等瞋等分，如本得
CC004n0004_p0102a16║相應，惡作別有體，非與貪俱故。（記九同基）
CC004n0004_p0102a17║有邪見者，悔修定故；
CC004n0004_p0102a18║是本有位，謗滅中有，不起悔故。（記九同基）
CC004n0004_p0102a19║悔非無學，離欲捨故；
CC004n0004_p0102a20║律說無學無記犯，或生悔厭，假名悔；於無記悔，是
CC004n0004_p0103a01║慧勝解。《法華》鶖子聞所未聞，斷諸疑悔。（記九）
CC004n0004_p0103a02║有義：此二亦正智攝，說正思惟是無漏故。
CC004n0004_p0103a03║尋既無漏，例伺亦然；非正思惟，體亦是伺。如《婆沙》
CC004n0004_p0103a04║九十六云：何故尋伺俱通無漏，唯立尋為菩提分
CC004n0004_p0103a05║法？菩提分法行相猛利；伺用微劣，是故不立。今說
CC004n0004_p0103a06║大乘，伺亦道分，依中間定能盡漏者，亦有正思惟
CC004n0004_p0103a07║支故。（記九）
CC004n0004_p0103a08║又說彼是言說因故，
CC004n0004_p0103a09║正引十地三請之中，第一請文。長行釋云：唯歎淨
CC004n0004_p0103a10║覺，淨覺是說因故。覺名覺觀，即口言行。三藏解云：
CC004n0004_p0103a11║應言尋伺；言覺觀者，釋家謬也。（燈十五）
CC004n0004_p0103a12║覺觀，即口言行，明知尋伺通無漏智。（記九）
CC004n0004_p0103a13║是謂大乘真俗妙理。
CC004n0004_p0103a14║四重諦中，皆依第二道理俗真，因果法爾非即非
CC004n0004_p0103a15║離，第二真故。（記九）
CC004n0004_p0103a16║無想天者，謂修彼定，厭麤想力，（至）違不恆行，心及心所。
CC004n0004_p0103a17║由先定力，百劫中違六識體徧行別境十心所，故
CC004n0004_p0103a18║不相應；贊補心處，為無想體。（記九）
CC004n0004_p0103a19║如餘本有初，必有轉識故。
CC004n0004_p0103a20║比量也。此言初者，一期之初，非初一念。生分悶絕，
CC004n0004_p0104a01║容無心故。（記九）
CC004n0004_p0104a02║彼本有初，有異熟生，轉識暫起；宿因緣力，後不復生；
CC004n0004_p0104a03║由斯引起異熟、無記、分位差別，說名無想。
CC004n0004_p0104a04║一解：生得意識心及心所，滅種上立。（記九同基）
CC004n0004_p0104a05║即能引發無想定思，能感彼天異熟果故，
CC004n0004_p0104a06║然解此文，自有三釋：一云、微心相應思，引總異熟
CC004n0004_p0104a07║果，以明利故；若微微心相應思，感彼異熟果不明
CC004n0004_p0104a08║利故。二云、微心及微微心相應之思，引總異熟，以
CC004n0004_p0104a09║有心故。即彼二思，至無心位為定之時，招別異熟，
CC004n0004_p0104a10║以無心故。三云、正取微微之心相應之思，正引總
CC004n0004_p0104a11║果，兼招無相別異熟生，以微微究竟勝故。要引定
CC004n0004_p0104a12║思，由定勢力，感彼二果。（鈔二十八、燈十五集引一
CC004n0004_p0104a13║三釋同基均略）
CC004n0004_p0104a14║令身安和，故亦名定。
CC004n0004_p0104a15║雖非心所，專注一境令身安和，故亦名定。（燈十五）
CC004n0004_p0104a16║又唯是善，彼所引故；
CC004n0004_p0104a17║彼所引故，通二義。（燈十五）
CC004n0004_p0104a18║四業通三，除順現受。
CC004n0004_p0104a19║經部也。（記九）
CC004n0004_p0104a20║滅盡定者，謂有無學，或有學聖。
CC004n0004_p0105a01║此通三乘有學無學，明得滅定人，要斷三界惑。下
CC004n0004_p0105a02║明初起後起，於中初說二乘，後明菩薩；若不爾者，
CC004n0004_p0105a03║得滅定人，不說如來，理有不盡。（燈十五）
CC004n0004_p0105a04║能得人中，菩薩二種：漸悟如聲聞數，四萬、二萬、十
CC004n0004_p0105a05║千劫中，亦入滅定；從信位乃至等覺，有五十一賢
CC004n0004_p0105a06║聖。（燈十五）
CC004n0004_p0105a07║已伏或離無所有貪，上貪不定，
CC004n0004_p0105a08║伏謂暫伏，離即永斷。此中意說：無所有貪，要須已
CC004n0004_p0105a09║伏，斷即不定。斷與不斷，皆能得入，故說或離無所
CC004n0004_p0105a10║有貪。上非想貪即不決定，未伏未離、不伏已離，故
CC004n0004_p0105a11║言不定。無已伏非想九品六行，伏道不通非想故。
CC004n0004_p0105a12║（鈔二十九）
CC004n0004_p0105a13║心心所滅。
CC004n0004_p0105a14║依非想地微微心時，種上假立二十二不相應，謂
CC004n0004_p0105a15║滅徧行。別境善識，通於新舊無漏立。（記九）
CC004n0004_p0105a16║若修此定已得自在，餘地心後亦得現前。
CC004n0004_p0105a17║餘地心後入滅定者，彼所入言屬彼地攝。三藏兩
CC004n0004_p0105a18║釋：一云、隨依何地入定，而所入定必屬非想。所以
CC004n0004_p0105a19║者何？由餘地心擊發非想，遊觀無漏新舊種子，令
CC004n0004_p0105a20║有遮用，但至定故。《瑜伽》十二「依非想故」。二云、隨依
CC004n0004_p0106a01║何地心，即屬彼地；即彼地心，能厭心故；彼能厭心，
CC004n0004_p0106a02║是無漏故；所入滅定，即屬彼地。（鈔二十九）
CC004n0004_p0106a03║此定初起，唯在人中，佛及弟子，說力起故、人中慧解
CC004n0004_p0106a04║極猛利故。
CC004n0004_p0106a05║此以二因釋成。初起唯在人中，以非色界，佛及弟
CC004n0004_p0106a06║子，說力起故。非六欲，人中慧解極利故。或可上界
CC004n0004_p0106a07║及六欲天皆由二因，故非初起。是故《集論》第五卷
CC004n0004_p0106a08║云「要於人趣，方能引發；或於人趣或於色界，能現
CC004n0004_p0106a09║在前；生無色界，多不現起。」《雜集》第九釋彼論云「引
CC004n0004_p0106a10║發者，是初起義；先已生起，後重現前故。或於人趣
CC004n0004_p0106a11║者，謂即於是生。或於色界，謂後生彼。」（鈔二十九、燈
CC004n0004_p0106a12║十五略）
CC004n0004_p0106a13║無色亦名意成天故。
CC004n0004_p0106a14║然大乘宗分成兩說：難陀等說上界八地起滅盡
CC004n0004_p0106a15║定，故名意成天。覺師子釋第四靜慮以上五地，方
CC004n0004_p0106a16║起滅定，名意成天。護法同第二釋。（燈十五）
CC004n0004_p0106a17║於藏識教，未信受者，
CC004n0004_p0106a18║經不為說，不求一切智故；今者為說，令入滅定故。
CC004n0004_p0106a19║（燈十五）
CC004n0004_p0106a20║《大品》、《涅槃》等，及諸小乘，名未建立。（記九）
CC004n0004_p0107a01║有義：下八地修所斷惑中，（至）彼隨所應，生上八地，皆
CC004n0004_p0107a02║得後起。
CC004n0004_p0107a03║初義難陀，後義安慧、護法等。（記九）
CC004n0004_p0107a04║後義為勝，順《對法》四句故。謂第二句，聖得第四靜
CC004n0004_p0107a05║慮，厭無色生，不斷第四；捨斷結道，依勝進道，入無
CC004n0004_p0107a06║色定。爾時捨斷，而依伏道，入上定故。（記九）
CC004n0004_p0107a07║然不還者，對治力强；正潤生位，不起煩惱；但由惑種，
CC004n0004_p0107a08║潤上地生。
CC004n0004_p0107a09║不還唯種潤，約中有說。中有沒心常染汙者，約潤
CC004n0004_p0107a10║生有。（記九、燈十五略）
CC004n0004_p0107a11║或此俱是觸處少分，
CC004n0004_p0107a12║觸謂欲色，若無色悶，異熟四蘊。（記九）
CC004n0004_p0107a13║自在菩薩，唯得存一，無睡悶故；
CC004n0004_p0107a14║八地以上，不同有部。菩薩有睡悶而無滅定；如來
CC004n0004_p0107a15║有三，睡而無夢。（記九同基）
CC004n0004_p0107a16║餘識識故；
CC004n0004_p0107a17║言餘識者，第六意識，及大眾部等細意識；自宗所
CC004n0004_p0107a18║許第七八識，皆是有法。五識之餘，故言餘識。此下
CC004n0004_p0107a19║三是並有極成，準上應知。問：七八識如何極成？前
CC004n0004_p0107a20║以理教已成立故，亦成有法。（鈔三十、燈十六、記九
CC004n0004_p0108a01║均略）
CC004n0004_p0108a02║所緣法故；如相應法，決定不離心及心所。
CC004n0004_p0108a03║（記九云：「本疏解法，故因通取有體無體。」）
CC004n0004_p0108a04║若唯內識，似外境起；寧見世間情非情物，處時身用，
CC004n0004_p0108a05║定不定轉。
CC004n0004_p0108a06║又彼論云「同一處時，有多相續；（略）有此識生。」解云：
CC004n0004_p0108a07║此釋身定不成難。（略）此難意云：如一堂內，同處同
CC004n0004_p0108a08║時有多人住，皆見一柱，若唯識變而無實境，何不
CC004n0004_p0108a09║決定唯屬一人？如眩翳眼者所見髮等，唯屬一人；
CC004n0004_p0108a10║而所見柱，不決定屬一人相續，故知實有云云。（鈔
CC004n0004_p0108a11║三十）
CC004n0004_p0108a12║非無離言，正智所證，唯識性故，說為法空。
CC004n0004_p0108a13║此釋非遣離正智所證依他起性及圓成實二種
CC004n0004_p0108a14║性故，說為法空。所云正智者，無分別智及後得智。
CC004n0004_p0108a15║以無分別智，自證分中，緣依他起性，見分緣真。後
CC004n0004_p0108a16║得智通緣真俗，義顯可知。或可此中依他起性唯
CC004n0004_p0108a17║識性，名唯識性。以離名言後得正智所證性故，非
CC004n0004_p0108a18║此性無說為法空。後解為勝，順文相故。（鈔三十）
CC004n0004_p0108a19║外色實無，可非內識境；他心實有，寧非自所緣？
CC004n0004_p0108a20║（釋他心智名，唯識中）安慧三釋，護法二釋。（燈十六）
CC004n0004_p0109a01║能引次後自類功能，及起同時自類現果，此唯望彼
CC004n0004_p0109a02║是因緣性。
CC004n0004_p0109a03║此對所生出種子體，謂生次念及生同時自類現
CC004n0004_p0109a04║行，方成因緣。前法滅時，後法即生，如稱兩頭低昂
CC004n0004_p0109a05║時等。有因緣為非隔念者，與現行法不相違故，與
CC004n0004_p0109a06║果同時；若隔念者，皆非因緣。（鈔三十一）
CC004n0004_p0109a07║問：若爾，如何牽引種子，說為因緣？解云：據實為論，
CC004n0004_p0109a08║非正因緣。而菩薩地說牽引種子為因緣者，因緣
CC004n0004_p0109a09║類故，假說因緣。（鈔三十一、燈十六略）
CC004n0004_p0109a10║極微圓故，不熏成種；
CC004n0004_p0109a11║三釋。第三云、前文通釋因果第八，即無所熏故；後
CC004n0004_p0109a12║文別釋因果第八，因微果圓。（燈十六集引、記九云：「上明因已，此釋果位。」）
CC004n0004_p0109a13║多同類種，俱時轉故。
CC004n0004_p0109a14║且一眼識，有多種子，共生自識，一時轉故。（記九、鈔三十一）
CC004n0004_p0109a15║謂諸異生求佛果者，定色界後引生無漏，後必生在
CC004n0004_p0109a16║淨居天上、大自在宮，得菩提故。
CC004n0004_p0109a17║異生求佛，是頓悟人；未斷煩惱，隨眠力故。色界心
CC004n0004_p0109a18║後，引生無漏。（燈十六）
CC004n0004_p0109a19║然大自在，薩婆多宗，五淨居中第五淨居，名大自
CC004n0004_p0109a20║在，以上更無有色天故。今依大乘《十地經》等，五淨
CC004n0004_p0110a01║居外，立大自在。然天處，三藏兩釋：一云、正在五淨
CC004n0004_p0110a02║居上，亦色界有別處所，如《大品》等。一云、即是菩薩
CC004n0004_p0110a03║淨土，住處不定。或在色界淨居天上，或東西等，如
CC004n0004_p0110a04║說西方極樂世界等。此即二種受用土中他受用
CC004n0004_p0110a05║土，自受用土徧法界故。（鈔三十一）
CC004n0004_p0110a06║有義：色界亦有聲聞，迴趣大乘願留身者，既與教理
CC004n0004_p0110a07║俱不相違，是故聲聞第八無漏色界心後，亦得現前。
CC004n0004_p0110a08║後護法宗。（記九）
CC004n0004_p0110a09║然五淨居，無迴趣者，經不說彼發大心故。
CC004n0004_p0110a10║此即第二別簡色界有不發者。謂前總言色界留
CC004n0004_p0110a11║身，然五淨居無迴心者。所以者何？《大般若》等不說
CC004n0004_p0110a12║淨居發大心故。故《大般若》第一會中百二十九云
CC004n0004_p0110a13║（略），此當《大品》十五卷等。解云：彼經不說淨居有發
CC004n0004_p0110a14║大心，故知彼天無迴心者；以彼淨居由熏力，唯聖
CC004n0004_p0110a15║無凡；極樂處故，心生樂著，故不發心。（鈔三十二、記
CC004n0004_p0110a16║九略）
CC004n0004_p0110a17║問：後二果不別受生，其義可知；已斷欲界諸煩惱
CC004n0004_p0110a18║故、不許上果受變易故。初之二果，發心之後，更受
CC004n0004_p0110a19║生不？此有兩釋：一云、不受，由發心力依邊際定，助
CC004n0004_p0110a20║感身業，轉受變易，經三僧祇。一云、不定，謂或發心
CC004n0004_p0111a01║即受變易、或經七生方受變易，如親光說。故《佛地
CC004n0004_p0111a02║論》第二卷（略如祕引）。問：護法宗初之二果發心以
CC004n0004_p0111a03║後，經多生乃至欲界發心，生上界不？解云：有許不
CC004n0004_p0111a04║許，不許為勝。（鈔三十二）
CC004n0004_p0111a05║問：既許初二果，經生方變易，不還下發心，應有上
CC004n0004_p0111a06║生界。二解：一云、同前。必無上生，厭麤身故，即受變
CC004n0004_p0111a07║易。一云、既無文遮，許生上地，或受一生、或受多生，
CC004n0004_p0111a08║諸地隨應受變易故。（記九同基，但本疏存初解。）
CC004n0004_p0111a09║有漏不共，必俱同境根；發無漏識，理不相應故。
CC004n0004_p0111a10║有難：有漏七八識等，得與無漏意識為根，如何不
CC004n0004_p0111a11║許五根亦然？故論解云：有漏（簡佛五根）不共（簡第
CC004n0004_p0111a12║八識）必俱（簡開導根）同境根（簡第七識），發無漏識，
CC004n0004_p0111a13║理不相應故。（記九）
CC004n0004_p0111a14║是見分等，內所慮託。
CC004n0004_p0111a15║等言等取自證緣見及證自證；證自證分，能緣自
CC004n0004_p0111a16║證。（記九同基）
CC004n0004_p0111a17║有義：二說俱不應理。自他身土可互受用，他所變者
CC004n0004_p0111a18║為自質故；自種於他無受用理，他變為此，不應理故。
CC004n0004_p0111a19║自下二因，破第二師，此即初失。本所變者，為欲受
CC004n0004_p0111a20║用；他種無用，何須變耶？（鈔三十三）
CC004n0004_p0112a01║非諸有情，種皆等故。
CC004n0004_p0112a02║謂諸有情，由種子力、凡聖等異、五姓等別。若諸有
CC004n0004_p0112a03║情緣他種者，一切有情展轉相緣，所有種子等應
CC004n0004_p0112a04║無別。既爾，應無凡聖等異，便成大失。問：設許種等，
CC004n0004_p0112a05║此有何失？如圓鏡智，緣一切種而無失故。解云：護
CC004n0004_p0112a06║法將自宗理難他所立，謂染第八因緣變故，所變
CC004n0004_p0112a07║境必有實用；若緣他種應有實用。若爾，凡聖等應
CC004n0004_p0112a08║無差別，離欲聖者緣他下地煩惱種子故。問：前第
CC004n0004_p0112a09║二云，護法正宗不變他根，如何此說自他身土可
CC004n0004_p0112a10║有受用？解云：此云身者，但說依處，以自他根非互
CC004n0004_p0112a11║用故。（鈔三十三、燈十六略）
CC004n0004_p0112a12║第三師難第二師言：應無凡聖等異。此難非理，因
CC004n0004_p0112a13║八不緣無漏種故。又復前師但云：自第八影必須
CC004n0004_p0112a14║仗質，非自無種必須變化。若以他有即例為質，應
CC004n0004_p0112a15║眼等起所有色等恆具彼影，必仗質故。既眼等起，
CC004n0004_p0112a16║或唯緣青等，故約自相必須仗他，非他所有皆須
CC004n0004_p0112a17║為質。故今此難，約自所變有多種子，所對有情非
CC004n0004_p0112a18║必相似。（燈十六）
CC004n0004_p0112a19║前五心品未轉依位，麤鈍劣故必仗外質，故亦定有
CC004n0004_p0112a20║疏所緣緣。
CC004n0004_p0113a01║意識所變，亦為五質。（記九同基）
CC004n0004_p0113a02║四增上緣，謂若有法；
CC004n0004_p0113a03║二說：一云、此寬通假。如《對法》云「任持增上者，謂命
CC004n0004_p0113a04║根力，眾同分住。」一云、此亦非假，如因緣等緣所攝
CC004n0004_p0113a05║故，就所依種說命能持。（記九）
CC004n0004_p0113a06║有勝勢用，能於餘法或順或違；
CC004n0004_p0113a07║以順違法為增上緣。（記九）
CC004n0004_p0113a08║雖前三緣，亦是增上，而今第四，除彼取餘，為顯諸緣
CC004n0004_p0113a09║差別相故。此順違用於四處轉，生住成得四事別故。
CC004n0004_p0113a10║雖無一法非所緣緣，所緣緣外更無增上；然彼緣
CC004n0004_p0113a11║時是所緣緣，不緣之時是增上故。生等四事，如《大
CC004n0004_p0113a12║論》第五「順者能生，違不令生，餘三亦爾。」且十因中，
CC004n0004_p0113a13║初九順因，相違違也。（記九同基）
CC004n0004_p0113a14║三句：一、有為望無為；二、有為望有為；三、無為望有
CC004n0004_p0113a15║為。無第四句，為增上緣以常對常無勝用故。（記九）
CC004n0004_p0113a16║前五色根，以本識等所變眼等淨色為性。
CC004n0004_p0113a17║等取意識。八俱五數，所變影像雖不發識，似故名
CC004n0004_p0113a18║根。（記九）
CC004n0004_p0113a19║成唯識論疏卷第七
CC004n0004_p0113a20║
CC004n0004_p0114a01║
CC004n0004_p0114a02║
CC004n0004_p0114a03║
CC004n0004_p0114a04║
CC004n0004_p0114a05║
CC004n0004_p0114a06║
CC004n0004_p0114a07║
CC004n0004_p0114a08║
CC004n0004_p0114a09║
CC004n0004_p0114a10║