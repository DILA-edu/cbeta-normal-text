CC004n0004_p0133a11║成唯識論疏卷第九
CC004n0004_p0133a12║唐西明寺沙門圓測撰
CC004n0004_p0133a13║頌曰：即依此三性，立彼三無性；故佛密意說，一切法
CC004n0004_p0133a14║無性。
CC004n0004_p0133a15║謂依前三性密意道理說三無性，故雖說無而不
CC004n0004_p0133a16║相違。（鈔三十八）
CC004n0004_p0133a17║雖依他起，非勝義故，亦得說為勝義無性，而濫第二，
CC004n0004_p0133a18║故此不說。
CC004n0004_p0133a19║恐此依他勝義，濫第二生，無自性性，故此不說。（燈
CC004n0004_p0133a20║十八、記十一略）
CC004n0004_p0134a01║如是所成，唯識相性。
CC004n0004_p0134a02║前二十四頌，明唯識相；次有一頌，明唯識性。（記十
CC004n0004_p0134a03║一同基）
CC004n0004_p0134a04║一、本性住種姓，謂無始來，依附本識，法爾所得無漏
CC004n0004_p0134a05║法因；二、習所成種姓，謂聞法界等流法已，聞所成等，
CC004n0004_p0134a06║熏習所成。
CC004n0004_p0134a07║法爾名本性住，新熏種子名習所成，信前名性種，
CC004n0004_p0134a08║信後名習種。（記十一）
CC004n0004_p0134a09║約資糧，明退不退，自有兩釋：一云、十信以去，並無
CC004n0004_p0134a10║退義。《攝大乘》云「堅固心進，即十信故。」《華嚴》頌云「即
CC004n0004_p0134a11║信堅固，不可壞故。」然本業初，十信第六名不退者，
CC004n0004_p0134a12║翻譯家錯。彼經第二，除不退心加捨心故。鶖子欲
CC004n0004_p0134a13║入第七住退，《起信論》會非其實退，但令初學懈怠
CC004n0004_p0134a14║者怖。又《仁王》云「十善菩薩如輕毛」等，準此會釋。一
CC004n0004_p0134a15║云、十信前五，皆有退義；《仁王》信位，如輕毛故；舍利
CC004n0004_p0134a16║子退，如前會故。然《攝論》等約多不退。雖有兩釋，後
CC004n0004_p0134a17║解為勝。四十七云「解行菩薩或退捨故。」復出二義：
CC004n0004_p0134a18║一云、十信並皆有退，以是外法異生攝故。（一義未
CC004n0004_p0134a19║詳）（記十一）
CC004n0004_p0134a20║《瑜伽》三十五云「謂諸菩薩六處殊勝，有如是相，從
CC004n0004_p0135a01║無始世，展轉傳來，法爾所得，名本性住種姓。」解云：
CC004n0004_p0135a02║《瑜伽》所說六處殊勝有此相，諸說不同。一云、此顯
CC004n0004_p0135a03║種姓所依，第八於六處中是第六處故，名六處殊
CC004n0004_p0135a04║勝；餘意處故，名殊勝。有如是相者，正顯所有本性
CC004n0004_p0135a05║住姓。一云、六處者，同前說。殊勝者，第八所有無漏
CC004n0004_p0135a06║種姓。一云、六處殊勝者，顯種姓所生果，謂妙覺地
CC004n0004_p0135a07║眼等六處，有如是種姓故。一云、六處殊勝者，顯果
CC004n0004_p0135a08║位內外六處殊勝。有如是種子相者，正顯種姓。然
CC004n0004_p0135a09║護法宗取第一釋，依附本識，無漏法爾種子，從無
CC004n0004_p0135a10║始來至妙覺位，名本性住姓。（鈔三十八）
CC004n0004_p0135a11║四解，第二為正，正取無漏法爾種子，簡異無姓，故
CC004n0004_p0135a12║云殊勝。不可舉果位等，名為六處。《善戒經》云「謂陰
CC004n0004_p0135a13║界六處」，故知六處是內六處。內六處中意根處攝
CC004n0004_p0135a14║無漏種子，是六處故；非徧六處皆能持種，亦不得
CC004n0004_p0135a15║云具顯果位內外六處，外六處中不持種故、說因
CC004n0004_p0135a16║性故。然有難言：若在內六處名為殊勝者，二乘法
CC004n0004_p0135a17║爾，及聞熏習無姓人種，亦在六處，豈名殊勝？故取
CC004n0004_p0135a18║六位，資糧、加行、見、修、等覺及妙覺位，名為六處。（燈
CC004n0004_p0135a19║十八）
CC004n0004_p0135a20║十信以前，名性種姓；十行以上，名習種姓。又解：《仁
CC004n0004_p0136a01║王》第一「十住、十行、十迴向，如其次第，習姓及道。」《菩
CC004n0004_p0136a02║薩本業經》亦同，不說十信為習種姓。而《仁王》言「伏
CC004n0004_p0136a03║忍聖胎三十人」者，且舉方便說十信，非即十信為
CC004n0004_p0136a04║習種姓。又信有二種：一、位地十信，即在十住前。故
CC004n0004_p0136a05║《本業經》云「未上十住，前有十位，名字菩薩，常行信
CC004n0004_p0136a06║等十心。」二、行解十信，通十住以上，即十住、十行、十
CC004n0004_p0136a07║迴向，如次配屬習、姓、道種三位菩薩，說位、地、信，非
CC004n0004_p0136a08║名習種。（燈十八）
CC004n0004_p0136a09║從發深固大菩提心，乃至未起順決擇識，求住唯識
CC004n0004_p0136a10║真勝義性，齊此皆是資糧位攝。
CC004n0004_p0136a11║謂從十信發深固心，至迴向終，未起順決擇，已過
CC004n0004_p0136a12║種姓住，入第一僧祇。（記十一）
CC004n0004_p0136a13║或隨增過，故名隨眠。
CC004n0004_p0136a14║此能增過，如睡長身。（記十一）
CC004n0004_p0136a15║七轉識內，隨其所應，或少或多，如煩惱說。
CC004n0004_p0136a16║法數多少？第六一切；第七本四，及大隨八；五識本
CC004n0004_p0136a17║三，及中大隨。（記十一）
CC004n0004_p0136a18║煩惱障中，此障必有，彼定用此為所依故。
CC004n0004_p0136a19║所知障寬，煩惱障狹，謂有所知而非煩惱，如生空
CC004n0004_p0136a20║時末那心品，及第六識異熟生障。（記十一同基）
CC004n0004_p0137a01║菩薩住此資糧位中，二麤現行，雖有伏者，
CC004n0004_p0137a02║增上邪見，不共無明等已伏故。如《緣起》云「內法放
CC004n0004_p0137a03║逸，除不共故。」（記十一）
CC004n0004_p0137a04║此位二障，雖未伏除，修勝行時有三退屈，而能三事
CC004n0004_p0137a05║練磨其心，於所證修勇猛不退。
CC004n0004_p0137a06║三慧精進，為能練體；福智等行，為所練體；我、法二
CC004n0004_p0137a07║執，為能退性。（記十一）
CC004n0004_p0137a08║初、菩提難得退；二、諸行難修退；三、涅槃難證退。（記
CC004n0004_p0137a09║十一）
CC004n0004_p0137a10║菩薩先於初無數劫，善備福德、智慧資糧；順解脫分，
CC004n0004_p0137a11║既圓滿已，為入見道，住唯識性，復修加行，伏除二取，
CC004n0004_p0137a12║謂煗、頂、忍、世第一法。
CC004n0004_p0137a13║此地諸師取解不同。一云、過一僧祇，第十迴向，未
CC004n0004_p0137a14║入初地，中間達分，聖說已過初無數故；雖解行地，
CC004n0004_p0137a15║而是初地，近方便故，屬第二劫；如初近分，屬上界
CC004n0004_p0137a16║故。然《本業》云「四十二賢聖（三賢、十聖、等覺、妙覺），攝
CC004n0004_p0137a17║賢聖盡」者，屬前屬後，義亦無失。一云、屬初僧祇。十
CC004n0004_p0137a18║三住中，第二解行，《瑜伽》既說是初劫故。又四十八
CC004n0004_p0137a19║云「謂經第一無數大劫，方乃超過勝解行住；然言
CC004n0004_p0137a20║已過初無數者，多分過故。」（記十一）
CC004n0004_p0138a01║名義相異，故別尋求；二二相同，故合思察。
CC004n0004_p0138a02║（六尋思處者）離即為六，合觀為四。（燈十九）
CC004n0004_p0138a03║依無間定，
CC004n0004_p0138a04║第一法觀，名為無間。此所依定，名無間定，即依主
CC004n0004_p0138a05║釋，闕持業釋。（燈十九）
CC004n0004_p0138a06║如是煗、頂，依能取識，觀所取空，下忍起時，印境空相；
CC004n0004_p0138a07║中忍轉位，於能取識，如境是空，順樂忍可；上忍起位，
CC004n0004_p0138a08║印能取空；世第一法，雙印空相。
CC004n0004_p0138a09║三藏二解：一云、於四位中，初二觀所取空，後二觀
CC004n0004_p0138a10║能取空；如是觀時，名等四種，或六或四，假有實無；
CC004n0004_p0138a11║假有是依他性，即是有相；實無即徧計，此即空相；
CC004n0004_p0138a12║二相皆滅，安立真性。二云、前四位中，有能所取空
CC004n0004_p0138a13║相，與相分空相不一不異；無別體故不異，有無別
CC004n0004_p0138a14║故非一。然彼空相，唯是所緣非緣，以無體故；當情
CC004n0004_p0138a15║現者，從緣生故，是所緣緣。故說觀心，帶有無相。（燈
CC004n0004_p0138a16║十九、記十一略）
CC004n0004_p0138a17║此加行位，未遣相縛，於麤重縛，亦未能斷。
CC004n0004_p0138a18║今言麤重，唯取種子。此位分除，無堪任故。（記十一）
CC004n0004_p0138a19║（燈十九云：「本疏不許見自證等，亦名為縛。」）
CC004n0004_p0138a20║有漏觀心，有所得故、有分別故，未全伏除，全未能滅；
CC004n0004_p0139a01║此位全伏，分別現行；俱生少伏，故未全伏；見修二
CC004n0004_p0139a02║種，全未能滅。（記十一同基）
CC004n0004_p0139a03║菩薩起此煗等善根，雖方便時通諸靜慮，而依第四
CC004n0004_p0139a04║方得成滿。
CC004n0004_p0139a05║第一百云：九地能盡漏（謂未至中間，四靜慮、三無
CC004n0004_p0139a06║色），既能斷惑，起四善根，入聖何失？然似根本，總言
CC004n0004_p0139a07║五依；菩薩前三，通依四禪。上忍第一，唯第四禪；故
CC004n0004_p0139a08║彼現觀，唯第四禪。（記十一、燈十九略，又燈云：「本疏
CC004n0004_p0139a09║許依中間地。」）
CC004n0004_p0139a10║不取種種戲論相故。
CC004n0004_p0139a11║二釋：一云、有漏見相，名為戲論，虛妄分別故。一云、
CC004n0004_p0139a12║無漏後得，亦名戲論，《瑜伽》說彼有戲論故。（記十一）
CC004n0004_p0139a13║一、真見道，謂即所說無分別智，實證二空所顯真理，
CC004n0004_p0139a14║實斷二障分別隨眠，雖多剎那事方究竟，而相等故，
CC004n0004_p0139a15║總說一心。有義：此中二空二障，漸證漸斷，以有淺深，
CC004n0004_p0139a16║麤細異故。有義：此中二空二障，頓證頓斷，由意樂力，
CC004n0004_p0139a17║有堪能故。
CC004n0004_p0139a18║三藏總述二十五釋：雖有諸釋，護法正宗，頓斷一
CC004n0004_p0139a19║品，唯有二心，無間解脫，以為正義。二心非一，名多
CC004n0004_p0139a20║剎那；或可三心，加勝進故。（記十一同基）
CC004n0004_p0140a01║（二十五釋者）三界、二障，一二三品，斷頓漸故；三心
CC004n0004_p0140a02║見道，所斷別故，成二十五。一品頓斷，有其三釋：一
CC004n0004_p0140a03║云、真見唯一剎那，斷障名無間，證滅名解脫；說一
CC004n0004_p0140a04║心故。然《瑜伽》云「即爾所時名一心者，約相見道」，此
CC004n0004_p0140a05║論多剎那，餘師非我宗。二云、二念無間解脫，無雜
CC004n0004_p0140a06║亂故。三云、三念從真入相，加勝進故。（記十一、燈十
CC004n0004_p0140a07║九略）
CC004n0004_p0140a08║次說二品斷之漸頓，總有九說。且漸斷中，有其五
CC004n0004_p0140a09║說：一云、分別二障，有多品數，義如前說。而真見道，
CC004n0004_p0140a10║意樂別故，於二障中，各分二品；唯有五心，漸證漸
CC004n0004_p0140a11║斷，謂初剎那，唯證生空，是無間道；後一剎那，唯證
CC004n0004_p0140a12║法空，是解脫道；中三剎那，望前後故，亦是無間，亦
CC004n0004_p0140a13║解脫道。會一心言，義如前說。二云、唯有六心，五如
CC004n0004_p0140a14║前說，從真入相，非一類故，起勝進道。三云、有其八
CC004n0004_p0140a15║心，斷煩惱障、無間解脫，各有二心，斷所知障，應知
CC004n0004_p0140a16║亦爾。無間解脫，義各別故，更不別起異類心故。四
CC004n0004_p0140a17║云、唯有九心；八心如前，斷煩惱已，將斷所知，必更
CC004n0004_p0140a18║別起一勝進道，所證所斷與前異故。從真入相，非
CC004n0004_p0140a19║難入故，無別勝進。五云、唯有十心，即於前九品，更
CC004n0004_p0140a20║加勝進，從真入相，非一類故。（鈔四十、記十一、燈十
CC004n0004_p0141a01║九均略）
CC004n0004_p0141a02║頓中四釋：一云、頓證頓斷，唯有三心。初唯無間，後
CC004n0004_p0141a03║唯解脫，中通二道。二云、四心，加勝進故。三云、亦唯
CC004n0004_p0141a04║四心，斷二品障、無間解脫，各別起故。四云、五心，加
CC004n0004_p0141a05║勝進故。三品漸頓，總有九釋。漸中五釋：一云、七心
CC004n0004_p0141a06║漸證漸斷，謂初剎那，生空無間；後一剎那，法空解
CC004n0004_p0141a07║脫；中五通二。二云、八心，加勝進故。三云、唯十二心，
CC004n0004_p0141a08║二障三品，各有無間、解脫道故。四云、十三，將斷所
CC004n0004_p0141a09║知，加勝進故。五云、十四，從真入相，起勝進故。頓斷
CC004n0004_p0141a10║四釋：一云、頓證頓斷，唯有四心；初唯無間，後唯解
CC004n0004_p0141a11║脫，中二通二。二云、有五，加勝進故。三云、六心，斷三
CC004n0004_p0141a12║品障，無間、解脫各別起故。四云、七心加勝進故。（記
CC004n0004_p0141a13║十一、燈十九大同）
CC004n0004_p0141a14║後三心見道所斷差別漸證中，有其四說。（鈔四十、
CC004n0004_p0141a15║記十一、燈十九均略）
CC004n0004_p0141a16║謂依三心真見道故，謂二障中，各分二品；一、有情
CC004n0004_p0141a17║假緣智，斷煩惱下品。二、法假緣智，斷所知下品。三、
CC004n0004_p0141a18║雙假緣智，雙斷二上品。然隨治道，初名下品，次為
CC004n0004_p0141a19║中品，後為上品。智類雖三，諸師四說。（記十一）
CC004n0004_p0141a20║一云、唯有四心，謂初一無間，後一解脫；中間二心，
CC004n0004_p0142a01║即通二道。二云、唯有五心，四心如前，從真入相，更
CC004n0004_p0142a02║起勝進。三云、唯有六心，斷三品時，無間、解脫二道
CC004n0004_p0142a03║別故。四云、七心，從真入相，起勝進故。（鈔四十、記十一、
CC004n0004_p0142a04║燈十九均略）
CC004n0004_p0142a05║如是總合二十五中，頓斷十一，漸有十四。（記十一、
CC004n0004_p0142a06║燈十九同）
CC004n0004_p0142a07║今解二十五釋，猶未盡理。斷一品中，合有漸斷；三
CC004n0004_p0142a08║師別說，準前應思。（鈔四十、記十一、燈十九均略）
CC004n0004_p0142a09║二、相見道，此復有二：一、觀非安立諦，有三品心；
CC004n0004_p0142a10║有二：若對無相，此名安立，有分別故；今對二乘，言
CC004n0004_p0142a11║說安立，名非安立。（記十一）
CC004n0004_p0142a12║一、內遣有情假緣智，能除輭品分別隨眠；二、內遣諸
CC004n0004_p0142a13║法假緣智，能除中品分別隨眠；三、徧遣一切有情諸
CC004n0004_p0142a14║法假緣智，能除一切分別隨眠。
CC004n0004_p0142a15║初斷我執，次斷法執，後即雙斷；前二無間，後一解
CC004n0004_p0142a16║脫。此但擬識，非實斷故；戒賢釋爾。（記十一）
CC004n0004_p0142a17║前二名法智，各別緣故；第三名類智，總合緣故。
CC004n0004_p0142a18║但有二例：一約三心、二約十六心。《雜集》第九「緣如
CC004n0004_p0142a19║名法，法之智故。」《瑜伽》等前二名法，第三名類。護法
CC004n0004_p0142a20║釋云：各別緣如是法之智，後總緣者，前二智類，類
CC004n0004_p0143a01║即智故。故下云：言後聖法，皆是此類。（燈十九、記十
CC004n0004_p0143a02║一略并云：「初二依主第三持業。」）
CC004n0004_p0143a03║法真見道，二空見分自所斷障，無間、解脫別總建立，
CC004n0004_p0143a04║名相見道。
CC004n0004_p0143a05║真見之狀，名相見道；真見道中，恆具二見，別法無
CC004n0004_p0143a06║間，為初二心。總法解脫，合為後一，故言別總建立
CC004n0004_p0143a07║也。（記十一）
CC004n0004_p0143a08║二空觀智，各斷自障。（記十一）
CC004n0004_p0143a09║有義：此三是相見道，以真見道不別緣故。
CC004n0004_p0143a10║後義護法正宗，五十八云「內證勝義道理，離戲論
CC004n0004_p0143a11║建立，有一心故。」（記十一）
CC004n0004_p0143a12║二、緣安立諦，有十六心，此復有二。
CC004n0004_p0143a13║三藏云：菩薩三類依前，一類依後，一類通依，故今
CC004n0004_p0143a14║具述。（記十一）
CC004n0004_p0143a15║此十六心，八觀真如，八觀正智；
CC004n0004_p0143a16║《俱舍》釋後十六，可從果名；今此總緣，與上下別。（燈
CC004n0004_p0143a17║十九）
CC004n0004_p0143a18║法真見道，無間解脫，見自證分差別建立，名相見道。
CC004n0004_p0143a19║問：二自證分，各緣自見，如何類忍緣二見分，類智
CC004n0004_p0143a20║得緣無間自證？答：法者二義，一、法審決故；二、法緣
CC004n0004_p0144a01║緣故。（記十一）
CC004n0004_p0144a02║謂觀現前、不現前界苦等四諦，各有二心。
CC004n0004_p0144a03║（現前界者）下界現可見故。（記十一）
CC004n0004_p0144a04║謂法類品忍智合說各有四觀，即為八心。
CC004n0004_p0144a05║二說：一云、法類雖異，忍忍合說，智智合說。一云、忍
CC004n0004_p0144a06║智雖殊，法法合說，類類合說。（同基）後勝。彼云：法智
CC004n0004_p0144a07║品有四，類智品有四故。（記十一）
CC004n0004_p0144a08║六現觀者，
CC004n0004_p0144a09║思則現觀，是持業釋；或可現觀因故，是依主釋。（鈔
CC004n0004_p0144a10║四十、燈十九略）
CC004n0004_p0144a11║信隣近，戒如信。（燈十九）
CC004n0004_p0144a12║五現觀邊，智諦現觀，謂現觀智諦；現觀後，諸緣安立，
CC004n0004_p0144a13║世出世智。
CC004n0004_p0144a14║三心見道，若望根本智，名邊現觀故，或譯家謬。（記
CC004n0004_p0144a15║十一）
CC004n0004_p0144a16║此智遠離所取能取，故說無得，及不思議。
CC004n0004_p0144a17║或解云：離能所取，名為無得；即由此義，亦不思議。
CC004n0004_p0144a18║（記十二）
CC004n0004_p0144a19║一、極喜地，初獲聖性；
CC004n0004_p0144a20║能生初地無漏法爾種子，及新熏種，為其自性。（燈
CC004n0004_p0145a01║十九、記十二同）
CC004n0004_p0145a02║地前雖有無漏種子，而二性同時，互相違故，非聖
CC004n0004_p0145a03║性攝。如滅盡定，依種假立，微微心時雖有其種，而
CC004n0004_p0145a04║非滅定；有心無心，義相違故。（燈十九）
CC004n0004_p0145a05║問：聖性望同凡性，亦不相應耶？答：此中亦立，即是
CC004n0004_p0145a06║得收。若望二障，即非得攝；宗許非得，亦通無漏。又
CC004n0004_p0145a07║解：無漏力勝，不假別立。（燈十九、記十二略）
CC004n0004_p0145a08║五、極難勝地，真俗兩智，行相互違，合令相應，極難勝
CC004n0004_p0145a09║故。
CC004n0004_p0145a10║《仁王般若》云「初地菩薩四天王，雙照二諦平等道」，
CC004n0004_p0145a11║如何此論五地方能引？三藏解云：據實初地，二智
CC004n0004_p0145a12║雙行，而約任運，故說五地。（燈十九、記十二略）
CC004n0004_p0145a13║與所修行為勝依持，令得生長，故名為地。
CC004n0004_p0145a14║總為別依，十行生長，勝依持故。（記十二）
CC004n0004_p0145a15║戒以受學菩薩戒時，三業為性。
CC004n0004_p0145a16║一剎那思所熏種子，及法爾種，立三律儀；雖意思
CC004n0004_p0145a17║業無無表色，而彼種上假無表戒。（記十二）
CC004n0004_p0145a18║此十修者，有五種修：
CC004n0004_p0145a19║《攝論》五修如次，即此論五修。（燈十九）
CC004n0004_p0145a20║二攝善法戒，謂正修證，應修證法；
CC004n0004_p0146a01║修有為善，證即能證無為功德，而非無為為戒體
CC004n0004_p0146a02║性。又言十勝行，明非無為。（燈十九）
CC004n0004_p0146a03║此與二乘有共不共，甚深廣大，如餘處說。
CC004n0004_p0146a04║舊云性罪，謂殺生等；拔生草等是遮罪。今依《攝論》
CC004n0004_p0146a05║云「殺、盜、婬等，貪等所生，名為性罪；斷生草等，非貪
CC004n0004_p0146a06║等生，說名遮罪。」此意染心斷生草等，即名性罪。（燈
CC004n0004_p0146a07║十九）
CC004n0004_p0146a08║定學有四：
CC004n0004_p0146a09║四定位地，未見成文。舊諸師說：初之四地，名大乘
CC004n0004_p0146a10║光；五、六、七地，名集福王；八、九、十地，名為賢守；金剛
CC004n0004_p0146a11║及佛，名健行定。（記十二、燈十九略）
CC004n0004_p0146a12║一、異生性障：謂二障中，分別起者，依彼種立，異生性
CC004n0004_p0146a13║故；
CC004n0004_p0146a14║（《十地論》云「凡夫我相障」者，不然。）我相通攝二執，餘
CC004n0004_p0146a15║處亦言「法我等」故。（燈二十）
CC004n0004_p0146a16║異生性，通依現種。（燈二十）
CC004n0004_p0146a17║不定姓人，得聖以去，亦聖亦凡。（同基）又解：唯聖。（燈
CC004n0004_p0146a18║二十、記十二略）
CC004n0004_p0146a19║斷惑證滅，期心別故；
CC004n0004_p0146a20║猶在所斷，或種滅相不出界外，故非解脫。（記十二）
CC004n0004_p0147a01║三闇鈍障，謂所知障中俱生一分，令所聞思修法忘
CC004n0004_p0147a02║失。
CC004n0004_p0147a03║總說俱生一分，別說欲貪，及隨惑中，妄念、不正知
CC004n0004_p0147a04║同體者也。（記十二）
CC004n0004_p0147a05║最下品故，不作意緣故、遠隨現行故，說名微細，
CC004n0004_p0147a06║三義如次對簡分別我見，最初斷故、分別起故、不
CC004n0004_p0147a07║能遠到第四地故。（記十二）
CC004n0004_p0147a08║故能永害二身見等。
CC004n0004_p0147a09║二身見者，一云：同體煩惱、所知二障身見，由斷所
CC004n0004_p0147a10║知煩惱，不起相從，說名永害，據實唯害所知身見。
CC004n0004_p0147a11║二云：即法執中我我所見，名二身見。三云：分別、俱
CC004n0004_p0147a12║生為二身見，盡處說故。（鈔四十文義引、記十二略）
CC004n0004_p0147a13║彼障五地，無差別道；入五地時，便能永斷。
CC004n0004_p0147a14║此地觀四諦如，不見染淨可欣厭相。（記十二）
CC004n0004_p0147a15║七細相現行障，
CC004n0004_p0147a16║緣起生滅，及彼還滅，形前四諦，染淨為細。（記十二）
CC004n0004_p0147a17║謂有俱生，微所知障，及有任運煩惱障種；金剛喻定
CC004n0004_p0147a18║現在前時，彼皆頓斷，入如來地。
CC004n0004_p0147a19║平等妙觀，依金剛定，共斷此障，所證同故。（通真俗
CC004n0004_p0147a20║智）此通根本及後得智；而差別者，根本雙斷迷理
CC004n0004_p0148a01║迷事，後得斷事。（燈二十、記十二略）
CC004n0004_p0148a02║成唯識論疏卷第九
CC004n0004_p0148a03║
CC004n0004_p0148a04║
CC004n0004_p0148a05║
CC004n0004_p0148a06║
CC004n0004_p0148a07║
CC004n0004_p0148a08║
CC004n0004_p0148a09║
CC004n0004_p0148a10║