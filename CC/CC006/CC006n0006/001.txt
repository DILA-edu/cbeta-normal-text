CC006n0006_pa003a01║初印原序
CC006n0006_pa003a02║《無量壽經》，為淨土羣經綱要，東來最早，譯本最多。自漢迄宋，凡十二譯。宋元而後，
CC006n0006_pa003a03║僅存五本。此五本中，互有詳略。初心學者，徧讀為難。王龍舒居士取漢、吳、魏、宋四
CC006n0006_pa003a04║譯，匯為一本，意在便於初學，往往取繁遺要，改深為淺。蓮池大師謂其抄前著後，
CC006n0006_pa003a05║未順譯法；彭二林居士斥其凌亂乖舛，不合圓旨。謹案龍舒會集四譯時，尚在中年，
CC006n0006_pa003a06║識解未超，誠有舛誤；但雲棲、靈峯兩大師所見南北之本，已自不同，或其別有定本，
CC006n0006_pa003a07║今已散佚，未可知也。至龍舒之《淨土文》，成於晚年，沾溉後學，有裨淨宗，厥功偉矣。
CC006n0006_pa003a08║二林因不慊王會，又取康譯刪其繁冗，節為一本，謂可救龍舒之失。夫龍舒之誤，在
CC006n0006_pa003a09║所會四譯之中；二林節刪，僅限康本一譯之內，為例不侔，云何補救？魏默深居士復
CC006n0006_pa003a10║取五種原譯，融會為一，文字簡潔遠過龍舒，而率增乖舛之弊，仍復不免。考默深
CC006n0006_pa003a11║原稿，未及校刊，付諸友人，身後印行，致有增減，亦未可知。夫會集與譯義不同，
CC006n0006_pa003a12║譯經須見梵本，會集須照原文。無徵不信，儒籍尚然；原譯所無，徵與何有？是以五
CC006n0006_pa003a13║種原譯之外，雖有節會三本，而仍未能普徧流通。吾師夏蓮居先生，未冠學儒，甫壯
CC006n0006_pa003a14║習禪，由宗而教，由密而淨。於壬申之歲，發願重校此經，閱時三載，稿經屢易，悲
CC006n0006_pa003a15║智并運，卒成斯篇。不但可以補王、彭、魏三家節會之疏失，實可稱集漢、唐、宋五種原譯之
CC006n0006_pa003a16║大成。佛學界諸尊宿，多稱為文約義顯，詞暢理圓。習淨土者，誠能受持讀誦，則於
CC006n0006_pa003a17║蓮宗法門統攝無遺矣。此本初脫稿時，張憲臣居士見之欣贊，亟欲付印，以致序文與
CC006n0006_pa003b01║《會譯引證記》均未付入。而蓮師因校勘未審，不允流通，將有定本與序文等一并另刊。
CC006n0006_pa003b02║此雖初次付印之本，然於原譯之外，未嘗稍參一意一句，梅擷芸老居士在中央廣播電
CC006n0006_pa003b03║台稱為最善之本。讀者誠能取五原譯、三會本參考互證，則可知梅居士所稱非溢美之詞
CC006n0006_pa003b04║也。中華民國二十五年小雪候弟子黃超子敬序
CC006n0006_pa003b05║重印無量壽經五種原譯會集序
CC006n0006_pa003b06║《無量壽經》者，如來稱性之極談、眾生本具之化儀，一乘之了義、萬善之總門，淨土羣
CC006n0006_pa003b07║經百數十部之綱要，一大藏教之指歸也。不但統攝事理因果，融會顯密性相，而且詳
CC006n0006_pa003b08║陳苦樂，照真達俗。是以我佛屢說，諸師競譯，東來最早，譯本獨多。《小本》始譯於姚
CC006n0006_pa003b09║秦，《觀經》初顯於劉宋，二經未達乎東土，蓮社已建於廬山。唐宋以前，淨宗之盛，莫
CC006n0006_pa003b10║不以此經為宗尚也。宋元而降，古冊散佚，十二譯中，僅存五本，文詞互有詳略，義
CC006n0006_pa003b11║諦不無異同，初心學人，徧讀為艱。僅持一譯，莫窺奧旨，是以塵封大藏，持誦者稀。
CC006n0006_pa003b12║雖曹魏康僧鎧師所譯，號為詳贍；而漢、吳、唐、宋四本中，義旨亦有康本所無者。如四十
CC006n0006_pa003b13║八願中最重要者，厥為蓮花化生與國無婦女兩願，而漢、吳本有之，曹魏本所無。彭
CC006n0006_pa003b14║二林云：「此經闡揚者少，實由無完本故。」非虛語也。王、彭、魏三家節會之本，皆未盡美
CC006n0006_pa003b15║盡善，誠如黃超子居士所云，可見會集此經非易事也。一須教眼圓明，照真達俗。二
CC006n0006_pa003b16║須淹貫羣籍，深於文字。三須於淨宗法門，有久修專功。四須於五本原譯，了然胸次。
CC006n0006_pa003b17║五須於王、彭、魏三家節會之本，洞鑒得失。六須於宋、明迄清，南北各藏以及中外刊本，
CC006n0006_pa004a01║詳審校勘，始可着筆。具此六者，惟吾學佛老友夏蓮居師兄庶可當之無愧，此吾所以對
CC006n0006_pa004a02║於其會集之本一再讚歎，而惜其未能及早普遍流通也。吾常慨夫今之習淨宗者僅持《小本》，
CC006n0006_pa004a03║於《小本》僅持秦譯，問以法藏因地，不知也；何者無量壽？何者無量光？茫然也；叩以濁世
CC006n0006_pa004a04║惡苦，往生正因，與夫持名方法，亦多瞠然無以應也；乃至詢以依正莊嚴，修行次第，亦僅
CC006n0006_pa004a05║能粗舉七寶八德、三輩九品、四十八願之名目，而於其內容仍不知也。噫！理既未明，信何能
CC006n0006_pa004a06║深？信尚未堅，而欲使之一門深入，不惑他歧，難矣；而欲使之不動不搖，一向專念，
CC006n0006_pa004a07║以期達到一心不亂，得大輕安，獲大解脫，抑又難矣。現象如此，而欲使之普遍宏
CC006n0006_pa004a08║揚、而欲以之折伏魔外、而欲使科學知識階級低首降心於淨宗之門，此尤難之又難，
CC006n0006_pa004a09║幾於不可能矣。以無上甚深微妙法門，竟使一般盲目者流，視為消極厭世、自了送終
CC006n0006_pa004a10║之具，豈不大可哀耶？此何以故？佛徒不讀《大經》故；不弘《大經》故；《大經》無完本，而又
CC006n0006_pa004a11║不能遍觀各種原譯故；三家節會之本，又悉未能盡美盡善故。此吾師兄蓮公所以謝絕
CC006n0006_pa004a12║萬緣，掩關數載，千研百考，稿經十易，成為會集一本之總因也。其本為何？即《佛說大
CC006n0006_pa004a13║乘無量壽莊嚴清淨平等覺經》是也。或曰：「此本一出，各譯將廢。」余曰：「原譯何可廢也。不
CC006n0006_pa004a14║有原譯，何成斯本？彼王、彭、魏三本既出，古譯未廢，而謂此本廢古譯乎？不慮於五譯
CC006n0006_pa004a15║塵封之際，而慮於古本將顯之時，是誠何心哉！且蓮公此本，正欲導行者遍觀各譯，
CC006n0006_pa004a16║廣獲法益，擴心目、堅信向，使無人持誦之古本光顯於世，此其慘淡經營、報佛深恩之苦
CC006n0006_pa004a17║心也。」或者又曰：「古本全為四十八願，今竟改為二十四者，何耶？」余啞然笑曰：「聞子此
CC006n0006_pa004b01║言，知子不但於今本未嘗展閱，即於五種原譯亦未曾寓目也。漢、吳兩譯願文皆為二十
CC006n0006_pa004b02║四，魏、唐兩譯四十八，宋譯三十六。驟覽之，魏、唐廣而漢、吳略；細辨之，漢、吳盈而魏、
CC006n0006_pa004b03║唐絀。緣二十四者不僅二十四，四十八者又不足四十八。遵魏、唐兩譯耶？既有缺而且
CC006n0006_pa004b04║複之憾；取漢吳二譯而補之耶？又將躬冒改經之嫌。蓮公會集此章，累月未决，寢食俱
CC006n0006_pa004b05║減。而余與慧老法師恰於此時先後北來，遇諸蓮公寓中，於是三人共同參詳，又復拈
CC006n0006_pa004b06║鬮佛前，始行定議：决奉漢、吳二譯，以二十四為綱；復準魏、唐兩本，以四十八為目。舉
CC006n0006_pa004b07║其綱既與漢吳相同，數其目則較魏唐為備，千斟萬酌，會成此章。問者不識之無，則莫
CC006n0006_pa004b08║如何；倘稍通文理者，詳覽原譯自可瞭然，固無待余之詞費也。」或又問曰：「初印、重印
CC006n0006_pa004b09║兩本不同，將以何者為準耶？」余告之曰：「後後勝於前前，此無待論。初印未允流通，
CC006n0006_pa004b10║重校方為定本，蓮公當日之言，已在黃序之內。况前本已臻完好，見者獲益實多，重
CC006n0006_pa004b11║印精益求精，為效自當更普。而此次分增章句，大體依然，即令並行，亦復何碍？龍
CC006n0006_pa004b12║舒所會四譯，兩本並存；二林所節魏譯，一再重刊。善乎二林之言曰：『歷考大藏諸經，舊
CC006n0006_pa004b13║錄或加再治，衹求精當，豈憚審詳。』但若續印，固當以定本為據耳。」問者又曰：「三家節
CC006n0006_pa004b14║會之本，或名『無量壽』，或名『大阿彌陀』，或名『摩訶阿彌陀』，今本所立之名，無乃贅乎！」
CC006n0006_pa004b15║余反叩之曰：「子於經名，以諸家為準耶？以原譯為據耶？謹考自漢迄宋十二譯中，以『無
CC006n0006_pa004b16║量壽』為名者七，以『平等覺正覺』為名者三。最初一譯名《無量清淨平等覺經》，最後一譯名
CC006n0006_pa004b17║《佛說大乘無量壽莊嚴經》，其中唯吳譯經名最長，計共廿字。王會本於阿彌陀上加以『大』字，
CC006n0006_pa005a01║已為無據；彭、魏兩本皆名『無量壽經』，亦覺與原譯相濫。而正定王氏取魏本作為衷論，
CC006n0006_pa005a02║冠以『摩訶』二字尤嫌杜撰。蓮公此本，直合前後兩名，未動一字，既非自造，又極
CC006n0006_pa005a03║現成，不但無混於古本，且亦有別於諸家。一唱經名，不但十二種原本名義咸括其中，
CC006n0006_pa005a04║即全經大旨亦瞭然心目；不但本經，即《小本》與《觀經》之大意，亦在其中。蓋一心不亂，
CC006n0006_pa005a05║心作心是，咸莫非以自己無量壽之心體，合阿彌陀無量壽之大願，以莊嚴自心，清淨
CC006n0006_pa005a06║自心，以期普遍平等，自覺覺他而已。古所謂智者見經名，即知全部義；忙人見經題，
CC006n0006_pa005a07║亦易得利益。嗟乎！一經之名所關如此，况全經文句耶？一名之義深廣若此，又况於
CC006n0006_pa005a08║全經意旨耶？蓮公會集大經時所以慎而又慎，不敢有隻字之忽也。以上所答皆余往昔
CC006n0006_pa005a09║所聞於蓮公者，今皆舉以相告矣。」於是聞者忻然請曰：「得聆緒論，疑慮冰釋，蓮公會集此
CC006n0006_pa005a10║本經過，復能見示否？」余曰：「善哉！願略述之，以利學人。余與蓮公同官十稔，共學三十
CC006n0006_pa005a11║年。同受皈戒，同參叩於宗門耆宿，同受灌頂於密宗大德，同於慧老法師座下得受印
CC006n0006_pa005a12║證。生平友朋，深於儒佛兩教者，首推蓮公，實吾之摯友，亦吾之畏友也。至其力屏
CC006n0006_pa005a13║萬緣，掩關十載，於宗淨要旨窮深極微，發前人未發之蘊，艱苦卓絕，為法忘身，實
CC006n0006_pa005a14║有足令人驚歎敬佩者。其會集此經之動機與苦心，並所具六種特點，所謂教眼圓明，
CC006n0006_pa005a15║深於文字，專攻久修，遍探原譯，洞窺諸本，網羅各藏等，悉見前文所述。而其始終
CC006n0006_pa005a16║敬慎，心精力果，以迄於成，更有非人所及者。方其從事之初，淨壇結界，香光莊嚴，
CC006n0006_pa005a17║呪水加持，內外整潔，冥心孤詣，萬緣俱屏，秉筆必先禮佛，坐臥不離稱名，累月
CC006n0006_pa005b01║經年，人物罕睹，《歡喜念佛齋詩》中所謂『一室唯供佛，三年不下樓』者，盖記實也。故
CC006n0006_pa005b02║其於九萬五千七十字之五種原譯內，玄義微言，深文奧旨，無一語而不詳參，無一字
CC006n0006_pa005b03║而不互校，務使精當明確，鑿然有據，無一義不在原譯之中、無一句溢出本經之外，
CC006n0006_pa005b04║艱澁沉晦使之爽朗、繁複冗蔓歸于簡潔，凌亂俾成整嚴、闕疎悉令圓滿，必期有美皆
CC006n0006_pa005b05║備、無諦不收。往往因一字之求安，浹旬累月而不决，日日禱於佛前，時時縈諸夢寐，
CC006n0006_pa005b06║此其敬慎、虔恭狀况，皆（光羲）與慧老法師所目睹者也。故其精誠所感，屢現瑞徵，
CC006n0006_pa005b07║茲恐駭俗，姑不具引。」是以及其告成也，文約而義豐，理顯而詞暢，醒眸爽口，易記
CC006n0006_pa005b08║易持，無艱深畏難之慮，有殊勝易往之感，雖欲不謂之善本不可得也。每一持誦，恍
CC006n0006_pa005b09║若置身於清淨莊嚴之域，徜徉乎華池寶樹之間，如覲慈光、如聆法語，誦者忘倦、聽者
CC006n0006_pa005b10║生忻，隨分領解，各如其量。攝凡濁介爾之心，入聖眾俱會之境；易全真成妄之念，
CC006n0006_pa005b11║為背塵合覺之行。果能受持讀誦，如說修行，不但拔將來之苦果，實已獲現前之福利。
CC006n0006_pa005b12║非真修淨業者不覺其妙，非曾涉教海者莫窺其深；非詳考各譯，不知其抉擇之精；
CC006n0006_pa005b13║唯遍校會本，始見其從事之慎。然此實非門外耳食者所能驟解也。吾嘗謂欲宏佛
CC006n0006_pa005b14║法於今日，必須提倡淨土；欲宏淨宗，必須先宏《大經》。果能人人持誦，則因果自明，
CC006n0006_pa005b15║身心自潔，劫運自轉，太平自至。盖統攝二諦，未有明備簡要若此者也。惜多年未有定
CC006n0006_pa005b16║本，致法寶莫能流通。前清盛時，萬善殿常課此經，故得宮廷整肅，政治清明；由彼
CC006n0006_pa005b17║時，羣知因果，故能上下相戒、朝野相安。咸、同而後，此經輟誦，朝綱紊亂，國勢隨衰，
CC006n0006_pa006a01║雖不盡由於此，而此經所關重矣。今此本既出，不但為淨宗前途賀，且可為世運前
CC006n0006_pa006a02║途幸也。蓮公之為學也，由百家眾流而歸之於佛，歷性相顯密而歸之於淨。其所著述，
CC006n0006_pa006a03║除會集大經而外，尚有《校經隨筆》、《會集秦唐兩譯阿彌陀經》、《會譯引證記》、《大經五念
CC006n0006_pa006a04║儀》、《蓮宗密鈔》、《淨修簡課》、《一翁幻語》、《入道三字箴》、《一夢漫言評叙》、《聽佛軒自警錄》、
CC006n0006_pa006a05║《邵康節安樂集鈔》、《白玉蟾詩禪道影錄》、《二溪學粹》、《歡喜念佛齋詩鈔》、《渠園詩文集》，或
CC006n0006_pa006a06║已印行，或正待印，計十餘種。蓮公素恥宣傳，余之言此並非故為標榜，盖欲使世
CC006n0006_pa006a07║知如此學識、如此功行，其所會集之經典、所信向之法門，自必具有甚深義趣；而學
CC006n0006_pa006a08║識未充，功行不逮者，未可遽以淺陋眼光輕事測評，致蹈謗法之咎，而為深心護法，
CC006n0006_pa006a09║有志救世者，所笑歎也。又其宏願熱誠，苦口慈心，感人極深，信嚮者眾。此次俯應
CC006n0006_pa006a10║黃甥念祖之請，重印大經，聞者歡躍，爭相隨喜，（光羲）僑渝養疴，額首遙慶。往年曾
CC006n0006_pa006a11║為作序，未及付印。茲再略摘蓮公所著《校經隨筆》中語，增入前序；節錄《大經合讚》附於卷
CC006n0006_pa006a12║末；並遣一甥兩女就學其門，聽受此經要義，即以此序代為之贄焉。每憶沈穀成居士
CC006n0006_pa006a13║有「眾生福薄，大經塵封，提倡無人，佛恩難報。」之語，輒生慨愧！今幸因緣成熟，寶
CC006n0006_pa006a14║典放光。本經有云：「值此經者，皆可得度。」彭二林曰：「此實無量劫中，希有難逢之一日
CC006n0006_pa006a15║也。」然則遇此經者，可不寶諸。有智之士，幸勿忽諸。
CC006n0006_pa006a16║民紀三十五年夏曆丙戌南昌梅光羲和南序於重慶
CC006n0006_pa006b01║會校無量壽經粗竣敬題三偈
CC006n0006_pa006b02║傳譯獨多來最先（自漢迄宋凡十二譯），五年讀校亦前緣；慈尊加被成斯本，遍放神光照大千。
CC006n0006_pa006b03║此是淨宗第一經，詳賅圓頓括三乘；若非夙植福兼慧，雖欲暫聞亦不能。
CC006n0006_pa006b04║此事本來也太奇，頓教一念越三衹；佛云難信誠難信，萬億人中一二知。（楚石句）
CC006n0006_pa006b05║聽佛軒課餘宴坐（二首）
CC006n0006_pa006b06║踏破疑城信願專，個中甘苦未須傳；幾回欲逸脫繮馬，一綫孤牽上水船。病久
CC006n0006_pa006b07║確知念佛好，魔多反使道心堅；迷雲障霧重重過，瞥見澄潭月影圓。
CC006n0006_pa006b08║坐閱空花又一年，唯期寡過厭談玄；每將妄習從心洗，漸覺佛聲逐念圓。動靜相依
CC006n0006_pa006b09║清淨戒，根塵齊攝寶王禪；樂邦苦海歷然在，何去何從莫問天。
CC006n0006_pa006b10║經行
CC006n0006_pa006b11║少壯俄頃老病侵，幾人未老惜分陰；樂邦路穩牽誰走，世道歧多聽自尋。幸有一長
CC006n0006_pa006b12║唯念佛，了無可說且觀心；空堂叉手經行久，忘却秋宵月滿林。
CC006n0006_pa006b13║靜觀
CC006n0006_pa006b14║此心何用乞人安，一念迴光萬境閑；過眼般般分好醜，到頭事事不相干。夢中知夢
CC006n0006_pa006b15║未離夢，觀物達觀尚有觀；蠟味誰真嘗透者，說來容易驗時難。
CC006n0006_pa006b16║（蓮公師伯所會大經，家君既為作序，復遣愚姊妹北來就學師門。序尾尚有餘幅，節錄
CC006n0006_pa006b17║師伯舊作於此，以志歸仰。弟子　葛明　錦明　敬識。）
CC006n0006_p0001a01║佛說大乘無量壽莊嚴清淨平等覺經
CC006n0006_p0001a02║無量清淨平等覺經（後漢支婁迦讖譯）
CC006n0006_p0001a03║佛說諸佛阿彌陀三耶三佛薩樓佛檀過度人道經（一名《無量壽經》一名《阿彌陀經》吳支謙譯）
CC006n0006_p0001a04║無量壽經（曹魏康僧鎧譯）
CC006n0006_p0001a05║無量壽如來會（唐菩提流志譯）
CC006n0006_p0001a06║佛說大乘無量壽莊嚴經（趙宋法賢譯）
CC006n0006_p0001a07║○自漢迄宋，同經異譯可考見者，凡十有二；近代流
CC006n0006_p0001a08║通，唯此五本。
CC006n0006_p0001a09║菩薩戒弟子鄆城夏蓮居（法名慈濟）會集各譯（敬分章次）
CC006n0006_p0001b01║法會聖眾第一
CC006n0006_p0001b02║如是我聞：一時佛在王舍城耆闍崛山中，與大比丘眾萬二
CC006n0006_p0001b03║千人俱，一切大聖神通已達，其名曰：尊者憍陳如、尊者舍利
CC006n0006_p0001b04║弗、尊者大目犍連、尊者迦葉、尊者阿難等，而為上首。又有普
CC006n0006_p0001b05║賢菩薩、文殊師利菩薩、彌勒菩薩，及賢劫中一切菩薩，皆來
CC006n0006_p0001b06║集會。
CC006n0006_p0001b07║德遵普賢第二
CC006n0006_p0001b08║又賢護等十六正士，所謂善思惟菩薩、慧辯才菩薩、觀無住
CC006n0006_p0001b09║菩薩、神通華菩薩、光英菩薩、寶幢菩薩、智上菩薩、寂根菩薩、
CC006n0006_p0001b10║信慧菩薩、願慧菩薩、香象菩薩、寶英菩薩、中住菩薩、制行菩
CC006n0006_p0002a01║薩、解脫菩薩，而為上首，咸共遵修普賢大士之德，具足無量
CC006n0006_p0002a02║行願，安住一切功德法中，遊步十方，行權方便，入佛法藏，究
CC006n0006_p0002a03║竟彼岸。願於無量世界成等正覺，捨兜率，降王宮，棄位出家，
CC006n0006_p0002a04║苦行學道，作斯示現，順世間故。以定慧力，降伏魔怨，得微妙
CC006n0006_p0002a05║法，成最正覺。天人歸仰，請轉法輪，常以法音，覺諸世間，破煩
CC006n0006_p0002a06║惱城、壞諸欲塹，洗濯垢汙、顯明清白。調眾生、宣妙理，貯功德、
CC006n0006_p0002a07║示福田，以諸法藥救療三苦。昇灌頂階，授菩提記，為教菩薩，作阿闍黎。常習相應無邊諸行，成熟菩薩
CC006n0006_p0002a08║無邊善根，無量諸佛咸共護念，諸佛剎中皆能示現。譬善幻
CC006n0006_p0002a09║師現眾異相，於彼相中實無可得。此諸菩薩亦復如是，通諸
CC006n0006_p0002a10║法性、達眾生相，供養諸佛、開導羣生，化現其身猶如電光，裂
CC006n0006_p0002b01║魔見網、解諸纏縛，遠超聲聞辟支佛地。入空、無相、無願法門，
CC006n0006_p0002b02║善立方便顯示三乘。於此中下而現滅度，得無生無滅諸三
CC006n0006_p0002b03║摩地，及得一切陀羅尼門，隨時悟入華嚴三昧，具足總持百
CC006n0006_p0002b04║千三昧，住深禪定，悉睹無量諸佛，於一念頃徧遊一切佛土。
CC006n0006_p0002b05║得佛辯才、住普賢行，善能分別眾生語言，開化顯示真實之
CC006n0006_p0002b06║際，超過世間諸所有法。心常諦住度世之道，於一切萬物隨
CC006n0006_p0002b07║意自在，為諸庶類作不請之友。受持如來甚深法藏，護佛種
CC006n0006_p0002b08║性常使不絕。興大悲、愍有情，演慈辯、授法眼，杜惡趣、開善門，
CC006n0006_p0002b09║於諸眾生視若自己，拯濟負荷皆度彼岸，悉獲諸佛無量功
CC006n0006_p0002b10║德，智慧聖明不可思議。如是等諸大菩薩無量無邊，一時來
CC006n0006_p0003a01║集。又有比丘尼五百人，清信士七千人，清信女五百人，欲界
CC006n0006_p0003a02║天、色界天諸天梵眾，悉共大會。
CC006n0006_p0003a03║大教緣起第三
CC006n0006_p0003a04║爾時世尊，威光赫奕，如融金聚，又如明鏡影暢表裏，現大光
CC006n0006_p0003a05║明，數千百變。尊者阿難即自思惟：「今日世尊色身諸根悅豫
CC006n0006_p0003a06║清淨、光顏巍巍，寶剎莊嚴，從昔以來所未曾見。」喜得瞻仰，生
CC006n0006_p0003a07║希有心。即從座起，偏袒右肩，長跪合掌，而白佛言：「世尊今日
CC006n0006_p0003a08║入大寂定、住奇特法，住諸佛所住導師之行、最勝之道，去來
CC006n0006_p0003a09║現在佛佛相念。為念過去未來諸佛耶？為念現在他方諸佛
CC006n0006_p0003a10║耶？何故威神顯耀、光瑞殊妙乃爾？願為宣說。」於是世尊告阿
CC006n0006_p0003b01║難言：「善哉善哉！汝為哀愍利樂諸眾生故，能問如是微妙之
CC006n0006_p0003b02║義。汝今斯問，勝於供養一天下阿羅漢、辟支佛，布施累劫諸
CC006n0006_p0003b03║天人民蜎飛蠕動之類，功德百千萬倍。何以故？當來諸天人
CC006n0006_p0003b04║民一切含靈，皆因汝問而得度脫故。阿難！如來以無盡大悲
CC006n0006_p0003b05║矜哀三界，所以出興於世，光闡道教，欲拯羣萌，惠以真實之
CC006n0006_p0003b06║利。難值難見，如優曇花希有出現。汝今所問，多所饒益。阿難
CC006n0006_p0003b07║當知，如來正覺，其智難量，無有障礙。能於念頃，住無量億劫，
CC006n0006_p0003b08║身及諸根，無有增減。所以者何？如來定慧究暢無極，於一切
CC006n0006_p0003b09║法而得最勝自在故。阿難諦聽，善思念之，吾當為汝分別解
CC006n0006_p0003b10║說。」
CC006n0006_p0004a01║法藏因地第四
CC006n0006_p0004a02║佛告阿難：「過去無量不可思議無央數劫，有佛出世，名世間
CC006n0006_p0004a03║自在王如來、應供、等正覺、明行足、善逝、世間解、無上士、調御
CC006n0006_p0004a04║丈夫、天人師、佛世尊，在世教授四十二劫，時為諸天及世人
CC006n0006_p0004a05║民說經講道。有大國主名世饒王，聞佛說法，歡喜開解，尋發
CC006n0006_p0004a06║無上真正道意，棄國捐王，行作沙門，號曰法藏。修菩薩道，高
CC006n0006_p0004a07║才勇哲與世超異，信解明記悉皆第一。又有殊勝行願及念
CC006n0006_p0004a08║慧力，增上其心堅固不動，修行精進無能踰者。往詣佛所，頂
CC006n0006_p0004a09║禮長跪，向佛合掌，即以伽他讚佛，發廣大願。頌曰：
CC006n0006_p0004a10║「如來微妙色端嚴，一切世間無有等，
CC006n0006_p0004b01║光明無量照十方，日月火珠皆匿曜。
CC006n0006_p0004b02║世尊能演一音聲，有情各各隨類解，
CC006n0006_p0004b03║又能現一妙色身，普使眾生隨類見。
CC006n0006_p0004b04║願我得佛清淨聲，法音普及無邊界，
CC006n0006_p0004b05║宣揚戒定精進門，通達甚深微妙法。
CC006n0006_p0004b06║智慧廣大深如海，內心清淨絕塵勞，
CC006n0006_p0004b07║超過無邊惡趣門，速到菩提究竟岸，
CC006n0006_p0004b08║無明貪瞋皆永無，惑盡過亡三昧力。
CC006n0006_p0004b09║亦如過去無量佛，為彼羣生大導師，
CC006n0006_p0004b10║能救一切諸世間，生老病死眾苦惱。
CC006n0006_p0005a01║常行布施及戒忍，精進定慧六波羅，
CC006n0006_p0005a02║未度有情令得度，已度之者使成佛。
CC006n0006_p0005a03║假令供養恆沙聖，不如堅勇求正覺，
CC006n0006_p0005a04║願當安住三摩地，恆放光明照一切。
CC006n0006_p0005a05║感得廣大清淨居，殊勝莊嚴無等倫，
CC006n0006_p0005a06║輪廻諸趣眾生類，速生我剎受安樂，
CC006n0006_p0005a07║常運慈心拔有情，度盡無邊苦眾生。
CC006n0006_p0005a08║我行决定堅固力，唯佛聖智能證知，
CC006n0006_p0005a09║縱使身止諸苦中，如是願心永不退。」
CC006n0006_p0005a10║至心精進第五
CC006n0006_p0005b01║法藏比丘說此偈已，而白佛言：「我今為菩薩道，已發無上正
CC006n0006_p0005b02║覺之心，取願作佛，悉令如佛。願佛為我廣宣經法，我當奉持，
CC006n0006_p0005b03║如法修行，拔諸勤苦生死根本，速成無上正等正覺。欲令我
CC006n0006_p0005b04║作佛時，智慧光明，所居國土、教授名字，皆聞十方，諸天人民
CC006n0006_p0005b05║及蜎蠕類來生我國，悉作菩薩。我立是願，都勝無數諸佛國
CC006n0006_p0005b06║者，寧可得否？」世間自在王佛即為法藏而說經言：「譬如大海，
CC006n0006_p0005b07║一人斗量，經歷劫數尚可窮底。人有至心求道，精進不止，會
CC006n0006_p0005b08║當尅果，何願不得！汝自思惟，修何方便而能成就佛剎莊嚴。
CC006n0006_p0005b09║如所修行，汝自當知。清淨佛國，汝應自攝。」法藏白言：「斯義宏
CC006n0006_p0005b10║深，非我境界。惟願如來、應、正徧知，廣演諸佛無量妙剎。若我
CC006n0006_p0006a01║得聞如是等法，思惟修習，誓滿所願。」世間自在王佛知其高
CC006n0006_p0006a02║明、志願深廣，即為宣說二百一十億諸佛剎土，功德嚴淨、廣
CC006n0006_p0006a03║大圓滿之相，應其心願悉現與之。說是法時，經千億歲，爾時
CC006n0006_p0006a04║法藏聞佛所說，皆悉覩見，起發無上殊勝之願。於彼天人善
CC006n0006_p0006a05║惡、國土麤妙，思惟究竟，便一其心選擇所欲，結得大願。精勤
CC006n0006_p0006a06║求索、恭慎保持，修習功德滿足五劫，於彼二十一俱胝佛土
CC006n0006_p0006a07║功德莊嚴之事，明了通達如一佛剎，所攝佛國，超過於彼。既
CC006n0006_p0006a08║攝受已，復詣世自在王如來所，稽首禮足，遶佛三匝，合掌而
CC006n0006_p0006a09║住，白言：「世尊！我已成就莊嚴佛土清淨之行。」佛言：「善哉！今正
CC006n0006_p0006a10║是時，汝應具說，令眾歡喜，亦令大眾聞是法已得大善利，能
CC006n0006_p0006b01║於佛剎修習攝受，滿足無量大願。」
CC006n0006_p0006b02║發大誓願第六
CC006n0006_p0006b03║法藏白言：「唯願世尊！大慈聽察。
CC006n0006_p0006b04║「我若證得無上菩提成正覺已，所居佛剎，具足無量不可思
CC006n0006_p0006b05║議功德莊嚴，無有地獄、餓鬼、禽獸、蜎飛蠕動之類。所有一切
CC006n0006_p0006b06║眾生，以及焰摩羅界、三惡道中，來生我剎，受我法化，悉成阿
CC006n0006_p0006b07║耨多羅三藐三菩提，不復更墮惡趣。得是願，乃作佛；不得是
CC006n0006_p0006b08║願，不取無上正覺。」（一、國無惡道願。二、不墮惡趣願。）
CC006n0006_p0006b09║「我作佛時，十方世界所有眾生令生我剎，皆具紫磨真金色
CC006n0006_p0006b10║身、三十二種大丈夫相，端正淨潔，悉同一類。若形貌差別、有
CC006n0006_p0007a01║好醜者，不取正覺。」（三、身悉金色願。四、三十二相願。五、身無差別願。）
CC006n0006_p0007a02║「我作佛時，所有眾生生我國者，自知無量劫時宿命，所作善
CC006n0006_p0007a03║惡皆能洞視徹聽，知十方去來現在之事。不得是願，不取正
CC006n0006_p0007a04║覺。」（六、宿命通願。七、天眼通願。八、天耳通願。）
CC006n0006_p0007a05║「我作佛時，所有眾生生我國者，皆得他心智通。若不悉知億
CC006n0006_p0007a06║那由他百千佛剎眾生心念者，不取正覺。」（九、他心通願。）
CC006n0006_p0007a07║「我作佛時，所有眾生生我國者，皆得神通自在波羅密多。於
CC006n0006_p0007a08║一念頃，不能超過億那由他百千佛剎，周徧巡歷、供養諸佛
CC006n0006_p0007a09║者，不取正覺。（十、神足通願。十一、徧供諸佛願。）
CC006n0006_p0007a10║「我作佛時，所有眾生生我國者，遠離分別，諸根寂靜。若不決
CC006n0006_p0007b01║定成等正覺、證大涅槃者，不取正覺。」（十二、定成正覺願。）
CC006n0006_p0007b02║「我作佛時，光明無量，普照十方，絕勝諸佛，勝于日月之明千
CC006n0006_p0007b03║萬億倍。若有眾生，見我光明、照觸其身，莫不安樂，慈心作善，
CC006n0006_p0007b04║來生我國。若不爾者，不取正覺。」（十三、光明無量願。十四、觸光安樂願。）
CC006n0006_p0007b05║「我作佛時，壽命無量，國中聲聞天人無數，壽命亦皆無量。假
CC006n0006_p0007b06║令三千大千世界眾生悉成緣覺，於百千劫悉共計校，若能
CC006n0006_p0007b07║知其量數者，不取正覺。（十五、壽命無量願。十六、聲聞無數願。）
CC006n0006_p0007b08║「我作佛時，十方世界無量剎中無數諸佛，若不共稱嘆我名、
CC006n0006_p0007b09║說我功德國土之善者，不取正覺。」（十七、諸佛稱嘆願。）
CC006n0006_p0007b10║「我作佛時，十方眾生聞我名號，至心信樂，所有善根，心心回
CC006n0006_p0008a01║向願生我國，乃至十念，若不生者，不取正覺。唯除五逆，誹謗
CC006n0006_p0008a02║正法。」（十八、十念必生願。）
CC006n0006_p0008a03║「我作佛時，十方眾生聞我名號，發菩提心、修諸功德，奉行六
CC006n0006_p0008a04║波羅密堅固不退，復以善根迴向願生我國，一心念我，晝夜
CC006n0006_p0008a05║不斷。臨壽終時，我與諸菩薩眾迎現其前，經須臾間即生我
CC006n0006_p0008a06║剎，作阿惟越致菩薩。不得是願，不取正覺。」（十九、聞名發心願。二十、臨終接引願。）
CC006n0006_p0008a07║「我作佛時，十方眾生聞我名號，繫念我國、發菩提心堅固不
CC006n0006_p0008a08║退、植眾德本，至心迴向欲生極樂，無不遂者。若有宿惡，聞我
CC006n0006_p0008a09║名字，即自悔過，為道作善，便持經戒，願生我剎。命終不復更
CC006n0006_p0008a10║三惡道，即生我國。若不爾者，不取正覺。」（二十一、悔過得生願。）
CC006n0006_p0008b01║「我作佛時，國無婦女。若有女人聞我名字，得清淨信、發菩提
CC006n0006_p0008b02║心，厭患女身，願生我國。命終即化男子，來我剎土。十方世界
CC006n0006_p0008b03║諸眾生類生我國者，皆於七寶池蓮華中化生。若不爾者，不
CC006n0006_p0008b04║取正覺。」（二十二、國無女人願。二十三、厭女轉男願。二十四、蓮華化生願。）
CC006n0006_p0008b05║「我作佛時，十方眾生聞我名字，歡喜信樂、禮拜歸命，以清淨
CC006n0006_p0008b06║心修菩薩行，諸天世人莫不致敬。若聞我名，壽終之後生尊
CC006n0006_p0008b07║貴家，諸根無缺，常修殊勝梵行。若不爾者，不取正覺。」（二十五、天人禮敬願。
CC006n0006_p0008b08║二十六、聞名得福願。二十七、修殊勝行願。）
CC006n0006_p0008b09║「我作佛時，國中無不善名。所有眾生生我國者，皆同一心，住
CC006n0006_p0008b10║於定聚，永離熱惱，心得清涼。所受快樂，猶如漏盡比丘。若起
CC006n0006_p0009a01║想念、貪計身者，不取正覺。」（二十八、國無不善願。二十九、住正定聚願。三十、樂如漏盡願。三十一、不貪計身願。）
CC006n0006_p0009a02║「我作佛時，生我國者，善根無量，皆得金剛那羅延身、堅固之
CC006n0006_p0009a03║力，身頂皆有光明照耀，成就一切智慧，獲得無邊辯才，善談
CC006n0006_p0009a04║諸法秘要，說經行道語如鐘聲。若不爾者，不取正覺。」（三十二、那羅延身願。
CC006n0006_p0009a05║三十三、光明慧辯願。三十四、善談法要願。）
CC006n0006_p0009a06║「我作佛時，所有眾生生我國者，究竟必至一生補處。除其本
CC006n0006_p0009a07║願，為眾生故，被弘誓鎧，教化一切有情，皆發信心、修菩提行、
CC006n0006_p0009a08║行普賢道。雖生他方世界，永離惡趣，或樂說法、或樂聽法、或
CC006n0006_p0009a09║現神足，隨意修習無不圓滿。若不爾者，不取正覺。」（三十五、一生補處願。
CC006n0006_p0009a10║三十六、教化隨意願。）
CC006n0006_p0009b01║「我作佛時，生我國者，所須飲食、衣服、種種供具，隨意即至，無
CC006n0006_p0009b02║不滿願。十方諸佛，應念受其供養。若不爾者，不取正覺。」（三十七、衣食
CC006n0006_p0009b03║自至願。三十八、應念受供願。）
CC006n0006_p0009b04║「我作佛時，國中萬物，嚴淨光麗、形色殊特，窮微極妙，無能稱
CC006n0006_p0009b05║量。其諸眾生雖具天眼，有能辨其形色、光相、名數及總宣說
CC006n0006_p0009b06║者，不取正覺。」（三十九、莊嚴無盡願。）
CC006n0006_p0009b07║「我作佛時，國中無量色樹高或百千由旬，道場樹高四百萬
CC006n0006_p0009b08║里。諸菩薩中，雖有善根劣者，亦能了知，欲見諸佛淨國莊嚴，
CC006n0006_p0009b09║悉於寶樹間見，猶如明鏡睹其面像。若不爾者，不取正覺。」（四十、
CC006n0006_p0009b10║無量色樹願。四十一、樹現佛剎願。）
CC006n0006_p0010a01║「我作佛時，所居佛剎，廣博嚴淨、光瑩如鏡，徹照十方無量無
CC006n0006_p0010a02║數不可思議諸佛世界。眾生覩者，生希有心。若不爾者，不取
CC006n0006_p0010a03║正覺。」（四十二、徹照十方願。）
CC006n0006_p0010a04║「我作佛時，下從地際、上至虛空，宮殿樓觀、池流華樹，國土所
CC006n0006_p0010a05║有一切萬物，皆以無量寶香合成。其香普熏十方世界，眾生
CC006n0006_p0010a06║聞者，皆修佛行。若不爾者，不取正覺。」（四十三、寶香普熏願。）
CC006n0006_p0010a07║「我作佛時，十方佛剎諸菩薩眾聞我名已，皆悉逮得清淨、解
CC006n0006_p0010a08║脫、普等三昧，諸深總持。住三摩地，至於成佛。定中常供無量
CC006n0006_p0010a09║無邊一切諸佛，不失定意。若不爾者，不取正覺。」（四十四、普等三昧願。四十五、定中供佛願。）
CC006n0006_p0010a10║「我作佛時，他方世界諸菩薩眾聞我名者，證離生法，獲陀羅
CC006n0006_p0010b01║尼。清淨歡喜，得平等住，修菩薩行，具足德本，應時不獲一二
CC006n0006_p0010b02║三忍。於諸佛法不能現證不退轉者，不取正覺。」（四十六、獲陀羅尼願。四十七、聞名得
CC006n0006_p0010b03║忍願。四十八、現證不退願。）
CC006n0006_p0010b04║必成正覺第七
CC006n0006_p0010b05║佛告阿難：「爾時法藏比丘說此願已，以偈頌曰：
CC006n0006_p0010b06║「『我建超世志，必至無上道，斯願不滿足，
CC006n0006_p0010b07║誓不成等覺。復為大施主，普濟諸窮苦，
CC006n0006_p0010b08║令彼諸羣生，長夜無憂惱，出生眾善根，
CC006n0006_p0010b09║成就菩提果。我若成正覺，立名無量壽，
CC006n0006_p0010b10║眾生聞此號，俱來我剎中，如佛金色身，
CC006n0006_p0011a01║妙相悉圓滿。亦以大悲心，利益諸羣品，
CC006n0006_p0011a02║離欲深正念，淨慧修梵行。願我智慧光，
CC006n0006_p0011a03║普照十方剎，消除三垢冥，明濟眾厄難，
CC006n0006_p0011a04║悉捨三途苦，滅諸煩惱暗。開彼智慧眼，
CC006n0006_p0011a05║獲得光明身，閉塞諸惡道，通達善趣門。
CC006n0006_p0011a06║為眾開法藏，廣施功德寶，如佛無礙智，
CC006n0006_p0011a07║所行慈愍行。常作天人師，得為三界雄，
CC006n0006_p0011a08║說法師子吼，廣度諸有情，圓滿昔所願，
CC006n0006_p0011a09║一切皆成佛。斯願若尅果，大千應感動，
CC006n0006_p0011a10║虛空諸天神，當雨珍妙華。』」
CC006n0006_p0011b01║佛告阿難：「法藏比丘說此頌已，應時普地六種震動，天雨妙
CC006n0006_p0011b02║華以散其上，自然音樂空中讚言：『決定必成無上正覺。』」
CC006n0006_p0011b03║積功累德第八
CC006n0006_p0011b04║「阿難！法藏比丘於世自在王如來前，及諸天人大眾之中，發
CC006n0006_p0011b05║斯弘誓願已，住真實慧，勇猛精進，一向專志莊嚴妙土。所修
CC006n0006_p0011b06║佛國，開廓廣大，超勝獨妙，建立常然，無衰無變。於無量劫積
CC006n0006_p0011b07║植德行，不起貪瞋痴欲諸想、不著色聲香味觸法，但樂憶念
CC006n0006_p0011b08║過去諸佛所修善根，行寂靜行、遠離虛妄，依真諦門植眾德
CC006n0006_p0011b09║本，不計眾苦、少欲知足，專求白法惠利羣生，志願無倦。忍力
CC006n0006_p0011b10║成就，於諸有情常懷慈忍，和顏愛語，勸諭策進。恭敬三寶、奉
CC006n0006_p0012a01║事師長，無有虛偽諂曲之心。莊嚴眾行，軌範具足。觀法如化，
CC006n0006_p0012a02║三昧常寂。善護口業，不譏他過；善護身業，不失律儀；善護意
CC006n0006_p0012a03║業，清淨無染。所有國城、聚落、眷屬、珍寶，都無所著。恆以布施、
CC006n0006_p0012a04║持戒、忍辱、精進、禪定、智慧六度之行，教化安立眾生，住於無
CC006n0006_p0012a05║上真正之道。由成如是諸善根故，所生之處，無量寶藏自然
CC006n0006_p0012a06║發應。或為長者、居士，豪姓尊貴。或為剎利國王、轉輪聖帝，或
CC006n0006_p0012a07║為六欲天主，乃至梵王。於諸佛所，尊重供養，未曾間斷。如是
CC006n0006_p0012a08║功德說不能盡。身口常出無量妙香，猶如栴檀、優鉢羅華，其
CC006n0006_p0012a09║香普熏無量世界。隨所生處，色相端嚴，三十二相、八十種好，
CC006n0006_p0012a10║悉皆具足。手中常出無盡之寶、莊嚴之具，一切所須、最上之
CC006n0006_p0012b01║物，利樂有情。由是因緣，能令無量眾生皆發阿耨多羅三藐
CC006n0006_p0012b02║三菩提心。」
CC006n0006_p0012b03║圓滿成就第九
CC006n0006_p0012b04║佛告阿難：「法藏比丘修菩薩行，積功累德無量無邊，於一切
CC006n0006_p0012b05║法而得自在，非是語言分別之所能知。所發誓願圓滿成就，
CC006n0006_p0012b06║如實安住，具足莊嚴、威德廣大清淨佛土。」阿難聞佛所說，白
CC006n0006_p0012b07║世尊言：「法藏菩薩成菩提者，為是過去佛耶？未來佛耶？為今
CC006n0006_p0012b08║現在他方世界耶？」世尊告言：「彼佛如來，來無所來、去無所去，
CC006n0006_p0012b09║無生無滅，非過現未來，但以酬願度生，現在西方。去閻浮提
CC006n0006_p0012b10║百千俱胝那由他佛剎，有世界名曰極樂，法藏成佛號阿彌
CC006n0006_p0013a01║陀。成佛以來，於今十劫，今現在說法。有無量無數菩薩、聲聞
CC006n0006_p0013a02║之眾，恭敬圍繞。」
CC006n0006_p0013a03║皆願作佛第十
CC006n0006_p0013a04║佛說阿彌陀佛為菩薩求得是願時，阿闍王子與五百大長
CC006n0006_p0013a05║者，聞之皆大歡喜，各持一金華蓋，俱到佛前作禮，以華蓋上
CC006n0006_p0013a06║佛已，却坐一面聽經。心中願言：「令我等作佛時，皆如阿彌陀
CC006n0006_p0013a07║佛。」佛即知之，告諸比丘：「是王子等，後當作佛。彼於前世住菩
CC006n0006_p0013a08║薩道，無數劫來供養四百億佛，迦葉佛時彼等為我弟子。今
CC006n0006_p0013a09║供養我，復相值也。」時諸比丘聞佛言者，莫不代之歡喜。
CC006n0006_p0013a10║國界嚴淨第十一
CC006n0006_p0013b01║佛語阿難：「彼極樂界，無量功德，具足莊嚴，永無眾苦、諸難、惡
CC006n0006_p0013b02║趣、魔惱之名，亦無四時、寒暑、雨冥之異，復無大小江海、丘陵
CC006n0006_p0013b03║坑坎、荊棘沙礫、鐵圍、須彌、土石等山。唯以自然七寶、黃金為
CC006n0006_p0013b04║地，寬廣平正不可限極，微妙奇麗、清淨莊嚴，超踰十方一切
CC006n0006_p0013b05║世界。」阿難聞已，白世尊言：「若彼國土無須彌山，其四天王天
CC006n0006_p0013b06║及忉利天依何而住？」佛告阿難：「夜摩、兜率乃至色無色界，一
CC006n0006_p0013b07║切諸天依何而住？」阿難白言：「不可思議業力所致。」佛語阿難：
CC006n0006_p0013b08║「不思議業，汝可知耶？汝身果報不可思議，眾生業報亦不可
CC006n0006_p0013b09║思議，眾生善根不可思議，諸佛聖力、諸佛世界亦不可思議。
CC006n0006_p0013b10║其國眾生功德善力、住行業地，及佛神力，故能爾耳。」阿難白
CC006n0006_p0014a01║言：「業因果報不可思議，我於此法實無所惑，但為將來眾生
CC006n0006_p0014a02║破除疑網，故發斯問。」
CC006n0006_p0014a03║光明徧照第十二
CC006n0006_p0014a04║佛告阿難：「阿彌陀佛威神光明最尊第一，十方諸佛所不能
CC006n0006_p0014a05║及，徧照東方恆沙佛剎，南西北方、四維上下，亦復如是。若化
CC006n0006_p0014a06║頂上圓光，或一二三四由旬、或百千萬億由旬。諸佛光明，或
CC006n0006_p0014a07║照一二佛剎、或照百千佛剎，惟阿彌陀佛光明普照無量無
CC006n0006_p0014a08║邊無數佛剎。諸佛光明所照遠近，本其前世求道所願功德
CC006n0006_p0014a09║大小不同，至作佛時各自得之，自在所作不為預計。阿彌陀
CC006n0006_p0014a10║佛光明善好，勝於日月之明千億萬倍，光中極尊、佛中之王，
CC006n0006_p0014b01║是故無量壽佛，亦號無量光佛，亦號無邊光佛、無礙光佛、無
CC006n0006_p0014b02║等光佛，亦號智慧光、常照光、清淨光、歡喜光、解脫光、安隱光、
CC006n0006_p0014b03║超日月光、不思議光。如是光明，普照十方一切世界。其有眾
CC006n0006_p0014b04║生遇斯光者，垢滅善生、身意柔軟。若在三途極苦之處，見此
CC006n0006_p0014b05║光明皆得休息，命終皆得解脫。若有眾生聞其光明威神功
CC006n0006_p0014b06║德，日夜稱說，至心不斷，隨意所願，得生其國。」
CC006n0006_p0014b07║壽眾無量第十三
CC006n0006_p0014b08║佛語阿難：「無量壽佛，壽命長久，不可稱計。又有無數聲聞之
CC006n0006_p0014b09║眾，神智洞達、威力自在，能於掌中持一切世界。我弟子中大
CC006n0006_p0014b10║目犍連，神通第一，三千大千世界所有一切星宿眾生，於一
CC006n0006_p0015a01║晝夜悉知其數。假使十方眾生悉成緣覺，一一緣覺壽萬億
CC006n0006_p0015a02║歲、神通皆如大目犍連，盡其壽命、竭其智力，悉共推算彼佛
CC006n0006_p0015a03║會中聲聞之數，千萬分中不及一分。譬如大海深廣無邊，設
CC006n0006_p0015a04║取一毛析為百分、碎如微塵，以一毛塵沾海一滴。此毛塵水，
CC006n0006_p0015a05║比海孰多？阿難！彼目犍連等所知數者如毛塵水，所未知者
CC006n0006_p0015a06║如大海水。彼佛壽量，及諸菩薩、聲聞、天人壽量亦爾，非以算
CC006n0006_p0015a07║計譬喻之所能知。」
CC006n0006_p0015a08║寶樹徧國第十四
CC006n0006_p0015a09║「彼如來國多諸寶樹，或純金樹、純白銀樹、琉璃樹、水晶樹、琥
CC006n0006_p0015a10║珀樹、美玉樹、瑪瑙樹，唯一寶成，不雜餘寶。或有二寶、三寶，乃
CC006n0006_p0015b01║至七寶轉共合成。根莖枝幹，此寶所成；華葉果實，他寶化作。
CC006n0006_p0015b02║或有寶樹，黃金為根，白銀為身，琉璃為枝，水晶為梢，琥珀為
CC006n0006_p0015b03║葉，美玉為華，瑪瑙為果；其餘諸樹，復有七寶互為根幹枝葉
CC006n0006_p0015b04║華果，種種共成。各自異行，行行相值。莖莖相望、枝葉相向，華
CC006n0006_p0015b05║實相當，榮色光曜，不可勝視。清風時發出五音聲，微妙宮商
CC006n0006_p0015b06║自然相和。是諸寶樹，周徧其國。」
CC006n0006_p0015b07║菩提道場第十五
CC006n0006_p0015b08║「又其道場有菩提樹，高四百萬里，其本周圍五千由旬，枝葉
CC006n0006_p0015b09║四布二十萬里，一切眾寶自然合成，華果敷榮，光暉徧照。復
CC006n0006_p0015b10║有紅綠青白諸摩尼寶，眾寶之王以為瓔珞，雲聚寶鏁飾諸
CC006n0006_p0016a01║寶柱。金珠鈴鐸周匝條間，珍妙寶網羅覆其上，百千萬色互
CC006n0006_p0016a02║相映飾，無量光炎照耀無極，一切莊嚴隨應而現。微風徐動
CC006n0006_p0016a03║吹諸枝葉，演出無量妙法音聲，其聲流布徧諸佛國，清暢哀
CC006n0006_p0016a04║亮、微妙和雅，十方世界音聲之中最為第一。若有眾生，覩菩
CC006n0006_p0016a05║提樹、聞聲、齅香、嘗其果味、觸其光影、念樹功德，皆得六根清
CC006n0006_p0016a06║徹、無諸惱患，住不退轉至成佛道。復由見彼樹故，獲三種忍：
CC006n0006_p0016a07║一音響忍、二柔順忍、三者無生法忍。」佛告阿難：「如是佛剎華
CC006n0006_p0016a08║果樹木，與諸眾生而作佛事。此皆無量壽佛威神力故、本願
CC006n0006_p0016a09║力故、滿足願故、明了堅固究竟願故。」
CC006n0006_p0016a10║堂舍樓觀第十六
CC006n0006_p0016b01║「又無量壽佛講堂精舍、樓觀欄楯，亦皆七寶自然化成。復有
CC006n0006_p0016b02║白珠摩尼以為交絡，明妙無比。諸菩薩眾所居宮殿，亦復如
CC006n0006_p0016b03║是。中有在地講經、誦經者，有在地受經、聽經者，有在地經行
CC006n0006_p0016b04║者、思道及坐禪者；有在虛空講誦受聽者，經行、思道及坐禪
CC006n0006_p0016b05║者。或得須陀洹、或得斯陀含、或得阿那含、阿羅漢，未得阿惟
CC006n0006_p0016b06║越致者則得阿惟越致，各自念道、說道、行道，莫不歡喜。」
CC006n0006_p0016b07║泉池功德第十七
CC006n0006_p0016b08║「又其講堂左右，泉池交流，縱廣深淺皆各一等，或十由旬、二
CC006n0006_p0016b09║十由旬乃至百千由旬，湛然香潔，具八功德。岸邊無數栴檀
CC006n0006_p0016b10║香樹、吉祥果樹，華果恆芳，光明照耀，修條密葉交覆於池。出
CC006n0006_p0017a01║種種香，世無能喻，隨風散馥，沿水流芬。又復池飾七寶，地布
CC006n0006_p0017a02║金沙，優鉢羅華、鉢曇摩華、拘牟頭華、芬陀利華，雜色光茂，彌
CC006n0006_p0017a03║覆水上。若彼眾生過浴此水，欲至足者、欲至膝者、欲至腰腋、
CC006n0006_p0017a04║欲至頸者、或欲灌身，或欲冷者、溫者，急流者、緩流者，其水一
CC006n0006_p0017a05║一隨眾生意，開神悅體，淨若無形。寶沙映澈，無深不照，微瀾
CC006n0006_p0017a06║徐迴，轉相灌注。波揚無量微妙音聲，或聞佛法僧聲、波羅密
CC006n0006_p0017a07║聲、止息寂靜聲、無生無滅聲、十力無畏聲，或聞無性無作無
CC006n0006_p0017a08║我聲、大慈大悲喜捨聲、甘露灌頂受位聲。得聞如是種種聲
CC006n0006_p0017a09║已，其心清淨，無諸分別，正直平等，成熟善根，隨其所聞，與法
CC006n0006_p0017a10║相應。其願聞者，輒獨聞之。所不欲聞，了無所聞。永不退於阿
CC006n0006_p0017b01║耨多羅三藐三菩提心。十方世界諸往生者，皆於七寶池蓮
CC006n0006_p0017b02║華中自然化生，悉受清虛之身、無極之體。不聞三塗惡惱苦
CC006n0006_p0017b03║難之名，尚無假設，何况實苦。但有自然快樂之音，是故彼國
CC006n0006_p0017b04║名為極樂。」
CC006n0006_p0017b05║超世希有第十八
CC006n0006_p0017b06║「彼極樂國所有眾生，容色微妙，超世希有，咸同一類，無差別
CC006n0006_p0017b07║相。但因順餘方俗，故有天人之名。」佛告阿難：「譬如世間貧苦
CC006n0006_p0017b08║乞人，在帝王邊，面貌形狀甯可類乎？帝王若比轉輪聖王，則
CC006n0006_p0017b09║為鄙陋，猶彼乞人在帝王邊也。轉輪聖王威相第一，比之忉
CC006n0006_p0017b10║利天王，又復醜劣。假令帝釋比第六天，雖百千倍不相類也。
CC006n0006_p0018a01║第六天王若比極樂國中菩薩聲聞光顏容色，雖萬億倍不
CC006n0006_p0018a02║相及逮。所處宮殿、衣服飲食，猶如他化自在天王。至于威德、
CC006n0006_p0018a03║階位、神通變化，一切天人不可為比，百千萬億不可計倍。阿
CC006n0006_p0018a04║難應知，無量壽佛極樂國土，如是功德莊嚴，不可思議。」
CC006n0006_p0018a05║受用具足第十九
CC006n0006_p0018a06║「復次，極樂世界所有眾生，或已生、或現生、或當生，皆得如是
CC006n0006_p0018a07║諸妙色身，形貌端嚴，福德無量，智慧明了，神通自在。受用種
CC006n0006_p0018a08║種一切豐足，宮殿、服飾、香花、幡蓋莊嚴之具，隨意所須悉皆
CC006n0006_p0018a09║如念。若欲食時，七寶缽器自然在前，百味飲食自然盈滿。雖
CC006n0006_p0018a10║有此食，實無食者，但見色聞香以意為食，色力增長而無便
CC006n0006_p0018b01║穢，身心柔軟無所味着。事已化去，時至復現。復有眾寶妙衣、
CC006n0006_p0018b02║冠帶、瓔珞，無量光明、百千妙色悉皆具足，自然在身。所居舍
CC006n0006_p0018b03║宅，稱其形色，寶網彌覆、懸諸寶鈴，奇妙珍異周徧校飾，光色
CC006n0006_p0018b04║晃曜，盡極嚴麗。樓觀欄楯、堂宇房閣，廣狹方圓、或大或小，或
CC006n0006_p0018b05║在虛空、或在平地，清淨安隱、微妙快樂，應念現前，無不具足。」
CC006n0006_p0018b06║德風華雨第二十
CC006n0006_p0018b07║「其佛國土，每於食時，自然德風徐起，吹諸羅網及眾寶樹，出
CC006n0006_p0018b08║微妙音，演說苦、空、無常、無我諸波羅密，流布萬種溫雅德香。
CC006n0006_p0018b09║其有聞者，塵勞垢習自然不起。風觸其身，安和調適，猶如比
CC006n0006_p0018b10║丘得滅盡定。復吹七寶林樹，飄華成聚，種種色光徧滿佛土，
CC006n0006_p0019a01║隨色次第而不雜亂。柔軟光潔，如兜羅緜，足履其上，沒深四
CC006n0006_p0019a02║指，隨足舉已，還復如初。過食時後，其華自沒，大地清淨，更雨
CC006n0006_p0019a03║新華。隨其時節，還復周徧，與前無異，如是六反。」
CC006n0006_p0019a04║寶蓮佛光第二十一
CC006n0006_p0019a05║「又眾寶蓮華周滿世界，一一寶華百千億葉。其華光明，無量
CC006n0006_p0019a06║種色，青色青光、白色白光，玄黃朱紫光色亦然。復有無量妙
CC006n0006_p0019a07║寶百千摩尼，映餙珍奇，明曜日月。彼蓮華量，或半由旬、或一
CC006n0006_p0019a08║二三四，乃至百千由旬。一一華中出三十六百千億光，一一
CC006n0006_p0019a09║光中出三十六百千億佛，身色紫金、相好殊特。一一諸佛又
CC006n0006_p0019a10║放百千光明，普為十方說微妙法。如是諸佛，各各安立無量
CC006n0006_p0019b01║眾生於佛正道。」
CC006n0006_p0019b02║決證極果第二十二
CC006n0006_p0019b03║「復次，阿難！彼佛國土，無有昏闇火光、日月、星曜、晝夜之象，亦
CC006n0006_p0019b04║無歲月、劫數之名。復無住著家室。於一切處，既無標式名號，
CC006n0006_p0019b05║亦無取捨分別，唯受清淨最上快樂。若有善男子、善女人，若
CC006n0006_p0019b06║已生、若當生，皆悉住於正定之聚，決定證於阿耨多羅三藐
CC006n0006_p0019b07║三菩提。何以故？若邪定聚及不定聚，不能了知建立彼因故。」
CC006n0006_p0019b08║十方佛讚第二十三
CC006n0006_p0019b09║「復次，阿難！東方恆河沙數世界，一一界中如恆沙佛，各出廣
CC006n0006_p0019b10║長舌相，放無量光、說誠實言，稱讚無量壽佛不可思議功德。
CC006n0006_p0020a01║南西北方恆沙世界，諸佛稱讚亦復如是。四維上下恆沙世
CC006n0006_p0020a02║界，諸佛稱讚亦復如是。何以故？欲令他方所有眾生聞彼佛
CC006n0006_p0020a03║名，發清淨心、憶念受持、歸依供養，乃至能發一念淨信，所有
CC006n0006_p0020a04║善根至心迴向願生彼國，隨願皆生，得不退轉，乃至無上正
CC006n0006_p0020a05║等菩提。」
CC006n0006_p0020a06║三輩往生第二十四
CC006n0006_p0020a07║佛告阿難：「十方世界諸天人民，其有至心願生彼國，凡有三
CC006n0006_p0020a08║輩。其上輩者，捨家棄欲而作沙門，發菩提心，一向專念阿彌
CC006n0006_p0020a09║陀佛、修諸功德，願生彼國。此等眾生臨壽終時，阿彌陀佛與
CC006n0006_p0020a10║諸聖眾現在其前，經須臾間，即隨彼佛往生其國，便於七寶
CC006n0006_p0020b01║華中自然化生，智慧勇猛、神通自在。是故阿難！其有眾生欲
CC006n0006_p0020b02║於今世見阿彌陀佛者，應發無上菩提之心，復當專念極樂
CC006n0006_p0020b03║國土、積集善根，應持迴向。由此見佛、生彼國中、得不退轉、乃
CC006n0006_p0020b04║至無上菩提。其中輩者、雖不能行作沙門、大修功德、當發無
CC006n0006_p0020b05║上菩提之心、一向專念阿彌陀佛。隨己修行諸善功德、奉持
CC006n0006_p0020b06║齋戒、起立塔像、飯食沙門、懸繒然燈、散華燒香，以此廻向願
CC006n0006_p0020b07║生彼國。其人臨終，阿彌陀佛化現其身，光明相好具如真佛，
CC006n0006_p0020b08║與諸大眾前後圍繞，現其人前，攝受導引。即隨化佛往生其
CC006n0006_p0020b09║國，住不退轉、無上菩提，功德智慧次如上輩者也。其下輩者，
CC006n0006_p0020b10║假使不能作諸功德，當發無上菩提之心，一向專念阿彌陀
CC006n0006_p0021a01║佛，歡喜信樂不生疑惑，以至誠心願生其國。此人臨終夢見
CC006n0006_p0021a02║彼佛，亦得往生，功德智慧次如中輩者也。若有眾生住大乘
CC006n0006_p0021a03║者，以清淨心向無量壽，乃至十念願生其國，聞甚深法即生
CC006n0006_p0021a04║信解，乃至獲得一念淨心、發一念心念於彼佛。此人臨命終
CC006n0006_p0021a05║時，如在夢中見阿彌陀佛，定生彼國，得不退轉無上菩提。」
CC006n0006_p0021a06║往生正因第二十五
CC006n0006_p0021a07║「復次，阿難！若有善男子、善女人，聞此經典，受持、讀誦、書寫、供
CC006n0006_p0021a08║養，晝夜相續求生彼剎，發菩提心、持諸禁戒堅守不犯、饒益
CC006n0006_p0021a09║有情，所作善根悉施與之令得安樂，憶念西方阿彌陀佛及
CC006n0006_p0021a10║彼國土。是人命終，如佛色相種種莊嚴，生寶剎中，速得聞法，
CC006n0006_p0021b01║永不退轉。復次，阿難！若有眾生欲生彼國，雖不能大精進禪
CC006n0006_p0021b02║定、盡持經戒，要當作善，所謂一不殺生、二不偷盜、三不淫欲、
CC006n0006_p0021b03║四不妄言、五不綺語、六不惡口、七不兩舌、八不貪、九不瞋、十
CC006n0006_p0021b04║不痴。如是晝夜思惟極樂世界阿彌陀佛，種種功德、種種莊
CC006n0006_p0021b05║嚴，志心歸依、頂禮供養。是人臨終，不驚不怖，心不顛倒，即得
CC006n0006_p0021b06║往生彼佛國土。若多事物，不能離家、不暇大修齋戒，一心清
CC006n0006_p0021b07║淨，有空閑時端正身心、絕欲去憂，慈心精進，不當瞋怒、嫉妬、
CC006n0006_p0021b08║不得貪餮慳惜、不得中悔、不得狐疑。要當孝順、至誠忠信，當
CC006n0006_p0021b09║信佛經語深、當信作善得福。奉持如是等法，不得虧失。思惟
CC006n0006_p0021b10║熟計，欲得度脫，晝夜常念，願欲往生阿彌陀佛清淨佛國，十
CC006n0006_p0022a01║日十夜乃至一日一夜不斷絕者，壽終皆得往生其國，行菩
CC006n0006_p0022a02║薩道。諸往生者，皆得阿惟越致、皆具金色三十二相、皆當作
CC006n0006_p0022a03║佛。欲於何方佛國作佛，從心所願。隨其精進早晚，求道不休，
CC006n0006_p0022a04║會當得之，不失其所願也。阿難！以此義利故，無量無數不可
CC006n0006_p0022a05║思議無有等等無邊世界諸佛如來，皆共稱讚無量壽佛所
CC006n0006_p0022a06║有功德。」
CC006n0006_p0022a07║禮供聽法第二十六
CC006n0006_p0022a08║「復次，阿難！十方世界諸菩薩眾，為欲瞻禮極樂世界無量壽
CC006n0006_p0022a09║佛，各以香華幢幡寶蓋往詣佛所，恭敬供養，聽受經法，宣布
CC006n0006_p0022a10║道化，稱讚佛土功德莊嚴。」爾時世尊即說頌曰：
CC006n0006_p0022b01║「東方諸佛剎，數如恆河沙，恆沙菩薩眾，往禮無量壽，
CC006n0006_p0022b02║南西北四維，上下亦復然。咸以尊重心，奉諸珍妙供，
CC006n0006_p0022b03║暢發和雅音，歌嘆最勝尊，究達神通慧，遊入深法門。
CC006n0006_p0022b04║聞佛聖德名，安隱得大利，種種供養中，勤修無懈倦。
CC006n0006_p0022b05║觀彼殊勝剎，微妙難思議，功德普莊嚴，諸佛國難比，
CC006n0006_p0022b06║因發無上心，願速成菩提。應時無量尊，微笑現金容，
CC006n0006_p0022b07║光明從口出，徧照十方國，迴光還繞佛，三匝從頂入。
CC006n0006_p0022b08║菩薩見此光，即證不退位，時會一切眾，互慶生歡喜。
CC006n0006_p0022b09║佛語梵雷震，八音暢妙聲：『十方來正士，吾悉知彼願，
CC006n0006_p0022b10║志求嚴淨土，受記當作佛。覺了一切法，猶如夢幻響，
CC006n0006_p0023a01║滿足諸妙願，必成如是剎。知土如影像，恆發弘誓心，
CC006n0006_p0023a02║究竟菩薩道，具諸功德本，修勝菩提行，受記當作佛。
CC006n0006_p0023a03║通達諸法性，一切空無我，專求淨佛土，必成如是剎。
CC006n0006_p0023a04║聞法樂受行，得至清淨處，必於無量尊，受記成等覺。
CC006n0006_p0023a05║無邊殊勝剎，其佛本願力，聞名欲往生，自致不退轉。』
CC006n0006_p0023a06║菩薩興至願，願己國無異，普念度一切，各發菩提心。
CC006n0006_p0023a07║捨彼輪迴身，俱令登彼岸，奉事萬億佛，飛化徧諸剎，
CC006n0006_p0023a08║恭敬歡喜去，還到安養國。」
CC006n0006_p0023a09║歌嘆佛德第二十七
CC006n0006_p0023a10║佛語阿難：「彼國菩薩承佛威神，於一食頃，復往十方無邊淨
CC006n0006_p0023b01║剎供養諸佛。華香幢幡供養之具，應念即至，皆現手中，珍妙
CC006n0006_p0023b02║殊特，非世所有，以奉諸佛及菩薩眾。其所散華，即於空中合
CC006n0006_p0023b03║為一華，華皆向下，端圓周匝，化成華蓋，百千光色。色色異香，
CC006n0006_p0023b04║香氣普薰。蓋之小者滿十由旬，如是轉倍，乃至徧覆三千大
CC006n0006_p0023b05║千世界。隨其前後，以次化沒，若不更以新華重散，前所散華
CC006n0006_p0023b06║終不復落。於虛空中共奏天樂，以微妙音歌嘆佛德。經須臾
CC006n0006_p0023b07║間還其本國，都悉集會七寶講堂，無量壽佛則為廣宣大教、
CC006n0006_p0023b08║演暢妙法。莫不歡喜，心解得道。即時香風吹七寶樹，出五音
CC006n0006_p0023b09║聲。無量妙華隨風四散，自然供養。如是不絕。一切諸天，皆齎
CC006n0006_p0023b10║百千華香、萬種伎樂，供養彼佛及諸菩薩聲聞之眾。前後往
CC006n0006_p0024a01║來，熙怡快樂。此皆無量壽佛本願加威，及曾供養如來善根
CC006n0006_p0024a02║相續，無缺減故、善修習故、善攝取故、善成就故。」
CC006n0006_p0024a03║大士神光第二十八
CC006n0006_p0024a04║佛告阿難：「彼佛國中諸菩薩眾，悉皆洞視、徹聽八方、上下，去
CC006n0006_p0024a05║來、現在之事。諸天人民以及蜎飛蠕動之類，心意善惡、口所
CC006n0006_p0024a06║欲言，何時度脫得道往生，皆豫知之。又彼佛剎，諸聲聞眾身
CC006n0006_p0024a07║光一尋，菩薩光明照百由旬。有二菩薩最尊第一，威神光明
CC006n0006_p0024a08║普照三千大千世界。」阿難白佛：「彼二菩薩，其號云何？」佛言：「一
CC006n0006_p0024a09║名觀世音、一名大勢至。此二菩薩，於娑婆界修菩薩行，往生
CC006n0006_p0024a10║彼國，常在阿彌陀佛左右。欲至十方無量佛所，隨心則到。現
CC006n0006_p0024b01║居此界，作大利樂。世間善男子、善女人，若有急難恐怖，但自
CC006n0006_p0024b02║歸命觀世音菩薩，無不得解脫者。」
CC006n0006_p0024b03║願力宏深第二十九
CC006n0006_p0024b04║「復次阿難！彼佛剎中，所有現在、未來一切菩薩，皆當究竟一
CC006n0006_p0024b05║生補處。唯除大願，入生死界，為度羣生作師子吼，擐大甲冑，
CC006n0006_p0024b06║以宏誓功德而自莊嚴。雖生五濁惡世，示現同彼，直至成佛，
CC006n0006_p0024b07║不受惡趣，生生之處常識宿命。無量壽佛意欲度脫十方世
CC006n0006_p0024b08║界諸眾生類，皆使往生其國，悉令得泥洹道，作菩薩者令悉
CC006n0006_p0024b09║作佛。既作佛已，轉相教授、轉相度脫。如是輾轉，不可復計。十
CC006n0006_p0024b10║方世界聲聞、菩薩、諸眾生類，生彼佛國，得泥洹道、當作佛者，
CC006n0006_p0025a01║不可勝數。彼佛國中，常如一法，不為增多。所以者何？猶如大
CC006n0006_p0025a02║海為水中王，諸水流行都入海中，是大海水甯為增減？八方
CC006n0006_p0025a03║上下佛國無數，阿彌陀國長久廣大、明好快樂，最為獨勝。本
CC006n0006_p0025a04║其為菩薩時，求道所願、累德所致。無量壽佛，恩德布施八方
CC006n0006_p0025a05║上下，無窮無極、深大無量，不可勝言。」
CC006n0006_p0025a06║菩薩修持第三十
CC006n0006_p0025a07║「復次阿難！彼佛剎中一切菩薩，禪定智慧、神通威德無不圓
CC006n0006_p0025a08║滿，諸佛密藏究竟明了，調伏諸根、身心柔軟，深入正慧無復
CC006n0006_p0025a09║餘習。依佛所行七覺聖道，修行五眼，照真達俗，肉眼簡擇、天
CC006n0006_p0025a10║眼通達、法眼清淨、慧眼見真、佛眼具足覺了法性。辯才總持
CC006n0006_p0025b01║自在無礙，善解世間無邊方便，所言誠諦深入義味。度諸有
CC006n0006_p0025b02║情，演說正法，無相無為、無縛無脫、無諸分別，遠離顛倒。於所
CC006n0006_p0025b03║受用，皆無攝取。徧遊佛剎，無愛無厭，亦無希求不希求想，亦
CC006n0006_p0025b04║無彼我違怨之想。何以故？彼諸菩薩，於一切眾生有大慈悲
CC006n0006_p0025b05║利益心故。捨離一切執着，成就無量功德，以無礙慧解法如
CC006n0006_p0025b06║如，善知集滅音聲方便。不欣世語，樂在正論。知一切法悉皆
CC006n0006_p0025b07║空寂，生身煩惱二餘俱盡。於三界中平等勤修究竟一乘，至
CC006n0006_p0025b08║於彼岸。决斷疑網，證無所得，以方便智，增長了知。從本以來，
CC006n0006_p0025b09║安住神通。得一乘道，不由他悟。」
CC006n0006_p0025b10║真實功德第三十一
CC006n0006_p0026a01║「其智宏深譬如巨海，菩提高廣喻若須彌，自身威光超於日
CC006n0006_p0026a02║月，其心潔白猶如雪山，忍辱如地一切平等，清淨如水洗諸
CC006n0006_p0026a03║塵垢，熾盛如火燒煩惱薪，不著如風無諸障礙。法音雷震，覺
CC006n0006_p0026a04║未覺故。雨甘露法，潤眾生故。曠若虛空，大慈等故。如淨蓮華，
CC006n0006_p0026a05║離染汙故。如尼拘樹，覆蔭大故。如金剛杵，破邪執故。如鐵圍
CC006n0006_p0026a06║山，眾魔外道不能動故。其心正直、善巧決定，論法無厭、求法
CC006n0006_p0026a07║不倦。戒若琉璃，內外明潔。其所言說，令眾悅服。擊法鼓、建法
CC006n0006_p0026a08║幢，曜慧日、破痴闇，淳淨溫和、寂定明察，為大導師調伏自他，
CC006n0006_p0026a09║引導羣生捨諸愛著，永離三垢。遊戲神通、因緣願力，出生善
CC006n0006_p0026a10║根，摧伏一切魔軍。尊重奉事諸佛，為世明燈、最勝福田，殊勝
CC006n0006_p0026b01║吉祥，堪受供養。赫奕歡喜，雄猛無畏，身色相好，功德辯才，具
CC006n0006_p0026b02║足莊嚴，無與等者，常為諸佛所共稱讚。究竟菩薩諸波羅密，
CC006n0006_p0026b03║而常安住不生不滅諸三摩地。行遍道場，遠二乘境。阿難！我
CC006n0006_p0026b04║今略說彼極樂界所生菩薩真實功德，悉皆如是。若廣說者，
CC006n0006_p0026b05║百千萬劫不能窮盡。」
CC006n0006_p0026b06║壽樂無極第三十二
CC006n0006_p0026b07║佛告彌勒菩薩、諸天人等：「無量壽國聲聞菩薩，功德智慧不
CC006n0006_p0026b08║可稱說。又其國土微妙安樂、清淨若此，何不力為善，念道之
CC006n0006_p0026b09║自然。出入供養、觀經行道，喜樂久習，才猛智慧，心不中廻、意
CC006n0006_p0026b10║無懈時。外若遲緩，內獨駛急，容容虛空，適得其中，中表相應，
CC006n0006_p0027a01║自然嚴整。檢斂端直，身心潔淨，無有愛貪。志願安定，無增缺
CC006n0006_p0027a02║減。求道和正，不誤傾邪。隨經約令，不敢蹉跌。若於繩墨，咸為
CC006n0006_p0027a03║道慕。曠無他念，無有憂思。自然無為，虛空無立，淡安無欲，作
CC006n0006_p0027a04║得善願盡心求索。含哀慈愍，禮義都合，苞羅表裏，過度解脫，
CC006n0006_p0027a05║自然保守真真潔白，志願無上淨定安樂。一旦開達明徹，自
CC006n0006_p0027a06║然中自然相，自然之有根本，自然光色參迴。轉變最勝，鬱單
CC006n0006_p0027a07║成七寶、橫攬成萬物，光精明俱出，善好殊無比。著於無上下，
CC006n0006_p0027a08║洞達無邊際，宜各勤精進，努力自求之，必得超絕去，往生無
CC006n0006_p0027a09║量清淨阿彌陀佛國。橫截於五趣，惡道自閉塞。無極之勝道，
CC006n0006_p0027a10║易往而無人。其國不逆違，自然所牽隨。捐志若虛空，勤行求
CC006n0006_p0027b01║道德。可得極長生，壽樂無有極。何為著世事，譊譊憂無常？」
CC006n0006_p0027b02║勸諭策進第三十三
CC006n0006_p0027b03║「世人共爭不急之務，於此劇惡極苦之中，勤身營務以自給
CC006n0006_p0027b04║濟，尊卑、貧富、少長、男女，累念積慮。為心走使，無田憂田、無宅
CC006n0006_p0027b05║憂宅，眷屬財物有無同憂，有一少一思欲齊等，適小具有又
CC006n0006_p0027b06║憂非常，水火盜賊、怨家債主、焚漂劫奪，消散磨滅。心慳意固，
CC006n0006_p0027b07║無能縱捨，命終棄捐，莫誰隨者。貧富同然，憂苦萬端。世間人
CC006n0006_p0027b08║民，父子、兄弟、夫婦、親屬，當相敬愛無相憎嫉，有無相通無得
CC006n0006_p0027b09║貪惜，言色常和莫相違戾。或時心諍有所恚怒，後世轉劇至
CC006n0006_p0027b10║成大怨。世間之事更相患害，雖不臨時，應急想破。人在愛欲
CC006n0006_p0028a01║之中，獨生獨死、獨去獨來，苦樂自當，無有代者。善惡變化，追
CC006n0006_p0028a02║逐所生，道路不同，會見無期。何不於強健時努力修善，欲何
CC006n0006_p0028a03║待乎？世人善惡自不能見，吉凶禍福競各作之，身愚神闇轉
CC006n0006_p0028a04║受餘教，顛倒相續無常根本，蒙冥抵突不信經法，心無遠慮
CC006n0006_p0028a05║各欲快意，迷於瞋恚、貪於財色，終不休止。哀哉可傷。先人不
CC006n0006_p0028a06║善，不識道德，無有語者，殊無怪也。死生之趣、善惡之道都不
CC006n0006_p0028a07║之信，謂無有是。更相瞻視，且自見之，或父哭子、或子哭父、兄
CC006n0006_p0028a08║弟夫婦更相哭泣，一死一生迭相顧戀，憂愛結縛無有解時，
CC006n0006_p0028a09║思想恩好不離情欲。不能深思熟計，專精行道，年壽旋盡，無
CC006n0006_p0028a10║可奈何。惑道者眾，悟道者少。各懷殺毒，惡氣冥冥，為妄興事、
CC006n0006_p0028b01║違逆天地，恣意罪極，頓奪其壽，下入惡道無有出期。若曹當
CC006n0006_p0028b02║熟思計，遠離眾惡，擇其善者勤而行之。愛欲榮華不可常保，
CC006n0006_p0028b03║皆當別離，無可樂者。當勤精進，生安樂國，智慧明達、功德殊
CC006n0006_p0028b04║勝。勿得隨心所欲，虧負經戒，在人後也。」
CC006n0006_p0028b05║心得開明第三十四
CC006n0006_p0028b06║彌勒白言：「佛語教戒，甚深甚善。皆蒙慈恩，解脫憂苦。佛為法
CC006n0006_p0028b07║王，尊超羣聖。光明徹照，洞達無極，普為一切天人之師。今得
CC006n0006_p0028b08║值佛，復聞無量壽聲，靡不歡喜，心得開明。」佛告彌勒：「敬於佛
CC006n0006_p0028b09║者，是為大善。實當念佛，截斷狐疑、拔諸愛欲、杜眾惡源，遊步
CC006n0006_p0028b10║三界無所罣碍，開示正道度未度者。若曹當知十方人民永
CC006n0006_p0029a01║劫以來，輾轉五道憂苦不絕，生時苦痛、老亦苦痛、病極苦痛、
CC006n0006_p0029a02║死極苦痛，惡臭不淨，無可樂者。宜自決斷，洗除心垢，言行忠
CC006n0006_p0029a03║信，表裏相應。人能自度，轉相拯濟。至心求願，積累善本。雖一
CC006n0006_p0029a04║世精進勤苦，須臾間耳；後生無量壽國，快樂無極。永拔生死
CC006n0006_p0029a05║之本、無復苦惱之患，壽千萬劫，自在隨意。宜各精進，求心所
CC006n0006_p0029a06║願。無得疑悔，自為過咎，生彼邊地七寶城中，於五百歲受諸
CC006n0006_p0029a07║厄也。」彌勒白言：「受佛明誨，專精修學。如教奉行，不敢有疑。」
CC006n0006_p0029a08║濁世惡苦第三十五
CC006n0006_p0029a09║佛告彌勒：「汝等能於此世，端心正意、不為眾惡，甚為大德。所
CC006n0006_p0029a10║以者何？十方世界善多惡少，易可開化。唯此五惡世間，最為
CC006n0006_p0029b01║劇苦。我今於此作佛，教化羣生，令捨五惡、去五痛、離五燒，降
CC006n0006_p0029b02║化其意，令持五善獲其福德。何等為五？其一者，世間諸眾生
CC006n0006_p0029b03║類欲為眾惡，強者伏弱，轉相尅賊，殘害殺傷，迭相吞噉，不知
CC006n0006_p0029b04║為善。後受殃罰，故有窮乞、孤獨、聾盲、瘖瘂、痴惡、尫狂，皆因前
CC006n0006_p0029b05║世不信道德、不肯為善。其有尊貴、豪富、賢明、長者、智勇、才達，
CC006n0006_p0029b06║皆由宿世慈孝，修善積德所致。世間有此目前現事，壽終之
CC006n0006_p0029b07║後入其幽冥，轉生受身、改形易道，故有泥犁、禽獸、蜎飛蠕動
CC006n0006_p0029b08║之屬。譬如世法牢獄、劇苦極刑，魂神命精，隨罪趣向。所受壽
CC006n0006_p0029b09║命或長或短，相從共生更相報償，殃惡未盡終不得離，輾轉
CC006n0006_p0029b10║其中累劫難出、難得解脫，痛不可言。天地之間自然有是，雖
CC006n0006_p0030a01║不即時暴應，善惡會當歸之。其二者，世間人民不順法度，奢
CC006n0006_p0030a02║婬驕縱、任心自恣，居上不明、在位不正，陷人寃枉、損害忠良，
CC006n0006_p0030a03║心口各異、機偽多端，尊卑中外更相欺誑。瞋恚愚痴，欲自厚
CC006n0006_p0030a04║己、欲貪多有，利害勝負結忿成讐，破家亡身不顧前後。富有
CC006n0006_p0030a05║慳惜，不肯施與，愛保貪重，心勞身苦。如是至竟，無一隨者。善
CC006n0006_p0030a06║惡禍福，追命所生，或在樂處、或入苦毒。又或見善憎謗，不思
CC006n0006_p0030a07║慕及。常懷盜心，悕望他利，用自供給，消散復取。神明尅識，終
CC006n0006_p0030a08║入惡道。自有三途無量苦惱，輾轉其中累劫難出，痛不可言。
CC006n0006_p0030a09║其三者，世間人民相因寄生，壽命幾何？不良之人身心不正，
CC006n0006_p0030a10║常懷邪惡、常念婬妷，煩滿胸中、邪態外逸，費損家財事為非
CC006n0006_p0030b01║法，所當求者而不肯為。又或交結聚會、興兵相伐、攻劫殺戮、
CC006n0006_p0030b02║強奪迫脅，歸給妻子極身作樂。眾共憎厭，患而苦之。如是之
CC006n0006_p0030b03║惡，著於人鬼。神明記識，自入三途無量苦惱，輾轉其中累劫
CC006n0006_p0030b04║難出，痛不可言。其四者，世間人民不念修善，兩舌、惡口、妄言、
CC006n0006_p0030b05║綺語，憎嫉善人、敗壞賢明，不孝父母、輕慢師長，朋友無信、難
CC006n0006_p0030b06║得誠實，尊貴自大、謂己有道，橫行威勢侵易于人，欲人畏敬、
CC006n0006_p0030b07║不自慚懼，難可降化、常懷驕慢。賴其前世福德營護，今世為
CC006n0006_p0030b08║惡福德盡滅，壽命終盡諸惡繞歸，又其名籍記在神明，殃咎
CC006n0006_p0030b09║牽引無從捨離。但得前行入于火鑊，身心摧碎、神形苦極。當
CC006n0006_p0030b10║斯之時，悔復何及。其五者，世間人民徙倚懈怠，不肯作善、治
CC006n0006_p0031a01║身修業，父母教誨違戾反逆。譬如怨家，不如無子。負恩違義，
CC006n0006_p0031a02║無有報償。放恣遊散、耽酒嗜美，魯扈抵突不識人情，無義無
CC006n0006_p0031a03║禮不可諫曉，六親眷屬資用有無不能憂念，不惟父母之恩、
CC006n0006_p0031a04║不存師友之義。意念身口曾無一善，不信諸佛經法、不信生
CC006n0006_p0031a05║死善惡。欲害真人、鬭亂僧眾，愚痴蒙昧自為智慧，不知生所
CC006n0006_p0031a06║從來、死所趣向，不仁不順希望長生，慈心教誨而不肯信，苦
CC006n0006_p0031a07║口與語無益其人。心中閉塞、意不開解，大命將終，悔懼交至。
CC006n0006_p0031a08║不豫修善，臨時乃悔。悔之於後，將何及乎？天地之間五道分
CC006n0006_p0031a09║明，善惡報應、禍福相承，身自當之，無誰代者。善人行善，從樂
CC006n0006_p0031a10║入樂、從明入明。惡人行惡，從苦入苦，從冥入冥。誰能知者！獨
CC006n0006_p0031b01║佛知耳。教語開示，信行者少，生死不休、惡道不絕。如是世人
CC006n0006_p0031b02║難可具盡，故有自然三塗、無量苦惱，輾轉其中，世世累劫無
CC006n0006_p0031b03║有出期、難得解脫，痛不可言。如是五惡、五痛、五燒，譬如大火
CC006n0006_p0031b04║焚燒人身。若能自於其中一心制意、端身正念，言行相副。所
CC006n0006_p0031b05║作至誠，獨作諸善、不為眾惡，身獨度脫，獲其福德，可得長壽
CC006n0006_p0031b06║泥洹之道。是為五大善也。」
CC006n0006_p0031b07║重重誨勉第三十六
CC006n0006_p0031b08║佛告彌勒：「吾語汝等，如是五惡、五痛、五燒，輾轉相生。敢有犯
CC006n0006_p0031b09║此，當歷惡趣。或其今世，先被病殃，死生不得，示眾見之。或於
CC006n0006_p0031b10║壽終，入三惡道，愁痛酷毒，自相燋然。共其怨家，更相殺傷，從
CC006n0006_p0032a01║小微起，成大困劇。皆由貪著財色、不肯施惠，各欲自快，無復
CC006n0006_p0032a02║曲直。痴欲所迫，厚己爭利，富貴榮華當時快意，不能忍辱、不
CC006n0006_p0032a03║務修善。威勢無幾，隨以磨滅。天道施張自然糺舉，煢煢忪忪
CC006n0006_p0032a04║當入其中。古今有是，痛哉可傷。汝等得佛經語，熟思惟之，各
CC006n0006_p0032a05║自端守，終身不怠。尊聖敬善，仁慈博愛，當求度世，拔斷生死
CC006n0006_p0032a06║眾惡之本，當離三塗憂怖苦痛之道。若曹作善，云何第一？當
CC006n0006_p0032a07║自端心、當自端身，耳目口鼻皆當自端，身心淨潔與善相應，
CC006n0006_p0032a08║勿隨嗜欲、不犯諸惡，言色當和、身行當專，動作瞻視安定徐
CC006n0006_p0032a09║為，作事倉卒敗悔在後。為之不諦，亡其功夫。」
CC006n0006_p0032a10║如貧得寶第三十七
CC006n0006_p0032b01║「汝等廣植德本，勿犯道禁、忍辱精進、慈心專一，齋戒清淨一
CC006n0006_p0032b02║日一夜，勝在無量壽國為善百歲。所以者何？彼佛國土，皆積
CC006n0006_p0032b03║德眾善，無毫髮之惡。於此修善十日十夜，勝於他方諸佛國
CC006n0006_p0032b04║中為善千歲。所以者何？他方佛國，福德自然，無造惡之地。唯
CC006n0006_p0032b05║此世間，善少惡多、飲苦食毒，未嘗寧息。吾哀汝等，苦心誨喻，
CC006n0006_p0032b06║授與經法，悉持思之、悉奉行之。尊卑、男女、眷屬、朋友，轉相教
CC006n0006_p0032b07║語、自相約檢，和順義理，歡樂慈孝，所作如犯則自悔過，去惡
CC006n0006_p0032b08║就善朝聞夕改，奉持經戒如貧得寶，改往修來洒心易行，自
CC006n0006_p0032b09║然感降所願輒得。佛所行處，國邑丘聚靡不蒙化，天下和順、
CC006n0006_p0032b10║日月清明，風雨以時、災厲不起，國豐民安、兵戈無用，崇德興
CC006n0006_p0033a01║仁、務修禮讓，國無盜賊、無有怨枉，強不陵弱，各得其所。我哀
CC006n0006_p0033a02║汝等甚於父母念子，我於此世作佛，以善攻惡，拔生死之苦，
CC006n0006_p0033a03║令獲五德，升無為之安。吾般泥洹，經道漸滅，人民諂偽，復為
CC006n0006_p0033a04║眾惡，五燒五痛久後轉劇。汝等轉相教誡，如佛經法，無得犯
CC006n0006_p0033a05║也。」彌勒菩薩合掌白言：「世人惡苦，如是如是。佛皆慈哀，悉度
CC006n0006_p0033a06║脫之。受佛重誨，不敢違失。」
CC006n0006_p0033a07║禮佛現光第三十八
CC006n0006_p0033a08║佛告阿難：「若曹欲見無量清淨平等覺，及諸菩薩、阿羅漢等
CC006n0006_p0033a09║所居國土，應起西向當日沒處，恭敬頂禮，稱念南無阿彌陀
CC006n0006_p0033a10║佛。」阿難即從座起，面西合掌，頂禮白言：「我今願見極樂世界
CC006n0006_p0033b01║阿彌陀佛，供養奉事，種諸善根。」頂禮之間，忽見阿彌陀佛，容
CC006n0006_p0033b02║顏廣大、色相端嚴，如黃金山，高出一切諸世界上。又聞十方
CC006n0006_p0033b03║世界諸佛如來，稱揚讚歎阿彌陀佛種種功德，無礙無斷。阿
CC006n0006_p0033b04║難白言：「彼佛淨剎，得未曾有。我亦願樂生於彼土。」世尊告言：
CC006n0006_p0033b05║「其中生者，已曾親近無量諸佛，植眾德本。汝欲生彼，應當一
CC006n0006_p0033b06║心歸依瞻仰。」作是語時，阿彌陀佛即於掌中放無量光，普照
CC006n0006_p0033b07║一切諸佛世界。時諸佛國皆悉明現，如處一尋，以阿彌陀佛
CC006n0006_p0033b08║殊勝光明極清淨故。於此世界所有黑山、雪山、金剛、鐵圍、大
CC006n0006_p0033b09║小諸山，江河、叢林、天人宮殿，一切境界無不照見。譬如日出
CC006n0006_p0033b10║明照世間，乃至泥犁、谿谷、幽冥之處，悉大開闢、皆同一色。猶
CC006n0006_p0034a01║如劫水彌滿世界，其中萬物沉沒不現，滉瀁浩汗唯見大水。
CC006n0006_p0034a02║彼佛光明亦復如是，聲聞、菩薩一切光明悉皆隱蔽，唯見佛
CC006n0006_p0034a03║光明耀顯赫。此會四眾、天龍八部、人非人等，皆見極樂世界
CC006n0006_p0034a04║種種莊嚴。阿彌陀佛於彼高座，威德巍巍、相好光明。聲聞、菩
CC006n0006_p0034a05║薩，圍繞恭敬。譬如須彌山王出於海面，明現照耀，清淨平正，
CC006n0006_p0034a06║無有雜穢及異形類，唯是眾寶莊嚴，聖賢共住。阿難及諸菩
CC006n0006_p0034a07║薩眾等，皆大歡喜，踊躍作禮，以頭著地，稱念南無阿彌陀三
CC006n0006_p0034a08║藐三佛陀。諸天人民以至蜎飛蠕動，覩斯光者，所有疾苦莫
CC006n0006_p0034a09║不休止，一切憂惱莫不解脫，悉皆慈心作善、歡喜快樂。鐘磬、
CC006n0006_p0034a10║琴瑟、箜篌樂器，不鼓自然皆作五音。諸佛國中，諸天人民各
CC006n0006_p0034b01║持花香，來於虛空散作供養。爾時極樂世界，過於西方百千
CC006n0006_p0034b02║俱胝那由他國，以佛威力如對目前。如淨天眼觀一尋地，彼
CC006n0006_p0034b03║見此土亦復如是，悉覩娑婆世界，釋迦如來及比丘眾圍繞
CC006n0006_p0034b04║說法。
CC006n0006_p0034b05║慈氏述見第三十九
CC006n0006_p0034b06║爾時佛告阿難及慈氏菩薩：「汝見極樂世界，宮殿、樓閣、泉池、
CC006n0006_p0034b07║林樹，具足微妙清淨莊嚴不？汝見欲界諸天，上至色究竟天，
CC006n0006_p0034b08║雨諸香華徧佛剎不？」阿難對曰：「唯然已見。」「汝聞阿彌陀佛大
CC006n0006_p0034b09║音宣布，一切世界化眾生不？」阿難對曰：「唯然已聞。」佛言：「汝見
CC006n0006_p0034b10║彼國淨行之眾，遊處虛空，宮殿隨身，無所障礙徧至十方供
CC006n0006_p0035a01║養諸佛不？及見彼等念佛相續不？復有眾鳥住虛空界，出種
CC006n0006_p0035a02║種音，皆是化作。汝悉見不？」慈氏白言：「如佛所說一一皆見。」佛
CC006n0006_p0035a03║告彌勒：「彼國人民有胎生者，汝復見不？」彌勒白言：「世尊！我見
CC006n0006_p0035a04║極樂世界人住胎者，如夜摩天處於宮殿。又見眾生於蓮華
CC006n0006_p0035a05║內結跏趺坐，自然化生。何因緣故，彼國人民有胎生者、有化
CC006n0006_p0035a06║生者？」
CC006n0006_p0035a07║邊地疑城第四十
CC006n0006_p0035a08║佛告慈氏：「若有眾生，以疑惑心修諸功德，願生彼國，不了佛
CC006n0006_p0035a09║智、不思議智、不可稱智、大乘廣智、無等無倫最上勝智。於此
CC006n0006_p0035a10║諸智疑惑不信，猶信罪福，修習善本，願生其國。復有眾生，積
CC006n0006_p0035b01║集善根，希求佛智、普遍智、無等智、威德廣大不思議智，於自
CC006n0006_p0035b02║善根不能生信，故於往生清淨佛國，意志猶豫、無所專據，然
CC006n0006_p0035b03║猶續念不絕，結其善願為本，續得往生。是諸人等，以此因緣
CC006n0006_p0035b04║雖生彼國，不能前至無量壽所，道止佛國界邊七寶城中。佛
CC006n0006_p0035b05║不使爾；身行所作，心自趣向。亦有寶池蓮華自然受身，飲食
CC006n0006_p0035b06║快樂如忉利天，於其城中不能得出，所居舍宅在地不能隨
CC006n0006_p0035b07║意高大。於五百歲，常不見佛、不聞經法、不見菩薩聲聞聖眾。
CC006n0006_p0035b08║其人智慧不明，知經復少，心不開解、意不歡樂，是故於彼謂
CC006n0006_p0035b09║之胎生。若有眾生，明信佛智乃至勝智，斷除疑惑，信己善根
CC006n0006_p0035b10║作諸功德至心迴向，皆於七寶華中自然化生。跏趺而坐須
CC006n0006_p0036a01║臾之頃，身相光明、智慧功德，如諸菩薩具足成就。彌勒當知，
CC006n0006_p0036a02║彼化生者，智慧勝故。其胎生者，五百歲中不見三寶、不知菩
CC006n0006_p0036a03║薩法式、不得修習功德，無因奉事無量壽佛。當知此人，宿世
CC006n0006_p0036a04║之時無有智慧，疑惑所致。」
CC006n0006_p0036a05║惑盡見佛第四十一
CC006n0006_p0036a06║「譬如轉輪聖王有七寶獄，王子得罪，禁閉其中。層樓綺殿、寶
CC006n0006_p0036a07║帳金牀、欄窗榻座妙飾奇珍，飲食衣服如轉輪王，而以金鏁
CC006n0006_p0036a08║繫其兩足。諸小王子寧樂此不？」慈氏白言：「不也。世尊！彼幽縶
CC006n0006_p0036a09║時心不自在，但以種種方便欲求出離。求諸近臣終不從心，
CC006n0006_p0036a10║輪王歡喜方得解脫。」佛告彌勒：「此諸眾生亦復如是。若有墮
CC006n0006_p0036b01║於疑悔，希求佛智至廣大智，於自善根不能生信，由聞佛名
CC006n0006_p0036b02║起信心故，雖生彼國，於蓮華中不得出現。彼處華胎，猶如園
CC006n0006_p0036b03║苑宮殿之想。何以故？彼中清淨，無諸穢惡。然於五百歲中，不
CC006n0006_p0036b04║見三寶、不得供養奉事諸佛、遠離一切殊勝善根，以此為苦，
CC006n0006_p0036b05║不生欣樂。若此眾生識其罪本，深自悔責，求離彼處。往昔世
CC006n0006_p0036b06║中過失盡已，然後乃出，即得往詣無量壽所，聽聞經法，久久
CC006n0006_p0036b07║亦當開解歡喜，亦得徧供無數無量諸佛，修諸功德。汝阿逸
CC006n0006_p0036b08║多！當知疑惑於諸菩薩為大損害、為失大利，是故應當明信
CC006n0006_p0036b09║諸佛無上智慧。」慈氏白言：「云何此界一類眾生，雖亦修善而
CC006n0006_p0036b10║不求生？」佛告慈氏：「此等眾生智慧微淺，分別西方不及天界。
CC006n0006_p0037a01║是以非樂，不求生彼。」慈氏白言：「此等眾生虛妄分別。不求佛
CC006n0006_p0037a02║剎，何免輪迴？」佛言：「彼等所種善根，不能離相、不求佛慧，深著
CC006n0006_p0037a03║世樂、人間福報。雖復修福，求人天果。得報之時一切豐足，而
CC006n0006_p0037a04║未能出三界獄中。假使父母、妻子、男女眷屬欲相救免，邪見
CC006n0006_p0037a05║業王未能捨離，常處輪迴而不自在。汝見愚痴之人不種善
CC006n0006_p0037a06║根，但以世智聰辯增益邪心，云何出離生死大難？復有眾生，
CC006n0006_p0037a07║雖種善根作大福田，取相分別情執深重，求出輪迴終不能
CC006n0006_p0037a08║得。若以無相智慧植眾德本，身心清淨遠離分別，求生淨剎、
CC006n0006_p0037a09║趣佛菩提，當生佛剎永得解脫。」
CC006n0006_p0037a10║菩薩往生第四十二
CC006n0006_p0037b01║彌勒菩薩白佛言：「今此娑婆世界及諸佛剎不退菩薩當生
CC006n0006_p0037b02║極樂國者，其數幾何？」佛告彌勒：「於此世界有七百二十億菩
CC006n0006_p0037b03║薩，已曾供養無數諸佛，植眾德本，當生彼國。諸小行菩薩修
CC006n0006_p0037b04║習功德，當往生者，不可稱計。不但我剎諸菩薩等往生彼國，
CC006n0006_p0037b05║他方佛土亦復如是。從遠照佛剎，有十八俱胝那由他菩薩
CC006n0006_p0037b06║摩訶薩生彼國土。東北方寶藏佛剎，有九十億不退菩薩當
CC006n0006_p0037b07║生彼國。從無量音佛剎、光明佛剎、龍天佛剎、勝力佛剎、師子
CC006n0006_p0037b08║佛剎、離塵佛剎、德首佛剎、仁王佛剎、華幢佛剎，不退菩薩當
CC006n0006_p0037b09║往生者，或數十百億、或數百千億，乃至萬億。其第十二佛名
CC006n0006_p0037b10║無上華，彼有無數諸菩薩眾，皆不退轉，智慧勇猛，已曾供養
CC006n0006_p0038a01║無量諸佛，具大精進，發趣一乘，於七日中即能攝取百千億
CC006n0006_p0038a02║劫大士所修堅固之法，斯等菩薩皆當往生。其第十三佛名
CC006n0006_p0038a03║曰無畏，彼有七百九十億大菩薩眾，諸小菩薩及比丘等不
CC006n0006_p0038a04║可稱計，皆當往生。十方世界諸佛名號及菩薩眾當往生者，
CC006n0006_p0038a05║但說其名，窮劫不盡。」
CC006n0006_p0038a06║非是小乘第四十三
CC006n0006_p0038a07║佛告慈氏：「汝觀彼諸菩薩摩訶薩，善獲利益。若有善男子、善
CC006n0006_p0038a08║女人，得聞阿彌陀佛名號，能生一念喜愛之心，歸依瞻禮、如
CC006n0006_p0038a09║說修行，當知此人為得大利，當獲如上所說功德。心無下劣
CC006n0006_p0038a10║亦不貢高，成就善根悉皆增上，當知此人非是小乘，於我法
CC006n0006_p0038b01║中得名第一弟子。是故告汝天人世間、阿修羅等，應當愛樂
CC006n0006_p0038b02║修習，生希有心，於此經中生導師想，欲令無量眾生速疾安
CC006n0006_p0038b03║住得不退轉，及欲見彼廣大莊嚴、攝受殊勝佛剎、圓滿功德
CC006n0006_p0038b04║者，當起精進聽此法門。為求法故，不生退屈諂偽之心，設入
CC006n0006_p0038b05║大火不應疑悔。何以故？彼無量億諸菩薩等，皆悉求此微妙
CC006n0006_p0038b06║法門，尊重聽聞，不生違背。多有菩薩欲聞此經而不能得，是
CC006n0006_p0038b07║故汝等應求此法。」
CC006n0006_p0038b08║受菩提記第四十四
CC006n0006_p0038b09║「若於來世，乃至正法滅時，當有眾生植諸善本，已曾供養無
CC006n0006_p0038b10║量諸佛。由彼如來加威力故，能得如是廣大法門，攝取受
CC006n0006_p0039a01║持，當獲廣大一切智智。於彼法中廣大勝解，獲大歡喜，廣為
CC006n0006_p0039a02║他說，常樂修行。諸善男子及善女人，能於是法，若已求、現求、
CC006n0006_p0039a03║當求者，皆獲善利。汝等應當安住無疑，種諸善本，應常修習，
CC006n0006_p0039a04║使無疑滯，不入一切種類珍寶成就牢獄。阿逸多！如是等類
CC006n0006_p0039a05║大威德者，能生佛法廣大異門。由於此法不聽聞故，有一億
CC006n0006_p0039a06║菩薩退轉阿耨多羅三藐三菩提。若有眾生於此經典，書寫、
CC006n0006_p0039a07║供養、受持、讀誦，於須臾頃為他演說、勸令聽聞，不生憂惱，乃
CC006n0006_p0039a08║至晝夜思惟彼剎及佛功德，於無上道終不退轉。彼人臨終，
CC006n0006_p0039a09║假使三千大千世界滿中大火，亦能超過，生彼國土。是人已
CC006n0006_p0039a10║曾值過去佛受菩提記，一切如來同所稱讚。是故應當專心
CC006n0006_p0039b01║信受、持誦、說行。」
CC006n0006_p0039b02║獨留此經第四十五
CC006n0006_p0039b03║「吾今為諸眾生說此經法，令見無量壽佛及其國土一切所
CC006n0006_p0039b04║有。所當為者，皆可求之，無得以我滅度之後復生疑惑。當來
CC006n0006_p0039b05║之世經道滅盡，我以慈悲哀愍，特留此經止住百歲。其有眾
CC006n0006_p0039b06║生值斯經者，隨意所願皆可得度。如來興世難值難見，諸佛
CC006n0006_p0039b07║經道難得難聞，遇善知識、聞法能行，此亦為難。若聞斯經信
CC006n0006_p0039b08║樂受持，難中之難無過此難。若有眾生得聞佛聲，慈心清淨、
CC006n0006_p0039b09║踊躍歡喜，衣毛為起或淚出者，皆由前世曾作佛道，故非凡
CC006n0006_p0039b10║人。若聞佛號心中狐疑，於佛經語都無所信，皆從惡道中來，
CC006n0006_p0040a01║宿殃未盡、未當度脫，故心狐疑不信向耳。」
CC006n0006_p0040a02║勤修堅持第四十六
CC006n0006_p0040a03║佛告彌勒：「諸佛如來無上之法、十力無畏無礙無著甚深之
CC006n0006_p0040a04║法，及波羅密等菩薩之法，非易可遇，能說法人亦難開示，堅
CC006n0006_p0040a05║固深信時亦難遭。我今如理宣說如是廣大微妙法門，一切
CC006n0006_p0040a06║諸佛之所稱讚，付囑汝等作大守護，為諸有情長夜利益。莫
CC006n0006_p0040a07║令眾生淪墮五趣、備受危苦。應勤修行，隨順我教。當孝於佛、
CC006n0006_p0040a08║常念師恩，當令是法久住不滅。當堅持之，無得毀失。無得為
CC006n0006_p0040a09║妄，增減經法。常念不絕，則得道捷。我法如是，作如是說。如來
CC006n0006_p0040a10║所行，亦應隨行。種修福善，求生淨剎。」
CC006n0006_p0040b01║福慧始聞第四十七
CC006n0006_p0040b02║爾時世尊而說頌曰：
CC006n0006_p0040b03║「若不往昔修福慧，於此正法不能聞，
CC006n0006_p0040b04║已曾供養諸如來，則能歡喜信此事。
CC006n0006_p0040b05║惡驕懈怠及邪見，難信如來微妙法，
CC006n0006_p0040b06║譬如盲人恆處闇，不能開導於他路。
CC006n0006_p0040b07║唯曾於佛植眾善，救世之行方能修，
CC006n0006_p0040b08║聞已受持及書寫，讀誦讚演并供養。
CC006n0006_p0040b09║如是一心求淨方，決定往生極樂國，
CC006n0006_p0040b10║假使大火滿三千，乘佛威德悉能超。
CC006n0006_p0041a01║如來深廣智慧海，唯佛與佛乃能知，
CC006n0006_p0041a02║聲聞億劫思佛智，盡其神力莫能測。
CC006n0006_p0041a03║如來功德佛自知，唯有世尊能開示，
CC006n0006_p0041a04║人身難得佛難值，信慧聞法難中難。
CC006n0006_p0041a05║若諸有情當作佛，行超普賢登彼岸，
CC006n0006_p0041a06║是故博聞諸智士，應信我教如實言。
CC006n0006_p0041a07║如是妙法幸聽聞，應常念佛而生喜，
CC006n0006_p0041a08║受持廣度生死流，佛說此人真善友。」
CC006n0006_p0041a09║聞經獲益第四十八
CC006n0006_p0041a10║爾時世尊說此經法，天人世間有萬二千那由他億眾生，遠
CC006n0006_p0041b01║離塵垢，得法眼淨。二十億眾生，得阿那含果。六千八百比丘，
CC006n0006_p0041b02║諸漏已盡，心得解脫。四十億菩薩，於無上菩提住不退轉，以
CC006n0006_p0041b03║弘誓功德而自莊嚴。二十五億眾生，得不退忍。四萬億那由
CC006n0006_p0041b04║他百千眾生，於無上菩提未曾發意，今始初發，種諸善根，願
CC006n0006_p0041b05║生極樂，見阿彌陀佛，皆當往生彼如來土，各於異方次第成
CC006n0006_p0041b06║佛，同名妙音如來。復有十方佛剎，若現在生及未來生，見阿
CC006n0006_p0041b07║彌陀佛者，各有八萬俱胝那由他人，得授記法忍，成無上菩
CC006n0006_p0041b08║提。彼諸有情，皆是阿彌陀佛宿願因緣，俱得往生極樂世界。
CC006n0006_p0041b09║爾時三千大千世界六種震動，并現種種希有神變，放大光
CC006n0006_p0041b10║明普照十方。復有諸天於虛空中作妙音樂，出隨喜聲。乃至
CC006n0006_p0042a01║色界諸天悉皆得聞，歎未曾有，無量妙花紛紛而降。尊者阿
CC006n0006_p0042a02║難、彌勒菩薩，及諸菩薩、聲聞、天龍八部，一切大眾聞佛所說，
CC006n0006_p0042a03║皆大歡喜，信受奉行。
CC006n0006_p0042a04║佛說大乘無量壽莊嚴清淨平等覺經
CC006n0006_p0042a05║敬跋三印大經會集本後
CC006n0006_p0042a06║丙戌之冬，家慈梅太夫人壽辰，（念祖）敬承慈命，重印吾師蓮公夏老居士所會集之
CC006n0006_p0042a07║《無量壽經》千部，深願各地聞風興起，印者無量、讀者無量、發心獲益者無量，以
CC006n0006_p0042a08║廣法施而迴刦運。迺甫經逾月，而淨宗學會、儒佛同心學會，以暨崇儉素食會、
CC006n0006_p0042a09║萬國道德會、正誼學會等，諸方善信先後發心，續印此經達三千部，於以見人之
CC006n0006_p0042a10║好善，誰不如我？法不孤起，仗緣乃生。（念祖）所印千部．既有家母舅南昌梅公為之序，又
CC006n0006_p0042a11║有家岳丈三台蕭公為之跋，而此次發心續印，諸公咸欲（念祖）略叙梗概，用誌勝緣。
CC006n0006_p0042a12║雖自維淺陋，然於義不可以辭，謹就見聞感想所及，供養大眾，幸垂察焉。
CC006n0006_p0042a13║愚聞蓮師之集成此經也，首蒙宗教俱徹之大德慧老法師，於佛前持經攝影，以資
CC006n0006_p0042a14║印證；繼有禪宗大德月溪法師，力贊速印；復有密宗大德超一法師，協助流通；更有
CC006n0006_p0042b01║律宗大德慈舟法師，親為科判，並在濟開講，盛况空前，拈花寺亦曾開講全部。至於
CC006n0006_p0042b02║領眾課誦此經，則有極樂庵方丈妙禪老和尚；並請山東女子蓮社吳倩薌社長，在
CC006n0006_p0042b03║寺開講兩月。而長期以此自課者．則有悟妙法師、本覺法師，與比丘尼心常師。發
CC006n0006_p0042b04║願注解此經者，則有曾著《蒙藏佛教史》之妙舟法師。期以十年精力為此經疏鈔者，則
CC006n0006_p0042b05║有淨宗祖庭石壁山玄中寺方丈雪峯法師。妙、雪兩師與續可法師，均為大學畢業；
CC006n0006_p0042b06║妙、續兩師又均曾服務於軍政教育各界者也。而續公出家因緣，則半由此經。當
CC006n0006_p0042b07║其幼年，即於吾師信仰極深。中年發心學佛，吾師即以此經授之曰：「佛法非同小
CC006n0006_p0042b08║緣，宜先熟此以培善根。」乃未半月竟能背誦。吾師嘉其猛利，為講淨宗要旨，連
CC006n0006_p0042b09║夕達旦，凡四十日。隆冬風雪，爐火無溫，聽者講者俱忘寒疲。續公欲企淨業大
CC006n0006_p0042b10║成，未幾敝屣世榮，披剃圓具。現已宏法平津，羣推其慧辯特出，皆此經有以啟之。
CC006n0006_p0042b11║以上所述，均為目前出家大德，與此經有殊勝因緣者。至若唐宋以前，高僧名
CC006n0006_p0042b12║賢受持讚演，獲得靈感者，不可勝數。而現在居士中得益此經者，尤多可紀：有
CC006n0006_p0042b13║素不信佛，因睹此經善根頓發，遂率眷屬同受皈戒，最先課讀，最先成誦，最先
CC006n0006_p0042b14║印行二千部於十五年前者，故丕威將軍張公憲臣也。十年課誦此經從未間斷，且
CC006n0006_p0042b15║在黃陽山閉關手寫數本施人，古稀高齡，健逾少壯，李西原老居士也。多年沉疴，百
CC006n0006_p0042b16║藥罔效，因拜誦此經宿疾頓瘳，正信既啟，判若兩人，發願盡未來際讀此宏此者，
CC006n0006_p0042b17║黃正明女士；踵而行之者，李明坤、梅葛明、錦明女士等也。乍讀此經歡喜讚嘆，
CC006n0006_p0043a01║未幾即能背誦如流，從此皈向佛門，志修淨業者，張輔卿將軍也。發心手寫此經，
CC006n0006_p0043a02║預備將來影印者，則有蕭公龍友、郭公則澐、李君廣平。因誦持而堅正信，或
CC006n0006_p0043a03║為日課，或能背誦，或除宿障，或增善根，則有曲善堂、夏悟明、王述宗諸居士。雖
CC006n0006_p0043a04║向佛乘，未獲途轍，驟遇此經，如貧得寶，則有馮性圓諸女士。夙信淨土，自謂
CC006n0006_p0043a05║已窺堂奧，及讀此經，始愧往昔未得門徑；又聞吾師講解，乃知此法頓賅八教，
CC006n0006_p0043a06║圓攝五宗，廣大精深，令人歡嘆、愧奮於不能自已，則（念祖）與黃臚初中將、齊重九居
CC006n0006_p0043a07║士等也。至於讀誦此經，或著顯效、或獲密益，耳目所及，已難悉數。亦有乍信
CC006n0006_p0043a08║乍疑，隨人言轉，或熟視無睹，或期諸將來，此雖福緣未具，善根容有發時。若於
CC006n0006_p0043a09║原譯既未遍讀，會本更未詳參，妄逞瞽說，意存嫉忌，則竟是波旬眷屬，如來所
CC006n0006_p0043a10║謂可憐憫者。本經有云：「若不往昔修福慧，於此正法不能聞。」又云：「惡憍懈怠及
CC006n0006_p0043a11║邪見，譬如盲人恒處暗。」於以見眾生機感各各不同，善根不可思議，業力亦不可
CC006n0006_p0043a12║思議，我佛已屢言之矣。（念祖）初獲此本，未遑措意，迨蒐集五種原譯，逐一披讀，
CC006n0006_p0043a13║始知此經非特為淨土羣經之綱要，而且於世道隆污、國運興衰，有絕大關係。
CC006n0006_p0043a14║又檢三家節會之本，詳參互校，益恍然於吾師弘法救世之苦心，與會集此經之精慎，
CC006n0006_p0043a15║實非淺識寡學所能夢見。宜乎緇素大德，先後倡導、讚嘆，不謀而同也。
CC006n0006_p0043a16║善乎沈善登居士（曾著《報恩論》，近代佛學界特出人物也）之言曰：「淨宗之妙，在不離佛法而行世法，不廢世法
CC006n0006_p0043a17║而證佛法。」此經備示依正莊嚴，修持位次而外，實如前跋所謂：「苦樂忻厭，生佛
CC006n0006_p0043b01║感應之理，闡發盡致；顯密性相，事理因果之義，賅括無遺。是以志向大乘者在
CC006n0006_p0043b02║所必讀，有心救世者在所必宏也。」慨自世風日下，人心陷溺，同業共感，刦運空前，
CC006n0006_p0043b03║羣感切膚，咸思挽救。然而劫由業成，業由心造；欲迴刦運，須正人心。世風
CC006n0006_p0043b04║未轉，刦運難迴；苦因不拔，苦果難出。本經菩薩修持以下，直至三十七品，剴切
CC006n0006_p0043b05║指示濁世致苦之由與出苦之方，深悲極慈，重重誨勉。其間歷叙眾生以三毒五
CC006n0006_p0043b06║惡之業，招輾轉痛燒之報，儼然為今日災刦寫照。欲令眾生觀果知因，洗心易行，
CC006n0006_p0043b07║改往修來，離苦得樂。若僅知持名，不明綱宗，既昧往生正因，難收感應效果。
CC006n0006_p0043b08║是以本經於禮佛現光之前，又復揭示「佛所行處，天下和順，日月清明，風雨以
CC006n0006_p0043b09║時，災厲不起，國豐民安，兵戈無用，崇德興仁，務修禮讓，國無盜賊，民無怨
CC006n0006_p0043b10║枉，強不凌弱，各得其所」（以上十三句經文）。盖法不異佛、佛不離法，此經誦持處，即佛光照
CC006n0006_p0043b11║攝處。更有如前跋所云：「果能受持讀誦，必獲開慧滅業，延壽增福之效；普遍流
CC006n0006_p0043b12║通，實有移風易俗，矯正人心之功。」是以前清開國，特重此經，宮庭課誦，著為
CC006n0006_p0043b13║定例。故得人知自戒，上下相安。迨乎末葉輟誦，綱紀日紊，而清社亦顛覆隨之矣。
CC006n0006_p0043b14║會疏有云：「此經乃七難消滅之真言．天下太平之秘訣。」實為確論，非讆言也。
CC006n0006_p0043b15║猶憶日寇鴟張，國都播遷，林故主席禮請海內唯一耆德虛雲老法師主持法會。
CC006n0006_p0043b16║（念祖）服務後方，幸獲皈依。老法師諄諄誥誡吾人，亦以挽劫修道，自他俱利，莫
CC006n0006_p0043b17║如潛心淨業。當代龍象太虛大師，提倡建設人間淨土，亦曾詳引此經文句。與夫
CC006n0006_p0044a01║蓮師會集此本之深心，示現雖異，而悲願無殊。由是觀之，無論挽刦修道，與建
CC006n0006_p0044a02║設人間淨土，莫不以此為根本階梯，可斷言矣。此經多印一部，持誦多增一人，
CC006n0006_p0044a03║即減少一分業力，挽回一分世運。所望弘法長德，憂世賢達，合力提倡，普遍推
CC006n0006_p0044a04║行。庶使此照真達俗、事理雙融之契經，凡聖齊攝、性修不二之寶典，光明遍照，
CC006n0006_p0044a05║佛日常輝，則其潛消災禍，扶翌倫紀，效力之偉將有非言可喻者。治本之圖莫
CC006n0006_p0044a06║善於此，救時之要亦莫先於此。耆碩俊彥所見皆同，幸勿等閑視之也。
CC006n0006_p0044a07║更有進者，如來懸記，此經獨留。值斯經者，皆可得度。《報恩論》云：「人道一日
CC006n0006_p0044a08║不壞，則此經一日不壞。」又謂：「此乃佛說一切經中真實、圓頓、了義，反乎此者即皆魔
CC006n0006_p0044a09║說。」可謂大聲疾呼懇切極矣。竊意當來獨留者，必為此本無疑，因其備具諸譯之
CC006n0006_p0044a10║長故。又復當知，彌勒菩薩既受此經於佛，且曾發願，於刀兵刦中擁護眾生
CC006n0006_p0044a11║（見《悲華經》）。凡於此經受持宏揚者，即為福德無邊彌勒菩薩之所擁護。然必肯讀肯弘，方
CC006n0006_p0044a12║能與菩薩本願相應，因此菩薩受佛重誨，於此經典作大守護故。至於會集緣起，
CC006n0006_p0044a13║及其重要意義，具詳梅、黃兩序，暨《大經合讚》中。威遠黃君，為吾師入室弟子，梅
CC006n0006_p0044a14║公則與吾師同遊佛海幾四十年。南梅北夏，有若岱華並峙。相知既深，所言尤確。詳
CC006n0006_p0044a15║閱兩序，再讀本經，更易瞭然，固無待（念祖）複述。仍將《大經合讚》節印於後，深研熟味，
CC006n0006_p0044a16║獲益無窮。切望讀者加之意焉。丙戌嘉平佛成道日弟子江陵黃念祖敬跋
CC006n0006_p0044a17║（弟子眾等）敬以印經功德，迴施法界一切有情。此經所在咸蒙慈光，夙現寃親同獲解
CC006n0006_p0044b01║脫。凡有受持、讀誦、印寫、流通，罪障消除，福慧增長。並願天下和順，日月清明，
CC006n0006_p0044b02║風雨以時，災厲不起，國豐民安，兵戈無用，崇德興仁，務修禮讓，國無盗賊，
CC006n0006_p0044b03║民無怨枉，强不陵弱，各得其所，共登覺岸，圓證善提。十方善信，咸同此願。
CC006n0006_p0044b04║印經功德姓名列後（每願一萬元）
CC006n0006_p0044b05║梅光羲一願夏蓮居一願劉銘信　劉錫三　李公田　張子和　以上各二十願陳敦五十二願張李明坤
CC006n0006_p0044b06║　張時氏　張舒吉　譚冠俊　張女士（西記）　梅錦明　周壽甫　曲善堂　以上各十願孫國威　胡毓岫　李茂林
CC006n0006_p0044b07║　蕭瑾　張春山　各五願林玉聲四願梅煥年　王述宗　各三願周梅懿輝　孫綺先　黃臚初
CC006n0006_p0044b08║　齊昌鼎　關國章　林文錚　李任以冰　沈宗漢　鄭觀森　佘艮甫　各二願蕭家騤　張　劍　梅靜明
CC006n0006_p0044b09║　吳宗濟　田志剛　梅蓮明　朱行中　楊壽梅　章蓮府　黃正明　周梅葛明　羅清來　唐興汧　陳繩五　馮陳祖怡
CC006n0006_p0044b10║　鄭獨步　金濤園　曹愷蓀　馮　蕙　馬國樑　陳大銑　白祥華　劉奎儒　宗　彩　劉象寅　吳景陽　蘇良桂
CC006n0006_p0044b11║　王　龍　杜忠和　劉雁聲　古柏年　陳宗基　康濬源　吳國乾　李世澄　劉曾履　李學義　董行▆　魏先任
CC006n0006_p0044b12║　馬殿騶　李西原　李孝元　黃紹祖　李級仁　崔淨海　胡佩衡　周啓琪　陳雲寶　張康侯　黃福（生民）　趙殿璽
CC006n0006_p0044b13║　張善孝　張先意　張紉秋　吳子嘉　莊惕生　杜紹彭　陳蓮森　王午峰　以上各一願陳正坤　宓悟鑑
CC006n0006_p0044b14║　傅維明　梁鎮湘　馬殿騶　徐樹滋　杜敬南　孫常卿　杜肇慶　雷溥華　張國治　張國望　牟小東　每二人一願
CC006n0006_p0044b15║金湘生　舒啓泰　徐宣明　成鍾福　祝土英　李永光　吳毅華　齊淑賢　吳雲波　許文蘭　陳雨人　王梅峯
CC006n0006_p0044b16║　孫棟家　孫棟文　孫棟菡　以上每三人一願趙子忱　張國超　張寶紳　郭松茂　以上四人一願
CC006n0006_p0044b17║呂嘉廣　劉世賢　劉王坤綏　以上各三千元楊萬國　耿惠靜　王達生　夏悟明　張李氏　陳張孝馨　陳萬松
CC006n0006_p0044b18║　陳人鑑　陳大有　陳揚氏　陳明珍　陳人瑞　陳徐氏　江澤安　陳人權　陳人柱　李中宏　李慧修　每人一千元
CC006n0006_p0044b19║劉揚惠軒　朱張世維　王孫蘭春　劉靜如　翟黃淑良　馮光慧　王秀峯　王黃德卿　廉金奎　霍李存德
CC006n0006_p0044b20║　張齊玉潔　薛劉秉志　張歐淑身　楊子奉　楊萬水　李李氏　路雲卿　楊樹敏　于呂淑華　徐志民　張志恒
CC006n0006_p0044b21║　陳趙氏　高武權　王雲芳　張瑞雲　趙素真　侯俊英　高業華　張高氏　史淑琴　趙玉珍　張崇瑜　陳雅言
CC006n0006_p0044b22║　霍瑞珍　王嵩華　孫厚文　孫桂芳　劉芳萱　劉利貞　劉利仁　劉利聲　王敬三　于源賓　王文英
CC006n0006_p0044b23║　孫光琦　霍玉峯　周霍素景　于秀林　張呂氏　呂自新　于文波　朱浩志　楊劉氏　以上各一千元
CC006n0006_p0045a01║大經合讚
CC006n0006_p0045a02║欲修淨業者必讀此經，因其為淨宗諸經綱要故；非讀不能深入故，讀之能得總持故。
CC006n0006_p0045a03║已修淨業者不可不讀此經，因其於世出世間因果、苦樂，詳賅無遺故；非熟讀不能
CC006n0006_p0045a04║堅正信故；又於極樂依正修持法式，非讀此不易明了故。
CC006n0006_p0045a05║習禪者須讀此經，因此法門即無上深妙禪故；彌陀即自性故，淨土即惟心故；有禪
CC006n0006_p0045a06║有淨土猶如帶角虎故；又即淨即禪故，淨外無禪故；不信淨土即不信禪故，亦即不
CC006n0006_p0045a07║信自心故。
CC006n0006_p0045a08║學密者須讀此經，因自經首上師說法，入灌頂階，受菩提記，以迄道場莊嚴，本尊放
CC006n0006_p0045a09║光，全部具足四種曼陀羅故。又密嚴不離極樂故。
CC006n0006_p0045a10║宗賢首者不可不讀此經，因諸大菩薩咸共遵修普賢大士之德，處處導歸極樂故；純顯
CC006n0006_p0045a11║理事無碍故；又即小本《華嚴》故；極樂即華藏故。
CC006n0006_p0045a12║宗天台者不可不讀此經，因隨文虔誦，止觀已具，不歷次第，自在圓頓門中故；即境即
CC006n0006_p0045a13║心故，會三歸一故；又即《法華》所謂「唯此一事實，餘二則非真」故。
CC006n0006_p0045a14║宗法相者不可不讀此經，因極樂依正即法相故；信願持名是唯識故；由願生而悟無
CC006n0006_p0045a15║生，由依他而證圓實故；入有得空，轉識成智故。
CC006n0006_p0045a16║已持《小本》者再讀此經，頓覺心地開朗；讀此經再持《小本》，更見簡妙精切。依此經發
CC006n0006_p0045a17║菩提心，一向專念，方得一心不亂故；不能專念决難一心故。
CC006n0006_p0045b01║讀《觀經》者再讀此經，益信「是心作佛，是心是佛」故；因其於出世三福闡發更詳故。又
CC006n0006_p0045b02║日觀、水觀，乃至寶樹、菩薩佛觀，較之《觀經》簡要易修故。
CC006n0006_p0045b03║未信佛者不可不讀此經，以此經能起正信故；因緣願力出生善根故；一染識田永為
CC006n0006_p0045b04║道種故；能讀此經即不信佛亦不失為善人故。
CC006n0006_p0045b05║喜文字者不可不讀此經，因此經皆漢、魏、唐、宋原文，雅潔簡練故；熟讀能悟作文方法
CC006n0006_p0045b06║故；能使文境高妙故；又由文字般若以起觀照，能達實相故。
CC006n0006_p0045b07║向大乘者必讀此經，因經中云：「如說修行，非是小乘，於我法中得名第一弟子，是人
CC006n0006_p0045b08║已曾值過去佛，受菩提記；無量億菩薩，皆悉求此微妙法門，尊重聽聞故；多有菩薩
CC006n0006_p0045b09║欲聞此經而不能得故。」
CC006n0006_p0045b10║學儒者不可不讀此經，因一向專念，即是誠意正心故；發菩提心，方能明德親民故；
CC006n0006_p0045b11║同生極樂，方可謂之止於至善故；舉凡《易》之「寂感」，《書》之「精一」，《禮》之「毋不敬」，《詩》之
CC006n0006_p0045b12║「思勿邪」，皆在此經之內故。
CC006n0006_p0045b13║無論治軍、從政、求學、經商，皆不可不讀此經，因其能對治貪嗔痴故；消業去習故；增
CC006n0006_p0045b14║福開慧故；能矯正人心移風易俗故；能消災化刦，使國運昌隆，世界平安故；是即無盡
CC006n0006_p0045b15║寶藏故。
CC006n0006_p0045b16║無論僧俗男女，皆不可不讀此經，因其普被三根故；能治眾病故；拔苦與樂故；是
CC006n0006_p0045b17║破暗之明燈，業海之慈航故；實一乘之了義，萬善之總門故；是以十方諸佛同讚故。