D16n8859_p0290b01║楞嚴妙指卷第五
D16n8859_p0290b02║釋弘演述
D16n8859_p0290b03║佛於眾生有何近遠眾生於佛自成遠近菩薩以度
D16n8859_p0290b04║生為事未得歸還故心迹望佛亦成近遠觀音已證
D16n8859_p0290b05║十方圓明今阿難亦然即同過去如來願度末劫眾
D16n8859_p0290b06║生即同未來修學魔佛之分始於三無漏具請攝心
D16n8859_p0290b07║方便特以退屈指出沉溺之病退即魔外屈即權小
D16n8859_p0290b08║眾生顛倒種習業報皆因迷覺成不覺但將四棄攝
D16n8859_p0290b09║盡根枝修行律儀小大性遮皆令捨不覺入覺唯依
D16n8859_p0290b10║初篇圓收三聚斷因處約離繫處廣乃見先佛所說
D16n8859_p0291a01║攝心之要三漸明證仍牒妙圓真心喻以淨器刳正
D16n8859_p0291a02║性中先持後持漸得身心不動此修既熟彼證方成
D16n8859_p0291a03║由達不覺全本覺修元無修即性淨解脫本覺全不
D16n8859_p0291a04║覺修順無修即方便淨解脫六度萬行修性相成即
D16n8859_p0291a05║圓淨解脫若諸世界六道眾生明流轉相有其心不
D16n8859_p0291a06║婬明顛倒性空親契元清淨體念念不染是名不隨
D16n8859_p0291a07║相續若唯據四心有無以判持犯七趣梵眾天已能
D16n8859_p0291a08║想念俱無乃至𤼵明智慧成就四果而皆不了妙覺
D16n8859_p0291a09║明心破隂但於寂滅精妙未圓尚墮枝岐果何故耶
D16n8859_p0291a10║汝修三昧三昧即首楞嚴本出塵勞正願為超二死
D16n8859_p0291b01║不悟此四乃生死深根聖階大敵如不能勝𭜥反為
D16n8859_p0291b02║𭜥降縱有多智他觀所𤼵禪定現前他觀所生由根
D16n8859_p0291b03║本未明盡其熏修不出欲界共聚於賢聖隱滅時廣
D16n8859_p0291b04║興像似疑誤眾生重申四種决定應上先明分別佛
D16n8859_p0291b05║說魔說文同湼槃果能以有漏身修無漏業妙𤼵三
D16n8859_p0291b06║摩提是即末世正法也問婬習難除未見諦者當修
D16n8859_p0291b07║何法始得相應答當修九想如般若云九想脹想壞
D16n8859_p0291b08║想血塗想膿爛想青想噉想散想骨想燒想（廣釋如
D16n8859_p0291b09║智論問曰行者云何觀是脹想等九事答曰行者先
D16n8859_p0291b10║持戒清淨令心不悔故易受觀法能破婬欲諸煩惱
D16n8859_p0292a01║賊觀人初死之日辭訣言語息出不反奄忽已死室
D16n8859_p0292a02║家驚慟號哭呼天言說方爾奄便那去氣滅身冷無
D16n8859_p0292a03║所覺識此為大畏無可免處譬如劫盡火燒無有遺
D16n8859_p0292a04║脫如說死至無貧富無勤修善惡無貴亦無賤老少
D16n8859_p0292a05║無免者無祈請可救亦無欺誑離無捍格得脫一切
D16n8859_p0292a06║無免處死法名為永離恩愛之處一切有生之所惡
D16n8859_p0292a07║者雖甚惡之無得脫者我身不久必當如是同於木
D16n8859_p0292a08║石無所別知我今不應貪著五欲不覺死至同於牛
D16n8859_p0292a09║羊牛羊禽獸雖見死者跳騰哮吼不自覺悟我既得
D16n8859_p0292a10║人身識別好醜當求甘露不死之法如說六情身完
D16n8859_p0292b01║具智鍳亦明利而不求道法唐受身智慧禽獸皆亦
D16n8859_p0292b02║知欲樂以自恣而不知方便為道修善事既已得人
D16n8859_p0292b03║身而但自放恣不知修善事與彼亦何異三惡道眾
D16n8859_p0292b04║生不得修道業已得此人身當勉自益利行者到死
D16n8859_p0292b05║屍邊見死屍胮脹如韋囊盛風異於本相心生猒畏
D16n8859_p0292b06║我身亦當如是未脫此法身中主識役御此身視聽
D16n8859_p0292b07║言語作罪作福以此自恣為何所趣而今但見空舍
D16n8859_p0292b08║在此是身好相細膚姝媚長眼直鼻平額高眉如是
D16n8859_p0292b09║等好令人心惑今但見胮脹好在何處男女之相亦
D16n8859_p0292b10║不可識作此觀已訶著欲心此臰屎囊胮脹可惡何
D16n8859_p0293a01║足貪著死屍風熱轉大裂壞在地五藏屎尿膿血流
D16n8859_p0293a02║出惡露已現行者取是壞相以况己身我亦如是皆
D16n8859_p0293a03║有是物與此何異我為甚惑為此屎囊薄皮所誑如
D16n8859_p0293a04║燈蛾投火但貪明色不知燒身已見裂壞男女相滅
D16n8859_p0293a05║我所著者亦皆如是死屍已壞肉血塗漫或見杖楚
D16n8859_p0293a06║死者青瘀黃赤或日曝瘀黑具取是相觀所著者若
D16n8859_p0293a07║赤白之色淨潔端正與此何異既見青瘀黃赤鳥獸
D16n8859_p0293a08║不食不埋不藏不久膿爛種種蟲生行者見已念此
D16n8859_p0293a09║死屍本有好色好香塗身衣以上服餙以華綵今但
D16n8859_p0293a10║臭壞膿爛塗染此是真實分先所餙綵皆是假借若
D16n8859_p0293b01║不燒不埋棄之曠野為鳥獸所食鳥挑其眼狗分其
D16n8859_p0293b02║手脚虎狼刳腹分掣𭺙裂殘藉在地有盡不盡行者
D16n8859_p0293b03║見已心生猒想思惟此屍未壞之時人所著處而今
D16n8859_p0293b04║壞敗無復本相但見殘藉鳥獸食處甚可惡畏鳥獸
D16n8859_p0293b05║已去風日飄曝筋斷骨離各各異處行者思惟本見
D16n8859_p0293b06║身法和合而有身相男女皆可分別今已離散各在
D16n8859_p0293b07║異處和合法滅身相亦無皆異於本所可愛著今在
D16n8859_p0293b08║何處身既離散處處白骨鳥獸食已唯有骨在觀是
D16n8859_p0293b09║骨人是為骨想骨想有二種一者骨人筋骨相連二
D16n8859_p0293b10║者骨節分離筋骨相連破男女長短好色細滑之相
D16n8859_p0294a01║骨節分離破眾生根本實相骨想復有二種一者淨
D16n8859_p0294a02║二者不淨淨者久骨白淨無血無膩色如白雪不淨
D16n8859_p0294a03║者餘血塗染膏膩未盡行者到屍林中或見積多草
D16n8859_p0294a04║木焚燒死屍腹破眼出皮色焦黑甚可惡畏須㬰之
D16n8859_p0294a05║間變為灰燼行者取是燒想思惟此身未死之前沭
D16n8859_p0294a06║浴香華五欲自恣今為火燒甚於兵刃此屍初死形
D16n8859_p0294a07║猶似人火燒須㬰本相都失一切有身皆歸無常我
D16n8859_p0294a08║亦如是觀是九想斷諸煩惱於滅婬欲最勝為滅婬
D16n8859_p0294a09║欲故說是九想問曰無常等十想為滅何事故說答
D16n8859_p0294a10║曰亦為滅婬欲等三毒問曰若爾者二相有何等異
D16n8859_p0294b01║答曰九想為遮未得禪定為婬欲所覆故十想能除
D16n8859_p0294b02║滅婬欲等三毒九想如縛賊十想如斬殺九想為初
D16n8859_p0294b03║學十想為成就復次是十想中不淨想攝九想有人
D16n8859_p0294b04║言十想中不淨想食不淨想世間不可樂想攝九想
D16n8859_p0294b05║復有人言十想九想同為離欲俱為湼槃所以者何
D16n8859_p0294b06║初死想動轉言語須㬰之間忽然已死身體䏺脹爛
D16n8859_p0294b07║壞分散各各變異是則無常若有著此法無常壞時
D16n8859_p0294b08║是即為苦若無常苦無得自在者是則無我不淨無
D16n8859_p0294b09║常苦無我則不可樂觀身如是食雖在口腦涎流下
D16n8859_p0294b10║與唾和合成味而咽與吐無異下入腹中即是食不
D16n8859_p0295a01║淨想以此九想觀身常變念念皆滅即是死想以是
D16n8859_p0295a02║九想猒世間樂知煩惱斷則安隱寂滅即是斷想以
D16n8859_p0295a03║是九想遮諸煩惱即是離想以是九想猒世間故知
D16n8859_p0295a04║此五眾滅更不復生是處安隱即是盡想復次九想
D16n8859_p0295a05║為因十想為果是故先九想後十想復次九想為外
D16n8859_p0295a06║門十想為內門是故經言二為甘露門一者不淨門
D16n8859_p0295a07║二者安那般那門是九想除人七種染著或有人染
D16n8859_p0295a08║著色若赤若白若赤白若黃若黑或有人不著色但
D16n8859_p0295a09║染著形容細膚纖指修目高眉或有人不著容色但
D16n8859_p0295a10║染著威儀進止坐起行住禮拜俯仰揚眉頓𥇒親近
D16n8859_p0295b01║按摩或有人不著容色威儀但染著言語輭聲美辭
D16n8859_p0295b02║隨時而說應意承旨能動人心或有人不著容色威
D16n8859_p0295b03║儀輭聲但染著細滑柔膚輭肌熱時身凉寒時體溫
D16n8859_p0295b04║或有人皆著五事或有人都不著五事但染著人相
D16n8859_p0295b05║若男若女雖得上六種欲不得所著之人猶無所解
D16n8859_p0295b06║捨世所重五種欲樂而隨其死死想多除威儀語言
D16n8859_p0295b07║愛胮脹想壞想噉想散想多除形容愛血塗想青瘀
D16n8859_p0295b08║想膿爛想多除色愛骨想燒想多除細滑愛九想除
D16n8859_p0295b09║雜愛及所著人愛噉想散想骨想徧除人愛噉殘離
D16n8859_p0295b10║散白骨中不見有人可著以是九想觀離愛心瞋癡
D16n8859_p0296a01║亦微薄不淨中淨顛倒癡故著是身今以是九想披
D16n8859_p0296a02║析身內見是身相癡心薄癡心薄則貪欲薄貪欲薄
D16n8859_p0296a03║則瞋亦薄所以者何人以貪身故生瞋今觀身不淨
D16n8859_p0296a04║心猒故不復貪身不貪身故不復生瞋三毒薄故一
D16n8859_p0296a05║切九十八使山皆動漸漸增進其道以金剛三昧摧
D16n8859_p0296a06║碎結山九想雖是不淨觀依是能成大事譬如大海
D16n8859_p0296a07║中臭屍溺人依以得渡問曰是九想有何性何所緣
D16n8859_p0296a08║何處攝答曰取想性緣欲界身色想眾攝亦身念處
D16n8859_p0296a09║少分或欲界攝或初禪二禪四禪攝未離欲散心人
D16n8859_p0296a10║得欲界繫離欲人心得色界繫胮脹等八想欲界初
D16n8859_p0296b01║禪二禪中攝淨骨想欲界初禪二禪四禪中攝三禪
D16n8859_p0296b02║中多樂故無是想是九想是開身念處門身念處開
D16n8859_p0296b03║三念處門是四念處開三十七品門三十七品開湼
D16n8859_p0296b04║槃城門入湼槃離一切憂惱諸苦滅五眾因緣生故
D16n8859_p0296b05║受湼槃常樂問曰聲聞人如是觀心猒離欲疾入湼
D16n8859_p0296b06║槃菩薩憐愍一切眾生集一切佛法度一切眾生不
D16n8859_p0296b07║求疾入湼槃故觀是九想云何不墮二乗證答曰菩
D16n8859_p0296b08║薩於眾生心生憐愍知眾生以三毒因緣故受今世
D16n8859_p0296b09║後世身心苦痛是三毒終不自滅亦不可以餘理得
D16n8859_p0296b10║滅但觀所著內外身相然後可除以是故菩薩欲滅
D16n8859_p0297a01║婬欲毒故觀是九想如人憐愍病者合和諸藥以療
D16n8859_p0297a02║之菩薩亦如是為著色眾生說是青瘀想等隨其所
D16n8859_p0297a03║著分別諸相如先說是為菩薩行九想觀復次菩薩
D16n8859_p0297a04║以大慈悲心行是九想作是念我未具足一切佛法
D16n8859_p0297a05║不入湼槃是為一法門我不應住此一法門我當學
D16n8859_p0297a06║一切法門以是故菩薩行九想無所妨菩薩行是九
D16n8859_p0297a07║想或時猒患心起如是不淨身可惡可患欲疾取湼
D16n8859_p0297a08║槃爾時菩薩作是念十方諸佛說一切法相空空中
D16n8859_p0297a09║無無常何况有不淨但為破淨顛倒故習行不淨是
D16n8859_p0297a10║不淨皆從因緣和合生無有自性皆歸空相我今不
D16n8859_p0297b01║應取是因緣和合生無自性不淨法欲疾入湼槃經
D16n8859_p0297b02║中亦有是說若色中無味相眾生不應著色以色中
D16n8859_p0297b03║有味故眾生起著若色無過罪眾生亦無猒色者以
D16n8859_p0297b04║色實有過惡故觀色則猒若色中無出相眾生亦不
D16n8859_p0297b05║能於色得解脫以色有出相故眾生於色得解脫味
D16n8859_p0297b06║是淨相因緣以是故菩薩不於不淨中沒早取湼槃
D16n8859_p0297b07║九想義分別竟）問食肉之訓開遮不同何也答廣釋
D16n8859_p0297b08║如楞伽第四（爾時大慧菩薩以偈問曰彼諸菩薩等
D16n8859_p0297b09║志求佛道者酒肉及與葱飲食為云何唯願無上尊
D16n8859_p0297b10║哀愍為演說愚夫所貪著臭穢無名稱虎狼所甘嗜
D16n8859_p0298a01║云何而可食食者生諸過不食為福善唯願為我說
D16n8859_p0298a02║食不食罪福大慧菩薩說偈問已復白佛言唯願世
D16n8859_p0298a03║尊為我等說食不食肉功德過惡我及諸菩薩於現
D16n8859_p0298a04║在未來當為種種希望食肉眾生分別說法令彼眾
D16n8859_p0298a05║生慈心相向得慈心已各於住地清淨明了疾得究
D16n8859_p0298a06║竟無上菩提聲聞緣覺自地止息已亦得速成無上
D16n8859_p0298a07║菩提惡邪論法諸外道輩邪見斷常顛倒計著尚有
D16n8859_p0298a08║遮法不聽食肉况復如來世間救護正法成就而食
D16n8859_p0298a09║肉耶佛告大慧善哉善哉諦聽諦聽善思念之當為
D16n8859_p0298a10║汝說大慧白佛言唯然受教佛告大慧有無量因緣
D16n8859_p0298b01║不應食肉然我今當為汝畧說謂一切眾生從本以
D16n8859_p0298b02║來展轉因緣常為六親以親想故不應食肉驢騾駱
D16n8859_p0298b03║駝狐狗牛馬人獸等肉屠者雜賣故不應食肉不淨
D16n8859_p0298b04║氣分所生長故不應食肉眾生聞氣悉生恐怖如旃
D16n8859_p0298b05║陀羅及譚婆等狗見憎惡驚怖群吠故不應食肉又
D16n8859_p0298b06║令修行者慈心不生故不應食肉凡愚所嗜臭穢不
D16n8859_p0298b07║淨無善名稱故不應食肉令諸呪術不成就故不應
D16n8859_p0298b08║食肉以殺生者見形起識深味著故不應食肉彼食
D16n8859_p0298b09║肉者諸天所棄故不應食肉令口氣臭故不應食肉
D16n8859_p0298b10║多惡夢故不應食肉空閑林中虎狼聞香故不應食
D16n8859_p0299a01║肉令飲食無節故不應食肉令修行者不生猒離故
D16n8859_p0299a02║不應食肉我嘗說言凡所飲食作食子肉想作服藥
D16n8859_p0299a03║想故不應食肉聽食肉者無有是處復次大慧過去
D16n8859_p0299a04║有王名師子蘇陀婆食種種肉遂至食人臣民不堪
D16n8859_p0299a05║即便謀反斷其奉祿以食肉者有如是過故不應食
D16n8859_p0299a06║肉復次大慧凡諸殺者為財利故殺生屠販彼諸愚
D16n8859_p0299a07║癡食肉眾生以錢為網而捕諸肉彼殺生者若以財
D16n8859_p0299a08║物若以鈎網取彼空行水陸眾生種種殺害屠販求
D16n8859_p0299a09║利大慧亦無不教不求不想而有魚肉以是義故不
D16n8859_p0299a10║應食肉大慧我有時說遮五種肉或制十種今於此
D16n8859_p0299b01║經一切種一切時開除方便一切悉斷大慧如來應
D16n8859_p0299b02║供等正覺尚無所食况食魚肉亦不教人以大悲前
D16n8859_p0299b03║行故視一切眾生猶如一子是故不聽令食子肉）湼
D16n8859_p0299b04║槃四相品（爾時迦葉菩薩白佛言世尊食肉之人不
D16n8859_p0299b05║應施肉何以故我見不食肉者有大功德佛讚迦葉
D16n8859_p0299b06║善哉善哉汝今乃能善知我意護法菩薩應當如是
D16n8859_p0299b07║善男子從今日始不聽聲聞弟子食肉若受檀越信
D16n8859_p0299b08║施之時應觀是食如子肉想迦葉菩薩復白佛言世
D16n8859_p0299b09║尊云何如來不聽食肉善男子夫食肉者斷大慈種
D16n8859_p0299b10║迦葉又言如來何故先聽比丘食三種淨肉迦葉是
D16n8859_p0300a01║三種淨肉隨事漸制迦葉菩薩復白佛言世尊何因
D16n8859_p0300a02║緣故十種不淨乃至九種清淨而復不聽佛告迦葉
D16n8859_p0300a03║亦是因事漸次而制當知即是現斷肉義迦葉菩薩
D16n8859_p0300a04║復白佛言云何如來稱讚魚肉為美食耶善男子我
D16n8859_p0300a05║亦不說魚肉之屬為美食也我說甘蔗粳米石蜜一
D16n8859_p0300a06║切穀麥及黑石蜜乳酪酥油以為美食雖說應畜種
D16n8859_p0300a07║種衣服所應畜者要是壞色何况貪著是魚肉味迦
D16n8859_p0300a08║葉復言如來若制不食肉者彼五種味乳酪酪漿生
D16n8859_p0300a09║酥熟酥胡麻油等及諸衣服憍奢耶衣珂貝皮革金
D16n8859_p0300a10║銀盂器如是等物亦不應受善男子不應同彼尼犍
D16n8859_p0300b01║所見如來所制一切禁戒各有異意異意故聽食三
D16n8859_p0300b02║種淨肉異想故斷十種肉異想故一切悉斷及自死
D16n8859_p0300b03║者迦葉我從今日制諸弟子不得復食一切肉也迦
D16n8859_p0300b04║葉其食肉者若行若住若坐若卧一切眾生聞其肉
D16n8859_p0300b05║氣悉生恐怖譬如有人近師子已眾生見之聞師子
D16n8859_p0300b06║臭亦生恐怖善男子如人啖蒜臭穢可惡餘人見之
D16n8859_p0300b07║聞臭捨去設遠見者猶不欲視况當近之諸食肉者
D16n8859_p0300b08║亦復如是一切眾生聞其肉氣悉皆恐怖生畏死想
D16n8859_p0300b09║水陸空行有命之類悉捨之走咸言此人是我等𭜥
D16n8859_p0300b10║是故菩薩不習食肉為度眾生示現食肉雖現食之
D16n8859_p0301a01║其實不食善男子如是菩薩清淨之食猶尚不食况
D16n8859_p0301a02║當食肉善男子我湼槃後無量百歲四道聖人悉復
D16n8859_p0301a03║湼槃正法滅後於像法中當有比丘貌像持律少讀
D16n8859_p0301a04║誦經貪嗜飲食長養其身身所被服麤陋醜惡形容
D16n8859_p0301a05║憔悴無有威德放畜牛羊擔負薪草頭鬚𤓰髮悉皆
D16n8859_p0301a06║長利雖服袈裟猶如獵師細視徐行如猫伺鼠常唱
D16n8859_p0301a07║是言我得羅漢多諸病苦眠臥糞穢外現賢善內懷
D16n8859_p0301a08║貪嫉如受啞法婆羅門等實非沙門現沙門像邪見
D16n8859_p0301a09║熾盛誹謗正法如是等人破壞如來所制戒律正行
D16n8859_p0301a10║威儀說解脫果離清淨法及壞甚深秘密之教各自
D16n8859_p0301b01║隨意反說經律而作是言如來皆聽我等食肉自生
D16n8859_p0301b02║此論言是佛說互共諍訟各自稱是沙門釋子善男
D16n8859_p0301b03║子爾時復有諸沙門等貯聚生穀受取魚肉手自作
D16n8859_p0301b04║食執持油瓶寳葢革屣親近國王大臣長者占相星
D16n8859_p0301b05║宿勤修醫道畜養奴婢金銀璢璃𤥭璖瑪瑙玻瓈真
D16n8859_p0301b06║珠珊瑚琥珀璧玉珂貝種種果蓏學諸伎藝畫師泥
D16n8859_p0301b07║作造書教學種植根栽蠱道呪幻和合諸藥作倡妓
D16n8859_p0301b08║樂香華治身樗蒲圍碁學諸工巧若有比丘能離如
D16n8859_p0301b09║是諸惡事者當說是人真我弟子爾時迦葉復白佛
D16n8859_p0301b10║言世尊諸比丘比丘尼優婆塞優婆夷因他而活若
D16n8859_p0302a01║乞食時得雜肉食云何得食應清淨法佛言迦葉當
D16n8859_p0302a02║以水洗令與肉別然後廼食若其食器為肉所汙但
D16n8859_p0302a03║使無味聽用無罪若見食中多有肉者則不應受一
D16n8859_p0302a04║切現肉悉不應食食者得罪我今唱是斷肉之制若
D16n8859_p0302a05║廣說者則不可盡湼槃時到是故畧說）皆言漸制今
D16n8859_p0302a06║經明五淨乃如來神力所化若佛滅後雖不見不聞
D16n8859_p0302a07║不疑自死鳥殘皆有命根决相酬償無可食理宣律
D16n8859_p0302a08║師感應記四天王等告宣師曰佛言我初成道時雖
D16n8859_p0302a09║開毘尼中聽食三種淨肉亦非四生之類是諸禪定
D16n8859_p0302a10║之肉是不思議肉非汝所知何故謗讟我教（云云）妄
D16n8859_p0302b01║引如來小教證可從權者深違此㫖（附弘即居士問
D16n8859_p0302b02║書家嚴讀楞嚴經問何為五淨弟子對以會解不見
D16n8859_p0302b03║不聞不疑今言五者加自死鳥殘家嚴云不然佛言
D16n8859_p0302b04║此肉皆我神力化生本無命根因大慈悲假名為肉
D16n8859_p0302b05║既名為假則非真肉可知况許比丘食焉得謂不見
D16n8859_p0302b06║聞等事觀草菜不生神力所加疑即香蕈之類所謂
D16n8859_p0302b07║本無命根者也引五淨文教人食肉此亦有錯弟子
D16n8859_p0302b08║思此說甚有理不識注釋果有誤否書之求正答如
D16n8859_p0302b09║來神力不可思議化儀方便不可思議戒律開遮不
D16n8859_p0302b10║可思議五淨之名全由神力化生而有化生故無命
D16n8859_p0303a01║無命故云淨是義深遠乃因初成正覺首演雜華梵
D16n8859_p0303a02║網用被上根先習小機如盲如聾遂脫珍御服執除
D16n8859_p0303a03║糞器隨根誘導於殺生食肉示以不見不聞不疑自
D16n8859_p0303a04║死鳥殘此穢土隨方毘尼因襲已久難以頓改汝婆
D16n8859_p0303a05║羅門地多蒸濕加以沙石草菜不生是也欲制不食
D16n8859_p0303a06║明訓先開可食權宜即於可中成就不可我以神力
D16n8859_p0303a07║化生假名為肉是也未開方等所有五淨實無命根
D16n8859_p0303a08║然非來翰所指若蒸菌類則不必以神力化言其無
D16n8859_p0303a09║命假名為肉肉字終銷不去茲葢陽予隂奪若不達
D16n8859_p0303a10║止啼反援以證可食亦未之思耳果知不見不聞不
D16n8859_p0303b01║疑始可安得有下箸處不疑極細如以為不起心分
D16n8859_p0303b02║別則早已疑矣即鳥殘亦殺也唯自死可云不殺然
D16n8859_p0303b03║一疑則不可食可食能有幾何此念若萌縱有饕餮
D16n8859_p0303b04║之欲亦消化殆盡雖顯有開名實暗行遮義善巧誘
D16n8859_p0303b05║引令觸境驗心激動悲愍初開本為後斷曲作方便
D16n8859_p0303b06║豈不彰明較著迨至眾生根熟大乗教顯遂於楞伽
D16n8859_p0303b07║楞嚴湼槃了義經中制定不食森然皎然符初所演
D16n8859_p0303b08║第一清淨金剛寶戒始暢出世本懷然後知未說了
D16n8859_p0303b09║義隨機暫開乃權教也權教方行其時五淨皆神力
D16n8859_p0303b10║化生本無命根故令比丘食食之無罪既說了義依
D16n8859_p0304a01║理制斷乃實教也實教已顯其時五淨皆非神力化
D16n8859_p0304a02║生實有命根復戒佛子勿食食决相酬初後兩說皆
D16n8859_p0304a03║金口親宣現有大小經律可憑性遮二罪昭如日星
D16n8859_p0304a04║不紊則雙持否則雙犯如來滅後既已得聞了義宜
D16n8859_p0304a05║遵遮定明文斷不容引權說妄證以滅後五淨皆非
D16n8859_p0304a06║神力化生佛不許食故也然如來何獨化於前而不
D16n8859_p0304a07║化於後葢初時既開則五淨不可不化不化則所食
D16n8859_p0304a08║肉乃真眾生矣後時既遮則五淨不必更化更化則
D16n8859_p0304a09║斷肉誡不成决定矣因權顯實實顯權亡特勅不將
D16n8859_p0304a10║如來不了義說回為己解以誤初學正此意也若不
D16n8859_p0304b01║究始末相因成褫之意則不知斷之全功悉由開始
D16n8859_p0304b02║開之方便正以化生化始為淨則知非化縱自死鳥
D16n8859_p0304b03║殘不見不聞不疑不可為淨均佛子也寧有令彼食
D16n8859_p0304b04║此尚得為大慈世尊哉五淨定因神化神化定非無
D16n8859_p0304b05║情以與初開後遮不符也唯斷此故開開故化若化
D16n8859_p0304b06║生草菜何能成就制肉明誨此乃初中後善應機說
D16n8859_p0304b07║法吾輩生當末法仍謂五淨可食是誤以開時之訓
D16n8859_p0304b08║行於制後令人更結相殺相吞惡業甚不可也若遂
D16n8859_p0304b09║謂五淨非肉是誤以制後之訓并疑開時令人迷佛
D16n8859_p0304b10║以貪出貪微權亦不可也俱於開遮全昧故令化儀
D16n8859_p0305a01║之妙不彰况大覺神力其可以思議求之法華經云
D16n8859_p0305a02║諸佛智慧甚深無量其智慧門難解難入此之謂也）。
D16n8859_p0305a03║問捨身微因何能長揖世間永脫諸漏答此同雜華
D16n8859_p0305a04║天鼓說法一懺一切懺無始無明所覆侵漁三寶客
D16n8859_p0305a05║養幻軀即妄計我人隨順生死𤼵心决定修三摩提
D16n8859_p0305a06║即𤼵菩提心於如來前然燈燒指即明信因果修功
D16n8859_p0305a07║補過因既改革業成不定果亦不定無始宿債一時
D16n8859_p0305a08║酬畢即觀罪性空順湼槃道也馬麥因緣具寶積經
D16n8859_p0305a09║廣明如來攝機之巧今但據口業必酬寶几弊衣各
D16n8859_p0305a10║隨宜樂耳法𫟍珠林一百十五卷載宋沙門慧紹僧
D16n8859_p0305b01║瑜慧益梁道度周僧崖靜藹大志唐會通八人可謂
D16n8859_p0305b02║身心捐捨於法决定問衣鉢之餘分寸不畜何能爾
D16n8859_p0305b03║耶答了達施障及對治故此如瑜伽論第三十九（云
D16n8859_p0305b04║又諸菩薩於施障及對治如實了知施障有四一先
D16n8859_p0305b05║未慣習二施物鮮闕三躭著上妙物四欣樂當來具
D16n8859_p0305b06║足財果云何對治若現有物乞者現前而施心不𤼵
D16n8859_p0305b07║應觀此心由往習故今若不施後世之中定背施行
D16n8859_p0305b08║故應勵力思擇而行惠施二觀宿業過今受饑渴乏
D16n8859_p0305b09║少之苦尚應亡軀况有少活命而不行施三應觀妄
D16n8859_p0305b10║樂能生當苦四應觀當果是邪果報速滅離散求大
D16n8859_p0306a01║菩提論後結云如是菩薩四種施障當知四種能對
D16n8859_p0306a02║治於彼一者覺悟二者忍受眾苦三者徧知顛倒四
D16n8859_p0306a03║者見一切行性不堅牢是諸菩薩由前三種能對治
D16n8859_p0306a04║智决定堪能正行惠施由後一種能對治智能正攝
D16n8859_p0306a05║受施福勝果當知亦名菩薩巧慧而行布施）問有人
D16n8859_p0306a06║捶詈同於稱讚初學之流如何能爾答應學音聲陀
D16n8859_p0306a07║羅尼如智論（云復有入音聲陀羅尼菩薩得此陀羅
D16n8859_p0306a08║尼者聞一切語言音不喜不瞋若一切眾生如恒河
D16n8859_p0306a09║沙等劫惡言罵詈心不憎恨問曰菩薩諸漏未盡云
D16n8859_p0306a10║何能如恒河沙等劫忍此諸惡答曰我先言得此陀
D16n8859_p0306b01║羅尼力故能爾復次菩薩雖未盡漏大智利根能思
D16n8859_p0306b02║惟除遣瞋心作是念若耳根不到聲邊惡聲著誰又
D16n8859_p0306b03║如罵聲聞便直過若不分別誰當瞋者凡人心著吾
D16n8859_p0306b04║我分別是非而生恚恨復次若人能知語言隨生隨
D16n8859_p0306b05║滅前後不俱則無瞋恚亦知諸法內無有主誰罵誰
D16n8859_p0306b06║瞋若有人聞殊方異語此言為好彼以為惡好惡無
D16n8859_p0306b07║定雖罵不瞋若有人知語聲無瞋喜如親愛罵之雖
D16n8859_p0306b08║罵不瞋非親惡言聞則生瞋如遭風雨則入舍持葢
D16n8859_p0306b09║如地有刺則著鞾鞋大寒然火熱時求冰如是諸患
D16n8859_p0306b10║但求遮法而不瞋之罵詈諸惡亦復如是但以慈悲
D16n8859_p0307a01║息此諸惡不生瞋心復次菩薩知諸法不生不滅其
D16n8859_p0307a02║性皆空若人瞋恚罵詈若打若殺如夢如化誰瞋誰
D16n8859_p0307a03║罵又如大莊嚴論第七云我昔曾聞有一比丘在一
D16n8859_p0307a04║國中城邑聚落競共供養同出家者憎嫉誹謗比丘
D16n8859_p0307a05║弟子聞是誹謗白其師言某甲比丘誹謗和尚時彼
D16n8859_p0307a06║和尚聞是語已即喚謗者善言慰喻以衣與之諸弟
D16n8859_p0307a07║子等白其師言彼誹謗人是我之𭜥云何和尚慰喻
D16n8859_p0307a08║與衣師答之言彼誹謗者於我有恩應當供養即說
D16n8859_p0307a09║偈言如雹害禾穀有人能遮斷田主甚歡喜報之以
D16n8859_p0307a10║財帛彼謗是親厚不名為𭜥家遮我利養雹我應報
D16n8859_p0307b01║其恩如彼提婆達利養雹所害由其貪著故善法無
D16n8859_p0307b02║毫𨤲如以毛繩戮皮斷肉骨壞髓斷爾乃止利養過
D16n8859_p0307b03║毛繩絕於持戒皮能破禪定肉析於智慧骨滅妙善
D16n8859_p0307b04║心髓由貪利養故不樂閑靜處心常緣利養晝夜不
D16n8859_p0307b05║休息又華嚴十回向第六云佛子菩薩摩訶薩如是
D16n8859_p0307b06║修行諸善根時於惡眾生不生疲猒亦不誤起棄捨
D16n8859_p0307b07║之心設滿世間一切眾生悉不知恩菩薩於彼初無
D16n8859_p0307b08║嫌恨不生一念求反報心但欲滅其無量苦惱於諸
D16n8859_p0307b09║世間心如虚空無所染著普觀諸法真實之相𤼵大
D16n8859_p0307b10║誓願滅眾生苦永不猒捨大乗志願滅一切見修諸
D16n8859_p0308a01║菩薩平等行願）問云何名上人法答律云上謂色界
D16n8859_p0308a02║在欲界之上無色界在色界之上人謂凡人法者謂
D16n8859_p0308a03║五葢等能除此葢名之為上寂靜者謂是湼槃言聖
D16n8859_p0308a04║者謂佛及聲聞殊勝證悟者謂四沙門果預流一來
D16n8859_p0308a05║不還阿羅漢智者謂四智苦智集智滅智道智及餘
D16n8859_p0308a06║諸智見者謂四聖諦見言安樂住者謂四靜慮是修
D16n8859_p0308a07║非生我知者謂知四諦法而言我見者謂見天見龍
D16n8859_p0308a08║等（云云）此通凡聖今列四沙門果地前地上則專指
D16n8859_p0308a09║聖位凖律稱三大賊唯妄語最大如根本說一切有
D16n8859_p0308a10║部卷十（佛問勝慧河邊諸苾芻曰汝諸苾芻實無上
D16n8859_p0308b01║人法自言得耶彼白佛言實爾大德爾時世尊種種
D16n8859_p0308b02║訶責諸苾芻汝非沙門非隨順行所不應為非威儀
D16n8859_p0308b03║非出家者所作汝諸苾芻應知世間有三大賊云何
D16n8859_p0308b04║為三諸苾芻如有大賊若百眾若千眾若百千眾便
D16n8859_p0308b05║往到彼城邑聚落穿墻解鑰偷盜他物或時斷路傷
D16n8859_p0308b06║殺或時放火燒村或破王庫藏或劫掠城坊是名第
D16n8859_p0308b07║一大賊住在世間諸苾芻如有大賊無百眾無千眾
D16n8859_p0308b08║無百千眾不往城邑聚落穿墻解鑰偷盜他物亦不
D16n8859_p0308b09║斷路燒村破王庫藏等然取僧薪草華果及竹木等
D16n8859_p0308b10║賣已自活或與餘人是名第二大賊住在世間又諸
D16n8859_p0309a01║苾芻有其大賊無百眾無千眾無百千眾不往城邑
D16n8859_p0309a02║聚落穿墻解鑰偷盜他物乃至不取僧祗草等活命
D16n8859_p0309a03║與人然於自身實未證得上人之法妄說已有是名
D16n8859_p0309a04║第三大賊住在世間汝諸苾芻若實無上人之法自
D16n8859_p0309a05║稱得者於人天魔梵沙門婆羅門中是極大賊說伽
D16n8859_p0309a06║陀曰實非阿羅漢說言我身是於諸人天中是名為
D16n8859_p0309a07║大賊又云因一食妄稱初果如劫一𨶒浮提妄稱二
D16n8859_p0309a08║果如劫二天下妄稱三果如劫三天下妄稱四果如
D16n8859_p0309a09║劫四天下）小果尚然何况大乗地前地上也長水引
D16n8859_p0309a10║湼槃邪正品云若有說言我已得成阿耨多羅三藐
D16n8859_p0309b01║三菩提何以故以有佛性故有佛性者必定得成阿
D16n8859_p0309b02║耨菩提當知是人犯波羅夷罪何以故雖有佛性以
D16n8859_p0309b03║未修習諸善方便是故未見以不見故不得成就阿
D16n8859_p0309b04║耨菩提故知略不修斷自稱即是佛者皆大妄語犯
D16n8859_p0309b05║波羅夷罪非佛弟子問如何能離此過答如大集日
D16n8859_p0309b06║藏護持正法品具明不如法受用僧中四事感惡趣
D16n8859_p0309b07║異熟竝龍受三歸品詳載毘婆尸如來四眾造破戒
D16n8859_p0309b08║罪者至今九十一劫尚受苦報難以懺除迨樓至佛
D16n8859_p0309b09║出方脫難處深明因果怖畏心生方肯自離又知世
D16n8859_p0309b10║八法不隨其動則能漸離如摩訶僧祗律卷五（佛告
D16n8859_p0310a01║諸比丘出家人何能恒得世利比丘當知世八法常
D16n8859_p0310a02║隨世人世人亦常隨世八法何等為八一利二不利
D16n8859_p0310a03║三稱四不稱五譽六毀七樂八苦如是比丘愚癡凡
D16n8859_p0310a04║夫少聞少智於正法中心不調伏於賢聖法心未開
D16n8859_p0310a05║解若世利起不善觀察是世利生即是無常摩滅之
D16n8859_p0310a06║法若法真實無常摩滅者當知是利雖生速滅不住
D16n8859_p0310a07║若不觀察此真實義是為凡夫無實智慧隨順世法
D16n8859_p0310a08║如是不利乃至樂苦亦不觀察是樂雖生即是無常
D16n8859_p0310a09║摩滅之法若法真實無常摩滅者當知是樂苦雖生
D16n8859_p0310a10║速滅不住若不觀此真實義是為凡夫無實智慧隨
D16n8859_p0310b01║順世法比丘當知於此世法不觀察故若世利起則
D16n8859_p0310b02║生貪著若利不起則生憂患乃至樂苦亦復如是比
D16n8859_p0310b03║丘如是三受增長三受既增四取熾然熾然緣故則
D16n8859_p0310b04║有生緣生老病死憂悲苦惱心亂𤼵狂如是習起苦
D16n8859_p0310b05║隂增廣比丘當知賢聖弟子多聞智慧於正法中心
D16n8859_p0310b06║善調伏賢聖法中心得開解世利即生當善觀察世
D16n8859_p0310b07║利起者皆悉無常摩滅之法若法真實無常摩滅者
D16n8859_p0310b08║當知是利雖起速滅不住乃至苦樂皆悉如是比丘
D16n8859_p0310b09║當知作是觀者若世利起不生貪著世利不起心不
D16n8859_p0310b10║憂慼乃至樂苦亦復如是愛憎不生諸覺隨順離諸
D16n8859_p0311a01║憂慼乃至樂苦苦隂滅盡則得湼槃爾時世尊說是
D16n8859_p0311a02║法已重說偈言利衰及毀譽稱譏若苦樂八法常相
D16n8859_p0311a03║尋往復若廻轉八法不牢固摩滅變化法所謂聖弟
D16n8859_p0311a04║子執照無常鏡諦觀世八法俄頃不暫停於彼四樂
D16n8859_p0311a05║利未嘗有傾動若遭譏毀謗憂慼不經心若離世八
D16n8859_p0311a06║法是名智慧士能出欲河流度脫生死海）又犯棄有
D16n8859_p0311a07║兼二兼三具四不同遵明誨亦然苦樂升墜漏無漏
D16n8859_p0311a08║報各隨因感他觀七趣五十種正觀三漸次即其相
D16n8859_p0311a09║也此攝心為戒因戒生定通修三漸即大論十種戒
D16n8859_p0311a10║中不缺不破不穿不雜正指不雜故云其心因定𤼵
D16n8859_p0311b01║慧屬後隨道無著智所讚自在隨定具足六種摩訶
D16n8859_p0311b02║止觀釋不缺為四重性戒不破為十三僧殘不穿為
D16n8859_p0311b03║波逸提不雜為定共又作約位理觀二種釋此十（一
D16n8859_p0311b04║約位判云束前三種戒名律儀秉善防惡從初根本
D16n8859_p0311b05║乃至不穿纖毫清淨束名律儀戒凡夫散心悉能持
D16n8859_p0311b06║得也次不雜一戒定法持心心不妄動身口亦寂三
D16n8859_p0311b07║業皎鏡此是定共戒入定時任運無雜出定身口柔
D16n8859_p0311b08║輭亦不雜凡夫入定則能持得也隨道戒初果見諦
D16n8859_p0311b09║𤼵真成聖聖人所持非凡夫能持也無著戒則三果
D16n8859_p0311b10║人所持亦非初果所持也智讚自在此乃菩薩利他
D16n8859_p0312a01║須持此戒則非二乗所持也隨定具足此是大根性
D16n8859_p0312a02║所持則非六度通教菩薩所能持也况凡夫二乗耶
D16n8859_p0312a03║向判位高下事義不同理觀觀心論持戒者具能持
D16n8859_p0312a04║得上十戒也先束十戒為四意前四戒但是因緣所
D16n8859_p0312a05║生法通為觀境次二戒即是觀因緣生法即空空觀
D16n8859_p0312a06║持戒也次兩戒觀因緣即是假假觀持戒也次兩戒
D16n8859_p0312a07║觀因緣生法即是中中觀持戒也所言觀心為因緣
D16n8859_p0312a08║生法者若觀一念心從惡緣起即能破根本乃至不
D16n8859_p0312a09║雜戒與善相違故名為惡今以善順之心防止惡心
D16n8859_p0312a10║能令根本乃至不雜等戒善順成就得無毀損故稱
D16n8859_p0312b01║善心名為防止惡心既止身口亦然防即是止善順
D16n8859_p0312b02║即是行善行善即是觀止善即是止是名觀因緣所
D16n8859_p0312b03║生心持四種戒也次觀善惡因緣所生心即空者引
D16n8859_p0312b04║金剛法尚應捨何况非法（云云）觀如是等法與非法
D16n8859_p0312b05║皆即是空由此觀故能順無漏防止有無六十二見
D16n8859_p0312b06║故名隨道若重慮此觀思惟純熟歷緣對境於一切
D16n8859_p0312b07║色聲皆悉即空名無著戒防止思惑善順真諦是名
D16n8859_p0312b08║觀因緣心即空持二種戒也次觀因緣心即假者知
D16n8859_p0312b09║心非心法亦非法而不永滯非心非法以道種方便
D16n8859_p0312b10║無所有中立心立法㧞出諸心數法導利眾生為智
D16n8859_p0313a01║所讚雖廣分別無量心法但有名字如虚空相不生
D16n8859_p0313a02║愛著惑相不拘名為自在如此假觀防止無知善順
D16n8859_p0313a03║俗理防邊論止順邊論觀即是假觀持兩戒也次觀
D16n8859_p0313a04║心因緣即中者觀於心性畢竟寂滅心本非空亦復
D16n8859_p0313a05║非假非假故非世間非空故非出世間非賢聖法非
D16n8859_p0313a06║凡夫法二邊寂靜名為心性能如是觀名為上定心
D16n8859_p0313a07║在此定即首楞嚴本寂不動雙照二諦現諸威儀隨
D16n8859_p0313a08║如是定無不具足如是觀心防止二邊無明諸惡善
D16n8859_p0313a09║順中道一實之理防邊論止順邊論觀此名即中持
D16n8859_p0313a10║兩戒也故梵網云戒名大乗名第一義光非青黃赤
D16n8859_p0313b01║白戒名為孝孝名為順孝即止善順即行善如此戒
D16n8859_p0313b02║者本師所誦我亦如是誦當知中道妙觀戒之正體
D16n8859_p0313b03║上品清淨究竟持戒十住廣說云若無我我所遠離
D16n8859_p0313b04║諸戲論一切無所有是名上尸羅故淨名云罪性不
D16n8859_p0313b05║在內亦不在外亦不在兩中間如其心然罪垢亦然
D16n8859_p0313b06║即此意也若事中恭謹精持四戒而其心雜念事亦
D16n8859_p0313b07║不牢猶如坯瓶遇愛見惡則便破壞若能觀心六種
D16n8859_p0313b08║持戒理觀分明妄念不動設遇惡緣堅固不失理既
D16n8859_p0313b09║不動事任運成故淨名云其能如是是名善解是名
D16n8859_p0313b10║奉律正意在此）與汝修三昧兾佛菩提㫖趣正符賢
D16n8859_p0314a01║首大師華嚴玄義章十五門第十入道方便門有三
D16n8859_p0314a02║一檢心二檢境三造修勝行（一檢心之中有藥有病
D16n8859_p0314a03║病有麤細麤謂二種巧偽修行一內實破戒外現威
D16n8859_p0314a04║儀二內雖持戒為他知故求名利故細謂二種情計
D16n8859_p0314a05║不破一雖真心而計我修行二雖不執我而計有法
D16n8859_p0314a06║藥中有別有通別謂隨前病麤細對治通謂但觀諸
D16n8859_p0314a07║法平等諸病自盡二檢境之中有倒有真倒謂情計
D16n8859_p0314a08║之境對前心病故境顛倒真謂三乗空有不二境及
D16n8859_p0314a09║一乗無盡境對前藥治故見真境三造脩勝行者於
D16n8859_p0314a10║中有始有終一始有三種一捨緣門有六一捨作惡
D16n8859_p0314b01║業二捨親屬三捨名聞利養四捨身命五捨心念六
D16n8859_p0314b02║捨能所二隨緣門有四種一還於前六事中守心不
D16n8859_p0314b03║染二凡於順情境下至微細皆應覺知不受三於違
D16n8859_p0314b04║情境乃至斷命等𭜥皆應守心歡喜忍受四凡有所
D16n8859_p0314b05║作遠離巧偽虚詐乃至一念亦不令有三成行門謂
D16n8859_p0314b06║得前二門成萬行也二終者亦三種一捨緣門即止
D16n8859_p0314b07║也唯觀諸法平等一相諸緣皆絕二隨緣門即觀也
D16n8859_p0314b08║還就事中起悲願行三成行門即止觀䨇運）若以經
D16n8859_p0314b09║對勘檢心麤病二種巧偽修行即四根本罪初漸二
D16n8859_p0314b10║漸正治於此細病二種情計不破即七趣補特伽羅
D16n8859_p0315a01║觀隂外道第三漸塵既不緣根無所偶正治於此但
D16n8859_p0315a02║能精修三漸即具通別二藥倒境悉真造修勝行中
D16n8859_p0315a03║始三種捨緣門六隨緣門四亦四根本攝惡業即四
D16n8859_p0315a04║重罪親屬即亦有徒眾名聞利養盜妄所攝捨身命
D16n8859_p0315a05║心念能所及守心不染順逆微細皆應覺知即斷性
D16n8859_p0315a06║亦無身心俱捐一念虚詐亦不令有即心如直弦成
D16n8859_p0315a07║行門即第三漸次功夫成熟終三種止觀䨇運即從
D16n8859_p0315a08║三漸得無生法忍。
D16n8859_p0315a09║四種律儀為三漸次證菩薩位真因具攝性修三學
D16n8859_p0315a10║先明若不遺失復舉宿習挍量即應前遺失真性顛
D16n8859_p0315b01║倒行事也夫聲為禪定刺法紛無緒豈不引魔但舉
D16n8859_p0315b02║色香味觸以言不緣阿難已知治循聲倒法無自體
D16n8859_p0315b03║五塵落謝亦在心字中攝故加淨熏即入真三摩地
D16n8859_p0315b04║佛頂心呪即迦陵仙音密說首楞嚴擇清淨師結界
D16n8859_p0315b05║建壇求於十方如來放光灌頂即十方世界合成一
D16n8859_p0315b06║界交光相羅現證首楞嚴皆應前稱讚及當機願度
D16n8859_p0315b07║末劫之請夫修證本求三無漏學而慧從定生定從
D16n8859_p0315b08║戒生戒依師𤼵同學分中一染多淨且不相應何况
D16n8859_p0315b09║師資法乳法華法師品文句釋云皆以妙法為師師
D16n8859_p0315b10║於妙法自行成就故云法師梵網經云無解僻教為
D16n8859_p0316a01║利皆不許作師染淨法起各從其緣悉由選擇而得
D16n8859_p0316a02║自非悟證首楞嚴三昧何能當此南嶽思大師夢梵
D16n8859_p0316a03║僧數百形服瓌異上座命曰汝先受律儀非勝安能
D16n8859_p0316a04║開𤼵正道既遇清眾更宜祈請四十二人加羯磨法
D16n8859_p0316a05║具足成就故大乗止觀云初行菩薩欲有所作先須
D16n8859_p0316a06║𤼵願次入止門即從止起觀然後隨心所作即成何
D16n8859_p0316a07║故先須𤼵願指尅所求請勝力加故何故入止欲知
D16n8859_p0316a08║諸法悉非有故於一切礙隨念即通故何故從止起
D16n8859_p0316a09║觀欲知諸法皆從心作有所建立隨念即成故久行
D16n8859_p0316a10║菩薩但𤼵意欲作隨念即成諸佛如來不緣而照不
D16n8859_p0316b01║慮而知但隨機感所應見聞不𤼵意而事自成譬如
D16n8859_p0316b02║摩尼無心雨寶由三大阿僧祗劫熏習淳熟故得如
D16n8859_p0316b03║是更無異法深達此㫖則知一壇之建該徹十方三
D16n8859_p0316b04║世因果修證神呪之力具足諸佛八相化儀豈可以
D16n8859_p0316b05║限量心思議溫陵（言初標三學而終止四戒者定慧
D16n8859_p0316b06║已備前文）正脉（云溫陵知定慧屬前圓通然不於壇
D16n8859_p0316b07║塲中說定慧處表彰耳根遂令行人不知道塲所修
D16n8859_p0316b08║復是何門且此但詳於戒而生定生慧無處表彰今
D16n8859_p0316b09║科畧示塲中定慧以若有末世欲坐道塲二十五句
D16n8859_p0316b10║為因戒生定復以此後十六句為因定𤼵慧）未究佛
D16n8859_p0317a01║印是人得真三昧即定也成就菩薩無上知覺即慧
D16n8859_p0317a02║三學本不相離况壇場無外安得更有耳門之修也
D16n8859_p0317a03║道塲許四眾皆修與方等文同𤼵願行道三七不寐
D16n8859_p0317a04║亦具半行半坐三昧果能精勤自感佛現佛縱現身
D16n8859_p0317a05║亦秪摩頂安慰令其開悟豈有一法與之哉壇塲儀
D16n8859_p0317a06║軌法法楞嚴三昧配釋名相不可違宗按天台大師
D16n8859_p0317a07║摩訶止觀修大行四三昧中第三半行半坐三昧謂
D16n8859_p0317a08║此出二經方等法華方等至尊不可聊爾若欲修習
D16n8859_p0317a09║神明為證先求夢王若得見一是許懺悔（先方法次
D16n8859_p0317a10║勸修方法者身開遮口說默意止觀於閑靜處莊嚴
D16n8859_p0317b01║道塲香泥塗地及室內外作圓壇彩畫懸五色旛燒
D16n8859_p0317b02║海岸香然燈敷高座請二十四尊像多亦無妨設餚
D16n8859_p0317b03║饌盡心力須新淨衣鞵屩無新浣故出入著脫無令
D16n8859_p0317b04║參雜七日長齋日三時洗浴初日供養僧隨意多少
D16n8859_p0317b05║別請一明了內外律者為師受二十四戒及陀羅尼
D16n8859_p0317b06║咒對師說罪要用月八日十五日當以七日為一期
D16n8859_p0317b07║十人已還不得出此俗人亦許須辦單縫三衣備佛
D16n8859_p0317b08║法式口說默者預誦陀羅尼咒一篇使利於初日分
D16n8859_p0317b09║異口同音三徧召請召請法在國清百錄中請竟燒
D16n8859_p0317b10║香運念三業供養供養訖重禮以志誠心悲泣雨淚
D16n8859_p0318a01║陳悔罪咎竟起旋百二十帀一旋一咒不遲不疾不
D16n8859_p0318a02║高不下旋咒竟重禮却坐思惟思惟訖更起旋咒周
D16n8859_p0318a03║而復始終竟七日從第二時畧召請餘悉如常意止
D16n8859_p0318a04║止觀者經令思惟思惟摩訶袒持陀羅尼翻為大秘
D16n8859_p0318a05║要遮惡持善秘要秪是實相中道正空經言吾從真
D16n8859_p0318a06║實中來真實者寂滅相寂滅相者無有所求求者亦
D16n8859_p0318a07║空得者著者實者來者語者問者悉空寂滅湼槃亦
D16n8859_p0318a08║復皆空（云云）此與大品十八空同大經迦毘羅城空
D16n8859_p0318a09║如來空大湼槃空更無有異以此空慧歷一切事無
D16n8859_p0318a10║不成觀方等者或言廣平今言方者法也般若有四
D16n8859_p0318b01║種方法謂四門入清凉池即方也所契之理平等大
D16n8859_p0318b02║慧即等也令求夢王即二觀前方便也道塲即清淨
D16n8859_p0318b03║境界也治五住糠顯實相米亦是定慧用莊嚴法身
D16n8859_p0318b04║也香塗者即無上尸羅也五色葢者觀五隂免子縛
D16n8859_p0318b05║起大慈悲覆法界也圓壇者即實相不動地也繒旛
D16n8859_p0318b06║即翻法界上迷生動出之解旛壇不相離即動出不
D16n8859_p0318b07║動出不相離也香燈即戒慧也高座者諸法空也一
D16n8859_p0318b08║切佛皆栖此空二十四像者即是逆順觀十二因緣
D16n8859_p0318b09║覺了智也餚饌者即是無常苦酢助道觀也新淨衣
D16n8859_p0318b10║者即寂滅忍也瞋惑重積稱故𮋒瞋起忍名為新七
D16n8859_p0319a01║日即七覺也一日即一實諦也二洗即觀一實修三
D16n8859_p0319a02║觀蕩三障淨三智也一師者即一實諦也二十四戒
D16n8859_p0319a03║者逆順十二因緣𤼵道共戒也呪者囑對也纓絡明
D16n8859_p0319a04║十二因緣有十種即有一百二十支一咒一支束而
D16n8859_p0319a05║言之秪是三道謂苦業煩惱也今咒此因緣即是咒
D16n8859_p0319a06║於三道而論懺悔事懺懺苦道業道理懺懺煩惱道
D16n8859_p0319a07║文云犯沙彌戒乃至大比丘戒若不還生無有是處
D16n8859_p0319a08║即懺業道文也眼耳諸根清淨即懺苦道文也第七
D16n8859_p0319a09║日見十方佛聞法得不退轉即懺煩惱道文也三障
D16n8859_p0319a10║去即十二因緣樹壞亦是五隂舍空思惟實相正破
D16n8859_p0319b01║於此故名諸佛實法懺悔也勸修者諸佛得道皆由
D16n8859_p0319b02║此法是佛父母世間無上大寶若能修行得全分寶
D16n8859_p0319b03║但能讀誦得中分寶華香供養得下分寶佛與文殊
D16n8859_p0319b04║說下分寶所不能盡况中上耶若從地積寶至梵天
D16n8859_p0319b05║以奉於佛不如施持經者一食充軀如經廣說（云云））
D16n8859_p0319b06║約法華亦明方法勸修（方法者身開遮口說默意止
D16n8859_p0319b07║觀身開為十一嚴淨道塲二淨身三三業供養四請
D16n8859_p0319b08║佛五禮佛六六根懺悔七遶旋八誦經九坐禪十證
D16n8859_p0319b09║相別有一卷名法華三昧是天台所著流傳於世行
D16n8859_p0319b10║者宗之此則兼於說默不復別論也意止觀者普賢
D16n8859_p0320a01║觀云專誦大乗不入三昧日夜六時懺六根罪安樂
D16n8859_p0320a02║行品云於諸法無所行亦不行不分別二經本為相
D16n8859_p0320a03║成豈可執文拒競葢乃為緣前後互出非碩異也安
D16n8859_p0320a04║樂行品護持讀誦解說深心禮拜等豈非事耶觀經
D16n8859_p0320a05║明無相懺悔我心自空罪福無主慧日能銷除豈非
D16n8859_p0320a06║理耶南嶽師云有相安樂行無相安樂行豈非就事
D16n8859_p0320a07║理得如是名特是行人涉事修六根懺為悟入弄引
D16n8859_p0320a08║故名有相若直觀一切法空為方便者故言無相妙
D16n8859_p0320a09║證之時悉皆兩捨若得此意於二經無疑今歷文修
D16n8859_p0320a10║觀言六牙白象者是菩薩無漏六神通牙有利用如
D16n8859_p0320b01║通之㨗疾象有大力表法身荷負無漏無染稱之為
D16n8859_p0320b02║白頭上三人一持金剛杵一持金剛輪一持如意珠
D16n8859_p0320b03║表三智居無漏頂杵擬象能行表慧導行輪轉表出
D16n8859_p0320b04║假如意表中牙上有池表八解是禪體通是定用體
D16n8859_p0320b05║用不相離故牙端有池池中有華華表妙因以神通
D16n8859_p0320b06║力淨佛國土利益眾生即是因因從通生如華由池
D16n8859_p0320b07║𤼵華中有女女表慈若無無緣慈豈能以神通力促
D16n8859_p0320b08║身令小入此娑婆通由慈運如華擎女女執樂器表
D16n8859_p0320b09║四攝也慈修身口現種種同事利行財法二施引物
D16n8859_p0320b10║多端如五百樂器音聲無量也示喜見身者是普現
D16n8859_p0321a01║色身三昧也隨所宜樂而為現之未必純作白玉之
D16n8859_p0321a02║像語言陀羅尼者即是慈熏口說種種法也皆法華
D16n8859_p0321a03║三昧之異名若得此意於象身上（云云）勸修者（云云））
D16n8859_p0321a04║清凉大師解華嚴經入法界品鬻香長者優鉢羅華
D16n8859_p0321a05║善別諸香表法意同（廣如疏鈔）深觀古釋各順經宗
D16n8859_p0321a06║今此壇室總表一法界心壇塲即乾慧地先取雪山
D16n8859_p0321a07║大力白牛西國高祖云雪山喻大湼槃大力白牛即
D16n8859_p0321a08║行步平正其疾如風肥膩香草即忍辱茹退微細即
D16n8859_p0321a09║微細智和合栴檀即證無熱惱別於平原穿去地皮
D16n8859_p0321a10║五尺已下即三漸次除助刳正違現現前五隂殘質
D16n8859_p0321b01║不復續生十香成泥即欲習初乾未接法流壇心置
D16n8859_p0321b02║一金銀銅木蓮華華中安鉢華表真因即地向行住
D16n8859_p0321b03║鉢表淨器八月露水表甘露妙湛本有故云先盛離
D16n8859_p0321b04║垢始現故云後貯水中隨安所有華葉葉隂表定即
D16n8859_p0321b05║奢摩他華敷表慧即毘婆舍那所謂以湛旋其虚妄
D16n8859_p0321b06║滅生得元明覺為因地心然後圓成果地修證奢摩
D16n8859_p0321b07║他中用諸如來毘婆舍那圓妙開敷重𤼵真妙清淨
D16n8859_p0321b08║修證漸次深入順行而至接如來法流即同湼槃君
D16n8859_p0321b09║臣同服不死之藥經於諸位開合自在正被圓乗上
D16n8859_p0321b10║中下機兼前四教若寄若接故有真岐歷超種種差
D16n8859_p0322a01║別今此壇心正當中中流入圓妙開敷即十信位故
D16n8859_p0322a02║以金銀銅木表開示悟入即攝前歷位不定指一種
D16n8859_p0322a03║即攝選圓通處四華間錯紛糅隨人建立即攝後超
D16n8859_p0322a04║位若已超住即非木超行非銅超向非銀前大力白
D16n8859_p0322a05║牛即當不落堦級并金亦超則一切俱非一切俱即
D16n8859_p0322a06║離即離非是即非即五種本位無不具足矣方圓丈
D16n8859_p0322a07║六上下八鏡竝餘供具皆取十六葢表相見道中緣
D16n8859_p0322a08║安立諦八觀真如八觀正智法真見道無間解脫見
D16n8859_p0322a09║自證分差別建立十六忍智故雜集云（若別說見道
D16n8859_p0322a10║差別謂世第一法無問苦法智忍苦法智苦類智忍
D16n8859_p0322b01║苦類智集法智忍集法智集類智忍集類智滅法智
D16n8859_p0322b02║忍滅法智滅類智忍滅類智道法智忍道法智道類
D16n8859_p0322b03║智忍道類智）如是十六忍智是見道差別相以諸相
D16n8859_p0322b04║見道依真假說故以上鏡表智下鏡表忍蓮華香爐
D16n8859_p0322b05║白牛乳煎餅砂糖油餅乳糜蘇合蜜薑純酥純蜜各
D16n8859_p0322b06║各十六助道品雖多不出戒定慧十六蓮華表慧十
D16n8859_p0322b07║六香爐表戒十六八味表八定禪悅法喜戒易著相
D16n8859_p0322b08║著則慢生純燒沉水無令見火無相戒也定易起味
D16n8859_p0322b09║味則隱沒投是酥蜜於炎爐內燒令烟盡不隨禪生
D16n8859_p0322b10║定也蓮華處汙不染三法本不相離知修此二即無
D16n8859_p0323a01║垢慧也否則濫非正修正得真三摩地入他觀矣今
D16n8859_p0323a02║忍智三學悉依乾慧地及四十心生故鏡繞華鉢餘
D16n8859_p0323a03║十六各各圍繞華外修因向果是為享佛菩薩當陽
D16n8859_p0323a04║盧舍那釋迦彌勒阿閦彌陀四壁十方三世如來即
D16n8859_p0323a05║諸佛法界觀音金剛藏烏芻瑟摩及諸菩薩即菩薩
D16n8859_p0323a06║法界初七稱名有阿羅漢號即二乗法界梵王帝釋
D16n8859_p0323a07║四天王即諸天法界壇內同修四眾即人法界八部
D16n8859_p0323a08║諸王即攝餘四趣法界此十六鏡并一切供具在諸
D16n8859_p0323a09║佛即究竟十力權實智海在菩薩即分真權實在二
D16n8859_p0323a10║乗即相似在壇內修證眾即觀行見聞隨喜即名字
D16n8859_p0323b01║餘一切眾生即性具壇室中空有不二依正混融境
D16n8859_p0323b02║智無邊聖凡無盡重重交映之空表十法界正因三
D16n8859_p0323b03║法身即大佛頂十六鏡表十法界了因三般若即如
D16n8859_p0323b04║來密因修證了義其餘一切表十法界緣因三解脫
D16n8859_p0323b05║即諸菩薩萬行首楞嚴全依十六智交光影現一即
D16n8859_p0323b06║三三即九九即一是為不思議境智行令在壇眾熏
D16n8859_p0323b07║修悟入本來圓具各各現前當念究竟即全證首楞
D16n8859_p0323b08║嚴三昧住妙莊嚴海逆流度生無有異也王荊公肇
D16n8859_p0323b09║始分配名相寂音廣之溫陵相襲（咸以十六為八正
D16n8859_p0323b10║八邪或分上八鏡為諸佛智下八鏡為行人智金銀
D16n8859_p0324a01║銅木分配仁義延及今時各增己說遂於壇上增白
D16n8859_p0324a02║傘葢此種儀式金口未宣）近注有以壇塲配菩提心
D16n8859_p0324a03║金銀銅木配四十心十六配十六智行名義雖符但
D16n8859_p0324a04║唯取法四智六度則濫有般若解脫無法身以人空
D16n8859_p0324a05║為權法空為實權實各分亦不盡二深妙㫖若八地
D16n8859_p0324a06║二智已盡寂滅現前向後三位豈無斷證雪山白牛
D16n8859_p0324a07║為上別於平原即中雖分障無障皆屬圓機竟判歸
D16n8859_p0324a08║別則非圓修何云方圓丈六圓融行布不礙也綱領
D16n8859_p0324a09║不清或增或减致從始迨終三法不貫不知壇塲所
D16n8859_p0324a10║表符前敷座宴安宣示深奥摩頂頓示有三摩提中
D16n8859_p0324b01║間重答五名開示二種根本及選圓通面門五體光
D16n8859_p0324b02║照十法界一如實智依生權智依建報化三乗悉從
D16n8859_p0324b03║此出如來前標七常住果體宗用今於壇儀中實智
D16n8859_p0324b04║以鏡表權智以供具表十法界以像表不表體者顯
D16n8859_p0324b05║無物能表亦即十法界眾生不必更表也古德云終
D16n8859_p0324b06║日拈香擇火不知真箇道塲何得懷等待心當面蹉
D16n8859_p0324b07║過合論述感應因緣（問曰至誠誦咒而十方佛果有
D16n8859_p0324b08║出現者乎曰晉有僧曇翼者住江寧長干寺精勤求
D16n8859_p0324b09║舍利以金瓶置齋几日夕頂禮忽一夕瓶中五色光
D16n8859_p0324b10║出一室如晝又精進求瑞像日夕向十方禮曰像滿
D16n8859_p0325a01║虚空願早感應太元十九年二月八日忽光𤼵城北
D16n8859_p0325a02║白馬寺僧往見像欲舉之不可翼後至曰此阿育王
D16n8859_p0325a03║像降我也即舉之冷然而脇旁有行字譯之曰某年
D16n8859_p0325a04║月日阿育王造以翼𣣇誠可以驗諸如來必我摩頂
D16n8859_p0325a05║也按翼公傳是江陵長沙寺江陵滕畯為長沙太守
D16n8859_p0325a06║東晉穆帝永和三年捨宅於翼公故名長沙當其初
D16n8859_p0325a07║住像設未備䖍請阿育王像此像遂於廣南作比丘
D16n8859_p0325a08║相附商舶以至登岸始知後罽賔禪師僧伽難陀到
D16n8859_p0325a09║寺具述西域失像因緣見像光上有梵字是阿育王
D16n8859_p0325a10║像非脇旁也翼公入滅時像光先去章安作智者別
D16n8859_p0325b01║傳載大師年十五於長沙像前𤼵弘大願誓作沙門
D16n8859_p0325b02║荷負正法精誠感通夢瑞像飛臨宅庭授金色手從
D16n8859_p0325b03║窓隙入三徧摩頂由是深猒家獄二親不聽乃刻檀
D16n8859_p0325b04║寫像曉夜禮誦恍焉如夢見高山有僧招手喚上入
D16n8859_p0325b05║一伽籃見所造像在彼殿內智者生於華容今公安
D16n8859_p0325b06║縣中尚有聖母塔遺跡去長沙寺百里之遙故自幼
D16n8859_p0325b07║得見瑞像像來東土千二百年或放光經行或悲容
D16n8859_p0325b08║流汗則兆震旦治亂之緣詳載法𫟍珠林長沙寺在
D16n8859_p0325b09║荊州府城東十里草市鎮即傳燈所載荊南城東天
D16n8859_p0325b10║皇廢寺靈鑑請悟和尚重修受龍潭饋餅處公安袁
D16n8859_p0326a01║中道集云萬曆癸卯間破院三間搖搖欲墮一日屋
D16n8859_p0326a02║塌梁墜及佛冠而止欹立無倚若有人擎西蜀黃輝
D16n8859_p0326a03║見而惻然命其門人太守徐及木商林茂化鼎新之
D16n8859_p0326a04║演宿障深重現世緣慳年方十二已至渚宮年二十
D16n8859_p0326a05║九方獲頂禮中間一十八載雖僑寓經過竟同舍衛
D16n8859_p0326a06║之三億悲哉嗣後恒往修敬旋遶像前焚香供養瞻
D16n8859_p0326a07║仰戀慕不欲辭去壬申更往不見一蒲萄朵葢䨇睛
D16n8859_p0326a08║黑白珠別皆寳珠為之曾失其一飾以偽珠今并失
D16n8859_p0326a09║其存者經云由破戒罪則見聖像不具六根不勝感
D16n8859_p0326a10║慟𤼵意懺謝敬以琥珀作䨇瞳并白毫相重加莊嚴
D16n8859_p0326b01║像體乃眾寳末所作色類水白桃花左手曲向心下
D16n8859_p0326b02║仰掌屈中指無名指以大指壓右臂下𡸁掌微前曲
D16n8859_p0326b03║西國𡸁命法如是也眼耳鼻口左右各竅相通足踏
D16n8859_p0326b04║二蓮蓮去足一線而立不傾相好之妙遠近前後左
D16n8859_p0326b05║右迭觀變化無定不可思議）但據一事未能顯不思
D16n8859_p0326b06║議無方大用若究其詳如法華玄義云一釋名二明
D16n8859_p0326b07║相三明機感不同者即為三意一就四句論不同二
D16n8859_p0326b08║就三十六句論不同三就十法界論不同但眾生根
D16n8859_p0326b09║性百千諸佛巧應無量隨其種種得度不同故文云
D16n8859_p0326b10║名色各異種類若干如上中下根莖葉等隨其種性
D16n8859_p0327a01║各得生長即是機應不同意也（今畧言為四一者𡨕
D16n8859_p0327a02║機𡨕應二者𡨕機顯應三者顯機顯應四者顯機𡨕
D16n8859_p0327a03║應其相云何若過去善修三業現在未運身口藉往
D16n8859_p0327a04║善力名此為𡨕機也雖不現見靈應而密為法身所
D16n8859_p0327a05║益不見不聞而覺而知是名為𡨕益也二𡨕機顯益
D16n8859_p0327a06║者過去殖善𡨕機已成便得值佛聞法現前獲利是
D16n8859_p0327a07║為顯益如佛初出世最初得度之人現在何嘗修行
D16n8859_p0327a08║諸佛照其宿機自往度之即其義也三顯機顯應者
D16n8859_p0327a09║現在身口精勤不懈而能感降如須達長跪佛往祗
D16n8859_p0327a10║洹月葢曲躬聖居門閫如即行人道塲禮懺能感靈
D16n8859_p0327b01║瑞即是顯機顯應也四顯機𡨕應者如人雖一世勤
D16n8859_p0327b02║苦現善濃積而不顯感𡨕有其利此是顯機𡨕益若
D16n8859_p0327b03║解四意一切低頭舉手福不虚棄終日無感終日無
D16n8859_p0327b04║悔若見喜殺壽長好施貧乏不生邪見若不解此者
D16n8859_p0327b05║謂其徒功喪計憂悔失理釋論云今我疾苦皆由過
D16n8859_p0327b06║去今生修福報在將來正念無僻得此四意也二就
D16n8859_p0327b07║三十六句論機應不同者前𡨕顯互論略舉四句若
D16n8859_p0327b08║具足辨者用四機為根本所謂𡨕機顯機亦𡨕亦顯
D16n8859_p0327b09║機非𡨕非顯機𡨕是過去顯是現在𡨕顯是過現非
D16n8859_p0327b10║𡨕非顯是未來如佛為闡提說法（云云）於一句中復
D16n8859_p0328a01║為四句所謂𡨕機𡨕應𡨕機顯應𡨕機亦𡨕亦顯應
D16n8859_p0328a02║𡨕機非𡨕非顯應餘三機亦如是四四即成十六句
D16n8859_p0328a03║機既召應應亦有十六句一機而感四應一應而赴
D16n8859_p0328a04║四機機應各為十六合成三十二句就前根本四句
D16n8859_p0328a05║便是三十六句機應也三就十法界論機應不同者
D16n8859_p0328a06║秪約一人身業機具三十六約三業即有一百八機
D16n8859_p0328a07║三世三業則有三百二十四一界既爾十法界即有
D16n8859_p0328a08║三千二百四十機應不同就自行既爾化他亦然合
D16n8859_p0328a09║則六千四百八十機應此就歷別十法界如此若就
D16n8859_p0328a10║十法界交互則增九倍都六萬四千八百機應也）四
D16n8859_p0328b01║明機應相對者即有四意一明諸有苦樂與三昧慈
D16n8859_p0328b02║悲相對二者機關等相對三者三十六句相對四者
D16n8859_p0328b03║別圓相對（諸有三昧相對者諸機乃多不出二十五
D16n8859_p0328b04║有諸應乃多不出二十五三昧地獄有善惡之機關
D16n8859_p0328b05║無垢三昧慈悲之應論其惡者即有黑業惡見思惡
D16n8859_p0328b06║塵沙惡無明惡論善則有白業善即空善即假善即
D16n8859_p0328b07║中善是名地獄機也無垢三昧慈悲為應者初修無
D16n8859_p0328b08║垢三昧觀地獄界因緣觀慈悲即空觀慈悲即假觀
D16n8859_p0328b09║慈悲即中觀慈悲以因緣觀時悲㧞地獄黑業苦以
D16n8859_p0328b10║因緣觀時慈與白業樂以即空觀時悲㧞見思苦以
D16n8859_p0329a01║即空觀時慈與無漏樂以即假觀時悲㧞塵沙苦以
D16n8859_p0329a02║即假觀時慈與道種智樂以即中觀時悲㧞無明苦
D16n8859_p0329a03║以即中觀時慈與法性樂是為地獄有善惡之機以
D16n8859_p0329a04║關無垢三昧慈悲之應㧞苦與樂相對義也二者機
D16n8859_p0329a05║關相對者地獄界中黑業之惡有微義有關義有宜
D16n8859_p0329a06║義如此三機即關無垢三昧時慈悲有赴義有對義
D16n8859_p0329a07║有應義地獄白業亦有六義相對即空見思塵沙無
D16n8859_p0329a08║明等善惡皆具六義相對（云云）三者三十六句相對
D16n8859_p0329a09║者地獄黑白業具有𡨕機𡨕應𡨕機顯應顯機顯應
D16n8859_p0329a10║顯機𡨕應即關無垢三昧慈悲𡨕顯四應赴於地獄
D16n8859_p0329b01║見思即空塵沙種智無明中道等皆具四機四應相
D16n8859_p0329b02║對（云云）又地獄有𡨕顯三十六機即對無垢三昧三
D16n8859_p0329b03║十六應（云云）四者別圓相對者若地獄有歷別之機
D16n8859_p0329b04║三昧應即歷別若有圓普之機三昧應亦圓普若歷
D16n8859_p0329b05║別機起三昧別應一有業謝餘有業未必謝三惡思
D16n8859_p0329b06║盡餘有思未必盡地獄道種智明餘有未必明地獄
D16n8859_p0329b07║佛性了了餘有未必了了若作圓機圓應者地獄自
D16n8859_p0329b08║在業未究竟餘有亦未究竟一有見思未盡餘有亦
D16n8859_p0329b09║未盡一有道種未明餘有亦未明一有佛性未了了
D16n8859_p0329b10║餘有亦未了了一有了了餘有亦了了乃至一有業
D16n8859_p0330a01║自在餘有業亦自在分別地獄機應相對如上說餘
D16n8859_p0330a02║二十四有機應相對例亦如是問頗有善機惡應惡
D16n8859_p0330a03║機善應偏機圓應圓機偏應不答無方適時亦有此
D16n8859_p0330a04║義淨名云或時現風火照令知無常即惡應於善也
D16n8859_p0330a05║妙莊嚴信受邪惡三菩薩應為妻子即善應於惡圓
D16n8859_p0330a06║機偏應者一切智願猶在不失不失即圓機教聲聞
D16n8859_p0330a07║法即偏應也偏機圓應者先引三車後與一大領解
D16n8859_p0330a08║云無上寳聚不求自得即其義也㧞樂與苦例此可
D16n8859_p0330a09║知）正脉（謂壇塲非修行正要不必過泥反廢耳門正
D16n8859_p0330a10║修）豈知此中事相即雜華妙德淨光夜神所云普見
D16n8859_p0330b01║三世一切諸佛亦見彼佛清淨國土道塲眾會神通
D16n8859_p0330b02║名號諸法壽命言音身相種種不同悉皆明覩而無
D16n8859_p0330b03║取著何以故知諸如來非去世趣永滅故非來體性
D16n8859_p0330b04║無生故非生法身平等故非滅無有生相故非實住
D16n8859_p0330b05║如幻法故非妄利益眾生故非遷超過生死故非壞
D16n8859_p0330b06║性常不變故一相言語悉離故無相性相本空故承
D16n8859_p0330b07║交光處諸佛摩頂修三摩地能令身心明淨即攝得
D16n8859_p0330b08║忍𤼵化故云猶如璢璃阿難𤼵心因見三十二相形
D16n8859_p0330b09║體映徹猶如璢璃即妙覺所證十方世界及與身心
D16n8859_p0330b10║內外明徹也然乾慧地十方世界皎然清淨身心妙
D16n8859_p0331a01║圓即以璢璃懸月喻喻證明圓不獨諸佛如是五十
D16n8859_p0331a02║十五位菩薩亦然以首楞嚴三昧六位圓融故端坐
D16n8859_p0331a03║安居經一百日可證初果縱未成聖亦知成佛不謬
D16n8859_p0331a04║皆據道塲不成者判古注（不分道塲成就不成就指
D16n8859_p0331a05║明淨為觀行淨）正脉（謂暫與寂滅現前境界相應）全
D16n8859_p0331a06║昧璢璃䨇喻前後大悟之㫖矣。
D16n8859_p0331a07║顯密無別故經五名三名帶咒餘二所謂救護度脫
D16n8859_p0331a08║灌頂章句亦豈離此觀佛頂放百寳光明光出寶華
D16n8859_p0331a09║華坐化佛化佛頂現十百寶光一一光現十恒河沙
D16n8859_p0331a10║皆從一展轉以至無盡首楞嚴三昧本來如是寶覺
D16n8859_p0331b01║真心各各圓滿無見頂相則非定有無相現相又非
D16n8859_p0331b02║定無音聲歷然不容分別直下動靜二相了然不生
D16n8859_p0331b03║為證圓通勝妙方便如摩登伽神力𡨕資速證無學
D16n8859_p0331b04║若非歷劫加持何能一念熏無漏善出纏受記觀佛
D16n8859_p0331b05║三昧海經第十云（是時阿難即從座起合掌長跪白
D16n8859_p0331b06║佛言世尊如來今者一切身相皆已說竟唯不顯說
D16n8859_p0331b07║無見頂相唯願天尊少說頂相光明瑞應令未來世
D16n8859_p0331b08║凡愚眾生知佛勝相爾時世尊即入頂三昧海令佛
D16n8859_p0331b09║頂上肉髻之中一一毛孔涌出璢璃光其光如水螺
D16n8859_p0331b10║文右旋徧滿十方無數世界如百億世界微塵數海
D16n8859_p0332a01║如是八萬四千諸毛孔中皆出是水相一一水相復
D16n8859_p0332a02║過是百千萬倍數不可知是諸璢璃水上生眾大寶
D16n8859_p0332a03║蓮華華有無數百千萬億葉葉作無數百千萬億寶
D16n8859_p0332a04║色葉極小者徧覆三千大千世界如是華上一一鬚
D16n8859_p0332a05║間有無量阿僧祗百千萬億恒河沙化佛一一化佛
D16n8859_p0332a06║頂肉髻相流出眾光亦復如是時諸佛身量同虚空
D16n8859_p0332a07║不可得知如是諸佛佛佛相次盡世界海際此相現
D16n8859_p0332a08║時於十方面各有百億微塵數菩薩身昇虚空現大
D16n8859_p0332a09║神變至釋迦牟尼佛所時諸菩薩以佛神力故暫見
D16n8859_p0332a10║一毛孔中少分瑞相應時即得無量百千金剛相陀
D16n8859_p0332b01║羅尼佛現是相時賢劫千菩薩及十方諸佛皆現此
D16n8859_p0332b02║相時會大眾見此少分相者須陀洹人如剎那頃成
D16n8859_p0332b03║阿羅漢觀因緣者不緣諸緣成阿羅漢𤼵心菩薩超
D16n8859_p0332b04║越境界增進甚深三昧海門住於性地無生菩薩倍
D16n8859_p0332b05║加增進無量勝法住首楞嚴三昧佛告阿難佛滅度
D16n8859_p0332b06║後濁惡世中若有眾生聞佛勝相心不驚疑不生怖
D16n8859_p0332b07║畏當知是人能滅一切煩惱業障聞佛勝相生隨喜
D16n8859_p0332b08║者除却千億劫極重惡業後世生處不落三塗不生
D16n8859_p0332b09║八難（云云））𤼵心菩薩與今悲增同無生菩薩與今智
D16n8859_p0332b10║增同須陀洹人如剎那頃成阿羅漢與今性比丘尼
D16n8859_p0333a01║所證果同葢此頂三昧海正當等妙覺心即華嚴阿
D16n8859_p0333a02║僧祗品塵剎剎塵二十重不思議境界興善譯華嚴
D16n8859_p0333a03║四十二字門明所得功德（云又善男子如是字門是
D16n8859_p0333a04║能悟入法界邊際除如是字表諸法門更不可得何
D16n8859_p0333a05║以故如是字義不可宣說不可顯示不可執取不可
D16n8859_p0333a06║書持不可觀察離諸相故善男子譬如虚空是一切
D16n8859_p0333a07║物所歸趣處此諸字門亦復如是諸法空義皆入此
D16n8859_p0333a08║門方得顯了若菩薩摩訶薩於如是入諸字門得善
D16n8859_p0333a09║巧智於諸言音所詮所表皆無𦊱礙於一切法平等
D16n8859_p0333a10║空性盡能證持於眾言音咸得善巧若菩薩摩訶薩
D16n8859_p0333b01║能聽如是入諸字門即顯字印聞已受持讀誦通利
D16n8859_p0333b02║為他解說不貪名利由此因緣得二十種功德何等
D16n8859_p0333b03║二十謂得強憶念得勝慚愧得堅固力得法㫖趣得
D16n8859_p0333b04║增上覺得殊勝慧得無礙辯得總持門得無疑惑得
D16n8859_p0333b05║違順不生恚愛得無高下平等而住得於有情言音
D16n8859_p0333b06║善巧得蘊善巧處善巧界善巧緣起善巧因善巧緣
D16n8859_p0333b07║善巧得法善巧得根勝劣智善巧得他心智善巧得
D16n8859_p0333b08║觀星曆善巧得天耳智善巧宿住隨念智善巧神境
D16n8859_p0333b09║智善巧生死智善巧漏盡智善巧得說處非處智善
D16n8859_p0333b10║巧得往來威儀施設善巧是為得二十種殊勝功德
D16n8859_p0334a01║大般若放光光讚大同於此第三修觀儀式者彼文
D16n8859_p0334a02║標名大方廣佛華嚴經入法界品頓證毘盧遮那法
D16n8859_p0334a03║身字輪瑜伽儀𮜿釋云夫欲頓入一乗修習毘盧遮
D16n8859_p0334a04║那如來法身觀者先應𤼵起普賢菩薩微妙行願復
D16n8859_p0334a05║應以三密加持身心則能悟入文殊師利大智慧海
D16n8859_p0334a06║然修行者最初於空閑處攝念安心閉目端身結跏
D16n8859_p0334a07║趺坐運心普緣無邊剎海諦觀三世一切如來徧於
D16n8859_p0334a08║一一佛菩薩前殷勤㳟敬禮拜旋繞又以種種供具
D16n8859_p0334a09║雲海奉獻如是一切聖眾廣大供養已復應觀自心
D16n8859_p0334a10║心本不生自性成就光明徧照猶如虚空復應深起
D16n8859_p0334b01║悲念哀愍眾生不悟自心輪廻諸趣我當普化㧞濟
D16n8859_p0334b02║令其開悟盡無有餘復應觀察自心諸眾生心及諸
D16n8859_p0334b03║佛心本無有異平等一相成大菩提心瑩徹清淨廓
D16n8859_p0334b04║然周徧圓明皎潔成大月輪量等虚空無有邊際復
D16n8859_p0334b05║於月輪內右旋布列四十二梵字悉皆金色放大光
D16n8859_p0334b06║明照徹十方分明顯現一一光中具無量剎海一一
D16n8859_p0334b07║剎海有無量諸佛一一諸佛有無量聖眾前後圍繞
D16n8859_p0334b08║坐菩提塲成等正覺智入三世身徧十方轉大法輪
D16n8859_p0334b09║度脫群品悉令現證無住涅槃復應悟入般若波羅
D16n8859_p0334b10║蜜四十二字門了一切法皆無所得能觀法界悉皆
D16n8859_p0335a01║平等無異無別修瑜伽者若能與是旋陀羅尼觀行
D16n8859_p0335a02║相應即能現證毘盧遮那如來智身於諸法中得無
D16n8859_p0335a03║障礙）標指釋此皆傍理路生解不知上下文中顯說
D16n8859_p0335a04║詳盡何必更贅全不契密因修證意趣矣讚咒中出
D16n8859_p0335a05║生十方一切諸佛是總相以下別相從十方如來至
D16n8859_p0335a06║終不能盡過去諸如來斯門已成就亦說此咒至所
D16n8859_p0335a07║不能害現在諸菩薩今各入圓明我今為汝至來相
D16n8859_p0335a08║惱害未來修學人當依如是法過去具彰五時因此
D16n8859_p0335a09║得成正徧知覺即華嚴菩提普光塵剎海會所演修
D16n8859_p0335a10║多羅也執此降魔制外即鹿𫟍小機所見乘此含此
D16n8859_p0335b01║即方等般若對三帶二淘汰持此授記即法華依此
D16n8859_p0335b02║㧞濟即救護世間八難八苦各舉其半末法正當佛
D16n8859_p0335b03║後北洲長壽世智辯聦既不見佛聞法何異盲聾八
D16n8859_p0335b04║苦則以因攝果兼及諸橫諸難應圓通章十四無畏
D16n8859_p0335b05║隨此即𤼵明文殊觀音等皆古佛現身影響行此即
D16n8859_p0335b06║𤼵明阿難登伽亦𫎇塵劫攝受差別緣深故於秘密
D16n8859_p0335b07║藏得獲果證誦此即前敷座宴安並後將罷法座傳
D16n8859_p0335b08║此即囑飲光持金襴袈裟以付後佛並囑阿難副貳
D16n8859_p0335b09║傳化現在就當機眾會世界國土反明不持誦之失
D16n8859_p0335b10║與塵揚順風及讀誦書冩諸色供養互相照映未來
D16n8859_p0336a01║雙列世出世間救護成就然出世亦兼世間世間終
D16n8859_p0336a02║歸出世故云得無生忍入三摩提即正他二觀前略
D16n8859_p0336a03║分為十一災毒惡咒皆不能侵二鬼神領恩常加守
D16n8859_p0336a04║護三金剛藏王𤼵彼神識四從因逮果不受雜形五
D16n8859_p0336a05║得佛功德感佛同生六違其現業成就三學七輕重
D16n8859_p0336a06║毀犯一時銷㓕八行住清淨同於入壇九逆重罪除
D16n8859_p0336a07║如風吹沙十宿障盡空猶湯消雪復次女人映圓通
D16n8859_p0336a08║章女主國夫人命婦密寄十地等覺孕育佛果如地
D16n8859_p0336a09║論十喻五十五善知識中則夜神瞿波摩耶之所示
D16n8859_p0336a10║現得長壽生淨國免三災鎮惡星即上心得正受無
D16n8859_p0336b01║量功德如惡义聚而辭意錯綜影略葢慮初學自生
D16n8859_p0336b02║退屈不悟顯密熏修功用神速故示三世皆有正像
D16n8859_p0336b03║末法當機已預聖流不持此咒不能遠魔末法眾生
D16n8859_p0336b04║果能擇師結壇持戒持咒不紆疑悔必𫎇交光灌頂
D16n8859_p0336b05║與觀音證圓通阿難登伽得菩提心入徧知海無二
D16n8859_p0336b06║無別問金剛藏王𤼵彼神識如來功德悉與此人此
D16n8859_p0336b07║義請更明示答如來曠劫住於無緣四等首令一闡
D16n8859_p0336b08║提經億億萬劫𤼵菩提心入五十五路真修皆以同
D16n8859_p0336b09║體不思議力華嚴明住行向地說法大士承㝠顯二
D16n8859_p0336b10║加悉由主佛過去本願現在威神及伴佛神力當機
D16n8859_p0337a01║眾會善根智慧清淨增長楞伽所謂如來以二種神
D16n8859_p0337a02║力建立也所修功業（云云）即一闡提菩薩修代眾生
D16n8859_p0337a03║苦供養决定菩提心者非一生一劫善根感應道交
D16n8859_p0337a04║故能𤼵彼宿命獲益者自知餘人不見也問亦有久
D16n8859_p0337a05║持神咒未獲感應其故何耶答如守護國界主陀羅
D16n8859_p0337a06║尼經卷第十（爾時會中摩伽陀國主阿闍世王即從
D16n8859_p0337a07║座起偏袒右肩右膝著地合掌㳟敬頂禮佛足而白
D16n8859_p0337a08║佛言世尊如來今在菩提樹下我之國土說陀羅尼
D16n8859_p0337a09║及曼荼羅既有如是無量功德何以摩伽陀國風雨
D16n8859_p0337a10║不節旱澇不調饑饉相仍冤敵侵擾疾疫災難無量
D16n8859_p0337b01║百千唯願世尊斷我疑網爾時世尊讚阿闍世王作
D16n8859_p0337b02║如是言大王善哉善哉快問斯義於未來世能多利
D16n8859_p0337b03║益一切眾生大王諦聽諦聽善思念之吾當為汝分
D16n8859_p0337b04║別解說大王如王所言於我國中當有饑饉冤敵等
D16n8859_p0337b05║者此守護國界主陀羅尼以十六俱胝那由他陀羅
D16n8859_p0337b06║尼而為眷屬此大金剛城[曼-又+力]荼羅以為眷屬然彼一
D16n8859_p0337b07║切皆以信心而為根本以深般若而為先導大菩提
D16n8859_p0337b08║心及大悲心以為莊嚴大王一切善法皆悉從此陀
D16n8859_p0337b09║羅尼生一切罪惡不信因果以為根本大王汝今不
D16n8859_p0337b10║信因果躭五欲樂如大猛風吹其信心及菩提心大
D16n8859_p0338a01║悲總持悉皆遠逝乃至挑其法眼斷滅佛法閉人天
D16n8859_p0338a02║路開惡趣門如何更得此陀羅尼神力加護（云云））廣
D16n8859_p0338a03║如彼經欲持咒者當遵聖訓所讚毋蹈所訶感應自
D16n8859_p0338a04║不虚也。
D16n8859_p0338a05║十方如來同一道故出離生死名曰直詣依三如來
D16n8859_p0338a06║藏正他二觀總別各五窮法界量不可思議𭣣盡大
D16n8859_p0338a07║乗了義所明聖位大宗地玄文本論從歸依德處及
D16n8859_p0338a08║因緣分開一種金剛道路五種本位該通二門（金剛
D16n8859_p0338a09║寳輪山王分明體中具足此五自在無礙金輪山王
D16n8859_p0338a10║道路分明體各三用共十五用大利根者乃能通達
D16n8859_p0338b01║鈍根眾生决定難了獨一山王摩訶山王分明體用
D16n8859_p0338b02║合說有上中下數下數具有一千二百七十五位大
D16n8859_p0338b03║海部藏道路分明總有十法五種非空五種無常五
D16n8859_p0338b04║十一位遍於非空五種處中無所不至無所不通故
D16n8859_p0338b05║如是位利根能知非鈍者境別相位十以五非空互
D16n8859_p0338b06║為主伴治五無常總相位三具上中下前後一時二
D16n8859_p0338b07║種轉法令障皆成治一味平等功位各十分至摩訶
D16n8859_p0338b08║寳輪王廣大圓滿無上地地分證入究竟繫縛地地
D16n8859_p0338b09║品類不吉祥道路分明四無常從此具歷小中大無
D16n8859_p0338b10║量出離繫縛地清白解脫道路即捨不覺入覺功位
D16n8859_p0339a01║各五分至阿說本王分亦證入究竟）全宗本經之所
D16n8859_p0339a02║建立經初如來敷座宴安為諸會中宣示深奥顯一
D16n8859_p0339a03║切地位皆不離首楞嚴三昧十方菩薩欽求密義即
D16n8859_p0339a04║真如門（密則五眼不見二聽不聞）恒沙菩薩來聚道
D16n8859_p0339a05║塲即生滅門（有來去聚散皆屬生滅反顯十方咨疑
D16n8859_p0339a06║即皆住本國）而同聞仙音得未曾有各隨疑破各得
D16n8859_p0339a07║證入別敘首唱有三摩提（云云）主賔問詶至於七轉
D16n8859_p0339a08║無非具足萬行一門超路格外提持全具五體十五
D16n8859_p0339a09║用阿難所呈皆似能立破如來所演皆真能立破即
D16n8859_p0339a10║一切諸法俱非亦一切諸法俱是於一能了頓徹心
D16n8859_p0339b01║源即究竟無餘總持全證全用更無分齊可窮即周
D16n8859_p0339b02║遍圓滿廣大由茲深入上同果海即無超次第漸轉
D16n8859_p0339b03║是為真際所詣即今直詣如來大湼槃也阿難示現
D16n8859_p0339b04║不知求奢摩他路故復開二根本示不能得成無上
D16n8859_p0339b05║菩提與前相照門本不二機見不同若得心開皆可
D16n8859_p0339b06║證入無上正覺遂屈五輪指問阿難言見否阿難云
D16n8859_p0339b07║見因令指出何者是見答無是見者印如是如是又
D16n8859_p0339b08║令指出何者非見答無非見者印如是如是大眾惶
D16n8859_p0339b09║悚文殊請决答以云何於中有是非是依圓見明圓
D16n8859_p0339b10║脩入圓證此中從因至果漸次深入而五十五位同
D16n8859_p0340a01║一無生接流即上轉破盡凡情逆流即下轉蕩盡聖
D16n8859_p0340a02║量流入即安住中中全離取捨五十一金剛位皆遍
D16n8859_p0340a03║五種非空即從初信遠離繫縛漸證覺滿之位後觀
D16n8859_p0340a04║五重隂次第超濁即對治五種無常隂盡超五十五
D16n8859_p0340a05║位障皆變治一味平等壞其得體歸空本存即從繫
D16n8859_p0340a06║縛地出離漸至覺滿之位論初三分明全法界體用
D16n8859_p0340a07║即經總敘二門交徹具足無礙次三分明五體十五
D16n8859_p0340a08║用乃真如門中差別差別皆屬真如雖一區王民亦
D16n8859_p0340a09║在此門後三十分明吉祥不吉祥道路皆具本存量
D16n8859_p0340a10║乃生滅門中無差別無差別亦屬生滅雖證山王位
D16n8859_p0340b01║亦在此門由悟二門不二分合合分普逗三根悉證
D16n8859_p0340b02║圓乗入妙嚴海則前四教位非今所明小宗但立六
D16n8859_p0340b03║識證偏真唯屬半字中方便見修究竟四位相宗縱
D16n8859_p0340b04║立八識亦不許通如來藏唯識論能熏所熏各有四
D16n8859_p0340b05║義所熏第三謂無為法性堅密故非可熏能熏第一
D16n8859_p0340b06║謂無為前後不變無生長用故非能熏能所熏法唯
D16n8859_p0340b07║是八識則識有實體唯執有位有證空宗雖破八識
D16n8859_p0340b08║如夢亦未顯成事即隨緣體空即不變唯執無位無
D16n8859_p0340b09║證終教事有理無頓教不存階級圓宗不然真如非
D16n8859_p0340b10║可熏亦可熏所謂不思議熏不可變亦可變無生長
D16n8859_p0341a01║用亦有生長用所謂不思議變如起信論辨染淨相
D16n8859_p0341a02║資云復次有四種法熏習義故染法淨法起不斷絕
D16n8859_p0341a03║云何為四一者淨法名為真如二者一切染因名為
D16n8859_p0341a04║無明三者妄心名為業識四者妄境界所謂六塵無
D16n8859_p0341a05║明即二顛倒因妄心即眾生顛倒境界即世界顛倒
D16n8859_p0341a06║皆無始生死根本淨法即無始菩提湼槃元清淨體
D16n8859_p0341a07║此二皆在汝今故唯以真如受熏為染法不斷之源
D16n8859_p0341a08║染非實染何得有初起時真如內熏為淨法不斷之
D16n8859_p0341a09║始淨非今淨何得有新生際雖於生滅門建立頼耶
D16n8859_p0341a10║名當體不思議三法流轉本非流轉境界即境妙苦
D16n8859_p0341b01║報即法身也無明即智妙煩惱即菩提也妄心八種
D16n8859_p0341b02║即返妄歸源聖量堦級即行妙結業即解脫也中歷
D16n8859_p0341b03║五十五路即位妙終歸三德湼槃海即三法妙阿難
D16n8859_p0341b04║大眾一聞經名頓悟禪那修進聖位增上妙理所謂
D16n8859_p0341b05║理絕修證智似階差覺前前非名後後位即果之因
D16n8859_p0341b06║即因之果從始𤼵心即觀湼槃行道非大夢已覺何
D16n8859_p0341b07║能懸示未明地位先標妙性圓明六句顯真如隨緣
D16n8859_p0341b08║成染熏淨染法離真無別體相即論真如淨法實無
D16n8859_p0341b09║於染但以無明而熏習故則有染相因妄有生因生
D16n8859_p0341b10║有滅即指一期四相（下文非住即住相展轉𤼵生即
D16n8859_p0342a01║異相修道分何况此中生住異滅分齊頭數圓通章
D16n8859_p0342a02║已滅生滅寂滅現前觀識隂窮諸行空已滅生滅前
D16n8859_p0342a03║後論修證文皆與此符足徵既標初後則攝中二）生
D16n8859_p0342a04║滅名妄六句顯妄法體空成淨熏染真體離妄淨用
D16n8859_p0342a05║不彰即論無明染法實無淨業但以真如而熏習故
D16n8859_p0342a06║則有淨用滅妄之義全因了緣二轉依號悉依迷悟
D16n8859_p0342a07║建立不轉其體但轉其名夫佛果位中所轉四智依
D16n8859_p0342a08║心所法慧數為體性相皆然但權乗此慧從八識起
D16n8859_p0342a09║見佛果報身有為無漏圓宗先達頼耶全是真如則
D16n8859_p0342a10║此慧數即真如內熏體相二大與果智無殊慧心智
D16n8859_p0342b01║體無別智體理體無別六祖云五八六七果因轉但
D16n8859_p0342b02║轉名言無自性就眾生情量返倒歸正則非有似有
D16n8859_p0342b03║就寂滅法體本不曾動則非無實無究竟而論此迷
D16n8859_p0342b04║悟量於妙明真性亦如空華所謂真三摩地豈有一
D16n8859_p0342b05║法可措心而得哉三摩地一名義通諸教（瑜伽云三
D16n8859_p0342b06║摩地云何謂於所觀察事隨彼彼行審慮所依心一
D16n8859_p0342b07║境性又云謂於所緣審正觀察心一境性又云三摩
D16n8859_p0342b08║地作何業謂智所依為業瑜伽釋論最勝子菩薩造
D16n8859_p0342b09║云三摩地目心數中等持一法通攝一切有心位中
D16n8859_p0342b10║心一境性通定散位大論云一切禪定攝心皆名為
D16n8859_p0343a01║三摩地此言正心行處是心無始常曲不端入正行
D16n8859_p0343a02║處心則端直如蛇行常曲入竹筒則直）名同㫖異雖
D16n8859_p0343a03║別教地前深證俱未識倒如來示二根本勅選圓通
D16n8859_p0343a04║放光現瑞皆顯一法界心本來無有世界眾生三漸
D16n8859_p0343a05║旋元自歸（十方世界皎然清淨即無世界顛倒身心
D16n8859_p0343a06║妙圓快然平等即無眾生顛倒從乾慧地直至是覺
D16n8859_p0343a07║始獲金剛心中皆顛倒不生）觀隂精心𤼵化（識隂既
D16n8859_p0343a08║盡十方世界及與身心內外明徹即無世界眾生顛
D16n8859_p0343a09║倒如是乃超信住行向加地等覺圓明即顛倒不生）
D16n8859_p0343a10║除事先後不同而頓證此體則一全同起信習熏資
D16n8859_p0343b01║熏由性明心六句即論以依真如法故有於無明以
D16n8859_p0343b02║有無明染法因故即熏習真如以熏習故則有妄心
D16n8859_p0343b03║以有妄心即熏習無明不了真如法故不覺念起現
D16n8859_p0343b04║妄境界此有所有七句即論以有妄境界染法緣故
D16n8859_p0343b05║即熏習妄心令其念著造種種業受於一切身心等
D16n8859_p0343b06║苦世界眾生皆依無住妄見無住即真如異名親悟
D16n8859_p0343b07║此㫖即是不生然離念境界非證不知迷本圓明四
D16n8859_p0343b08║句即論無明熏習義有二種一者根本熏習以能成
D16n8859_p0343b09║就業識義故二者所起見愛熏習以能成就分別事
D16n8859_p0343b10║識義故將欲復真七句即論妄心熏習義有二種一
D16n8859_p0344a01║者業識根本熏習能受阿羅漢辟支佛一切菩薩生
D16n8859_p0344a02║滅苦故三乗賢聖若唯依四念處對治四倒執觀心
D16n8859_p0344a03║無常觀法無我尚迷生相一種住相四種何况二執
D16n8859_p0344a04║未破之流恣身口意隨業受報展轉發生六句即論
D16n8859_p0344a05║二者增長分別事識熏習能受凡夫業繫苦故論（云
D16n8859_p0344a06║復次言意識者即此相續識依諸凡夫取著轉深計
D16n8859_p0344a07║我我所種種妄執隨事攀緣分別六塵名為意識亦
D16n8859_p0344a08║名分離識又復說名分別事識此識依見愛煩惱增
D16n8859_p0344a09║長義故即展轉𤼵生也生力𤼵明二句指起業相也
D16n8859_p0344a10║同業相感三句指業繫苦相也）經以無明妄心配屬
D16n8859_p0344b01║眾生顛倒據無明業相所起轉相以屬妄能亦六精
D16n8859_p0344b02║始起更徵世界顛倒據依業轉所起現相境界竟於
D16n8859_p0344b03║十二類充塞即論妄境界熏習有二種義一者增長
D16n8859_p0344b04║念熏習二者增長取熏習眾生受十二類形由十二
D16n8859_p0344b05║類妄想所感十二類妄想由迷世界色聲香味觸法
D16n8859_p0344b06║生欲轉眾生心修菩薩行其唯離諸妄見一念不生
D16n8859_p0344b07║是為𬉹病得穴源乾流絕矣長水（解妙性圓明四句
D16n8859_p0344b08║為初顯一真因妄有生八句為後敘二相又以由性
D16n8859_p0344b09║明心至成究竟有為無明業相謂之異相此有所有
D16n8859_p0344b10║四句為轉相謂之同相本此無住三句為現相謂之
D16n8859_p0345a01║無同異相迷本圓明四句為重明業相將欲復真三
D16n8859_p0345a02║句轉相非真求復四句現相及二麤展轉𤼵生至由
D16n8859_p0345a03║是故有眾生顛倒為後四麤不復重明云何名為世
D16n8859_p0345a04║界顛倒以下則無可相配）妙性圓明四句標真如門
D16n8859_p0345a05║因妄有生八句標生滅門唯有二門不同却無二門
D16n8859_p0345a06║不異今凖論分文始顯二門非同非異能同能異由
D16n8859_p0345a07║性明心六句即楞伽不思議熏不思議變是現識因
D16n8859_p0345a08║已具無明為因生三細唯配業相一種誤也次七句
D16n8859_p0345a09║即楞伽取種種塵及無始妄想熏是分別事識因正
D16n8859_p0345a10║明境界為緣長六麤唯配轉現二相亦誤也又謂迷
D16n8859_p0345b01║本圓明十一句重明三細二麤則三細六麤悉應重
D16n8859_p0345b02║明展轉𤼵生以後四麤何獨不爾若眾生顛倒已明
D16n8859_p0345b03║九相則世界顛倒配屬何相若但見顛倒義屬不覺
D16n8859_p0345b04║遂以九相次第分文全未得三番重疊倒正相翻妙
D16n8859_p0345b05║㫖既無妄境界即無事識所緣不成熏習矣古注釋
D16n8859_p0345b06║轉依（真際云依謂能依體是依他性興福寂音引相
D16n8859_p0345b07║宗六轉依中前五種義）皆濫權乘正當所揀寂音合
D16n8859_p0345b08║論（判汝今欲修至非心非法之文同滿慈章明妄非
D16n8859_p0345b09║他至離即離非是即非即謂是舉前義之畧）未究離
D16n8859_p0345b10║即離非乃顯圓成法體非生非住非心非法是明非
D16n8859_p0346a01║真求復若配上文秪符聲聞緣覺用世語言入佛知
D16n8859_p0346a02║見夫三相續固即二顛倒然顛倒不生始證三如來
D16n8859_p0346a03║藏故云歇即菩提正脉（謂此中錯簡至何漸次二句
D16n8859_p0346a04║當在三摩地下則始終順序釋本來無有世界眾生
D16n8859_p0346a05║云凡言世界眾生且兼依正釋先當識此眾生世界
D16n8859_p0346a06║二顛倒因云凡言眾生世界則世界即有情世間唯
D16n8859_p0346a07║正非依引吳興語更加於一正報分約因果成二倒
D16n8859_p0346a08║義謂眾生為因世界為果謂性妄見生為二執俱生
D16n8859_p0346a09║成究竟有為有支此有為惑所有為業謂無住乃指
D16n8859_p0346a10║惑業非指真心真心無住非今經意謂眾生在先為
D16n8859_p0346b01║單說正世界在先為且兼舉依謂世界在眾生之上
D16n8859_p0346b02║而又加一及字即所兼帶之依報山河大地等謂生
D16n8859_p0346b03║先界後界先生後之辨有依有正更分非真求復以
D16n8859_p0346b04║下至展轉𤼵生為外道作况顯邪復益非之科指非
D16n8859_p0346b05║生為非因計因非住為非果計果非心為邪智非法
D16n8859_p0346b06║為邪境又科是有所有至成十二類十一句為釋成
D16n8859_p0346b07║世界名數以分叚為分叚生死之身界為建立有情
D16n8859_p0346b08║之界謂身之四方即左右前後皆單約正報以說而
D16n8859_p0346b09║於此後是故世界因動有聲至為一旋復十五句文
D16n8859_p0346b10║銷釋不通遂科作推由六想成輪（云云））不知初問未
D16n8859_p0347a01║到湼槃葢遙望極果隨舉乾慧地先顯真因仍問漸
D16n8859_p0347a02║次為得忍方便佛答阿難先明迷真起妄致成十二
D16n8859_p0347a03║類生必從三漸方得除滅故前後互舉各有㫖也二
D16n8859_p0347a04║顛倒因即滿慈章三相續并修道分生纏縛義今更
D16n8859_p0347a05║引論釋經乃見彼疏承襲之誤經言家寶真如淨法
D16n8859_p0347a06║也六為賊媒染因無明也（以十方大覺共指俱生無
D16n8859_p0347a07║明唯汝六根更非他物故執六根成結即是無明）眾
D16n8859_p0347a08║生妄心業識也世界妄境界六塵也修道分世界義
D16n8859_p0347a09║古注盡誤孤山（云眾生世界是正報器世界是依報
D16n8859_p0347a10║以由正報纏縛故於依報不能超越今但約正報而
D16n8859_p0347b01║明）長水（云世界有三謂眾生五隂器界揀非餘二故
D16n8859_p0347b02║標眾生）溫陵（云眾生世界即根身亦具四方即左右
D16n8859_p0347b03║前後一身所具理自互涉）正脉（云世界即世間一者
D16n8859_p0347b04║眾生世間即有情根身二者器世間即無情器界眾
D16n8859_p0347b05║生於二徧成纏縛總為結體然的實結處不在器界
D16n8859_p0347b06║唯在六根及解彼處云何名為眾生世界謂觀此徵
D16n8859_p0347b07║詞當知所說世界但約根身非干器界又解汝今當
D16n8859_p0347b08║知七句謂此世界皆約身中而言更加身中亦有定
D16n8859_p0347b09║位界外亦見轉移之說）未究界為方位即分叚妄生
D16n8859_p0347b10║故指功德顛倒皆根塵合明（修道分無始眾生世界
D16n8859_p0348a01║生纏縛故及云何名為眾生世界即論中第四妄境
D16n8859_p0348a02║界所謂六塵現有東西南北東南西南東北西北上
D16n8859_p0348a03║下為界如眼觀見後暗前明乃至如意默容世出世
D16n8859_p0348a04║法金口親釋前明生纏縛故特加於器世間者正恐
D16n8859_p0348a05║悞以此世界為眾生世間故作是牒二文說修說證
D16n8859_p0348a06║本為審觀虚妄根塵何處顛倒前云世為遷流界為
D16n8859_p0348a07║方位一切眾生織妄相成身中貿遷世界相涉此云
D16n8859_p0348a08║分叚妄生因此界立遷流不住因此世成三世四方
D16n8859_p0348a09║和合相涉）上下文義無一不符未嘗離生說界離界
D16n8859_p0348a10║說生則知二顛倒不離情器初標本來無有世界眾
D16n8859_p0348b01║生次示先當識此眾生世界或先正後依或先依後
D16n8859_p0348b02║正本無二義總屬三相續前論不覺流轉終而復始
D16n8859_p0348b03║故具明三今論破隂證真入三摩提故唯有二葢顯
D16n8859_p0348b04║見相俱倒業識為因是以此處釋二顛倒已牒眾生
D16n8859_p0348b05║又牒世界若世界唯指眾生世間不關器界則不必
D16n8859_p0348b06║䨇牒䨇釋矣及詳三家釋此世界顛倒又以世界為
D16n8859_p0348b07║器世間孤山（云從畢竟無成究竟有故有東西南北
D16n8859_p0348b08║之分叚指此分叚名之為界然有本無因故云非因
D16n8859_p0348b09║所因此唯妄住故云無住所住既非真性常住則有
D16n8859_p0348b10║過現未來遷流不住三世成矣以世涉方以方涉世
D16n8859_p0349a01║俱成十二所以眾生正報因果和合亦十二）長水（釋
D16n8859_p0349a02║此義亦云迷畢竟無成究竟有有故立界隔別不同
D16n8859_p0349a03║故云分叚因能生果果生於因因果相生遷流不斷
D16n8859_p0349a04║世由此立三世四方和合相涉𭓩轉十二變化有情
D16n8859_p0349a05║亦十二也）溫陵（釋此亦云牒前此有所有非因所因
D16n8859_p0349a06║等義以明也有所有故有分叚有分叚故有方位界
D16n8859_p0349a07║為方位故因此界立無所因則無所住無所住則常
D16n8859_p0349a08║遷流世為遷流故因此世成也三世四方𭓩轉十二
D16n8859_p0349a09║故涉於其間者悉從其變化此世界顛倒之由也）此
D16n8859_p0349a10║義既顯則知前指世界作眾生世間誠誤矣唯吳興
D16n8859_p0349b01║獨異眾說（釋先當識此眾生世界二顛倒因云前世
D16n8859_p0349b02║界相續唯在依報謂四大因起等今世界顛倒葢指
D16n8859_p0349b03║正報即十二類生所以然者由前答富樓那問云何
D16n8859_p0349b04║忽生山河大地故今答阿難修三摩提所入地位故
D16n8859_p0349b05║何則位由悟入悟必由迷迷之為凡悟之為聖皆正
D16n8859_p0349b06║報之事非由器界之相故異前說又云第四卷方世
D16n8859_p0349b07║相涉如流變三疊彼對依報顯於正報六根功德各
D16n8859_p0349b08║千二百此中相涉以依從正明世界顛倒立十二類
D16n8859_p0349b09║生既前云功德此云顛倒古師用此釋前三疊其可
D16n8859_p0349b10║順乎）不知情器內外本不相離前答滿慈亦具眾生
D16n8859_p0350a01║業果故云三種相續皆是覺明明了所現今答阿難
D16n8859_p0350a02║亦具世界顛倒故云本此無住建立世界及諸眾生
D16n8859_p0350a03║傅大士云未有無心境曾無無境心若無正報闕無
D16n8859_p0350a04║明妄心若無依報闕妄境界則於相涉織妄義皆不
D16n8859_p0350a05║成應證三種妙嚴無復迷悟地位之可論矣正脉獨
D16n8859_p0350a06║宗吳興其紕繆尤甚問既云顛倒又云無實全體即
D16n8859_p0350a07║真更有明文可息疑否答如華嚴十行品饒益行中
D16n8859_p0350a08║云作是學已離諸惡行計我無知以智入於一切佛
D16n8859_p0350a09║法為眾生說令除顛倒然知不離眾生有顛倒不離
D16n8859_p0350a10║顛倒有眾生不於顛倒內有眾生不於眾生內有顛
D16n8859_p0350b01║倒亦非顛倒是眾生亦非眾生是顛倒顛倒非內法
D16n8859_p0350b02║顛倒非外法眾生非內法眾生非外法一切諸法虚
D16n8859_p0350b03║妄不實速起速滅無有堅固如夢如影如幻如化誑
D16n8859_p0350b04║惑愚夫如是解者即能覺了一切諸行通達生死及
D16n8859_p0350b05║與湼槃證佛菩提自得度令他得度自解脫令他解
D16n8859_p0350b06║脫自調伏令他調伏自寂靜令他寂靜自安隱令他
D16n8859_p0350b07║安隱自離垢令他離垢自清淨令他清淨自湼槃令
D16n8859_p0350b08║他湼槃自快樂令他快樂（疏第三作是學已下明攝
D16n8859_p0350b09║善法戒文分為二初明自分現攝後辨勝進當攝今
D16n8859_p0350b10║初善法雖多不出悲智故文中畧舉於中分三初䨇
D16n8859_p0351a01║標悲智二然知已下䨇釋二相三如是解已下䨇明
D16n8859_p0351a02║二果今初先智後悲智中先明離過謂離惡行無明
D16n8859_p0351a03║後以智下明其成德為眾生下即是攝悲二䨇釋二
D16n8859_p0351a04║相中悲智䨇運文分為二先以智導悲自成正觀二
D16n8859_p0351a05║一切諸法下通明入法顯彼倒因今初文有四對前
D16n8859_p0351a06║三二互相望後一當體以辨前三對中前二不離後
D16n8859_p0351a07║一不即即顯生之與倒非即離也眾生即能起顛倒
D16n8859_p0351a08║之人乃染分依他顛倒即所起之妄是徧計所執初
D16n8859_p0351a09║對明不離者謂依似執實故離生無倒依執似起離
D16n8859_p0351a10║倒無生第二對明不相在重釋前義言不離者明因
D16n8859_p0351b01║果相待緣成非先有體二物相在因中無果故倒內
D16n8859_p0351b02║無生若必有者則應徧計是依他起果中無因故生
D16n8859_p0351b03║內無倒若要令有者則應無有不倒眾生第三對明
D16n8859_p0351b04║不即不壞因果能所徧計之二相故由前二對則知
D16n8859_p0351b05║生倒非一非異非即非離第四對當體以辨倒心託
D16n8859_p0351b06║境方生故非內法若是內者無境應有境由情計故
D16n8859_p0351b07║非外法若是外者智者於境不應不染既非內外寧
D16n8859_p0351b08║在中間則當體自虚將何對他以明即離眾生亦爾
D16n8859_p0351b09║即蘊求無故非內法離蘊亦無故非外法既非內外
D16n8859_p0351b10║亦絕中間本性自空何能起倒將何對他明非即離
D16n8859_p0352a01║既如是知則自無倒為物說此倒惑自除二一切下
D16n8859_p0352a02║通明入法顯彼倒因謂由不達緣成不堅妄生徧計
D16n8859_p0352a03║故云誑惑愚夫實則愚夫自誑若獼猴執月三如是
D16n8859_p0352a04║已下䨇明二果即前悲智所成之果也亦九戒中二
D16n8859_p0352a05║世樂戒也先總後別總中由解諸法不實幻化是覺
D16n8859_p0352a06║了諸行了行相虚名達生死知行體寂是了湼槃了
D16n8859_p0352a07║之究竟即得菩提自得度下別有九對一度苦二脫
D16n8859_p0352a08║集以了生死故三調之以道四寂之以滅以了湼槃
D16n8859_p0352a09║故次四即證四諦之德如次配上謂由斷苦故得安
D16n8859_p0352a10║樂等九即證佛菩提之樂（云云））顛倒如蛇眾生如繩
D16n8859_p0352b01║皆緣不見麻體致茲妄現了達生死湼槃證佛菩提
D16n8859_p0352b02║即今先識二顛倒因真三摩提請細窮之便可頓入。
D16n8859_p0352b03║
D16n8859_p0352b04║
D16n8859_p0352b05║
D16n8859_p0352b06║
D16n8859_p0352b07║
D16n8859_p0352b08║
D16n8859_p0352b09║
D16n8859_p0352b10║楞嚴妙指卷第五（終）