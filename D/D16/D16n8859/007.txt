D16n8859_p0414b01║楞嚴妙指卷第七
D16n8859_p0414b02║釋弘演述
D16n8859_p0414b03║諸大乗經皆文殊師利與阿難海於鐵圍山間結集
D16n8859_p0414b04║二大士即表二深文殊以大智為菩薩上首示現實
D16n8859_p0414b05║機阿難以多聞為二乗起教示現權機無權則實何
D16n8859_p0414b06║由顯無實則權何由開偏正縱橫圓證上下合始能
D16n8859_p0414b07║廣逗機宜入首楞嚴三昧經初已標敷座宴安宣示
D16n8859_p0414b08║深奥徵心之際又舒金色臂摩阿難頂告示阿難及
D16n8859_p0414b09║諸大眾有三摩提（云云）今正觀文終文殊請問經名
D16n8859_p0414b10║如來即所宣示詳分體宗用三法差別第一名屬體
D16n8859_p0415a01║即見道第三名屬宗即修道證果此際阿難登伽普
D16n8859_p0415a02║及海眾皆已得益故增第二第四名具足權實遠近
D16n8859_p0415a03║施開方便而用分三世大方廣妙蓮華王十方佛母
D16n8859_p0415a04║陀羅尼咒彰過去益救護親因度脫阿難及此會中
D16n8859_p0415a05║性比丘尼得菩提心入徧知海明現在益仍標第五
D16n8859_p0415a06║名更為末法眾機不免七趣流轉五隂魔事若非破
D16n8859_p0415a07║除何以知邪若定破除則有實法必同過去恒沙如
D16n8859_p0415a08║來乘此心開成未來益方顯前示有三摩提橫遍𥪡
D16n8859_p0415a09║窮不可思議阿難大眾聞五名開顯頓悟禪那修進
D16n8859_p0415a10║聖位增上妙理心慮虚凝依智以明超證符上證果
D16n8859_p0415b01║斷除三界修心六品微細煩惱依惑以明超斷符下
D16n8859_p0415b02║觀隂從說偈讚佛已獲法身性修三德宛然離機無
D16n8859_p0415b03║觀三觀不出聽眾心中囑文殊在今正觀唯顯即權
D16n8859_p0415b04║之實囑阿難於後他觀兼顯即實之權頂禮欽奉流
D16n8859_p0415b05║通是同阿難云憶持無失葢示權機必兼文持也問
D16n8859_p0415b06║何不待二觀畢始請經名答先依覺義修中假之空
D16n8859_p0415b07║後依不覺義修中空之假皆破盡生滅頓入真如二
D16n8859_p0415b08║觀融鎔正當中道故以問名緫攝前後恒沙來聚之
D16n8859_p0415b09║眾證入亦在斯時示權漸機七地以還不能盡真如
D16n8859_p0415b10║際力尚未充若轉位廻機入㕓𡸁手易墮邪侶必臻
D16n8859_p0416a01║八地覺夢渡大河證一真如心上修九地具足四無
D16n8859_p0416a02║礙智𤼵真如用解根亡塵將至究竟依智照如無智
D16n8859_p0416a03║外如依如𤼵智無如外智照體獨立雖任運順行不
D16n8859_p0416a04║及大覺然已頓證二門不二▆同諸佛自住三摩提
D16n8859_p0416a05║中於覺不覺出入無障礙矣問若三如來藏一即具
D16n8859_p0416a06║三正詶阿難殷勤啟請則三法皆應具三何獨行中
D16n8859_p0416a07║始列三名唯行獨列三名何以判為皆具三法答十
D16n8859_p0416a08║法界眾生莫不平等具足三法三法舉一即三而定
D16n8859_p0416a09║慧力莊嚴以此度眾生唯十方如來能爾今當返妄
D16n8859_p0416a10║歸真故於三中但問妙行即無上戒定慧於三學中
D16n8859_p0416b01║又但問定定屬真修偏舉三名定既如是戒慧亦然
D16n8859_p0416b02║行既如是諦智亦然是為即一而三即三而一不可
D16n8859_p0416b03║思議阿難未全道力由闕定慧致失律儀則此三行
D16n8859_p0416b04║闕一不可故具扣圓頓三學於中得成菩提即攝佛
D16n8859_p0416b05║慧妙奢摩他三摩禪那即攝佛定最初方便即攝佛
D16n8859_p0416b06║戒即此問端亦具修行三决定義復於一定具標三
D16n8859_p0416b07║名意顯法法皆如是也問何以知三名皆顯定耶答
D16n8859_p0416b08║世尊詶請先標有三摩提名首楞嚴王觀音所證名
D16n8859_p0416b09║金剛三昧選圓通畢一切普獲湼槃五名此二屬定
D16n8859_p0416b10║然文中决定說即師子吼性覺本覺始覺即般若波
D16n8859_p0417a01║羅蜜如來藏清淨本然即佛性餘三名亦同而唯舉
D16n8859_p0417a02║定名以答故知其問正在定也證果文終具明奢摩
D16n8859_p0417a03║他中用諸如來毘婆舍那觀隂文初云汝猶未識修
D16n8859_p0417a04║奢摩他毘婆舍那微細魔事結處又云此是過去先
D16n8859_p0417a05║佛世尊奢摩他中毘婆舍那覺明分析微細魔事毘
D16n8859_p0417a06║婆舍那此云聖慧正觀指諸如來他觀引先佛世尊
D16n8859_p0417a07║正屬佛慧此三種名正屬佛定末世壇塲諄諄於四
D16n8859_p0417a08║種决定明誨觀隂屢舉破佛律儀故知義兼於三名
D16n8859_p0417a09║但標定是為行妙問奢摩他云止禪那云靜慮屬定
D16n8859_p0417a10║可也三摩屬定其義云何答天台引地持云從自性
D16n8859_p0417b01║禪𤼵一切禪三摩提一云三昧即調直定真諦以空
D16n8859_p0417b02║無漏為調直出假以稱機為調直中道以遮二邊為
D16n8859_p0417b03║調直中道即首楞嚴王又三摩提此云等持三摩鉢
D16n8859_p0417b04║提此云等至三摩呬多此云等引清凉云三昧此云
D16n8859_p0417b05║等持唯局有心而通散心三摩鉢底此云等至通於
D16n8859_p0417b06║有心及與無心唯諸位定體此二功德名為等引唯
D16n8859_p0417b07║等持通定散位文中獨舉此名若依權乗不聞了義
D16n8859_p0417b08║則後二不通欲界八定雖皆有此未臻佛菩薩位於
D16n8859_p0417b09║一定相應自在未必於一切定皆得相應自在今既
D16n8859_p0417b10║具引十方如來得成菩提最上圓因則一名即攝三
D16n8859_p0418a01║名三定三學三法所以云妙問此義本經有文證否
D16n8859_p0418a02║答或就初心持戒毀戒以論（阿難問末世欲攝其心
D16n8859_p0418a03║入三摩地云何令其遠諸魔事佛答四重皆言汝教
D16n8859_p0418a04║世人修三摩地文云𤼵心决定修三摩地若大妄語
D16n8859_p0418a05║即三摩提不得清淨稱讚佛乗令其身心入三摩地
D16n8859_p0418a06║一切真實入三摩提永無魔事七卷云汝問攝心我
D16n8859_p0418a07║今先說入三摩地修學妙門八卷云求三摩提當斷
D16n8859_p0418a08║世間五種辛菜是食辛人修三摩地是清淨人修三
D16n8859_p0418a09║摩地）此通散心也或就初心得定失定以論（讚咒中
D16n8859_p0418a10║言於散亂心非三摩地保護初學入三摩提救護末
D16n8859_p0418b01║世修三摩提正修行者下即言如是修心求正定人
D16n8859_p0418b02║孫陀羅難陀自述雖具戒律於三摩地心常散動觀
D16n8859_p0418b03║隂云圓定𤼵明三摩地中）此通定心也或就悟門真
D16n8859_p0418b04║似小大偏圓乃至窮於十方大覺（殺戒中云縱得心
D16n8859_p0418b05║開似三摩地仙趣云不依正覺修三摩地初禪二禪
D16n8859_p0418b06║雖非正修真三摩地三禪雖非正得真三摩地彼之
D16n8859_p0418b07║天王即是菩薩遊三摩提若得妙𤼵三摩提者則妙
D16n8859_p0418b08║常寂二十五聖於根塵識七大各從一門入三摩地
D16n8859_p0418b09║及證果初問如是修證佛三摩提答修三摩提求大
D16n8859_p0418b10║乗者汝今欲修真三摩地直詣如來大湼槃顛倒不
D16n8859_p0419a01║生斯則如來真三摩地汝今修證佛三摩提從三摩
D16n8859_p0419a02║地得無生忍若諸菩薩入三摩地進修無漏勝解現
D16n8859_p0419a03║圓我現佛身而為說法）此通慧心也三摩提既然奢
D16n8859_p0419a04║摩他禪那亦爾或指七趣惑業苦止（人趣云除奢摩
D16n8859_p0419a05║他及佛出世不可停𥨊）或指五隂未破前止（二根本
D16n8859_p0419a06║請奢摩他路如來示奢摩他路舉拳下喝二卷云汝
D16n8859_p0419a07║雖強記但益多聞於奢摩他微密觀照心猶未了觀
D16n8859_p0419a08║隂初云汝猶未識修奢摩他毘婆舍那微細魔事）或
D16n8859_p0419a09║指五隂正破中止（受隂中云彼善男子修三摩提奢
D16n8859_p0419a10║摩他中色隂盡者行隂中云是得正知奢摩他中諸
D16n8859_p0419b01║善男子識隂中云此是過去先佛世尊奢摩他中毘
D16n8859_p0419b02║婆舍那覺明分析微細魔事於五種內獨想隂未標
D16n8859_p0419b03║葢語之影畧也）他觀從初至後悉依奢摩他正觀末
D16n8859_p0419b04║亦言奢摩他中用諸如來毘婆舍那則從破異熟果
D16n8859_p0419b05║愚以至等覺破根本無明皆不離此或指初心修禪
D16n8859_p0419b06║（讚咒文云除彼𤼵心樂修禪者經末若諸眾生未識
D16n8859_p0419b07║禪那樂修三昧）或指離欲漸向諸禪（天趣云不假禪
D16n8859_p0419b08║那無有智慧）或分世出世上中下禪（四禪四空及破
D16n8859_p0419b09║五隂未盡即世間禪五淨居及二種阿羅漢即出世
D16n8859_p0419b10║二乗禪回心大阿羅漢彼之天王即是菩薩即出世
D16n8859_p0420a01║間上上禪乃至奢摩他中用諸如來毘婆舍那清淨
D16n8859_p0420a02║修證乗此心開得無上道即如來禪）則知奢摩他三
D16n8859_p0420a03║摩禪那皆一定三定三學圓融行妙如是諦妙智妙
D16n8859_p0420a04║不必言矣問三種互攝相即之妙本經文內請更剖
D16n8859_p0420a05║明答或指善修奢摩他與值佛出世斷輪廻等（人趣
D16n8859_p0420a06║云除奢摩他及佛出世不可停𥨊）或揀世出世間禪
D16n8859_p0420a07║那非真三摩地不斷輪廻（天趣文中初二三禪言雖
D16n8859_p0420a08║非正修正得真三摩地四禪云雖非無為真不動地
D16n8859_p0420a09║從不還天聖道窮者名不廻心鈍阿羅漢聲聞緣覺
D16n8859_p0420a10║不成增進）或指世出世間禪那開麤顯妙即三種不
D16n8859_p0420b01║二（七趣末云若得妙𤼵三摩提者有無二無無二亦
D16n8859_p0420b02║滅）或指修奢摩他即修禪那亦即修三摩地三種不
D16n8859_p0420b03║離（觀隂云汝猶未識修奢摩他毘婆舍那微細魔事
D16n8859_p0420b04║此修奢摩他也隨云汝輩修禪飾三摩地此所修奢
D16n8859_p0420b05║摩他亦即修禪那亦即飾三摩地受隂中云彼善男
D16n8859_p0420b06║子修三摩提奢摩他中色隂盡行隂中云彼善男子
D16n8859_p0420b07║修三摩提復言是得正知奢摩他中諸善男子識隂
D16n8859_p0420b08║又言此是過去先佛世尊奢摩他中毘婆舍那覺明
D16n8859_p0420b09║分析微細魔事五隂皆言如是十種禪那現境）皆指
D16n8859_p0420b10║奢摩他即三摩即禪那三摩亦即奢摩他禪那禪那
D16n8859_p0421a01║亦即三摩奢摩他葢顯圓頓觀行舉一全三更無差
D16n8859_p0421a02║別五隂未盡尚然何况得忍中中流入但初心修學
D16n8859_p0421a03║慮其濫誤先必施權分別邪正前三教不聞了義亦
D16n8859_p0421a04║墮顛倒况凡小𤼵心而首楞嚴王本具萬行後必開
D16n8859_p0421a05║權融入三觀惡趣眾生一蒙决了頓入佛慧况五乗
D16n8859_p0421a06║修證全揀全收無礙自在乃能盡十方三世大覺化
D16n8859_p0421a07║儀今阿難據舉一即三故扣行妙云妙奢摩他三摩
D16n8859_p0421a08║禪那如來據言三即一故或顯諦妙云常住真心性
D16n8859_p0421a09║淨明體如來藏湼槃海妙莊嚴海或顯智妙云性覺
D16n8859_p0421a10║本覺始覺或顯行妙錯舉三名至明正邪二觀唯言
D16n8859_p0421b01║奢摩他中用諸如來毘婆舍那葢以奢摩他即攝三
D16n8859_p0421b02║摩禪那但舉此一以對佛慧與湼槃了義文義全同
D16n8859_p0421b03║始終唯依大覺定慧破盡無明入究竟覺究竟覺即
D16n8859_p0421b04║首楞嚴問此一即具三三名皆定竝從因至果無不
D16n8859_p0421b05║攝盡餘大乗經論有文證否答瑜伽論三摩呬多地
D16n8859_p0421b06║總標謂此地中畧有四種一靜慮二解脫三等持四
D16n8859_p0421b07║等至（靜慮者謂四靜慮一從離生有尋有伺靜慮二
D16n8859_p0421b08║從定生無尋無伺靜慮三離喜靜慮四捨念清淨靜
D16n8859_p0421b09║慮解脫者謂八解脫一有色觀諸色解脫二內無色
D16n8859_p0421b10║想觀外諸色解脫三淨解脫身作證具足住解脫四
D16n8859_p0422a01║空無邊處解脫五識無邊處解脫六無所有處解脫
D16n8859_p0422a02║七非想非非想處解脫八想受滅身作證具足住解
D16n8859_p0422a03║脫等持者謂三三摩地一空二無願三無相復有三
D16n8859_p0422a04║種謂有尋有伺無尋唯伺無尋無伺復有三種謂小
D16n8859_p0422a05║大無量復有二種謂一分修具分修復有三種謂喜
D16n8859_p0422a06║俱行樂俱行捨俱行復有四種謂四修定復有五種
D16n8859_p0422a07║謂五聖智三摩地復有五種謂聖五支三摩地復有
D16n8859_p0422a08║有因有具聖正三摩地復有金剛喻三摩地復有有
D16n8859_p0422a09║學無學非學非無學等三摩地等至者謂五現見三
D16n8859_p0422a10║摩鉢底八勝處三摩鉢底十徧處三摩鉢底四無色
D16n8859_p0422b01║三摩鉢底無想三摩鉢底滅盡定等三摩鉢底云何
D16n8859_p0422b02║安立謂唯此等名等引地非於欲界心一境性由此
D16n8859_p0422b03║定等無悔歡喜安樂所引欲界不爾非欲界中於法
D16n8859_p0422b04║全無審正觀察）湼槃師子吼品明定慧捨（奢摩他者
D16n8859_p0422b05║名為能滅能滅一切煩惱結故又奢摩他者名曰能
D16n8859_p0422b06║調能調諸根惡不善故又奢摩他者名曰寂靜能令
D16n8859_p0422b07║三業成寂靜故又奢摩他者名曰遠離能令眾生離
D16n8859_p0422b08║五欲故又奢摩他者名曰能清能清貪欲瞋恚愚癡
D16n8859_p0422b09║三濁法故以是義故故名定相毘婆舍那名為正見
D16n8859_p0422b10║亦名了見名為能見名曰徧見名次第見名別相見
D16n8859_p0423a01║是名為慧憂畢又者名曰平等亦名不諍又名不觀
D16n8859_p0423a02║亦名不行是名為捨善男子奢摩他有二種一世間
D16n8859_p0423a03║二出世間復有二種一成就二不成就成就者所謂
D16n8859_p0423a04║諸佛菩薩不成就者所謂聲聞辟支佛等復有三種
D16n8859_p0423a05║下中上下者謂諸凡夫中者聲聞緣覺上者諸佛菩
D16n8859_p0423a06║薩復有四種一退二住三進四能大利益復有五種
D16n8859_p0423a07║所謂五智三昧何等為五一無食三昧二無過三昧
D16n8859_p0423a08║三身意清淨一心三昧四因果俱樂三昧五常念三
D16n8859_p0423a09║昧復有六種一觀骨三昧二慈三昧三觀十二因緣
D16n8859_p0423a10║三昧四阿那波那三昧五念覺觀三昧六觀生滅三
D16n8859_p0423b01║昧復有七種所謂七覺分一念覺分二擇法覺分三
D16n8859_p0423b02║精進覺分四喜覺分五除覺分六定覺分七捨覺分
D16n8859_p0423b03║復有七種一須陀洹三昧二斯陀含三昧三阿那含
D16n8859_p0423b04║三昧四阿羅漢三昧五辟支佛三昧六菩薩三昧七
D16n8859_p0423b05║如來覺知三昧復有八種謂八解脫三昧一內有色
D16n8859_p0423b06║相外觀色解脫三昧二內無色相外觀色解脫三昧
D16n8859_p0423b07║三淨解脫身證三昧四空處解脫三昧五識處解脫
D16n8859_p0423b08║三昧六無所有處解脫三昧七非有想非無想處解
D16n8859_p0423b09║脫三昧八滅盡定解脫三昧復有九種所謂九次第
D16n8859_p0423b10║定四禪四空滅盡定三昧復有十種所謂十一切處
D16n8859_p0424a01║三昧何等十一地一切處三昧二水一切處三昧三
D16n8859_p0424a02║風一切處三昧四青一切處三昧五黃一切處三昧
D16n8859_p0424a03║六赤一切處三昧七白一切處三昧八空一切處三
D16n8859_p0424a04║昧九識一切處三昧十無所有一切處三昧復有無
D16n8859_p0424a05║數種所謂諸佛菩薩善男子是名三昧相善男子慧
D16n8859_p0424a06║有二種一世間二出世間復有三種一般若二毘婆
D16n8859_p0424a07║舍那三闍那般若者名一切眾生毘婆舍那者一切
D16n8859_p0424a08║聖人闍那者諸佛菩薩又般若者名為別相毘婆舍
D16n8859_p0424a09║那名為總相闍那者名為破相復有四種所謂觀四
D16n8859_p0424a10║真諦善男子為三事故修奢摩他何等為三一不放
D16n8859_p0424b01║逸故二莊嚴大智故三得自在故復次為三事故修
D16n8859_p0424b02║毘婆舍那何等為三一為觀生死惡果報故二為欲
D16n8859_p0424b03║增長諸善根故三為破一切諸煩惱故師子吼言世
D16n8859_p0424b04║尊如經中說若毘婆舍那能破煩惱何故復修奢摩
D16n8859_p0424b05║他耶佛言善男子汝言毘婆舍那破煩惱者是義不
D16n8859_p0424b06║然何以故有智慧時則無煩惱有煩惱時則無智慧
D16n8859_p0424b07║云何而言毘婆舍那能破煩惱善男子譬如明時無
D16n8859_p0424b08║闇闇時無明若有說言明能破闇無有是處善男子
D16n8859_p0424b09║誰有智慧誰有煩惱而言智慧能破煩惱如其無者
D16n8859_p0424b10║則無所破善男子若言智慧能破煩惱為到故破不
D16n8859_p0425a01║到故破若不到破者凡夫眾生則應能破若到故破
D16n8859_p0425a02║者初念應破若初念不破後亦不破若初到便破是
D16n8859_p0425a03║則不到云何說言智慧能破若言到與不到而能破
D16n8859_p0425a04║者是義不然復次毘婆舍那破煩惱者為獨能破為
D16n8859_p0425a05║伴故破若獨能破菩薩何故修八正道若伴故破當
D16n8859_p0425a06║知獨則不能破也若獨不能伴亦不能如一盲人不
D16n8859_p0425a07║能見色雖伴眾盲亦不能見毘婆舍那亦復如是善
D16n8859_p0425a08║男子如地堅性火熱性水濕性風動性而地堅性乃
D16n8859_p0425a09║至風動性非因緣作其性自爾如四大性煩惱亦爾
D16n8859_p0425a10║性自是斷若是斷者云何而言智慧能斷以是義故
D16n8859_p0425b01║毘婆舍那决定不能破諸煩惱善男子如鹽性鹹令
D16n8859_p0425b02║異物鹹蜜本性甘令異物甘水本性濕令異物濕智
D16n8859_p0425b03║慧性滅令法滅者是義不然何以故若法無滅云何
D16n8859_p0425b04║智慧強能令滅若言鹽鹹令異物鹹慧滅亦爾令異
D16n8859_p0425b05║法滅者是亦不然何以故智慧之性念念滅故若念
D16n8859_p0425b06║念滅云何而言能滅他法以是義故智慧之性不破
D16n8859_p0425b07║煩惱善男子一切諸法有二種滅一性滅二畢竟滅
D16n8859_p0425b08║若性滅者云何而言智慧能滅若言智慧能滅煩惱
D16n8859_p0425b09║如火燒物是義不然何以故如火燒物則有遺燼智
D16n8859_p0425b10║慧若爾應有餘燼如斧伐樹破處可見智慧若爾有
D16n8859_p0426a01║何可見慧若能令煩惱離者如是煩惱應餘處現如
D16n8859_p0426a02║諸外道離六大城拘尸那現若是煩惱不餘處現則
D16n8859_p0426a03║知智慧不能令離善男子一切諸法性若是空誰能
D16n8859_p0426a04║令生誰能令滅生異滅異無造作者善男子若修習
D16n8859_p0426a05║定則得如是正智正見以是義故我經中說若有比
D16n8859_p0426a06║丘修習定者能見五隂生滅之相善男子若不修定
D16n8859_p0426a07║世間之事尚不能了况於出世若無定者平處顛墜
D16n8859_p0426a08║心緣異法口宣異言耳聞異聲心解異義欲造異字
D16n8859_p0426a09║手書異文欲行異路身涉異徑若有修習三昧定者
D16n8859_p0426a10║則大利益乃至阿耨多羅三藐三菩提善男子菩薩
D16n8859_p0426b01║摩訶薩具足二法能大利益一定二智善男子如刈
D16n8859_p0426b02║菅草執𢚩則斷菩薩摩訶薩修是二法亦復如是善
D16n8859_p0426b03║男子如㧞堅木先以手動後則易出菩薩定慧亦復
D16n8859_p0426b04║如是先以定動後以智㧞善男子如浣垢衣先以灰
D16n8859_p0426b05║汁後以清水衣則鮮潔菩薩定慧亦復如是善男子
D16n8859_p0426b06║如先讀誦後則解義菩薩定慧亦復如是善男子譬
D16n8859_p0426b07║如勇人先以鎧杖牢自莊嚴然後禦陣能壞𭜥賊菩
D16n8859_p0426b08║薩定慧亦復如是善男子譬如工匠鉗鬲盛金自在
D16n8859_p0426b09║隨意撓攪鎔銷菩薩定慧亦復如是善男子譬如明
D16n8859_p0426b10║鏡照了面像菩薩定慧亦復如是善男子如先平地
D16n8859_p0427a01║然後下種先從師受後思惟義菩薩定慧亦從如是
D16n8859_p0427a02║以是義故菩薩摩訶薩修是二法能大利益善男子
D16n8859_p0427a03║菩薩摩訶薩修是二法調攝五根堪忍眾苦所謂饑
D16n8859_p0427a04║渴寒熱打擲罵辱惡獸所囓蚊䖟所螫常攝其心不
D16n8859_p0427a05║令放逸不為利養行於非法客塵煩惱所不能汙不
D16n8859_p0427a06║為諸邪異見所惑常能遠離諸惡覺觀不久成就阿
D16n8859_p0427a07║耨多羅三藐三菩提為欲成就利益眾生故善男子
D16n8859_p0427a08║菩薩摩訶薩修是二法四倒暴風不能吹動如須彌
D16n8859_p0427a09║山雖為四風之所吹鼓不能令動不為外道邪師所
D16n8859_p0427a10║㧞如帝釋幢不可移轉眾邪異術不能誑惑常受微
D16n8859_p0427b01║妙第一安樂能解如來深秘密義受樂不欣逢若不
D16n8859_p0427b02║慼諸天世人㳟敬讚歎明見生死及非生死善能了
D16n8859_p0427b03║知法界法性身有常樂我淨之法是則名為大湼槃
D16n8859_p0427b04║樂善男子定相者名空三昧慧相者名無願三昧捨
D16n8859_p0427b05║相者名無相三昧善男子若菩薩摩訶薩善知定時
D16n8859_p0427b06║慧時捨時及知非時是名菩薩行菩提道師子吼言
D16n8859_p0427b07║世尊云何菩薩知時非時善男子菩薩摩訶薩因於
D16n8859_p0427b08║受樂生大憍慢或因說法而生憍慢或因精勤而生
D16n8859_p0427b09║憍慢或因解義善問答時而生憍慢或因親近惡知
D16n8859_p0427b10║識故而生憍慢或因布施所重之物而生憍慢或因
D16n8859_p0428a01║世間善法功德而生憍慢或因世間豪貴之人所㳟
D16n8859_p0428a02║敬故而生憍慢當知爾時不宜修智宜應修定是名
D16n8859_p0428a03║菩薩知時非時若有菩薩勤修精進未得利益湼槃
D16n8859_p0428a04║之樂以不得故生於悔心以鈍根故不能調伏五情
D16n8859_p0428a05║諸根諸垢煩惱勢力盛故自疑戒律有羸損故當知
D16n8859_p0428a06║爾時不宜修定宜應修智是名菩薩知時非時善男
D16n8859_p0428a07║子若有菩薩定慧二法不平等者當知爾時不宜修
D16n8859_p0428a08║捨二法若等則宜修之是名菩薩知時非時善男子
D16n8859_p0428a09║若有菩薩修習定慧起煩惱者當知爾時不宜修捨
D16n8859_p0428a10║宜應讀誦書寫解說十二部經念佛念法念僧念戒
D16n8859_p0428b01║念天念捨是名修捨）瑜伽四靜慮八解脫等持中空
D16n8859_p0428b02║三昧從有尋有伺乃至有學無學非學非無學等至
D16n8859_p0428b03║中十徧處四無色無想滅盡定湼槃皆判入奢摩他
D16n8859_p0428b04║足徵三名無非定也但相宗迷實執權從淺至深楷
D16n8859_p0428b05║定次第則三摩提不能當三摩鉢提通散之心不及
D16n8859_p0428b06║純定故三摩鉢提能攝三摩提定能攝散故三摩提
D16n8859_p0428b07║三摩鉢提不能當毘婆舍那凡定未𤼵聖慧故毘婆
D16n8859_p0428b08║舍那能攝三摩鉢提三摩提聖慧能該凡定故性宗
D16n8859_p0428b09║開權顯實隨舉一法無不圓融故湼槃此後即明毘
D16n8859_p0428b10║婆舍那不破煩惱正用圓破別及示圓融定慧初定
D16n8859_p0429a01║慧相具二定慧相即三定慧名相四自在適時乃至
D16n8859_p0429a02║云定相者名空三昧慧相者名無願三昧捨相者名
D16n8859_p0429a03║無相三昧葢隨指等持中一種已具足三餘一切名
D16n8859_p0429a04║相莫不咸爾又唯舉奢摩他與毘婆舍那相對符今
D16n8859_p0429a05║二觀（皆言奢摩他中用諸如來毘婆舍那清淨修證
D16n8859_p0429a06║覺明分析微細魔事）正由三定舉一即該餘二故奢
D16n8859_p0429a07║摩他即具三摩禪那葢醍醐同味也問若爾圓覺第
D16n8859_p0429a08║二三摩鉢提亦應是定何以言如幻三摩提如苗漸
D16n8859_p0429a09║增長彼疏判入假觀假則非止亦非靜慮所言定義
D16n8859_p0429a10║安在答彼疏云等持之中能至勝位故又等謂齊等
D16n8859_p0429b01║離沉掉故至謂至到到勝定故豈非定名問若爾何
D16n8859_p0429b02║以彼疏配同湼槃第二答彼疏亦云大同小異謂湼
D16n8859_p0429b03║槃初定次慧後等亦從增勝說豈實教中有偏定偏
D16n8859_p0429b04║慧則正據即定即慧三法圓融為大同耳况圓覺經
D16n8859_p0429b05║云若諸菩薩以淨覺心知覺心性及與根塵皆因幻
D16n8859_p0429b06║化即起諸幻以除幻者變化諸幻而開幻眾由起幻
D16n8859_p0429b07║故便能內𤼵大悲輕安彼觀幻者非同幻故非同幻
D16n8859_p0429b08║觀皆是幻故幻相永離所圓妙行如土長苗名三摩
D16n8859_p0429b09║鉢提偈云如幻三摩提如苗漸增長長行重頌各標
D16n8859_p0429b10║一名而觀無別又云一切諸菩薩無礙清淨慧皆依
D16n8859_p0430a01║禪定生所謂奢摩他三摩提禪那則三名皆屬禪定
D16n8859_p0430a02║與今全同尤徵三摩提三摩鉢提兩名一體淺深義
D16n8859_p0430a03║別若入了義無不圓融故云若得圓證即成圓覺安
D16n8859_p0430a04║可作迢然各別違三一圓妙正㫖首楞嚴三昧經云
D16n8859_p0430a05║（佛告堅意首楞嚴三昧不以一事一緣一義可知一
D16n8859_p0430a06║切禪定解脫三昧神通如意無礙智慧皆攝在首楞
D16n8859_p0430a07║嚴中譬如陂泉江河諸流皆入大海如是菩薩所有
D16n8859_p0430a08║禪定皆在首楞嚴三昧譬如轉輪聖王有大勇將諸
D16n8859_p0430a09║四種兵皆悉隨從堅意如是所有三昧門禪定門辯
D16n8859_p0430a10║才門解脫門陀羅尼門神通門明解脫門是諸法門
D16n8859_p0430b01║悉皆攝在首楞嚴三昧隨有菩薩行首楞嚴三昧一
D16n8859_p0430b02║切三昧皆悉隨從譬如轉輪聖王行時七寶皆從如
D16n8859_p0430b03║是堅意首楞嚴三昧一切助菩提法皆悉隨從是故
D16n8859_p0430b04║此三昧名為首楞嚴三昧）問阿難大眾心慮虛凝為
D16n8859_p0430b05║得無生法忍受如來記已入第八菩薩地有文證否
D16n8859_p0430b06║答證文甚廣即引首楞嚴三昧經（堅意菩薩白佛言
D16n8859_p0430b07║世尊菩薩欲學首楞嚴三昧當云何學佛告堅意譬
D16n8859_p0430b08║如學射先射大准射大准已學射小准射小准已次
D16n8859_p0430b09║學射的學射的已次學射杖學射杖已學射百毛射
D16n8859_p0430b10║百毛已學射十毛射十毛已學射一毛射一毛已學
D16n8859_p0431a01║射百分毛之一分能射是已名為善射隨意不空是
D16n8859_p0431a02║人若欲於夜闇中所聞音聲若人非人不用心力射
D16n8859_p0431a03║之皆著如是堅意菩薩欲學首楞嚴三昧先當學愛
D16n8859_p0431a04║樂心學愛樂心已當學深心學深心已當學大慈學
D16n8859_p0431a05║大慈已當學大悲學大悲已當學四聖梵行所謂慈
D16n8859_p0431a06║悲喜捨學四聖梵行已當學報得最上五通常自隨
D16n8859_p0431a07║身學是通已爾時便能成就六波羅蜜成就六波羅
D16n8859_p0431a08║蜜已便能通達方便通達方便已得住第三柔順忍
D16n8859_p0431a09║住第三柔順已得無生法忍得無生法忍已諸佛授
D16n8859_p0431a10║記諸佛授記已能入第八菩薩地入第八菩薩地已
D16n8859_p0431b01║得諸佛現前三昧得諸佛現前三昧已常不離見諸
D16n8859_p0431b02║佛常不離見諸佛已能具足一切佛法因緣具足一
D16n8859_p0431b03║切佛法因緣已能起莊嚴佛上功德能起莊嚴佛土
D16n8859_p0431b04║功德已能具生王家種姓入胎出生能具生王家種
D16n8859_p0431b05║姓入胎出生已能具十地具十地已爾時便得受佛
D16n8859_p0431b06║職號受佛職號已便得一切菩薩三昧得一切菩薩
D16n8859_p0431b07║三昧已然後乃得首楞嚴三昧得首楞嚴三昧已能
D16n8859_p0431b08║為眾生施作佛事而亦不捨菩薩行法堅意菩薩若
D16n8859_p0431b09║學如是諸法則得首楞嚴三昧菩薩已得首楞嚴三
D16n8859_p0431b10║昧則於諸法無所復學何以故先已善學一切法故
D16n8859_p0432a01║譬如學射能射一毛分已不復學餘所以者何先已
D16n8859_p0432a02║學故如是堅意菩薩住首楞嚴三昧於一切法無所
D16n8859_p0432a03║復學一切三昧一切功德皆已學故爾時堅意菩薩
D16n8859_p0432a04║白佛言世尊我今欲說譬喻唯願聽許佛言便說世
D16n8859_p0432a05║尊譬如三千大千世界大梵天王自然普能徧觀三
D16n8859_p0432a06║千大千世界不加功力如是菩薩住首楞嚴三昧於
D16n8859_p0432a07║一切法自然能觀不用功力又亦能知一切眾生心
D16n8859_p0432a08║心所行佛告堅意如汝所說若菩薩住首楞嚴三昧
D16n8859_p0432a09║者悉知一切諸菩薩法一切佛法（云云））住三昧者即
D16n8859_p0432a10║大佛頂悉知一切佛法即如來密因修證了義悉知
D16n8859_p0432b01║一切諸菩薩法即諸菩薩萬行首楞嚴已得此三昧
D16n8859_p0432b02║則於諸法無所復學者證究竟堅固也深觀所說則
D16n8859_p0432b03║尊者示現一生從初𤼵愛樂心至得受如來記次第
D16n8859_p0432b04║宛然𤼵愛樂心即渴仰剃落殷勤啟請也四聖梵行
D16n8859_p0432b05║即說偈讚佛四弘誓也住柔順忍即心悟實相也得
D16n8859_p0432b06║無生法忍即明了家路也諸佛授記即得菩提心入
D16n8859_p0432b07║遍知海證心慮虚凝也更有降魔具十地公案文出
D16n8859_p0432b08║湼槃廣如後引問古今諸注如振公八叚長水七門
D16n8859_p0432b09║溫陵五門及破人破法別破心見廣破諸法種種不
D16n8859_p0432b10║同多以三觀次第分文引奢摩他三摩提中道等語
D16n8859_p0433a01║為證挍今不同何耶答八七五門不過開合易名之
D16n8859_p0433a02║殊大意相襲若以前為詶問正說後為請益再陳前
D16n8859_p0433a03║豈無請益後豈非正說皆昧金口所判二觀之文故
D16n8859_p0433a04║正邪不分施開未顯至於破人破法權小教亦有之
D16n8859_p0433a05║但同他觀寧足以盡經㫖首楞嚴三昧全因九法界
D16n8859_p0433a06║眾生誤以不思議境作思議境不知即此能迷顛倒
D16n8859_p0433a07║本是諸佛難解難入智慧之門所迷法性本是諸佛
D16n8859_p0433a08║智慧甚深無量機教相扣有障無障差別不同故權
D16n8859_p0433a09║實教興各因時節但深窮問答旨趣圓融三觀本自
D16n8859_p0433a10║天然最初即示知真用妄真即空觀妄即假觀此二
D16n8859_p0433b01║不二即當中觀徵心之後重示二種根本真妄俱在
D16n8859_p0433b02║汝今故三觀本不相離秪因阿難未悟先依覺義令
D16n8859_p0433b03║達知真即不用妄見修證皆示精研妙明故判為正
D16n8859_p0433b04║阿難大眾聞名證入重扣惡趣因果又依不覺義令
D16n8859_p0433b05║達用妄即不知真皆顯精研七趣故判為邪復云此
D16n8859_p0433b06║皆不了妙覺明心若得妙𤼵三摩提（云云）識隂若盡
D16n8859_p0433b07║圓明精心於中𤼵化入於妙莊嚴海（云云）雖依覺不
D16n8859_p0433b08║覺義分正邪然皆指倒無自性因執而成執破情亡
D16n8859_p0433b09║顛倒即絕倒情絕處本明現前本來二諦圓融二智
D16n8859_p0433b10║交徹所修三觀寧濫縱橫若欲區別全一之三自有
D16n8859_p0434a01║清淨深入之空覺明分析之假當處禪那中中流入
D16n8859_p0434a02║之中正他二觀相應漩澓聞名證入正當其際前後
D16n8859_p0434a03║文中結修證處皆言奢摩他中用諸如來毘婆舍那
D16n8859_p0434a04║修入禪那何得宰割文句作次第義配此三種興福
D16n8859_p0434a05║真際（從文殊問名下判入流通）則昧他觀依生滅門
D16n8859_p0434a06║破盡不覺得究竟覺入真如門識隂若盡超位入海
D16n8859_p0434a07║之文如何銷耶長水（解作是觀者名為正觀若他觀
D16n8859_p0434a08║者名為邪觀云行人若能依此修證不斷而斷無到
D16n8859_p0434a09║而到此則名為真修行者故云正觀若言都無地位
D16n8859_p0434a10║但尚理是斯同邪見撥無因果故名邪觀仁王經中
D16n8859_p0434b01║亦有此料揀說地位竟即云若言越此而成佛者是
D16n8859_p0434b02║魔所說）未究正觀既結見修證邪觀自啟七趣五十
D16n8859_p0434b03║種受隂盡處雖標已能上歷六十聖位精心𤼵化唯
D16n8859_p0434b04║顯超越第超越由於隂盡不同撥無因果亦符仁王
D16n8859_p0434b05║若但以地位有無分正邪不盡厥㫖吳興（云五十五
D16n8859_p0434b06║位既由金剛觀察三增進故而得成就今揀邪正所
D16n8859_p0434b07║以約觀言之須知圓教之外三乗所修皆屬邪觀又
D16n8859_p0434b08║云佛說五名意存四悉故寄妙德而施眾生問既有
D16n8859_p0434b09║五名何故經家刪取一十九字為其首題答撮要為
D16n8859_p0434b10║名以畧收廣也如大佛頂即是大方廣妙蓮華王餘
D16n8859_p0435a01║皆易了又解所斷惑相應有二義一者阿難內證實
D16n8859_p0435a02║深而示同二果二者或約一番得益之眾大分言之
D16n8859_p0435a03║今雖自他兼舉下文即云善開眾生微細沉惑反顯
D16n8859_p0435a04║此中通敘大眾耳次云令我今日身心快然得大饒
D16n8859_p0435a05║益方是阿難自述之辭）未究向後問答正承此判他
D16n8859_p0435a06║觀權實初施後開與奪之意不關法體若如所揀則
D16n8859_p0435a07║邪成决定圓教有外失二觀䨇行微㫖矣經題乃取
D16n8859_p0435a08║法前後詳畧諸名誤謂經家刪取尚不得譯師慎重
D16n8859_p0435a09║本意何能契聖言量阿難具足二智作頭𧢲聲聞為
D16n8859_p0435a10║大眾𤼵起故此會權實眾機各見阿難同其所證經
D16n8859_p0435b01║敘阿難及諸大眾自行化他二義皎然既知阿難內
D16n8859_p0435b02║證甚深示同二果不應贅入第二義與初義相違溫
D16n8859_p0435b03║陵（通敘破古注多據耶輸授記璢璃善星墮獄因緣
D16n8859_p0435b04║判法華後皆未足為科判凖繩謂夜壑負趨速於反
D16n8859_p0435b05║掌匿王代謝可唯旦暮而楞嚴法會自夏徂冬此不
D16n8859_p0435b06║應執異王疑異會也法華自燈明已還諸佛無時不
D16n8859_p0435b07║說菩薩無時不證持地既曰聞諸如來宣妙蓮華豈
D16n8859_p0435b08║止釋迦歟經稱摩登由神咒力銷其愛欲與耶輸同
D16n8859_p0435b09║悟宿因或得出纏或蒙授記若執授記為法華之事
D16n8859_p0435b10║則靈山會上當有摩登乃可言同且曰由神咒力灼
D16n8859_p0436a01║非法華况有道記果記之異疑今經所言道記耳非
D16n8859_p0436a02║法華果記也此又不應局授記而定先後也經言最
D16n8859_p0436a03║後垂範者彼乃結辨魔文當第十卷末實楞嚴法會
D16n8859_p0436a04║最後非臨末之最後也夫法王說法有條不紊初說
D16n8859_p0436a05║一乗頓教以立本即華嚴也次說三乗漸教以逗機
D16n8859_p0436a06║即阿含方等般若也後說一乗圓教以顯實即法華
D16n8859_p0436a07║也楞嚴即般若法華之中實大乗終極之教故如來
D16n8859_p0436a08║密因菩薩萬行修證之法一切畢竟自此已往無復
D16n8859_p0436a09║進修直造一乗圓妙之道故法華會上更無地位之
D16n8859_p0436a10║說純談妙法隨根印可授記作佛而已法華之後便
D16n8859_p0436b01║說湼槃扶律談常而終焉此獨臨滅遺付之事非有
D16n8859_p0436b02║加於法華也葢般若之後慧學方盛定力未全人或
D16n8859_p0436b03║溺於多聞失於正受於是示首楞嚴之大定資般若
D16n8859_p0436b04║之大慧使定慧均等學行兩全而究竟趨於一乗實
D16n8859_p0436b05║相此楞嚴所以作也）不知自佛示成正覺方便降生
D16n8859_p0436b06║直至滅後結集大小法藏皆此阿難在阿含會則同
D16n8859_p0436b07║聞小在方等會則同聞斥小在般若會則同聞轉教
D16n8859_p0436b08║在法華會則同聞開權得無上菩提記臨般湼槃同
D16n8859_p0436b09║迦葉受如來囑副貳傳化經首總敘十方菩薩咨决
D16n8859_p0436b10║心疑別敘具標一千二百五十沙門阿難正當其一
D16n8859_p0437a01║又依開顯讚德明具歷四時施開廢立第二第四名
D16n8859_p0437a02║葢顯此義按因果經根本說一切有部律皆載匿王
D16n8859_p0437a03║與佛同庚後被璢璃簒位迫近入滅收此因緣入於
D16n8859_p0437a04║湼槃望前六十二歲已十八年何得云自夏徂冬可
D16n8859_p0437a05║唯旦暮法華載如來化儀詳列耶輸劫國名號楞嚴
D16n8859_p0437a06║記阿難入道唯附登伽登伽耶輸同悟宿因决小入
D16n8859_p0437a07║大又同阿難得無上菩提記此即法華開顯也法華
D16n8859_p0437a08║七卷內雖未列登伽名諸比丘尼皆依止大愛道即
D16n8859_p0437a09║彼六千數攝文云耶輸陀羅比丘尼并其眷屬皆大
D16n8859_p0437a10║歡喜得未曾有即於佛前說偈云云此即楞嚴救護
D16n8859_p0437b01║親因得菩提心入徧知海也持地聞諸如來宣妙蓮
D16n8859_p0437b02║華固非獨釋迦亦非遺釋迦最後垂範固結辨魔亦
D16n8859_p0437b03║近臨滅自華嚴明頓鹿𫟍開漸經二酥淘汰以至法
D16n8859_p0437b04║華權小眾機方盡入實法華以前未有小機受記之
D16n8859_p0437b05║文舊注據此將全經皆判法華後於前半文義不符
D16n8859_p0437b06║致招多難若定執在法華前已經開顯則文殊彌勒
D16n8859_p0437b07║共為推度諸求三乘人若有疑悔者佛當為除斷此
D16n8859_p0437b08║語成虚如來出定以威神力遣五千退席亦可不必
D16n8859_p0437b09║開示一大事因緣舍利弗不應驚疑將非魔作佛正
D16n8859_p0437b10║授阿耨菩提記時諸天亦不應嘆昔於波羅奈轉四
D16n8859_p0438a01║諦法輪今復轉無上最妙大法輪其招難更多矣皆
D16n8859_p0438a02║由不達此三昧該收五味故唯各滯一時互諍先後
D16n8859_p0438a03║若謂般若唯慧楞嚴唯定法華方具實相三法各別
D16n8859_p0438a04║依名句文身流通迹判尚且不合豈足以稱十方如
D16n8859_p0438a05║來諸大菩薩自住三摩提但信應身無量則如上種
D16n8859_p0438a06║種疑根自當銷釋矣近注（解作是觀者二句引吳興
D16n8859_p0438a07║判圓教之外三乘所修皆屬邪觀邪之一字對勝揀
D16n8859_p0438a08║劣非邪非叛道之邪也科見修證三分為無始菩提
D16n8859_p0438a09║湼槃元清淨體七趣觀隂為無始生死根本（云云））未
D16n8859_p0438a10║究此二義自相違經明無作四諦亦該無量無生生
D16n8859_p0438b01║滅故權實不測覆顯難思䨇標二本非一非異失念
D16n8859_p0438b02║即邪心開即正圓頓了義指法咸爾如止觀六之四
D16n8859_p0438b03║中觀後料揀（問無明即法性法性即無明無明破時
D16n8859_p0438b04║法性破否法性顯時無明顯否答然理實無名對無
D16n8859_p0438b05║明稱法性法性顯則無明轉變為明無明破則無無
D16n8859_p0438b06║明對誰論法性又問無明即法性無復無明與誰相
D16n8859_p0438b07║即答如為不識冰人指水是冰指冰是水但有名字
D16n8859_p0438b08║寧復有二物相即耶）若但以分別真妄為一經綱宗
D16n8859_p0438b09║便濫權小法執雖引吳興以圓揀偏之文正墮其義
D16n8859_p0438b10║以對勝揀劣為邪謂非邪非叛道亦違他觀所列名
D16n8859_p0439a01║義七趣中除彼之天王及利鈍羅漢五種那含餘皆
D16n8859_p0439a02║凡夫詶答答盡入輪觀隂除中乗小乗餘皆魔外受
D16n8859_p0439a03║魔福盡即墮無間邪非叛道何能免也宗通（云見修
D16n8859_p0439a04║證三分一經之大㫖備矣故文殊因是而有請也既
D16n8859_p0439a05║請經名即當奉持為流通分何為種種𤼵揮未盡而
D16n8859_p0439a06║遽以請名為哉葢五十五位真菩提路是正因正果
D16n8859_p0439a07║唯不識真心錯亂修習故有輪轉地獄餓鬼畜生修
D16n8859_p0439a08║羅人天等道二十五圓通三摩地中本無魔事唯不
D16n8859_p0439a09║識真心錯亂修習故有五十種隂魔皆所謂若他觀
D16n8859_p0439a10║者名為邪觀下文特詳數之耳）知正邪二觀指上下
D16n8859_p0439b01║文則勝舊解不究權實施開則二觀成滯夫諦智行
D16n8859_p0439b02║本來融即法體之上安有正邪修觀之人亦非一向
D16n8859_p0439b03║識隂若盡乗此心開即同過去恒沙如來得無上道
D16n8859_p0439b04║下文詳說意趣葢為此也。
D16n8859_p0439b05║
D16n8859_p0439b06║
D16n8859_p0439b07║
D16n8859_p0439b08║
D16n8859_p0439b09║
D16n8859_p0439b10║楞嚴妙指卷第七（終）