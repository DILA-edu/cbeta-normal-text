D17n8862_p0700b01║大佛頂如來密因修證了義諸菩薩萬行首楞嚴
D17n8862_p0700b02║經四依解卷第七
D17n8862_p0700b03║明湖南邵陵五臺菴沙門觀𢖍述
D17n8862_p0700b04║○二結明戒德分二初明攝心二明遠魔。
D17n8862_p0700b05║○初明攝心。
D17n8862_p0700b06║阿難汝問攝心我今先說（先說顯有未說）入三摩地修學
D17n8862_p0700b07║妙門（耳根圓通）求菩薩道（即菩提道）要先持此四種律儀皎
D17n8862_p0700b08║如冰霜（結前四種根本）自不能生一切枝葉心三口四生
D17n8862_p0700b09║必無因（因攝根本亦攝等流枝葉）。
D17n8862_p0701a01║此明戒能攝心以結荅阿難之問也汝問攝心
D17n8862_p0701a02║牒問意我今下結荅入三摩地二句即從聞思
D17n8862_p0701a03║修入三摩地修學妙門即微妙耳門乃入三摩
D17n8862_p0701a04║地之妙門此二句是妙因求菩薩道即所求妙
D17n8862_p0701a05║果此三句牒定修證因果之大事要先下證明
D17n8862_p0701a06║决定先以戒為資始若無戒則上所入所修定
D17n8862_p0701a07║慧等法皆成魔業皎如冰霜即身心俱斷斷性
D17n8862_p0701a08║亦無自不能生下明四心既攝即攝一切心枝
D17n8862_p0701a09║葉若四重為根本餘為枝葉心三即貪嗔癡口
D17n8862_p0701b01║四謂妄言綺語兩舌惡口葢十業皆依心起八
D17n8862_p0701b02║識頌云動身𤼵語獨為最華嚴行願品云由貪
D17n8862_p0701b03║嗔癡𤼵身口意是心為語業根本今以身業為
D17n8862_p0701b04║根本心口為枝葉何也謂彼論能造實心為先
D17n8862_p0701b05║此論所造業有輕重故以重為根本輕為枝葉
D17n8862_p0701b06║又心之貪嗔因身而生口之諸過緣身而起今
D17n8862_p0701b07║身業一潔則心口無由而生豈非婬殺盜妄為
D17n8862_p0701b08║諸業之根本耶又今制在心曰心淫心殺等經
D17n8862_p0701b09║云身心俱斷是則此四律儀已潔心三之根本
D17n8862_p0702a01║又言心三者乃貪嗔痴之等流一切枝末故也
D17n8862_p0702a02║大妄語是口罪之魁小妄語等枝葉可知。
D17n8862_p0702a03║○二明遠魔。
D17n8862_p0702a04║阿難如是四事若不遺失（牒上四重皎如冰霜）心尚不緣色
D17n8862_p0702a05║香味觸（無魔因）一切魔事云何𤼵生（無魔事）。
D17n8862_p0702a06║此明遠魔以結荅阿難之問也阿難問云欲攝
D17n8862_p0702a07║其心入三摩地云何安立道塲遠諸魔事故佛
D17n8862_p0702a08║宣明四種律儀能攝一切心能遠一切魔以畢
D17n8862_p0702a09║酬阿難二問前云縱有多智禪定不斷淫殺盜
D17n8862_p0702b01║妄必落魔道神道等是四戒不持招魔之實證
D17n8862_p0702b02║故此以四事不失不生魔事結其成德也正脉
D17n8862_p0702b03║曰不遺失即不漏落一念於四重中也於六塵
D17n8862_p0702b04║而但舉四塵語之畧也葢塵依念住念絕而塵
D17n8862_p0702b05║何所依魔托塵入塵空而魔何所托故能遠魔
D17n8862_p0702b06║也上明持戒攝心已竟。
D17n8862_p0702b07║○二持呪攝心分三初教誦呪二顯呪妙三證
D17n8862_p0702b08║呪力。
D17n8862_p0702b09║○初教誦呪。
D17n8862_p0703a01║若有𪧐習不能滅除（誦呪之因）汝教是人（即上不能滅𪧐習之人）
D17n8862_p0703a02║一心（誦呪之心）誦我佛頂光聚摩訶薩怛多般怛囉無
D17n8862_p0703a03║上神呪（所誦呪名）。
D17n8862_p0703a04║此因上教以戒攝心或攝持不住者𪧐習難滅
D17n8862_p0703a05║故復教以誦呪攝除也佛頂光聚名呪之尊摩
D17n8862_p0703a06║訶等八字名呪是三藏一心之妙溫陵曰現業
D17n8862_p0703a07║易制自行可違𪧐習難除必假神力今夫行人
D17n8862_p0703a08║好正而固邪欲潔而偏染不教而能不願而為
D17n8862_p0703a09║隱然若有驅策而不能自已者𪧐習之使也德
D17n8862_p0703b01║隆而福鄙行善而身㐫多障多冤數病數惱綿
D17n8862_p0703b02║然若有機緘而不能自釋者𪧐習之召也茲非
D17n8862_p0703b03║一生一刦之緣乃無始來念念受薰者故非神
D17n8862_p0703b04║力莫能脫之摩訶薩怛多般怛囉此云大白傘
D17n8862_p0703b05║葢即如來藏心量周沙界曰大體絕妄染曰白
D17n8862_p0703b06║用覆一切曰傘葢神呪從此流演故名心呪。
D17n8862_p0703b07║○二顯呪妙。
D17n8862_p0703b08║斯是如來無見頂相（色極處）無為心佛（心極處）從頂𤼵
D17n8862_p0703b09║輝（表首楞嚴大定）坐寶蓮華（表具足萬行）所說心呪。
D17n8862_p0704a01║此因上教行人誦呪以破習故此顯示呪之勝
D17n8862_p0704a02║妙以𤼵其信也斯是如來三句總顯說呪之佛
D17n8862_p0704a03║非應化身佛即法身佛故曰無為心佛實三藏
D17n8862_p0704a04║妙心也又如來即究竟覺頂相乃究竟覺所證
D17n8862_p0704a05║妙色極尊之處心佛乃究竟覺所證妙心極尊
D17n8862_p0704a06║之處此以處勝佛勝顯此呪之勝從頂𤼵輝三
D17n8862_p0704a07║句明上無為心佛說呪之勝妙境界謂心佛從
D17n8862_p0704a08║無見頂相百寶光中坐寶蓮華說此神呪是心
D17n8862_p0704a09║佛所說故名心呪亦名呪心此以三觀一心萬
D17n8862_p0704b01║行一致顯此呪之妙也溫陵曰無見頂者華嚴
D17n8862_p0704b02║九地知識自說為佛乳母初生親捧持諦觀不
D17n8862_p0704b03║見頂示頂法不可以見見也正脉曰斯是如來
D17n8862_p0704b04║即究竟覺無為心佛即本覺此表二妙果也從
D17n8862_p0704b05║頂𤼵輝即密因坐寶蓮華即顯因此表二妙因
D17n8862_p0704b06║也末句結顯心呪具足因果之妙也。
D17n8862_p0704b07║○三證呪力。
D17n8862_p0704b08║且汝𪧐世與摩登伽歷刦因緣恩愛習氣（正明甚深）非
D17n8862_p0704b09║是一生及與一刦（反𩔰非淺）我一宣揚愛心永脫（一時呪力
D17n8862_p0705a01║破歷刦深習）成阿羅漢（不唯破習亦能證果）彼尚淫女無心修行
D17n8862_p0705a02║（明上登伽機之最下劣者）神力㝠資速證無學（𩔰此神呪力之最勝妙）云
D17n8862_p0705a03║何汝等在會聲聞（非淫女之劣機）求最上乘（𤼵大心）决定成
D17n8862_p0705a04║佛（期大果此非登伽無心修行）譬如以塵揚於順風有何艱險
D17n8862_p0705a05║（喻明𪧐習易盡）。
D17n8862_p0705a06║此以一時呪力能破登伽積刦染習以證神呪
D17n8862_p0705a07║妙力速効如此也且汝下舉愛習之最深者我
D17n8862_p0705a08║一下顯呪力之速効也彼尚下明彼無心之劣
D17n8862_p0705a09║器尚能速獲㝠資云何下况大心之淨眾豈不
D17n8862_p0705b01║易成解脫自且汝至此是法譬如下是喻塵喻
D17n8862_p0705b02║聲聞餘習比淫女麄重愛習是輕之又輕故喻
D17n8862_p0705b03║如微塵順風喻呪力意謂愛習之麄重揚於呪
D17n8862_p0705b04║之順風尚能吹散餘習之輕塵揚呪之順風豈
D17n8862_p0705b05║有艱險哉即更易散也吳興曰塵譬𪧐習風如
D17n8862_p0705b06║神呪順風揚塵散之則易誦呪除習脫之匪難
D17n8862_p0705b07║上持呪攝心已竟。
D17n8862_p0705b08║○三依師攝心。
D17n8862_p0705b09║若有末世欲坐道塲先持比丘清淨禁戒（此牒前欲修三
D17n8862_p0706a01║昧先持淨戒）要當選擇戒清淨者第一沙門以為其師
D17n8862_p0706a02║（既要持戒必要依師）若其不遇真清淨僧汝戒律儀必不成
D17n8862_p0706a03║就（反明無師必不得戒）。
D17n8862_p0706a04║此牒前禁戒以明從師攝心則所欲不逾矩也
D17n8862_p0706a05║諸經𤼵明修行皆先親近知識而後𮜿生行解
D17n8862_p0706a06║是師之道聖賢之所由出也其戒之清淨定之
D17n8862_p0706a07║真正慧之變通關係最重一念有差天地懸隔
D17n8862_p0706a08║佛魔由此而分求師之道不可不慎。
D17n8862_p0706a09║○四安居攝心。
D17n8862_p0706b01║戒成已後（牒戒已成）著新淨衣然香閒居（清淨身）誦此心
D17n8862_p0706b02║佛所說神呪一百八徧（清淨心）然後結界建立道塲
D17n8862_p0706b03║（清淨處）求於十方現住國土無上如來放大悲光來
D17n8862_p0706b04║灌其頂（所注定境）。
D17n8862_p0706b05║此承上淨戒已成即安居攝心以明定境也戒
D17n8862_p0706b06║成下明攝動歸靜求於下明即靜而動動靜均
D17n8862_p0706b07║持是謂正定又前雖清淨身心入於寂滅塲地
D17n8862_p0706b08║屬靜即三觀一心後雖求佛光相屬動亦即三
D17n8862_p0706b09║諦一境真際曰誦呪百八表滅百八煩惱也正
D17n8862_p0707a01║脉曰此科方是所生之定良以眾生心水淨諸
D17n8862_p0707a02║佛影現中若非定中必無求現之理故知此已
D17n8862_p0707a03║在定求也然此定心初即返聞自性性淨而後
D17n8862_p0707a04║見佛也。
D17n8862_p0707a05║○五𤼵願攝心。
D17n8862_p0707a06║阿難如是末世清淨比丘若比丘尼白衣檀越（此牒
D17n8862_p0707a07║上安居之眾）心滅貪淫持佛淨戒（牒上淨戒之眾）於道塲中（牒上
D17n8862_p0707a08║淨眾之定）𤼵菩薩願（承上戒定而𤼵淨願）。
D17n8862_p0707a09║此承上戒定既成復以願力攝心不至於退屈
D17n8862_p0707b01║也此中白衣該盡菩薩戒優婆塞戒一切男子
D17n8862_p0707b02║或亦兼優婆夷以上有比丘尼故心滅貪淫畧
D17n8862_p0707b03║舉首戒次句該後三及一切皆如淫戒心滅菩
D17n8862_p0707b04║薩願或四弘願梵網經十願普賢十種願王皆
D17n8862_p0707b05║𤼵願之式正脉曰白衣兼在家二眾雖不擇僧
D17n8862_p0707b06║俗而男女决定各從其類非男女混同一塲也。
D17n8862_p0707b07║○六尅期攝心。
D17n8862_p0707b08║出入澡浴（勤）六時行道（勤）如是不寐（勤）經三七日
D17n8862_p0707b09║（勤）。
D17n8862_p0708a01║此承上安居行道尅期攝心不至於懈怠也澡
D17n8862_p0708a02║浴行道身精勤不寐心精勤末句總結身心精
D17n8862_p0708a03║勤之期正脉曰晝夜十二時六時行道六時靜
D17n8862_p0708a04║坐均調昏散矣然行中坐中所習皆反聞自性
D17n8862_p0708a05║入流亡所而已不寐有二意一除昏睡不覺二
D17n8862_p0708a06║戒忘失反聞此科即牒定下科乃生慧即因定
D17n8862_p0708a07║生慧也上明攝心行已竟。
D17n8862_p0708a08║○二明攝心果。
D17n8862_p0708a09║我自現身至其人前摩頂安慰令其開悟。
D17n8862_p0708b01║此承上六種攝心妙行而得開悟妙果也又六
D17n8862_p0708b02║種妙行前三皆屬戒以持呪依師為𦔳成清淨
D17n8862_p0708b03║戒體即决定攝心為戒是也安居𤼵願尅期三
D17n8862_p0708b04║種即决定因戒生定故牒戒云戒成已後是也
D17n8862_p0708b05║此科即决定因定生慧故云開悟但此定慧與
D17n8862_p0708b06║前四重律儀均屬攝心方便以究竟堅固定慧
D17n8862_p0708b07║備明於三種藏性入觀方便中又此開悟必備
D17n8862_p0708b08║前六行似缺一不可尅期攝懈倦心𤼵願攝偏
D17n8862_p0708b09║小心安居攝散亂心依師攝我慢心持呪攝染
D17n8862_p0709a01║習心持戒攝染業心此開悟即攝愚痴心亦即
D17n8862_p0709a02║開悟前六心之本源亦是初見不生滅性為本
D17n8862_p0709a03║修因然後方圓成果地修證此中安慰有二一
D17n8862_p0709a04║恐行人乍見佛歡喜過分令心不安二恐行人
D17n8862_p0709a05║驚懼疑魔令心不决為此二意故安慰之正脉
D17n8862_p0709a06║謂此開悟渾含淺深諸相不可一定若得動靜
D17n8862_p0709a07║不生𤼵須陀洹見道之慧若得聞所聞盡𤼵阿
D17n8862_p0709a08║羅漢人空慧若得空所空滅𤼵法空慧若得寂
D17n8862_p0709a09║滅現前𤼵圓通無上知覺慧此說理亦具之本
D17n8862_p0709b01║於行人根[咒-几+(右*叵)]有淺深故開悟亦有階級也孤山
D17n8862_p0709b02║曰若見此像當觀空寂是佛顯然是魔則滅上
D17n8862_p0709b03║正示攝心要行已竟。
D17n8862_p0709b04║○二詳示立壇𮜿則分二初當機重請二世尊
D17n8862_p0709b05║詳示。
D17n8862_p0709b06║○初當機重請。
D17n8862_p0709b07║阿難白佛言世尊我蒙如來無上悲誨（指攝心已上種種開
D17n8862_p0709b08║示）心已開悟自知修證無學道成（知字明上開悟二字此敘自己
D17n8862_p0709b09║已悟修證事畢不須復請）末法修行建立道塲（末法須安居方能精修）云
D17n8862_p0710a01║何結界合佛世尊清淨𮜿則（此敘末法未悟建壇𮜿則故為代請）。
D17n8862_p0710a02║此阿難代為末世修行重請建壇𮜿則也正脉
D17n8862_p0710a03║曰開悟者自悟但習反聞不須道塲可成無學
D17n8862_p0710a04║果也。
D17n8862_p0710a05║○二世尊詳示分二初詳示𮜿則二牒問結答。
D17n8862_p0710a06║○初詳示𮜿則分三初示結壇𮜿則二示行道
D17n8862_p0710a07║𮜿則三示克果𮜿則。
D17n8862_p0710a08║○初示設壇𮜿則分七初塗地𮜿則二立壇𮜿
D17n8862_p0710a09║則三嚴餙𮜿則四供養𮜿則五標界𮜿則六設
D17n8862_p0710b01║像𮜿則七觀照𮜿則。
D17n8862_p0710b02║○初塗地𮜿則分二初正用雪山牛糞和香二
D17n8862_p0710b03║次用淨地黃土和香。
D17n8862_p0710b04║○初正用雪山牛糞和香。
D17n8862_p0710b05║佛告阿難若末世人願立道塲（牒問）先取雪山（淨處）大
D17n8862_p0710b06║力白牛（潔牛）食其山中肥膩香草（食香）此牛唯飲雪山
D17n8862_p0710b07║清水（飲潔此以食飲明上牛潔）其糞微細（因上食飲香潔）可取其糞和
D17n8862_p0710b08║合旃檀以泥其地。
D17n8862_p0710b09║此明白牛茹退為上品塗地之法也雪山香草
D17n8862_p0711a01║清水總明牛糞香潔溫陵曰法王法言即事即
D17n8862_p0711a02║理法不孤起事不唐設凡所設施必有取像則
D17n8862_p0711a03║此壇塲用度無非表法也山為高土雪山純淨
D17n8862_p0711a04║上信也大力白牛純淨大根也香草清水妙善
D17n8862_p0711a05║淨智也茹退充實遺餘也上旃檀為十香之首
D17n8862_p0711a06║十度之總萬行之冠也。
D17n8862_p0711a07║○二次用淨地黃土和香。
D17n8862_p0711a08║若非雪山其牛臭穢不堪塗地（揀非雪山牛糞不堪用）別於
D17n8862_p0711a09║平原穿去地皮五尺已下取其黃土（取淨土以代牛糞）和
D17n8862_p0711b01║上栴檀沉水蘇合薰陸鬱金白膠青木零陵甘松
D17n8862_p0711b02║及雞舌香（上牛糞香但和栴檀黃土不香故用十種）以此十種細羅為
D17n8862_p0711b03║粉（羅粉取細膩）合土成泥以塗塲地。
D17n8862_p0711b04║此次前用黃土和十種香以為塗地之法也若
D17n8862_p0711b05║非下明無雪山牛糞別於下明別用黃土代之
D17n8862_p0711b06║較前則為次也溫陵曰原為平土中信也地皮
D17n8862_p0711b07║未淨也五數之中黃色之中取中中淨信也十
D17n8862_p0711b08║香十波羅密法香也細羅為粉推之以為微妙
D17n8862_p0711b09║萬行也夫欲取如來寂滅塲地必本於廣大信
D17n8862_p0712a01║心而資乎淨智妙善以養成純一大根充實遺
D17n8862_p0712a02║餘猶足以合法香冠十度故可嚴成寂滅塲地
D17n8862_p0712a03║也上信大根有不可得則求其次焉故取中中
D17n8862_p0712a04║信心雖未冠乎十度萬行而能具之者亦可以
D17n8862_p0712a05║嚴成上塗地𮜿則已竟。
D17n8862_p0712a06║○二立壇𮜿則。
D17n8862_p0712a07║方圓丈六（壇之量數）為八角壇（壇之形像）。
D17n8862_p0712a08║此立壇形量之法也長水曰壇乃除地之墠似
D17n8862_p0712a09║是若壘土為之經當明言層級今并無之顯是
D17n8862_p0712b01║平地塗為八角也溫陵曰壇寂滅坦實之體也
D17n8862_p0712b02║體具八正故為八角為攝八邪故方圓丈六。
D17n8862_p0712b03║○三嚴餙𮜿則。
D17n8862_p0712b04║壇心置一金銀銅木所造蓮華（華在壇內）華中安鉢（鉢在
D17n8862_p0712b05║華內）鉢中先盛八月露水（水在鉢內）水中隨安所有華葉
D17n8862_p0712b06║（葉在水內）取八圓鏡各安其方圍繞華鉢（鏡在華外）鏡外建
D17n8862_p0712b07║立十六蓮華十六香爐（華爐在鏡外）莊嚴香爐純燒沉
D17n8862_p0712b08║水無令見火。
D17n8862_p0712b09║此示壇中莊嚴之法也此壇中用蓮華露水圓
D17n8862_p0713a01║鏡香爐為嚴餙者用表智行能嚴寂滅法身之
D17n8862_p0713a02║體也壇中置四寳蓮華者表依究竟堅固之體
D17n8862_p0713a03║能具足萬行華中安鉢者表萬行能應化一切
D17n8862_p0713a04║鉢中盛露水華葉者表應化唯慈與悲二殊勝
D17n8862_p0713a05║水能潤澤即慈能與樂葉能覆葢即悲能㧞苦
D17n8862_p0713a06║露水取其清潔花葉取其色香以圓鏡繞華鉢
D17n8862_p0713a07║者表以智攝悲則不滯有復以蓮華香爐圍圓
D17n8862_p0713a08║鏡者表以妙行攝智則不沉空花表行香表德
D17n8862_p0713a09║俱十六者表空有融通邪正混入間華鋪設者
D17n8862_p0713b01║表德行相依純燒沉水無令見火者上句表有
D17n8862_p0713b02║而不有下句表空而不空即有無俱超寂照不
D17n8862_p0713b03║二是不思議妙德溫陵曰無令見火者反德藏
D17n8862_p0713b04║用滅伏覺觀然後能契寂滅塲地。
D17n8862_p0713b05║○四供養𮜿則分二初八味陳供二二時致享。
D17n8862_p0713b06║○初八味陳供。
D17n8862_p0713b07║取白牛乳置十六器乳為𤋎餅并諸沙糖油餅乳
D17n8862_p0713b08║糜蘇合蜜薑純酥純蜜於蓮華外各各十六圍繞
D17n8862_p0713b09║華外以奉諸佛及大菩薩。
D17n8862_p0714a01║此示八味𭹀品以為致供之法也溫陵曰此表
D17n8862_p0714a02║法喜禪恱獻二尊也權教開許乳酪實教遮禁
D17n8862_p0714a03║而復取以享奉者意在融權實同邪正故八味
D17n8862_p0714a04║亦各各十六圍繞華外表融權攝邪之法喜隨
D17n8862_p0714a05║行施設。
D17n8862_p0714a06║○二二時致享。
D17n8862_p0714a07║每以食時若在中夜取蜜半升用酥三合壇前別
D17n8862_p0714a08║安一小火爐以兜樓婆香煎取香水沐浴其炭然
D17n8862_p0714a09║令猛熾投是酥蜜於炎爐內燒令煙盡享佛菩薩。
D17n8862_p0714b01║此示二時致享之法也溫陵曰佛以日中受食
D17n8862_p0714b02║故每以日中致享中夜例日中也蜜成於花表
D17n8862_p0714b03║融和法行酥成於乳表融和法味半為中數三
D17n8862_p0714b04║為成數小香爐表方寸覺心以香沐炭表𤼵覺
D17n8862_p0714b05║之法藥王然身先服兜樓婆香意取𤼵𦦨故取
D17n8862_p0714b06║沐炭然令猛熾投是酥蜜等者表行法既成不
D17n8862_p0714b07║可終滯當於覺心勇猛煆煉使習氣併鑠緣影
D17n8862_p0714b08║俱亡豁然如所謂紅罏點片雪者然後為佛所
D17n8862_p0714b09║享上供養𮜿則已竟。
D17n8862_p0715a01║○五標界𮜿則。
D17n8862_p0715a02║令其四外徧懸幡華。
D17n8862_p0715a03║此示結界之法也葢結界之法多種不同或用
D17n8862_p0715a04║灰繩或用刀水今則幡華是也幡表摧邪顯正
D17n8862_p0715a05║華表修因證果。
D17n8862_p0715a06║○六設像𮜿則分二初設內聖形像二設外護
D17n8862_p0715a07║形像。
D17n8862_p0715a08║○初設內聖形像分二初總標二別列。
D17n8862_p0715a09║○初總標。
D17n8862_p0715b01║於壇室中四壁敷設十方如來及諸菩薩所有形
D17n8862_p0715b02║像。
D17n8862_p0715b03║此總標壇室中設如來菩薩形像之法也。
D17n8862_p0715b04║○二別列。
D17n8862_p0715b05║應於當陽張盧舎𨙻釋迦彌勒阿閦彌陀（設佛像之法）
D17n8862_p0715b06║諸大變化觀音形像兼金剛藏安其左右（設菩薩像之法）。
D17n8862_p0715b07║此設內聖形像之法佛居當陽菩薩列於左右
D17n8862_p0715b08║是主伴之分也盧舎𨙻是報身佛舉報身即攝
D17n8862_p0715b09║三身佛釋迦彌勒舉現在未來畧過去即當三
D17n8862_p0716a01║世佛阿閦彌陀舉東西二方即當十方佛觀音
D17n8862_p0716a02║乃修圓通本根之主表壇中所修方便金剛藏
D17n8862_p0716a03║乃如幻金剛三昧之主表壇中能修觀察妙慧。
D17n8862_p0716a04║○二設外護形像。
D17n8862_p0716a05║帝釋（欲界忉利天主）梵王（色界初禪天主）烏芻瑟摩（火頭金剛）并藍地
D17n8862_p0716a06║迦（青靣金剛）諸軍[茶-卄+(前-刖)]利（總稱諸金剛眾）與毘俱胝（三目恃鬟髻）四天
D17n8862_p0716a07║王等頻𨙻（猪頭侍者）夜迦（象𮮰侍者）張於門側左右安置。
D17n8862_p0716a08║此設外護形像之法也門側左右侍衛之處也
D17n8862_p0716a09║此天主金剛諸大鬼王皆具神變有大通力誓
D17n8862_p0716b01║為護法末世魔強法弱諸修行人全頼於此上
D17n8862_p0716b02║設像𮜿則已竟。
D17n8862_p0716b03║○七觀照𮜿則。
D17n8862_p0716b04║又取八鏡覆懸虛空與壇塲中所安之鏡方靣相
D17n8862_p0716b05║對使其形影重重相涉。
D17n8862_p0716b06║此以上下鏡靣相照表聖凢心精互相涉入無
D17n8862_p0716b07║礙也空中之鏡映壇中之鏡即諸佛心內眾生
D17n8862_p0716b08║壇中之鏡映空中之鏡即眾生心內諸佛即此
D17n8862_p0716b09║一像則知諸佛應眾生無𥝠眾生見諸佛有分
D17n8862_p0717a01║溫陵曰壇中之鏡混物有依行人之智也空中
D17n8862_p0717a02║之鏡離物無依諸佛之智也混物有依者方能
D17n8862_p0717a03║照物未能照已必得乎離物無依住智交相為
D17n8862_p0717a04║用然後物我互照心境䨇融諸佛眾生身土相
D17n8862_p0717a05║入不勞動步不待擬心法法周徧事事無礙舉
D17n8862_p0717a06║目千聖齊現觸處萬像昭然一花一香徧供塵
D17n8862_p0717a07║剎一行一相充擴無窮不假神通不涉情謂寂
D17n8862_p0717a08║塲法法本如是也上示結壇𮜿則已竟。
D17n8862_p0717a09║○二示行道𮜿則分三初一七禮誦行道二二
D17n8862_p0717b01║七專心𤼵願三三七一向持呪。
D17n8862_p0717b02║○初一七禮誦行道。
D17n8862_p0717b03║於初七中至誠頂禮十方如來諸大菩薩阿羅漢
D17n8862_p0717b04║號（禮）恒於六時誦呪圍壇（誦）至心行道一時常行
D17n8862_p0717b05║一百八徧（行）。
D17n8862_p0717b06║此壇中初七日行道𮜿則也此禮佛誦呪是籍
D17n8862_p0717b07║真如妙用不思議力外薰以革六根染緣此即
D17n8862_p0717b08║革凢成聖最初法行又禮誦即能觀身心佛呪
D17n8862_p0717b09║即所觀妙境溫陵曰凢所蘄向以歸依三寳為
D17n8862_p0718a01║最初方便初七日至誠頂禮如來菩薩羅漢名
D17n8862_p0718a02║號所以假其不思議力𤼵行𦔳道也。
D17n8862_p0718a03║○二二七專心發願。
D17n8862_p0718a04║第二七中一向專心發菩薩願心無間斷我毘奈
D17n8862_p0718a05║耶先有願教。
D17n8862_p0718a06║此示二七行道𮜿則一心發願以為入聖之基
D17n8862_p0718a07║也吳興曰先有願教者如梵網經十大願等是
D17n8862_p0718a08║也正脉曰若圖總畧不出四弘。
D17n8862_p0718a09║○三三七一向持呪。
D17n8862_p0718b01║第三七中於十二時一向持佛般怛囉呪。
D17n8862_p0718b02║此示三七中行道𮜿則一向持呪以定其心也
D17n8862_p0718b03║此呪力能破染習能凝淨性是淨定工夫此三
D17n8862_p0718b04║七行法初七禮誦屬戒心二七是願心三七是
D17n8862_p0718b05║定心願心在中者前願禮誦精勤以革凢後願
D17n8862_p0718b06║呪力無間以成聖溫陵曰時無間歇呪無徧限
D17n8862_p0718b07║一向誦持遂能以精誠感格進力克功也上示
D17n8862_p0718b08║行道𮜿則已竟。
D17n8862_p0718b09║○三示克果𮜿則分二初示感應果二示證悟
D17n8862_p0719a01║果。
D17n8862_p0719a02║○初示感應果。
D17n8862_p0719a03║至第七日十方如來一時出現鏡交光處承佛摩
D17n8862_p0719a04║頂（正明感應）即於道塲修三摩地能令如是（指上設壇行道感應
D17n8862_p0719a05║𮜿則）末世修習身心明淨猶如瑠瓈（結成果相）。
D17n8862_p0719a06║此示道塲精行感現之果相也摩頂即攝受義
D17n8862_p0719a07║承佛攝受即入佛家必紹佛位即於道塲三句
D17n8862_p0719a08║結上感應之相如此末世下結行人身心已成
D17n8862_p0719a09║佛種故明淨如瑠瓈溫陵曰鏡交光處則生佛
D17n8862_p0719b01║智照感應道交也正脉曰上三七中雖禮誦𤼵
D17n8862_p0719b02║願必反聞自性為主乃有如是感應也。
D17n8862_p0719b03║○二示證悟果分二初明不成之緣二明所得
D17n8862_p0719b04║之實。
D17n8862_p0719b05║○初明不成之緣。
D17n8862_p0719b06║阿難若此比丘本受戒師及同會中十比丘等其
D17n8862_p0719b07║中有一不清淨者（不成之緣）如是道塲多不成就。
D17n8862_p0719b08║此明不成之緣緣師友不淨自亦不淨故不成
D17n8862_p0719b09║就也不成就者不得成就見佛摩頂之勝事不
D17n8862_p0720a01║得成就身心明淨之聖種。
D17n8862_p0720a02║○二明所得之實分二初權證二實悟。
D17n8862_p0720a03║○初權證。
D17n8862_p0720a04║從三七後端坐安居經一百日有利根者不起於
D17n8862_p0720a05║座得須陀洹。
D17n8862_p0720a06║此示三七期滿所證之果也此暫同小乘見道
D17n8862_p0720a07║非真取小果故名權證孤山曰陀洹按位即圓
D17n8862_p0720a08║初信若依𣵀槃乃是初入別圓地住正脉曰依
D17n8862_p0720a09║初解則當齊於動靜不生斷八十八使也依後
D17n8862_p0720b01║解則當徹至寂滅現前位齊別教初地圓教初
D17n8862_p0720b02║住二釋俱通𣵀槃借小乘四果名位以次當大
D17n8862_p0720b03║乘住行向地矣。
D17n8862_p0720b04║○二實悟。
D17n8862_p0720b05║縱其身心聖果未成决定自知成佛不謬。
D17n8862_p0720b06║此依前權證小果而實悟自心也此知之一字
D17n8862_p0720b07║即悟心也正脉曰若依圓師前解則位在五觀
D17n8862_p0720b08║依後解則位在十信次於所證必然之理即是
D17n8862_p0720b09║了了見於佛性已到不疑之地也上從佛告阿
D17n8862_p0721a01║難若末世人願立道塲起至此止詳示𮜿則已
D17n8862_p0721a02║竟。
D17n8862_p0721a03║○二牒問結答。
D17n8862_p0721a04║汝問道塲建立如是。
D17n8862_p0721a05║此牒阿難所問云何安立道塲指上建立壇塲
D17n8862_p0721a06║行法如是而已以酬問意也吳興曰壇法行相
D17n8862_p0721a07║此土末世行之惟艱然所誦呪下文亦許不入
D17n8862_p0721a08║道塲故使有緣隨器受益上詳示立壇𮜿則已
D17n8862_p0721a09║竟。
D17n8862_p0721b01║○三宣示神呪章句分二初當機重請二世尊
D17n8862_p0721b02║宣示。
D17n8862_p0721b03║○初當機重請分二初阿難陳請二會眾默請。
D17n8862_p0721b04║○初阿難陳請分二初明自已獲神力二為他
D17n8862_p0721b05║重請宣說。
D17n8862_p0721b06║○初明自已獲神力。
D17n8862_p0721b07║阿難頂禮佛足而白佛言自我出家恃佛憍愛求
D17n8862_p0721b08║多聞故未證無為（陳自多聞未全道力）遭彼梵天邪術所禁
D17n8862_p0721b09║心雖明了力不自由（因道力未全為邪術所禁）頼遇文殊令我
D17n8862_p0722a01║解脫（明得呪力）雖蒙如來佛頂神呪㝠獲其力（牒文殊將呪觧
D17n8862_p0722a02║脫）尚未親聞（因此請佛重說）。
D17n8862_p0722a03║此阿難先陳自己親獲呪力顯呪神妙而為下
D17n8862_p0722a04║啓請之端也天如曰昔阿難密承呪力得解淫
D17n8862_p0722a05║難故曰㝠獲未聞。
D17n8862_p0722a06║○二為他重請宣示。
D17n8862_p0722a07║惟願大慈重為宣說悲救此會諸修行軰末及當
D17n8862_p0722a08║來在輪廻者承佛密音身意解脫。
D17n8862_p0722a09║此阿難因親承呪力未親聞章句復為利益一
D17n8862_p0722b01║切故有此請也正脉曰身解脫者謂消業離苦
D17n8862_p0722b02║也意解脫者謂破惑證真也上阿難陳請已竟。
D17n8862_p0722b03║○二會眾黙請。
D17n8862_p0722b04║于時會中一切大眾普皆作禮佇聞如來秘蜜章
D17n8862_p0722b05║句。
D17n8862_p0722b06║上當機重請已竟。
D17n8862_p0722b07║○二世尊宣示分三初光示心呪體相二宣示
D17n8862_p0722b08║心呪章句三顯示心呪功德。
D17n8862_p0722b09║○初光示心呪體相分二初光相二眾仰。
D17n8862_p0723a01║○初光相。
D17n8862_p0723a02║爾時世尊從肉髻中（此表真如體即示心呪體）涌百寳光（此表真如
D17n8862_p0723a03║相即示心呪相）光中涌出千葉寳蓮（此表真如用即示心呪用）有化如
D17n8862_p0723a04║來坐寳華中（此表妙果必依妙因）頂放十道百寳光明（表三觀智
D17n8862_p0723a05║體十方圓明）一一光明皆徧示現十恒河沙金剛密跡
D17n8862_p0723a06║擎山持杵（表具足萬行）徧虚空界（表萬行全是一真法界）。
D17n8862_p0723a07║此世尊將宣心呪章句先以光相示現心呪之
D17n8862_p0723a08║體相妙用如此也爾時下表因該果海頂放下
D17n8862_p0723a09║表果徹因源從肉髻中涌百寳光者表依不生
D17n8862_p0723b01║滅心𮜿生三觀妙智光中涌出千葉寳蓮者表
D17n8862_p0723b02║依三觀圓成萬行有化如來坐寳華中者表依
D17n8862_p0723b03║萬行成就菩提妙果是自肉髻中涌光涌蓮皆
D17n8862_p0723b04║密因有化如來即妙果是謂因該果海也頂放
D17n8862_p0723b05║十道百寳光明者是化佛頂復放寶光表菩提
D17n8862_p0723b06║妙果不離三觀密因一一光明下表依三觀智
D17n8862_p0723b07║體徧現萬行金剛密跡表萬行雖殊唯一究竟
D17n8862_p0723b08║堅固妙定即金剛王寳覺是也此光表觀智金
D17n8862_p0723b09║剛密跡表萬行虚空表不生滅性是為密因自
D17n8862_p0724a01║化佛頂放寳光至此是謂果徹因源也有具眼
D17n8862_p0724a02║者覩此一光首楞嚴大定徹矣十卷妙義心呪
D17n8862_p0724a03║深旨窺盡無餘皆自心圓具也正脉曰爾時世
D17n8862_p0724a04║尊下表顯中之密頂放十道下表密中之密十
D17n8862_p0724a05║光亦表十力深智具足萬用無求不應見攝受
D17n8862_p0724a06║之慈金剛密跡表無量秘密神用降伏魔外無
D17n8862_p0724a07║惡不摧見折伏之威。
D17n8862_p0724a08║○二眾仰。
D17n8862_p0724a09║大眾仰觀畏愛兼抱求佛哀𧙗一心聽佛無見頂
D17n8862_p0724b01║相放光如來宣說神呪。
D17n8862_p0724b02║此經家敘大眾一心聽佛宣說神呪欽仰之相
D17n8862_p0724b03║也正脉曰畏謂畏其威愛謂愛其慈抱懷也眾
D17n8862_p0724b04║生以此二懷故求佛哀𧙗也上光示心呪體相
D17n8862_p0724b05║已竟。
D17n8862_p0724b06║○二宣示心呪章句。
D17n8862_p0724b07║南無薩怛他蘇伽多耶阿囉訶帝三藐三菩陀寫
D17n8862_p0724b08║（一）薩怛他佛陀俱知瑟尼釤（二）南無薩婆勃陀勃
D17n8862_p0724b09║地薩跢䠋𡚁（三）南無薩多南三藐三菩陀俱知南
D17n8862_p0725a01║（四）娑舎囉婆迦僧伽喃（五）南無盧雞阿羅漢跢喃
D17n8862_p0725a02║（六）南無蘇盧多波那喃（七）南無娑羯唎陀伽彌喃
D17n8862_p0725a03║（八）南無盧雞三藐伽跢喃（九）三藐伽波囉底波多
D17n8862_p0725a04║那喃（十）南無提婆離瑟𧹞（十一）南無悉陀耶毘地耶
D17n8862_p0725a05║陀囉離瑟𧹞（十二）舎波奴揭囉訶娑訶娑囉摩他喃
D17n8862_p0725a06║（十三）南無䟦囉訶摩泥（十四）南無因陀囉耶（十五）南無婆
D17n8862_p0725a07║伽婆帝（十六）嚧陀囉耶（十七）烏摩般帝（十八）娑醯夜耶（十九）
D17n8862_p0725a08║南無婆伽婆帝（二十）那囉野拏耶（二十一）槃遮摩訶三
D17n8862_p0725a09║慕陀囉（二十二）南無悉羯唎多耶（二十三）南無婆伽婆
D17n8862_p0725b01║帝（二十四）摩訶迦囉耶（二十五）地唎般剌那伽囉（二十六）
D17n8862_p0725b02║毘陀囉波拏迦囉耶（二十七）阿地目帝（二十八）尸摩舎
D17n8862_p0725b03║那泥婆悉泥（二十九）摩怛唎伽拏（三十）南無悉羯唎多
D17n8862_p0725b04║耶（三十一）南無婆伽婆帝（三十二）多他伽跢俱囉耶（三十
D17n8862_p0725b05║三）南無般頭摩俱囉耶（三十四）南無䟦闍囉俱囉耶
D17n8862_p0725b06║（三十五）南無摩尼俱囉耶（三十六）南無伽闍俱囉耶（三十
D17n8862_p0725b07║七）南無婆伽婆帝（三十八）帝唎茶輸囉西那（三十九）波
D17n8862_p0725b08║囉訶囉拏囉闍耶（四十）哆他伽多耶（四十一）南無婆伽
D17n8862_p0725b09║婆帝（四十二）南無阿彌多婆耶（四十三）哆他伽多耶（四十
D17n8862_p0726a01║四）阿囉訶帝（四十五）三藐三菩陀耶（四十六）南無婆伽
D17n8862_p0726a02║婆帝（四十七）阿芻鞞耶（四十八）跢他伽多耶（四十九）阿囉
D17n8862_p0726a03║訶帝（五十）三藐三菩陀耶（五十一）南無婆伽婆帝（五十二）
D17n8862_p0726a04║鞞沙闍耶俱嚧吠柱唎耶（五十三）般囉婆囉闍耶（五十
D17n8862_p0726a05║四）跢他伽多耶（五十五）南無婆伽婆帝（五十六）三補師
D17n8862_p0726a06║毖多（五十七）薩憐捺囉剌闍耶（五十八）跢他伽多耶（五十
D17n8862_p0726a07║九）阿囉訶帝（六十）三藐三菩陀耶（六十一）南無婆伽婆
D17n8862_p0726a08║帝（六十二）舎雞野母𨙻曳（六十三）跢他伽多耶（六十四）阿
D17n8862_p0726a09║囉訶帝（六十五）三藐三菩陀耶（六十六）南無婆伽婆帝
D17n8862_p0726b01║（六十七）剌怛𨙻雞都囉闍耶（六十八）跢他伽多耶（六十九）
D17n8862_p0726b02║阿囉訶帝（七十）三藐三菩陀耶（七十一）帝瓢南無薩揭
D17n8862_p0726b03║唎多（七十二）翳曇婆伽婆多（七十三）薩怛他伽都瑟尼
D17n8862_p0726b04║釤（七十四）薩怛多般怛㘕（七十五）南無阿婆囉視耽（七十
D17n8862_p0726b05║六）般囉帝揚岐囉（七十七）薩囉婆部多揭囉訶（七十八）
D17n8862_p0726b06║尼揭囉訶揭迦囉訶尼（七十九）䟦囉毖地耶叱陀你
D17n8862_p0726b07║（八十）阿迦囉蜜唎柱（八十一）般唎怛囉耶儜揭唎（八十二）
D17n8862_p0726b08║薩囉婆槃陀𨙻目义尼（八十三）薩囉婆突瑟吒（八十四）
D17n8862_p0726b09║突悉乏般那你伐囉尼（八十五）赭都囉失底南（八十六）
D17n8862_p0727a01║羯囉訶娑訶薩囉若闍（八十七）毘多崩娑𨙻羯唎（八十
D17n8862_p0727a02║八）阿瑟吒冰舎帝南（八十九）那义剎怛囉若闍（九十）波
D17n8862_p0727a03║囉薩陀那羯唎（九十一）阿瑟吒南（九十二）摩訶揭囉訶
D17n8862_p0727a04║若闍（九十三）毘多崩薩𨙻羯唎（九十四）薩婆舎都嚧你
D17n8862_p0727a05║婆囉若闍（九十五）呼藍突悉乏難遮那舎尼（九十六）毖
D17n8862_p0727a06║沙舎悉怛囉（九十七）阿吉尼烏陀迦囉若闍（九十八）阿
D17n8862_p0727a07║般囉視多具囉（九十九）摩訶般囉戰持（一百）摩訶疊多
D17n8862_p0727a08║（一百一）摩訶帝闍（一百二）摩訶稅多闍婆囉（三）摩訶䟦
D17n8862_p0727a09║囉槃陀囉婆悉你（四）阿唎耶多囉（五）毘唎俱知（六）
D17n8862_p0727b01║誓婆毘闍耶（七）䟦闍囉摩禮底（八）毘舍嚧多（九）勃
D17n8862_p0727b02║騰罔迦（十）䟦闍囉制喝那阿遮（一百一十一）摩訶制婆
D17n8862_p0727b03║般囉質多（十二）䟦闍囉擅持（十三）毘舍囉遮（十四）扇多舍
D17n8862_p0727b04║鞞提婆補視多（十五）蘇摩嚧波（十六）摩訶稅多（十七）阿唎
D17n8862_p0727b05║耶多囉（十八）摩訶婆囉阿般囉（十九）䟦闍囉商羯囉制
D17n8862_p0727b06║婆（二十）䟦闍囉俱摩唎（一百二十一）俱藍陀唎（二十二）䟦闍
D17n8862_p0727b07║囉喝薩多遮（二十三）毘地耶乾遮𨙻摩唎迦（二十四）啒
D17n8862_p0727b08║蘇母婆羯囉哆𨙻（二十五）鞞嚧遮𨙻俱唎耶（二十六）夜
D17n8862_p0727b09║囉菟瑟尼釤（二十七）毘折㘕婆摩尼遮（二十八）䟦闍囉
D17n8862_p0728a01║迦𨙻迦波囉婆（二十九）嚧闍𨙻䟦闍囉頓稚遮（三十）稅
D17n8862_p0728a02║多遮迦摩囉（三十一）剎奢尸波囉婆（三十二）翳帝夷帝
D17n8862_p0728a03║（三十三）母陀囉羯拏（三十四）娑鞞囉懺（三十五）掘梵都（三十
D17n8862_p0728a04║六）印兔𨙻麼麼寫（三十七誦者至此句稱弟子某受持）烏𤙖（三十八）唎
D17n8862_p0728a05║瑟揭拏（三十九）般剌舍悉多（四十）薩怛他伽都瑟尼釤
D17n8862_p0728a06║（四十一）虎𤙖（四十二）都嚧雍（四十三）[瞻-言+口]婆𨙻（四十四）虎𤙖（四十
D17n8862_p0728a07║五）都嚧雍（四十六）悉耽婆𨙻（四十七）虎𤙖（四十八）都嚧雍
D17n8862_p0728a08║（四十九）波囉瑟地耶三般义拏羯囉（五十）虎𤙖（五十一）都
D17n8862_p0728a09║嚧雍（五十二）薩婆藥义喝囉义娑（五十三）揭囉訶若闍
D17n8862_p0728b01║（五十四）毘騰崩薩𨙻羯囉（五十五）虎𤙖（五十六）都嚧雍（五十
D17n8862_p0728b02║七）者都囉尸底南（五十八）揭囉訶娑訶薩囉喃（五十九）
D17n8862_p0728b03║毘騰崩薩𨙻囉（六十）虎𤙖（六十一）都嚧雍（六十二）囉义（六十
D17n8862_p0728b04║三）婆伽梵（六十四）薩怛他伽都瑟尼釤（六十五）波囉點
D17n8862_p0728b05║闍吉唎（六十六）摩訶娑訶薩囉（六十七）勃𣗳娑訶薩囉
D17n8862_p0728b06║室唎沙（六十八）俱知娑訶薩泥帝𭌚（六十九）阿𡚁提視
D17n8862_p0728b07║婆唎多（七十）吒吒甖迦（七十一）摩訶䟦闍嚧陀囉（七十二）
D17n8862_p0728b08║帝唎菩婆𨙻（七十二）曼𦮕囉（七十四）烏𤙖（七十五）莎悉帝
D17n8862_p0728b09║薄婆都（七十六）麼麼（七十七）印兔𨙻麼麼寫（七十八至此句凖前
D17n8862_p0729a01║稱名若俗人稱弟子某甲）囉闍婆夜（七十九）主囉䟦夜（八十）阿祗尼
D17n8862_p0729a02║婆夜（八十一）烏陀迦婆夜（八十二）毘沙婆夜（八十三）舍薩
D17n8862_p0729a03║多囉婆夜（八十四）婆囉斫羯囉婆夜（八十五）突瑟义婆
D17n8862_p0729a04║夜（八十六）阿舍你婆夜（八十七）阿迦囉蜜唎柱婆夜（八十
D17n8862_p0729a05║八）陀囉尼部彌劒波伽波陀婆夜（八十九）烏囉迦婆
D17n8862_p0729a06║多婆夜（九十）剌闍壇𦮕婆夜（九十一）𨙻伽婆夜（九十二）毘
D17n8862_p0729a07║條怛婆夜（九十三）蘇波囉拏婆夜（九十四）藥义揭囉訶
D17n8862_p0729a08║（九十五）囉义𥝠揭囉訶（九十六）畢唎多揭囉訶（九十七）毘
D17n8862_p0729a09║舍遮揭囉訶（九十八）部多揭囉訶（九十九）鳩槃𦮕揭囉
D17n8862_p0729b01║訶（二百）補丹𨙻揭囉訶（二百一）迦吒補丹𨙻揭囉訶（二百
D17n8862_p0729b02║二）悉乾度揭囉訶（三）阿播悉摩囉揭囉訶（四）烏檀
D17n8862_p0729b03║摩陀揭囉訶（五）車夜揭囉訶（六）醯唎婆帝揭囉訶
D17n8862_p0729b04║（七）社多訶唎喃（八）揭婆訶唎喃（九）嚧地囉訶唎喃
D17n8862_p0729b05║（十）忙娑訶唎喃（十一）謎陀訶唎喃（十二）摩闍訶唎喃（十三）
D17n8862_p0729b06║闍多訶唎女（十四）視比多訶唎喃（十五）毘多訶唎喃（十六）
D17n8862_p0729b07║婆多訶唎喃（十七）阿輸遮訶唎女（十八）質多訶唎女（十九）
D17n8862_p0729b08║帝釤薩鞞釤（二十）薩婆揭囉訶喃（二十一）毘陀耶闍嗔
D17n8862_p0729b09║陀夜彌（二十二）雞囉夜彌（二十三）波唎䟦囉者迦訖唎
D17n8862_p0730a01║擔（二十四）毘陀夜闍嗔陀夜彌（二十五）雞囉夜彌（二十六）
D17n8862_p0730a02║𦮕演尼訖唎擔（二十七）毘陀夜闍嗔陀夜彌（二十八）雞
D17n8862_p0730a03║囉夜彌（二十九）摩訶般輸般怛夜（三十）嚧陀囉訖唎擔
D17n8862_p0730a04║（三十一）毘陀夜闍嗔陀夜彌（三十二）雞囉夜彌（三十三）𨙻
D17n8862_p0730a05║囉夜拏訖唎擔（三十四）毘陀夜闍嗔陀夜彌（三十五）雞
D17n8862_p0730a06║囉夜彌（三十六）怛[土*(乖/土)]伽嚧𦮕西訖唎擔（三十七）毘陀夜
D17n8862_p0730a07║闍嗔陀夜彌（三十八）雞囉夜彌（三十九）摩訶迦囉摩恒
D17n8862_p0730a08║唎伽拏訖唎擔（四十）毘陀夜闍嗔陀夜彌（四十一）雞囉
D17n8862_p0730a09║夜彌（四十二）迦婆唎迦訖唎擔（四十三）毘陀夜闍嗔陀
D17n8862_p0730b01║夜彌（四十四）雞囉夜彌（四十五）闍夜羯囉摩度羯囉（四十
D17n8862_p0730b02║六）薩婆囉他娑逹𨙻訖唎擔（四十七）毘陀夜闍嗔陀
D17n8862_p0730b03║夜彌（四十八）雞囉夜彌（四十九）赭咄囉波𦒿你訖唎擔
D17n8862_p0730b04║（五十）毘陀夜闍嗔陀夜彌（五十一）雞囉夜彌（五十二）毘唎
D17n8862_p0730b05║羊訖唎知（五十三）難陀雞沙囉伽拏般帝（五十四）索醯
D17n8862_p0730b06║夜訖唎擔（五十五）毘陀夜闍嗔陀夜彌（五十六）雞囉夜
D17n8862_p0730b07║彌（五十七）𨙻揭𨙻舍囉婆拏訖唎擔（五十八）毘陀夜闍
D17n8862_p0730b08║嗔陀夜彌（五十九）雞囉夜彌（六十）阿羅漢訖唎擔毘陀
D17n8862_p0730b09║夜闍嗔陀夜彌（六十一）雞囉夜彌（六十二）毘多囉伽訖
D17n8862_p0731a01║唎擔（六十三）毘陀夜闍嗔陀夜彌（六十四）雞囉夜彌䟦
D17n8862_p0731a02║闍囉波你（六十五）具醯夜具醯夜（六十六）迦地般帝訖
D17n8862_p0731a03║唎擔（六十七）毘陀夜闍嗔陀夜彌（六十八）雞囉夜彌（六十
D17n8862_p0731a04║九）囉义罔（七十）婆伽梵（七十一）印兔𨙻麼麼寫（七十二至此依
D17n8862_p0731a05║前稱弟子某甲）婆伽梵（七十三）薩怛多般怛囉（七十四）南無粹
D17n8862_p0731a06║都帝（七十五）阿悉多𨙻囉剌迦波（七十六）囉婆悉普吒
D17n8862_p0731a07║（七十七）毘迦薩怛多鉢帝唎（七十八）什佛囉什佛囉（七十
D17n8862_p0731a08║九）陀囉陀囉（八十）頻陀囉頻陀囉嗔陀嗔陀（八十一）虎
D17n8862_p0731a09║𤙖（八十二）虎𤙖（八十三）泮吒（八十四）泮吒泮吒泮吒泮吒
D17n8862_p0731b01║（八十五）娑訶（八十六）醯醯泮（八十七）阿牟迦耶泮（八十八）阿
D17n8862_p0731b02║波囉提訶多泮（八十九）婆囉波囉陀泮（九十）阿素囉毘
D17n8862_p0731b03║陀囉波迦泮（九十一）薩婆提鞞弊泮（九十二）薩婆𨙻迦
D17n8862_p0731b04║弊泮（九十三）薩婆藥义弊泮（九十四）薩婆乾闥婆弊泮
D17n8862_p0731b05║（九十五）薩婆補丹𨙻弊泮（九十六）迦吒補丹𨙻弊泮（九十
D17n8862_p0731b06║七）薩婆突狼枳帝弊泮（九十八）薩婆突澀比𠾆訖瑟
D17n8862_p0731b07║帝弊泮（九十九）薩婆什婆𠾆弊泮（三百）薩婆阿播悉摩
D17n8862_p0731b08║𠾆弊泮（三百一）薩婆舍囉婆拏弊泮（三百二）薩婆地帝
D17n8862_p0731b09║雞弊泮（三）薩婆怛摩陀繼弊泮（四）薩婆毘陀耶囉
D17n8862_p0732a01║誓遮𠾆弊泮（五）闍夜羯囉摩度羯囉（六）薩婆羅他
D17n8862_p0732a02║娑陀雞弊泮（七）毘地夜遮唎弊泮（八）者都囉縳耆
D17n8862_p0732a03║你弊泮（九）䟦闍囉俱摩唎（十）毘陀夜羅誓弊泮（十一）
D17n8862_p0732a04║摩訶波囉丁洋乂耆唎弊泮（十二）䟦闍囉商羯囉夜
D17n8862_p0732a05║（十三）波囉丈耆囉闍夜泮（十四）摩訶迦囉夜（十五）摩訶末
D17n8862_p0732a06║怛唎迦拏（十六）南無娑羯唎多夜泮（十七）毖瑟拏婢曳
D17n8862_p0732a07║泮（十八）勃囉訶牟尼曳泮（十九）阿耆尼曳泮（二十）摩訶羯
D17n8862_p0732a08║唎曳泮（二十一）羯囉檀[遲-牛+十]曳泮（二十二）蔑怛唎曳泮（二十
D17n8862_p0732a09║三）嘮怛唎曳泮（二十四）遮文𦮕曳泮（二十五）羯邏囉怛
D17n8862_p0732b01║唎曳泮（二十六）迦般唎曳泮（二十七）阿地目質多迦尸
D17n8862_p0732b02║摩舍𨙻（二十八）婆𥝠你曳泮（二十九）演吉質（三十）薩埵婆
D17n8862_p0732b03║寫（三十一）麼麼印兔𨙻麼麼寫（三十二至此依前稱弟子某甲）突瑟
D17n8862_p0732b04║吒質多（三十三）阿末怛唎質多（三十四）烏闍訶羅（三十五）
D17n8862_p0732b05║伽婆訶羅（三十六）嚧地囉訶囉（三十七）婆娑訶囉（三十八）
D17n8862_p0732b06║摩闍訶囉（三十九）闍多訶囉（四十）視毖多訶囉（四十一）䟦
D17n8862_p0732b07║畧夜訶囉（四十二）乾陀訶囉（四十三）布史波訶囉（四十四）
D17n8862_p0732b08║頗囉訶囉（四十五）婆寫訶囉（四十六）般波質多（四十七）突
D17n8862_p0732b09║瑟吒質多（四十八）嘮陀囉質多（四十九）藥义揭囉訶（五十）
D17n8862_p0733a01║囉剎娑揭囉訶（五十一）閉𭌚多揭囉訶（五十二）毘舍遮
D17n8862_p0733a02║揭囉訶（五十三）部多揭囉訶（五十四）鳩槃𦮕揭囉訶（五十
D17n8862_p0733a03║五）悉乾陀揭囉訶（五十六）烏怛摩陀揭囉訶（五十七）車
D17n8862_p0733a04║夜揭囉訶（五十八）阿播薩摩囉揭囉訶（五十九）宅袪革
D17n8862_p0733a05║𦮕耆屈揭囉訶（六十）唎佛帝揭囉訶（六十一）闍彌迦揭
D17n8862_p0733a06║囉訶（六十二）舍俱尼揭囉訶（六十三）姥陀囉難地迦揭
D17n8862_p0733a07║囉訶（六十四）阿藍婆揭囉訶（六十五）乾度波尼揭囉訶
D17n8862_p0733a08║（六十六）什伐囉堙迦醯迦（六十七）墜帝藥迦（六十八）怛𨽾
D17n8862_p0733a09║帝藥迦（六十九）者突託迦（七十）昵提什伐囉毖釤摩什
D17n8862_p0733b01║伐囉（七十一）薄底迦（七十二）鼻底迦（七十三）室𨽾瑟密迦
D17n8862_p0733b02║（七十四）娑你般帝迦（七十五）薩婆什伐囉（七十六）室嚧吉
D17n8862_p0733b03║帝（七十七）末陀鞞逹嚧制劒（七十八）阿𦂶嚧鉗（七十九）目
D17n8862_p0733b04║佉嚧鉗（八十）羯唎突嚧鉗（八十一）揭囉訶揭藍（八十二）揭
D17n8862_p0733b05║拏輸藍（八十三）憚多輸藍（八十四）迄利夜輸藍（八十五）末
D17n8862_p0733b06║麼輸藍（八十六）䟦唎室婆輸藍（八十七）毖栗瑟吒輸藍
D17n8862_p0733b07║（八十八）烏陀囉輸藍（八十九）揭知輸藍（九十）䟦悉帝輸藍
D17n8862_p0733b08║（九十一）鄔嚧輸藍（九十二）常伽輸藍（九十三）喝悉多輸藍
D17n8862_p0733b09║（九十四）䟦陀輸藍（九十五）娑房盎伽般囉丈伽輸藍（九十
D17n8862_p0734a01║六）部多毖跢茶（九十七）茶𦒿尼什婆囉（九十八）陀突嚧
D17n8862_p0734a02║迦建咄嚧吉知婆路多毘（九十九）薩般嚧訶凌伽（四百）
D17n8862_p0734a03║輸沙怛囉娑𨙻羯囉（四百一）毘沙喻迦（四百二）阿𦒿尼
D17n8862_p0734a04║烏陀迦（三）末囉鞞囉建跢囉（四）阿迦囉密唎咄怛
D17n8862_p0734a05║斂部迦（五）地栗剌吒（六）毖唎瑟質迦（七）薩婆𨙻俱
D17n8862_p0734a06║囉（八）肆引伽弊揭囉唎藥义怛囉芻（九）末囉視吠
D17n8862_p0734a07║帝釤娑鞞釤（十）悉怛多鉢怛囉（十一）摩訶䟦闍嚧瑟
D17n8862_p0734a08║尼釤（十二）摩訶般頼丈耆藍（十三）夜波突陀舍喻闍𨙻
D17n8862_p0734a09║（十四）辮怛𨽾拏（十五）毘陀耶槃曇迦嚧彌（十六）帝殊槃曇
D17n8862_p0734b01║迦嚧彌（十七）般囉毘陀槃曇迦嚧彌（十八）跢姪他（十九）唵
D17n8862_p0734b02║（二十）阿𨙻𨽾（二十一）毘舍提（二十二）鞞囉䟦闍囉陀唎（二十
D17n8862_p0734b03║三）槃陀槃陀你（二十四）䟦闍囉謗尼泮（二十五）虎𤙖都
D17n8862_p0734b04║嚧甕泮（二十六）莎婆訶（二十七）
D17n8862_p0734b05║此秘密章句乃諸佛無上心印眾生如法受持
D17n8862_p0734b06║魔王外道裭魄逃逝生死煩惱靡敢違背故能
D17n8862_p0734b07║轉生死為𣵀槃轉煩惱成菩提其神功妙力不
D17n8862_p0734b08║可得而思議也又此咒亦名陀羅尼即總持義
D17n8862_p0734b09║謂以少言而攝多義故葢此咒能總持全經之
D17n8862_p0735a01║義亦總持三種藏性亦即總持一切法藏實則
D17n8862_p0735a02║總持究竟堅固之妙心得此心一切事畢矣孤
D17n8862_p0735a03║山曰諸經神咒例皆不番五不番中即秘密不
D17n8862_p0735a04║番於四例中即番字不番音天台會之不出四
D17n8862_p0735a05║悉天如曰孤山所引天台四悉檀悉徧也檀施
D17n8862_p0735a06║也諸聖以四法徧施眾生也初世界悉檀者隨
D17n8862_p0735a07║方異說令生歡喜益也二為人悉檀者生善益
D17n8862_p0735a08║也三對治悉檀者破惡益也四第一義悉檀者
D17n8862_p0735a09║入理益也正脉曰秘咒非但只是梵語乃是一
D17n8862_p0735b01║切諸佛秘密之言葢梵語此方人不曉而天竺
D17n8862_p0735b02║人日用所共知至於秘咒非但天竺常人不知
D17n8862_p0735b03║理應下位聖贒不逹上位之咒因是秘密之言
D17n8862_p0735b04║不知其義故不番也是咒之妙處正不要求觧
D17n8862_p0735b05║若觧生則咒䘮矣眾生但當信持之自蒙諸益
D17n8862_p0735b06║也又秘咒雖不可觧亦有少分應知畧有三義
D17n8862_p0735b07║一者理法力謂以一字含無邊妙理而稱為陀
D17n8862_p0735b08║羅尼謂總一切法持無量義斯之威力全具所
D17n8862_p0735b09║詮之理如此方元亨利貞亦可避惡致祥也二
D17n8862_p0736a01║者威德力謂諸佛菩薩一切權實聖贒威德深
D17n8862_p0736a02║重具大𫝑力稱其名號隨願如意如今世間有
D17n8862_p0736a03║𫝑力人亦可假其名號伏惡脫難也三者實語
D17n8862_p0736a04║力謂諸佛菩薩一切聖贒起大悲心愍眾生故
D17n8862_p0736a05║出誠實語咒願眾生離苦得樂革凢成聖如世
D17n8862_p0736a06║間修行人凢有咒願隨言成就是也至於四悉
D17n8862_p0736a07║利物者不止秘密凢佛放光現通說法諸有施
D17n8862_p0736a08║設皆具四悉第一便欲人人悟入佛之知見所
D17n8862_p0736a09║謂惟為一大事因緣即入理益也其人未能悟
D17n8862_p0736b01║入者則且與第二斷除煩惱種習即破惡益也
D17n8862_p0736b02║久之障盡後當悟入矣其人又未能破惡者則
D17n8862_p0736b03║且與第三令其興起善心建立善行善力漸強
D17n8862_p0736b04║惡習自退矣其人又未能興善則且與第四令
D17n8862_p0736b05║生歡喜即歡喜益也由歡喜漸增善根為上三
D17n8862_p0736b06║作遠因緣也其人又不能生歡喜反成憎謗者
D17n8862_p0736b07║則佛早已鑑機默然無為也若依此秘咒論四
D17n8862_p0736b08║悉一世界歡喜者即後云若諸國土州縣聚落
D17n8862_p0736b09║一切厄難之地寫此神咒安於諸處一切災厄
D17n8862_p0737a01║悉皆消滅是也與彼觧難故生歡喜也天台所
D17n8862_p0737a02║謂誦神王名部落驚懼者是也二為人生善者
D17n8862_p0737a03║即後云未得戒者令其得戒未精進者令得精
D17n8862_p0737a04║進等天台比於軍中號令相應無所訶禁即生
D17n8862_p0737a05║善無礙義也三對治破惡者即後云若造五逆
D17n8862_p0737a06║無間重罪誦持此咒猶如猛風吹散沙聚及婬
D17n8862_p0737a07║火頓歇等天台譬彼貧人詐嗔聞偈頓息者亦
D17n8862_p0737a08║喻明誦咒之人不自知其破惡之由也四第一
D17n8862_p0737a09║義入理者如入無生忍等是也天台喻以智臣
D17n8862_p0737b01║觧語餘人不知者亦但喻其咒力發悟之由人
D17n8862_p0737b02║所不測也大端秘密四悉非如顯教四悉可知
D17n8862_p0737b03║其故以不可測知故稱秘密也上宣示心咒章
D17n8862_p0737b04║句已竟。
D17n8862_p0737b05║○三顯示心咒功德分二初顯法力功德二顯
D17n8862_p0737b06║護持功德。
D17n8862_p0737b07║○初顯法力功德分二初顯示如來密因二顯
D17n8862_p0737b08║示菩薩萬行。
D17n8862_p0737b09║○初顯示如來密因分三初總明因義三別明
D17n8862_p0738a01║密用三顯勝勸修。
D17n8862_p0738a02║○初總明因義。
D17n8862_p0738a03║阿難是佛頂光聚（依處彰名𩔰勝）悉怛多般怛囉（心咒正名）秘
D17n8862_p0738a04║密伽陀微妙章句（讚心咒之妙密）出生十方一切諸佛（正標
D17n8862_p0738a05║是諸佛密因）。
D17n8862_p0738a06║此總明心咒是諸佛之密因阿難下牒前心咒
D17n8862_p0738a07║章句以顯妙勝故首標佛頂光聚終繼秘密微
D17n8862_p0738a08║妙也出生下承上微妙章句是諸佛之密因故
D17n8862_p0738a09║云出生又出生是母子義謂心咒是諸佛之母
D17n8862_p0738b01║能出生諸佛所以此咒亦名佛母陀羅尼是也
D17n8862_p0738b02║正脉曰頂光聚三字元於頂光化佛說之仍各
D17n8862_p0738b03║有表頂表尊勝光表威靈聚表神用伽陀明咒
D17n8862_p0738b04║中有頌大叚曰章如分五會是也細分曰句微
D17n8862_p0738b05║妙者即隱微深奥妙不可測也。
D17n8862_p0738b06║○二別明密用分十初明是如來藏二明是金
D17n8862_p0738b07║剛劒三明是千輻輪四明是秘密藏五明是實
D17n8862_p0738b08║相印六明是安樂國七明是如意珠八明是肘
D17n8862_p0738b09║後符九明是大願王十明是無盡燈。
D17n8862_p0739a01║○初明是如來藏。
D17n8862_p0739a02║十方如來因此咒心得成無上正徧知覺。
D17n8862_p0739a03║此明是心咒即如來藏能含藏諸佛種子十方
D17n8862_p0739a04║如來因此不生滅真種子抽芽發幹開花結果
D17n8862_p0739a05║得成無上妙果也。
D17n8862_p0739a06║○二明是金剛劍。
D17n8862_p0739a07║十方如來執此咒心降伏諸魔制諸外道。
D17n8862_p0739a08║此明是心咒即金剛王寶劍十方如來執之能
D17n8862_p0739a09║降伏一切魔王外道諸有頓空也。
D17n8862_p0739b01║○三明是千輻輪。
D17n8862_p0739b02║十方如來乘此咒心坐寶蓮華應微塵國。
D17n8862_p0739b03║此明是心咒即千輻輪十方如來乘之能應微
D17n8862_p0739b04║塵國徧歷佛剎也。
D17n8862_p0739b05║○四明是秘密藏。
D17n8862_p0739b06║十方如來含此咒心於微塵國轉大法輪。
D17n8862_p0739b07║此明是心咒即秘密藏十方如來含之能吐露
D17n8862_p0739b08║無盡於微塵國轉大法輪也。
D17n8862_p0739b09║○五明是實相印。
D17n8862_p0740a01║十方如來持此咒心能於十方摩頂授記自果未
D17n8862_p0740a02║成亦於十方蒙佛授記。
D17n8862_p0740a03║此明是心咒即實相印十方如來持之印一切
D17n8862_p0740a04║人皆是佛性故能與一切授記作佛也於未成
D17n8862_p0740a05║佛時亦須持此心印印自本來是佛方蒙佛與
D17n8862_p0740a06║授記正脉曰摩頂授記者謂以咒加持令必成
D17n8862_p0740a07║佛此可喻於蜾[蠃-口+(罩-卓)]之咒螟蛉也自蒙授記者可
D17n8862_p0740a08║見有持此咒者佛知即成佛道故與授記也。
D17n8862_p0740a09║○六明是安樂國。
D17n8862_p0740b01║十方如來依此咒心能於十方㧞濟群苦所謂地
D17n8862_p0740b02║獄餓鬼畜生盲聾瘖瘂冤憎會苦愛別離苦求不
D17n8862_p0740b03║得苦五隂熾盛大小諸橫同時觧脫賊難兵難王
D17n8862_p0740b04║難獄難風火水難饑渴貧窮應念消散。
D17n8862_p0740b05║此明是心咒即安樂國十方如來依此樂處能
D17n8862_p0740b06║㧞出一切苦難眾生同歸安樂之處也十方下
D17n8862_p0740b07║總標所謂下別明諸苦之類地獄等明三塗苦
D17n8862_p0740b08║即惡趨以總報明苦也盲聾下明別報苦即八
D17n8862_p0740b09║苦是也盲聾瘖瘂即根缺是別報苦相或生具
D17n8862_p0741a01║即生苦病壞即病苦老變即老苦下大小諸橫
D17n8862_p0741a02║如藥師經中有九橫死者即死苦並中間冤憎
D17n8862_p0741a03║會苦等成八苦賊難下明八難饑渴貧窮共一
D17n8862_p0741a04║難并上七難成八難此八難八苦皆是別報之
D17n8862_p0741a05║苦并三塗總出上群苦之類正脉以三塗根缺
D17n8862_p0741a06║為四苦配冤憎等成八苦亦應理。
D17n8862_p0741a07║○七明是如意珠。
D17n8862_p0741a08║十方如來隨此咒心能於十方事善知識四威儀
D17n8862_p0741a09║中供養如意恒沙如來會中推為大法王子。
D17n8862_p0741b01║此明是心咒即如意珠能隨人所願也十方如
D17n8862_p0741b02║來隨之供養一切如來能隨諸佛之意故曰供
D17n8862_p0741b03║養如意恒沙下明諸佛推重以證供養如意之
D17n8862_p0741b04║實正脉曰咒力能令四事具足如意成事師用
D17n8862_p0741b05║又能開心通逹法要成嗣法用。
D17n8862_p0741b06║○八明是肘後符。
D17n8862_p0741b07║十方如來行此咒心能於十方攝受親因令諸小
D17n8862_p0741b08║乘聞秘密藏不生驚怖。
D17n8862_p0741b09║此明是心咒即肘後懸符十方如來行之能攝
D17n8862_p0742a01║受親因小乘密意照應心相體信聞秘密藏不
D17n8862_p0742a02║生驚疑也正脉曰親因即歷劫親緣也攝受如
D17n8862_p0742a03║提奬阿難是也秘密實乘必廢三立一小乘聞
D17n8862_p0742a04║多驚疑咒力能令决了不疑也。
D17n8862_p0742a05║○九明是大願王。
D17n8862_p0742a06║十方如來誦此咒心成無上覺坐菩提𣗳入大𣵀
D17n8862_p0742a07║槃。
D17n8862_p0742a08║此明是咒心即大願王隨願隨成十方如來誦
D17n8862_p0742a09║之始成正覺終入𣵀槃隨誦隨祝一切皆成也。
D17n8862_p0742b01║○十明是無盡燈。
D17n8862_p0742b02║十方如來傳此咒心於滅度後付佛法事究竟住
D17n8862_p0742b03║持嚴淨威儀悉得清淨。
D17n8862_p0742b04║此明是心咒即無盡燈十方如來傳之付佛法
D17n8862_p0742b05║事如一燈然百千燈明明不盡也究竟住持悉
D17n8862_p0742b06║得清淨即無盡義此十種密用總顯上出生諸
D17n8862_p0742b07║佛之因乃秘密妙因能究竟諸佛始終諸事此
D17n8862_p0742b08║一咒能畢一切佛事即是一言能畢一切佛事
D17n8862_p0742b09║亦即一字能畢一切佛事豈非秘密耶豈非微
D17n8862_p0743a01║妙耶是所謂秘密伽陀微妙章句也上別明密
D17n8862_p0743a02║用已竟。
D17n8862_p0743a03║○三顯勝勸修分三初結示功德無盡二結示
D17n8862_p0743a04║名字無上三結勸决定誦佩。
D17n8862_p0743a05║○初結示功德無盡。
D17n8862_p0743a06║若我說是佛頂光聚般怛囉咒從旦至暮音聲相
D17n8862_p0743a07║聯字句中間亦不重叠經恒沙劫終不能盡。
D17n8862_p0743a08║此總結示上神咒秘密功德無盡也上以十種
D17n8862_p0743a09║密用發揮心咒為如來密因但畧言而已不能
D17n8862_p0743b01║盡說故總以無盡結之。
D17n8862_p0743b02║○二結示勝名無上。
D17n8862_p0743b03║亦說此咒名如來頂。
D17n8862_p0743b04║此但以佛頂名咒者特顯此咒尊勝無上故也
D17n8862_p0743b05║即見此咒實毘盧之師諸佛之母故如來從頂
D17n8862_p0743b06║發揮復以頂稱之。
D17n8862_p0743b07║○三結勸决定誦佩分二初反結决定誦持方
D17n8862_p0743b08║遠魔二正結决定𢃄持能避毒。
D17n8862_p0743b09║○初反結决定誦持方遠魔。
D17n8862_p0744a01║汝等有學未盡輪廻（此明未圓聖果）𤼵心至誠取阿羅漢
D17n8862_p0744a02║（此因未盡輪𢌞發心期果）不持此咒而坐道塲（此明心雖取果行不誦咒）令
D17n8862_p0744a03║其身心遠諸魔事無有是處（此明不誦咒取果不成）。
D17n8862_p0744a04║此以不誦此咒不能遠魔反顯决定要誦持方
D17n8862_p0744a05║能遠魔以遠魔事即成上種種密用佛事也是
D17n8862_p0744a06║則前十種密用是正明此是反結又此結意酬
D17n8862_p0744a07║阿難為末世眾生欲攝其心云何令其安立道
D17n8862_p0744a08║塲遠諸魔事之請正脉曰今世現見山中靜修
D17n8862_p0744a09║叢林多廢持咒往往發風發顛縱不成顛亦多
D17n8862_p0744b01║見於怖人媚人境界皆此弊也○問此何不言
D17n8862_p0744b02║菩薩答此有二義一者此經攝權歸實故就權
D17n8862_p0744b03║小說之以明小即大二者借小名大此言阿羅
D17n8862_p0744b04║漢即入無生忍十地已去諸菩薩前明證果▆
D17n8862_p0744b05║言須陀洹言悟乃云决定自知成佛不謬豈可
D17n8862_p0744b06║以須陀洹小果定之。
D17n8862_p0744b07║○二正結决定𢃄持能避毒。
D17n8862_p0744b08║阿難若諸世界（指十方諸大千界）隨所國土（指諸大千中諸地國土）
D17n8862_p0744b09║所有眾生（此明諸國中眾生）隨國所生樺皮貝葉（生成）紙素
D17n8862_p0745a01║白[毯-炎+疊]書寫此咒貯於香囊是人（指上發心取果或指隨國所有眾生）心
D17n8862_p0745a02║昏未能誦憶（此明不能誦持）或𢃄身上或書宅中（因不能誦持故
D17n8862_p0745a03║作此方便）當知是人（𢃄身書宅之人）盡其生年一切諸毒所不
D17n8862_p0745a04║能害（此正示妙力）。
D17n8862_p0745a05║此正結勸行人依咒修造次前不能誦持當𢃄
D17n8862_p0745a06║持亦同誦持功德也行人或身佩以護正報或
D17n8862_p0745a07║書宅以護依報護正報則隨身所至毒不能侵
D17n8862_p0745a08║護依報則住處清淨身亦安隱諸毒不害與前
D17n8862_p0745a09║魔事互舉前誦持非不避毒此𢃄持非不遠魔
D17n8862_p0745b01║此雖魔毒互舉實該盡諸難皆離於菩提心得
D17n8862_p0745b02║無退屈也上顯示如來密因已竟。
D17n8862_p0745b03║○二顯示菩薩萬行分三初示殊勝妙力二示
D17n8862_p0745b04║難思妙德三總結益勸修。
D17n8862_p0745b05║○初示殊勝妙力分二初總標二別明。
D17n8862_p0745b06║○初總標。
D17n8862_p0745b07║阿難我今為汝更說此咒救護世間得大無畏成
D17n8862_p0745b08║就眾生出世間智。
D17n8862_p0745b09║此總標二種殊勝妙力也更說二字揀前已說
D17n8862_p0746a01║此咒能為如來密因今當更說能為菩薩萬行
D17n8862_p0746a02║萬行雖多不出二益故以二殊勝總標救護二
D17n8862_p0746a03║句約依報以明能施無畏即前十四無畏是㧞
D17n8862_p0746a04║苦益也成就二句約正報以明成就智身即前
D17n8862_p0746a05║三十二應是與樂益也但前明顯行故現身說
D17n8862_p0746a06║法種種不同此顯密用故唯持咒即能與一切
D17n8862_p0746a07║樂益也。
D17n8862_p0746a08║○二別明分二初明救護無畏二明成就智身。
D17n8862_p0746a09║○初明救護無畏分二初總標能誦咒人二別
D17n8862_p0746b01║明所獲無畏。
D17n8862_p0746b02║○初總標能誦咒人。
D17n8862_p0746b03║若我滅後末世眾生有能自誦若教他誦當知如
D17n8862_p0746b04║是誦持眾生。
D17n8862_p0746b05║此標定能誦咒人下顯所獲無畏功德也。
D17n8862_p0746b06║○二別明所獲無畏分七初火難無畏二水難
D17n8862_p0746b07║無畏三毒害無畏四惡咒無畏五毒藥無畏六
D17n8862_p0746b08║鬼賊無畏七衛護無畏。
D17n8862_p0746b09║○初火難無畏。
D17n8862_p0747a01║火不能燒。
D17n8862_p0747a02║此火難無畏即咒力內伏知見之火則外火不
D17n8862_p0747a03║能燒也。
D17n8862_p0747a04║○二水難無畏。
D17n8862_p0747a05║水不能溺。
D17n8862_p0747a06║此水難無畏即咒力內伏觀𦗟之水故外水不
D17n8862_p0747a07║能溺也。
D17n8862_p0747a08║○三毒害無畏。
D17n8862_p0747a09║大毒小毒所不能害。
D17n8862_p0747b01║此毒害即普門品中一切毒物也大毒即彼若
D17n8862_p0747b02║惡獸圍繞利牙爪可怖是也小毒即彼蚖蛇及
D17n8862_p0747b03║蝮蠍氣毒煙火然是也不害即彼疾走無邊方
D17n8862_p0747b04║尋聲自回去是也。
D17n8862_p0747b05║○四惡咒無畏。
D17n8862_p0747b06║如是乃至龍天鬼神精祗魔魅所有惡咒皆不能
D17n8862_p0747b07║着。
D17n8862_p0747b08║此惡咒無畏即邪術也為害人害物故名惡咒
D17n8862_p0747b09║如先梵天咒即龍天鬼神之咒是也更有下品
D17n8862_p0748a01║邪術妖法即精祗魔魅之咒雖龍天魔魅優劣
D17n8862_p0748a02║不同為害是一故均以惡名也。
D17n8862_p0748a03║○五毒藥無畏。
D17n8862_p0748a04║心得正受一切咒詛厭蠱毒藥金毒銀毒草木蟲
D17n8862_p0748a05║蛇萬物毒氣入此人口成甘露味。
D17n8862_p0748a06║此毒藥無畏即普門品中咒詛諸毒藥所欲害
D17n8862_p0748a07║身者念彼觀音力還着於本人是也但彼𠙖持
D17n8862_p0748a08║名之力此依持咒之力所持雖殊無畏是一厭
D17n8862_p0748a09║蠱即惡蠱五月五日取諸毒蟲為之蠱成取糞
D17n8862_p0748b01║下人食內食之通身膾爛即死金銀草木有本
D17n8862_p0748b02║性是毒或咒詛入藥成毒蟲即蜈蚣蝮蠍之類
D17n8862_p0748b03║蛇大為蟒小即蚖皆蛇之類萬物毒氣者即有
D17n8862_p0748b04║情無情凢有毒者總言之如鳩毒癡泉等類是
D17n8862_p0748b05║也正脉曰心得正受者即因咒力成真三昧也。
D17n8862_p0748b06║○六鬼賊無畏。
D17n8862_p0748b07║一切惡星并諸鬼神磣心毒人於如是人不能起
D17n8862_p0748b08║惡。
D17n8862_p0748b09║此鬼神毒人不能起惡即前十四無畏鬼難賊
D17n8862_p0749a01║難二種無畏也普門品中云或在須彌峯為人
D17n8862_p0749a02║所推墮或被惡人逐墮落金剛山或值怨賊遶
D17n8862_p0749a03║各執刀加害皆此磣心毒人攝也。
D17n8862_p0749a04║○七衛護無畏。
D17n8862_p0749a05║頻𨙻夜迦諸惡鬼王并其眷屬皆領深恩常加守
D17n8862_p0749a06║護。
D17n8862_p0749a07║此得鬼王衛護則種種苦惱并杻械枷鎻等皆
D17n8862_p0749a08║無畏也此得大無畏其實廣被一切非數可計
D17n8862_p0749a09║此與圓通章普門品雖互有出沒皆言其畧以
D17n8862_p0749b01║該一切也此中火水二難與彼二處皆同諸毒
D17n8862_p0749b02║惡咒毒藥三難與普門品同在圓通章似不顯
D17n8862_p0749b03║意謂此中毒物惡咒毒藥即圓通章中三毒無
D17n8862_p0749b04║畏開出此中惡星鬼神不能起惡即圓通中諸
D17n8862_p0749b05║鬼雖近其傍目不能視在普門似畧也磣心毒
D17n8862_p0749b06║人即冤賊等與彼二處同出葢以此三處互見
D17n8862_p0749b07║則知圓通十四無畏亦畧言以該餘非止有十
D17n8862_p0749b08║四數是以十四總攝一切是知此中雖未盡合
D17n8862_p0749b09║十四數其能施無畏是一但互有廣畧出沒不
D17n8862_p0750a01║同上明救護無畏已竟。
D17n8862_p0750a02║○二明成就智身分二初明能成就聖力二明
D17n8862_p0750a03║所成就智身。
D17n8862_p0750a04║○初明能成就聖力分二初明聖力密護不分
D17n8862_p0750a05║晝夜二明聖力密護不揀散定。
D17n8862_p0750a06║○初明聖力密護不分晝夜。
D17n8862_p0750a07║阿難當知是咒常有八萬四千𨙻由他恒河沙俱
D17n8862_p0750a08║胝（標聖眾數）金剛藏王菩薩種族一一皆有諸金剛眾
D17n8862_p0750a09║而為眷屬（標聖眾類）晝夜隨侍（正示聖力）。
D17n8862_p0750b01║此明能成就智身之聖眾皆是金剛藏王菩薩
D17n8862_p0750b02║種族由同力密護故能成就持咒行者之智身
D17n8862_p0750b03║也晝夜隨侍即密護無間也正脉曰約果德皆
D17n8862_p0750b04║深位菩薩約現身則力士奮威之相。
D17n8862_p0750b05║○二明聖力密護不揀散定。
D17n8862_p0750b06║設有眾生於散亂心非三摩地（散心）心憶口持（誦咒）是
D17n8862_p0750b07║金剛王（指上眾多金剛種族）常隨從彼諸善男子（指上散心持咒之者）
D17n8862_p0750b08║何况决定菩提心者（定心）。
D17n8862_p0750b09║此明金剛聖心密護行人不揀散定侍衛一如
D17n8862_p0751a01║也設有下舉散心亦常侍衛何况下况定心豈
D17n8862_p0751a02║不護持是顯决定菩提心人必獲密護加被無
D17n8862_p0751a03║有移異也正脉曰設有等是悠悠修行之人未
D17n8862_p0751a04║决定常住三摩地者但持咒而已何况等是常
D17n8862_p0751a05║住三摩地者又復持咒希求速得圓滿菩提也
D17n8862_p0751a06║上明能成就聖力已竟。
D17n8862_p0751a07║○二明所成就智身分三初成就智慧身二成
D17n8862_p0751a08║就觧脫身三成就功德身。
D17n8862_p0751a09║○初成就智慧身分二初明聖心𡨋資成智二
D17n8862_p0751b01║明智心圓明無礙。
D17n8862_p0751b02║○初明聖心𡨋資成智。
D17n8862_p0751b03║此諸金剛菩薩藏王精心隂速發彼神識。
D17n8862_p0751b04║此明金剛聖眾已圓明之心資持咒行者未圓
D17n8862_p0751b05║明心亦開發朗悟同一圓明也此雖云金剛菩
D17n8862_p0751b06║薩資發其實是咒力資發是知金剛菩薩之力
D17n8862_p0751b07║即咒力也精心是聖心神識即凢心資發即資
D17n8862_p0751b08║凢為聖轉識成智也。
D17n8862_p0751b09║○二明智心圓明無礙。
D17n8862_p0752a01║是人應時（應上隂速）心能記憶八萬四千恒河沙劫周
D17n8862_p0752a02║徧了知得無疑惑。
D17n8862_p0752a03║此明所持咒力資發能持之心轉識成智故能
D17n8862_p0752a04║圓明無礙也此記憶二字似知𪧐命既知過去
D17n8862_p0752a05║豈不知未來既知過未豈不知現在是則言偏
D17n8862_p0752a06║義圓實三世都能了知故結云周徧了知無惑
D17n8862_p0752a07║也又則既知三世其所知何事若所知事有形
D17n8862_p0752a08║相必有方所既有方所豈知南而不知北知東
D17n8862_p0752a09║而不知西耶是則所知雖有廣狹不同亦必十
D17n8862_p0752b01║方圓明此智言身者謂諸佛菩薩以慧為命是
D17n8862_p0752b02║知智即諸佛菩薩之本體又所證無上正等正
D17n8862_p0752b03║覺唯一智字而已是智即身也上明成就智慧
D17n8862_p0752b04║身已竟。
D17n8862_p0752b05║○二成就觧脫身分二初懸標始終劫數二詳
D17n8862_p0752b06║示離障觧脫。
D17n8862_p0752b07║○初懸標始終劫數。
D17n8862_p0752b08║從第一劫乃至後身。
D17n8862_p0752b09║此懸標持咒之人從始發菩提心時終至最後
D17n8862_p0753a01║身成佛時中間歷三無數之劫也標此始終後
D17n8862_p0753a02║方發明中間不墮雜趨即離障觧脫此即前云
D17n8862_p0753a03║如是乃至終始地位中間永無諸委曲相是也
D17n8862_p0753a04║後種種雜趨即委曲。
D17n8862_p0753a05║○二詳示離障觧脫。
D17n8862_p0753a06║生生不生藥义羅剎及富單𨙻迦吒富單𨙻鳩槃
D17n8862_p0753a07║茶毘舍遮等（此即大力鬼）并諸餓鬼（此即下劣鬼）有形無形
D17n8862_p0753a08║有想無想（此總言雜趣）如是惡處（此總結上三類皆惡趣）是善男
D17n8862_p0753a09║子若讀若誦若書若寫若𢃄若藏諸色供養劫劫
D17n8862_p0753b01║不生貧窮下賤不可樂處（此善趣中惡報）。
D17n8862_p0753b02║此示持咒之人從始發心直至成佛中間不生
D17n8862_p0753b03║如是種種惡處得離障觧脫之身也離障者由
D17n8862_p0753b04║持咒之力轉惡習即離煩惱障轉惡業即離業
D17n8862_p0753b05║障不生惡趣即離報障離障自在故名觧脫身
D17n8862_p0753b06║藥义等雜趣皆惡趣貧賤指人道雖善趣以貧
D17n8862_p0753b07║賤即惡報以此心咒即金剛心自性光明尊勝
D17n8862_p0753b08║無上故持之者不墮幽暗貧賤等處上明成觧
D17n8862_p0753b09║脫身已竟。
D17n8862_p0754a01║○三成就功德身分二初發明功德之由二結
D17n8862_p0754a02║成功德之實。
D17n8862_p0754a03║○初發明功德之由分三初由佛惠錫二由佛
D17n8862_p0754a04║同生三由佛同修。
D17n8862_p0754a05║○初由佛惠錫。
D17n8862_p0754a06║此諸眾生縱其自身不作福業十方如來所有功
D17n8862_p0754a07║德悉與此人。
D17n8862_p0754a08║此明成就功德身之由由佛所與也葢所持心
D17n8862_p0754a09║咒即如來藏心如來法報化三身功德不出此
D17n8862_p0754b01║藏心故持此咒心即持諸佛功德以諸佛功德
D17n8862_p0754b02║轉入行人心中是謂如來功德悉與此人也即
D17n8862_p0754b03║前云上合十方諸佛本妙覺心與佛如來同一
D17n8862_p0754b04║慈力是也彼約利人故云慈力此約自利故云
D17n8862_p0754b05║功德。
D17n8862_p0754b06║○二由佛同生。
D17n8862_p0754b07║由是得於恒河沙阿僧祗不可說不可說劫（同生之劫）
D17n8862_p0754b08║常與諸佛同生一處。
D17n8862_p0754b09║此由前得佛功德故得與佛同生復由與佛同
D17n8862_p0755a01║生自亦資生功德也是與佛同生亦功德之由
D17n8862_p0755a02║葢持此心咒既得佛心則恒與佛無間故常與
D17n8862_p0755a03║佛同生一處是理一而事亦一也。
D17n8862_p0755a04║○三由佛同修。
D17n8862_p0755a05║無量功德如惡义聚同處薰修永無分散。
D17n8862_p0755a06║此明由與佛同處薰修故成就無量功德之身
D17n8862_p0755a07║也惡义聚者喻無量功德同一藏心永無分散
D17n8862_p0755a08║亦由與佛同生常親𬉹佛教積劫薰修故一切
D17n8862_p0755a09║功德有聚無散上發明功德之由已竟。
D17n8862_p0755b01║○二結成功德之實。
D17n8862_p0755b02║是故能令破戒之人戒根清淨未得戒者令其得
D17n8862_p0755b03║戒（戒度）未精進者令得精進（精進度）無智慧者令得智
D17n8862_p0755b04║慧（般若度）不清淨者速得清淨（淨命）不持齋戒自成齋
D17n8862_p0755b05║戒（即不茹葷）。
D17n8862_p0755b06║此結成上由佛力咒力成就功德之實也是故
D17n8862_p0755b07║一句承上能成三因破戒下出所成功德其功
D17n8862_p0755b08║德雖多無量不出六度故以六度總之此中雖
D17n8862_p0755b09║有六事唯戒智進三度是以三度該六該萬及
D17n8862_p0756a01║於無量此智慧觧脫功德三身總一智身是發
D17n8862_p0756a02║明前成就眾生出世間智二句之義智慧身能
D17n8862_p0756a03║說法觧脫功德身能現身此三身為前圓通章
D17n8862_p0756a04║中現身說法之體前三十二應為此三身之用
D17n8862_p0756a05║有體必有用有用必有體是此與彼體用互出
D17n8862_p0756a06║也上示殊勝妙力已竟。
D17n8862_p0756a07║○二示難思妙德分四初得大自在不思議二
D17n8862_p0756a08║能施無畏不思議三普　供養不思議四世界
D17n8862_p0756a09║從化不思議。
D17n8862_p0756b01║○初得大自在不思議分三初輕重罪滅自在
D17n8862_p0756b02║二染淨無礙自在三動止無礙自在。
D17n8862_p0756b03║○初輕重罪滅自在。
D17n8862_p0756b04║阿難是善男子持此咒時設犯禁戒於未受時持
D17n8862_p0756b05║咒之後眾破戒罪無問輕重一時消滅。
D17n8862_p0756b06║此因持咒金剛心印印破一切輕重罪障自在
D17n8862_p0756b07║無礙也溫陵曰未受時者未持咒時也可見持
D17n8862_p0756b08║咒之後不可更造。
D17n8862_p0756b09║○二染淨無礙自在。
D17n8862_p0757a01║縱經飲酒食噉五辛種種不淨一切諸佛菩薩金
D17n8862_p0757a02║剛天仙鬼神不將為過（此飲食染淨無礙）設著不淨破弊
D17n8862_p0757a03║衣服一行一住悉同清淨（此衣服染淨無礙）。
D17n8862_p0757a04║此因持咒得金剛心故能染淨自在也此有二
D17n8862_p0757a05║義一處染即淨即事即理是理事無礙法界二
D17n8862_p0757a06║在染不染處淨不淨是真清淨故曰悉同清淨
D17n8862_p0757a07║是不離染淨不即染淨即事事無礙法界正脉
D17n8862_p0757a08║曰此亦行頭陀行清貧不備令持之無疑非富
D17n8862_p0757a09║饒者故意為此。
D17n8862_p0757b01║○三動止無礙自在。
D17n8862_p0757b02║縱不作壇不入道塲亦不行道誦持此咒還同入
D17n8862_p0757b03║壇行道功德無有異也。
D17n8862_p0757b04║此因持咒得金剛心動止一如故入壇安止不
D17n8862_p0757b05║入壇散動功德無異也此染淨動止無礙即前
D17n8862_p0757b06║或慈或威或定或慧救護眾生得大自在是也
D17n8862_p0757b07║但前是成德利他故約威慈定慧言此顯咒力
D17n8862_p0757b08║方能自利故約染淨動止言其事事無礙一也
D17n8862_p0757b09║又此染淨動止無礙顯此神咒全一金剛心即
D17n8862_p0758a01║第一義悉檀上得大自在不思議已竟。
D17n8862_p0758a02║○二能施無畏不思議分二初正示能施無畏
D17n8862_p0758a03║二懸示近於無生。
D17n8862_p0758a04║○初正示能施無畏分二初能滅極重罪無畏
D17n8862_p0758a05║二能滅極遠罪無畏。
D17n8862_p0758a06║○初能滅極重罪無畏。
D17n8862_p0758a07║若造五逆無間重罪及諸比丘比丘尼四棄八棄
D17n8862_p0758a08║（標極重罪）誦此咒已（行）如是重業猶如猛風（喻咒力）吹散
D17n8862_p0758a09║沙聚（喻重業）悉皆滅除更無毫髮（滅除重業無畏）。
D17n8862_p0758b01║此顯咒力能滅極重惡業施諸無畏也正脉曰
D17n8862_p0758b02║此未發心持咒之前所犯可仗咒力滅盡不可
D17n8862_p0758b03║更疑不盡决非令持咒無畏肆犯此惡也孤山
D17n8862_p0758b04║曰比丘四棄即殺盗婬妄四根本重罪梵語波
D17n8862_p0758b05║羅夷此云棄謂犯此者永棄佛法邊外猶如死
D17n8862_p0758b06║屍大海不受也比丘尼復加四棄曰觸八覆隨
D17n8862_p0758b07║即第五不得染心男相觸第六不得染心男捉
D17n8862_p0758b08║手捉衣入屏處屏處共立共語共行身相依相
D17n8862_p0758b09║期等八事第七不得覆他重罪第八不得隨舉
D17n8862_p0759a01║大僧供給衣食即為僧所舉未作共住法者不
D17n8862_p0759a02║得隨彼也通上故名八棄僧所舉者即舉許之
D17n8862_p0759a03║義也。
D17n8862_p0759a04║○二能滅極遠罪無畏。
D17n8862_p0759a05║阿難若有眾生從無量無數劫來所有一切輕重
D17n8862_p0759a06║罪障從前世來未及懺悔（明積罪未懺）若能讀誦書寫
D17n8862_p0759a07║此咒身上𢃄持若安住處莊宅園舘（身處共持）如是積
D17n8862_p0759a08║業猶湯消雪（明積罪頓滅）。
D17n8862_p0759a09║此顯咒力能滅極遠惡業施諸無畏也若安住
D17n8862_p0759b01║處是總言莊宅園舘是別言上正示能施無畏
D17n8862_p0759b02║已竟。
D17n8862_p0759b03║○二懸示近於無生。
D17n8862_p0759b04║不久皆得悟無生忍。
D17n8862_p0759b05║此由前惑業頓𥁞真理漸現故曰不久皆得也
D17n8862_p0759b06║此葢懸示將得非此處真得此方滅惡以滅惡
D17n8862_p0759b07║近理故曰不久此能施無畏不思議一科即前
D17n8862_p0759b08║圓通章中第二其形其咒能以無畏施諸眾生
D17n8862_p0759b09║是故十方皆名我為施無畏者是也此重業積
D17n8862_p0760a01║業依咒力頓𥁞即破惡義是對治悉檀問前圓
D17n8862_p0760a02║通四德同一圓融清淨寶覺此方滅罪未實證
D17n8862_p0760a03║無生何以此即彼無畏耶曰彼是證德已成唯
D17n8862_p0760a04║是利他故四德皆圓此顯咒力神妙方是自利
D17n8862_p0760a05║此因彼果故稍不同此但分屬彼義非全同彼
D17n8862_p0760a06║果德也上能施無畏不思議已竟。
D17n8862_p0760a07║○三普能供養不思議分二初供現前如意二
D17n8862_p0760a08║供往生如意。
D17n8862_p0760a09║○初供現前如意。
D17n8862_p0760b01║復次阿難若有女人未生男女欲求孕者（所求事者）若
D17n8862_p0760b02║能至心憶念斯咒或能身上𢃄此悉怛多般怛囉
D17n8862_p0760b03║者（能感心）便生福德智慧男女（能供如意）求長命者（感意）即
D17n8862_p0760b04║得長命（如意）欲求果報速圓滿者（感意）速得圓滿（如意）身
D17n8862_p0760b05║命色力亦復如是（總言）。
D17n8862_p0760b06║此普能供養其實上徧諸佛下及一切今文中
D17n8862_p0760b07║但是傍及法界六道眾生而諸佛似畧也求男
D17n8862_p0760b08║女得男女即前第四德中求妻得妻求子得子
D17n8862_p0760b09║是也求長命者即前求長壽得長壽欲求果報
D17n8862_p0761a01║速圓滿者即前求大𣵀槃得大𣵀槃但前是理
D17n8862_p0761a02║果此似智果亦互出義此較前畧其求三昧得
D17n8862_p0761a03║三昧而詳出身命色力及往生等事身命色力
D17n8862_p0761a04║者即長命中別報謂有福德智慧之命故曰身
D17n8862_p0761a05║命色體不病勇徤不衰故曰色力亦如所願故
D17n8862_p0761a06║曰亦復如是。
D17n8862_p0761a07║○二供往生如意。
D17n8862_p0761a08║命終之後隨願往生十方國土（正供如意）必定不生邊
D17n8862_p0761a09║地下賤何况雜形（反𩔰）。
D17n8862_p0761b01║此示咒力能供一切眾生身後往生亦如所願
D17n8862_p0761b02║也前不生雜趣貧賤是顯持咒之身自在觧脫
D17n8862_p0761b03║為應身之本此顯咒力能供一切如意供養不
D17n8862_p0761b04║盡即是不思議德此能應人所求皆得即生善
D17n8862_p0761b05║悉檀上普能供養不思議已竟。
D17n8862_p0761b06║○四世界從化不思議分三初能令國界不生
D17n8862_p0761b07║厄難二能令國界徧生歡喜三能令國界不見
D17n8862_p0761b08║變恠。
D17n8862_p0761b09║○初能令國界不生厄難。
D17n8862_p0762a01║阿難若諸國土州縣聚落饑荒（即饑饉劫）疫癘（即疾疫劫）或
D17n8862_p0762a02║復刀兵（即刀兵劫）賊難闘諍（此句是刀兵因）兼餘一切厄難之
D17n8862_p0762a03║地（即水火等雜處）寫此神咒安城四門并諸支提或脫闍
D17n8862_p0762a04║上（此安於一國一州一縣一聚落普護）令此國上所有眾生奉迎斯
D17n8862_p0762a05║咒禮拜恭敬一心供養（即用香花幡葢等供養或如前壇中供養）令其
D17n8862_p0762a06║人民各各身佩（各佩己身）或各各安所居宅地（各安己處）一
D17n8862_p0762a07║切災厄悉皆消滅（承上依報正報住持此咒能滅）。
D17n8862_p0762a08║此顯心咒凢所在處不論大小城邑聚落及所
D17n8862_p0762a09║居宅地一切災厄悉皆不至也阿難下通舉有
D17n8862_p0762b01║難之地寫此神咒下通令安咒護持令此國土
D17n8862_p0762b02║下通令難地眾生奉迎供養令其人民下令其
D17n8862_p0762b03║各人𥝠佩各宅𥝠供末二句承上通局身處徧
D17n8862_p0762b04║地是咒則災厄無隙而入故悉皆消滅又令國
D17n8862_p0762b05║界住持則初從國界邊城之門復至一州一縣
D17n8862_p0762b06║及於聚落至於一宅是處無隙令眾生受持則
D17n8862_p0762b07║初從一人身佩漸至多人廣至通縣通州通國
D17n8862_p0762b08║之人奉迎供養是身無隙溫陵曰支提此云可
D17n8862_p0762b09║供養處即淨剎之通稱也脫闍此云幢。
D17n8862_p0763a01║○二能令國界徧生歡喜。
D17n8862_p0763a02║阿難在在處處國土眾生隨有此咒（此明有咒之地）天龍
D17n8862_p0763a03║歡喜風雨順時（歡喜）五糓豐殷（歡喜）兆庶安樂（歡喜）。
D17n8862_p0763a04║此顯心咒凢所在處能令天龍鬼神人民徧生
D17n8862_p0763a05║歡喜也天龍兆庻明能歡喜人風雨五糓安樂
D17n8862_p0763a06║明所歡喜事。
D17n8862_p0763a07║○三能令國界不見變怪分二初標釋變怪二
D17n8862_p0763a08║結明不見。
D17n8862_p0763a09║○初標釋變怪分二初標二釋。
D17n8862_p0763b01║○初標。
D17n8862_p0763b02║亦復能鎮一切惡星隨方變怪（此標能生災異惡星）災障不
D17n8862_p0763b03║起人無橫夭杻械枷鎻不着其身晝夜安眠常無
D17n8862_p0763b04║惡夢（此標所生種種災異）。
D17n8862_p0763b05║此畧標此咒能鎮惡星變怪所生災異之相也。
D17n8862_p0763b06║○二釋。
D17n8862_p0763b07║阿難是娑婆界有八萬四千災變惡星（眾數）二十八
D17n8862_p0763b08║大惡星而為上首（能綂八萬四千）復有八大惡星以為其
D17n8862_p0763b09║主（此又主於二十八大惡星即眾星中主）作種種形出現世時能生
D17n8862_p0764a01║眾生種種災異。
D17n8862_p0764a02║此釋上惡星數目及所作孽也阿難下釋上一
D17n8862_p0764a03║切惡星四字有如是眾多故言一切前畧此詳
D17n8862_p0764a04║作種種形二句釋上隨方變怪四字前言方此
D17n8862_p0764a05║言時前言變怪此言種種形即彗孛飛流等是
D17n8862_p0764a06║也能生眾生二句釋上災障不起四事前廣此
D17n8862_p0764a07║畧又惡星變怪即天作孽况能鎮之即有可違
D17n8862_p0764a08║也溫陵曰八萬四千應眾生煩惱業二十八則
D17n8862_p0764a09║四方之紀八則五行之經羅及計孛也順則福
D17n8862_p0764b01║應逆則災應所謂惠廸吉從逆㐫也能生災異
D17n8862_p0764b02║者亦應其逆而已上標釋變怪已竟。
D17n8862_p0764b03║○二結明不見。
D17n8862_p0764b04║有此咒地（通指國土局指宅室）悉皆消滅（此指有咒之地悉滅）十二由
D17n8862_p0764b05║旬成結界地諸惡災祥永不能入（此指有咒地外十二由旬之遠
D17n8862_p0764b06║亦不能入）。
D17n8862_p0764b07║此結明有咒之地外遠十二由旬灾異皆不能
D17n8862_p0764b08║入是顯有咒之地决不能至也溫陵曰以咒力
D17n8862_p0764b09║叶乎百順故惡變悉滅於天災祥不入其境祥
D17n8862_p0765a01║吉㐫之先兆也正脉曰凢有咒地或滅惡或生
D17n8862_p0765a02║福須約舉國咸知信敬或君臣守令悉遇知音
D17n8862_p0765a03║教民敬重方獲靈通譬持咒者多久方靈暫時
D17n8862_p0765a04║豈能速効此亦如是至敬方靈若也咒雖徧有
D17n8862_p0765a05║束之高閣曾無敬禮或更置於偎䙝之地塵穢
D17n8862_p0765a06║不收而責咒無驗者亦惑之甚也○此科名國
D17n8862_p0765a07║界從化不思議者謂此咒力能護持一切國土
D17n8862_p0765a08║滅一切惡生一切樂凢有咒地一切人民無不
D17n8862_p0765a09║禮敬捨身珍寶至心供養求其福祐也此即前
D17n8862_p0765b01║圓通章中三者由我脩習清淨本根所游世界
D17n8862_p0765b02║皆令眾生捨身珎寶求我哀愍是也此能令國
D17n8862_p0765b03║界人民歡喜即世界悉檀上示難思妙德已竟。
D17n8862_p0765b04║○三總結益勸修分二初結益二勸修。
D17n8862_p0765b05║○初結益。
D17n8862_p0765b06║是故如來宣示此咒於未來世保護初學諸修行
D17n8862_p0765b07║者入三摩地身心泰然得大安隱（此總結其益）更無一
D17n8862_p0765b08║切諸魔鬼神（外魔）及無始來冤橫𪧐殃舊業陳債（內魔）
D17n8862_p0765b09║來相惱害（此六句釋上安隱二字）。
D17n8862_p0766a01║此總結上殊勝妙力難思妙德以顯咒力之妙
D17n8862_p0766a02║所以勸修也。
D17n8862_p0766a03║○二勸修。
D17n8862_p0766a04║汝及眾生諸有學人及未來世諸修行者（此召現前未來
D17n8862_p0766a05║修行之者）依我壇塲如法持戒所受戒主逢清淨僧於
D17n8862_p0766a06║此咒心不生疑悔（此正勸修）是善男子（指上依壇塲等）於此父
D17n8862_p0766a07║母所生之身不得心通十方如來便為妄語（此佛自己
D17n8862_p0766a08║作證）。
D17n8862_p0766a09║此承上結顯此咒有如是利益召勸依法真修
D17n8862_p0766b01║决不虛賺也便為妄語者此反顯佛無妄語以
D17n8862_p0766b02║證行人現身决然心通也正脉曰依我壇塲等
D17n8862_p0766b03║遠離四過謂一壇差二戒缺三師穢四疑悔犯
D17n8862_p0766b04║一則難現生取證遠因而已故知前之開許特
D17n8862_p0766b05║顯咒力非許正行真修之軰也吳興曰心通者
D17n8862_p0766b06║㨿前所說不出三義一者證果即端坐百日有
D17n8862_p0766b07║利根者不起於座得須陀洹也二者發觧謂縱
D17n8862_p0766b08║其身心聖果未成决定自知成佛不謬也三者
D17n8862_p0766b09║𪧐命是人心能記憶八萬四千恒河沙劫周徧
D17n8862_p0767a01║了知得無疑惑也從前阿難是佛頂光聚悉怛
D17n8862_p0767a02║多般怛囉起至此止顯法力功德已竟。
D17n8862_p0767a03║○二顯護持功德分二初外眾護持二內聖護
D17n8862_p0767a04║持。
D17n8862_p0767a05║○初外眾護持分五初金剛力士二諸天王眾
D17n8862_p0767a06║三諸鬼王帥四天部諸神五三界諸祗。
D17n8862_p0767a07║○初金剛力士。
D17n8862_p0767a08║說是語已會中無量百千金剛（金剛眾）一時佛前合
D17n8862_p0767a09║掌頂禮而白佛言如佛所說（牒佛上說心咒妙力）我當誠心
D17n8862_p0767b01║保護如是修菩提者（發願護持）。
D17n8862_p0767b02║此金剛眾佛前立盟保護修菩提行人也正脉
D17n8862_p0767b03║曰此現具執金剛身不同後之菩薩也修菩提
D17n8862_p0767b04║者以持咒修耳根圓通為上後皆倣此。
D17n8862_p0767b05║○二諸天王眾。
D17n8862_p0767b06║爾時梵王并天帝釋四天大王（天王眾）亦於佛前同
D17n8862_p0767b07║時頂禮而白佛言審有如是修學善人（即依法持咒者）我
D17n8862_p0767b08║當盡心至誠保護令其一生所作如願（同立護持之盟）。
D17n8862_p0767b09║此舉三天之王已該一切天眾也正脉曰一生
D17n8862_p0768a01║如願者謂令現生心通取證也此即入理悉檀
D17n8862_p0768a02║若作事事如願即餘三悉檀也。
D17n8862_p0768a03║○三諸鬼王帥。
D17n8862_p0768a04║復有無量藥义大將諸羅剎王富單𨙻王鳩槃茶
D17n8862_p0768a05║王毘舍遮王頻𨙻夜迦諸大鬼王及諸鬼帥（鬼王眾）
D17n8862_p0768a06║亦於佛前合掌頂禮我亦誓願護持是人令菩提
D17n8862_p0768a07║心速得圓滿（立盟）。
D17n8862_p0768a08║此鬼王眾即前顯法力中頻𨙻夜迦諸惡鬼王
D17n8862_p0768a09║并其眷屬皆領深恩常加守護者是也。
D17n8862_p0768b01║○四天部諸神。
D17n8862_p0768b02║復有無量日月天子風師雨師雲師雷師并電伯
D17n8862_p0768b03║等年歲廵官諸星眷屬（天部神眾）亦於會中頂禮佛足
D17n8862_p0768b04║而白佛言我亦保護是修行人安立道塲得無所
D17n8862_p0768b05║畏（立盟）。
D17n8862_p0768b06║此天部諸類之神也日月諸星照臨之神風師
D17n8862_p0768b07║等通為兩部之神年歲廵官即四時功曹及晝
D17n8862_p0768b08║夜之神保護道塲者即護持定心亦攝散心也。
D17n8862_p0768b09║○五三界諸祗。
D17n8862_p0769a01║復有無量山神海神一切土地水陸空行萬物精
D17n8862_p0769a02║祗（此有形之眾）并風神王無色界天（此無形之眾）於如來前
D17n8862_p0769a03║同時稽首而白佛言我亦保護是修行人得成菩
D17n8862_p0769a04║提永無魔事。
D17n8862_p0769a05║此盡三界四府諸有靈聰也山海至一切土地
D17n8862_p0769a06║即地祗也水即水祗也陸空風即陽祗也無色
D17n8862_p0769a07║界即天祗也正脉曰山海神川嶽主也水陸空
D17n8862_p0769a08║行舉三居以該多眾也萬物精祗如主𣗳木苗
D17n8862_p0769a09║稼等神是也風神王及無色界天皆無形相而
D17n8862_p0769b01║同言稽首者或仗佛威光暫能現身色溫陵謂
D17n8862_p0769b02║補全三界四大亦通上外眾護持已竟。
D17n8862_p0769b03║○二內聖護持分二初敘護持之人二明護持
D17n8862_p0769b04║之事。
D17n8862_p0769b05║○初敘護持之人分二初標數明位二顯本敘
D17n8862_p0769b06║跡。
D17n8862_p0769b07║○初標數明位。
D17n8862_p0769b08║爾時八萬四千𨙻由他恒河沙俱胝（標數）金剛藏王
D17n8862_p0769b09║菩薩（明位）在大眾中即從座起頂禮佛足而白佛言。
D17n8862_p0770a01║此標護持大士名數位也此等或即前化佛頂
D17n8862_p0770a02║光中所現諸金剛眾是也正脉曰證究竟堅固
D17n8862_p0770a03║之理故稱金剛密跡護持故稱藏慈威尊勝折
D17n8862_p0770a04║攝并行故稱王。
D17n8862_p0770a05║○二顯本敘跡。
D17n8862_p0770a06║世尊如我等軰所脩功業久成菩提（𩔰本）不取𣵀槃
D17n8862_p0770a07║常隨此咒救護末世修三摩地正修行者（敘跡）。
D17n8862_p0770a08║此顯本久已成佛但酬護生本願跡寄金剛菩
D17n8862_p0770a09║薩也此多劫已來護持修三摩地誦持咒者跡
D17n8862_p0770b01║也上敘護持之人已竟。
D17n8862_p0770b02║○二敘護持之事分三初密護定散二心二盡
D17n8862_p0770b03║袪大小諸魔三恒令舉止如意。
D17n8862_p0770b04║○初密護定散二心。
D17n8862_p0770b05║世尊如是修心求正定人若在道塲及餘經行（指定
D17n8862_p0770b06║心）乃至散心游戲聚落（指散心）我等徒眾常當隨從
D17n8862_p0770b07║侍衛此人（密護）。
D17n8862_p0770b08║此明能護之心密故魔魅無門而入也正脉曰
D17n8862_p0770b09║道塲經行俱攝心正定之時即返聞自性入流
D17n8862_p0771a01║亡所等時也乃至下亦是𤼵心起修之後但初
D17n8862_p0771a02║心間斷有時散心菩薩亦不以散心而不護也
D17n8862_p0771a03║由是而觀持咒修行之人亦當自知尊重不應
D17n8862_p0771a04║作破戒穢行以仰愧於菩薩也。
D17n8862_p0771a05║○二盡袪大小諸魔分二初欲入無門二欲侵
D17n8862_p0771a06║必滅。
D17n8862_p0771a07║○初欲入無門。
D17n8862_p0771a08║縱令魔王大自在天求其方便終不可得（此身心無門）
D17n8862_p0771a09║諸小鬼神去此善人十由旬外（此住處無門）除彼發心
D17n8862_p0771b01║樂修禪者（開許回心護法不禁）。
D17n8862_p0771b02║此顯金剛菩薩密護行人若身若處無有𮈔毫
D17n8862_p0771b03║空隙故大小諸魔不得其便也正脉曰大自在
D17n8862_p0771b04║天亦色界魔天除彼指諸小鬼神發心好禪彼
D17n8862_p0771b05║亦自護法故許親近不袪也。
D17n8862_p0771b06║○二欲侵必滅。
D17n8862_p0771b07║世尊如是惡魔若魔眷屬（總指上大小魔眾）欲來侵擾是
D17n8862_p0771b08║善人者我以寳杵殞碎其首猶如微塵。
D17n8862_p0771b09║此顯聖眾密護行人以慈折伏魔眾以威故有
D17n8862_p0772a01║欲來侵擾者碎之如微塵必使蕩盡無跡也孤
D17n8862_p0772a02║山曰以上群靈皆獲本妙心住首楞嚴能建大
D17n8862_p0772a03║義示現菩薩諸天鬼神等像護持行人耳而言
D17n8862_p0772a04║以寶杵碎首者夫大聖之訓物也或用攝受或
D17n8862_p0772a05║行折伏群邪之屏跡也或感其惠或畏其威惟
D17n8862_p0772a06║此二途咸令得度今行折伏俾畏其威若𣵀槃
D17n8862_p0772a07║殺一闡提仙預誅淨行皆由住無緣慈得一子
D17n8862_p0772a08║地乃能如是耳上盡袪大小諸魔已竟。
D17n8862_p0772a09║○三恒令眾止如意。
D17n8862_p0772b01║恒令此人所作如願。
D17n8862_p0772b02║此願護持之密密於時故云恒令密於事故云
D17n8862_p0772b03║所作也如願即世間出世間事皆令成就自四
D17n8862_p0772b04║卷末阿難喻獲華屋要因門入以來至此發明
D17n8862_p0772b05║最初方便四字完矣又自初卷佛告阿難有三
D17n8862_p0772b06║摩提名大佛頂首楞嚴王以來至此是發明妙
D17n8862_p0772b07║奢摩他三摩禪䢷最初方便一十二字之義下
D17n8862_p0772b08║發明得成菩提一句上詳示方便妙門已竟。
D17n8862_p0772b09║○三懸示菩提妙果分二初當機發請二世尊
D17n8862_p0773a01║開示。
D17n8862_p0773a02║○初當機發請分二初阿難陳請二大眾默請。
D17n8862_p0773a03║○初阿難陳請分二初陳自得失二請佛開示。
D17n8862_p0773a04║○初陳自得失。
D17n8862_p0773a05║阿難即從座起頂禮佛足而白佛言我軰愚鈍好
D17n8862_p0773a06║為多聞於諸漏心未求出離蒙佛慈誨得正薰修
D17n8862_p0773a07║身心快然獲大饒益。
D17n8862_p0773a08║此阿難將請佛開示聖位先陳自己今昔得失
D17n8862_p0773a09║冀佛再示則不辜一往所教也我軰下陳昔為
D17n8862_p0773b01║多聞錯誤失於諸漏未盡蒙佛下陳今蒙佛慈
D17n8862_p0773b02║誨開悟得大饒益無窮愚鈍者愚即溺於多聞
D17n8862_p0773b03║也鈍即不能返聞自性也慈誨者即前入觀攝
D17n8862_p0773b04║心二方便門種種開示也正薰修即入攝二門
D17n8862_p0773b05║通利不惑曰快然薰修增進曰饒益。
D17n8862_p0773b06║○二請佛開示分二初標定果位之前二請問
D17n8862_p0773b07║行位之次。
D17n8862_p0773b08║○初標定果位之前。
D17n8862_p0773b09║世尊如是修證佛三摩地未到𣵀槃。
D17n8862_p0774a01║此約𣵀槃標定妙果之前未入妙覺故曰未到
D17n8862_p0774a02║依此未到果前請問始終行位之次。
D17n8862_p0774a03║○二請問行位之次。
D17n8862_p0774a04║云何名為乾慧之地（行位之始）四十四心至何漸次得
D17n8862_p0774a05║修行目詣何方所名入地中（行位中間）云何名為等覺
D17n8862_p0774a06║菩薩（行位之終）作是語已五體投地。
D17n8862_p0774a07║此依果前懸問始終行位行位既明則妙果自
D17n8862_p0774a08║至也若論行位其實始於乾慧終於等覺而三
D17n8862_p0774a09║漸次乃能成方便非正行位故次於中間以應
D17n8862_p0774b01║前後後文云如是皆以三增進故善能成就五
D17n8862_p0774b02║十五位真菩提路豈非三漸次乃能成之方便
D17n8862_p0774b03║耶因不正位故不首舉又雖非正位或開列位
D17n8862_p0774b04║次亦不違理正脉謂漸次决在乾慧之前方順
D17n8862_p0774b05║似亦不必長水曰信住行向及加行名四十四
D17n8862_p0774b06║心孤山曰既受行門必有位次如得門入宅須
D17n8862_p0774b07║知堂室淺深故有此請上阿難陳請已竟。
D17n8862_p0774b08║○二大眾默請。
D17n8862_p0774b09║大眾一心佇佛慈㫖瞪瞢瞻仰。
D17n8862_p0775a01║此大眾雖未陳辭佇佛瞻仰與阿難同一請心
D17n8862_p0775a02║也上當機發請已竟。
D17n8862_p0775a03║○二世尊開示分二初讚善許說二微細發明。
D17n8862_p0775a04║○初讚善許說分二初如來讚許二大眾欽𦗟。
D17n8862_p0775a05║○初如來讚許。
D17n8862_p0775a06║爾時世尊讚阿難言善哉善哉汝等乃能普為大
D17n8862_p0775a07║眾及諸末世一切眾生修三摩地求大乘者（悲大故善）
D17n8862_p0775a08║從於凢夫終大𣵀槃懸示無上正修行路（智大故善）汝
D17n8862_p0775a09║今諦𦗟當為汝說。
D17n8862_p0775b01║此如來先善阿難所問利益廣大故為其說也
D17n8862_p0775b02║正脉曰懸者遠也先也懸示者言未及深證預
D17n8862_p0775b03║先懸遠而談所歷諸位乃至極證寶所亦無不
D17n8862_p0775b04║委示也無上正修者即了義修證也。
D17n8862_p0775b05║○二大眾欽𦗟。
D17n8862_p0775b06║阿難大眾合掌刳心默然受教。
D17n8862_p0775b07║此大眾承佛許示故刳心默然諦𦗟也正脉曰
D17n8862_p0775b08║刳者刮剔刳心者謂虛淨其心無有疑慮異思
D17n8862_p0775b09║也上讚善許說已竟。
D17n8862_p0776a01║○二微細發明分二初懸示大意二詳示行位。
D17n8862_p0776a02║○初懸示大意分二初標真如示無修無證二
D17n8862_p0776a03║標生滅示有妄有真。
D17n8862_p0776a04║○初標真如示無修無證。
D17n8862_p0776a05║佛言阿難當知妙性圓明（本明）離諸名相（本淨）本來（非造
D17n8862_p0776a06║作）無有世界眾生（釋明上離諸名相一句）。
D17n8862_p0776a07║此將示修證行位先標無修證真如門以示修
D17n8862_p0776a08║因證果皆生滅門中事也妙性圓明離諸名相
D17n8862_p0776a09║者諸妙性是真如本體圓明與下句是真如德
D17n8862_p0776b01║相圓明是照離諸名相是寂即寂照不二之義
D17n8862_p0776b02║無有世界二句釋明上離諸名相即本無世界
D17n8862_p0776b03║眾生之名相此就世間法說其實妙性中本無
D17n8862_p0776b04║眾生諸佛名相亦無煩惱菩提名相總之世出
D17n8862_p0776b05║世間種種名相悉不能到故曰離諸名相此顯
D17n8862_p0776b06║真如門中無有行位差別。
D17n8862_p0776b07║○二標生滅示有妄有真分二初依生滅示有
D17n8862_p0776b08║妄二依生滅示有真。
D17n8862_p0776b09║○初依生滅示有妄。
D17n8862_p0777a01║因妄有生因生有滅生滅名妄（即十二類生）。
D17n8862_p0777a02║此依生滅門中示有染幻差別虛妄名相也葢
D17n8862_p0777a03║真如門中本無真妄名相由妙性圓明明極不
D17n8862_p0777a04║覺一念妄動此念無因不覺妄起故曰因妄有
D17n8862_p0777a05║生此即最初生相無明又不生則已一生必滅
D17n8862_p0777a06║如有動必有靜是則元本無滅因生方有滅故
D17n8862_p0777a07║曰因生有滅此生滅二字舉四相中首尾中含
D17n8862_p0777a08║住異二相是由住異任運方至於滅又此生滅
D17n8862_p0777a09║二字已該盡世界眾生以世間所有諸法皆是
D17n8862_p0777b01║生滅皆是虛妄故曰生滅名妄由此生滅差別
D17n8862_p0777b02║成十二類眾生此即依無住本覺中忽然妄成
D17n8862_p0777b03║不覺之相也。
D17n8862_p0777b04║○二依生滅示有真。
D17n8862_p0777b05║滅妄名真（標）是稱如來無上菩提及大𣵀槃二轉
D17n8862_p0777b06║依號（結荅）。
D17n8862_p0777b07║此依生滅門中示有淨緣差別名相也葢真如
D17n8862_p0777b08║中本無真名因妄有生滅旋彼生滅說名為真
D17n8862_p0777b09║是真因妄有故屬生滅門中之事此滅妄名真
D17n8862_p0778a01║一句即圓通中初於聞中入流亡所至於生滅
D17n8862_p0778a02║滅已寂滅現前是也又即始於乾慧終至等覺
D17n8862_p0778a03║及於妙覺不出此四字是則此一句總標一切
D17n8862_p0778a04║行位是稱下約二轉依果結明謂如來二轉依
D17n8862_p0778a05║果皆由滅生死煩惱之妄得名菩提𣵀槃之真
D17n8862_p0778a06║此總明依妄而有修證行位上懸示大意已竟。
D17n8862_p0778a07║○二別明行位分二初明修真應先識妄區分
D17n8862_p0778a08║十二類生二明滅妄始得名真詳示十二聖位。
D17n8862_p0778a09║○初明修真應先識妄區分十二類生分二初
D17n8862_p0778b01║總標修真應先識妄二徵明顛倒成就真識。
D17n8862_p0778b02║○初總標修真應先識妄。
D17n8862_p0778b03║阿難汝今欲修真三摩地直詣如來大𣵀槃者（按定
D17n8862_p0778b04║阿難問意）先當識此眾生世界二顛倒因（此正示欲修之要）顛
D17n8862_p0778b05║倒不生（滅妄）斯則如來真三摩地（名真）。
D17n8862_p0778b06║此承上滅妄名真一句標示欲修真三摩地不
D17n8862_p0778b07║用起心求真但只滅妄也又滅妄無奇但只識
D17n8862_p0778b08║妄無性妄自滅矣故曰先當識此二顛倒因古
D17n8862_p0778b09║人云不用求真惟須息妄即斯㫖也大𣵀槃者
D17n8862_p0779a01║即妙覺果海直詣者有二義一從始至終不遭
D17n8862_p0779a02║委曲相二不歷諸位而能頓超先當識此三句
D17n8862_p0779a03║應上欲修二字謂識妄即能修故末句真三摩
D17n8862_p0779a04║地應上真三摩地此正酬阿難問意以一切行
D17n8862_p0779a05║位不出此一真三摩地又此三摩地是總相一
D17n8862_p0779a06║切行位是別相此中重一識字下徵明二倒即
D17n8862_p0779a07║成就此一識字前二决定義第二義云汝等必
D17n8862_p0779a08║欲發菩提心决定棄捐諸有為相應當審詳煩
D17n8862_p0779a09║惱根本此無如來發業潤生誰作誰受乃至云
D17n8862_p0779b01║若不審觀煩惱根本則不能知虛妄根塵何處
D17n8862_p0779b02║顛倒處尚不知云何降伏取如來位亦同此義。
D17n8862_p0779b03║○二徵明顛倒成就真識分二初徵明二顛倒
D17n8862_p0779b04║因二發明二顛倒相。
D17n8862_p0779b05║○初徵明二顛倒因分二初徵明眾生顛倒因
D17n8862_p0779b06║二徵明世界顛倒因。
D17n8862_p0779b07║○初徵明眾生顛倒因分三初徵起二釋明三
D17n8862_p0779b08║結成。
D17n8862_p0779b09║○初徵起。
D17n8862_p0780a01║阿難云何名為眾生顛倒。
D17n8862_p0780a02║此因前總標先當識此眾生世界二顛倒因故
D17n8862_p0780a03║此先徵起眾生顛倒向下發明也。
D17n8862_p0780a04║○二釋明分二初明依真起妄成迷二明逐妄
D17n8862_p0780a05║失真成倒。
D17n8862_p0780a06║○初明依真起妄成迷分三初原本從無妄有
D17n8862_p0780a07║二究竟雖有無因三結明本無妄立。
D17n8862_p0780a08║○初原本從無妄有。
D17n8862_p0780a09║阿難由性明心（此本真體）性明圓故（明極不寂）因明（因明不寂）發
D17n8862_p0780b01║性（妄為明覺）性妄（業相）見生（轉相）從畢竟無（𩔰妙性本無）成畢竟
D17n8862_p0780b02║有（𩔰妄見能生一切有）。
D17n8862_p0780b03║此推原眾生根本本於性明畢竟無中妄起此
D17n8862_p0780b04║妄見成畢竟有也阿難下明從無成有之由由
D17n8862_p0780b05║其性明不寂故返成無明妄見從畢竟無二句
D17n8862_p0780b06║結明本無成有此即由性明轉無明由無明轉
D17n8862_p0780b07║妄見此妄見實眾生世界根本亦即諸佛根本
D17n8862_p0780b08║也。
D17n8862_p0780b09║○二究竟雖有無因。
D17n8862_p0781a01║此有（即上畢竟有之有字即妄見）所有（即妄相指內身外界）非因所因（非有
D17n8862_p0781a02║實物為所因故）住所住相（住重上此有所住重上所有）了無根本（重上無因）。
D17n8862_p0781a03║此研究上成畢竟有之妄見及妄見所有之妄
D17n8862_p0781a04║相皆本無因也葢此妄見本於性明不寂妄起
D17n8862_p0781a05║無有生因而生故一切所有皆本無因此中初
D17n8862_p0781a06║二句究生起無因次二句究暫住無因生住似
D17n8862_p0781a07║有尚無因異滅可知問此明眾生顛倒云何所
D17n8862_p0781a08║有即指外世界耶曰此文雖在徵起眾生之後
D17n8862_p0781a09║推原起妄之本即世界眾生本此妄見是知此
D17n8862_p0781b01║文通明世界眾生故下結云本此無住建立世
D17n8862_p0781b02║界及諸眾生是也至下迷本圓明等方是唯就
D17n8862_p0781b03║眾生說此義不可不審正脉曰住者相續不斷
D17n8862_p0781b04║之謂也。
D17n8862_p0781b05║○三結明本無妄立。
D17n8862_p0781b06║本此無住（承上了無根本）建立世界及諸眾生。
D17n8862_p0781b07║此承上妄見無因結明所有世界眾生同一虛
D17n8862_p0781b08║妄無所依住也是則世界眾生皆虛妄建立識
D17n8862_p0781b09║此無住即可頓超真三摩地真亦無住顯其圓
D17n8862_p0782a01║徧此妄亦無住顯其無因上明依真起妄成迷
D17n8862_p0782a02║已竟。
D17n8862_p0782a03║○二明逐妄失真成倒分二初牒前迷妄無因
D17n8862_p0782a04║二正明由迷轉倒。
D17n8862_p0782a05║○初牒前迷妄無因。
D17n8862_p0782a06║迷本圓明（業相）是生虛妄（轉相）妄性無體（結上二妄無自體）非
D17n8862_p0782a07║有所依（結上二相無所因）。
D17n8862_p0782a08║此牒前無明妄見無體無依以顯妄性元空也
D17n8862_p0782a09║以此妄性元空顯下認妄為有皆成顛倒如識
D17n8862_p0782b01║妄體全真何用求復求之轉妄也。
D17n8862_p0782b02║○二正明由迷轉倒分二初以悟况迷轉非二
D17n8862_p0782b03║乘迷成非轉倒。
D17n8862_p0782b04║○初以悟况迷轉非分二初明悟己非二况迷
D17n8862_p0782b05║轉非。
D17n8862_p0782b06║○初明悟己非。
D17n8862_p0782b07║將欲復真欲真己非真真如性。
D17n8862_p0782b08║此明欲復真如之悟智早已非真如之性體也
D17n8862_p0782b09║葢復之一字在真在妄俱非何也以真如門中
D17n8862_p0783a01║本不屬悟迷若真如可悟可復即屬所悟所復
D17n8862_p0783a02║之境理智歷然能所對待此豈真如耶是知復
D17n8862_p0783a03║真早已非真若妄可復即有體有依妄既無體
D17n8862_p0783a04║無依何處言復耶是真妄俱不可言復也此中
D17n8862_p0783a05║初句約人說如人將欲復真次句約心說謂欲
D17n8862_p0783a06║復真心早已非真心真真如性者意謂可復之
D17n8862_p0783a07║真如即十地等所證真如此是悟境屬修證是
D17n8862_p0783a08║生滅門中事而真如門中本無是事故曰非真
D17n8862_p0783a09║真如性正脉謂此屬權小其實此顯真如門中
D17n8862_p0783b01║本無迷悟即諸佛亦非真真如性豈止權小耶
D17n8862_p0783b02║此以正悟尚非况下不悟轉非也。
D17n8862_p0783b03║○二况迷轉非。
D17n8862_p0783b04║非真求復宛成非相。
D17n8862_p0783b05║此承上正悟己非况此不悟及非正悟轉迷轉
D17n8862_p0783b06║非也非即妄也此非真求復一句凢夫外道并
D17n8862_p0783b07║言凢夫不知求復外道知求復不得正見俱名
D17n8862_p0783b08║非真求復宛成非相者即凢夫外道種種差別
D17n8862_p0783b09║妄相如後七趣輪轉五隂境界皆是非相上以
D17n8862_p0784a01║悟况迷轉非已竟。
D17n8862_p0784a02║○二乘迷成非轉倒分三初因非顛倒生惑二
D17n8862_p0784a03║因惑顛倒生業三因業顛倒生報。
D17n8862_p0784a04║○初因非顛倒生惑。
D17n8862_p0784a05║非生非住非心非法展轉發生。
D17n8862_p0784a06║此承上宛成非相之非妄生種種顛倒之惑也
D17n8862_p0784a07║此惑通該界內見思舊註謂非生非住即倒見
D17n8862_p0784a08║生住異滅之四相非心非法即倒執身受心法
D17n8862_p0784a09║之四處此八非相由生有住由異故滅由身有
D17n8862_p0784b01║受由心知法故曰展轉發生此說亦應理正脉
D17n8862_p0784b02║曰非生即非因計因謂妄計邪修為生果之因
D17n8862_p0784b03║也非住即非果計果謂妄計諸無常處為常住
D17n8862_p0784b04║之果也非心即邪智總攝一切邪妄見觧標𣗳
D17n8862_p0784b05║宗㫖各各自謂明本來心也非法即邪境總攝
D17n8862_p0784b06║一切邪妄修證建立法門各各自謂得無上法
D17n8862_p0784b07║也末句總結謂邪因邪果邪智邪境互相引發
D17n8862_p0784b08║故曰展轉發生○此似但就外道說就切凢夫
D17n8862_p0784b09║亦說得去。
D17n8862_p0785a01║○二因惑顛倒生業。
D17n8862_p0785a02║生力發明熏以成業。
D17n8862_p0785a03║此承上顛倒妄見之惑薰成顛倒之業也上句
D17n8862_p0785a04║牒前展轉發生之惑下句正明所作之業生正
D17n8862_p0785a05║指惑體即種種妄見也力正指惑用有害正作
D17n8862_p0785a06║業之力發明即依惑造業可見可知現前作用
D17n8862_p0785a07║故云發明薰以成業者即由上現行發明薰成
D17n8862_p0785a08║業種此即由前六識現行薰第八識成習種能
D17n8862_p0785a09║招後報故名為業。
D17n8862_p0785b01║○三因業顛倒生報。
D17n8862_p0785b02║同業相感（或同親或同冤）因有感業（即潤生無明）相滅相生。
D17n8862_p0785b03║此因顛倒妄業感生顛倒妄報也上二句牒明
D17n8862_p0785b04║感業下一句正明果報同業相感者明感業之
D17n8862_p0785b05║緣謂同相親以恩愛業相感不相捨離同相冤
D17n8862_p0785b06║以𬽦恨業相感不相捨離因有感業者正明親
D17n8862_p0785b07║生果報之感業因有者因上同業相感故有此
D17n8862_p0785b08║感業相滅相生者正明感業所感之報以冤恨
D17n8862_p0785b09║相感則互相食噉故相滅以恩愛相感則互相
D17n8862_p0786a01║愛敬故相生此畧言後十二類生詳明自迷本
D17n8862_p0786a02║圓明至此以惑業苦三明眾生顛倒分劑如此
D17n8862_p0786a03║上釋明已竟。
D17n8862_p0786a04║○三結成。
D17n8862_p0786a05║由是故有眾生顛倒。
D17n8862_p0786a06║此承上妄見妄業結成眾生顛倒之因也正脉
D17n8862_p0786a07║曰由是者即由此二惑二業之故也上徵明眾
D17n8862_p0786a08║生顛倒因已竟。
D17n8862_p0786a09║○二徵明世界顛倒因分三初徵起二釋明三
D17n8862_p0786b01║結成。
D17n8862_p0786b02║○初徵起。
D17n8862_p0786b03║阿難云何名為世界顛倒。
D17n8862_p0786b04║此徵起世界顛倒之名下乃釋其義也葢此世
D17n8862_p0786b05║界二字情器通該在器界固有遷流方位在根
D17n8862_p0786b06║身亦有遷流方位但如來有時開有時合非精
D17n8862_p0786b07║思難以通會㨿常途只是依正二報如前三種
D17n8862_p0786b08║相續似開正報為二種相續以業果即眾生開
D17n8862_p0786b09║出又云由此無始眾生世界生纒縛故於器世
D17n8862_p0787a01║間不能超越此以依正各分二途俱名世界至
D17n8862_p0787a02║此則情噐開合前後難凖正脉以本來無有世
D17n8862_p0787a03║界眾生及本此無住建立世界及諸眾生此二
D17n8862_p0787a04║處是說情器以二顛倒俱是有情又謂界先生
D17n8862_p0787a05║後界是噐界生先界後界是眾生此論最超越
D17n8862_p0787a06║諸說但在愚見未能通透今將世界顛倒還就
D17n8862_p0787a07║噐世間釋倘不中理請還依正脉為凖若以開
D17n8862_p0787a08║合論之但舉眾生則世界業果都備何故如離
D17n8862_p0787a09║世界則眾生何依若非業果則眾生焉有豈非
D17n8862_p0787b01║世界業果即眾生之世界業果耶是則將三種
D17n8862_p0787b02║合為一但名眾生亦可也既可合一亦可開三
D17n8862_p0787b03║互開互合俱無礙也今此世界似以眾生身中
D17n8862_p0787b04║方世與噐世間方世合名世界以身中十二類
D17n8862_p0787b05║由外方世相織而有故重還在噐世間故結云
D17n8862_p0787b06║是故世間色香味觸窮十二變為一旋復是也
D17n8862_p0787b07║又此如五隂合色意同彼五隂將外噐內身之
D17n8862_p0787b08║色總以色字合之即此外方世與內方世合名
D17n8862_p0787b09║世界也又合言者何也謂但言內根顛倒則不
D17n8862_p0788a01║知顛倒差別緣外境有但言外境顛倒則不顯
D17n8862_p0788a02║眾生有十二生故以親疎二相分合名以見根
D17n8862_p0788a03║境互有互無故也是則眾生顛倒但就惑業言
D17n8862_p0788a04║此世界顛倒就根境言又此十二顛倒即前六
D17n8862_p0788a05║根功德俱是方世織成但前顯六根優劣故名
D17n8862_p0788a06║功德此明六根迷妄故稱顛倒。
D17n8862_p0788a07║○二釋明分二初釋明世界顛倒名數之因二
D17n8862_p0788a08║詳明世界顛倒輪轉之緣。
D17n8862_p0788a09║○初釋明世界顛倒名數之因分二初依內身
D17n8862_p0788b01║立外境二依外境分內根。
D17n8862_p0788b02║○初依內身立外境。
D17n8862_p0788b03║是有所有分叚妄生因此立界（此立外境）非因所因無
D17n8862_p0788b04║住所住遷流不住（牒上二句之義）因此世成（立外境）。
D17n8862_p0788b05║此依內身外境以釋世界顛倒之名也是有所
D17n8862_p0788b06║有者指前此有所有此中重在所有以上有字
D17n8862_p0788b07║是妄見無形叚故此所有通該內身外界以身
D17n8862_p0788b08║界俱有分叚故云分叚妄生下結成界之名因
D17n8862_p0788b09║分叚而立非因下釋世之名非因所因二句亦
D17n8862_p0789a01║指前住所住相了無根本之義亦是明上所有
D17n8862_p0789a02║內身外界俱是虚妄生滅故云無因無住末二
D17n8862_p0789a03║句是依義結名此是正釋而科名依內身立外
D17n8862_p0789a04║境是傍釋因下方世相涉成十二類似因外境
D17n8862_p0789a05║成內根故此以依內身立外境對之也此釋將
D17n8862_p0789a06║分叚妄生一句但指內身凢物不生則已一生
D17n8862_p0789a07║必有所生之處即界義一生即有所生之時即
D17n8862_p0789a08║世義豈非依內身一生方立世界耶此界雖因
D17n8862_p0789a09║身立非在身內乃指身之四方此世雖因身立
D17n8862_p0789b01║非但在身中乃通身之前後是知世界為身所
D17n8862_p0789b02║依之外境明矣又如世術甲子凢人不生則已
D17n8862_p0789b03║一生必落甲子之中此甲子天干即方義地支
D17n8862_p0789b04║即世義亦是方世相涉變化有情有賢愚善惡
D17n8862_p0789b05║壽夭貧賤亦可類此變化眾生成十二顛倒也。
D17n8862_p0789b06║○二依外境分內根。
D17n8862_p0789b07║三四四三和合相涉（牒上方世之數錯縱為所因之境）變化眾生
D17n8862_p0789b08║成十二類（依上方世分變內根）。
D17n8862_p0789b09║此依外境內身以釋世界顛倒之數也葢由外
D17n8862_p0790a01║境世界相涉有十二數軌生內根分變成十二
D17n8862_p0790a02║顛倒亂想由十二顛倒亂想變化十二類眾生
D17n8862_p0790a03║故云變化眾生成十二類上釋明世界顛倒名
D17n8862_p0790a04║數之因已竟。
D17n8862_p0790a05║○二詳明世界顛倒輪轉之緣分二初明依世
D17n8862_p0790a06║界分劑二明逐世界流轉。
D17n8862_p0790a07║○初明依世界分劑。
D17n8862_p0790a08║是故世界因動有聲（聲分劑）因聲有色（色分劑）因色有
D17n8862_p0790a09║香（香分劑）因香有觸（觸分劑）因觸有味（味分劑）因味知法
D17n8862_p0790b01║（法分劑）。
D17n8862_p0790b02║此承上世界名數變十二類眾生故此發明世
D17n8862_p0790b03║界之分劑不出六塵也世界指上所言世界葢
D17n8862_p0790b04║上雖言世界名數不知此名數依何建立故此
D17n8862_p0790b05║出六塵體相為世界名數所依之分劑也因動
D17n8862_p0790b06║有聲等正明六塵生起分劑因動有聲者明六
D17n8862_p0790b07║塵先有聲塵葢妙明心中最初一念妄動就是
D17n8862_p0790b08║聲因又世界初成風輪居先風即動也是知未
D17n8862_p0790b09║有色相之前早因動有聲是聲起六塵之先因
D17n8862_p0791a01║聲有色者因有風聲動極返靜凝結成色是色
D17n8862_p0791a02║成聲後亦明矣因色有香者謂香依物生未有
D17n8862_p0791a03║無物而生香是香次色生可知矣因香有觸者
D17n8862_p0791a04║以觸通鼻舌身三根香氣觸鼻冷煖等形色觸
D17n8862_p0791a05║身是則因色香方有觸若離色香則觸無𠙖矣
D17n8862_p0791a06║身觸在色香之後無疑矣又香觸俱因色生香
D17n8862_p0791a07║能潜通故先至鼻觸有分叚合身方覺因先得
D17n8862_p0791a08║香後得觸也因觸有味者必有物觸舌方知其
D17n8862_p0791a09║味先觸後味曉然因味知法者是因上五塵具
D17n8862_p0791b01║足方有法塵又不可拘住一味字是法塵又在
D17n8862_p0791b02║五塵之後又上五塵有字貫法塵亦應言有以
D17n8862_p0791b03║明六塵生起前後之次以法塵知字貫上五塵
D17n8862_p0791b04║亦應有聞見等字靣以顯六根不越六塵又此
D17n8862_p0791b05║因動有聲等以明六塵至六根自外而內先遠
D17n8862_p0791b06║後近聲在障外能至耳故先聞色在障內方見
D17n8862_p0791b07║故次聲香雖潜通亦近方齅故次色觸必合身
D17n8862_p0791b08║方覺故較香轉近味入口內始知又內於觸法
D17n8862_p0791b09║入心內又內於味此以自外而內明六塵之次
D17n8862_p0792a01║又此即前云所妄既立明理不踰以是因緣𦗟
D17n8862_p0792a02║不出聲見不超色亦同此因動聞聲因味知法。
D17n8862_p0792a03║○二明逐世界輪轉。
D17n8862_p0792a04║六亂妄想成業性故十二區分由此輪轉。
D17n8862_p0792a05║此明眾生十二顛倒逐此六塵世界差別不同
D17n8862_p0792a06║故有輪轉之相也六亂妄想者即六塵之妄想
D17n8862_p0792a07║是根識合言即上因味知法之知字成業性者
D17n8862_p0792a08║是覆明上妄想二字是習六塵以成性隨六塵
D17n8862_p0792a09║世界錯縱薰成十二倒想此即前色香味觸六
D17n8862_p0792b01║妄成就由是分開見聞覺知是也前是由世界
D17n8862_p0792b02║之相分開妄見為六根此是由世界之數分開
D17n8862_p0792b03║妄見成十二倒想十二區分二句正明十二類
D17n8862_p0792b04║生由此六塵妄想輪轉不息即前云同業相纒
D17n8862_p0792b05║合離成化之義也但前是借世界六塵發明眾
D17n8862_p0792b06║生相續此是借眾生輪轉發明逐世界顛倒區
D17n8862_p0792b07║分十二之數又此十二區分由此輪轉即循諸
D17n8862_p0792b08║色聲逐念流轉上釋明世界顛倒之義已竟。
D17n8862_p0792b09║○三結成。
D17n8862_p0793a01║是故世間色香味觸窮十二變為一旋復。
D17n8862_p0793a02║此結成世界顛倒為十二類生輪轉終始所依
D17n8862_p0793a03║也是故承上由六塵薰六根成十二倒想故移
D17n8862_p0793a04║易輪轉承此輪轉又明輪轉始終不離此世界
D17n8862_p0793a05║顛倒之六塵故云色香味觸窮十二變為一旋
D17n8862_p0793a06║復旋復者終而復始也如逐色輪轉始變為[卯-ㄗ+(ㄗ@、)]
D17n8862_p0793a07║生次變為胎生乃至十二變為非無想相無想
D17n8862_p0793a08║羯南為終故云窮十二變窮盡也終也變至十
D17n8862_p0793a09║二為終為盡又從終非無想相無想羯南又復
D17n8862_p0793b01║變為始起[卯-ㄗ+(ㄗ@、)]生即終而復始為一旋復逐色輪
D17n8862_p0793b02║轉如此逐聲逐香等亦然是則眾生區分輪轉
D17n8862_p0793b03║始終皆不能離此六塵上徵明二顛倒因已竟。
D17n8862_p0793b04║○二發明二顛倒相分三初總標因果二別明
D17n8862_p0793b05║生相三結成名數。
D17n8862_p0793b06║○初總標因果。
D17n8862_p0793b07║乘此輪轉顛倒相故（因）是有世界[卯-ㄗ+(ㄗ@、)]生胎生濕生
D17n8862_p0793b08║化生有色無色有想無想若非有色若非無色若
D17n8862_p0793b09║非有想若非無想（果）。
D17n8862_p0794a01║此總標二顛倒因感生十二類生之果也前徵
D17n8862_p0794a02║明二倒因是各明以妄見妄業為眾生顛倒因
D17n8862_p0794a03║以方位遷流為世界顛倒因此發明二倒相是
D17n8862_p0794a04║以生界二顛倒合明以世界合眾生分妄見成
D17n8862_p0794a05║十二顛倒亂想以眾生合世界逐色聲變十二
D17n8862_p0794a06║輪𢌞妄相此中初二句輪轉是心逐境顛倒是
D17n8862_p0794a07║境分心乘此心逐境行境雜心念有十二想故
D17n8862_p0794a08║感變十二類眾生即乘上色香味觸窮十二變
D17n8862_p0794a09║為一旋復又此輪轉有虛妄雜染等十二差別
D17n8862_p0794b01║顛倒有動欲等十二差別此是舉果明因是有
D17n8862_p0794b02║下是依因明果卵等四生是正生得生理之正
D17n8862_p0794b03║者有色等四者是別生即造化之外別為生理
D17n8862_p0794b04║者若非有色等四生是似生似而非真其實非
D17n8862_p0794b05║真正生但似之而已下別明自釋葢十二類生
D17n8862_p0794b06║本於十二顛倒十二顛倒緣於世界相涉變化
D17n8862_p0794b07║而成此理向未發明試論之嘗見傳記中有問
D17n8862_p0794b08║一切眾生佛性既同如何有賢愚不同耶多以
D17n8862_p0794b09║薰染不同故有善惡之習此荅似但就師友薰
D17n8862_p0795a01║習以明不同又此師友通於三世或此世未經
D17n8862_p0795a02║師友而自智自愚者又推之前世以三世通之
D17n8862_p0795a03║咸為了義故學者多不究心於此其師友薰習
D17n8862_p0795a04║實成聖成贒大端而生理中本具贒愚之數不
D17n8862_p0795a05║可不知此數性但隨師友薰習使之變化增長
D17n8862_p0795a06║耳葢人一生即墮世界之數成十二顛倒之因
D17n8862_p0795a07║此世界相涉展轉增長展轉變化數至八萬四
D17n8862_p0795a08║千乃至無窮無盡變眾生妄見亦至八萬四千
D17n8862_p0795a09║乃至無窮無盡是則眾生一墮此世界中自具
D17n8862_p0795b01║如是無窮無盡心數此心數中有贒有愚有善
D17n8862_p0795b02║有惡種種差別不同實世界相涉不思議變化
D17n8862_p0795b03║而有也是知佛性雖同一墮世界顛倒數中變
D17n8862_p0795b04║出種種顛倒不同薰習者師友之善者薰惡性
D17n8862_p0795b05║變善性導善性令增長師友之不善者薰善性
D17n8862_p0795b06║變惡性導惡性漸增長聖凢由是而分昇沉本
D17n8862_p0795b07║此而有大抵學者一念不生即不墮諸數矣趙
D17n8862_p0795b08║州禪師云諸人被十二時使即隨世界輪轉又
D17n8862_p0795b09║云老僧使得十二時即頓越世界不為世界顛
D17n8862_p0796a01║倒所拘即今世人貧富貴賤多被世界顛倒數
D17n8862_p0796a02║定非有力大人不能移易而世界顛倒之理豈
D17n8862_p0796a03║易言哉畧記於此。
D17n8862_p0796a04║○二別明生相分三初明正生二明別生三明
D17n8862_p0796a05║似生。
D17n8862_p0796a06║○初明正生分四初明[卯-ㄗ+(ㄗ@、)]生二明胎生三明濕
D17n8862_p0796a07║生四明化生。
D17n8862_p0796a08║○初明[卯-ㄗ+(ㄗ@、)]生。
D17n8862_p0796a09║阿難由因世界虛妄輪𢌞動顛倒故（[卯-ㄗ+(ㄗ@、)]生因）和合氣
D17n8862_p0796b01║成（卵生生緣）八萬四千（卵生數）飛沉亂想（[卯-ㄗ+(ㄗ@、)]生形相）如是故有
D17n8862_p0796b02║卵羯邏藍流轉國土（結示飛沉之名）魚鳥龜蛇其類充塞
D17n8862_p0796b03║（指實飛沉之類）。
D17n8862_p0796b04║此明乘世界顛倒數中一動顛倒為因感生卵
D17n8862_p0796b05║生之果也由因世界有十二數變化十二輪𢌞
D17n8862_p0796b06║於世界十二輪𢌞中舉一虛妄輪𢌞故曰由因
D17n8862_p0796b07║世界虛妄輪𢌞推此輪𢌞之因因於動顛倒故
D17n8862_p0796b08║曰動顛倒故此輪𢌞顛倒二句是舉果明因和
D17n8862_p0796b09║合下依此動顛倒因發明卵生差別之果和合
D17n8862_p0797a01║即父母己三同是動顛倒氣成明卵生之生緣
D17n8862_p0797a02║亂想即有情謂因氣成八萬四千飛沉眾生此
D17n8862_p0797a03║正明果相如是下結示此飛沉眾生俱名卵生
D17n8862_p0797a04║魚鳥下復結示其類故曰魚鳥龜蛇其類充塞
D17n8862_p0797a05║此於八萬四千數中畧舉四類𠑽塞者無地不
D17n8862_p0797a06║有此卵生多是逐聲塵而流轉者也以空腹高
D17n8862_p0797a07║心多分好聲名故也正觀曰十二類生皆言由
D17n8862_p0797a08║因世界者即眾生乘世界而輪轉也眾生即業
D17n8862_p0797a09║果相生者世界即分叚遷流者以有為法墮去
D17n8862_p0797b01║來今曰世界非世界即無為法無為即無輪轉
D17n8862_p0797b02║者矣初句標輪𢌞之名動顛倒下釋相動顛倒
D17n8862_p0797b03║是起惑和合下造業如是下受報溫陵曰卵惟
D17n8862_p0797b04║想生虛妄即想也想體輕舉名動顛倒卵以氣
D17n8862_p0797b05║交名和合氣成想多昇沉名飛沉亂想此十二
D17n8862_p0797b06║類各八萬四千者各由八萬四千煩惱感變也
D17n8862_p0797b07║羯邏藍此云凝滑入胎初七位胎卵未分之狀
D17n8862_p0797b08║也正脉曰羯邏藍等在胎之位隨取成文非各
D17n8862_p0797b09║局一也有謂虛妄輪𢌞即好大喜高不肯素位
D17n8862_p0798a01║之人也有是因招是報故成虚妄輪𢌞氣成者
D17n8862_p0798a02║因中好高使氣故托氣為生緣也。
D17n8862_p0798a03║○二明胎生。
D17n8862_p0798a04║由因世界雜染輪𢌞欲顛倒故（胎生因）和合滋成（胎生
D17n8862_p0798a05║生緣）八萬四千（胎生數）橫竪亂想（胎生形相）如是故有胎遏
D17n8862_p0798a06║蒲曇流轉國土（結示橫竪之名）人畜龍仙其類充塞（結實橫竪
D17n8862_p0798a07║之類）。
D17n8862_p0798a08║此明乘世界顛倒數中一欲顛倒為因感生胎
D17n8862_p0798a09║生之果也由因下舉果明因相和合下依因明
D17n8862_p0798b01║果此胎生多是逐色塵而流轉者也溫陵曰胎
D17n8862_p0798b02║因情有雜染即情也情生於愛名欲顛倒胎以
D17n8862_p0798b03║精交名和合滋成情有偏正名橫竪亂想故感
D17n8862_p0798b04║人畜龍仙之類遏蒲曇此云皰即胎卵漸分之
D17n8862_p0798b05║相也正脉曰偏正者按後情想均等生於人間
D17n8862_p0798b06║正也情多想少流入橫生偏也世教言人得五
D17n8862_p0798b07║常之全畜得五常之偏環師意多在後說也。
D17n8862_p0798b08║○三明濕生。
D17n8862_p0798b09║由因世界執着輪𢌞趣顛倒故（濕生因）和合煖成（濕生
D17n8862_p0799a01║生緣）八萬四千（濕生數）翻覆亂想（濕生形相）如是故有濕相
D17n8862_p0799a02║蔽尸流轉國土（結示翻覆之名）含蠢輭動其類𠑽塞（指實翻覆
D17n8862_p0799a03║之類）。
D17n8862_p0799a04║此明乘世界顛倒數中一趣顛倒為因感生濕
D17n8862_p0799a05║生之果也由因下是舉果明因相和合下是依
D17n8862_p0799a06║因明果相此濕生多是逐香塵而輪轉者也溫
D17n8862_p0799a07║陵曰濕以合感執着即合也合由愛滯觸境趣
D17n8862_p0799a08║附名趣顛倒濕以陽生名和合煖成所趣無定
D17n8862_p0799a09║名翻覆亂想故感含蠢輭動之類也蔽尸此云
D17n8862_p0799b01║輭肉濕生初相既不入胎故無前二位也正脉
D17n8862_p0799b02║曰濕生染香應改聞香趨附。
D17n8862_p0799b03║○四明化生。
D17n8862_p0799b04║由因世界變易輪𢌞假顛倒故（化生因）和合觸成（化生
D17n8862_p0799b05║生緣）八萬四千（化生數）新故亂想（化生形相）如是故有化相
D17n8862_p0799b06║羯南流轉國土（結上化生之名）轉蛻飛行其類充塞（指實化生
D17n8862_p0799b07║之類）。
D17n8862_p0799b08║此明乘世界顛倒數中一假顛倒為因感生化
D17n8862_p0799b09║生之果也由因下是舉果明因相和合下是依
D17n8862_p0800a01║因明果相此化生多是逐觸塵而輪轉者也離
D17n8862_p0800a02║此合彼離合皆觸也溫陵曰化以離應變易即
D17n8862_p0800a03║離也離此託彼名假顛倒觸類而變名和合觸
D17n8862_p0800a04║成轉故趣新名新故亂想感轉蛻等類蛻脫故
D17n8862_p0800a05║趣新也如蟲為蝶轉行為飛如雀為蛤轉飛為
D17n8862_p0800a06║潜凢以不同形而相禪皆轉蛻也羯南此云硬
D17n8862_p0800a07║肉蛻即成體無輭相也自下皆稱羯南者諸類
D17n8862_p0800a08║通稱止此若第五鉢羅奢佉此云成形則合隨
D17n8862_p0800a09║狀貌非通稱也○若論化生通該六趣及聖凢
D17n8862_p0800b01║此非意生妙化故非聖化此但微小故不通六
D17n8862_p0800b02║趣惟畜等一類也上明正生已竟。
D17n8862_p0800b03║○二明別生分四初明有色二明無色三明有
D17n8862_p0800b04║想四明無想。
D17n8862_p0800b05║○初明有色。
D17n8862_p0800b06║由因世界留礙輪𢌞障顛倒故（有色因）和合著成（有色
D17n8862_p0800b07║生緣）八萬四千（有色數）精矅亂想（有色形相）如是故有色相
D17n8862_p0800b08║羯南流轉國土（結上精曜之名）休咎精明其類𠑽塞（指實精矅
D17n8862_p0800b09║之類）。
D17n8862_p0801a01║此明乘世界顛倒數中一障顛倒為因感生有
D17n8862_p0801a02║色之果也由因下是舉果明因相和合下是依
D17n8862_p0801a03║因明果相此有色多是逐色塵中別求光明等
D17n8862_p0801a04║相而輪轉者也資中曰事日月水火光明堅執
D17n8862_p0801a05║不捨名為留礙障隔不通名障顛倒精明顯著
D17n8862_p0801a06║因此受生故名色相星辰日月吉者為休㐫者
D17n8862_p0801a07║為咎至於爝火蚌珠皆是此類溫陵曰一切精
D17n8862_p0801a08║明神物皆精耀也其想已結成精耀故但有色
D17n8862_p0801a09║而已𣵀槃云八十神皆因留礙想元成此精耀
D17n8862_p0801b01║此雖至精至神亦未離乎乘彼輪轉顛倒相也。
D17n8862_p0801b02║○二明無色。
D17n8862_p0801b03║由因世界銷散輪𢌞惑顛倒故（無色之因）和合暗成（無色
D17n8862_p0801b04║生緣）八萬四千（無色數）隂隱亂相（無色相）如是故有無色
D17n8862_p0801b05║羯南流轉國土（結上隂隱之名）空散消沉其類𠑽塞（指實無色
D17n8862_p0801b06║之類）。
D17n8862_p0801b07║此明乘世界顛倒數中一惑顛倒為因感生無
D17n8862_p0801b08║色之果也由因下舉果明因相和合下依因明
D17n8862_p0801b09║果相此無色亦多是逐色塵別求空寂之相而
D17n8862_p0802a01║輪轉者也以空色皆色邊際故溫陵曰[猒-月+有]有着
D17n8862_p0802a02║空滅身歸無名銷散輪𢌞迷無所聞名惑顛倒
D17n8862_p0802a03║厭有歸無則依晦昧空故和合暗成而名隂隱
D17n8862_p0802a04║亂想即無色界天外道類也此有想無色而不
D17n8862_p0802a05║成業體亦稱羯南者以有受生因緣不妨取義
D17n8862_p0802a06║而稱又有惑業昏重形色銷磨體合空昧識附
D17n8862_p0802a07║隂隱亦空散消沉類正脉曰觧中二類前類即
D17n8862_p0802a08║無色界天不止外道亦兼凢夫等有定果色無
D17n8862_p0802a09║業果色更應別屬空散謂散心即空無色相後
D17n8862_p0802b01║類即主空神等方純外道二色俱無更應別屬
D17n8862_p0802b02║銷沉謂惡取空昧銷磨沉沒也。
D17n8862_p0802b03║○三明有想。
D17n8862_p0802b04║由因世界罔象輪𢌞影顛倒故（有相之因）和合憶成（有想
D17n8862_p0802b05║生緣）八萬四千（有想緣）潜結亂想（有想相）如是故有想相
D17n8862_p0802b06║羯南流轉國土（結上潜結之名）神鬼精靈其類𠑽塞（指實有想
D17n8862_p0802b07║之類）。
D17n8862_p0802b08║此明乘世界顛倒數中一影顛倒為因感生有
D17n8862_p0802b09║想之果也由因下舉果明因相和合下依因明
D17n8862_p0803a01║果相此有想多是逐法塵而輪轉者也凢鬼神
D17n8862_p0803a02║多是有所思而不化故以憶想為生緣以鬼神
D17n8862_p0803a03║無質礙不可見故名罔象輪𢌞自好藏隱名影
D17n8862_p0803a04║顛倒唯依想住名和合憶成以罔象亦有隂隱
D17n8862_p0803a05║之相名潜結亂想溫陵曰神鬼精靈者謂其神
D17n8862_p0803a06║不明而幽為鬼其精不全而散為靈無有實色
D17n8862_p0803a07║但有想相正脉曰罔象者似無不無之意葢神
D17n8862_p0803a08║鬼精靈相不可見而實暗中有相故云潜結眾
D17n8862_p0803a09║生邪慕靈通追影憶想時或愰忽見之久之當
D17n8862_p0803b01║墮其類也。
D17n8862_p0803b02║○四明無想。
D17n8862_p0803b03║由因世界愚鈍輪𢌞癡顛倒故（無想之因）和合頑成（無想
D17n8862_p0803b04║生緣）八萬四千（無想數）枯槁亂想（無想相）如是故有無想
D17n8862_p0803b05║羯南流轉國土（結上枯槁之名）精神化為土木金石其類
D17n8862_p0803b06║𠑽塞（指實無想之類）。
D17n8862_p0803b07║此明乘世界顛倒數中一癡顛倒為因感生無
D17n8862_p0803b08║想之果也由因下舉果明因相和合下依因明
D17n8862_p0803b09║果相此無想亦多是逐法塵中別求灰心凝想
D17n8862_p0804a01║種種邪教之法而輪轉者也此類好自專不逹
D17n8862_p0804a02║理曰愚鈍輪𢌞本於不明諦理曰癡顛倒以土
D17n8862_p0804a03║木金石為生緣曰和合頑成堅頑無知曰枯槁
D17n8862_p0804a04║亂想資中曰外道計無情有命金石堅牢或習
D17n8862_p0804a05║定灰凝思專枯槁心隨境變遇物成形如華表
D17n8862_p0804a06║生精黃頭化石之類是也溫陵曰不了諦理固
D17n8862_p0804a07║守愚頑癡鈍之極則頑𡨋無知而精神化為土
D17n8862_p0804a08║木金石也上明別生已竟。
D17n8862_p0804a09║○三明似生分四初明非有色二明非無色三
D17n8862_p0804b01║明非有想四明非無想。
D17n8862_p0804b02║○初明非有色。
D17n8862_p0804b03║由因世界相待輪𢌞偽顛倒故（非有色因）和合染成（非有
D17n8862_p0804b04║色生緣）八萬四千（非有色數）因依亂想（非有色相）如是故有非
D17n8862_p0804b05║有色相成色羯南流轉國土（結上因依之名）諸水母等以
D17n8862_p0804b06║鰕為目其類充塞（指實非有色類）。
D17n8862_p0804b07║此明乘世界顛倒數中一偽顛倒為因感生非
D17n8862_p0804b08║有色之果也由因下舉果明因相和合下依因
D17n8862_p0804b09║明果相此非有色亦是逐聲塵中別求名𫝑展
D17n8862_p0805a01║轉乖理而輪轉者也非有色非有自體待他物
D17n8862_p0805a02║為體待他物為用彼此相待而生故名相待輪
D17n8862_p0805a03║𢌞因中多假借聲𫝑妄傳名言故名偽顛倒彼
D17n8862_p0805a04║此相依合為體用故曰染成二物相因成體相
D17n8862_p0805a05║依成用名因依亂想溫陵曰水母之類以水沫
D17n8862_p0805a06║為體以鰕為目本非有色待物成色不能自用
D17n8862_p0805a07║待物有用迷失天真綿着浮偽彼此異質染緣
D17n8862_p0805a08║相合故曰因依正脉曰此生若約水母亦有身
D17n8862_p0805a09║形如豆粉狀類裀褥人取食之故不屬無色特
D17n8862_p0805b01║以待物形用不能自全色力故言非有色也資
D17n8862_p0805b02║中取類身中戶蟲亦似矣。
D17n8862_p0805b03║○二明非無色。
D17n8862_p0805b04║由因世界相引輪𢌞性顛倒故（非無色因）和合咒成（非無
D17n8862_p0805b05║色生緣）八萬四千（非無色數）呼召亂想（非無色相）如是故有非
D17n8862_p0805b06║無色相無色羯南流轉國土（結上呼召之名）咒詛厭生其
D17n8862_p0805b07║類充塞（指實非無色類）。
D17n8862_p0805b08║此明乘世界顛倒數中一性顛倒為因感生非
D17n8862_p0805b09║無色之果也由因下舉果明因相和合下依因
D17n8862_p0806a01║明果相此非無色亦多是逐聲塵中別求種種
D17n8862_p0806a02║邪咒邪詛而輪轉者也咒詛以音聲相誘故名
D17n8862_p0806a03║相引輪𢌞隨聲流轉無有定性名性顛倒因咒
D17n8862_p0806a04║詛久之即降神通靈故曰和合咒成呼召應答
D17n8862_p0806a05║是其影相故曰呼召亂想本自無色又附物動
D17n8862_p0806a06║轉報荅吉㐫非真無色故曰非無色相即似無
D17n8862_p0806a07║色還是無色攝故名無色羯南咒詛厭生者指
D17n8862_p0806a08║實非無色類即世間樟柳神請𥳽仙咒生人咒
D17n8862_p0806a09║草人久之厭生能降靈動轉通報吉㐫之類是
D17n8862_p0806b01║也。
D17n8862_p0806b02║○三明非有想。
D17n8862_p0806b03║由因世界合妄輪𢌞罔顛倒故（非有想因）和合異成（非有
D17n8862_p0806b04║想生緣）八萬四千（非有想數）回互亂想（非有想形相）如是故有
D17n8862_p0806b05║非有想相成想羯南流轉國土（結上回互之名）彼蒲盧等
D17n8862_p0806b06║異質相成其類充塞（指實非有想類）。
D17n8862_p0806b07║此明乘世界顛倒數中一罔顛倒為因感生非
D17n8862_p0806b08║有想之果也由因下舉果明因相和合下依因
D17n8862_p0806b09║明果相此非有想亦多是逐觸塵別求摶取而
D17n8862_p0807a01║輪轉者也彼蒲盧等取彼為己曰合元非己有
D17n8862_p0807a02║曰妄故名合妄輪𢌞欺遍他身強為己有名罔
D17n8862_p0807a03║顛倒以他類質成己類質故云和合異成母子
D17n8862_p0807a04║相傳異質互成故云回互亂想此類本是有想
D17n8862_p0807a05║不能自專其想隨他想轉變不真其想故云非
D17n8862_p0807a06║有想相即似想也還是想攝故云成想羯南彼
D17n8862_p0807a07║蒲盧等指實回互亂想之實有此等類蒲盧桑
D17n8862_p0807a08║蟲也本非[絳-糸+虫]想而隨[絳-糸+虫]想化成資中曰此必因
D17n8862_p0807a09║中好為誣罔取他納為己有故果中亦被他物
D17n8862_p0807b01║取為己有。
D17n8862_p0807b02║○四明非無想。
D17n8862_p0807b03║由因世界怨害輪𢌞殺顛倒故（非無想因）和合怪成（非無
D17n8862_p0807b04║想生緣）八萬四千（非無想數）食父母想（非無想相）如是故有非
D17n8862_p0807b05║無想相無想羯南流轉國土（結上食父母想之名）如土梟等
D17n8862_p0807b06║附塊為兒及破鏡鳥以毒𣗳果抱為其子子成父
D17n8862_p0807b07║母皆遭其食其類充塞（指實食父母想之類）。
D17n8862_p0807b08║此明乘世界顛倒數中一殺顛倒為因感生非
D17n8862_p0807b09║無想之果也由因下舉果明因相和合下依因
D17n8862_p0808a01║明果相此非無想相多是逐味塵食噉無忌而
D17n8862_p0808a02║輪轉者也此食父母想元是啣冤相害感為母
D17n8862_p0808a03║子故名怨害輪𢌞本於相殺相誅相食不已故
D17n8862_p0808a04║名殺顛倒以土塊𣗳果無知而成有知故曰和
D17n8862_p0808a05║合怪成以殺為感業故食父母以報其冤此類
D17n8862_p0808a06║本是土塊𣗳果等無想之物因隨想化變成有
D17n8862_p0808a07║想非真無想故云非無想相亦似無想還是無
D17n8862_p0808a08║想攝故云無想羯南如土梟等易知正脉曰此
D17n8862_p0808a09║若推論因果必是蒙人至恩至愛而反以負恩
D17n8862_p0808b01║讐害世間現見此事亦甚多也而彼冤對來酬
D17n8862_p0808b02║此恨故感斯生孤山曰土梟破鏡按史記孝武
D17n8862_p0808b03║本記云祠黃帝用一梟鏡孟康曰梟鳥名也食
D17n8862_p0808b04║母破鏡獸名也食父黃帝欲絕其類使百祠皆
D17n8862_p0808b05║用之破鏡如貙而虎眼今云鳥恐譯人誤或鳥
D17n8862_p0808b06║字合是等字後人妄改耳上別明生相已竟。
D17n8862_p0808b07║○三結成名數。
D17n8862_p0808b08║是名眾生十二種類。
D17n8862_p0808b09║此承上總標有十二名數前來一一釋明因果
D17n8862_p0809a01║相貌差別故此結成十二類生種類如是也此
D17n8862_p0809a02║十二類生之顛倒是眾生世界合明以覺知為
D17n8862_p0809a03║眾生顛倒以差別即世界顛倒眾生顛倒屬根
D17n8862_p0809a04║屬識是煩惱是我執世界顛倒屬相屬塵是生
D17n8862_p0809a05║死是法執後五十五位真菩提路斷我法二執
D17n8862_p0809a06║即轉此眾生世界二顛倒因轉煩惱成菩提即
D17n8862_p0809a07║超眾生顛倒轉生死成湼槃即超世界顛倒前
D17n8862_p0809a08║云顛倒不生斯則如來真三摩地是也上明脩
D17n8862_p0809a09║真應先識妄區分十二類生已竟。
D17n8862_p0809b01║大佛頂如來密因脩證了義諸菩薩萬行首楞嚴
D17n8862_p0809b02║經四依觧卷第七（終）