D17n8862_p0810b01║大佛頂如來密因修證了義諸菩薩萬行首楞嚴
D17n8862_p0810b02║經四依觧卷第八
D17n8862_p0810b03║明湖南邵陵五臺菴沙門觀𢖍述
D17n8862_p0810b04║○二明滅妄始得名真詳示十二聖位分二初
D17n8862_p0810b05║總牒二顛倒因以明虛妄二緣滅二顛倒因以
D17n8862_p0810b06║立行位。
D17n8862_p0810b07║○初總牒二顛倒因以明虛妄。
D17n8862_p0810b08║阿難如是眾生（指上十二類生）一一類中亦各各具十二
D17n8862_p0810b09║顛倒（上眾生指報言此顛倒指惑言）猶如揑目亂華發生（揑目喻迷亂華
D17n8862_p0811a01║喻妄）顛倒妙明真淨明心（合十揑目）具足如斯虛妄亂想
D17n8862_p0811a02║（合上亂華發生）。
D17n8862_p0811a03║此總牒二顛倒因虛妄無實下依觀行轉滅以
D17n8862_p0811a04║成聖位也前云汝今欲修真三摩地直詣如來
D17n8862_p0811a05║大湼槃者先當識此眾生世界二顛倒因今總
D17n8862_p0811a06║牒正是已識盡二顛倒因分劑虛妄了明無惑
D17n8862_p0811a07║故能令其不生阿難下是法猶如下是喻顛倒
D17n8862_p0811a08║下合明一一類中互具十二顛倒者謂眾生一
D17n8862_p0811a09║生即墮方世相涉頓變十二顛倒但隨勝者輪
D17n8862_p0811b01║轉劣者𡨋伏豈非一一類中各各具此十二顛
D17n8862_p0811b02║倒耶𡨋伏即種位必有發現之時亦能牽引輪
D17n8862_p0811b03║轉是則一一眾生隨自具十二顛倒互為輪轉
D17n8862_p0811b04║一類流轉盡十二類為一周徧前云窮十二變
D17n8862_p0811b05║為一旋復是也猶如二句喻上十二顛倒迷妄
D17n8862_p0811b06║所有全無因依顛倒三句即前迷本圓明一句
D17n8862_p0811b07║顛倒即迷字妙明真淨明心即本圓明三字具
D17n8862_p0811b08║足二句即前是生虛妄一句之義此中要在虛
D17n8862_p0811b09║妄二字若顛倒實有則不能滅妄名真由虛妄
D17n8862_p0812a01║無性故能令其不生即入真三摩地矣正觀曰
D17n8862_p0812a02║此諸顛倒種子一一類生異熟識內無始薰習
D17n8862_p0812a03║各各具足至成熟位生自趨果一則現起餘則
D17n8862_p0812a04║𡨋伏言顛倒妙明真淨明心即如來藏為妄習
D17n8862_p0812a05║所薰轉名藏識故論云自性清淨心為無明所
D17n8862_p0812a06║薰由有染心以能受薰持種故曰具足如斯虚
D17n8862_p0812a07║妄亂想然此種子體屬有為本無今有由薰習
D17n8862_p0812a08║故陀𨚗識中妄種皆具非謂真如性中本有如
D17n8862_p0812a09║是雜染法有失意者見此經文便謂一切染惡
D17n8862_p0812b01║性中本具若性中本有十二倒想倒想應常不
D17n8862_p0812b02║可對治則十二類生無由而免五十七位無由
D17n8862_p0812b03║而成邪見之過豈有加於是哉𣵀槃經云本無
D17n8862_p0812b04║今有本有今無三世有法無有是處此四句乃
D17n8862_p0812b05║法王法印以此印定一切有為諸行無有自性
D17n8862_p0812b06║徹底全空矣。
D17n8862_p0812b07║○二緣滅二顛倒因以立行位分二初詳示所
D17n8862_p0812b08║修行位二結示能修觀行。
D17n8862_p0812b09║○初詳示所修行位分二初發明滅妄妙行二
D17n8862_p0813a01║詳示名真聖位。
D17n8862_p0813a02║○初發明滅妄妙行分二初總標二別釋。
D17n8862_p0813a03║○初總標分二初標義二標名。
D17n8862_p0813a04║○初標義。
D17n8862_p0813a05║汝今修證佛三摩地（牒欲修真）於是本因元所亂想立
D17n8862_p0813a06║三漸次方得除滅（唯先息妄）如淨噐中除去毒蜜以諸
D17n8862_p0813a07║湯水并雜灰香洗滌其噐（喻上唯先息妄）後貯甘露（喻上佛三
D17n8862_p0813a08║摩地）。
D17n8862_p0813a09║此標示修真滅妄立行之義也汝今下▆▆▆
D17n8862_p0813b01║淨下是喻法中本因元所亂想者謂此十二顛
D17n8862_p0813b02║倒亂想乃世界顛倒無知覺無明薰如來藏法
D17n8862_p0813b03║爾具足十二顛倒此是不思議薰不思議變與
D17n8862_p0813b04║生俱有故曰本因元所立三漸次者立妙行滅
D17n8862_p0813b05║上元所亂想因亂想有本末故立妙行有淺深
D17n8862_p0813b06║從微而著自淺而深漸滅之次有三級故曰三
D17n8862_p0813b07║漸次喻中淨噐喻根中不生滅性此性雖為無
D17n8862_p0813b08║明所染自性本淨除去倒想而淨體自現故云
D17n8862_p0813b09║淨噐因本淨故可洗滌令淨若本不淨豈可洗
D17n8862_p0814a01║滌令淨哉毒蜜喻十二顛倒亂想湯水灰香喻
D17n8862_p0814a02║戒定慧三無漏學甘露喻十二聖位不思議佛
D17n8862_p0814a03║法即二轉依果是佛正受此標立行之義因要
D17n8862_p0814a04║滅妄故立妙行。
D17n8862_p0814a05║○二標名。
D17n8862_p0814a06║云何名為三種漸次（徵前立三漸次之名）一者修習除其𦔳
D17n8862_p0814a07║因二者真修刳其正性三者增進違其現業。
D17n8862_p0814a08║此徵明三漸次之名也一者修習標第一漸次
D17n8862_p0814a09║之名除其𦔳因釋修習之義謂修淨身心習學
D17n8862_p0814b01║除其十二顛倒之𦔳因故也即五種辛菜凢六
D17n8862_p0814b02║塵中有𦔳淫殺盜者皆是𦔳因能除此𦔳因即
D17n8862_p0814b03║超世界顛倒二者真修標第二漸次之名刳其
D17n8862_p0814b04║正性釋真修之義謂真實力進修淨身心刳盡
D17n8862_p0814b05║十二顛倒之正性故也正性者正是顛倒之本
D17n8862_p0814b06║性刳者搜剔淨盡無餘能刳盡正性即破眾生
D17n8862_p0814b07║顛倒此二漸次屬戒行為入真三摩地之方便
D17n8862_p0814b08║葢修真三昧本為超越世界眾生故須先除此
D17n8862_p0814b09║二顛倒因方能入真三摩地若不除此所修三
D17n8862_p0815a01║昧皆屬顛倒是須决定先除方為淨噐三者增
D17n8862_p0815a02║進標第三漸次之名違其現業釋增進之義謂
D17n8862_p0815a03║增進趨入真三摩地降伏六根現行不起根境
D17n8862_p0815a04║俱寂故也能違現業根境不偶即眾生世界二
D17n8862_p0815a05║俱觧脫此一漸次屬定慧二行正是修入真三
D17n8862_p0815a06║摩地十二聖位始終不出此一漸次但始終淺
D17n8862_p0815a07║深不同耳上總標已竟。
D17n8862_p0815a08║○二別釋分三初釋除𦔳因二釋刳正性三釋
D17n8862_p0815a09║違現業。
D17n8862_p0815b01║○初釋除𦔳因分三初徵起二詳釋三結成。
D17n8862_p0815b02║○初徵起。
D17n8862_p0815b03║云何𦔳因。
D17n8862_p0815b04║此徵起𦔳因因於何法𦔳生何事故徵之也。
D17n8862_p0815b05║○二詳釋分二初釋明所因二釋明能𦔳。
D17n8862_p0815b06║○初釋明所因分二初明疎因二明親因。
D17n8862_p0815b07║○初明疎因。
D17n8862_p0815b08║阿難如是世界十二類生不能自全依四食住（標）
D17n8862_p0815b09║所謂叚食觸食思食識食（釋明四食）是故佛說一切眾
D17n8862_p0816a01║生皆依食住（結明）。
D17n8862_p0816a02║此明𦔳因之因因於食故綂敘一切眾生不能
D17n8862_p0816a03║自全皆依食住以明有生不能免此世界顛倒
D17n8862_p0816a04║也言疎因者此食是通食後五辛是別食由食
D17n8862_p0816a05║故至於食五辛由食五辛故生淫恚是則五辛
D17n8862_p0816a06║親生淫恚如父此食如祖祖較父稍疎故此通
D17n8862_p0816a07║食為淫恚疎因正脉曰標必依食住者見界內
D17n8862_p0816a08║眾生身命慧命安危所係修習不可不知所揀
D17n8862_p0816a09║擇而戒斷也溫陵曰四食者人間叚食謂所食
D17n8862_p0816b01║必有分叚鬼神觸食但歆觸而飽禪天思食食
D17n8862_p0816b02║至或但思之而飽識天識食既無形色但以識
D17n8862_p0816b03║想○此中思食之思是心所即禪悅法喜之心
D17n8862_p0816b04║念能住身命故稱思食識食之識即心王以四
D17n8862_p0816b05║空天惟依識住故稱識食。
D17n8862_p0816b06║○二明親因。
D17n8862_p0816b07║阿難一切眾生食甘故生食毒故死（明食有損益為身命安危
D17n8862_p0816b08║所係）是諸眾生求三摩地當斷世間五種辛菜（由上既損
D17n8862_p0816b09║益於身亦損益於慧今五辛能損慧命故命先斷）。
D17n8862_p0817a01║此正示𦔳因之因因於五辛能𦔳生眾生顛倒
D17n8862_p0817a02║故教修真三摩地者先斷此五辛以淨身心養
D17n8862_p0817a03║慧命也阿難下明食有損益為身命安危所係
D17n8862_p0817a04║是諸下承上既有損益于色身亦有損益于慧
D17n8862_p0817a05║命此五辛能𦔳淫恚損慧命故當先斷而後可
D17n8862_p0817a06║求真三摩地孤山曰五辛者楞伽經云䓤蒜韮
D17n8862_p0817a07║薤興渠也應法師云興渠梵音訛也正云興宜
D17n8862_p0817a08║慈愍三藏云根如蘿葡出土辛臭慈愍冬至彼
D17n8862_p0817a09║土不見其苗此方無故不𮋒也上釋明所因已
D17n8862_p0817b01║竟。
D17n8862_p0817b02║○二釋明能𦔳分二初明𦔳生煩惱二明𦔳生
D17n8862_p0817b03║業報。
D17n8862_p0817b04║○初明𦔳生煩惱。
D17n8862_p0817b05║是五種辛熟食發淫生噉增恚。
D17n8862_p0817b06║此明五辛為煩惱𦔳因也文中雖但舉婬恚其
D17n8862_p0817b07║實該盡一切煩惱以婬恚能生種種過患故初
D17n8862_p0817b08║句指上五辛是所因之物下二句正明能𦔳之
D17n8862_p0817b09║實正脉曰此明五辛有發婬增恚之過熟食必
D17n8862_p0818a01║壯相火故發婬生噉必動肝氣故增恚佛智所
D17n8862_p0818a02║鑑不爽毫𨤲物性必然宜敬信而戒之。
D17n8862_p0818a03║○二明𦔳生業報分二初明𦔳生鬼道業報二
D17n8862_p0818a04║明𦔳生魔道業報。
D17n8862_p0818a05║○初明𦔳生鬼道業報。
D17n8862_p0818a06║如是世界食辛之人縱能宣說十二部經（標指食辛修慧
D17n8862_p0818a07║命者）十方天仙嫌其臭穢咸皆遠離（業能遠善）諸餓鬼等
D17n8862_p0818a08║因彼食次䑛其唇吻常與鬼住（業能近惡）福德日消長
D17n8862_p0818a09║無利益（𦔳生惡報）。
D17n8862_p0818b01║比明五辛為鬼道業報𦔳因也如是下標指不
D17n8862_p0818b02║斷五辛求三摩地修慧命者十方下出其不斷
D17n8862_p0818b03║五辛之過天仙是淨眾故嫌臭穢而遠離餓鬼
D17n8862_p0818b04║是殺儻故愛辛穢而相近此遠善近惡皆食辛
D17n8862_p0818b05║之業福德消無益長正明食辛之報此是現報
D17n8862_p0818b06║當來之報與後魔道俱同此中能宣說經明修
D17n8862_p0818b07║慧命天遠鬼近明損慧命因不斷五辛縱修不
D17n8862_p0818b08║成返損也正脉曰今見世人具齋戒者尚於食
D17n8862_p0818b09║辛之人多畏避之何况天仙餓鬼歆於不淨故
D17n8862_p0819a01║常親近天遠故福日消鬼近故長無益常見天
D17n8862_p0819a02║時疫癘世人咸謂辛能避瘟由經觀之斯葢招
D17n8862_p0819a03║瘟之端而世人業力所使顛倒滋禍如此不可
D17n8862_p0819a04║不知所警也。
D17n8862_p0819a05║○二明𦔳生魔道業報。
D17n8862_p0819a06║是食辛人修三摩地菩薩天仙十方善神不來守
D17n8862_p0819a07║護（業能遠正）大力魔王得其方便現作佛身來為說法
D17n8862_p0819a08║非毀禁戒讃婬怒癡（業能近邪）命終自為魔王眷屬受
D17n8862_p0819a09║魔福盡墮無間獄（食辛之報）。
D17n8862_p0819b01║此明五辛為生魔道業報之𦔳因也此節與前
D17n8862_p0819b02║科義同但文稍異及鬼魔之分也初二句指此
D17n8862_p0819b03║不斷五辛修三摩地者前說十二部經約慧說
D17n8862_p0819b04║此修三摩地約定說前慧非不求定此定非不
D17n8862_p0819b05║修慧是前後互出耳菩薩下揀過前止言天仙
D17n8862_p0819b06║此多出菩薩善神是前畧後詳前云遠離此言
D17n8862_p0819b07║不來守護亦是前後互明此菩薩善神既遠離
D17n8862_p0819b08║失護决不能成真三摩地此五辛能障聖道其
D17n8862_p0819b09║利害若此大力魔王下正明能𦔳生魔業及惡
D17n8862_p0820a01║報魔王揀異餓鬼鬼止能暗損福增罪魔力能
D17n8862_p0820a02║現身說法其害更大得其方便因無守護現身
D17n8862_p0820a03║說法毀戒讃婬等皆魔業命終下明因𦔳生魔
D17n8862_p0820a04║業必墮魔類之報及無間之極苦從如是世界
D17n8862_p0820a05║食辛之人至此明𦔳因之𦔳字謂此五辛雖非
D17n8862_p0820a06║婬殺盜等性惡而能𦔳生也其害與婬殺等可
D17n8862_p0820a07║不懼哉正脉曰毀讃者非禁戒繫縛為小乘讃
D17n8862_p0820a08║三毒無礙為大道上詳釋已竟。
D17n8862_p0820a09║○三結成。
D17n8862_p0820b01║阿難修菩提者（牒）永斷五辛（結義）是則名為第一增
D17n8862_p0820b02║進修行漸次（結名）。
D17n8862_p0820b03║此結成除其𦔳因為第一漸次也初句牒定脩
D17n8862_p0820b04║三摩地之人言菩提約果說以變文耳次句正
D17n8862_p0820b05║結决定要除𦔳因永斷即一除字是名下結漸
D17n8862_p0820b06║次之名問六塵中皆有能𦔳生婬殺盜妄者此
D17n8862_p0820b07║但約味塵言之何也謂世間婬聲妖色香觸邪
D17n8862_p0820b08║法能生人婬殺等心者人皆易知獨味塵損益
D17n8862_p0820b09║𦔳生婬殺等事人皆忽畧故佛約人所忽者明
D17n8862_p0821a01║之餘五塵人所易知者不言可曉此一漸次稍
D17n8862_p0821a02║清世界顛倒上釋除𦔳因已竟。
D17n8862_p0821a03║○二釋刳正性分三初徵起二詳釋三結成。
D17n8862_p0821a04║○初徵起。
D17n8862_p0821a05║云何正性。
D17n8862_p0821a06║此因前徵明𦔳因故復徵起正性以明其義方
D17n8862_p0821a07║知刳之也。
D17n8862_p0821a08║○二詳釋分二初釋明能刳行法二釋明已刳
D17n8862_p0821a09║利益。
D17n8862_p0821b01║○初釋明能刳行法分三初教示能刳淨行二
D17n8862_p0821b02║教示所刳觀法三教示進刳次第。
D17n8862_p0821b03║○初教示能刳淨行分二初正示清淨二返明
D17n8862_p0821b04║决定。
D17n8862_p0821b05║○初正示清淨分二初示能刳行名教令清淨
D17n8862_p0821b06║二示所刳正性釋明清淨。
D17n8862_p0821b07║○初示能刳行名教令清淨。
D17n8862_p0821b08║阿難如是眾生入三摩地要先嚴持清淨戒律。
D17n8862_p0821b09║此別釋刳正性之義先示能刳淨行之名教令
D17n8862_p0822a01║清淨也清淨即刳之也戒律即能刳淨行之名
D17n8862_p0822a02║示其名以明淨刳之義此中初二句指前除五
D17n8862_p0822a03║辛修三摩地者次二句承上入三摩地必欲超
D17n8862_p0822a04║出生死是須先要嚴持淨戒刳盡生死正因而
D17n8862_p0822a05║生死自空矣正脉曰此示定因戒生。
D17n8862_p0822a06║○二示所刳正性釋明清淨。
D17n8862_p0822a07║永斷婬心不飡酒肉以火淨食無噉生氣。
D17n8862_p0822a08║此示所刳正性釋明上嚴持清淨戒律之義也
D17n8862_p0822a09║此中永斷不飡無噉皆嚴持清淨之義即能刳
D17n8862_p0822b01║之行婬心酒肉生氣皆所刳正性觀其文但具
D17n8862_p0822b02║婬殺二性其實義該十二顛倒即此則知十二
D17n8862_p0822b03║顛倒不出婬殺盜妄四根本盡之矣又婬是生
D17n8862_p0822b04║死根本故首舉之圓覺經云眾生皆以婬欲而
D17n8862_p0822b05║正性命亦即此義酒能致亂以滋婬肉屬血氣
D17n8862_p0822b06║以滋殺故不宜食生氣者即無情有生活者此
D17n8862_p0822b07║以無情有生氣尚不可噉深示有情命者决無
D17n8862_p0822b08║可噉之理是戒殺之至也又永斷二字是直示
D17n8862_p0822b09║淨刳之義不飡無噉是曲盡淨刳之相又生氣
D17n8862_p0823a01║者似物性有主𦔳婬有主𦔳殺故以火淨絕其
D17n8862_p0823a02║性故稱淨食又俟高明裁之溫陵曰律中五果
D17n8862_p0823a03║皆須火淨示不噉生氣也上正示清淨已竟。
D17n8862_p0823a04║○二返明决定。
D17n8862_p0823a05║阿難是脩行人若不斷婬及與殺生出三界者無
D17n8862_p0823a06║有是處。
D17n8862_p0823a07║此以返成正也初句仍指前入三摩地者修行
D17n8862_p0823a08║人是變文也若不下是返前永斷以不斷婬殺
D17n8862_p0823a09║必不能出三界成上入三摩地者决定要嚴持
D17n8862_p0823b01║戒律永斷婬殺方能出生死是此以返明上永
D17n8862_p0823b02║斷為决定明誨上教示能刳淨行已竟。
D17n8862_p0823b03║○二教示所刳觀法。
D17n8862_p0823b04║當觀婬欲猶如毒蛇如見怨賊。
D17n8862_p0823b05║此承上已示能刳淨行恕不能刳故示之以觀
D17n8862_p0823b06║法使知其利害若此自生遠離之心也唯觀婬
D17n8862_p0823b07║欲者謂四根本中此一習是生死親因自有生
D17n8862_p0823b08║死以來纒眠無間積深濃厚最難頓斷似此非
D17n8862_p0823b09║觀力不能降伏故偏示之又似十二顛倒皆依
D17n8862_p0824a01║婬欲一倒為根蒂何也以婬為生死親因有生
D17n8862_p0824a02║則有十二倒想若無有生則一切倒想依何而
D17n8862_p0824a03║立是則一切倒想依於有生有生依於婬欲是
D17n8862_p0824a04║婬欲為十二倒想之根蒂實矣根蒂若無枝葉
D17n8862_p0824a05║自盡唯觀婬欲是總一切倒想也如毒蛇怨賊
D17n8862_p0824a06║者以婬愛難捨故以可畏可懼之觀破之溫陵
D17n8862_p0824a07║曰如毒蛇怨賊者能害法身損慧命故。
D17n8862_p0824a08║○三教示進刳次第。
D17n8862_p0824a09║先持聲聞四棄八棄執身不動（先淺）後行菩薩清淨
D17n8862_p0824b01║律儀執心不起（後深）。
D17n8862_p0824b02║此承上既示觀法深知婬欲等惡毒當斷故示
D17n8862_p0824b03║之進斷次第也先淺後深從麄至細是進刳之
D17n8862_p0824b04║次第即事非頓除因次第盡也正脉曰此處方
D17n8862_p0824b05║全該四重四棄即婬殺盜妄而尼加觸八覆隨
D17n8862_p0824b06║亦多防婬執身謂禁七支猶麄下進菩薩律儀
D17n8862_p0824b07║方細凖前道塲中說菩薩亦但於四重律從心
D17n8862_p0824b08║止絕一念不生為細非三千八萬也上釋明能
D17n8862_p0824b09║刳行法已竟。
D17n8862_p0825a01║○二釋明已刳利益分二初觧脫世間業報益
D17n8862_p0825a02║二成就出世功德益。
D17n8862_p0825a03║○初觧脫世間業報益。
D17n8862_p0825a04║禁戒成就則於世間永無相生相殺之業偷劫不
D17n8862_p0825a05║行無相負累亦於世間不還𪧐債。
D17n8862_p0825a06║此明已刳行成益中觧脫世間業報益也初句
D17n8862_p0825a07║承上永斷婬心等即嚴持清淨戒律則於下正
D17n8862_p0825a08║明利益婬心刳盡則無相生之業殺心刳盡則
D17n8862_p0825a09║無相殺之業生殺是報業是婬殺二行此脫婬
D17n8862_p0825b01║殺業報偷劫不行等明脫偷心業報初二句脫
D17n8862_p0825b02║業次二句脫報前永斷正性中畧此一行故此
D17n8862_p0825b03║詳出偷劫之名正脉曰偷謂竊取劫謂強取無
D17n8862_p0825b04║負累者無負債之業累也約位言之此應在圓
D17n8862_p0825b05║家觀行之中即別十信而小七贒也。
D17n8862_p0825b06║○二成就出世功德益。
D17n8862_p0825b07║是清淨人脩三摩地父母肉身不須天眼自然觀
D17n8862_p0825b08║見十方世界覩佛聞法親奉聖旨得大神通遊十
D17n8862_p0825b09║方界𪧐命清淨得無艱險。
D17n8862_p0826a01║此明已刳行成益中成就出世功德益也初二
D17n8862_p0826a02║句仍指前嚴持清淨戒律者又前益云禁戒成
D17n8862_p0826a03║就依行言此云是清淨人指人言是人法互舉
D17n8862_p0826a04║又前脫世間因果故但言禁戒此明出世智通
D17n8862_p0826a05║須是戒定相資故云脩三摩地父母下正明利
D17n8862_p0826a06║益父母肉身二句謂即此現身肉眼不待後報
D17n8862_p0826a07║天眼即七卷中云是善男子即此父母所生肉
D17n8862_p0826a08║身不得心通十方如來便為妄語是也觀界遙
D17n8862_p0826a09║見依報無礙覩佛遙見正報無礙此屬天眼通
D17n8862_p0826b01║聞法亦是遙聞諸佛說法此是天耳通親奉聖
D17n8862_p0826b02║㫖等三句即游歷十方親近諸佛此屬神境通
D17n8862_p0826b03║𪧐命清淨二句屬𪧐命通得無艱險即成上清
D17n8862_p0826b04║淨之義謂𪧐命了知得無障礙此於六通中畧
D17n8862_p0826b05║他心漏盡二通義必具之或漏盡不能速得而
D17n8862_p0826b06║他心與𪧐命可並通逹或𨼆於得無艱險一句
D17n8862_p0826b07║以知他心無礙即無艱險正脉曰肉眼見十方
D17n8862_p0826b08║界即色隂𥁞相後文云十方洞開無復幽暗是
D17n8862_p0826b09║也按位當在初信齊小初果次四句受隂𥁞相
D17n8862_p0827a01║後文云去住自由無復留礙又云得意生身隨
D17n8862_p0827a02║往無礙今言覩佛聞法等即隨往無礙也按位
D17n8862_p0827a03║當在二三兩信齊小二果末二句想隂𥁞相後
D17n8862_p0827a04║文云於覺明心如去塵垢一倫生死首尾圓照
D17n8862_p0827a05║今言𪧐命清淨則明去塵垢而照生死也又言
D17n8862_p0827a06║得無艱險者既以徹通𪧐命除己願力永不誤
D17n8862_p0827a07║入惡趨所謂離諸生死險惡道故按位當在四
D17n8862_p0827a08║五兩信對小三果正觀曰世之仙人能伏欲即
D17n8862_p0827a09║發五通矧茲永絕耶即法華六根清淨位也上
D17n8862_p0827b01║釋明已竟。
D17n8862_p0827b02║○三結成。
D17n8862_p0827b03║是則名為第二增進修行漸次。
D17n8862_p0827b04║此指上刳盡婬殺等正性成就淨戒及觧脫智
D17n8862_p0827b05║通等益以結第二漸次之名也別前𦔳因故云
D17n8862_p0827b06║第二此刳正性永絕生死因果即滅除眾生顛
D17n8862_p0827b07║倒上釋刳正性已竟。
D17n8862_p0827b08║○三釋違現業分三初徵起二釋明三結成。
D17n8862_p0827b09║○初徵起。
D17n8862_p0828a01║云何現業。
D17n8862_p0828a02║此徵現業也其三次徵文不言除刳違但徵所
D17n8862_p0828a03║除所刳所違者以除刳違是能滅法大意頗同
D17n8862_p0828a04║易知而𦔳因正性等色心差別不同故須徵明
D17n8862_p0828a05║而分剖方知故也又徵所必從能發明是不待
D17n8862_p0828a06║徵而自明矣。
D17n8862_p0828a07║○二詳釋分二初明能違行相二明已違境界。
D17n8862_p0828a08║○初明能違行相分二初牒明前行相二正明
D17n8862_p0828a09║違現業。
D17n8862_p0828b01║○初牒明前行相。
D17n8862_p0828b02║阿難如是清淨持禁戒人心無貪婬（牒明脫世間業報）於
D17n8862_p0828b03║外六塵不多流逸（牒明成出世功德）。
D17n8862_p0828b04║此正牒前刳正性亦攝𦔳因若不除𦔳因亦不
D17n8862_p0828b05║得名清淨持禁戒故也初二句指前持禁戒人
D17n8862_p0828b06║心無貪婬下依清淨人牒清淨行依此淨行進
D17n8862_p0828b07║成違現業之勝行又心無貪婬止明清淨禁戒
D17n8862_p0828b08║末二句是明入三摩地以非定不能攝流逸之
D17n8862_p0828b09║心是則此總牒前戒定二行之相又此唯言貪
D17n8862_p0829a01║婬者有二義一舉一以攝餘故二示婬為十二
D17n8862_p0829a02║顛想之首故不多流逸者謂非全不流逸以初
D17n8862_p0829a03║攝心有間斷故。
D17n8862_p0829a04║○二正明違現業。
D17n8862_p0829a05║因不流逸（承）旋元自歸（違）塵既不緣（明上不流逸）根無
D17n8862_p0829a06║所偶（明上自歸）返流全一（總按旋歸不偶）六用不行（結成現業盡違）。
D17n8862_p0829a07║此正明違現業之行相也初句承前次句正是
D17n8862_p0829a08║違行謂因不流逸於前塵則根自旋歸本元此
D17n8862_p0829a09║二句即根塵兩分自歸之自字即示離塵獨根
D17n8862_p0829b01║而歸又上句即脫粘亡所下句即內伏入流又
D17n8862_p0829b02║旋元之旋字即前云汝今欲逆生死欲流之逆
D17n8862_p0829b03║字元字即前云返窮流根之根字是則此一句
D17n8862_p0829b04║正是能違之行塵既不緣二句是依此旋元自
D17n8862_p0829b05║歸一句發明所違之義謂根既逆流自歸不去
D17n8862_p0829b06║緣塵則根無所對之境無對則根塵互失是則
D17n8862_p0829b07║一自旋元則根塵俱冺上二句根塵始離此二
D17n8862_p0829b08║句方根塵俱不生又塵既不緣即動靜二相了
D17n8862_p0829b09║然不生根無所偶即聞所聞盡是也返流全一
D17n8862_p0830a01║二句是依上根塵不生之義結示違現業之相
D17n8862_p0830a02║返流按上旋元自歸全一按上根塵不偶是返
D17n8862_p0830a03║六和合之欲流全歸一精明之本體按定全一
D17n8862_p0830a04║不偶下句方結示現業盡違故曰六用不行前
D17n8862_p0830a05║心無貪婬止斷欲界九品思惑位齊三果此六
D17n8862_p0830a06║用不行已斷盡界內思惑位齊四果小乘極證
D17n8862_p0830a07║惟此止矣前云雖得六銷猶未忘一是也又此
D17n8862_p0830a08║中旋字返字不偶不行即違字曰流曰根曰六
D17n8862_p0830a09║用皆現業是也現業即六根現行上明能違行
D17n8862_p0830b01║相已竟。
D17n8862_p0830b02║○二明已違境界分二初明顛倒不生境界二
D17n8862_p0830b03║明真三摩地境界。
D17n8862_p0830b04║○初明顛倒不生境界分二初明世界顛倒麄
D17n8862_p0830b05║重不生二明眾生顛倒麄重不生。
D17n8862_p0830b06║○初明世界顛倒麄重不生。
D17n8862_p0830b07║十方國土皎然清淨譬如瑠璃內懸明月。
D17n8862_p0830b08║此明現業既違之益所現世界淨妙之境也初
D17n8862_p0830b09║二句是法下二句是喻瑠璃明月喻上皎然清
D17n8862_p0831a01║淨之義葢六塵本是一真妙境由根去分別故
D17n8862_p0831a02║成麄重有漏之塵相今根既旋元不去緣塵而
D17n8862_p0831a03║塵自淨妙故曰十方國土皎然清淨等此即世
D17n8862_p0831a04║界麄重顛倒不生之相。
D17n8862_p0831a05║○二明眾生顛倒麄重不生。
D17n8862_p0831a06║身心快然妙圓平等獲大安穩。
D17n8862_p0831a07║此明現業既違之益得身心圓妙之境也初句
D17n8862_p0831a08║是標次二句是釋上快然之義葢眾生身心本
D17n8862_p0831a09║是常住真性與萬物同體平等無諸障礙由妄
D17n8862_p0831b01║見分別故見有彼有此有憎有愛橫生種種顛
D17n8862_p0831b02║倒今塵不引根根自歸性性體妙圓物我平等
D17n8862_p0831b03║故曰身心快然快然者即物我無障礙故也即
D17n8862_p0831b04║見思麄重淨盡一切通利也妙圓平等者物我
D17n8862_p0831b05║無壞無雜曰妙物我無欠無餘曰圓物我無二
D17n8862_p0831b06║無別曰平等由此妙圓平等見思不起故獲大
D17n8862_p0831b07║安隱此即眾生麄重顛倒不生之相上明顛倒
D17n8862_p0831b08║不生境界已竟。
D17n8862_p0831b09║○二明真三摩地境界分二初得果地覺為因
D17n8862_p0832a01║地心二依因地心圓果地覺。
D17n8862_p0832a02║○初得果地覺為因地心。
D17n8862_p0832a03║一切如來密圓淨妙皆現其中（得果地覺）是人即獲無
D17n8862_p0832a04║生法忍（為因地心）。
D17n8862_p0832a05║此明承上顛倒不生斯則如來真三摩地之境
D17n8862_p0832a06║也一切如來是果人密圓妙淨是果地人所證
D17n8862_p0832a07║圓滿覺體皆現其中者皆字照上一切如來現
D17n8862_p0832a08║其中即現行人妙圓平等身心之中葢一切如
D17n8862_p0832a09║來所證法身果覺徧一切處有情無情無有間
D17n8862_p0832b01║斷但眾生身心不妙不圓故與如來覺體相背
D17n8862_p0832b02║故不現耳今由自己身心妙圓平等與如來密
D17n8862_p0832b03║圓淨妙相應故當處顯現有云苟無煩惱等病
D17n8862_p0832b04║法身當處現前是也上妙圓平等是行人身心
D17n8862_p0832b05║轉變屬智此密圓淨妙是如來所證極果是理
D17n8862_p0832b06║上智雖妙圓是生滅性此理本有是不生滅性
D17n8862_p0832b07║行人見此性現方悟無生故曰是人即獲無生
D17n8862_p0832b08║法忍是人指上顛倒不生之人無生法即如來
D17n8862_p0832b09║密圓淨妙覺體本無生滅故名無生法忍字乃
D17n8862_p0833a01║依此無生法所生之智即前妙圓平等之心深
D17n8862_p0833a02║忍安住此無生法不疑不異故是智從理得名
D17n8862_p0833a03║也此忍即因地心得此因地心然後圓成果地
D17n8862_p0833a04║脩證者經說入地方得無生忍華嚴經說等覺
D17n8862_p0833a05║後方證今經信前即獲此忍諸說不同何也葢
D17n8862_p0833a06║彼說脩證無生忍故說入地等覺後方得今經
D17n8862_p0833a07║明悟無生忍故信前即獲此忍如不獲此忍何
D17n8862_p0833a08║以成信是則十信皆此無生法忍差別分位一
D17n8862_p0833a09║悟此忍則世界眾生一切名相悉皆空寂後文
D17n8862_p0833b01║云理則頓悟乘悟併銷是也彼入地等覺後之
D17n8862_p0833b02║無生與此忍是一體但此方初信彼乃脩進圓
D17n8862_p0833b03║證是則脩證無別所得但脩證最初所悟之理
D17n8862_p0833b04║又此無生法名密圓淨妙者即情噐生佛共此
D17n8862_p0833b05║一心無間曰密無欠曰圓無雜曰淨無壞曰妙
D17n8862_p0833b06║此以如來密圓淨妙之體現於行人妙圓平等
D17n8862_p0833b07║心中行人妙圓平等之心安於如來密圓淨妙
D17n8862_p0833b08║覺中是智理𡨋一故名真三摩地獲無生忍正
D17n8862_p0833b09║脉曰此即前云生滅滅已寂滅現前但彼約自
D17n8862_p0834a01║心此約佛理二義平等也此當十信相似慈雲
D17n8862_p0834a02║覆𣵀槃海葢圓頓理融故今似位全似地上也。
D17n8862_p0834a03║○二依因地心圓果地覺。
D17n8862_p0834a04║從是漸脩隨所發行安立聖位。
D17n8862_p0834a05║此承上無生忍為因地心而圓成果地脩證也
D17n8862_p0834a06║從是之是字指上無生忍即如來密圓淨妙之
D17n8862_p0834a07║體漸脩者謂從是無生因地而漸造究竟果地
D17n8862_p0834a08║又從是即依理而發行即事非頓除因次第盡
D17n8862_p0834a09║隨所發行二句是依漸脩二字分別次第淺深
D17n8862_p0834b01║以安立五十五聖位之名是因漸脩故有次第
D17n8862_p0834b02║因次第故有前後聖位差別此二句始於十信
D17n8862_p0834b03║終於等妙懸示一切聖位不出此真三摩地漸
D17n8862_p0834b04║脩之行又此漸脩與前頓現理事并入故稱真
D17n8862_p0834b05║三摩地又此正荅阿難所問至何漸次得脩行
D17n8862_p0834b06║目上釋明已竟。
D17n8862_p0834b07║○三結成。
D17n8862_p0834b08║是則名為第三增進脩行漸次。
D17n8862_p0834b09║此結違現業漸次之名也此三漸次初曰除次
D17n8862_p0835a01║曰刳後曰違者以五辛屬外塵浮淺易斷故曰
D17n8862_p0835a02║除但拂去而已以婬殺等屬內心積習深密難
D17n8862_p0835a03║㧞故須着力𭃰刳方盡故曰刳以六根現行元
D17n8862_p0835a04║是精明流逸之光此光非心非色不可遣除但
D17n8862_p0835a05║禁止不流逸返本還源而已故曰違又此除刳
D17n8862_p0835a06║違三字即前滅妄名真一滅字也次又云汝今
D17n8862_p0835a07║修證佛三摩地於是本因元所亂想立三漸次
D17n8862_p0835a08║方得滅除方證下文所言一切聖位但名真二
D17n8862_p0835a09║字而已上發明滅妄妙行已竟。
D17n8862_p0835b01║○二詳示名真聖位分九初明乾慧地二明十
D17n8862_p0835b02║信位三明十住位四明十行位五明十向位六
D17n8862_p0835b03║明加行位七明十地位八明等覺位九明妙覺
D17n8862_p0835b04║位。
D17n8862_p0835b05║○初明乾慧地分二初牒前行以明乾二明本
D17n8862_p0835b06║位以顯慧。
D17n8862_p0835b07║○初牒前行以明乾。
D17n8862_p0835b08║阿難是善男子欲愛乾枯根境不偶現前殘質不
D17n8862_p0835b09║復續生。
D17n8862_p0836a01║此牒前行以明欲習初乾之義也欲愛乾枯牒
D17n8862_p0836a02║前已刳正性根境不偶牒前能違現業此二句
D17n8862_p0836a03║明因乾現前殘質謂果縛猶存不復續生謂子
D17n8862_p0836a04║縛已盡此二句明果乾即三界因亡四生果䘮
D17n8862_p0836a05║正觀曰不因六根所起新業故此生報盡不復
D17n8862_p0836a06║續生正脉曰續生以根境為因欲愛為緣乾枯
D17n8862_p0836a07║不偶則因緣雙絕果報無托故不受後有也。
D17n8862_p0836a08║○二明本位以顯慧。
D17n8862_p0836a09║執心虛明純是智慧慧性明圓鎣十方界（義）乾有
D17n8862_p0836b01║其慧（按上義）名乾慧地（結名）欲習初乾未與如來法流
D17n8862_p0836b02║水接（重釋乾義）。
D17n8862_p0836b03║此承前欲乾以生慧而成乾慧之位也初二句
D17n8862_p0836b04║乃前身心快然等一叚即眾生顛倒轉為虛明
D17n8862_p0836b05║智慧執心之執字即前違現業之違字由違止
D17n8862_p0836b06║現行之心不與境接故虛淨由虛淨故生明明
D17n8862_p0836b07║熾成慧故曰執心虛明等次二句乃前十方國
D17n8862_p0836b08║土皎然清淨等一叚即世界顛倒化為智慧光
D17n8862_p0836b09║明以此身心世界內外虛明純是智慧故名乾
D17n8862_p0837a01║慧地由此位生起一切聖位故曰地欲習初乾
D17n8862_p0837a02║等重釋明乾字之義有二一竭盡欲習為乾二
D17n8862_p0837a03║未接法流亦為乾此合前刳正性違現業二行
D17n8862_p0837a04║成此一位至身心快然妙圓平等獲大安隱止
D17n8862_p0837a05║以未接如來法流水故也此位已含常途十信
D17n8862_p0837a06║至後一切如來密圓淨妙皆現其中等即入初
D17n8862_p0837a07║信以接法流水故正觀曰無着曰虛不昧曰明
D17n8862_p0837a08║執者謂以定力執持此心內不着空外不涉緣
D17n8862_p0837a09║內外無着真元自著故純是智慧正脉曰執者
D17n8862_p0837b01║二執惑盡雙空智純也孤山說乾慧合十信為
D17n8862_p0837b02║是後十信位為初住開出理無可疑。
D17n8862_p0837b03║○二十信位分十初信心二念心三精進心四
D17n8862_p0837b04║慧心五定心六不退心七護法心八回向心九
D17n8862_p0837b05║戒心十願心。
D17n8862_p0837b06║○初信心。
D17n8862_p0837b07║即以此心（乾慧心）中中流入圓妙開敷（一切如來密圓淨妙皆現
D17n8862_p0837b08║其中）從真妙圓（如來密圓）重發真妙（即獲無生法忍）妙信常住（牒上
D17n8862_p0837b09║真妙）一切妄想滅盡無餘（即十二生滅亂想）中道純真名信
D17n8862_p0838a01║心住（結名）。
D17n8862_p0838a02║此明十信位第一信心也初句躡前乾慧心次
D17n8862_p0838a03║句即乾慧心中生起加行增進深入上一中字
D17n8862_p0838a04║即乾慧心不住空不住有即中道觀下一中字
D17n8862_p0838a05║即乾慧心所觀理非空非有即中道諦以中道
D17n8862_p0838a06║觀觀中道理念念深入故曰中中流入由乾慧
D17n8862_p0838a07║加行深入故一切如來密圓淨妙皆現其中故
D17n8862_p0838a08║曰妙圓開敷圓妙即密圓淨妙開敷即皆現其
D17n8862_p0838a09║中此二句即乾慧心接法流水也從真妙圓二
D17n8862_p0838b01║句即依此密圓淨妙之真理重發起真智故曰
D17n8862_p0838b02║重發真妙此即轉乾慧成妙慧也此真妙即前
D17n8862_p0838b03║獲無生法忍之忍字由真理生起此真妙真圓
D17n8862_p0838b04║之慧此慧仍照此理深忍樂欲專注不移故曰
D17n8862_p0838b05║妙信常住此句即牒上真妙二字一切妄想二
D17n8862_p0838b06║句是明上妙信常住之相謂由妙信常住真理
D17n8862_p0838b07║之中則不見有少法生亦不見有少法滅垢淨
D17n8862_p0838b08║增减一切妄想悉皆不見故曰滅盡無餘末二
D17n8862_p0838b09║句結名中道即妙信常住純真即妄滅無餘此
D17n8862_p0839a01║句按定上義下句方結名故曰名信心住信者
D17n8862_p0839a02║即不疑不異義𠃔從願樂義若論十信位總是
D17n8862_p0839a03║一無生忍此位初見無生深忍樂欲安住不移
D17n8862_p0839a04║故獨標信心之名後九心亦同是此忍漸入漸
D17n8862_p0839a05║深故立名不同又則此位并前乾慧通是第三
D17n8862_p0839a06║漸次之行乾慧通前二漸次但乾欲習所生之
D17n8862_p0839a07║慧尚未入真三摩地此信唯第三行已獲無生
D17n8862_p0839a08║忍始入真三摩地後五十五位皆資此無生忍
D17n8862_p0839a09║亦不出此第三增進之行又此位即轉二顛倒
D17n8862_p0839b01║因成理智二妙圓也正脉曰此五根中信根也。
D17n8862_p0839b02║○二念心。
D17n8862_p0839b03║真信明了一切圓通隂處界三不能為礙如是乃
D17n8862_p0839b04║至過去未來捨身受身一切習氣皆現在前是善
D17n8862_p0839b05║男子皆能憶念得無遺忘名念心住。
D17n8862_p0839b06║此明信位中第二念心也初句躡前位次句標
D17n8862_p0839b07║本位一切圓通者由前位真信妙圓明了無惑
D17n8862_p0839b08║深忍無生一切分別妄想滅盡無餘故隂處界
D17n8862_p0839b09║三過去未來悉無分別圓明一念故曰一切圓
D17n8862_p0840a01║通隂處下是發明圓通之相隂處界三總是一
D17n8862_p0840a02║界字過去未來總是一世字是明世界不能為
D17n8862_p0840a03║礙捨身受身三句總是明眾生不能為礙此以
D17n8862_p0840a04║世界眾生二倒無礙發明上一切圓通之相是
D17n8862_p0840a05║善男子下以義結名是善男子指一切圓通之
D17n8862_p0840a06║菩薩由世界無礙故積習皆現在前由多劫現
D17n8862_p0840a07║於一念明歷不忘故名念心住此由忍力虚明
D17n8862_p0840a08║圓照一切又此即轉二顛入圓通之妙也又前
D17n8862_p0840a09║位忍真滅妄此位智明惑現由皆現故能盡除
D17n8862_p0840b01║也正脉曰問入住菩薩何有捨受之事答圓頓
D17n8862_p0840b02║人不取變易常於分叚得大自在故也此屬𪧐
D17n8862_p0840b03║命漏盡二通五根中念根故結念心又前位是
D17n8862_p0840b04║深信本有佛性此位是憶念近習種性此二位
D17n8862_p0840b05║所以別也。
D17n8862_p0840b06║○三精進心。
D17n8862_p0840b07║妙圓純真真精發化無始習氣通一精明惟以精
D17n8862_p0840b08║明進趨真淨名精進心。
D17n8862_p0840b09║此信位第三精進心也初二句躡前信心轉勝
D17n8862_p0841a01║轉精初句正躡信心次句明信心轉勝以成本
D17n8862_p0841a02║位謂由信心純真故念念開敷轉勝更為真精
D17n8862_p0841a03║次二句躡前念心轉明轉精初句正躡念心次
D17n8862_p0841a04║句明念心轉明以成本位謂由念心圓明發變
D17n8862_p0841a05║轉化無始習氣同一精明智體又真精發化轉
D17n8862_p0841a06║能發化智愈精通一精明轉所發化習成智是
D17n8862_p0841a07║上二心轉勝以入精惟以下按上真精之智復
D17n8862_p0841a08║趨真淨之理以結精進之名此位是轉二顛成
D17n8862_p0841a09║智理精淨也前位習氣始現念心與習能所歷
D17n8862_p0841b01║然此位習氣與念心通一精明無能所相正脉
D17n8862_p0841b02║曰葢精明即菩提體亦如如智體真淨即𣵀槃
D17n8862_p0841b03║體亦如如理體今言精明而進趨真淨即以如
D17n8862_p0841b04║如智契如如理矣此五根中進根也。
D17n8862_p0841b05║○四慧心。
D17n8862_p0841b06║心精現前純以智慧名慧心住。
D17n8862_p0841b07║此信位第四慧心也初句躡前位心精者由無
D17n8862_p0841b08║始習氣通一精明無妄相雜故曰心精現前純
D17n8862_p0841b09║以智慧者純字應上精字由心精無雜轉明轉
D17n8862_p0842a01║照故曰純以智慧末句結名此唯轉智即轉眾
D17n8862_p0842a02║生顛倒成智慧之妙也上位習氣方轉成精明
D17n8862_p0842a03║此位精明轉熾智𦦨圓照故名慧心此無生忍
D17n8862_p0842a04║精明圓照之相又前乾慧云純是智慧唯竭欲
D17n8862_p0842a05║愛乃破妄之慧如日破暗此云純以智慧已竭
D17n8862_p0842a06║種習乃照真之慧如日照空前云是即生起義
D17n8862_p0842a07║此云以即運用義正脉曰此五根中慧根也。
D17n8862_p0842a08║○五定心。
D17n8862_p0842a09║執持智明周徧寂湛寂妙常凝名定心住。
D17n8862_p0842b01║此信位第五定心也初句即本位定心執持前
D17n8862_p0842b02║位慧心以標定之功用葢智慧若無定力執持
D17n8862_p0842b03║即流入分別散動之境照而返晦即失其慧有
D17n8862_p0842b04║定力執持寂而常照照愈發明次二句發明上
D17n8862_p0842b05║執持之相周徧寂湛者謂由定力執持智明圓
D17n8862_p0842b06║照身心世界一切空寂此即圓定之相寂妙常
D17n8862_p0842b07║凝者謂由定力執持智明若出若入無有散動
D17n8862_p0842b08║此即恒定之相末句結名此即無生智忍明照
D17n8862_p0842b09║愈寂之相此即轉眾生顛倒成大定之妙也前
D17n8862_p0843a01║位慧此位定二相易明正脉曰此五根中定根
D17n8862_p0843a02║也。
D17n8862_p0843a03║○六不退心。
D17n8862_p0843a04║定光發明明性深入惟進無退名不退心。
D17n8862_p0843a05║此信位第六不退心也此位即前定慧二心互
D17n8862_p0843a06║相資發轉深之行初句明定生慧謂心既澄凝
D17n8862_p0843a07║理自此現次句明慧生定謂慧既明徹定愈深
D17n8862_p0843a08║入三句牒上定慧互資互無退失末句結名前
D17n8862_p0843a09║精進心方通妄習成一精明着力方進故名精
D17n8862_p0843b01║進此位即精明智體轉明轉寂轉寂轉明惟進
D17n8862_p0843b02║無退故名不退此即無生智忍明靜深入之相
D17n8862_p0843b03║此亦轉眾生顛倒成定慧均等之妙也正脉曰
D17n8862_p0843b04║自此以下屬五力如果木結根既久有不可㧞
D17n8862_p0843b05║之力用此精進力也。
D17n8862_p0843b06║○七護法心。
D17n8862_p0843b07║心進安然保持不失十方如來氣分交接名護法
D17n8862_p0843b08║心。
D17n8862_p0843b09║此信位第七護法心也初二句承前位惟進無
D17n8862_p0844a01║退一句之義心進者謂前惟進之進不是事行
D17n8862_p0844a02║乃自心密契於理寂照雙流之精進安然者明
D17n8862_p0844a03║上進字是寂照互資不覺用力保持不失者即
D17n8862_p0844a04║定慧互相保持故互不退失次二句明本位十
D17n8862_p0844a05║方如來氣分交接有二義一氣分即如來密圓
D17n8862_p0844a06║淨妙之心由定慧均持與如來究竟真心寂照
D17n8862_p0844a07║相合故曰交接此以智合理二氣分即如來五
D17n8862_p0844a08║分法身之智由定慧均等與如來究竟妙覺寂
D17n8862_p0844a09║照相合亦是氣分交接此以智合智末句結名
D17n8862_p0844b01║此以菩薩之智與如來理智相合不背故名護
D17n8862_p0844b02║法心護即交接法即如來氣分由定慧交接如
D17n8862_p0844b03║來氣分故前位定慧互資不退此位定慧與果
D17n8862_p0844b04║不相背此二位淺深不同此即無生智忍明靜
D17n8862_p0844b05║深入與如來密圓淨妙理智𡨋合之相前乾慧
D17n8862_p0844b06║云未與如來法流水接入信十位皆與如來法
D17n8862_p0844b07║流水接於此位明言方證矣此轉二倒成護法
D17n8862_p0844b08║之妙也正脉曰此定力也葢進安已成定力故
D17n8862_p0844b09║也。
D17n8862_p0845a01║○八回向心。
D17n8862_p0845a02║覺明保持能以妙力回佛慈光向佛安住猶如雙
D17n8862_p0845a03║鏡光明相對其中妙影重重相入名回向心。
D17n8862_p0845a04║此信位第八回向心也初句躡前位即定慧互
D17n8862_p0845a05║資護法之心故云覺明保持次句即本位之行
D17n8862_p0845a06║承前位定慧相資而定慧轉妙以成此位之行
D17n8862_p0845a07║回佛慈光下明本位之相慈光即前氣分前位
D17n8862_p0845a08║因心果覺方交接㳷令此位即因果互相涉入
D17n8862_p0845a09║囬佛慈光二句謂以定慧妙力觀佛氣分不從
D17n8862_p0845b01║外來由自己定慧現起是佛慈光即是自心故
D17n8862_p0845b02║曰回佛慈光應補云向於自心又觀自己定慧
D17n8862_p0845b03║不外果覺由佛妙體開發是自因心即佛果體
D17n8862_p0845b04║亦應補云回自心光向佛安住此二句中補此
D17n8862_p0845b05║二句其義方足又上句回佛向自自心同佛下
D17n8862_p0845b06║句回自向佛佛同自心心佛既同故如雙鏡對
D17n8862_p0845b07║照傳輝無盡其中妙影重重相入者以二鏡相
D17n8862_p0845b08║對傳輝不盡之相喻明因心果覺回向涉入因
D17n8862_p0845b09║中有無限之果果中有無限之因重重無盡之
D17n8862_p0846a01║義末句結名此無生智忍與如來果體相同相
D17n8862_p0846a02║涉之相此轉二倒成圓融之妙也正脉曰此五
D17n8862_p0846a03║力中慧力也。
D17n8862_p0846a04║○九戒心。
D17n8862_p0846a05║心光密回獲佛常凝無上妙淨安住無為得無遺
D17n8862_p0846a06║失名戒心住。
D17n8862_p0846a07║此信位第九戒心也初二句躡前位心光即因
D17n8862_p0846a08║心密回即互相涉入之妙力獲佛即果覺常凝
D17n8862_p0846a09║即因果妙影無壞無雜之定力次二句明本位
D17n8862_p0846b01║無上妙淨即前妙影重重以因果㳷同無有高
D17n8862_p0846b02║下曰無上以重重涉入不可思議曰妙此是心
D17n8862_p0846b03║光定境不屬塵相曰淨安住無為者即以觀力
D17n8862_p0846b04║不見無上妙淨之相一一皆真空實際安住於
D17n8862_p0846b05║大寂滅海故曰安住無為若不安住無為真空
D17n8862_p0846b06║即屬生滅幻影即有散失以安住無為則無散
D17n8862_p0846b07║失故曰得無遺失末句結名以無為無漏故名
D17n8862_p0846b08║戒心此無生智忍妙入無為真空此轉二倒成
D17n8862_p0846b09║性戒之妙也正脉曰此五力中信力以奉戒依
D17n8862_p0847a01║於篤信故。
D17n8862_p0847a02║○十願心。
D17n8862_p0847a03║住戒自在能游十方所去隨願名願心住。
D17n8862_p0847a04║此信位中第十願心也初句躡前位以安住無
D17n8862_p0847a05║為性戒無往而非自心故曰自在次二句明本
D17n8862_p0847a06║位由性戒自在無礙故能游歷十方去住隨願
D17n8862_p0847a07║隨願即自在義又隨願即供佛利生之願也末
D17n8862_p0847a08║句結名此即無生智忍滿足之相斯轉二倒成
D17n8862_p0847a09║依正自在之妙也此十信位總一無生智忍由
D17n8862_p0847b01║此智忍深忍於理理又軌生此忍是因心果覺
D17n8862_p0847b02║相對相資轉明轉淨轉深轉妙故分十心初由
D17n8862_p0847b03║忍智深信曰信心次由忍念明記曰念心復由
D17n8862_p0847b04║忍力增進曰精進心再由忍性圓明曰慧心又
D17n8862_p0847b05║由忍執不散曰定心重由忍進不息曰不退心
D17n8862_p0847b06║更由忍善保持曰護法心續由忍密回照曰回
D17n8862_p0847b07║向心後由忍定無為曰戒心末由忍欲從願曰
D17n8862_p0847b08║願心此十心具足而無生智忍方至圓滿乃能
D17n8862_p0847b09║發菩提心餘經論位入住方悟無生為見道後
D17n8862_p0848a01║行向等為修道此經信位即獲無生忍已見如
D17n8862_p0848a02║來密圓淨妙真心是知此經圓頓之妙超越餘
D17n8862_p0848a03║經遠矣正脉曰此五力中念力也以願即心念
D17n8862_p0848a04║故上明十信位已竟。
D17n8862_p0848a05║○二明十住位分十初𤼵心住二治地住三脩
D17n8862_p0848a06║行住四生貴住五具足住六正心住七不退住
D17n8862_p0848a07║八童真住九法王子住十灌頂住。
D17n8862_p0848a08║○初發心住。
D17n8862_p0848a09║阿難是善男子以真方便發此十心心精發輝十
D17n8862_p0848b01║用涉入圓成一心名發心住。
D17n8862_p0848b02║此住位第一發心住也阿難下總牒信位十心
D17n8862_p0848b03║心精下明本位真方便者有行有理有行者即
D17n8862_p0848b04║三漸次永絕妄緣為入道真方便後云如是皆
D17n8862_p0848b05║以三增進故善能成就五十五位真菩提路是
D17n8862_p0848b06║也有理者復有二義一通方便即發覺初心第
D17n8862_p0848b07║一决定以不生滅性為真方便即依如來密圓
D17n8862_p0848b08║淨妙真心發此十種忍智故云以真方便發此
D17n8862_p0848b09║十心二別方便即耳根圓通葢初於聞中入流
D17n8862_p0849a01║亡所至於生滅滅已寂滅現前為真方便心精
D17n8862_p0849a02║發輝者心即上十心純真無妄曰心精因精無
D17n8862_p0849a03║妄智明轉勝曰發輝此句方轉信位十用涉入
D17n8862_p0849a04║二句即成本位十用者以信位十心皆依真體
D17n8862_p0849a05║所起智用前初起未圓則有差別分劑今發輝
D17n8862_p0849a06║滿足一即十十即一故云十用涉入圓成一心
D17n8862_p0849a07║末句結名即十心滿足方名發心是則信位十
D17n8862_p0849a08║心即菩提心別相此初住即十心之總名舊註
D17n8862_p0849a09║謂開初住為十信義見於此蓋無生忍至此圓
D17n8862_p0849b01║明轉名菩提心若是等覺後無生忍圓明即轉
D17n8862_p0849b02║入菩提道此即轉眾生顛倒為發心之妙也。
D17n8862_p0849b03║○二治地住。
D17n8862_p0849b04║心中發明如淨瑠璃內現精金以前妙心履以成
D17n8862_p0849b05║地名治地住。
D17n8862_p0849b06║此住位第二治地住也初三句牒前位次三句
D17n8862_p0849b07║明本位心中發明者即十用圓成一心之心此
D17n8862_p0849b08║心滿足十用圓明故曰心中發明如淨瑠璃二
D17n8862_p0849b09║句喻明上發明之境相前信位中十心差別各
D17n8862_p0850a01║照理未圓此心十用圓明照理愈精故如淨瑠
D17n8862_p0850a02║璃內現精金淨瑠璃喻智精精金喻理精前三
D17n8862_p0850a03║漸次中猶如瑠璃內懸明月喻世界洞開此喻
D17n8862_p0850a04║理智圓明以前妙心者按上十用圓成一心故
D17n8862_p0850a05║曰妙心因心妙轉明照理精到依理造行無諸
D17n8862_p0850a06║險阻安隱平坦故曰履以成地結名治地者即
D17n8862_p0850a07║智淨之理可行止故此即智轉世界顛倒成治
D17n8862_p0850a08║地之妙也前位重智明此位重理精。
D17n8862_p0850a09║○三脩行住。
D17n8862_p0850b01║心地涉知俱得明了遊履十方得無留礙名脩行
D17n8862_p0850b02║住。
D17n8862_p0850b03║此住位第三修行住也初二句是理智圓明心
D17n8862_p0850b04║地即前妙心履以成地屬理知即前心中發明
D17n8862_p0850b05║屬智涉字通乎理智理涉智智得明了智涉理
D17n8862_p0850b06║理得明了故曰俱得明了即始本二覺俱明也
D17n8862_p0850b07║遊履十方二句明上理智圓明之行由智明則
D17n8862_p0850b08║所照理無礙由理精則能照智無礙故隨所在
D17n8862_p0850b09║處皆是真如妙境故曰遊履十方得無留礙結
D17n8862_p0851a01║名脩行者以理智圓明諸有所作遠離留礙過
D17n8862_p0851a02║患皆順正理故曰脩行前二信明了無礙是了
D17n8862_p0851a03║妄此位明了無礙是全真此超二顛為修行無
D17n8862_p0851a04║礙之妙也。
D17n8862_p0851a05║○四生貴住。
D17n8862_p0851a06║行與佛同受佛氣分如中隂身自求父母隂信𡨋
D17n8862_p0851a07║通入如來種名生貴住。
D17n8862_p0851a08║此住位第四生貴住也初句躡前位因游履無
D17n8862_p0851a09║礙故行同佛行次句明本位承行同佛行體即
D17n8862_p0851b01║佛體故曰受佛氣分如中隂下以喻發明中隂
D17n8862_p0851b02║身自求父母者通喻前三位集信位十心以成
D17n8862_p0851b03║發心求入佛道佛道不過權實二智父喻權智
D17n8862_p0851b04║母喻實智隂信𡨋通二句喻本位隂信𡨋通喻
D17n8862_p0851b05║妙行暗與佛同入如來種即受佛氣分潜入佛
D17n8862_p0851b06║種此即因心𡨋通果覺入此果覺結為真因能
D17n8862_p0851b07║發生菩提故名為種又即理智妙行密契如來
D17n8862_p0851b08║藏心此如來藏能出生一切如來故名如來種
D17n8862_p0851b09║結名生貴者既入佛種超越權小故此即轉眾
D17n8862_p0852a01║生顛倒入正覺之妙也前信位中氣分交接即
D17n8862_p0852a02║因心精明果覺顯現如中隂身始見父母故云
D17n8862_p0852a03║交接此位即因心𡨋入覺體如中隂身已入母
D17n8862_p0852a04║胎故曰受入華嚴四地名生法王家亦合此位
D17n8862_p0852a05║孤山曰分真智與究竟智等名行與佛同分真
D17n8862_p0852a06║理與究竟理等名受佛氣分此即秉佛遺體初
D17n8862_p0852a07║託聖胎也。
D17n8862_p0852a08║○五具足住。
D17n8862_p0852a09║既遊道胎親奉覺胤如胎已成人相不缺名方便
D17n8862_p0852b01║具足住。
D17n8862_p0852b02║此六位第五具足住也初二句躡前位處胎言
D17n8862_p0852b03║遊者即經歷五七分位故親承覺胤者即親承
D17n8862_p0852b04║覺體之嗣也如胎已成二句明本位此二句但
D17n8862_p0852b05║就喻說以胎成不缺克肖父母喻明菩薩道胎
D17n8862_p0852b06║既成六根圓妙方便善巧克肖如來智行二嚴
D17n8862_p0852b07║結名方便具足者以此菩薩利生方便善巧圓
D17n8862_p0852b08║滿不缺故此超眾生顛倒成方便善巧之妙也。
D17n8862_p0852b09║○六正心住。
D17n8862_p0853a01║容貌如佛心相亦同名正心住。
D17n8862_p0853a02║此六位第六正心住也初句牒前位即方便善
D17n8862_p0853a03║巧一切權智同佛故曰容貌如佛次句明本位
D17n8862_p0853a04║即般若內照如實空理清淨實智如佛故曰心
D17n8862_p0853a05║相亦同葢方便善巧雖同於佛若無實智照空
D17n8862_p0853a06║即動而不寂落於有為今心相實智亦同於佛
D17n8862_p0853a07║則雖動而恒寂結名正心者即如理正照之心
D17n8862_p0853a08║又正心即定心華嚴云此菩薩有十種心定不
D17n8862_p0853a09║動是也此即超眾生顛倒得佛正心之妙也。
D17n8862_p0853b01║○七不退住。
D17n8862_p0853b02║身心合成日益增長名不退住。
D17n8862_p0853b03║此住位第七不退住也初句牒前位謂外貌內
D17n8862_p0853b04║相俱同於佛即身心合成一佛妙體次句明本
D17n8862_p0853b05║位謂前位身心始得合成覺體此位即覺體念
D17n8862_p0853b06║念增長故曰日益增長結名不退者即增長義
D17n8862_p0853b07║前六信亦名不退是定慧雙持均運尚屬忍智
D17n8862_p0853b08║未成覺體此云不退是權實身心合成覺體與
D17n8862_p0853b09║前深淺不同此即超眾生顛倒為覺體增進之
D17n8862_p0854a01║妙也正脉曰前六信定慧不退此相性不退也。
D17n8862_p0854a02║○八童真住。
D17n8862_p0854a03║十身靈相一時具足名童真住。
D17n8862_p0854a04║此住位第八童真住也此承前位身心合成日
D17n8862_p0854a05║益增長至此增長已極十身妙相一時圓滿故
D17n8862_p0854a06║曰十身靈相一時具足靈相即覺體也十身者
D17n8862_p0854a07║溫陵曰菩提身願身化身力身莊嚴身威𫝑身
D17n8862_p0854a08║意生身福身法身智身也資中曰十身靈相即
D17n8862_p0854a09║盧舍𨙻也聲聞身緣覺身菩薩身如來身法身
D17n8862_p0854b01║智身國土身業報身眾生身虚空身也天如曰
D17n8862_p0854b02║溫陵所觧十身即資中所觧如來身中開出者
D17n8862_p0854b03║也正脉曰十身中除菩提法智三身屬內心餘
D17n8862_p0854b04║皆外身也結名童真者以十身方具微而未顯
D17n8862_p0854b05║故也此超眾生顛倒滿足十身靈相之妙也。
D17n8862_p0854b06║○九法王子住。
D17n8862_p0854b07║形成出胎親為佛子名法王子住。
D17n8862_p0854b08║此住位第九法王子住也形成二字躡前位十
D17n8862_p0854b09║身具足出胎二字即本位葢自發心以來至童
D17n8862_p0855a01║真住菩薩定慧與如來寂照融通密契轉己成
D17n8862_p0855a02║佛轉佛為己皆處胎密化之妙前位雖十身具
D17n8862_p0855a03║足皆在胎內已依佛住蒙佛覆已未能離佛自
D17n8862_p0855a04║顯此位十身離佛自立赫奕熾盛故曰出胎親
D17n8862_p0855a05║為佛子者依佛果覺為因心所生又能堪紹佛
D17n8862_p0855a06║家故曰親為佛子結名法王子者即佛子義正
D17n8862_p0855a07║脉曰按華嚴此位菩薩習學法王十種親密之
D17n8862_p0855a08║事自善巧以至讚歎故曰親為佛子此超眾生
D17n8862_p0855a09║顛倒親為法王子之妙也。
D17n8862_p0855b01║○十灌頂住。
D17n8862_p0855b02║表以成人如國大王以諸國事分委太子彼剎利
D17n8862_p0855b03║王世子長成陳列灌頂名灌頂住。
D17n8862_p0855b04║此住位第十灌頂住也表以成人者即前童真
D17n8862_p0855b05║之妙體長成菩提之全身亦即福慧殊勝堪行
D17n8862_p0855b06║佛事如國大王等以喻發明國太子長成國王
D17n8862_p0855b07║以國事委付太子喻明法王子長成法王以佛
D17n8862_p0855b08║法事業委託菩薩彼剎利王等明委付之儀國
D17n8862_p0855b09║王委付太子取四海水灌頂名受王職如來以
D17n8862_p0856a01║眾生委付菩薩亦以諸佛智水灌菩薩頂名受
D17n8862_p0856a02║大智職菩薩末句依委付之儀以結其名太子
D17n8862_p0856a03║世子異文皆天子之子太以尊言世以嗣言陳
D17n8862_p0856a04║列灌頂者華嚴云轉輪聖王所生太子母是正
D17n8862_p0856a05║后身相具足坐白象寶妙金之座張大網縵奏
D17n8862_p0856a06║諸音樂取四大海水置金瓶內王執此瓶灌大
D17n8862_p0856a07║子頂是時即名受王職位菩薩受職亦復如是
D17n8862_p0856a08║彼經第十法雲地名灌頂菩薩與此名目相應
D17n8862_p0856a09║是此十住分得十地之名若對別教此位即超
D17n8862_p0856b01║彼十地故同灌頂名此超二顛以成灌頂之妙
D17n8862_p0856b02║也前信位十心是菩薩智始信向佛智又從佛
D17n8862_p0856b03║智開發菩薩智十用涉入以成發心住此住位
D17n8862_p0856b04║十心是菩薩智依佛智住𭣄佛智為菩薩智日
D17n8862_p0856b05║益增長以成佛妙德又此住位與信位皆屬智
D17n8862_p0856b06║分信則始悟住則圓明又此住位十心雖總一
D17n8862_p0856b07║智德因有長養次第故立十名初因悟理精明
D17n8862_p0856b08║發心脩證曰發心由發心趨進决定安隱曰治
D17n8862_p0856b09║地由心地無礙行履皆善曰脩行由修行無礙
D17n8862_p0857a01║得奉覺胤曰生貴由既入道胎具佛智分曰方
D17n8862_p0857a02║便具足由權智同佛實智亦同曰正心由身心
D17n8862_p0857a03║同佛增長不退曰不退由增長不息同佛十身
D17n8862_p0857a04║曰童真由童真身全離佛自顯曰法王子由福
D17n8862_p0857a05║慧殊勝堪為付囑曰灌頂此十心圓融一一互
D17n8862_p0857a06║具便從優劣以分次第耳上明十住位已竟。
D17n8862_p0857a07║○四明十行位分十初歡喜行二饒益行三無
D17n8862_p0857a08║嗔行四無盡行五離癡亂行六善現行七無着
D17n8862_p0857a09║行八尊重行九善法行十真實行。
D17n8862_p0857b01║○初歡喜行。
D17n8862_p0857b02║阿難是善男子成佛子已具足無量如來妙德十
D17n8862_p0857b03║方隨順名歡喜行。
D17n8862_p0857b04║此明十行位第一歡喜行也阿難下四句躡前
D17n8862_p0857b05║住位成佛子已一句躡九住十住之名下二句
D17n8862_p0857b06║依名顯德故云具足無量如來妙德因法性無
D17n8862_p0857b07║量故菩薩智德亦無有量因具佛妙德故名佛
D17n8862_p0857b08║子此諸妙德通該十住但至九住十住方滿足
D17n8862_p0857b09║故依佛子以顯其全十方隨順一句明本位因
D17n8862_p0858a01║具諸妙德能隨順眾生所求結名歡喜者以隨
D17n8862_p0858a02║順滿足眾生所求令他歡喜成就自己施行自
D17n8862_p0858a03║亦歡喜故名歡喜行此轉眾生慳貪顛倒以成
D17n8862_p0858a04║歡喜施行之妙也正脉曰華嚴首標此菩薩為
D17n8862_p0858a05║大施主也又云隨諸方土有貧乏處以願力故
D17n8862_p0858a06║往生於彼豪貴大富財寶無盡行財施乃至身
D17n8862_p0858a07║肉不悋行法施則與說三世平等諸法是為十
D17n8862_p0858a08║方隨順又云眾生乞求菩薩倍復歡喜曰此是
D17n8862_p0858a09║我福田是我善友乃至云令諸眾生歡喜滿足
D17n8862_p0858b01║皆歡喜義。
D17n8862_p0858b02║○二饒益行。
D17n8862_p0858b03║善能利益一切眾生名饒益行。
D17n8862_p0858b04║此行位第二饒益行也此由施德饒益一切以
D17n8862_p0858b05║成攝化之戒行此轉眾生放逸顛倒以成淨行
D17n8862_p0858b06║饒益之妙也正脉曰此戒度也華嚴此行首標
D17n8862_p0858b07║護持淨戒而以不着色聲等五欲為本乃至不
D17n8862_p0858b08║生一念欲想何况從事善能利益眾生者華嚴
D17n8862_p0858b09║云令一切眾生住無上戒乃至菩提𣵀槃又自
D17n8862_p0859a01║得度令他得度乃至自快樂令他快樂凢有十
D17n8862_p0859a02║句皆雙標二利故結名饒益以戒德而饒益故
D17n8862_p0859a03║也。
D17n8862_p0859a04║○三無嗔行。
D17n8862_p0859a05║自覺覺他得無違拒名無嗔恨行。
D17n8862_p0859a06║此行位第三無嗔恨行也自覺覺他得無違拒
D17n8862_p0859a07║者自覺無生境不違智覺他無生物不拒悲故
D17n8862_p0859a08║云得無違拒此因戒德圓明以成忍行又以忍
D17n8862_p0859a09║行自覺覺他隨順苦樂等境忍受不逆故云得
D17n8862_p0859b01║無違拒結名無嗔恨即無違拒若違拒不忍受
D17n8862_p0859b02║即生嗔恨此轉眾生嗔恨顛倒成無嗔妙行正
D17n8862_p0859b03║脉曰此忍度也華嚴首標此菩薩常脩忍法又
D17n8862_p0859b04║云菩薩思惟自身苦樂皆無所有即自覺也又
D17n8862_p0859b05║云我當觧了廣為人說即覺他也皆覺毀辱虛
D17n8862_p0859b06║妄忍順無違拒也結名無嗔行者如金剛云若
D17n8862_p0859b07║有我相人相等於支節觧時應生嗔恨是知無
D17n8862_p0859b08║嗔恨方為真忍也。
D17n8862_p0859b09║○四無盡行。
D17n8862_p0860a01║種類出生窮未來際三世平等十方通逹名無盡
D17n8862_p0860a02║行。
D17n8862_p0860a03║此行位第四無盡行也此因忍力堅強以成精
D17n8862_p0860a04║進行初二句明行無盡種類出生者即分身入
D17n8862_p0860a05║塵剎無盡窮未來際者即大願彌綸劫海無盡
D17n8862_p0860a06║言種類出生即隨眾生十二種類出生種種身
D17n8862_p0860a07║開示種種法即種類俱生意生身此種類即能
D17n8862_p0860a08║化之身華嚴云阿鼻盡出皆得成佛金剛云十
D17n8862_p0860a09║二類生我皆令入無餘𣵀槃而滅度之以二經
D17n8862_p0860b01║對照此種類即所化之生是十二類生盡出生
D17n8862_p0860b02║諸佛也次二句明智無盡三世平等者華嚴云
D17n8862_p0860b03║為知三世平等性故而行精進十方通逹者華
D17n8862_p0860b04║嚴云但為知一切法界而行精進以了逹十方
D17n8862_p0860b05║三世畢竟空寂而利生方無懈倦乃成無盡行
D17n8862_p0860b06║末句結名此轉眾生懈怠顛倒以成無盡之妙
D17n8862_p0860b07║行也正脉曰此進度也華嚴首標此菩薩脩諸
D17n8862_p0860b08║精進有十種精進是也種類出生即第一心盡
D17n8862_p0860b09║未來際即常心三世平等即不顛倒心十方通
D17n8862_p0861a01║逹即廣大心四皆無盡故結名無盡。
D17n8862_p0861a02║○五離癡亂行。
D17n8862_p0861a03║一切合同種種法門得無差誤名離癡亂行。
D17n8862_p0861a04║此行位第五離癡亂行也此由精進深入以成
D17n8862_p0861a05║禪行也一切合同者即前云種種出生一切無
D17n8862_p0861a06║盡之行皆歸於法性同體不二即離散亂是寂
D17n8862_p0861a07║靜義種種法門得無差誤者是靜中能慮以定
D17n8862_p0861a08║力能持世出世法了明正知離諸倒錯即離癡
D17n8862_p0861a09║暗是密照義以此二義故結名離癡亂行此轉
D17n8862_p0861b01║眾生昏散顛倒以成靜慮之妙行也正脉曰此
D17n8862_p0861b02║禪度也華嚴首標此菩薩心無散亂堅固不動
D17n8862_p0861b03║等是也又云善入一切諸禪定門知諸三昧同
D17n8862_p0861b04║一體性即一切合同義也又云能持出世諸法
D17n8862_p0861b05║言說乃至能持建立受想行識自性言說又云
D17n8862_p0861b06║菩薩聞無量法經無量劫不忘不失即得無差
D17n8862_p0861b07║誤義。
D17n8862_p0861b08║○六善現行。
D17n8862_p0861b09║則於同中顯現群異一一異相各各見同名善現
D17n8862_p0862a01║行。
D17n8862_p0862a02║此行位第六善現行也此由禪定善巧出入以
D17n8862_p0862a03║成智行此中同字即性即理即空即真也異字
D17n8862_p0862a04║即相即事即有即俗也初二句即從畢竟空中
D17n8862_p0862a05║現畢竟有是從空入假即真而俗次二句是從
D17n8862_p0862a06║畢竟有中現畢竟空是從假入空即俗而真以
D17n8862_p0862a07║性相融通空有齊現故結名善現行此轉眾生
D17n8862_p0862a08║迷執顛倒以成善現之妙行也正脉曰此智度
D17n8862_p0862a09║也此下五行與華嚴名雖多同而義實不類亦
D17n8862_p0862b01║與常途後五度逈殊細詳乃是總一智度而開
D17n8862_p0862b02║之為五種甚深般若例如六根本惑而開為五
D17n8862_p0862b03║也所以融前五度中萬行皆令成至德也今此
D17n8862_p0862b04║一行即理事無礙智亦二諦融通智。
D17n8862_p0862b05║○七無着行。
D17n8862_p0862b06║如是乃至十方虛空滿足微塵一一塵中現十方
D17n8862_p0862b07║界現塵現世不相留礙名無着行。
D17n8862_p0862b08║此行位第七無着行也此即前理事無礙妙行
D17n8862_p0862b09║𠑽擴以成事事無礙之智境如是乃至者即承
D17n8862_p0863a01║前善現而超入無着妙行十方虛空二句明無
D17n8862_p0863a02║邊境一一塵中二句明無着智現塵現界下按
D17n8862_p0863a03║義結名此轉世界眾生二種留礙顛倒以成無
D17n8862_p0863a04║着之妙行也前三住中得無留礙是理事無礙
D17n8862_p0863a05║此不相留礙是事事無礙正脉曰此即十玄門
D17n8862_p0863a06║廣狹自在門也文雖舉一門義實十玄並融十
D17n8862_p0863a07║方微塵現十方界者如經云華藏世界無數塵
D17n8862_p0863a08║一一塵中現法界是也塵中現剎名現界不壞
D17n8862_p0863a09║塵相名現塵不相留礙者入塵而界不小是小
D17n8862_p0863b01║不留礙於大也塵含界而塵不大是大不留礙
D17n8862_p0863b02║於小也結名無着明此一有執着即不能小大
D17n8862_p0863b03║并融也。
D17n8862_p0863b04║○八尊重行。
D17n8862_p0863b05║種種現前咸是第一波羅蜜多名尊重行。
D17n8862_p0863b06║此行位第八尊重行也此即前事事無礙之行
D17n8862_p0863b07║深入法性以成尊重之智行初句牒前位次二
D17n8862_p0863b08║句明本位葢前位塵界小大種種徧現皆是般
D17n8862_p0863b09║若空智融之乃能徧現若無般若融之即成留
D17n8862_p0864a01║礙故曰咸是第一波羅蜜多第一即般若也是
D17n8862_p0864a02║則前位從所現事相得名此位依能現性智得
D17n8862_p0864a03║名前是枝葉此屬根本故結名尊重行此轉眾
D17n8862_p0864a04║生分別顛倒以成尊重之妙行也正脉曰此究
D17n8862_p0864a05║竟彼岸智也葢生死為此岸𣵀槃為彼岸今言
D17n8862_p0864a06║第一即佛無餘大𣵀槃也又種種咸是者如四
D17n8862_p0864a07║卷云種種變現皆合𣵀槃妙德是也以前五度
D17n8862_p0864a08║若無般若皆墮事相屬生死今以般若融之皆
D17n8862_p0864a09║逹彼岸莫非第一波羅蜜也。
D17n8862_p0864b01║○九善法行。
D17n8862_p0864b02║如是圓融能成十方諸佛𮜿則名善法行。
D17n8862_p0864b03║此行位第九善法行也此由前尊重行融通種
D17n8862_p0864b04║種妙行皆合如來妙德以成善法智行初句牒
D17n8862_p0864b05║前位能成十方二句明本位能成者由般若融
D17n8862_p0864b06║前五度事事皆是第一義諦故曰能成諸佛𮜿
D17n8862_p0864b07║則結名善法即𮜿則義此轉眾生愚鈍顛倒成
D17n8862_p0864b08║就法無礙之妙行也正脉曰華嚴此行專名說
D17n8862_p0864b09║法無礙故諸佛𮜿則者即開示眾生無量法門
D17n8862_p0865a01║也。
D17n8862_p0865a02║○十真實行。
D17n8862_p0865a03║一一皆是清淨無漏一真無為性本然故名真實
D17n8862_p0865a04║行。
D17n8862_p0865a05║此行位第十真實行也此由前權智說法無礙
D17n8862_p0865a06║以逹清淨實相之智行初句牒前近指諸佛𮜿
D17n8862_p0865a07║則遠通指前九行即將前九行皆銷歸如來藏
D17n8862_p0865a08║妙真如性故云一一皆是等清淨無漏即智究
D17n8862_p0865a09║竟一真無為即理究竟以理智皆一如來藏性
D17n8862_p0865b01║堅固不動故曰性本然故又自三漸次以來所
D17n8862_p0865b02║脩戒定慧雖皆無漏尚未真純以有功用心故
D17n8862_p0865b03║即所趨妙圓真心雖是無為尚未一真猶是智
D17n8862_p0865b04║照之境故至此智理一如故云清淨一真始是
D17n8862_p0865b05║究竟法行結名真實即一真無為故此轉眾生
D17n8862_p0865b06║有為漏習顛倒以成真實之妙行也前信與住
D17n8862_p0865b07║皆如理之智智圓起行故初入歡喜行此十行
D17n8862_p0865b08║皆稱真之行真極行滿後以回向導之於所歸
D17n8862_p0865b09║處也上明十行已竟。
D17n8862_p0866a01║○五明十回向分十初離相回向二不壞回向
D17n8862_p0866a02║三等佛回向四至處回向五無盡回向六平等
D17n8862_p0866a03║回向七等觀回向八真如回向九觧脫回向十
D17n8862_p0866a04║法界回向。
D17n8862_p0866a05║○初離相回向。
D17n8862_p0866a06║阿難是善男子滿足神通成佛事已純潔精真遠
D17n8862_p0866a07║諸留患（牒前）當度眾生滅除度相回無為心向𣵀槃
D17n8862_p0866a08║路名救護一切眾生離眾生相回向（本位）。
D17n8862_p0866a09║此明十回向位第一回向一切眾生也阿難下
D17n8862_p0866b01║牒前位滿足神通二句總牒十行神通佛事皆
D17n8862_p0866b02║行相滿足與己字皆圓滿成就義純潔精真二
D17n8862_p0866b03║句明上神通佛事之妙純潔精真即真實善法
D17n8862_p0866b04║尊重三行遠諸留患即無着善現離癡亂無嗔
D17n8862_p0866b05║恨等七行又神通牒無着善現無𥁞三行佛事
D17n8862_p0866b06║牒善法饒益歡喜三行純潔精真牒真實尊重
D17n8862_p0866b07║二行遠諸留患牒離癡亂無嗔恨二行當度眾
D17n8862_p0866b08║生下明本位葢由信住二位慧足十行福足福
D17n8862_p0866b09║慧二足堪上求佛果下化眾生故起回向行回
D17n8862_p0867a01║前福慧向於三處今先回向眾生故云當度眾
D17n8862_p0867a02║生若見有眾生相可度即着我人應不着滅度
D17n8862_p0867a03║之相故云滅除度相此二句正是回向義金剛
D17n8862_p0867a04║云我皆令入無餘𣵀槃而滅度之實無眾生得
D17n8862_p0867a05║滅度者亦同斯㫖回無為心二句按定回向義
D17n8862_p0867a06║名救護下依義結名回無為心即從空入假救
D17n8862_p0867a07║護一切眾生向𣵀槃路即從假入空離眾生相
D17n8862_p0867a08║正觀曰回無為心則不住空向𣵀槃路則不住
D17n8862_p0867a09║有。
D17n8862_p0867b01║○二不壞回向。
D17n8862_p0867b02║壞其可壞遠離諸離名不壞回向。
D17n8862_p0867b03║此向位第二回向真如實際也初句牒前位壞
D17n8862_p0867b04║其之壞即能壞智可壞之壞即所壞境以凢所
D17n8862_p0867b05║有相皆是虛妄應可破壞故曰壞其可壞此以
D17n8862_p0867b06║佛智離眾生相也次句明本位若見有能離佛
D17n8862_p0867b07║智即同所離眾生相亦可破壞是則佛智亦不
D17n8862_p0867b08║應住俱要遠離故曰遠離諸離上遠離二字即
D17n8862_p0867b09║不壞如實空體下諸離二字即重重能離幻智
D17n8862_p0868a01║以空有理智俱離離之又離離至無可離處即
D17n8862_p0868a02║究竟堅固故結名不壞是上句離眾生下句離
D17n8862_p0868a03║佛道生佛二離真心不動故也此轉眾生執着
D17n8862_p0868a04║顛倒以成不壞之妙行也正脉曰華嚴云雖知
D17n8862_p0868a05║一切法空而不於空起心念故結名不壞即不
D17n8862_p0868a06║壞度生事業也又云依舊廣興布施依華嚴說
D17n8862_p0868a07║則上下二句俱就眾生邊說此佛明言可證二
D17n8862_p0868a08║義俱存其實但有但空俱可壞以上句不住有
D17n8862_p0868a09║下句不住空空有俱離是真不壞也。
D17n8862_p0868b01║○三等佛回向。
D17n8862_p0868b02║本覺湛然覺齊佛覺名等一切佛回向。
D17n8862_p0868b03║此向位第三回向佛果菩提也初句躡前位本
D17n8862_p0868b04║覺即不壞空體湛然即遠離諸離次句明本位
D17n8862_p0868b05║覺齊之覺是菩薩始覺佛覺即如來究竟覺因
D17n8862_p0868b06║本覺湛然故菩薩之始覺亦湛然清淨即同佛
D17n8862_p0868b07║究竟果覺圓滿無二此因本覺開發始覺等同
D17n8862_p0868b08║佛覺結名等一切佛者即始覺等齊佛果覺亦
D17n8862_p0868b09║即等覺義也此轉眾生顛倒以成等覺之妙行
D17n8862_p0869a01║也正脉曰此明智同佛智也。
D17n8862_p0869a02║○四至處回向。
D17n8862_p0869a03║精真發明地如佛地名至一切處回向。
D17n8862_p0869a04║此向位第四回向佛道理果也初句躡前位前
D17n8862_p0869a05║因本覺開發始覺等齊佛覺故曰精真發明次
D17n8862_p0869a06║句明本位因始覺同佛發明而本覺亦同佛徧
D17n8862_p0869a07║滿故曰地如佛地此因始覺圓照本覺徧滿同
D17n8862_p0869a08║佛果地結明至一切處者即果地本覺徧圓故
D17n8862_p0869a09║此轉世界顛倒以成本覺徧圓之妙也正脉曰
D17n8862_p0869b01║此明境同佛境也又華嚴云此位菩薩廣修供
D17n8862_p0869b02║養徧至佛處又言三業普入一切世界以作佛
D17n8862_p0869b03║事乃至於一毛孔中普入一切世界此皆至一
D17n8862_p0869b04║切處之義是以處處無礙以彰本覺徧滿也。
D17n8862_p0869b05║○五無盡回向。
D17n8862_p0869b06║世界如來互相涉入得無𦊱礙名無盡功德藏回
D17n8862_p0869b07║向。
D17n8862_p0869b08║此向位第五回向佛果菩提也世界如來互相
D17n8862_p0869b09║涉入者即始本不二依正互融世界即前地如
D17n8862_p0870a01║佛地是本覺分劑空即清淨法界有即一切世
D17n8862_p0870a02║界如來即前覺齊佛覺是始覺分劑心即悲智
D17n8862_p0870a03║圓明色即相好莊嚴前二位中猶分自他故說
D17n8862_p0870a04║自覺佛覺自地佛地今化融一不分故但言世
D17n8862_p0870a05║界如來互相涉入者如正脉云以世界而涉如
D17n8862_p0870a06║來則一一毛孔中有無量寶剎莊嚴微妙以如
D17n8862_p0870a07║來而涉世界一一微塵內有無量如來轉大法
D17n8862_p0870a08║輪得無𦊱礙者言世界正涉如來時不礙如來
D17n8862_p0870a09║即入世界如來正涉世界時不礙世界即入如
D17n8862_p0870b01║來結名無盡功德藏者以依正互融重重無盡
D17n8862_p0870b02║世出世間種種法義盡出於此故名無盡功德
D17n8862_p0870b03║藏此轉二倒以成無盡藏之妙行也前行位中
D17n8862_p0870b04║七無着行雖現塵現界但是依報小大互現此
D17n8862_p0870b05║是依正無礙故深於前宗鏡云無着者見眾生
D17n8862_p0870b06║界自性清淨是如理智相無礙者能通逹無邊
D17n8862_p0870b07║無量境界是如量智相。
D17n8862_p0870b08║○六平等回向。
D17n8862_p0870b09║於同佛地地中各各生清淨因依因發揮取𣵀槃
D17n8862_p0871a01║道名隨順平等善根回向。
D17n8862_p0871a02║此向位第六回向佛道理果也於同佛地者但
D17n8862_p0871a03║躡前本覺義地中各各生清淨因者以本覺觀
D17n8862_p0871a04║一切法法法皆不生滅性即𣵀槃真因亦名正
D17n8862_p0871a05║因佛性依此本覺正因發揮取證𣵀槃理果故
D17n8862_p0871a06║曰依因發揮取𣵀槃道結名隨順平等善根者
D17n8862_p0871a07║隨順即觀察義亦依止義平等即本覺義論云
D17n8862_p0871a08║本覺義者謂心體離念離念相者等虛空界即
D17n8862_p0871a09║是如來平等法身善根是生長義即因義謂依
D17n8862_p0871b01║於本覺清淨正因回向理果此轉二顛以成平
D17n8862_p0871b02║等善根之妙行也前二住治地亦是此地但前
D17n8862_p0871b03║方以智照妄習不生真性始現方能起行至此
D17n8862_p0871b04║智覺等佛性地亦同即能生長善法前是悟境
D17n8862_p0871b05║此是脩境。
D17n8862_p0871b06║○七等觀回向。
D17n8862_p0871b07║真根既成十方眾生皆我本性性圓成就不失眾
D17n8862_p0871b08║生名隨順等觀一切眾生回向。
D17n8862_p0871b09║此向位第七回向一切眾生也初句躡前位即
D17n8862_p0872a01║本覺清淨以為𣵀槃真因故云真根既成十方
D17n8862_p0872a02║眾生二句以本覺觀十方眾生無一眾生非本
D17n8862_p0872a03║源佛性是眾生本我故云皆我本性性圓成就
D17n8862_p0872a04║二句即成上二句之義謂眾生皆我我即眾生
D17n8862_p0872a05║平等無二性圓成就即本覺圓徧不失眾生即
D17n8862_p0872a06║心外無法全眾生是自己本體結名隨順等觀
D17n8862_p0872a07║一切眾生者即隨順本覺等觀眾生無有二體
D17n8862_p0872a08║此轉二顛以成隨順等觀之妙也前位以本覺
D17n8862_p0872a09║觀𣵀槃平等此位以本覺觀眾生平等又前位
D17n8862_p0872b01║即與諸佛同一慈力此位即與眾生同一悲。▆
D17n8862_p0872b02║○八真如回向。
D17n8862_p0872b03║即一切法離一切相惟即與離二無所着名真如
D17n8862_p0872b04║相回向。
D17n8862_p0872b05║此向位第八回向真如實際也初句躡前兩位
D17n8862_p0872b06║以本覺觀𣵀槃不失𣵀槃是即出世間法又以
D17n8862_p0872b07║本覺觀眾生不失眾生即是世間法故曰即一
D17n8862_p0872b08║切法是即世出世間眾生佛道依報正報一切
D17n8862_p0872b09║等法離一切相下明本位即上世出世間眾生
D17n8862_p0873a01║佛道依報正報一切法相悉皆遠離一法不立
D17n8862_p0873a02║故曰離一切相惟即與離二句雙遣上二句即
D17n8862_p0873a03║相離相二俱不着空有不住方契真如又即一
D17n8862_p0873a04║切法不着無句離一切相不着有句惟即與離
D17n8862_p0873a05║不着非有非無句二無所着不着亦有亦無句
D17n8862_p0873a06║以四句俱離故結名真如相此轉二倒以成真
D17n8862_p0873a07║如相之妙行也前七行無着是於有為中不着
D17n8862_p0873a08║小大差別此無着即有為無為俱無着也正觀
D17n8862_p0873a09║曰即一切法回真向俗離一切相回俗向真二
D17n8862_p0873b01║無所着回邊向中三諦圓融名真如相。
D17n8862_p0873b02║○九觧脫回向。
D17n8862_p0873b03║真得所如十方無礙名無縛觧脫回向。
D17n8862_p0873b04║此向位第九回向佛果菩提也初句躡前位真
D17n8862_p0873b05║得揀非似得所如即真如心若但空真如即似
D17n8862_p0873b06║真如今即離一切無着即真真如性故曰真得
D17n8862_p0873b07║所如次句明本位由真得妙真如性則十方如
D17n8862_p0873b08║三世如無往而非妙真如體則十方三世俱無
D17n8862_p0873b09║障礙故曰十方無礙言十方以該三世以全如
D17n8862_p0874a01║無礙故能於恒沙劫中入微塵國土現身說法
D17n8862_p0874a02║了無往來彼此之跡結名無縛觧脫者即十方
D17n8862_p0874a03║出沒無礙不為生死𣵀槃係縛即法界無障礙
D17n8862_p0874a04║大觧脫此轉二倒以成無縛觧脫之妙也正脉
D17n8862_p0874a05║曰前位方得離繫觧脫此位轉得自在觧脫。
D17n8862_p0874a06║○十法界回向。
D17n8862_p0874a07║性德圓成法界量滅名法界無量回向。
D17n8862_p0874a08║此向位第十回向佛果菩提也初句躡前位葢
D17n8862_p0874a09║世出世法染淨逈別如水火不同噐是為有礙
D17n8862_p0874b01║以真如融之則全然無礙是十方無礙即真如
D17n8862_p0874b02║之妙德故云性德圓成即究竟義次句明本位
D17n8862_p0874b03║葢十方有礙則法界限量分明今性德圓成無
D17n8862_p0874b04║礙則法界限量不成故曰法界量滅乃一即一
D17n8862_p0874b05║切一切即一事事法法無有劑量圓覺經云得
D17n8862_p0874b06║念失念無非觧脫成法破法皆名𣵀槃等此亦
D17n8862_p0874b07║法界量滅之㫖但此位尚在行非證結名法界
D17n8862_p0874b08║無量者即量滅故此轉二顛差別以成法界無
D17n8862_p0874b09║量之妙也此十回向不出四種法界但前狹後
D17n8862_p0875a01║廣前偏後圓以自淺而序之初約救護眾生明
D17n8862_p0875a02║事法界二約遠離佛智明理法界三四約本始
D17n8862_p0875a03║二覺明理事無礙法界五約依正互融明事事
D17n8862_p0875a04║無礙法界六七約等觀𣵀槃等觀眾生明事法
D17n8862_p0875a05║界較前但約眾生廣且圓矣八約離即俱非明
D17n8862_p0875a06║理法界較前但離何其超遠九約十方無礙明
D17n8862_p0875a07║理事無礙法界較前惟約始本更見極圓十約
D17n8862_p0875a08║法界量滅明事事無礙法界較前依正互融深
D17n8862_p0875a09║淺易見矣此十回向為前十行歸趨即是以願
D17n8862_p0875b01║導行并前信住是智行圓脩以願導之為入地
D17n8862_p0875b02║資糧智圓行滿即加功登地故次明四加行位
D17n8862_p0875b03║上明十回向已竟。
D17n8862_p0875b04║○六明四加行位分二初結前起後二正明行
D17n8862_p0875b05║相。
D17n8862_p0875b06║○初結前起後。
D17n8862_p0875b07║阿難是善男子盡是清淨四十一心次成四種妙
D17n8862_p0875b08║圓加行。
D17n8862_p0875b09║此總結前四十一心而起後四加行位也盡是
D17n8862_p0876a01║清淨二句謂脩進始從乾慧一心漸增歷信住
D17n8862_p0876a02║行向各十心此四十一心皆是中道了義脩證
D17n8862_p0876a03║故曰清淨此結前次成四種二句總標四加行
D17n8862_p0876a04║名加行者謂四十一心既盡福慧資糧已極將
D17n8862_p0876a05║登地轉凢成聖故須加功用行方一念相應加
D17n8862_p0876a06║行言妙圓者即依妙圓真心倍起妙圓功力葢
D17n8862_p0876a07║自初入信位已悟如來密圓淨妙真心從真妙
D17n8862_p0876a08║圓重發真妙妙信常住歷十心理智妙圓人發
D17n8862_p0876a09║心住又歷十心理智互資妙圓成質入歡喜行
D17n8862_p0876b01║復歷十心理智互資妙圓行滿入度生離相罔
D17n8862_p0876b02║向亦歷十心理智深妙已至極圓此理智雖是
D17n8862_p0876b03║極圓而功用之心未冺尚有能所差別之相盡
D17n8862_p0876b04║屬凢位非及聖證要超凢入聖畢竟勇猛着力
D17n8862_p0876b05║從妙圓心更加妙圓行方脫凢階聖通逹如來
D17n8862_p0876b06║平等境界。
D17n8862_p0876b07║○二正明行相分四初煖地二頂地三忍地四
D17n8862_p0876b08║世第一地。
D17n8862_p0876b09║○初煖地。
D17n8862_p0877a01║即以佛覺用為己心若出未出猶如鑽火欲然其
D17n8862_p0877a02║木名為煖地。
D17n8862_p0877a03║此明加行第一煖地也初二句總躡前四十一
D17n8862_p0877a04║心即能觀察智此智是以佛智為己智即轉煩
D17n8862_p0877a05║惱成菩提將成未成之相始於信位中即以佛
D17n8862_p0877a06║果覺為己因心如初鑽木尚未發煖相彼云回
D17n8862_p0877a07║佛慈光向佛安住是也十住中云十用涉入圓
D17n8862_p0877a08║成一心十身靈相一時具足十行中云自覺覺
D17n8862_p0877a09║他得無違拒能成十方諸佛𮜿則十向中云本
D17n8862_p0877b01║覺湛然覺齊佛覺等皆以佛覺為己心義若出
D17n8862_p0877b02║未出三句明本位初句是法下二句是喻前四
D17n8862_p0877b03║十二心漸脩漸熟如鑽木漸鑽漸煖至此位覺
D17n8862_p0877b04║體將脫凢階聖將成未成故如鑽火將出煖相
D17n8862_p0877b05║如燒故曰若出未出等末句結名煖相喻菩提
D17n8862_p0877b06║漸轉之相火出然木喻菩提頓轉即破本根無
D17n8862_p0877b07║明正觀曰煖相現前功不容間加行之相也。
D17n8862_p0877b08║○二頂地。
D17n8862_p0877b09║又以己心成佛所履若依非依如登高山身入虛
D17n8862_p0878a01║空下有微礙名為頂地。
D17n8862_p0878a02║此加行第二頂地也初二句總躡前四十一心
D17n8862_p0878a03║即所觀察理此理是以己智合於佛理即轉生
D17n8862_p0878a04║死為𣵀槃將成之相十信中云無上妙淨安住
D17n8862_p0878a05║無為十住中云以前妙心履以成地十行中云
D17n8862_p0878a06║一真無為性本然故十向中云精真發明地如
D17n8862_p0878a07║佛地皆己心成佛履之義若依非依下明本位
D17n8862_p0878a08║以前四十二心雖念念如理而行但似而未真
D17n8862_p0878a09║至此真如將現故曰若依猶未親證故曰非依
D17n8862_p0878b01║如登高山三句以喻發明若依非依之相高山
D17n8862_p0878b02║喻十向滿位身喻己心入虚空喻若依下有微
D17n8862_p0878b03║礙喻非依若腳下離礙即頓登佛境末句結名
D17n8862_p0878b04║圓覺經云雖斷觧礙猶住見覺覺礙為礙而不
D17n8862_p0878b05║自在此名菩薩隨順覺性即指頂地言也。
D17n8862_p0878b06║○三忍地。
D17n8862_p0878b07║心佛二同善得中道如忍事人非懷非出名為忍
D17n8862_p0878b08║地。
D17n8862_p0878b09║此加行第三忍地初二句是法前二位雖因果
D17n8862_p0879a01║欲同尚有二相此位因地果覺了無二相故曰
D17n8862_p0879a02║心佛二同善得中道成上二同之義謂因果不
D17n8862_p0879a03║二理智真俗冺然中道矣自初信以來位位皆
D17n8862_p0879a04║以中道流入但似而未真淺而未深歷四十三
D17n8862_p0879a05║位至此位方妙合中道故曰善得次二句是喻
D17n8862_p0879a06║如世間忍事之人雖非常人計懷於心中亦非
D17n8862_p0879a07║至人頓忘於物外故曰非懷非出以喻菩薩雖
D17n8862_p0879a08║不懷計心佛二同猶有中道一念未忘故也末
D17n8862_p0879a09║句結名。
D17n8862_p0879b01║○四世第一地。
D17n8862_p0879b02║數量銷滅迷覺中道二無所目名世第一地。
D17n8862_p0879b03║此加行第四世第一地也初句是標次二句是
D17n8862_p0879b04║釋葢初信以來見一分理破一分迷破一分迷
D17n8862_p0879b05║得一分覺漸入漸深迷漸盡而覺漸圓而未能
D17n8862_p0879b06║全迷即覺至第三加行己心佛覺不二是全迷
D17n8862_p0879b07║即覺而中道一念猶存皆是數量邊事數量者
D17n8862_p0879b08║以四十四心各有數目各有分劑故至此位中
D17n8862_p0879b09║道亦忘而數量始滅故曰數量銷滅迷覺中道
D17n8862_p0880a01║釋上數量二無所目釋上銷滅又迷覺即前心
D17n8862_p0880a02║佛二相皆二邊非中迷是己心屬因地邊覺是
D17n8862_p0880a03║佛地屬果地邊前雖二邊不住猶有中道今中
D17n8862_p0880a04║道亦冺望前二邊是二邊與中道二處俱滅故
D17n8862_p0880a05║曰二無所目若以迷時中道與覺地中道為二
D17n8862_p0880a06║無所目似同前心佛二同末句結名世第一者
D17n8862_p0880a07║謂四十五心雖內凢外凢深淺不同通是凢位
D17n8862_p0880a08║俱屬世間法至此位脩進功極凢位至尊在世
D17n8862_p0880a09║間法無有過於此者故稱世間第一過此登地
D17n8862_p0880b01║即出世間也唯識目此為無間定此心無間即
D17n8862_p0880b02║入地矣有謂此位已前屬世間即起信生滅門
D17n8862_p0880b03║此位已後登地屬出世間即起信真如門此說
D17n8862_p0880b04║全不知世間出世間俱在生滅門攝而真如門
D17n8862_p0880b05║中本無是事至等覺後心超出世出世間尚屬
D17n8862_p0880b06║生滅門事真如門豈輕語哉正脉曰初位佛即
D17n8862_p0880b07║是心次位心即是佛三位即心即佛四位非心
D17n8862_p0880b08║非佛孤山謂此十向開出義亦無差理猶未盡
D17n8862_p0880b09║葢凢進證一位必有入住出之三心今四加行
D17n8862_p0881a01║在向地兩楹之間應是十向出心而初地入心
D17n8862_p0881a02║倘不另開合前合後無不可者後等覺金剛倣
D17n8862_p0881a03║此推之上四加行位已竟。
D17n8862_p0881a04║○七明十地分十初歡喜地二離垢地三發光
D17n8862_p0881a05║地四𦦨慧地五難勝地六現前地七遠行地八
D17n8862_p0881a06║不動地九善慧地十法雲地。
D17n8862_p0881a07║○初歡喜地。
D17n8862_p0881a08║阿難是善男子於大菩提善得通逹覺通如來盡
D17n8862_p0881a09║佛境界名歡喜地。
D17n8862_p0881b01║此明十地初位歡喜地也初二句標次二句釋
D17n8862_p0881b02║大菩提即五菩提中無上菩提指究竟覺前四
D17n8862_p0881b03║卷云如何世間三有眾生及出世間聲聞緣覺
D17n8862_p0881b04║以所知心測度如來無上菩提用世語言入佛
D17n8862_p0881b05║知見是則大菩提即一心三藏佛知見是也善
D17n8862_p0881b06║得通逹者以此位方能通逹而未證極通逹即
D17n8862_p0881b07║見道前四十五心皆是通逹菩提之行但屬比
D17n8862_p0881b08║智未能親證此位即現量證知故云善得覺通
D17n8862_p0881b09║如來釋上善得通逹𥁞佛境界即大菩提所證
D17n8862_p0882a01║徧行真如前云唯妙覺明圓照法界是也結名
D17n8862_p0882a02║歡喜者以此菩薩最初發心欲證此道歷四十
D17n8862_p0882a03║五心多方增進未善通逹至此位方得親證稱
D17n8862_p0882a04║恱本懷得大法喜故也地者以證真如實際理
D17n8862_p0882a05║地故是佛知見地故地是深厚義可依止故是
D17n8862_p0882a06║生長義能生出世不思議佛法故此轉二倒微
D17n8862_p0882a07║細異生性障證徧行真如。
D17n8862_p0882a08║○二離垢地。
D17n8862_p0882a09║異性入同同性亦滅名離垢地。
D17n8862_p0882b01║此明二地也初句牒前位以初地將前四十五
D17n8862_p0882b02║心異性冺同佛境得三平等次句明本位葢前
D17n8862_p0882b03║位雖冺異入同猶有同相至此位將前位同相
D17n8862_p0882b04║亦滅是捨初地入二地結名離垢者以有異有
D17n8862_p0882b05║同皆名為垢至此同異雙離真如始淨故名離
D17n8862_p0882b06║垢此轉二倒微細邪行障證最勝真如華嚴金
D17n8862_p0882b07║光明二經皆言此位離諸破戒之垢此即同異
D17n8862_p0882b08║垢除而性戒清淨矣。
D17n8862_p0882b09║○三發光地。
D17n8862_p0883a01║淨極明生名發光地。
D17n8862_p0883a02║此明三地也淨極二字躡前位葢前四十五位
D17n8862_p0883a03║離一位進一位離至初地將前異性數量悉皆
D17n8862_p0883a04║遠離以入於同是離之至矣至二地將前同性
D17n8862_p0883a05║亦離是離之極矣故曰淨極明生二字明本位
D17n8862_p0883a06║因淨極如磨古鏡垢盡明現故曰明生此明即
D17n8862_p0883a07║性明起信云真如自體有大智慧光明義是也
D17n8862_p0883a08║結名發光即明生義此轉二倒微細闇鈍障證
D17n8862_p0883a09║勝流真如正脉曰華嚴明此菩薩大發真淨六
D17n8862_p0883b01║種神通意相似也。
D17n8862_p0883b02║○四𦦨慧地。
D17n8862_p0883b03║明極覺滿名𦦨慧地。
D17n8862_p0883b04║此明四地也明極二字躡前位出心前初入三
D17n8862_p0883b05║地曰明生住中增長今將出故曰明極覺滿二
D17n8862_p0883b06║字明本位葢前位明生止能照境今明極轉覺
D17n8862_p0883b07║能空諸有此即智火能燒煩惱薪前煖地云猶
D17n8862_p0883b08║如鑽火欲然其木是智覺之火將出未出之際
D17n8862_p0883b09║至三地明生其火已出燒木尚未猛熾至此位
D17n8862_p0884a01║其木全燒成猛火聚起信云真如自體有徧照
D17n8862_p0884a02║法界義是也結名𦦨慧即覺滿義此轉二倒微
D17n8862_p0884a03║細煩惱現行障證無攝受真如正脉曰葢明稱
D17n8862_p0884a04║真性故曰覺滿即寂照含虛空也。
D17n8862_p0884a05║○五難勝地。
D17n8862_p0884a06║一切同異所不能至名難勝地。
D17n8862_p0884a07║此明五地也初句總牒前位葢地前名異於行
D17n8862_p0884a08║住中各有能所理智是異中復異地後名同初
D17n8862_p0884a09║地冺異入同二地冺同入淨至於四地是同中
D17n8862_p0884b01║更同故曰一切同異次句明本位以前位有異
D17n8862_p0884b02║有同縱離同異未能真俗融通至此位真俗并
D17n8862_p0884b03║融同異雙冺超前四十九心遠之遠矣故曰所
D17n8862_p0884b04║不能至即生滅滅已也結名難勝者即前位不
D17n8862_p0884b05║能及此轉二倒於下乘般𣵀槃障證類無別真
D17n8862_p0884b06║如論云真俗二諦難合能合故名難勝華嚴說
D17n8862_p0884b07║此菩薩世間技𮒛靡不該練即真俗并融義。
D17n8862_p0884b08║○六現前地。
D17n8862_p0884b09║無為真如性淨明露名現前地。
D17n8862_p0885a01║此明六地也初句標真次句明現初卷云常住
D17n8862_p0885a02║真心性淨明體即此無為真如初自十信雖隨
D17n8862_p0885a03║順此心以生信樂尚未安住曰悟無生忍十住
D17n8862_p0885a04║雖已隨順此心安以能慮住以成德猶未能起
D17n8862_p0885a05║用曰履以成地十行雖隨順此心以發行皆似
D17n8862_p0885a06║脩也曰一一皆是清淨無漏一真無為十向雖
D17n8862_p0885a07║隨順此心以立願猶比智也曰惟即與離二無
D17n8862_p0885a08║所着四加行雖隨順此心以加功尚用心力曰
D17n8862_p0885a09║以佛覺以己心入初地至五地雖逈超前一切
D17n8862_p0885b01║同異但屬覺智比智已盡現量始圓由是重重
D17n8862_p0885b02║淨之又淨滅盡一切有為功用生滅緣影而此
D17n8862_p0885b03║無為真心方現故曰性淨明露即寂滅現前結
D17n8862_p0885b04║名現前即明露義此轉二倒麄相現行障以證
D17n8862_p0885b05║無染淨真如。
D17n8862_p0885b06║○七遠行地。
D17n8862_p0885b07║盡真如際名遠行地。
D17n8862_p0885b08║此明七地也盡真如際者是大菩提智徧大𣵀
D17n8862_p0885b09║槃理以理無際而智亦無際以無際為際故曰
D17n8862_p0886a01║𥁞真如際結名遠行以盡無際故初地言盡是
D17n8862_p0886a02║依真如顯盡大菩提智此言盡是依菩提顯盡
D17n8862_p0886a03║妙真如性此轉二倒細相現行障證法無別真
D17n8862_p0886a04║如正脉曰前位真如方得顯現尚未全彰况能
D17n8862_p0886a05║行盡此則盡其實際莫不徹至矣正觀曰智依
D17n8862_p0886a06║境徧行稱體周曰遠行。
D17n8862_p0886a07║○八不動地。
D17n8862_p0886a08║一真如心名不動地。
D17n8862_p0886a09║此明八地也一真如者即一真法界無二相也
D17n8862_p0886b01║前位雖智與理俱圓猶有理智之分如凾葢相
D17n8862_p0886b02║合而此位是智歸於理全理無智故曰一真如
D17n8862_p0886b03║心如湛水一體耳結名不動即一心故若有理
D17n8862_p0886b04║智能所待對則有起動今盡十方凝然無二故
D17n8862_p0886b05║云不動前位有智相屬有功用此位惟理無智
D17n8862_p0886b06║屬無功用此轉二倒微細無相作加行障證不
D17n8862_p0886b07║增减真如華嚴謂此地離一切心意識分別相
D17n8862_p0886b08║心乃至佛心菩提心𣵀槃心尚不現起况復起
D17n8862_p0886b09║世間之心此亦一真之㫖又謂此菩薩至此擬
D17n8862_p0887a01║入𣵀槃諸佛現身七勸然後發行進九地亦不
D17n8862_p0887a02║動義。
D17n8862_p0887a03║○九善慧地。
D17n8862_p0887a04║發真如用名善慧地。
D17n8862_p0887a05║此明九地也發真如用者乃真如體本具不思
D17n8862_p0887a06║議業用不屬脩成但循緣發現四卷云我以不
D17n8862_p0887a07║滅不生合如來藏而如來藏唯妙覺明圓照法
D17n8862_p0887a08║界是故於一為無量無量為一乃至云故發真
D17n8862_p0887a09║如妙覺明性前位是攝用歸體全體隱用此位
D17n8862_p0887b01║是依體起用全用是體又前是寂然不動此是
D17n8862_p0887b02║感而遂通結名善慧即稱真不思議智用乃現
D17n8862_p0887b03║身說法等妙慧也此轉二倒微細利他中不欲
D17n8862_p0887b04║行障證智自在所依真如資中曰華嚴名此菩
D17n8862_p0887b05║薩具四無礙智作大法師演說無量阿僧祗句
D17n8862_p0887b06║義無有窮盡故名發真如用正脉曰說法方是
D17n8862_p0887b07║發用中一用耳其實具足十玄方為稱真之用
D17n8862_p0887b08║然亦不遺說法。
D17n8862_p0887b09║○十法雲地分二初結前位二明本位。
D17n8862_p0888a01║○初結前位。
D17n8862_p0888a02║阿難是諸菩薩從此已往脩習畢功功德圓滿亦
D17n8862_p0888a03║目此地名脩習位。
D17n8862_p0888a04║此通結前脩習位諸菩薩止於九地故以九地
D17n8862_p0888a05║名脩習末位總之過此非脩習也諸菩薩有二
D17n8862_p0888a06║說一說惟指四加以至九地名脩習位以四位
D17n8862_p0888a07║前四十一心佛已結過是脩位前諸方便心非
D17n8862_p0888a08║真脩也此如正脉說一說總結前位為修習地
D17n8862_p0888a09║謂自凢夫習入乾慧乃至習入八地全其體習
D17n8862_p0888b01║入九地全其用學佛悲智至此之極此後直用
D17n8862_p0888b02║悲智自利利他廣行佛事雖復有脩非習也如
D17n8862_p0888b03║三漸次有脩習真脩之例此如正觀說畢功即
D17n8862_p0888b04║脩習事畢圓滿即無可脩習起信目第十地為
D17n8862_p0888b05║菩薩地盡滿足方便脩習畢功此結於九地者
D17n8862_p0888b06║亦有二說一此文在九十二地之間貫於前後
D17n8862_p0888b07║是通結十地名脩習位二是佛開合不同此合
D17n8862_p0888b08║餘經十地於九地故結九地以盡餘處十地又
D17n8862_p0888b09║開等覺為法雲是此經十地即餘處等妙二覺
D17n8862_p0889a01║俱果位也。
D17n8862_p0889a02║○二明本位。
D17n8862_p0889a03║慈隂妙雲覆𣵀槃海名法雲地。
D17n8862_p0889a04║此明十地也初句屬同體大悲慈隂是法妙雲
D17n8862_p0889a05║是喻謂慈悲隂庇有情如雲普覆一切普門品
D17n8862_p0889a06║云慈意妙大雲是也葢雲有自在義有覆葢義
D17n8862_p0889a07║有潤澤義故稱妙雲即現身說法種種無礙觧
D17n8862_p0889a08║脫也次句屬稱真大智覆字承上雲義即普被
D17n8862_p0889a09║義亦即合也𣵀槃海即空如來藏清淨本然周
D17n8862_p0889b01║徧法界故稱𣵀槃海上句是以悲運智起種種
D17n8862_p0889b02║妙用下句是以智導悲徧一一寂滅又上句即
D17n8862_p0889b03║明相精純一切變現下句即皆合𣵀槃清淨妙
D17n8862_p0889b04║德又上句即發真如用下句即一真如心前八
D17n8862_p0889b05║地但寂九地但照此地寂照妙合體用俱圓故
D17n8862_p0889b06║超前二結名法雲者即悲智二法善被如雲唯
D17n8862_p0889b07║識謂大法智雲含眾德水充滿法身此轉二倒
D17n8862_p0889b08║微細於諸法中未得自在障證業自在等所依
D17n8862_p0889b09║真如上明十地位已竟。
D17n8862_p0890a01║○八明等覺位分二初明依行證位二明依位
D17n8862_p0890a02║發行。
D17n8862_p0890a03║○初明依行證位。
D17n8862_p0890a04║如來逆流如是菩薩順行而至覺際入交名為等
D17n8862_p0890a05║覺。
D17n8862_p0890a06║此明等覺名位也上三句明等覺之義下二句
D17n8862_p0890a07║依義結名如來逆流者舉所等之妙覺葢如來
D17n8862_p0890a08║已證妙覺果海覺體極圓無復增益惟回入九
D17n8862_p0890a09║界利生而已故曰逆流前曰入流忘所曰返流
D17n8862_p0890b01║全一是逆生死欲流歸寂滅海此曰逆流是逆
D17n8862_p0890b02║寂滅法流入生死海即倒駕慈航普度眾生次
D17n8862_p0890b03║二句正明菩薩能等之等覺葢菩薩之覺已齊
D17n8862_p0890b04║如來之覺但逆流順流為因果之分瓔珞經云
D17n8862_p0890b05║等覺照寂妙覺寂照即逆順之義蓋如來不住
D17n8862_p0890b06║佛位故稱妙覺菩薩始至尚住佛位故惟等而
D17n8862_p0890b07║未妙覺際入交按上二覺交接之義末句防結
D17n8862_p0890b08║名此轉二倒微細之惑而入等覺之妙溫陵曰
D17n8862_p0890b09║已至覺際曰入交與佛無間曰等覺即觧脫道
D17n8862_p0891a01║前無間道也。
D17n8862_p0891a02║○二明依位發行。
D17n8862_p0891a03║阿難從乾慧心（信前乾慧）至等覺已是覺始獲金剛心
D17n8862_p0891a04║中初乾慧地（地後乾慧）。
D17n8862_p0891a05║此明等覺位中復起慧行照空本位并五十五
D17n8862_p0891a06║位脩證行相方造妙成佛即不住佛位方名佛
D17n8862_p0891a07║也上二句總結前五十六位至等覺行位已極
D17n8862_p0891a08║故曰至等覺已下三句正明本位觀行是始由
D17n8862_p0891a09║乾慧而入終由乾慧而出前後二乾慧總是金
D17n8862_p0891b01║剛如幻三昧但前從事境起屬比智後從理境
D17n8862_p0891b02║起屬現智金剛心者即等覺所證大寂滅海是
D17n8862_p0891b03║究竟堅固之體此乾慧地是依此至堅之體起
D17n8862_p0891b04║此至利之用即法界海慧照了諸相猶如虚空
D17n8862_p0891b05║是也然始終諸位雖不出一如幻三摩提金剛
D17n8862_p0891b06║王寶覺不無前淺後深差別漸次前乾慧止乾
D17n8862_p0891b07║欲愛而入信即金剛慧照空見思破事障得順
D17n8862_p0891b08║法流而入此慧如初生月也後乾慧能乾法愛
D17n8862_p0891b09║而入妙即金剛慧照空無明破理障得逆法流
D17n8862_p0892a01║而出此慧如望夜月也等覺後心復言初者由
D17n8862_p0892a02║此慧始入妙覺故通議曰初乾慧地所謂清水
D17n8862_p0892a03║現前名為初伏客塵煩惱此乾慧地所謂去泥
D17n8862_p0892a04║純水名為永斷根本無明上明等覺位已竟。
D17n8862_p0892a05║○九明妙覺位。
D17n8862_p0892a06║如是重重單複十二方盡妙覺成無上道。
D17n8862_p0892a07║此承前諸位以結成妙覺果位也初二句總牒
D17n8862_p0892a08║前後諸位始從乾慧終至妙覺位而復位次而
D17n8862_p0892a09║又次累至五十七位故曰重重此重重五十七
D17n8862_p0892b01║位以單複收之止有十二謂乾慧煖頂忍世等
D17n8862_p0892b02║妙七位各一為單信住行向地五位各十為複
D17n8862_p0892b03║複五單七合成十二又單複相間而起單而又
D17n8862_p0892b04║複複而又單亦重重義次二句方結妙覺之果
D17n8862_p0892b05║言妙覺者即始本不二故也前等覺心中所起
D17n8862_p0892b06║乾慧是始覺極圓始照寂相未破似有始有本
D17n8862_p0892b07║此位由前乾慧照破寂相始覺圓合本覺惟本
D17n8862_p0892b08║無始了無二相惟一真法界三藏一心圓融自
D17n8862_p0892b09║在不可思議故曰妙覺無上者即此三藏妙德
D17n8862_p0893a01║唯佛與佛乃能究盡如初乾慧地雖超人天之
D17n8862_p0893a02║上猶有十信在上信上有住住上有行行上有
D17n8862_p0893a03║向向上有加加上有地地上有等等上有妙妙
D17n8862_p0893a04║上無可加者是則諸位至於妙覺始尊極無上
D17n8862_p0893a05║前四卷云如何以所知心測度如來無上菩提
D17n8862_p0893a06║用世語言入佛知見亦無上妙覺義正觀四方
D17n8862_p0893a07║盡妙覺者此十二數盡於妙覺者也則顯十二
D17n8862_p0893a08║之外無復餘位矣所以結此十二數者應前十
D17n8862_p0893a09║二類生而言也前世界相涉成十二數起顛倒
D17n8862_p0893b01║業有十二數成輪𢌞報亦有十二數故此返妄
D17n8862_p0893b02║歸真從因至果法爾如斯亦十二數不然言五
D17n8862_p0893b03║十五位則已何必又用單複合十二數耶問妙
D17n8862_p0893b04║覺是佛何以亦入十二數中荅祗為喚作佛故
D17n8862_p0893b05║亦入十二數矣上詳示所脩行位已竟。
D17n8862_p0893b06║○二結示能脩觀行分三初結示真三摩地二
D17n8862_p0893b07║結示三增進力三結示依正妨邪。
D17n8862_p0893b08║○初結示真三摩地。
D17n8862_p0893b09║是種種地皆以金剛觀察如幻十種深喻奢摩他
D17n8862_p0894a01║中用諸如來毘婆舍𨙻清淨脩證漸次能入。
D17n8862_p0894a02║此結示能成十二聖位之真三摩地以顯脩證
D17n8862_p0894a03║工夫皆依如來真三摩地了義脩證也初句總
D17n8862_p0894a04║指十二聖位次三句正示金剛慧葢是種種地
D17n8862_p0894a05║始從乾慧終至妙覺雖淺深不同而能觀察金
D17n8862_p0894a06║剛慧是一亦見前始從乾慧而入終從乾慧而
D17n8862_p0894a07║出金剛正指慧觀察如幻二句正示金剛慧用
D17n8862_p0894a08║以如幻十喻名金剛喻以此十種喻一切法當
D17n8862_p0894a09║體全空如金剛能壞一切如上種種地最初用
D17n8862_p0894b01║此慧觀察根塵如幻而成乾慧觀察乾慧如幻
D17n8862_p0894b02║而成十信乃至觀察十地如幻而入等覺觀察
D17n8862_p0894b03║等覺如幻逆流而成妙覺是知賢聖位次從始
D17n8862_p0894b04║至終不出一金剛三昧奢摩他中三句重明上
D17n8862_p0894b05║觀察慧不是權小觀智乃究竟堅固定中依如
D17n8862_p0894b06║來微密觀照微細觀察破除種種地中微細深
D17n8862_p0894b07║惑而趨圓妙之果也末二句結明所成位次皆
D17n8862_p0894b08║清淨修證清淨即了義也若依權乘修證即不
D17n8862_p0894b09║了義不清淨今依如來妙慧修證是脩不生滅
D17n8862_p0895a01║因證不生滅果故名清淨脩證雖脩證皆清淨
D17n8862_p0895a02║實相不妨有次第淺深故曰漸次深入此結示
D17n8862_p0895a03║有二義一依能成真三昧結示上所成種種地
D17n8862_p0895a04║位皆是清淨脩證圓頓之妙趨二依所成地位
D17n8862_p0895a05║結示能成三昧即三藏一心三觀一智三一圓
D17n8862_p0895a06║融不思議之妙定初卷標云有三摩提名大佛
D17n8862_p0895a07║頂首楞嚴王即此三昧之總名初卷至七卷皆
D17n8862_p0895a08║是發揮此三昧體相至五卷中轉名妙蓮華金
D17n8862_p0895a09║剛王寳覺如幻三摩提至六卷中觀音自陳圓
D17n8862_p0895b01║通云如幻聞薰聞脩金剛三昧文殊選圓通亦
D17n8862_p0895b02║名宣說金剛王如幻不思議佛母真三昧前雖
D17n8862_p0895b03║重重開示名目體相種種微妙而未見實用至
D17n8862_p0895b04║此出生五十七種聖位全是此三昧妙用故此
D17n8862_p0895b05║結顯使行人知修證有本不致支離邪言也。
D17n8862_p0895b06║○二結示三增進力。
D17n8862_p0895b07║阿難如是皆以三增進故善能成就五十五位真
D17n8862_p0895b08║菩提路。
D17n8862_p0895b09║此結示能成真菩提路三種妙行也前結示定
D17n8862_p0896a01║慧能成聖位此結示漸次屬戒能成定慧前云
D17n8862_p0896a02║顛倒不生斯則如來真三摩地又云於是本因
D17n8862_p0896a03║元所亂想立三漸次方得除滅今乘三漸次力
D17n8862_p0896a04║滅盡二顛倒因成就真三摩地證諸聖位故此
D17n8862_p0896a05║結示勝用以證前案也如是二字承上清淨脩
D17n8862_p0896a06║證漸次深入二句結示增進之力此五十五位
D17n8862_p0896a07║始從乾慧終至十地以等妙二覺是菩提非路
D17n8862_p0896a08║故也。
D17n8862_p0896a09║○三結示依正防邪。
D17n8862_p0896b01║作是觀者名為正觀若他觀者名為邪觀。
D17n8862_p0896b02║此總結示上微妙觀行使知正脩行處不遭委
D17n8862_p0896b03║曲邪徑也是觀指上奢摩他中用諸如來毘婆
D17n8862_p0896b04║舍𨙻即一心三觀乃是如來密因亦指三增進
D17n8862_p0896b05║力是自性清淨戒律有定慧無戒則定慧成邪
D17n8862_p0896b06║有戒無定慧則戒亦非正是則三行圓具為正
D17n8862_p0896b07║觀三行互闕即邪觀六卷中云縱有多智禪定
D17n8862_p0896b08║現前如不斷淫必落魔道等即是斯㫖前二科
D17n8862_p0896b09║顯功力故別結此揀邪正故總結又除此圓融
D17n8862_p0897a01║妙觀之外其餘權漸脩證皆同邪觀自七卷末
D17n8862_p0897a02║阿難請佛世尊如是脩證佛三摩提未到𣵀槃
D17n8862_p0897a03║云何名為乾慧之地四十四心乃至云何名為
D17n8862_p0897a04║等覺菩薩起至此名為邪觀止是如來從於凢
D17n8862_p0897a05║夫終大𣵀槃懸示無上正脩行路阿難最初見
D17n8862_p0897a06║佛愧小忻大請問如來得成菩提最初方便如
D17n8862_p0897a07║來先示妙觀方便已發明妙奢摩他三摩禪𨙻
D17n8862_p0897a08║最初方便之義今懸示菩提妙果是發明前十
D17n8862_p0897a09║方如來得成菩提八字阿難正請止此二十字
D17n8862_p0897b01║是舉果求因如來依彼所請次第發明是先因
D17n8862_p0897b02║後果上開示阿難請義已竟故下依義以結經
D17n8862_p0897b03║名楞嚴正㫖已盡於此向後七趨五隂等事皆
D17n8862_p0897b04║餘義𦔳行此經行位與諸經名頗同而義實異
D17n8862_p0897b05║唯正脉深得其㫖以融攝開合二意會通真究
D17n8862_p0897b06║竟不可破壞之論亦有不自量者妄以己見謬
D17n8862_p0897b07║作是非不知是何所見如謂此經與常途異者
D17n8862_p0897b08║在以不生滅性為因地心及因果名目相應若
D17n8862_p0897b09║然者則一切圓頓大乘經典皆以生滅心為因
D17n8862_p0898a01║地而因果名目皆不相應若爾何華嚴等圓頓
D17n8862_p0898a02║之教謂初發心時便成正覺既以生滅性為因
D17n8862_p0898a03║心㨿何法而云便成正覺又則初發心時便成
D17n8862_p0898a04║正覺至於果上應云不成正覺何故若成正覺
D17n8862_p0898a05║即與因地名目相應與此經何異是則此經不
D17n8862_p0898a06║生滅性為因地心及因果名目相應即諸部大
D17n8862_p0898a07║乘圓融正趨何以此言異耶又謂此經前位攝
D17n8862_p0898a08║於後位等又出華嚴之外若論以前攝後此正
D17n8862_p0898a09║華嚴圓融之㫖一脩一切脩一證一切證一位
D17n8862_p0898b01║攝一切位何謂華嚴所無又謂將三漸次強配
D17n8862_p0898b02║十信將十信改為初住擅更佛語其實正脉惟
D17n8862_p0898b03║依義擬何𭦌擅更佛語既知此經十信已獲無
D17n8862_p0898b04║生忍豈不超於常途十信既超之當何所齊故
D17n8862_p0898b05║齊圓教初住亦即初住開出經有明言非妄擬
D17n8862_p0898b06║也又既知常途十信不過具四信心起五種行
D17n8862_p0898b07║而已既劣於此經十信當何所置故置三漸次
D17n8862_p0898b08║中如此經三漸次中返流全一六用不行正常
D17n8862_p0898b09║途十信滿心正脉非無識之談又謂常途先斷
D17n8862_p0899a01║見惑次斷思惑乃至登地方分斷無明分證無
D17n8862_p0899a02║生此是權小位次非圓教位次正脉論異是以
D17n8862_p0899a03║此經之圓與常途之圓論異非與權小論異彼
D17n8862_p0899a04║權小論異何待論之又謂若位次果有開合則
D17n8862_p0899a05║此經位次不過於開合間詭秘其名遂謂異於
D17n8862_p0899a06║常途耶𢖍亦不知此說也不以開合為異當何
D17n8862_p0899a07║為異耶世語有云文章有古今道理無古今開
D17n8862_p0899a08║合辭也道理義也辭有變而義無變是不知開
D17n8862_p0899a09║合乃古今大聖大賢大智慧大方便大善巧大
D17n8862_p0899b01║饒益離開合則無譬喻言說則古今文章禮樂
D17n8862_p0899b02║一切斷滅矣如來說法四十九年不過開合二
D17n8862_p0899b03║字盡矣如合色開心說五隂合心開色說十二
D17n8862_p0899b04║處心色俱開說十八界彼既如爾此何不然即
D17n8862_p0899b05║位次一事諸經開合皆不盡同有開五十二位
D17n8862_p0899b06║有分四十二位有合惟八位有合唯五位四位
D17n8862_p0899b07║等豈開合為詭秘之說耶若論開合亦諸經常
D17n8862_p0899b08║理不足為異但開合中深淺為異如合常途十
D17n8862_p0899b09║信退此經三漸次中又似合常途住行向退為
D17n8862_p0900a01║此經十信是進此經十信臻於常途住行向位
D17n8862_p0900a02║又似開常途十地退為此經住行向三位是進
D17n8862_p0900a03║此經三位高齊常途十地又似開常途等覺退
D17n8862_p0900a04║分此經十地是亦進此經十地即常途等覺又
D17n8862_p0900a05║常途多明事行此經重於理行故開合微細精
D17n8862_p0900a06║明退彼所高進此所下是知此經深妙有異常
D17n8862_p0900a07║途遠矣至矣其開合微細㫖趨當如正脉中辨
D17n8862_p0900a08║上開示法義已竟。
D17n8862_p0900a09║○二結示經名分二初文殊特請二世尊備示。
D17n8862_p0900b01║○初文殊特請。
D17n8862_p0900b02║爾時文殊師利法王子在大眾中即從座起頂禮
D17n8862_p0900b03║佛足而白佛言當何名是經我及眾生云何奉持
D17n8862_p0900b04║（請名聞持）。
D17n8862_p0900b05║此文殊法王子具大智力知此經正㫖已圓故
D17n8862_p0900b06║即請經名及受持之法也正脉曰初以阿難當
D17n8862_p0900b07║機者欲進多聞人於大定也終以文殊請名者
D17n8862_p0900b08║表總持全經非根本大智不可也凢請經名必
D17n8862_p0900b09║兼請奉持之法而答名之後多不詳答奉持之
D17n8862_p0901a01║法良以名是總持義得名即持全經之㫖故不
D17n8862_p0901a02║別答也。
D17n8862_p0901a03║○二世尊備示分二初從義立名二從部立名。
D17n8862_p0901a04║○初從義立名分三初從理智立名二從護念
D17n8862_p0901a05║立名三從因果立名。
D17n8862_p0901a06║○初從理智立名。
D17n8862_p0901a07║佛告文殊師利是經名大佛頂悉怛哆般怛羅無
D17n8862_p0901a08║上寶印十方如來清淨海眼。
D17n8862_p0901a09║此世尊因文殊請示經名故告文殊標理智之
D17n8862_p0901b01║名是經指上所說三如來藏二决定義真實圓
D17n8862_p0901b02║通清淨脩證之義大佛頂下從理立名亦以密
D17n8862_p0901b03║攝顯故即前云佛頂光聚悉怛多般怛羅無上
D17n8862_p0901b04║神咒是也佛頂是以處表法以尊勝表無上以
D17n8862_p0901b05║無見表不思議悉怛哆般怛羅此云白傘葢合
D17n8862_p0901b06║上佛頂即大白傘葢是周徧義是覆藏義即從
D17n8862_p0901b07║喻得名前依一真法界開示三種藏性清淨本
D17n8862_p0901b08║然周徧法界即大白傘葢義無上寶印者名上
D17n8862_p0901b09║三藏妙理是决定義是證明義不可變壞義前
D17n8862_p0902a01║依顯明决定云世間無知惑為因緣及自然性
D17n8862_p0902a02║皆是識心分別計度但有言說都無實義此以
D17n8862_p0902a03║三藏妙理印定一切法離言說相離心緣相思
D17n8862_p0902a04║議不能至又依密顯决定云不持此咒而坐道
D17n8862_p0902a05║塲令其身心遠諸魔事無有是處又云宣示此
D17n8862_p0902a06║咒保護初學更無一切諸魔鬼神及無始來冤
D17n8862_p0902a07║橫𪧐殃舊業陳債來相惱害此以秘密心法印
D17n8862_p0902a08║一切心離諸邪見離諸惡業無可變壞十方如
D17n8862_p0902a09║來二句從智立名即無上知覺前云得清淨眼
D17n8862_p0902b01║即佛知見前云性真常中求於去來迷悟生死
D17n8862_p0902b02║了不可得圓覺經云法界海慧照了諸相猶如
D17n8862_p0902b03║虚空皆清淨海眼義言如來揀非權乘般若。
D17n8862_p0902b04║○二從護念立名。
D17n8862_p0902b05║亦名救護親因度脫阿難及此會中性比丘尼得
D17n8862_p0902b06║菩提心入徧知海。
D17n8862_p0902b07║此從救護當機立名也前名雖具理智理由智
D17n8862_p0902b08║顯總屬大智此名救護即屬大悲救護親因一
D17n8862_p0902b09║句是標度脫阿難三句是釋明上親因二字阿
D17n8862_p0903a01║難是親登伽是因此明離苦故言度脫末二句
D17n8862_p0903a02║明得樂故言得言入菩提心即名二决定義以
D17n8862_p0903a03║不生滅性為因地心徧知海即名三如來藏不
D17n8862_p0903a04║可思議為果地覺正脉曰此名唯依顯立。
D17n8862_p0903a05║○三從因果立名。
D17n8862_p0903a06║亦名如來密因脩證了義。
D17n8862_p0903a07║此依因果了義以立名也初句是依果顯因因
D17n8862_p0903a08║即三如來藏性是十方如來得成菩提妙奢摩
D17n8862_p0903a09║他三摩禪𨙻最初方便次句因果雙顯修不生
D17n8862_p0903b01║滅因證不生滅果因果一如故曰了義即從於
D17n8862_p0903b02║凢夫終大𣵀槃清淨脩證正脉曰初句屬密次
D17n8862_p0903b03║句屬顯上從義立名已竟。
D17n8862_p0903b04║○二從部立名分二初從方廣部立名二從灌
D17n8862_p0903b05║頂部立名。
D17n8862_p0903b06║○初從方廣部立名。
D17n8862_p0903b07║亦名大方廣妙蓮華王十方佛母陀羅尼咒。
D17n8862_p0903b08║此從大乘部中方廣部立名也凢大乘經教內
D17n8862_p0903b09║詮一心三大即大方廣部攝今依三藏一心故
D17n8862_p0904a01║名大方廣妙蓮華有二義一是諸佛秘密藏時
D17n8862_p0904a02║而後說如優曇花時一現耳前云陀𨙻微細識
D17n8862_p0904a03║習氣成瀑流真非真恐迷我常不開演是也二
D17n8862_p0904a04║乃因心即是果覺如妙蓮華方花即果前云根
D17n8862_p0904a05║選擇圓通入流成正覺是也王是自在義統攝
D17n8862_p0904a06║義此經能統攝諸經又能出生諸佛故曰佛母
D17n8862_p0904a07║前讚咒云出生十方一切諸佛顯說亦云十方
D17n8862_p0904a08║婆伽梵一路𣵀槃門陀羅尼此云總持謂總一
D17n8862_p0904a09║切法持無量義前云若我說是佛頂光聚般怛
D17n8862_p0904b01║羅咒從旦至暮音聲相連字句中間亦不重叠
D17n8862_p0904b02║經恒沙劫終不能盡是也正脉曰亦名下上七
D17n8862_p0904b03║字為顯下八字為密。
D17n8862_p0904b04║○二從灌頂部立名。
D17n8862_p0904b05║亦名灌頂章句諸菩薩萬行首楞嚴汝當奉持。
D17n8862_p0904b06║此依大乘部中灌頂部立名也凢大乘經教內
D17n8862_p0904b07║詮圓融妙㫖初發心時便成正覺十方如來即
D17n8862_p0904b08║以智水灌頂授大智職如剎利王灌頂授位故
D17n8862_p0904b09║名灌頂部此經顯密俱是圓融前稱密云秘密
D17n8862_p0905a01║伽陀微妙章句顯中十住即名灌頂住故授此
D17n8862_p0905a02║稱萬行首楞嚴亦通顯密二意顯說即前二十
D17n8862_p0905a03║五行并五十五位真菩提路皆依此定究竟深
D17n8862_p0905a04║入密意即前云受持此咒十方如來所有功德
D17n8862_p0905a05║悉與此人乃至云不持齋戒自成齋戒等是也
D17n8862_p0905a06║正脉曰灌頂章句即密行萬行首楞嚴即顯行
D17n8862_p0905a07║末句荅前云何奉持之問即依名持義總持無
D17n8862_p0905a08║𥁞之義也上結示經名已竟自初卷七處徵心
D17n8862_p0905a09║至此究竟得成菩提妙觀方便已竟。
D17n8862_p0905b01║○三究竟未全道力迷悟差別分二初究竟七
D17n8862_p0905b02║趨迷悟未全道力二究竟五隂迷悟未全道力。
D17n8862_p0905b03║○初究竟七趨迷悟未全道力分二初阿難陳
D17n8862_p0905b04║請二世尊究竟。
D17n8862_p0905b05║○初阿難陳請分二初陳領已聞之益二曲伸
D17n8862_p0905b06║未悟之請。
D17n8862_p0905b07║○初陳領已聞之益分二初經家懸敘二阿難
D17n8862_p0905b08║自敘。
D17n8862_p0905b09║○初經家懸敘。
D17n8862_p0906a01║說是語已即時阿難及諸大眾（總敘抂會之眾）得蒙如來
D17n8862_p0906a02║開示密印般怛羅義（懸敘前𩔰密開示）兼聞此經了義名
D17n8862_p0906a03║目（上敘聞法義此敘聞經名）頓悟禪𨙻脩進聖位增上妙理（懸敘
D17n8862_p0906a04║前清淨脩證）心慮虚凝斷除三界脩心六品微細煩惱
D17n8862_p0906a05║（正敘已聞之益）。
D17n8862_p0906a06║此經家結敘阿難大眾聞佛已往開示悟證之
D17n8862_p0906a07║益也說是語已下懸敘所聞之益密印般怛羅
D17n8862_p0906a08║義有二觧一密印作顯釋般怛羅作密釋以前
D17n8862_p0906a09║開示三如來藏二决定義妙妙聞心皆如來授
D17n8862_p0906b01║受秘密心法故曰密印般怛羅屬密易知二通
D17n8862_p0906b02║依密釋以前開示三如來藏及圓通本根皆敘
D17n8862_p0906b03║明會眾悟證已詳但阿難悟而未證自宣示秘
D17n8862_p0906b04║密章句以來至此未詳敘悟證之益故此通前
D17n8862_p0906b05║密義經名行位三開示總敘而重抂明阿難所
D17n8862_p0906b06║證又敘義是依密攝顯敘名是依顯攝密即名
D17n8862_p0906b07║義互明增上妙理有二義一奢摩他中用諸如
D17n8862_p0906b08║來毘婆舍𨙻清淨脩證二以此中十信增上常
D17n8862_p0906b09║途十住乃至十地增上常途等覺依此二義故
D17n8862_p0907a01║曰增上妙理心慮虚凝下敘所證益初句所獲
D17n8862_p0907a02║定次二句所斷惑三界脩心通敘脩道位次六
D17n8862_p0907a03║品微細煩惱別敘止證二果按小乘脩心三界
D17n8862_p0907a04║分為九地欲界一地復分為九品斷前六品證
D17n8862_p0907a05║一來果斷後三品證不來果若斷上二界共八
D17n8862_p0907a06║品即證阿羅漢果微細煩惱即思惑阿難既是
D17n8862_p0907a07║大權啓教就依權說若高增其位恐與經明言
D17n8862_p0907a08║相違也。
D17n8862_p0907a09║○二阿難自敘。
D17n8862_p0907b01║即從座起頂禮佛足合掌恭敬而白佛言大威德
D17n8862_p0907b02║世尊慈音無遮善開眾生微細沉惑（敘所聞益）令我今
D17n8862_p0907b03║日身心快然得大饒益（敘所證益）。
D17n8862_p0907b04║此阿難將有後請敘陳前益以見不虚如來已
D17n8862_p0907b05║往開示也此為後請之助悲智無上口威悲智
D17n8862_p0907b06║可重曰德無遮善開即威德之實微細沉惑應
D17n8862_p0907b07║前三卷末阿難偈云希更審除微細惑至此談
D17n8862_p0907b08║脩進聖位增上妙理此惑方究盡無餘矣上陳
D17n8862_p0907b09║敘已聞之益已竟。
D17n8862_p0908a01║○二曲伸未悟之請分二初依理伸問二惟慈
D17n8862_p0908a02║求示。
D17n8862_p0908a03║○初依理伸問分二初總難六道以明妄二別
D17n8862_p0908a04║問一趨以該餘。
D17n8862_p0908a05║○初總難六道以明妄分二初難真不容妄二
D17n8862_p0908a06║疑妄因何有。
D17n8862_p0908a07║○初難真不容妄。
D17n8862_p0908a08║世尊若此妙明真淨妙心本來徧圓（清淨本然周徧法界）如
D17n8862_p0908a09║是乃至大地草木（無情）蝡動含靈（有情）本元真如（有情無情
D17n8862_p0908b01║共一體）即是如來成佛真體（釋上徧圓義）佛體真實（按定徧圓
D17n8862_p0908b02║真體）云何復有地獄餓鬼畜生脩羅人天等道（真圓無處
D17n8862_p0908b03║容妄）。
D17n8862_p0908b04║此依真心徧圓難不容有七趨差別等妄相也
D17n8862_p0908b05║世尊下按佛所示本來周徧無外之心如是下
D17n8862_p0908b06║明上徧圓無外之義佛體下依義正難。
D17n8862_p0908b07║○二疑妄因何有。
D17n8862_p0908b08║世尊此道為復本來自有（疑是自然本有）為是眾生妄習
D17n8862_p0908b09║生起（疑是因緣妄生）。
D17n8862_p0909a01║此承上真不應容妄更疑妄自何來為是本來
D17n8862_p0909a02║自具為是因緣妄生以此二義疑問上總難六
D17n8862_p0909a03║道以明妄已竟。
D17n8862_p0909a04║○二別問一趨以該餘分二初引墮地獄之人
D17n8862_p0909a05║二疑問地獄之處。
D17n8862_p0909a06║○初引墮地獄之人。
D17n8862_p0909a07║世尊如寶蓮香比丘尼（墮地獄之人）持菩薩戒𥝠行婬
D17n8862_p0909a08║欲妄言行婬非殺非偷無有業報（此明墮地獄之業下明墮地獄
D17n8862_p0909a09║之報）發是語已（承上婬妄二業）先於女根生大猛火後於節
D17n8862_p0909b01║節猛火燒然（現報）墮無間獄（生報上明婬報）琉璃大王善星
D17n8862_p0909b02║比丘（總引殺妄二報之人）瑠璃為誅瞿曇族姓（別明殺業）善星妄
D17n8862_p0909b03║說一切法空（別明妄業）生身䧟入阿鼻地獄（殺妄之報）。
D17n8862_p0909b04║此先引墮地獄之人以證實其事而後問明其
D17n8862_p0909b05║處也世尊下舉一人犯婬妄二業之報瑠璃下
D17n8862_p0909b06║舉二人各犯殺妄之報不言偷者以二業攝之
D17n8862_p0909b07║𥝠行婬欲以攝隂取誅瞿曇族姓以攝強取皆
D17n8862_p0909b08║盜業故生身䧟入者即現前肉身䧟入地獄非
D17n8862_p0909b09║身後趨生溫陵曰瑠璃匿王太子廢父自立挾
D17n8862_p0910a01║𪧐嫌誅釋種佛記七日當入地獄王泛海以避
D17n8862_p0910a02║水中火起自然燒滅善星比丘能談十二部經
D17n8862_p0910a03║獲四禪果因狎邪友妄言一切皆空正脉曰𪧐
D17n8862_p0910a04║嫌舊恨也有遠近二因緣遠謂瑠璃多劫前𭦌
D17n8862_p0910a05║為大魚釋種前身共食其肉近謂瑠璃今世為
D17n8862_p0910a06║釋種之甥因禮來賔強坐佛座釋種罵之懷恨
D17n8862_p0910a07║誓殺具此遠近二因故結𪧐嫌也。
D17n8862_p0910a08║○二疑問地獄之處。
D17n8862_p0910a09║此諸地獄（指上三人地獄）為有定處（此問別業同報）為復自然（此問
D17n8862_p0910b01║別業別報）彼彼發業各各𥝠受（釋明上自然二字）。
D17n8862_p0910b02║此問明上所墮地獄之處為是各人各業共感
D17n8862_p0910b03║一處受報為是各人各業隨各處以受報上謂
D17n8862_p0910b04║有一定處下謂無有定處㨿下佛荅意即有定
D17n8862_p0910b05║處為正如人間牢獄雖各人犯事不同同一處
D17n8862_p0910b06║禁之此問明地獄一處餘趨可知矣上依理伸
D17n8862_p0910b07║問已竟。
D17n8862_p0910b08║○二惟慈求示。
D17n8862_p0910b09║惟埀大慈開發童蒙令諸一切持戒眾生聞决定
D17n8862_p0911a01║義歡喜頂戴謹潔無犯。
D17n8862_p0911a02║此承上伸問地獄之處請佛慈示處之端的也
D17n8862_p0911a03║惟慈下恃佛慈以請令諸下依眾生饒益以請
D17n8862_p0911a04║此問有二一因初卷謂業種自然如惡义聚未
D17n8862_p0911a05║及詳明二因六卷明四根本戒七卷明三種漸
D17n8862_p0911a06║次皆以嚴持淨戒為成佛根本恐未能信受故
D17n8862_p0911a07║此請詳七趨業報使人畏其惡聚如此則謹潔
D17n8862_p0911a08║無犯以全淨戒淨戒不全即道力不全今詳明
D17n8862_p0911a09║其相則知隄防不全以成其全故為助行决定
D17n8862_p0911b01║義即因戒生定等三决定義亦是先佛世尊决
D17n8862_p0911b02║定明誨上阿難陳請已竟。
D17n8862_p0911b03║○二世尊究竟分二初讚許二宣示。
D17n8862_p0911b04║○初讚許。
D17n8862_p0911b05║佛告阿難快哉此問（讚）令諸眾生不入邪見（明上快哉
D17n8862_p0911b06║二字）汝今諦𦗟當為汝說（許說）。
D17n8862_p0911b07║此佛讚阿難所問大快佛意大利眾生故許為
D17n8862_p0911b08║說也不入邪見正大利眾生事如寶蓮香言婬
D17n8862_p0911b09║無報善星妄言撥無琉璃嗔殺不懼罪報皆是
D17n8862_p0912a01║邪見後文云精研七趨皆是昏沉諸有為相葢
D17n8862_p0912a02║七趨沉迷皆邪見攝問明無犯則不墮邪見入
D17n8862_p0912a03║正知見。
D17n8862_p0912a04║○二宣示分三初詳示諸趨因緣二結荅阿難
D17n8862_p0912a05║問意三結示决定明誨。
D17n8862_p0912a06║○初詳示諸趨因緣分三初總示七趨之本二
D17n8862_p0912a07║別示七趨之相三結明七趨無妄。
D17n8862_p0912a08║○初總示七趨之本分二初總標二別釋。
D17n8862_p0912a09║○初總標。
D17n8862_p0912b01║阿難一切眾生實本真淨（本來元無）因彼妄見有妄習
D17n8862_p0912b02║生（妄習生起）因此分開內分外分（昇沉之由）。
D17n8862_p0912b03║此總示七趨本因因於妄想非本來有以荅阿
D17n8862_p0912b04║難之問也既因妄習則有染淨差別故總分內
D17n8862_p0912b05║外二分實字照上佛體真實之實謂一切眾生
D17n8862_p0912b06║實是如來成佛真體故云本淨正脉曰妄見即
D17n8862_p0912b07║惑妄習即業。
D17n8862_p0912b08║○二別釋分二初釋內分二釋外分。
D17n8862_p0912b09║○初釋內分。
D17n8862_p0913a01║阿難內分（牒）即是眾生分內（總釋其名）因諸愛染發起
D17n8862_p0913a02║妄情情積不休能生愛水（總釋內分義情愛即眾生分內事生水以明墮
D17n8862_p0913a03║因）是故（承上情積生水）眾生心憶珎饈口中水出心憶前
D17n8862_p0913a04║人或憐或恨目中淚盈貪求財寶心發愛涎舉體
D17n8862_p0913a05║光潤心着行婬男女二根自然流液（驗明上情愛生水）阿
D17n8862_p0913a06║難諸愛雖別流結是同潤濕不升自然從墜（結義）此
D17n8862_p0913a07║名內分（依義結名）。
D17n8862_p0913a08║此釋明內分名義以明從墜之因也分內者分
D17n8862_p0913a09║即限劑義謂所事唯本趨之內不出分劑之外
D17n8862_p0913b01║如憶珎饈等即人道等分內之事流結是同即
D17n8862_p0913b02║流實是同正脉曰愛有總別二意總謂諸情皆
D17n8862_p0913b03║屬於愛愛即情也別如世說喜怒哀樂愛欲惡
D17n8862_p0913b04║為七情愛居其一而已今總意也又最初對境
D17n8862_p0913b05║起着為愛深貪極戀不捨為情恨者或恨彼捨
D17n8862_p0913b06║己或恨彼害己亦愛己之情也。
D17n8862_p0913b07║○二釋外分。
D17n8862_p0913b08║阿難外分（牒）即是眾生分外（總釋其名）因諸渴仰發明
D17n8862_p0913b09║虛想想積不休能生勝氣（此總釋分外之義生勝氣以明昇因）是故
D17n8862_p0914a01║（承上外想生氣）眾生心持禁戒（分外想）舉身輕清（勝氣）心持咒
D17n8862_p0914a02║印（分外想）顧盻雄毅（勝氣）心欲生天（分外想）夢想飛舉（勝氣）
D17n8862_p0914a03║心存佛國（分外想）聖境𡨋現（勝氣）事善知識（分外想）自輕
D17n8862_p0914a04║身命（勝氣此五事驗明上想生勝氣）阿難諸想雖別輕舉是同飛
D17n8862_p0914a05║動不沉自然超越（結義）此名外分（依義結名）。
D17n8862_p0914a06║此釋明外分名義以明超越之因也見所未見
D17n8862_p0914a07║聞所未聞已分之外一切勝事皆是外分希望
D17n8862_p0914a08║企求曰渴仰未得懸慕曰虚想虚想高上故生
D17n8862_p0914a09║勝氣氣能飛騰故為超越之因雄毅亦勝氣之
D17n8862_p0914b01║狀自輕身命即遠離懈怠麄重舉止輕清利便
D17n8862_p0914b02║也上總示七趨之本已竟。
D17n8862_p0914b03║○二別示七趨之相分二初畧明昇沉之相二
D17n8862_p0914b04║廣明因果之相。
D17n8862_p0914b05║○初畧明昇沉之相分三初總示昇沉將分之
D17n8862_p0914b06║相二別示昇沉已分之相三結示昇沉皆有定
D17n8862_p0914b07║處。
D17n8862_p0914b08║○初總示昇沉將分之相。
D17n8862_p0914b09║阿難一切世間生死相續生從順習死從變流臨
D17n8862_p0915a01║命終時未捨煖觸一生善惡俱時頓現死逆生順
D17n8862_p0915a02║二習相交。
D17n8862_p0915a03║此依生死之際而示昇沉將分之相以起下昇
D17n8862_p0915a04║沉內外之分也初二句標昇沉之緣緣生死相
D17n8862_p0915a05║續故有昇沉輪轉次二句明昇沉之心由畏死
D17n8862_p0915a06║貪生故趨生以逐昇沉習即心習也以生從常
D17n8862_p0915a07║住而順其心即貪生以死從變流而逆其心即
D17n8862_p0915a08║畏死臨命終時二句明昇沉將分之時一生善
D17n8862_p0915a09║惡二句正明昇沉將分所現之相末二句結明
D17n8862_p0915b01║昇沉之心貪生畏死二念交集故曰二習相交
D17n8862_p0915b02║孤山曰生從存住則順其習死從變流則逆其
D17n8862_p0915b03║習經文互異也。
D17n8862_p0915b04║○二別示昇沉已分之相分三初明惟昇不沉
D17n8862_p0915b05║之相二明不昇不沉之相三明惟沉不昇之相。
D17n8862_p0915b06║○初明惟昇不沉之相分二初明天趨二明仙
D17n8862_p0915b07║趣。
D17n8862_p0915b08║○初明天趣分二初正明純想以生天上二𠔥
D17n8862_p0915b09║明淨願而生佛國。
D17n8862_p0916a01║○初正明純想以生天上。
D17n8862_p0916a02║純想即飛（昇因）必生天上（昇處）。
D17n8862_p0916a03║此以純想氣清故輕舉而上昇也純想即唯脩
D17n8862_p0916a04║十善不雜惡行天上綂該三界又抂純想中有
D17n8862_p0916a05║定無定而階上下。
D17n8862_p0916a06║○二兼明淨願而生佛國。
D17n8862_p0916a07║若飛心中（即前純想）兼福兼慧及與淨願自然心開（頓除
D17n8862_p0916a08║三障）見十方佛一切淨土隨願往生（昇處）。
D17n8862_p0916a09║此以純想中兼脩福慧淨願即心開見佛隨願
D17n8862_p0916b01║往生一切淨土也福即六度中前五度或全脩
D17n8862_p0916b02║或兼脩一二慧即般若淨願即欲見佛往生願
D17n8862_p0916b03║如彌陀四十八願之類又純想即信向希慕之
D17n8862_p0916b04║心淨願乃從佛所教之願上明天趨已竟。
D17n8862_p0916b05║○二明仙趨分二初正明多想以登仙等二兼
D17n8862_p0916b06║明善願以近佛法。
D17n8862_p0916b07║○初正明多想以登仙等。
D17n8862_p0916b08║情少想多（昇因）輕舉非遠（有情）即為飛仙（一情九想）大力鬼
D17n8862_p0916b09║王（二情八想）飛行夜叉（三情七想）地行羅剎（四情六想）遊於四天
D17n8862_p0917a01║所去無礙（結明輕舉非遠之處）。
D17n8862_p0917a02║此以多想兼情故輕舉次於前也此中畧舉仙
D17n8862_p0917a03║等四類即該八部在六道中此等俱屬修羅道
D17n8862_p0917a04║攝又此等舉一以攝其餘今依仙趨名大科以
D17n8862_p0917a05║攝餘類故也。
D17n8862_p0917a06║○二兼明善願以近佛法。
D17n8862_p0917a07║其中（八部之中）若有善願善心護持我法（此總明下別明）或護
D17n8862_p0917a08║禁戒隨持戒人（願行）或護神咒隨持咒者（願行）或護禪
D17n8862_p0917a09║定保綏法忍（願行）是等親住如來座下（結明得近佛法）。
D17n8862_p0917b01║此明上八部之類兼有善願護法即得親近佛
D17n8862_p0917b02║法有昇而無墜也善願屬心所即別境中欲也
D17n8862_p0917b03║善心屬心王即前七是也保綏即保安亦護持
D17n8862_p0917b04║義或上禪定是法此句是脩禪定人易名法忍
D17n8862_p0917b05║或上句是定此句是慧以忍屬智故上明唯昇
D17n8862_p0917b06║不沉之相已竟。
D17n8862_p0917b07║○二明不昇不沉之相。
D17n8862_p0917b08║情想均等（五情五想）不飛不墜（因平）生於人間（處平）想明斯
D17n8862_p0917b09║聰情幽斯鈍（結明情想氣分）。
D17n8862_p0918a01║此以情想均平故不偏於上下而平處人間也
D17n8862_p0918a02║此六趨中人趨情想既均復有聰鈍之別者如
D17n8862_p0918a03║半斤銅半斤鐵分量雖等而銅鐵呈色亦互有
D17n8862_p0918a04║優劣不同是等中亦有多種不等之相言聰鈍
D17n8862_p0918a05║總該一切贒愚善惡種種差別之相孤山曰由
D17n8862_p0918a06║昔情想感今聰鈍是知言均等者總報之業也
D17n8862_p0918a07║言幽明者別報之業也由所習情想數量雖均
D17n8862_p0918a08║而各抂強弱不同致有聰鈍之異。
D17n8862_p0918a09║○三明唯沉不昇之相分三初明畜生趣二明
D17n8862_p0918b01║餓鬼趣三明地獄趣。
D17n8862_p0918b02║○初明畜生趣。
D17n8862_p0918b03║情多想少（六情四想此是沉因）流入橫生（沉處）重為毛群輕為
D17n8862_p0918b04║羽族（指明其類）。
D17n8862_p0918b05║此以情稍多於想故沉入橫生也毛群羽族者
D17n8862_p0918b06║以六情中亦有清濁數量不同故更為輕重之
D17n8862_p0918b07║分。
D17n8862_p0918b08║○二明餓鬼趣。
D17n8862_p0918b09║七情三想（沉因）沉下水輪生於火際（沉處）受氣猛火（即受
D17n8862_p0919a01║火之氣為火所侵）身為餓鬼（明此趣之名相）常被焚燒水能害己
D17n8862_p0919a02║（見水如火）無食無飲經百千劫（此四句明上餓一字以見此趣之苦）。
D17n8862_p0919a03║此六趣中鬼趣也溫陵曰俱舍說大地最下有
D17n8862_p0919a04║金水風輪有八寒八𤍠地獄在三輪之上此文
D17n8862_p0919a05║說沉下水輪等又似地獄在三輪之下疑此所
D17n8862_p0919a06║指非地下三輪乃地獄三輪也言水輪火際即
D17n8862_p0919a07║寒獄第八也受氣猛火謂受火氣以為身故常
D17n8862_p0919a08║被焚燒也○此俱舍說水輪等是地獄處今明
D17n8862_p0919a09║鬼趣亦言沉入水輪等者或餓鬼與地獄俱抂
D17n8862_p0919b01║三輪間各別受報不同如地上人畜共處優劣
D17n8862_p0919b02║殊別。
D17n8862_p0919b03║○三明地獄趣分二初明眾地獄二明大地獄。
D17n8862_p0919b04║○初明眾地獄。
D17n8862_p0919b05║九情一想（沉因）下洞火輪身入風火二交過地（沉處上鬼
D17n8862_p0919b06║趣止下水輪至火際此下火輪至風際）輕生有間重生無間二種地
D17n8862_p0919b07║獄（結示地獄之名）。
D17n8862_p0919b08║此以八情九情沉入地獄中眾眷屬等獄也下
D17n8862_p0919b09║洞火輪即八𤍠地獄二交過地即風火二際之
D17n8862_p0920a01║間此中缺八情二想依經文可以有間為八情
D17n8862_p0920a02║二想即十八等獄以有二想故惑業苦俱稍有
D17n8862_p0920a03║間斷以無間為九情一想即八無間獄以有一
D17n8862_p0920a04║想故雖無間猶有數量故輕於後之大阿鼻獄
D17n8862_p0920a05║也。
D17n8862_p0920a06║○二明大地獄分二初正明純情直入此方無
D17n8862_p0920a07║間二兼明謗法更生十方無間。
D17n8862_p0920a08║○初正明純情直入此方無間。
D17n8862_p0920a09║純情即沉（沉因）入阿鼻獄（沉處）。
D17n8862_p0920b01║此地獄中最後之大獄也溫陵曰阿鼻此云無
D17n8862_p0920b02║間謂受罪苦具身量劫數壽命五者皆無遮間
D17n8862_p0920b03║此惟情業最重者墜入至壞劫乃出。
D17n8862_p0920b04║○二兼明謗法更生十方無間。
D17n8862_p0920b05║若沉心中（即純情中）有謗大乘（壞正知見）毀佛禁戒（壞正修行）誑
D17n8862_p0920b06║妄說法（未得謂得未證言證）虚貪信施濫膺恭敬（誑妄之事）五逆
D17n8862_p0920b07║十重（十惡之罪）更生十方阿鼻地獄（結明苦倍于前）。
D17n8862_p0920b08║此以純情中兼謗大乘等罪更重於前入本地
D17n8862_p0920b09║無間已極無可加其苦處但以展轉十方阿鼻
D17n8862_p0921a01║劫數不盡以增其苦溫陵曰此受苦更無窮盡
D17n8862_p0921a02║者以謗法令無窮人墮邪見故上別示昇沉已
D17n8862_p0921a03║分之相已竟。
D17n8862_p0921a04║○三結示昇沉皆有定處。
D17n8862_p0921a05║隨造惡業雖則自招眾同分中兼有元地。
D17n8862_p0921a06║此結示上六趣昇沉業雖各人𥝠造以業同而
D17n8862_p0921a07║感同分地以受報也元地即根元之地亦即定
D17n8862_p0921a08║處此正荅阿難之問問有二義為有定處為復
D17n8862_p0921a09║自然此以有元地荅則知非各各𥝠受也上畧
D17n8862_p0921b01║明昇沉之相已竟。
D17n8862_p0921b02║○二廣明因果之相分七初究竟地獄因果之
D17n8862_p0921b03║相二究竟鬼趣因果之相三究竟畜趣因果之
D17n8862_p0921b04║相四究竟人趣因果之相五究竟仙趣因果之
D17n8862_p0921b05║相六究竟天趣因果之相七究竟修羅因果之
D17n8862_p0921b06║相。
D17n8862_p0921b07║○初究竟地獄因果之相分二初躡前標後二
D17n8862_p0921b08║依標詳釋。
D17n8862_p0921b09║○初躡前標後。
D17n8862_p0922a01║阿難此等（指上地獄）皆是彼諸眾生自業所感（躡前）造十
D17n8862_p0922a02║習因（標上自業）受六交報（標上所感）。
D17n8862_p0922a03║此似結前昇沉以明虚妄自招而標後因果之
D17n8862_p0922a04║總數也詳之唯是躡前地獄一趣以標因果大
D17n8862_p0922a05║意也。
D17n8862_p0922a06║○二依標詳釋分二初正釋因果二結酬問意。
D17n8862_p0922a07║○初正釋因果分二初詳示因果義相二結示
D17n8862_p0922a08║因果本數。
D17n8862_p0922a09║○初詳示因果義相分二初釋十習因相二釋
D17n8862_p0922b01║六交果相。
D17n8862_p0922b02║○初釋十習因相分二初總徵二別釋。
D17n8862_p0922b03║○初總徵。
D17n8862_p0922b04║云何十因。
D17n8862_p0922b05║○二別釋分十初明婬習相二明貪習相三明
D17n8862_p0922b06║慢習相四明嗔習相五明詐習相六明誑習相
D17n8862_p0922b07║七明冤習相八明見習相九明枉習相十明訟
D17n8862_p0922b08║習相。
D17n8862_p0922b09║○初明婬習相分二初釋相二結名。
D17n8862_p0923a01║○初釋相分二初發明因相二懸示果相。
D17n8862_p0923a02║○初發明因相分二初法二喻。
D17n8862_p0923a03║○初法分二初明婬性二明婬相。
D17n8862_p0923a04║○初明婬性。
D17n8862_p0923a05║阿難一者婬習交接（根境交接）發於相磨研磨不休。
D17n8862_p0923a06║此明婬習之性也婬以磨觸為性研磨不休即
D17n8862_p0923a07║示其性也。
D17n8862_p0923a08║○二明婬相。
D17n8862_p0923a09║如是故有大猛火光於中發動。
D17n8862_p0923b01║此明婬習之相也婬性好摩盪摩久則有煖觸
D17n8862_p0923b02║是則火光乃婬習所發之相也上法已竟。
D17n8862_p0923b03║○二喻。
D17n8862_p0923b04║如人以手自相摩觸煖相現前。
D17n8862_p0923b05║此以喻發明婬習性相也自相摩觸喻婬性煖
D17n8862_p0923b06║相現前喻婬相上發明因相已竟。
D17n8862_p0923b07║○二懸示果相。
D17n8862_p0923b08║二習相然（即心色二種現）故有鐵床銅柱諸事（婬貪妙觸變化成此）。
D17n8862_p0923b09║此懸示婬習所感果相也正脉曰二習即業習
D17n8862_p0924a01║種習之二蓋業習所以薰種種習所以辨果下
D17n8862_p0924a02║皆倣此相然謂成焚燒之事也鐵牀等即火牀
D17n8862_p0924a03║火柱凖別經中皆言化玉女引罪人抱之即燒
D17n8862_p0924a04║也上釋相已竟。
D17n8862_p0924a05║○二結名。
D17n8862_p0924a06║是故十方一切如來色目行婬同名欲火（諸佛呵名欲火）
D17n8862_p0924a07║菩薩見欲如避火坑（菩薩避名火坑）。
D17n8862_p0924a08║此結示婬習之名也如來是導師故色目以警
D17n8862_p0924a09║眾菩薩是行人故深畏以避之正脉曰色目者
D17n8862_p0924b01║命名呼之猶言名色名目也菩薩避婬非是勉
D17n8862_p0924b02║強忍愛乃真見其為火坑而驚避之上明婬習
D17n8862_p0924b03║已竟。
D17n8862_p0924b04║○二明貪習分二初釋相二結名。
D17n8862_p0924b05║○初釋相分二初發明因相二懸示果相。
D17n8862_p0924b06║○初發明因相分二初法二喻。
D17n8862_p0924b07║○初法分二初明貪性二明貪相。
D17n8862_p0924b08║○初明貪性。
D17n8862_p0924b09║二者貪習交計（心境相對計取）發於相吸吸𭣄不止。
D17n8862_p0925a01║此明貪習以吸取為性也正脉曰計執也執我
D17n8862_p0925a02║我所故起貪也。
D17n8862_p0925a03║○二明貪相。
D17n8862_p0925a04║如是故有積寒堅氷於中凍冽。
D17n8862_p0925a05║此明貪習之相也貪習生水如人貪財寶心發
D17n8862_p0925a06║愛涎舉體光潤又貪生寒以吸氣內歸屬隂故
D17n8862_p0925a07║以能生水生寒寒結於水故有堅氷凍冽之相
D17n8862_p0925a08║上法已竟。
D17n8862_p0925a09║○二喻。
D17n8862_p0925b01║如人以口吸縮風氣有冷觸生。
D17n8862_p0925b02║此喻明貪習性相也吸縮風氣喻貪性有冷觸
D17n8862_p0925b03║生喻貪相上發明因相已竟。
D17n8862_p0925b04║○二懸示果相。
D17n8862_p0925b05║二習相陵（即侵奪彼物納為己有）故有吒吒波波羅羅（忍寒之聲）
D17n8862_p0925b06║青赤白蓮寒氷等事（寒凍之相）。
D17n8862_p0925b07║此懸示貪習所感果相聲色皆寒凍事也上釋
D17n8862_p0925b08║相已竟。
D17n8862_p0925b09║○二結名。
D17n8862_p0926a01║是故十方一切如來色目多求同名貪水菩薩見
D17n8862_p0926a02║貪如避瘴海。
D17n8862_p0926a03║此結示貪習之名也正脉曰瘴癘氣也能令人
D17n8862_p0926a04║病或復致死海已當避何况更有瘴癘之氣甚
D17n8862_p0926a05║言可驚避也上明貪習已竟。
D17n8862_p0926a06║○三明慢習分二初釋相二結名。
D17n8862_p0926a07║○初釋相分二初發明因相二懸示果相。
D17n8862_p0926a08║○初發明因相分二初法二喻。
D17n8862_p0926a09║○初法分二初明慢性二明慢相。
D17n8862_p0926b01║○初明慢性。
D17n8862_p0926b02║三者慢習交陵（恃己傲物故曰交陵）發於相恃馳流不息。
D17n8862_p0926b03║此明慢習之性也馳流即奔流也謂慢習屬水
D17n8862_p0926b04║相恃高舉如奔流飛波高起故也。
D17n8862_p0926b05║○二明慢相。
D17n8862_p0926b06║如是故有騰逸奔波積波為水。
D17n8862_p0926b07║此明慢習之相也前貪習生水以吸氣生寒故
D17n8862_p0926b08║結為堅氷等此慢習亦生水以傲氣高舉因皷
D17n8862_p0926b09║為騰波等上法已竟。
D17n8862_p0927a01║○二喻。
D17n8862_p0927a02║如人口舌自相綿味因而水發。
D17n8862_p0927a03║此以舌自綿味喻上慢性恃氣水發喻上慢相
D17n8862_p0927a04║上發明因相已竟。
D17n8862_p0927a05║○二懸示果相。
D17n8862_p0927a06║二習相皷（根境彼此相恃）故有血河灰河𤍠沙毒海融銅
D17n8862_p0927a07║灌吞諸事。
D17n8862_p0927a08║此懸示慢習所感地獄果相也河沙海等皆水
D17n8862_p0927a09║屬血灰𤍠毒等皆慠氣皷發為火故成血河等
D17n8862_p0927b01║血河者如人𤍠疾而出血也上釋相已竟。
D17n8862_p0927b02║○二結名。
D17n8862_p0927b03║是故十方一切如來色目我慢名飲癡水菩薩見
D17n8862_p0927b04║慢如避巨溺。
D17n8862_p0927b05║孤山曰癡水者或云西土有水飲之則癡如此
D17n8862_p0927b06║方貪泉也上明慢習已竟。
D17n8862_p0927b07║○四明嗔習分二初釋相二結名。
D17n8862_p0927b08║○初釋相分二初發明因相二懸示果相。
D17n8862_p0927b09║○初發明因相分二初法二喻。
D17n8862_p0928a01║○初法分二初明嗔性二明嗔相。
D17n8862_p0928a02║○初明嗔性。
D17n8862_p0928a03║四者嗔習交衝（心境相抵突）發於相忤忤結不息心𤍠
D17n8862_p0928a04║發火鑄噐為金。
D17n8862_p0928a05║此明嗔習之性也嗔以恚怒為性怒氣動心心
D17n8862_p0928a06║動𤍠發為火火復燒氣結而為金忤即相背由
D17n8862_p0928a07║忤而不順故生恚怒。
D17n8862_p0928a08║○二明嗔相。
D17n8862_p0928a09║如是故有刀山鐵橛劍𣗳劍輪斧龯鎗鋸。
D17n8862_p0928b01║此明嗔習之相也嗔習怒恨恨極至於殺害是
D17n8862_p0928b02║殺害即嗔習之極處此刀山等皆殺具即嗔之
D17n8862_p0928b03║相上法已竟。
D17n8862_p0928b04║○二喻。
D17n8862_p0928b05║如人衘冤殺氣飛動。
D17n8862_p0928b06║此以衘冤喻嗔性殺氣喻嗔相上發明因相已
D17n8862_p0928b07║竟。
D17n8862_p0928b08║○二懸示果相。
D17n8862_p0928b09║二習相擊故有宮割斬斫剉刺槌擊諸事。
D17n8862_p0929a01║此明嗔習感苦報之相也正脉曰擊觸也截根
D17n8862_p0929a02║曰宮刖殘曰割斫則斷首剉乃碎尸耳上釋相
D17n8862_p0929a03║已竟。
D17n8862_p0929a04║○二結名。
D17n8862_p0929a05║是故十方一切如來色目嗔恚名利刀劍菩薩見
D17n8862_p0929a06║嗔如避誅戮。
D17n8862_p0929a07║此以嗔能害人害己故名利刀劍及誅戮也上
D17n8862_p0929a08║明嗔習已竟。
D17n8862_p0929a09║○五明詐習分二初釋相二結名。
D17n8862_p0929b01║○初釋相分二初發明因相二懸示果相。
D17n8862_p0929b02║○初發明因相分二初法二喻。
D17n8862_p0929b03║○初法分二初明詐性二明詐相。
D17n8862_p0929b04║○初明詐性。
D17n8862_p0929b05║五者詐習交誘（虚言哄誘）發於相調（諂言勾引）引起不住（調誘
D17n8862_p0929b06║之漸）。
D17n8862_p0929b07║○二明詐相。
D17n8862_p0929b08║如是故有繩木絞校。
D17n8862_p0929b09║此因詐習以調誘勾引為性故現絞校牽引之
D17n8862_p0930a01║相也繩牽曰絞木牽曰校孤山曰校枷也易云
D17n8862_p0930a02║屨校滅趾荷校滅耳上法已竟。
D17n8862_p0930a03║○二喻。
D17n8862_p0930a04║如水浸田草木生長。
D17n8862_p0930a05║此以詐性漸入故喻水浸田詐相繫縛故喻草
D17n8862_p0930a06║木為繫縛之具上發明因相已竟。
D17n8862_p0930a07║○二懸示果相。
D17n8862_p0930a08║二習相延故有杻械枷鎻鞭杖檛棒諸事。
D17n8862_p0930a09║此中鎻鞭繩類餘皆木類上釋相已竟。
D17n8862_p0930b01║○二結名。
D17n8862_p0930b02║是故十方一切如來色目奸偽同名讒賊菩薩見
D17n8862_p0930b03║詐如畏豺狼。
D17n8862_p0930b04║溫陵曰讒賊奸詐敗正者也上明詐習已竟。
D17n8862_p0930b05║○六明誑習分二初釋相二結名。
D17n8862_p0930b06║○初釋相分二初發明因相二懸示果相。
D17n8862_p0930b07║○初發明因相分二初法二喻。
D17n8862_p0930b08║○初法分二初明誑性二明誑相。
D17n8862_p0930b09║○初明誑性。
D17n8862_p0931a01║六者誑習交欺（彼此相瞞）發於相罔（由誣罔而後成欺）誣罔不
D17n8862_p0931a02║止飛心造奸（奸罔皆誑之性）。
D17n8862_p0931a03║正脉曰罔誣也誣虚為實誣有為無等也飛心
D17n8862_p0931a04║運心也造奸設智也神出鬼沒令人迷惑墮其
D17n8862_p0931a05║計中溫陵曰誑者以狂言欺人其志誣罔其心
D17n8862_p0931a06║飛揚故也上明誑性已竟。
D17n8862_p0931a07║○二明誑相。
D17n8862_p0931a08║如是故有塵土屎尿穢污不淨。
D17n8862_p0931a09║此以誑習誣罔良善穢污他人贒名故現如是
D17n8862_p0931b01║相還自污也上法已竟。
D17n8862_p0931b02║○二喻。
D17n8862_p0931b03║如塵隨風各無所見。
D17n8862_p0931b04║此以誑習欺人喻如風塵迷人各不相見也此
D17n8862_p0931b05║喻似風塵喻誑相無所見喻誑性上發明因相
D17n8862_p0931b06║已竟。
D17n8862_p0931b07║○二懸示果相。
D17n8862_p0931b08║二習相加（以穢污誣加於人故）故有沒溺騰擲飛墜漂淪諸
D17n8862_p0931b09║事。
D17n8862_p0932a01║正脉曰誑能䧟害於人故受溺誑須飛心皷揚
D17n8862_p0932a02║故受騰舉拋擲也飛墜自騰而溺漂淪自溺而
D17n8862_p0932a03║騰上釋相已竟。
D17n8862_p0932a04║○二結名。
D17n8862_p0932a05║是故十方一切如來色目欺誑同名劫殺菩薩見
D17n8862_p0932a06║誑如踐蛇虺。
D17n8862_p0932a07║正脉曰此悉以至重至毒之名使知深戒之也
D17n8862_p0932a08║上明誑習已竟。
D17n8862_p0932a09║○七明冤習分二初釋相二結名。
D17n8862_p0932b01║○初釋相分二初發明因相二懸示果相。
D17n8862_p0932b02║○初發明因相分二初法二喻。
D17n8862_p0932b03║○初法分二初明冤性二明冤相。
D17n8862_p0932b04║○初明冤性。
D17n8862_p0932b05║七者冤習交嫌（彼此憎嫌）發於衘恨（由嗔恨故憎嫌）。
D17n8862_p0932b06║○二明冤相。
D17n8862_p0932b07║如是故有飛石投礰匣貯車檻甕盛囊撲。
D17n8862_p0932b08║此明冤習之相也衘冤常思以毒中人故現飛
D17n8862_p0932b09║石投礰之相投拋擲也礰亦石也冤習常含毒
D17n8862_p0933a01║於內又能暗害於人故現匣貯等相還自遭暗
D17n8862_p0933a02║毒之害孤山曰囊撲囊貯而撲殺之史記秦始
D17n8862_p0933a03║皇囊撲兩弟上法已竟。
D17n8862_p0933a04║○二喻。
D17n8862_p0933a05║如隂毒人懷抱畜惡。
D17n8862_p0933a06║此喻似惟冤性而相亦具之畜積也上發明因
D17n8862_p0933a07║相已竟。
D17n8862_p0933a08║○二懸示果相。
D17n8862_p0933a09║二習相吞（以冤嫌彼此相滅沒）故有投擲擒捉擊射拋撮諸
D17n8862_p0933b01║事。
D17n8862_p0933b02║此皆以毒害中人所感也上釋相已竟。
D17n8862_p0933b03║○二結名。
D17n8862_p0933b04║是故十方一切如來色目冤家名違害鬼菩薩見
D17n8862_p0933b05║冤如飲酖酒。
D17n8862_p0933b06║正脉曰違害鬼違背正理暗中害人鬼之最惡
D17n8862_p0933b07║者也酖鳥最毒毛羽瀝酒人腸寸斷上明冤習
D17n8862_p0933b08║已竟。
D17n8862_p0933b09║○八明見習分二初釋相二結名。
D17n8862_p0934a01║○初釋相分二初發明因相二懸示果相。
D17n8862_p0934a02║○初發明因相分二初法二喻。
D17n8862_p0934a03║○初法分二初明見性二明見相。
D17n8862_p0934a04║○初明見性。
D17n8862_p0934a05║八者見習交明（彼此虚妄分別）如薩迦耶見戒禁取邪悟
D17n8862_p0934a06║諸業（出見習種𩔗）發於違拒出生相返（各持己見諍論不息）。
D17n8862_p0934a07║此中違拒相反皆見習之性也見以諍論自明
D17n8862_p0934a08║故溫陵曰見習有五一薩迦耶此云身見謂執
D17n8862_p0934a09║身有我種種計着故二邊見於一切法執斷常
D17n8862_p0934b01║故三邪見邪悟錯觧[撥-殳+ㄆ]無因果故四見取非果
D17n8862_p0934b02║計果如以無想為𣵀槃之類五戒禁取非因計
D17n8862_p0934b03║因如持牛狗戒為生天因之類此五總名惡見
D17n8862_p0934b04║順邪反正故云發於違拒出生相反○見戒禁
D17n8862_p0934b05║取者即見取與戒禁取也取字以貫二見邪悟
D17n8862_p0934b06║即邪見以攝邊見也上明見性已竟。
D17n8862_p0934b07║○二明見相。
D17n8862_p0934b08║如是故有王使主吏證執文籍。
D17n8862_p0934b09║此以見性好諍論辨明故現彼此證明之相也
D17n8862_p0935a01║上法已竟。
D17n8862_p0935a02║○二喻。
D17n8862_p0935a03║如人行路往來相見。
D17n8862_p0935a04║此喻但就見相說也相明而性亦見矣溫陵曰
D17n8862_p0935a05║路人相見一往一來喻所見違反也正脉曰邪
D17n8862_p0935a06║見不但違他正理亦復自違如斷常互違及自
D17n8862_p0935a07║語相違自教相違等是也上發明因相已竟。
D17n8862_p0935a08║○二懸示果相。
D17n8862_p0935a09║二習相交（互相交論）故有勘問（審問）權詐（詐問）考訊（考問）推鞠
D17n8862_p0935b01║（推問）察訪（訪問）披究（究徵）照明（對明）善惡童子手執文簿辭
D17n8862_p0935b02║辨諸事。
D17n8862_p0935b03║此以因中背理強辨故感辭辯等苦果也上釋
D17n8862_p0935b04║相已竟。
D17n8862_p0935b05║○二結名。
D17n8862_p0935b06║是故十方一切如來色目惡見同名見坑菩薩見
D17n8862_p0935b07║諸虚妄偏執如臨毒壑。
D17n8862_p0935b08║溫陵曰是五惡見能䧟法身故名見坑能致業
D17n8862_p0935b09║苦故如毒壑行人當疾滅之上明見習已竟。
D17n8862_p0936a01║○九明枉習分二初釋相二結名。
D17n8862_p0936a02║○初釋相分二初發明因相二懸示果相。
D17n8862_p0936a03║○初發明因相分二初法二喻。
D17n8862_p0936a04║○初法分二初明枉性二明枉相。
D17n8862_p0936a05║○初明枉性。
D17n8862_p0936a06║九者枉習交加（枉能加罪於人）發於誣謗（由謗而加枉於人）。
D17n8862_p0936a07║○二明枉相。
D17n8862_p0936a08║如是故有合山合石碾磑耕磨。
D17n8862_p0936a09║此因枉性能加害於人故現如是等相還加害
D17n8862_p0936b01║自身也上法已竟。
D17n8862_p0936b02║○二喻。
D17n8862_p0936b03║如讒賊人逼枉良善。
D17n8862_p0936b04║此以讒賊喻枉性逼枉喻枉相上合山合石等
D17n8862_p0936b05║皆逼枉之相也上發明因相已竟。
D17n8862_p0936b06║○二懸示果相。
D17n8862_p0936b07║二習相排（即曲枉挨排於人）故有押捺槌按蹙漉𢖍度諸
D17n8862_p0936b08║事。
D17n8862_p0936b09║此懸示枉習所感苦果之相也正脉曰排擠挫
D17n8862_p0937a01║也押捺壓伏槌按打撲也蹙漉榨淋出血𢖍度
D17n8862_p0937a02║以迫窄孔中𢖍度其身如𮈔之壯也○𢖍度又
D17n8862_p0937a03║似以稱𢖍稱量其身上釋相已竟。
D17n8862_p0937a04║○二結名。
D17n8862_p0937a05║是故十方一切如來色目𭜥謗同名讒虎菩薩見
D17n8862_p0937a06║枉如遭霹𮦷。
D17n8862_p0937a07║溫陵曰讒能傷人故名讒虎以可驚怖故名霹
D17n8862_p0937a08║𮦷上明枉習已竟。
D17n8862_p0937a09║○十明訟習分二初釋相二結名。
D17n8862_p0937b01║○初釋相分二初發明因相二懸示果相。
D17n8862_p0937b02║○初發明因相分二初法二喻。
D17n8862_p0937b03║○初法分二初明訟性二明訟相。
D17n8862_p0937b04║○初明訟性。
D17n8862_p0937b05║十者訟習交諠（心境彼此諍論）發於覆藏（由覆己過故攻人之所覆）。
D17n8862_p0937b06║此明訟習之性也訟以覆己攻人為性即十小
D17n8862_p0937b07║隨中之覆惑葢訟有自訟他訟聖賢能自訟過
D17n8862_p0937b08║罪名發露懺悔世人唯好訟他人覆藏隱匿之
D17n8862_p0937b09║事發露徧布人之醜惡是知覆藏二字兼自他
D17n8862_p0938a01║也上明訟性已竟。
D17n8862_p0938a02║○二明訟相。
D17n8862_p0938a03║如是故有鑑見照燭。
D17n8862_p0938a04║此明訟習之相也葢訟習好發露人隱微惡事
D17n8862_p0938a05║故現業鏡火燭照明自己覆藏𥝠事是鑑見等
D17n8862_p0938a06║乃發露之相鑑見是以業鑑明見人之心膽照
D17n8862_p0938a07║燭是以火燭照明人之暗昧照燭即後火珠類
D17n8862_p0938a08║或即上一見字亦通上法已竟。
D17n8862_p0938a09║○二喻。
D17n8862_p0938b01║如於日中不能藏影。
D17n8862_p0938b02║此喻亦似但就相說而訟性亦備總是發露不
D17n8862_p0938b03║能隱藏也日中喻上鑑見照燭影喻所照明隱
D17n8862_p0938b04║覆之𥝠葢由覆自故感鏡珠顯露所覆又因訟
D17n8862_p0938b05║他亦感返露於己上發明因相已竟。
D17n8862_p0938b06║○二懸示果相。
D17n8862_p0938b07║二習相陳（彼此獻白）故有惡友業鏡火珠（照明之具）披露𪧐
D17n8862_p0938b08║業對驗諸事（照明之事）。
D17n8862_p0938b09║此懸示訟習所感苦果之相也正脉曰業習好
D17n8862_p0939a01║獻白人事所薰種習能現陳白己事故曰二習
D17n8862_p0939a02║相陳上釋相已竟。
D17n8862_p0939a03║○二結名。
D17n8862_p0939a04║是故十方一切如來色目覆藏同名隂賊菩薩觀
D17n8862_p0939a05║覆如戴高山履於巨海。
D17n8862_p0939a06║此結示訟習之名也葢訟本獻白人事今名隂
D17n8862_p0939a07║賊戴山履海者是依所因覆習而立名由隂藏
D17n8862_p0939a08║己𥝠故名隂賊由蓋覆己過故名戴山等溫陵
D17n8862_p0939a09║謂覆罪適足自壓自墜故如戴山履海此十種
D17n8862_p0939b01║因習文中皆云二習相然等溫陵以能所釋之
D17n8862_p0939b02║正脉以業習種習分之學者如不深究似不知
D17n8862_p0939b03║所從今試詳之葢業習即現行種習即種子種
D17n8862_p0939b04║現中皆具心色二習以造業時心境相對所薰
D17n8862_p0939b05║之種故有心色二習環師依種位心色二習故
D17n8862_p0939b06║以能所分之正脉依因緣故以種現釋之二義
D17n8862_p0939b07║俱不失今觧中或言心色或言根境及彼此等
D17n8862_p0939b08║皆能所義亦不出種現二習正脉曰上十習良
D17n8862_p0939b09║以業習具因種習發緣眾生平日恣造業因不
D17n8862_p0940a01║知能招後苦命終復領着境緣不逹妄發由是
D17n8862_p0940a02║因緣具足豈不成地獄種種苦事二習相然相
D17n8862_p0940a03║陵等正顯由因緣而後事辨耳下品往生雖具
D17n8862_p0940a04║苦因而火事相現急急念佛不領種習所現之
D17n8862_p0940a05║境緣遂壞苦事不成獄果所謂有因無緣即不
D17n8862_p0940a06║生也彼仗慿佛力非己智分若悟心人不但地
D17n8862_p0940a07║獄一切繫縛事中平日當努力以絕其因更記
D17n8862_p0940a08║臨終勿領其緣則有轉身處隂境現前不隨他
D17n8862_p0940a09║去方於生死中少分得自在耳若道力未𠑽未
D17n8862_p0940b01║能作主則念佛往生更仗他力萬無一失矣上
D17n8862_p0940b02║釋十習因相己竟。
D17n8862_p0940b03║○二釋六交果相分二初徵釋其名二徵釋其
D17n8862_p0940b04║相。
D17n8862_p0940b05║○初徵釋其名。
D17n8862_p0940b06║云何六報（徵）阿難一切眾生六識造業所招惡報
D17n8862_p0940b07║從六根出（釋）。
D17n8862_p0940b08║此徵釋六報之名也。
D17n8862_p0940b09║○二徵釋其相分二初總徵二別釋。
D17n8862_p0941a01║○初總徵。
D17n8862_p0941a02║云何惡報從六根出。
D17n8862_p0941a03║○二別釋分六初釋見報二釋聞報三釋齅報
D17n8862_p0941a04║四釋嘗報五釋身報六釋思報。
D17n8862_p0941a05║○初釋見報分二初本根自報相二六根交報
D17n8862_p0941a06║相。
D17n8862_p0941a07║○初本根自報相分二初總報相二別報相。
D17n8862_p0941a08║○初總報相。
D17n8862_p0941a09║一者見報招引惡果（總標）此見業交則臨終時先見
D17n8862_p0941b01║猛火滿十方界（現報總相）亡者神識飛墜乘煙入無間
D17n8862_p0941b02║獄（生報總相）。
D17n8862_p0941b03║此明見報本根總相也葢見根屬火感報火性
D17n8862_p0941b04║猛熾以為惡境見能察上下故飛墜乘煙以入
D17n8862_p0941b05║無間正脉曰六交皆直入無間者就重言耳成
D17n8862_p0941b06║論云極善極惡皆無中隂所以直入。
D17n8862_p0941b07║○二明別報相。
D17n8862_p0941b08║發明二相一者明見則能徧見種種惡物生無量
D17n8862_p0941b09║畏二者暗見寂然不見生無量恐。
D17n8862_p0942a01║此明見報本根別相也葢見有明暗二境若居
D17n8862_p0942a02║善報則所見明暗皆樂事故令人歡喜安樂今
D17n8862_p0942a03║居罪報故所見明暗皆惡事故令人恐畏不安
D17n8862_p0942a04║畏己見之惡恐將有之苦上明本根自報相已
D17n8862_p0942a05║竟。
D17n8862_p0942a06║○三明六根交報相。
D17n8862_p0942a07║如是見火燒𦗟能為鑊湯洋銅（聞水被燒故成鑊湯洋銅）燒息
D17n8862_p0942a08║能為黑烟紫𦦨（息氣被燒故化黑烟紫燄）燒味能為焦丸鐵糜
D17n8862_p0942a09║（味食被燒故成焦丸鐵糜）燒觸能為𤍠灰爐炭（觸處被燒故變𤍠灰爐炭）燒
D17n8862_p0942b01║心能生星火迸灑扇皷空界（心風被燒故為火星迸灑）。
D17n8862_p0942b02║此明見業交報六根之相也葢因眼識根境和
D17n8862_p0942b03║合造業之時餘五根識𦔳成或同受用故感果
D17n8862_p0942b04║亦同受報正脉曰一根造業餘根交報者譬如
D17n8862_p0942b05║世之罪人分正佐耳此中無燒見是闕文不必
D17n8862_p0942b06║曲說上釋見報已竟。
D17n8862_p0942b07║○二釋聞報分二初明本根自報相二明六根
D17n8862_p0942b08║交報相。
D17n8862_p0942b09║○初明本根自報相分二初明總報相二明別
D17n8862_p0943a01║報相。
D17n8862_p0943a02║○初明總報相。
D17n8862_p0943a03║二者聞報招引惡果（總標）此聞業交則臨終時先見
D17n8862_p0943a04║波濤沒溺天地（現報總相）亡者神識降注乘流入無間
D17n8862_p0943a05║獄（生報總相）。
D17n8862_p0943a06║此明聞業總報之相也葢聞性屬水由業感發
D17n8862_p0943a07║聞水故成洪泛之苦境水性就下故降注乘流
D17n8862_p0943a08║入無間獄。
D17n8862_p0943a09║○二明別報相。
D17n8862_p0943b01║發明二相一者聞𦗟𦗟種種閙精神愗亂二者閉
D17n8862_p0943b02║𦗟寂無所聞幽魄沉沒。
D17n8862_p0943b03║此亦由業報動靜二塵皆苦境也正脉曰文變
D17n8862_p0943b04║開閉二𦗟意仍動靜二塵上明本根自報相已
D17n8862_p0943b05║竟。
D17n8862_p0943b06║○二明六根交報相。
D17n8862_p0943b07║如是聞波注聞則能為責為詰（水注水相激故為呵責詰問）注
D17n8862_p0943b08║見則能為雷為吼（水逼火發聲故為雷吼）為惡毒氣（火蒸水為惡毒
D17n8862_p0943b09║之氣）注息則能為雨為霧（氣吹水故為雨霧）灑諸毒蟲周滿
D17n8862_p0944a01║身體（水隨氣變故灑毒蟲等）注味則能為膿為血種種雜穢
D17n8862_p0944a02║（味水爛壞故因變膿血等）注觸則能為畜為鬼（水注觸隂寒故變畜鬼）為
D17n8862_p0944a03║糞為尿（水注觸不淨故變糞尿）注意則能為電為雹摧碎心
D17n8862_p0944a04║魄（水注心風風吹水明為電風寒水結為雹）。
D17n8862_p0944a05║此聞業交報六根之相也摧碎心魄即摧碎身
D17n8862_p0944a06║心溫陵曰注見能為雷吼者聞波屬隂見火屬
D17n8862_p0944a07║陽隂陽相薄成雷故也一切物理莫不由五行
D17n8862_p0944a08║乘隂陽以變化故此隨根轉變之事亦不出此
D17n8862_p0944a09║上釋聞報已竟。
D17n8862_p0944b01║○三釋齅報分二初明本根自報相二明六根
D17n8862_p0944b02║交報相。
D17n8862_p0944b03║○初明本根自報相分二初明總報相二明別
D17n8862_p0944b04║報相。
D17n8862_p0944b05║○初明總報相。
D17n8862_p0944b06║三者齅報招引惡果（總標）此齅業交則臨終時先見
D17n8862_p0944b07║毒氣𠑽塞遠近（現報總相）亡者神識從地湧出入無間
D17n8862_p0944b08║獄（生報總相）。
D17n8862_p0944b09║此以息氣所造惡業故感息氣為毒氣也齅性
D17n8862_p0945a01║有出有入故現從地湧出而復入地獄資中曰
D17n8862_p0945a02║鼻根造業貪齅諸香故招毒氣以受報也。
D17n8862_p0945a03║○二明別報相。
D17n8862_p0945a04║發明二相一者通聞被諸惡氣薰極心擾二者塞
D17n8862_p0945a05║聞氣掩不通悶絕於地。
D17n8862_p0945a06║此義如前釋正脉曰二塵顯然上明本根自報
D17n8862_p0945a07║相已竟。
D17n8862_p0945a08║○二明六根交報相。
D17n8862_p0945a09║如是齅氣衝息則能為質為履（息衝本根故為質礙履通二事）衝
D17n8862_p0945b01║見則能為火為炬（氣因火然故為火炬）衝𦗟則能為沒為溺
D17n8862_p0945b02║（入氣沉水故為沒為溺）為洋為沸（出氣吹水故為洋為沸）衝味則能為
D17n8862_p0945b03║餒為𤕤（氣化味虚故為餒為𤕤）衝觸則能為綻（裂開）為爛（碎壞）為
D17n8862_p0945b04║大肉山有百千眼（氣來觸身故能衝碎其身為綻爛及百千眼）無量𠯗
D17n8862_p0945b05║食（上是氣衝所觸身苦事此是氣變能觸物苦事）衝思則能為灰為瘴（氣為
D17n8862_p0945b06║風吹故為飛灰烟瘴）為飛砂礰擊碎身體（風猛結氣故為飛砂礰等）。
D17n8862_p0945b07║此明齅業交報六根之相也。
D17n8862_p0945b08║○四釋味報分二初明本根自報相二明六根
D17n8862_p0945b09║交報相。
D17n8862_p0946a01║○初明本根自報相分二初明總報相二明別
D17n8862_p0946a02║報相。
D17n8862_p0946a03║○初明總報相。
D17n8862_p0946a04║四者味報招引惡果（總標）此味業交則臨終時先見
D17n8862_p0946a05║鐵網猛𦦨熾烈周覆世界（現報總相）亡者神識下透挂
D17n8862_p0946a06║網倒懸其頭入無間獄（生報總相）。
D17n8862_p0946a07║此明味業本根報相也葢舌識造業有二種一
D17n8862_p0946a08║依妄言瞞天瞞地誑惑誣謗令人不能出其所
D17n8862_p0946a09║言之外皆墮妄言之網二依貪味造業則網捕
D17n8862_p0946b01║燒野以取禽獸是二皆網羅之罪故感鐵網猛
D17n8862_p0946b02║燄之報倒懸其頭者誣謗良善顛倒物情及捉
D17n8862_p0946b03║取禽獸皆招此報此嘗業之報而言味者依所
D17n8862_p0946b04║嘗名之。
D17n8862_p0946b05║○二明別報相。
D17n8862_p0946b06║發明二相一者吸氣結成寒氷凍冽身肉二者吐
D17n8862_p0946b07║氣飛為猛火焦爛骨髓。
D17n8862_p0946b08║此明嘗味二種別報之相也此二報亦有二釋
D17n8862_p0946b09║一依妄言顛倒物情寒者令𤍠𤍠者令寒故感
D17n8862_p0947a01║凍冽焦爛之苦二依貪味傷害眾生或使寒凍
D17n8862_p0947a02║或為燒煑亦感凍焦二報前後五根皆依塵發
D17n8862_p0947a03║明二相此嘗業似依根發明葢吸吐是嘗性力
D17n8862_p0947a04║用以發言貪味皆有吸吐二用故依吸吐感報
D17n8862_p0947a05║吸寒吐𤍠易知上明本根自報相已竟。
D17n8862_p0947a06║○二明六根交報相。
D17n8862_p0947a07║如是嘗味歷嘗則能為承為忍（妄言令人承當忍受殺生亦令他承
D17n8862_p0947a08║當忍受故嘗歷本根亦自承受一切苦事）歷見則能為然金石（味為火燒故成
D17n8862_p0947a09║然金石以為吞食）歷𦗟則能為利兵刃（味為水寒故為剛利之物成利兵刃
D17n8862_p0947b01║還自截其舌）歷息則能為大鐵籠彌覆國土（味為氣吹故化鐵籠
D17n8862_p0947b02║亦因網羅眾生故）歷觸則能為弓為箭為弩為射（觸隨味變故成
D17n8862_p0947b03║苦觸等具此因貪味觸傷眾生故變觸成弓箭等）歷思則能為飛𤍠鐵從
D17n8862_p0947b04║空雨下（思為風亦生火故吹味為飛𤍠鐵或觸或食）。
D17n8862_p0947b05║此明嘗業與諸根交報之相也此中承忍有語
D17n8862_p0947b06║默二相皆嘗報也上釋味報已竟。
D17n8862_p0947b07║○五釋觸報分二初明本根自報相二明六根
D17n8862_p0947b08║交報相。
D17n8862_p0947b09║○初明本根自報相分二初明總報相二明別
D17n8862_p0948a01║報相。
D17n8862_p0948a02║○初明總報相。
D17n8862_p0948a03║五者觸報招引惡果（總標）此觸業交則臨終時先見
D17n8862_p0948a04║大山四靣來合無復出路（現報總相）亡者神識見大鐵
D17n8862_p0948a05║城火蛇火狗虎狼獅子牛頭獄卒馬頭羅剎手執
D17n8862_p0948a06║鎗矟驅入城門向無間獄。
D17n8862_p0948a07║此明觸報總相也此中合山鐵城火蛇等其實
D17n8862_p0948a08║是觸報差別之相今科名總相者以相雖差別
D17n8862_p0948a09║總一觸塵亦對後發明二相言又此觸有種種
D17n8862_p0948b01║差別以顯餘五報亦應有種種差別互見故火
D17n8862_p0948b02║蛇等婬觸報也牛頭等盜觸殺觸報也正脉曰
D17n8862_p0948b03║獨此現相偏惡偏多者以婬者染合貪觸積罪
D17n8862_p0948b04║如山敗化傷倫起殺起盜無所不到。
D17n8862_p0948b05║○二明別報相。
D17n8862_p0948b06║發明二相一者合觸合山逼體骨肉血漬二者離
D17n8862_p0948b07║觸刀劒觸身心肝屠裂。
D17n8862_p0948b08║此明觸報合離差別之相也正脉曰二塵顯然
D17n8862_p0948b09║孤山曰合山刀劍并由貪着男女身分而感也
D17n8862_p0949a01║上明本根自報相已竟。
D17n8862_p0949a02║○二明六根交報相。
D17n8862_p0949a03║如是合觸歷觸則能為道（出入之處）為觀（觀望所依）為𦗟（公聚
D17n8862_p0949a04║之所）為按（諦察之處四皆觸塵身根所依）歷見則能為燒為𤍠（火變觸故
D17n8862_p0949a05║為燒𤍠相）歷𦗟則能為撞為擊為剚為射（水能生草木金石之物故
D17n8862_p0949a06║變觸為撞擊剚射）歷息則能為括為袋為考為縛（氣能籠罩撩繞
D17n8862_p0949a07║故衝觸為括袋考縛）歷嘗則能為耕為鉗為斬為截（此四皆觸苦於
D17n8862_p0949a08║舌也）歷思則能為飛為墜為煎為𬉹（心主風火風吹為飛墜二觸火
D17n8862_p0949a09║燒為煎𬉹二觸）。
D17n8862_p0949b01║此觸業交報之相也剚插刃於肉也括即括囊
D17n8862_p0949b02║也上釋觸報已竟。
D17n8862_p0949b03║○六釋思報分二初明本根自報相二明六根
D17n8862_p0949b04║交報相。
D17n8862_p0949b05║○初明本根自報相分二初明總報相二明別
D17n8862_p0949b06║報相。
D17n8862_p0949b07║○初明總報相。
D17n8862_p0949b08║六者思報招引惡果（總標）此思業交則臨終時先見
D17n8862_p0949b09║惡風吹壞國土（現報總相）亡者神識被吹上空旋落乘
D17n8862_p0950a01║風墜無間獄（生報總相）。
D17n8862_p0950a02║此明思業總報之相也心屬火藏火能生風故
D17n8862_p0950a03║見惡風又思業能往來上下無礙故感風吹上
D17n8862_p0950a04║空旋落墮獄。
D17n8862_p0950a05║○二明別報相。
D17n8862_p0950a06║發明二相一者不覺迷極則荒奔走不息二者不
D17n8862_p0950a07║迷覺知則苦無量煎燒痛深難忍。
D17n8862_p0950a08║此明思業別報之相也此中不覺即寐即忘屬
D17n8862_p0950a09║滅塵不迷即寤即憶屬生塵奔走為風所使煎
D17n8862_p0950b01║燒是火為之溫陵曰思業不出迷覺荒奔迷思
D17n8862_p0950b02║知苦覺思也上明本根自報相已竟。
D17n8862_p0950b03║○二明六根交報相。
D17n8862_p0950b04║如是邪思結思則能為方為所（思有所思之處故結本根為受罪方
D17n8862_p0950b05║所）結見則能為見為證（見屬火心火結之益明故為業鏡火珠見證之事）
D17n8862_p0950b06║結𦗟則能為大合石為氷為霜為土為霧（思火結水故為
D17n8862_p0950b07║合石為土思風結水故成氷霜火蒸風吹水騰為霧）結息則能為大火車火
D17n8862_p0950b08║船火檻（氣能籠罩火來結之故成包褁運載之噐三火字是火氣分車船檻是息氣分）結
D17n8862_p0950b09║嘗則能為大呌喚為悔為泣（思風皷舌發聲故為呌喚悔泣等聲）結
D17n8862_p0951a01║觸則能為大為小為一日中萬生萬死為偃為仰
D17n8862_p0951a02║（思業能返覆多端故結觸為大小偃仰等報又一念中具九十生滅故結觸為一日萬生萬死）。
D17n8862_p0951a03║此明思業交報之相也此地獄十因六報種種
D17n8862_p0951a04║差別其實非凢小思量分別之所能到以佛功
D17n8862_p0951a05║德極處不可思議而地獄罪相極處亦不可思
D17n8862_p0951a06║議此事唯佛與佛方能究盡前四卷中云如來
D17n8862_p0951a07║發明世出世法知其本因隨所緣出乃至云現
D17n8862_p0951a08║前種種松直𣗥曲鵠白烏玄皆了元由則六根
D17n8862_p0951a09║交報罪相益信不𤕤矣今觧雖知難盡佛智畧
D17n8862_p0951b01║依文強作義路使學者不生蚊子上鐵牛之棄
D17n8862_p0951b02║耳上詳示因果義相已竟。
D17n8862_p0951b03║○二結示因果本數分二初結示因果本妄二結
D17n8862_p0951b04║示因果名數。
D17n8862_p0951b05║○初結示因果本妄。
D17n8862_p0951b06║阿難是名地獄十因六果（結示前標云造十習因受六交報）皆是
D17n8862_p0951b07║眾生迷妄所造（結示前標云此等皆是彼諸眾生自業所感）。
D17n8862_p0951b08║此結示十因六果種種差別義相元妄非本來
D17n8862_p0951b09║有也前標自業所感此結迷妄所造以見本來
D17n8862_p0952a01║元無特迷妄自造耳迷妄有二義一顯真心本
D17n8862_p0952a02║空二顯幻境非有。
D17n8862_p0952a03║○二結示因果名數分三初分示重獄名數二
D17n8862_p0952a04║分示輕獄名數。
D17n8862_p0952a05║○初分示重獄名數分二初六根具造入大無
D17n8862_p0952a06║間獄二六根互造入八無間獄。
D17n8862_p0952a07║○初六根具造入大無間獄。
D17n8862_p0952a08║若諸眾生惡業同造（六根同造十因）入阿鼻獄受無量苦
D17n8862_p0952a09║（即受罪苦具身量三無間）經無量劫（即劫數壽命二無間）。
D17n8862_p0952b01║此是六根同造十因等罪一一根中具足諸業
D17n8862_p0952b02║以根全業全故入大阿鼻獄也此獄一世界中
D17n8862_p0952b03║唯有一獄獄量與世界量等是極重獄也。
D17n8862_p0952b04║○二六根互造入八無間獄。
D17n8862_p0952b05║六根各造（此六根互造十因業雖同前俱有但根中不同具故次之）及彼所作
D17n8862_p0952b06║兼境兼根（六根雖各造造時根境俱犯）是人則入八無間獄。
D17n8862_p0952b07║此六根互造十因等罪業雖全具根中互闕故
D17n8862_p0952b08║次前極重而入八無間也此獄一世界中有八
D17n8862_p0952b09║寒八𤍠俱是無間故名八無間此獄一界有八
D17n8862_p0953a01║或十六以獄數多於前其獄量小於前可知矣
D17n8862_p0953a02║兼境兼根者無心誤犯不兼根無境心犯不兼
D17n8862_p0953a03║境觸境生心故兼境兼根上分示重獄名數已
D17n8862_p0953a04║竟。
D17n8862_p0953a05║○二分示輕獄名數分三初三根三業二三根
D17n8862_p0953a06║二業三三根一業。
D17n8862_p0953a07║○初三根三業。
D17n8862_p0953a08║身口意三（三根）作殺盜婬（三業）是人則入十八地獄。
D17n8862_p0953a09║此三根中唯犯三業根業俱减於前故所入獄
D17n8862_p0953b01║亦輕於前也獄數十八即十八鬲子地獄殺盜
D17n8862_p0953b02║婬本身業言口意者業雖身作由心口𦔳成故
D17n8862_p0953b03║俱有分。
D17n8862_p0953b04║○二三根二業。
D17n8862_p0953b05║三業不兼（業不兼三）中間或為一殺一盜（明上不兼具二闕一故）
D17n8862_p0953b06║是人則入三十六地獄。
D17n8862_p0953b07║此三根中祗犯二業故轉輕於前也此言業不
D17n8862_p0953b08║兼不言根不兼是根仍前具三但三業中隨闕
D17n8862_p0953b09║一種。
D17n8862_p0954a01║○三三根一業。
D17n8862_p0954a02║見見一根單犯一業是人則入一百八地獄。
D17n8862_p0954a03║此三根中或各造或共造祗犯一業也見見即
D17n8862_p0954a04║件件即指三根中件件一根單犯一業是三根
D17n8862_p0954a05║一業以業最少故所入獄亦最輕三根中一一
D17n8862_p0954a06║造一業者或身作婬或口言婬或意思婬殺盜
D17n8862_p0954a07║亦然又見見一根即隨是一根單犯一業此即
D17n8862_p0954a08║一根一業以見見二字難銷故作二釋吳興謂
D17n8862_p0954a09║能見所見存之亦隨人取上正釋因果已竟。
D17n8862_p0954b01║○二結酬問意。
D17n8862_p0954b02║由是眾生別作別造於世界中入同分地妄想發
D17n8862_p0954b03║生非本來有。
D17n8862_p0954b04║此結前十因六果以酬阿難前後二問也前問
D17n8862_p0954b05║為是各造各受為是各造同受此酬造雖各人
D17n8862_p0954b06║別造受則同處非各各𥝠受前問為是本來自
D17n8862_p0954b07║有為是妄習生起此酬是妄想發生非本來自
D17n8862_p0954b08║有以知入同分地則因果宛然不淪於空以知
D17n8862_p0954b09║非本來有則實相寂爾不滯於有遠離二邊中
D17n8862_p0955a01║道明矣上究明地獄因果之相已竟。
D17n8862_p0955a02║○二究明鬼趣因果之相分三初總標其義二
D17n8862_p0955a03║別明其相三結示虚妄。
D17n8862_p0955a04║○初總標其義。
D17n8862_p0955a05║復次阿難是諸眾生（指上十因六果）非破律儀犯菩薩戒
D17n8862_p0955a06║毀佛𣵀槃諸餘雜業（因）歷刦燒然（果此五句躡前義）後還
D17n8862_p0955a07║罪畢受諸鬼形（此標本義）。
D17n8862_p0955a08║此躡前以標本趣之大義也非破律儀二句即
D17n8862_p0955a09║前毀佛禁戒毀佛𣵀槃即前有謗大乘諸餘雜
D17n8862_p0955b01║業即前誑妄說法等四句前明十因但是分內
D17n8862_p0955b02║純情未明沉心中有兼破壞正法極惡等罪故
D17n8862_p0955b03║於此出之亦是互顯以此唯顯破壞正法影具
D17n8862_p0955b04║十因六果前唯顯十因六果亦影具破壞正法
D17n8862_p0955b05║等罪後還罪畢乃地獄果滿因盡不能留也受
D17n8862_p0955b06║諸鬼形以餘業未淨不能上昇即入鬼趣此鬼
D17n8862_p0955b07║形非地獄身別是一趣又非中隂身已受果報
D17n8862_p0955b08║故正脉曰非謗也破犯也不惟犯一切戒且謗
D17n8862_p0955b09║之妄言無罪無福自䧟䧟人故罪極重次句惟
D17n8862_p0956a01║犯無謗三句屬謗法即斷滅佛種故罪非輕此
D17n8862_p0956a02║以戒乘雙絕故也良以佛用戒乘二事㧞濟世
D17n8862_p0956a03║間急緩尚且不可况雙滅絕之塞斷眾生出苦
D17n8862_p0956a04║之路故罪莫大焉。
D17n8862_p0956a05║○二別明其相分十初貪習鬼二婬習鬼三誑
D17n8862_p0956a06║習鬼四嗔習鬼五怨習鬼六慢習鬼七枉習鬼
D17n8862_p0956a07║八見習鬼九詐習鬼十訟習鬼。
D17n8862_p0956a08║○初貪習鬼。
D17n8862_p0956a09║若於本因貪物為罪是人罪畢（離地獄趣）遇物成形名
D17n8862_p0956b01║為怪鬼（入鬼起餘倣此）。
D17n8862_p0956b02║此貪習餘氣所成之鬼也若於下究本因遇物
D17n8862_p0956b03║下證今果物即金銀寶物遇物正明貪習氣分
D17n8862_p0956b04║此即金銀鏡劒等精怪也。
D17n8862_p0956b05║○二婬習鬼。
D17n8862_p0956b06║貪色為罪是人罪畢遇風成形名為魃鬼。
D17n8862_p0956b07║此婬習餘氣所成之鬼也婬習好飄蕩故遇風
D17n8862_p0956b08║相合成形又婬習為風生火故成魃鬼能令亢
D17n8862_p0956b09║旱無雨。
D17n8862_p0957a01║○三誑習鬼。
D17n8862_p0957a02║貪惑為罪是人罪畢遇畜成形名為魅鬼。
D17n8862_p0957a03║此誑習餘氣所成之鬼也惑即誑惑也變幻異
D17n8862_p0957a04║形迷惑於人即犬馬雞鼠等魅也。
D17n8862_p0957a05║○四嗔習鬼。
D17n8862_p0957a06║貪恨為罪是人罪畢遇蟲成形名蠱毒鬼。
D17n8862_p0957a07║此嗔習餘氣所成之鬼也以嗔恨能毒螫於人
D17n8862_p0957a08║故餘習附毒蠱為鬼蠱害於人世有蠱術即此
D17n8862_p0957a09║鬼主之。
D17n8862_p0957b01║○五怨習鬼。
D17n8862_p0957b02║貪憶為罪是人罪畢遇衰成形名為癘鬼。
D17n8862_p0957b03║此冤習餘氣所成之鬼也正脉曰冤者追憶𪧐
D17n8862_p0957b04║恨不忘求報故為疫癘之鬼散瘟行瘧等類是
D17n8862_p0957b05║也。
D17n8862_p0957b06║○六慢習鬼。
D17n8862_p0957b07║貪慠為罪是人罪畢遇氣成形名為餓鬼。
D17n8862_p0957b08║此慢習餘氣所成之鬼也慠即驕己慢人故遇
D17n8862_p0957b09║氣成形即空腹高心虚自恃氣故乘饑虚氣為
D17n8862_p0958a01║餓鬼。
D17n8862_p0958a02║○七枉習鬼。
D17n8862_p0958a03║貪枉為罪是人罪畢遇幽為形名為魘鬼。
D17n8862_p0958a04║此枉習餘氣所成之鬼也罔是誣枉逼壓於人
D17n8862_p0958a05║為鬼亦能魘覆於人不能動枉習昧心故遇幽
D17n8862_p0958a06║暗相合。
D17n8862_p0958a07║○八見習鬼。
D17n8862_p0958a08║貪明為罪是人罪畢遇精為形名魍魎鬼。
D17n8862_p0958a09║此見習餘氣所成之鬼也明即妄見邪慧謬為
D17n8862_p0958b01║精當故遇精為魍魎鬼即山精海精風精等類
D17n8862_p0958b02║是也。
D17n8862_p0958b03║○九詐習鬼。
D17n8862_p0958b04║貪成為罪是人罪畢遇明為形名役使鬼。
D17n8862_p0958b05║此詐習餘氣所成之鬼也正脉曰成即諂詐貪
D17n8862_p0958b06║成己𥝠也詐好諂䛕高明故遇明合為鬼明即
D17n8862_p0958b07║日月薄蝕精氣及有光明等物又詐能曲就於
D17n8862_p0958b08║人故為鬼亦被大力神明所驅使。
D17n8862_p0958b09║○十訟習鬼。
D17n8862_p0959a01║貪儻為罪是人罪畢遇人為形名傳送鬼。
D17n8862_p0959a02║此訟習餘氣所成之鬼也正脉曰訟者結儻朋
D17n8862_p0959a03║證所謂貪儻也遇人為形即附巫祝而傳吉㐫
D17n8862_p0959a04║是也此十種鬼本於十習因但佛語自在前後
D17n8862_p0959a05║不次上別明其相已竟。
D17n8862_p0959a06║○三結示虚妄。
D17n8862_p0959a07║阿難是人皆以純情墜落業火燒乾（燒乾純情之水即離地獄
D17n8862_p0959a08║之趨）上出為鬼（入鬼趨）此等皆是自虚妄業之所招引
D17n8862_p0959a09║（結妄暗酬妄習生起）若悟菩提則妙圓明本無所有（結真暗酬非本
D17n8862_p0959b01║來有）。
D17n8862_p0959b02║此總結鬼趨因果實相不相違背以顯首楞嚴
D17n8862_p0959b03║正知見遠離斷常等見也妄業招引不墮斷見
D17n8862_p0959b04║本無所有不墮常見上究竟鬼趨因果之相已
D17n8862_p0959b05║竟。
D17n8862_p0959b06║○三究竟畜趣因果之相分三初總標其義二
D17n8862_p0959b07║別明其相三結示虚妄。
D17n8862_p0959b08║○初總標其義。
D17n8862_p0959b09║復次阿難鬼業既盡則情與想二俱成空（明鬼業盡鬼趣
D17n8862_p0960a01║不能留）方於世間與元負人（負財負命）冤對相值身為畜
D17n8862_p0960a02║生酬其𪧐債（即入畜趣）。
D17n8862_p0960a03║此總標離鬼趣入畜趣之大義也情想俱空者
D17n8862_p0960a04║鬼業具七情三想鬼業既盡則七情三想俱空
D17n8862_p0960a05║鬼趣惑業苦三俱盡故入畜趣酬償𪧐債是則
D17n8862_p0960a06║元負財命為畜生因也。
D17n8862_p0960a07║○二別明其相分十初貪物梟類二貪婬咎徵
D17n8862_p0960a08║三貪惑狐類四貪恨毒類五貪憶蛔類六貪慠
D17n8862_p0960a09║食類七貪罔服類八貪明應類九貪成休徵十
D17n8862_p0960b01║貪儻𪻂類。
D17n8862_p0960b02║○初貪物梟類。
D17n8862_p0960b03║物恠之鬼物銷報盡（出鬼趨）生於世間多為梟類（入畜
D17n8862_p0960b04║趣餘倣此）。
D17n8862_p0960b05║此貪物餘習感為梟類仍附物為生也初二句
D17n8862_p0960b06║明本因以證現生次二句明現生以應本因又
D17n8862_p0960b07║初二句明捨彼次二句明入此以明輪𢌞之義
D17n8862_p0960b08║又物銷報盡者元依物而生故物壞而死報盡
D17n8862_p0960b09║即鬼壽隨物而終多者以餘習多分言之不盡
D17n8862_p0961a01║然也後皆倣此梟即怪鳥附塊為兒生怪子成
D17n8862_p0961a02║食父母事怪鳥而虎眼形怪人惡其鳴聲怪。
D17n8862_p0961a03║○二貪婬咎徵。
D17n8862_p0961a04║風魃之鬼風銷報盡生於世間多為咎徵一切異
D17n8862_p0961a05║類。
D17n8862_p0961a06║此貪婬餘習感為咎徵諸類即商羊舞水鼯鼠
D17n8862_p0961a07║呼人之類也以魃能為旱災為畜亦成災兆餘
D17n8862_p0961a08║習有驗。
D17n8862_p0961a09║○三貪惑狐類。
D17n8862_p0961b01║畜魅之鬼畜死報盡生於世間多為狐類。
D17n8862_p0961b02║此貪惑餘習感為狐類也惑能迷人故為鬼為
D17n8862_p0961b03║畜仍妖惑於人狐是小獸多年能具五通惑人。
D17n8862_p0961b04║○四貪恨毒類。
D17n8862_p0961b05║蟲蟲之鬼蟲滅報盡生於世間多為毒類。
D17n8862_p0961b06║此貪恨餘習感為毒類之畜也毒即虎狼蛇蝎
D17n8862_p0961b07║等類。
D17n8862_p0961b08║○五貪憶蛔類。
D17n8862_p0961b09║衰癘之鬼衰窮報盡生於世間多為蛔類。
D17n8862_p0962a01║此貪憶餘習感為蛔類之畜也正脉曰癘鬼原
D17n8862_p0962a02║由冤習作疫癘入人腹中為病今為畜仍入人
D17n8862_p0962a03║腹中銷食餘習使然也。
D17n8862_p0962a04║○六貪傲食類。
D17n8862_p0962a05║受氣之鬼氣銷報盡生於世間多為食類。
D17n8862_p0962a06║此貪傲餘習感為食類之畜也慢習驕居自強
D17n8862_p0962a07║故為鬼常自饑虛為畜被人𠑽食皆折驕強之
D17n8862_p0962a08║報。
D17n8862_p0962a09║○七貪枉服類。
D17n8862_p0962b01║綿幽之鬼幽銷報盡生於世間多為服類。
D17n8862_p0962b02║此貪枉餘習感為服類之畜也綿着也即處幽
D17n8862_p0962b03║魘鬼服類即蚕蟲牛馬等類以枉習能逼壓於
D17n8862_p0962b04║人為鬼又魘覆於人今為畜被人服之乘之返
D17n8862_p0962b05║報逼魘之罪。
D17n8862_p0962b06║○八貪明應類。
D17n8862_p0962b07║和精之鬼和銷報盡生於世間多為應類。
D17n8862_p0962b08║此貪明餘習感為應類之畜也明見之習和精
D17n8862_p0962b09║靈為鬼今為畜猶精靈不昧能知時序即順習
D17n8862_p0963a01║之報溫陵曰即𬡃燕寒鴻之類是也。
D17n8862_p0963a02║○九貪成休徵。
D17n8862_p0963a03║明靈之鬼明滅報盡生於世間多為休徵一切諸
D17n8862_p0963a04║類。
D17n8862_p0963a05║此貪成餘習感為休徵之畜也詐習能曲己諂
D17n8862_p0963a06║人不苦於人故得遇明為鬼而明靈餘氣故感
D17n8862_p0963a07║為休徵即嘉麟祥鳳之類是也。
D17n8862_p0963a08║○十貪儻𪻂類。
D17n8862_p0963a09║依人之鬼人亡報盡生於世間多為𪻂類。
D17n8862_p0963b01║此貪儻餘習感為𪻂類之畜也訟好結儻為鬼
D17n8862_p0963b02║附巫為畜猶依𪻂於人𪻂類即猫犬等類因𪻂
D17n8862_p0963b03║人住其實輪𢌞之道有從上而墜者有從下而
D17n8862_p0963b04║昇者今明地獄業盡上出為鬼由鬼而畜是從
D17n8862_p0963b05║下而昇者故十種皆云多為以畜道不盡是自
D17n8862_p0963b06║下而上亦有自上而下者故也上別明其相已
D17n8862_p0963b07║竟。
D17n8862_p0963b08║○三結示虚妄分二初畧結二詳結。
D17n8862_p0963b09║○初畧結。
D17n8862_p0964a01║阿難是等皆以業火燒乾（地獄鬼趨二習）酬其𪧐債傍為
D17n8862_p0964a02║畜生（六情四想之因）此等亦皆自虚妄業之所招引（結妄暗酬
D17n8862_p0964a03║妄習生起）若悟菩提則此妄緣本無所有（示真暗酬非本來有）。
D17n8862_p0964a04║此畧結十種畜類相妄性真虛妄輪轉也正脉
D17n8862_p0964a05║曰傍者橫行也亦名旁生然旁寬畜狹以畜者
D17n8862_p0964a06║養也明其無力自活待人畜養不該有力自養
D17n8862_p0964a07║者故狹也。
D17n8862_p0964a08║○二詳結。
D17n8862_p0964a09║如汝所言寶蓮香等及瑠璃王善星比丘（牒前阿難所引
D17n8862_p0964b01║造罪之人）如是惡業（指上三人之業）本自發明（總明自妄所招）非從天
D17n8862_p0964b02║降亦非地出亦非人與（成上本自發明詳明全無心外實境）自妄所
D17n8862_p0964b03║招還自來受（明自業不可違無容逃避）菩提心中皆為浮虚妄
D17n8862_p0964b04║想凝結（詳明前若悟菩提等義）。
D17n8862_p0964b05║此詳結明前虚妄自造之義以酬阿難所問也
D17n8862_p0964b06║前阿難問意本為謹潔三塗之因使人不墮三
D17n8862_p0964b07║𡍼之苦上來歷明三塗因果詳且盡矣故此牒
D17n8862_p0964b08║阿難所引墮獄之人及業與果詳與發明自妄
D17n8862_p0964b09║無他自受無代如悟三塗因果是妄想自造則
D17n8862_p0965a01║知三𡍼全是菩提妙心本無片事雖本無片事
D17n8862_p0965a02║不拒因果歷然自作自受無可代替豈不慎與
D17n8862_p0965a03║上究竟畜趣因果之相已竟。
D17n8862_p0965a04║○四究竟人趣因果之相分三初總標其義二
D17n8862_p0965a05║別明其相三結示虚妄。
D17n8862_p0965a06║○初總標其義分四初牒償債為畜二明徵債
D17n8862_p0965a07║為人三明徵償不息四示佛法能止。
D17n8862_p0965a08║○初牒償債為畜。
D17n8862_p0965a09║復次阿難從是畜生酬償先債。
D17n8862_p0965b01║此牒前十類畜生本為酬債是償債為畜類之
D17n8862_p0965b02║因也。
D17n8862_p0965b03║○二明徵償為人分二初明過償返徵二明過
D17n8862_p0965b04║徵返償。
D17n8862_p0965b05║○初明過償返徵。
D17n8862_p0965b06║若彼酬者（指所酬債主）分越所酬（即越分過取所酬）此等眾生
D17n8862_p0965b07║（指能酬畜生）還復為人（元從人道而墜今復本質故云還復）返徵其剩（正明
D17n8862_p0965b08║返徵剩債為人）。
D17n8862_p0965b09║此正明捨畜入人道之因也初二句明所酬債
D17n8862_p0966a01║主過取所酬則返欠能酬之債次三句明能酬
D17n8862_p0966a02║畜生復轉人身則返徵所酬之餘其實人道因
D17n8862_p0966a03║緣多種不同此但明從畜生償債返徵其餘剩
D17n8862_p0966a04║為人也。
D17n8862_p0966a05║○二明過徵返償。
D17n8862_p0966a06║如彼有力（五戒之力）兼有福德（不唯不失人身且具福德大人）不捨人
D17n8862_p0966a07║身酬還彼力（彼指前能酬畜生）若無福者還為畜生償彼
D17n8862_p0966a08║餘直（上明有力即人身酬此明無力為畜生酬）。
D17n8862_p0966a09║此明前所酬債主過徵償者之多數今償彼之
D17n8862_p0966b01║多餘也如彼之彼指前所酬之者還彼償彼二
D17n8862_p0966b02║彼字指前能酬之者餘直即多餘價直上明徵
D17n8862_p0966b03║債為人已竟。
D17n8862_p0966b04║○三明徵償不息分二初明徵償財力易息二
D17n8862_p0966b05║明徵償身命難息。
D17n8862_p0966b06║○初明徵償財力易息。
D17n8862_p0966b07║阿難當知若用錢物或復其力償足自停。
D17n8862_p0966b08║此明償者止欠財力徵者唯取財力徵不過徵
D17n8862_p0966b09║償不過償則易停止也。
D17n8862_p0967a01║○二明徵償身命難息。
D17n8862_p0967a02║如於中間殺彼身命或食其肉如是乃至經微塵
D17n8862_p0967a03║劫相食相誅猶如轉輪互為高下無有休息。
D17n8862_p0967a04║此正明徵償中不但財力而已復有殺身食肉
D17n8862_p0967a05║之冤債則徵償不可停止也初三句直明有命
D17n8862_p0967a06║債肉債次三句明二債酬償不已之行末三句
D17n8862_p0967a07║喻明二債酬償不已之義高即強能食能誅下
D17n8862_p0967a08║即弱被食被誅上明徵償不息已竟。
D17n8862_p0967a09║○四示佛法能止。
D17n8862_p0967b01║除奢摩他（法）及佛出世（佛）不可停𥨊。
D17n8862_p0967b02║此明上徵償身命之𫝑若除佛法必無停𥨊之
D17n8862_p0967b03║期是顯唯佛法方能止也正脉曰奢摩他是法
D17n8862_p0967b04║乃返妄歸真之正定明自力得道也佛出世則
D17n8862_p0967b05║與之釋冤明他力觧救也惟此二事方得停止
D17n8862_p0967b06║若除此二事之外必不能止甚言當警戒之上
D17n8862_p0967b07║總標其義已竟。
D17n8862_p0967b08║○二別明其相分十初頑類二異類三庸類四
D17n8862_p0967b09║狠類五微類六柔類七勞類八文類九明類十
D17n8862_p0968a01║逹類。
D17n8862_p0968a02║○初頑類。
D17n8862_p0968a03║汝今應知彼梟倫者酬足復形（捨畜趣）生人道中𭆤
D17n8862_p0968a04║合頑類（生人趣餘倣此）。
D17n8862_p0968a05║此明梟習為人多𭆤頑嚚之類也梟附土塊為
D17n8862_p0968a06║生故愚子食父母故惡以愚惡之習復人故多
D17n8862_p0968a07║頑嚚不可化也𭆤合者謂人趣頑類最多未必
D17n8862_p0968a08║盡是梟倫而來但梟倫為人多𭆤雜此類後皆
D17n8862_p0968a09║倣此。
D17n8862_p0968b01║○二異類。
D17n8862_p0968b02║彼咎徵者酬足復形生人道中𭆤合異類。
D17n8862_p0968b03║此明咎徵餘習復人多𭆤異怪之類也異即妖
D17n8862_p0968b04║異邪人咎徵本於妖婬壞正故多𭆤此類。
D17n8862_p0968b05║○三庸類。
D17n8862_p0968b06║彼狐倫者酬足復形生人道中𭆤合庸類。
D17n8862_p0968b07║此明狐習復人多𭆤庸鄙之類也狐本妖惑令
D17n8862_p0968b08║人無識故感庸鄙無識之報。
D17n8862_p0968b09║○四狠類。
D17n8862_p0969a01║彼毒倫者酬足復形生人道中𭆤合狠類。
D17n8862_p0969a02║此明毒習復人多𭆤狠毒之類也。
D17n8862_p0969a03║○五微類。
D17n8862_p0969a04║彼蛔倫者酬足復形生人道中𭆤合微類。
D17n8862_p0969a05║此明蛔習復人多𭆤𦕈劣之類也微即鄙劣下
D17n8862_p0969a06║賤之人天如曰蛔以衰氣附物故衰微不齒也。
D17n8862_p0969a07║○六柔類。
D17n8862_p0969a08║彼食倫者酬足復形生人道中𭆤合柔類。
D17n8862_p0969a09║此明食倫習弱故多𭆤於柔怯之類也柔即輭
D17n8862_p0969b01║弱不剛勇此食倫本於慢慠之習返報柔弱之
D17n8862_p0969b02║物為人所食今為柔類仍返初習之報。
D17n8862_p0969b03║○七勞類。
D17n8862_p0969b04║彼服倫者酬足復形生人道中𭆤合勞類。
D17n8862_p0969b05║此明服倫之習復人多𭆤勞役之類也勞者或
D17n8862_p0969b06║自勤役或為人驅使皆返枉習之報。
D17n8862_p0969b07║○八文類。
D17n8862_p0969b08║彼應倫者酬足復形生人道中𭆤合文類。
D17n8862_p0969b09║此明應習復人多𭆤文學之類也文即通文義
D17n8862_p0970a01║知禮節流落不偶之人也。
D17n8862_p0970a02║○九明類。
D17n8862_p0970a03║彼休徵者酬足復形生人道中𭆤合明類。
D17n8862_p0970a04║此明休徵餘習復人多𭆤明白之類也明即稍
D17n8862_p0970a05║諳物理畧通性情不能發用之人也。
D17n8862_p0970a06║○十逹類。
D17n8862_p0970a07║彼諸𪻂倫酬足復形生人道中𭆤合逹類。
D17n8862_p0970a08║此明𪻂習復人多𭆤通逹之類也逹即能通往
D17n8862_p0970a09║來善知進止之人正脉曰謂諳練世故曉觧人
D17n8862_p0970b01║情者也天如曰此等皆非正報乃餘習所偶故
D17n8862_p0970b02║云𭆤合後三皆便巧雜技世智聰辯者非贒逹
D17n8862_p0970b03║文明之事也上別明其相已竟。
D17n8862_p0970b04║○三結示虚妄。
D17n8862_p0970b05║阿難是等皆以𪧐債畢酬復形人道（總指上捨畜入人十種人
D17n8862_p0970b06║類）皆無始來業計顛倒（總結迷妄）相生相殺（徵償財力相生徵償
D17n8862_p0970b07║身命相殺）不遇如來不聞正法於塵勞中法爾輪轉（結前
D17n8862_p0970b08║除奢摩他及佛出世不可停𥨊）此等名為可憐愍者（愍其業計顛倒）。
D17n8862_p0970b09║此結示十種人類皆是業計顛倒虚妄輪轉也
D17n8862_p0971a01║返徵其剩者非論全趣人品業計顛倒相生相
D17n8862_p0971a02║殺者正結示輪廻之因業計顛倒妄執彼我財
D17n8862_p0971a03║命相生相殺互為高下此等顛倒冤冤相報世
D17n8862_p0971a04║世相纒頼有佛法一事能觧若非此則人天路
D17n8862_p0971a05║絕矣可不悲夫上究竟人趨因果之相已竟。
D17n8862_p0971a06║○五究竟仙趣因果之相分三初總標其義二
D17n8862_p0971a07║別明其相三結示虚妄。
D17n8862_p0971a08║○初總標其義。
D17n8862_p0971a09║阿難復有從人（即此人身脩證）不依正覺（不依佛）修三摩地
D17n8862_p0971b01║（不依法）別脩妄念（別上佛法依於妄想）存想固形（釋上妄念）游於山
D17n8862_p0971b02║林人不及處（名山洞府仙居同分）有十種仙（總標種類）。
D17n8862_p0971b03║此總標仙趨大義不悟佛乘別脩妄念想固此
D17n8862_p0971b04║身常住不死也復有從人標能脩身心不依正
D17n8862_p0971b05║覺二句明不得真脩若依正覺世尊脩真三摩
D17n8862_p0971b06║地全不生滅性事事皆真外此正覺正定別脩
D17n8862_p0971b07║方術愛生怕死念念顛倒故曰別脩妄念妄念
D17n8862_p0971b08║者不悟真常妄認幻妄身心計為永歲故也人
D17n8862_p0971b09║不及處者顯依人眾同分中別有幽居即共業
D17n8862_p0972a01║中不共業教中謂七金山乃神仙所遊之處仙
D17n8862_p0972a02║經謂蓬萊海島皆仙居正脉曰西竺上古外道
D17n8862_p0972a03║宗摩醯首羅天為天主即仙道也此方仙道與
D17n8862_p0972a04║儒同源而老莊皆儒之太上清淨者學仙者多
D17n8862_p0972a05║附會之至於張馬丘劉等方術亦畧祖老氏盛
D17n8862_p0972a06║宗太極淵源於易總之志抂長生不死不悟真
D17n8862_p0972a07║乘皆妄念也。
D17n8862_p0972a08║○二別明其相分十初地行仙二飛行仙三游
D17n8862_p0972a09║行仙四空行仙五天行仙六通行仙七道行仙
D17n8862_p0972b01║八照行仙九精行仙十絕行仙。
D17n8862_p0972b02║○初地行仙。
D17n8862_p0972b03║阿難彼諸眾生（指不依佛法眾生）堅固服餌而不休息（別脩
D17n8862_p0972b04║妄念之因）食道圓成名地行仙（別成妄延之果）。
D17n8862_p0972b05║此服藥餌之仙堅固即執着不捨服即食也餌
D17n8862_p0972b06║即餅屬或用松花栢仁或金石合米麵為丸為
D17n8862_p0972b07║餅食之為得故曰堅固服餌而不休息者定時
D17n8862_p0972b08║刻服之功無間斷故食道圓成者服之有効百
D17n8862_p0972b09║體康莊壽年延永末句結名壽雖延永身未輕
D17n8862_p0973a01║舉故云地行。
D17n8862_p0973a02║○二飛行仙。
D17n8862_p0973a03║堅固草木而不休息（妄因）藥道圓成名飛行仙（妄果餘倣
D17n8862_p0973a04║此）。
D17n8862_p0973a05║此飡藥草之仙也草即紫芝黃精烏藥之屬木
D17n8862_p0973a06║即松栢茯苓之類服之功成身即輕舉飛行自
D17n8862_p0973a07║在故名飛行仙。
D17n8862_p0973a08║○三游行仙。
D17n8862_p0973a09║堅固金石而不休息化道圓成名游行仙。
D17n8862_p0973b01║此煉金石之仙也即烹煎鉛汞煉養𮯱砂功成
D17n8862_p0973b02║能轉化凢骨成輕妙身瞬息萬里往還無礙又
D17n8862_p0973b03║能點鐵成金去住無慮故名游行。
D17n8862_p0973b04║○四空行仙。
D17n8862_p0973b05║堅固動止而不休息氣精圓成名空行仙。
D17n8862_p0973b06║此脩動止之仙也動即運氣強骨止即凝神養
D17n8862_p0973b07║性氣精圓成者即煉精化氣氣化神神化虚空
D17n8862_p0973b08║行者即精氣神俱空。
D17n8862_p0973b09║○五天行仙。
D17n8862_p0974a01║堅固津液而不休息潤德圓成名天行仙。
D17n8862_p0974a02║此固津液之仙也溫陵曰此鼓天池嚥玉液者
D17n8862_p0974a03║也能令水升火降而結內丹故曰潤德圓成此
D17n8862_p0974a04║能至天上為風雲雨部之官故名天行。
D17n8862_p0974a05║○六通行仙。
D17n8862_p0974a06║堅固精色而不休息吸粹圓成名通行仙。
D17n8862_p0974a07║此吸精色之仙也精色即日精月華五星之光
D17n8862_p0974a08║等吸採功成山川直度無礙故名通行此類多
D17n8862_p0974a09║或為乾象之屬。
D17n8862_p0974b01║○七道行仙。
D17n8862_p0974b02║堅固禁咒而不休息術法圓成名道行仙。
D17n8862_p0974b03║此精符咒之仙也此持咒書符久之能遣將驅
D17n8862_p0974b04║邪呼雷喚雨有濟世道心故名道行。
D17n8862_p0974b05║○八照行仙。
D17n8862_p0974b06║堅固想念而不休息思憶圓成名照行仙。
D17n8862_p0974b07║此專想念之仙也思念者或存想頂門出神或
D17n8862_p0974b08║注念臍輪懷胎功成胎出神游無礙能洞照過
D17n8862_p0974b09║未遠近故名照行。
D17n8862_p0975a01║○九精行仙。
D17n8862_p0975a02║堅固交遘而不休息感應圓成名精行仙。
D17n8862_p0975a03║此精交遘之仙也交遘者內以坎男離女匹配
D17n8862_p0975a04║夫妻是也亦名嬰兒姹女即取坎填離養成剛
D17n8862_p0975a05║徤精純之體故名精行。
D17n8862_p0975a06║○十絕行仙。
D17n8862_p0975a07║堅固變化而不休息覺悟圓成名絕行仙。
D17n8862_p0975a08║此悟化理之仙也變化者觀萬物變化隂陽消
D17n8862_p0975a09║長以悟生機至誠無息是也於此固身同於生
D17n8862_p0975b01║理長不傾逝超越諸仙之上故名絕行即仙中
D17n8862_p0975b02║絕品上別明其相已竟。
D17n8862_p0975b03║○三結示虚妄。
D17n8862_p0975b04║阿難是等（指上十仙）皆於人中煉心（結證前復有從人一句）不脩
D17n8862_p0975b05║正覺（結證前不依正覺二句）別得生理壽千萬歲（結證前別修妄念二
D17n8862_p0975b06║句）休止深山或大海島絕於人境（結證前游於山林二句）斯
D17n8862_p0975b07║亦輪廻妄想流轉（正結虚妄）不修三昧報盡還來散入
D17n8862_p0975b08║諸趣（抑妄𩔰真）。
D17n8862_p0975b09║此總結十種仙品不悟真常皆虚妄輪轉也阿
D17n8862_p0976a01║難下結示因果分劑斯亦下結示妄想生滅正
D17n8862_p0976a02║脉曰不脩正覺者以不逹本心真常萬形一體
D17n8862_p0976a03║乃怖死留生長生為號夫言長僅以勝短說生
D17n8862_p0976a04║終以待滅豈識無生妙體哉別得生理者於正
D17n8862_p0976a05║覺外別得延生妄理嘗謂道教末流順人之欲
D17n8862_p0976a06║故人易從內教本來奪人之欲故人難奉今夫
D17n8862_p0976a07║財色長壽人之大欲也道者以鉛汞泥水二鍾
D17n8862_p0976a08║金丹投其財色之欲又以精氣內丹順其戀生
D17n8862_p0976a09║之心誰不樂從至於內教檀度梵行逆其財色
D17n8862_p0976b01║之心又令觀身如毒蛇棄身如涕唾苟不逹其
D17n8862_p0976b02║深故誰不難之𭦌不知存三為生死之根棄三
D17n8862_p0976b03║為觧脫之要故也上究竟仙趣因果之相已竟。
D17n8862_p0976b04║○六究竟天趣因果之相分二初別示三界因
D17n8862_p0976b05║果之相二通結三界因果之妄。
D17n8862_p0976b06║○初別示三界因果之相分三初示六欲天因
D17n8862_p0976b07║果二示四禪天因果三示四空天因果。
D17n8862_p0976b08║○初示六欲天因果分二初別示欲天之相二總結
D17n8862_p0976b09║欲天之名。
D17n8862_p0977a01║○初別示欲天之相分六初四王天二忉利天
D17n8862_p0977a02║三夜摩天四兜率天五化樂天六他化天。
D17n8862_p0977a03║○初四王天。
D17n8862_p0977a04║阿難諸世間人不求常住（不知求七常住果）未能捨諸妻
D17n8862_p0977a05║妾恩愛（是生死本非常住因）於邪婬中心不流逸（不犯外色）澄瑩
D17n8862_p0977a06║生明（因不流逸故澄瑩因澄瑩故生明）命終之後（捨人間身）隣於日月
D17n8862_p0977a07║（生天趣身）如是一類名四天王天（結名）。
D17n8862_p0977a08║此六欲天初天也初二句總標三界迷妄之本
D17n8862_p0977a09║次五句正明本天之因後四句明本天之果諸
D17n8862_p0977b01║天皆以十善為因今但約欲分上下者以名究
D17n8862_p0977b02║實故也以此六天▆有欲境同名欲界故約重
D17n8862_p0977b03║輕以分上下正脉曰澄瑩生明者以欲念有節
D17n8862_p0977b04║意多收斂皎潔不污心地光明故也。
D17n8862_p0977b05║○二忉利天。
D17n8862_p0977b06║於己妻房淫愛微薄（此微薄即減少己勝前天未能捨故）於淨居時
D17n8862_p0977b07║（遠離妻房淨居之時）不得全味（不得全淨之味即淨時欲念間起故）命終之後
D17n8862_p0977b08║（捨人間身）超日月明居人間頂（生天趨身）如是一類名忉利
D17n8862_p0977b09║天（結名）。
D17n8862_p0978a01║此欲天第二天也於已下明本天因行命終下
D17n8862_p0978a02║明本天果相正脉曰忉利此云三十三帝釋綂
D17n8862_p0978a03║之。
D17n8862_p0978a04║○三𦦨摩天。
D17n8862_p0978a05║逢欲暫交去無思憶（暫交不久味無思憶已勝二天淨不全味）於人間
D17n8862_p0978a06║世動少靜多（動少明上暫交靜多明上去無思憶）命終之後（捨人間身）於
D17n8862_p0978a07║虚空中朗然安住（生天趨身）日月光明上照不及（明所處虚
D17n8862_p0978a08║空超越下二天高矣遠矣）是諸人等自有光明（明朗然安住不假日月自明）
D17n8862_p0978a09║如是一類名𦦨摩天（結名）。
D17n8862_p0978b01║此欲天第三天也逢欲下明本天因命終下明
D17n8862_p0978b02║本天果正脉曰此人不逢欲境淫念不自起逢
D17n8862_p0978b03║時不能無念暫交者但了一時之念無留戀之
D17n8862_p0978b04║情去即釋然不復追想此於淨中必有全味漸
D17n8862_p0978b05║向定心故言動少靜多齊此能感空居朗住也
D17n8862_p0978b06║空居者不依人間大地空中亦有七寶瑠璃大
D17n8862_p0978b07║地無異但欲下時即虚豁無礙𦦨摩此云時分
D17n8862_p0978b08║以蓮花開合分晝夜故也。
D17n8862_p0978b09║○四兜率天。
D17n8862_p0979a01║一切時淨（即淨多之時）有應觸來未能違戾（外雖難違內無愛念）
D17n8862_p0979a02║命終之後（捨人間身）上昇精微不接下界諸人天境（生天
D17n8862_p0979a03║趣身）乃至劫壞三災不及（明不接下天上昇精微）如是一類名
D17n8862_p0979a04║兜率陀天（結名）。
D17n8862_p0979a05║此欲天第四天也一切下明本天因此天與前
D17n8862_p0979a06║天淨多是同但前天逢欲即起愛念不待強逼
D17n8862_p0979a07║此天逢欲全無愛念由逼觸而後從之故曰未
D17n8862_p0979a08║能違戾命終下明本天果上昇精微三句通該
D17n8862_p0979a09║內外二院乃至劫壞二句別顯內院正脉曰凖
D17n8862_p0979b01║下詳此必於交時不能無味。
D17n8862_p0979b02║○五變化天。
D17n8862_p0979b03║我無欲心應汝行事（即前天未能違戾）於橫陳時味如嚼
D17n8862_p0979b04║蠟（此無味證前天有味以此超越前天）命終之後（捨人間身）生越化地（生天
D17n8862_p0979b05║趨身）如是一類名樂變化天（結名）。
D17n8862_p0979b06║此欲天第五天也我無欲心四句明本天因橫
D17n8862_p0979b07║陳者謂本無欲心橫遭欲境所迫暫與交陳也
D17n8862_p0979b08║嚼蠟言橫陳無味之甚命終之後二句明本天
D17n8862_p0979b09║果生越化地者即超越下天上生變化天此天
D17n8862_p0980a01║能自變化種種樂具以自受用故又橫陳即行
D17n8862_p0980a02║欲之狀也。
D17n8862_p0980a03║○六他化天。
D17n8862_p0980a04║無世間心（無欲界心希上界梵行故）同世事行（雖無夫妻之心示同夫妻之事）
D17n8862_p0980a05║於行事交（結上同世行事）了然超越（結上無世間心）命終之後（捨人
D17n8862_p0980a06║間身）徧能超出化無化境（生天趨身）如是一類名他化自
D17n8862_p0980a07║在天（結名）。
D17n8862_p0980a08║此欲天第六天也無世間心四句明本天因了
D17n8862_p0980a09║然超越者謂前天猶知無味此天無味亦無故
D17n8862_p0980b01║云了然超越命終之後三句明本天果化即樂
D17n8862_p0980b02║變化天無化即下四天此天一總超出下五天
D17n8862_p0980b03║境故云徧能超出此天名他化者謂前天樂於
D17n8862_p0980b04║變化為化所拘此天超出變化之外故云他化
D17n8862_p0980b05║他即脫也謂觧脫化境故正觀曰他猶外也前
D17n8862_p0980b06║天以化為己德此天以化為糠粃不以化自累
D17n8862_p0980b07║其心故名他化自在上別示欲天之相已竟。
D17n8862_p0980b08║○二總結欲天之名。
D17n8862_p0980b09║阿難如是六天形雖出動（超出人間欲習飄蕩）心跡尚交（前四
D17n8862_p0981a01║天心跡俱交後二天跡交心不交）自此（指他化天）以還（下至五趨）名為欲界
D17n8862_p0981a02║（結欲界之名）。
D17n8862_p0981a03║此約六天未離欲境通結欲界之名也正脉曰
D17n8862_p0981a04║動字單約欲躁動為言世人於此無節制者其
D17n8862_p0981a05║動最亂若瀑流若逸火若奔馬無可為喻昏狂
D17n8862_p0981a06║累墜常溺三塗此六天以漸節制而向於靜故
D17n8862_p0981a07║曰出動葢初天且出外動二天心欲出內動三
D17n8862_p0981a08║天心多分出內動四天心將盡出內動五天心
D17n8862_p0981a09║已出內動六天心超出內動是皆以漸出離欲
D17n8862_p0981b01║中之動而為六天之階級也夫婬欲乃墜縛根
D17n8862_p0981b02║本六欲以輕而漸昇四禪以絕而高舉是則不
D17n8862_p0981b03║捨欲心上界猶不可希况望出三界修三摩地
D17n8862_p0981b04║耶所以阿難必緣是而啟教也此間別有欲界
D17n8862_p0981b05║魔天欲境威權皆出諸天之上此經攝於第六
D17n8862_p0981b06║天故不別說上示六欲天因果已竟。
D17n8862_p0981b07║
D17n8862_p0981b08║
D17n8862_p0981b09║
D17n8862_p0982a01║
D17n8862_p0982a02║
D17n8862_p0982a03║
D17n8862_p0982a04║
D17n8862_p0982a05║
D17n8862_p0982a06║
D17n8862_p0982a07║
D17n8862_p0982a08║大佛頂如來密因脩證了義諸菩薩萬行首楞嚴
D17n8862_p0982a09║經四依觧卷第八（終）