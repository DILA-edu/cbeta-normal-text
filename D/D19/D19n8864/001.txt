D19n8864_p0001b01║大日經劫心義章序
D19n8864_p0001b02║劫心者何。謂三劫十住心
D19n8864_p0001b03║也。三劫十住心者何。謂到
D19n8864_p0001b04║祕密佛乗初地之中路險
D19n8864_p0001b05║夷郵舎也。凡學密乗。有事
D19n8864_p0002a01║相焉。為教求者。三劫十住
D19n8864_p0002a02║心。是為密家教相佛乗初
D19n8864_p0002a03║地。名真言門。而入真言門。
D19n8864_p0002a04║略有三事。謂身語心平等
D19n8864_p0002a05║䡄則也。是名瑜伽事相。事
D19n8864_p0002b01║相𨐫。如毉家祕方玅術故
D19n8864_p0002b02║非靣付口授。則不許輒行
D19n8864_p0002b03║之。以違越佛制。速無間罪
D19n8864_p0002b04║故。所以事扵師資相承焰
D19n8864_p0002b05║焰相續也。教相猶如毉家
D19n8864_p0003a01║本草素問等経說藥性論
D19n8864_p0003a02║病原。故講者随力得解。翰
D19n8864_p0003a03║牘述義。所以教相趁眼之
D19n8864_p0003a04║明昧。而異議糾紛也。舊來
D19n8864_p0003a05║正眼者少。僻釋者多。眾總
D19n8864_p0003b01║飄山。聚[虫*ㄆ]成雷。故學者滔
D19n8864_p0003b02║滔執珉為玉。予心甚慨之
D19n8864_p0003b03║憫念後進。不忍韞默。嘗著
D19n8864_p0003b04║開奩編二卷。繩愆糺謬。然
D19n8864_p0003b05║猶未罄纖㫖。膠執之徒不
D19n8864_p0004a01║得通曉。▆▆說之▆。[(采-木+(工/山))*糸]是
D19n8864_p0004a02║重撰義章三卷。以翼餘義
D19n8864_p0004a03║云。然予年迫日索。衰病轉
D19n8864_p0004a04║侵。氣懦不䏻開暢無玄微。
D19n8864_p0004a05║攬者冝察焉。昔馬援暮齡
D19n8864_p0004b01║再擊五谿蠻。會暑甚中病。
D19n8864_p0004b02║輒曳足以觀賊升險鼓譟。
D19n8864_p0004b03║其壯意可哀矣。予偶憶之
D19n8864_p0004b04║歎息而已。書之以為序。
D19n8864_p0004b05║貞享五戊辰春二月日
D19n8864_p0005a01║瑞應七十五寒泊如運敞謹
D19n8864_p0005a02║　書扵寂照堂
D19n8864_p0005a03║
D19n8864_p0005a04║
D19n8864_p0005a05║
D19n8864_p0006b01║大日經劫心義章卷上編目
D19n8864_p0006b02║三劫義第一
D19n8864_p0006b03║十住心義第二
D19n8864_p0006b04║住心因由義第三（附顯密寄齊義）
D19n8864_p0006b05║菩提心心相義第四（附心相顯密義）
D19n8864_p0006b06║
D19n8864_p0006b07║
D19n8864_p0006b08║
D19n8864_p0007b01║大日經劫心義章卷上
D19n8864_p0007b02║瑞應山沙門　運敞　述
D19n8864_p0007b03║三劫義第一
D19n8864_p0007b04║夫真言祕密教者三摩地法為宗即身成佛
D19n8864_p0007b05║為要龍猛菩薩菩提心論云惟真言法中即
D19n8864_p0007b06║身成佛故是說三摩地法於諸教中闕而不
D19n8864_p0007b07║書三摩地法者謂三密瑜伽五相觀門故論
D19n8864_p0007b08║云凡脩習瑜伽觀行人當須具脩三密行證
D19n8864_p0008a01║悟五相成身義也所言三密者一身密者如
D19n8864_p0008a02║結契印召請聖眾是也二語密者如密誦真
D19n8864_p0008a03║言令文句了了分明無謬悞也三意密者如
D19n8864_p0008a04║住瑜伽相應白淨月圓滿觀菩提心也次明
D19n8864_p0008a05║五相成身者一是通達心二是菩提心三是
D19n8864_p0008a06║金剛心四是金剛身五是證無上菩提獲金
D19n8864_p0008a07║剛堅固身也然此五相具僃方成本尊身也
D19n8864_p0008a08║其圓明則暜賢身也亦是暜賢心也與十方
D19n8864_p0008b01║諸佛同之亦乃三世脩行證有前後及達悟
D19n8864_p0008b02║已無厺來今乃至如金剛頂瑜伽經說一切
D19n8864_p0008b03║義成就菩薩初坐金剛座取證無上道遂蒙
D19n8864_p0008b04║諸佛授此心地然能證果凡今之人若心決
D19n8864_p0008b05║定如教脩行不起于座三摩地現前應於是
D19n8864_p0008b06║成就本尊之身凡餘教中說經三大阿僧祇
D19n8864_p0008b07║劫成佛然此經中立三劫門者所以顯一生
D19n8864_p0008b08║頓成之旨也此義云何謂劫有二義一者時
D19n8864_p0009a01║分時分者謂三大僧祇餘教所歷之時劫也
D19n8864_p0009a02║二者𡚶執𡚶執者謂初劫麤𡚶執第二劫細
D19n8864_p0009a03║𡚶執第三劫極細𡚶執餘教經三大阿僧祇
D19n8864_p0009a04║時劫所斷三𡚶執真言行者一生超越至初
D19n8864_p0009a05║地淨菩提心故立三劫門顯行位也故無畏
D19n8864_p0009a06║三藏曰越世間三𡚶執出世間心生者若以
D19n8864_p0009a07║淨菩提心為出世間心即是超越三劫瑜祇
D19n8864_p0009a08║行梵云劫跛有二義一者時分二者𡚶執若
D19n8864_p0009b01║依常途解釋度三阿僧祇劫得成正覺若祕
D19n8864_p0009b02║密釋超一劫瑜祇行即是度百六十心等一
D19n8864_p0009b03║重麤𡚶執名一阿僧祇劫超二劫瑜祇行又
D19n8864_p0009b04║度百六十心等一重細𡚶執名二阿僧祇劫
D19n8864_p0009b05║真言門行者復越一劫㪅度百六十心等一
D19n8864_p0009b06║重極細𡚶執得至佛慧初心故云三阿僧祇
D19n8864_p0009b07║劫成佛也若一生度此三𡚶執即一生成佛
D19n8864_p0009b08║何論時分耶此中佛慧初心者謂淨菩提心
D19n8864_p0010a01║淨菩提心者即初地也。問諸教通義入劫
D19n8864_p0010a02║以後經十信三賢而至初地為初僧祇自第
D19n8864_p0010a03║二地至第七地為第二僧祇自第八地至第
D19n8864_p0010a04║十地為第三僧祇今云越三劫至初地者違
D19n8864_p0010a05║於諸教通義如何。答密教十地永異常途
D19n8864_p0010a06║說故大師曰歡喜地者非顯教所言初地是
D19n8864_p0010a07║則自家佛乘之初地由此義也密教地前不
D19n8864_p0010a08║立信賢行位未至初地時名生𣦸所植善若
D19n8864_p0010b01║有地前立位之說者準常途也真言行者初
D19n8864_p0010b02║發心時入三昧耶脩三密供養次第乃度三
D19n8864_p0010b03║重𡚶執得至虛空無垢菩提心是名初地也。
D19n8864_p0010b04║問今經十地名信解地古來一傳曰信謂
D19n8864_p0010b05║十信解行謂三賢十地攝十信三賢功德故
D19n8864_p0010b06║名信解此義為是否。答不應道理且不見
D19n8864_p0010b07║本說盇胸臆解矣不可採用無據之說疏有
D19n8864_p0010b08║委釋云此經宗從淨菩提心以上十住地皆
D19n8864_p0011a01║是信解中行唯如來名究竟一切智地如華
D19n8864_p0011a02║嚴中初地菩薩能信如來本行所入信成就
D19n8864_p0011a03║諸波羅蜜信入諸勝地信成就力信具足無
D19n8864_p0011a04║所畏信生長不可壞不共佛法信不思議佛
D19n8864_p0011a05║法信出生無中邊佛境界信隨入如來無量
D19n8864_p0011a06║境界信成就果於如是諸事其心畢竟不可
D19n8864_p0011a07║破壞不復隨佗緣轉故名信解行地亦名到
D19n8864_p0011a08║於脩行地也信解名義解釋分明豈指信賢
D19n8864_p0011b01║耶演密四云言信解中行者信謂忍可樂欲
D19n8864_p0011b02║解謂了悟證達各有淺㴱淺即地前㴱即地
D19n8864_p0011b03║上此是地上行即進脩故下第三疏曰復當
D19n8864_p0011b04║思惟幻喻如藥物和合而得昇空住壽亦非
D19n8864_p0011b05║利根智慧所能思議但令玅解其術無不成
D19n8864_p0011b06║者以此㴱心淨信離疑惑故漸得法驗現前
D19n8864_p0011b07║復由法驗現前故信解轉增不可殂壞又釋
D19n8864_p0011b08║論云譬如穿井已見溼泥轉加精進必望得
D19n8864_p0012a01║水又如鑽火已得見𤎆倍復勵力必望得火
D19n8864_p0012a02║故曰信解中行也。問如云若一生度此三
D19n8864_p0012a03║𡚶執即一生成佛者以至初地稱一生成佛
D19n8864_p0012a04║此是為顯初地即極義耶。答初地即極者
D19n8864_p0012a05║內證㴱旨別途法門然經疏所明專依次第
D19n8864_p0012a06║證故疏所言一生成佛者若一生度此三𡚶
D19n8864_p0012a07║執得至佛慧初心已至佛慧初心者進心不
D19n8864_p0012a08║息勇健脩行不起于座而至究竟大牟尼位
D19n8864_p0012b01║故云一生成佛如經云所謂初發心乃至十
D19n8864_p0012b02║地次第此生滿足緣業生增長有情類業壽
D19n8864_p0012b03║種除復有芽種生起一生越三𡚶及究竟十地
D19n8864_p0012b04║者可見矣。問經說相似十地滿後業壽種
D19n8864_p0012b05║除芽種生起如何。答不然緣業生等者三
D19n8864_p0012b06║𡚶分齊謂除此種子生初地智故云芽種生
D19n8864_p0012b07║起也疏云緣業生者謂為有情癡愛因緣造
D19n8864_p0012b08║身口意種種虛𡚶不清淨業乘如是業生六
D19n8864_p0013a01║趣身增長輪迴僃受諸苦今脩平等三業清
D19n8864_p0013a02║淨慧門一切蘊阿賴耶業壽種子皆悉焚滅
D19n8864_p0013a03║得至虛空無垢大菩提心一切如來平等種
D19n8864_p0013a04║子從悲藏中生法性牙乃至莖葉花果徧滿
D19n8864_p0013a05║諸法界成萬德開敷菩提樹王然以四不生
D19n8864_p0013a06║義觀之都無所起亦無起處當知此生即是
D19n8864_p0013a07║大空生也故云有情類業壽種除復有牙種
D19n8864_p0013a08║生起由此應知業壽種除然後至初地也。
D19n8864_p0013b01║十住心義第二
D19n8864_p0013b02║盇惟眾生自心品即是一切智智與十方三
D19n8864_p0013b03║世一切諸佛無有纖毫差而不自了知故名
D19n8864_p0013b04║凡夫若如實知名為一切智者若有眾生依
D19n8864_p0013b05║真言教生一念淨信習三摩地法方便脩行
D19n8864_p0013b06║進心不息頓越三𡚶至淨菩提心於其中間
D19n8864_p0013b07║以無所住而住其心心所住處略有十種故
D19n8864_p0013b08║寄齊十種世出世間諸教顯菩提心續生次
D19n8864_p0014a01║第故十住心論云經祕密主問發趣菩提之
D19n8864_p0014a02║時心所住處相續次第幾種佛具答之故經
D19n8864_p0014a03║初品名曰住心今依此經顯真言行者住心
D19n8864_p0014a04║次第顯密二教差別亦在此中住心雖無量
D19n8864_p0014a05║且舉十綱攝之眾毛。
D19n8864_p0014a06║第一異生羝羊心者從無始來醉無明酒無
D19n8864_p0014a07║有醒期溺生𣦸泥不求出離不信因果不辨
D19n8864_p0014a08║罪福心之名也如是凡夫隨欲造業受異類
D19n8864_p0014b01║生故名異生愚癡昧劣猶如羝羊故以目之
D19n8864_p0014b02║然所以為一種住心者高原陸地不生蓮花
D19n8864_p0014b03║卑溼淤泥乃生此花菩提心生亦復如是煩
D19n8864_p0014b04║惱淤泥生斯牙種是故應知異生羝羊心生
D19n8864_p0014b05║一切智心牙種之淤泥也經云無始生𣦸愚
D19n8864_p0014b06║童凡夫執著我名我有分別無量我分祕密
D19n8864_p0014b07║主若彼不觀我之自性則我我所生等疏釋
D19n8864_p0014b08║此文云欲明淨心最初生起之由故先說愚
D19n8864_p0015a01║童凡夫違理之心。
D19n8864_p0015a02║第二愚童持齋心者物無定性遇緣則遷如
D19n8864_p0015a03║芽種蒙潤果實得結本覺內熏佛光外射欻
D19n8864_p0015a04║爾節食施捨資財心之名也如經中說云愚
D19n8864_p0015a05║童凡夫或時有一法想生所謂持齋彼思惟
D19n8864_p0015a06║此少分發起歡喜數數脩習祕密主是初種
D19n8864_p0015a07║子善業發生復以此為因於六齋日施與父
D19n8864_p0015a08║母男女親戚是第二牙種乃至復以此施發
D19n8864_p0015b01║親愛心而供養尊㝛等是第六成果疏云次
D19n8864_p0015b02║明最初順理之心順即是世間八心也世間
D19n8864_p0015b03║從久遠來展轉相承有善法之名然以違理
D19n8864_p0015b04║之心種種推求而不能得後時欻然自有念
D19n8864_p0015b05║生我今節食持齋即是善法然猶未是佛法
D19n8864_p0015b06║中八關戒也彼由節食自戒故即覺緣務減
D19n8864_p0015b07║少令我飲食易足不生馳求勞苦爾時即生
D19n8864_p0015b08║少分不著之心其心歡喜而得安穩由見此
D19n8864_p0016a01║利益故數數有脩習之即是最初微識善惡
D19n8864_p0016a02║因果故名種子心也經云復以此為因於六
D19n8864_p0016a03║齋日施與父母男女親戚是第二牙種者此
D19n8864_p0016a04║六齋日即是智度中上代五通仙人勸令此
D19n8864_p0016a05║日斷食既順善法又免鬼神災橫如彼廣說
D19n8864_p0016a06║也由見止息貪求內獲利樂故欲脩習此法
D19n8864_p0016a07║令得增長故於持齋之日捨己財物以與六
D19n8864_p0016a08║親自念我無守護之憂而令佗人愛敬獲孝
D19n8864_p0016b01║義之譽以見此因果故轉生歡喜生歡喜故
D19n8864_p0016b02║善心稍增由如從種子生牙也又此心乃習
D19n8864_p0016b03║行五常鑽仰十善人趣善心之萌兆凡夫歸
D19n8864_p0016b04║源之權輿也。
D19n8864_p0016b05║第三嬰童無畏心者彼凡夫外道塵視人界
D19n8864_p0016b06║欣求天上心之名也亦名天乘雖云上生非
D19n8864_p0016b07║想下住仙宮身量高大住壽長遠福報超輪
D19n8864_p0016b08║王而未聞佛法較彼賢聖劣弱愚昧似彼嬰
D19n8864_p0017a01║孩脫小分苦厄故名無畏經云祕密主彼護
D19n8864_p0017a02║戒生天是第七受用種子乃至供養大天隨
D19n8864_p0017a03║順脩行祕密主是名愚童異生生𣦸流轉無
D19n8864_p0017a04║畏依第八嬰童心疏解云已能造齋施見其
D19n8864_p0017a05║利益即知三業不善皆是衰惱因緣我當捨
D19n8864_p0017a06║之護戒而住由護戒故現世獲諸善利有大
D19n8864_p0017a07║名聞身心安樂倍復增廣賢善命終而得生
D19n8864_p0017a08║天譬如種果已成受用其實故曰受用種子
D19n8864_p0017b01║也又云從一種子成百千果實是一一果實
D19n8864_p0017b02║復生若干展轉滋育不可勝數今此受用果
D19n8864_p0017b03║心復成後心種子亦復如是故曰受用種子
D19n8864_p0017b04║也又釋第八無畏依云又如行者於第八心
D19n8864_p0017b05║求生𣦸無畏依時若遇善知識為說三寶真
D19n8864_p0017b06║歸依處由彼漸識現世因果故即能信受以
D19n8864_p0017b07║上三種名世間心在三劫前。
D19n8864_p0017b08║第四唯蘊無我心者此心及次下拔業因種
D19n8864_p0018a01║心合論初劫此心喻羊車即聲聞乘也大師
D19n8864_p0018a02║釋此住心大綱云其為教也三藏廣張四諦
D19n8864_p0018a03║暜觀三十七品為道助四向四果即人位言
D19n8864_p0018a04║識唯六無七八告成三生六十劫防非則二
D19n8864_p0018a05║百五十脩善即四念八背半月說罪持犯立
D19n8864_p0018a06║顯一夏隨意凡聖乍別禿頭割衣鐵杖鋼盂
D19n8864_p0018a07║遂乃厭五蘊之泡露惡三塗之塗炭欣等持
D19n8864_p0018a08║之清凉尚身智之灰滅廓同太虛湛然無為
D19n8864_p0018b01║何其樂乎乘之為趣大體如此存法故唯蘊
D19n8864_p0018b02║遮人故無我簡持為義故唯經云謂如是解
D19n8864_p0018b03║唯蘊無我根境界淹留脩行。
D19n8864_p0018b04║第五拔業因種心者此心喻鹿車即緣覺乘
D19n8864_p0018b05║也大師釋此心大意云麟角之所證部行之
D19n8864_p0018b06║所行觀因緣於十二猒生𣦸乎四五見彼華
D19n8864_p0018b07║葉覺四相之無常住此林落證三昧於無言
D19n8864_p0018b08║業惱株杌猶此而拔無明種子因之而斷游
D19n8864_p0019a01║泳湛寂之潭優遊無為之宮自然尸羅無授
D19n8864_p0019a02║而具無師智慧自我而獲三十七品不由佗
D19n8864_p0019a03║悟蘊處界善不待藍色身通度人不用言語
D19n8864_p0019a04║大悲闕無方便不具但自盡苦證得寂滅故
D19n8864_p0019a05║經云拔業煩惱株杌無明種子生十二因緣
D19n8864_p0019a06║以上二種是小乘教也。
D19n8864_p0019a07║第六佗緣大乘心者此心及次覺心不生心
D19n8864_p0019a08║合論第二劫此心乃是臨門三車中之牛車
D19n8864_p0019b01║即法相大乘也大師釋此心大旨略云粵有
D19n8864_p0019b02║大士法樹號佗緣乘越建爪而高昇超聲緣
D19n8864_p0019b03║而廣運二空三性洗自執塵四量四攝齊佗
D19n8864_p0019b04║利行思惟陀那㴱細專注幻焰似心勝義勝
D19n8864_p0019b05║義致太平之化廢詮談旨扇無事之風垂拱
D19n8864_p0019b06║一真之臺無為法界之殿三大僧祇之庸於
D19n8864_p0019b07║是稱帝四智法王之號本無今得言乘即三
D19n8864_p0019b08║談識唯八五性有成不三身即常滅百億應
D19n8864_p0020a01║化同汎六舟千葉牟尼等授三駕緣法界有
D19n8864_p0020a02║情故佗緣簡聲獨羊鹿故大名運自佗乎圓
D19n8864_p0020a03║性故曰乘此乃君子之行業菩薩之用心此
D19n8864_p0020a04║北宗大綱盇如此乎經云祕密主大乘行發
D19n8864_p0020a05║無緣乘心法無我性何以故如彼往昔如是
D19n8864_p0020a06║脩行者觀察蘊阿賴耶知自性如幻陽燄影
D19n8864_p0020a07║響旋火輪乾闥婆城。
D19n8864_p0020a08║第七覺心不生心者亦是門外三車中牛車
D19n8864_p0020b01║三論性宗也大師釋云夫太虛寥廓含萬象
D19n8864_p0020b02║越〡氣（〡字書古本切又思二切說文上下通也引而上行讀若囟引而下行讀
D19n8864_p0020b03║若退故古來相傳為退音讀之盇象形矣謂字形象混元氣貫通天地詳猶云一氣也）
D19n8864_p0020b04║巨壑泓澂孕千品爰一水誠知一為百千之
D19n8864_p0020b05║母空即假有之根假有非有而有有森羅絕
D19n8864_p0020b06║空非空而空空不住色不異空建諸法而宛
D19n8864_p0020b07║然空空不異色泯諸相而宛然有是故色即
D19n8864_p0020b08║是空空即是色諸法亦爾何物不然似水波
D19n8864_p0021a01║之不離同金莊之不異不一不二之號立二
D19n8864_p0021a02║諦四中之稱顯觀空性於無得越戲論於八
D19n8864_p0021a03║不生𣦸即涅槃㪅無階級煩惱即菩提莫勞
D19n8864_p0021a04║斷證雖然無階之階級不壞五十二位階級
D19n8864_p0021a05║之無階不礙一念成覺一念之念經三大而
D19n8864_p0021a06║勤自行一道之乘馳三駕而勞化佗悲唯蘊
D19n8864_p0021a07║之迷無性歎佗緣之阻境智心王自在得本
D19n8864_p0021a08║淨之水心數客塵息動濁之波悟心性之不
D19n8864_p0021b01║生知境智之不異斯乃南宗之綱領也故大
D19n8864_p0021b02║日尊告祕密主言祕密主彼如是捨無我心
D19n8864_p0021b03║主自在覺自心本不生何以故祕密主心前
D19n8864_p0021b04║後際不可得故又云謂本不生者兼明不生
D19n8864_p0021b05║不滅不斷不常不一不異不厺不來等三論
D19n8864_p0021b06║家舉此八不以為究極中道故吉藏法師二
D19n8864_p0021b07║諦方言佛性等章盛談此義以上二心名菩
D19n8864_p0021b08║薩乘亦云權教亦稱三乘教。
D19n8864_p0022a01║第八一道無為心者以下三住心合論第三
D19n8864_p0022a02║劫此心亦名如實知自心亦名空性無境心
D19n8864_p0022a03║即法華一乘也天台止觀云何為一一實不
D19n8864_p0022a04║虛故一道清淨故一切無礙之人一道出生
D19n8864_p0022a05║𣦸故所以名一道無為心也今經一云云何
D19n8864_p0022a06║菩提謂如實知自心所以號如實知自心也
D19n8864_p0022a07║又云所謂空性離於根境無相無境界等所
D19n8864_p0022a08║以目空性無境心也大師釋此心云寂光如
D19n8864_p0022b01║來融境智而知見心性應化諸尊顧行願而
D19n8864_p0022b02║分身隨相寂而能照照而常寂似澂水之能
D19n8864_p0022b03║鑒如瑩金之影像溼金即照影照影即金水
D19n8864_p0022b04║即知境即般若般若即境故云無境界即此
D19n8864_p0022b05║如實知自心名為菩提故大日尊告祕密主
D19n8864_p0022b06║云祕密主云何菩提謂如實知自心祕密主
D19n8864_p0022b07║是阿耨多羅三藐三菩提乃至彼法少分無
D19n8864_p0022b08║有可得何以故虛空相是菩提無知解者亦
D19n8864_p0023a01║無開曉何以故菩提無相故祕密主如來應
D19n8864_p0023a02║正等覺非青非黃非赤非白乃至祕密主云
D19n8864_p0023a03║何知自心謂若分段或顯色或形色或境界
D19n8864_p0023a04║若色若受想行識若我若我所若能執若所
D19n8864_p0023a05║執若清淨若界若處乃至一切分段中求不
D19n8864_p0023a06║可得祕密主此菩薩淨菩提心門名初法明
D19n8864_p0023a07║道釋曰謂無相虛空相及非青非黃等言竝
D19n8864_p0023a08║是明法身真如一道無為之真理佛說此名
D19n8864_p0023b01║初法明道智度名入佛道初門言佛道者指
D19n8864_p0023b02║金剛界宮大日曼荼羅佛於諸顯教是究竟
D19n8864_p0023b03║理智法身望真言門是則初門大日世尊及
D19n8864_p0023b04║龍猛菩薩竝皆明說不須疑惑又下文云所
D19n8864_p0023b05║謂空性離於根境無相無境界越諸戲論等
D19n8864_p0023b06║同虛空離有為無為界離諸造作離眼耳鼻
D19n8864_p0023b07║舌身意者亦是明理法身無畏三藏說行者
D19n8864_p0023b08║住此心時即知釋迦牟尼淨土不毀見佛壽
D19n8864_p0024a01║量長遠本地之身與上行等從地涌出諸菩
D19n8864_p0024a02║薩同會一處修對治道者雖迹鄰補處然不
D19n8864_p0024a03║識一人是故此事名祕密證此理佛亦名常
D19n8864_p0024a04║寂光土毗盧遮那大隋天台山國清寺智者
D19n8864_p0024a05║禪師依此門脩止觀得法華三昧即以法華
D19n8864_p0024a06║中論智度為所依構一家義此乘之趣大底
D19n8864_p0024a07║如此因此世呼名天台宗。
D19n8864_p0024a08║第九極無自性心者即華嚴一乘也大師釋
D19n8864_p0024b01║此心梗概云近而難見我心細而徧空我佛
D19n8864_p0024b02║我佛難思議我心廣亦大巧藝心迷擲算離
D19n8864_p0024b03║律眼盲休見禹名舌斷夸步足刖聲緣識不
D19n8864_p0024b04║識薩埵智不知奇哉之奇絕中之絕其只自
D19n8864_p0024b05║心之佛歟迷自心故六道之波鼓動悟心原
D19n8864_p0024b06║故一大之水澂淨澂淨之水影落萬像一心
D19n8864_p0024b07║之佛鑒知諸法眾生迷此理輪轉不能絕蒼
D19n8864_p0024b08║生太狂醉自心不能覺大覺慈父指其歸路
D19n8864_p0025a01║歸路五百由旬此心則都亭都亭非常舍隨
D19n8864_p0025a02║緣忽遷移遷移無定處是故無自性諸法無
D19n8864_p0025a03║自性故厺卑取尊故有真如受熏之極唱勝
D19n8864_p0025a04║義無性之祕告警一道於彈指覺無為於未
D19n8864_p0025a05║極等空之心於是始起寂滅之果果還為因
D19n8864_p0025a06║是因是心望前顯教極果於後祕心初心初
D19n8864_p0025a07║發心時便成正覺宜其然也初心之佛其德
D19n8864_p0025a08║不思議萬德始顯一心稍現證此心時知三
D19n8864_p0025b01║種世間即我身覺十箇量等亦我心盧舍那
D19n8864_p0025b02║佛始成道時第二七日與普賢等諸大菩薩
D19n8864_p0025b03║等廣談此義是即所謂華嚴經也一行行一
D19n8864_p0025b04║切一斷斷一切雖云初心成覺十信道圓因
D19n8864_p0025b05║果不異經五位而馳車相性不殊渾十身而
D19n8864_p0025b06║同歸斯則華嚴三昧之人意故大日如來告
D19n8864_p0025b07║祕密主言所謂空性離於根境無相無境界
D19n8864_p0025b08║越諸戲論等同虛空離有為無為界離諸造
D19n8864_p0026a01║作離眼耳鼻舌身意極無自性心生善無畏
D19n8864_p0026a02║三藏說此極無自性心一句悉攝華嚴教盡
D19n8864_p0026a03║所以者何華嚴大意原始要終明真如法界
D19n8864_p0026a04║不守自性隨緣之義杜順和上依此法門造
D19n8864_p0026a05║五教華嚴三昧法界觀等弟子智儼相續智
D19n8864_p0026a06║儼弟子法藏法師又廣五教作旨歸綱目及
D19n8864_p0026a07║疏即此華嚴宗之法門一一義章。
D19n8864_p0026a08║第十祕密莊嚴心者即真言教也寶鑰首有
D19n8864_p0026b01║頌云九種住心無自性轉㴱轉玅皆是因真
D19n8864_p0026b02║言密教法身說祕密金剛最勝真長行首云
D19n8864_p0026b03║經云復次祕密主真言門脩行菩薩行諸菩
D19n8864_p0026b04║薩無量無數百千俱胝那庾多劫積集無量
D19n8864_p0026b05║功德智慧具脩諸行無量智慧方便皆悉成
D19n8864_p0026b06║就解云此歎初入真言菩薩功德次廣引經
D19n8864_p0026b07║及菩提心論等明三摩地大意訖重釋初頌
D19n8864_p0026b08║云九種住心無自性轉㴱轉玅皆是因者此
D19n8864_p0027a01║二句遮前所說九種心皆非至極佛果言九
D19n8864_p0027a02║種者異生羝羊心乃至極無自性心是也就
D19n8864_p0027a03║中初一舉凡夫一向行惡行不脩微少善次
D19n8864_p0027a04║一顯人乘次一表天乘即是外道下厭下界
D19n8864_p0027a05║上欣生天願樂解脫遂墮地獄已上三心皆
D19n8864_p0027a06║是世間心未名出世第四唯蘊已後名得聖
D19n8864_p0027a07║果出世心中唯蘊拔業是小乘教他緣以後
D19n8864_p0027a08║大乘心大乘前二菩薩乘後二佛乘如此乘
D19n8864_p0027b01║乘自乘得佛名望後作戲論前前皆不住故
D19n8864_p0027b02║名無自性後後悉不果故皆是因轉轉相望
D19n8864_p0027b03║各各㴱玅所以㴱玅真言密教法身說者此
D19n8864_p0027b04║一句顯真言教主極無自性以下七教皆是
D19n8864_p0027b05║佗受用應化佛所說真言密教兩部祕藏是
D19n8864_p0027b06║法身大毗盧遮那如來與自眷屬四種法身
D19n8864_p0027b07║住金剛法界宮及真言宮殿等自受法樂故
D19n8864_p0027b08║所演說十八會指歸等其文分明不㪅引誠
D19n8864_p0028a01║證祕密金剛最勝真者此一句示真言乘教
D19n8864_p0028a02║超於諸乘究竟真實也。
D19n8864_p0028a03║住心因由義第三（附顯密寄齊義）
D19n8864_p0028a04║今此經說如上諸住心有四因由一由佛答
D19n8864_p0028a05║金剛手問發趣菩提有幾次第故說諸住心
D19n8864_p0028a06║二由欲寄顯惑品麤細脩證㴱淺故說諸住
D19n8864_p0028a07║心三由欲令了知餘乘非究竟說故說諸住
D19n8864_p0028a08║心四由欲顯示顯乘極果任運流入淨菩提
D19n8864_p0028b01║心海故說諸住心。
D19n8864_p0028b02║一由佛答金剛手問發趣菩提有幾次第者
D19n8864_p0028b03║十住心論云祕密主問發趣菩提之時心所
D19n8864_p0028b04║住處相續次第幾種佛具答之故經初品名
D19n8864_p0028b05║曰住心今依此經顯真言行者住心次第顯
D19n8864_p0028b06║密二教差別亦在此中住心雖無量且舉十
D19n8864_p0028b07║綱攝之眾毛。
D19n8864_p0028b08║二由寄顯惑品麤細脩證㴱淺者經所說住
D19n8864_p0029a01║心明未來流布世出世間大小權實諸乘寄
D19n8864_p0029a02║顯真言行者心所住處是名心相文說餘乘
D19n8864_p0029a03║名所寄齊義顯密心相目能寄齊故疏三云
D19n8864_p0029a04║所以廣明三劫六無畏處眾多心相者皆是
D19n8864_p0029a05║擬儀外迹以明脩證之㴱淺耳此中外迹者
D19n8864_p0029a06║謂心相也。問經疏中不見能所寄齊名目
D19n8864_p0029a07║所出何處。答雖無名言其義具存是故先
D19n8864_p0029a08║達從義立目三劫六無畏說諸住心者皆是
D19n8864_p0029b01║也特於六無畏疏雙明能所寄齊者如掌中
D19n8864_p0029b02║視珠六無畏中第一無畏當愚童持齋嬰童
D19n8864_p0029b03║無畏二種住心而疏釋第一無畏云佛言祕
D19n8864_p0029b04║密主彼愚童凡夫脩諸善法害不善法當得
D19n8864_p0029b05║善無畏者善義通於淺㴱今此中意明十善
D19n8864_p0029b06║業道如世人以十不善道因緣漂沈惡趣無
D19n8864_p0029b07║有竆已後得順世八心漸受三歸戒於無量
D19n8864_p0029b08║世生人天中後至涅槃以免離三塗劇苦名
D19n8864_p0030a01║最初穌息處也若真言行者初入三昧耶依
D19n8864_p0030a02║三密供養脩行位與此齊等也由此應知真
D19n8864_p0030a03║言行者雖未除一毫惑有漏𡚶心中亦有初
D19n8864_p0030a04║後淺㴱次第也第二身無畏當聲聞賢位七
D19n8864_p0030a05║方便脩四念處觀時疏釋之云經云若如實
D19n8864_p0030a06║知我當得身無畏者如脩循身觀時見此身
D19n8864_p0030a07║三十六物之所集成五種不淨惡露充滿終
D19n8864_p0030a08║不為此而生貪愛次復觀受心法得離不觀
D19n8864_p0030b01║我性四種顛倒於身諸扼縛得穌息處若真
D19n8864_p0030b02║言行者本尊三昧眾相現前時位與此齊也
D19n8864_p0030b03║脩四念處觀時心相與真言行者於瑜伽中
D19n8864_p0030b04║本尊海會現前時心相分位齊也又釋第三
D19n8864_p0030b05║無我無畏云經云若於取蘊所集我身捨自
D19n8864_p0030b06║色像觀當得無我無畏者謂觀唯蘊無我時
D19n8864_p0030b07║於陰界入中種種分拆推求我不可得捨此
D19n8864_p0030b08║自色像者譬如因樹則有樹影現若無樹者
D19n8864_p0031a01║影由何生今五蘊尚從緣生都無自性何況
D19n8864_p0031a02║此積集中而有我耶如上所說乃至證湛寂
D19n8864_p0031a03║之心離一切過是於我之扼縛得穌息處若
D19n8864_p0031a04║真言行者於瑜伽境界一切分段中能觀心
D19n8864_p0031a05║不可得不生愛慢位與此齊也此中觀唯蘊
D19n8864_p0031a06║無我時者謂聲聞聖位見脩無學人觀我不
D19n8864_p0031a07║可得證湛寂心時也此心相與真言行者於
D19n8864_p0031a08║瑜伽境界能觀心不可得不留著心相分位
D19n8864_p0031b01║齊也又第七卷疏釋五種三昧道中云復次
D19n8864_p0031b02║辟支佛觀一切集法皆悉如涅槃相於種種
D19n8864_p0031b03║有為境界中皆亦戲論風息不知所云故名
D19n8864_p0031b04║證極滅語言三昧脩瑜伽與此相應是名緣
D19n8864_p0031b05║覺三昧也此二種三昧皆是菩提心難處然
D19n8864_p0031b06║但是所行道中一種心相非謂不思議心性
D19n8864_p0031b07║可有如是三乘定相是故行人以此法印自
D19n8864_p0031b08║印知已便當直過無礙若不善識知則為所
D19n8864_p0032a01║留礙也此中云脩瑜伽與此相應者謂真言
D19n8864_p0032a02║行者於瑜伽中心所證知有絕言處謂之相
D19n8864_p0032a03║應名緣覺三昧二種三昧者謂聲聞緣覺二
D19n8864_p0032a04║種三昧恐沈空滯寂故名菩提心難處也此
D19n8864_p0032a05║中意云雖云真言行者心相名聲聞緣覺三
D19n8864_p0032a06║昧非如三乘根性各別定相只是瑜伽中一
D19n8864_p0032a07║種心相齊等彼心相故寄同名耳以此法印
D19n8864_p0032a08║自印知者行者觀心不可得時及至言絕時
D19n8864_p0032b01║知是聲聞緣覺三昧是謂此法印印者忍許
D19n8864_p0032b02║決定義也印知了則不留著故云當直過無
D19n8864_p0032b03║礙也又云經中佛說攝偈就五種三昧道中
D19n8864_p0032b04║大分為二謂佛菩薩緣覺聲聞四種皆名出
D19n8864_p0032b05║世間三昧若諸天等所說真言法教道皆屬
D19n8864_p0032b06║世間三昧出世間三昧皆有實益故云摧害
D19n8864_p0032b07║於諸過世間三昧但有權益故云為利眾生
D19n8864_p0032b08║故也如餘經所說求小乘人當脩行作觀即
D19n8864_p0033a01║便於世間法教㴱生猒離求大乘人又於聲
D19n8864_p0033a02║聞法教㴱生怖畏此皆為未知祕密藏者作
D19n8864_p0033a03║此方便說耳就此經宗則五種三昧皆是開
D19n8864_p0033a04║心實相門如行者初住有相瑜伽則是世間
D19n8864_p0033a05║三昧但於此中了知唯蘊無我即是聲聞三
D19n8864_p0033a06║昧若以十緣生句觀諸蘊無性無生即是菩
D19n8864_p0033a07║薩三昧餘如住心品中廣明不同餘教以心
D19n8864_p0033a08║性之旨未明故五乘殊轍不相融會也若㪅
D19n8864_p0033b01║作㴱祕密釋者如三重漫荼羅中五位三昧
D19n8864_p0033b02║皆是毗盧遮那祕密加持其與相應者皆可
D19n8864_p0033b03║一生成佛何有淺㴱之殊今偈中所說就彼
D19n8864_p0033b04║等自所流傳法教而言耳疏云攝偈者攝五
D19n8864_p0033b05║種二昧而為二種謂世間出世間故云攝偈
D19n8864_p0033b06║也此中初住有相瑜伽者謂行者初脩三密
D19n8864_p0033b07║供養作聲字觀及與本尊海會現前等皆是
D19n8864_p0033b08║有相瑜伽即六無畏中第一第二無畏處是
D19n8864_p0034a01║也次云但於此中了知唯蘊無我即是聲聞
D19n8864_p0034a02║三昧者如前第三無我無畏釋真言行者於
D19n8864_p0034a03║瑜伽境界一切分段中觀心不可得與聲聞
D19n8864_p0034a04║觀我不可得心相相應故瑜伽行者名聲聞
D19n8864_p0034a05║三昧也次云若以十緣生句觀諸法無性無
D19n8864_p0034a06║生即是菩薩三昧者謂證寂然界菩薩也疏
D19n8864_p0034a07║釋第四法無畏云若害蘊住法攀緣當得法
D19n8864_p0034a08║無畏者謂行者心住蘊中欲令發起離著爾
D19n8864_p0034b01║時幻燄等喻觀察諸蘊即空得離違順八心
D19n8864_p0034b02║證寂然界然離蘊之扼縛於法得穌息處法
D19n8864_p0034b03║謂十緣生句也若真言行者現覺瑜伽境界
D19n8864_p0034b04║皆如鏡像水月無性無生時位與此齊也次
D19n8864_p0034b05║云餘如住心品中廣明者指三劫中第二劫
D19n8864_p0034b06║以後四家大乘六無畏中第五第六二無畏
D19n8864_p0034b07║也偈中所說者指前摧害於諸過及與為利
D19n8864_p0034b08║眾生故二句有勝劣差別故云就彼自所流
D19n8864_p0035a01║傳法教若就此經宗皆可一生成佛無有淺
D19n8864_p0035a02║㴱差別故又第三疏釋第五法無我無畏云
D19n8864_p0035a03║經云若害法住無緣當得法無我無畏者即
D19n8864_p0035a04║是無緣乘心觀察法無我性於心外有無影
D19n8864_p0035a05║像智都無所得心主自在覺本不生得離法
D19n8864_p0035a06║之扼縛於法無我得穌息處若真言行者於
D19n8864_p0035a07║瑜伽道中心得自在用時位與此齊也此合
D19n8864_p0035a08║說他緣覺心二種隨應寄顯真言行者於瑜
D19n8864_p0035b01║伽中心得自在用分位也又釋第六一切法
D19n8864_p0035b02║自性平等無畏云經云若復一切蘊界處能
D19n8864_p0035b03║執所執我壽命等及法無緣空自性無性此
D19n8864_p0035b04║空智生當得一切法自性平等無畏者謂觀
D19n8864_p0035b05║自心畢竟空性時乃至此空智生即是時極
D19n8864_p0035b06║無自性心生也爾時於有為無為界二種扼
D19n8864_p0035b07║縛得穌息處即是真言行者虛空無垢菩提
D19n8864_p0035b08║心也此說極無兼含一道心顯真言行者虛
D19n8864_p0036a01║空無垢菩提心也虛空無垢菩提心者超越
D19n8864_p0036a02║三𡚶執而所證得淨菩提心以如上釋應知
D19n8864_p0036a03║三劫六無畏處顯密寄齊相也得意融會則
D19n8864_p0036a04║顯行心相與密心相同也。
D19n8864_p0036a05║三由欲令了知餘乘非究竟說者如九種住
D19n8864_p0036a06║心無自性轉㴱轉玅皆是因偈顯此義也又
D19n8864_p0036a07║寶鑰及住心論等一一住心引菩提心論釋
D19n8864_p0036a08║摩訶衍論或云可厭患或云不可樂或云無
D19n8864_p0036b01║明邊域非明分位者亦是也又三摩耶戒儀
D19n8864_p0036b02║云異生羝羊凡夫專造十不善等業耽三毒
D19n8864_p0036b03║五欲之樂不曾知後身墮三塗極苦是故真
D19n8864_p0036b04║言有智人不可樂著愚童持齋人乘之法雖
D19n8864_p0036b05║云漸信因果行五常五戒等猶是人中之因
D19n8864_p0036b06║不得生天之樂是故不可樂著嬰童無畏外
D19n8864_p0036b07║道生天之乘雖云下從四王天上至非想受
D19n8864_p0036b08║二十八天樂終墮人中地獄等不得出生𣦸
D19n8864_p0037a01║是故不可樂著唯蘊無我拔業因種二種羊
D19n8864_p0037a02║鹿乘雖出三界猶是下劣三生六十之劫七
D19n8864_p0037a03║八四百之時何其渺焉是故不可樂求佗緣
D19n8864_p0037a04║大乘覺心不生二種法門捨身命而行布施
D19n8864_p0037a05║許妻子而與佗人經三大阿僧祇行六度萬
D19n8864_p0037a06║行劫石高廣難盡弱心易退難進十進九退
D19n8864_p0037a07║吾亦何堪如實一道之心雖云拂心垢而入
D19n8864_p0037a08║清淨泯境智而證如如猶是一道清淨之樂
D19n8864_p0037b01║未入金剛之寶藏是故亦不可住極無自性
D19n8864_p0037b02║心者雖云融法界而證三世間身等帝網而
D19n8864_p0037b03║得一大法身猶是成佛之因初心之佛五相
D19n8864_p0037b04║成身四種漫荼羅未能具足是故不可住未
D19n8864_p0037b05║得為得未到謂到如是依如來教勅以最上
D19n8864_p0037b06║智慧簡乘差別發菩提心成佛之因初心之
D19n8864_p0037b07║佛者如住心論寶鑰等云初發心時便成正
D19n8864_p0037b08║覺宜其然也宜其然也者彼經所說尚不言
D19n8864_p0038a01║究竟果位故也。
D19n8864_p0038a02║四由欲顯示顯乘極果任運流入淨菩提心
D19n8864_p0038a03║海者經說第三劫云復次祕密主真言門脩
D19n8864_p0038a04║行菩薩行諸菩薩無量無數百千俱胝那庾
D19n8864_p0038a05║多劫積集無量功德智慧具脩諸行無量智
D19n8864_p0038a06║慧方便皆悉成就天人世間之所歸依出過
D19n8864_p0038a07║一切聲聞辟支佛地釋提桓因等親近敬禮
D19n8864_p0038a08║所謂空性離於根境無相無境界越諸戲論
D19n8864_p0038b01║等虛空無邊一切佛法依此相續生離有為
D19n8864_p0038b02║無為界離諸造作離眼耳鼻舌身意極無自
D19n8864_p0038b03║性心生祕密主如是初心佛說成佛因故於
D19n8864_p0038b04║業煩惱解脫而業煩惱具依世間宗奉常應
D19n8864_p0038b05║供養真言門者謂密乘初地淨菩提心空性
D19n8864_p0038b06║極無同別一乘超第三劫任運入初地故疏
D19n8864_p0038b07║釋此文云即是欲明超第三劫之心欲令見
D19n8864_p0038b08║聞者信樂尊重故先歎其功德耳超第三劫
D19n8864_p0039a01║之心者謂一道極無二種住心也又云若見
D19n8864_p0039a02║此心明道時諸菩薩無數劫中所脩福慧自
D19n8864_p0039a03║然具足又云空性即是自心等虛空性上文
D19n8864_p0039a04║無量如虛空乃至正等覺顯現即喻此心也
D19n8864_p0039a05║無量如虛空乃至正等覺顯現者示淨菩提
D19n8864_p0039a06║心相貌文也二種一乘入密初地者例如台
D19n8864_p0039a07║教云別教玅覺入圓教第二行亦如香象云
D19n8864_p0039a08║三乘極為佛而還入一乘具如後論之。有
D19n8864_p0039b01║人疑曰圓教一乘印度未流傳震旦始興佛
D19n8864_p0039b02║說法時未流布之教緣何說之耶答圓教一
D19n8864_p0039b03║乘者寧非華嚴法華等經乎何及疑哉況復
D19n8864_p0039b04║如來境界非常情之得而所圖經云所謂越
D19n8864_p0039b05║三時如來之日加持故身語意平等句法門
D19n8864_p0039b06║實相圓明日無有過去未來之異故佛不思
D19n8864_p0039b07║議力於一念中即攝前後同異劫海如是念
D19n8864_p0039b08║念盡前後際促多劫一念延一念多劫延促
D19n8864_p0040a01║自在咸適眾機況復諸教法過去諸佛已演
D19n8864_p0040a02║說之現在諸佛今演說之未來諸佛當演說
D19n8864_p0040a03║之故法華云我見燈明佛本光瑞如此以是
D19n8864_p0040a04║知今佛欲說法華經況復如阿含云十二因
D19n8864_p0040a05║緣法有佛無佛法位常住況復大乘圓教理
D19n8864_p0040a06║乎況復佛神力影現未來之事於今日如心
D19n8864_p0040a07║地觀說爾時如來於胸臆間放大光明影現
D19n8864_p0040a08║如來不可思議八大寶塔其拘尸那國跋提
D19n8864_p0040b01║河邊娑羅林中圓寂寶塔豈非未來之事乎。
D19n8864_p0040b02║菩提心心相義第四（附心相顯密義）
D19n8864_p0040b03║菩提心者眾生固有一切智智其性常堅固
D19n8864_p0040b04║者即是也雖生而相續無復敗壞從緣生故
D19n8864_p0040b05║不生而生故無相之相生而不生故相常無
D19n8864_p0040b06║相乃是所謂心之實相故疏一云心續生之
D19n8864_p0040b07║相者雖此心畢竟常淨猶如虛空離一切相
D19n8864_p0040b08║而亦從因緣起有心相生猶如大海波浪非
D19n8864_p0041a01║是常有亦非常無若常有者不應風飇止息
D19n8864_p0041a02║則澂然而靜若常無者不應風飇纔起鼓怒
D19n8864_p0041a03║相續當知是心從緣起故即是不生而生生
D19n8864_p0041a04║而不生無相之相相常無相甚㴱微玅難可
D19n8864_p0041a05║了知諸佛祕密之印不𡚶宣示此即所謂畢
D19n8864_p0041a06║竟常淨菩提心也心諸相者心差別相故疏
D19n8864_p0041a07║云第四第五句云心諸相與時願佛廣開演
D19n8864_p0041a08║者問此諸心差別之相及相續勝進凡經幾
D19n8864_p0041b01║時而得究竟淨菩提心也此第四句所謂諸
D19n8864_p0041b02║心差別相也。問餘句所問菩提心相與第四
D19n8864_p0041b03║句所問心相為同異耶。答亦同亦異同者諸
D19n8864_p0041b04║句所問心相與第四句心相皆是菩提心相
D19n8864_p0041b05║貌彰於外者也故疏云第二句云復以云何
D19n8864_p0041b06║相知發菩提心者相謂性成於內必有相彰
D19n8864_p0041b07║於外如般若中廣明阿毘拔致相貌今此中
D19n8864_p0041b08║亦問菩提心生時有何相貌也此豈非心相
D19n8864_p0042a01║貌乎次亦異者諸句心相但是問淨菩提心
D19n8864_p0042a02║相第四句心相普通一切善染汙心相如六
D19n8864_p0042a03║十心有漏𡚶心故為簡去說之故疏二云然
D19n8864_p0042a04║此六十心或時行者本性偏多或由行道用
D19n8864_p0042a05║心發動先習或一時雜起或次第而生當於
D19n8864_p0042a06║一切時留心覺察自然得順淨菩提心若阿
D19n8864_p0042a07║闍棃為弟子平治心地時亦當一一簡去也
D19n8864_p0042a08║以要言之第四句心相問心差別相故偏取
D19n8864_p0042b01║彼彰於外相諸句心相淨菩提心雖相彰於
D19n8864_p0042b02║外以智眼觀之畢竟不生故畢竟無相云如
D19n8864_p0042b03║來五眼尚不得其像貌所以為異故疏三云
D19n8864_p0042b04║然此心在纏出纏皆畢竟無相以如來五眼
D19n8864_p0042b05║諦觀尚不能得其像貌況餘生滅中人今所
D19n8864_p0042b06║以廣明三劫六無畏處眾多心相者皆是擬
D19n8864_p0042b07║儀外迹以明脩證之㴱淺耳上已明見煙之
D19n8864_p0042b08║相可以比知火性但知心垢盡處戲論不行
D19n8864_p0043a01║即是第六無畏依㪅欲如何表示耶此中在
D19n8864_p0043a02║纏出纏皆畢竟無相者雖此菩提心生而相
D19n8864_p0043a03║續生而不生故菩提心性畢竟無相廣明心
D19n8864_p0043a04║相者謂彰於外差別行相因差別行相知內
D19n8864_p0043a05║證勝進擬儀外迹者此之謂也心垢盡處戲
D19n8864_p0043a06║論不行者三𡚶已盡差別行相息故名虛空
D19n8864_p0043a07║無垢菩提心也㪅欲如何表示者謂若不依
D19n8864_p0043a08║心差別行相如何表示菩提心勝進乎就此
D19n8864_p0043b01║心相及擬儀外迹覺苑意與大師相承顯教
D19n8864_p0043b02║密行其旨不同覺苑意謂三劫六無畏所明
D19n8864_p0043b03║觀行皆是真言行者所脩故演密鈔三云疏
D19n8864_p0043b04║學摩訶衍人至小乘見道等者謂學大乘之
D19n8864_p0043b05║人初得出世初心即是越我倒麤𡚶執名出
D19n8864_p0043b06║世初心此與小乘見道預流果適齊謂上之
D19n8864_p0043b07║疏云如聲聞人初觀陰界入時即陰求我離
D19n8864_p0043b08║陰求我皆不可得相在亦不可得爾時於八
D19n8864_p0044a01║直道中遠塵離垢真法眼生真言門菩薩亦
D19n8864_p0044a02║復如是初觀陰界入時即陰求心離陰求心
D19n8864_p0044a03║皆不可得相在亦不可得即時懸悟自心本
D19n8864_p0044a04║不生際於如來知見大菩提道中遠塵離垢
D19n8864_p0044a05║得法眼淨故云與小乘見道適齊今言適齊
D19n8864_p0044a06║者但相似名齊也此中以學摩訶衍人為真
D19n8864_p0044a07║言行者寂然界已後諸大乘行相直為真言
D19n8864_p0044a08║門菩薩所觀而以為真言行者觀門該統大
D19n8864_p0044b01║小權實諸教若復分別顯密同異則鈔一云
D19n8864_p0044b02║若對佗教者如梵云劫跛餘教共譯為時分
D19n8864_p0044b03║若度三阿僧祇時分即名成佛此中義別梵
D19n8864_p0044b04║語劫跛譯為𡚶執𡚶執有三謂麤細極細此
D19n8864_p0044b05║三𡚶執依五根本煩惱初分成十枝第二再
D19n8864_p0044b06║分成二十種乃至第五分成一百六十隨煩
D19n8864_p0044b07║惱數若依於此經發菩提心脩密言行初以
D19n8864_p0044b08║聚沫浮泡陽燄芭蕉幻事等五種譬喻觀無
D19n8864_p0045a01║性空離百六十心一重麤𡚶執即超一阿僧
D19n8864_p0045a02║祇劫復以幻陽燄影響旋火輪乾闥婆城六
D19n8864_p0045a03║喻觀不可得空復越百六十心等一重細𡚶
D19n8864_p0045a04║執即超二阿僧祇劫復以幻陽焰夢影乾城
D19n8864_p0045a05║響水月浮泡虛空華旋火輪等十喻觀不思
D19n8864_p0045a06║議空越百六十心一重極細𡚶執即超三僧
D19n8864_p0045a07║祇劫行者若一生度此三𡚶執即一生成佛
D19n8864_p0045a08║何論時分耶推此師意三劫六無畏所說觀
D19n8864_p0045b01║行為真言行者瑜伽助脩矣大師相承意如
D19n8864_p0045b02║上具論寄齊顯教明真言行者外迹心相故
D19n8864_p0045b03║學大乘人者謂湛寂菩薩也。問學者一解
D19n8864_p0045b04║廣明心相者指所寄齊顯教心相此義如何。
D19n8864_p0045b05║答非是也金剛手本問真言行者心相鐘谷
D19n8864_p0045b06║之應何答顯人心相者乎寄齊顯教廣明真
D19n8864_p0045b07║言門諸心相也。問古德解謂心相與外迹
D19n8864_p0045b08║其位殊也心相心形相外迹外事迹演密鈔
D19n8864_p0046a01║云擬度外事之形迹以顯脩證之淺㴱故外
D19n8864_p0046a02║迹者謂顯行事迹心相者謂真言行者心形
D19n8864_p0046a03║相也此義有以乎。答此義不然內心無形相
D19n8864_p0046a04║相彰于外名為心相亦云外事形迹故知外
D19n8864_p0046a05║迹即心相今答真言行者心相何對真言行
D19n8864_p0046a06║者內心指顯行稱外迹內心外用何為各別
D19n8864_p0046a07║哉今疏證上文上文所明內心譬火性心相
D19n8864_p0046a08║喻𤎆相一心上體相須繹上下例子細看焉
D19n8864_p0046b01║上明者指六十心疏云祕密主彼云何貪心
D19n8864_p0046b02║謂隨順染法者謂染著前境即是染汙淨心
D19n8864_p0046b03║若隨順脩行此法名有貪心以心法微細難
D19n8864_p0046b04║識但觀彼所為事業必有相彰于外譬如鑑
D19n8864_p0046b05║𤎆之狀貌則火性可以比知故諸句多以順
D19n8864_p0046b06║脩明義又下文云次偈過厺等正覺及與未
D19n8864_p0046b07║來世現在諸世尊住饒益眾生如是諸賢者
D19n8864_p0046b08║解真言玅法勤勇獲種智坐無相菩提者坐
D19n8864_p0047a01║於諸法寂滅即是菩提非已成今成當成無
D19n8864_p0047a02║法可觀不從佗得當有何相耶此菩提不可
D19n8864_p0047a03║說以示人故次偈㪅以外迹明之偈云真言
D19n8864_p0047a04║勢無比能摧彼大力極忿怒魔軍釋師子救
D19n8864_p0047a05║世者意言雖無定相而具一切威力能伏諸
D19n8864_p0047a06║魔制諸外道開甘露門轉大法輪一切人天
D19n8864_p0047a07║見如是迹故號為釋迦師子救世間者如見
D19n8864_p0047a08║𤎆知火故當信受也此中意言雖世尊坐菩
D19n8864_p0047b01║提無相故不可說示人然具威力能伏魔外
D19n8864_p0047b02║是名外迹人天見外迹故當信受也亦是一
D19n8864_p0047b03║人內心外迹豈為各別之譬喻乎故外迹者
D19n8864_p0047b04║外用之迹也又上疏云如來自證之智設以
D19n8864_p0047b05║神力加持亦不可示人前云奮迅示現無盡
D19n8864_p0047b06║莊嚴藏者皆外用之迹耳智者見其條末則
D19n8864_p0047b07║喻其宗本又云相謂性成於內必有相彰於
D19n8864_p0047b08║外故應知外迹即心相也文所說行相雖顯
D19n8864_p0048a01║人事迹得意會同則齊真言行者外迹故為
D19n8864_p0048a02║真言行者外迹亦稱心相是寄齊說相也。
D19n8864_p0048a03║
D19n8864_p0048a04║
D19n8864_p0048a05║
D19n8864_p0048a06║
D19n8864_p0048a07║
D19n8864_p0048a08║大日經劫心義章卷上終