D23n8879_p0001b01║成唯識論訂正序
D23n8879_p0001b02║佀空伸公閉関山中訂正成
D23n8879_p0001b03║唯識論三年而後成曰吾以
D23n8879_p0001b04║成先師之志也善佀公為蓮
D23n8879_p0001b05║池大師高足弟子云余自癸
D23n8879_p0001b06║卯嵗昭淺似公于花山忱然影
D23n8879_p0002a01║曰天生蓮師乃有是弟子能以
D23n8879_p0002a02║無礙之▆才闡篤實之光輝
D23n8879_p0002a03║天生佀公乃有蓮師為之師
D23n8879_p0002a04║能以不動之妙智域不住之圎
D23n8879_p0002a05║想唯克領受斯称法器吾
D23n8879_p0002a06║友茅菴極擊莭扵轉言而今
D23n8879_p0002b01║三十年来佀公学弥深功弥
D23n8879_p0002b02║勒著述弥富若金剛[鎞-囟+(奐-大)]八識
D23n8879_p0002b03║規矩宗風玄暢至唯識訂正
D23n8879_p0002b04║而圎融自布理事只有條貫
D23n8879_p0002b05║無遺矣善真如即相即性即
D23n8879_p0002b06║理即事即無即有即圎融即
D23n8879_p0003a01║行布而法界一迷生滅生滅能取
D23n8879_p0003a02║為見所取為相八萬四千樊然
D23n8879_p0003a03║教梵隨緣逐境粘殢顛倒
D23n8879_p0003a04║為輪廽根本而揔歸之八識然
D23n8879_p0003a05║八識本無垢以七識執之而成
D23n8879_p0003a06║垢七識本無執[(采-木+(工/山))*糸]六識牽之
D23n8879_p0003b01║而成執則夫[(采-木+(工/山))*糸]㪚入㝎[(采-木+(工/山))*糸]染入
D23n8879_p0003b02║淨[(采-木+(工/山))*糸]凡入[不-〡+土]又豈能外扵識
D23n8879_p0003b03║之力也㢤故不研相宗而欲明
D23n8879_p0003b04║性是蹈空而行也不研性識而
D23n8879_p0003b05║欲明相是舍茷而渡也訂正之
D23n8879_p0003b06║功其可少乎讀是編者當知
D23n8879_p0004a01║佀公之苦心直抉流浪之源能
D23n8879_p0004a02║脫生死之関上追慈恩之古䟽
D23n8879_p0004a03║不負佛面之奇徵而自內他外
D23n8879_p0004a04║一時俱銷我相既銷識情自
D23n8879_p0004a05║盡頓入覺地而不自知矣若八
D23n8879_p0004a06║識田中但存語立文字之𮗚
D23n8879_p0004b01║則捫籥扣盤轉展執相受
D23n8879_p0004b02║熏持種纏縛僉守即日修萬
D23n8879_p0004b03║行要不種扵凡夫之心量而已矣
D23n8879_p0004b04║慈恩教兩亦在善扵領受者乎。
D23n8879_p0004b05║崇禎壬申十月朔文震孟題
D23n8879_p0004b06║于竺塢草庵
D23n8879_p0005a01║
D23n8879_p0005a02║
D23n8879_p0005a03║
D23n8879_p0005a04║
D23n8879_p0005a05║
D23n8879_p0005a06║
D23n8879_p0005b01║刻唯識訂正題辭
D23n8879_p0005b02║唯識一宗。十師論頌於西竺。
D23n8879_p0005b03║稱浩博矣。奘師傳譯東歸。卷
D23n8879_p0005b04║束為十。文字簡奥。句義幽密。
D23n8879_p0005b05║繇唐迄今。解者十數家。互有
D23n8879_p0005b06║短長。
D23n8879_p0006a01║本師蓮池和尚病之。特命
D23n8879_p0006a02║空師訂正。守一與　師同事
D23n8879_p0006a03║本師四十年。耳目最真。　空師
D23n8879_p0006a04║苦心掩關三載。書始成。出以
D23n8879_p0006a05║示一弟。筆花靈秀。義意精密。
D23n8879_p0006a06║綱舉目張。提掇玄妙。大得
D23n8879_p0006b01║先師䟽鈔作法。故幽晦深隱者。
D23n8879_p0006b02║頓使昭瑩條暢。　空師從白
D23n8879_p0006b03║淨識中。照了王所百法。故能
D23n8879_p0006b04║纖悉洞逹乃爾。真識宗之功
D23n8879_p0006b05║臣矣。上不負
D23n8879_p0006b06║本師委托。下可開來學無竆。一
D23n8879_p0007a01║弟曷勝欣慰。敬刻首帙。併題
D23n8879_p0007a02║數語。為之左證云。
D23n8879_p0007a03║崇禎三年八月中秋日雲棲
D23n8879_p0007a04║法弟宋守一稽首書
D23n8879_p0007a05║
D23n8879_p0007a06║
D23n8879_p0008b01║成唯識論訂正卷第一
D23n8879_p0008b02║古杭雲棲寺弟子廣伸述
D23n8879_p0008b03║○將釋此論大文分四初題目二論主三譯師四
D23n8879_p0008b04║正文。
D23n8879_p0008b05║○初題目。
D23n8879_p0008b06║成唯識論
D23n8879_p0008b07║識。即八識。有了別義。謂眼能了色。耳能了聲。以至
D23n8879_p0008b08║頼耶了別根身等自分之境是也。唯。獨義。唯識者。
D23n8879_p0008b09║獨有內心。無外境也。𨿽所了之境似在心外。而境
D23n8879_p0008b10║從識變不越內心。曰唯識也。成。安立義成唯識者。
D23n8879_p0009a01║由智立量。據教證理。破彼外境。樹我唯心。曰成唯
D23n8879_p0009a02║識也。此總括大意。俾脈絡貫通。令易曉耳。詳之。則
D23n8879_p0009a03║識具五義。唯具三義。成有八義。五義者。一自相。謂
D23n8879_p0009a04║諸識自己之體狀。二所變。諸識所變之境相。三相
D23n8879_p0009a05║應。諸識相應之心所。四分位。諸識色心之分位。五
D23n8879_p0009a06║實性。諸識二空之真性。諸識各具五義。五義全是
D23n8879_p0009a07║諸識。故名識也。三義者。一簡持義。簡去徧計我法
D23n8879_p0009a08║之妄。任持依圓二性之真。二决定義。决無心外之
D23n8879_p0009a09║境。定有內心之識。三顯勝義。五位百法。唯心顯著。
D23n8879_p0009a10║為主能變。勝餘法故。三種不同。同歸唯義。故名唯
D23n8879_p0009b01║也。八義者。比現二智。宗因喻三。異同二類。以及聖
D23n8879_p0009b02║教。始終相承。循環不斷。總名成也。論者較量。徃返
D23n8879_p0009b03║徴辯。較量㫖歸。楷定本頌之正意。决了唯識之真
D23n8879_p0009b04║宗也。然有二種。一宗論。宗經立論。自為一書者也。
D23n8879_p0009b05║二釋論。但釋其言。𤼵明其致者也。今𨿽釋論。亦可
D23n8879_p0009b06║該宗。以徧證諸經。橫該大蔵。樹義標玄。破偏立正
D23n8879_p0009b07║故也。必成此論者。良以凢外。及諸小乘。迷謬唯心。
D23n8879_p0009b08║膠粘外境。邪宗自此綢繆。真乘由是迂遠。大聖垂
D23n8879_p0009b09║慈。興言拯㧞。始彌勒宗諸經以說瑜伽。繼天親宗
D23n8879_p0009b10║瑜伽而作本頌。諸賢釋成百卷。奘師糅百為十。根
D23n8879_p0010a01║於正智𤼵於宗因。類之以異同。證之以聖教。一顯
D23n8879_p0010a02║聖凢依正。全體自心。教行理果。天然唯識。心外之
D23n8879_p0010a03║邪宗自𥨊。唯識之正理全彰。誠真明之關鑰。至道
D23n8879_p0010a04║之玄樞也。兩手預為分付。三金始就一觀。豈徒然
D23n8879_p0010a05║哉。又所觀百法為體。能觀王所為用。而取慧則一。
D23n8879_p0010a06║遣虚存實。至五捨相證性五觀。問答畧如樞要。
D23n8879_p0010a07║○二論主。
D23n8879_p0010a08║護法等菩薩造
D23n8879_p0010a09║菩薩云覺有情。以唯識之正智。覺外執之有情也。
D23n8879_p0010a10║等者。親勝。火辯。德慧。安慧。難陀。淨月。勝友。陳那。智
D23n8879_p0010b01║月。九大論師也。九師與護法皆成十卷。今首護法
D23n8879_p0010b02║者。按法乃毘茶國人。大臣之後。生而神穎。王愛而
D23n8879_p0010b03║婿之。以彼久修離欲。愛染無心。將成之夕。默於佛
D23n8879_p0010b04║前。祈求解脫。忽有神人。携之數百里外。置古寺中。
D23n8879_p0010b05║厥後遇緣出家。徧究諸乘。心專至道。芳聲動於列
D23n8879_p0010b06║國。著述擅於諸方。片言妙義。遏競者之橫流。半偈
D23n8879_p0010b07║全機。啓當人之正信。踈文淺義。𣲖演不竆。浩句宏
D23n8879_p0010b08║宗。甄陶有則。比夫九師。則獨擅光輝。穎標芬馥。故
D23n8879_p0010b09║首標也。
D23n8879_p0010b10║○三譯師。
D23n8879_p0011a01║唐三蔵法師玄奘譯
D23n8879_p0011a02║唐代名。三蔵。經律論。法師。以法師範眾生。譯。易𣑽
D23n8879_p0011a03║語為華言也。按師陳留郡人。姓陳氏。世祿之後。㓜
D23n8879_p0011a04║而珪璋特逹聰慧不羣。隨兄腱法師出家於淨土
D23n8879_p0011a05║寺。因遍謁諸師。稽諸聖典。隱顯有異。莫之適從。乃
D23n8879_p0011a06║誓詣西竺以問所惑。既至則無跡不禮。無教不披
D23n8879_p0011a07║閱斯妙理。殷俯諦求。玄鑑居士。記先聖之遺言。必
D23n8879_p0011a08║今賢之是囑。因奉斯草本。五蘊論章。歸而錯綜羣
D23n8879_p0011a09║言。糅成十卷。先是師西行之日。撫靈巖寺松而作
D23n8879_p0011a10║誓言。吾西行汝西長。吾東歸汝東向。後松果西長
D23n8879_p0011b01║數丈。忽一日東旋。門弟子喜曰。吾師歸矣。已而果
D23n8879_p0011b02║然師之真語。化彼無情。當與如來真語實語。無有
D23n8879_p0011b03║異也。論譯於師。可弗信歟。
D23n8879_p0011b04║○四正文（三）　初緣起二正論三囘向。
D23n8879_p0011b05║○初緣起（四）　初皈敬述意二總釋論意三別釋
D23n8879_p0011b06║論意四總結前意。
D23n8879_p0011b07║○初皈敬述意。
D23n8879_p0011b08║稽首唯識性。滿分清淨者。我今釋彼說。利樂諸有情。
D23n8879_p0011b09║性以隨緣不變為義。曰識性者。性不離相。即頌中
D23n8879_p0011b10║諸法勝義。即是真如。指法寳也。滿淨者。障淨德圓。
D23n8879_p0012a01║指佛寳。分淨者。二障分淨。指僧寳。稽首者。皈敬之
D23n8879_p0012a02║至也。言陳似止屬身。厥意通該三業。必皈敬者。臣
D23n8879_p0012a03║子有為。必告君父。况三界大師。三寳不測之神力
D23n8879_p0012a04║乎。皈敬既已逼真。護念因而有地。故必稽首乞求
D23n8879_p0012a05║加被也。彼說。指三十頌。釋彼說。指作論。諸。語辭。諸
D23n8879_p0012a06║有情。指當機。又諸。無盡義。謂當機之外。見聞隨喜。
D23n8879_p0012a07║以至疑毀不信。凢有知者皆是也。利。利益。俾知唯
D23n8879_p0012a08║心之理。依解以起行也。樂。安樂。俾順唯心之理。斷
D23n8879_p0012a09║障以證性也。又此專指當機而言。若夫疑毀不信。
D23n8879_p0012a10║亦能植種識田。多劫多生。俱蒙解脫。亦利樂也。又
D23n8879_p0012b01║此偈。二句固重請加。二句固顯釋意。然利樂必由
D23n8879_p0012b02║於釋頌。釋頌必因於有智。智慧必成於請加。則請
D23n8879_p0012b03║加乃所以生智。生智乃所以釋頌。釋頌乃所以利
D23n8879_p0012b04║樂而成悲也。欲即智以成悲。必請加而益智。俾我
D23n8879_p0012b05║凢衷。忽㝠聖意矣。是則四句𨿽有二意。總之歸重
D23n8879_p0012b06║請加。故名論前皈敬。又皈性是重意。以唯無漏。唯
D23n8879_p0012b07║真諦。聖所履。迷悟依故。亦可世俗勝義。依圓識性。
D23n8879_p0012b08║○二總釋論意。
D23n8879_p0012b09║今造此論。為於二空有迷謬者。生正解故。生解為斷
D23n8879_p0012b10║二重障故。由我法執。二障具生。若證二空。彼障隨斷。
D23n8879_p0013a01║斷障為得二勝果故。由斷續生煩𢚰障故。證真解脫。
D23n8879_p0013a02║由斷礙解所知障故。得大菩提。
D23n8879_p0013a03║頌文皈敬請加。本為利樂有情。然不知有情如何。
D23n8879_p0013a04║我云何為。使彼得何利樂。故曰今造此論。為迷真
D23n8879_p0013a05║執妄。住苦果。失利樂之有情。使之生解破迷。斷障
D23n8879_p0013a06║證果。得真實廣大。最為殊勝菩提𣵀槃之利樂也。
D23n8879_p0013a07║此總括大意。詳之。則於二空有迷謬者。所為之有
D23n8879_p0013a08║情也。生解證空。斷障得果。正利樂於有情也。迷謂
D23n8879_p0013a09║乖真。謬謂執妄。如迷方者。執東為西也。苐凢外我
D23n8879_p0013a10║法俱執。則二空俱迷。小乘但餘法執。故唯迷法空。
D23n8879_p0013b01║空曰二者。由斷二執得二空名。理非有二也。由我
D23n8879_p0013b02║法執二障具生者。由我執引生煩𢚰。障大𣵀槃。法
D23n8879_p0013b03║執引生所知。障大菩提故也。若證二空彼障隨斷
D23n8879_p0013b04║者。智起惑亡。如明生暗滅。不移時也。煩𢚰既能續
D23n8879_p0013b05║生。斷之則生𢀸永寂。得入𣵀槃。名真解脫。所知既
D23n8879_p0013b06║能礙解。斷之則智慧獨朗。得圓滿覺。名大菩提。是
D23n8879_p0013b07║則造論能令有情利樂如是。故必請加益智以釋
D23n8879_p0013b08║彼說也。又煩𢚰者。燥義。悶義。勞義。擾亂義。謂見思
D23n8879_p0013b09║惑。而云障者。煩𢚰即障。非煩𢚰之障也。所知障者。
D23n8879_p0013b10║智所知境。名為所知。𬒳此染法。障所知境。令智不
D23n8879_p0014a01║知。名所知障。葢所知之障。非所知即障也。其二障
D23n8879_p0014a02║頭數。同是根隨二十六惑。以惑上有擾亂用。曰煩
D23n8879_p0014a03║𢚰障。有覆葢用。曰所知障。此二具有分別俱生。頓
D23n8879_p0014a04║斷。漸斷。單斷。雙斷。伏斷後先。大小乘別之不同。詳
D23n8879_p0014a05║載後文。
D23n8879_p0014a06║○三別釋論意。
D23n8879_p0014a07║又為開示謬執我法迷唯識者。令逹二空。於唯識理。
D23n8879_p0014a08║如實知故。復有迷謬唯識理者。或執外境如識非無。
D23n8879_p0014a09║或執內識如境非有。或執諸識。用別體同。或執離心。
D23n8879_p0014a10║無別心所。
D23n8879_p0014b01║初至如實知故。別為小乘凢外。次至無別心所。別
D23n8879_p0014b02║為聖教異執。以作論所為。始終總意。𨿽見上文。而
D23n8879_p0014b03║證果由於斷障。斷障由於破執。破執由於通逹。通
D23n8879_p0014b04║逹又由於開示也。故又為開示我法。開示異執。開
D23n8879_p0014b05║示妙理。前陣之惡既祛。初章之善可運。由此而障
D23n8879_p0014b06║可漸斷。果可漸證。誠尅敵之先鋒。為人之第一義。
D23n8879_p0014b07║云別為也。此綂括大意。詳之。則開者裂其封。示者
D23n8879_p0014b08║指其詳。如開倉指示其麻穀等也。我法元假。執之
D23n8879_p0014b09║為實曰謬。唯識本真。昧之不覺曰迷。二空曰逹者。
D23n8879_p0014b10║我法了不可得也。如實知者。知理毫無所間也。或
D23n8879_p0015a01║執外境如識非無者。有境也。迷謬唯識之境空也。
D23n8879_p0015a02║或執內識如境非有者。無識也。迷謬唯識之心有
D23n8879_p0015a03║也。或執諸識用別體同者。迷謬唯識之體用皆不
D23n8879_p0015a04║同也。或執離心無別心所者。迷謬唯識離心王之
D23n8879_p0015a05║別有心所也。四師之異見紛紜。凢外之迷情差別。
D23n8879_p0015a06║皆為化之有情也。由開示而異見唯心。自通逹而
D23n8879_p0015a07║迷情無地。皆利樂於有情。此又皈敬請加釋彼本
D23n8879_p0015a08║頌之意也。又按古釋。則第一是有宗。依十二處教。
D23n8879_p0015a09║執境如心俱有也。二如清辯等。依密意空教。撥識
D23n8879_p0015a10║如境亦空也。三是大乘一類菩薩。計諸八識體唯
D23n8879_p0015b01║是一。如一水鏡。多波像生。四是經部覺天。所計士
D23n8879_p0015b02║夫六界。染淨唯心。無心所故。𨿽於蘊中。亦有心所。
D23n8879_p0015b03║但於識上分位假立。非實有體也。士夫即作者。以
D23n8879_p0015b04║心能造物。故名作者。六界。謂地水火風空識各別。
D23n8879_p0015b05║故名為界。
D23n8879_p0015b06║○四總結前意。
D23n8879_p0015b07║為遮此等種種異執。令於唯識深妙理中。得如實解。
D23n8879_p0015b08║故作斯論。
D23n8879_p0015b09║種種異執。不獨舉前。仍該未備。莫為終竆曰深。不
D23n8879_p0015b10║可思議曰妙。即唯識性也。果如實解。異見全歸正
D23n8879_p0016a01║見。遮時恰是表時。作論之故。為令若是。故曰為遮
D23n8879_p0016a02║此等云云也。以上例經序分。此下例經正宗。囘向
D23n8879_p0016a03║例經流通矣。正宗中前二十四頌。辨唯識相。第二
D23n8879_p0016a04║十五頌。辨唯識性。後五頌。辨唯識位。二十四頌中
D23n8879_p0016a05║初一頌半。畧辨唯識。次二十二頌半。廣辨唯識。今
D23n8879_p0016a06║畧辨也。
D23n8879_p0016a07║○二正論（二）　初詳釋本論二結釋題目。
D23n8879_p0016a08║○初詳釋本論（三）　初明唯識相二明唯識性三
D23n8879_p0016a09║明唯識位。
D23n8879_p0016a10║○初明唯識相（二）　初明能變三相二明所變唯
D23n8879_p0016b01║識。
D23n8879_p0016b02║○初明能變三相（二）　初畧明三能變二廣明三
D23n8879_p0016b03║能變。
D23n8879_p0016b04║○初畧明三能變（二）　初本論二論釋。
D23n8879_p0016b05║○初本論。
D23n8879_p0016b06║若唯有識。云何世間。及諸聖教。說有我法。頌曰。
D23n8879_p0016b07║由假說我法。有種種相轉。彼依識所變。此能變唯三。
D23n8879_p0016b08║謂異熟思量。及了別境識。
D23n8879_p0016b09║論主設為問詞。意以識名曰唯。此外無剩法矣。世
D23n8879_p0016b10║間縱迷不知。聖教堪為定量。若唯有識。云何二俱
D23n8879_p0017a01║各說有我法耶。說有者是。唯將安在。稱唯者正。定
D23n8879_p0017a02║量被訶。果何所適從哉。
D23n8879_p0017a03║○二論釋（二）　初釋前三句二釋後三句。
D23n8879_p0017a04║○初釋前三句（二）　初畧釋二廣釋。
D23n8879_p0017a05║○初畧釋（四）　初釋第一句二釋第二句三釋第
D23n8879_p0017a06║三句四結判前文。
D23n8879_p0017a07║○初釋第一句。
D23n8879_p0017a08║論曰。世間聖教說有我法。但由假立非實有性。我謂
D23n8879_p0017a09║主宰。法謂𮜿持。
D23n8879_p0017a10║我謂主宰。出我執體用。主如君主。有自在義。任運
D23n8879_p0017b01║自然。體也。宰如宰輔。有宰割義。分別不同。用也。法
D23n8879_p0017b02║謂𮜿持。顯法執體用。𮜿謂𮜿則。𮜿生物解。如火不
D23n8879_p0017b03║言燥。𮜿人取以𤼵育。水不言濕。𮜿人取以滋成。用
D23n8879_p0017b04║也。持謂任持。有不失義。如火持燥性。不失為濕。水
D23n8879_p0017b05║持濕性。不失為燥。體也。假立者。隨諸緣位。假說我
D23n8879_p0017b06║法。聖教中有體假也。隨自執情。施設我法。外道等
D23n8879_p0017b07║無體假也。意謂。世間聖教。固說我法。而主宰我。𮜿
D23n8879_p0017b08║持法。但由假建立耳。豈真有我法之體性哉。葢言
D23n8879_p0017b09║說與我法為由。由言說故有假我法。我法與言說
D23n8879_p0017b10║為由。由有我法。方起言說。而最初言說。根由於妄
D23n8879_p0018a01║情。執有我法耳。故曰但由假立。
D23n8879_p0018a02║○二釋第二句。
D23n8879_p0018a03║彼二俱有種種相轉。我種種相。謂有情命者等。預流
D23n8879_p0018a04║一來等。法種種相。謂實德業等。蘊處界等。轉。謂隨緣
D23n8879_p0018a05║施設有異。
D23n8879_p0018a06║情對無知。命即命根。凢有知者曰情命。通指六凢。
D23n8879_p0018a07║而曰等者。等彼知者見者受者神我等。此世間我
D23n8879_p0018a08║相也。預流。初果也。一來。二果也。等者。等彼三賢十
D23n8879_p0018a09║聖等。此聖教我相也。實德業等。即勝論六句。世間
D23n8879_p0018a10║法相也。蘊處界等。即佛法三科。聖教法相也。隨緣。
D23n8879_p0018b01║謂隨主宰𮜿則之緣。施設有異者。隨主宰之緣。立
D23n8879_p0018b02║我名異於法。隨𮜿則之緣。立法名異於我。而我法
D23n8879_p0018b03║之名。亦復各異。如於名色入界和合法中。妄計有
D23n8879_p0018b04║我。名有情。妄計命根成就。連持不斷。曰命者。至斷
D23n8879_p0018b05║分別我曰預流。斷欲界修惑六品曰一來等是也。
D23n8879_p0018b06║如為迷心重者說五蘊。迷色重者說六根。俱迷者
D23n8879_p0018b07║說十八界是也。夫世間我法。妄情執著。假說無論。
D23n8879_p0018b08║聖教何亦說耶。以隨順世間故。言說便易故。能除
D23n8879_p0018b09║無我怖畏故。更有自他染淨事業等故。是故亦假
D23n8879_p0018b10║說耳。總之聖教之說我。名字我也。
D23n8879_p0019a01║○三釋第三句。
D23n8879_p0019a02║如是諸相。若由假說。依何得成。彼相皆依識所轉變
D23n8879_p0019a03║而假施設。識謂了別。此中識言。亦攝心所。定相應故
D23n8879_p0019a04║變。謂識體轉似二分。相見俱依自證起故。依斯二分。
D23n8879_p0019a05║施設我法。彼二離此。無所依故。或復內識。轉似外境。
D23n8879_p0019a06║我法分別。熏習力故。諸識生時。變似我法。此我法相。
D23n8879_p0019a07║𨿽在內識。而由分別。似外境現。諸有情類。無始時來。
D23n8879_p0019a08║緣此執為實我實法。如患夢者。患夢力故。心似種種
D23n8879_p0019a09║外境相現。緣此執為實有外境。
D23n8879_p0019a10║文分四叚。初躡徵畧釋。二闡頌所攝。三層直詳解。
D23n8879_p0019b01║四舉喻顯計。初二可解。層直者。自證是識之體。相
D23n8879_p0019b02║見是識之用。我法依所變相見。相見依能變自證。
D23n8879_p0019b03║故云層也。直者。外境是所變。內識是能變。似外境
D23n8879_p0019b04║現之我法。依內識轉。故云直也。必先層者。依因緣
D23n8879_p0019b05║故。必後直者。分別熏故。依如是。熏如是。終日層。終
D23n8879_p0019b06║日直。無二我法也。然以似故。攝於依他。諸有情類。
D23n8879_p0019b07║無始時來。緣此執為實我實法。則徧計矣。喻如病
D23n8879_p0019b08║力所現。夢力所現。執似為真。執內為外。不既顯且
D23n8879_p0019b09║現乎。是則我法依識所變而成。離識有實我法哉。
D23n8879_p0019b10║故曰假說。又外境者。謂似我法。對內識言。俱名外
D23n8879_p0020a01║境。又轉。變異變現。變現唯現心等。能起見相。不通
D23n8879_p0020a02║於種相分色等。轉變通於種現。現能熏種。種能生
D23n8879_p0020a03║現。種能生種故也。
D23n8879_p0020a04║○四結判前文。
D23n8879_p0020a05║愚夫所計實我實法。都無所有。但隨妄情而施設故。
D23n8879_p0020a06║說之為假。內識所變似我似法。𨿽有而非實我法性。
D23n8879_p0020a07║然似彼現。故說為假。外境隨情而施設故。非有如識。
D23n8879_p0020a08║內識必依因緣生故。非無如境。由此便遮增減二執。
D23n8879_p0020a09║境依內識而假立故。唯世俗有。識是假境所依事故。
D23n8879_p0020a10║亦勝義有。
D23n8879_p0020b01║結判三段。初至故說為假。雙結上文兩節之意。先
D23n8879_p0020b02║結徧計我法。全空非有。後結依他我法。𨿽有非真。
D23n8879_p0020b03║同一假也。故頌中曰假說。論中曰假施設等。次至
D23n8879_p0020b04║增減二執。心境合論。彼此互形。道理昭然。境無心
D23n8879_p0020b05║有。境無則遮境有之增。心有則遮識無之減。二謗
D23n8879_p0020b06║既遮。中道表矣。三至亦勝義有。以二諦判心境之
D23n8879_p0020b07║寬狹也。唯有單俗故名狹。亦有兼真故名寬。問。所
D23n8879_p0020b08║依事故。既兼真俗。依識而境。何唯世俗。答。以執為
D23n8879_p0020b09║實有外境故也。如下文云。若執唯識真實有者。亦
D23n8879_p0020b10║是法執。則亦唯世俗有矣。唯由於執。何以疑為。
D23n8879_p0021a01║○二廣釋（二）　初通明二別釋。
D23n8879_p0021a02║○初通明。
D23n8879_p0021a03║云何應知。實無外境。唯有內識。似外境生。實我實法。
D23n8879_p0021a04║不可得故。
D23n8879_p0021a05║廣辨我法中總問答也。問意謂內固有心。外實有
D23n8879_p0021a06║境。人所知也。唯有內識。似外境生。人所昧也。使我
D23n8879_p0021a07║不昧。洞然了知。應云何耶。意其竆立破於毫端。研
D23n8879_p0021a08║真似於當下也。答意謂實外境者。為實我法。我法
D23n8879_p0021a09║可得。外境何可無也。實不可得。外境將安在。若欲
D23n8879_p0021a10║了知。但盡於不可得已。下文千蹊萬徑。同歸於不
D23n8879_p0021b01║可得之中。曲辯詳陳。盡入於無何有之內。名曰通
D23n8879_p0021b02║明良有以也。
D23n8879_p0021b03║○二別釋（二）　初明我法執相二顯我法唯識。
D23n8879_p0021b04║○初明我法執相（二）　初釋我執二釋法執。
D23n8879_p0021b05║○初釋我執（二）　初徵二釋。
D23n8879_p0021b06║○初徵。
D23n8879_p0021b07║如何實我。不可得耶。
D23n8879_p0021b08║○二釋（三）　初別明我執二總顯我執三問答通
D23n8879_p0021b09║妨。
D23n8879_p0021b10║○初別明我執（三）　初約我量計大小二依蘊立
D23n8879_p0022a01║分即離三覈異執明實無。
D23n8879_p0022a02║○初約我量計大小（二）　初敘計二破計。
D23n8879_p0022a03║○初敘計。
D23n8879_p0022a04║諸所執我。畧有三種。一者執我體常周徧。量同虚空。
D23n8879_p0022a05║隨處造業。受苦樂故。二者執我。其體𨿽常。而量不定。
D23n8879_p0022a06║隨身大小。有卷舒故。三者執我體常至細。如一極微。
D23n8879_p0022a07║潜轉身中。作事業故。
D23n8879_p0022a08║別答我問中敘外道三種實我執也。一即勝數二
D23n8879_p0022a09║師所執。言隨處造業受苦樂者。意以我體既常。無
D23n8879_p0022a10║時不有。體既徧。無處不同。量同虚空。𠑽塞無欠。故
D23n8879_p0022b01║隨處隨時以造受也。二即無慚尼犍二宗所執。言
D23n8879_p0022b02║隨身大小有卷舒者。身大則我舒之而同大。身小
D23n8879_p0022b03║則我卷之而同小。我與身合。故言隨身。隨身有常
D23n8879_p0022b04║義。卷舒即不定義也。三即獸主徧出二宗所執。曰
D23n8879_p0022b05║潜轉身中作事業者。以至細難窺云潜。運動不息
D23n8879_p0022b06║云轉。轉時即潜。不見其轉。潜處即轉。不唯於潜。惟
D23n8879_p0022b07║潜惟轉。有常體義。作諸事業。有常用義。是則三執
D23n8879_p0022b08║不同而我同。同歸於常。問外道既多。我執自廣。何
D23n8879_p0022b09║止於此。而但敘之以為辯耶。不知外道𨿽多。不出
D23n8879_p0022b10║三種。一外道。二附佛法外道。三學佛法而成外道。
D23n8879_p0023a01║今論中所敘。俱第一種外道。元惡既已授首。亂流
D23n8879_p0023a02║自爾歸降。况與佛同時。兩相角立。置過未而攻現
D23n8879_p0023a03║在理當如是。又此六師三計。餘九十種可攝。云畧
D23n8879_p0023a04║有者對廣言。可該廣故也。
D23n8879_p0023a05║○二破計（三）　初破初家二破次執三破後執。
D23n8879_p0023a06║○初破初家。
D23n8879_p0023a07║初且非理。所以者何。執我常徧。量同虚空。應不隨身
D23n8879_p0023a08║受苦樂等。又常徧故。應無動轉。如何隨身。能造諸業。
D23n8879_p0023a09║又所執我。一切有情。為同為異。若言同者。一作業時。
D23n8879_p0023a10║一切應作。一受果時。一切應受。一得解脫時。一切應
D23n8879_p0023b01║解脫。便成大過。若言異者。諸有情我。更相徧故。體應
D23n8879_p0023b02║相雜。又一作業一受果時。與一切我。處無別故。應名
D23n8879_p0023b03║一切所作所受。若謂作受各有所屬。無斯過者。理亦
D23n8879_p0023b04║不然。業果及身與諸我合。屬此非彼。不應理故。一解
D23n8879_p0023b05║脫時。一切應解脫。所修證法。一切我合故。
D23n8879_p0023b06║破初有三。初就外所執破。次設為兩關破。三就彼
D23n8879_p0023b07║遮救破。應不隨身受苦樂者。謂身空相望。小大天
D23n8879_p0023b08║懸。我量同空何大而乃受報於𦕈然之身。是猶促
D23n8879_p0023b09║大鵬於蟭螟。納須彌於芥子矣。有是理乎。又常則
D23n8879_p0023b10║苦樂不干。受將安在。徧則𠑽周無限。隨自何生。故
D23n8879_p0024a01║不應也。如何隨身能造諸業者。謂身固造業。能造
D23n8879_p0024a02║諸業者隨身我也。我有動轉。始可隨身。今既常徧。
D23n8879_p0024a03║動轉理無。如何其隨身耶。又所執我。一切有情。為
D23n8879_p0024a04║同為異等者。若言其同。猶一食之眾飽。若言其異。
D23n8879_p0024a05║類共處之千燈。共處而燈光更徧。異不異同。食一
D23n8879_p0024a06║而眾人難飽。同元同異。兩關俱䧟。若為異同。救謂
D23n8879_p0024a07║作受各有所屬。無斯過者。意顯不相紊亂。無有他
D23n8879_p0024a08║作我受之過耳。理亦不然等者。破謂此身此業。不
D23n8879_p0024a09║屬彼身。彼報彼身。不屬此果。理所應也。然而身是
D23n8879_p0024a10║我身。業是我作。果是我受。與諸我合。渾然無間。屬
D23n8879_p0024b01║此非彼。理不應也。理既有乖。過仍前濫。是則就而
D23n8879_p0024b02║辨之。理不可伸。推而竆之。義殊有過。救不可救。原
D23n8879_p0024b03║不能原。我之常徧。實不可得。何以執為。若立三支
D23n8879_p0024b04║破彼於因有於異品。無於同品。犯法自相相違過。
D23n8879_p0024b05║於宗犯能別不極成。於喻犯能立法不成過。
D23n8879_p0024b06║○二破次執。
D23n8879_p0024b07║中亦非理。所以者何。我體常住。不應隨身而有舒卷。
D23n8879_p0024b08║既有舒卷。如槖籥風。應非常住。又我隨身。應可分析。
D23n8879_p0024b09║如何可執。我體一耶。故彼所言。如童豎戲。
D23n8879_p0024b10║破文亦三。初破體常。次破體一。故彼所言。如童豎
D23n8879_p0025a01║戲。結非實也。意謂不遷名住。永住名常。槖籥之風。
D23n8879_p0025a02║出入無時。尚無有住。何况其常。卷舒如之。非恒可
D23n8879_p0025a03║見。又我體無二。名之為一。我曰隨身。身即是我。我
D23n8879_p0025a04║身可析。豈不我分。既曰可分。一之何在。非一非常。
D23n8879_p0025a05║執之常一。執且成戲。戲又如童。全體謬迷。了不可
D23n8879_p0025a06║得。
D23n8879_p0025a07║○三破後執。
D23n8879_p0025a08║後亦非理。所以者何。我量至小。如一極微。如何能令。
D23n8879_p0025a09║大身徧動。若謂𨿽小而速廵身。如旋火輪。似徧動者。
D23n8879_p0025a10║則所執我。非一非常。諸有徃來。非常一故。
D23n8879_p0025b01║破文有二。初破量小。次破轉計。如何能令大身徧
D23n8879_p0025b02║動者。意謂微名曰極。微無過矣。况一極微。身名曰
D23n8879_p0025b03║大。量可知矣。况對一極微。極微之我。能動極微之
D23n8879_p0025b04║身耳。若令大身徧動。是猶蚍蜉之撼喬木。蟭螟之
D23n8879_p0025b05║御洪車矣。如之何其能動乎。徧動者。大身全體動
D23n8879_p0025b06║也。似徧動者。我動如身徧也。速廵縱似旋火。徃來
D23n8879_p0025b07║寧是一常。故又破曰。諸有徃來。非常一故。法若有
D23n8879_p0025b08║徃。不守一體。法若有來。豈是常存。非一非常。執為
D23n8879_p0025b09║常一。徒勞潜轉。漫自極微。
D23n8879_p0025b10║○二依蘊立分即離（二）　初敘計二破計。
D23n8879_p0026a01║○初敘計。
D23n8879_p0026a02║又所執我。復有三種。一者即蘊。二者離蘊。三者與蘊
D23n8879_p0026a03║非即非離。
D23n8879_p0026a04║別答我問中。敘附法外道所執之我也。初即正量
D23n8879_p0026a05║計。二經部所計。三犢子部等所計也。蘊。蘊蔵。集聚
D23n8879_p0026a06║義。謂色心聚集為身。真性覆蔵而不顯也。即蘊者。
D23n8879_p0026a07║我即是蘊。離身心外。別無我也。離蘊者。離身心外。
D23n8879_p0026a08║別有我也。以別有故。方知是實。但不即身。非指在
D23n8879_p0026a09║身之外也。非即離者。彼執我體即蘊。非即不墮於
D23n8879_p0026a10║即。離蘊。非離不墮於離。妙寄於離即間。逈出於即
D23n8879_p0026b01║離外。故知蘊有生滅。我體常存。
D23n8879_p0026b02║○二破計（三）　初破即計二破離計三破俱非。
D23n8879_p0026b03║○初破即計。
D23n8879_p0026b04║初即蘊我。理且不然。我應如蘊。非常一故。又內諸色。
D23n8879_p0026b05║定非實我。如外諸色。有質礙故。心心所法。亦非實我。
D23n8879_p0026b06║不恒相續。待眾緣故。餘行餘色。亦非實我。如虚空等。
D23n8879_p0026b07║非覺性故。
D23n8879_p0026b08║約總別以破即蘊我也。非常一者。蘊有生滅。故非
D23n8879_p0026b09║常。五事紛紜故非一。我既即之。我寧常一。此總破
D23n8879_p0026b10║也。內諸色即五根。外諸色即五塵。外有質礙故非
D23n8879_p0027a01║我。內既如外。豈實我耶。不恒相續待眾緣者。不恒
D23n8879_p0027a02║則非我之常。待緣則非我之實。餘行餘色亦非實
D23n8879_p0027a03║我者。餘行。指不相應。餘色。指法處所攝。曰如空非
D23n8879_p0027a04║覺性故者。以行無質礙故如空。色非能緣故非覺。
D23n8879_p0027a05║我實非空。我性有覺。行色豈是我耶。此別破也。總
D23n8879_p0027a06║別之深竆既盡。常一之實我奚存。即蘊之執。了不
D23n8879_p0027a07║可得。
D23n8879_p0027a08║○二破離計。
D23n8879_p0027a09║中離蘊我。理亦不然。應如虚空。無作受故。
D23n8879_p0027a10║如空無作受者。作謂作業。受謂受報。我既離蘊非
D23n8879_p0027b01║色非心。非色無質。非心無知。正如虚空無知無礙
D23n8879_p0027b02║不能作受矣。我能作受之執將如之何。是則離蘊
D23n8879_p0027b03║求我。又不可得也。
D23n8879_p0027b04║○三破俱非。
D23n8879_p0027b05║後俱非我。理亦不然。許依蘊立。非即離蘊。應如瓶等。
D23n8879_p0027b06║非實我故。又既不可說有為無為。亦應不可說是我
D23n8879_p0027b07║非我。故彼所執。實我不成。
D23n8879_p0027b08║破文有三。初量破。二例破。三結破。許依蘊立非即
D23n8879_p0027b09║離蘊者。我依蘊立故非離。我不是蘊故非即。若此
D23n8879_p0027b10║則如瓶依泥立。故非離泥。瓶不是泥。故不即泥。用
D23n8879_p0028a01║是而知泥可言實。瓶决定假。蘊可言實。我定非實
D23n8879_p0028a02║矣。此量破也。例之汝宗。三聚五蔵中。第三非二聚。
D23n8879_p0028a03║第五不可說蔵我在其中。以不可說為有為無為
D23n8879_p0028a04║故。夫即蘊是有為。非即蘊不可言有為矣。離蘊是
D23n8879_p0028a05║無為。非離蘊不可言無為矣。有無不可言。是非將
D23n8879_p0028a06║安立。故云亦應不可說是我非我。量例昭然。非實
D23n8879_p0028a07║可知。又三聚五蔵。即犢子部立。一有為聚。二無為
D23n8879_p0028a08║聚。三非二聚。五。謂三世及無為與不可說也。
D23n8879_p0028a09║○三覈異執明實無二　初歷覈異執二立量顯
D23n8879_p0028a10║非。
D23n8879_p0028b01║○初歷覈異執。
D23n8879_p0028b02║又諸所執。實有我體。為有思慮。為無思慮。若有思慮。
D23n8879_p0028b03║應是無常。非一切時。有思慮故。若無思慮。應如虚空。
D23n8879_p0028b04║不能作業。亦不受果。故所執我。理俱不成。又諸所執
D23n8879_p0028b05║實有我體。為有作用。為無作用。若有作用。如手足等。
D23n8879_p0028b06║應是無常。若無作用。如兔角等。應非實我。故所執我。
D23n8879_p0028b07║二俱不成。又諸所執實有我體。為是我見所緣境否。
D23n8879_p0028b08║若非我見所緣境者。汝等云何知實有我。若是我見
D23n8879_p0028b09║所緣境者。應有我見。非顛倒攝。如實知故。若爾。如何
D23n8879_p0028b10║執有我者所信至教。皆毀我見。稱讃無我。言無我見。
D23n8879_p0029a01║能證𣵀槃。執著我見。沉淪生𢀸。豈有邪見。能證𣵀槃。
D23n8879_p0029a02║正見𮋒令沉淪生𢀸。
D23n8879_p0029a03║復約三義詰諸執。歷覈實我不可得也。初約思慮
D23n8879_p0029a04║有無破。次約作用有無破。三約我見所緣破又諸
D23n8879_p0029a05║所執實有我體者。論主詰外道餘乘所執實我體
D23n8879_p0029a06║也。下皆例此。為有思慮為無思慮。詰以兩關也。有
D23n8879_p0029a07║思應是無常。無慮還同虚豁。難破兩關也。故所執
D23n8879_p0029a08║我。理俱不成。結破諸執也。為有作用為無作用。亦
D23n8879_p0029a09║詰以兩關也。有作應是無常。無用還同兔角。亦難
D23n8879_p0029a10║破兩關也。故所執我二俱不成。亦結破諸執也。為
D23n8879_p0029b01║是我見所緣境否。亦詰以兩關也。意謂我體是所
D23n8879_p0029b02║緣境。我見是能緣心。諸執實有我體。是我見所緣
D23n8879_p0029b03║耶。非我見所緣耶。若非我見所緣境者。牒彼計也。
D23n8879_p0029b04║汝等云何知實有我者。難彼計也。謂取境清明。方
D23n8879_p0029b05║知實有。既非所緣。實云何知。若是我見所緣境者。
D23n8879_p0029b06║亦牒計也。應有我見非顛倒攝如實知故者。亦難
D23n8879_p0029b07║彼計也。謂無我名正見。如實而知故也。有我名倒
D23n8879_p0029b08║見。非如實而知故也。今執我體是實。又為我見所
D23n8879_p0029b09║緣。則應我見性非顛倒成。如實知矣。果爾。如何小
D23n8879_p0029b10║乘所信至教。於有我則毀。抑其沉淪生𢀸。於無我
D23n8879_p0030a01║則讃。揚其能證𣵀槃。豈有我之邪見能證。無我之
D23n8879_p0030a02║正見𮋒令沉淪乎。無是理也。是則詰之思慮。有無
D23n8879_p0030a03║俱䧟。詰之作用。用否非𠗱。我體我見交徵。是緣非
D23n8879_p0030a04║緣俱病。頭頭𡬶察。密密研竆。我實全虚。了不可得。
D23n8879_p0030a05║○二立量顯非。
D23n8879_p0030a06║又諸我見不緣實我。有所緣故。如緣餘心。我見所緣。
D23n8879_p0030a07║定非實我。是所緣故。如所餘法。是故我見不緣實我。
D23n8879_p0030a08║但緣內識變現諸蘊。隨自妄情種種計度。
D23n8879_p0030a09║復立二量。申明諸我之非真也。初量破能緣之心。
D23n8879_p0030a10║次量破所緣之境。三結破我執之妄。初量云。又諸
D23n8879_p0030b01║我見是有法。不緣實我為宗。因云。有所緣故。喻如
D23n8879_p0030b02║緣餘之心。以因成宗。以喻明㫖。楷定其非。拂能緣
D23n8879_p0030b03║於所緣。决破能緣之不可得也。次量云。我見所緣
D23n8879_p0030b04║是有法。定非實我為宗。因云。是所緣故。喻如所餘
D23n8879_p0030b05║之法。因以成宗。喻以明㫖。亦楷定其非。遮所緣於
D23n8879_p0030b06║能緣决破所緣之不可得也。隻字全機。片言妙義。
D23n8879_p0030b07║相宗家法如此。苐恐理微辭險。更一詳明。則有所
D23n8879_p0030b08║緣者。即下文變現諸蘊所緣之有也。如緣餘心者。
D23n8879_p0030b09║餘。謂實我之外色聲等。心。謂我見之外眼耳等。是
D23n8879_p0030b10║所緣者。對上非所緣而言也。意謂實我非能緣之
D23n8879_p0031a01║所緣者。自有是能緣之所緣。即下文變現諸蘊等
D23n8879_p0031a02║之所緣也。亦可有所緣。是所緣者。歸重於有是之
D23n8879_p0031a03║所緣耳。以能生於所。能豈是真。所根於能。所寧非
D23n8879_p0031a04║妄。其猶𦦨非實水。汪洋於渴鹿之情。空豈成華。飛
D23n8879_p0031a05║舞於瞖根之見。我見所緣。於何而不寂耶。由是知
D23n8879_p0031a06║外執內執。難逃總別之推竆。彼我此我。不出格量
D23n8879_p0031a07║之破立。了不可得。豈虚語哉。又內識變現五蘊似
D23n8879_p0031a08║我之相。乃依他。隨自妄情種種計度。即徧計也。
D23n8879_p0031a09║○二總顯我執（二）　初釋義二結判。
D23n8879_p0031a10║○初釋義（二）　初總標二分釋。
D23n8879_p0031b01║○初總標。
D23n8879_p0031b02║然諸我執。畧有二種。一者俱生。二者分別。
D23n8879_p0031b03║舉約該博。通括我執淺深也。謂我執既分內外。內
D23n8879_p0031b04║外復各不同。上已廣辯。若夫以少攝多。守約施博。
D23n8879_p0031b05║諸我畧有俱生分別二種。足以帡包世出世間種
D23n8879_p0031b06║種我執而無遺也。
D23n8879_p0031b07║○二分釋（二）　初俱生二分別。
D23n8879_p0031b08║○初俱生。
D23n8879_p0031b09║俱生我執。無始時來。虚妄熏習。內因力故。恒與身俱。
D23n8879_p0031b10║不待邪教。及邪分別。任運而轉。故名俱生。此復二種。
D23n8879_p0032a01║一常相續。在第七識。緣第八識。起自心相。執為實我。
D23n8879_p0032a02║二有間斷。在第六識。緣識所變。五取蘊相。或總或別。
D23n8879_p0032a03║起自心相。執為實我。此二我執細故難斷。後修道中。
D23n8879_p0032a04║數數修習。勝生空觀。方能除滅。
D23n8879_p0032a05║初釋俱生之義。二析俱生之殊。三明斷執之位。一
D23n8879_p0032a06║中。先順釋。次逆推。三詳辨。順釋者。我執曰俱生。名
D23n8879_p0032a07║也。名必有義。以何義故名俱生耶。俱者同義。共義。
D23n8879_p0032a08║有身即有我。與生同生。恒共不離曰俱。生者轉義。
D23n8879_p0032a09║起義。俱時即轉時。不假外引。任運自起曰俱生也。
D23n8879_p0032a10║若逆推之。則俱生我執。據已成之果言。而果不自
D23n8879_p0032b01║有。何因以致然耶。以無始時來。虚妄熏習內因之
D23n8879_p0032b02║力。故有俱生也。更詳辨之。曰內因之力。指我執習
D23n8879_p0032b03║氣。簡非外緣之力也。曰虚妄熏習。指前七現行。簡
D23n8879_p0032b04║非真實之熏也。曰無始時來。又顯既曰虚妄而熏
D23n8879_p0032b05║習之力。足以成此俱生者。以時甚恒久故也。是以
D23n8879_p0032b06║生空勝字對俱生。數數修習對無始。字句鈎鎻。文
D23n8879_p0032b07║義循環若此。二中。七緣八識者。七之見分為能緣
D23n8879_p0032b08║八之見分為所緣也。起自心相執為實我者。相即
D23n8879_p0032b09║七之相分。自心即七之見分。起謂七之見分。托八
D23n8879_p0032b10║見分為本質。從己自證體上。變起相分。為自見分
D23n8879_p0033a01║所緣之相。而迷謬固執為真實之我也。常相續者。
D23n8879_p0033a02║執不離識。識既恒審。執寧有間。故常相續也。六緣
D23n8879_p0033a03║識所變等者。六識見分為能緣。第八所變蘊相為
D23n8879_p0033a04║所緣也。總者。總緣五蘊為我也。別者。別緣一蘊等
D23n8879_p0033a05║為我也。起自心相執為實我者。相。即六識所緣相
D23n8879_p0033a06║分。自心即六識能緣見分。起。即六之見分托八所
D23n8879_p0033a07║變為本質。從六自證體上。變起相分為自見分所
D23n8879_p0033a08║緣。而迷謬固執。為真實之我也。曰間斷者。以執不
D23n8879_p0033a09║離識。六有間斷。故執亦有間斷也。三中。此二細故
D23n8879_p0033a10║難斷者。細謂細微。渺𣴭難見。麄淺之智。不能窺也。
D23n8879_p0033b01║細謂細密。綿密如無。麄猛之力。不能到也。後修道
D23n8879_p0033b02║中者。對前見道。指二地以去言也。生空礙我執之
D23n8879_p0033b03║實有。而曰勝者。以深沉之智慧。洞渺𣴭之難窺。致
D23n8879_p0033b04║力用之幽微。礙綿密之恒起也。然必數數則無間。
D23n8879_p0033b05║無間。則彼恒與身俱者難乎其恒。故曰方能除滅
D23n8879_p0033b06║也。問六七俱名起自心相。相果若是均乎。曰。七自
D23n8879_p0033b07║心相。獨名𭘧質之真。六自心相。乃名𭘧質之似。然
D23n8879_p0033b08║亦可名獨影也。良以兼緣色蘊為我故耳。問。俱生
D23n8879_p0033b09║微細。不可易窺。然既云恒與身俱。獨不能指示於
D23n8879_p0033b10║此身之中乎。曰孩提之童。皆知愛親敬長。儒謂良
D23n8879_p0034a01║知良能赤子之心。不知赤子之愛。非待引之而後
D23n8879_p0034a02║愛。赤子之啼。亦非必使之而後啼也。不假外緣。任
D23n8879_p0034a03║運自起。俱生之恒於吾身者。獨不可顯見於赤子
D23n8879_p0034a04║之身乎。特以執之在人心者。分別顯而俱生不知。
D23n8879_p0034a05║非無俱生也。如病之在人身者。毒疾顯而細病不
D23n8879_p0034a06║覺。非無細病也。思之。
D23n8879_p0034a07║○二分別（二）　初正釋二判證。
D23n8879_p0034a08║○初正釋。
D23n8879_p0034a09║分別我執。亦由現在外緣力故。非與身俱。要待邪教
D23n8879_p0034a10║及邪分別。然後方起。故名分別。唯在第六意識中有。
D23n8879_p0034b01║此亦二種。一緣邪教所說蘊相起自心相。分別計度。
D23n8879_p0034b02║執為實我。二緣邪教所說我相起自心相。分別計度。
D23n8879_p0034b03║執為實我。此二我執麄故易斷。初見道時。觀一切法
D23n8879_p0034b04║生空真如。即能除滅。
D23n8879_p0034b05║初釋分別之義。二析分別之相。三明斷執之位。一
D23n8879_p0034b06║中。亦由現在外緣力故。非與身俱等者。意謂分別
D23n8879_p0034b07║𨿽有內因之力。亦若外緣之力而後起。起由外緣。
D23n8879_p0034b08║故不與身俱也。然此執所居。果何所在。在於第六。
D23n8879_p0034b09║不在餘識。唯在第六。餘更無在。良以七是俱生。五
D23n8879_p0034b10║無計度。不此之在。而將誰在。二中。邪教所說蘊相。
D23n8879_p0035a01║即實德業等。指所緣也。緣邪教等。指能緣也。起自
D23n8879_p0035a02║心相。例如前釋。而曰分別計度執為實我者。正顯
D23n8879_p0035a03║分別之執相也。所說我相者。即神我大小等也。分
D23n8879_p0035a04║別計度執為實我者。亦顯分別之執相也。但前執
D23n8879_p0035a05║邪蘊為我。此執邪我為我。分別之執未嘗不同。所
D23n8879_p0035a06║別之緣。不同而同。不同者。蘊我之相不同。而同者。
D23n8879_p0035a07║同一我也。三中。此二我執麄故易斷等者。反上細
D23n8879_p0035a08║故難斷言也。初見道時。指登初地。對前後修道中
D23n8879_p0035a09║言也。觀一切法生空真如即能除滅者。約所觀之
D23n8879_p0035a10║理。別前勝空之觀智言也。然所必具能。能不外所。
D23n8879_p0035b01║文互見也。問。上云邪教及邪分別當何所辨。曰。邪
D23n8879_p0035b02║教。指名句文身。能所之詮顯言也。邪分別。指因教
D23n8879_p0035b03║而心起不正之思惟比度言也。𨿽有心教之分。緣
D23n8879_p0035b04║屬外緣。以能引起分別之執。對不由引起之俱生
D23n8879_p0035b05║故也。問。俱生分別二執。聖凢同異若何。曰。自佛而
D23n8879_p0035b06║外。六凢三聖固不可得而異。又何可得而同。何則。
D23n8879_p0035b07║十地大士。二執皆空。八地以還。俱生未盡。而初地
D23n8879_p0035b08║但盡分別而已。正使斷於羅漢。餘習侵於辟支。降
D23n8879_p0035b09║此而六凢五道大同。畜生差異。以彼分別不行故
D23n8879_p0035b10║也。縱靈禽異獸。如鴝鵒猿猴等。亦但似有分別而
D23n8879_p0036a01║實無分別。不過俱生殊勝云爾。不然。則畜生報無
D23n8879_p0036a02║盡期。超昇之日絕矣。果可得而全同。果可得而全
D23n8879_p0036a03║異乎哉。
D23n8879_p0036a04║○二判證。
D23n8879_p0036a05║如是所說一切我執。自心外蘊。或有或無。自心內蘊。
D23n8879_p0036a06║一切皆有。是故我執。皆緣無常五取蘊相。妄執為我。
D23n8879_p0036a07║然諸蘊相。從緣生故。是如幻有。妄所執我。橫計度故。
D23n8879_p0036a08║决定非有。故契經說。苾蒭當知。世間沙門婆羅門等。
D23n8879_p0036a09║所有我見。一切皆緣五取蘊起。
D23n8879_p0036a10║結證我不離蘊。總判非真以曉諸妄執也。初總躡
D23n8879_p0036b01║前文。判執之有無於諸蘊。二結我執不離於取蘊。
D23n8879_p0036b02║三判蘊我空有之不同。四證我起不離於取蘊。一
D23n8879_p0036b03║中。先正釋。次詳辨。正釋者。總躡上文。著二或及一
D23n8879_p0036b04║切四字。判者意謂。我生於執。執起於緣。既緣蘊以
D23n8879_p0036b05║執我。當即蘊以辨緣。蘊既內外之不同。執必異同
D23n8879_p0036b06║之有辨。內外有無之必甄。親踈淺深之瞭然矣。研
D23n8879_p0036b07║機析理。自當如是。故曰或有或無。一切皆有云云
D23n8879_p0036b08║也。詳辨者。外蘊指本質境。即上四種。如第七所緣
D23n8879_p0036b09║第八見分。第六緣第八所變五蘊。此二從緣生。故
D23n8879_p0036b10║云或有。六緣邪教所說蘊我。二皆妄說。故云或無。
D23n8879_p0037a01║內蘊。指相分境。有者以能緣能及。是親所緣緣。故
D23n8879_p0037a02║名為有。無有少法。能取少法。唯有自心。還取自心。
D23n8879_p0037a03║二執不離於此。故曰自心內蘊。一切皆有。二中。皆
D23n8879_p0037a04║緣無常五取蘊等者。蘊名聚覆。謂色心積聚覆蔽
D23n8879_p0037a05║真理。取即煩𢚰。以蘊從取著而生。故名取蘊。無常
D23n8879_p0037a06║者。蘊相生滅。非不生滅之真常也。蘊尚如斯。况緣
D23n8879_p0037a07║之妄執為我乎。三中。從緣生故。是如幻有。類依鏡
D23n8879_p0037a08║之呈形。橫計度故。决定非有。似計杌之為鬼。依他
D23n8879_p0037a09║尚是非真。徧計從何得實。四中。引證復舉世間內
D23n8879_p0037a10║外二類者。以近證俱生分別之畧。遠應外道餘乘
D23n8879_p0037b01║之廣也。指執之起處。俾癡孩肉面。頓醒於鏡中。識
D23n8879_p0037b02║處之起時。令演若狂頭。忽明於當下。噫。了不可得。
D23n8879_p0037b03║至此當自知矣。又集論以取合名取蘊。以欲貪為
D23n8879_p0037b04║取。希求未來染現在故。俱舎云。無漏行。唯蘊非取。
D23n8879_p0037b05║煩𢚰名取蘊。從取生故。如草糠火。或蘊屬取。如帝
D23n8879_p0037b06║王臣。或蘊生取。如華果樹。其論甚細。不可忽也。
D23n8879_p0037b07║○三問答通妨（四）　初通無我三世難二通無我
D23n8879_p0037b08║作受難三通無我厭求難四總結有我是妄。
D23n8879_p0037b09║○初通無我三世難。
D23n8879_p0037b10║實我若無。云何得有憶識誦習恩𭜥等事。所執實我
D23n8879_p0038a01║既常無變。後應如前。是事非有。前應如後。是事非無。
D23n8879_p0038a02║以後與前。體無別故。若謂我用。前後變易。非我體者。
D23n8879_p0038a03║理亦不然。用不離體。應常有故。體不離用。應非常故。
D23n8879_p0038a04║然諸有情。各有本識。一類相續。任持種子。與一切法。
D23n8879_p0038a05║更互為因。熏習力故。得有如是憶識等事。故所設難。
D23n8879_p0038a06║於汝有失。非於我宗。
D23n8879_p0038a07║文中初難問。次正破。三轉破。四顯理。五結失。難謂
D23n8879_p0038a08║我固非事。事非離我。我憶過去。我識現在。我習未
D23n8879_p0038a09║來。我𭜥我恩。事豈離我耶。實我若無。云何得有此
D23n8879_p0038a10║事乎。破云。所執實我。既常無變等云云也。意謂我
D23n8879_p0038b01║常無變。三世一如。過去應如現在。現在應如過去。
D23n8879_p0038b02║現如過去。則我體常無。恩親亦應常無。誰為憶識
D23n8879_p0038b03║誦習。過去如現。則我體常有。恩𭜥亦應常有。何須
D23n8879_p0038b04║憶識誦習。以前與後。同一我體。無分別故。然而豈
D23n8879_p0038b05║有是理耶。復恐救謂。我𨿽是實。體用不同。我用變
D23n8879_p0038b06║易。非我體之不常。我體自常。任應用之有變。烏得
D23n8879_p0038b07║以變易。難我體之恒常耶。故又破云。前執我體實
D23n8879_p0038b08║常。乖我事之變易。理既非矣。今計我用之變易。救
D23n8879_p0038b09║我體之恒常。理亦不然。葢體用相乖。理所不然者
D23n8879_p0038b10║也。體用不離。理之天然者也。今以其所然。辯汝之
D23n8879_p0039a01║所不然。則用不離體。應常有矣。我用變易之安在。
D23n8879_p0039a02║體不離用。應非常矣。我體不變之奚存。不惟能救
D23n8879_p0039a03║之理。一無可伸。并其所救之道。愈增其䧟矣。以理
D23n8879_p0039a04║論之。然諸有情。各有本識等云云也。本指第八。有
D23n8879_p0039a05║情必有識。諸有情。各有識也。如畜類本識。不同於
D23n8879_p0039a06║人。人類之識。寧同於天。過去業因之不齊。現在識
D23n8879_p0039a07║果之有辨。同而不同。云各有也。一類相續任持種
D23n8879_p0039a08║子者。無記善惡名三性。八唯無記。名一類也。善惡
D23n8879_p0039a09║有間名不恒。無記恒轉名相續也。種子對現行言。
D23n8879_p0039a10║云任持者。識能擔荷操存。多生因種之不失也。一
D23n8879_p0039b01║切法。指諸識也。與一切法。八與一切也。諸種生現。
D23n8879_p0039b02║八為一切之因。諸現熏種。一切為八之因。云更互
D23n8879_p0039b03║也。是則八識受熏。諸識能熏。由現熏種之力。三世
D23n8879_p0039b04║愛憎之因地具矣。因種𤼵現之力。多生恩𭜥之果
D23n8879_p0039b05║事宛然。此識熏之力。得有恩𭜥。豈我執之力。所得
D23n8879_p0039b06║有耶。乃結其失云。故所設難。於汝有失。非於我宗。
D23n8879_p0039b07║○二釋無我作受難。
D23n8879_p0039b08║若無實我。誰能造業。誰受果耶。所執實我。既無變易。
D23n8879_p0039b09║猶如虚空。如何可能造業受果。若有變易。應是無常。
D23n8879_p0039b10║然諸有情。心心所法。因緣力故。相續無斷。造業受果。
D23n8879_p0040a01║於理無違。
D23n8879_p0040a02║若無實我。誰能造業。誰受果者。難也。意謂果報必
D23n8879_p0040a03║由於業因。受果元起於造業。能造受者我也。實我
D23n8879_p0040a04║若無。作受者其誰耶。業果之事不無。作受之人必
D23n8879_p0040a05║有。實我之不可無也明矣。所執實我至應是無常。
D23n8879_p0040a06║破也。意謂所執實我是有變耶。是無變耶。無變同
D23n8879_p0040a07║空。不能造受。有變無常。又乖本宗。有無之執俱非。
D23n8879_p0040a08║作受之能安在。實我之不能有也亦明矣。然諸有
D23n8879_p0040a09║情。至於理無違。明業果不斷之正理也。心心所法。
D23n8879_p0040a10║總指八識王所。因緣力故相續無斷等者。親從心
D23n8879_p0040b01║內所含種生名因。𦔳成心內所含種生名緣。全心
D23n8879_p0040b02║之惑造業。全心之業受報。三相循環曰相續不斷。
D23n8879_p0040b03║而心能造業。心能受果。於理無違。我能作業。我能
D23n8879_p0040b04║受果。豈不違於理耶。經云。無我無造無受者。善惡
D23n8879_p0040b05║之業亦不亡。因緣力耳。
D23n8879_p0040b06║○三通無我厭求難。
D23n8879_p0040b07║我若實無。誰於生𢀸。輪𢌞諸趣。誰復厭苦。求趣𣵀槃。
D23n8879_p0040b08║所執實我。既無生滅。如何可說。生𢀸輪𢌞。常如虚空。
D23n8879_p0040b09║非苦所𢚰。何為厭捨。求趣𣵀槃。故彼所言。常為自害。
D23n8879_p0040b10║然有情類。身心相續。煩𢚰業力。輪𢌞諸趣。厭患苦故。
D23n8879_p0041a01║求趣𣵀槃。
D23n8879_p0041a02║初至誰復厭苦求趣𣵀槃。難也。意以苦樂之事不
D23n8879_p0041a03║同。同名為境。歷苦樂之境不同。同歸於人。甘心苦
D23n8879_p0041a04║境。不願出離。與厭苦不甘。求趣𣵀槃之樂者。我也。
D23n8879_p0041a05║實我若無。其猶釋皮肉以問瘡疣。外精神而談羽
D23n8879_p0041a06║化。豈理也哉。苦樂之境不無。厭求之我必有也明
D23n8879_p0041a07║矣。次至故彼所言常為自害。破也。意謂能立須起
D23n8879_p0041a08║於自宗。能破貴隳乎異執。我無生滅。自執之宗也。
D23n8879_p0041a09║執我無生。說我於生𢀸。是以生滅自害其無生。如
D23n8879_p0041a10║之何其可說也。我常如空。自執之喻也。執我常空。
D23n8879_p0041b01║而有我於厭求。是以厭求自害其常空。果何為而
D23n8879_p0041b02║有厭求也。破由敵者。理或可以再伸。害由自己。我
D23n8879_p0041b03║固不勝屈矣。三至厭患苦故。求趣𣵀槃。顯輪𢌞厭
D23n8879_p0041b04║求之正理也。曰身心相續。即六趣之身心。指輪𢌞
D23n8879_p0041b05║之人也。曰輪𢌞諸趣。即諸趣之輪𢌞。指生𢀸之法
D23n8879_p0041b06║也。如斯苦果。由於惑業。是惑業染力於輪𢌞。非有
D23n8879_p0041b07║實我於輪𢌞也。苦以逼迫為義。對𣵀槃之樂境言。
D23n8879_p0041b08║厭患苦故。求趣𣵀槃。求樂由於厭苦之心。而厭由
D23n8879_p0041b09║於智。是智業淨力於厭求。非有實我於厭求也。
D23n8879_p0041b10║○四總結有我是妄。
D23n8879_p0042a01║由此故知定無實我。但有諸識。無始時來。前滅後生。
D23n8879_p0042a02║因果相續。由妄熏習。似我相現。愚者於中。妄執為我。
D23n8879_p0042a03║總結無我。顯妄執之為愚也。由此故知定無實我
D23n8879_p0042a04║者。决無於實我也。但有諸識至似我相現者。原有
D23n8879_p0042a05║於似我也。愚者於中妄執為我者。結妄於執我也。
D23n8879_p0042a06║我名曰實。猶實水也。我名曰似。猶𦦨水也。我名曰
D23n8879_p0042a07║妄。執陽𦦨為實水也。此者。近承三章。遠齊實我不
D23n8879_p0042a08║可得以下之文。而至於此也。知者。了然無疑。該乎
D23n8879_p0042a09║比現之二量也。意謂證義須本於聖言。顯理必由
D23n8879_p0042a10║於明辯。今由內外總別之詳明。俱生分別之綂攝。
D23n8879_p0042b01║更之以三章。研之以諸辨。妄竆理顯。析真似於毫
D23n8879_p0042b02║端。虚去實存。判有無於頃刻。昭然而顯。了然而知。
D23n8879_p0042b03║實我斷無。諸識但有。於此有中。生滅熏習。似我假
D23n8879_p0042b04║現。於似有我。執為實我。其猶渴鹿執陽𦦨為實水
D23n8879_p0042b05║也。妄而已矣。曾何一毫真實於其間哉。前問云何
D23n8879_p0042b06║應知。實我叵得。今則由此故知。假說我法。豈徒然
D23n8879_p0042b07║哉。上破外道我竟。不破餘乘。以悟我空。修無我故。
D23n8879_p0042b08║○二釋法執（二）　初通釋二別釋。
D23n8879_p0042b09║○初通釋。
D23n8879_p0042b10║如何識外實有諸法不可得耶。外道餘乘所執外法。
D23n8879_p0043a01║理非有故。
D23n8879_p0043a02║承前實我實法不可得中。別問法執也。意謂色香
D23n8879_p0043a03║味等。是實有諸法。眼外見色耳外聞聲等。是識外
D23n8879_p0043a04║實有諸法可得。今謂識外不可得者。頓違輿論。大
D23n8879_p0043a05║拂常情矣。厥㫖安在。答中。理非有故者。意以餘乘
D23n8879_p0043a06║外道。其類何繁。心外實法。所執畧等。竟違彼執。云
D23n8879_p0043a07║不可得者。葢以短長量於尺。輕重凖於秤。是非有
D23n8879_p0043a08║無真似之决於理也。理不可得。識外之法。成烏有
D23n8879_p0043a09║矣。獨強為之說耶。
D23n8879_p0043a10║○二別釋（二）　初廣顯二總明。
D23n8879_p0043b01║○初廣顯（二）　初破諸法離心實有二立比量以
D23n8879_p0043b02║顯唯識。
D23n8879_p0043b03║○初破諸法離心實有（二）　初外道二餘乘。
D23n8879_p0043b04║○初外道（二）　初廣破諸執二束廣從畧。
D23n8879_p0043b05║○初廣破諸執（五）　初數論二勝論三自在四聲
D23n8879_p0043b06║論五迦耶。
D23n8879_p0043b07║○初數論（二）　初總徵敘執二詳破非真。
D23n8879_p0043b08║○初總徵敘執。
D23n8879_p0043b09║外道所執。云何非有。且數論者。執我是思。受用薩埵
D23n8879_p0043b10║剌闍答摩。所成大等二十三法。然大等法。三事合成。
D23n8879_p0044a01║是實非假。現量所得。
D23n8879_p0044a02║別徵外執。先標數論執詞也。數慧數。數度諸法根
D23n8879_p0044a03║本立名。從數起論。由論生數名數論者。指人言。始
D23n8879_p0044a04║祖於迦毘羅。終傳於自在黑。師資朋黨。凢業於此
D23n8879_p0044a05║皆是也。且者。外道廣之九十六。畧之十三種。又畧
D23n8879_p0044a06║此論之六種耳。言不累書。故且舉也。我。神我。思。思
D23n8879_p0044a07║慮。執我是思是表詮。乃含遮詮表。如云我是知者。
D23n8879_p0044a08║見者。受者。遮。如我非作者等。葢彼以㝠諦自性為
D23n8879_p0044a09║作者故也。我是思。言思是我也。如我思勝境。㝠諦
D23n8879_p0044a10║則變。我若不思。㝠諦不變是也。薩埵云貪。剌闍云
D23n8879_p0044b01║嗔。答摩云癡。此㝠諦中本具能成三德。二十三法
D23n8879_p0044b02║者。㝠初生覺等也。此二十三名所成者。是貪嗔癡
D23n8879_p0044b03║能成之所成也。受用薩埵等二十三法者。神我能
D23n8879_p0044b04║受用也。如云積聚為他故。他指我。積聚為他。言積
D23n8879_p0044b05║聚牀席卧具之類。為我受用耳。今㝠諦中三德所
D23n8879_p0044b06║變二十三法。不過為我之受用。故云受用薩埵所
D23n8879_p0044b07║成等也。然大等法。三事合成。是實非假。現量所得
D23n8879_p0044b08║者。正執識外有法之可得也。現。謂現在非過未現
D23n8879_p0044b09║前非隱覆。現有非虚無。量。刊定義。如明鏡照物。煥
D23n8879_p0044b10║然妍醜。現即是量。妍醜煥然。量全是現。量處現處。
D23n8879_p0045a01║現時量時。不落名言行解於其間也。意謂此等諸
D23n8879_p0045a02║法。實有體相。現量所緣之實境。非比量所緣之假
D23n8879_p0045a03║境也。數論之執如此。若取金七十等意詳之。則彼
D23n8879_p0045a04║偈云。自性次第生。大我慢十六。十六內有五。從此
D23n8879_p0045a05║生五大。謂自性先生大。大。增長義。自性相增故。大
D23n8879_p0045a06║亦名覺名想名智。大次生我執。謂自性起用。觀察
D23n8879_p0045a07║於我知。我知須境故。我執亦名我慢。名五大初。十
D23n8879_p0045a08║六者。意謂慢生十六。謂五唯。五知。五作。心平等也。
D23n8879_p0045a09║十六內有五。從此生五大者。就十六內。初生五唯。
D23n8879_p0045a10║唯生五大。大生十一根。初生五唯者。一聲。二觸。三
D23n8879_p0045b01║色。四味。五香。唯。定義。定用此成五大故。從聲唯生
D23n8879_p0045b02║空大。觸唯生風大。色唯生火大。味唯生水大。香唯
D23n8879_p0045b03║生地大。聲唯生空大。空大成耳根。耳還聞聲。觸唯
D23n8879_p0045b04║生風大。風大成身根。身根還受觸。色唯生火大。火
D23n8879_p0045b05║大成眼根。眼根還見色。味唯生水大。水大成舌根。
D23n8879_p0045b06║舌根還知味。香唯生地大。地大成鼻根。鼻根不聞
D23n8879_p0045b07║地而聞香。次生五作業根者。謂口手足小大便也。
D23n8879_p0045b08║心平等根者。謂分別為心相。是相即心事。六具五
D23n8879_p0045b09║唯成。通緣諸境故是也。此所成二十三法。能成是
D23n8879_p0045b10║㝠諦。亦名自性。名勝性。以外道通力。八萬劫外。㝠
D23n8879_p0046a01║無所知曰㝠諦。未生大等。但住自位曰自性。若生
D23n8879_p0046a02║大等名勝性。用增勝故。第二十五我知。亦名神我。
D23n8879_p0046a03║以神我受用㝠性。及三德所成大等二十三法。自
D23n8879_p0046a04║性三德唯能作。不能受用。故以跛喻神我。能見不
D23n8879_p0046a05║能作故。以盲喻㝠性。能作不能見故。此二合成。能
D23n8879_p0046a06║生世間。與我受用。如跛盲各逹所在。各得分位。我
D23n8879_p0046a07║見自性時。即得解脫。令我獨存。走筆至此。不覺失
D23n8879_p0046a08║笑。㝠諦似本性。神我似主人。通極八萬。弄精䰟手
D23n8879_p0046a09║腳亦至於此。外道昧之為㝠諦。老莊迷之為自然。
D23n8879_p0046a10║周孔認之為太極。有味乎其言之也。巖頭云。不貴
D23n8879_p0046b01║子行履處。祗貴子見地真切。亦有味乎其言之也。
D23n8879_p0046b02║○二詳破非真（三）　初總破徵二別詳破三總結
D23n8879_p0046b03║破。
D23n8879_p0046b04║○初總破徵。
D23n8879_p0046b05║彼執非理。所以者何。
D23n8879_p0046b06║執。應前執我是思等之執。彼執非理者。執我是思。
D23n8879_p0046b07║執我受用。執三能變。執諸所變。執三事合成。執是
D23n8879_p0046b08║實非假。執現量所得。此等之執。彼非不是於迷情。
D23n8879_p0046b09║我謂總乖乎正理。𮈔分縷析。察入秋毫。似盡真存。
D23n8879_p0046b10║明如指掌。所以非者何耶。必有道矣。
D23n8879_p0047a01║○二別詳破（七）　初所成不實破二能所互難破
D23n8879_p0047a02║三體多周變破四各別異同破五總別合否破
D23n8879_p0047a03║六體具諸相破七能所無異破。
D23n8879_p0047a04║○初所成不實破。
D23n8879_p0047a05║大等諸法。多事成故。如軍林等。應假非實。如何可說。
D23n8879_p0047a06║現量得耶。
D23n8879_p0047a07║即因定宗。喻破所執現量之非理也。夫假境比量
D23n8879_p0047a08║所得。實境現量所得。理也。大等諸法。多事合成。理
D23n8879_p0047a09║應是假非實。其猶多人合會而成軍。一一分析至
D23n8879_p0047a10║盡。軍豈實乎。多木叢聚而為林。一一分析至盡。林
D23n8879_p0047b01║定假矣。由因定宗。即喻明法。如之何可說現量得
D23n8879_p0047b02║耶。非現由於不實。不實由於合成。顯然可見。
D23n8879_p0047b03║○二能所互難破。
D23n8879_p0047b04║又大等法。若是實有。應如本事。非三合成。薩埵等三。
D23n8879_p0047b05║即大等故。應如大等。亦三合成。轉變非常。為例亦爾。
D23n8879_p0047b06║能所互難。例破其執也。大等名所。執三合成。以為
D23n8879_p0047b07║實有。本事名能。謂非三合。即生大等。又大等法。若
D23n8879_p0047b08║是實有。牒執為因也。應如本事。非三合成。所應如
D23n8879_p0047b09║能。用能破所也。意謂若是實。應如能。如處。破處。纔
D23n8879_p0047b10║如。則是三合成者非三矣。可如耶。不可如。不可實
D23n8879_p0048a01║也。薩埵等三即大等故。牒執為因也。應如大等。亦
D23n8879_p0048a02║三合成。能應如所。用所破能也。意謂既是即。應如
D23n8879_p0048a03║所。如時。破時。纔如。則非三合成者是三矣。可如耶。
D23n8879_p0048a04║不可如。不可即也。轉變非常。為例亦爾。見例當然
D23n8879_p0048a05║也。以㝠初生覺等。轉移變易。增長非常。則𨿽執自
D23n8879_p0048a06║性是常。即大等故。應例大等。亦轉變非常也。亦可
D23n8879_p0048a07║如奘師云。彼執自性既常。應如神我。何為轉變非
D23n8879_p0048a08║常。彼執神我是常。應如㝠諦何為受用非常。故云
D23n8879_p0048a09║為例亦爾。量之。大等非三合成。以實有故。應如本
D23n8879_p0048a10║事。薩等亦三合成。即大等故。應如大等。
D23n8879_p0048b01║○三體多周變破。
D23n8879_p0048b02║又三本事。各多功能。體亦應多。能體一故。三體既徧。
D23n8879_p0048b03║一處變時。餘亦應爾。體無別故。
D23n8879_p0048b04║體多難破三事。頓變難破次第。各多功能者。彼許
D23n8879_p0048b05║三自性。一一皆有明躁昧等眾多作用也。體即自
D23n8879_p0048b06║性。亦應多者。能體一故。能即是用。用不離體。體少
D23n8879_p0048b07║用固當少。用多體自應多。體多不唯違三本事。多
D23n8879_p0048b08║則應如大等定是無常矣。能成本事。尚自難端。所
D23n8879_p0048b09║成大等。又何可定。若謂三德之體不分而徧。不成
D23n8879_p0048b10║多者。三體既徧。一處變時。餘亦應爾。徧體無別故
D23n8879_p0049a01║也。變果是頓。必乖次第之生何取於㝠初生覺。從
D23n8879_p0049a02║覺我心等耶。然而必不然也。故知非徧。
D23n8879_p0049a03║○四各別異同破。
D23n8879_p0049a04║許此三事。體相各別。如何和合共成一相。不應合時。
D23n8879_p0049a05║變為一相。與未合時。體無別故。若謂三事體異相同。
D23n8879_p0049a06║便違己宗體相是一。體應如相㝠然是一。相應如體。
D23n8879_p0049a07║顯然有三。故不應言。三合成一。
D23n8879_p0049a08║約各別異同。破三事合成之非理也。初約各別破
D23n8879_p0049a09║次約異同破。而文中一各別。二一相。三是一。四是
D23n8879_p0049a10║一。五成一。揀擇須明。各別者。嗔體別貪癡。貪體別
D23n8879_p0049b01║癡嗔。曰體各別。貪相別嗔癡。癡相別嗔貪。曰相各
D23n8879_p0049b02║別。一相。指二十三法。皆以三德而成。法法云一相
D23n8879_p0049b03║也。三是一者。三體不異三相也。四是一者。三體如
D23n8879_p0049b04║相同也。五成一者。即所成一相也。破意謂。三事可
D23n8879_p0049b05║成一相者。以三之可以渾然無乖而和合之也。今
D23n8879_p0049b06║許各別。縱欲和合。如之何其和合耶。脫救以合之
D23n8879_p0049b07║之時變為一相。未合之時。不妨各別。此亦不應。以
D23n8879_p0049b08║既合之後。與未合之時。體無別故。體既無別。猶然
D23n8879_p0049b09║各別也。豈能合成一相乎。脫又謂體異相同。而以
D23n8879_p0049b10║體異故。可名三事。相同故。可合成一者。便違己宗。
D23n8879_p0050a01║體相是一。何則己宗體相是一。豈不體應如相。然
D23n8879_p0050a02║謂相同。則體應如相者。㝠然一而同矣。體豈得異
D23n8879_p0050a03║耶。己宗體相是一。豈不相應如體。然謂體異。則相
D23n8879_p0050a04║應如體者。顯然三而異矣。相豈得同耶。㝠然是一。
D23n8879_p0050a05║應云一合成一。顯然有三。應云三合成三。故不應
D23n8879_p0050a06║言。三合成一。
D23n8879_p0050a07║○五總別合否破。
D23n8879_p0050a08║又三是別。大等是總。總別一故。應非一三。此三變時。
D23n8879_p0050a09║若不和合成一相者。應如未變。如何現見是一色等。
D23n8879_p0050a10║若三和合成一相者。應失本別相。體亦應隨失。不可
D23n8879_p0050b01║說三各有二相。一總二別。總即別故。總亦應三。如何
D23n8879_p0050b02║見一。
D23n8879_p0050b03║約總別以難破三事合成之非理也。初難能所之
D23n8879_p0050b04║難一。次難三一之難非。三難二相之難具。能所難
D23n8879_p0050b05║一者。所成大等是總。能成三事是別。彼執總別一
D23n8879_p0050b06║故。則能所渾而不分。一不成一。三不成三矣。一不
D23n8879_p0050b07║成一。所成之總相應非。三不成三。能成之別相烏
D23n8879_p0050b08║有。總別既非。合成何在。然而終不可非也。一果應
D23n8879_p0050b09║非。應如未變。無一之可見矣。如何現見和合之一
D23n8879_p0050b10║色耶。三果應非。失本別相矣。如何和合之時。而本
D23n8879_p0051a01║體之不失耶。脫執能成之三。各具總別二相。以具
D23n8879_p0051a02║總故。所成之一色自見。以具別故。能成之別相常
D23n8879_p0051a03║存。具斯二相。自當免彼俱非。不知其亦不可也。何
D23n8879_p0051a04║則總即別故。總外無別。總外無別。總亦應三。如之
D23n8879_p0051a05║現見一色而不見三耶。一不見三。總不具別矣。總
D23n8879_p0051a06║不具別。別不即總矣。是各具二相耶。非一非三之
D23n8879_p0051a07║不可。是總是別之仍乖。能成之轉計。愈見其途竆。
D23n8879_p0051a08║所執之邪宗。尤彰於理外。三事合成之非。不又昭
D23n8879_p0051a09║昭乎。
D23n8879_p0051a10║○六體具諸相破。
D23n8879_p0051b01║若謂三體。各有三相。和雜難知。故見一者。既有三相。
D23n8879_p0051b02║寧見為一。復如何知。三事有異。若彼一一皆具三相。
D23n8879_p0051b03║應一一事。能成色等。何所闕少。待三和合。體亦應各
D23n8879_p0051b04║三。以體即相故。
D23n8879_p0051b05║承前約體各三相。展轉難破三事合成之非理也。
D23n8879_p0051b06║初至故見一者。出轉計也。二至三事有異。約知見
D23n8879_p0051b07║一異難也。三至待三和合。約所具能成難也。四至
D23n8879_p0051b08║以體即相故。約相例體難也。轉計中三體。三德之
D23n8879_p0051b09║三體。三相。即體之三相。各有者。一體三相。三體各
D23n8879_p0051b10║有三相也。和雜難知故見一者。出惟見一色之故
D23n8879_p0052a01║也。計謂總即別故。總亦應三。宜見於三。而惟見乎
D23n8879_p0052a02║一者。良以三體各有三相。和融雜亂。難知其歷然
D23n8879_p0052a03║之三。故惟見於渾融總相之一色耳。破謂故見一
D23n8879_p0052a04║者。汝之見也。吾以為有一見一。理之常也。既有三
D23n8879_p0052a05║相。寧見三而為一。體各有相。汝之所知。和雜難知
D23n8879_p0052a06║亦汝之知。既曰難知。復如何知異於和雜之中耶。
D23n8879_p0052a07║所具能成者。若謂彼體。一一皆具三相。則事事能
D23n8879_p0052a08║成色等。必待三事和合而後成者。是有所闕少矣。
D23n8879_p0052a09║豈得謂彼一一皆具耶。更以相例體而難之。每體
D23n8879_p0052a10║既具三相。則每體當各三體。以體即相故。果誠如
D23n8879_p0052b01║是乎否耶。是則知見一異之難通。所具能成之有
D23n8879_p0052b02║待。體有諸相。尚未昭明。體復諸體。重增疑惑。即一
D23n8879_p0052b03║色於惟見。因展轉之迂途。推三事之合成。豈平常
D23n8879_p0052b04║之大道。
D23n8879_p0052b05║○七能所無異破。
D23n8879_p0052b06║又大等法。皆三合成。展轉相望。應無差別。是則因果
D23n8879_p0052b07║唯量。諸大諸根。差別皆不得成。若爾。一根應得一切
D23n8879_p0052b08║境。或因一境。一切根所得。世間現見。情與非情。淨穢
D23n8879_p0052b09║等物。現比量等。皆應無異。便為大失。
D23n8879_p0052b10║約能所不異。咎三事合成之非理也。初原所成無
D23n8879_p0053a01║別。次咎諸法無成。三病根境不分。四結合成之過。
D23n8879_p0053a02║又大等法。指所成。三合成。指能成。皆者。覺固三德
D23n8879_p0053a03║合成。我亦三德合成。唯大及十一根。莫非三德之
D23n8879_p0053a04║合成也。展轉相望。所必肖能。應無差別。是則因之
D23n8879_p0053a05║能成。果之所成。唯量聲觸等。空風諸大等。眼耳諸
D23n8879_p0053a06║根等。色非色。心非心。渾而莫辨。差別皆不得成矣。
D23n8879_p0053a07║若爾。則一根應得一切境。或應一境一切根所得。
D23n8879_p0053a08║情噐不分。淨穢無辨。比現無別。違世間。違現見。違
D23n8879_p0053a09║自教宗㫖。失而又失。豈小失哉。
D23n8879_p0053a10║○三總結破。
D23n8879_p0053b01║故彼所執。實法不成。但是妄情。計度為有。
D23n8879_p0053b02║總結所執非有。應上云何非有之問。向也堅持不
D23n8879_p0053b03║捨。以為理至當。法極成。不可破壞。今則現量所得
D23n8879_p0053b04║既乖。是實非假何在。三事合成而竟失。多方救援
D23n8879_p0053b05║之無能。故彼所執。實法不成。情有理無。名為徧計。
D23n8879_p0053b06║○二勝論（三）　初敘執二正破三結非。
D23n8879_p0053b07║○初敘執。
D23n8879_p0053b08║勝論所執。實等句義。多實有性。現量所得。
D23n8879_p0053b09║成劫之末。有仙名米臍。將入滅。為徒五頂者。說自
D23n8879_p0053b10║所悟六句法。最勝諸論。故名勝論。實等者。實德業
D23n8879_p0054a01║三。大有。同異。和合句也。實有九種。謂地水火風空
D23n8879_p0054a02║時方我意也。實者。德業所依。真實有體故也。德有
D23n8879_p0054a03║二十四種。謂色香味觸及數量。別性合離并彼性。
D23n8879_p0054a04║此性覺樂苦欲嗔。勤勇重性與液性。潤行法及非
D23n8879_p0054a05║法聲。二十有四如斯訂。德者。實句九種。各有所具
D23n8879_p0054a06║之功德也。如地水我三各具十四。火之與風。十一
D23n8879_p0054a07║及九。空惟有六。時方同五。而意則八種。各各所具
D23n8879_p0054a08║多寡之不同也。業有五種。謂取捨屈伸行也。業者。
D23n8879_p0054a09║業用。有動作義。如地水火風意是有動作。空方與
D23n8879_p0054a10║時我。是無動作之類是也。大有者。所有之大也。謂
D23n8879_p0054b01║實德業三。同一有故。離此三外。別有一法為體。由
D23n8879_p0054b02║此大有。有實德業故也。同異者。實德業上同異性
D23n8879_p0054b03║也。如地望地。水望水。有其同義。地望水。水望地。有
D23n8879_p0054b04║其異義。地之同異。是地非水。水之同異。是水非地。
D23n8879_p0054b05║同異𨿽是實等之上。然離實等外。又別有自體名
D23n8879_p0054b06║同異性也。亦可同即有性。由實等三。同一有故。以
D23n8879_p0054b07║同有實德業三之實體性故也。異亦有性。由離實
D23n8879_p0054b08║等三外。別有一法為體性也。前依清涼。後慿勝論。
D23n8879_p0054b09║開合無常。意義不遠。和合者。諸法和聚。如鳥飛空。
D23n8879_p0054b10║忽至樹枝。住而不去。名和合也。如斯六種。是我受
D23n8879_p0055a01║用。若能遠離。便得解脫而入𣵀槃矣。多實有性者。
D23n8879_p0055a02║此六𨿽不可盡謂為實有。多分是實及有性也。既
D23n8879_p0055a03║實有性。則非比量所得之假境矣。六句實性。現量
D23n8879_p0055a04║所得。勝論之執殆若此。又和合非現量故。可言多。
D23n8879_p0055a05║○二正破（二）　初總破徵二別詳破。
D23n8879_p0055a06║○初總破徵。
D23n8879_p0055a07║彼執非理。所以者何。
D23n8879_p0055a08║破執六句。多實有性。現量所得。為理無也。徵意執
D23n8879_p0055a09║情在彼。是而不非。破理在我。非而不是。出過不容
D23n8879_p0055a10║於毫髮。立義大闡於幽微。非理所以果何如。
D23n8879_p0055b01║○二別詳破（二）　初明諸句體非實有二明諸句
D23n8879_p0055b02║非現量得。
D23n8879_p0055b03║○初明諸句體非實有（七）　初破諸句常無常二
D23n8879_p0055b04║破實句與德句三破實句與諸句四破諸句離
D23n8879_p0055b05║識有五破所執大有句六破所執同異性七破
D23n8879_p0055b06║所執和合句。
D23n8879_p0055b07║○初破諸句常無常。
D23n8879_p0055b08║諸句義中。且常住者。若能生果。應是無常。有作用故。
D23n8879_p0055b09║如所生果。若不生果。應非離識。實有自性。如兔角等。
D23n8879_p0055b10║諸無常者。若有質礙。便有方分。應可分析。如軍林等。
D23n8879_p0056a01║非實有性。若無質礙。如心心所。應非離此有實自性。
D23n8879_p0056a02║別破諸句常無常義顯實有非理也。諸句義中至
D23n8879_p0056a03║兔角等。破常住。諸無常者至實有性。破無常。諸句
D23n8879_p0056a04║義中且常住者。牒執。若能生果。若不生果。兩關難
D23n8879_p0056a05║也。應是無常。應非離識實有自性。破常實也。有作
D23n8879_p0056a06║用故。不生果故。出無常非實之故也。如所生果。如
D23n8879_p0056a07║兔角等。出無常非實之喻也。總見生果不生之兩
D23n8879_p0056a08║關難出。有作不生之二因極成。有作定是無常。不
D23n8879_p0056a09║生斷然非實。諸句常住。實有自性者非理矣。諸無
D23n8879_p0056a10║常者。牒執。有質礙無質礙。兩關難也。便有方分。應
D23n8879_p0056b01║可分析。便無方分無可分析。出不實之故也。非實
D23n8879_p0056b02║有性。應非離此有實自性。破實有性也。如軍林等。
D23n8879_p0056b03║如心心所。喻實無有性也。亦見有礙無礙之兩關
D23n8879_p0056b04║難出。可分不分之二因極成。可分定是非真。無質
D23n8879_p0056b05║應非識外。諸句無常有實性者。理非有矣。已上取
D23n8879_p0056b06║其易解。補足本文。影畧釋之而已。若依文立量。常
D23n8879_p0056b07║與無常。皆各二量。常二量者。執常住是有法。應是
D23n8879_p0056b08║無常為宗。因云。有作用故。同喻如所生果。生果𨚫
D23n8879_p0056b09║是無常。此約能生果義破常住。次量云。執常住是
D23n8879_p0056b10║有法。應非離識實有自性為宗。因云。不生果故。同
D23n8879_p0057a01║喻如兔角等。此約不生果義明唯識。以兔角是意
D23n8879_p0057a02║識徧計所執。實無其體。然不離識。引為喻者。破離
D23n8879_p0057a03║識有實性之執也。無常二量者。執無常是有法。非
D23n8879_p0057a04║實有性為宗。因云有質礙方分可分析故。同喻如
D23n8879_p0057a05║軍林等。此約有質礙破非實。次量云。執無常者是
D23n8879_p0057a06║有法。應非離識實有自性為宗。因云。無質礙方分
D23n8879_p0057a07║可分析故同喻如心心所。此約無質礙明唯識。𨿽
D23n8879_p0057a08║前二量約於所執。次二量約於唯心。然諸句常無
D23n8879_p0057a09║常義不同。離識之外實有自性之執同也。若以因
D23n8879_p0057a10║反常住。犯異品中有。以因反離識實有自性。犯能
D23n8879_p0057b01║別不極成。後二量亦然。
D23n8879_p0057b02║○二破實句與德句。
D23n8879_p0057b03║又彼所執。地水火風。應非有礙。實句義攝。身根所觸
D23n8879_p0057b04║故。如堅濕煖動。即彼所執。堅濕煖等。應非無礙。德句
D23n8879_p0057b05║義攝。身根所觸故。如地水火風。地水火三。對青色等
D23n8879_p0057b06║俱眼所見。准此應責故知無實地水火風。與堅濕等。
D23n8879_p0057b07║各別有性。亦非眼見實地水火風。
D23n8879_p0057b08║約外所執句攝不定。更相詰破實有之非理也。初
D23n8879_p0057b09║互破。次例破。後結破。意謂彼執諸句常無常義。已
D23n8879_p0057b10║如上破。又彼所執實句所攝地等有礙。德句所攝
D23n8879_p0058a01║堅等無礙。以皆身根所觸之實境也。實句所攝地
D23n8879_p0058a02║等有礙色。德句所攝青等無礙色。以皆眼根所見
D23n8879_p0058a03║之實色也。在根則能觸能見之既實。在境則所觸
D23n8879_p0058a04║所見之逼真。實有體性。現量所得不可破矣。亦寧
D23n8879_p0058a05║知其所執之非實乎。何則因以成宗。宗由因定。有
D23n8879_p0058a06║礙地等實句所攝。及無礙堅等德句所攝之宗。既
D23n8879_p0058a07║皆以身根所觸為因。乃犯因中共不定過。則有礙
D23n8879_p0058a08║應非。而如無礙之堅濕煖動無礙應非。而如有礙
D23n8879_p0058a09║之地水火風矣。宗豈能成。例如地等實句。是眼所
D23n8879_p0058a10║見。青等德句。亦眼所見。眼見之因既𡩖。德實所攝
D23n8879_p0058b01║之句。豈能定乎。准立量責。應云。又彼所執地水火
D23n8879_p0058b02║三。應非有礙。實句義攝。眼根所見故。喻如青色等。
D23n8879_p0058b03║即彼所執諸青色等。應非無礙。德句義攝。眼根所
D23n8879_p0058b04║見故。如地水火三。如此立量。迭相推破。則地等所
D23n8879_p0058b05║攝。先無凖的。豈有實體可得。故云無實地等各別
D23n8879_p0058b06║有性。亦非眼見實地水火風。又地水火三者。以取
D23n8879_p0058b07║眼見故畧風耳。𨿽動處是風。宜若可見。然彼意以
D23n8879_p0058b08║為風非可見故也。
D23n8879_p0058b09║○三破實句與諸句。
D23n8879_p0058b10║又彼所執。實句義中。有礙常者。皆有礙故。如麄地等。
D23n8879_p0059a01║應是無常。諸句義中。色根所取。無質礙法。應皆有礙。
D23n8879_p0059a02║許色根取故。如地水火風。
D23n8879_p0059a03║破實句常法。諸句無礙非理也。實句有礙常者是
D23n8879_p0059a04║有法。應是無常宗。以皆有礙故。喻麄地等。諸句義
D23n8879_p0059a05║中色根所取無質礙法是有法。應皆有礙宗。以許
D23n8879_p0059a06║是色根取故。喻如地水火風。何則無形者或可以
D23n8879_p0059a07║暫留。有礙者未必其可久也。如所執麄地等。皆以
D23n8879_p0059a08║有形質礙之故。可壞可分。地等不能永終於地等。
D23n8879_p0059a09║應是無常。諸句義中。色根所取空堅聲等無質礙
D23n8879_p0059a10║法。果悉為無礙否耶不知應皆有礙。何者。即以汝
D23n8879_p0059b01║之所許為因。破汝所取之為礙耳。地水火風色根
D23n8879_p0059b02║取。地水火風既有礙。諸無礙法色根取。諸無礙法
D23n8879_p0059b03║豈非礙。故云如地水火風。安在乎其無礙也。然則
D23n8879_p0059b04║所執有礙之常。不得為常。無礙之法。竟成有礙。故
D23n8879_p0059b05║曰非理。又此二量。於四種因。▆犯有法自相相違。
D23n8879_p0059b06║○四破諸句離識有。
D23n8879_p0059b07║又彼所執非實德等。應非離識有別自性。非實攝故。
D23n8879_p0059b08║如石女兒。非有實等。應非離識有別自性。非有攝故。
D23n8879_p0059b09║如空華等。
D23n8879_p0059b10║此約唯識。破諸句實有之非理也。非實德等。非實
D23n8879_p0060a01║句之德等五句也。非有實等。非有句之實等五句
D23n8879_p0060a02║也。萬法唯心。全依識現。乃彼謬計諸句為識外。不
D23n8879_p0060a03║知既云非實。豈不成虚。徒有空名。如石女矣。既云
D23n8879_p0060a04║非有。自己成無。全歸妄見。如空華矣。非實如石女。
D23n8879_p0060a05║德等之兒自何生。非有如虚空。實等之華將安在。
D23n8879_p0060a06║由喻顯因。因不能生。自因定宗。宗豈成是。我故曰
D23n8879_p0060a07║應非離識別有自性也。正意因執識外別有自性。
D23n8879_p0060a08║但破離識本無。非為特顯唯識。又非業德等。非德
D23n8879_p0060a09║實等。約義皆可為言。非有實等。非實德等。破妄殊
D23n8879_p0060a10║為易顯。故獨取非實以虚其宗。非有以無其執耳。
D23n8879_p0060b01║又此段俱犯所立法不成過。然有以此節屬大有
D23n8879_p0060b02║者未盡。置之諸句者為允當耳。智者詳之。又彼執
D23n8879_p0060b03║諸句其體定異。故不相攝曰非實德等。非有實等。
D23n8879_p0060b04║○五破所執大有句。
D23n8879_p0060b05║彼所執有。應離實等。無別自性。許非無故。如實德等。
D23n8879_p0060b06║若離實等。應非有性。許異實等故。如畢竟無等。如有
D23n8879_p0060b07║非無。無別有性。如何實等。有別有性。若離有法。有別
D23n8879_p0060b08║有性。應離無法。有別無性。彼既不然。此云何爾。故彼
D23n8879_p0060b09║有性。唯妄計度。
D23n8879_p0060b10║量例縱奪。破執大有是實之非理也。初量破。次例
D23n8879_p0061a01║破。三縱奪破。四總結破。實德業三易顯。餘二稍隱。
D23n8879_p0061a02║大有更晦。觀其教五頂之量曰。大有是有法。非實
D23n8879_p0061a03║非德非業為宗。因云。有一實故。有德業故。如同異
D23n8879_p0061a04║性。因明破云。此因如能成遮實等。如是亦能成遮
D23n8879_p0061a05║有性。俱决定故。葢言若能成宗。而有法非矣。有法
D23n8879_p0061a06║且無。宗將安寄。責犯法差別相違過也。今初量用
D23n8879_p0061a07║許有自性為因。破離實等宗。喻如實德業等。豈離
D23n8879_p0061a08║實德業等別有自性。故云應離實等無別自性。次
D23n8879_p0061a09║量用許離實等為因。破非有性。喻如畢竟無等。豈
D23n8879_p0061a10║離實等更有有法。故云若離實等。應非有性。㫖全
D23n8879_p0061b01║因明。但先𮋒後覆。層疊出過之尤顯耳。若例明之。
D23n8879_p0061b02║如有非無。非無即有。非離有法。有別有性。則實德
D23n8879_p0061b03║業有法。即有自性。如何離實德等。有別有性耶。更
D23n8879_p0061b04║縱奪之。若離實等有法。有別有性。應離非實等無
D23n8879_p0061b05║法。有別無性矣。無既不爾。有云何然。亦可初量許
D23n8879_p0061b06║其有性。破其離實等。能別不極成過。犯似宗。次量
D23n8879_p0061b07║許其離實等。破其非有性。所依不成過。犯似因。
D23n8879_p0061b08║○六破所執同異性。
D23n8879_p0061b09║又彼所執實德業性。異實德業。理定不然。勿此亦非
D23n8879_p0061b10║實德業性。異實等故。如德業等。又應實等非實等攝。
D23n8879_p0062a01║異實等性故。如德業實等。地等諸性。對地等體。更相
D23n8879_p0062a02║徵詰。准此應知。如實性等。無別實等性。實等亦應無
D23n8879_p0062a03║別實性等。若離實等有實等性。應離非實等有非實
D23n8879_p0062a04║等性。彼既不爾。此云何然。故同異性。唯假施設。
D23n8879_p0062a05║總別結破同異之非實也。同異者。諸法各別曰異。
D23n8879_p0062a06║體相一類曰同。如以地望地名同。以地望水曰異
D23n8879_p0062a07║之類是也。今破同異。應云又彼同異性。而言實德
D23n8879_p0062a08║業性者。以於實德業上論同異。言實德業性。即同
D23n8879_p0062a09║異性。見同異不離實德業性。彼執異實德業。豈理
D23n8879_p0062a10║也哉。故總破云。定不然也。所以然者。彼執同異。異
D23n8879_p0062b01║實德業。則此同異。宛同大有。亦非實德業性。異實
D23n8879_p0062b02║等故。如德業等矣。豈是實等之同異性耶。如於地
D23n8879_p0062b03║水之上論同異。而執同異異於地水之性。理將安
D23n8879_p0062b04║在。故勿之。勿之者。申破似量之理定不然。非真能
D23n8879_p0062b05║立之三支也。且同異異於實等。則同異應非實等
D23n8879_p0062b06║攝。同異既非實等攝。又應實非實攝。德非德攝。業
D23n8879_p0062b07║非業攝。異實等性故。如德業實等。准此而知堅性
D23n8879_p0062b08║非堅攝。異地體故。喻如濕性。濕與煖動皆然也。地
D23n8879_p0062b09║體非地攝。異堅性故。喻如水體。水與火風皆然也。
D23n8879_p0062b10║應耶。不應耶。應之者難之。難似量之理定不然。破
D23n8879_p0063a01║非真能成立一切之三支也。如實性等外。無實等
D23n8879_p0063a02║性。則實等外。亦應無別實性等同異性。例而明之
D23n8879_p0063a03║昭然顯現。而彼定執同異異實等。離實等之外有
D23n8879_p0063a04║同異者。决無此理矣。若離實等。有實等同異性。縱
D23n8879_p0063a05║如彼執。應離非實等。有非實等同異性。奪為我奪
D23n8879_p0063a06║矣。何者。離非實等。必無非實等同異性。彼既不爾。
D23n8879_p0063a07║離實等焉得有實等同異性。此云何然。故同異性。
D23n8879_p0063a08║惟假施設。如廣百云。分別意識。於色等法。假施設
D23n8879_p0063a09║有。越諸根量。非現量得。而執之以為實者何也。已
D23n8879_p0063a10║上一章。可分六節。初總破非理。末結破非實。中間
D23n8879_p0063b01║四節。皆別破非理。以筆力高古。如大璞圓珠。恐蹈
D23n8879_p0063b02║穴鑿之𡚁。故。畧加點綴。串意於釋中。以摹寫其本
D23n8879_p0063b03║色耳。觀者細心熟玩。當自得之。
D23n8879_p0063b04║○七破所執和合句。
D23n8879_p0063b05║又彼所執和合句義。定非實有。非有實等。諸法攝故。
D23n8879_p0063b06║如畢竟無。彼許實等現量所得。以理推徴。尚非實有。
D23n8879_p0063b07║况彼自許和合句義。非現量得。而可實有。設執和合
D23n8879_p0063b08║是現量境。由前理故。亦非實有。
D23n8879_p0063b09║量况轉破和合實有之非理也。初量破。次况破。三
D23n8879_p0063b10║轉破。渾而不乖曰和。會而不隔曰合。彼執由和合
D23n8879_p0064a01║故諸法方聚。而和合體是別有。非諸法攝。故量破
D23n8879_p0064a02║云。和合定非實有。因云非有實等諸法攝故。喻如
D23n8879_p0064a03║畢竟無。良以既離諸法。和合義無。和合且無。體將
D23n8879_p0064a04║何寄。故即彼非有實等所攝之因。定其為非實有
D23n8879_p0064a05║也。况之。則彼許現量得者。以理推徴。尚非實有。况
D23n8879_p0064a06║和合是彼許非現量得者。可實有也耶。設彼轉和
D23n8879_p0064a07║合非現之執。更執為現量者。轉以前可析無礙無
D23n8879_p0064a08║常唯識之理。破今現量和合之執。亦非實有。豈獨
D23n8879_p0064a09║非現量為非實有耶。由因定宗。以况比義。現量非
D23n8879_p0064a10║現全空。和合實有安寄。我故曰理非有也。以上別
D23n8879_p0064b01║破所執實有。現量之義自含。下破能所現量。實有
D23n8879_p0064b02║之義宛具。不可因實有屬上。現量科下。而遂泥之。
D23n8879_p0064b03║又亦末可縱奪破。
D23n8879_p0064b04║○二明諸句非現量得。
D23n8879_p0064b05║然彼實等。非緣離識。實有自體。現量所得。許所知故。
D23n8879_p0064b06║如𪚴毛等。又緣實智。非緣離識。實句自體。現量智攝。
D23n8879_p0064b07║假合生故。如德智等。廣說乃至緣和合智。非緣離識。
D23n8879_p0064b08║和合自體。現量智攝。假合生故。如實智等。
D23n8879_p0064b09║量破能所皆非現量也。初量破所緣之境。次量破
D23n8879_p0064b10║能緣之智。實等者。實德業等諸句也。離識實有自
D23n8879_p0065a01║體者。彼執諸句離心識外。各有自己真實之體性
D23n8879_p0065a02║也。現量所得者。既有實體。名為實境。不假分別而
D23n8879_p0065a03║有。任運對緣而現。名現量所得也。總之執所緣六
D23n8879_p0065a04║句之境為現量。如廣百論云。彼論說有實句義是
D23n8879_p0065a05║現量境是也。破謂彼實等所緣之境。非離於識。非
D23n8879_p0065a06║實有體。非現量得。以汝自許所知故也。所知屬分
D23n8879_p0065a07║別。分別則非真譬如𪚴毛。從何而有。但是意識。非
D23n8879_p0065a08║量所緣。尚非真比。豈成現量。故廣百破現量境。則
D23n8879_p0065a09║云。理亦不然所以者何。瓶衣等物。意識於色等法。
D23n8879_p0065a10║假施設有。云何執為現量境。又緣實智等者。執能
D23n8879_p0065b01║緣之智為現量也。破謂又緣實句之智。非緣離識。
D23n8879_p0065b02║非緣實體。非現量攝。以汝自許假合而生故也。假
D23n8879_p0065b03║非真實。合豈天成。如德智等。緣諸堅濕。從意想起。
D23n8879_p0065b04║豈離籌度心。任運而緣之現量耶。故廣百論云。因
D23n8879_p0065b05║德所引實智。非現量攝。謂因青等煖等諸德所引
D23n8879_p0065b06║實智。定非見觸現量所攝等是也。至若廣之。𨿽諸
D23n8879_p0065b07║句不同。總之則能緣無別。假合而生因地既以無
D23n8879_p0065b08║殊。現量所得。果地自然俱▆。故曰廣說乃至如實
D23n8879_p0065b09║智等。問。性境現量判五識。此唯識宗。今非彼現量
D23n8879_p0065b10║何也。答。此云現量。但如鏡中無別分析。無有執心。
D23n8879_p0066a01║𨿽是識內。亦無唯識之念。彼執識外。彼指瓶衣。彼
D23n8879_p0066a02║執為實。非量所攝。豈可同年。上第二正破竟。
D23n8879_p0066a03║○三結非。
D23n8879_p0066a04║故勝論者。實等句義。亦是隨情。妄所施設。
D23n8879_p0066a05║此總結非實現量也。施設隨情。理豈能順。隨情是
D23n8879_p0066a06║妄實則何有汝曰多實有體。今則實不可得。汝曰
D23n8879_p0066a07║現量所得。今則實非現量。皆真實理也。豈虚妄之
D23n8879_p0066a08║情乎。勝論之徒。可以悟矣。數勝二法執竟。
D23n8879_p0066a09║○三自在（二）　初自在二例餘。
D23n8879_p0066a10║○初自在。
D23n8879_p0066b01║有執有一大自在天。體實徧常。能生諸法。彼執非理。
D23n8879_p0066b02║所以者何。若法能生。必非常故。諸非常者。必不徧故。
D23n8879_p0066b03║諸不徧者。非真實故。體既常徧。具諸功能。應一切處
D23n8879_p0066b04║時。頓生一切法。待欲或緣。方能生者。違一因論。或欲
D23n8879_p0066b05║及緣。亦應頓起。因常有故。
D23n8879_p0066b06║破執自在能生之法執也。初敘彼執。二總破徴。三
D23n8879_p0066b07║詳推破。四破轉救。有執。指塗灰。彼見有情。不隨欲
D23n8879_p0066b08║轉。因修欲進而偏退。果報願逹而固竆。思必有主
D23n8879_p0066b09║宰者以為物父。因執有一大自在天。體實。徧。常。能
D23n8879_p0066b10║生諸法四德。為萬物之因焉。在執之溺於情也。未
D23n8879_p0067a01║嘗不是。以理之量於執也。全體成非。而其所以非
D23n8879_p0067a02║者何也。試逆推之。且無論其能生與否。若法能生。
D23n8879_p0067a03║生則有滅。生果應是無常。有作用故。必非是常。諸
D23n8879_p0067a04║非常者。纔生即滅。無動義故。無容從此轉至餘方。
D23n8879_p0067a05║必不徧故。諸不徧者。非真實故。無為真實。必周徧
D23n8879_p0067a06║故。體實徧常。將安在哉。而况其未必能生也。何則
D23n8879_p0067a07║體既常徧。具諸功能。生一切法。吾以為常竆一切
D23n8879_p0067a08║時。徧周一切處。應於一切處時。無有前後。頓生一
D23n8879_p0067a09║切諸法。而後可以稱常徧能生也。又犯世間相違
D23n8879_p0067a10║等過矣。然而豈有此理。脫轉救云。體𨿽常徧。能生
D23n8879_p0067b01║諸法。要待眾生樂欲。或緣會方生。故無頓生之過
D23n8879_p0067b02║者。以渉三因。即非大自在天。一因能生諸法。寧不
D23n8879_p0067b03║所救非所執。而前後自相矛盾也耶。若例而破之。
D23n8879_p0067b04║或欲及緣。亦應頓起。以大自在天。因常有故。則所
D23n8879_p0067b05║救無頓生之過者。正當頓生矣。如之何其能救耶。
D23n8879_p0067b06║吾故曰彼執非理。
D23n8879_p0067b07║○二例餘。
D23n8879_p0067b08║餘執有一大梵。時。方。本際。自然。虚空。我等。常住實有。
D23n8879_p0067b09║具諸功能。生一切法。皆同此破。
D23n8879_p0067b10║例破餘執能生之法執也。初列名敘執。二指破法
D23n8879_p0068a01║同。餘執。執自在能生之餘執。即下七等也。大梵者。
D23n8879_p0068a02║圍陀論師。此云明。彼計那羅延天。臍中生大蓮華。
D23n8879_p0068a03║華上有梵天祖翁。為萬物祖。從梵天口生婆羅門。
D23n8879_p0068a04║臂生剎利。䏶生毘舎。腳生首陀。能作一切命無命
D23n8879_p0068a05║物。是故梵天名常。是𣵀槃因。詳載瑜揚二論。是亦
D23n8879_p0068a06║天能生也。時者。時散外道。以見種等。眾緣和合。有
D23n8879_p0068a07║時生果。有時不生。時有作用。或舒或卷。令枝條等。
D23n8879_p0068a08║隨其榮顇。由是决定。知實有時。時所待因。都不可
D23n8879_p0068a09║見。不見因故。所以無生。以無生故。即知無滅。無生
D23n8879_p0068a10║滅。故復言常。遂執一切物。皆從時生。是故時是常。
D23n8879_p0068b01║是一。是萬物因。是𣵀槃因。詳載廣百。是時能生也。
D23n8879_p0068b02║方。謂方論師。計實有方常相。有日合處。是方相等。
D23n8879_p0068b03║計方能生人。人生天地。滅後還入於方。故方是常。
D23n8879_p0068b04║是一。是萬物因。是𣵀槃因。亦如百論。是方能生也。
D23n8879_p0068b05║本際者。安茶論師。執本際是過去之初。世界最始。
D23n8879_p0068b06║唯有大水。時有大安茶花出。形如鷄卵。周匝金色。
D23n8879_p0068b07║時熟剖為二段。上段為天。下段為地。中生一切萬
D23n8879_p0068b08║物。如此方渾沌未分。形如鷄子。從此生天地萬物
D23n8879_p0068b09║等。具如清涼。是本際能生也。自然者。即無因論師。
D23n8879_p0068b10║彼見世間無有因緣。或時歘爾大風卒起。於一時
D23n8879_p0069a01║間。寂然止息。或時忽爾𭧂沙瀰漫。於一時間。頓即
D23n8879_p0069a02║空竭。或時鬱爾。果木敷榮。於一時間。䬃然衰顇。因
D23n8879_p0069a03║此起無因見。立無因論。計一切萬物。無因無緣。自
D23n8879_p0069a04║然生滅。故自然是常。是萬物因。是𣵀槃因。載於瑜
D23n8879_p0069a05║伽。如此方莊老之類。是自然能生也。虚空者。口力
D23n8879_p0069a06║論師。計虚空為萬物因。別有一法是實是常。是萬
D23n8879_p0069a07║物因。從空生風。風生火。火生煖。煖生水。水生凍。堅
D23n8879_p0069a08║作地。地生五穀。穀生命。命後還歸空。是故虚空是
D23n8879_p0069a09║萬物因。是𣵀槃因。載具百論。是空能生也。我者。計
D23n8879_p0069a10║我論師。謂彼計有薩埵命者。生者。養育者。數取趣
D23n8879_p0069b01║者。如是諦實常住。是故我眼能見諸色。如是於耳
D23n8879_p0069b02║鼻舌身意。應知亦爾。等者。等取宿作論師。宿作亦
D23n8879_p0069b03║不離我。彼計一切眾生受苦樂報。皆隨徃日本業
D23n8879_p0069b04║因緣。是故若有持戒精進。受身心苦。能壞本業。本
D23n8879_p0069b05║業既盡。眾苦盡滅。眾苦盡滅。即得𣵀槃。是故宿作
D23n8879_p0069b06║為一切因。廣破如𣵀槃。及清涼玄談。此我業能生
D23n8879_p0069b07║也。皆同此破者。同前比量。所執盡虚。故曰皆同。
D23n8879_p0069b08║○四聲論。
D23n8879_p0069b09║有餘偏執明論聲常。能為定量。表詮諸法。有執一切
D23n8879_p0069b10║聲皆是常。待緣顯𤼵。方有詮表。彼俱非理。所以者何。
D23n8879_p0070a01║且明論聲。許能詮故。應非常住。如所餘聲。餘聲亦應
D23n8879_p0070a02║非常。聲體如瓶衣等。待眾緣故。
D23n8879_p0070a03║破二種聲常之法執也。初偏執明論聲。次徧執一
D23n8879_p0070a04║切聲。有餘。即餘有。謂八種之外。餘有執聲者也。明
D23n8879_p0070a05║論者。謂內明。因明。聲明。工巧。以及醫方五明論也。
D23n8879_p0070a06║今偏取聲明。故曰明論聲。常者不易之謂。表揚詮
D23n8879_p0070a07║顯諸法之義。一印印定。遐方異域不能改。亘古及
D23n8879_p0070a08║今不可易。能為一定之量者。論之聲明。他不能也。
D23n8879_p0070a09║一切者。徧諸色之聲也。皆執為常者。聲性是常。不
D23n8879_p0070a10║從緣生。其體非斷。但待緣顯𤼵。方有詮表耳。若鐘
D23n8879_p0070b01║皷待[高*支]而響。金石俟扣而鳴。文義待宣吐而後顯
D23n8879_p0070b02║之類是也。執情皆是。正理俱非。請以量破。明論聲
D23n8879_p0070b03║是有法。應非常住為宗。因云。許能詮故。喻所餘聲。
D23n8879_p0070b04║夫常無所作。能作亦無。能所雙非。方為常義。許能
D23n8879_p0070b05║詮故。能必有所。既渉能所。體非常住。如所餘聲。同
D23n8879_p0070b06║是聲性。次破云。一切聲是有法。亦應非常為宗。因
D23n8879_p0070b07║云待眾緣故。聲體如瓶衣等。體既待緣。緣離則滅。
D23n8879_p0070b08║安得為常。
D23n8879_p0070b09║○五迦耶（二）　初敘執二正破。
D23n8879_p0070b10║○初敘執。
D23n8879_p0071a01║有外道執地水火風極微實常。能生麄色。所生麄色。
D23n8879_p0071a02║不越因量。𨿽是無常。而體實有。
D23n8879_p0071a03║此破四大極微。能生諸法之法執也。外道。即路迦
D23n8879_p0071a04║耶。此云順世。計一切色心等法。皆用四大極微為
D23n8879_p0071a05║因。然四大中最精靈者能有緣慮。即為心法。如色
D23n8879_p0071a06║𨿽皆大。而燈𤼵光。餘則不爾。故四大中。能有緣慮。
D23n8879_p0071a07║其必無失。顯揚第九云。由不如實知緣起故。計有
D23n8879_p0071a08║為先。有果集起。離散為先。有果壞滅。由此因緣。彼
D23n8879_p0071a09║謂從眾微性。麄物果生漸析麄物乃至極微住。是
D23n8879_p0071a10║故麄物無常。極微常住。因量者。父母微。最初極微
D23n8879_p0071b01║名父母。聚生諸色故。所生麄色名子微。子微𨿽是
D23n8879_p0071b02║無常。不越父母。故是實常。迦耶之執。大約如此。詳
D23n8879_p0071b03║載瑜伽。下於破中轉計𨿽多。不出正計。
D23n8879_p0071b04║○二正破（二）　初破因微二破果色。
D23n8879_p0071b05║○初破因微。
D23n8879_p0071b06║彼亦非理。所以者何。所執極微。若有方分。如蟻行等。
D23n8879_p0071b07║體應非實。若無方分。如心心所。應不共聚生麄果色。
D23n8879_p0071b08║既能生果。如彼所生。如何可說。極微常住。
D23n8879_p0071b09║彼執非理。總破能所之非理。所以者何。總徴非理
D23n8879_p0071b10║之所由。下別破中。先破能生極微。後破所生麄色。
D23n8879_p0072a01║今先極微也。意謂汝執極微是實是常。能生麄色。
D23n8879_p0072a02║吾以為所執極微。為有方分。無方分耶。若有方分。
D23n8879_p0072a03║如蟻之行伍。前不是後。捨後取前。既可分析。體應
D23n8879_p0072a04║非實。若無方分。如心心所。尚無有形。云何而能共
D23n8879_p0072a05║聚。生麄果色。况所生於能。能必肖所。極微既能生
D23n8879_p0072a06║色。極微如彼所生。所生既是無常。如何可說極微
D23n8879_p0072a07║常住。亦可三量。初破實。末破常。中破能生。
D23n8879_p0072a08║○二破果色（六）　初約因量破二約量德破三約
D23n8879_p0072a09║自因破四約多合破五約因果破六約體一破。
D23n8879_p0072a10║○初約因量破。
D23n8879_p0072b01║又所生果。不越因量。應如極微。不名麄色。則此果色。
D23n8879_p0072b02║應非眼等色根所取。便違自執。
D23n8879_p0072b03║破共六節。一破正計。五破轉計。今初破不越因量
D23n8879_p0072b04║之正計也。生果是麄色。因量是極微。生果不越因
D23n8879_p0072b05║量。麄色應如極微。麄色眼根取。極微非眼等色根
D23n8879_p0072b06║所取。便違汝執麄色是色根之所取矣。是則不越
D23n8879_p0072b07║因量。汝之執也。色根所取。亦汝之執。一己之二執
D23n8879_p0072b08║相違。一定之至理何在。我故曰。彼執之非理也。
D23n8879_p0072b09║○二約量德破。
D23n8879_p0072b10║若謂果色。量德合故。非麄似麄。色根所能取。所執果
D23n8879_p0073a01║色。既同因量。應如極微。無麄德合。或應極微。亦麄德
D23n8879_p0073a02║合。如麄果色。處無別故。
D23n8879_p0073a03║破量德合之轉計也。初出轉計之情。次破果濫於
D23n8879_p0073a04║因。三破因同於果。計意葢謂。前破不名麄色。違色
D23n8879_p0073a05║根取者。以但約不越因量為言耳。若但以量言。則
D23n8879_p0073a06║果色非麄。根無所取。誠如所破。今則麄德合故。果
D23n8879_p0073a07║色似麄。根所能取。又豈如所破耶。是則量德合故。
D23n8879_p0073a08║不惟因量之不越。非麄似麄。亦乃自執之無違。轉
D23n8879_p0073a09║計之意如此。破意葢謂。果色是德合。因量是極微。
D23n8879_p0073a10║果色異於因量者。果色麄德合。極微無麄德合也。
D23n8879_p0073b01║若謂量德合故。非麄似麄。則所執果色。同因量矣
D23n8879_p0073b02║既同因量。果色應如極微之因。既如極微。果色竟
D23n8879_p0073b03║無麄德之合。汝以為果可為果。吾以為果乃成因
D23n8879_p0073b04║矣。如之何。又極微之異果色者。以極微因量之時。
D23n8879_p0073b05║非德合果色之時。則極微因量之處。殊有別於德
D23n8879_p0073b06║合果色之處也。若謂量德合故。非麄似麄。則似麄
D23n8879_p0073b07║不越於非麄之際。德合無別於量合之處矣。果色
D23n8879_p0073b08║德合之地。正極微德合之地。汝以為果可為果。吾
D23n8879_p0073b09║以為因可為果矣。如之何。果同於因。果將安在。因
D23n8879_p0073b10║同於果。因又奚存。因果尚是偕亡。色根取之何所。
D23n8879_p0074a01║我故曰。彼執之非理也。
D23n8879_p0074a02║○三約自因破。
D23n8879_p0074a03║若謂果色徧在自因。因非一故。可名麄者。則此果色。
D23n8879_p0074a04║體應非一。如所在因。處各別故。既爾。此果還不成麄。
D23n8879_p0074a05║由此亦非色根所取。
D23n8879_p0074a06║破徧在自因之轉計也。破意葢謂。汝轉計量德。合
D23n8879_p0074a07║生麄色。不能成矣。若謂果色徧在自因。因非一故。
D23n8879_p0074a08║可名麄者。亦不成也。何者。麄色在果。體應是一。一
D23n8879_p0074a09║體所在。處亦成同。果色宛然是麄。色根自然可取。
D23n8879_p0074a10║今以非一之多因。可名麄色之一體。則麄色之一
D23n8879_p0074b01║體。應是非一之多因。多因在處之不同。體應如在
D23n8879_p0074b02║之各別。各別則果自是因。果色還不成麄。不成則
D23n8879_p0074b03║色非根色。色根亦何所取。因非一故可成麄。依然
D23n8879_p0074b04║因量之難越。果既無故非可取。還如前執之仍違。
D23n8879_p0074b05║我故曰。彼執之非理也。
D23n8879_p0074b06║○四約多合破。
D23n8879_p0074b07║若果多分合故成麄。多因極微。合應非細。足成根境。
D23n8879_p0074b08║何用果為。既多分成。應非實有。則汝所執。前後相違。
D23n8879_p0074b09║破果色體異於因之轉計也。初計果異於因。二難
D23n8879_p0074b10║因同於果。三破果體非實。計意葢謂。前破不越因
D23n8879_p0075a01║量。不能成麄色矣。量德合故。亦不能成麄色矣。徧
D23n8879_p0075a02║在自因。又不能成麄色矣。𨿽辨所生之果。以皆論
D23n8879_p0075a03║果於因。故悉為所破斥耳。吾以為因量固能生果。
D23n8879_p0075a04║果是因之所生。既論所生之果。自當辨果於果矣。
D23n8879_p0075a05║今夫果成麄色。非自成也。然必以合而後能成。合
D23n8879_p0075a06║成麄色。非自合也。必由分而後可合。曰奩曰底。非
D23n8879_p0075a07║多分乎。是必奩底合聚而後可以成瓶。曰腹曰項。
D23n8879_p0075a08║非多分乎。是必腹項合聚而後可以成瓶也。果之
D23n8879_p0075a09║多分合成麄色。寧可破斥。寧可不為色根之所取
D23n8879_p0075a10║耶。轉計之意如此。破意葢謂。細之與麄。因果自當
D23n8879_p0075b01║有辨。分之與合。果因恐未懸殊。果色之多分。猶極
D23n8879_p0075b02║微之多因也。多分合故成麄。多因合應非細。合故
D23n8879_p0075b03║成麄。可為色根所取之境。合應非細。豈不足成色
D23n8879_p0075b04║根所取之境乎。因不足成。故用於果。足成根境。何
D23n8879_p0075b05║用果為。汝以果異於因。吾以為因可同於果矣。如
D23n8879_p0075b06║之何。又前執所生之果。𨿽是無常。而體實有。今則
D23n8879_p0075b07║多分合成。必非實矣。前實後非。自相矛盾。又如之
D23n8879_p0075b08║何。夫因可同果。計果合成之既非。後逆於前。計果
D23n8879_p0075b09║合成之愈謬矣。我故曰。彼執之非理也。
D23n8879_p0075b10║○五約因果破。
D23n8879_p0076a01║又果與因。俱有質礙。應不同處。如二極微。若謂果因
D23n8879_p0076a02║體相受入。如沙受水。藥入鎔銅。誰許沙銅。體受水藥。
D23n8879_p0076a03║或應離變。非一非常。
D23n8879_p0076a04║破果因同處。體先受入之轉計也。初量破。二轉救。
D23n8879_p0076a05║三遮救。四縱奪。量破之意葢謂。以果望因。所生麄
D23n8879_p0076a06║色之不成。就果辨果。多分合成之有過。得無因居
D23n8879_p0076a07║果地。果地之外無因。果踞因居。因居之外無果。因
D23n8879_p0076a08║果和合。處同無二。以明所生之麄色乎。不知果稱
D23n8879_p0076a09║麄色。𨿽為有質之形。設因非極微。則無礙而踞有
D23n8879_p0076a10║形。處自當一也。因號極微。固非無形之質。脫果非
D23n8879_p0076b01║麄色。則有形而居無礙。處正應同也。今則二俱有
D23n8879_p0076b02║礙。應不同居。如二極微。處何可一。量破之意如此。
D23n8879_p0076b03║使轉救之。若謂因入果色。果受因微。果入因微。微
D23n8879_p0076b04║受果色。因果之相受也。如沙受水。如銅受藥。因果
D23n8879_p0076b05║之相入也。如水入沙。如藥入銅。因果之體。既相受
D23n8879_p0076b06║入。因果之處。法爾應同。不知法由喻顯。喻因許成。
D23n8879_p0076b07║沙不受水。銅不受藥。誰不許之。沙體受水。銅體受
D23n8879_p0076b08║藥。其誰許之。能譬之喻。既無許可之人。所喻之法
D23n8879_p0076b09║必無受入之理矣。其何能以救之哉。縱或受入。應
D23n8879_p0076b10║離變矣。或應離變。則又非常一。豈汝所執之宗耶。
D23n8879_p0077a01║良以在喻在法。未必妙齊。而入變受離。大應相類。
D23n8879_p0077a02║離之則非一。不越因量之何如。變之則非常。極微
D23n8879_p0077a03║是常之何在。展轉之不成。反覆之無救。我故曰。彼
D23n8879_p0077a04║執之非理也。
D23n8879_p0077a05║○六約體一破。
D23n8879_p0077a06║又麄色果。體若是一。得一分時。應得一切。彼此一故。
D23n8879_p0077a07║彼應如此。不許違理。許便違事。故彼所執。進退不成。
D23n8879_p0077a08║但是隨情。虚妄計度。
D23n8879_p0077a09║破果體是一之轉計也。初代出轉計。二約得立理。
D23n8879_p0077a10║三兩關難破。四結歸妄情。代出之意葢謂。以果望
D23n8879_p0077b01║因。既麄色之不成。就果論果。復合成之有過。更以
D23n8879_p0077b02║因果同處之既非。得無果體是一之為計乎。情𫝑
D23n8879_p0077b03║之所必然。倫次之所必到者也。代出之意如此。破
D23n8879_p0077b04║計之意葢謂。又麄色果。體若是一。理事皆不可也。
D23n8879_p0077b05║何者。麄色之果不齊。色果之形必異。形色之本質
D23n8879_p0077b06║亦異。彼此異故。則得一分境時。不應得一切境。所
D23n8879_p0077b07║得之此與彼異。彼得應異此之不得也。事也。麄色
D23n8879_p0077b08║之果𨿽異。色果之形固異。而形色之本體不異。彼
D23n8879_p0077b09║此一故。彼應如此。則得一分境時。自應得一切境。
D23n8879_p0077b10║所得之彼。與此一故。得彼應如得此之無二也。理
D23n8879_p0078a01║也。汝果許其一得一切得耶。果不許其一得一切
D23n8879_p0078a02║得耶。不許𨿽順於世間現見不應之事。違麄果一
D23n8879_p0078a03║體應得之理矣。許固順於一體應得之理。違於世
D23n8879_p0078a04║間不應得之事矣。進之而順理。事又相違。退之而
D23n8879_p0078a05║順事。理且不順。許不許之兩關有礙。退不退之二
D23n8879_p0078a06║義不成。非是一體。但是隨情。非真量度。但妄計度。
D23n8879_p0078a07║我故曰彼執之非理也。又一分是少分。一切是全
D23n8879_p0078a08║體。彼即全體。此即一分無論矣。更須詳麄果之體
D23n8879_p0078a09║是一。所該者廣。則一分一切。可一境。可諸境。彼此
D23n8879_p0078a10║亦然。
D23n8879_p0078b01║○二束廣從畧（二）　初總標二別釋。
D23n8879_p0078b02║○初總標。
D23n8879_p0078b03║然諸外道。品類𨿽多。所執有法。不過四種。
D23n8879_p0078b04║反博歸約。令易曉也。品非自品。由執成品。曰十一
D23n8879_p0078b05║種。十三種。九十五種。能執之人品類𨿽多。執不自
D23n8879_p0078b06║執。因法成執。多束之少。少束之又少。少至於四種。
D23n8879_p0078b07║所執之法。多數有限。以有限之四種。盡幾百之支
D23n8879_p0078b08║流。俾亡羊者不致泣岐。𡬶流者可以得源。作論之
D23n8879_p0078b09║體應如此。婆心之切為何如。
D23n8879_p0078b10║○二別釋（四）　初破執定一二破執定異三破執
D23n8879_p0079a01║雙亦四破執雙非。
D23n8879_p0079a02║○初破執定一。
D23n8879_p0079a03║一執有法與有等性。其體定一。如數論等。彼執非理。
D23n8879_p0079a04║所以者何勿一切法。即有性故。皆如有性。體無差別。
D23n8879_p0079a05║便違三德。我等體異。亦違世間諸法差別。又若色等
D23n8879_p0079a06║即色等性。色等應無青黃等異。
D23n8879_p0079a07║破有法與有等性定一。初列執標人。二以理破徴。
D23n8879_p0079a08║三以同難一。四別出過端。有法。隨指一法。有等。指
D23n8879_p0079a09║一切法也。性。體性。云有法與有等性。其體定一者。
D23n8879_p0079a10║執一法與諸法之性斷無二也。如數論執一㝠性
D23n8879_p0079b01║變多種法。法𨿽多種。原一㝠性。而不自知其非理。
D23n8879_p0079b02║何者。有等一切法。法固有差別。諸法各異體。體自
D23n8879_p0079b03║有差別。有法有等一。一切即有性。法皆如有性。體
D23n8879_p0079b04║應無差別。勿一切法。即有性故。皆如有性。體無差
D23n8879_p0079b05║別。不獨理之所難。亦復違之更多。違自教三德等
D23n8879_p0079b06║定異。而非定一。違世間諸法定差別。而非定無差
D23n8879_p0079b07║別。違眼根現量所取青黃等定異之色。而非定無
D23n8879_p0079b08║異。乃至便違身根現量所取。冷煖澀滑定異之觸。
D23n8879_p0079b09║而非定無異也。自教相違。理已難通。况世間乎。世
D23n8879_p0079b10║間又違。理更難通。况現量乎。凢執類於數論者。請
D23n8879_p0080a01║以理思。又法即是事。性即是理。事有千差。理無二
D23n8879_p0080a02║致。定一則無千差。
D23n8879_p0080a03║○二破執定異。
D23n8879_p0080a04║二執有法與有等性。其體定異。如勝論等。彼執非理。
D23n8879_p0080a05║所以者何。勿一切法。非有性故。如已滅無。體不可得。
D23n8879_p0080a06║便違實等自體非無。亦違世間現見有物。又若色等。
D23n8879_p0080a07║非色等性。應如聲等。非眼等境。
D23n8879_p0080a08║破有法與有等性其體定異。初列執標人。二以理
D23n8879_p0080a09║破徴。三以無難異。四別釋相違。五重指過端。定異。
D23n8879_p0080a10║謂色等諸法非色等性。如勝論實句為德業所依。
D23n8879_p0080b01║德業異於實句。實等為大有所依。大有異於實等。
D23n8879_p0080b02║而不自知其非理也。何者。法不自立因性而有。體
D23n8879_p0080b03║不自存。由法而得。有法有性異。一切非有性。非性
D23n8879_p0080b04║如滅無。其體不可得。勿一切法。非有性故。如已滅
D23n8879_p0080b05║無。體不可得。不獨理之難通。亦復違有多種。體不
D23n8879_p0080b06║可得。便違自教。實句等自體可得。如已滅無。亦違
D23n8879_p0080b07║世間現見有物。而非一切滅無。設更剖析。又犯現
D23n8879_p0080b08║量相違。何者。眼耳至身。現量之根。色聲至觸。現量
D23n8879_p0080b09║之境。又若聲等非聲等性。應不相關。應如聲等非
D23n8879_p0080b10║眼等境。無所緣義。豈不違眼等現量了知是色之
D23n8879_p0081a01║過乎。一謬已自難通。三違更從何釋。勝論之徒。請
D23n8879_p0081a02║以理勝。
D23n8879_p0081a03║○三破執雙亦。
D23n8879_p0081a04║三執有法與有等性。亦一亦異。如無慚等。彼執非理。
D23n8879_p0081a05║所以者何。一異同前。一異過故。二相相違。體應別故。
D23n8879_p0081a06║一異體同。俱不成故。勿一切法。皆同一體。或應一異。
D23n8879_p0081a07║是假非實。而執為實。理定不成。
D23n8879_p0081a08║破有法與有等性亦一亦異。初列執標人。二以理
D23n8879_p0081a09║破徴。三非理之故。四以別難同。五實假成非。夫所
D23n8879_p0081a10║執之法。有等有性之不離。能執之情。有等有性之
D23n8879_p0081b01║各別。數論執一。殊非勝論之情。勝論執異。不具數
D23n8879_p0081b02║論之執。執有法與有等性。亦一亦異。如無慚者。併
D23n8879_p0081b03║數勝之執而一之者也。歷覽形對。雙存似進於數
D23n8879_p0081b04║勝之偏。循鞠推竆。亦執深乖乎中正之理。所以然
D23n8879_p0081b05║者。過同前故。相乖違故。不能成故等也。同前者。一
D23n8879_p0081b06║同數過。異同勝過。併二過於雙亦之中也。乖違者。
D23n8879_p0081b07║異乖於一。一乖於異。雙亦之不可亦也。不能成者。
D23n8879_p0081b08║亦異。一即異。亦一。異即一。即異。一同異。即一。異同
D23n8879_p0081b09║一。同一異不成。同異一豈得。一異俱不成。亦亦從
D23n8879_p0081b10║何得。一異本不同。而以雙亦之故。強使之同。則一
D23n8879_p0082a01║切差別之法。皆可使之同矣。勿一切法。皆同一體。
D23n8879_p0082a02║無是理也。或應一異之名。但是假立。一法二相。互
D23n8879_p0082a03║相形對。而乃執以為真。是實空華之濃淡。爭鏡影
D23n8879_p0082a04║之妍[強-弓+女]矣。理豈能成。無慚之流。幸成以理。
D23n8879_p0082a05║○四破執雙非。
D23n8879_p0082a06║四執有法與有等性非一非異。如邪命等。彼執非理。
D23n8879_p0082a07║所以者何。非一異執。同異一故。非一異言。為遮為表。
D23n8879_p0082a08║若唯是表。應不雙非。若但是遮。應無所執。亦遮亦表。
D23n8879_p0082a09║應互相違。非表非遮。應成戲論。又非一異。違世共知。
D23n8879_p0082a10║有一異物。亦違自宗。色等有法。决定實有。是故彼言。
D23n8879_p0082b01║唯矯避過。諸有智者。勿謬許之。
D23n8879_p0082b02║破有法與有等性雙非。初列執標人。二以理破徴。
D23n8879_p0082b03║三指執同前。四遮表難破。五出其相違。六結責誡
D23n8879_p0082b04║人。夫執由情起。情以待生。一與異待。異生於一。單
D23n8879_p0082b05║與複對。複起乎單。雙亦之複纔生。雙非之執待起。
D23n8879_p0082b06║彼存我冺。情𫝑自然。有執諸法。與有等性。非一非
D23n8879_p0082b07║異。如邪命等者。併無慚之雙存。而雙冺之者也。以
D23n8879_p0082b08║冺望存。似掃蕩者。空清於著迹。由冺察冺。知莾蕩
D23n8879_p0082b09║者。過重於無慚。而不自知其非理也。所以然者。執
D23n8879_p0082b10║同前故。乖遮表故。違世教故等也。同前者。非一同
D23n8879_p0083a01║於勝論。勝論執異。是非一也。非異同於數論。數論
D23n8879_p0083a02║執一。是非異也。反形二過於雙非之中也。乖遮表
D23n8879_p0083a03║者。遮之為言覆也。表之為言顯也。雙非一句。義含
D23n8879_p0083a04║於二言。遮表二言。理該乎四句。非一異言。為是遮
D23n8879_p0083a05║覆之言耶。為是表顯之言耶。若偏是表。不應雙非。
D23n8879_p0083a06║初句乖矣。若但是遮。應無所執。次句乖矣。亦遮亦
D23n8879_p0083a07║表。應互相違。三句乖矣。非表非遮。應成戲論。四句
D23n8879_p0083a08║乖矣。四句乖而遮表逆。雙非果何義耶。出相違者。
D23n8879_p0083a09║非一異言。違世間共知有一異物。亦違自教色等
D23n8879_p0083a10║有法决定實有。而非雙非之不可得也。同前執。乖
D23n8879_p0083b01║遮表。己自難為。違世間。違自教。又將何若。是故彼
D23n8879_p0083b02║言。唯矯強遮避其過失而已。豈真有實理之可詳
D23n8879_p0083b03║哉諸有智者。磨吹毛於既用。拂古鏡於維新。務深
D23n8879_p0083b04║闢之而使之自屈。勿謬許之而俾之得伸也。有志
D23n8879_p0083b05║於正人心者。勉旃斯行。以上四句。外道所依。百非
D23n8879_p0083b06║所出。四句既遣。百非自絕。種種外道。失所依矣。攝
D23n8879_p0083b07║廣歸畧。良有以也。上破外道離心法執一科竟。
D23n8879_p0083b08║○二餘乘（二）　初總徴破二別詳破。
D23n8879_p0083b09║○初總徴破。
D23n8879_p0083b10║餘乘所執。離識實有色等諸法。如何非有。彼所執色。
D23n8879_p0084a01║不相應行。及諸無為。理非有故。
D23n8879_p0084a02║破餘乘法執非有之總問答也。如何非有者。前云
D23n8879_p0084a03║外道餘乘。所執外法。理非有故。外道非有。理如上
D23n8879_p0084a04║聞。餘乘非有。非有如何。答中。彼所執色。不相應行。
D23n8879_p0084a05║及諸無為者。通指所執之法。理非有故。總破所執
D23n8879_p0084a06║之法也。但無為。止虚空。擇滅。非擇滅心王。止第六
D23n8879_p0084a07║意識。心所。止四十六。除邪見。無癡。失念。散亂。不正
D23n8879_p0084a08║知。以徧行五。別境五。名大地十。以善十一。去無癡。
D23n8879_p0084a09║名大善地十。以根本六。名大煩𢚰地六。而但存癡。
D23n8879_p0084a10║足之以放逸。懈怠。不信。惽沉。掉舉而成六。小隨名
D23n8879_p0084b01║煩𢚰地。數仍大乘。不定。名不定地。增貪嗔慢疑為
D23n8879_p0084b02║八。不相應。存得。非得。同分。命根。無心定。滅盡定。無
D23n8879_p0084b03║想報。生。住。異。無常。名句文之十四。共七十五法。經
D23n8879_p0084b04║部。計能成極微是實。所成根等是假。薩婆多。計能
D23n8879_p0084b05║所皆實。而於大乘百數之有缺者。以大小之教理
D23n8879_p0084b06║不同。則多寡之名言有辨耳。此等俱非有者理也。
D23n8879_p0084b07║豈強使之非耶。下當詳辨。又不標心者。以非餘乘
D23n8879_p0084b08║所執故也。
D23n8879_p0084b09║○二別詳破（三）　初破諸色法二破不相應三破
D23n8879_p0084b10║諸無為。
D23n8879_p0085a01║○初破諸色法（二）　初明對無對二明表無表。
D23n8879_p0085a02║○初明對無對（二）　初總列二別釋。
D23n8879_p0085a03║○初總列。
D23n8879_p0085a04║且所執色。總有二種。一者有對。極微所成。二者無對。
D23n8879_p0085a05║非極微成。
D23n8879_p0085a06║列色名數。便破斥之次第也。總有二種。舉所成大
D23n8879_p0085a07║數。有對無對。列所成色名。極微所成非極微成。出
D23n8879_p0085a08║能成之不同也。更細分之。有對有二。無對有五。二。
D23n8879_p0085a09║可見有對。不可見有對。可見有對。謂色塵及能造
D23n8879_p0085a10║四大。不可見有對。勝義根及聲香味觸。五。謂極畧。
D23n8879_p0085b01║極逈。受所引。徧計。定果是也。極畧者。以假想觀。分
D23n8879_p0085b02║析根塵之色。至極微位故。極逈者。亦以假想觀。分
D23n8879_p0085b03║析空間光影等色。至極微位故。受所引者。謂於受
D23n8879_p0085b04║戒師處。精誠之至。引起思心種子。𤼵起防犯功能
D23n8879_p0085b05║現行之色故。徧計者。謂意識周徧計度種種色法。
D23n8879_p0085b06║以為實有故。定果者。定中現諸境界。如水觀成而
D23n8879_p0085b07║水現之類故。又有對色。從色種生。無對色。從心種
D23n8879_p0085b08║生。總之是法處所攝一色。可分為影像無表定果
D23n8879_p0085b09║三門。影。流類義。像。相似義。謂此所變相分。不惟是
D23n8879_p0085b10║本質之流類。亦似本質故也。極畧極逈。唯有觀心
D23n8879_p0086a01║影像。都無實體。散位獨頭意識。緣五根五塵水月
D23n8879_p0086a02║鏡像。當情變起相分。乃是徧計。亦影像攝。以是水
D23n8879_p0086a03║鏡為緣。意識妄計有月有像。並非眼識之境。又徧
D23n8879_p0086a04║計是妄心。極畧極逈是觀心故。總攝於影像。受所
D23n8879_p0086a05║引色。是無表門攝。以依思願善惡分限。假立無表
D23n8879_p0086a06║門。謂不可表示故也。如以受戒律儀之有表。熏成
D23n8879_p0086a07║善無表。殺生不律儀之有表。熏成不善無表。禮佛
D23n8879_p0086a08║毆罵等處中之有表。熏成善惡無表也。問。定果何
D23n8879_p0086a09║謂無對。答。集論云。三義名有對。一種類。謂諸法互
D23n8879_p0086a10║為能礙。互為所礙。二積集。謂極微以上。三不修治。
D23n8879_p0086b01║謂非三摩地自在轉色。今定果是三摩自在轉色。
D23n8879_p0086b02║三義皆反。故云無對。
D23n8879_p0086b03║○二別釋（二）　初有對二無對。
D23n8879_p0086b04║○初有對（二）　初明色非實有二顯色唯識變。
D23n8879_p0086b05║○初明色非實有（二）　初明能成極微不實二結
D23n8879_p0086b06║所成果色非有。
D23n8879_p0086b07║○初明能成極微不實（二）　初畧明二廣顯。
D23n8879_p0086b08║○初畧明。
D23n8879_p0086b09║彼有對色。定非實有。能成極微。非實有故。
D23n8879_p0086b10║畧破有對之非實也。初二句斷非實。次二句出非
D23n8879_p0087a01║實故。以能所固自有分。厥體應無有二。能成極微
D23n8879_p0087a02║不實。所成有對豈真。故斷非實也。
D23n8879_p0087a03║○二廣顯（六）　初約質礙破能成不實二約方分
D23n8879_p0087a04║破能成不實三約現處决能成方分四約見觸
D23n8879_p0087a05║定能成方分五約住處决能成方分六約果色
D23n8879_p0087a06║决能成方分。
D23n8879_p0087a07║○初約質礙破能成不實。
D23n8879_p0087a08║謂諸極微。若有質礙。應如瓶等。是假非實。若無質礙。
D23n8879_p0087a09║應如非色。如何可集。成瓶衣等。
D23n8879_p0087a10║後四句。斷極微有質礙。首四句。判質礙之為假。意
D23n8879_p0087b01║謂所成不實。以能成不實之故。能成不實者。以能
D23n8879_p0087b02║成有質礙耳。極微既有質礙。質礙必是虚假。故不
D23n8879_p0087b03║實也。
D23n8879_p0087b04║○二約方分破能成不實。
D23n8879_p0087b05║又諸極微。若有方分。必可分析。便非實有。若無方分。
D23n8879_p0087b06║則如非色。云何和合。承光𤼵影。
D23n8879_p0087b07║後四句。决極微有方分。首四句。判方分是虚假。方。
D23n8879_p0087b08║謂方隅。分。謂分位。不落界限。體莫得而捫摩者名
D23n8879_p0087b09║實。方位昭然。形可得而剖析者名假。今所成不實。
D23n8879_p0087b10║以能成不實能成不實者。以能成有方分耳。極微
D23n8879_p0088a01║既有方分。方分必可分析。故不實也。和合者。空間
D23n8879_p0088a02║極微。紛飛渾會名和合。非以合成麄色之果名和
D23n8879_p0088a03║合也。承光𤼵影者。和合承光。顯現於光。名𤼵影也。
D23n8879_p0088a04║不曰形者。極微𨿽是有對。以極微故。非眼識所取
D23n8879_p0088a05║之境。許其和合。於隙光中。必有影𤼵。影即彼質。映
D23n8879_p0088a06║光始現。名之為影。非以影為影也。意欲以難取之
D23n8879_p0088a07║極微。顯之於可見之光影。即便以可見之光影。指
D23n8879_p0088a08║出極微之方分耳。故曰若無方分。則如非色。云何
D23n8879_p0088a09║和合承光𤼵影。正顯和合承光能𤼵影者。是方分
D23n8879_p0088a10║也。是則極微渾合處。便名和合。和合映現時。便名
D23n8879_p0088b01║𤼵影。光中之影合和合和合之物全光影也。
D23n8879_p0088b02║○三約現處决能成方分。
D23n8879_p0088b03║日輪纔舉。照柱等時。東西兩邊。光影各現。承光𤼵影
D23n8879_p0088b04║處既不同。所執極微。定有方分。
D23n8879_p0088b05║承上。前言極微有方分故能承光𤼵影。此言承光
D23n8879_p0088b06║𤼵影故。定極微有方分也。何則日輪纔舉照於柱
D23n8879_p0088b07║壁等時。孔隙之中。極微光影。兩邊各現夫各現則
D23n8879_p0088b08║處不同矣。承光𤼵影。處既不同。所執極微。豈不定
D23n8879_p0088b09║有方分。然則自東西以觀光影。方分已顯於兩邉
D23n8879_p0088b10║由各現以見極微。界畔莫知其數量。微微所在之
D23n8879_p0089a01║方。各各齊限之分。何其歷然而可定也。故廣百論
D23n8879_p0089a02║頌云。微若有東方。必有東方分。極微若有分。如何
D23n8879_p0089a03║是極微。論曰。是諸極微。既有質礙。日輪纔舉。舒光
D23n8879_p0089a04║觸時。東西兩邊。光影各現。逐日光移。隨光影轉。承
D23n8879_p0089a05║光𤼵影。處既不同。故知極微。定有方分。既有方分。
D23n8879_p0089a06║便失極微。如是極微。即可分析。應如麄物。非實非
D23n8879_p0089a07║常。違汝論宗。極微無方分。常住實有。造世間萬物。
D23n8879_p0089a08║○四約見觸定能成方分。
D23n8879_p0089a09║又若見觸壁等物時。唯得此邊。不得彼分。既和合物。
D23n8879_p0089a10║即諸極微。故此極微。必有方分。
D23n8879_p0089b01║承上豈獨光影現處。可定方分。又若見光影觸處。
D23n8879_p0089b02║亦可定方分也。何則光影觸此。則不在彼。光影觸
D23n8879_p0089b03║彼。則不得此。彼此光影。即和合物。此和合物。即諸
D23n8879_p0089b04║極微。既和合物。即諸極微。彼此豈非極微之方分
D23n8879_p0089b05║乎。故此極微。必有方分。以上方分三節。論意若謂。
D23n8879_p0089b06║因此顯彼。猶渉於揣摩。即物而真。始名為卓見。苐
D23n8879_p0089b07║法之必難於指陳者不容不為之旁[高*支]。猶可以形
D23n8879_p0089b08║容者。何得不為之直指。極微之為物也。固難指陳
D23n8879_p0089b09║於大明之下。猶可形容於隙光之中。使彼親見光
D23n8879_p0089b10║影之方分。則必了然極微之可分。既默識能成之
D23n8879_p0090a01║不真。尚可所成之有實耶。此論主一片婆心殆若
D23n8879_p0090a02║此。乃昧者竟以果色釋之。是藉果知因。由此顯彼
D23n8879_p0090a03║意也。縱若所見。何不似前。若無質礙。云何和集成
D23n8879_p0090a04║瓶衣等。若無方分。云何和合成物色等。何其簡易
D23n8879_p0090a05║何其明白乃弄光捕影耶。得無以實色明方分。反
D23n8879_p0090a06║覺難明。以光影明方分。反似易明。故捨實色之方
D23n8879_p0090a07║分。而取實色之影。以明實色之方分乎。是猶以人
D23n8879_p0090a08║面辨妍醜。反覺難辨。以面影辨妍醜。反似易辨。必
D23n8879_p0090a09║捨人面之妍醜。而取人面之影。以辨人面之妍醜
D23n8879_p0090a10║矣。有是理乎。智者詳之。
D23n8879_p0090b01║○五約住處决能成方分。
D23n8879_p0090b02║又諸極微。隨所住處。必有上下四方差別。不爾。便無
D23n8879_p0090b03║共和集義。或相渉入。應不成麄。由此極微。定有方分。
D23n8879_p0090b04║文有三段。初順顯有方分。次反顯有方分。三結斷
D23n8879_p0090b05║有方分。此亦的指極微方分。但不在光中顯耳。若
D23n8879_p0090b06║以光臨所住。上下四方皆光影矣。由此極微。定有
D23n8879_p0090b07║方分。問。前既光中的指方分。今於住處。又指方分。
D23n8879_p0090b08║何也。曰。承光𤼵影。偶見於一隙。隨所住處。實徧乎
D23n8879_p0090b09║十虚。以一隙光影見十虚。十虚皆一隙之光影。以
D23n8879_p0090b10║十虚住處見光影。光影盡十虚之住處。狹以形𡩖。
D23n8879_p0091a01║𡩖自可明。𡩖以望狹。狹應非局。隨所住處於光影
D23n8879_p0091a02║之後。良有以也。佛性論云。為當一塵中有六方不。
D23n8879_p0091a03║若有六方。即成六分。若無六方。非謂為色。既有六
D23n8879_p0091a04║方。即可分析。若有方無分。是則六塵共入一塵。無
D23n8879_p0091a05║量諸塵。並應如是。則無成大義是也。
D23n8879_p0091a06║○六約果色决能成方分。
D23n8879_p0091a07║執有對色。即諸極微。若無方分。應無障隔。若爾。便非
D23n8879_p0091a08║障礙有對。是故汝等所執極微。必有方分。
D23n8879_p0091a09║文有四轉。初二句牒彼所執。次二句斷彼所即。後
D23n8879_p0091a10║二句難彼所執。末三句結定所執。即諸極微。極微
D23n8879_p0091b01║外無有對也。若無方分。應無障隔。極微無方分。極
D23n8879_p0091b02║微無障隔也。若爾。便非障礙有對者。見有對之不
D23n8879_p0091b03║成也。是故汝等所執極微。必有方分者。言即所執
D23n8879_p0091b04║有對。辨所執極微。以所執極微。决所執有對。有對
D23n8879_p0091b05║既其障礙。極微必有方分。問。隨所住處後。又約果
D23n8879_p0091b06║明方分何也。曰。文必有義。義必有意。意管乎義。義
D23n8879_p0091b07║貫乎文。有對不實之文。全在能成極微不實。能成
D23n8879_p0091b08║不實之義。全在質礙方分可分。質礙已如上明。方
D23n8879_p0091b09║分自茲而止。方分五段。前四皆約因明方分。第六
D23n8879_p0091b10║但約果顯極微。正見全因作果。極微能成乎有對。
D23n8879_p0092a01║全果是因。有對不外於極微。極微無方分。有對之
D23n8879_p0092a02║障礙不成。極微無障隔。有對之方分何有。故曰執
D23n8879_p0092a03║有對色即諸極微。又曰。所執極微。必有方分。先因
D23n8879_p0092a04║後果。果色愈明。後果於因。因色更顯。始畧明於質
D23n8879_p0092a05║礙。後詳顯於分方。方分可以詳質礙。質礙可以總
D23n8879_p0092a06║方分。故曰。若無方分。應無障隔。見方分質礙之不
D23n8879_p0092a07║離也。又曰。若爾便非障礙有對。見方分不離於質
D23n8879_p0092a08║礙。質礙方分之因。不離有對之果也。文中義。義中
D23n8879_p0092a09║意。後先次第。豈徒然哉。細玩自顯。
D23n8879_p0092a10║○二結所成果色非有。
D23n8879_p0092b01║有方分故便可分析。定非實有。故有對色。實有不成。
D23n8879_p0092b02║初三句結能成不實。後二句結所成不實。𨿽有能
D23n8879_p0092b03║所之分。不無偏重之別。求所成不實。偏重於能。能
D23n8879_p0092b04║成不實。而所後可以不實也。結能成不實。偏重於
D23n8879_p0092b05║所。所成不實。而能始可言不實也。重能重所。固自
D23n8879_p0092b06║應分。為所而能。總之歸結於所。問。上辨能成。實質
D23n8879_p0092b07║礙足矣。何更以方分為。曰據實二可兼該。約義不
D23n8879_p0092b08║無有辨。質以形言。礙者形之障隔。方以處言。分者
D23n8879_p0092b09║處之齊限。總是極微之體有形隔曰質礙。質礙所
D23n8879_p0092b10║在之齊限曰方分。論主欲實所成者。徹見於能成。
D23n8879_p0093a01║故重重披析。空彼膠粘耳。問。析極微七分成鄰虚。
D23n8879_p0093a02║七鄰虚成一透金塵。七透金成一透水塵。七透水
D23n8879_p0093a03║成一兔毛塵。七兔毛成一羊毛塵。七羊毛成一牛
D23n8879_p0093a04║毛塵。七牛毛成一隙中遊塵。則一遊塵者。屈指當
D23n8879_p0093a05║是八十二萬三千五百四十三極微矣。麄細大小。
D23n8879_p0093a06║何可同年。今指遊塵為鄰虚。固不勝錯。前引廣百
D23n8879_p0093a07║佛性。實今極微之觧。豈其然乎。答。細玩和合和合
D23n8879_p0093a08║物。豈不極微而遊塵。細玩隙中承光影。豈不遊塵
D23n8879_p0093a09║而極微。良以麄如遊塵。尚自鼓舞於光中。細若極
D23n8879_p0093a10║微。豈不飄揚於隙內。特以會聚中。即而可指。知是
D23n8879_p0093b01║遊塵。㝠渾之餘。渺而難見。非無極微。極與遊。俱於
D23n8879_p0093b02║隙中。指隙中光影。顯極微方分。正遊塵渾處也。則
D23n8879_p0093b03║極微鼓舞於中。㝠渾而渺然者。何可限量也耶。智
D23n8879_p0093b04║者請詳。
D23n8879_p0093b05║○二顯色唯識變（二）　初徴二釋。
D23n8879_p0093b06║○初徴。
D23n8879_p0093b07║五識豈無所依緣色。
D23n8879_p0093b08║承上設為問難。以起下文也。所依緣色。承上有對。
D23n8879_p0093b09║豈無所依緣色。承上破有對。起下文者。起下正顯
D23n8879_p0093b10║識變依緣。起破餘乘所執依緣等。良以由上望下。
D23n8879_p0094a01║餘乘所執依緣。盡含有對之中。自下望上。餘乘所
D23n8879_p0094a02║執有對不出依緣之內。依者。所依之根。識必依根
D23n8879_p0094a03║而𤼵。緣者。所緣之境。識必由境而生。今破有對。乃
D23n8879_p0094a04║難豈無所依緣色者。意顯有唯識依緣。破無餘執
D23n8879_p0094a05║依緣。顯有以執破始顯。破執以有顯破成。下一章。
D23n8879_p0094a06║大分七節。總之是破心外之有對非真。內識之依
D23n8879_p0094a07║緣定有。熟玩通章。其㫖自現。
D23n8879_p0094a08║○二釋（七）　初正顯唯識所變依緣。二縱破餘乘
D23n8879_p0094a09║執所緣緣。三况破餘乘執所緣緣。四結出唯識
D23n8879_p0094a10║正所緣緣。五重詳變相𮋒破異執。六復明極微
D23n8879_p0094b01║通逹異執。七總結有對是識非微。
D23n8879_p0094b02║○初正顯唯識所變依緣。
D23n8879_p0094b03║𨿽非無色而是識變。謂識生時。內因緣力。變似眼等
D23n8879_p0094b04║色等相現。即以此相為所依緣。然眼等根。非現量得。
D23n8879_p0094b05║以能𤼵識。比知是有。此但功能。非外所造。外有對色。
D23n8879_p0094b06║理既不成。故應但是內識變現。𤼵眼等識。名眼等根。
D23n8879_p0094b07║此為所依。生眼等識。此眼等識。外所緣緣。理非有故
D23n8879_p0094b08║决定應許自識所變為所緣緣。
D23n8879_p0094b09║答文分三。初總明依緣。二別明所依。三別明緣緣。
D23n8879_p0094b10║總明依緣者。以問五識豈無依緣色。故總答云。𨿽
D23n8879_p0095a01║非無色而是識變為所依緣耳。詞總而義貫。取先
D23n8879_p0095a02║識其總而後別可明也。𨿽非無色者。有所依緣也
D23n8879_p0095a03║而是識變者。本識變現。非心外別有極微所成之
D23n8879_p0095a04║色為依緣也。謂諸識生時。由本識自證內。種子因
D23n8879_p0095a05║緣。能生現力。變似眼等五根。似色等五塵相現。眼
D23n8879_p0095a06║等五識。即以所變根相為所依。託所變五塵本質。
D23n8879_p0095a07║變起五塵相分為所緣也。別明所依者。意以根塵
D23n8879_p0095a08║同是識變。五塵現量。五根必亦現量得矣。故云然
D23n8879_p0095a09║眼等根。非現量得。既非現量。以何所以。得知有根。
D23n8879_p0095a10║以五勝義。有能𤼵五識之功用。比知有體。如由芽
D23n8879_p0095b01║𤼵。比知有根。然則此但以𤼵識之功能名根。非心
D23n8879_p0095b02║外大種所造之色名根也。外有對色。理既不成。故
D23n8879_p0095b03║應但是內識變現功能。𤼵眼等識。名眼等根。此根
D23n8879_p0095b04║為所依。生眼等識。以依望緣。不同如此。別明緣緣
D23n8879_p0095b05║者。意以五識所依之根。既以別明而不濫。五識所
D23n8879_p0095b06║緣之境。豈不別明而更明耶。故云此眼等識。於本
D23n8879_p0095b07║質境。能緣緣不著。名踈所緣緣。乖於唯心。名之為
D23n8879_p0095b08║外。理非有故。故曰五識不得本質。决定應許自眼
D23n8879_p0095b09║識等。託本質變色等相分為所緣緣也。以緣望依。
D23n8879_p0095b10║不同又如此。故皆別明也。
D23n8879_p0096a01║○二縱破餘乘執所緣緣（四）　初縱破能生為所
D23n8879_p0096a02║緣緣二縱破和合為所緣緣三縱破極微為所
D23n8879_p0096a03║緣緣四縱破和集為所緣緣。
D23n8879_p0096a04║○初縱破能生為所緣緣。
D23n8879_p0096a05║謂能引生似自識者。汝執彼是此所緣緣。非但能生。
D23n8879_p0096a06║勿因緣等。亦名此識所緣緣故。
D23n8879_p0096a07║初二句牒執。下皆破執。者字指有法。能引生。有法
D23n8879_p0096a08║有牽引生識之功能也。似自識者。似已相識。因緣
D23n8879_p0096a09║指種子。等者。等增上無間二緣。三緣皆有能生。但
D23n8879_p0096a10║非此識之境耳。汝指正量師。此。指似自識。代計意
D23n8879_p0096b01║云。五識豈無所依緣色。謂以能引生似自識者。汝
D23n8879_p0096b02║執彼是此所緣緣耳。寧知所緣緣者。謂能緣識。𭘧
D23n8879_p0096b03║彼相起。及有實體。令能緣識。托彼而生。能所雙具。
D23n8879_p0096b04║非但能生已也。如但能生。勿因緣等。有能生義。亦
D23n8879_p0096b05║名此識所緣緣耶。三緣不可以為緣緣。能引生者。
D23n8879_p0096b06║且無論能生何如。縱能生。無識𭘧彼相起之所緣
D23n8879_p0096b07║闕一支矣。豈可以為所緣緣耶。
D23n8879_p0096b08║○二縱破和合為所緣緣。
D23n8879_p0096b09║眼等五識。了色等時。但緣和合。似彼相故。非和合相。
D23n8879_p0096b10║異諸極微。有實自體。分析彼時。似彼相識。定不生故
D23n8879_p0097a01║彼和合相。既非實有。故不可說是五識緣。勿第二月
D23n8879_p0097a02║等。能生五識故。
D23n8879_p0097a03║初四句牒執。此下難破。執中似彼相者。識似和合
D23n8879_p0097a04║之相。是但緣之故也。以眼緣色至身緣觸。但了和
D23n8879_p0097a05║合之五塵。不了能成之極微。能了似和合之所了
D23n8879_p0097a06║故也。破中非和合相至不生故。出無實體之故。彼
D23n8879_p0097a07║和合相至五識緣。出不可為之故。末二句。喻顯和
D23n8879_p0097a08║合必不可以為緣也。經部執意謂。五識豈無所依
D23n8879_p0097a09║緣色。謂以眼等五識。了色等時。但緣和合。似彼相
D23n8879_p0097a10║故。為所緣緣耳。寧知實有自體者。乃可為生識之
D23n8879_p0097b01║緣。所執和合相。非離極微。有實自體。以分析彼時。
D23n8879_p0097b02║似彼相識。定不生故。然則彼和合既非實有。故不
D23n8879_p0097b03║可說是五識緣。如第二月。揑目所成亦無實體。不
D23n8879_p0097b04║可為緣。和合可以為緣。勿第二月。能生五識故。是
D23n8879_p0097b05║則和合之相。縱可以為所緣。必不可以為緣。豈可
D23n8879_p0097b06║以為所緣緣耶。
D23n8879_p0097b07║○三縱破極微為所緣緣。
D23n8879_p0097b08║非諸極微。共和合位。可與五識各作所緣。此識上無
D23n8879_p0097b09║極微相故。非諸極微。有和合相。不和合時。無此相故。
D23n8879_p0097b10║非和合位。與不合時。此諸極微。體相有異。故和合位。
D23n8879_p0098a01║如不合時。色等極微。非五識境。
D23n8879_p0098a02║此破和合位極微也。文有四節。初至無極微相故。
D23n8879_p0098a03║破所緣。次至無此相故。破和合相。三至體相有異。
D23n8879_p0098a04║難極微體相。四至非五識境。總結極微非所緣也。
D23n8879_p0098a05║首四句除一非字。便是執詞。不去非字。便是破詞
D23n8879_p0098a06║含執詞。正量部救前破云。和合麄色𨿽假。而有能
D23n8879_p0098a07║成一一極微。此是實有。各得為緣。能生五識。故破
D23n8879_p0098a08║云非。至此識上無彼相故等也。謂生識者名緣。識
D23n8879_p0098a09║𭘧相起者名所緣。識上既無極微相。極微共和合
D23n8879_p0098a10║位。非是所緣。如五識不能緣五根。以五識生時。不
D23n8879_p0098b01║𭘧彼相故也。次中。意以汝執極微共和合位。有和
D23n8879_p0098b02║合相。有相故可作所緣。不知相之有無不可定。可
D23n8879_p0098b03║定於合否之時。和合此極微。不和亦此極微。不合
D23n8879_p0098b04║之時有相。和合之時相矣。不和合時無此相。非諸
D23n8879_p0098b05║極微有和合相。三中。非和合位。與不合時。體相有
D23n8879_p0098b06║異者。以和合之位觀極微。謂極微有和合相。以未
D23n8879_p0098b07║合之時觀和合。非和合位與不合時。此諸極微體
D23n8879_p0098b08║相有異。既其不異。相將安在。故和合位。如未合時。
D23n8879_p0098b09║色等極微。非五識境。豈可與五識各作所緣。問。前
D23n8879_p0098b10║能引生與此何別。曰。前但標能引生者。𨿽不明言
D23n8879_p0099a01║極微。而極微自在。此標和合極微。乃言各作所緣。
D23n8879_p0099a02║則不但能生已。故前引餘緣破但能生。見無所緣。
D23n8879_p0099a03║此破識上不𭘧彼相。見非所緣。前後相望。亦可共
D23n8879_p0099a04║作一量。但前執但能生。此執所緣之別。
D23n8879_p0099a05║○四縱破和集為所緣緣。
D23n8879_p0099a06║有執色等一一極微。不和集時。非五識境。共和集位。
D23n8879_p0099a07║展轉相資。有麄相生。為此識境。彼相實有。為此所緣。
D23n8879_p0099a08║彼執不然。共和集位。與未集時。體相一故。瓶甌等物。
D23n8879_p0099a09║極微等者。緣彼相識。應無別故。共和集位。一一極微。
D23n8879_p0099a10║各各應捨微圓相故。非麄相識。緣細相境。勿餘境識。
D23n8879_p0099b01║緣餘境故。一識應緣一切境故。
D23n8879_p0099b02║初至為此所緣。是牒執詞。下皆破執情也。意以前
D23n8879_p0099b03║難五識豈無所依緣色。謂有執色等一一極微不
D23n8879_p0099b04║和集時。最細難見。以至難觸。非五識境。共和集位。
D23n8879_p0099b05║展轉相資。有麄相生。為此識境。可為所緣。彼體是
D23n8879_p0099b06║實。可以為緣。而為所緣緣耳。寧知彼執之不然乎。
D23n8879_p0099b07║何者。和集之位。如未集之時。體相常一。無麄相可
D23n8879_p0099b08║得。如論意謂。和集非所緣。以許極微相故也。若謂
D23n8879_p0099b09║瓶甌是和集之麄相。緣彼相識。應有別者。不知能
D23n8879_p0099b10║成極微之量既等。所成瓶甌之實無別。緣彼相識。
D23n8879_p0100a01║亦應無別。如論意謂。瓶甌假非實。覺相應無別故
D23n8879_p0100a02║也。若謂能緣之識應別。則所緣之相必麄。所緣之
D23n8879_p0100a03║相果麄。則共和集位。一一應捨微圓相矣。有是理
D23n8879_p0100a04║乎。然所以當捨者。以麄相之識。不緣細相之境。若
D23n8879_p0100a05║麄識能緣細相色餘之聲識。應緣聲餘之色境矣。
D23n8879_p0100a06║脫或有之。應有一識能緣一切之過矣。由是觀之。
D23n8879_p0100a07║一識不能緣一切。餘境之識。不能緣餘境明矣。餘
D23n8879_p0100a08║境之識。不能緣餘境。微細圓相。不應捨於和集之
D23n8879_p0100a09║位又明矣。細相不應捨於和集之位。麄相之識果
D23n8879_p0100a10║安在。麄相之識不可得。和集之麄相又安在。吾故
D23n8879_p0100b01║曰共和集位與未合時。體相一故。彼執之不然也。
D23n8879_p0100b02║又不相乖戾而渾融者曰和合。不相乖戾而會聚
D23n8879_p0100b03║者曰和集。如集論謂和合者。極微已上。有方分色。
D23n8879_p0100b04║更互和合。如濁水中一地水。極微更相和合。聚集
D23n8879_p0100b05║者。謂方分色。展轉集會。如二泥團。相擊成聚。若水
D23n8879_p0100b06║和沙。必不成聚。以水和土。即成泥團等是也。
D23n8879_p0100b07║○三况破餘乘執所緣緣。
D23n8879_p0100b08║許有極微。尚致此失。况無識外真實極微。
D23n8879_p0100b09║首二句。躡縱破起况破。次二句。即况破責餘乘。意
D23n8879_p0100b10║以有有法。可論緣緣。有可論。乃論緣緣於不可。可
D23n8879_p0101a01║不可於緣緣。緣不緣於有法。極微是餘乘有法。即
D23n8879_p0101a02║上縱破觀之。許有極微。尚至四節之失。不可為所
D23n8879_p0101a03║緣緣。况無識外真實極微乎。極微有法。既已空華。
D23n8879_p0101a04║更何緣緣是非於其間哉。
D23n8879_p0101a05║○四結出唯識正所緣緣。
D23n8879_p0101a06║由此定知。自識所變。似色等相。為所緣緣。見託彼生。
D23n8879_p0101a07║𭘧彼相故。
D23n8879_p0101a08║初四句顯識變似相為緣緣。末二句出似相為緣
D23n8879_p0101a09║緣之故。自。指五識。對餘識言。以五識外。其他諸識。
D23n8879_p0101a10║非色等五塵之自識也。又五對色等。各有自他。如
D23n8879_p0101b01║色以眼為自識。餘四皆他聲以耳為自識。餘亦皆
D23n8879_p0101b02║他。似色者。指相分色。內色如外。非實外色。名似色
D23n8879_p0101b03║也。自識所變似色等相者。五識各自證分。託第八
D23n8879_p0101b04║所變本質。變起相分也。為所緣緣者。意以未經剖
D23n8879_p0101b05║析之前。不以極微為。便以和合為。不為於極微和
D23n8879_p0101b06║合。便不離極微和集。紛紛未知所决。今以能成既
D23n8879_p0101b07║破之後。唯識正顯之餘。加以縱破况破。情盡執竆。
D23n8879_p0101b08║妄除理現。由此定知。非外境所成實色等相。為所
D23n8879_p0101b09║緣緣。是內自識所變似色等相。為所緣緣也。能為
D23n8879_p0101b10║所緣緣者。以見分託彼似相之實體而生。識上變
D23n8879_p0102a01║𭘧似質之相而起。𭘧彼相起。故是所緣。見託彼生。
D23n8879_p0102a02║故是於緣。二支無闕。理善極成矣。又𭘧有二義。一
D23n8879_p0102a03║挾𭘧。即能緣心。親挾境體而緣。二變𭘧。即能緣心。
D23n8879_p0102a04║變起相分而緣。相亦二義。一體相相。二相狀相。五
D23n8879_p0102a05║識緣境。於兩種二義中。唯是後義。謂於五識體上。
D23n8879_p0102a06║變𭘧色等相狀。而為眼等見分所緣。論云。內色如
D23n8879_p0102a07║外現。為識所緣緣。內色即相分色。外境即本質色。
D23n8879_p0102a08║是所慮名所緣。此即所託名緣。
D23n8879_p0102a09║○五重詳變相𮋒破異執。
D23n8879_p0102a10║然識變時。隨量大小。頓現一相。非別變作眾多極微。
D23n8879_p0102b01║合成一物。
D23n8879_p0102b02║初三句詳變相。次三句𮋒迷執。一相所該者廣。量
D23n8879_p0102b03║固前塵本質。心業二種。亦名為量。識變時者。五託
D23n8879_p0102b04║八相為本質。變起相分時也。隨量大小。頓現一相
D23n8879_p0102b05║者。謂正變之時。隨心業本質之量。頓現一相。量大
D23n8879_p0102b06║小而相大小。變時全隨。隨時全現。變處隨處現處。
D23n8879_p0102b07║離諸後先。非漸次也。如佛相黑色於餓鬼。金質黃
D23n8879_p0102b08║蛇於路人。瓊子琉璃於五臺。宣公瓦礫於七寳。可
D23n8879_p0102b09║想見也。意以前以相唯識變結唯識。未詳識之所
D23n8879_p0102b10║以變。故又云。然識變時。隨量頓現等也。是則知相
D23n8879_p0103a01║之所以變。唯識之變明矣。唯識之變明。識外之變
D23n8879_p0103a02║何更辨。
D23n8879_p0103a03║○六復明極微通逹異執。
D23n8879_p0103a04║為執麄色有實體者。佛說極微。令其除析。非謂諸色。
D23n8879_p0103a05║實有極微。諸瑜伽師。以假想慧。於麄色相。漸次除析。
D23n8879_p0103a06║至不可析。假說極微。𨿽此極微。猶有方分。而不可析。
D23n8879_p0103a07║若更析之。便似空現。不名為色。故說極微。是色邉際。
D23n8879_p0103a08║文有四節。初約佛說顯假。次約諸師顯假。三約通
D23n8879_p0103a09║難顯假。末二句引證其假。難云。非識變作眾多極
D23n8879_p0103a10║微合成一物理則誠然。爭如佛說極微何。曰。為執
D23n8879_p0103b01║麄色有實體者。佛說極微。令分析麄色以祛實體
D23n8879_p0103b02║之執耳。非謂諸色實有極微。何疑對執之權說耶。
D23n8879_p0103b03║次中接云。佛既有說。按說諸師。以假想觀慧。分析
D23n8879_p0103b04║麄色。至不可析。即此不可析者。假立其號。名曰極
D23n8879_p0103b05║微。愈見其非實矣。三中難云。前云極微定有方分。
D23n8879_p0103b06║是可分析。今何故云不可析耶。故云𨿽此極微。猶
D23n8879_p0103b07║有方分。而不可析。若更析之。便似空現。不名為色。
D23n8879_p0103b08║是則前云可析。約極微之方分言。此云不可析。約
D23n8879_p0103b09║方分之極微言。𨿽曰方分。如無方分。豈真有方分
D23n8879_p0103b10║之可得哉。問。如上所明。前何於隙光中。承光𤼵影。
D23n8879_p0104a01║指極微方分耶。曰。外識有極微者。謂非識變。故以
D23n8879_p0104a02║方分可析為破。若知萬法皆同識變。寧獨簡變於
D23n8879_p0104a03║極微。無。謂無實有之能成者耳。如集論云。當知此
D23n8879_p0104a04║中極微。無體無實無性。性假建立。展轉分析。無限
D23n8879_p0104a05║量故。但由覺慧漸漸分析。細細損滅。乃至可析邊
D23n8879_p0104a06║際。即約此際。建立極微。問。若諸極微。無實體性。何
D23n8879_p0104a07║故建立。答。為遣一合想故。若以覺慧分析所有諸
D23n8879_p0104a08║色。爾時妄執一切諸色為一合想。即便捨離。由此
D23n8879_p0104a09║順入數取趣無我性故。又為悟入諸有。色非實有
D23n8879_p0104a10║故。乃至悟入唯識道理。由此順入諸法無我性故
D23n8879_p0104b01║是也。
D23n8879_p0104b02║○七總結有對是識非微。
D23n8879_p0104b03║由此應知。諸有對色。皆識變現。非極微成。
D23n8879_p0104b04║由此應知者。以前知極微成。非識所變。由此立破
D23n8879_p0104b05║之詳陳。應自是非於甄別。知昔之是者。今非其成。
D23n8879_p0104b06║知昔之非者。今是其變。有對色果識外乎否耶。我
D23n8879_p0104b07║故曰理非有也。上破有對色已竟。
D23n8879_p0104b08║○二無對。
D23n8879_p0104b09║餘無對色。是此類故。亦非實有。或無對故。如心心所。
D23n8879_p0104b10║定非實色。諸有對色。現有色相。以理推究。離識尚無。
D23n8879_p0105a01║况無對色。現無色相。而可說為真實色法。
D23n8879_p0105a02║初例破。次量破。後况破。此指有對。無對。五塵所落
D23n8879_p0105a03║之影。五根不能對也。是此類者。無對𨿽非有對。然
D23n8879_p0105a04║不離於色。是此對色之流類。亦非實有者。有對之
D23n8879_p0105a05║色。離識外既非實有。有對之外。餘無對色。是此類
D23n8879_p0105a06║故。亦非離識外而實有色也。或者。不定意。可破頗
D23n8879_p0105a07║多。不定於一法之謂。如心心所者。心無形。非實色。
D23n8879_p0105a08║無對如心。故定非實。况破可知。夫例之厥義已明。
D23n8879_p0105a09║量之其㫖又的更從而况之。無容辨駁於其間矣。
D23n8879_p0105a10║是以亦非實有。定非實色。况可說實。自踈入親。由
D23n8879_p0105b01║緩而𢚩。一氣層疊。破斥之妙。一至於此。上色法二
D23n8879_p0105b02║科。對無對一科竟。
D23n8879_p0105b03║○二明表無表（七）　初總致難問二總為破徴三
D23n8879_p0105b04║破身表業四破語表業五破無表業六難明三
D23n8879_p0105b05║業七結唯識變。
D23n8879_p0105b06║○初總致難問。
D23n8879_p0105b07║表無表色豈非實有。
D23n8879_p0105b08║表色者。身動語𤼵之謂色。顯示其心之謂表。通三
D23n8879_p0105b09║性也。無表色者。思想防𤼵受所引之謂色。莫能明
D23n8879_p0105b10║現於外曰無表。唯善惡也。意謂表無表色。現有表
D23n8879_p0106a01║示防𤼵功能。豈非實有。
D23n8879_p0106a02║○二總為破徴。
D23n8879_p0106a03║此非實有。所以者何。
D23n8879_p0106a04║總破實有之難。總徴非實之由。下文或別或總。反
D23n8879_p0106a05║覆詳明。皆顯非實之由。是以末復結以實無外色。
D23n8879_p0106a06║識變似色終焉。
D23n8879_p0106a07║○三破身表業。
D23n8879_p0106a08║且身表色。若是實有以何為性。若言是形。便非實有。
D23n8879_p0106a09║可分析故。長等極微。不可得故。若言是動。亦非實有。
D23n8879_p0106a10║纔生即滅。無動義故。有為法滅。不待因故。滅若待因。
D23n8879_p0106b01║應非滅故。若言有色。非顯非形。心所引生。能動手等。
D23n8879_p0106b02║名身表業。理亦不然。此若是動。義如前破。若是動因。
D23n8879_p0106b03║應即風界。風無表示。不應名表。又觸不應通善惡性。
D23n8879_p0106b04║非顯香味。類觸應知。故身表業。定非實有。然心為因。
D23n8879_p0106b05║令識所變手等色相。生滅相續。轉趣餘方。似有動作。
D23n8879_p0106b06║表示心故。假名身表。
D23n8879_p0106b07║文有八節。初徴表體。次破形執。三破動執。四出轉
D23n8879_p0106b08║計。五破轉計。六破諸塵。七結非實。八申正義。表體
D23n8879_p0106b09║者。意以定有法是非。當求有法體性。得有法體性。
D23n8879_p0106b10║可决有法之是非。且身表色。若是實有。以何為體。
D23n8879_p0107a01║若汝有宗言。身表體性。是形表色。便非實有。以有
D23n8879_p0107a02║形可分析故。分長短等至極微。表色體性。何可得
D23n8879_p0107a03║耶。形體叵得。表色不實矣。若汝正量言。身表體性
D23n8879_p0107a04║是動。表色亦非實有。以纔生即滅。曾不移時。無動
D23n8879_p0107a05║義故。良以有所等待。待時乃為動時。不得名即。有
D23n8879_p0107a06║為動法之滅。不待因故。如電現即滅。名即滅也。滅
D23n8879_p0107a07║若待因。應非滅故者。俱舎云。待因謂果。滅無非果。
D23n8879_p0107a08║故不待因。滅既不待因。纔生即滅。若初不滅。後亦
D23n8879_p0107a09║應然。以後與初。有性等故。既後有盡。知前有滅等
D23n8879_p0107a10║是也。動性既無。表色是不實矣。若汝有宗。轉計心
D23n8879_p0107b01║所引生。遮二以言表色。而曰表色非青黃等顯色。
D23n8879_p0107b02║非長短等形色。既非二攝。是心力引生。能動手等。
D23n8879_p0107b03║名身表業者。寧知正計理固不然。轉計理亦不然
D23n8879_p0107b04║耶。何則。此所引生。為若是動。義如前破。若是動因。
D23n8879_p0107b05║則此引生。應即風界。風無表示。不應名表。動與動
D23n8879_p0107b06║因。皆不可得。表色之實安在。得無以觸香味三是
D23n8879_p0107b07║表色耶。不知非顯風觸。不通善惡。豈以無記而為
D23n8879_p0107b08║身表。非顯香味。亦是無記。故云類觸應知。夫形動
D23n8879_p0107b09║正執既非。引生轉計復謬。故知身表。定非實有。實
D23n8879_p0107b10║有諸執固破。表色正義若何。故謂第六心為因。能
D23n8879_p0108a01║令第八所變手等色相。生滅相續。轉趣餘方。似有
D23n8879_p0108a02║動作。表示心故。假名身表。餘乘無知。執為識外之
D23n8879_p0108a03║真。不知似也。執為識外之實。不知假也。假名得之
D23n8879_p0108a04║於似有。似有根之於識心。知表色者。當自心識始。
D23n8879_p0108a05║問。小乘亦以心為因。與此何別。答。彼𨿽云以心為
D23n8879_p0108a06║因。實計識外有色。是故不同。問。前破纔生即滅。無
D23n8879_p0108a07║動義故。今云生滅相續似有動相。豈不相違。答。無
D23n8879_p0108a08║動破識外實動。似動正非實動。相違安在。仁王護
D23n8879_p0108a09║國經云。九十剎那為一念。一念中一剎那經九百
D23n8879_p0108a10║生滅。則一念中。屈指當生滅八萬一千矣。無常神
D23n8879_p0108b01║速至此。無動似動。可想也已。
D23n8879_p0108b02║○四破語表業。
D23n8879_p0108b03║語表亦非實有聲性。一剎那聲。無詮表故多念相續。
D23n8879_p0108b04║便非實故。外有對色。前已破故。然因心故。識變似聲。
D23n8879_p0108b05║生滅相續。似有表示。假名語表。於理無違。
D23n8879_p0108b06║初破非實。次申正義。破中初一句標破。次六句釋
D23n8879_p0108b07║破。但破中文義簡盡。若欲詳明。例前三轉。初云。汝
D23n8879_p0108b08║執語表是實。以何為性。若言是聲。亦非實有。所以
D23n8879_p0108b09║者何。一剎那聲。無詮表故。剎那曰一。為時至促。為
D23n8879_p0108b10║相至微。不惟無名。亦復無字。是以不能詮表也。然
D23n8879_p0109a01║以明不實之故者。以詮表全體是聲。聲性不外詮
D23n8879_p0109a02║表。既無詮表。故無實性。此於無詮表釋非實也。次
D23n8879_p0109a03║云若言多聲。亦非實有。所以者何。多念相續。便非
D23n8879_p0109a04║實故。多念者。由多剎那成字。多字成名。多名成句。
D23n8879_p0109a05║連而不斷。𨿽有詮表。然即合成處。便非實有之故。
D23n8879_p0109a06║此於詮表釋非實也。三云若言是色。亦非實有。所
D23n8879_p0109a07║以者何。外有對色。前已破故。對色者。聲是色法。聲
D23n8879_p0109a08║是可聞。然外對已破。即是不實之故。此舉已破釋
D23n8879_p0109a09║非實也。不實之因竆。不實之㫖表。是實之執。當自
D23n8879_p0109a10║消矣。申正義者。然因心故。識變似聲。生滅相續。似
D23n8879_p0109b01║有表示。假名語表。而餘乘執似為真。執假為實。離
D23n8879_p0109b02║識而有。何其昧也。
D23n8879_p0109b03║○五破無表業。
D23n8879_p0109b04║表既實無。無表寧實。然依思願善惡分限。假立無表。
D23n8879_p0109b05║理亦無違謂此或依。𤼵勝身語。善惡思種。增長位立。
D23n8879_p0109b06║或依定中。止身語惡現行思立。故是假有。
D23n8879_p0109b07║此毘婆沙師經部師之執也。初例破。二正破。謂有
D23n8879_p0109b08║表誠實。無表豈無。今表既實無。無表寧實。然𨿽不
D23n8879_p0109b09║實。依何而立。故云。然依思願善惡分限。假立等也。
D23n8879_p0109b10║思謂酌量。即第六所俱徧行中思。願謂希望。即第
D23n8879_p0110a01║六所俱別境中欲。善惡分限者。思願於善。界於惡
D23n8879_p0110a02║限。思願於惡。限於善分。依之而立者。依善邊防惡
D23n8879_p0110a03║𤼵善之功能。假立善無表色。依惡畔防善𤼵惡之
D23n8879_p0110a04║功能。假立惡無表色也。然思願固有善惡。善惡復
D23n8879_p0110a05║有種現。種現更分定散。今所依立。為種為現。為定
D23n8879_p0110a06║為散。果何所謂。故云謂此或依𤼵勝身語等也。身
D23n8879_p0110a07║語曰勝。有力之善惡也。種位曰增長。有力之成熟
D23n8879_p0110a08║也。謂此無表。不定依一法而立。或依𤼵勝惡身語
D23n8879_p0110a09║之惡思種增長位。立防善𤼵惡功能之惡無表色。
D23n8879_p0110a10║或依𤼵勝善身語之善思種增長位。立防惡𤼵善
D23n8879_p0110b01║功能之善無表色。或依定中止身語惡之現行思。
D23n8879_p0110b02║立防惡𤼵善功能之善無表色也。然則是散是定。
D23n8879_p0110b03║難逃思願之心。曰種曰現。不出功能之外。捨心識
D23n8879_p0110b04║種現之功能。無表從何而立。故是假有。非實有也。
D23n8879_p0110b05║問。散心但約種位立者何也。曰種子功能如此。現
D23n8879_p0110b06║何必言。問。定心但約現行立者何也。曰在定之時。
D23n8879_p0110b07║定思現行。故當言現。問。既云現行。何異於表。曰。以
D23n8879_p0110b08║不形於外。故名無表。問。既依現思。應自表知。何名
D23n8879_p0110b09║無表。答。現思之上。防𤼵功能。豈得自知。問。現由於
D23n8879_p0110b10║種。種由於願思。思有審慮决定動𤼵。何思種子。有
D23n8879_p0111a01║此功能。答。三思中。取上品者。初念所熏。有此功能。
D23n8879_p0111a02║以初念為無表依故。後念不立。如皇儲立一非餘。
D23n8879_p0111a03║此或單可善言。善惡該通。詳宗鏡五十五卷。
D23n8879_p0111a04║○六難明三業。
D23n8879_p0111a05║世尊經中說有三業撥身語業豈不違經不撥為無
D23n8879_p0111a06║但言非色能動身思說名身業能𤼵語思說名語業
D23n8879_p0111a07║審决二思意相應故作動意故說名意業起身語思
D23n8879_p0111a08║有所造作說名為業是審决思所遊履故通生苦樂
D23n8879_p0111a09║異熟果故亦名為道故前七業道亦思為自性或身
D23n8879_p0111a10║語表中思𤼵故假說為業思所履故說名業道。
D23n8879_p0111b01║總難三業𤼵明前意也。初設難。二釋難。三結難。四
D23n8879_p0111b02║復明設難。意謂言至聖經。堪為定量。後賢仰聖。惟
D23n8879_p0111b03║畏惟遵。乃世尊經中說有三業。汝論撥無身語。豈
D23n8879_p0111b04║不違經。釋云不撥為無。但言非汝所執實色。不撥
D23n8879_p0111b05║者。以逹身語二表。及無表三業之名。諸名之性故
D23n8879_p0111b06║耳。身業語業意業名也。名從何得。以能動身思。說
D23n8879_p0111b07║名身業。離動思外。無身業之名。以能𤼵語思。說名
D23n8879_p0111b08║語業。離𤼵思外。無語業之名。以審慮决定二思。意
D23n8879_p0111b09║相應故。作動意故。說名意業。離審决外。無意業之
D23n8879_p0111b10║名。且身語不獨起思有所造作名業。亦可名道。以
D23n8879_p0112a01║是第六審决能履之所履故也。以通生苦樂異熟
D23n8879_p0112a02║果地之因地故也。是則即業原名。即名會體。何獨
D23n8879_p0112a03║意業以思為自性耶。故結云。前七業道。身語二種。
D23n8879_p0112a04║亦以思為自性。思為自性。身之行動引生安在哉。
D23n8879_p0112a05║思為自性。語之少聲多聲對色安在哉。以何為性。
D23n8879_p0112a06║亦非實有聲性。不徒然也豈撥為無。但言非色而
D23n8879_p0112a07║已。更復明之。三業之名。三名之性。𨿽由於思所𤼵。
D23n8879_p0112a08║身語非思。何亦名業。故云或身語表。體𨿽非思。乃
D23n8879_p0112a09║由中思之所𤼵動。思既名業。此依思立。假名為業。
D23n8879_p0112a10║思所履故。亦名為道。不必疑也。
D23n8879_p0112b01║○七結唯識變。
D23n8879_p0112b02║由此應知。實無外色。唯有內識。變似色生。
D23n8879_p0112b03║總結非實也。此指前文。由此應知者。別推之已悉。
D23n8879_p0112b04║總辨之既精。應了然指外色實無。不應如昔迷為
D23n8879_p0112b05║實有。應了然知內識似有。不應昔迷之非內也。上
D23n8879_p0112b06║破色法已竟。
D23n8879_p0112b07║○二破不相應（三）　初總破二別破三旁破。
D23n8879_p0112b08║○初總破。
D23n8879_p0112b09║不相應行亦非實有。所以者何。得非得等。非如色心。
D23n8879_p0112b10║及諸心所。體相可得。非異色心。及諸心所。作用可得。
D23n8879_p0113a01║由此故知。定非實有。但依色等分位假立。此定非異。
D23n8879_p0113a02║色心心所。有實體用。如色心等。許蘊攝故。或心心所。
D23n8879_p0113a03║及色無為。所不攝故。如畢竟無。定非實有。或餘實法。
D23n8879_p0113a04║所不攝故。如餘假法。非實有體。
D23n8879_p0113a05║總破不相應行。非實有也。文有三節。初總破徴。二
D23n8879_p0113a06║推原假實。三量定假實。不相應行。亦非實有者。以
D23n8879_p0113a07║體用之於色心。一徃推之。如異了不可得。但是假
D23n8879_p0113a08║立。再三量之。攝否皆非實有。但是假有也。推原者。
D23n8879_p0113a09║𡬶究所以為假之故也。意以如色心體相可得。固
D23n8879_p0113a10║實非假。異色心作用可得。亦實非假。今非如則不
D23n8879_p0113b01║即色心。非異則不離色心。由此故知定非實有。但
D23n8879_p0113b02║依色心。彼此支分之位而假立也。夫假立既因體
D23n8879_p0113b03║用不實。不實乃因如異雙非。雙非獨無因而致然
D23n8879_p0113b04║乎。故量之曰。此不相應。定非異色心心所有實體
D23n8879_p0113b05║用。以許蘊攝之故。如色心等也。謂色心是蘊攝。色
D23n8879_p0113b06║心非異蘊。此既許行攝。此非異色心。豈無因而云
D23n8879_p0113b07║非異哉。一因不可盡。或此不相應行。定非實有者。
D23n8879_p0113b08║正以心心所法。及色無為。所不攝故。如畢竟無。畢
D23n8879_p0113b09║竟無無攝。畢竟無非實。此非彼所攝。此定非實有。
D23n8879_p0113b10║豈無因而言非實有哉。或此不相應行。非實有體
D23n8879_p0114a01║者。正以餘為無為。實法所不攝故。如餘假法也。假
D23n8879_p0114a02║法實不攝。假法徒有名。此實所不攝。此但有假名。
D23n8879_p0114a03║豈無因而言假立哉。是則由如異二非。體用之假
D23n8879_p0114a04║實既明。復宗因三量。名實之有無更顯。亦非實有。
D23n8879_p0114a05║豈徒言哉。又初量非異。次量非如。末量非實。而初
D23n8879_p0114a06║量其體用與上異者。見次量亦可具也。
D23n8879_p0114a07║○二別破（六）　初破得等二破同分三破命根四
D23n8879_p0114a08║無心定五三有為六破名等。
D23n8879_p0114a09║○初破得等（三）　初得等問答二得等破斥三得
D23n8879_p0114a10║等正義。
D23n8879_p0114b01║○初得等問答。
D23n8879_p0114b02║且彼如何知得非得。異色心等有實體用。契經說故。
D23n8879_p0114b03║如說如是補特伽羅成就善惡。聖者成就十無學法。
D23n8879_p0114b04║又說異生不成就聖法。諸阿羅漢不成就煩𢚰。成不
D23n8879_p0114b05║成言。顯得非得。
D23n8879_p0114b06║初大乘問。次餘乘答。問意謂破為執起。執以知生。
D23n8879_p0114b07║得其知。破斥始端。今得非得異色心等。有實體用。
D23n8879_p0114b08║執也。且彼如何知實有耶。答中。初引經。次出意。補
D23n8879_p0114b09║特伽羅云數取趣。謂數數取著世間。起惑造業。趣
D23n8879_p0114b10║於六道。亦名異生。阿羅漢云應供。云殺賊。云無生。
D23n8879_p0115a01║亦名聖者。善惡指六道業因。煩𢚰指見思二惑。十
D23n8879_p0115a02║無學者。正語正業正命。是無學戒蘊。正念正定。是
D23n8879_p0115a03║無學定蘊。正見正思惟正精進。是無學慧蘊。正解
D23n8879_p0115a04║脫。是無學解脫蘊。正智。是無學解脫知見蘊。經云。
D23n8879_p0115a05║成者。顯得不成顯非得。業惑染法。無學淨法。染淨
D23n8879_p0115a06║𨿽異。同是實有體用。成就染淨之得。不成染淨之
D23n8879_p0115a07║非得。得否固殊。證之實有體用。經如是說。說如是
D23n8879_p0115a08║意。我如是知。豈外經以有知耶。
D23n8879_p0115a09║○二得等破斥。
D23n8879_p0115a10║經不說此異色心等有實體用。為證不成。亦說輪王
D23n8879_p0115b01║成就七寳。豈即成就他身非情。若謂於寳有自在力。
D23n8879_p0115b02║假說成就。於善惡法。何不許然。而執實得。若謂七寳
D23n8879_p0115b03║在現在故。可假說成。寧知所成善惡等法。離現在有。
D23n8879_p0115b04║離現實法。理非有故。現在必有善種等故。又得於法。
D23n8879_p0115b05║有何勝用。若言能起。應起無為。一切非情。應永不起。
D23n8879_p0115b06║未得已失。應永不生。若俱生得為因起者。所執二生。
D23n8879_p0115b07║便為無用。又具善惡無記得者。善惡無記。應頓現前。
D23n8879_p0115b08║若待餘因。得便無用。若得於法。是不失因。有情由此
D23n8879_p0115b09║成就彼故。諸可成法。不離有情。若離有情。實不可得。
D23n8879_p0115b10║故得於法。俱為無用。得實無故。非得亦無。
D23n8879_p0116a01║此文展轉頗多。剖析不易。詳分十五。細意始彰。畧
D23n8879_p0116a02║為兩節。大意更顯初斥解違經。二引例證謬。三原
D23n8879_p0116a03║意破執。四反詰勝用。五代出用計。六正難無起。七
D23n8879_p0116a04║反難無起。八轉救有起。九約執難起。十轉計具得。
D23n8879_p0116a05║十一以頓難具。十二代出得義。十三約義破實。十
D23n8879_p0116a06║四結得無用。十五例結非得。意謂汝前引經為證。
D23n8879_p0116a07║欲成離色心等有實體用之執也。經不說此異色
D23n8879_p0116a08║心等有實體用。經中亦說輪王成就七寳。豈即離
D23n8879_p0116a09║我色心。成就女寳之他身。而非我身。成就輪寳等
D23n8879_p0116a10║之非情。而非我心哉。如俱舎云。若有墮在自相續
D23n8879_p0116b01║中。有得非得。非他相續。無有成就他身法故。非非
D23n8879_p0116b02║相續。無有成就非情法故是也。若謂輪王於寳有
D23n8879_p0116b03║自在力。任意轉移。假說成就。於善惡法。何不許有
D23n8879_p0116b04║自在力。假說成就。而執為實得耶。若謂七寳在現
D23n8879_p0116b05║在故。可假說成。寧知所成善惡。離現在有。離現實
D23n8879_p0116b06║法。理非有故。現行有起不起。現在必有善等種子
D23n8879_p0116b07║常存故也。此即經推竆。得既非實。汝執為實。將無
D23n8879_p0116b08║得之於法。有勝用耶。今試詰汝。又得於法。有何勝
D23n8879_p0116b09║用。若言用是能起為生因者。則有情有得。應以此
D23n8879_p0116b10║得而起無為。方名勝用。無情不具此得。有情未得
D23n8879_p0117a01║善法。或既得已失者。應皆永無生起。方顯得有勝
D23n8879_p0117a02║用。今不見無為以得而起何也。見無情不起而常
D23n8879_p0117a03║起何也。未得而得。已失復得何也。勝用安在哉。脫
D23n8879_p0117a04║轉救云。過去得亦過去。未來得亦未來。現在得亦
D23n8879_p0117a05║現在。揀前後生。以無始之俱生得為因。故未得已
D23n8879_p0117a06║失亦有起者。則汝所執因緣生。假名生。便為無用。
D23n8879_p0117a07║墮一因論。違自教矣。何况得唯無記。𫝑力劣故。無
D23n8879_p0117a08║前後生。不通善惡耶。脫又俱者。具足義。是善惡無
D23n8879_p0117a09║記。無不具足名得。則三性應頓現前。方名有用。為
D23n8879_p0117a10║因既齊。生果應爾。若待餘因。得便無用矣。若得之
D23n8879_p0117b01║義。於法是不失因。有情由此成就善等法故。然諸
D23n8879_p0117b02║可成法。不離有情。非關於得。若離有情色心之外。
D23n8879_p0117b03║實不可得。汝等云何離色心外。有實體用之可得
D23n8879_p0117b04║耶。得實無故。非得亦無。非實有也。是則詳分十五。
D23n8879_p0117b05║意已盡消於此。更為兩節。則初至善種等故。𨿽似
D23n8879_p0117b06║破體。而用自在。總是依經破實。次至非得亦無。𨿽
D23n8879_p0117b07║是破用。而用不離體。𨚫是以用破實。臨文細玩。當
D23n8879_p0117b08║自得之。又不失因。大約多劫業不忘。由得繩不斷
D23n8879_p0117b09║使然。如有部立。輔行七之三。引之頗詳。
D23n8879_p0117b10║○三得等正義。
D23n8879_p0118a01║然依有情可成諸法分位。假立三種成就。一種子成
D23n8879_p0118a02║就。二自在成就。三現行成就。𮋒此假立不成就名。此
D23n8879_p0118a03║類𨿽多。而於三界見所斷種。未永害位。假立非得。名
D23n8879_p0118a04║異生性。於諸聖法。未成就故。
D23n8879_p0118a05║文有二。初得正義。二非得正義。種子。謂善染無記
D23n8879_p0118a06║三種。曰成就者。謂未經損害故也。如瑜伽五十二
D23n8879_p0118a07║卷云。若所有染汙法。諸無記法。生得善法。不由功
D23n8879_p0118a08║用而現行者。彼諸種子。若未為奢摩他之所損伏
D23n8879_p0118a09║若未為聖道之所永害。若不為邪見損伏諸善。如
D23n8879_p0118a10║斷善根者。名為種子。此即業因成就。自在。謂善及
D23n8879_p0118b01║無記二種自在。成就者。生彼功力。增長無損故也。
D23n8879_p0118b02║此即業力。如瑜伽云。若加行所生善法。及一分無
D23n8879_p0118b03║記法。生緣所攝受。增盛因種子。名自在成就。現行
D23n8879_p0118b04║者。現謂現在現顯。行者。流行運轉之謂。此即業果。
D23n8879_p0118b05║如瑜伽云。若現在諸法自相現前轉。名現行成就。
D23n8879_p0118b06║不成就。即非得。而於三界等。舉要言之也。見所斷
D23n8879_p0118b07║惑者。謂於三界四諦。見道所斷分別惑種。未為聖
D23n8879_p0118b08║道所永害。假立非得。即大乘異生性。性者。以此為
D23n8879_p0118b09║數取趣之體性故也。問。善名生得。與加行所生何
D23n8879_p0118b10║別。曰生得者。不由功用修得者也。加行所生者。由
D23n8879_p0119a01║加功行勉而後得者也。是則生得名本具種。加行
D23n8879_p0119a02║名熏習種。問。本具獨善。不及染與無記。修兼無記。
D23n8879_p0119a03║不及於染何也。曰。既曰本具。染不必論。既曰修為。
D23n8879_p0119a04║善必當論。然又兼一分無記者。則知或是由於加
D23n8879_p0119a05║行所成工巧等。入於純化。不落思惟之謂。故曰增
D23n8879_p0119a06║盛因種子。曰自在成就也。噫。假立成就。假立非得。
D23n8879_p0119a07║異色心等。有實體用乎。
D23n8879_p0119a08║○二破同分（三）　初同分問答二同分破斥三同
D23n8879_p0119a09║分正義。
D23n8879_p0119a10║○初同分問答。
D23n8879_p0119b01║復如何知。異色心等有實同分。契經說故。如契經說。
D23n8879_p0119b02║此天同分。此人同分。乃至廣說。
D23n8879_p0119b03║初大乘問。次餘乘答。問意欲破其執。在詰其知。答
D23n8879_p0119b04║則別無所知。知全經說。意謂經說則知正。知正則
D23n8879_p0119b05║同分實有。豈可破耶。
D23n8879_p0119b06║○二同分破斥。
D23n8879_p0119b07║此經不說異色心等有實同分。為證不成。若同智言。
D23n8879_p0119b08║因斯起故。知實有者。則草木等。應有同分。又於同分。
D23n8879_p0119b09║起同智言。同分復應有別同分。彼既不爾。此云何然。
D23n8879_p0119b10║若謂為因。起同事欲。知實有者。理亦不然。宿習為因。
D23n8879_p0120a01║起同事欲。何要別執。有實同分。
D23n8879_p0120a02║破斥有三。初依經總非。二別破言因。三別破欲因。
D23n8879_p0120a03║解了同分而詮表曰同智言。計謂同分實有者。非
D23n8879_p0120a04║無故而知。以言智必根於體實。諸同智言。既因同
D23n8879_p0120a05║分而起。故知同分為實有。破謂果若所知。則某草
D23n8879_p0120a06║某木同。是謂同智言。言由草木生。豈不因斯起。起
D23n8879_p0120a07║故知實有。則草木等應有同分矣。然而聖教不說
D23n8879_p0120a08║無情有同分。又於同分起同智言。則同分為能起。
D23n8879_p0120a09║同分應更有同分為能起。起既無盡。過又何竆。彼
D23n8879_p0120a10║同分既別無同分而起。此同智言。云何因同分起
D23n8879_p0120b01║耶。事。謂事業。即身所為。欲謂樂欲。即意所願。事欲
D23n8879_p0120b02║不異曰同事欲。意謂事之於欲。人所必有。同事於
D23n8879_p0120b03║欲。起豈無因。因同分而起同事欲。故知同分為實
D23n8879_p0120b04║有。抑知理之亦不然乎。何則現行之果。起於種子
D23n8879_p0120b05║之因。種子起於宿習。理豈不然。別執有實同分為
D23n8879_p0120b06║起者。理豈然乎。是則引經實有之知。依經既謬。轉
D23n8879_p0120b07║計實有之知。約理又非。反覆不可。如何知耶。
D23n8879_p0120b08║○三同分正義。
D23n8879_p0120b09║然依有情身心相似。分位差別。假立同分。
D23n8879_p0120b10║分。謂分限。位。謂品位。曰差別者。鬼與畜別。天與人
D23n8879_p0121a01║別。善惡之辨。凢聖之殊。彼彼地位之不同也。曰身
D23n8879_p0121a02║心相似者。以天望天。以人望人。界趣之相。若生類
D23n8879_p0121a03║之相肖也。如彌勒云。於彼彼地。同界同趣。同生同
D23n8879_p0121a04║類。位性形等。由彼彼分。互相似位是也。有情。顯非
D23n8879_p0121a05║無情。假立。顯非實有。依有情不依無情。依有情等
D23n8879_p0121a06║假立。不依有情等實有所立。豈異色心有實同分。
D23n8879_p0121a07║○三破命根（三）　初命根問答二命根破斥三命
D23n8879_p0121a08║根正義。
D23n8879_p0121a09║○初命根問答。
D23n8879_p0121a10║復如何知異色心等有實命根。契經說故。如契經說。
D23n8879_p0121b01║壽煖識三。應知命根。說名為壽。
D23n8879_p0121b02║復如何等。大乘問也。如契經說。餘乘答也。答謂我
D23n8879_p0121b03║知有實命根。依經說而知。經如何說。經說壽煖識
D23n8879_p0121b04║三。我云何知。應知命根。說名為壽。緣所說之差別。
D23n8879_p0121b05║知所會之別名。即所會之別名。知所說之異義。何
D23n8879_p0121b06║謂差別。壽不是煖。煖不是識。判然而為三也。何謂
D23n8879_p0121b07║別名。亦名為壽。亦名命根。歷然而為二也。緣所說
D23n8879_p0121b08║而知所會者。識既是心。煖既是色。壽是於誰。是會
D23n8879_p0121b09║命根之名。說名為壽也。即所會而知異義者。壽命
D23n8879_p0121b10║非色。壽命非心。命根豈不異色心等為實有耶。
D23n8879_p0122a01║○二命根破斥。
D23n8879_p0122a02║此經不說異色心等有實壽體。為證不成。又先已成
D23n8879_p0122a03║色不異識。應比離識無別命根。又若命根異識實有。
D23n8879_p0122a04║應如受等。非實命根。若爾。如何經說三法。義別說三。
D23n8879_p0122a05║如四正斷。住無心位。壽煖應無。豈不經說識不離身。
D23n8879_p0122a06║既爾。如何名無心位。彼滅轉識。非阿頼耶。有此識因。
D23n8879_p0122a07║後當廣說。此識足為界趣生體。是徧恒續。異熟果故。
D23n8879_p0122a08║無勞別執。有實命根。
D23n8879_p0122a09║大分三節。細析九轉。初依經直破所知。次依蘊例
D23n8879_p0122a10║破所知。三依難辨破所知。若於例中分二。難中分
D23n8879_p0122b01║六。共初為九轉矣。然總是依經直破。猶虞厥㫖未
D23n8879_p0122b02║明。依蘊例彰。仍患餘情未盡。難之更難。辨之更辨。
D23n8879_p0122b03║直使情消執謝。見破惑亡而後已耳。此能破大畧
D23n8879_p0122b04║也。詳之。直破者。壽煖識三。說既不同。㫖當有在。汝
D23n8879_p0122b05║引之為證。欲成汝異色心等有實命根之執耳。經
D23n8879_p0122b06║既不說。證豈能成。不假轉辨。云直破也。例之。則又
D23n8879_p0122b07║先已成色不異識。汝當應比離識無別命根矣。又
D23n8879_p0122b08║若命根異識實有。應如受等。是心所法。命根非心
D23n8879_p0122b09║所。異識豈實有耶。故云非實命根。難云。若爾。如何
D23n8879_p0122b10║經說三法。意以誠若所破。經不說異。誠若所例。命
D23n8879_p0123a01║不說離不異不離。應說為一。如何經說三法。豈非
D23n8879_p0123a02║壽異識煖。歷然別有實體之為是耶。不然。聖經定
D23n8879_p0123a03║量如之何其說三也。辨云義別說三。如四正斷。意
D23n8879_p0123a04║以斷所當斷名正。而云四者。約除惡生善已未之
D23n8879_p0123a05║義而分。其實一精進耳。今約色身相分之義說名
D23n8879_p0123a06║為煖現行見分之義。說名為識。連持相續之義。說
D23n8879_p0123a07║名為壽。義別說三。其實唯一識耳。如四正斷。既非
D23n8879_p0123a08║判然而四。則今豈判然而為三耶。何疑於說三也。
D23n8879_p0123a09║難云住無心位。壽煖應無。意以既不離識。識有彼
D23n8879_p0123a10║有。心無彼無。住無心位。壽煖應無。而經不說無。豈
D23n8879_p0123b01║非判然為三。壽異於色心耶。辯云。豈不經說。識不
D23n8879_p0123b02║離身。意以壽煖不無。經之所說。識不離身。經豈不
D23n8879_p0123b03║說。是則𨿽名無心。識不離身。又何必以無心之位。
D23n8879_p0123b04║難壽煖之應無耶。難云。既爾。如何名無心位。意以
D23n8879_p0123b05║心可名識。識可名心。離則名無。不離名有。義甚明
D23n8879_p0123b06║也。識不離身。則有心矣。如何名無心位。辯云。彼滅
D23n8879_p0123b07║轉識。非阿頼耶等。意以彼無心者。無前七轉識之
D23n8879_p0123b08║心。非無第八頼耶識之心也。是則𨿽名無心。非全
D23n8879_p0123b09║無心。故前文云。豈不經說。識不離身。必有此識之
D23n8879_p0123b10║因後當廣說。畧言則是三界五趣受生之體。周徧
D23n8879_p0124a01║恒續異熟之果。果體在於此。豈是無耶。是則質之
D23n8879_p0124a02║以經。定量既顯。例之以蘊。比量愈明。而復明之以
D23n8879_p0124a03║辯。則凢隱奥於經中。幽微於比例之未彰者。悉皆
D23n8879_p0124a04║因此而昭昭矣。况揭頼耶既是果體。命根豈在果
D23n8879_p0124a05║體外乎。噫。餘乘當豁然矣。
D23n8879_p0124a06║○三命根正義。
D23n8879_p0124a07║然依親生此識種子。由業所引功能差別。住時决定。
D23n8879_p0124a08║假立命根。
D23n8879_p0124a09║先順釋。次逆推。三詳辨。命。謂情命。對無情言。根。謂
D23n8879_p0124a10║根本。對枝末言。良以無情有生而無命。形無神合
D23n8879_p0124b01║故也。有情命全是生。神與形合故也。念念相續。合
D23n8879_p0124b02║處之生命即根。非命之根也。意以異色心等有實
D23n8879_p0124b03║命根者。固已破矣。然其正義。畢竟依何而有。云何
D23n8879_p0124b04║立耶。故云然依親生此識種子。而此種由業所引
D23n8879_p0124b05║差別功能住時决定。以假立命根。非實有也。逆推
D23n8879_p0124b06║者。命根全住時之决定。住時全差別之功能。功能
D23n8879_p0124b07║全業之所引。業不離種。而種非心所之種。非諸識
D23n8879_p0124b08║之種。乃親生第八心王現行果識之種子也。遡流
D23n8879_p0124b09║竆源。層當七級。因初而後。但是由業所引第八種
D23n8879_p0124b10║子上。連持色心差別功能。住時决定者。名命根耳。
D23n8879_p0125a01║若詳辨之。引者牽引。即引生也。功能者。於諸色心。
D23n8879_p0125a02║能連不散。能持不失。能處全功。名功能也。差別者。
D23n8879_p0125a03║界趣之殊。久暫之異。分劑頭數。莫堪枚舉。云差別
D23n8879_p0125a04║也。所引。對能引言。因能引業有善惡。故所引功能
D23n8879_p0125a05║界趣是分。緣能引業有慈忍。故所引功能壽夭之
D23n8879_p0125a06║辨。業正牽時。唯牽引此種子。種子方能生現行。功
D23n8879_p0125a07║能全本於業。故云由也。住時决定者。諸趣未𢀸之
D23n8879_p0125a08║前曰住時。應長時者决不短。宜時短者定不長。各
D23n8879_p0125a09║隨其當生之劑限而無移。云决定也。業引功能等
D23n8879_p0125a10║皆歸八種者。以是總報之主。所當連持。徧界之主。
D23n8879_p0125b01║無不連持。恒續之主。乃能連持。趣生之主。不由不
D23n8879_p0125b02║連持也。故以種子連持之功能假立命根者。功能
D23n8879_p0125b03║非命根。而命根於第八種子之功能耳。
D23n8879_p0125b04║○四無心定（三）　初無心問答二無心破斥三無
D23n8879_p0125b05║心正義。
D23n8879_p0125b06║○初無心問答。
D23n8879_p0125b07║復如何知二無心定。無想異熟。異色心等。有實自性。
D23n8879_p0125b08║若無實性。應不能遮心心所法。令不現起。
D23n8879_p0125b09║二無心定。無想定。滅盡定也。無想者。無前六識之
D23n8879_p0125b10║想。滅盡者。兼無第七染汙之心也。𨿽所無之法。麄
D23n8879_p0126a01║細不同。同是心義。能滅之力。淺深不同。同是無義。
D23n8879_p0126a02║故此二定。均名無心。異熟名無想。果不離因也。離
D23n8879_p0126a03║色心等有實自性。餘乘執也。復如何知等者。大乘
D23n8879_p0126a04║問也。意以命根異色心等。已如上知。復如何知二
D23n8879_p0126a05║定。異色心等有實自性耶。答云。若無實性。應不能
D23n8879_p0126a06║遮心心所法。令不現起。意以約心名定。既非是色。
D23n8879_p0126a07║定名無心。心自非有。豈非定異色心等。自有實性。
D23n8879_p0126a08║性有功能。能遮於心。令不現起。名無心定耶。若無
D23n8879_p0126a09║實性。無有功能。無能。必不能礙。不礙。心必現起。現
D23n8879_p0126a10║起名有。有心名散。定曷從來耶。故知無心全是不
D23n8879_p0126b01║起。不起全是能遮。能遮全是實性。定體豈不異色
D23n8879_p0126b02║心等。有實自性耶。
D23n8879_p0126b03║○二無心破斥。
D23n8879_p0126b04║若無心位。有別實法。異色心等。能遮於心。名無心定
D23n8879_p0126b05║應無色時。有別實法。異色。心等。能遮於色。名無色定。
D23n8879_p0126b06║彼既不爾。此云何然。又遮礙心。何須實法。如堤塘等。
D23n8879_p0126b07║假亦能遮。
D23n8879_p0126b08║初以定類例破。次以假法例破。定類者。一是無心。
D23n8879_p0126b09║一是無色。無𨿽不同。無心曰定。無色曰定。定可為
D23n8879_p0126b10║類。心定比色定。色定既應如心。彼定例此定。此定
D23n8879_p0127a01║自應如彼。彼既無別實法。異色心等能礙於色。此
D23n8879_p0127a02║何有別實法。異色心等能遮於心。當局於心者。瞥
D23n8879_p0127a03║或生迷。旁觀於色者。倐應有悟。比例既其允明。別
D23n8879_p0127a04║法當何所在。又汝以為遮礙其心。必須實法。我以
D23n8879_p0127a05║為遮礙其心。何須實法。今夫法之凢可以止遏者
D23n8879_p0127a06║皆名有礙。不取必於形物也。物之凢可以障隔者
D23n8879_p0127a07║皆能有遮。不取必於實法也。如積泥等之高者曰
D23n8879_p0127a08║堤。鑿泥等之下者曰塘。泥等有實自體。泥等是實。
D23n8879_p0127a09║堤塘離泥無體。堤塘是假。而假法亦能遮於水等
D23n8879_p0127a10║也。如心等實有自性。心等是實。二定離心無實體
D23n8879_p0127b01║性。二定非實而假法亦能遮於心等也。汝必欲二
D23n8879_p0127b02║定。離於色心。有別實法。始能遮於心。是猶堤塘必
D23n8879_p0127b03║欲離於泥等。別有堤塘之實法。能遮於水也。有是
D23n8879_p0127b04║理乎。縱不明於昔日之知。乃當知於今日之例。縱
D23n8879_p0127b05║不知於定類之例。必當劃然於堤塘假法之例矣。
D23n8879_p0127b06║須實法耶。不須實法。
D23n8879_p0127b07║○三無心正義。
D23n8879_p0127b08║謂修定時。於定加行。厭患麄動。心心所故。𤼵勝期願。
D23n8879_p0127b09║遮心心所。令心心所。漸細漸微。微微心時。熏異熟識。
D23n8879_p0127b10║成極增上厭心等種。由此損伏心等種故。麄動心等。
D23n8879_p0128a01║暫不現行。依此分位。假立二定。此種善故。定亦名善。
D23n8879_p0128a02║無想定前。求無想果。故所熏成種。招彼異熟識。依之
D23n8879_p0128a03║麄動想等不行。於此分位。假立無想。依異熟立。得異
D23n8879_p0128a04║熟名。故此三法。亦非實有。
D23n8879_p0128a05║初無心定之正義。次無想報之正義。末結破非正
D23n8879_p0128a06║義也。承上定曰無心。由於不起。心之不起。由於能
D23n8879_p0128a07║遮。而遮不須實。假亦能之。則此始終因果。正義竟
D23n8879_p0128a08║何所謂。故云謂修定時。於定加行等云云也。於定
D23n8879_p0128a09║加行。增修無心定也。𤼵勝期願遮心心所者。正修
D23n8879_p0128a10║加行之相也。厭患麄動心心所等者。原修加行之
D23n8879_p0128b01║由也。漸細漸微者。正見加行之力也。微微心時者。
D23n8879_p0128b02║正見加行之勝力也。異熟為所熏。遮厭為能熏。增
D23n8879_p0128b03║上謂殊勝。極增上謂殊勝之殊勝。曰熏成種者。以
D23n8879_p0128b04║種非自種。由熏而成。熏非苟熏。熏貴有力。𨿽遮厭
D23n8879_p0128b05║之能熏。熏異熟之所熏。設能熏怯弱。種亦難成。縱
D23n8879_p0128b06║或成種。且非增上。况極增上乎。今由殊勝之厭患。
D23n8879_p0128b07║𤼵殊勝之願期。生殊勝之遮礙使彼漸細漸微。至
D23n8879_p0128b08║於微微。斯時也。如魔軍之𠆸倆垂盡。天兵之勇奮
D23n8879_p0128b09║愈增。縱未至渠[((魅-未+斗)-ㄙ)-(白-日)]授首。亂流歸降。將見縮首潜踪。
D23n8879_p0128b10║趨避退藏。彼地為我地矣。極增上厭心之熏。寧不
D23n8879_p0129a01║成極增上厭心之種乎。此加行之有成也。由此損
D23n8879_p0129a02║伏麄動心等。暫不現行。非如前之猶有微微行也。
D23n8879_p0129a03║此厭心等種之功能也。依此分位假立二定者。依
D23n8879_p0129a04║厭患前六。遮礙前六。損伏前六。使前六現行。暫不
D23n8879_p0129a05║行位。假立無想定也。依厭患兼七。遮礙兼七。損伏
D23n8879_p0129a06║兼七。俾七汙心。暫不行位。假立滅盡定也。曰所熏
D23n8879_p0129a07║成種。招異熟識者。果由於因也。無想定前。求無想
D23n8879_p0129a08║果者。因始於求也。所以求者。欣慕彼天為真解脫
D23n8879_p0129a09║最寂靜故也。依之者。依異熟也。依異熟立得異熟
D23n8879_p0129a10║名者。原無想異熟之所由名也。是則始終之義既
D23n8879_p0129b01║顯。因果之義甚明。二定之立是假。無想之報非真。
D23n8879_p0129b02║故此三法。亦非實有。豈異色心等有實體性也哉。
D23n8879_p0129b03║
D23n8879_p0129b04║
D23n8879_p0129b05║
D23n8879_p0129b06║
D23n8879_p0129b07║
D23n8879_p0129b08║
D23n8879_p0129b09║
D23n8879_p0129b10║成唯識論訂正卷第一（終）贒預
D23n8879_p0130a01║（姑蘇信女張門李氏大緣助板）