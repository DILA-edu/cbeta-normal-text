D23n8879_p0433b01║成唯識論訂正卷第五
D23n8879_p0433b02║古杭雲棲寺弟子廣伸述
D23n8879_p0433b03║○三旁論餘受（二）　初總徴二別釋。
D23n8879_p0433b04║○初總徴。
D23n8879_p0433b05║此染汙意。何受相應。
D23n8879_p0433b06║前頌𨿽無受文。亦可餘等二字含之。以識必有受。
D23n8879_p0433b07║况與八互俱。自可以意得。故不言耳。今正釋頌完。
D23n8879_p0433b08║理應補出。對頌有文。此無名旁。非不𢚩之說。及邉
D23n8879_p0433b09║旁之旁也。
D23n8879_p0433b10║○二別釋（二）　初歷舉偏執二詳明正義。
D23n8879_p0434a01║○初歷舉偏執。
D23n8879_p0434a02║有義。此俱唯有喜受。恒內執我。生喜受故。有義不然。
D23n8879_p0434a03║應許喜受。乃至有頂。違聖言故。應說此意。四受相應。
D23n8879_p0434a04║謂生惡趣。憂受相應。緣不善業。所引果故。生人欲天。
D23n8879_p0434a05║初二靜慮。喜受相應。緣有喜地善業果故。第三靜慮。
D23n8879_p0434a06║樂受相應。緣有樂地善業果故。第四靜慮。乃至有頂。
D23n8879_p0434a07║捨受相應。緣唯捨地善業果故。
D23n8879_p0434a08║此二初義固僻。次義亦偏。以初據執我生受。唯有
D23n8879_p0434a09║喜受。不知七徧三界。喜亦應徧。然而聖說喜受。但
D23n8879_p0434a10║通二禪。其何能徧。違于聖言耶。次以隨七所緣界
D23n8879_p0434b01║地界報不同之故。四受皆具。比前執唯喜受。似覺
D23n8879_p0434b02║𡩖通。不知因識有受。受當隨識。既通諸受。與六何
D23n8879_p0434b03║殊。是故先以偏義陳于前。次以正義列于後。使偏
D23n8879_p0434b04║因正以愈明。正以偏而更顯也。
D23n8879_p0434b05║○二詳明正義。
D23n8879_p0434b06║有義。彼說亦不應理。此無始來。任運一類。緣內執我。
D23n8879_p0434b07║恒無轉易。與變異受。不相應故。又此末那。與前蔵識。
D23n8879_p0434b08║義有異者。皆別說之。若四受俱。亦應別說。既不別說。
D23n8879_p0434b09║定與彼同。故此相應。唯有捨受。未轉依位。與前所說
D23n8879_p0434b10║心所相應。已轉依位。唯二十一心所俱起。謂徧行別
D23n8879_p0435a01║境各五。善十一。如第八識已轉依位。唯捨受俱。任運
D23n8879_p0435a02║轉故。恒于所緣。平等轉故。
D23n8879_p0435a03║初斥非顯正。次約轉顯同。以憂喜樂三。名變異受
D23n8879_p0435a04║七無轉易。變異何從。七八受別。義應別開。別說既
D23n8879_p0435a05║無。受自無別。况未轉之心所𨿽別。已轉之心所是
D23n8879_p0435a06║同。平等轉故。已轉之受固同。任運轉故。未轉之受
D23n8879_p0435a07║又同。通變異受。豈得為是。故曰亦不應理。以同第
D23n8879_p0435a08║八捨受為應理也。又任運簡隨緣。一類顯無記。內
D23n8879_p0435a09║執簡非外。平等轉。于所緣十種真如之境。平等轉
D23n8879_p0435a10║也。
D23n8879_p0435b01║○六釋性攝（二）　初未轉依二已轉依。
D23n8879_p0435b02║○初未轉依（二）　初問答二釋成。
D23n8879_p0435b03║○初問答。
D23n8879_p0435b04║末那心所。何性所攝。有覆無記所攝非餘。
D23n8879_p0435b05║問謂八種王所。通有四性。頼耶無覆無記攝矣。末
D23n8879_p0435b06║那王所。何性攝耶。舉頌答云。有覆無記一性所攝。
D23n8879_p0435b07║非餘三性。
D23n8879_p0435b08║○二釋成。
D23n8879_p0435b09║此意相應四煩𢚰等。是染法故。障礙聖道。隱蔽自心。
D23n8879_p0435b10║說名有覆。非善不善。故名無記。如上二界。諸煩𢚰等。
D23n8879_p0436a01║定力攝蔵是無記攝。此俱染法。所依細故。任運轉故。
D23n8879_p0436a02║亦無記攝。
D23n8879_p0436a03║初正釋所攝。次通妨所攝。釋云。何故說名有覆無
D23n8879_p0436a04║記耶。以此相應十八心所。是染法故。[障-日+田]礙聖道。隱
D23n8879_p0436a05║蔽自心。說名有覆。非善不善。故名無記耳。難云。根
D23n8879_p0436a06║隨煩𢚰。通于二性。何唯有覆無記攝耶。引例通云。
D23n8879_p0436a07║如色無色界。諸煩𢚰等。豈不通于二性。定力攝伏
D23n8879_p0436a08║蔵覆而不顯現。是無記攝。此俱染法。𨿽通二性。以
D23n8879_p0436a09║所依識。極微細故。無強計度。任運轉故。能依染法。
D23n8879_p0436a10║攝蔵于所。故亦無記。
D23n8879_p0436b01║○二已轉依。
D23n8879_p0436b02║若已轉依。唯是善性。
D23n8879_p0436b03║○七釋界繫（二）　初未轉依二已轉依。
D23n8879_p0436b04║○初未轉依（二）　初問答二釋成。
D23n8879_p0436b05║○初問答。
D23n8879_p0436b06║末那心所。何地繫耶。隨彼所生。彼地所繫。
D23n8879_p0436b07║繫。繫屬。繫。繫縛。問謂三界計九地。末那王所。于九
D23n8879_p0436b08║地中何地繫耶。舉頌答云。隨彼所生。彼地所繫。繫
D23n8879_p0436b09║隨于所生。地能定為之繫耶。彼含三義。不必定指。
D23n8879_p0436b10║如下所釋。然若欲以上彼指八。下彼指界亦可也。
D23n8879_p0437a01║○二釋成。
D23n8879_p0437a02║謂生欲界現行末那。相應心所。即欲界繫。乃至有頂。
D23n8879_p0437a03║應知亦然。任運恒緣自地蔵識。執為內我。非他地故。
D23n8879_p0437a04║若起彼地。異熟蔵識。現在前者。名生彼地。染汙末那。
D23n8879_p0437a05║緣彼執我。即繫屬彼。名彼所繫。或為彼地諸煩𢚰等
D23n8879_p0437a06║之所繫縛。名彼所繫。
D23n8879_p0437a07║初明彼地繫。次明異熟繫。三明煩𢚰繫。上謂隨彼
D23n8879_p0437a08║所生。彼地所繫者。其義有三。一謂生欲界現行末
D23n8879_p0437a09║那即欲界繫。由此乃至有頂四空。應知亦色界繫。
D23n8879_p0437a10║亦四空繫也。所以然者。任運恒緣所生自地蔵識。
D23n8879_p0437b01║執為內我。非他地故。此以彼地所繫。為所生所繫
D23n8879_p0437b02║也。二者若于此地。乃起彼地。酬先引業。異熟蔵識。
D23n8879_p0437b03║現在前者。名生彼地。染汙末那。緣彼執我即繫屬
D23n8879_p0437b04║彼異熟蔵識。名彼所繫。此以繫于異熟為所生所
D23n8879_p0437b05║繫也。三者或為彼地煩𢚰所繫。謂生欲界。現行末
D23n8879_p0437b06║那。相應心所。即為欲界煩𢚰等之所繫縛。乃至有
D23n8879_p0437b07║頂亦然。名彼所繫。此以煩𢚰所繫。名所生所繫也。
D23n8879_p0437b08║○二已轉依。
D23n8879_p0437b09║若已轉依。即非所繫。
D23n8879_p0437b10║非上界識惑三所繫也。
D23n8879_p0438a01║○八釋位捨（二）　初問答二別釋。
D23n8879_p0438a02║○初問答。
D23n8879_p0438a03║此染汙意。無始相續。何位永斷。或暫斷耶。阿羅漢滅
D23n8879_p0438a04║定。出世道無有。
D23n8879_p0438a05║○二別釋（二）　初明無染二明有淨。
D23n8879_p0438a06║○初明無染（二）　初畧明伏斷二詳明伏斷。
D23n8879_p0438a07║○初畧明伏斷。
D23n8879_p0438a08║阿羅漢者。總顯三乘無學果位。此位染意。種及現行。
D23n8879_p0438a09║俱永斷滅。故說無有。學位滅定。出世道中。俱暫伏滅。
D23n8879_p0438a10║故說無有。
D23n8879_p0438b01║無學果位。曰三乘者。聲聞利鈍及大乘八地也。染
D23n8879_p0438b02║意種現俱斷。名阿羅漢無有也。三乘學位。及滅盡
D23n8879_p0438b03║定。出世道中。染意種現暫伏。名無有也。畧明無有。
D23n8879_p0438b04║不同如此。
D23n8879_p0438b05║○二詳明伏斷（二）　初明有學暫伏二明無學永
D23n8879_p0438b06║斷。
D23n8879_p0438b07║○初明有學暫伏。
D23n8879_p0438b08║謂染汙意。無始時來。微細一類。任運而轉。諸有漏道。
D23n8879_p0438b09║不能伏滅。二乘聖道。有伏滅義。真無我解。違我執故
D23n8879_p0438b10║後得無漏。現在前時。是彼等流。亦違此意。真無我解。
D23n8879_p0439a01║及後所得。俱無漏故。名出世道。滅定既是聖道等流。
D23n8879_p0439a02║極寂靜故。此亦非有。由未永斷此種子故。從滅盡定
D23n8879_p0439a03║聖道起已。此復現行。乃至未滅。
D23n8879_p0439a04║詳有學染意之所以暫伏也。初至名出世道。明出
D23n8879_p0439a05║世道無有也。次至此亦非有。明滅盡定無有也。三
D23n8879_p0439a06║至乃至未滅。明有學現行。正顯二位暫伏而未斷
D23n8879_p0439a07║也。不能伏滅者。四禪八定。但能伏六識中染。七之
D23n8879_p0439a08║染汙微細。麄不違細故也。真無我解。根本智也。後
D23n8879_p0439a09║得無漏。後得智也。是彼等流者。後得是本智源處
D23n8879_p0439a10║所流。流與源同也。聖道等流者。定慧係道品所攝
D23n8879_p0439b01║故也。極寂靜者。此定逺于煩𢚰故也。此亦非有者。
D23n8879_p0439b02║染意亦伏而不起也。此復現行者。在定但伏現行。
D23n8879_p0439b03║出定則煩𢚰現行。復從種起也。
D23n8879_p0439b04║○二明無學永斷（二）　初正釋二通妨。
D23n8879_p0439b05║○初正釋。
D23n8879_p0439b06║然此染意相應煩𢚰。是俱生故非見所斷。是染汙故。
D23n8879_p0439b07║非非所斷。極微細故所有種子。與有頂地下下煩𢚰。
D23n8879_p0439b08║一時頓斷。𫝑力等故。金剛喻定現在前時。頓斷此種。
D23n8879_p0439b09║成阿羅漢。故無學位。永不復起。
D23n8879_p0439b10║詳無學染意之所以永斷也。地曰有頂。無色四空
D23n8879_p0440a01║天也。煩𢚰曰下下。第六識內思惑第八十一品也。
D23n8879_p0440a02║𫝑力等故者。出染意種子與下下同斷之故也。定
D23n8879_p0440a03║喻金剛。堅利智慧。能壞一切義也。現在前時有三。
D23n8879_p0440a04║謂二乘那含後心。大乘菩薩七地後心。及十地後
D23n8879_p0440a05║心也。
D23n8879_p0440a06║○二通妨。
D23n8879_p0440a07║二乘無學。𢌞趣大乘。從初𤼵心。至未成佛。𨿽實是菩
D23n8879_p0440a08║薩。亦名阿羅漢。應義等故。不別說之。
D23n8879_p0440a09║詳不言二乘趣大。永害染意之故也。謂有問言。二
D23n8879_p0440a10║乘無學。永害染意。已如上明。更有二乘。已證無學。
D23n8879_p0440b01║𢌞趣大乘。從初𤼵心。至未成佛。中間實是菩薩。何
D23n8879_p0440b02║不言之。將非缺畧。或更別有㫖耶。故云𨿽是菩薩。
D23n8879_p0440b03║亦名羅漢。以應供殺賊無生之義相等。故不別說。
D23n8879_p0440b04║非有他也。
D23n8879_p0440b05║○二明有淨（二）　初敘執無淨二辨明有淨。
D23n8879_p0440b06║○初敘執無淨。
D23n8879_p0440b07║此中有義末那唯有煩𢚰障俱。聖教皆言三位無故。
D23n8879_p0440b08║又說四惑恒相應故。又說為識雜染依故。
D23n8879_p0440b09║安慧師無淨第七之執也。唯有煩𢚰障俱。正是偏
D23n8879_p0440b10║執。聖教等。引偏解以證其執也。然據對法中說三
D23n8879_p0441a01║位皆無。皆無染意。不說無淨。顯揚說四惑相應。說
D23n8879_p0441a02║染相應。不說無淨。攝論亦但說為識雜染依。不說
D23n8879_p0441a03║無淨依。是則教非偏說。彼皆偏解。故執但有染意。
D23n8879_p0441a04║無淨意耳。
D23n8879_p0441a05║○二辨明有淨（三）　初畧明二詳明三結定。
D23n8879_p0441a06║○初畧明。
D23n8879_p0441a07║有義彼說教理相違。出世末那。經說有故。無染意識。
D23n8879_p0441a08║如有染時。定有俱生。不共依故。
D23n8879_p0441a09║此下皆護法正意。今先畧明有淨七也。經說有故。
D23n8879_p0441a10║釋違教。定有俱生不共依故。釋違理。無染意識者。
D23n8879_p0441b01║淨第六識也。不共依者。第七意根也。第六有染。定
D23n8879_p0441b02║有第七染意為根。第六無染。如有染時。定有無染
D23n8879_p0441b03║第七淨意為根。彼執無淨。豈不理教相違。
D23n8879_p0441b04║○二詳明（二）　初詳違教二詳違理。
D23n8879_p0441b05║○初詳違教。
D23n8879_p0441b06║論說蔵識。决定恒與一識俱轉。所謂末那。意識起時。
D23n8879_p0441b07║則二俱轉。所謂意識及與末那。若五識中。隨起一識。
D23n8879_p0441b08║則三俱轉。乃至或時頓起五識。則七俱轉。若住滅定。
D23n8879_p0441b09║無第七識。爾時蔵識應無識俱。便非恒定一識俱轉。
D23n8879_p0441b10║住聖道時。若無第七。爾時蔵識應一識俱。如何可言
D23n8879_p0442a01║若起意識。爾時蔵識。定二俱轉。顯揚論說。末那恒與
D23n8879_p0442a02║四煩𢚰相應。或𮋒彼相應恃舉為行。或平等行。故知
D23n8879_p0442a03║此意通染不染。若由論說阿羅漢位。無染意故。便無
D23n8879_p0442a04║第七。應由論說阿羅漢位。捨蔵識故。便無第八。彼既
D23n8879_p0442a05║不爾。此云何然。又諸論言轉第七識。得平等智。彼如
D23n8879_p0442a06║餘智。定有所依相應淨識。此識無者。彼智應無。非離
D23n8879_p0442a07║所依。有能依故。不可說彼依六轉識。許佛恒行。如鏡
D23n8879_p0442a08║智故。
D23n8879_p0442a09║歷引聖教。詳辨執無淨意之相違也。初辨違瑜伽。
D23n8879_p0442a10║次辨違顯揚。三辨違本論。四辨違諸論。違瑜伽中。
D23n8879_p0442b01║初至則七俱轉。引論文也。次至定二俱轉。顯違論
D23n8879_p0442b02║也。應一識俱者。以住聖道時。必以意識。作無漏觀
D23n8879_p0442b03║故。違顯揚中。初至或平等行。引論文也。故知此意
D23n8879_p0442b04║通染不染。顯違論也。恒與四煩𢚰相應。是有覆染
D23n8879_p0442b05║末那。然或𮋒彼相應中我慢恃舉為行是染末那。
D23n8879_p0442b06║或平等行。豈非淨末那耶。故知此意。通染不染。非
D23n8879_p0442b07║止染也。違本論中。初至便無第七。躡彼執頌言也。
D23n8879_p0442b08║次至此云何然。即論頌以反質其執也。違諸論中。
D23n8879_p0442b09║轉第七識。得平等智。此諸論之言也。順而明之。則
D23n8879_p0442b10║彼能依平等性智。如餘成所作等三智。定有所依。
D23n8879_p0443a01║相應五六第八淨識。反而難之。則此淨識無者。彼
D23n8879_p0443a02║平智應無。非離所依。有能依故。必不可也。若汝轉
D23n8879_p0443a03║計彼平等智。依六轉識。則又不可。何者。以許佛恒
D23n8879_p0443a04║行平等性智。如鏡智故。無有間斷。若依六轉間斷
D23n8879_p0443a05║之識。能依平等性智。亦間斷矣。豈所許恒行。如鏡
D23n8879_p0443a06║智無間之謂乎。是則悖瑜伽俱轉之說。逆顯揚相
D23n8879_p0443a07║通之𮋒。滯本頌言中之意。乖諸論依許之談。我故
D23n8879_p0443a08║曰違教。
D23n8879_p0443a09║○二詳違理。
D23n8879_p0443a10║又無學位。若無第七識。彼第八識。應無俱有依。然必
D23n8879_p0443b01║有此依。如餘識性故。又如未證補特伽羅無我者。彼
D23n8879_p0443b02║我執恒行。亦應未證法無我者。法我執恒行。此識若
D23n8879_p0443b03║無。彼依何識。非依第八。彼無慧故。由此應信二乘聖
D23n8879_p0443b04║道滅定無學。此識恒行。彼未證得法無我故。又諸論
D23n8879_p0443b05║中。以五同法。證有第七為第六依。聖道起時。及無學
D23n8879_p0443b06║位。若無第七為第六依。所立宗因。便俱有失。或應五
D23n8879_p0443b07║識。亦有無依。五恒有依。六亦應爾。
D23n8879_p0443b08║歷顯正理。詳辨執無淨意之相違也。初顯無學第
D23n8879_p0443b09║八。必有淨七為俱有依理。次顯三位法執。必有淨
D23n8879_p0443b10║七為所知依理。三顯三位第六必有淨七為俱生
D23n8879_p0444a01║依理。初俱有依中。先反明。次正明。合而量之。無學
D23n8879_p0444a02║第八有俱有依。是識性故。如餘眼識等。眼根眼識
D23n8879_p0444a03║性。眼有眼根依。意根第八性。八有意根依。二所知
D23n8879_p0444a04║依中。先舉人我恒行。既有煩𢚰第七為所依。次例
D23n8879_p0444a05║法我恒行。必有所知第七為所依。且我見屬慧。八
D23n8879_p0444a06║既無慧。捨七其誰。應信三位尚居法執。必是此識
D23n8879_p0444a07║為彼所依。三俱生依中。五同法者。如眼識依眼根。
D23n8879_p0444a08║根識名同法。耳等皆然。抑以前五為第六同法喻
D23n8879_p0444a09║也。證有依者。眼等既以五根為依。證第六必以第
D23n8879_p0444a10║七為依。所立宗因便俱有失者。第六是有法。定有
D23n8879_p0444b01║俱生不共所依為宗。因云。極成六識。隨一攝故。同
D23n8879_p0444b02║喻如眼識等。若無第七。則所立宗上。有能別不極
D23n8879_p0444b03║成之失。所立因上。犯共不定之失。或應五識亦無
D23n8879_p0444b04║有依。今五同法既恒有依。六亦應爾。豈無依耶。是
D23n8879_p0444b05║則執無淨七不惟乖無學第八之依。三位法執之
D23n8879_p0444b06║依。亦乖三位第六之依。而有宗因俱失之咎。我故
D23n8879_p0444b07║曰違理。
D23n8879_p0444b08║○三結定（二）　初决有淨七二通釋差別。
D23n8879_p0444b09║○初决有淨七。
D23n8879_p0444b10║是故定有無染汙意。于上三位。恒起現前。言彼無有
D23n8879_p0445a01║者。依染意說。如說四位無阿頼耶。非無第八。此亦應
D23n8879_p0445a02║爾。
D23n8879_p0445a03║定有恒起。决三位有淨七也。依說如說。原所說以
D23n8879_p0445a04║例明其說也。
D23n8879_p0445a05║○二通釋差別（二）　初總標二別釋。
D23n8879_p0445a06║○初總標。
D23n8879_p0445a07║此意差別。畧有三種。一補特伽羅我見相應。二法我
D23n8879_p0445a08║見相應。三平等性智相應。
D23n8879_p0445a09║上已結有淨七。此復明差別者。以識有染淨我法
D23n8879_p0445a10║之分。位有大小淺深之別。識不離位。淺深自辨。位
D23n8879_p0445b01║不離識。染淨攸分。况有我必全有法。有法未必全
D23n8879_p0445b02║我。性攝生攝不同。何能不辨。故又通釋之也。
D23n8879_p0445b03║○二別釋（二）　初釋相應二釋我法。
D23n8879_p0445b04║○初釋相應。
D23n8879_p0445b05║初通一切異生相續。二乘有學。七地以前一類菩薩。
D23n8879_p0445b06║有漏心位。彼緣阿頼耶識。起補特伽羅我見。次通一
D23n8879_p0445b07║切異生聲聞獨覺相續。一切菩薩法空智果不現前
D23n8879_p0445b08║位。彼緣異熟識起法我見。後通一切如來相續。菩薩
D23n8879_p0445b09║見道及修道中。法空智果現在前位。彼緣無垢異熟
D23n8879_p0445b10║識等。起平等性智。
D23n8879_p0446a01║釋相應之分劑也。初釋我見相應。次釋法我見相
D23n8879_p0446a02║應。後釋平等性智相應。補特伽羅。云數取趣。數數
D23n8879_p0446a03║起惑造業。取諸趣輪𢌞也。此我見末那。𨿽通異生
D23n8879_p0446a04║等。然于一切異生相續恒起。以純有漏心故。于二
D23n8879_p0446a05║乘有學七地已前。有間而起。以于無漏心位不起。
D23n8879_p0446a06║有漏心位起故。法我見末那。𨿽亦通一切。于異生
D23n8879_p0446a07║聲聞獨覺相續恒起。以未證法無我故。於一切法
D23n8879_p0446a08║空智果菩薩。有間而起。以法空智果。現在前位。則
D23n8879_p0446a09║不現起。不現前位。彼緣異熟識。起法我見故。平等
D23n8879_p0446a10║性智相應末那。𨿽通一切。于如來相續恒起。以永
D23n8879_p0446b01║斷二障。究竟二空故。于菩薩見修二位。有間而起
D23n8879_p0446b02║以于此位法空智果。不現前位。則不現起。若現前
D23n8879_p0446b03║位。彼緣無垢異熟。起平等性智故。然曰無垢者。平
D23n8879_p0446b04║智起時。暫能恒審思量無我相故。曰異熟者。尚在
D23n8879_p0446b05║因位故。三種均名相應。分劑不同有如此者。
D23n8879_p0446b06║○二釋我法（二）　初明我法二唯明法。
D23n8879_p0446b07║○初明我法。
D23n8879_p0446b08║補特伽羅我見起位。彼法我見亦必現前。我執必依
D23n8879_p0446b09║法執而起。如夜迷杌等。方謂人等故。我法二見用𨿽
D23n8879_p0446b10║有別。而不相違。同依一慧。如眼識等。體𨿽是一。而有
D23n8879_p0447a01║了別青等多用。不相違故。此亦應然。
D23n8879_p0447a02║明我法體同。我起法必起也。初我必依法。次用別
D23n8879_p0447a03║體同。承上初通一切等起我見矣。為復止起我見。
D23n8879_p0447a04║為復法亦起耶。故云補特伽羅起位。彼法我見亦
D23n8879_p0447a05║必現前。以我必依法。如迷杌方謂人故。倘謂我法
D23n8879_p0447a06║既然用別。俱起恐致相違。不知用𨿽有別而不相
D23n8879_p0447a07║違。以同依一慧為體。由慧而後起見生執故也。如
D23n8879_p0447a08║眼識體一。有了別青黃等用之別。乃至身識體同。
D23n8879_p0447a09║有了別冷煖等用之別。彼既用不違體。此亦應然。
D23n8879_p0447a10║何違之有。故知初通云云者。獨就我見為通耳。
D23n8879_p0447b01║○二唯明法（二）　初唯明法二判所攝。
D23n8879_p0447b02║○初唯明法。
D23n8879_p0447b03║二乘有學。聖道滅定。現在前時。頓悟菩薩。于修道位。
D23n8879_p0447b04║有學漸悟。生空智果。現在前時。皆唯起法執。我執已
D23n8879_p0447b05║伏故。二乘無學。及此漸悟。法空智果。不現前時。亦唯
D23n8879_p0447b06║起法執。我執已斷故。八地以上。一切菩薩。所有我執。
D23n8879_p0447b07║皆永不行。或已永斷。或永伏故。法空智果。不現前時。
D23n8879_p0447b08║猶起法執。不相違故。如有經說。八地以上。一切煩𢚰。
D23n8879_p0447b09║不復現行。唯有所依所知障在。此所知障。是現非種。
D23n8879_p0447b10║不爾煩𢚰亦應在故。
D23n8879_p0448a01║明我既伏斷起唯法執起也。初約我執伏位。以明
D23n8879_p0448a02║法執。次約我執斷位。以明法執。三約菩薩我執永
D23n8879_p0448a03║伏斷位。以明法執。四引經證成。簡定法執。承上次
D23n8879_p0448a04║通一切等。起法我見矣。為復唯起法我。為復我亦
D23n8879_p0448a05║起耶。故云二乘有學等。唯起法執。二乘無學等。亦
D23n8879_p0448a06║唯起法執。八地已上等。猶起法執云云也。初約我
D23n8879_p0448a07║執伏位以明法執中。通有三類。一二乘于有學位。
D23n8879_p0448a08║聖道滅定現在前時。唯起法執。二頓悟菩薩。從初
D23n8879_p0448a09║地至十地修道位中。唯起法執。三漸悟菩薩。于初
D23n8879_p0448a10║地至七地有學位中。生空智果。現在前時。唯起法
D23n8879_p0448b01║執。故云皆唯起法執。我執已伏故。次約我執斷位
D23n8879_p0448b02║以明法執中。意謂不但二乘有學等為然。二乘無
D23n8879_p0448b03║學亦然。及此𢌞心向大漸悟菩薩。法空智果不現
D23n8879_p0448b04║前時亦然。故云亦唯起法執。我執已斷故。三約菩
D23n8879_p0448b05║薩伏斷位以明法執中。八地以上。一切菩薩者。謂
D23n8879_p0448b06║第八地已上。所有頓漸𢌞心等一切也。皆永不行
D23n8879_p0448b07║者。我執永不現行也。或已永斷。或永伏故。出不行
D23n8879_p0448b08║之由也。永斷即𢌞心向大菩薩。永伏即頓漸二類
D23n8879_p0448b09║菩薩。伏斷攸分。皆曰永者。生空智果。純無漏故。法
D23n8879_p0448b10║空智果。不現前時。猶起法執。則現前之時可知。此
D23n8879_p0449a01║間起也。不相違故。原猶起也。謂生空智果。與彼法
D23n8879_p0449a02║執。不相違礙。故得起也。取而證之。如經說八地以
D23n8879_p0449a03║上。一切煩𢚰不復現行。唯有所依所知障在。此經
D23n8879_p0449a04║文也。即而辨之。此所知障。是現非種。若謂是種。煩
D23n8879_p0449a05║𢚰種在亦應言在。何得言唯。故知唯所知障者。唯
D23n8879_p0449a06║有現行所知障也。又煩𢚰種在者。以八地𨿽不執
D23n8879_p0449a07║頼耶為我。猶有異熟微細我執故也。
D23n8879_p0449a08║○二判所攝。
D23n8879_p0449a09║法執俱意。于二乘等。𨿽名不染。于諸菩薩。亦名為染。
D23n8879_p0449a10║障彼智故。由此亦名有覆無記。于二乘等說名無覆。
D23n8879_p0449b01║不障彼智故。是異熟生攝。從異熟識。恒時生故。名異
D23n8879_p0449b02║熟生。非異熟果。此名通故。如增上緣。餘不攝者。皆入
D23n8879_p0449b03║此攝。
D23n8879_p0449b04║于法執俱意。判定生性所攝。使無所濫也。然于二
D23n8879_p0449b05║乘名無覆。以二乘志在生空。此意不障生空智故。
D23n8879_p0449b06║于大乘名有覆。以大乘志在二空。此意障彼法空
D23n8879_p0449b07║智故。是則第七名有覆無記者。我執俱意。于二乘
D23n8879_p0449b08║名有覆。法執俱意。于大乘名有覆耳。寧知大乘有
D23n8879_p0449b09║覆。乃小乘之無覆。小乘無覆。正大乘之有覆耶。性
D23n8879_p0449b10║攝誠不可以不辨也。法執俱意。是異熟生。以從異
D23n8879_p0450a01║熟識。恒時生故。非異熟果。以真異熟果。所不攝故。
D23n8879_p0450a02║取而例之。異熟生名。可通攝故。如增上緣。餘不攝
D23n8879_p0450a03║者。皆入此攝。良以增上緣。𨿽唯六根。其餘三緣所
D23n8879_p0450a04║不攝者。皆增上攝。此名𨿽唯前六識中無記名生。
D23n8879_p0450a05║然真異熟果。所不攝者。皆異熟生攝。是則所生所
D23n8879_p0450a06║繫。一隨第八。有似于果。而竟非果。又誠不可不辨
D23n8879_p0450a07║也。上釋頌文已竟。
D23n8879_p0450a08║○二引證（二）　初問二答。
D23n8879_p0450a09║○初問。
D23n8879_p0450a10║云何應知。此第七識。離眼等識有別自體。
D23n8879_p0450b01║大乘論第七離眼等別有自體。小乘執現在名識。
D23n8879_p0450b02║過去名意。未來名心。則意但是第六過去。非別有
D23n8879_p0450b03║體。故以云何應知為問。俾答知本于教理。證離眼
D23n8879_p0450b04║等別有。以破小乘之執也。
D23n8879_p0450b05║○二答（二）　初總標二別釋。
D23n8879_p0450b06║○初總標。
D23n8879_p0450b07║聖教正理。為定量故。
D23n8879_p0450b08║○二別釋（二）　初引教證二顯理證。
D23n8879_p0450b09║○初引教證。
D23n8879_p0450b10║謂薄伽梵。處處經中。說心意識。三種別義。集起名心。
D23n8879_p0451a01║思量名意。了別名識。是三別義。如是三義。𨿽通八識。
D23n8879_p0451a02║而隨勝顯。第八名心。集諸法種。起諸法故。第七名意。
D23n8879_p0451a03║緣蔵識等。恒審思量。為我等故。餘六名識。于六別境
D23n8879_p0451a04║麄動間斷。了別轉故。如入楞伽伽他中說。蔵識說名
D23n8879_p0451a05║心。思量性名意。能了諸境相。是說名為識。又大乘經。
D23n8879_p0451a06║處處別說有第七識。故此別有。諸大乘經。是至教量。
D23n8879_p0451a07║前已廣說。故不重成。解脫經中。亦別說有此第七識。
D23n8879_p0451a08║如彼頌言。染汙意恒時。諸惑俱生滅。若解脫諸惑非
D23n8879_p0451a09║曾非當有。彼經自釋。此頌義言。有染汙意。從無始來。
D23n8879_p0451a10║與四煩𢚰。恒俱生滅。謂我見我愛。及我慢我癡。對治
D23n8879_p0451b01║道生。斷煩𢚰已。此意從彼。便得解脫。爾時此意。相應
D23n8879_p0451b02║煩𢚰。非唯現無。亦無現在過去未來。無自性故。如是
D23n8879_p0451b03║等教。諸部皆有。恐厭廣文。故不繁述。
D23n8879_p0451b04║歷引諸教。證第七離眼等識。別有自體也。初引大
D23n8879_p0451b05║別義。二釋大別義。三證大別義。四總證大義。五引
D23n8879_p0451b06║小乘義。六統結證意。承上教為定量。果何所謂。謂
D23n8879_p0451b07║薄伽梵。處處經中。說三別義。集起名心。思量名意。
D23n8879_p0451b08║了別名識等云云也。如是三義。統用通義釋之。積
D23n8879_p0451b09║集解心。八皆名心積熏至于輳集諸種子故。等無
D23n8879_p0451b10║間緣解意。八皆名意。八識皆有前滅意故。了別名
D23n8879_p0452a01║識。八皆名識。八識皆有了別自分義故。如是已非
D23n8879_p0452a02║三世名心意識矣。若各隨勝義顯之。第八名心。集
D23n8879_p0452a03║諸法種。起諸現行故。是汝未來名心乎。第七名意。
D23n8879_p0452a04║緣蔵識無垢識恒審思量為我為無我故。是汝過
D23n8879_p0452a05║去名意乎。餘六名識。于六別境。麄動間斷。了別轉
D23n8879_p0452a06║故。是汝現在名識乎。如楞伽云。蔵識說名心。思量
D23n8879_p0452a07║性名意。能了諸境相。是說名為識。不既有明證乎。
D23n8879_p0452a08║又大乘經。處處別說。有第七識。故此第七。離眼等
D23n8879_p0452a09║外。別有自體諸大乘經。是至教量。前初能變中。廣
D23n8879_p0452a10║引聖說。廣立比量。證成是有。故不重成。已當仰信
D23n8879_p0452b01║况汝小乘解脫經中。別有第七。若頌若釋。歷歷可
D23n8879_p0452b02║知乎。諸部皆有。繁述恐厭。故可據者。不止于所引。
D23n8879_p0452b03║因引以及所未引。神而明之耳。豈能以盡引耶。
D23n8879_p0452b04║○二顯理證（三）　初結前起後二顯示正理三總
D23n8879_p0452b05║結勸信。
D23n8879_p0452b06║○初結前起後。
D23n8879_p0452b07║已引聖教。當顯正理。
D23n8879_p0452b08║○二顯示正理（六）　初恒行無明二為緣生識三
D23n8879_p0452b09║得思量名四無心定別五無想天染六三性時
D23n8879_p0452b10║染。
D23n8879_p0453a01║○初恒行無明（二）　初引經證成二詳釋其義。
D23n8879_p0453a02║○初引經證成。
D23n8879_p0453a03║謂契經說。不共無明。微細恒行。覆蔽真實。若無此識。
D23n8879_p0453a04║彼應非有。
D23n8879_p0453a05║初引文。次證成。彼應非有。反證有此識故。不共無
D23n8879_p0453a06║明。始應有也。以惑依于心。既所依非相續之心。豈
D23n8879_p0453a07║能依是恒行之惑耶。又無明曰不共。尅標體也。恒
D23n8879_p0453a08║行曰微細。尅示相也。覆蔽真實。正顯用也。
D23n8879_p0453a09║○二詳釋其義（二）　初通釋不共二問答別明。
D23n8879_p0453a10║○初通釋不共。
D23n8879_p0453b01║謂諸異生。于一切分。恒起迷理不共無明。覆真實義。
D23n8879_p0453b02║障聖慧眼。如伽他說。真義心當生。常能為障礙。俱行
D23n8879_p0453b03║一切分。謂不共無明。是故契經。說異生類。恒處長夜。
D23n8879_p0453b04║無明所盲。惛醉纏心。曾無醒覺。若異生位。有暫不起。
D23n8879_p0453b05║此無明時。便違經義。俱異生位。迷理無明。有行不行。
D23n8879_p0453b06║不應理故。此依六識。皆不得成。應此間斷。彼恒染故。
D23n8879_p0453b07║許有末那。便無此失。
D23n8879_p0453b08║初釋上引文。次釋上證成。釋引文中。初釋。二證。三
D23n8879_p0453b09║結。四反顯。迷理。釋微細。一切分。即善惡無記三位。
D23n8879_p0453b10║二空之理。離諸虚妄曰真實義。真無漏道。自然能
D23n8879_p0454a01║照曰聖慧眼。謂上引經文。不共無明。微細恒行者。
D23n8879_p0454a02║果何所謂。謂諸異生。于一切分。恒起迷理不共無
D23n8879_p0454a03║明也。覆蔽真實者。果何所謂。謂覆真實理。障聖智
D23n8879_p0454a04║眼也。證之于伽他。則俱行一切分。謂不共無明。非
D23n8879_p0454a05║一切分恒起迷理無明乎。真義心當生。常能為障
D23n8879_p0454a06║礙。非覆蔽理智乎。是故契經。于恒行則曰恒處長
D23n8879_p0454a07║夜。曾無醒覺。于障慧眼。則曰無明所盲。于覆真理。
D23n8879_p0454a08║則曰惛醉纏心也。反而言之。若異生位。有暫不起
D23n8879_p0454a09║此無明時。便違恒行經義。以俱異生位。有行時不
D23n8879_p0454a10║行時。不應恒行之理故也。前證成謂若無此識。彼
D23n8879_p0454b01║應非有者。以此不共無明。若依六識。能依所依。皆
D23n8879_p0454b02║不得成。何者。應此恒行。𮋒成間斷。應彼六識。𮋒成
D23n8879_p0454b03║恒染。許有末那。便無彼此反常之失。故曰若無此
D23n8879_p0454b04║識。應非有故。
D23n8879_p0454b05║○二問答別明（二）　初問二答。
D23n8879_p0454b06║○初問。
D23n8879_p0454b07║染意恒與四惑相應。此俱無明。何名不共。
D23n8879_p0454b08║此下欲詳恒行不共之故。𤼵問以起其端也。問謂
D23n8879_p0454b09║染意既恒與四惑俱。一名不共。四惑應同。何俱無
D23n8879_p0454b10║明。獨得其名。欲究其所以獨得之由也。
D23n8879_p0455a01║○二答（三）　初第一師二第二師三第三師。
D23n8879_p0455a02║○初第一師。
D23n8879_p0455a03║有義。此俱我見慢愛。非根本煩𢚰。名不共何失。
D23n8879_p0455a04║此俱我等非根本者。意顯俱無明是根本也。既是
D23n8879_p0455a05║根本。不共彼非根本矣。名為不共。何有偏名之失。
D23n8879_p0455a06║然而竟不審既非根本。隨煩𢚰中曾有是否。根煩
D23n8879_p0455a07║𢚰中。曾無是否。
D23n8879_p0455a08║○二第二師。
D23n8879_p0455a09║有義。彼說理教相違。純隨煩𢚰中。不說此三故。此三
D23n8879_p0455a10║中。十煩𢚰攝故。處處皆說染汙末那。與四煩𢚰恒相
D23n8879_p0455b01║應故。應說四中無明是主。𨿽三俱起。亦名不共。從無
D23n8879_p0455b02║始際。恒內惛迷。曾不省察癡增上故。此俱見等。應名
D23n8879_p0455b03║相應。若為主時。應名不共。如無明故。許亦無失。
D23n8879_p0455b04║初證斥前非。次申明正意。處處皆說染汙末那。與
D23n8879_p0455b05║四煩𢚰恒相應故者。顯見慢愛三。純隨不攝。根本
D23n8879_p0455b06║所攝也。亦名不共者。前難染意恒與四惑相應。此
D23n8879_p0455b07║俱無明。何名不共。初酬既非。故申正意答云。應說
D23n8879_p0455b08║四中。無明是主。𨿽三俱起。亦名不共。癡增上者。是
D23n8879_p0455b09║主之由也。不共因于是主。主。自在義。因依義。故云
D23n8879_p0455b10║從無始際。恒內惛迷。認八為我。曾不省察。我本是
D23n8879_p0456a01║空。癡極增盛之故。有自在義。三皆因依于此。故是
D23n8879_p0456a02║主也。是則不共之名。因癡增上。餘非增上。應名相
D23n8879_p0456a03║應耶。答云。若為主時。應名不共。如無明故。許亦無
D23n8879_p0456a04║失。良以生𢀸流轉。貪愛為主。障初聖道。見慢為主。
D23n8879_p0456a05║若愛為主時。應名不共愛。見慢主時。應名不共見。
D23n8879_p0456a06║不共慢也。障道者。見則偏執一理。不即受教。慢則
D23n8879_p0456a07║恃己高舉。寧復從人。故障之也。是則四皆可名不
D23n8879_p0456a08║共。各隨其時何如耳。此師之論如此。于不共𨿽覺
D23n8879_p0456a09║差勝于前。所以不共。猶多未盡。至下當知。
D23n8879_p0456a10║○三第三師（二）　初例明二通妨。
D23n8879_p0456b01║○初例明。
D23n8879_p0456b02║有義。此癡名不共者。如不共佛法。唯此識有故。
D23n8879_p0456b03║前難染意。恒與四惑相應。此俱無明。何名不共而
D23n8879_p0456b04║初師酬既云非。次師答亦未盡。故今舉第三正答。
D23n8879_p0456b05║有義云云也。如不共佛法。唯此識有故者。謂法唯
D23n8879_p0456b06║佛有。餘聖所無。名不共法。例癡唯意有。餘識所無
D23n8879_p0456b07║名不共癡。然語意是餘識無此意殊勝之癡名無。
D23n8879_p0456b08║曰唯有。非直以無為無。恐人不逆其志。故下復設
D23n8879_p0456b09║問以明。
D23n8879_p0456b10║○二通妨（二）　初通餘惑妨二通此惑妨。
D23n8879_p0457a01║○初通餘惑妨。
D23n8879_p0457a02║若爾。餘識相應煩𢚰。此識中無。應名不共。依殊勝義
D23n8879_p0457a03║立不共名。非互所無。皆名不共。謂第七識相應無明。
D23n8879_p0457a04║無始恒行障真義智。如是勝用。餘識所無。唯此識有。
D23n8879_p0457a05║故名不共。
D23n8879_p0457a06║初直以互無之無為難。次仍依勝用之無為通。障
D23n8879_p0457a07║真義者。即上覆真實義。真如理也。障真義智者。即
D23n8879_p0457a08║上障聖慧眼。無漏智也。意謂立不共者。依障理智
D23n8879_p0457a09║殊勝之用。諸識所無而立。非依彼此互所無立。安
D23n8879_p0457a10║得應名。
D23n8879_p0457b01║○二通此惑妨（二）　初畧通二廣釋。
D23n8879_p0457b02║○初畧通。
D23n8879_p0457b03║既爾。此俱三亦應名不共。無明是主獨得此名。或許
D23n8879_p0457b04║餘三。亦名不共。對餘癡故。且說無明。
D23n8879_p0457b05║畧通用勝名同之難也。初難。次通。難云七俱四惑。
D23n8879_p0457b06║用必相同。無明既以用名不共。俱三同勝。應名不
D23n8879_p0457b07║共。何故無明許獨得耶。通云。三依無明而生。無明
D23n8879_p0457b08║于四法中是主。獨得此名。或餘三各為主時。亦許
D23n8879_p0457b09║得此名。而今不及餘三。獨說無明者。以對餘識俱
D23n8879_p0457b10║癡。顯此識俱勝。且說無明耳。由是觀之。為主故。餘
D23n8879_p0458a01║三𨿽勝。安可同年。對癡故。癡名固同。殊非長夜。故
D23n8879_p0458a02║宗鏡云。夜而不長。如餘六俱癡。長而不夜。如第七
D23n8879_p0458a03║俱惑。及妙平二智相應心品。非長非夜。如餘識俱
D23n8879_p0458a04║貪等。亦長亦夜。即第七無明。是則此無明者。不獨
D23n8879_p0458a05║勝于餘識之癡。兼亦勝于此識俱三。則不獨對餘
D23n8879_p0458a06║癡可名不共。對俱三亦應名不共矣。何以難為。
D23n8879_p0458a07║○二廣釋。
D23n8879_p0458a08║不共無明。總有二種。一恒行不共。餘識所無。二獨行
D23n8879_p0458a09║不共。此識非有。故瑜伽說。無明有二。若貪等俱者。名
D23n8879_p0458a10║相應無明。非貪等俱者。名獨行無明。是主獨行。唯見
D23n8879_p0458b01║所斷。如契經說。諸聖有學。不共無明。已永斷故。不造
D23n8879_p0458b02║新業。非主獨行。亦修所斷。忿等皆通見所斷故。恒行
D23n8879_p0458b03║不共。餘部所無。獨行不共。此彼俱有。
D23n8879_p0458b04║廣釋以詳不共之差別也。初標不共。二釋不共。三
D23n8879_p0458b05║證獨行。四釋獨行。五判有無。然撮其大要。是分不
D23n8879_p0458b06║共之有恒獨。恒是此識有。而獨非此識有矣。證相
D23n8879_p0458b07║應以異獨行。獨非此識有。而相應自非此識有也
D23n8879_p0458b08║而復辨獨行于主非。則是主非主。皆非此識之所
D23n8879_p0458b09║有也。以獨與不共等。名言𨿽同。義不同也。且恒則
D23n8879_p0458b10║唯見于大乘。獨則俱通于小大。差別如此。誠不可
D23n8879_p0459a01║以不辨。故廣釋之。統括大意如此。詳之。有漏心位。
D23n8879_p0459a02║常起無間。曰恒行。不與餘識間斷者俱。曰不共。唯
D23n8879_p0459a03║此識有。曰餘識所無也。不與忿等相應而起。不與
D23n8879_p0459a04║餘九同時而起。獨迷諦理。曰獨行不共。唯餘識有。
D23n8879_p0459a05║曰此識非有也。相應無明者。彼自釋云。非無愚癡。
D23n8879_p0459a06║而起諸惑。是故貪等餘惑相應所有無明。名相應
D23n8879_p0459a07║無明。獨行者。彼云。若無貪等諸煩𢚰纏。但于苦等
D23n8879_p0459a08║諸諦境中。由不如理作意力故。鈍慧士夫。補特伽
D23n8879_p0459a09║羅。諸不如實揀擇。覆障纏褁。暗昧等心所性。名獨
D23n8879_p0459a10║行無明。是主者。彼云不與忿等小十俱者。名為是
D23n8879_p0459b01║主。何以故。忿等十法。自類不俱。各自為主。此之無
D23n8879_p0459b02║明。既不與各自為主者俱。獨自行時。自便為主。故
D23n8879_p0459b03║曰是主。此屬分別。故在見道。一時頓斷。契經證之
D23n8879_p0459b04║可知非主獨行者。與忿等俱。名為非主。由忿等各
D23n8879_p0459b05║自為主。自無主故。此屬俱生。通見修二斷。以隨忿
D23n8879_p0459b06║等。通見所斷故。故結云。恒行不共。餘部所無。獨行
D23n8879_p0459b07║不共。彼此皆有。餘部所無。唯大乘宗中有也。此彼
D23n8879_p0459b08║俱有者。大小乘宗俱有也。亦可依俱舎。則見四諦。
D23n8879_p0459b09║及修所斷。名五部恒行不共。唯修所斷曰餘部所
D23n8879_p0459b10║無。獨行不共。五部皆通。曰彼此俱有也。顯示正理
D23n8879_p0460a01║六科。初恒行無明竟。
D23n8879_p0460a02║○二為緣生識（四）　初引經證成二引例正釋三
D23n8879_p0460a03║遮破轉救四申量結明。
D23n8879_p0460a04║○初引經證成。
D23n8879_p0460a05║又契經說眼色為緣。生于眼識。廣說乃至意法為緣。
D23n8879_p0460a06║生于意識。若無此識。彼意非有。
D23n8879_p0460a07║引經顯六識。皆依根塵二緣而生。若無第七根緣。
D23n8879_p0460a08║第六意識唯一法緣。必不生也。
D23n8879_p0460a09║○二引例正釋。
D23n8879_p0460a10║謂如五識。必有眼等增上不共俱有所依。意識既是
D23n8879_p0460b01║六識中攝。理應許有如是所依。此識若無。彼依寧有。
D23n8879_p0460b02║以理例第六。必有第七為俱有依也。謂如五識是
D23n8879_p0460b03║六識中攝。必有眼等五根為增上不共所依。意識
D23n8879_p0460b04║既是六識中攝理應許有第七為增上不共所依。
D23n8879_p0460b05║此七若無。彼六之依寧有。
D23n8879_p0460b06║○三遮破轉救。
D23n8879_p0460b07║不可說色。為彼所依。意非色故。意識應無隨念計度
D23n8879_p0460b08║二分別故。亦不可說五識無有俱有所依。彼與五根
D23n8879_p0460b09║俱時而轉。如芽影故。又識與根。既必同境。如心心所。
D23n8879_p0460b10║决定俱時。
D23n8879_p0461a01║遮救以竆其說。俾情盡而理顯也。色為彼所依者。
D23n8879_p0461a02║小乘救云。我宗取肉團心為第六所依。何要別執
D23n8879_p0461a03║第七。論主破云肉團心是色。不可說彼依。葢第六
D23n8879_p0461a04║必依意。意非是色故。第六若依色。無二分別故。色
D23n8879_p0461a05║不可以為依也明矣。五識無有俱有所依者。小乘
D23n8879_p0461a06║復救云。我宗五識。根先識後故。即前滅意識𤼵後
D23n8879_p0461a07║念意識。無別第七為俱有依也。論主破云。先後則
D23n8879_p0461a08║不俱。彼根識俱轉。如芽依種起。影藉形生。又如心
D23n8879_p0461a09║與心所。取境既同。理必同時。五識之有俱有依也
D23n8879_p0461a10║又明矣。即此以證第六。豈無俱有依耶。俱有依不
D23n8879_p0461b01║無是無第七識耶。
D23n8879_p0461b02║○四申量結明。
D23n8879_p0461b03║由此理趣。極成意識。如眼等識。必有不共。顯自名處。
D23n8879_p0461b04║等無間不攝。增上生所依。極成六識。隨一攝故。
D23n8879_p0461b05║顯自名處者。眼根是眼識自名處。乃至意根是意
D23n8879_p0461b06║識自名處。依眼之識。名為眼識。乃至依意之識。名
D23n8879_p0461b07║為意識。是顯自名處也。等無間不攝者。小乘以第
D23n8879_p0461b08║六前滅意為根。生後念意識。是等無間所攝。不攝。
D23n8879_p0461b09║是簡內六處。非前滅意之所收攝也。增上生所依
D23n8879_p0461b10║者。謂內六根。是識之增上生緣。識所依也。隨一攝
D23n8879_p0462a01║者。各隨一根攝也。意謂由前正釋。及遮破等種種
D23n8879_p0462a02║理趣。則極成意識。如眼等識。必有不共。顯自名處
D23n8879_p0462a03║之第七意根。汝之等無間不攝。是增上生所依。極
D23n8879_p0462a04║成六種識。各隨增上生所依一根攝也。量之。則意
D23n8879_p0462a05║識是有法。必有不共。顯自名處。乃至增上生所依
D23n8879_p0462a06║為宗。因云。極成六識。隨一攝故。同喻如眼等識。
D23n8879_p0462a07║○三得思量名（四）　初引經證成二以理正釋三
D23n8879_p0462a08║遮破轉救四結有原名。
D23n8879_p0462a09║○初引經證成。
D23n8879_p0462a10║又契經說。思量名意。若無此識。彼應非有。
D23n8879_p0462b01║經說思量名意。是第七識。小乘執第六等無間意。
D23n8879_p0462b02║是思量意故。反證以成有第七云。若無此第七識。
D23n8879_p0462b03║彼思量名。應當非有。
D23n8879_p0462b04║○二以理正釋。
D23n8879_p0462b05║謂若意識。現在前時。等無間意。已滅非有。過去未來。
D23n8879_p0462b06║理非有故。彼思量用。定不得成。既爾。如何說名為意。
D23n8879_p0462b07║以名理釋有第七識也。前云若無第七。彼思量名。
D23n8879_p0462b08║應非有者。果何所謂。謂若第六意識。現在前時。汝
D23n8879_p0462b09║所執第六前念能引後念等無間意已滅。滅屬過
D23n8879_p0462b10║去。理應非有。思體尚無。用從何得。既無思量。經說
D23n8879_p0463a01║思量名意。將如何耶。故知執等無間為意根。必無
D23n8879_p0463a02║思量之名而違教。用第七識為意根。始有思量之
D23n8879_p0463a03║名而順經。第七豈能無耶。
D23n8879_p0463a04║○三遮破轉救。
D23n8879_p0463a05║若謂假說。理亦不然。無正思量。假依何立。若謂現在
D23n8879_p0463a06║曾有思量。爾時名識。寧說為意。
D23n8879_p0463a07║初破假無依。次破名無意。恐轉救云。已滅非有。思
D23n8879_p0463a08║用不成。難違經名。此以實說為難耳。不知思量名
D23n8879_p0463a09║意者。但是假說。非實有體。破云。若謂假說。理亦不
D23n8879_p0463a10║然。以假依實立。無正思量為所依。假依何法而立。
D23n8879_p0463b01║假亦不可得矣。恐又救云。意識現在。曾有思量。今
D23n8879_p0463b02║𨿽已滅。得名為意。何須別執第七為思量意耶。故
D23n8879_p0463b03║即彼宗破云。爾宗于一意識過去名意。現在名識。
D23n8879_p0463b04║爾現在時。意識𨿽有思量。應名為識。不名為意。現
D23n8879_p0463b05║在安得過去之名耶。故云寧說為意。
D23n8879_p0463b06║○四結有原名。
D23n8879_p0463b07║故知別有第七末那。恒審思量。正名為意。已滅依此。
D23n8879_p0463b08║假立意名。
D23n8879_p0463b09║由正釋之理甚明。遮救之義愈顯。故知第六外。別
D23n8879_p0463b10║有末那。恒審思量。初無間斷者。名意。非以第六滅
D23n8879_p0464a01║意為意也。諸識前已滅念等無間意。皆依恒審第
D23n8879_p0464a02║七。假立意名耳。又意。取第七心王自體思量名意。
D23n8879_p0464a03║𨿽心所之思亦在。恐犯八識皆有徧行思所故。又
D23n8879_p0464a04║思量為性相者。見分是思量相。內分是思量性。以
D23n8879_p0464a05║內二證見分緣境故。亦名思量。但見分思量我。是
D23n8879_p0464a06║非量。自證是現量。非二量攝。以見分妄執。故非量。
D23n8879_p0464a07║自證。證見分妄執故。體是現量攝也。又擴充之。則
D23n8879_p0464a08║二乘無學。思量法我名意。佛思無我。亦名為意。特
D23n8879_p0464a09║染淨之不同耳。
D23n8879_p0464a10║○四無心定別（四）　初引經證成二正釋無別三
D23n8879_p0464b01║遮破轉救四結有末那。
D23n8879_p0464b02║○初引經證成。
D23n8879_p0464b03║又契經說。無想滅定。染意若無。彼應無別。
D23n8879_p0464b04║○二正釋無別。
D23n8879_p0464b05║謂彼二定。俱滅六識。及彼心所。體數無異。若無染意。
D23n8879_p0464b06║于二定中。一有一無。彼二何別。
D23n8879_p0464b07║體謂六識心王。數謂相應心所。無異者。二定之所
D23n8879_p0464b08║滅。第六同也。其不同者。無想有染意。滅定無染意。
D23n8879_p0464b09║一分之不同耳。若無染意。于二定中。一有一無。彼
D23n8879_p0464b10║二果何所差別耶。
D23n8879_p0465a01║○三遮破轉救。
D23n8879_p0465a02║若謂加行。界地依等。有差別者。理亦不然。彼差別因。
D23n8879_p0465a03║由此有故。此若無者。彼因亦無。
D23n8879_p0465a04║推差別因之所由有。破定不關意之救也。初救。二
D23n8879_p0465a05║破。加行。加功用行。所謂作意。界地。三界九地。謂所
D23n8879_p0465a06║居地。依。即所依。謂定起處。等。等自體。及假立。自體。
D23n8879_p0465a07║定各自體。假立。各立假名。此五是二定差別之因。
D23n8879_p0465a08║詳如攝論。彼差別因。由此有者。由有此第七而有
D23n8879_p0465a09║也。謂若以出離想作意為先。令不恒行心心所滅。
D23n8879_p0465a10║想滅為首。立無想名。此定唯屬第四靜慮。若止息
D23n8879_p0465b01║想作意為先。令不恒行及恒行染汙心心所滅。立
D23n8879_p0465b02║滅盡名。此名𨿽屬有頂。而無漏攝。此加行地界差
D23n8879_p0465b03║別也。所依別者。滅定是佛弟子說力起故。無想是
D23n8879_p0465b04║外道說力起故。自體假名可知矣。此五差別。皆因
D23n8879_p0465b05║意有。意若無者。彼差別因亦無矣。然則總括大意。
D23n8879_p0465b06║則無想與滅定是果差別。加行及依等是因差別。
D23n8879_p0465b07║救謂果別由于因別。何關第七。破謂因別更由于
D23n8879_p0465b08║因。正謂第七。故反决破云。此第七若無。彼別因亦
D23n8879_p0465b09║無。別果從何而有耶。遡流竆源。更有其源。思之哉。
D23n8879_p0465b10║○四結有末那。
D23n8879_p0466a01║是故定應別有此意。
D23n8879_p0466a02║○五無想天染（四）　初引經證成二正釋其義三
D23n8879_p0466a03║展轉遮救四結有染七。
D23n8879_p0466a04║○初引經證成。
D23n8879_p0466a05║又契經說。無想有情。一期生中。心心所滅。若無此識。
D23n8879_p0466a06║彼應無染。
D23n8879_p0466a07║生之始終曰一期。心心所滅。第六王所。伏而不行。
D23n8879_p0466a08║非斷滅也。此指第七。彼謂無想。染謂我執。若無等
D23n8879_p0466a09║者。汝執但有第六。無有第七。若無第七。彼無想有
D23n8879_p0466a10║情。既已第六心心所滅。應當無染。而無想但名善
D23n8879_p0466b01║定。不是無染。依然我執者何耶。
D23n8879_p0466b02║○二正釋其義。
D23n8879_p0466b03║謂彼長時。無六轉識。若無此意。我執便無。非于餘處
D23n8879_p0466b04║有具縛者。一期生中。都無我執。彼無我執。應如𣵀槃。
D23n8879_p0466b05║便非聖賢。同所訶厭。
D23n8879_p0466b06║初决我明染。釋有第七。次引訶證染。釋有第七。染
D23n8879_p0466b07║即我執。我即具縛。非于餘處有具縛者。决我染必
D23n8879_p0466b08║有于無想此意處也。故云若無此識。彼應無染。斷
D23n8879_p0466b09║我生滅。名曰𣵀槃。是則清淨。為諸聖所讃。今無想
D23n8879_p0466b10║有情。六識伏而不行。似乎無我。殊非無我。彼果無
D23n8879_p0467a01║我。應如𣵀槃。便非聖賢。同所訶厭矣。同訶正以我
D23n8879_p0467a02║執。我執故名染汙。染汙正是此識。故云若無此識。
D23n8879_p0467a03║彼應無染。
D23n8879_p0467a04║○三展轉遮救。
D23n8879_p0467a05║初後有故。無如是失。中間長時。無故有過。去來有故。
D23n8879_p0467a06║無如是失。彼非現常。無故有過。所得無故。能得亦無。
D23n8879_p0467a07║不相應法。前已遮破。蔵識無故。熏習亦無。餘法受熏。
D23n8879_p0467a08║已辯非理。
D23n8879_p0467a09║此中救遮。首尾六叚。解中自悉。故不科題。小乘救
D23n8879_p0467a10║云。汝難若無此識。我執便無有如是失。不知無想
D23n8879_p0467b01║天中。六識王所。初半劫滅。後半劫生。初後皆有六
D23n8879_p0467b02║識。故有我執。無如是失。何要別執有第七耶。論主
D23n8879_p0467b03║破云。若謂初後皆有六識。而起我執。無如是過者。
D23n8879_p0467b04║不知中間四百九十九劫。六識王所皆滅。是誰執
D23n8879_p0467b05║我。豈非有過。復轉救云。過去未來。皆有六識。故有
D23n8879_p0467b06║我執。無如是失。不必第七。論主復破云。過去非常。
D23n8879_p0467b07║未來非現。又既非現在。定非常法。已屬無體。焉能
D23n8879_p0467b08║執我。豈非有過。𨿽然。此皆隨救隨破耳。以理論之。
D23n8879_p0467b09║若無第七。過不止此。將見所得無想。異熟果報亦
D23n8879_p0467b10║無。所得無故。能得無想有情亦無。無想屬不相應
D23n8879_p0468a01║行。非是實有。前已遮破。若無第七。又不止此。將見
D23n8879_p0468a02║蔵識亦無。蔵識無故。誰為受熏。染淨熏習亦無。蔵
D23n8879_p0468a03║識之外。餘法受熏。已辯非理。則一切因果。皆悉無
D23n8879_p0468a04║矣。第七豈能無耶。問。無第七識。所得能得。何為便
D23n8879_p0468a05║無。曰。由有情于無想定前。求無想果。所熏成種。招
D23n8879_p0468a06║彼異熟。染汙末那。緣彼執我。依之麄動想等不行。
D23n8879_p0468a07║于此分位中。假立無想報。若無此識。彼不應有。既
D23n8879_p0468a08║無所得異熟。亦無能得有情也。蔵識無故等者。謂
D23n8879_p0468a09║由第七我見愛等。執蔵以為自內我故。攝蔵一切
D23n8879_p0468a10║雜染品法。因斯以立阿頼耶名。無此執蔵。彼識非
D23n8879_p0468b01║有。既無蔵識染淨諸法。熏習亦無。餘法不能受熏
D23n8879_p0468b02║故也。
D23n8879_p0468b03║○四結有染七。
D23n8879_p0468b04║故應別有染汙末那。于無想天。恒起我執。由斯賢聖。
D23n8879_p0468b05║同訶厭彼。
D23n8879_p0468b06║染七曰別有。不可止坐于第六中也。我執曰恒起。
D23n8879_p0468b07║不可是前後去來起也。由斯異生凢定。後報盡已
D23n8879_p0468b08║復沉生𢀸。更起煩𢚰。是故聖賢。同訶斥之。使知非
D23n8879_p0468b09║所當讃。同厭惡之。使知非所當欣也。
D23n8879_p0468b10║○六三性時染（三）　初引經證成二詳釋其義三
D23n8879_p0469a01║結有染識。
D23n8879_p0469a02║○初引經證成。
D23n8879_p0469a03║又契經說。異生善染。無記心時。恒𭘧我執。若無此識。
D23n8879_p0469a04║彼不應有。
D23n8879_p0469a05║○二詳釋其義（二）　初約取相釋二約有漏釋。
D23n8879_p0469a06║○初約取相釋。
D23n8879_p0469a07║謂異生類。三性心時。𨿽外起諸業。而內恒執我。由執
D23n8879_p0469a08║我故。令六識中。所起施等。不能亡相。故瑜伽說。染汙
D23n8879_p0469a09║末那。為識依止。彼未滅時。相了別縛。不得解脫。末那
D23n8879_p0469a10║滅已。相縛解脫。言相縛者。謂于境相。不能了逹如幻
D23n8879_p0469b01║事等。由斯見分相分所拘。不得自在。故名相縛。依如
D23n8879_p0469b02║是義。有伽他言。如是染汙意。是識之所依。此意未滅
D23n8879_p0469b03║時。識縛終不脫。
D23n8879_p0469b04║約取相徴釋有第七也。初正明取相。二引論證成。
D23n8879_p0469b05║三釋明所引。四重引證成。不能亡相。是謂相縛。然
D23n8879_p0469b06║見分為境相之所纏縛者。由七恒執我為依止。能
D23n8879_p0469b07║令六識見分。于所緣境。不能了逹。如夢如幻事等。
D23n8879_p0469b08║執之為實為真。相見所拘。不得自在。故名相縛。初
D23n8879_p0469b09║徴于瑜伽。再證于伽他。相縛由于末那。豈非若無
D23n8879_p0469b10║此識。彼不應有也耶。問。恒我是第七。不能亡相是
D23n8879_p0470a01║第六。𭘧我而亦言恒者何。曰。六比第七俱生我執。
D23n8879_p0470a02║𨿽有間斷。而更多分別。除無心悶絕等。則三性互
D23n8879_p0470a03║為起伏。彼所謂我。或𭘧于善。或𭘧于惡。二心纔伏。
D23n8879_p0470a04║更𭘧于無記。以其所起施等。𨿽名為善。不精純。不
D23n8879_p0470a05║清淨。有所夾雜曰𭘧。而𭘧隨于心。常不相離。自相
D23n8879_p0470a06║續中。謂六之恒𭘧。所以恒𭘧者。則由七之俱生恒
D23n8879_p0470a07║我為源頭。為依止。為使令耳。
D23n8879_p0470a08║○二約有漏釋（二）　初破執情二釋正義。
D23n8879_p0470a09║○初破執情（四）　初正破斥二破隨眠三破漏種
D23n8879_p0470a10║四破染引。
D23n8879_p0470b01║○初正破斥。
D23n8879_p0470b02║又善無覆無記心時。若無我執。應非有漏。自相續中。
D23n8879_p0470b03║六識煩𢚰。與彼善等。不俱起故。去來緣縛。理非有故。
D23n8879_p0470b04║非由他惑。成有漏故。勿由他解。成無漏故。
D23n8879_p0470b05║從此至染引。歷破有漏執情。顯有第七識也。初標
D23n8879_p0470b06║有第七。次釋其所以承前。不但三性心時。若無第
D23n8879_p0470b07║七。應非取相。又善無覆無記心時。若無第七我執。
D23n8879_p0470b08║應非有漏。何者。六識俱生現行煩𢚰。自相續中。與
D23n8879_p0470b09║彼善無記心。此現彼伏。不俱起故。不熏有漏。不俱
D23n8879_p0470b10║即屬去來。去則已滅。來猶未生。體不可得。而為緣
D23n8879_p0471a01║縛。理非有故。非由去來他惑。而令善等成有漏故。
D23n8879_p0471a02║勿由去來他解。而令善等成無漏故。成善成染。皆
D23n8879_p0471a03║由第七執我不執我而成也。問。何謂自相續。曰。如
D23n8879_p0471a04║眼識後念。續于前念。名自眼識相續。乃至第六等。
D23n8879_p0471a05║名自意等相續。自相續中煩𢚰者。惑不離心也。但
D23n8879_p0471a06║此自。且屬第六。下自身之自。即屬第七。
D23n8879_p0471a07║○二破隨眠。
D23n8879_p0471a08║又不可說。別有隨眠。是不相應。現相續起。由斯善等。
D23n8879_p0471a09║成有漏法。彼非實有。已極成故。
D23n8879_p0471a10║別有隨眠者。計別有一法。名曰隨眠。異心心所。是
D23n8879_p0471b01║不相應行蘊所攝。由斯善等。成有漏法者。執隨眠
D23n8879_p0471b02║于善等時。現相續起。能熏善等成有漏。不知隨眠
D23n8879_p0471b03║既非實有。不是能熏。有漏豈由此成。故破云。又不
D23n8879_p0471b04║可說。非實。如上二卷中破。
D23n8879_p0471b05║○三破漏種。
D23n8879_p0471b06║亦不可說。從有漏種生彼善等。故成有漏。彼種先無
D23n8879_p0471b07║因可成有漏故。非由漏種彼成有漏。勿學無漏心。亦
D23n8879_p0471b08║成有漏故。
D23n8879_p0471b09║初推破轉救。次例破轉計。從有漏種生彼善等故
D23n8879_p0471b10║成有漏。轉救也。亦不可說。破轉救也。彼種先無因
D23n8879_p0472a01║可成有漏故。推破亦不可說之由。非由漏種。彼成
D23n8879_p0472a02║有漏。牒轉計也。勿學無漏心。亦成有漏故。例破轉
D23n8879_p0472a03║計也。先無因可成有漏者。漏種必由第七執我與
D23n8879_p0472a04║善等俱而後成。既無第七執我與第六善等俱。彼
D23n8879_p0472a05║漏種先無因矣。漏種不成。善等漏現。曷從乎來。而
D23n8879_p0472a06║曰從有漏種生。成有漏耶。非由漏種。彼現行成有
D23n8879_p0472a07║漏者。是現不由種成矣。不由種成。難道有學位中
D23n8879_p0472a08║學無漏心。自有漏種起。亦成有漏故。然彼不成有
D23n8879_p0472a09║漏法種。自相續中。不與漏俱故也。彼既不爾。此云
D23n8879_p0472a10║何然。可例知矣。
D23n8879_p0472b01║○四破染引。
D23n8879_p0472b02║𨿽由煩𢚰引施等業。而不俱起。故非有漏正因。以有
D23n8879_p0472b03║漏言。表漏俱故。又無記業。非煩𢚰引。彼復如何得成
D23n8879_p0472b04║有漏。
D23n8879_p0472b05║恐又計云。善等心時。𨿽非惑俱。然由此前煩𢚰所
D23n8879_p0472b06║引故。施等成有漏法。此不逹有漏名言。而以增上
D23n8879_p0472b07║為正因也。破云。𨿽由煩𢚰引施等業。善業起時煩
D23n8879_p0472b08║𢚰已滅。不俱起故。非有漏正因。以有漏言。表與有
D23n8879_p0472b09║漏種子俱生故。又無記業。是隨先業所引。不待現
D23n8879_p0472b10║緣。非煩𢚰引。彼復如何得成有漏。是則引之為義。
D23n8879_p0473a01║于善心為非因。于無記為更非。無記非染引得成
D23n8879_p0473a02║有漏。善等有漏。豈煩𢚰引。可例知矣。
D23n8879_p0473a03║○二釋正義（二）　初正釋二通妨。
D23n8879_p0473a04║○初正釋。
D23n8879_p0473a05║然諸有漏。由與自身現行煩𢚰俱生俱滅。互相增益。
D23n8879_p0473a06║方成有漏。由此熏成有漏法種。後時現起。有漏義成。
D23n8879_p0473a07║異生既然。有學亦爾。
D23n8879_p0473a08║上破有漏非他惑。非隨眠。非業引成矣。然諸施等
D23n8879_p0473a09║有漏。由何成耶。故云第六識中所起施等。由與自
D23n8879_p0473a10║身第七相應現行四種煩𢚰。俱生俱滅。遞相增益。
D23n8879_p0473b01║更互而資。為正因緣。方成有漏耳。由此現行煩𢚰。
D23n8879_p0473b02║熏成有漏種子。後時種子。復生現行。有漏義成。異
D23n8879_p0473b03║生有學。楷定俱生有漏分位。以起下文無學之疑
D23n8879_p0473b04║也。至若自身簡他惑。現行簡隨種。俱生簡不俱。在
D23n8879_p0473b05║文可見。
D23n8879_p0473b06║○二通妨。
D23n8879_p0473b07║無學有漏。𨿽非漏俱。而從先時有漏種起。故成有漏。
D23n8879_p0473b08║于理無違。
D23n8879_p0473b09║恐有難云。無學已斷我執。既非漏俱。云何亦有貪
D23n8879_p0473b10║瞋等。如身子難陀。習氣諸漏起耶。通云。𨿽非自身。
D23n8879_p0474a01║現行煩𢚰。互相增益而成。然從先時熏成有漏種
D23n8879_p0474a02║起。于理無違。𨿽然。自相續中。非漏俱故。終不復熏
D23n8879_p0474a03║成有漏法種。
D23n8879_p0474a04║○三結有染識。
D23n8879_p0474a05║由有末那。恒起我執。令善等法。有漏義成。此意若無。
D23n8879_p0474a06║彼定非有。故知別有此第七識。
D23n8879_p0474a07║此結三性時染也。上示正理第二科竟。
D23n8879_p0474a08║○三總結勸信。
D23n8879_p0474a09║證有此識。理趣甚多。隨攝大乘。畧述六種。諸有智者。
D23n8879_p0474a10║應隨信學。然有經中說六識者。應知彼是隨轉理門。
D23n8879_p0474b01║或隨所依。六根說六。而識類別。實有八種。
D23n8879_p0474b02║初總結勸信。次决疑令信。六種。即上所引攝大乘
D23n8879_p0474b03║之六種也。隨轉理門等者。或隨宜轉變權巧之理
D23n8879_p0474b04║門而說六。或隨所依之六根而說六耳。非經常一
D23n8879_p0474b05║定之理門而說六也。據實而論。乃有八種。非止六
D23n8879_p0474b06║也。第八詳在前卷。第七如今所明實是起凢聖之
D23n8879_p0474b07║因。立解惑之本。將施妙藥。預候病源。欲出塵勞。先
D23n8879_p0474b08║安腳地。斯為要矣。豈可忽耶。斯為𢚩矣。豈可緩耶。
D23n8879_p0474b09║故密嚴經云。末那緣蔵識。如磁石吸鐵。如蛇有兩
D23n8879_p0474b10║頭。各別為其業。染業亦如是。執取阿頼耶。能為我
D23n8879_p0475a01║事業。增長于我所。復與意識俱。為因而轉謝。于身
D23n8879_p0475a02║生煖觸。運動作諸業。飲食與衣裳。隨物而受用。騰
D23n8879_p0475a03║躍或歌舞。種種自嬉遊。持諸有情身。皆由意功力。
D23n8879_p0475a04║如火輪垂髮。乾闥婆之城不了唯自心。妄起諸分
D23n8879_p0475a05║別。身相器世間。如動鞦韆𫝑。無力不堅固。分別亦
D23n8879_p0475a06║復然。分別無所依。但行于自境。譬如鏡中像。識種
D23n8879_p0475a07║動而見。愚夫此迷惑。非諸明智者。仁主應當知。此
D23n8879_p0475a08║三皆識現。于斯逺離處。即是圓真實。此偈不明。第
D23n8879_p0475a09║八亦不全明。故錄之以備觀覽。
D23n8879_p0475a10║○三前六識（二）　初性相二現起。
D23n8879_p0475b01║○初性相（三）　初心王二心所三即離。
D23n8879_p0475b02║○初心王（二）　初本論二論釋。
D23n8879_p0475b03║○初本論。
D23n8879_p0475b04║如是已說。第二能變。第三能變。其相云何。頌曰。
D23n8879_p0475b05║次第三能變。差別有六種。了境為性相。善不善俱非。
D23n8879_p0475b06║○二論釋（三）　初釋初二句二釋第三句三釋第
D23n8879_p0475b07║四句。
D23n8879_p0475b08║○初釋初二句（二）　初總標二別釋。
D23n8879_p0475b09║○初總標。
D23n8879_p0475b10║論曰。次中。思量能變識後。應辯了境能變識相。此識
D23n8879_p0476a01║差別。總有六種。隨六根境。種類異故。
D23n8879_p0476a02║○二別釋（三）　初隨根立名二隨境立名三釋所
D23n8879_p0476a03║依緣。
D23n8879_p0476a04║○初隨根立名。
D23n8879_p0476a05║謂名眼識。乃至意識。隨根立名。具五義故。五謂依𤼵
D23n8879_p0476a06║屬𦔳如根。𨿽六識身。皆依意轉。然隨不共。立意識名。
D23n8879_p0476a07║如五識身。無相濫過。或唯依意。故名意識。辯識得名。
D23n8879_p0476a08║心意非例。
D23n8879_p0476a09║釋名隨根立以別隨境。復通妨以簡濫也。初正釋。
D23n8879_p0476a10║次通妨。前云隨根境種類異故。何謂隨根。謂名眼
D23n8879_p0476b01║識等云云也。五義者。謂依眼之識。依眼等處俱有
D23n8879_p0476b02║根而得住故。根所𤼵識。眼根等所引𤼵故。眼若變
D23n8879_p0476b03║異。識亦變異。如迦末羅病損眼根。于青色等。見為
D23n8879_p0476b04║黃故。屬根之識。識之種子。隨逐于根而得生故。𦔳
D23n8879_p0476b05║根之識。由根合識。有所領受。根有損益故。如根之
D23n8879_p0476b06║識。俱有情數之所攝故。故曰隨根立名。然恐難云。
D23n8879_p0476b07║六識皆依意轉。悉應名意。何唯第六。獨名意識耶。
D23n8879_p0476b08║通云。𨿽六轉識。皆依意轉。然前五以意為共依。第
D23n8879_p0476b09║六以意為不共依。今隨不共立意識名。如五識依
D23n8879_p0476b10║五色根。各隨不共立名。而無相濫之過。或唯依意。
D23n8879_p0477a01║故名意識。不同前五兼依色故。不名意識耳。辯識
D23n8879_p0477a02║得名。心意非例者。恐有難云。隨根立名。依意名意
D23n8879_p0477a03║識者。謂心依意。意依心七八二識。亦應隨根互立
D23n8879_p0477a04║名耶。通云。辯識得名。故隨根立。非辯心意。不應為
D23n8879_p0477a05║例。問。根具何義。體用如何。復有差別否耶。曰。根者。
D23n8879_p0477a06║主義。生義。殊勝。及增上義。異熟長養之辨。浮塵勝
D23n8879_p0477a07║義之殊。過去惑業招感曰異熟。現在飲食滋培曰
D23n8879_p0477a08║長養。四塵為體。浮顯于外。𨿽無照用。可為勝義之
D23n8879_p0477a09║依。如所謂眼如葡萄朶。耳如卷樺皮等浮塵是也。
D23n8879_p0477a10║淨色為體。勝妙于內。既有照用。可為生識之依。亦
D23n8879_p0477b01║如所謂卷樺皮。雙垂爪等者。勝義是也。如俱舎云。
D23n8879_p0477b02║眼根極微。在眼星上。傍布而住。清徹膜覆。如頗迦
D23n8879_p0477b03║胝。不相障礙。耳根極微。在耳穴內。旋環而住。如卷
D23n8879_p0477b04║樺皮。鼻根極微。居鼻額內。背上面下。如雙爪甲。舌
D23n8879_p0477b05║根極微。布在舌上。形如半月。身根極微。徧住身分。
D23n8879_p0477b06║如身形量。據此。則皆如卷樺皮。雙垂爪等之象。特
D23n8879_p0477b07║浮塵麄顯不但可對。亦且可見。勝義則寓于浮塵。
D23n8879_p0477b08║不囿于浮塵。清淨微妙。如彼醍醐。但可對而不可
D23n8879_p0477b09║見耳。
D23n8879_p0477b10║○二隨境立名。
D23n8879_p0478a01║或名色識。乃至法識。隨境立名。順識義故。謂于六境
D23n8879_p0478a02║了別名識。色等五識。唯了色等。法識通能了一切法。
D23n8879_p0478a03║或能了別法。獨得法識名。故六識名。無相濫失。此後
D23n8879_p0478a04║隨境立六識名。依五色根未自在說。若得自在。諸根
D23n8879_p0478a05║互用。一根𤼵識。緣一切境。但可隨根。無相濫失。莊嚴
D23n8879_p0478a06║論說。如來五根。一一皆于五境轉者。且依麄顯同類
D23n8879_p0478a07║境說。佛地經說。成所作智。决擇有情心行差別。起三
D23n8879_p0478a08║業化。作四記等。若不徧緣。無此能故。
D23n8879_p0478a09║釋名隨境立。復簡濫通妨。俾盡其致也。初正釋。次
D23n8879_p0478a10║簡濫。三簡異。四通妨。正釋者。正釋隨境立名也。謂
D23n8879_p0478b01║于六境。了別名識。今了別色。故名色識。乃至了別
D23n8879_p0478b02║法。故名法識也。簡濫者。簡去立名相濫之失也。五
D23n8879_p0478b03║識唯了色等。故名色識。乃至觸識。意識通了一切
D23n8879_p0478b04║法。能了差別法。故名法識何濫之有。簡異者。根自
D23n8879_p0478b05║在位。與未自在不同。簡別其立名。亦應不同。然而
D23n8879_p0478b06║但可隨能𤼵之根以立。則眼根𤼵者。仍名眼識。乃
D23n8879_p0478b07║至意根𤼵者。仍名意識。所以無相濫之失也。通妨
D23n8879_p0478b08║者。妨難云。根自在位。若緣一切境。何莊嚴論說。如
D23n8879_p0478b09║來五根。一一皆于五境轉耶。通云。且依麄顯同類
D23n8879_p0478b10║境說。非究竟說也。何不觀于佛地經乎。成所作智。
D23n8879_p0479a01║决擇有情。心行差別。起身口意。三業之化。作未𤼵
D23n8879_p0479a02║適𤼵㝠為無生等四種之記。豈非五識徧緣一切。
D23n8879_p0479a03║若不徧緣。無此能故。問。三業更有差別否。曰。身現
D23n8879_p0479a04║神通受生業果三化。口則慶慰方便辨物三語。意
D23n8879_p0479a05║則决擇造作𤼵起領受四意。更有一向分別反詰
D23n8879_p0479a06║捨置四記。詳如雜心。
D23n8879_p0479a07║○三釋所依緣。
D23n8879_p0479a08║然六轉識。所依所緣。麄顯極成。故此不說。前隨義便
D23n8879_p0479a09║已說所依。此所緣境。義便當說。
D23n8879_p0479a10║釋依緣顯本頌。微顯闡幽意也。恐有難云。前第八
D23n8879_p0479b01║頌云。不可知執受處了。第七頌云。依彼轉緣彼。皆
D23n8879_p0479b02║說依緣。此六轉頌中。何不說依緣耶。故云然六轉
D23n8879_p0479b03║識。所依者六根。所緣者六境。麄顯易知。不必頌也。
D23n8879_p0479b04║而前論中。隨根義便。已通說心三所依。下文境便。
D23n8879_p0479b05║亦當解說。有所緣義。頌不說而論釋。非相違也。隨
D23n8879_p0479b06║便故耳。
D23n8879_p0479b07║○二釋第三句。
D23n8879_p0479b08║次言了境為性相者。雙顯六識自性行相。識以了境
D23n8879_p0479b09║為自性故。即復用彼為行相故。由斯兼釋所立別名。
D23n8879_p0479b10║能了別境。名為識故。如契經說。眼識云何。謂依眼根。
D23n8879_p0480a01║了別諸色。廣說乃至意識云何。謂依意根。了別諸法。
D23n8879_p0480a02║彼經且說。不共所依。未轉依位。見分所了。餘所依了。
D23n8879_p0480a03║如前已說。
D23n8879_p0480a04║釋三能變自性行相。復引證而簡別之也。初正釋。
D23n8879_p0480a05║次引證。正釋有三。一以了境釋自性。謂六種識。各
D23n8879_p0480a06║有自證分體性。能了境故。說了境為識自性。二以
D23n8879_p0480a07║了境釋行相。謂六種識。各有見分為自性行。行能
D23n8879_p0480a08║了境。復說了境為行相。三以了境兼釋別名。以心
D23n8879_p0480a09║意識之名各別。集起名心。思量名意。別說了境名
D23n8879_p0480a10║為識故。如契經至了別諸法。證了別也。彼經且說
D23n8879_p0480b01║等。依眼根了別色。乃至依意根了別法。彼經且約
D23n8879_p0480b02║未自在位。依根𤼵識。見分所了之境有差別耳。若
D23n8879_p0480b03║已轉依位。一根作諸根。一識了諸境。如前已說。不
D23n8879_p0480b04║可局于此文。
D23n8879_p0480b05║○三釋第四句（二）　初問答二釋成。
D23n8879_p0480b06║○初問答。
D23n8879_p0480b07║此六轉識。何性攝耶。謂善不善俱非性攝。
D23n8879_p0480b08║○二釋成（二）　初明三性相應攝二明三性俱不
D23n8879_p0480b09║俱。
D23n8879_p0480b10║○初明三性相應攝。
D23n8879_p0481a01║俱非者。謂無記。非善不善。故名俱非。能為此世他世
D23n8879_p0481a02║順益。故名為善。人天樂果。𨿽于此世能為順益。非于
D23n8879_p0481a03║他世。故不名善。能為此世他世違損。故名不善。惡趣
D23n8879_p0481a04║苦果。𨿽于此世能為違損。非于他世。故非不善。于善
D23n8879_p0481a05║不善。益損義中。不可記別。故名無記。此六轉識。若與
D23n8879_p0481a06║信等十一相應。是善性攝。與無慚等十法相應。不善
D23n8879_p0481a07║性攝。俱不相應。無記性攝。
D23n8879_p0481a08║釋頌中三性攝也。初釋俱非。次釋三性。三釋性攝。
D23n8879_p0481a09║順益違損非于他世者。苦樂之果。隨于善惡之業。
D23n8879_p0481a10║果轉于業。業有盡故。果亦有盡。能為他世者。善惡
D23n8879_p0481b01║之性。不同于業。𨿽惡終有盡。不易盡故。善性竟無
D23n8879_p0481b02║盡故。與無慚等十法相應者。中隨無慚無愧。小除
D23n8879_p0481b03║諂誑憍三。加根本之瞋。是名十法。以根本餘五。小
D23n8879_p0481b04║隨餘三。大隨之八。皆通二性。故不言也。又此善性
D23n8879_p0481b05║于十三善中。今當第一自性善。其第二相應善。謂
D23n8879_p0481b06║彼相應法。三隨逐善。謂即彼諸法習氣。至十三等
D23n8879_p0481b07║流善。反此十三不善。及十三無記。詳載瑜伽。
D23n8879_p0481b08║○二明三性俱不俱（二）　初明不俱二明容俱。
D23n8879_p0481b09║○初明不俱。
D23n8879_p0481b10║有義。六識三性不俱。同外門轉。互相違故。五識必由
D23n8879_p0482a01║意識導引。俱生同境。成善染故。若許五識三性俱行。
D23n8879_p0482a02║意識爾時應通三性。便違正理。故定不俱。瑜伽等說。
D23n8879_p0482a03║蔵識一時與轉識相應三性俱起者。彼依多念。如說
D23n8879_p0482a04║一心非一生滅。無相違過。
D23n8879_p0482a05║先明不俱。形後文俱義之為正也。初正釋不俱。次
D23n8879_p0482a06║釋論通妨。不俱者。一念之時。三性不俱起也。同外
D23n8879_p0482a07║門轉。正俱起也。互相違故。出不俱之故也。惡與善
D23n8879_p0482a08║悖。善時不是惡時。無記雙非善惡。無記之時。又豈
D23n8879_p0482a09║善惡之時。更互相違。三性故不俱時而起也。必由
D23n8879_p0482a10║意識引導者。見五識三性。不能自起也。俱生同境
D23n8879_p0482b01║成善染故者。出必由導引之故也。謂五與意俱生。
D23n8879_p0482b02║五與意同境。五由意成善染。故五必由意導引而
D23n8879_p0482b03║後起也。既五必由五俱意識導引。若許五識三性
D23n8879_p0482b04║俱行。則俱行之時。正五俱意識之時。意識爾時應
D23n8879_p0482b05║通三性。便與一念不容三性之正理違矣。故定不
D23n8879_p0482b06║俱。恐有難云。瑜伽等說蔵識一時與轉識相應三
D23n8879_p0482b07║性俱起。而今言不俱。豈不相違。故通云。彼瑜伽依
D23n8879_p0482b08║多念相續起說。如說一心非一生滅。今依一念。豈
D23n8879_p0482b09║容俱起。故不相違。此師之論如此。一徃觀之似是。
D23n8879_p0482b10║及對下文。方知非正。問。同外門轉者。同是俱義。轉
D23n8879_p0483a01║是起義。𮋒上不俱。已如前釋。著外門二字。果何謂
D23n8879_p0483a02║耶。曰。此有三意。一五識同向外門。二意對前五似
D23n8879_p0483a03║內。同時意識。同五外門。三顯俱意。必約外門。
D23n8879_p0483a04║○二明容俱（四）　初正釋二引正三通妨四結判。
D23n8879_p0483a05║○初正釋。
D23n8879_p0483a06║有義。六識三性容俱。率爾等流。眼等五識或多或少。
D23n8879_p0483a07║容俱起故。五識與意𨿽定俱生。而善性等。不必同故。
D23n8879_p0483a08║前所設難。于此唐捐。
D23n8879_p0483a09║此至末節。釋引通妨。判定其容俱也。今正釋中分
D23n8879_p0483a10║三叚。初標容俱。次釋容俱。三撥前難。率爾等流。眼
D23n8879_p0483b01║等五識。容俱起故。釋五識三性容俱。五識與意。𨿽
D23n8879_p0483b02║定俱生。而善性等不必同故。釋六識與五。生必定
D23n8879_p0483b03║俱。性不必俱。而容俱自在矣。率爾心者。聞法創初
D23n8879_p0483b04║遇境即起。此屬無記。等流心者。念念緣境。先後齊
D23n8879_p0483b05║等。此通善染多少云或者。不定義。多或四五俱起。
D23n8879_p0483b06║少則二三識起也。容俱起者。率爾等流容俱起故。
D23n8879_p0483b07║謂五識緣境。或遇五境齊現。眼起率爾。耳起等流。
D23n8879_p0483b08║餘起不善。耳起善等。斯即五識三性容俱義。若夫
D23n8879_p0483b09║意識𨿽與五定俱生。而善等性。則不必定同。是以
D23n8879_p0483b10║六識三性容俱起。然則前難五識三性俱行。意識
D23n8879_p0484a01║爾時應通三性。便違正理。于此豈非徒設。
D23n8879_p0484a02║○二引證。
D23n8879_p0484a03║故瑜伽說。若遇聲緣。從定起者。與定相應。意識俱轉。
D23n8879_p0484a04║餘耳識生。非唯彼定相應意識能取此聲。若不爾者。
D23n8879_p0484a05║于此音聲不領受故。不應出定。非取聲時即便出定。
D23n8879_p0484a06║領受聲已。若有希望後時方出。在定耳識。率爾聞聲。
D23n8879_p0484a07║理應非善。未轉依者。率爾堕心。定無記故。由此誠證。
D23n8879_p0484a08║五俱意識非定與五善等性同。諸處但言五俱意識
D23n8879_p0484a09║亦緣五境。不說同性。
D23n8879_p0484a10║引論以證不必同也。初引論文。次釋論義。三結不
D23n8879_p0484b01║同。論文至餘耳識生。謂從定起者。是與定相應善
D23n8879_p0484b02║意識俱轉之餘耳識生。順證二識必俱而後定能
D23n8879_p0484b03║起也。非謂彼定相應意識。能取此聲。若不爾者。于
D23n8879_p0484b04║此音聲。不領受故。不應出定。反證意耳必俱而後
D23n8879_p0484b05║定應出也。非取聲時。即便出定。領受聲已。若有希
D23n8879_p0484b06║望。後時方出。復證出定耳識。不能無意識也。從而
D23n8879_p0484b07║釋之。在定耳識率爾聞聲。理應非善。未轉依者。率
D23n8879_p0484b08║爾堕心。定無記故。從而斷之。無記耳識。既與定相
D23n8879_p0484b09║應善意識俱轉。由此誠證五俱意識。非定與五善
D23n8879_p0484b10║等性同。况諸處但言五俱意識。亦緣同境。不說同
D23n8879_p0485a01║性。尤足為徴。何必同。
D23n8879_p0485a02║○三通妨。
D23n8879_p0485a03║雜集論說。等引位中。五識無者。依多分說。
D23n8879_p0485a04║梵語三摩呬多。此云等引。定之出入也。梵語三摩
D23n8879_p0485a05║地。此云等持。定之正住也。葢定有初入中住後出
D23n8879_p0485a06║三時。故以等持名住。以等引名出入也。今難謂雜
D23n8879_p0485a07║集說等引位中無五識。此云何言與定相應意識
D23n8879_p0485a08║俱轉。餘耳識生能聞聲耶。通云。彼依在定多分而
D23n8879_p0485a09║說無五識。此約出定少時而言餘耳生等也。故彼
D23n8879_p0485a10║此文。不相違反。
D23n8879_p0485b01║○四結判。
D23n8879_p0485b02║若五識中。三性俱轉。意隨偏注。與彼性同。無偏注者。
D23n8879_p0485b03║便無記性。故六轉識。三性容俱。得自在位。唯善性攝。
D23n8879_p0485b04║佛色心等。道諦攝故。已永滅除。戲論種故。
D23n8879_p0485b05║上證五識與意定俱生。而性不必同。然則亦有同
D23n8879_p0485b06║時否耶。故云若五識中三性俱轉。意隨偏注等云
D23n8879_p0485b07║云也。隨偏注者。如眼專注于善。則意隨其專注而
D23n8879_p0485b08║亦成善。餘識偏注于不善。則意識亦成不善等。是
D23n8879_p0485b09║知五識三性𨿽俱。意隨偏注而自成一。故六轉識。
D23n8879_p0485b10║三性容俱。𨿽然。此皆約未自在位而說。得自在位。
D23n8879_p0486a01║唯善性攝。何者。佛色心等。道諦攝故。無有不善。永
D23n8879_p0486a02║絕戲論種故。無有無記。上釋心王竟。
D23n8879_p0486a03║○二心所（二）　初畧釋六位二廣顯差別。
D23n8879_p0486a04║○初畧釋六位（二）　初本論二論釋。
D23n8879_p0486a05║○初本論。
D23n8879_p0486a06║六識與幾心所相應。頌曰。
D23n8879_p0486a07║此心所徧行。別境善煩𢚰。隨煩𢚰不定。三受共相應。
D23n8879_p0486a08║○二論釋（二）　初釋前三句二釋第四句。
D23n8879_p0486a09║○初釋前三句（二）　初總標二別釋。
D23n8879_p0486a10║○初總標。
D23n8879_p0486b01║論曰。此六轉識。總與六位心所相應。謂徧行等。
D23n8879_p0486b02║此約第三能變而言總與。分之如八識頌所明。
D23n8879_p0486b03║○二別釋（二）　初釋心所得名二明六位類別。
D23n8879_p0486b04║○初釋心所得名。
D23n8879_p0486b05║恒依心起。與心相應。繫屬于心。故名心所。如屬我物。
D23n8879_p0486b06║立我所名。心于所緣。唯取總相。心所於彼。亦取別相。
D23n8879_p0486b07║𦔳成心事。得心所名。如畵師資。作模填彩。故瑜伽說。
D23n8879_p0486b08║識能了別事之總相。作意了此所未了相。即諸心所。
D23n8879_p0486b09║取所別相。觸能了此可意等相。受能了此攝受等相。
D23n8879_p0486b10║想能了此言說因相。思能了此正因等相。故作意等。
D23n8879_p0487a01║名心所法。此表心所。亦緣總相。餘處復說。欲亦能了
D23n8879_p0487a02║可樂事相。勝解亦了决定事相。念亦能了串習事相。
D23n8879_p0487a03║定慧亦了得失等相。由此于境。起善染等。諸心所法。
D23n8879_p0487a04║皆于所緣。兼取別相。
D23n8879_p0487a05║初釋心所通名。次釋心所行相。三證徧行行相。四
D23n8879_p0487a06║證別境行相。五例四位行相。五十一位。通名心所
D23n8879_p0487a07║者。謂恒依心王而起。恒與心王相應。恒繫屬于心
D23n8879_p0487a08║王。故名心所。如屬我物。立我所名。非王依所起。王
D23n8879_p0487a09║與所應。王繫于所也。別其行相。則心王與所緣。唯
D23n8879_p0487a10║取總相。不取別相。如畵師但作于模。心所與彼。不
D23n8879_p0487b01║但取總。亦取別相。如資更填于彩。𦔳成心王未了
D23n8879_p0487b02║之事。得心所名也。證之于瑜伽。而王所之總別可
D23n8879_p0487b03║知。徧行行相可知。證之于餘處而別境行相可知。
D23n8879_p0487b04║善等四位皆可例知也。問。何論取總別相。曰。如緣
D23n8879_p0487b05║青色。心王唯取大畧名總。心所分別青之微細曰
D23n8879_p0487b06║別。問。作意了此所未了相者。謂了此心王所未了
D23n8879_p0487b07║相。下文即接心所取所別相者何。曰。此有二意。一
D23n8879_p0487b08║心王未了者。即是諸心所取所別相。二作意明利。
D23n8879_p0487b09║能了此眾多未了之相。舉一雙該。行文最妙。問。可
D23n8879_p0487b10║意云等。攝受云等。正因云等。言說云因者何。曰。可
D23n8879_p0488a01║意即順境。不可意即違境。等即俱相違境。攝受謂
D23n8879_p0488a02║順益。不攝受即非順益。等亦俱相違。言說因者。由
D23n8879_p0488a03║想安立種種分齊。而後能起言說故。正因等者即
D23n8879_p0488a04║境上正邪等相。是思之因故。此表心所亦緣總相
D23n8879_p0488a05║者。釋諸句此字。謂此𨿽指王。而王但緣總。故表之
D23n8879_p0488a06║也。問。瑜伽以作意為先。此論以觸為先。云何不同。
D23n8879_p0488a07║曰。瑜伽以作意。令心心所取境功能最勝故先。此
D23n8879_p0488a08║論以觸能令根境識三和合一處。引生心所功能
D23n8879_p0488a09║最勝故先。義各有取也。實則左右先鋒。難兄難弟。
D23n8879_p0488a10║○二明六位類別。
D23n8879_p0488b01║𨿽諸心所。名義無異。而有六位。種類差別。謂徧行有
D23n8879_p0488b02║五。別境亦五。善有十一。煩𢚰有六。隨煩𢚰有二十。不
D23n8879_p0488b03║定有四。如是六位。合五十一。一切心中。定可得故。緣
D23n8879_p0488b04║別別境。而得生故。唯善心中。可得生故。性是根本煩
D23n8879_p0488b05║𢚰攝故。唯是煩𢚰等流性故。于善染等。皆不定故。然
D23n8879_p0488b06║瑜伽論。合六為五。煩𢚰隨煩𢚰。俱是染故。復以四一
D23n8879_p0488b07║切。辯五差別。謂一切性。及地時俱。五中徧行具四一
D23n8879_p0488b08║切。別境唯有初二一切。善唯有一。謂一切地。染四皆
D23n8879_p0488b09║無。不定唯一。謂一切性。由此五位。種類差別。
D23n8879_p0488b10║標列類數。釋義以證差別也。初標位列數。次釋位
D23n8879_p0489a01║別義。三引證差別。四一切者。一切性。至一切俱也。
D23n8879_p0489a02║一切性者。善惡無記三性。一切地者。初雜居地至
D23n8879_p0489a03║第九非非想地。一切時者。過現未三時。一切俱者。
D23n8879_p0489a04║與八種識相應共俱。徧行具四者。以三性九地諸
D23n8879_p0489a05║時八識。皆共有故。別境唯二者。唯通三性。徧九地
D23n8879_p0489a06║故。善唯一者。謂一切地。以一切地。俱通善故。染四
D23n8879_p0489a07║皆無者。三性中。唯不善故。不通一切性。于上八地。
D23n8879_p0489a08║伏不起故。不通一切地。有間斷故。不通一切時。于
D23n8879_p0489a09║八識中。不俱有故。不通一切識。不定唯一者。謂一
D23n8879_p0489a10║切性。謂于善染等性。皆不定故。問。前五與意。名為
D23n8879_p0489b01║六轉。前五亦與六位皆相應耶。曰。五識相應止三
D23n8879_p0489b02║十四。謂徧行別境善十一。中二大八貪嗔癡。其餘
D23n8879_p0489b03║互違。頌約三能變故。言𨿽是總。其意則別。
D23n8879_p0489b04║○二釋第四句（二）　初釋三受義二明俱不俱。
D23n8879_p0489b05║○初釋三受義（二）　初總明三受二別明差別。
D23n8879_p0489b06║○初總明三受。
D23n8879_p0489b07║此六轉識。易脫不定。故皆容與三受相應。皆領順違
D23n8879_p0489b08║非二相故。領順境相。適悅身心。說名樂受。領違境相。
D23n8879_p0489b09║逼迫身心。說名苦受。領中容境相。于身于心。非逼非
D23n8879_p0489b10║悅。名不苦樂受。
D23n8879_p0490a01║初標三受相應之故。次釋三受不同之義。易脫者。
D23n8879_p0490a02║間斷轉變義。不定者。欣慼捨行互起義。領三境。由
D23n8879_p0490a03║于皆容三受。容三受。由于易脫不定。
D23n8879_p0490a04║○二別明差別（四）　初明分二二明分三三明分
D23n8879_p0490a05║四四明分五。
D23n8879_p0490a06║○初明分二。
D23n8879_p0490a07║如是三受。或各分二。五識相應。說名身受。別依身故。
D23n8879_p0490a08║意識相應。說名心受。唯依心故。又三皆通有漏無漏。
D23n8879_p0490a09║苦受亦由無漏起故。
D23n8879_p0490a10║于總三受。分二種三受也。身心名二。漏無漏二。皆
D23n8879_p0490b01║有苦樂捨三。是各分二也。別依身故者。五識別依
D23n8879_p0490b02║五根。五根依于一身。出五識相應。說名身受之故
D23n8879_p0490b03║也。唯依心故者。意識唯依意根。意根亦是心分。出
D23n8879_p0490b04║意識相應。說名心受之故也。亦由無漏起者。恐有
D23n8879_p0490b05║難云。漏應具三受。無漏應無苦。不知證無漏時。自
D23n8879_p0490b06║無于苦。始修無漏。歷艱辛。嘗苦况。是苦由無漏而
D23n8879_p0490b07║起。故無漏亦攝苦受。不觀雪山穿膝。少室齊腰。于
D23n8879_p0490b08║未悟未證之先乎。
D23n8879_p0490b09║○二明分三。
D23n8879_p0490b10║或各分三。謂見所斷。修所斷。非所斷。又學無學。非二
D23n8879_p0491a01║為三。
D23n8879_p0491a02║于總三受。分三種三受也。如見所斷苦。修所斷苦。
D23n8879_p0491a03║非所斷苦。樂捨亦然。有學樂。無學樂。非二樂。苦捨
D23n8879_p0491a04║亦然。名各分三也。非所斷者。非見道所斷。非修道
D23n8879_p0491a05║所斷。約法以明。則一切有學。出世間法。一切無學。
D23n8879_p0491a06║相續法中。所有諸法。若出世法。於一切時。自性淨
D23n8879_p0491a07║故。名非所斷。餘世間法。由已斷故。名非所斷。見修
D23n8879_p0491a08║所斷可知矣。非二者。亦約法明。非學非無學法。謂
D23n8879_p0491a09║除先所說學無學法。所餘預流。乃至阿羅漢。若堕
D23n8879_p0491a10║一切異生相續。若彼增長所有諸法。即資糧加行
D23n8879_p0491b01║位也。當知是名非學非無學法而學無學可知矣。
D23n8879_p0491b02║○三明分四。
D23n8879_p0491b03║或總分四。謂善不善。有覆無覆二無記受。有義三受。
D23n8879_p0491b04║容各分四。五識俱起。任運貪癡。純苦趣中。任運煩𢚰。
D23n8879_p0491b05║不𤼵業者。是無記故。彼皆容與苦根相應。瑜伽論說。
D23n8879_p0491b06║若任運生一切煩𢚰。皆于三受現行可得。若通一切
D23n8879_p0491b07║識身者。徧與一切根相應。不通一切識身者。意地一
D23n8879_p0491b08║切根相應。雜集論說。若欲界繫任運煩𢚰𤼵惡行者。
D23n8879_p0491b09║亦是不善。所餘皆是有覆無記。故知三受。各容有四。
D23n8879_p0491b10║于總三受。總各分四。歷證而結明之也。初總分四
D23n8879_p0492a01║受。次各分四受。三引論證成。四結各分四。總分四
D23n8879_p0492a02║者。謂樂受即善。苦受即不善。不苦不樂即二無記。
D23n8879_p0492a03║謂無覆不苦不樂受。有覆不苦不樂受也。各分四
D23n8879_p0492a04║者。謂善心相應三受。不善心相應三受。有覆無記
D23n8879_p0492a05║三受。無覆無記三受也。何名無記三受。如五識俱
D23n8879_p0492a06║起。任運貪癡。純苦趣中任運煩𢚰不𤼵業者。是有
D23n8879_p0492a07║覆無記故。彼皆容與苦根相應。則樂捨可知矣。證
D23n8879_p0492a08║于瑜伽。任運一切煩𢚰。豈非有覆無記乎。皆于三
D23n8879_p0492a09║受現行可得。非無記之三受乎。但此煩𢚰通前七
D23n8879_p0492a10║一切識者。徧于諸識三受根相應。不通一切識身
D23n8879_p0492b01║者。唯于意地三受根相應耳。證于集論。若欲界繫
D23n8879_p0492b02║任運煩𢚰𤼵惡行者。亦是不善。所餘欲界繫不𤼵
D23n8879_p0492b03║惡者。及上二界任運煩𢚰皆有覆無記所攝。則不
D23n8879_p0492b04║獨無記通三受之可徴。而不善通于三受亦可徴
D23n8879_p0492b05║也。既通染二。善淨可知。是以結云。故知三受。各容
D23n8879_p0492b06║有四。
D23n8879_p0492b07║○四明分五（二）　初明五受二釋相應。
D23n8879_p0492b08║○初明五受。
D23n8879_p0492b09║或總分五。謂苦樂憂喜捨。三中苦樂各分二者。逼悅
D23n8879_p0492b10║身心相各異故。由無分別。有分別故。尤重輕微。有差
D23n8879_p0493a01║別故。不苦不樂不分二者。非逼非悅。相無異故。無分
D23n8879_p0493a02║別故。平等轉故。
D23n8879_p0493a03║初列五受名。次分苦樂義。三捨不分義。逼悅身心
D23n8879_p0493a04║相各異故者。逼身是苦相。逼心是憂相。悅身是樂
D23n8879_p0493a05║相。悅心是喜相。苦樂無分別。是尤重故。憂喜有分
D23n8879_p0493a06║別。是輕微故。由此相別。故各分二。非逼非悅。相無
D23n8879_p0493a07║異故者。非逼故于身心無苦憂之異。非悅故于身
D23n8879_p0493a08║心無喜樂之異。純無分別。無有輕重。平等一味轉
D23n8879_p0493a09║故。是以不分。
D23n8879_p0493a10║○二釋相應（二）　初適悅相應二逼迫相應。
D23n8879_p0493b01║○初適悅相應。
D23n8879_p0493b02║諸適悅受。五識相應。恒名為樂。意識相應。若在欲界
D23n8879_p0493b03║初二靜慮近分名喜。但悅心故。若在初二靜慮根本
D23n8879_p0493b04║名樂名喜。悅身心故。若在第三靜慮近分根本名樂。
D23n8879_p0493b05║安靜尤重。無分別故。
D23n8879_p0493b06║此六轉識適悅相應之不同也。謂五識相應。恒名
D23n8879_p0493b07║為樂。意識相應。喜與喜樂。及樂三種差別故也。初
D23n8879_p0493b08║二第三靜慮者。初禪二禪三禪天也。近分根本者。
D23n8879_p0493b09║居此欣彼。身𨿽未至。不相懸隔曰近分。已至彼地。
D23n8879_p0493b10║對此近分曰根本也。安靜尤重無分別者。謂修第
D23n8879_p0494a01║三禪時。厭離二禪之喜是浮動是輕微。是有分別
D23n8879_p0494a02║故。是以不但根本之已至名樂。𨿽近分之未至亦
D23n8879_p0494a03║名為樂。以皆安靜尤重。無分別故也。又靜慮未滿
D23n8879_p0494a04║名近分。靜慮具足名根本。備載顯揚。
D23n8879_p0494a05║○二逼迫相應（二）　初五識相應二意識相應。
D23n8879_p0494a06║○初五識相應。
D23n8879_p0494a07║諸逼迫受。五識相應。恒名為苦。
D23n8879_p0494a08║○二意識相應（二）　初第一師解二第二師解。
D23n8879_p0494a09║○初第一師解。
D23n8879_p0494a10║意識俱者。有義唯憂。逼迫心故。諸聖教說意地慼受。
D23n8879_p0494b01║名憂根故。瑜伽論說生地獄中諸有情類。異熟無間。
D23n8879_p0494b02║有異熟生。苦憂相續。又說地獄𡬶伺。憂俱一分。鬼趣
D23n8879_p0494b03║傍生亦爾。故知意地尤重慼受。尚名為憂。况餘輕者。
D23n8879_p0494b04║陳初師意俱逼迫。唯名為憂。形次師意俱逼迫。通
D23n8879_p0494b05║于苦根之為正也。初正釋名憂。次引證名憂。三結
D23n8879_p0494b06║况名憂。異熟謂第八。異熟生謂前六。無間者。第八
D23n8879_p0494b07║前六不相離故。相續者。五識名苦。意識名憂。逼迫
D23n8879_p0494b08║無間曰相續。𡬶伺屬意。一分者。鬼畜有純苦及分
D23n8879_p0494b09║苦故。此師意謂意俱逼迫。唯名憂根。證之于瑜伽。
D23n8879_p0494b10║于地獄則曰相續曰憂俱。例彼鬼畜有憂可知。故
D23n8879_p0495a01║知三途莫重于地獄。彼意地慼受。尚名為憂。况餘
D23n8879_p0495a02║趣輕者。不名為憂乎。
D23n8879_p0495a03║○二第二師解（五）　初正釋二引證三簡非四通
D23n8879_p0495a04║教五總結。
D23n8879_p0495a05║○初正釋。
D23n8879_p0495a06║有義通二。人天中者。恒名為憂。非尤重故。傍生鬼界。
D23n8879_p0495a07║名憂名苦。雜受純受。有輕重故。𭡠落迦中。唯名為苦。
D23n8879_p0495a08║純受尤重。無分別故。
D23n8879_p0495a09║正釋意俱逼迫通于憂苦二受也。謂人天逼迫輕
D23n8879_p0495a10║故名憂。鬼畜逼迫輕重純雜不同。名憂名苦。地獄
D23n8879_p0495b01║純受尤重。無分別故。唯名為苦。唯是憂受。豈能盡
D23n8879_p0495b02║耶。
D23n8879_p0495b03║○二引證。
D23n8879_p0495b04║瑜伽論說。若任運生一切煩𢚰。皆于三受現行可得。
D23n8879_p0495b05║廣說如前。又說俱生薩迦耶見。唯無記性。彼邉執見。
D23n8879_p0495b06║應知亦爾。此俱苦受。非憂根攝。論說憂根。非無記故。
D23n8879_p0495b07║又瑜伽說地獄諸根。餘三現行。定不成就。純苦鬼界。
D23n8879_p0495b08║傍生亦爾。餘三定是樂喜憂根。以彼必成現行捨故。
D23n8879_p0495b09║歷證意俱逼迫之通于苦根也。初引通三受證通
D23n8879_p0495b10║苦根。次引唯苦俱證通苦根。三引趣無憂證通苦
D23n8879_p0496a01║根。四釋不成就以明所證。此師意謂。意俱逼迫。通
D23n8879_p0496a02║苦受者。非無可徴。考之瑜伽。任運煩𢚰。有覆無記
D23n8879_p0496a03║性攝。通于三受。如前意地。諸根相應。豈非意俱逼
D23n8879_p0496a04║迫。容通苦受耶。又俱生身邉二見。既唯無記性攝。
D23n8879_p0496a05║則此見相應苦受。定屬苦根。非憂根攝。論說憂根。
D23n8879_p0496a06║非無記故。豈非意地亦通于苦受耶。又說地獄諸
D23n8879_p0496a07║根。餘三現行。定不成就。純苦鬼界。傍生亦爾。所謂
D23n8879_p0496a08║餘三者。五色根。六命根。七苦根。八捨根之外名之
D23n8879_p0496a09║為餘。而云三者。定是樂喜憂三根。以彼地獄必成
D23n8879_p0496a10║現行捨故。捨則必無憂等。是以餘三定不成也。又
D23n8879_p0496b01║豈非意俱逼迫。通于苦受。而非唯憂受乎。
D23n8879_p0496b02║○三簡非。
D23n8879_p0496b03║豈不容捨彼定不成。寧知彼文唯說容受。應不說彼
D23n8879_p0496b04║定成意根。彼容六識有時無故。不應彼論唯說容受。
D23n8879_p0496b05║通說諸根。無異因故。又若彼論依容受說。如何說彼
D23n8879_p0496b06║定成八根。若謂五識不相續故。定說憂根為第八者。
D23n8879_p0496b07║𢀸生悶絕寧有憂根。有執喜根為第八者。亦同此破。
D23n8879_p0496b08║設執一形為第八者。理亦不然。形不定故。彼惡業招。
D23n8879_p0496b09║容無形故。彼由惡業。令五根門。恒受苦故。定成眼等。
D23n8879_p0496b10║必有一形于彼何用。非于無間大地獄中。可有希求
D23n8879_p0497a01║[婬-壬+(工/山)]欲事故。由斯第八。定是捨根。第七八識。捨相應故。
D23n8879_p0497a02║如極樂地意悅名樂。無有喜根故極苦處。意迫名苦。
D23n8879_p0497a03║無有憂根。故餘三言。定憂喜樂。餘處說彼有等流樂。
D23n8879_p0497a04║應知彼依隨轉理說。或彼通說餘雜受處。無異熟樂。
D23n8879_p0497a05║名純苦故。
D23n8879_p0497a06║此于地獄。簡非結捨通妨以杜難也。初簡非意根。
D23n8879_p0497a07║次簡非憂根。三結定捨根。四通妨杜難。初簡非意
D23n8879_p0497a08║根。先難。次簡。難云。豈不容捨。彼定不成。寧知彼文。
D23n8879_p0497a09║唯說容受。容受。即捨受。容苦樂等故。亦名中容受。
D23n8879_p0497a10║難謂。論既云餘三不成。豈不容捨於彼餘三中。定
D23n8879_p0497b01║不成就。而獨言樂喜憂三。定不成耶。且彼餘三之
D23n8879_p0497b02║文頗𡩖。寧知唯說捨受成就。不說憂等成就耶。簡
D23n8879_p0497b03║云。應不說彼定成意根。彼容六識。有時無故。意根
D23n8879_p0497b04║即等無間意。依八種現識立名。簡謂憂等有于意
D23n8879_p0497b05║根。意根有于意識。彼地獄中。容許六識。有時無故。
D23n8879_p0497b06║應不說彼定成意根。不成意根。不成憂等。不成憂
D23n8879_p0497b07║等。必成現行捨矣。是則簡意根。乃所以簡憂等也。
D23n8879_p0497b08║次簡非憂根。先難。次簡。先奪難云。不應彼論唯說
D23n8879_p0497b09║容受。通說諸根。無異因故。意謂論文。通說諸根中
D23n8879_p0497b10║三不成就。漫無的指。且無別因。顯憂不成。汝何判
D23n8879_p0498a01║定憂不成耶。次縱難云。又若彼論依容受說。直宜
D23n8879_p0498a02║說捨。如何說彼定成八根耶。奪之唯說之不應。縱
D23n8879_p0498a03║之唯說之難唯。如之何。簡云。難意將非謂地獄分
D23n8879_p0498a04║形碎質。五根不成。五識不續。無有苦受。定說憂根
D23n8879_p0498a05║為第八耶。不知𢀸生悶絕。寧有憂根。執有喜者。例
D23n8879_p0498a06║此而破。設隨執男女一形為第八根者。理亦不然。
D23n8879_p0498a07║何則。無定形故。彼惡業招。容無形故。既無有形。云
D23n8879_p0498a08║何受苦。彼由惡業所使。如六交報。自然變化。令五
D23n8879_p0498a09║根門。恒受苦故。定成眼等。則諸根必有一確定之
D23n8879_p0498a10║形。于彼地獄。變化何用。非于無間大地獄中。有希
D23n8879_p0498b01║求[婬-壬+(工/山)]欲事故。如瑜伽云。長時無間。多受種種極猛
D23n8879_p0498b02║利苦。由此因緣。彼諸有情。男女之欲不起。何况展
D23n8879_p0498b03║轉交合是也。結而斷之。由斯第八定是捨根。何者。
D23n8879_p0498b04║第七八識。捨相應故。彼獄七八。恒相續故。例之。如
D23n8879_p0498b05║三禪曰極樂地。意悅名樂。無有喜根故。極苦處意
D23n8879_p0498b06║迫名苦。無有憂根故。餘三言。定憂喜樂。何以難為。
D23n8879_p0498b07║倘又執餘處如世毘曇等云。六畜有溫冷等流之
D23n8879_p0498b08║樂。及等活還活。喜樂有間。不名無間等言。皆是依
D23n8879_p0498b09║隨轉理門而說。或依餘雜受處而說。可有彼樂。此
D23n8879_p0498b10║言純苦。何有彼樂。所以然者。無異熟樂。名純苦故。
D23n8879_p0499a01║不必疑也。簡而更簡。結已復通。明亦甚矣。地獄是
D23n8879_p0499a02║憂等根耶。
D23n8879_p0499a03║○四通教（三）　初引教通二引類通三舉例通。
D23n8879_p0499a04║○初引教通。
D23n8879_p0499a05║然諸聖教。意地慼受名憂根者。依多分說。或隨轉門。
D23n8879_p0499a06║無相違過。瑜伽論說生地獄中。諸有情類。異熟無間。
D23n8879_p0499a07║有異熟生。苦憂相續。又說地獄𡬶伺憂俱。一分鬼趣。
D23n8879_p0499a08║傍生亦爾者。亦依隨轉門。
D23n8879_p0499a09║初師前所引教。是意俱逼迫。唯名為憂。今通其所
D23n8879_p0499a10║以名憂。而名苦者之不違于憂也。初通諸教。次通
D23n8879_p0499b01║瑜伽。多分謂五趣名憂。則名苦是地獄。是地獄之
D23n8879_p0499b02║一分。况諸教瑜伽。皆依隨宜轉變之理乎。
D23n8879_p0499b03║○二引類通。
D23n8879_p0499b04║又彼苦根。意識俱者。是餘憂類。假說為憂。
D23n8879_p0499b05║仍恐以依類假說之憂為實。故通云。不但多分隨
D23n8879_p0499b06║轉等而已。又彼苦根意俱者。是餘趣意俱憂根同
D23n8879_p0499b07║類流類。依類假說為憂而已。豈實說之憂耶。不實
D23n8879_p0499b08║其不違。又可知矣。
D23n8879_p0499b09║○三舉例通。
D23n8879_p0499b10║或彼苦根。損身心故。𨿽苦根攝。而亦名憂。如近分喜。
D23n8879_p0500a01║益身心故。𨿽是喜根。而亦名樂。顯揚論等。具顯此義。
D23n8879_p0500a02║然未至地。定無樂根。說彼唯有十一根故。
D23n8879_p0500a03║恐以隨宜之名。而乖所攝之實。故再通云。不獨可
D23n8879_p0500a04║引類而知。亦復可比例而通。何則。或彼苦根損身
D23n8879_p0500a05║心故。𨿽是苦攝而亦隨義名憂。例之如近分喜益
D23n8879_p0500a06║身心故。𨿽是喜根所攝。而隨義亦名為樂。顯揚可
D23n8879_p0500a07║徴也。仍恐難云。喜既亦名為樂。豈非樂根耶。憂苦
D23n8879_p0500a08║可例知矣。釋云。然二近分。定無樂根。以論說彼唯
D23n8879_p0500a09║有眼等五根。并命意苦憂。及與喜捨十一根故。既
D23n8879_p0500a10║無樂根。亦名為樂。𨿽非憂根。亦名為憂可知。愈見
D23n8879_p0500b01║其不相違也。
D23n8879_p0500b02║○五總結。
D23n8879_p0500b03║由此應知。意地慼受。純受苦處。亦苦根攝。此等聖教。
D23n8879_p0500b04║差別多門。恐文增廣。故不繁述。
D23n8879_p0500b05║第二師總結意俱慼受。純受苦處于苦攝也。然則
D23n8879_p0500b06║意俱迫受。唯名為憂者。豈盡差別之教義哉。
D23n8879_p0500b07║○二明俱不俱（二）　初第一師二第二師。
D23n8879_p0500b08║○初第一師。
D23n8879_p0500b09║有義。六識三受不俱。皆外門轉。互相違故。五俱意識。
D23n8879_p0500b10║同五所緣。五三受俱。意亦應爾。便違正理。故必不俱。
D23n8879_p0501a01║瑜伽等說。蔵識一時與轉識相應。三受俱起者。彼依
D23n8879_p0501a02║多念。如說一心。非一生滅。無相違過。
D23n8879_p0501a03║明初師不俱。形次師俱義之為正也。初正釋不俱。
D23n8879_p0501a04║次以理難俱。三通妨于俱。餘如前釋。
D23n8879_p0501a05║○二第二師。
D23n8879_p0501a06║有義。六識三受容俱。順違中境。容俱受故。意不定與
D23n8879_p0501a07║五受同故。于偏注境。起一受故。無偏注者。便起捨故。
D23n8879_p0501a08║由斯六識。三受容俱。得自在位。唯樂喜捨。諸佛已斷
D23n8879_p0501a09║憂苦事故。
D23n8879_p0501a10║初正釋俱義。次通前立難。三結成俱義。四明已轉
D23n8879_p0501b01║依。餘如前釋。上畧釋六位竟。
D23n8879_p0501b02║○二廣顯差別（五）　初徧別位二信等位三根惑
D23n8879_p0501b03║位四隨惑位五不定位。
D23n8879_p0501b04║○初徧別位（二）　初本論二論釋。
D23n8879_p0501b05║○初本論。
D23n8879_p0501b06║前所畧標。六位心所。今應廣顯彼差別相。且初二位。
D23n8879_p0501b07║其相云何。頌曰。
D23n8879_p0501b08║初徧行觸等。次別境謂欲。勝解念定慧。所緣事不同。
D23n8879_p0501b09║○二論釋（二）　初徧行二別境。
D23n8879_p0501b10║○初徧行（二）　初正釋二證成。
D23n8879_p0502a01║○初正釋。
D23n8879_p0502a02║論曰。六位中初徧行心所。即觸等五。如前廣說。
D23n8879_p0502a03║廣說。即初能變中。指前為釋。故云正釋。
D23n8879_p0502a04║○二證成（三）　初問答總標二教理別證三結成
D23n8879_p0502a05║徧行。
D23n8879_p0502a06║○初問答總標。
D23n8879_p0502a07║此徧行相。云何應知。由教及理。為定量故。
D23n8879_p0502a08║○二教理別證（二）　初教證二理證。
D23n8879_p0502a09║○初教證。
D23n8879_p0502a10║此中教者。如契經言。眼色為緣。生于眼識。三和合觸。
D23n8879_p0502b01║與觸俱生。有受想思。乃至廣說。由斯觸等。四是徧行。
D23n8879_p0502b02║又契經說。若根不壞。境界現前。作意正起。方能生識。
D23n8879_p0502b03║餘經復言。若復于此作意。即于此了別。若于此了別。
D23n8879_p0502b04║即于此作意。是故此二恒共和合。乃至廣說。由此作
D23n8879_p0502b05║意。亦是徧行。此等聖教。誠證非一。
D23n8879_p0502b06║引教證徧行也。初證四法徧行。次證作意徧行。由
D23n8879_p0502b07║斯四是徧行者。由觸等四。心起定有故也。根不壞。
D23n8879_p0502b08║境現前者。根境和合也。作意正起。方能生識者。正
D23n8879_p0502b09║心起位。必有作意也。分別是心王。此是境時。若復
D23n8879_p0502b10║于此作意。即于此分別者。分別不離作意之境。若
D23n8879_p0503a01║于此分別。即于此作意者。作意不離分別之境。是
D23n8879_p0503a02║故作意于心俱生。恒共和合。作意亦是徧行。此等
D23n8879_p0503a03║聖教。誠證良多。何容議耶。
D23n8879_p0503a04║○二理證。
D23n8879_p0503a05║理。謂識起必有三和。彼定生觸。必由觸有。若無觸者。
D23n8879_p0503a06║心心所法。應不和合。觸一境故。作意引心。令趣自境。
D23n8879_p0503a07║此若無者。心應無故。受能領納。順違中境。令心等起。
D23n8879_p0503a08║歡慼捨相。無心起時。無隨一故。想能安立自境分齊。
D23n8879_p0503a09║若心起時。無此想者。應不能取境分齊相。思令心取
D23n8879_p0503a10║正因等相。造作善等。無心起位。無此隨一。故必有思。
D23n8879_p0503b01║以理證徧行也。順證之。識起必有三和。三和决定
D23n8879_p0503b02║生觸。三和必由觸有。反證之。若無觸者。應不和合。
D23n8879_p0503b03║心心所法。令觸一境。觸是徧行。自可知矣。𨿽有觸
D23n8879_p0503b04║所。若無作意。引心趣自所緣。心應不觸自境。亂觸
D23n8879_p0503b05║不知所趣。故觸與作意互生。觸在作意。作意在觸
D23n8879_p0503b06║諸識緣境。此二為先。作意是徧行。亦可知矣。以此
D23n8879_p0503b07║二所令心趣境。有受想思。受能領納順違不順違
D23n8879_p0503b08║境。順令心起歡相。違令心起慼相。中令心起捨相
D23n8879_p0503b09║此是無心位中。隨一攝故。無心位起。無此受所。不
D23n8879_p0503b10║見有心。無隨一故。受名徧行。又可知矣。想于受所。
D23n8879_p0504a01║安立自境疆界分齊。此是無心位中。隨一攝故。無
D23n8879_p0504a02║心位起。無此隨一。不見有心。無此想故想是徧行。
D23n8879_p0504a03║更可知矣。思于所想。方取正因邪因等相。而作善
D23n8879_p0504a04║作惡等。此是無心位中。隨一攝故。無心位起。無此
D23n8879_p0504a05║隨一。不見有心。無此思故。思是徧行。愈可知矣。隨
D23n8879_p0504a06║一者。一謂無二。隨謂不離。心一而受想思三。隨心
D23n8879_p0504a07║一無。三皆順之而無。曰隨一攝。餘如別簡。大約三
D23n8879_p0504a08║受中。隨一受思中善惡無記。隨作一業也。
D23n8879_p0504a09║○三結成徧行。
D23n8879_p0504a10║由此證知。觸等五法。心起必有故是徧行。餘非徧行。
D23n8879_p0504b01║義至當說。
D23n8879_p0504b02║此指理教。心起必有。故是徧行。正徧一切心也。餘
D23n8879_p0504b03║非徧行。指別境等。
D23n8879_p0504b04║○二別境（三）　初總釋二別釋三總結。
D23n8879_p0504b05║○初總釋。
D23n8879_p0504b06║次別境者。謂欲至慧。所緣境事。多分不同。于六位中。
D23n8879_p0504b07║次初說故。
D23n8879_p0504b08║所緣境不同者。所樂及所觀。四境各各不同。非如
D23n8879_p0504b09║徧行同緣一境。故云別境。次初說者。次初徧行。故
D23n8879_p0504b10║非初攝。顯六位中。先後帙然故。又由徧行。始別境
D23n8879_p0505a01║故。
D23n8879_p0505a02║○二別釋（三）　初正釋體用二現起分位三餘門
D23n8879_p0505a03║分別。
D23n8879_p0505a04║○初正釋體用（五）　初欲二解三念四定五慧。
D23n8879_p0505a05║○初欲（二）　初畧釋二廣釋。
D23n8879_p0505a06║○初畧釋。
D23n8879_p0505a07║云何為欲。于所樂境。希望為性。勤依為業。
D23n8879_p0505a08║五十一位。詳解如八識規矩本意中。凢值體用。或
D23n8879_p0505a09║不重釋。大約全體是所。體明而所之面目自明。依
D23n8879_p0505a10║體起用。用彰而體之相貌愈彰。况五十一種。區別
D23n8879_p0505b01║于此體用間。𮈔抽毫析。安可忽諸。
D23n8879_p0505b02║○二廣釋（二）　初正釋二斥異。
D23n8879_p0505b03║○初正釋（三）　初第一師二第二師三第三師。
D23n8879_p0505b04║○初第一師。
D23n8879_p0505b05║有義。所樂謂可欣境。于可欣事。欲見聞等。有希望故。
D23n8879_p0505b06║于可厭事希彼不合。望彼別離。豈非有欲。此但求彼
D23n8879_p0505b07║不合離時可欣自體。非可厭事。故于可厭。及中容境。
D23n8879_p0505b08║一向無欲。緣可欣事。若不希望。亦無欲起。
D23n8879_p0505b09║初正釋。次難問。三釋難。四結成。此師以可欣釋所
D23n8879_p0505b10║樂。謂唯于可欣順境則有欲。非餘二境。故難復釋
D23n8879_p0506a01║難。而結唯可欣希望之有欲也。此但求彼不合離
D23n8879_p0506a02║時可欣自體非可厭事者。釋可厭事非有欲也。謂
D23n8879_p0506a03║希彼不合者。是求彼可厭之事。不合時之可欣自
D23n8879_p0506a04║體可合。非求可厭事也。望彼別離者。是求彼可厭
D23n8879_p0506a05║之事。別離時之可欣自體不離。非求可厭事也。自
D23n8879_p0506a06║體。對他合等厭相。
D23n8879_p0506a07║○二第二師。
D23n8879_p0506a08║有義。所樂謂所求境。于可欣厭求合離等。有希望故。
D23n8879_p0506a09║于中容境。一向無欲。緣欣厭事。若不希求。亦無欲起。
D23n8879_p0506a10║此師以所求釋所樂。無所希求。則別無有欲。是故
D23n8879_p0506b01║于中容一向無欲。于欣厭無求亦無。
D23n8879_p0506b02║○三第三師。
D23n8879_p0506b03║有義。所樂謂欲觀境。于一切事。欲觀察者。有希望故。
D23n8879_p0506b04║若不欲觀。隨因境𫝑。任運緣者。即全無欲。由斯理趣。
D23n8879_p0506b05║欲非徧行。
D23n8879_p0506b06║此師以欲觀釋所樂。于一切事。欲觀察者。不簡欣
D23n8879_p0506b07║厭中容。但欲觀者則有欲。不欲觀者則無欲。以此
D23n8879_p0506b08║校前二師。𨿽各有㫖。此師為正。
D23n8879_p0506b09║○二斥異。
D23n8879_p0506b10║有說要由希望境力。諸心心所方取所緣。故經說欲
D23n8879_p0507a01║為諸法本。彼說不然心等取境。由作意故。諸聖教說
D23n8879_p0507a02║作意現前。能生識故。曾無處說。由欲能生心心所故。
D23n8879_p0507a03║如說諸法愛為根本。豈心心所。皆由愛生。故說欲為
D23n8879_p0507a04║諸法本者。說欲所起一切事業。或說善欲能𤼵正勤。
D23n8879_p0507a05║由彼𦔳成一切善事。故論說此。勤依為業。
D23n8879_p0507a06║初敘異。次奪破。三例破四通經。此師誤用欲為作
D23n8879_p0507a07║意。錯解經文。而以別境為徧行也。既奪之。復例之。
D23n8879_p0507a08║更為通經。理自昭然矣。噫。一切事業由欲而起。世
D23n8879_p0507a09║間無論矣。出世之業。果能起乎否。耶。捨金輪而入
D23n8879_p0507a10║雪山。六年苦行。萬德嘉猷。王娑婆。中天下而獨立。
D23n8879_p0507b01║莫不由欲起也。吾儕如之何。易惡欲為善欲。即善
D23n8879_p0507b02║欲而無善。念念𢌞光。時時加察。一彈指頃。不可忽
D23n8879_p0507b03║也。不然。三途事業橫陳。萬劫輪𢌞無已。亦欲也。其
D23n8879_p0507b04║寒心哉。其寒心哉。
D23n8879_p0507b05║○二解（二）　初正釋二破異。
D23n8879_p0507b06║○初正釋。
D23n8879_p0507b07║云何勝解。于决定境。印持為性。不可引轉為業。謂邪
D23n8879_p0507b08║正等教理。證力于所取境。審决印持。由此異緣。不能
D23n8879_p0507b09║引轉。故猶豫境。勝解全無。非審决心。亦無勝解。由斯
D23n8879_p0507b10║勝解。非徧行攝。
D23n8879_p0508a01║初正釋。次轉釋。三簡非。勝解以印持為性。印持由
D23n8879_p0508a02║于教理之境。證據之力而後成也。故猶豫境。勝解
D23n8879_p0508a03║全無。豈不由于决定之境乎。非審决心。亦無勝解。
D23n8879_p0508a04║豈不由于决定之心乎。由斯非徧行攝者。由此心
D23n8879_p0508a05║境不徧故也。噫。邪教不必遇。不幸而遇。幸而能擇。
D23n8879_p0508a06║設不能擇。審决印持。九十六種外道等。自茲始矣。
D23n8879_p0508a07║正教必期遇。幸而得遇。必期于會。設而證會。審决
D23n8879_p0508a08║印持。百千萬種似法等。不能轉矣。不可不解。不可
D23n8879_p0508a09║不勝。不可不正于勝。
D23n8879_p0508a10║○二破異。
D23n8879_p0508b01║有說心等。取自境時。無拘礙故。皆有勝解。彼說非理。
D23n8879_p0508b02║所以者何。能不礙者。即諸法故。所不礙者。即心等故。
D23n8879_p0508b03║勝𤼵起者。根作意故。若由此故。彼勝𤼵起。此應復待
D23n8879_p0508b04║餘。便有無竆失。
D23n8879_p0508b05║究失以竆其執也。初敘執。二破執。異執心等。取自
D23n8879_p0508b06║境時。無拘礙故。皆有勝解。原勝解由有于無拘礙
D23n8879_p0508b07║也。而取無拘礙。以有勝解。則無拘礙處。乃所以為
D23n8879_p0508b08║勝解。抑所以為徧行。執意如此。故破云。彼說非理。
D23n8879_p0508b09║何者。能不礙者。即諸法故。諸法非勝解。所不礙者。
D23n8879_p0508b10║即心等故。心等非勝解。勝增上緣。𤼵起心等。是根
D23n8879_p0509a01║及作意故根意非勝解。如是推求。勝解安在。若謂
D23n8879_p0509a02║由此勝解。彼根作意方作勝增上緣𤼵起心等者。
D23n8879_p0509a03║是彼根與作意不能自𤼵。待此勝解而𤼵則此勝
D23n8879_p0509a04║解。亦不能自生。復應待餘而生。展轉相待。失不可
D23n8879_p0509a05║勝。故曰無竆。
D23n8879_p0509a06║○三念（二）　初正釋二破異。
D23n8879_p0509a07║○初正釋。
D23n8879_p0509a08║云何為念。于曾習境。令心明記不忘為性定依為業。
D23n8879_p0509a09║謂數憶持。曾所受境。令不忘失。能引定故。于曾未受。
D23n8879_p0509a10║體類境中。全不起念。設曾所受。不能明記。念亦不生。
D23n8879_p0509b01║故念必非。徧行所攝。
D23n8879_p0509b02║初正釋。次轉釋。三簡非。體類境者。體境。謂所受自
D23n8879_p0509b03║體之境。類境。謂所受同類之境。又所受自體之類。
D23n8879_p0509b04║餘文易知。問。業禪者明記話頭不忘。為是念否。曰。
D23n8879_p0509b05║一念萬年。能引定矣。定生而慧悟近矣。所患者甲
D23n8879_p0509b06║生乙滅。俄至忽遷。久常人難得耳。故佛誡弟子曰。
D23n8879_p0509b07║勿忘念。
D23n8879_p0509b08║○二破異。
D23n8879_p0509b09║有說。心起必與念俱。能為後時憶念因故。彼說非理。
D23n8879_p0509b10║勿于後時有癡信等。前亦有故。前心心所。或想𫝑力。
D23n8879_p0510a01║足為後時憶念因故。
D23n8879_p0510a02║初敘執。次破執。誤解後時憶念之因。定執心起必
D23n8879_p0510a03║與念俱。不知其所執之非理也。何者。例而觀之可
D23n8879_p0510a04║知矣。若謂後時憶念。以前必有念而為因。勿後有
D23n8879_p0510a05║癡信等。亦必以前有癡信等而為因耶。此既不爾。
D23n8879_p0510a06║彼云何然。寧知後時憶念因者。或前心心所想取
D23n8879_p0510a07║境界分齊𫝑力足為。何以念為。
D23n8879_p0510a08║○四定（二）　初正釋二破異。
D23n8879_p0510a09║○初正釋。
D23n8879_p0510a10║云何為定于所觀境。令心專注。不散為性。智依為業。
D23n8879_p0510b01║謂觀得失俱非境中。由定令心專注不散。依斯便有
D23n8879_p0510b02║决擇智生。心專注言。顯所欲住即便能住。非唯一境。
D23n8879_p0510b03║不爾。見道歷觀諸諦。前後境別。應無等持。若不繫心。
D23n8879_p0510b04║專注境位。便無定起。故非徧行。
D23n8879_p0510b05║初正釋體用。次轉釋體用。三簡非徧行。得失俱非
D23n8879_p0510b06║者。如理曰得。不如理曰失。非如非不如曰俱非。境
D23n8879_p0510b07║𨿽無量。不出此三。觀此三中。專注不散是定體。依
D23n8879_p0510b08║定𤼵慧曰定用。恐謂專注者。專注一境而不遷移。
D23n8879_p0510b09║更不許諸境矣。不知專注之言。是顯此心所欲住
D23n8879_p0510b10║境。此定令心即便能住。非唯一境也。不然。見道位
D23n8879_p0511a01║中。歷觀上下苦等四諦。前後境別而不定一。既非
D23n8879_p0511a02║專注一境。此位應無等持乎。故專注言。非唯一境。
D23n8879_p0511a03║若不繫心等者。反顯非徧行之故也。問。邪定等無
D23n8879_p0511a04║論矣。歷觀諸境。云何專注。曰。前不云乎。隨所欲住。
D23n8879_p0511a05║即便能住。正歷觀中而隨注也。不然。雲興百問。瓶
D23n8879_p0511a06║瀉千酬。問答之境。葢不知幾許矣。將非定耶。
D23n8879_p0511a07║○二破異（二）　初破非徧行二破非即心。
D23n8879_p0511a08║○初破非徧行。
D23n8879_p0511a09║有說。爾時亦有定起。但相微隱。應說誠言。若定能令。
D23n8879_p0511a10║心等和合。同趣一境。故是徧行。理亦不然。是觸用故
D23n8879_p0511b01║若謂此定。令剎那頃。心不易緣。故徧行攝。亦不應理。
D23n8879_p0511b02║一剎那心。自于所緣。無易義故。若言由定。心取所緣。
D23n8879_p0511b03║故徧行攝。彼亦非理。作意令心。取所緣故。
D23n8879_p0511b04║初敘執徧行。次破非徧行。執云。爾時亦有定起。但
D23n8879_p0511b05║相微隱者。謂不繫心專注之時。亦有定起。但定相
D23n8879_p0511b06║微而不著。隱而不顯。非若繫心專注者之顯著。豈
D23n8879_p0511b07║全無耶。不必繫心而有定。是徧行矣。破云。此虚妄
D23n8879_p0511b08║無義之語也。應說誠諦有理之言。何則。逆汝所計
D23n8879_p0511b09║之意。將無謂亦有定起者。定能令心和合同趣一
D23n8879_p0511b10║境。故是徧行耶。不知若然者。理亦不然。以此是觸
D23n8879_p0512a01║業用。非定心故。又將無謂此定。令剎那頃。心不易
D23n8879_p0512a02║緣。故是徧行耶。不知若云云者。亦不應理。以一剎
D23n8879_p0512a03║那心。為時極促。自于所緣。無有變易。何必待定。然
D23n8879_p0512a04║後無變易乎。又將無謂由于定心取所緣境。故是
D23n8879_p0512a05║徧行耶。不知若云云者。彼亦非理。取所緣者。是作
D23n8879_p0512a06║意故。非是定心。既皆非定。而謂此是徧行。豈誠言
D23n8879_p0512a07║耶。不應說也明矣。
D23n8879_p0512a08║○二破非即心。
D23n8879_p0512a09║有說。此定體即是心。經說為心學。心一境性故。彼非
D23n8879_p0512a10║誠證。依定攝心。令心一境。說彼言故。根力覺支道支
D23n8879_p0512b01║等攝。如念慧等。非即心故。
D23n8879_p0512b02║初敘執即心。次破執即心。執者意謂。定體即是心。
D23n8879_p0512b03║非別有體。以經說三學。定為心學故。又說此定為
D23n8879_p0512b04║心一境性故。破云。依定攝心。故說心學之言。全心
D23n8879_p0512b05║一境故說心一境性之言。非謂定體即心。作此言
D23n8879_p0512b06║也。若比量之。則定非即心。根力覺道。諸品攝故。如
D23n8879_p0512b07║念慧等。念慧各有體。念慧不即心。定是別有體。定
D23n8879_p0512b08║豈即是心耶。
D23n8879_p0512b09║○五慧（二）　初正釋二破異。
D23n8879_p0512b10║○初正釋。
D23n8879_p0513a01║云何為慧。于所觀境。簡擇為性。斷疑為業。謂觀得失
D23n8879_p0513a02║俱非境中。由慧推求。得决定故。于非觀境。愚昧心中。
D23n8879_p0513a03║無簡擇故。非徧行攝。
D23n8879_p0513a04║初正釋體用。次轉釋體用。三簡非慧性。推求。釋簡
D23n8879_p0513a05║擇。謂于三境中。推竆𡬶求。何者為正。何者非正。正
D23n8879_p0513a06║與非正。必求其所以然也。决定。釋斷疑。始之猶豫
D23n8879_p0513a07║者。今已决定。而無疑矣。非觀境。謂非所觀之境。愚
D23n8879_p0513a08║昧心。謂非能觀之心。無簡擇故。釋非徧行之由也。
D23n8879_p0513a09║○二破異。
D23n8879_p0513a10║有說。爾時亦有慧起。但相微隱。大受寧知。對法說為
D23n8879_p0513b01║大地法故。諸部對法。展轉相違。汝等如何執為定量。
D23n8879_p0513b02║唯觸等五。經說徧行。說十非經。不應固執。
D23n8879_p0513b03║初敘異執。次破異執。爾時亦有等者。謂非觀境愚
D23n8879_p0513b04║昧心時。亦有慧起。但慧相隱微而不顯著。如纖毫
D23n8879_p0513b05║之物。為大器所受。大器寧知是有耶。然非竟無。特
D23n8879_p0513b06║隱微而似無耳。所以然者。對法論中。說為大地法
D23n8879_p0513b07║故。大地即徧地。證慧是徧行攝也。然對法通于小
D23n8879_p0513b08║大。此意取小乘為說。破云。汝引對法為證。而對法
D23n8879_p0513b09║且自展轉相違。何可為證。况觸等徧行是經說。欲
D23n8879_p0513b10║等徧行非經說。何可固執。展轉相違者。論徧行。自
D23n8879_p0514a01║簡去欲等。論別境。自簡去徧行。又觸等欲等。以地
D23n8879_p0514a02║論之。俱徧一切地。以徧行論之別境止徧于二。餘
D23n8879_p0514a03║二不徧。何得攝于徧行中耶。
D23n8879_p0514a04║○三總結。
D23n8879_p0514a05║然欲等五。非觸等故。定非徧行。如信貪等。
D23n8879_p0514a06║量云。欲等是有法。定非徧行為宗。因云。非觸等故。
D23n8879_p0514a07║同喻如信貪等。信貪非徧行。因非觸等故。信貪非
D23n8879_p0514a08║觸等。既非徧行攝。別境非觸等。別境豈徧行。
D23n8879_p0514a09║○二現起分位（二）　初明定俱二明不俱。
D23n8879_p0514a10║○初明定俱。
D23n8879_p0514b01║有義。此五定互相資。隨起一時。必有餘四。
D23n8879_p0514b02║欲顯不定為正。先明定俱以形之也。隨一起時。必
D23n8879_p0514b03║有餘四。正互相資。所以互相資者。以此五行相。無
D23n8879_p0514b04║相違故。然一徃觀之似是。細玩下文。此說未盡。
D23n8879_p0514b05║○二明不定（二）　初總明不定二別申正義。
D23n8879_p0514b06║○初總明不定。
D23n8879_p0514b07║有義不定。瑜伽說此。四一切中。無後二故。又說此五。
D23n8879_p0514b08║緣四境生。所緣能緣。非定俱故。
D23n8879_p0514b09║此正義也。不定者。不俱起也無後二故。非定俱故。
D23n8879_p0514b10║證不定也。以既無後二。非一切時。非八識俱。豈得
D23n8879_p0515a01║定俱起耶。既定不俱。則所緣四緣不定俱起。能緣
D23n8879_p0515a02║五位不恒相應。豈得定俱起耶。又起一至四名不
D23n8879_p0515a03║俱。起五名俱。
D23n8879_p0515a04║○二別申正義（二）　初明起位二明不起。
D23n8879_p0515a05║○初明起位（五）　初起一二起二三起三四起四
D23n8879_p0515a06║五起五。
D23n8879_p0515a07║○初起一。
D23n8879_p0515a08║應說此五。或時起一。謂于所樂。唯起希望。或于决定。
D23n8879_p0515a09║唯起印解。或于曾習。唯起憶念。或于所觀。唯起專注。
D23n8879_p0515a10║謂愚昧類。為止散心。𨿽專注所緣。而不能簡擇。世共
D23n8879_p0515b01║知彼。有定無慧。彼加行位。少有聞思。故說等持緣所
D23n8879_p0515b02║觀境。或依多分。故說是言。如戲忘天。專注一境。起貪
D23n8879_p0515b03║瞋等。有定無慧。諸如是等。其類實繁。或于所觀。唯起
D23n8879_p0515b04║簡擇。謂不專注。馳散推求。
D23n8879_p0515b05║專注所緣而不能簡擇。釋有定無慧之故也。彼加
D23n8879_p0515b06║行位。少有聞思等者。通妨難也。恐有難云。既愚昧
D23n8879_p0515b07║不能揀擇。云何乃說緣所觀耶。故通云。彼愚昧者。
D23n8879_p0515b08║𨿽有定無慧。然于加行位中。少有聞思之慧。故說
D23n8879_p0515b09║等持。緣所觀境耳。又恐難云。既言少有聞思。亦可
D23n8879_p0515b10║兼慧。何云所觀唯定。故通云。又或依多分。不依少
D23n8879_p0516a01║分。故說有定無慧。如戲忘天。有定無慧。等類既繁。
D23n8879_p0516a02║豈不足證耶。謂不專注馳散推求者。正釋唯簡擇
D23n8879_p0516a03║也。
D23n8879_p0516a04║○二起二。
D23n8879_p0516a05║或時起二。謂于所樂决定境中。起欲勝解。或于所樂
D23n8879_p0516a06║曾習境中。起欲及念。如是乃至于所觀境。起定及慧。
D23n8879_p0516a07║合有十二。
D23n8879_p0516a08║或時起二者。起十個二也。謂于所樂决定。起欲勝
D23n8879_p0516a09║解。所樂曾習。起欲及念。所樂所觀。起欲及定。所樂
D23n8879_p0516a10║所觀。起欲及慧。决定曾習。起勝解念。决定所觀。起
D23n8879_p0516b01║勝解定。决定所觀。起勝解慧。曾習所觀。起念及定。
D23n8879_p0516b02║曾習所觀。起念及慧。所觀境中。雙起定慧。境唯有
D23n8879_p0516b03║四。相躡而成。以所樂决定曾習三境俱重。合所觀
D23n8879_p0516b04║一境為十重。起此十個二也。
D23n8879_p0516b05║○三起三。
D23n8879_p0516b06║或時起三謂于所樂决定曾習起欲解念。如是乃至
D23n8879_p0516b07║于曾所觀。起念定慧。合有十三。
D23n8879_p0516b08║或時起三者。起十個三也。謂于所樂决定曾習。起
D23n8879_p0516b09║欲解念。所樂决定所觀。起欲解定。所樂决定所觀。
D23n8879_p0516b10║起欲解慧。所樂曾習所觀起欲念定。所樂曾習所
D23n8879_p0517a01║觀。起欲念慧。或于所樂所觀。起欲定慧。或于决定
D23n8879_p0517a02║曾習所觀。起解念定。或于决定曾習所觀。起解念
D23n8879_p0517a03║慧。或于决定所觀。起解定慧。或于曾習所觀。起念
D23n8879_p0517a04║定慧。境亦唯四。相躡而疊。合之為十。起十個三也。
D23n8879_p0517a05║○四起四。
D23n8879_p0517a06║或時起四。謂于所樂决定曾習所觀境中。起前四種。
D23n8879_p0517a07║如是乃至于定曾習所觀境中。起後四種。合有五四。
D23n8879_p0517a08║起四者。起五個四也。謂于所樂决定曾習所觀四
D23n8879_p0517a09║境。起欲解念定。于所樂决定曾習所觀四境。起欲
D23n8879_p0517a10║解念慧。于所樂决定所觀三境。起欲解定慧。于所
D23n8879_p0517b01║樂曾習所觀三境。起欲念定慧。于决定曾習所觀
D23n8879_p0517b02║三境。起解念定慧。境亦唯四。躡疊共成五重。每重
D23n8879_p0517b03║起四。曰五個四也。
D23n8879_p0517b04║○五起五。
D23n8879_p0517b05║或時起五。謂于所樂决定曾習所觀境中。俱起五種。
D23n8879_p0517b06║如是于四。起欲等五。總別合有三十一句。
D23n8879_p0517b07║起五者。于四境中。一時具起五心所也。如是于四
D23n8879_p0517b08║起欲等五。總別合有三十一句者。總結句數也。謂
D23n8879_p0517b09║具起五種。總為一句。別者。起一有五句。起二有十
D23n8879_p0517b10║句。起三亦十句。起四有五句。故合之為三十有一
D23n8879_p0518a01║句。然五種皆曰或時。是不徧一切時也。
D23n8879_p0518a02║○二明不起。
D23n8879_p0518a03║或有心位。五皆不起。如非四境。率爾堕心。及蔵識俱。
D23n8879_p0518a04║此類非一。
D23n8879_p0518a05║有心位皆當起。曰不起者。有三義故。一無四境時
D23n8879_p0518a06║不起。無境則心不生故。二率爾堕心不起。無分別
D23n8879_p0518a07║故。三與蔵識俱不起。不徧心故。釋現起分位竟。
D23n8879_p0518a08║○三餘門分別（三）　初諸識相應門二諸受俱起
D23n8879_p0518a09║門三結例餘諸門。
D23n8879_p0518a10║○初諸識相應門（二）　初前三識二後五識。
D23n8879_p0518b01║○初前三識。
D23n8879_p0518b02║第七八識。此別境五。隨位有無。如前已說。第六意識。
D23n8879_p0518b03║諸位容俱。已轉未轉。皆不遮故。
D23n8879_p0518b04║如前已說者。七未轉位。唯有一慧。第八全無。若已
D23n8879_p0518b05║轉皆具五種。第六意識。已轉未轉。皆容俱起故。
D23n8879_p0518b06║○二後五識。
D23n8879_p0518b07║有義。五識此五皆無。緣已得境。無希望故。不能審决。
D23n8879_p0518b08║無印持故恒取新境。無追憶故。自性散動。無專注故。
D23n8879_p0518b09║不能推度。無簡擇故。有義五識容有此五𨿽無于境
D23n8879_p0518b10║增上希望。而有微劣樂境義故。於境𨿽無增上審决。
D23n8879_p0519a01║而有微劣印境義故。𨿽無明記曾習境體。而有微劣
D23n8879_p0519a02║念境類故。𨿽不作意繫念一境。而有微劣專注義故。
D23n8879_p0519a03║遮等引故。說性散動。非遮等持。故容有定。𨿽于所緣
D23n8879_p0519a04║不能推度。而有微劣簡擇義故。由此聖教。說眼耳通。
D23n8879_p0519a05║是眼耳識相應智性。餘三准此。有慧無失。未自在位。
D23n8879_p0519a06║此五或無。得自在時。此五定有。樂觀諸境。欲無減故。
D23n8879_p0519a07║印持勝解。常無減故。憶習曾受。念無減故。又佛五識。
D23n8879_p0519a08║緣三世故。如來無有不定心故。五識皆有作事智故。
D23n8879_p0519a09║初明五無五所。次明五有五所。三明未轉或無已
D23n8879_p0519a10║轉定有。遮等引不遮等持者。通難問也。恐問云。論
D23n8879_p0519b01║說五識自性散動。何得有定。通云。遮等引故說性
D23n8879_p0519b02║散動。非遮等持。故容有定。以三摩鉢提。此云等持。
D23n8879_p0519b03║唯局有心。而通散心。三摩呬多。此云等引。通于有
D23n8879_p0519b04║心。及與無心。謂離沉掉名等。生功德名引。論明遮
D23n8879_p0519b05║有心無心引生功德之定。故說自性散動。非遮有
D23n8879_p0519b06║心散心之定。作如是言。故知五識容有定俱。又等
D23n8879_p0519b07║引是出定入定。等持是住定。入出則散動不容。在
D23n8879_p0519b08║定則現量容有。眼耳二通。是眼耳相應智性。正顯
D23n8879_p0519b09║前五亦有慧故。未自在位。此五或無。非定無也。已
D23n8879_p0519b10║自在位。此五定有。非容有也。以樂觀四諦諸境。欲
D23n8879_p0520a01║不減故。印持勝解。一多相融。常無減故。憶習曾受。
D23n8879_p0520a02║久歷法門。念無減故行住坐卧。皆是那伽。無不定
D23n8879_p0520a03║故。成諸一切所作之事。智無減故。佛之五識。緣三
D23n8879_p0520a04║世故。未轉𨿽具。微劣而不顯勝。今則最為顯著。增
D23n8879_p0520a05║勝無加矣。
D23n8879_p0520a06║○二諸受俱起門。
D23n8879_p0520a07║此別境五。何受相應。有義欲三。除憂苦受。以彼二境
D23n8879_p0520a08║非所樂故。餘四通四。唯除苦受。以審决等。五識無故。
D23n8879_p0520a09║有義。一切五受相應。論說憂根。于無上法。思慕愁慼。
D23n8879_p0520a10║求欲證故。純受苦處。希求解脫。意有苦根。前已說故。
D23n8879_p0520b01║論說貪愛。憂苦相應。此貪愛俱。必有欲故。苦根既有。
D23n8879_p0520b02║意識相應。審决等四。苦俱何咎。又五識俱。亦有微細。
D23n8879_p0520b03║印境等四。義如前說。由斯欲等。五受相應。
D23n8879_p0520b04║初初師之解。二次師之解。欲三。除憂苦受者。謂欲
D23n8879_p0520b05║一心所。與三受俱。除憂苦二受。以憂苦境。非所樂
D23n8879_p0520b06║故。餘解念定慧四所。通餘四受。唯除苦受。以審决
D23n8879_p0520b07║等。五識無故。前五識是苦受識。識既不與四心所
D23n8879_p0520b08║相應。苦受亦不與四心所相應也。此師之解未盡。
D23n8879_p0520b09║次師云。欲等五所。五受相應。前師云欲不與憂苦
D23n8879_p0520b10║相應。今通云。論說憂根。于無上法。思慕愁慼。求欲
D23n8879_p0521a01║證故。純受苦處。希求解脫。豈非欲與憂苦相應耶。
D23n8879_p0521a02║前師云。四法不與苦受相應。今通云。意有苦根。前
D23n8879_p0521a03║已說故。豈非四法與苦受相應耶。且證之于論。則
D23n8879_p0521a04║說貪愛憂苦相應。此貪愛俱。必有欲故。豈非欲與
D23n8879_p0521a05║苦憂相應耶。前執苦根無審决等。今通云。苦根既
D23n8879_p0521a06║與同時意識相應。意又相應審决等四。故苦與四
D23n8879_p0521a07║相應。何過咎耶。况前五𨿽無增上四法。亦有微細
D23n8879_p0521a08║印境等四。何得言無。由斯五所。五受相應。此師義
D23n8879_p0521a09║正于前。
D23n8879_p0521a10║○三結例餘諸門。
D23n8879_p0521b01║此五復依性界學等。諸門分別。如理應思。
D23n8879_p0521b02║性謂善等三性。界謂欲等三界。學謂學無學等。此
D23n8879_p0521b03║五既通初二一切。則三性三界皆通。又第六意識。
D23n8879_p0521b04║轉與未轉。皆具五所。則知學無學等。所應有也。明
D23n8879_p0521b05║矣。諸門分別。如理應思者。見如是等類。其例頗繁。
D23n8879_p0521b06║言未必盡。當以理思。
D23n8879_p0521b07║
D23n8879_p0521b08║（信官劉錫玄　許𮗚吉　信士許士翀
D23n8879_p0521b09║　顧紹芬　顧同德　捐貲共刻）
D23n8879_p0521b10║贒預
D23n8879_p0521b11║成唯識論訂正卷第五（終）（姑蘇信女張門李氏大緣𦔳板）