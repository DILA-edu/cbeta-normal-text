D23n8879_p0522b01║成唯識論訂正卷第六
D23n8879_p0522b02║古杭雲棲寺弟子廣伸述
D23n8879_p0522b03║○二信等位（二）　初本論二論釋。
D23n8879_p0522b04║○初本論。
D23n8879_p0522b05║已說徧行別境二位。善位心所。其相云何。頌曰。
D23n8879_p0522b06║善謂信慚愧。無貪等三根。勤安不放逸。行捨及不害。
D23n8879_p0522b07║○二論釋（三）　初正釋頌文二料簡有無三餘門
D23n8879_p0522b08║分別。
D23n8879_p0522b09║○初正釋頌文（二）　初總標二別釋。
D23n8879_p0522b10║○初總標。
D23n8879_p0523a01║論曰。唯善心俱。名善心所。謂信慚等。定有十一。
D23n8879_p0523a02║善心。心王也。唯善心俱。名善心所。簡染等也。于十
D23n8879_p0523a03║三種中。此名第一自性善。能為諸善之體。詳如雜
D23n8879_p0523a04║集中。
D23n8879_p0523a05║○二別釋（九）　初釋信所（至）九釋不害。
D23n8879_p0523a06║○初釋信所（四）　初總釋體用二轉釋差別三問
D23n8879_p0523a07║答料簡四斥破異執。
D23n8879_p0523a08║○初總釋體用。
D23n8879_p0523a09║云何為信。于實德能。深忍樂欲。心淨為性。對治不信。
D23n8879_p0523a10║樂善為業。
D23n8879_p0523b01║信以心淨為體。體在深忍樂欲。深忍樂欲。全依真
D23n8879_p0523b02║實德能。如香體全在香氣。香氣全依香處也。不信
D23n8879_p0523b03║是所治。善法是所樂。即以所治所求而為信用。又
D23n8879_p0523b04║深忍了知于我。𨿽名信因。樂欲欣慕于彼。𨿽名信
D23n8879_p0523b05║果。實則忍之不深。樂欲不至。淨之不極。治求不盡。
D23n8879_p0523b06║由所依以觀忍等而信體可明。即治求以遡信體。
D23n8879_p0523b07║而心淨愈現。忍與樂欲。然非信體。下文又自明也。
D23n8879_p0523b08║○二轉釋差別。
D23n8879_p0523b09║然信差別。畧有三種。一信實有。謂于諸法實事理中。
D23n8879_p0523b10║深信忍故。二信有德。謂于三寳真淨德中。深信樂故。
D23n8879_p0524a01║三信有能。謂于一切世出世善。深信有力。能得能成。
D23n8879_p0524a02║起希望故。由斯對治。不信彼心。愛樂證修。世出世善。
D23n8879_p0524a03║信實德能是差別。今轉釋差別也。實有。謂諸法實
D23n8879_p0524a04║事理。信實有。謂于諸法實事理中。深信忍也。實事
D23n8879_p0524a05║即俗諦。實理即真諦。皆言諸法者。離諸法無事理
D23n8879_p0524a06║故。良以佛法無量。不出此二。此二真實。莫可變易。
D23n8879_p0524a07║如云日可冷。月可𤍠。眾魔無能壞此真說曰實有。
D23n8879_p0524a08║于此實有。了然忍可于心。不為邪謬事理之所引
D23n8879_p0524a09║轉。曰深信忍也。有德。謂三寳真淨德。信有德。謂于
D23n8879_p0524a10║三寳真淨德中。深信樂也。常樂我淨智力無畏等。
D23n8879_p0524b01║曰佛寳德。無為寂滅法性真如等。曰法寳德。三學
D23n8879_p0524b02║嚴身六和具體。曰僧寳德。皆言真淨者。以各離妄
D23n8879_p0524b03║名真。離染名淨。為諸一切有情所皈依處。于此真
D23n8879_p0524b04║淨。欣慕好樂。崇尚無厭。曰深信樂也。有能。謂于一
D23n8879_p0524b05║切世出世善。信有能。謂于一切世出世善。深信有
D23n8879_p0524b06║力。能得能成。起希望也。世善即五戒十善四禪八
D23n8879_p0524b07║定等。出世善即四諦諸緣六度四攝等。世善之力。
D23n8879_p0524b08║能得人天善果。出世善力。能成聖賢善果。于此有
D23n8879_p0524b09║能。希求仰望。期于必得。曰深信欲也。由斯對治不
D23n8879_p0524b10║信彼心者。謂于實等。不深忍等穢惡之心。此能對
D23n8879_p0525a01║治使滅。世出世善。此能愛樂證修。其釋之不同如
D23n8879_p0525a02║此。故曰差別。問。釋三種差別。不釋信體。先釋用者
D23n8879_p0525a03║何耶。曰。以體須料簡。釋在下文。用不離信。隨便顯
D23n8879_p0525a04║故。
D23n8879_p0525a05║○三問答料簡。
D23n8879_p0525a06║忍謂勝解。此即信因。樂欲謂欲。即是信果。確陳此信。
D23n8879_p0525a07║自相是何。豈不適言心淨為性。此猶未了。彼心淨言。
D23n8879_p0525a08║若淨即心。應非心所。若令心淨。慚等何別。心俱淨法。
D23n8879_p0525a09║為難亦然。此性澄清。能淨心等。以心勝故。立心淨名。
D23n8879_p0525a10║如水清珠。能清濁水。慚等𨿽善。非淨為相。此淨為相。
D23n8879_p0525b01║無濫彼失。又諸染法。各有別相。唯有不信。自相渾濁。
D23n8879_p0525b02║復能渾濁餘心心所。如極穢物。自穢穢他。信正𮋒彼。
D23n8879_p0525b03║故淨為相。
D23n8879_p0525b04║簡定信體。使無所濫也。初簡因果。次簡相濫。恐謂
D23n8879_p0525b05║所依真實德能清淨。能依深忍樂欲清淨。此便是
D23n8879_p0525b06║體。豈更別有體耶。故問云。勝解即信因。非信自相。
D23n8879_p0525b07║樂欲即信果。非信自相。確陳此信。自相是何。答云。
D23n8879_p0525b08║豈不適言心淨為性。又恐不了心淨之言。為復淨
D23n8879_p0525b09║即是心名心淨。為復能令心淨名心淨。為復心俱
D23n8879_p0525b10║淨法名心淨耶。故難云。若淨即心曰心淨。此約持
D23n8879_p0526a01║業而釋。應非心所。若令心淨曰心淨。此約依主而
D23n8879_p0526a02║釋。慚等何別。若心俱淨法曰心淨。此約鄰近而釋。
D23n8879_p0526a03║亦與慚等何別。既皆不可。何名心淨。故答云。此性
D23n8879_p0526a04║澄清。能淨心與心所。獨言心淨者。以心勝故立心
D23n8879_p0526a05║淨名。如水清珠。自體清淨。能清濁水。故言心淨為
D23n8879_p0526a06║性。慚等𨿽善。各別有體。非淨為相。此淨為相。無濫
D23n8879_p0526a07║彼失。何必以此差別為難耶。又觀不信心濁為相。
D23n8879_p0526a08║信正𮋒彼。則唯淨為相之㫖益明。
D23n8879_p0526a09║○四斥破異執。
D23n8879_p0526a10║有說信者。愛樂為相。應通三性。體應即欲。又應苦集。
D23n8879_p0526b01║非信所緣。有執信者。隨順為相。應通三性。即勝解欲。
D23n8879_p0526b02║若印順者。即勝解故。若樂順者。即是欲故。離彼二體。
D23n8879_p0526b03║無順相故。由此應知。心淨是信。
D23n8879_p0526b04║斥破異執。結定信體也。初破小乘執。次破大乘執。
D23n8879_p0526b05║末結定信體。愛樂為相者。小乘執信果為性也。破
D23n8879_p0526b06║云。應通三性。體即是欲。以愛樂非唯善性。體是別
D23n8879_p0526b07║境欲心所故。何關于信而執以為相耶。又苦集是
D23n8879_p0526b08║信所緣實事。既非可愛樂法。應不緣此而起信耶。
D23n8879_p0526b09║尤不可也。隨順為相者。大乘執信因為性也。破云
D23n8879_p0526b10║若是隨順。即別境中勝解與欲。應通三性。不名善
D23n8879_p0527a01║性。若印持而隨順者。體即勝解。若好樂而隨順者。
D23n8879_p0527a02║體即是欲。以離彼二體。無順相故。是則愛樂為相。
D23n8879_p0527a03║既犯別境。而非唯善性。隨順為相。亦犯別境。而非
D23n8879_p0527a04║唯善性。由此應知。心淨是信益明矣。
D23n8879_p0527a05║○二釋慚愧（二）　初別釋二通簡。
D23n8879_p0527a06║○初別釋（二）　初釋慚二釋愧。
D23n8879_p0527a07║○初釋慚。
D23n8879_p0527a08║云何為慚。依自法力。崇重賢善為性。對治無慚。止息
D23n8879_p0527a09║惡行為業。謂依自法尊貴增上。崇重賢善。羞耻過惡。
D23n8879_p0527a10║對治無慚。息諸惡行。
D23n8879_p0527b01║初正釋體用。二轉釋體用。自。自身。法。教法。崇賢尚
D23n8879_p0527b02║人。重善尊法。言我如是人。解如是法。敢作諸惡耶。
D23n8879_p0527b03║故以崇賢重善為性。對治無慚止息惡行為業。自
D23n8879_p0527b04║法尊貴增上等者。轉釋體用也。謂自身尊貴。教法
D23n8879_p0527b05║增上。于賢欽崇。于善敬重。羞耻等耳。若夫𤰞污其
D23n8879_p0527b06║身。下賤其業。造至于相忘。既無自法可依。慚從何
D23n8879_p0527b07║起。是故當念身為道[咒-几+(右*叵)]。行為道業。慚耻之服。于諸
D23n8879_p0527b08║莊嚴。最為第一。不可不慎。
D23n8879_p0527b09║○二釋愧。
D23n8879_p0527b10║云何為愧。依世間力。輕拒𭧂惡為性。對治無愧。止息
D23n8879_p0528a01║惡行為業。謂依世間訶厭增上。輕拒𭧂惡。羞耻過罪。
D23n8879_p0528a02║對治無愧。息諸惡業。
D23n8879_p0528a03║初正釋。二轉釋。世人譏訶。名世間力。依此于𭧂人
D23n8879_p0528a04║輕之不親。于惡業拒之不作。此愧體也。對治無愧。
D23n8879_p0528a05║止息惡行。此愧用也。轉釋易知。
D23n8879_p0528a06║○二通簡（三）　初設難簡二破救簡三通妨簡。
D23n8879_p0528a07║○初設難簡。
D23n8879_p0528a08║羞耻過惡。是二通相。故諸聖教。假說為體。若執羞耻。
D23n8879_p0528a09║為二別相。應慚與愧。體無差別。則此二法。定不相應。
D23n8879_p0528a10║非受想等。有此義故。若待自他。立二別者。應非實有。
D23n8879_p0528b01║便違聖教。若許慚愧實而別起。復違論說。十徧善心。
D23n8879_p0528b02║設為問難。簡去其非也。初通正意。二簡非別。三簡
D23n8879_p0528b03║非實。四簡非徧。正意者。慚愧二法。以崇重輕拒為
D23n8879_p0528b04║別體。羞耻過惡為通體。簡非者。恐謬解執通為別。
D23n8879_p0528b05║則不相應。有待而別。則非實有。實而別起。則不徧
D23n8879_p0528b06║善。故皆簡之。以顯慚愧具通別二體。是相應實有
D23n8879_p0528b07║而徧善心者也。總括大意如此。詳之。崇重賢善。尅
D23n8879_p0528b08║是慚體。而云羞耻過惡。輕拒𭧂惡。尅是愧體。亦云
D23n8879_p0528b09║羞耻過惡。葢崇拒自別于慚愧。不得以羞耻而言
D23n8879_p0528b10║通。羞耻自通于崇拒。不得因慚愧而云別。通別二
D23n8879_p0529a01║相。慚愧各具。至聖玄剖。妙𮜿天分。一毫不可得而
D23n8879_p0529a02║變易者也。故顯揚諸教。皆云從通假說為體。若執
D23n8879_p0529a03║羞耻為二別相。應慚與愧。體無差別。則此二法。定
D23n8879_p0529a04║不相應。决非自類俱起。非受想等。徧一切心而有
D23n8879_p0529a05║前後不相應義慚愧徧諸善心。而有不相應義乎。
D23n8879_p0529a06║良以受想相應。體各別故。此二相應。體既無別。以
D23n8879_p0529a07║例受想相應。體應無別。彼既不爾。此云何然。如是
D23n8879_p0529a08║例之。不可執羞等為二別相也明矣。若謂羞耻過
D23n8879_p0529a09║惡。𨿽是通相。然慚待自法。愧待他法。因待故異。立
D23n8879_p0529a10║二別者。又應非實。便違聖教。慚愧是實有體。倘若
D23n8879_p0529b01║更許慚愧。體𨿽實有。但各別起。復違論說十徧善
D23n8879_p0529b02║心。以論說十一唯除輕安。餘十徧一切善心中故。
D23n8879_p0529b03║則不可執因待而別。實而別起也益又明矣。
D23n8879_p0529b04║○二破救簡。
D23n8879_p0529b05║崇重輕拒。若二別相。所緣有異。應不俱生。二失既同。
D23n8879_p0529b06║何乃偏責。誰言二法。所緣有異。不爾如何。善心起時。
D23n8879_p0529b07║隨緣何境。皆有崇重善。及輕拒惡義。故慚與愧。俱徧
D23n8879_p0529b08║善心。所緣無別。豈不我說。亦有此義。汝執慚愧自相
D23n8879_p0529b09║既同。何理能遮前所設難。
D23n8879_p0529b10║即破救以簡去其非也。初救別起。二簡非別。三救
D23n8879_p0530a01║設難。四簡非理。救別起云。崇重輕拒。若是慚愧別
D23n8879_p0530a02║相。崇重緣善境。輕拒緣惡境。所緣有異。二法應不
D23n8879_p0530a03║俱生矣。不俱。則二失既同。應責已失。而乃偏責我
D23n8879_p0530a04║前別起之為失耶。簡非別云。誰言崇重止緣善境。
D23n8879_p0530a05║輕拒止緣惡境。所緣之有異耶。徴云。不爾。如何。釋
D23n8879_p0530a06║云。善心起時緣善境有崇重輕拒。緣惡境亦有崇
D23n8879_p0530a07║重輕拒。是則善心隨緣何境。皆有此二。此二既非
D23n8879_p0530a08║異緣。慚愧俱徧善心也明矣。故慚與愧。俱徧善心。
D23n8879_p0530a09║所緣豈有別耶。救設難云。豈不我說。亦有此羞耻
D23n8879_p0530a10║過惡為二別相。亦有崇重輕拒等義。既有此義。不
D23n8879_p0530b01║當以體無差別。違徧善心為難矣。簡非理云。汝執
D23n8879_p0530b02║慚愧皆以羞耻為體。則自相是同。自相既同。則前
D23n8879_p0530b03║難體無差別。違徧善心為有理矣。汝將何理能遮
D23n8879_p0530b04║此難耶。必不可救。何救為哉。
D23n8879_p0530b05║○三通妨簡。
D23n8879_p0530b06║然聖教說。顧自他者。自法名自。世間名他。或即此中。
D23n8879_p0530b07║崇拒善惡。于己損益。名自他故。
D23n8879_p0530b08║通妨難以簡去其非也。恐妨難云。若言待自他立
D23n8879_p0530b09║名非實者。云何聖教。亦說此顧自他耶。釋云。聖教
D23n8879_p0530b10║自法名自。世間名他或崇重賢善與己有益名自。
D23n8879_p0531a01║輕拒𭧂惡于己無損名他。非汝唯一羞耻。觀待自
D23n8879_p0531a02║他而立二別之假有也。
D23n8879_p0531a03║○三釋三根（二）　初總明二別釋。
D23n8879_p0531a04║○初總明。
D23n8879_p0531a05║無貪等者。等無瞋癡。此三名根。生善勝故。三不善根。
D23n8879_p0531a06║近對治故。
D23n8879_p0531a07║生善曰勝。能生功用殊勝故。對治曰近。無貪等對
D23n8879_p0531a08║治貪等。敵體反故。
D23n8879_p0531a09║○二別釋（二）　初釋前二二釋無癡。
D23n8879_p0531a10║○初釋前二。
D23n8879_p0531b01║云何無貪。于有有具。無著為性。對治貪著。作善為業。
D23n8879_p0531b02║云何無瞋。于苦苦具。無恚為性。對治瞋恚。作善為業。
D23n8879_p0531b03║善心起時。隨緣何境。皆于有等。無著無恚。觀有等立。
D23n8879_p0531b04║非要緣彼。如前慚愧。觀善惡立。故此二種。俱徧善心。
D23n8879_p0531b05║初別釋體用。次通簡善俱也。有。後有。即三有異熟
D23n8879_p0531b06║果。有具即有因。謂彼惑業中有。及器世界。無著為
D23n8879_p0531b07║性者。于此因果不生膠粘躭著。是無貪之體性也。
D23n8879_p0531b08║對治貪著是別用。作善為業是通用。以通作眾善
D23n8879_p0531b09║故。苦。三苦之果。即苦諦。苦具。三苦之因。即集諦。于
D23n8879_p0531b10║此因果。不生瞋恚。是無瞋體性。對治瞋恚是別用。
D23n8879_p0532a01║作善為業是通用。恐有疑云。此二善根。一緣有等。
D23n8879_p0532a02║一緣苦等。所緣有異。應不俱起。非徧善心。故通簡
D23n8879_p0532a03║云。善心起時。隨緣何境皆于有等。無著無恚。觀有
D23n8879_p0532a04║等立無貪瞋。非要緣彼而為境故。何以緣境為難。
D23n8879_p0532a05║例前慚愧之立可知矣。故此二種。俱徧善心。不必
D23n8879_p0532a06║疑也。問。於苦具惑業起憎。方能逺離。于此不憎。任
D23n8879_p0532a07║彼起耶。答於此不憎。正顯無瞋之善。故曰善心。
D23n8879_p0532a08║○二釋無癡（二）　初正釋二料簡。
D23n8879_p0532a09║○初正釋。
D23n8879_p0532a10║云何無癡。于諸理事。明解為性。對治愚癡。作善為業。
D23n8879_p0532b01║諸理。謂諸諦理。諸事諸法實事明解者。癡即無明。
D23n8879_p0532b02║迷暗理事。無癡。是無無明。故于諸理事。分明解了
D23n8879_p0532b03║為性。別治愚癡。通作善事為用。
D23n8879_p0532b04║○二料簡（二）　初第一解二第二解。
D23n8879_p0532b05║○初第一解。
D23n8879_p0532b06║有義。無癡即慧為性。集論說此報教證智决擇為體。
D23n8879_p0532b07║生得聞思修所生慧。如次皆是决擇性故。此𨿽即慧。
D23n8879_p0532b08║為顯善品有勝功能。如煩𢚰見。故復別說。
D23n8879_p0532b09║此師料簡無癡。初正釋。二引證。三通妨。即慧為性
D23n8879_p0532b10║者見慧外無別體也。如集論說。此無癡報教證智
D23n8879_p0533a01║决擇為體。决擇豈非慧耶。慧為决擇者。前因所感
D23n8879_p0533a02║曰報智。是生得慧。現生熏習曰教智。是聞思所生
D23n8879_p0533a03║慧。忘言契理曰證智。是修所生慧。如次皆是决擇
D23n8879_p0533a04║性故。故曰决擇為體。仍恐疑云。此即別境中慧。何
D23n8879_p0533a05║復別說耶。通云。此𨿽即慧。慧通善染。此既善品。為
D23n8879_p0533a06║顯有勝功能。如煩𢚰見。𨿽是慧攝。以惟染故。別開
D23n8879_p0533a07║為二。彼見既爾。此亦應然。不必疑也。噫。此解由正
D23n8879_p0533a08║釋而證明。再通妨以例見。可謂詳矣。乃思稍淺者
D23n8879_p0533a09║觀之。必以為確然。不知別對之理未的。通治之通
D23n8879_p0533a10║不明。下文自顯。
D23n8879_p0533b01║○二第二解（四）　初正申有體二破訶非正三通
D23n8879_p0533b02║前引論四釋成有體。
D23n8879_p0533b03║○初正申有體。
D23n8879_p0533b04║有義無癡。非即是慧。別有自性。正對無明。如無貪瞋
D23n8879_p0533b05║善根攝故。論說大悲。無瞋癡攝。非根攝故。
D23n8879_p0533b06║此下皆無癡正義。正對無明。明解為性可知。如無
D23n8879_p0533b07║貪瞋所攝別有自性。非慧所攝可知。大悲無瞋癡
D23n8879_p0533b08║攝。非慧根攝。無癡非慧更可知。又非即是慧是遮。
D23n8879_p0533b09║別有自性。正對無明是表。如無貪瞋善根攝故。即
D23n8879_p0533b10║同類以原自性。論說大悲。無瞋癡攝。非根攝故。引
D23n8879_p0534a01║他論以原自性。論即瑜伽。大悲謂佛悲。非根攝者。
D23n8879_p0534a02║非信進等五中之慧根攝也。
D23n8879_p0534a03║○二破前非正。
D23n8879_p0534a04║若彼無癡。以慧為性。大悲如力等。應慧等根攝。又若
D23n8879_p0534a05║無癡。無別自性。如不害等。應非實物。便違論說。十一
D23n8879_p0534a06║善中。三世俗有。餘皆是實。
D23n8879_p0534a07║初破以慧為性。二破無別自性。破慧性者。承前瑜
D23n8879_p0534a08║伽說大悲無瞋癡攝非慧根攝。正以無癡非慧為
D23n8879_p0534a09║性也。若彼以慧為性。則大悲應如十力四無所畏
D23n8879_p0534a10║等。亦是慧等根攝。非無瞋癡之所攝矣。豈論意耶。
D23n8879_p0534b01║又若無癡無別自性。則如不害依無瞋。不放逸及
D23n8879_p0534b02║行捨依精進。應非實物。便違論說。十一善中。不害
D23n8879_p0534b03║等三。是俗有而非實。餘皆是實而非假矣。種種違
D23n8879_p0534b04║教。豈得為是。
D23n8879_p0534b05║○三通前引論。
D23n8879_p0534b06║然集論說慧為體者。舉彼因果。顯此自性。如以忍樂。
D23n8879_p0534b07║表信自體。理必應爾。
D23n8879_p0534b08║恐執集論為定量。故通云。然集論說慧為體者。非
D23n8879_p0534b09║即以慧為無癡自體也。乃是舉彼三慧因果。以顯
D23n8879_p0534b10║此無癡自性。謂聞思所生慧。即無癡因。修所生慧。
D23n8879_p0535a01║即無癡果。以顯此明解之自性耳。例之。如以忍為
D23n8879_p0535a02║信因。樂為信果。表信自體是心淨耳。理决應然。非
D23n8879_p0535a03║強為說。由是而知論意有在。不可滯言。
D23n8879_p0535a04║○四釋成有體。
D23n8879_p0535a05║以貪瞋癡。六識相應。正煩𢚰攝。起惡勝故。立不善根。
D23n8879_p0535a06║斷彼必由通別對治。通唯善慧。別即三根。由此無癡。
D23n8879_p0535a07║必應別有。
D23n8879_p0535a08║原無癡別有自體之故也。以貪瞋癡。六識相應。正
D23n8879_p0535a09║煩𢚰攝。起惡勝故。立不善根。斷彼不善。非一法所
D23n8879_p0535a10║能。必由通對治與別對治而後可也。通唯別境善
D23n8879_p0535b01║慧。別即三種善根。假令無癡即慧。不應別對愚癡。
D23n8879_p0535b02║必應別有明解能對之性。豈可以通為別使通別
D23n8879_p0535b03║相渾。致通別皆失耶。
D23n8879_p0535b04║○四釋精進（二）　初總明體用二別顯差別。
D23n8879_p0535b05║○初總明體用。
D23n8879_p0535b06║勤謂精進。于善惡品。修斷事中。勇悍為性。對治懈怠
D23n8879_p0535b07║滿善為業。勇表勝進簡諸染法。悍表精純簡淨無記
D23n8879_p0535b08║即顯精進。唯善性攝。
D23n8879_p0535b09║初正釋體用。二轉釋體用。善惡修斷者。于善品修。
D23n8879_p0535b10║于惡品斷。又惡品已生。應修律儀令斷。名律儀斷。
D23n8879_p0536a01║惡品未生。欲令不現行斷。不現前斷。為斷故斷。名
D23n8879_p0536a02║斷斷。善法未生。數數修習。能令現前能有所斷。名
D23n8879_p0536a03║修習斷。善法已生。修不放逸。令住無失。修習圓滿。
D23n8879_p0536a04║防護已生所有善法。能有所斷。名防護斷。是則分
D23n8879_p0536a05║屬。善當云修。惡當云斷。通言善惡皆云修斷。故云
D23n8879_p0536a06║于善惡品修斷事中云云也。勇悍為性者。于此二
D23n8879_p0536a07║事勇悍不怯為體。能治懈怠成滿善事為用。勇悍
D23n8879_p0536a08║各有表簡。勇。勇猛。以表勝進。簡不善有覆無記諸
D23n8879_p0536a09║染法。無勝堪能。設勤易退故。悍。強悍。以表精純。簡
D23n8879_p0536a10║無覆無記。易合間雜。𨿽純不精故。既簡二性。顯唯
D23n8879_p0536b01║善性所攝。是則勤通三性。勤謂精進。豈不唯善。
D23n8879_p0536b02║○二別顯差別。
D23n8879_p0536b03║此相差別。畧有五種。所謂被甲。加行。無下。無退。無足。
D23n8879_p0536b04║即經所說有𫝑。有勤。有勇。堅猛。不捨善軛。如次應知。
D23n8879_p0536b05║此五別者。謂初𤼵心。自分勝進。自分行中。三品別故。
D23n8879_p0536b06║或初𤼵心。長時無間。殷重無餘。修差別故。或資糧等。
D23n8879_p0536b07║五道別故。二乘究竟道。欣大菩提故。諸佛究竟道。樂
D23n8879_p0536b08║利樂他故。或二加行。無間解脫勝進別故。
D23n8879_p0536b09║彰差別以顯要也。初會通經論。次原釋差別。會通
D23n8879_p0536b10║者。論之被甲精進。即經之有𫝑。加行即有勤。無下
D23n8879_p0537a01║即有勇。無退即堅猛。無足即不捨善軛。詞不同。義
D23n8879_p0537a02║無殊也。總以喻明如人入陣。既被甲已。奮力爭先。
D23n8879_p0537a03║了無屈下。唯進為心。直至攻城得地。而猶以為未
D23n8879_p0537a04║足也。學道亦然。既誓願已。加添功行。了無屈下。大
D23n8879_p0537a05║難不退。直至真竆惑盡。而猶不能以自己也。淺深
D23n8879_p0537a06║具備。思之可知。原釋五之所以別者。以諸聖賢。從
D23n8879_p0537a07║始至終。行修位道。各有差別。然皆不離于精進。行
D23n8879_p0537a08║差別者。謂初𤼵心行。攝被甲精進。自分下品行攝
D23n8879_p0537a09║加行。自分中品行攝無下。自分上品行攝無退。勝
D23n8879_p0537a10║進行攝無足故。修差別者。或𤼵心修。攝被甲精進
D23n8879_p0537b01║長時修攝加行。無間修攝無下。殷重修攝無退。無
D23n8879_p0537b02║餘修攝無足故。位差別者。一資糧位。攝被甲精進。
D23n8879_p0537b03║二加行位攝加行。三通逹位攝無下。四修習位攝
D23n8879_p0537b04║無退。五究竟位攝無足故。問。第五究竟位。何故亦
D23n8879_p0537b05║攝無足精進。曰。𨿽云究竟。淺深不同。若二乘究竟。
D23n8879_p0537b06║欣大菩提。故有無足精進。若諸佛究竟利樂有情。
D23n8879_p0537b07║故有無足精進。虚空若足。萬象有餘。滄溟若足。百
D23n8879_p0537b08║川不納。故聖人名沃焦。誠以其無盡蔵也。道差別
D23n8879_p0537b09║者。一資糧道。攝被甲精進。二加行道攝加行。三無
D23n8879_p0537b10║間道攝無下。四解脫道攝無退。五勝進道攝無足
D23n8879_p0538a01║故。是則行修位道。以精進差別而有成。精進差別。
D23n8879_p0538a02║因行修位道而有辨。始終不離于精進。故諸度中。
D23n8879_p0538a03║精進最要。三根名作善。精進名滿善。良有以也。
D23n8879_p0538a04║○五釋輕安。
D23n8879_p0538a05║安謂輕安。逺離麄重調暢身心。堪任為性。對治惽沉。
D23n8879_p0538a06║轉依為業。謂此伏除能障定法。令所依止。轉安適故。
D23n8879_p0538a07║初正釋。二轉釋。麄重。謂雜染品法。輕則逺離麄重。
D23n8879_p0538a08║安即調暢身心。于善品法。堪任修持而為體性。對
D23n8879_p0538a09║治惽沉。轉捨染依。轉得淨依。而為業用。能障定法。
D23n8879_p0538a10║即是惽沉。亦即麄重。除伏即逺離。正輕安之體也。
D23n8879_p0538b01║所依止。即身心。令所依止等。正輕安之用也。轉安
D23n8879_p0538b02║適故。正是轉依。文簡而義盡。
D23n8879_p0538b03║○六不放逸（三）　初釋體用二通妨難三重料簡。
D23n8879_p0538b04║○初釋體用。
D23n8879_p0538b05║不放逸者。精進三根。于所斷修。防修為性。對治放逸。
D23n8879_p0538b06║成滿一切世出世間善事為業。謂即四法。于斷修事。
D23n8879_p0538b07║皆能防修。名不放逸。非別有體。無異相故。于防惡事。
D23n8879_p0538b08║修善事中。離四功能。無別用故。
D23n8879_p0538b09║初正釋體用。二轉釋體用。防修者。于所斷惡防令
D23n8879_p0538b10║不生于所修善引令增長。正釋體用易明。轉釋者。
D23n8879_p0539a01║轉釋不放逸體用。謂即四法。于修斷事。皆能防修。
D23n8879_p0539a02║名不放逸。非離四法之外。別有不放逸體。所以然
D23n8879_p0539a03║者。以與四法無異相故。體相無異。故云即也。于防
D23n8879_p0539a04║惡事修善事中。非離四法之外。更有功能。所以然
D23n8879_p0539a05║者。離四功能。無別用故業用無別。故不離也。功能。
D23n8879_p0539a06║即對治放逸。成滿世出世善義。
D23n8879_p0539a07║○二通妨難。
D23n8879_p0539a08║𨿽信慚等。亦有此能。而方彼四。𫝑用微劣。非根徧策。
D23n8879_p0539a09║故非此依。
D23n8879_p0539a10║恐有難云。信慚等。皆能防修。不放逸亦當依彼而
D23n8879_p0539b01║立。獨依四法立者何耶。通云。𨿽信慚等。亦有此能
D23n8879_p0539b02║然以此方彼。彼𫝑著而此微。彼用勝而此劣。以信
D23n8879_p0539b03║等非三善根。非徧策故。防修之能微劣。不可為依。
D23n8879_p0539b04║故不放逸不依彼立。
D23n8879_p0539b05║○三重料簡。
D23n8879_p0539b06║豈不防修。是此相用。防修何異精進三根。彼要待此
D23n8879_p0539b07║方有作用。此應復待餘。便有無竆失。勤唯徧策。根但
D23n8879_p0539b08║為依。如何說彼有防修用。汝防修用。其相云何。若普
D23n8879_p0539b09║依持。即無貪等。若徧策錄不異精進。止惡進善。即總
D23n8879_p0539b10║四法。令不散亂。應是等持。令同取境。與觸何別。令不
D23n8879_p0540a01║忘失。即應是念。如是推𡬶。不放逸用。離無貪等。竟不
D23n8879_p0540a02║可得。故不放逸。定無別體。
D23n8879_p0540a03║重為問答。料簡防修。不離于四法也。初防修是此
D23n8879_p0540a04║相用問。二防修異彼多失答。三彼四無有防修問。
D23n8879_p0540a05║四離四無有防修。答。初問云。豈不防修。是不放逸
D23n8879_p0540a06║之相用。何云離彼四法無體用耶。答云。汝謂防修。
D23n8879_p0540a07║是此相用。則防修異彼四法。防修異彼。彼不即防
D23n8879_p0540a08║修。反待不放逸之防修。為作用矣。然而防修何異
D23n8879_p0540a09║精進三根耶。若彼四要待此不放逸。方有作用。則
D23n8879_p0540a10║不放逸。自既無體。此應復待餘信慚等而有作用
D23n8879_p0540b01║矣。展轉不已。便有無竆過失。豈得防修。是此相用。
D23n8879_p0540b02║次問云。勤唯徧策。徧策之外無有。根但為依。為依
D23n8879_p0540b03║之外無有。如何于此唯但而說彼有防修。防修是
D23n8879_p0540b04║不放逸之體用也明矣。答云。誠若所論。是外依策
D23n8879_p0540b05║以論防修矣。吾試推之。汝防修用。其相云何。相明。
D23n8879_p0540b06║彼此之屬自知。為復普為諸善依持。為防修之相
D23n8879_p0540b07║乎。抑復周徧策錄為防修之相乎。若普依持。即無
D23n8879_p0540b08║貪等。固非離此而有防修。若徧策錄。不異精進。亦
D23n8879_p0540b09║非離此而有防修。若以止惡進善為防修者。即總
D23n8879_p0540b10║四法。愈非離四之外而有防修。得無以令不散亂
D23n8879_p0541a01║為防修之相乎。應是等持而非防修。又得無以令
D23n8879_p0541a02║同取境為防修之相乎。與觸何別而非防修。更得
D23n8879_p0541a03║無以令不忘失為防修之相乎。即應是念而非防
D23n8879_p0541a04║修。如是推𡬶。可謂盡矣。不放逸用。離無貪等。竟不
D23n8879_p0541a05║可得。故不放逸。離四法外。定無別體。體即四法。何
D23n8879_p0541a06║以難為哉。
D23n8879_p0541a07║○七釋行捨（二）　初正釋體用二轉釋差別。
D23n8879_p0541a08║○初正釋體用。
D23n8879_p0541a09║云何行捨。精進三根。令心平等正直無功用住為性。
D23n8879_p0541a10║對治掉舉靜住為業。
D23n8879_p0541b01║行捨者。此善法即行蘊捨。簡非受蘊所攝之無記
D23n8879_p0541b02║捨。平等者。離高下故。正直者。離邪曲故。無功用住。
D23n8879_p0541b03║離有功用故。精進三根者。不離四法也。令心等者。
D23n8879_p0541b04║正見行捨自體也。掉舉對治。寂靜安住。用生于令
D23n8879_p0541b05║心等初中後之體也。
D23n8879_p0541b06║○二轉釋差別。
D23n8879_p0541b07║謂即四法。令心逺離。掉舉等障。靜住名捨。平等正直
D23n8879_p0541b08║無功用住。初中後位。辯捨差別。由不放逸。先除雜染。
D23n8879_p0541b09║捨復令心寂靜而住。此無別體。如不放逸。離彼四法。
D23n8879_p0541b10║無相用故。能令寂靜。即四法故所令寂靜。即心等故。
D23n8879_p0542a01║即體用辯差別。析易渾于秋毫也。易渾者。初中後
D23n8879_p0542a02║位易渾。不放逸捨易渾。能令所令易渾。今皆析之
D23n8879_p0542a03║而使明也。初總釋捨名。次辯位差別。三明二不同。
D23n8879_p0542a04║四明無別體。五原無別體。總釋捨名者。總渾體用
D23n8879_p0542a05║而釋捨名也。辯位差別者。初心平等。捨掉舉行。次
D23n8879_p0542a06║心正直。捨邪曲行。後無功用捨有功用行也。明二
D23n8879_p0542a07║不同者。恐疑不放逸與行捨。皆以四法為體。差別
D23n8879_p0542a08║云何。故云由不放逸先除雜染。捨復令心寂靜而
D23n8879_p0542a09║住。則除雜染之用。屬不放逸。令心寂靜之用。屬于
D23n8879_p0542a10║行捨。用不同也。明無別體者。此無別體。如不放逸
D23n8879_p0542b01║離彼四法。無相用故。可比知也。原無別體者。能令
D23n8879_p0542b02║寂靜。即四法故。所令寂靜。即心等故。心等不離于
D23n8879_p0542b03║能令。行捨離四。故無別體。然則名由差別而愈顯。
D23n8879_p0542b04║用固是別而體同。轉釋之不可無也明矣。
D23n8879_p0542b05║○八釋不害（三）　初正釋體用二轉釋差別三斥
D23n8879_p0542b06║破異解。
D23n8879_p0542b07║○初正釋體用。
D23n8879_p0542b08║云何不害。于諸有情。不為損𢚰。無瞋為性。能對治害。
D23n8879_p0542b09║悲愍為業。
D23n8879_p0542b10║諸有情。所該甚廣。微至蚤𧒢昆蟲。凢加侵損。使之
D23n8879_p0543a01║失益。逼𢚰使之不安。皆害也。况其餘乎。不損𢚰而
D23n8879_p0543a02║悲愍。益莫大矣。苐以不為損𢚰為體。悲愍為用。竊
D23n8879_p0543a03║有難焉。何則。由悲愍而不損𢚰。非不損𢚰而悲愍。
D23n8879_p0543a04║悲愍宜體。不損𢚰宜用。今乃倒置。厥㫖安在。豈不
D23n8879_p0543a05║以直詮自體。是不損𢚰。不損𢚰。而損𢚰之害自違。
D23n8879_p0543a06║不損𢚰。而損𢚰之苦自㧞。用不離體。不為倒置。
D23n8879_p0543a07║○二轉釋差別。
D23n8879_p0543a08║謂即無瞋。于有情所。不為損𢚰。假名不害。無瞋𮋒對
D23n8879_p0543a09║斷物命瞋。不害正違損𢚰物害。無瞋與樂。不害㧞苦。
D23n8879_p0543a10║是謂此二麄相差別。理實無瞋實有自體。不害依彼
D23n8879_p0543b01║一分假立為顯慈悲二相別故。利樂有情。彼二勝故。
D23n8879_p0543b02║初空實名。二顯差別。三原假立。空實名者。恐謂離
D23n8879_p0543b03║彼無瞋有體。實名不害。故云謂即無瞋。于有情所。
D23n8879_p0543b04║不為損𢚰。假名不害耳。豈自有實體之實名耶。然
D23n8879_p0543b05║則無瞋不害。果何所別。故云無瞋𮋒根本中瞋。不
D23n8879_p0543b06║害違小隨中害。無瞋與不𢀸之樂。不害㧞損𢚰之
D23n8879_p0543b07║苦。麄相𨿽別。細以理推。無瞋有體。不害假立。必假
D23n8879_p0543b08║立者。為顯慈悲二相別故。不可渾也。必顯彼者。利
D23n8879_p0543b09║樂有情。彼二勝故。不可忽也。標立豈偶然哉。
D23n8879_p0543b10║○三斥破異解。
D23n8879_p0544a01║有說不害。非即無瞋。別有自體。謂賢善性。此相云何。
D23n8879_p0544a02║謂不損𢚰。無瞋亦爾。寧別有性。謂于有情不為損𢚰。
D23n8879_p0544a03║慈悲賢善。是無瞋故。
D23n8879_p0544a04║初敘異解。次破異解。不害非即無瞋。遮用無瞋為
D23n8879_p0544a05║自體也。別有自體。表體離無瞋而自有也。自體固
D23n8879_p0544a06║謂賢善。不得其相。其體不明。故復重徴異解。其相
D23n8879_p0544a07║云何。異解釋之曰。謂不損𢚰。乃斥破云。無瞋亦爾。
D23n8879_p0544a08║寧別有性。謂于有情。不為損𢚰。慈悲賢善。是無瞋
D23n8879_p0544a09║故。然則知無瞋是處。不害之面目愈明。寧得離此
D23n8879_p0544a10║而有不害之性乎。全合于離。破法之妙固如此。
D23n8879_p0544b01║○九釋及字（二）　初總釋二別釋。
D23n8879_p0544b02║○初總釋。
D23n8879_p0544b03║及顯十一義別心所。謂欣厭等善心所法。𨿽義有別。
D23n8879_p0544b04║說種種名。而體無異。故不別立。
D23n8879_p0544b05║顯此外不立餘善之故也。此外者。頌中及言。顯十
D23n8879_p0544b06║一善外。根隨二十六種。信等止𮋒十一。餘不𮋒者。
D23n8879_p0544b07║以及言該之恐難云。欣等善所。名義各別。云何頌
D23n8879_p0544b08║中。亦不別立。故云𨿽義有別。說種種名。然彼欣等
D23n8879_p0544b09║之體。不異此善等體。故畧不言耳。𠑽之𨿽無量善
D23n8879_p0544b10║法。亦體不出此。豈獨欣厭等已耶。
D23n8879_p0545a01║○二別釋（二）　初明應𮋒二明不𮋒。
D23n8879_p0545a02║○初明應𮋒（六）　初欣等五善二厭等三善三不
D23n8879_p0545a03║覆等三四不慢一善五不疑一善六不亂等四。
D23n8879_p0545a04║○初欣等五善。
D23n8879_p0545a05║欣。謂欲俱。無瞋一分。于所欣境不憎恚故。不忿恨𢚰
D23n8879_p0545a06║嫉等亦然。隨應正𮋒瞋一分故。
D23n8879_p0545a07║此欣等五所應𮋒也。欣者欣悅。于所欣境不憎恚
D23n8879_p0545a08║故。與善欲俱起。以無瞋一分為體。不忿不恨不𢚰
D23n8879_p0545a09║不嫉。亦以無瞋一分為體。隨應正𮋒忿恨𢚰嫉。瞋
D23n8879_p0545a10║一分為體之四小隨故。是則此五。體皆無瞋所攝
D23n8879_p0545b01║故云體無異故。不別立也。
D23n8879_p0545b02║○二厭等三善。
D23n8879_p0545b03║厭謂慧俱。無貪一分。于所厭境。不染著故。不慳憍等。
D23n8879_p0545b04║當知亦然。隨應正𮋒。貪一分故。
D23n8879_p0545b05║此厭等三所應𮋒也。厭謂厭離。于所厭境。不染著
D23n8879_p0545b06║故。與善慧俱起。以無貪一分為體。不慳不憍。亦以
D23n8879_p0545b07║無貪一分為體。隨應正𮋒慳憍。唯貪一分為體之
D23n8879_p0545b08║二小隨故。是則此三皆無貪所攝。故云體無異故。
D23n8879_p0545b09║不別立也。
D23n8879_p0545b10║○三不覆等三。
D23n8879_p0546a01║不覆諂誑。無貪癡一分。隨應正𮋒貪癡一分故。有義
D23n8879_p0546a02║不覆唯無癡一分。無處說覆。亦貪一分故。
D23n8879_p0546a03║此不覆等三所應𮋒也。不覆不誑不諂。無貪無癡
D23n8879_p0546a04║一分為體。隨應正𮋒覆誑與諂。貪癡一分所攝三
D23n8879_p0546a05║小隨故。有義止許不覆。無癡一分。不許貪一分者。
D23n8879_p0546a06║其義未盡。以不懼當苦而覆。是癡一分。恐失利養
D23n8879_p0546a07║而覆。是貪一分故。此不辨者。以下自有文。又初說
D23n8879_p0546a08║二分皆具。自形一分為不盡故。是則此三。體皆無
D23n8879_p0546a09║貪癡一分所攝。故云體無異故。不別立也。
D23n8879_p0546a10║○四不慢一善。
D23n8879_p0546b01║有義。不慢信一分攝。謂若信彼。不慢彼故。有義。不慢
D23n8879_p0546b02║捨一分攝。心平等者。不高慢故。有義。不慢慚一分攝。
D23n8879_p0546b03║若崇重彼。不慢彼故。
D23n8879_p0546b04║此不慢之應𮋒也。不慢信捨慚各一分所攝。正𮋒
D23n8879_p0546b05║根本之慢體。皆攝于十一中三善。故云體無異故
D23n8879_p0546b06║不別立也。
D23n8879_p0546b07║○五不疑一善。
D23n8879_p0546b08║有義。不疑即信所攝。謂若信彼。無猶豫故。有義。不疑
D23n8879_p0546b09║即正勝解。以决定者。無猶豫故。有義。不疑即正慧攝
D23n8879_p0546b10║以正見者。無猶豫故。
D23n8879_p0547a01║此不疑之應𮋒也。不疑是信。正解慧所攝。正𮋒根
D23n8879_p0547a02║本之疑體攝于別境十一中三善。故云體無異故
D23n8879_p0547a03║不別立也。
D23n8879_p0547a04║○六不亂等四。
D23n8879_p0547a05║不散亂體即正定攝。正見正知。俱善慧攝。不忘念者。
D23n8879_p0547a06║即是正念。
D23n8879_p0547a07║此不散亂等四應𮋒也。不散亂。即正定為體。𮋒大
D23n8879_p0547a08║隨中散亂。正見正知。俱善慧為體。𮋒根本中我見。
D23n8879_p0547a09║大隨不正知。不忘念者。正念為體。𮋒大隨中失念。
D23n8879_p0547a10║是則四皆別境三善所攝。故云體無異故。不別立
D23n8879_p0547b01║也。從欣等至此。善法計共十有七種。唯欣厭無別
D23n8879_p0547b02║𮋒對耳。此皆頌中及字所攝之義問。欣厭無別𮋒
D23n8879_p0547b03║對。何列此中。答。取體無異故。問。周孔仁義禮智等。
D23n8879_p0547b04║體無異于此耶。曰。仁攝無瞋中。禮攝無貪中。義攝
D23n8879_p0547b05║無貪善慧中。信攝信中。智攝善慧中。餘可例知。實
D23n8879_p0547b06║則十一善等。無善不攝。
D23n8879_p0547b07║○二明不𮋒。
D23n8879_p0547b08║悔眠𡬶伺。通染不染。如觸欲等。無別𮋒對。
D23n8879_p0547b09║無別𮋒對者。染與善對。可以𮋒染為善。有別敵對。
D23n8879_p0547b10║悔等既通三性。如觸欲等。皆通善染。無別𮋒對。何
D23n8879_p0548a01║可𮋒也。故云無別𮋒對。上初正釋頌文竟。
D23n8879_p0548a02║○二料簡有無（二）　初料簡建立二料簡染淨。
D23n8879_p0548a03║○初料簡建立。
D23n8879_p0548a04║何緣諸染所𮋒善中。有別建立。有不爾者。相用別者。
D23n8879_p0548a05║便別立之。餘善不然。故不應責。又諸染法。徧六識者。
D23n8879_p0548a06║勝故𮋒之。別立善法慢等忿等。唯意識俱。害𨿽亦然。
D23n8879_p0548a07║而數現起。損𢚰他故。障無上乘。勝因悲故。為了知彼
D23n8879_p0548a08║增上過失。𮋒立不害。失念散亂。及不正知。𮋒入別境
D23n8879_p0548a09║善中不說。
D23n8879_p0548a10║料簡建立者。料簡有建無建之故。以明所𮋒也。初
D23n8879_p0548b01║問建有無。二相用為答。三顯勝為答。四通不害疑
D23n8879_p0548b02║五通不說疑。亦可後三。皆約顯勝而答。問意云。諸
D23n8879_p0548b03║染所𮋒善法。數應二十六種。今頌中別立信等十
D23n8879_p0548b04║一。餘不立者。意殆云何。相用為答云。信等十一。體
D23n8879_p0548b05║相業用各別。便別立之。俾無所濫。餘之相用不別。
D23n8879_p0548b06║故不別立。次顯勝為答云。根本貪瞋癡。及中隨二。
D23n8879_p0548b07║大隨中不信懈怠放逸掉舉惽沉。小隨中害。此諸
D23n8879_p0548b08║染法徧前六識。作用勝故。𮋒立善法。根本慢疑見
D23n8879_p0548b09║三。及忿等九小隨。唯在第六意識。故不別立。恐有
D23n8879_p0548b10║疑云。害唯意俱。何別立耶。故通云。害𨿽亦然。而數
D23n8879_p0549a01║起損他。障大悲故。為使了知彼過增上。故別𮋒立。
D23n8879_p0549a02║恐又疑云。若言徧前六識。勝故𮋒之。失念散亂不
D23n8879_p0549a03║正知三。既徧六識。何不𮋒之。別立善法。故通云。此
D23n8879_p0549a04║三𮋒入別境正定善念善慧。是以善中不說。別建
D23n8879_p0549a05║立不建立。差別如此。烏容不料簡耶。
D23n8879_p0549a06║○二料簡染淨。
D23n8879_p0549a07║染淨相𮋒。淨寧少染。淨勝染劣。少敵多故。又解理通。
D23n8879_p0549a08║說多同體。迷情事局。隨相分多。故于染淨。不應齊責。
D23n8879_p0549a09║料簡染淨者。料簡淨少染多之故。以明所𮋒也。初
D23n8879_p0549a10║問。次答。問意云。染淨相𮋒。多少宜等。淨寧當少于
D23n8879_p0549b01║染。止有十一。染寧當多于淨。有二十六耶。答云。淨
D23n8879_p0549b02║勝染劣。少敵多故。又淨法悟解理通。說多同體。故
D23n8879_p0549b03║不多立。染法迷情事局。隨相差別。是以多分。故知
D23n8879_p0549b04║不應齊責。定欲均等。差別如此。故須料簡。
D23n8879_p0549b05║○三餘門分別（二）　初正明二結示。
D23n8879_p0549b06║○初正明（六）　初體用假實門二徧與不徧門三
D23n8879_p0549b07║諸識相應門四諸受相應門五境性界學門六
D23n8879_p0549b08║見斷等攝門。
D23n8879_p0549b09║○初體用假實門。
D23n8879_p0549b10║此十一法。三是假有。謂不放逸捨及不害。義如前說。
D23n8879_p0550a01║餘八實有。相用別故。
D23n8879_p0550a02║○二徧與不徧門（二）　初第一師二第二師。
D23n8879_p0550a03║○初第一師。
D23n8879_p0550a04║有義。十一四徧善心。精進三根。徧善品故。餘七不定。
D23n8879_p0550a05║推𡬶事理。未决定時。不生信故。慚愧同類。依處各別。
D23n8879_p0550a06║隨起一時。第二無故。要世間道。斷煩𢚰時。有輕安故。
D23n8879_p0550a07║不放逸捨。無漏道時。方得起故。悲愍有情時。乃有不
D23n8879_p0550a08║害故。論說十一。六位中起。謂决定位。有信相應。止息
D23n8879_p0550a09║染時。有慚愧起。顧自他故。于善品位。有精進三根。世
D23n8879_p0550a10║間道時。有輕安起。于出世道。有捨不放逸。攝眾生時。
D23n8879_p0550b01║有不害故。
D23n8879_p0550b02║此師謂精進三根。徧諸善心。餘七不定。初總標。次
D23n8879_p0550b03║單釋。三引證。依處各別者。意以慚依自力。愧依世
D23n8879_p0550b04║間。依處既別。隨起第一。不起第二。即不定義也。餘
D23n8879_p0550b05║六引證。文顯可知。
D23n8879_p0550b06║○二第二師（三）　初斥前非二通論意三申正㫖。
D23n8879_p0550b07║○初斥前非。
D23n8879_p0550b08║有義。彼說未為應理。推𡬶事理。未决定心。信若不生。
D23n8879_p0550b09║應非是善。如染心等。無淨信故。慚愧類異。依別境同。
D23n8879_p0550b10║俱徧善心。前已說故。若出世道。輕安不生。應此覺支。
D23n8879_p0551a01║非無漏故。若世間道。無捨不放逸。應非寂靜。防惡修
D23n8879_p0551a02║善故。又應不伏掉放逸故。有漏善心。既具四法。如出
D23n8879_p0551a03║世道。應有二故。善心起時。皆不損物。違能損法。有不
D23n8879_p0551a04║害故。
D23n8879_p0551a05║𮋒破餘七不定之解也。初總破非理。次別推其故。
D23n8879_p0551a06║破云。前言推𡬶事理。未决定時。不生信故。所以不
D23n8879_p0551a07║定。不知信若不生。應非是善。所以然者。無淨信故。
D23n8879_p0551a08║如染心等。然而既許是善。寧得無信。故彼說之不
D23n8879_p0551a09║應理也。前言慚愧類同。依處各別。起一無一。所以
D23n8879_p0551a10║不定。不知慚愧崇拒類異。自他依別。隨緣何境。皆
D23n8879_p0551b01║有崇拒。而境是同。俱徧善心。前已說故。故彼說之
D23n8879_p0551b02║不應理也。前言要世間道。斷煩𢚰時。有輕安故。所
D23n8879_p0551b03║以不定。不知世間斷惑得有。出世斷惑若無。則輕
D23n8879_p0551b04║安覺支。非無漏攝。然是無漏攝。故彼說之不應理
D23n8879_p0551b05║也。前言不放逸捨。無漏道時。方得起故。所以不定。
D23n8879_p0551b06║不知既名世間道。須具寂靜防修等法。若世間道。
D23n8879_p0551b07║無此二者。應非寂靜防修。又應不伏掉舉放逸。何
D23n8879_p0551b08║名世間道耶。量之。有漏善心。應有不放逸捨。所以
D23n8879_p0551b09║然者。具四法故。如出世道。出世具四法。出世有此
D23n8879_p0551b10║二。世間既具四。安得無有二。故彼說之不應理也。
D23n8879_p0552a01║前云攝眾生時。有不害故。所以不定。不知善心起
D23n8879_p0552a02║時。皆有不害。違能損法。故彼說之亦不應理也。
D23n8879_p0552a03║○二通論意。
D23n8879_p0552a04║論說六位。起十一者。依彼彼增。作此此說。故彼所說。
D23n8879_p0552a05║定非應理。
D23n8879_p0552a06║前師引論以證說。意說之必不可破。今破其說。不
D23n8879_p0552a07║通于證。猶弗破也。故云。論說六位。起十一等者。益
D23n8879_p0552a08║有所依而說耳。不由依以察其說。竟執于說而為
D23n8879_p0552a09║之說。豈得有理。依彼彼增。作此此說者。謂决定位
D23n8879_p0552a10║則信增。乃至攝眾生位不害增。依决定乃至攝眾
D23n8879_p0552b01║生彼彼增盛之位。作有信慚愧乃至有不害之此
D23n8879_p0552b02║此說耳。非謂獨于此位方有。他位全無也。何為不
D23n8879_p0552b03║得于說而竟為之說。故彼所說。定非應理。豈苟為
D23n8879_p0552b04║之破耶。
D23n8879_p0552b05║○三申正㫖。
D23n8879_p0552b06║應說信等。十一法中。十徧善心。輕安不徧。要在定位。
D23n8879_p0552b07║方有輕安。調暢身心。餘位無故。决擇分說。十善心所。
D23n8879_p0552b08║定不定地。皆徧善心。定地心中。增輕安故。有義。定加
D23n8879_p0552b09║行亦得定地名。彼亦微有調暢義故。由斯欲界亦有
D23n8879_p0552b10║輕安。不爾。便違本地分說。信等十一。通一切地。有義。
D23n8879_p0553a01║輕安唯在定有。由定滋養。有調暢故。論說欲界。諸心
D23n8879_p0553a02║心所。由闕輕安。名不定地。說一切地。有十一者。通有
D23n8879_p0553a03║𡬶伺等。三地皆有故。
D23n8879_p0553a04║正明徧不徧也。初總明徧與不徧。次別明輕安亦
D23n8879_p0553a05║徧。三別明輕安不徧。總明徧與不徧者。十徧善心。
D23n8879_p0553a06║輕安不徧。釋云。要在定位。方有輕安。調暢身心。餘
D23n8879_p0553a07║位無故。證之。則决擇分說。十善心所。色無色定地。
D23n8879_p0553a08║欲界不定地。皆徧善心。十徧可證也。定地心中增
D23n8879_p0553a09║輕安故。不徧可證也。輕安亦徧者。有義。定加行亦
D23n8879_p0553a10║得定名。顯决擇定地增輕安者。不必根本也。何者。
D23n8879_p0553b01║彼亦微有調暢義故。由斯欲界亦有輕安。證之。則
D23n8879_p0553b02║若不爾者。便違本地分說。信等十一。通一切地矣。
D23n8879_p0553b03║輕安不徧者。有義。輕安唯在定有。由定滋養。有調
D23n8879_p0553b04║暢故。論說欲界諸心心所。由闕輕安。名不定地。前
D23n8879_p0553b05║本地分說一切地有十一者。通有𡬶有伺地。無𡬶
D23n8879_p0553b06║有伺地。無𡬶無伺地之上一切地而言。非連欲界
D23n8879_p0553b07║不定地。名一切地也。良以初靜慮中。未入定時。有
D23n8879_p0553b08║𡬶有伺。已入定時。即無𡬶有伺。自二靜慮至色究
D23n8879_p0553b09║竟。皆無𡬶無伺。是以輕安唯通上地。不徧欲界。故
D23n8879_p0553b10║說欲界無禪。若夫身居欲界。定越輕安。則又不可
D23n8879_p0554a01║以欲界拘之。如法師問鵝湖大義禪師云。欲界無
D23n8879_p0554a02║禪。汝何言禪。答曰。子知欲界無禪。不知禪無欲界。
D23n8879_p0554a03║妙哉言乎。此破格之論也。由是而知。論從多分。囿
D23n8879_p0554a04║于欲界者為言耳。智者詳之。
D23n8879_p0554a05║○三諸識相應門。
D23n8879_p0554a06║此十一種。前已具說。第七八識隨位有無。第六識中。
D23n8879_p0554a07║定位皆具。若非定位。唯闕輕安。有義。五識唯有十種。
D23n8879_p0554a08║自性散動。無輕安故。有義。五識亦有輕安。定所引言
D23n8879_p0554a09║者。亦有調暢故。成所作智俱。必有輕安故。
D23n8879_p0554a10║隨位有無者。七八二識。因位俱無。果位俱有。六識
D23n8879_p0554b01║在定皆具。不定唯闕輕安。五識則一師謂無輕安。
D23n8879_p0554b02║自性散動故。一師云有。定所引善五識者亦有輕
D23n8879_p0554b03║安。轉依位中。亦有輕安。故有義為正。
D23n8879_p0554b04║○四諸受相應門。
D23n8879_p0554b05║此善十一。何受相應。十五相應。一除憂苦。有逼迫受。
D23n8879_p0554b06║無調暢故。
D23n8879_p0554b07║十五相應者。十法與五受皆相應也。一除憂苦者。
D23n8879_p0554b08║輕安一法。除憂苦二受也。有逼迫受者。逼迫于心
D23n8879_p0554b09║名憂受。逼迫于身名苦受。無調暢者。二受無輕安
D23n8879_p0554b10║也。
D23n8879_p0555a01║○五境性界學門。
D23n8879_p0555a02║此與別境。皆得相應。信等欲等。不相違故。十一唯善。
D23n8879_p0555a03║輕安非欲。餘通三界。皆學等三。
D23n8879_p0555a04║此中四門。總為一科。以文少于前。均廣畧故。不相
D23n8879_p0555a05║違故者。別境與十一善法皆俱。是別境相應門也。
D23n8879_p0555a06║十一唯善者。于三性中。十一唯善性攝。是三性相
D23n8879_p0555a07║攝門也。輕安非欲。餘通三界者。輕安一法。不徧欲
D23n8879_p0555a08║界。餘十徧于三界。是三界繫屬門也。皆學等三者。
D23n8879_p0555a09║此十一法。于學。無學。非二。三位中。皆具有故。是學
D23n8879_p0555a10║等三攝門也。
D23n8879_p0555b01║○六見斷等攝門。
D23n8879_p0555b02║非見所斷。瑜伽論說。信等六根。唯修所斷。非見所斷。
D23n8879_p0555b03║信等六根者。信進念定慧。及未知當知根。信即如
D23n8879_p0555b04║名。進即精進。此二既爾。餘九皆通于修斷。故引瑜
D23n8879_p0555b05║伽。證唯修斷。然瑜伽云。六修所斷。餘二非所斷。此
D23n8879_p0555b06║論取不通于見。故曰唯修所斷。餘二非所斷。餘二
D23n8879_p0555b07║者。已知根具知根也。然總其大意。是有漏十一。屬
D23n8879_p0555b08║修所斷。無漏十一。屬非所斷。故論云。非見唯修。意
D23n8879_p0555b09║含及非所斷也。
D23n8879_p0555b10║○二結示。
D23n8879_p0556a01║餘門分別如理應思。
D23n8879_p0556a02║○三根惑位（二）　初本論二論釋。
D23n8879_p0556a03║○初本論。
D23n8879_p0556a04║如是已說。善位心所。煩𢚰心所。其相云何。頌曰。
D23n8879_p0556a05║煩𢚰謂貪瞋。癡慢疑惡見。
D23n8879_p0556a06║○二論釋（二）　初總釋二別釋。
D23n8879_p0556a07║○初總釋。
D23n8879_p0556a08║論曰。此貪等六。性是根本煩𢚰攝故。得煩𢚰名。
D23n8879_p0556a09║○二別釋（二）　初正釋六種二餘門分別。
D23n8879_p0556a10║○初正釋六種（六）　初釋貪二釋瞋三釋癡四釋
D23n8879_p0556b01║慢五釋疑六釋見。
D23n8879_p0556b02║○初釋貪。
D23n8879_p0556b03║云何為貪。于有有具。染著為性。能障無貪。生苦為業。
D23n8879_p0556b04║謂由愛力。取蘊生故。
D23n8879_p0556b05║正釋體用。義見善位。謂由愛力取蘊生故者。轉釋
D23n8879_p0556b06║生苦之由也。以由貪愛之力為因。後五取蘊苦果
D23n8879_p0556b07║復得生也。苦有八種謂生老至五蘊。八苦各具五
D23n8879_p0556b08║相。如生有眾苦所隨等五。至蘊有生苦器等五是
D23n8879_p0556b09║也。相明而逼迫之態始明。態明而畏苦之心自𤼵。
D23n8879_p0556b10║可懼也已。又貪依十事生。具如別載。文繁不錄。
D23n8879_p0557a01║○二釋瞋。
D23n8879_p0557a02║云何為瞋。于苦苦具。憎恚為性。能障無瞋。不安隱性。
D23n8879_p0557a03║惡行所依為業。謂瞋必令身心𤍠𢚰。起諸惡業。不善
D23n8879_p0557a04║性故。
D23n8879_p0557a05║體用亦見上文謂瞋必令身心𤍠𢚰者。轉釋不安
D23n8879_p0557a06║隱性也。起諸惡業不善性者。轉釋惡行所依也。瞋
D23n8879_p0557a07║依十事生。亦如別載。
D23n8879_p0557a08║○三釋癡。
D23n8879_p0557a09║云何為癡。于諸理事。迷闇為性。能障無癡。一切雜染
D23n8879_p0557a10║所依為業。謂由無明。起疑邪見貪等煩𢚰。隨煩𢚰業
D23n8879_p0557b01║能招後生雜染法故。
D23n8879_p0557b02║于諸理事迷闇者。不共無明迷理。相應無明迷事
D23n8879_p0557b03║也。謂由無明等者。轉釋一切雜染所依為業也。謂
D23n8879_p0557b04║由無明。起疑見貪等煩𢚰隨煩𢚰惑雜染。由惑造
D23n8879_p0557b05║作有漏善不善等諸業雜染。由業習氣。能招後生
D23n8879_p0557b06║五趣善不善果生雜染。故云一切雜染所依。此三
D23n8879_p0557b07║雜染皆依癡而起故也。至若癡依七事生。亦如別
D23n8879_p0557b08║載。文繁不錄。
D23n8879_p0557b09║○四釋慢（二）　初總釋體用二別顯差別。
D23n8879_p0557b10║○初總釋體用。
D23n8879_p0558a01║云何為慢。恃己于他。高舉為性。能障不慢。生苦為業。
D23n8879_p0558a02║謂若有慢于德有德。心不謙下。由此生𢀸輪轉無竆。
D23n8879_p0558a03║受諸苦故。
D23n8879_p0558a04║初正釋體用。二轉釋體用。恃己于他。所該者廣。畧
D23n8879_p0558a05║之即學問技藝族姓色力等。恃己于他。高舉為性。
D23n8879_p0558a06║能障不慢。生苦為用。謂若有慢等者。轉釋生苦為
D23n8879_p0558a07║業之由。謂此慢者。不以道德為尚。若于三寳真淨
D23n8879_p0558a08║之德。及有德一切師友等人。心不謙下。競生人我。
D23n8879_p0558a09║由此慢惑。造諸惡業。輪轉生𢀸。受諸苦報于無竆
D23n8879_p0558a10║也。
D23n8879_p0558b01║○二別顯差別。
D23n8879_p0558b02║此慢差別。有七九種。謂于三品我德處生。一切皆通
D23n8879_p0558b03║見修所斷。聖位我慢。既得現行。慢類由斯。起亦無失。
D23n8879_p0558b04║顯差別俾詳察以知斷也。初顯差別。二顯斷位。三
D23n8879_p0558b05║釋修斷。七種者。一慢。二過慢。三慢過慢。四𤰞劣慢。
D23n8879_p0558b06║五我慢。六邪慢。七增上慢。九類者。一我勝慢類。二
D23n8879_p0558b07║我等慢類。三我劣慢類。四有勝我慢類。五有等我
D23n8879_p0558b08║慢類。六有劣我慢類。七無勝我慢類。八無等我慢
D23n8879_p0558b09║類。九無劣我慢類。慢者。于他下劣。謂己為勝。或復
D23n8879_p0558b10║于等。謂己為等。令心高舉。此猶未過。故但名慢。過
D23n8879_p0559a01║慢者。于等謂勝。于勝謂等。令心高舉。此則己過。故
D23n8879_p0559a02║名過慢。慢過慢者。于勝謂勝。令心高舉。此復更過。
D23n8879_p0559a03║故名慢過慢。𤰞劣慢者。于多勝中。謂己少劣。令心
D23n8879_p0559a04║高舉。此以劣恃。故名𤰞劣慢。我慢者。妄謂諸行為
D23n8879_p0559a05║我我所。令心高舉。此以我恃。故名我慢。邪慢者。實
D23n8879_p0559a06║無其德謂己有德。令心高舉。謬恃以德。故名邪慢。
D23n8879_p0559a07║增上慢者。于其殊勝所證法中。未得謂得。令心高
D23n8879_p0559a08║舉。妄恃增勝。故名增上慢。九類廣如雜集。大約九
D23n8879_p0559a09║類從七慢中。慢。過慢。𤰞慢。三種出也。三品我德處
D23n8879_p0559a10║生者。謂一劣有情品。二等有情品。三勝有情品。四
D23n8879_p0559b01║我處。即內取蘊。五德處。即已得未得顛倒。六妄謂
D23n8879_p0559b02║功德顛倒。慢依此生者。慢。依劣等二品有情事生。
D23n8879_p0559b03║過慢。依等勝二品有情事生。慢過慢。𤰞劣慢。此二
D23n8879_p0559b04║依一勝品有情事生邪慢及增上慢。依二顛倒德
D23n8879_p0559b05║處生。我慢妄計取蘊為我我所。即依我處生。故總
D23n8879_p0559b06║云謂于三品我德處生也。一切皆通見修所斷者。
D23n8879_p0559b07║明斷所攝。依見起者。名見所斷。緣事生者。名修所
D23n8879_p0559b08║斷。我慢既得現行等者。釋成修斷也。聖位我慢現
D23n8879_p0559b09║行者。俱生我慢現行也。慢類由斯起亦無失者。運
D23n8879_p0559b10║大悲故。隨宜利物。起亦無失也。
D23n8879_p0560a01║○五釋疑（二）　初正釋二簡異。
D23n8879_p0560a02║○初正釋。
D23n8879_p0560a03║云何為疑。于諸諦理。猶豫為性。能障不疑。善品為業。
D23n8879_p0560a04║謂猶豫者。善不生故。
D23n8879_p0560a05║謂猶豫者。善不生故。轉釋障善之由也。以不生因
D23n8879_p0560a06║于猶豫。猶豫豈不障善。鞠疑根源。由聞不正法。見
D23n8879_p0560a07║師邪行。見所受信意見差別。或性自愚[春-三+?]。或甚深
D23n8879_p0560a08║法性。及廣大教法之六事而生也。
D23n8879_p0560a09║○二簡異。
D23n8879_p0560a10║有義。此疑以慧為體。猶豫簡擇。說為疑故。毘𦔳末底。
D23n8879_p0560b01║是疑義故。末底般若。義無異故。有義。此疑別有自體。
D23n8879_p0560b02║令慧不决。非即慧故。瑜伽論說六煩𢚰中。見世俗有。
D23n8879_p0560b03║即慧分故。餘是實有。別有性故。毘𦔳末底。執慧為疑
D23n8879_p0560b04║毘𦔳若南。智應為識。非由𦔳力。義便轉變。是故此疑。
D23n8879_p0560b05║非慧為體。
D23n8879_p0560b06║二義並陳。以後簡前。見慧為疑體之非正也。初義
D23n8879_p0560b07║以慧為體。三出其故。始云猶豫簡擇。說為疑故。即
D23n8879_p0560b08║疑名以原體也。二云毘𦔳末底。是疑義故。即疑義
D23n8879_p0560b09║以原體也。三云末底般若。義無異故。即義同以原
D23n8879_p0560b10║體也。次義先正釋破。二引證破。三比例破。正釋破
D23n8879_p0561a01║者。別有自體。令慧不决。非即慧故。引證破者。瑜伽
D23n8879_p0561a02║論說六煩𢚰中。唯見是假有。即慧分故。餘是實有。
D23n8879_p0561a03║別有性故。疑豈是假有耶。比例破者。梵語若南。此
D23n8879_p0561a04║云智。梵語毘若底。此云識。梵語末底。此云慧。末般
D23n8879_p0561a05║二字。是慧義。若字是智義故。梵語般若。此𮋒智慧。
D23n8879_p0561a06║前師以毘者。比義。𦔳者輔𦔳。意明比益輔𦔳于慧
D23n8879_p0561a07║者即是疑義。𦔳慧之法。應是慧故。故知此疑。以慧
D23n8879_p0561a08║為體耳。次師破云。若以毘𦔳末底之毘字。為𦔳慧
D23n8879_p0561a09║之力故。執慧為疑。則應毘若南之毘字。亦有𦔳智
D23n8879_p0561a10║之力。智亦應為識乎。此既不然。彼云何然。可例知
D23n8879_p0561b01║矣。設疑能𦔳慧。亦非由𦔳力。便能轉變其體。是故
D23n8879_p0561b02║此疑。非慧為體。
D23n8879_p0561b03║○六釋見（二）　初總釋體用二別釋差別。
D23n8879_p0561b04║○初總釋體用。
D23n8879_p0561b05║云何惡見于諸諦理。顛倒推求。染慧為性。能障善見。
D23n8879_p0561b06║招苦為業。謂惡見者。多受苦故。
D23n8879_p0561b07║顛倒推求。即是染慧。善見即非顛倒多受苦者。苦
D23n8879_p0561b08║由業。業由見。見難卒善。惡業頗長。隨業受報。苦誠
D23n8879_p0561b09║不少。
D23n8879_p0561b10║○二別釋差別（二）　初標二釋。
D23n8879_p0562a01║○初標。
D23n8879_p0562a02║此見行相。差別有五。
D23n8879_p0562a03║體唯染慧。曰有五者。約用不同故。
D23n8879_p0562a04║○二釋（四）　初身見二邉見三邪見四二取。
D23n8879_p0562a05║○初身見。
D23n8879_p0562a06║一薩迦耶見。謂于五取蘊。執我我所。一切見趣所依
D23n8879_p0562a07║為業。此見差別。有二十句。六十五等。分別起攝。
D23n8879_p0562a08║初釋行相。二顯別攝。梵語薩。此云敗壞。梵語迦耶。
D23n8879_p0562a09║此云和合積聚。于敗壞和合積聚之身而起我身
D23n8879_p0562a10║之見。曰薩迦耶見。約義而言。即身見也。謂于五取
D23n8879_p0562b01║蘊。執我我所者。是釋身見。執者。顛倒推求。妄計堅
D23n8879_p0562b02║持之謂。一切見趣所依為業者。一切是能依。身見
D23n8879_p0562b03║是所依。言身見為生一切見趣之所依也。二十句
D23n8879_p0562b04║者。謂色大我小。我在色中。我大色小。色在我中。即
D23n8879_p0562b05║色是我。離色是我。四蘊例此。成二十句。六十五者。
D23n8879_p0562b06║一蘊為我。四皆我所。各具瓔珞僮僕窟宅三法。我
D23n8879_p0562b07║與我所合十三句。五蘊互具。成六十五。分別攝者。
D23n8879_p0562b08║謂此見差別。皆外道等計度而起。曰分別起攝。詳
D23n8879_p0562b09║載婆沙。
D23n8879_p0562b10║○二邉見。
D23n8879_p0563a01║二邉執見謂即于彼隨執斷常。障處中行。出離為業。
D23n8879_p0563a02║此見差別。諸見趣中。有執前際四徧常論。一分常論。
D23n8879_p0563a03║及計後際有想十六。無想俱非。各有八論。七斷滅論
D23n8879_p0563a04║等。分別起攝。
D23n8879_p0563a05║初釋相用。二顯別攝。相用。謂即于身見增益之力。
D23n8879_p0563a06║隨執我斷我常。是邉見行相。障處中道解脫之行。
D23n8879_p0563a07║令堕偏僻繫縛。是邉見業用也。別攝者。四徧常等。
D23n8879_p0563a08║及七斷滅。共四十七種。是邉見差別。此皆外道計
D23n8879_p0563a09║度。分別而起所攝。綂括大意如此。詳之。四徧常者。
D23n8879_p0563a10║一觀心境。二觀四大。三觀八識。四觀隂理。皆計為
D23n8879_p0563b01║常。一分常者。亦有四種。一觀心對眾生。二觀境見
D23n8879_p0563b02║壞否。三觀心對色身。四觀隂有常否。各計一分是
D23n8879_p0563b03║常。有想十六者。四隂各計四相。皆計𢀸後有相。無
D23n8879_p0563b04║想八論者。通觀四隂。現在因亡。未來果䘮。因果合
D23n8879_p0563b05║論成八。故計𢀸後八皆無相。俱非八論者。通觀四
D23n8879_p0563b06║隂。見有非有。觀無不無。隨舉一隂。皆具二非。故計
D23n8879_p0563b07║𢀸後八皆非相。七斷滅者。欲界人天二處。色界四
D23n8879_p0563b08║禪。無色。皆計現前斷滅。𢀸後不生。以上畧取義釋。
D23n8879_p0563b09║詳如楞嚴瑜伽。是則七種是斷。前四十是常。差別
D23n8879_p0563b10║𨿽多。總管斷常。故前云隨執斷常。
D23n8879_p0564a01║○三邪見。
D23n8879_p0564a02║三邪見。謂謗因果。作用實事。及非四見。諸餘邪執。如
D23n8879_p0564a03║增上緣。名義徧故。此見差別。諸見趣中。有執前際二
D23n8879_p0564a04║無因論。四有邉等不𢀸矯亂。及計後際五現𣵀槃。或
D23n8879_p0564a05║計自在世主釋梵。及餘物類。常恒不易。或計自在等
D23n8879_p0564a06║是一切物因。或有橫計諸邪解脫。或有妄執非道為
D23n8879_p0564a07║道。諸如是等。皆邪見攝。
D23n8879_p0564a08║初顯邪見該博。次顯邪見差別。如瑜伽第七空見
D23n8879_p0564a09║中。畧云。謗因者無施無受。及無祠祀等。謗果者。無
D23n8879_p0564a10║妙行業果。惡行業果。及無異熟果等。謗作用者。無
D23n8879_p0564b01║妙行作用。無惡行作用等。謗實事者。無父無母。無
D23n8879_p0564b02║化生有情。無真阿羅漢等。及非四見諸邪執者。謂
D23n8879_p0564b03║非前後四見所攝。及謗方等經等諸餘邪執。皆此
D23n8879_p0564b04║見攝。如增上緣。名義徧故。餘緣所不攝者。皆此緣
D23n8879_p0564b05║攝。二無因者。觀八萬劫前。無因自有。名本無因。劫
D23n8879_p0564b06║中性非遷改。名末無因。四有邉者。一觀三世。取現
D23n8879_p0564b07║在為有邉。二觀見聞。以見聞處為有邉。三觀徧知。
D23n8879_p0564b08║取境有極為有邉。四觀一身生滅。取一身為有邉。
D23n8879_p0564b09║不𢀸矯亂者。亦有四種。一觀變化。分于變恒生滅。
D23n8879_p0564b10║及增滅有無故。答問則云亦生亦滅等。二觀心無
D23n8879_p0565a01║故。答問唯止一字。但言其無。三觀心有故。答亦惟
D23n8879_p0565a02║止一字。但言其是。四觀有無。答問則云亦有即是
D23n8879_p0565a03║亦無。亦無之中不是亦有。一切矯亂。無容竆詰。顯
D23n8879_p0565a04║不錯答者。得生于不𢀸天中。曰不𢀸矯亂。五現𣵀
D23n8879_p0565a05║槃者。計欲界四禪。五處安隱。為勝淨依故。自在。即
D23n8879_p0565a06║欲界頂。釋。即帝釋。梵。即大梵。世主者。釋是欲界主
D23n8879_p0565a07║梵即大千主。彼計此天。及餘物類。其體實常而不
D23n8879_p0565a08║變易。或計自在是一切物因者。即計彼常。能生諸
D23n8879_p0565a09║法。諸邪解脫者。橫計邪果。非道為道者。妄執邪因
D23n8879_p0565a10║也。諸如是等。皆邪見攝。結別歸總也。撥無因果等
D23n8879_p0565b01║即相。能障正見等即用。今不言者。行文不便故。可
D23n8879_p0565b02║以意得故。例上可知故。
D23n8879_p0565b03║○四二取（二）　初二取二通妨。
D23n8879_p0565b04║○初二取。
D23n8879_p0565b05║四見取。謂于諸見。及所依蘊。執為最勝。能得清淨。一
D23n8879_p0565b06║切鬬諍所依為業。五戒禁取謂于隨順諸見戒禁。及
D23n8879_p0565b07║所依蘊。執為最勝。能得清淨。無利勤苦。所依為業。
D23n8879_p0565b08║執為最勝等者。于諸見中。隨執一見。及所依蘊。為
D23n8879_p0565b09║最勝之因。能得清淨之果。正見取也。鬬諍等者。諍
D23n8879_p0565b10║起于互非。非由于執著。執此為是。餘必皆非。故諸
D23n8879_p0566a01║諍依此而起。曰所依為業也。隨順諸見戒禁及所
D23n8879_p0566a02║依蘊等者。謂即于隨順諸見所持戒禁。及戒禁所
D23n8879_p0566a03║依之蘊。亦執為最勝之因。能得清淨之果也。無利
D23n8879_p0566a04║勤苦等者。謂不能得出苦義也。問。諸見戒禁云何。
D23n8879_p0566a05║曰。如狗牛象鹿。眠針卧棘等是。如十住婆沙論。及
D23n8879_p0566a06║𣵀槃所明。
D23n8879_p0566a07║○二通妨。
D23n8879_p0566a08║然有處說執為最勝。名為見取。執能得淨。名戒取者。
D23n8879_p0566a09║是影畧說。或隨轉門。不爾。如何非滅計滅。非道計道。
D23n8879_p0566a10║說為邪見。非二取攝。
D23n8879_p0566b01║恐有難云。既言執最勝因。能得勝果。二取皆然。云
D23n8879_p0566b02║何有處。說執最勝名見取。執能得淨名戒取耶。故
D23n8879_p0566b03║為通云。是影畧說。或隨轉門。非見取單計于因。戒
D23n8879_p0566b04║取單計于果也。不爾。如何非滅計滅。非道計道。說
D23n8879_p0566b05║為邪見。其意葢謂非因計因。非果計果。因果𨿽具
D23n8879_p0566b06║而單計者曰邪見。非因執因。非果執果。執于此因。
D23n8879_p0566b07║能得淨果。而雙計因果者。曰二取耳。
D23n8879_p0566b08║○二餘門分別（二）　初正明二結示。
D23n8879_p0566b09║○初正明（十）　初俱生分別門（至）十隨境立名門。
D23n8879_p0566b10║○初俱生分別門。
D23n8879_p0567a01║如是總別。十煩𢚰中。六通俱生。及分別起。任運思察。
D23n8879_p0567a02║俱得生故。疑後三見。唯分別起。要由惡友。及邪教力。
D23n8879_p0567a03║自審思察。方得生故。邉執見中。通俱生者。有義。唯斷
D23n8879_p0567a04║常見相麄。惡友等力。方引生故。瑜伽等說。何邉執見。
D23n8879_p0567a05║是俱生耶。謂斷見攝。學現觀者。起如是怖。今者我我。
D23n8879_p0567a06║何所在耶。故禽獸等。若遇違緣。皆恐我斷。而起驚怖。
D23n8879_p0567a07║有義。彼論依麄相說。理實俱生。亦通常見。謂禽獸等。
D23n8879_p0567a08║執我常存。熾然造集。長時資具。故顯揚等。諸論皆說。
D23n8879_p0567a09║于五取蘊。執斷計常。或是俱生。或分別起。
D23n8879_p0567a10║初通判十惑。次別判邉見。承上貪及慢疑五總煩
D23n8879_p0567b01║𢚰。身及見戒五別煩𢚰。如是煩𢚰。于俱生分別。果
D23n8879_p0567b02║何所通耶。故云六通俱生等云云也。六謂貪瞋癡
D23n8879_p0567b03║慢以及身邉。皆通俱生分別。以任運得生。故通俱
D23n8879_p0567b04║生。思察得生。故通分別。疑後三見者。疑及邪見二
D23n8879_p0567b05║取也。此四唯分別起。以要由惡友邪教。自審思察
D23n8879_p0567b06║三力方生。任運不能生也。別判邉見者。以邉見之
D23n8879_p0567b07║解不同。初執俱生邉見唯斷非常。引瑜伽為證。次
D23n8879_p0567b08║解邉見俱生雙通斷常。引諸論為證。問。瑜伽何為
D23n8879_p0567b09║但依麄相。缺理實耶。曰。彼云謂斷見攝。不云唯斷
D23n8879_p0567b10║見攝。則言陳似局。意或兼通。或且據斷以明邉。故
D23n8879_p0568a01║說何邉執見是俱生耶。謂斷見攝。則知亦可據常
D23n8879_p0568a02║以明邉。可說何邉執見。是俱生耶。謂常見攝矣。影
D23n8879_p0568a03║畧且舉一隅。使其自會。不然瑜伽果局麄相矣。豈
D23n8879_p0568a04║其然乎。又現觀對比觀說。指地上言也。分別已伏
D23n8879_p0568a05║除故。
D23n8879_p0568a06║○二自類相應門（六）　初以貪對餘八二以瞋對
D23n8879_p0568a07║餘七三以慢對餘六四以疑對五見五以五見
D23n8879_p0568a08║互對六以癡對餘九。
D23n8879_p0568a09║○初以貪對餘八。
D23n8879_p0568a10║此十煩𢚰。誰幾相應。貪與瞋疑。定不俱起。愛憎二境。
D23n8879_p0568b01║必不同故。于境不决。無染著故。貪與慢見。或得相應。
D23n8879_p0568b02║所愛所陵。境非一故。說不俱起。所染所恃。境可同故。
D23n8879_p0568b03║說得相應。于五見境。皆可愛故。貪與五見。相應無失。
D23n8879_p0568b04║文分三叚。皆先標。次釋。初貪與瞋疑起定不俱。二
D23n8879_p0568b05║貪與慢見或俱不俱。三貪與五見皆應得俱。其義
D23n8879_p0568b06║易見。
D23n8879_p0568b07║○二以瞋對餘七。
D23n8879_p0568b08║瞋與慢疑。或得俱起。所瞋所恃。境非一故。說不相應。
D23n8879_p0568b09║所蔑所憎。境可同故。說得俱起。初猶豫時。未憎彼故。
D23n8879_p0568b10║說不俱起。久思不决。便憤𤼵故。說得相應。疑順違事。
D23n8879_p0569a01║隨應亦爾。瞋與二取。必不相應。執為勝道。不憎彼故。
D23n8879_p0569a02║此與三見。或得相應。于有樂蘊。起身常見。不生憎故。
D23n8879_p0569a03║說不相應。于有苦蘊。起身常見。生憎恚故。說得俱起。
D23n8879_p0569a04║斷見𮋒此。說瞋有無。邪見誹撥。惡事好事。如次說瞋。
D23n8879_p0569a05║或無或有。
D23n8879_p0569a06║初瞋與慢疑或俱不俱。二瞋與二取定是不俱。三
D23n8879_p0569a07║瞋與三見或俱不俱。四顯與斷邪差別不同。亦皆
D23n8879_p0569a08║先標次釋。斷見𮋒此。說瞋有無者。𮋒苦樂蘊也。謂
D23n8879_p0569a09║苦蘊起斷則瞋無。樂蘊起斷則瞋有。誹撥惡事。瞋
D23n8879_p0569a10║不俱起。誹撥好事。瞋得相應。順事猶豫。瞋得相應。
D23n8879_p0569b01║違未審决。瞋不俱起。故云隨應亦爾。
D23n8879_p0569b02║○三以慢對餘六。
D23n8879_p0569b03║慢于境定。疑則不然。故慢與疑。無相應義。慢與五見。
D23n8879_p0569b04║皆容俱起。行相展轉。不相違故。然與斷見。必不俱生。
D23n8879_p0569b05║執我斷時。無陵恃故。與身邪見。一分亦爾。
D23n8879_p0569b06║初慢與疑不俱。二慢與五見皆俱。三顯斷與身邪。
D23n8879_p0569b07║有無全分不同。一分亦爾者。身見執苦劣蘊。邪見
D23n8879_p0569b08║誹撥好事。無陵恃故。慢不相應。
D23n8879_p0569b09║○四以疑對五見。
D23n8879_p0569b10║疑不審决。與相見違。故疑與見。定不俱起。
D23n8879_p0570a01║○五以五見互對。
D23n8879_p0570a02║五見展轉必不相應。非一心中。有多慧故。
D23n8879_p0570a03║○六以癡對餘九。
D23n8879_p0570a04║癡與九種。皆定相應。諸煩𢚰生。必由癡故。
D23n8879_p0570a05║以上𨿽分六節。亦可為三。一。一與多對。二。諸見互
D23n8879_p0570a06║對。三。一與九對。俱否之義既明。單複之理自現。
D23n8879_p0570a07║○三諸識相應門。
D23n8879_p0570a08║此十煩𢚰。何識相應。蔵識全無。末那有四。意識具十。
D23n8879_p0570a09║五識唯三。謂貪瞋癡。無分別故。由稱量等。起慢等故。
D23n8879_p0570a10║無分別者。無計度等分別。故惟三也。稱量等者。等
D23n8879_p0570b01║惡友邪教思察也。由稱量彼此勝劣而起慢。由惡
D23n8879_p0570b02║友邪教思察而起。疑及惡見。五無稱量等。故無慢
D23n8879_p0570b03║等也。
D23n8879_p0570b04║○四諸受相應門（二）　初委細釋二麄相釋。
D23n8879_p0570b05║○初委細釋（四）　初貪瞋癡二慢差別三疑三見
D23n8879_p0570b06║四身邉見。
D23n8879_p0570b07║○初貪瞋癡。
D23n8879_p0570b08║此十煩𢚰。何受相應。貪瞋癡三。俱生分別。一切容與
D23n8879_p0570b09║五受相應。貪會違緣。憂苦俱故。瞋遇順境。喜樂俱故。
D23n8879_p0570b10║貪會違緣等者。恐疑貪境順情。應無憂苦。瞋境逆
D23n8879_p0571a01║情。應無喜樂。今云五受俱何耶。故云貪會于違。則
D23n8879_p0571a02║憂苦必俱。瞋遇于順。則喜樂必俱。不必疑也。
D23n8879_p0571a03║○二慢差別。
D23n8879_p0571a04║有義。俱生分別起慢。容與非苦四受相應。恃苦劣蘊。
D23n8879_p0571a05║憂相應故。有義。俱生亦苦俱起。意有苦受。前已說故。
D23n8879_p0571a06║分別慢等。純苦趣無。彼無邪師邪教等故。然彼不造
D23n8879_p0571a07║引惡趣業。要分別起。能𤼵彼故。
D23n8879_p0571a08║此分二解。後義為正。初解俱生分別二慢。皆與四
D23n8879_p0571a09║受相應。唯除于苦。而與憂相應者。以恃苦劣蘊。憂
D23n8879_p0571a10║必定俱故也。次解俱生慢。亦有苦受相應。引前為
D23n8879_p0571b01║證。分別慢無苦受。然曰純苦趣無。則非純苦者有
D23n8879_p0571b02║苦可知。無邪師等者。不能引生分別故。不造引惡
D23n8879_p0571b03║趣業者。以能造之思。唯意識分別所起。純苦唯屬
D23n8879_p0571b04║俱生。無有分別生起。能𤼵彼故。
D23n8879_p0571b05║○三疑三見。
D23n8879_p0571b06║疑後三見。容四受俱。欲疑無苦等。亦喜受俱故。二取
D23n8879_p0571b07║若緣憂俱見等。爾時得與憂相應故。
D23n8879_p0571b08║疑後三見者。二取及邪見。此皆分別。四受俱者。除
D23n8879_p0571b09║苦受也。恐疑疑是猶豫。何得有喜。取執殊勝。何得
D23n8879_p0571b10║有憂。故通云。欲界繫疑未來無苦等。亦喜相應故。
D23n8879_p0572a01║二取若緣憂俱見戒。及所依蘊。得與憂俱。如㧞髮
D23n8879_p0572a02║熏鼻。無利勤苦等事亦有憂故。邪見喜憂皆具。自
D23n8879_p0572a03║可知矣。
D23n8879_p0572a04║○四身邉見。
D23n8879_p0572a05║有義。俱生身邉二見。但與喜樂捨受相應。非五識俱。
D23n8879_p0572a06║唯無記故。分別二見。容四受俱。執苦俱蘊為我我所
D23n8879_p0572a07║常斷見𮋒此。與憂相應故。有義。二見若俱生者。亦苦
D23n8879_p0572a08║受俱。純受苦處。緣極苦蘊。苦相應故。論說俱生一切
D23n8879_p0572a09║煩𢚰。皆于三受現行可得。廣說如前。餘如前說。
D23n8879_p0572a10║此分二解。後義為正。初義非五識俱。唯無記故。出
D23n8879_p0572b01║俱生身邉無苦憂二受之故也。以此二見。非五識
D23n8879_p0572b02║俱故。無有苦受。唯有覆無記性故。無有憂受四受
D23n8879_p0572b03║俱者。除苦受也。恐有難云。分別二見。何有憂受。故
D23n8879_p0572b04║通云。執苦俱蘊為我我所常。執樂俱蘊為我我所
D23n8879_p0572b05║斷。爾時得與憂相應故。次義俱生身邉二見。非唯
D23n8879_p0572b06║喜樂捨三。亦通苦受者。以純受苦處。緣極苦蘊。苦
D23n8879_p0572b07║相應故。證于論說。俱生一切煩𢚰。皆于三受現行
D23n8879_p0572b08║可得。廣說如前第五卷中。餘如前說者。分別二見
D23n8879_p0572b09║相應受名。餘如前說者。准前初解也。
D23n8879_p0572b10║○二麄相釋。
D23n8879_p0573a01║此依實義。隨麄相者。貪慢四見。樂喜捨俱。瞋唯苦憂。
D23n8879_p0573a02║捨受俱起。癡與五受。皆得相應。邪見及疑四俱除苦。
D23n8879_p0573a03║貪癡俱樂通下四地。餘七俱樂除欲通三。疑獨行癡
D23n8879_p0573a04║欲唯憂捨。餘受俱起如理應知。
D23n8879_p0573a05║約麄相以綂微細差別。使易見也。初明相應諸受。
D23n8879_p0573a06║次明所通界地。意謂上依實義。微細研竆如此。若
D23n8879_p0573a07║一徃但依麄相而言。貪慢與身邉二取六煩𢚰。皆
D23n8879_p0573a08║樂喜捨俱。瞋唯苦憂捨俱。癡與五受皆俱。邪見與
D23n8879_p0573a09║疑。唯除苦俱。所通界地者。貪癡相應樂。于九地中。
D23n8879_p0573a10║通下四地。謂欲及第三禪也。不通上地。以上五地
D23n8879_p0573b01║唯捨相應故。餘七相應樂。除欲界通初禪及三禪。
D23n8879_p0573b02║除欲界者。以此五見疑慢之餘七。唯在意地。意地
D23n8879_p0573b03║之樂。非欲界故。不言瞋者。以約麄相而言。瞋非樂
D23n8879_p0573b04║故。疑與獨行無明。欲界唯憂捨而已。餘受俱起。如
D23n8879_p0573b05║理應知者。色無色界。及餘惑餘受俱起。所通界地。
D23n8879_p0573b06║如理思之可知。
D23n8879_p0573b07║○五別境相應門。
D23n8879_p0573b08║此與別境。幾互相應。貪瞋癡慢。容五俱起。專注一境。
D23n8879_p0573b09║得有定故。疑及五見。各容四俱。疑除勝解。不决定故。
D23n8879_p0573b10║見非慧俱。不異慧故。
D23n8879_p0574a01║專注一境。得有定故。通伏難也。恐有難云。貪等麄
D23n8879_p0574a02║動。何容有定。故為通云。如戲忘天。專注一境。起貪
D23n8879_p0574a03║瞋癡。得有定故。疑除勝解。見非慧俱等者。釋各容
D23n8879_p0574a04║四俱之故也。
D23n8879_p0574a05║○六三性相攝門。
D23n8879_p0574a06║此十煩𢚰。何性所攝。瞋唯不善。損自他故。餘九通二。
D23n8879_p0574a07║上二界者。唯無記攝。定所伏故。若欲界繫。分別起者。
D23n8879_p0574a08║唯不善攝。𤼵惡行故。若是俱生𤼵惡行者。亦不善攝。
D23n8879_p0574a09║損自他故。餘無記攝。細不障善。非極損𢚰。自他處故。
D23n8879_p0574a10║當知俱生身邉二見。唯無記攝。不𤼵惡業。𨿽數現起。
D23n8879_p0574b01║不障善故。
D23n8879_p0574b02║上二界等者。釋餘九通二之差別也。謂上二界所
D23n8879_p0574b03║繫。餘九若俱生若分別。唯有覆無記性攝。以恒為
D23n8879_p0574b04║定力之所伏故。若欲界繫。餘九分別起者。唯不善
D23n8879_p0574b05║性攝。以能𤼵起惡趣行故。若俱生通二性攝。以𤼵
D23n8879_p0574b06║惡行者。亦不善攝不𤼵惡者。唯無記攝。無記攝者。
D23n8879_p0574b07║是何俱生。乃指出云。當知俱生身邉二見。唯無記
D23n8879_p0574b08║攝。不𤼵惡業。𨿽數現起。微細不障善故。
D23n8879_p0574b09║○七界繫現緣門（三）　初明界攝二明現起三明
D23n8879_p0574b10║相緣。
D23n8879_p0575a01║○初明界攝。
D23n8879_p0575a02║此十煩𢚰。何界繫耶。瞋唯在欲。餘通三界。
D23n8879_p0575a03║○二明現起。
D23n8879_p0575a04║生在下地。未離下染。上地煩𢚰。不現在前。要得彼地
D23n8879_p0575a05║根本定者。彼地煩𢚰容現前故。諸有漏道。𨿽不能伏。
D23n8879_p0575a06║分別起惑。及細俱生。而能伏除俱生麄惑。漸次證得。
D23n8879_p0575a07║上根本定。彼但迷事。依外門轉。散亂麄動。正障定故。
D23n8879_p0575a08║得彼定已。彼地分別俱生諸惑。皆容現前。生在上地。
D23n8879_p0575a09║下地諸惑。分別俱生。皆容現起。生第四定中有中者。
D23n8879_p0575a10║由謗解脫。生地獄故。身在上地。將生下時。起下潤生
D23n8879_p0575b01║俱生愛故。而言生上不起下者。依多分說。或隨轉門。
D23n8879_p0575b02║明界攝中現起不同也。初明下不起上。次明上能
D23n8879_p0575b03║起下。生在下地。未離下染。上地煩𢚰。不現在前者。
D23n8879_p0575b04║如生欲界。未離欲界煩𢚰。初禪煩𢚰。必不現前。乃
D23n8879_p0575b05║至無所有。非非想皆然也。要得彼地根本定。彼地
D23n8879_p0575b06║煩𢚰。容現在前。謂離欲界下染。得彼初禪根本定。
D23n8879_p0575b07║乃至離無所有下染。得非非想根本定。彼上諸地
D23n8879_p0575b08║煩𢚰。容現前耳。諸有漏道等者。謂凢夫所修世間
D23n8879_p0575b09║味禪曰有漏道。以無二空觀智。𨿽不能伏分別惑。
D23n8879_p0575b10║及第七識中俱生細惑。然由有厭下苦麄障等心
D23n8879_p0576a01║故。而能伏除六識中俱生麄惑。漸次證得。如伏欲
D23n8879_p0576a02║麄惑。即證得初禪上根本定。乃至伏初禪至無所
D23n8879_p0576a03║有處麄惑。即證得非非想上根本定也。彼但迷事
D23n8879_p0576a04║麄惑。任運而起。不障理也。依外門轉。緣外五塵生
D23n8879_p0576a05║也。散亂麄動。正障定故。顯不伏不能以得定也。伏
D23n8879_p0576a06║此俱生。得彼定已。彼地分別。及細俱生。皆容現前。
D23n8879_p0576a07║正彼地煩𢚰容現前也。生在上地。下地諸惑。分別
D23n8879_p0576a08║俱生。皆容現起。標上能起下也。生第四定中有中
D23n8879_p0576a09║者。由謗解脫。生地獄故。舉實事以釋上能起下分
D23n8879_p0576a10║別也。身在上地。將下生時。起下潤生。俱生愛故者。
D23n8879_p0576b01║釋上能起下俱生也。第四定。即四禪。無想天中有
D23n8879_p0576b02║中者。謂有外道。于欲界中。修得無想定。自謂得阿
D23n8879_p0576b03║羅漢果。後生彼天。果報既滿將下生時。見中有身
D23n8879_p0576b04║起。便誹謗言世間無有真阿羅漢。遂堕地獄。如經
D23n8879_p0576b05║謂無聞比丘等是也。生上不起下等者。恐難。既上
D23n8879_p0576b06║能起下。有處言生上不起下。果何所謂。故通云。乃
D23n8879_p0576b07║至是依多分說。非無少分不起下故。是則一九通
D23n8879_p0576b08║局。界攝之大分。固不可以不明。上下起否。大分之
D23n8879_p0576b09║差殊。尤不可以不辨。
D23n8879_p0576b10║○三明相緣。
D23n8879_p0577a01║下地煩𢚰。亦緣上地。瑜伽等說。欲界繫貪。求上地生。
D23n8879_p0577a02║味上定故。既說瞋恚憎嫉滅道。亦應憎嫉離欲地故
D23n8879_p0577a03║總緣諸行執我我所斷常慢者。得緣上故。餘五緣上。
D23n8879_p0577a04║其理極成。而有處言貪瞋慢等不緣上者。依麄相說。
D23n8879_p0577a05║或依別緣。不見世間執他地法為我等故。邉見必依
D23n8879_p0577a06║身見起故。上地煩𢚰亦緣下地。說生上者于下有情。
D23n8879_p0577a07║恃己勝德而陵彼故。總緣諸行執我我所斷常愛者。
D23n8879_p0577a08║得緣下故。疑後三見。如理應思而說上惑不緣下者。
D23n8879_p0577a09║彼依多分。或別緣說。
D23n8879_p0577a10║明界攝中相緣不同也。初明下惑緣上。次通下不
D23n8879_p0577b01║緣上。三明上惑緣下。四通上不緣下。初下惑緣上
D23n8879_p0577b02║者。下地煩𢚰。亦緣上地。證于瑜伽。貪緣上地可知。
D23n8879_p0577b03║推之憎嫉。瞋緣上地可知。論于總緣。身邉慢三。緣
D23n8879_p0577b04║上可知。貪等五惑既然。癡等五惑緣上。可例知矣。
D23n8879_p0577b05║二通下不緣上者。而有處言。貪瞋慢等不緣上者。
D23n8879_p0577b06║是依麄相而說。或依別緣。局于自地而不通。則曰
D23n8879_p0577b07║不見世間。執他地法為我等故。是身見不緣上地
D23n8879_p0577b08║矣。邉見必依身見起。不見緣他地法執我斷常故。
D23n8879_p0577b09║是邉見不緣上地矣。作此釋者。皆依麄相一徃而
D23n8879_p0577b10║說。理實貪等。得緣上地。三明上惑緣下者。上地煩
D23n8879_p0578a01║𢚰亦緣下地。證于上地。慢固緣下。論于總緣。身邉
D23n8879_p0578a02║貪三。亦得緣下。疑後三見。可例知矣。不言瞋者。上
D23n8879_p0578a03║無瞋故。不及癡者。是徧染故。四通上不緣下者。彼
D23n8879_p0578a04║依多分。非無少分緣下。或別緣說。非通緣說也。問。
D23n8879_p0578a05║前言下不現上。此言下能緣上者何。曰。前言現。此
D23n8879_p0578a06║云緣。現則下染可蔽故不能。緣則貪等可上故可
D23n8879_p0578a07║能也。豈得同論。問。前言總緣諸行。後亦總緣諸行。
D23n8879_p0578a08║義是同否。曰。謂有外道等。總緣三界色心諸行。執
D23n8879_p0578a09║我我所是同。但前言欲界。此言上界之不同耳。
D23n8879_p0578a10║○八學等三攝門。
D23n8879_p0578b01║此十煩𢚰。學等何攝。非學無學。彼唯善故。
D23n8879_p0578b02║初徴。二遮。三原。反顯非二所攝。謂遮此煩𢚰。非是
D23n8879_p0578b03║學位所攝。非是無學所攝。以彼二位唯善。此十是
D23n8879_p0578b04║染法故。葢反顯此十。是非學非無學位所攝也。
D23n8879_p0578b05║○九見等所斷門（二）　初明所斷二明迷諦。
D23n8879_p0578b06║○初明所斷。
D23n8879_p0578b07║此十煩𢚰。何所斷耶。非非所斷。彼非染故。分別起者。
D23n8879_p0578b08║唯見所斷。麄易斷故。若俱生者。唯修所斷。細難斷故。
D23n8879_p0578b09║初徴。二遮。三顯。徴云。何所斷耶。遮者。以非所斷。是
D23n8879_p0578b10║無漏淨法。此十是染。故非非所斷也。分別起等。正
D23n8879_p0579a01║顯十是見修所斷。唯者。意顯不通于修。地前已伏。
D23n8879_p0579a02║入初地已。種現俱斷。故云易也。唯修所斷者。意顯
D23n8879_p0579a03║不通于見。七地猶間現起。八地等覺方盡。故云難
D23n8879_p0579a04║也。
D23n8879_p0579a05║○二明迷諦（二）　初明麄相唯見所斷二明細相
D23n8879_p0579a06║通修所斷。
D23n8879_p0579a07║○初明麄相唯見所斷（二）　初總標總別二別釋
D23n8879_p0579a08║總別。
D23n8879_p0579a09║○初總標總別。
D23n8879_p0579a10║見所斷十。實俱頓斷。以真見道。總緣諦故。然迷諦相。
D23n8879_p0579b01║有總有別。
D23n8879_p0579b02║以真見道。總緣諦故者。總迷四諦。十惑是生。豈不
D23n8879_p0579b03║總見四諦。十惑頓斷。然迷諦相。有總別者。總標總
D23n8879_p0579b04║別迷相也。
D23n8879_p0579b05║○二別釋總別（二）　初別釋總迷相二別釋別迷
D23n8879_p0579b06║相。
D23n8879_p0579b07║○初別釋總迷相。
D23n8879_p0579b08║總。謂十種皆迷四諦。苦集是彼因依處故。滅道是彼
D23n8879_p0579b09║怖畏處故。
D23n8879_p0579b10║因依處者。集謂煩𢚰種現。即彼因處。苦謂果報身
D23n8879_p0580a01║心即彼依處。怖畏處者。滅謂斷果。道謂道品。此二
D23n8879_p0580a02║障治苦集。敵體相違。即彼怖畏處也。由此十惑迷
D23n8879_p0580a03║四諦理。故令有情。不能知苦斷集。慕滅修道。
D23n8879_p0580a04║○二別釋別迷相（二）　初標釋二正釋。
D23n8879_p0580a05║○初標釋。
D23n8879_p0580a06║別。謂別迷四諦相起。二唯迷苦。八通迷四。
D23n8879_p0580a07║即標有釋。不止于標。曰標釋也。二八迷有通局。正
D23n8879_p0580a08║別迷相。二唯迷苦者。餘三諦不起身邉故。八通迷
D23n8879_p0580a09║四者。八種煩𢚰皆迷四諦理故。
D23n8879_p0580a10║○二正釋（二）　初釋二唯迷苦二釋八通迷四。
D23n8879_p0580b01║○初釋二唯迷苦。
D23n8879_p0580b02║身邉二見。唯果處起。別空非我。屬苦諦故。
D23n8879_p0580b03║果處。世間果報處。指五蘊也。唯果處起。獨生于迷
D23n8879_p0580b04║苦也。別空非我。屬苦諦故。以觀門原唯迷也。謂真
D23n8879_p0580b05║見道位中。別修空觀。及無我觀。對治身邉二見。此
D23n8879_p0580b06║觀唯觀苦諦。故知唯迷此也。
D23n8879_p0580b07║○二釋八通迷四（三）　初釋十迷苦諦二釋八通
D23n8879_p0580b08║迷三三結迷諦之相。
D23n8879_p0580b09║○初釋十迷苦諦。
D23n8879_p0580b10║謂疑三見。親迷苦理。二取執彼三見戒禁及所依蘊。
D23n8879_p0581a01║為勝能淨。于自他見。及彼眷屬。如次隨應起貪恚慢。
D23n8879_p0581a02║相應無明與九同迷。不共無明親迷苦理。
D23n8879_p0581a03║釋八通迷四而曰十者。以苦諦合兼身邉故也。十
D23n8879_p0581a04║者。疑及身邉邪見。此四于苦親迷。二取及貪恚慢。
D23n8879_p0581a05║此五于苦踈迷。相應無明。獨行無明。此二于苦為
D23n8879_p0581a06║親踈迷。葢不共唯親。相應者踈親也。親者。直于五
D23n8879_p0581a07║取蘊苦諦中起。踈者。轉于迷苦所有諸見等起也
D23n8879_p0581a08║大意如此。詳之。疑三見親迷苦理者。如瑜伽云。愚
D23n8879_p0581a09║夫于此五取蘊中。起二十句薩迦耶見。即用如是
D23n8879_p0581a10║薩迦耶見以為依止。于五取蘊。見我斷常。故邉執
D23n8879_p0581b01║見。亦迷于苦。又諸邪見。謂無施等。乃至妙行惡行
D23n8879_p0581b02║業果。及與異熟等。如是名為迷苦邪見。若有外道
D23n8879_p0581b03║于此諸見。不定信受。亦不一向誹謗如來所立苦
D23n8879_p0581b04║諦。但于苦諦心懷猶豫。此及所餘。于苦猶豫是迷
D23n8879_p0581b05║苦疑。此親迷苦諦之四也。二取及貪恚慢者。論云。
D23n8879_p0581b06║若有見取。妄取迷苦所有諸見以為第一。謂能清
D23n8879_p0581b07║淨解脫出離。如是名為迷苦見取。若有妄取隨順
D23n8879_p0581b08║此見。隨法所受禁戒以為第一。能得清淨解脫出
D23n8879_p0581b09║離。此戒禁取。是迷苦諦。若于如是自所起見。寳愛
D23n8879_p0581b10║堅著。如此見貪。是迷苦貪。若于異分他所起見。心
D23n8879_p0582a01║懷違損。是迷苦恚。若恃此見。心生高舉。是迷苦慢。
D23n8879_p0582a02║此踈迷苦諦之五也。相應無明與九同迷者。同踈
D23n8879_p0582a03║迷。不共無明親迷苦理。故云親踈迷也。如論云。若
D23n8879_p0582a04║有無智。于此諸見。及疑貪等相應。若唯于苦獨行
D23n8879_p0582a05║無智。此二並名迷苦無明。此十煩𢚰。皆迷苦諦。見
D23n8879_p0582a06║苦所斷。獨即不共義。無智即無明。無明即癡。前四
D23n8879_p0582a07║後五與癡曰十也。
D23n8879_p0582a08║○二釋八通迷三。
D23n8879_p0582a09║疑及邪見。親迷集等。二取貪等准苦應知。然瞋亦能
D23n8879_p0582a10║親迷滅道。由怖畏彼。生憎嫉故。
D23n8879_p0582b01║初正釋。二重釋。疑邪二取。貪瞋癡慢名八。集與滅
D23n8879_p0582b02║道名三。謂八種煩𢚰。皆迷集等三種諦理。曰八通
D23n8879_p0582b03║迷三也。疑及邪見親迷集等。二取貪等准苦應知
D23n8879_p0582b04║者。瑜伽云。云何迷集。有八隨眠。謂諸沙門。若婆羅
D23n8879_p0582b05║門。謗因邪見或計自在等。是一物生者化者。及與
D23n8879_p0582b06║作者。此惡因論。所有邪見等。是迷集諦。所有邪見。
D23n8879_p0582b07║若有見取。取彼諸見以為第一。能得清淨解脫出
D23n8879_p0582b08║離。是迷集諦所起見取。若于隨順此見諸法所受
D23n8879_p0582b09║禁戒。以為第一。能得清淨。廣說如前。是迷集諦戒
D23n8879_p0582b10║禁取。餘疑貪等。如前應知。如是八種隨眠。迷于集
D23n8879_p0583a01║諦。見集所斷。云何迷滅有八隨眠。謂諸沙門若婆
D23n8879_p0583a02║羅門。計邉無邉。不𢀸矯亂。諸見一分。乃至撥無世
D23n8879_p0583a03║間真阿羅漢所有斷德。誹謗滅諦等如是諸見。是
D23n8879_p0583a04║迷滅諦所起邪見。若有見取。取彼諸見。以為第一。
D23n8879_p0583a05║廣說如前。是迷滅諦所起見取。若于隨順彼見諸
D23n8879_p0583a06║法所受戒禁。取為第一。廣說如前。是迷滅諦戒禁
D23n8879_p0583a07║取。所餘貪等。如前應知。如是八種煩𢚰隨眠。迷于
D23n8879_p0583a08║滅諦。見諦所斷。云何迷道有八隨眠。謂撥無世間
D23n8879_p0583a09║真阿羅漢。乃至廣說。此中所有一切誹謗。一切智
D23n8879_p0583a10║為首。有為無漏。當知此見。是迷道諦所起邪見。又
D23n8879_p0583b01║諸外道謗道邪見。彼謂沙門喬答摩種。為諸弟子
D23n8879_p0583b02║說出離道。實非出離。由此不能盡出離苦。佛所施
D23n8879_p0583b03║設無我之見。及所受持戒禁。隨法是惡邪道。非正
D23n8879_p0583b04║妙道。如是亦名迷道邪見。又彼外道作如是計。我
D23n8879_p0583b05║等所行。若行若道。是真行道。能盡出離一切諸苦。
D23n8879_p0583b06║如是亦名迷道邪見。若有見取。取彼邪見以為第
D23n8879_p0583b07║一。能得清淨解脫出離。如是名為迷道見取。若于
D23n8879_p0583b08║隨順彼見諸法所受戒禁。取為第一。能得清淨解
D23n8879_p0583b09║脫出離。是名迷道戒禁取。所餘貪等迷道煩𢚰。如
D23n8879_p0583b10║迷滅諦道理應知。如是八種煩𢚰隨眠。迷于道諦。
D23n8879_p0584a01║見道所斷。然瞋亦能親迷等者。重釋瞋亦親迷滅
D23n8879_p0584a02║道也。如論云。謂于迷諦。起怖畏心。起損害心。起恚
D23n8879_p0584a03║𢚰心。如是瞋恚。迷于滅諦。迷道可知矣。是則若據
D23n8879_p0584a04║十種總迷四諦。則欲界有四十品隨眠。上二界每
D23n8879_p0584a05║諦除瞋。二界共有七十二品隨眠。合之三界共一
D23n8879_p0584a06║百一十二品。若據十種別迷四諦。十迷苦諦為十。
D23n8879_p0584a07║八通迷三為二十四。則欲界四諦。有三十四品隨
D23n8879_p0584a08║眠。上二除瞋共有六十品隨眠。三界合之共有九
D23n8879_p0584a09║十四品。經云八十八使見所斷者。于此無異。
D23n8879_p0584a10║○三結迷諦之相。
D23n8879_p0584b01║迷諦親踈。麄相如是。
D23n8879_p0584b02║○二明細相通修所斷。
D23n8879_p0584b03║委細說者。貪瞋慢三見疑俱生。隨應如彼。俱生二見
D23n8879_p0584b04║及彼相應愛慢無明。𨿽迷苦諦。細難斷故。修道方斷。
D23n8879_p0584b05║瞋餘愛等。迷別事生。不違諦觀。故修所斷。
D23n8879_p0584b06║貪瞋慢三見疑俱生隨應如彼者。俱生即相應義。
D23n8879_p0584b07║謂分別之貪瞋慢三邪見二取相應起者。隨應如
D23n8879_p0584b08║彼見道所斷也。俱生二見。及彼相應等者。謂俱生
D23n8879_p0584b09║身邉二見。及此二見相應愛慢無明。此五𨿽迷苦
D23n8879_p0584b10║諦。細故難斷。修道方斷也。瞋餘愛等者。謂復有迷
D23n8879_p0585a01║別事生。瞋及餘愛。此與諦觀不相違故。亦修所斷。
D23n8879_p0585a02║是則如上所說。欲界所斷俱生有六。謂身邉愛慢
D23n8879_p0585a03║癡與瞋也。上二除瞋有十。三界合之乃有十六。即
D23n8879_p0585a04║教所謂八十一品思惑是也。
D23n8879_p0585a05║○十隨境立名門（三）　初有事無事境二有漏無
D23n8879_p0585a06║漏境三自地他地境。
D23n8879_p0585a07║○初有事無事境。
D23n8879_p0585a08║𨿽諸煩𢚰。皆有相分。而所仗質。或有或無。名緣有事
D23n8879_p0585a09║無事煩𢚰。
D23n8879_p0585a10║相分。即識上變起之相。如能貪為見分。所貪為相
D23n8879_p0585b01║分。曰皆有相分者。如自心內蘊。一切皆有也。而所
D23n8879_p0585b02║仗質或有或無者。謂本質不定如自心外蘊。或有
D23n8879_p0585b03║或無也。以諸煩𢚰。若緣現境。則所仗質或有。名緣
D23n8879_p0585b04║有事煩𢚰。若緣過未及空華等。則所仗質或無。名
D23n8879_p0585b05║緣無事煩𢚰。有無曰或。不定于一之謂。後言或者
D23n8879_p0585b06║倣此。
D23n8879_p0585b07║○二有漏無漏境。
D23n8879_p0585b08║彼親所緣。𨿽皆有漏。而所仗質。亦通無漏。名緣有漏
D23n8879_p0585b09║無漏煩𢚰。
D23n8879_p0585b10║彼親所緣。皆有漏者。能變之心。唯是有漏故也。而
D23n8879_p0586a01║所仗質。亦通無漏者。如緣道滅二諦。屬無漏故。
D23n8879_p0586a02║○三自地他地境。
D23n8879_p0586a03║緣自地者。相分似質。名緣分別所起事境。緣滅道諦
D23n8879_p0586a04║及他地者。相分與質不相似故。名緣分別所起名境。
D23n8879_p0586a05║自地。謂自所居地。相質相似者。皆有體故。名為事
D23n8879_p0586a06║境。他地。兼上下。如上地緣下地。下地緣上。不相似
D23n8879_p0586a07║故者。相是獨頭起。無質可似故。以其未曾修證。及
D23n8879_p0586a08║與見聞名為名境。但有名字而無質故。然境有二
D23n8879_p0586a09║十。文具顯揚。此但有六。上釋正明中十門竟。
D23n8879_p0586a10║○二結示。
D23n8879_p0586b01║餘門分別如理應思。
D23n8879_p0586b02║餘門等者。例顯未盡。以此但有六種。如顯揚則境
D23n8879_p0586b03║有二十云云也。已上釋第三根惑位竟。
D23n8879_p0586b04║○四隨惑位（二）　初本論二論釋。
D23n8879_p0586b05║○初本論。
D23n8879_p0586b06║已說根本六煩𢚰相。諸隨煩𢚰。其相云何。頌曰。
D23n8879_p0586b07║隨煩𢚰謂忿。恨覆𢚰嫉慳。誑諂與害憍。無慚及無愧。
D23n8879_p0586b08║掉舉與惽沉。不信并懈怠。放逸及失念。散亂不正知。
D23n8879_p0586b09║○二論釋（二）　初正釋頌文二餘門分別。
D23n8879_p0586b10║○初正釋頌文（三）　初釋名二釋類三釋相。
D23n8879_p0587a01║○初釋名。
D23n8879_p0587a02║論曰。唯是煩𢚰分位差別等流性故。名隨煩𢚰。
D23n8879_p0587a03║分位差別。如二十中忿等十。及失念不正知放逸
D23n8879_p0587a04║等。自無有體。乃于根本煩𢚰分位別立。等流性者。
D23n8879_p0587a05║如二十中無慚無愧。及掉舉五法。𨿽別有體。即前
D23n8879_p0587a06║煩𢚰品類等流。謂平等流類也。皆由煩𢚰為因而
D23n8879_p0587a07║得生。故名隨煩𢚰。
D23n8879_p0587a08║○二釋類。
D23n8879_p0587a09║此二十種。類別有三。謂忿等十。各別起故。名小隨煩
D23n8879_p0587a10║𢚰。無慚等二。徧不善故。名中隨煩𢚰。掉舉等八徧染
D23n8879_p0587b01║心故。名大隨煩𢚰。
D23n8879_p0587b02║類別有三。謂小中大。各別起故。徧不善故。徧染心
D23n8879_p0587b03║故。出小中大之故也。大約自類俱起。徧染二性。徧
D23n8879_p0587b04║諸染心。此三皆具名大。具一名中。俱無名小。二性
D23n8879_p0587b05║者。不善性有覆性也。各別起故。闕自類俱起。唯是
D23n8879_p0587b06║不善。闕徧染二性。既闕有覆。不徧一切染心。三義
D23n8879_p0587b07║俱無名小。中二自類俱起。具一名中。掉舉等。自類
D23n8879_p0587b08║俱起。於染皆徧。既徧染心。即具徧染二性。三義皆
D23n8879_p0587b09║具名大。又各別起者。唯于不善中。自性猛利。各自
D23n8879_p0587b10║為主。若一起時。必無第二。是謂自類不俱。徧不善
D23n8879_p0588a01║者。通于一切不善心起也。自類必俱可知。不通有
D23n8879_p0588a02║覆可知。徧染心者。通于一切染汙心起。自類必俱。
D23n8879_p0588a03║徧染二性自具。又二十種同為煩𢚰品類。而忿等
D23n8879_p0588a04║非不共他中大惑俱行。位劣故名為小。無慚無愧。
D23n8879_p0588a05║亦通忿等。唯徧不善。位局于後八。故名為中。後八
D23n8879_p0588a06║三義皆具。勝故名大耳。
D23n8879_p0588a07║○三釋相（二）　初釋二十種二釋與并及。
D23n8879_p0588a08║○初釋二十種（三）　初小隨二中隨三大隨。
D23n8879_p0588a09║○初小隨（十）　初釋忿（至）十釋憍。
D23n8879_p0588a10║○初釋忿。
D23n8879_p0588b01║云何為忿。依對現前。不饒益境。憤𤼵為性。能障不忿。
D23n8879_p0588b02║執仗為業。謂懷忿者。多𤼵𭧂惡。身表業故此即瞋恚
D23n8879_p0588b03║一分為體。離瞋無別忿相用故。
D23n8879_p0588b04║初正釋體用。二轉釋體用。三假釋體用。依現違境
D23n8879_p0588b05║者。見忿所自起。身表業者。即執仗諍鬬不善表業。
D23n8879_p0588b06║離瞋無別相用。反顯必以瞋為體用也。如瑜伽云。
D23n8879_p0588b07║若瞋恚繮。能令面貌𢡖烈奮𤼵。若煩𢚰繮。能令執
D23n8879_p0588b08║持[咒-几+(右*叵)]仗。鬬訟違諍等是也。
D23n8879_p0588b09║○二釋恨。
D23n8879_p0588b10║云何為恨。由忿為先。懷惡不捨。結𭜥為性。能障不恨。
D23n8879_p0589a01║𤍠𢚰為業。謂結恨者。不能含忍。恒𤍠𢚰故。此亦瞋恚
D23n8879_p0589a02║一分為體。離瞋無別恨相用故。
D23n8879_p0589a03║初正釋。二轉釋。三顯假。由忿為先。恨所自始也。纏
D23n8879_p0589a04║縛于心而不放釋曰結𭜥燥悶于懷而不清涼曰
D23n8879_p0589a05║𤍠𢚰。不能含忍而恒𤍠𢚰用全依體也。
D23n8879_p0589a06║○三釋覆。
D23n8879_p0589a07║云何為覆。于自作罪。恐失利譽。隱蔵為性。能障不覆。
D23n8879_p0589a08║悔𢚰為業。謂覆罪者。後必悔𢚰。不安隱故。有義。此覆
D23n8879_p0589a09║癡一分攝。論唯說此癡一分故。不懼當苦。覆自罪故。
D23n8879_p0589a10║有義。此覆貪癡一分攝。亦恐失利譽。覆自罪故。論據
D23n8879_p0589b01║麄顯。唯說癡分。如說掉舉是貪分故。然說掉舉徧諸
D23n8879_p0589b02║染心不可執為唯是貪分。
D23n8879_p0589b03║初釋體用有正轉。二釋分位唯癡分。三釋分位具
D23n8879_p0589b04║貪癡。四通論意例貪癡。以恐失利譽而覆者。屬貪
D23n8879_p0589b05║一分。不懼當苦而覆者。屬癡一分故。然通論意之
D23n8879_p0589b06║唯據麄相。例掉舉以徧諸染心。至理皎然。後釋貪
D23n8879_p0589b07║癡俱分為是。
D23n8879_p0589b08║○四釋𢚰。
D23n8879_p0589b09║云何為𢚰。忿恨為先。追觸𭧂𤍠。狠戾為性。能障不𢚰。
D23n8879_p0589b10║䖧螫為業。謂追徃惡。觸現違緣。心便狠戾。多𤼵囂𭧂
D23n8879_p0590a01║凶鄙麄言。䖧螫他故。此亦瞋恚一分為體。離瞋無別
D23n8879_p0590a02║恼相用故。
D23n8879_p0590a03║初正釋。二轉釋。三顯假。為先。忿恨為𢚰之先導也。
D23n8879_p0590a04║狠戾者。兇狠乖戾。囂。喧囂。𭧂。卒𭧂。凶鄙麄言曰蛆
D23n8879_p0590a05║螫他者。象之也。蛆。蝍蛆。即蜈蚣。螫。奮毒以傷人也。
D23n8879_p0590a06║○五釋嫉。
D23n8879_p0590a07║云何為嫉。殉自名利。不耐他榮。妬忌為性。能障不嫉
D23n8879_p0590a08║憂慼為業。謂嫉妬者。聞見他榮深懷憂慼不安隱故。
D23n8879_p0590a09║此亦瞋恚一分為體。離瞋無別嫉相用故。
D23n8879_p0590a10║三段如前。殉。以身從物不離之謂以直欲己榮。故
D23n8879_p0590b01║不耐他榮。以不耐他榮。故常懷憂慼耳。獨不念見
D23n8879_p0590b02║他勝進。其心歡喜。善用其心。最勝最妙之報乎。噫。
D23n8879_p0590b03║嫉可空矣。
D23n8879_p0590b04║○六釋慳。
D23n8879_p0590b05║云何為慳。躭著財法。不能惠捨。秘悋為性。能障不慳。
D23n8879_p0590b06║鄙畜為業。謂慳悋者。心多鄙澀。畜積財法。不能捨故。
D23n8879_p0590b07║此即貪愛一分為體。離貪無別慳相用故。
D23n8879_p0590b08║三叚仍前。躭謂沉湎。著。謂黏著。慳財者。固不足論。
D23n8879_p0590b09║慳法者。果謂之真有法也耶。
D23n8879_p0590b10║○七釋誑。
D23n8879_p0591a01║云何為誑。為獲利譽。矯現有德。詭詐為性。能障不誑。
D23n8879_p0591a02║邪命為業。謂矯誑者。心懷異謀。多現不實邪命事故。
D23n8879_p0591a03║此即貪癡一分為體。離二無別誑相用故。
D23n8879_p0591a04║三叚如前。誑。誑妄。本無德而現有德曰矯。矯現有
D23n8879_p0591a05║五。邪命有四。四。謂下。仰。方維。如常所說。五者。一矯
D23n8879_p0591a06║異。二自親。三激動。四抑揚。五因求。無德而矯現。異
D23n8879_p0591a07║儀如頭陀。非戚而矯現。親密如骨肉。不是施物。激
D23n8879_p0591a08║動其施心。時抑時揚。因利覓利。此皆以邪法活命。
D23n8879_p0591a09║而非淨命自育者也。貪癡一分者。為于利養而矯
D23n8879_p0591a10║現。故屬貪。昧于諦理而矯現。故屬癡。離二無別相
D23n8879_p0591b01║用。誑必相用于貪癡也。
D23n8879_p0591b02║○八釋諂。
D23n8879_p0591b03║云何為諂。為罔他故。矯設異儀。險曲為性。能障不諂。
D23n8879_p0591b04║教誨為業。謂諂曲者。為罔冒他。曲順時宜。矯設方便。
D23n8879_p0591b05║為取他意。或蔵己失。不任師友正教誨故。此亦貪癡
D23n8879_p0591b06║一分為體。離二無別諂相用故。
D23n8879_p0591b07║三段如前。諂。䛕諂。罔。欺罔。險。隂惡。曲。邪曲。為罔冒
D23n8879_p0591b08║他者。欺其不知。隂惡陽善。曲順時宜。矯設方便。務
D23n8879_p0591b09║以悅人而逢迎之也。不任正教誨者。違聖經直心
D23n8879_p0591b10║道塲。逆善友正法開示故。貪一分攝者。為名利故。
D23n8879_p0592a01║癡一分攝者。昧諦理故。
D23n8879_p0592a02║○九釋害。
D23n8879_p0592a03║云何為害。于諸有情。心無悲愍。損𢚰為性。能障不害。
D23n8879_p0592a04║逼𢚰為業。謂有害者。逼𢚰他故。此亦瞋恚一分為體。
D23n8879_p0592a05║離瞋無別害相用故。瞋害別相。准善應說。
D23n8879_p0592a06║正釋。轉釋。顯假。如文可知。瞋害別相。准善應說者。
D23n8879_p0592a07║彼謂無瞋。𮋒對斷物命瞋。不害。正違損𢚰物害。瞋
D23n8879_p0592a08║障大慈。無瞋與樂。害障大悲。不害㧞苦故也。
D23n8879_p0592a09║○十釋憍。
D23n8879_p0592a10║云何為憍。于自盛事。深生染著。醉傲為性。能障不憍。
D23n8879_p0592b01║染依為業。謂憍醉者。生長一切雜染法故。此亦貪愛
D23n8879_p0592b02║一分為體。離貪無別憍相用故。
D23n8879_p0592b03║三段如文。于自盛事者。依瑜伽七種。謂無病。少年。
D23n8879_p0592b04║族姓。色力。富貴。以及于多聞也。沉溺此等盛事。以
D23n8879_p0592b05║之陵人傲物。如醉人為酒所役。曰醉傲為性。生長
D23n8879_p0592b06║一切雜染。則憍為起染之依。滿招損。謙受益。人固
D23n8879_p0592b07║何讐于謙。日與之逺。何親于憍。而日與之近耶。
D23n8879_p0592b08║○二中隨（二）　初正釋二通簡。
D23n8879_p0592b09║○初正釋（二）　初釋無慚二釋無愧。
D23n8879_p0592b10║○初釋無慚。
D23n8879_p0593a01║云何無慚。不顧自法。輕拒賢善為性。能障礙慚。生長
D23n8879_p0593a02║惡行為業。謂于自法。無所顧者。輕拒賢善。不耻過惡。
D23n8879_p0593a03║障慚生長諸惡行故。
D23n8879_p0593a04║自。自己。法。自所治業。不顧者。無所顧忌也。賢謂有
D23n8879_p0593a05║功德人。善謂戒定等諸功德。輕即不重。拒即不崇。
D23n8879_p0593a06║于賢人不敬重。于善法不崇尚。不耻過惡。障慚而
D23n8879_p0593a07║過惡愈生。用固其宜矣。
D23n8879_p0593a08║○二釋無愧。
D23n8879_p0593a09║云何無愧。不顧世間。崇重𭧂惡為性。能障礙愧。生長
D23n8879_p0593a10║惡行為業。謂于世間。無所顧者。崇重𭧂惡。不耻過罪。
D23n8879_p0593b01║障愧生長諸惡行故。
D23n8879_p0593b02║對上無慚。𮋒釋愧所可知。
D23n8879_p0593b03║○二通簡。
D23n8879_p0593b04║不耻過惡。是二通相。故諸聖教。假說為體。若執不耻
D23n8879_p0593b05║為二別相。則應此二。體無差別。由斯二法。應不俱生。
D23n8879_p0593b06║非受想等。有此義故。若待自他。立二別者。應非實有。
D23n8879_p0593b07║便違聖教。若許此二。實而別起。復違論說。俱徧惡心。
D23n8879_p0593b08║不善心時。隨緣何境。皆有輕拒善。及崇重惡義。故此
D23n8879_p0593b09║二法。俱徧惡心。所緣不異。無別起失。然諸聖教。說不
D23n8879_p0593b10║顧自他者。自法名自。世間名他。或即此中。拒善崇惡。
D23n8879_p0594a01║于己損益。名自他故。而論說為貪等分者。是彼等流。
D23n8879_p0594a02║非即彼性。
D23n8879_p0594a03║此簡明不耻過惡。為慚愧之通相而非別也。初設
D23n8879_p0594a04║難。二顯體。三通妨。其義如前慚愧中已釋。對之可
D23n8879_p0594a05║知。
D23n8879_p0594a06║○三大隨（八）　初釋掉舉（至）八不正知。
D23n8879_p0594a07║○初釋掉舉（二）　初釋體用二明分位。
D23n8879_p0594a08║○初釋體用。
D23n8879_p0594a09║云何掉舉。令心于境。不寂靜為性。能障行捨。奢摩他
D23n8879_p0594a10║為業。
D23n8879_p0594b01║行捨令心靜住。此令于境不寂靜。故障之也。奢摩
D23n8879_p0594b02║他。此云止。亦云冺相澄神。今令心于境動。故亦障
D23n8879_p0594b03║之也。
D23n8879_p0594b04║○二明分位（三）　初第一師二第二師三第三師。
D23n8879_p0594b05║○初第一師。
D23n8879_p0594b06║有義。掉舉貪一分攝。論唯說此是貪分故。此由憶昔
D23n8879_p0594b07║樂事生故。
D23n8879_p0594b08║初釋唯貪分攝。二證唯貪分位。三原唯貪分位。
D23n8879_p0594b09║○二第二師。
D23n8879_p0594b10║有義。掉舉非唯貪攝。論說掉舉。徧染心故。又掉舉相。
D23n8879_p0595a01║謂不寂靜。說是煩𢚰共相攝故。掉舉離此。無別相故。
D23n8879_p0595a02║𨿽依一切煩𢚰假立。而貪位增。說為貪分。
D23n8879_p0595a03║此師不說分位非貪。但非初師唯貪攝耳。證于論
D23n8879_p0595a04║之徧染。則瞋癡等之皆具。豈是唯貪分耶。更申己
D23n8879_p0595a05║解是共相攝。謂掉舉以不寂靜為體。不寂靜是煩
D23n8879_p0595a06║𢚰共相。以諸煩𢚰皆有不寂靜義。掉舉離此不寂
D23n8879_p0595a07║靜。無別相故。故知掉舉是煩𢚰共相。然恐難云。既
D23n8879_p0595a08║是共相。何說為貪。通云。而貪位增。說為貪分。此師
D23n8879_p0595a09║之解𨿽是。而執離此不寂靜無別相故。則有未盡
D23n8879_p0595a10║其義于不寂靜者。下自可知。
D23n8879_p0595b01║○三第三師。
D23n8879_p0595b02║有義。掉舉別有自性。徧諸染心。如不信等。非說他分
D23n8879_p0595b03║體便非實。勿不信等亦假有故。而論說為世俗有者。
D23n8879_p0595b04║如睡眠等。隨他相說。掉舉別相。謂即囂動。令俱生法。
D23n8879_p0595b05║不寂靜故。若離煩𢚰。無別此相。不應別說障奢摩他。
D23n8879_p0595b06║故不寂靜。非此別相。
D23n8879_p0595b07║初量明別體。二破初師非。三正中體相。四破次師
D23n8879_p0595b08║非。量明別體者。謂掉舉是有法。別有自性為宗。因
D23n8879_p0595b09║云。徧諸染心故。喻如不信等。不信徧染心。不信別
D23n8879_p0595b10║有體。掉舉徧染心。豈不別有性。破初師非者。以初
D23n8879_p0596a01║師引論唯貪分。則掉舉自無實體矣。故破云。非說
D23n8879_p0596a02║他分。體便非實。勿不信等。亦假有故。恐難論說掉
D23n8879_p0596a03║舉是世俗假有。今有自性。即實矣。豈不違彼論說
D23n8879_p0596a04║假有耶。故通云。論說世俗有者。是隨他貪相說。例
D23n8879_p0596a05║如睡眠。𨿽實有體。隨他無明相說。論亦言世俗有
D23n8879_p0596a06║耳。何違之有耶。三正申體相者。掉舉別相。即囂動。
D23n8879_p0596a07║令俱生心心所等不寂靜故。四破次師非曰。若離
D23n8879_p0596a08║煩𢚰。無別此相者。不應別說障奢摩他。故不寂靜。
D23n8879_p0596a09║非此別相。牒執正破而結其非也。意顯不應以共
D23n8879_p0596a10║而為此別。別是囂動。
D23n8879_p0596b01║○二釋惽沉（二）　初釋體用二明分位。
D23n8879_p0596b02║○初釋體用。
D23n8879_p0596b03║云何惽沉。令心于境。無堪任為性。能障輕安。毘鉢舎
D23n8879_p0596b04║那為業。
D23n8879_p0596b05║無堪任者。惽沉現前。令心無所堪能。無所負任。不
D23n8879_p0596b06║能明了色等境故。障輕安者。輕安逺離麄重。有勝
D23n8879_p0596b07║堪能。此正麄重故障之。障毘鉢舎那者。毘鉢舎那。
D23n8879_p0596b08║此云觀。亦云起幻消塵。能于諸境。明了緣生。此則
D23n8879_p0596b09║令心無所堪任。故亦障之。總之惽沉者。不惟不得
D23n8879_p0596b10║輕安。亦且不能入觀。
D23n8879_p0597a01║○二明分位（三）　初一解二二解三三解。
D23n8879_p0597a02║○初一解。
D23n8879_p0597a03║有義。惽沉癡一分攝。論唯說此是癡分故。惽昧沉重
D23n8879_p0597a04║是癡相故。
D23n8879_p0597a05║○二二解。
D23n8879_p0597a06║有義。惽沉非但癡攝。謂無堪任。是惽沉相。一切煩𢚰。
D23n8879_p0597a07║皆無堪任。離此無別惽沉相故。𨿽依一切煩𢚰假立。
D23n8879_p0597a08║而癡相增。但說癡分。
D23n8879_p0597a09║煩𢚰非但癡攝。破初解也。謂無堪任是惽沉相。申
D23n8879_p0597a10║己釋也。一切煩𢚰皆無堪任。離此無別惽沉相故
D23n8879_p0597b01║原已釋也。𨿽依一切煩𢚰假立。而癡相增。但說癡
D23n8879_p0597b02║分。通妨難也。此師之解𨿽是。曰離此無別惽沉相
D23n8879_p0597b03║故。則有未盡其義于無堪任者。下自顯之。
D23n8879_p0597b04║○三三解。
D23n8879_p0597b05║有義。惽沉別有自性。𨿽名癡分。而是等流。如不信等。
D23n8879_p0597b06║非即癡攝隨他相說。名世俗有。如睡眠等。是實有性。
D23n8879_p0597b07║惽沉別相。謂即懵重。令俱生法。無堪任故。若離煩𢚰。
D23n8879_p0597b08║無別惽沉相。不應別說障毘鉢舎那。故無堪任。非此
D23n8879_p0597b09║別相。此與癡相有差別者。謂癡于境迷闇為相。正障
D23n8879_p0597b10║無癡而非懵重。惽沉于境懵重為相。正障輕安而非
D23n8879_p0598a01║迷闇。
D23n8879_p0598a02║初量明別性。量云。惽沉非即癡。別有自性故。喻如
D23n8879_p0598a03║不信等。次釋通妨難。恐難云。既別有性。何論說為
D23n8879_p0598a04║世俗有耶。故通云。彼論隨他相說。名世俗有。例如
D23n8879_p0598a05║睡眠實有性。以隨他相說。亦名假有。比之可知。三
D23n8879_p0598a06║正申別相。別相謂即懵重。以惽懵沉重。令俱生心
D23n8879_p0598a07║心所法。無所堪任。故名惽沉耳。四破次解非者。以
D23n8879_p0598a08║次解云。一切煩𢚰皆無堪任。離此無別惽沉相。故
D23n8879_p0598a09║破云。若離煩𢚰無別惽沉相者。不應別說障毘鉢
D23n8879_p0598a10║舎那。既別障觀。必有別體。不應以共為別。故無堪
D23n8879_p0598b01║任。非此別相。五顯二相別者。由前義說惽沉即癡。
D23n8879_p0598b02║此顯差別。正破前執也。癡以迷闇為相。正障無癡
D23n8879_p0598b03║而非懵重。惽沉以懵重為相。正障輕安而非迷闇。
D23n8879_p0598b04║此懵重之別于癡相者也。惽沉既有別相。何謂離
D23n8879_p0598b05║此而無別耶。量之別有自性。通之妨無所妨。惽沉
D23n8879_p0598b06║既以懵重為相。次師之解自非。癡與懵重既別。別
D23n8879_p0598b07║有自相無疑矣。問。既以懵重為相。前正釋以無堪
D23n8879_p0598b08║任者非耶。曰。謂即懵重。令俱生法無堪任故。是于
D23n8879_p0598b09║全懵重之處明無堪任耳。思之。
D23n8879_p0598b10║○三釋不信。
D23n8879_p0599a01║云何不信。于實德能。不忍樂欲。心穢為性。能障淨信。
D23n8879_p0599a02║堕依為業。謂不信者。多懈怠故。不信三相。𮋒信應知。
D23n8879_p0599a03║然諸染法。各有別相唯此不信。自相渾濁。復能渾濁
D23n8879_p0599a04║餘心心所。如極穢物。自穢穢他。是故說此。心穢為性。
D23n8879_p0599a05║由不信故。于實德能。不忍樂欲。非別有性。若于餘事
D23n8879_p0599a06║邪忍樂欲。是此因果非此自性。
D23n8879_p0599a07║初正釋體用。次轉釋體用。三簡非體用。正轉二釋
D23n8879_p0599a08║可知。簡非者。由不信故。于實德能。不忍樂欲。非別
D23n8879_p0599a09║有性者。簡不忍樂欲。非不信體也。若于餘事。邪忍
D23n8879_p0599a10║樂欲。是此因果。非此自性者。簡邪欲勝解。非不信
D23n8879_p0599b01║體也。一一𮋒上。信所可知。
D23n8879_p0599b02║○四釋懈怠（二）　初正釋二簡異。
D23n8879_p0599b03║○初正釋。
D23n8879_p0599b04║云何懈怠。于善惡品。修斷事中。懶堕為性。能障精進
D23n8879_p0599b05║增染為業。謂懈怠者。滋長染故。
D23n8879_p0599b06║懶堕于善不勤修。于惡不勤斷也。滋長懈怠。滋潤
D23n8879_p0599b07║染法。使增勝故。
D23n8879_p0599b08║○二簡異。
D23n8879_p0599b09║于諸染事而策勤者亦名懈怠。退善法故。于無記事
D23n8879_p0599b10║而策勤者。于諸善品無進退故。是欲勝解。非別有性。
D23n8879_p0600a01║如于無記。忍可樂欲。非淨非染。無信不信。
D23n8879_p0600a02║恐疑于諸名利等策勤不息者。將非不懈怠耶。故
D23n8879_p0600a03║曰于諸染事而策勤亦名懈怠。以退善法故。則于
D23n8879_p0600a04║諸善法策勤。不名懈怠可知。無記有四。曰威儀工
D23n8879_p0600a05║巧變化異熟。于此等事。策勵勤行。善固不進。亦無
D23n8879_p0600a06║所退。是欲勝解所攝。非別有性。例之如于無記。忍
D23n8879_p0600a07║可樂欲。是欲勝解。非淨故無信。非染故無不信。
D23n8879_p0600a08║○五釋放逸（二）　初正釋體用二分位通妨。
D23n8879_p0600a09║○初正釋體用。
D23n8879_p0600a10║云何放逸。于染淨品。不能防修。縱蕩為性。障不放逸。
D23n8879_p0600b01║增惡損善所依為業。
D23n8879_p0600b02║不能防修等者。放逸之力。于染不能防。于淨不能
D23n8879_p0600b03║修。恣縱流蕩而為體也。染依此增。善依此損。增損
D23n8879_p0600b04║是能依。放逸為所依也。
D23n8879_p0600b05║○二分位通妨。
D23n8879_p0600b06║謂由懈怠。及貪瞋癡。不能防修染淨品法。總名放逸
D23n8879_p0600b07║非別有體。𨿽慢疑等。亦有此能。而方彼四。𫝑用微劣。
D23n8879_p0600b08║障三善根。徧策法故。推究此相。如不放逸。
D23n8879_p0600b09║初分位。二通妨。三比例。分位者。離貪等四法。無有
D23n8879_p0600b10║別體也。通妨者。恐難慢疑等。亦有不防修之能。何
D23n8879_p0601a01║不依之而立。故通云。𨿽慢疑等亦有此能。而方彼
D23n8879_p0601a02║四。𫝑用微劣于貪等之障三善根。精進之徧策法
D23n8879_p0601a03║故也。若更詳之。推究此相。如不放逸。反顯之而相
D23n8879_p0601a04║愈明也。
D23n8879_p0601a05║○六釋失念（二）　初正釋二分位。
D23n8879_p0601a06║○初正釋。
D23n8879_p0601a07║云何失念。于諸所緣。不能明記為性。能障正念。散亂
D23n8879_p0601a08║所依為業。謂失念者。心散亂故。
D23n8879_p0601a09║○二分位。
D23n8879_p0601a10║有義。失念念一分攝。說是煩𢚰相應念故。有義。失念
D23n8879_p0601b01║癡一分攝。瑜伽說此是癡分故。癡令念失。故名失念。
D23n8879_p0601b02║有義。失念俱一分攝。由前二文。影畧說故。論復說此
D23n8879_p0601b03║徧染心故。
D23n8879_p0601b04║初念。二癡。三俱。俱者為正。由前二文影畧者。謂說
D23n8879_p0601b05║念影畧于癡。其癡自在。說癡影畧于念。而念自存。
D23n8879_p0601b06║且論說失念徧諸染心。則唯癡唯念。其何能徧。以
D23n8879_p0601b07║唯念。則獨于曾習。非諸染心。皆有曾習。唯癡。可例
D23n8879_p0601b08║知矣。故必二俱為正。問。癡徧染心。何謂不徧。曰。癡
D23n8879_p0601b09║不徧癡。又與癡俱煩𢚰。亦不徧故。
D23n8879_p0601b10║○七釋散亂（二）　初體用二分位。
D23n8879_p0602a01║○初體用。
D23n8879_p0602a02║云何散亂。于諸所緣。令心流蕩為性。能障正定惡慧
D23n8879_p0602a03║所依為業。謂散亂者。𤼵惡慧故。
D23n8879_p0602a04║流蕩。放曠不收斂義。謂流而忘返。蕩而不息。能障
D23n8879_p0602a05║正定。邪惡簡擇。依此而𤼵生也。散亂多種。約之有
D23n8879_p0602a06║六。謂作意心散亂。外心散亂。內心散亂。相心散亂。
D23n8879_p0602a07║麄重心散亂。自性心散亂。作意心散亂者。謂諸菩
D23n8879_p0602a08║薩棄捨大乘相應作意。退習聲聞獨覺相應下劣
D23n8879_p0602a09║作意。外心散亂者。謂正修善時。于外妙五欲。及憒
D23n8879_p0602a10║閙相。𡬶思隨煩𢚰等。內心散亂者。謂正修善時。或
D23n8879_p0602b01║由惽沉睡眠下劣。或由味著諸定。或由定中種種
D23n8879_p0602b02║隨煩𢚰故。𢚰亂其心。相心散亂者。謂依止外相。作
D23n8879_p0602b03║意思惟內境相貌。麄重心散亂者。謂內作意為緣。
D23n8879_p0602b04║生起諸受。由麄重身故。計我我所。自性心散亂者。
D23n8879_p0602b05║謂五識身。由彼自性。于內靜定。無功德故。詳如集
D23n8879_p0602b06║論。
D23n8879_p0602b07║○二分位（三）　初初解二次解三後解。
D23n8879_p0602b08║○初初解。
D23n8879_p0602b09║有義。散亂癡一分攝。瑜伽說此是癡分故。
D23n8879_p0602b10║○二次解。
D23n8879_p0603a01║有義。散亂貪瞋癡攝。集論等說是三分故。說癡分者。
D23n8879_p0603a02║徧染心故。謂貪瞋癡。令心流蕩。勝餘法故。說為散亂。
D23n8879_p0603a03║初標立。次引證。三通妨。四解釋。標立者。先立義以
D23n8879_p0603a04║標定云散亂貪瞋癡攝。證于集論之說可知。然說
D23n8879_p0603a05║散亂獨是癡分者果何所謂。以癡徧染心故。此說
D23n8879_p0603a06║必三分攝者果何所謂。謂貪瞋癡。令心流蕩。勝餘
D23n8879_p0603a07║法故。初師之解固錯。此師之解亦非。至下自顯。
D23n8879_p0603a08║○三後解。
D23n8879_p0603a09║有義。散亂別有自體。說三分者。是彼等流。如無慚等。
D23n8879_p0603a10║非即彼攝。隨他相說。名世俗有。散亂別相。謂即躁擾。
D23n8879_p0603b01║令俱生法。皆流蕩故。若離彼三。無別自體。不應別說
D23n8879_p0603b02║障三摩地。掉舉散亂二用何別。彼令易解。此令易緣。
D23n8879_p0603b03║𨿽一剎那。解緣無易。而于相續。有易義故。染汙心時。
D23n8879_p0603b04║由掉亂力。常應念念易解易緣。或由念等力所制伏。
D23n8879_p0603b05║如繫猿猴。有暫時住。故掉與亂。俱徧染心。
D23n8879_p0603b06║初量顯有體。次正申自體。三斥破前非。四問答別
D23n8879_p0603b07║義。五問答徧染。量顯有體者。量云。散亂是有法。別
D23n8879_p0603b08║有自體。非貪等攝為宗。因云。說三分者。是彼等流。
D23n8879_p0603b09║非分位故。喻如無慚等。然恐難云。說三分者果何
D23n8879_p0603b10║說耶。故通云。隨他相說。名世俗有。非是實有。正申
D23n8879_p0604a01║自體者。散亂別相。謂即躁擾。令俱生法。皆流蕩故。
D23n8879_p0604a02║斥破前非者。前執散亂是三分攝。離三無別自體。
D23n8879_p0604a03║破云。若離彼三。無別自體。不應別說障三摩地。以
D23n8879_p0604a04║既別障定。非三共相也明矣。問答別義者。問云。意
D23n8879_p0604a05║謂掉相囂動。散亂躁擾。相既有別。作用何所別耶。
D23n8879_p0604a06║答云。彼掉舉。令心念念轉其能知之心而易解。此
D23n8879_p0604a07║散亂。令心時時更其所緣之境而易緣。是用別也。
D23n8879_p0604a08║然恐難云。一剎那心。當生即滅。無容從此轉至餘
D23n8879_p0604a09║方。豈有易解易緣之義。而曰有別用耶。故為通云。
D23n8879_p0604a10║𨿽一剎那。解緣無易。而于纔合即解。纔解即緣。解
D23n8879_p0604b01║緣相續。有易義故。用有別也。問答徧染者。問云。染
D23n8879_p0604b02║汙心時。由掉亂力。常應念念易解易緣方顯此二
D23n8879_p0604b03║徧諸染心。或有染心不易之時。此應不徧耶。故釋
D23n8879_p0604b04║云。或由念等力所制伏。如繫猿猴有暫時住義。理
D23n8879_p0604b05║實常應念念易解易緣。俱徧染心也。已上欲其逐
D23n8879_p0604b06║節分明。故致解釋似𤨏碎耳。若夫脈絡大意。使章
D23n8879_p0604b07║㫖瞭然。則散亂別有自體。自體即是躁擾。躁擾別
D23n8879_p0604b08║能障定。豈得離三無別自體耶。是則散亂以躁擾
D23n8879_p0604b09║為體。既別掉舉囂動之相則散亂易緣之用。自別
D23n8879_p0604b10║掉舉易解之用矣。而染汙心時。由此掉舉之力。常
D23n8879_p0605a01║應念念易解易緣。或由念等制伏。如繫猿猴。暫住
D23n8879_p0605a02║而已。豈能久耶。故掉與亂。俱徧染心也。亦可念等。
D23n8879_p0605a03║即念定。若第七相應掉亂制伏者。是第六俱正念
D23n8879_p0605a04║正定。若前六掉亂而能制者。即前六邪念邪定。此
D23n8879_p0605a05║中意指後義。是以結云。俱徧染心故。又易解乃以
D23n8879_p0605a06║境從心。易緣是以心從境耳。解緣無易。正剎那無
D23n8879_p0605a07║二。相續有易。正剎那用別。相續者。解緣脈脈。易自
D23n8879_p0605a08║綿綿于脈脈耳。微乎淵哉澄神靜慮。研之可見。問。
D23n8879_p0605a09║躁擾為別相流蕩者非耶。曰。全躁擾于流蕩。流蕩
D23n8879_p0605a10║之躁擾耳。
D23n8879_p0605b01║○八不正知（二）　初釋體用二明分位。
D23n8879_p0605b02║○初釋體用。
D23n8879_p0605b03║云何不正知。于所觀境。謬解為性。能障正知。毀犯為
D23n8879_p0605b04║業。謂不正知者。多所毀犯故。
D23n8879_p0605b05║非無知。知不正耳。故于所觀無常苦空等義。非無
D23n8879_p0605b06║解。解邪謬耳。邪謬能障善品真正知解。毀犯身口
D23n8879_p0605b07║意三而為業用。多所毀犯。謂亦有僥倖不毀犯者
D23n8879_p0605b08║對少曰多。又業管于解。解謬而所作之業益謬曰
D23n8879_p0605b09║多。如言[婬-壬+(工/山)]欲非殺非偷之類是也。
D23n8879_p0605b10║○二明分位。
D23n8879_p0606a01║有義。不正知。慧一分攝。說是煩𢚰相應慧故。有義。不
D23n8879_p0606a02║正知。癡一分攝。瑜伽說此是癡分故。令知不正。名不
D23n8879_p0606a03║正知。有義。不正知俱一分攝。由前二文。影畧說故。論
D23n8879_p0606a04║復說此徧染心故。
D23n8879_p0606a05║初慧攝。二癡攝。三俱攝。俱攝為正。俱一分攝者。由
D23n8879_p0606a06║前二文。影畧說故。慧影畧于癡。癡影畧于慧。則二
D23n8879_p0606a07║必俱可知。又由論說此徧染心故。既徧染心。此二
D23n8879_p0606a08║必俱。以二俱能徧染故。上初釋二十種竟。
D23n8879_p0606a09║○二釋并與及。
D23n8879_p0606a10║與并及言。顯隨煩𢚰。非唯二十。雜事等說。貪等多種
D23n8879_p0606b01║隨煩𢚰故。隨煩𢚰名。亦攝煩𢚰。是前煩𢚰等流性故。
D23n8879_p0606b02║煩𢚰同類。餘染汙法。但名隨煩𢚰。非煩𢚰攝故。唯說。
D23n8879_p0606b03║二十隨煩𢚰者。謂非煩𢚰。唯染麄故。此餘染法。或此
D23n8879_p0606b04║分位。或此等流。皆此所攝。隨其類別。如理應知。
D23n8879_p0606b05║顯攝義原與并及言之所該也。初牒證所該。次原
D23n8879_p0606b06║釋該義。然綂括正㫖。與并及言。一徃觀之。不過二
D23n8879_p0606b07║十隨煩𢚰中貫華偈之𦔳語辭耳。似無該及之義。
D23n8879_p0606b08║而論云顯隨煩𢚰。非唯二十者。固有雜集論事之
D23n8879_p0606b09║可證。豈無㫖趣之可原乎。故云亦攝煩𢚰。非煩𢚰
D23n8879_p0606b10║攝。皆此所攝等也。意以隨煩𢚰名。亦攝煩𢚰。二十
D23n8879_p0607a01║隨惑。不離于六種之根本。此餘染法皆此所攝。諸
D23n8879_p0607a02║餘染法。不離二十之隨惑。分位等流。既攝屬而不
D23n8879_p0607a03║離。并與及言自該收而不失。葢曠觀源流。精研差
D23n8879_p0607a04║別。自當得意于言外。非強為增益也。大意如此。詳
D23n8879_p0607a05║之。則多種隨煩𢚰者。瑜伽論云。若雜事中。世尊所
D23n8879_p0607a06║說。諸隨煩𢚰。廣說乃至愁嘆憂苦隨擾𢚰等。又云
D23n8879_p0607a07║尋伺惡作睡眠。此四隨煩𢚰。通善不善無記心起。
D23n8879_p0607a08║若有極久𡬶求伺察。便令身疲念失。心亦勞損。是
D23n8879_p0607a09║故𡬶伺名隨煩𢚰等。此即多種隨煩𢚰也。隨煩𢚰
D23n8879_p0607a10║名。隨根本之二十隨煩𢚰名也。但名隨煩𢚰隨二
D23n8879_p0607b01║十外之餘染汙法。但名隨煩𢚰也。亦煩𢚰攝。煩𢚰
D23n8879_p0607b02║指根本。是前煩𢚰等流性故。原亦攝之故也。不言
D23n8879_p0607b03║分位者。義自具故。非煩𢚰攝煩𢚰。亦指根本。非攝
D23n8879_p0607b04║故者。原但名隨煩𢚰之故也。謂非煩𢚰唯染麄者。
D23n8879_p0607b05║謂𡬶伺等。亦通善淨。非如二十之唯染。亦通審細。
D23n8879_p0607b06║非如二十之唯麄。此餘染法者。二十之外。餘愁嘆
D23n8879_p0607b07║等也。或此二十之差別分位。無自體故。或此二十
D23n8879_p0607b08║之等流同類。有自體故。𨿽不定于一。而皆此二十
D23n8879_p0607b09║隨煩𢚰之所攝也。類別不易知。隨其類別而如理
D23n8879_p0607b10║知之。則似置差別于權度耳。何難乎其輕重長短
D23n8879_p0608a01║也耶。上論釋隨惑。初正釋頌文竟。
D23n8879_p0608a02║○二餘門分別（十二）　初假實差別門（至）十二隨
D23n8879_p0608a03║境立名門。
D23n8879_p0608a04║○初假實差別門。
D23n8879_p0608a05║如是二十隨煩𢚰中。小十大三。定是假有。無慚無愧
D23n8879_p0608a06║不信懈怠。定是實有。教理成故。掉舉惽沉散亂三種。
D23n8879_p0608a07║有義是假。有義是實。所引理教。如前應知。
D23n8879_p0608a08║自此而下。皆異門分攝。使精研差別無所濫也。今
D23n8879_p0608a09║先假實。一定是假有。謂小十。放逸失念不正知之
D23n8879_p0608a10║大三也。以依根本分位立故。二定是實有。謂中二。
D23n8879_p0608b01║大二。三雙通假實。謂獨是大三。大約假者。自無其
D23n8879_p0608b02║體。是前貪瞋等分位立故。實者自有實體。是前等
D23n8879_p0608b03║流性故。既有教理。如前應知。故不更釋。然通假實
D23n8879_p0608b04║者。如前或貪分癡分徧染者是假。囂動懵重躁擾
D23n8879_p0608b05║為體者是實也。
D23n8879_p0608b06║○二俱生分別門。
D23n8879_p0608b07║二十皆通俱生分別。隨二煩𢚰。𫝑力起故。
D23n8879_p0608b08║隨二𫝑力起者。謂隨俱生分別二煩𢚰𫝑力起也。
D23n8879_p0608b09║隨俱生起。謂之俱生。隨分別起。即名分別。既通二
D23n8879_p0608b10║起。故皆通二。
D23n8879_p0609a01║○三自類相應門。
D23n8879_p0609a02║此二十中。小十展轉。定不俱起。互相違故。行相麄猛。
D23n8879_p0609a03║各為主故。中二一切不善心俱。隨應皆得小大俱起。
D23n8879_p0609a04║論說大八徧諸染心。展轉小中。皆容俱起。有處說六
D23n8879_p0609a05║徧染心者。惽掉增時。不俱起故。有處但說五徧染者。
D23n8879_p0609a06║以惽掉等。違唯善故。
D23n8879_p0609a07║初釋自類相應。次通諸論殊說。小十展轉定不俱
D23n8879_p0609a08║起者。一起二决不起。所以然者。互相違故。行相麄
D23n8879_p0609a09║而且猛。各為主故。故不俱起也。中二一切不善心
D23n8879_p0609a10║俱。小大隨中。皆得俱起。曰隨應者。以不徧有覆故。
D23n8879_p0609b01║大八于小隨中隨。展轉皆容俱起。以論說大八徧
D23n8879_p0609b02║諸染心故也。然恐難云。瑜伽說六徧染心者何耶。
D23n8879_p0609b03║通云。以惽沉增時。不容掉起。掉舉增時。不容惽起。
D23n8879_p0609b04║既除此二。故止言六。又恐難云。集論但說五徧染
D23n8879_p0609b05║者何耶。通云。以惽掉不信懈怠放逸解通二性。違
D23n8879_p0609b06║唯善法。除散亂失念不正知三。故止言五耳。是則
D23n8879_p0609b07║時多時寡。義各有取。不必疑也。
D23n8879_p0609b08║○四諸識俱起門。
D23n8879_p0609b09║此唯染故。非第八俱。第七識中。唯有大八。取捨差別。
D23n8879_p0609b10║如上應知。第六識俱。容有一切。小十麄猛。五識中無。
D23n8879_p0610a01║中大相通。五識容有。
D23n8879_p0610a02║第八無覆無記。此唯染故。非第八俱。第七有覆無
D23n8879_p0610a03║記。故唯八俱。曰取捨差別。如上應知者。近之即六
D23n8879_p0610a04║徧五徧。如上所言。逺之則四卷之末。諸師所辯也。
D23n8879_p0610a05║六識于小中大三。一切容俱。五識則唯有大中而
D23n8879_p0610a06║無小十。曰相通者。中大自類俱起不同小隨自類
D23n8879_p0610a07║不俱。前五是自類俱起。故亦容有。
D23n8879_p0610a08║○五諸受相應門。
D23n8879_p0610a09║由斯中大。五受相應。有義。小十除三。忿等唯喜憂捨
D23n8879_p0610a10║三受相應。諂誑憍三。四俱除苦。有義忿等四俱除樂。
D23n8879_p0610b01║諂誑憍三。五受俱起。意有苦受。前已說故。此受俱相。
D23n8879_p0610b02║如煩𢚰說。實義如是。若隨麄相。忿恨𢚰嫉害憂捨俱。
D23n8879_p0610b03║覆慳喜捨。餘三增樂。中大隨麄。亦如實義。
D23n8879_p0610b04║于小中大三。據實論諸受之相應也。初明實義。次
D23n8879_p0610b05║約麄顯。承上而斷其相應之受曰由斯中大二隨。
D23n8879_p0610b06║是五受相應也。然則小十果何受耶。此有二解。初
D23n8879_p0610b07║解云。小十除諂誑憍三忿等七種。唯憂喜捨三受
D23n8879_p0610b08║相應。諂誑憍三。四受相應。而除苦受。次解云。忿等
D23n8879_p0610b09║小七。四受相應而除樂視初解增苦受矣。諂誑憍
D23n8879_p0610b10║三五受俱起。視初解亦增苦受矣。其意以為第六
D23n8879_p0611a01║意識有苦受。前已說故。𨿽其次愈于前。而總之皆
D23n8879_p0611a02║未盡也。若盡此受俱相。必合于真實之義而後可。
D23n8879_p0611a03║何則。由前云貪瞋癡三。俱生分別。一切容與五受
D23n8879_p0611a04║相應。此中忿等小七。即前瞋等分位。彼既五俱。此
D23n8879_p0611a05║亦應爾。故云此小受相。例前煩𢚰所說。實義如是。
D23n8879_p0611a06║故知二十皆通五受。義方盡耳。然但取麄顯之相
D23n8879_p0611a07║而說。則小相者。忿恨𢚰嫉害。是根本瞋一分攝。與
D23n8879_p0611a08║憂捨相應。覆慳是根本貪癡一分所攝。與喜捨相
D23n8879_p0611a09║應。諂誑憍三。亦貪癡一分所攝。喜樂捨三相應。若
D23n8879_p0611a10║夫中大二隨。隨麄相而說俱受者。則亦如前實義。
D23n8879_p0611b01║必具五受問。既云此受俱相。如煩𢚰說。實義如是。
D23n8879_p0611b02║則小隨必俱五受又約麄相說者何也。曰。因前二
D23n8879_p0611b03║師。或三或七。受多受少。其解不同。故即約麄相以
D23n8879_p0611b04║顯。亦可如是說耳。非取必于此也。實則小隨必俱
D23n8879_p0611b05║五受。如前所說。
D23n8879_p0611b06║○六別境俱起門。
D23n8879_p0611b07║如是二十。與別境五。皆容俱起。不相違故。染念染慧。
D23n8879_p0611b08║𨿽非念慧俱。而癡分者亦得相應故。念亦緣。現曾習
D23n8879_p0611b09║類境。忿亦得緣剎那過去。故忿與念亦得相應。染定
D23n8879_p0611b10║起時。心亦躁擾。故亂與定。相應無失。
D23n8879_p0612a01║明二十與別境相應也。初正明俱起次難問𤼵明。
D23n8879_p0612a02║不相違故。正皆容俱起也。然恐難云。既忿等二十。
D23n8879_p0612a03║與別境五所皆容俱起。敢問二十中失念是染念。
D23n8879_p0612a04║不正知是染慧。此二念慧一分所攝。豈有念慧復
D23n8879_p0612a05║與念慧俱耶。故釋云。此二癡分攝者。得與念慧俱
D23n8879_p0612a06║故。又恐難云。念緣曾習境。忿緣現前境。所緣不同。
D23n8879_p0612a07║寧得俱耶。故釋云。念亦緣現曾習類境。退念于後
D23n8879_p0612a08║矣。忿亦得緣剎那過去境。進忿于前矣。類者。謂有
D23n8879_p0612a09║現境。類似曾習境故。更恐難云。定亂相違。何容俱
D23n8879_p0612a10║起。故釋云。染定起時。心亦躁擾。故亂與定。相應無
D23n8879_p0612b01║失。
D23n8879_p0612b02║○七根本相應門。
D23n8879_p0612b03║中二大八十煩𢚰俱。小十定非見疑俱起。此相麄動。
D23n8879_p0612b04║彼審細故。忿等五法。容慢癡俱。非貪恚並。是瞋分故。
D23n8879_p0612b05║慳癡慢俱。非貪瞋並。是貪分故。憍唯癡俱。與慢解別。
D23n8879_p0612b06║是貪分故。覆誑與諂。貪癡慢俱。行相無違。貪癡分故。
D23n8879_p0612b07║明根隨相應門也。中二大八十煩𢚰俱者。中隨二。
D23n8879_p0612b08║大隨八。與十根本相應也。小十定非見疑俱起者。
D23n8879_p0612b09║以小隨麄動。見疑審細故也。忿恨𢚰與嫉害五法。
D23n8879_p0612b10║容與癡慢俱者。以所蔑所憎。境可同故。癡徧染故。
D23n8879_p0613a01║非貪瞋並。是瞋分者。愛憎二境。必不同故。瞋更不
D23n8879_p0613a02║與瞋同起故。慳與癡慢。容俱起者。是貪分故。癡徧
D23n8879_p0613a03║染故。所染所恃。境可同故。非貪瞋並者。貪非貪俱
D23n8879_p0613a04║故。愛憎境別故。憍唯癡俱者。不與瞋貪慢俱也。不
D23n8879_p0613a05║與慢俱者。貪下慢高故也。是貪分故。不與貪瞋並
D23n8879_p0613a06║故也。誑覆與諂。貪癡慢俱者。良以行相無違。是貪
D23n8879_p0613a07║癡分故。此三癡分攝者。不與貪慢違。貪分攝者。不
D23n8879_p0613a08║與癡違。不類憍唯貪分。與彼慢解別也。
D23n8879_p0613a09║○八三性相攝門。
D23n8879_p0613a10║小七中二。唯不善攝。小三大八。亦通無記。
D23n8879_p0613b01║忿等七小及中隨二。唯不善性所攝。諂誑憍三。與
D23n8879_p0613b02║大隨八。不惟不善。亦通無記所攝。
D23n8879_p0613b03║○九界攝現緣門。
D23n8879_p0613b04║小七中二。唯欲界攝。誑諂欲色。餘通三界。生在下地。
D23n8879_p0613b05║容起上十一。躭定與他。起憍誑諂故。若生上地。起下
D23n8879_p0613b06║後十。邪見愛俱。容起彼故。小十生上。無由起下。非正
D23n8879_p0613b07║潤生及謗滅故。中二大八。下亦緣上。上緣貪等。相應
D23n8879_p0613b08║起故。有義。小十下不緣上。行相麄近。不逺取故。有義。
D23n8879_p0613b09║嫉等亦得緣上。于勝地法。生嫉等故。大八諂誑。上亦
D23n8879_p0613b10║緣下。下緣慢等。相應起故。梵于釋子。起諂誑故。憍不
D23n8879_p0614a01║緣下。非所恃故。
D23n8879_p0614a02║初判界攝二明現起。三明相緣。先判界攝者。小隨
D23n8879_p0614a03║七種。中隨二種。唯欲界有。以上二界無瞋。則無忿
D23n8879_p0614a04║恨與𢚰嫉害。行四無量則無慳。行十善法故無覆
D23n8879_p0614a05║也。誑諂二種。唯欲色二界。不通無色。餘小隨憍。及
D23n8879_p0614a06║大隨八。皆通三界現起者。生在下地。容起上惑十
D23n8879_p0614a07║一種。謂憍誑諂及大八也。躭定于他。起憍誑諂者。
D23n8879_p0614a08║謂如離生喜樂地等異生。得初靜慮等。自謂淨妙。
D23n8879_p0614a09║深生躭著。故于上地有情而起憍等。此即下地起
D23n8879_p0614a10║上小三。而大八徧染之義可知。若生上地。起下後
D23n8879_p0614b01║十者。謂中二大八是也。以邪見愛俱。容起彼故。邪
D23n8879_p0614b02║見俱者。謂生于第四定。中有中謗解脫。容與後十
D23n8879_p0614b03║而俱起故。愛俱者。身在上地。將生下時。起下潤生
D23n8879_p0614b04║俱生愛者。容與後十相應起故。小十生上。無由起
D23n8879_p0614b05║下者。此非正潤生。及正謗滅故。正潤謂俱生愛。謗
D23n8879_p0614b06║滅謂邪見也相緣者。中二大八。下惑亦緣于上。以
D23n8879_p0614b07║上緣貪等相應起故。上緣貪者。如前云。求上地生。
D23n8879_p0614b08║味上定者。即上緣貪。大八徧染。容與此貪相應起
D23n8879_p0614b09║故。等者。等于瞋等。前云既說瞋恚憎嫉滅道。亦應
D23n8879_p0614b10║憎嫉離欲地者。即上緣瞋。中大二隨。容與此瞋相
D23n8879_p0615a01║應起故。小十相緣。其解不同。一解云下不緣上。一
D23n8879_p0615a02║解云亦得緣上。或緣不緣。二說兼備為是。若夫上
D23n8879_p0615a03║地緣下。則大八諂誑。上亦緣下。以下緣慢等相應
D23n8879_p0615a04║起故。謂如前云。說生上者。于下有情。恃己勝德而
D23n8879_p0615a05║陵彼者。得與大八相應起故。上之梵天。于下釋子。
D23n8879_p0615a06║起諂誑故。至于憍之一法。即不緣下。以下地法。非
D23n8879_p0615a07║上地有情所恃自盛事故。問。慢得緣下。憍何不緣。
D23n8879_p0615a08║曰。慢兼所陵。故得緣下。憍但所恃。故不緣也。問。梵
D23n8879_p0615a09║王諂誑云何。曰。如成實論。謂梵王謂比丘言。我亦
D23n8879_p0615a10║不知四大何處無餘滅盡等。又梵王于自眾中匿
D23n8879_p0615b01║己情事。現相誑惑。馬勝比丘等是也。
D23n8879_p0615b02║○十學等三攝門。
D23n8879_p0615b03║二十皆非學無學攝。此但是染。彼唯淨故。
D23n8879_p0615b04║非學無學。意顯唯是非二位攝。此但是染。彼唯淨
D23n8879_p0615b05║故。敵體相違。故皆非攝。
D23n8879_p0615b06║○十一見斷等攝門。
D23n8879_p0615b07║後十唯通見修所斷。與二煩𢚰相應起故。見所斷者。
D23n8879_p0615b08║隨迷諦相。或總或別。煩𢚰俱生。故隨所應。皆通四部。
D23n8879_p0615b09║迷諦親踈等。皆如煩𢚰說。前十有義唯修所斷。緣麄
D23n8879_p0615b10║事境。任運生故。有義亦通見修所斷。依二煩𢚰𫝑力
D23n8879_p0616a01║起故。緣他見等。生忿等故。見所斷者。隨所應緣總別
D23n8879_p0616a02║惑力皆通四部。此中有義忿等但緣迷諦惑生非親
D23n8879_p0616a03║迷諦。行相麄淺。不深取故。有義嫉等亦親迷諦。于滅
D23n8879_p0616a04║道等。生嫉等故。
D23n8879_p0616a05║初釋後十惑。次釋前十惑。後十者。中二大八。唯通
D23n8879_p0616a06║見修所斷。不通非非所斷。所以然者。以此十種。與
D23n8879_p0616a07║根本俱生分別二煩𢚰。相應起故。意以與俱生相
D23n8879_p0616a08║應起者。是修所斷。與分別相應起者。是見所斷也。
D23n8879_p0616a09║修所斷者且置。見所斷者。其說如何。此後十惑。若
D23n8879_p0616a10║與總迷四諦煩𢚰相應起者。則總迷四諦。若與別
D23n8879_p0616b01║迷四諦煩𢚰。或親或踈相應起者。則別親踈迷于
D23n8879_p0616b02║四諦。故曰隨應如煩𢚰說。四部即四諦。謂部分也。
D23n8879_p0616b03║見所斷者之說如此。修所斷者。其說可例推矣。前
D23n8879_p0616b04║十。謂十小隨。此有二解。一云唯修所斷。以緣麄事
D23n8879_p0616b05║境。任運生故。故唯修也。二云亦通見所斷。以依俱
D23n8879_p0616b06║生分別二煩𢚰𫝑力起故。故通二斷。又緣他身見
D23n8879_p0616b07║邉見等生忿等故。故不止于修斷也。見所斷惑。隨
D23n8879_p0616b08║所應緣總別惑力。皆通四部者。如上後十隨煩𢚰
D23n8879_p0616b09║說。此中有義忿等。但緣等者。釋迷諦親踈。其解有
D23n8879_p0616b10║二。一云唯踈。一云嫉等亦親。踈親𨿽各有致。亦親
D23n8879_p0617a01║亦踈。俱[備-用+冉]為正。
D23n8879_p0617a02║○十二隨境立名門。
D23n8879_p0617a03║然忿等十。但緣有事。要託本質。方得生故。緣有漏等。
D23n8879_p0617a04║准上應知。
D23n8879_p0617a05║但緣有事者。但名緣有事煩𢚰也。所以然者。以要
D23n8879_p0617a06║仗託本質。方得生起故。然彼親所緣緣。𨿽皆有漏。
D23n8879_p0617a07║而所仗質。或通無漏。故曰緣有漏等。准上應知者。
D23n8879_p0617a08║准前根本煩𢚰中。隨事立名。而有諸有漏無漏之
D23n8879_p0617a09║不同。分別事境。名境之不一。多門多義。此亦應爾。
D23n8879_p0617a10║故曰准上。贒預
D23n8879_p0617b01║（信官廣霦翁汝進捐資刻
D23n8879_p0617b02║成唯識論訂正第六前半卷祈保
D23n8879_p0617b03║先考妣誥封中憲大夫知府鑑塘公張恭人及
D23n8879_p0617b04║祖高曾祖考妣轉識成智證正覺者）
D23n8879_p0617b05║（信官廣霦翁汝進以元配
D23n8879_p0617b06║誥封王恭人遺飾刻
D23n8879_p0617b07║成唯識論訂正第六後半卷祈保轉識成智證
D23n8879_p0617b08║正覺者
D23n8879_p0617b09║崇禎歲次壬申孟夏八日佛誕日謹識）
D23n8879_p0617b10║
D23n8879_p0617b11║成唯識論訂正卷第六（終）（姑蘇信女張門李氏大緣𦔳板）