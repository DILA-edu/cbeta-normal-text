D23n8879_p0722b01║成唯識論訂正卷第八
D23n8879_p0722b02║古杭雲棲寺弟子廣伸述
D23n8879_p0722b03║○二旁論十因（三）　初正明十因二因緣相攝三
D23n8879_p0722b04║因緣得果。
D23n8879_p0722b05║○初正明十因（二）　初總標徴二別釋義。
D23n8879_p0722b06║○初總標徴。
D23n8879_p0722b07║如是四緣。依十五處義差別故。立為十因。云何此依
D23n8879_p0722b08║十五處立。
D23n8879_p0722b09║此下復以十因廣明四緣也。緣止四。因有十。因立
D23n8879_p0722b10║於依處。則所謂十五云云者。果有異於因緣乎。展
D23n8879_p0723a01║之卷之。緣生義始徹耳。豈徒為旁論也哉。又十因
D23n8879_p0723a02║名出地持經。詳釋如瑜伽論。
D23n8879_p0723a03║○二別釋義（十）　初隨說因依處二觀待因依處
D23n8879_p0723a04║三牽引因依處四生起因依處五攝受因依處
D23n8879_p0723a05║六引𤼵因依處七定異因依處八同事因依處
D23n8879_p0723a06║九相違因依處十不違因依處。
D23n8879_p0723a07║○初隨說因依處。
D23n8879_p0723a08║一語依處。謂法名想所起語性。即依此處立隨說因。
D23n8879_p0723a09║謂依此語。隨見聞等說諸義故。此即能說為所說因。
D23n8879_p0723a10║有論說此是名想見。由如名字取相執著。隨起說故。
D23n8879_p0723b01║若依彼說。便顯此因是語依處。
D23n8879_p0723b02║初指語依處。二釋依立因。三會通論說。語依處者。
D23n8879_p0723b03║語性起必有處。如鈔云。即法名想三為語因。法。即
D23n8879_p0723b04║一切法。為有所詮諸法。便能令諸有情內心起想
D23n8879_p0723b05║想像此等所詮諸法已。次方安立其名。內心安立
D23n8879_p0723b06║名後。方能𤼵語。即法名想三為先是能起。方起得
D23n8879_p0723b07║所起之語。即語依處。故謂依法名想所起語性。曰
D23n8879_p0723b08║語依處也。依立因者。即依此語依處。立隨說因。謂
D23n8879_p0723b09║依此語。隨見隨聞隨知覺說諸義趣。此即能說之
D23n8879_p0723b10║語。為所說義趣之因。以有語言文字。而後詮顯義
D23n8879_p0724a01║理故也。集論說此隨說因是名想見。謂由如名字
D23n8879_p0724a02║之名取相之想。執著之見。隨起說故。若依此說。便
D23n8879_p0724a03║顯此隨說因。是語依處。義極相同。瑜伽亦云。三界
D23n8879_p0724a04║繫不繫法。施設名為先。故想轉。想為先。故語轉。由
D23n8879_p0724a05║此語故。隨見隨聞隨知隨覺。起諸言說。是故依語
D23n8879_p0724a06║依處。立隨說因。脈絡愈為明顯。
D23n8879_p0724a07║○二觀待因依處。
D23n8879_p0724a08║二領受依處。謂所觀待能所受性。即依此處立觀待
D23n8879_p0724a09║因。謂觀待此。令彼諸事或生或住或成或得。此是彼
D23n8879_p0724a10║觀待因。
D23n8879_p0724b01║觀。對義。待。藉義。領。納義。受。五受。領受依處。謂所對
D23n8879_p0724b02║藉能所受性也。即依此觀待能所受性處。立觀待
D23n8879_p0724b03║因。謂觀待此。令彼諸事或生住成得者。此如手足
D23n8879_p0724b04║彼如執持。徃來等故。瑜伽云。如觀待手。以手為因
D23n8879_p0724b05║故。起執取業。觀待足。以足為因故。起徃來業等。觀
D23n8879_p0724b06║待節。以節為因故。起屈伸業。諸有欲求欲界繫樂。
D23n8879_p0724b07║及不繫樂。彼觀待此。此為因故。於諸欲具。或為求
D23n8879_p0724b08║得。或求積聚。或求受用。乃至色無色等皆然。是故
D23n8879_p0724b09║依領受處。立觀待因。然大約是即能所相對。藉以
D23n8879_p0724b10║立其因耳。
D23n8879_p0725a01║○三牽引因依處。
D23n8879_p0725a02║三習氣依處。謂內外種未成熟位。即依此處立牽引
D23n8879_p0725a03║因。謂能牽引逺自果故。
D23n8879_p0725a04║習。熏習。氣。氣分。瑜伽云。由淨不淨業。熏習三界諸
D23n8879_p0725a05║行是也。依處。謂內外種未經被潤已前。此名習氣
D23n8879_p0725a06║依處。即依此未潤種上。立牽引因。且內種者。如第
D23n8879_p0725a07║八識中有無量種。若有漏種子。未被愛取水潤已
D23n8879_p0725a08║前。𨿽未便生現行。然此種上。且有能牽引生當起
D23n8879_p0725a09║現行果之功能。即以此種名牽引因。如宗鏡云。一
D23n8879_p0725a10║切種子。望後自果名牽引因。
D23n8879_p0725b01║○四生起因依處。
D23n8879_p0725b02║四有潤種子依處。謂內外種已成熟位。即依此處立
D23n8879_p0725b03║生起因。謂能生起近自果故。
D23n8879_p0725b04║成熟位。釋有潤。以未被愛潤已前。名生位故。即依
D23n8879_p0725b05║此成熟處。立生起因。謂能生起近自果故。以未被
D23n8879_p0725b06║愛潤已前。但有牽引現行之逺能。今成熟則有生
D23n8879_p0725b07║起現行之近能矣。所謂欲色無色諸法。各從自種
D23n8879_p0725b08║而得生起也。故經謂業為感生因。愛為生起因。瑜
D23n8879_p0725b09║伽亦云。即諸種子望初自果。名生引因。
D23n8879_p0725b10║○五攝受因依處。
D23n8879_p0726a01║五無間滅依處。謂心心所等無間緣。六境界依處。謂
D23n8879_p0726a02║心心所所緣緣。七根依處。謂心心所所依六根。八作
D23n8879_p0726a03║用依處。謂於所作業作具作用。即除種子。餘𦔳現緣。
D23n8879_p0726a04║九士用依處。謂於所作業作者作用。即除種子。餘作
D23n8879_p0726a05║現緣。十真實見依處。謂無漏見。除引自種。於無漏法
D23n8879_p0726a06║能𦔳引證。總依此六。立攝受因。謂攝受五。辦有漏法。
D23n8879_p0726a07║具攝受六。辦無漏故。
D23n8879_p0726a08║五無間滅依處者。即心心所等無間緣。謂前滅心
D23n8879_p0726a09║心所為緣。能與後念一聚心心所為依處。後念心
D23n8879_p0726a10║心所。依他前念為緣處生。故名無間滅依處。六境
D23n8879_p0726b01║界依處者。即是一切所緣緣境。能與一切能緣心
D23n8879_p0726b02║心所為依處故。七根依處者。即內六處。此六是八
D23n8879_p0726b03║識心心所所依之處。但前無間滅依處。取八識前
D23n8879_p0726b04║念功能為依處。引後念令生。今此根依處。即取現
D23n8879_p0726b05║在五色根。及第七意。名根依處也。八作用依處者。
D23n8879_p0726b06║即通作業作具之作用。作業。有情工巧智。能造殿
D23n8879_p0726b07║堂。及種種器具等物。作具。世間種種作具。如斤斧
D23n8879_p0726b08║車船等。但除𨚫識中種子。外法種子。以種生現。現
D23n8879_p0726b09║熏種。種引種。及親𦔳現緣。非作用處。餘踈𦔳現緣。
D23n8879_p0726b10║能成辦種種事業者。皆是此作用依處也。九士用
D23n8879_p0727a01║依處者。即於前作用依處。唯取作者士夫之用。故
D23n8879_p0727a02║云。於所作業作者作用。謂於所作事業之農工等
D23n8879_p0727a03║士夫之作用也。即除種子。餘作現緣者。亦除內外
D23n8879_p0727a04║等種。餘一切作現緣者。皆是士用依處。十真實見
D23n8879_p0727a05║依處。謂無漏見者。見不虚妄曰真實。能與一切無
D23n8879_p0727a06║漏有為。無漏無為。而為所依。故名依處。除引自種
D23n8879_p0727a07║非此依處。於無漏法能𦔳引證。是此依處。總依此
D23n8879_p0727a08║六立攝受因。而攝受者。是因果相關渉義。但除𨚫
D23n8879_p0727a09║親因緣外。取餘一切踈𦔳成因緣者。皆名攝受。對
D23n8879_p0727a10║法論云。如日水糞。望穀麥芽等。𨿽有自種所生。然
D23n8879_p0727b01║增彼力。名攝受因。何者。攝受前五。能辦世間有漏
D23n8879_p0727b02║色心等法故。具攝受六能辦出世無漏智理等法
D23n8879_p0727b03║故顯揚瑜伽。皆同此說。恐繁不引。
D23n8879_p0727b04║○六引𤼵因依處。
D23n8879_p0727b05║十一隨順依處。謂無記染善現種諸行。能隨順同類
D23n8879_p0727b06║勝品諸法。即依此處立引𤼵因。謂能引起同類勝行。
D23n8879_p0727b07║及能引得無為法故。
D23n8879_p0727b08║初釋依處。二依立因。謂無記染善現種諸行。能隨
D23n8879_p0727b09║順同類勝品諸法者。釋隨順依處也。宗鏡云。隨順
D23n8879_p0727b10║依處者。即一切色心等種現。皆有隨順自性。及勝
D23n8879_p0728a01║同類品諸法。故名隨順依處。隨順自性。即簡他法
D23n8879_p0728a02║不得為此依因。如第八中三性種子。各各自望三
D23n8879_p0728a03║性現行為依為因。及勝同類品諸法者。如無漏法。
D23n8879_p0728a04║即唯與自無漏有為。及無為勝品法為因處。不與
D23n8879_p0728a05║下品劣無漏為因。就有漏位中。亦自有勝劣也。釋
D23n8879_p0728a06║依立因者。即依此隨順依處。立引𤼵因。謂能引起
D23n8879_p0728a07║同類勝行。及能引得無為法故。如顯揚釋云。由欲
D23n8879_p0728a08║繫善法。能引欲繫諸勝善法。亦能引起色無色繫
D23n8879_p0728a09║諸勝善法。隨順彼故。如欲繫法如是。色無色繫亦
D23n8879_p0728a10║爾。如色無色繫如是。不繫善法。能引不繫諸勝善
D23n8879_p0728b01║法。及能引無為作證之法。又不善法。能引勝不善
D23n8879_p0728b02║法。謂如欲貪。能引瞋癡慢見疑。及身惡行等。如欲
D23n8879_p0728b03║貪如是。瞋等亦爾。如不善法如是。無記之法。能引
D23n8879_p0728b04║善不善無記。又無記法。能引同類勝無記法。瑜伽
D23n8879_p0728b05║之釋。與此大同。而云引𤼵因者。即初種子所生起
D23n8879_p0728b06║果。望後種子所牽引果。名引𤼵因。又引𤼵𦂳跟隨
D23n8879_p0728b07║順。餘倣此。
D23n8879_p0728b08║○七定異因依處。
D23n8879_p0728b09║十二差別功能依處。謂有為法。各於自果。有能起證
D23n8879_p0728b10║差別𫝑力。即依此處。立定異因。謂各能生自界等果。
D23n8879_p0729a01║及各能得自界果故。
D23n8879_p0729a02║初釋依處。二依立因。色心等各別種子曰有為法。
D23n8879_p0729a03║諸色種各色現行果。諸心種各心現行果等曰自
D23n8879_p0729a04║果。各於自果。有能起證差別力者。諸種各於自現
D23n8879_p0729a05║行果。有能生起能證得不同之功能也。即於此差
D23n8879_p0729a06║別功能依處。立定異因。言不亂也。謂各能生自界
D23n8879_p0729a07║果。及各能得自界果故者。釋定異因也。謂欲界色
D23n8879_p0729a08║心功能。各能生欲界色心等現行果。各能得欲界
D23n8879_p0729a09║自現行果也。顯揚釋云。由欲界繫法。自體功能有
D23n8879_p0729a10║差別故。能生種種現差別法。如欲界繫如是。色無
D23n8879_p0729b01║色繫。及不繫法亦爾。是故依差別功能依處。立定
D23n8879_p0729b02║別因。瑜伽亦云。種種異類各別因緣。名定別因。總
D23n8879_p0729b03║之自界法。即與自界為因。各各自有因果相稱。不
D23n8879_p0729b04║相雜亂。名差別功能。名定異因。如欲界一地。而有
D23n8879_p0729b05║六趣之殊。五戒等善業。定起證人天第八。十不善
D23n8879_p0729b06║業。定起證三塗第八。乃至自三乘種子。望自三乘
D23n8879_p0729b07║有為無為果為因。定者。因果相稱義。異者。不共他
D23n8879_p0729b08║義。一切諸法。各各相望。皆有定異因。
D23n8879_p0729b09║○八同事因依處。
D23n8879_p0729b10║十三和合依處。謂從領受乃至差別功能依處。於所
D23n8879_p0730a01║生住成得果中。有和合力。即依此處立同事因。謂從
D23n8879_p0730a02║觀待乃至定異。皆同生等一事業故。
D23n8879_p0730a03║謂從領受至和合力。指依處也。即攝前六因十一
D23n8879_p0730a04║依。為此和合處體謂十一依。各各於自所獲生住
D23n8879_p0730a05║成得果中。皆有和合力。故名和合依處。即依此處
D23n8879_p0730a06║至一事業。釋同事因也。言即依此和合處。立同事
D23n8879_p0730a07║因。謂從觀待牽引生起攝受引𤼵定異六因。皆各
D23n8879_p0730a08║共成生住成得一事業故。瑜伽云。要由獲得自生
D23n8879_p0730a09║和合故。欲繫法生。如欲繫法。色無色繫法。及不繫
D23n8879_p0730a10║法亦爾。如生和合如是。得和合。成立和合。成辦和
D23n8879_p0730b01║合。作用和合亦爾。是故依和合處。建立同事因。且
D23n8879_p0730b02║如眼識生時。待空明等緣。立觀待因。由有新本二
D23n8879_p0730b03║二類種。如其次第。得有牽引及生起因。次取等無
D23n8879_p0730b04║間及根境等。立攝受因。望前於後。是引𤼵因。由名
D23n8879_p0730b05║言種故有定異因。眼識既爾。餘法亦然。
D23n8879_p0730b06║○九相違因依處。
D23n8879_p0730b07║十四障礙依處。謂於生住成得事中能障礙法。即依
D23n8879_p0730b08║此處立相違因。謂彼能違生等事故。
D23n8879_p0730b09║謂於生住成得事中能障礙法。指障礙依處也。謂
D23n8879_p0730b10║彼能違生等事故。釋相違因也。能障礙法曰相違
D23n8879_p0731a01║因。即違增上緣。顯揚釋云。若欲法將生時。若有障
D23n8879_p0731a02║礙現前。便不得起。如是色無色法。及不繫法亦爾。
D23n8879_p0731a03║如是為欲生。如是為欲得。為欲成立。為欲成辦。為
D23n8879_p0731a04║欲作用亦爾。是故依障礙依處立相違因。瑜伽云。
D23n8879_p0731a05║於所生法能障礙。名相違因。當知相違。畧有六種。
D23n8879_p0731a06║一語言相違。謂有一類。或諸沙門。或婆羅門。所造
D23n8879_p0731a07║諸論。前後相違。二道理相違。謂為成立。諸所成立
D23n8879_p0731a08║諸所知義。建立比量。而與證成道理相違。三生起
D23n8879_p0731a09║相違。謂所生法。能生緣闕。障生緣會。四同處相違。
D23n8879_p0731a10║謂明闇貪瞋苦樂等法。五𭜥敵相違。謂毒蛇鼠狼
D23n8879_p0731b01║猫狸鼷鼠。互為𭜥敵。惡知識等。六障治相違。謂修
D23n8879_p0731b02║不淨與諸貪欲。修慈與瞋。修悲與害。修七覺支八
D23n8879_p0731b03║聖道支與三界繫一切煩𢚰。於六義中。正意唯取
D23n8879_p0731b04║生起相違。
D23n8879_p0731b05║○十不違因依處。
D23n8879_p0731b06║十五不障礙依處。謂於生住成得事中。不障礙法。即
D23n8879_p0731b07║依此處立不相違因。謂彼不違生等事故。
D23n8879_p0731b08║謂於生住成得不障礙法。指依處也。謂彼不違生
D23n8879_p0731b09║等事故。釋立因也。此即順增上緣。顯揚論云。若欲
D23n8879_p0731b10║繫法將生時。若無障礙現前。便得生起。如欲繫法。
D23n8879_p0732a01║如是色無色繫法。及不繫法亦爾。如生如是。得成
D23n8879_p0732a02║立成辦作用亦爾。是故依無障礙依處。建立不相
D23n8879_p0732a03║違因。瑜伽云。此障礙因。若闕若離。名不相違因。若
D23n8879_p0732a04║總論十因。則隨說為諸法先導之門。觀待了現前
D23n8879_p0732a05║作用之事。牽引能成自果。攝受能攝萬緣。生起令
D23n8879_p0732a06║萬類能生。引𤼵使諸果成辦。定異則種類各別。同
D23n8879_p0732a07║事則體用一如。相違起障礙之門。不違順緣生之
D23n8879_p0732a08║理。以上正明十因竟。
D23n8879_p0732a09║○二因緣相攝（二）　初以二因攝於十因二以四
D23n8879_p0732a10║緣攝十二因。
D23n8879_p0732b01║○初以二因攝於十因（二）　初標二釋。
D23n8879_p0732b02║○初標。
D23n8879_p0732b03║如是十因。二因所攝。一能生。二方便。
D23n8879_p0732b04║○二釋（二）　初明通攝二明局攝。
D23n8879_p0732b05║○初明通攝（二）　初菩薩地二𡬶伺地。
D23n8879_p0732b06║○初菩薩地。
D23n8879_p0732b07║菩薩地說。牽引種子。生起種子。名能生因。所餘諸因。
D23n8879_p0732b08║方便因攝。此說牽引。生起。引𤼵。定異。同事。不相違中
D23n8879_p0732b09║諸因緣種。未成熟位。名牽引種。已成熟位。名生起種。
D23n8879_p0732b10║彼六因中諸因緣種。皆攝在此二位中故。𨿽有現起
D23n8879_p0733a01║是能生因。如四因中生自種者。而多間斷。此畧不說。
D23n8879_p0733a02║或親辦果。亦立種名。如說現行穀麥等種。所餘因。謂
D23n8879_p0733a03║初二五九。及六因中非因緣法。皆是生熟因緣種餘
D23n8879_p0733a04║故總說為方便因攝。非此二種。唯屬彼二因。餘四因
D23n8879_p0733a05║中。有因緣種故。非唯彼八。名所餘因。彼二因亦有非
D23n8879_p0733a06║因緣種故。
D23n8879_p0733a07║引瑜伽菩薩地文。釋二因所攝。𤼵隱意之所通也。
D23n8879_p0733a08║初引論文。二𤼵文意。於𤼵意中。初至榖麥等種。𤼵
D23n8879_p0733a09║牽引生起。名能生因意。次至方便因攝。𤼵所餘諸
D23n8879_p0733a10║因。攝方便因意。三至因緣種故。𤼵能生方便。不止
D23n8879_p0733b01║二八因意。𤼵初意中。據文只說牽引種子。生起種
D23n8879_p0733b02║子。名能生因意。此說牽引。生起。引𤼵。定異。同事。不
D23n8879_p0733b03║相違中諸因緣種。未成熟位。名牽引種。已成熟位
D23n8879_p0733b04║名生起種。彼六因中諸因緣種。皆攝在此二位中。
D23n8879_p0733b05║非止以二位名能生也。又恐難云。現行生種。亦能
D23n8879_p0733b06║生因。如初二五九四因中生自種者。何不言耶。故
D23n8879_p0733b07║通云。彼四因中現起生種多間斷故。畧不說耳。如
D23n8879_p0733b08║言說等有時而無。即間斷也。𨿽然。亦或四因中現
D23n8879_p0733b09║起親辦種果。𨿽是現行。亦立種名。如穀麥等。𨿽是
D23n8879_p0733b10║現行。亦得種子名故據此則六因中因緣。固能生
D23n8879_p0734a01║之名。四因中現行。亦得能生之名也。𤼵次意中。又
D23n8879_p0734a02║彼論說所餘諸因方便因攝者。所餘謂初二五九
D23n8879_p0734a03║及牽引等六因中非因緣法。是生熟二種之餘。故
D23n8879_p0734a04║總名方便。亦非止以餘八為所餘。名方便也。𤼵三
D23n8879_p0734a05║意中。恐難云。菩薩地說能生攝二因。方便攝餘八。
D23n8879_p0734a06║云何此中二。通攝十耶。故通云。非此二種。唯屬牽
D23n8879_p0734a07║引及生起因。餘引𤼵等四因中。亦有因緣種故。不
D23n8879_p0734a08║必局於二因而不通也。非但彼八名所餘因。牽引
D23n8879_p0734a09║生起二因之中。亦有非因緣種故。不必局於餘八
D23n8879_p0734a10║而不通也。又能生即因緣。方便即增上。其所緣緣
D23n8879_p0734b01║等無間𨿽俱攝受因。亦屬方便因攝。又菩薩地是
D23n8879_p0734b02║瑜伽一地之名。在三十八卷。
D23n8879_p0734b03║○二𡬶伺地。
D23n8879_p0734b04║有𡬶等地說生起因是能生因。餘方便攝。此文意說
D23n8879_p0734b05║六因中現種是因緣者。皆名生起因。能親生起自類
D23n8879_p0734b06║果故。此所餘因。皆方便攝。非此生起。唯屬彼因。餘五
D23n8879_p0734b07║因中有因緣故。非唯彼九名所餘因。彼生起因中。有
D23n8879_p0734b08║非因緣故。
D23n8879_p0734b09║引瑜伽伺等地文。釋二因所攝。𤼵隱意之所通也。
D23n8879_p0734b10║初引文。二𤼵意。於𤼵意中。初至自類果故。𤼵生起
D23n8879_p0735a01║是能生餘因。方便攝。次至非因緣故。𤼵生起餘因
D23n8879_p0735a02║名屬。不止一九意。𤼵初意中。據文只說生起一因
D23n8879_p0735a03║是能生因。餘九方便因攝據文意說六因中現行
D23n8879_p0735a04║種子是因緣者。皆名生起因。以能親生種現自類
D23n8879_p0735a05║果故。即此生起。是能生因。此所餘因。皆方便攝者。
D23n8879_p0735a06║意謂此六因外。及六因中非因緣法。皆方便攝也。
D23n8879_p0735a07║𤼵次意中。恐難云。彼說生起一因是能生。餘九名
D23n8879_p0735a08║方便。今何一通於五。九不止於九耶。故通云。非此
D23n8879_p0735a09║生起唯屬彼因。餘五因中有因緣故。不局於一因
D23n8879_p0735a10║而不通也。非唯彼九。名所餘因。彼生起因中。有非
D23n8879_p0735b01║因緣故。不局於九而不通也。上文已說。此多影畧
D23n8879_p0735b02║觀者凖前自可知矣。又𡬶等地。等於無𡬶等二地
D23n8879_p0735b03║亦瑜伽三地之名。
D23n8879_p0735b04║○二明局攝。
D23n8879_p0735b05║或菩薩地所說牽引生起種子。即彼二因。所餘諸因。
D23n8879_p0735b06║即彼餘八。𨿽二因內。有非能生因。而因緣種勝。顯故
D23n8879_p0735b07║偏說。𨿽餘因內。有非方便因。而增上者多。顯故偏說。
D23n8879_p0735b08║有𡬶等地說。生起因是能生因。餘方便者。生起即是
D23n8879_p0735b09║彼生起因。餘因應知即彼餘九。𨿽生起中有非因緣
D23n8879_p0735b10║種。而去果近親。顯故偏說。𨿽牽引中亦有因緣種。而
D23n8879_p0736a01║去果逺踈。隱故不說餘方便攝。准上應知。
D23n8879_p0736a02║順瑜伽諸地之文。釋局攝而不通也。初菩薩地以
D23n8879_p0736a03║二為二。以八為餘。約勝顯說。其義可知。次尋伺等
D23n8879_p0736a04║地。偏說生起。不說牽引者。𨿽生起亦有非因緣種。
D23n8879_p0736a05║去果親近。以能生起近自果故。能親生現行之義
D23n8879_p0736a06║顯故偏說生起是能生因。𨿽牽引中亦有因緣種。
D23n8879_p0736a07║去果踈逺。謂能牽引逺自果故。親能生現行之義
D23n8879_p0736a08║隱故不說牽引是能生因也。方便亦然。是則十因。
D23n8879_p0736a09║二因所攝。通局之致如此。文隨於義。以意逆文。不
D23n8879_p0736a10║可以辭害意。
D23n8879_p0736b01║○二以四緣攝十二因（二）　初問二答。
D23n8879_p0736b02║○初問。
D23n8879_p0736b03║所說四緣。依何處立。復如何攝十因二因。
D23n8879_p0736b04║問謂四緣於十五處。各依何處建立。十因二因。復
D23n8879_p0736b05║如何相攝也。
D23n8879_p0736b06║○二答（二）　初答四緣依處立義二答四緣攝於
D23n8879_p0736b07║諸因。
D23n8879_p0736b08║○初答四緣依處立義。
D23n8879_p0736b09║論說因緣。依種子立。依無間滅。立等無間。依境界立
D23n8879_p0736b10║所緣。依所餘立增上。此中種子。即是三。四。十一。十二。
D23n8879_p0737a01║十三。十五。六依處中因緣種攝。𨿽現四處亦有因緣。
D23n8879_p0737a02║而多間斷。此畧不說。或彼亦能親辦自果。如外麥等。
D23n8879_p0737a03║亦立種名。或種子言。唯屬第四。親踈隱顯。取捨如前。
D23n8879_p0737a04║言無間滅境界處者。應知總顯二緣依處。非唯五六。
D23n8879_p0737a05║餘依處中。亦有中間二緣義故。或唯五六。餘處𨿽有。
D23n8879_p0737a06║而少隱故。畧不說之。
D23n8879_p0737a07║初引瑜伽文釋。次𤼵論文意。引釋中。論說因緣依
D23n8879_p0737a08║種子立者。依第三習氣種子。第四有潤種子。二依
D23n8879_p0737a09║處立也。依無間滅立等無間者。依第五無間滅依
D23n8879_p0737a10║處。立等無間緣也。依境界立所緣者。依第六境界
D23n8879_p0737b01║依處。立所緣緣也。依所餘立增上者。共依十一種
D23n8879_p0737b02║依處。立增上緣也。𤼵論意中六段。初於因緣先約
D23n8879_p0737b03║通義釋。次約通妨釋。三約比例釋。四約局義釋。五
D23n8879_p0737b04║於無間所緣二種。先約通義釋。次約局義釋。論中
D23n8879_p0737b05║種子。即是第三習氣。第四已潤種子。十一隨順。十
D23n8879_p0737b06║二差別功能。十三和合。十五無障礙依處。皆因緣
D23n8879_p0737b07║種攝。恐難云。初二五九四處現行生種。亦有因緣。
D23n8879_p0737b08║不言者何耶。故通云。而多間斷。故畧不說。𨿽然。或
D23n8879_p0737b09║彼四處。亦能親辦種果。𨿽是現行。亦立種名。如外
D23n8879_p0737b10║麥等。𨿽是現行。亦得種子之名。可比知也。或種子
D23n8879_p0738a01║言。唯屬第四生起。約局義釋也。親踈隱顯。取捨如
D23n8879_p0738a02║前者。例前以通難。難曰。有潤種子依處。亦有非因
D23n8879_p0738a03║緣法。今何通取。通曰。非通取也。以去果親而不踈。
D23n8879_p0738a04║顯而不隱。故取之耳。又難曰。餘五處如三。如十一。
D23n8879_p0738a05║十二。十三。十五亦皆有因緣種。今何簡捨。通曰。餘
D23n8879_p0738a06║五處中因緣。非不收取。以去果踈而不親。隱而不
D23n8879_p0738a07║顯。故捨之耳。親踈隱顯。取捨如前𡬶伺等地中所
D23n8879_p0738a08║釋。言無間滅境界處者。先通後局。義自明顯。又不
D23n8879_p0738a09║釋增上者。三緣既明故。可𮜿知故。四緣之立依處
D23n8879_p0738a10║如此。餘依處中。指十三依處中也。
D23n8879_p0738b01║○二答四緣攝於諸因。
D23n8879_p0738b02║論說因緣。能生因攝。增上緣性。即方便因。中間二緣。
D23n8879_p0738b03║攝受因攝。𨿽方便內具後三緣。而增上多。故此偏說。
D23n8879_p0738b04║餘因亦有中間二緣。然攝受中顯故偏說。初能生攝。
D23n8879_p0738b05║進退如前。
D23n8879_p0738b06║初引論文釋。次𤼵論文意。前問四緣復如何攝十
D23n8879_p0738b07║因二因。故引論答云。因緣攝於能生。增上攝於方
D23n8879_p0738b08║便。中間二緣攝於攝受。論文無十因者。二因攝故。
D23n8879_p0738b09║文中增攝受因者。攝緣盡故。恐難云。方便因中。具
D23n8879_p0738b10║後三緣。獨言增上者何。𤼵論意釋云。𨿽方便內具
D23n8879_p0739a01║後三緣。而增上多。故此偏說。恐又問云。餘九因中。
D23n8879_p0739a02║亦有中間二緣。豈但攝受。能攝此二緣耶。亦可餘
D23n8879_p0739a03║因指能生方便。二因中亦有無間所緣故。釋意云。
D23n8879_p0739a04║餘因亦有二緣。然以攝受中顯。故偏說耳。恐更問
D23n8879_p0739a05║云。前菩薩地。以牽引生起為能生因。𡬶伺地以生
D23n8879_p0739a06║起為能生因。今論說因緣能生因攝。為如菩薩地
D23n8879_p0739a07║中。為如𡬶伺地耶。故云。初能生攝。進退如前。答意
D23n8879_p0739a08║謂。汝問意以為能生因中。亦有非因緣。何故通取。
D23n8879_p0739a09║不知以因緣顯勝。故進而取之。汝問意以為方便
D23n8879_p0739a10║攝受中。亦有因緣。何故簡取。不知二因𨿽有因緣。
D23n8879_p0739b01║以隱少故。退而捨之耳。亦皆如𡬶伺地中。故曰如
D23n8879_p0739b02║前。四緣攝於二因十因如此。通上第二因緣相攝
D23n8879_p0739b03║竟。
D23n8879_p0739b04║○三因緣得果（二）　初問二答。
D23n8879_p0739b05║○初問。
D23n8879_p0739b06║所說因緣。必應有果。此果有幾。依何處得。
D23n8879_p0739b07║初問因緣得果。二問果有幾種。三問得果依處。
D23n8879_p0739b08║○二答（三）　初答數目二答依處三答得果。
D23n8879_p0739b09║○初答數目。
D23n8879_p0739b10║果有五種。一者異熟謂有漏善。及不善法。所招自相
D23n8879_p0740a01║續異熟生無記。二者等流。謂習善等所引同類。或似
D23n8879_p0740a02║先業。後果隨轉。三者離繫。謂無漏道斷障所證善無
D23n8879_p0740a03║為法。四者士用。謂諸作者。假諸作具所辦事業。五者
D23n8879_p0740a04║增上。謂除前四餘所得果。
D23n8879_p0740a05║前問此果有幾。今答果有五種云云也。有漏善。簡
D23n8879_p0740a06║無漏善。自相續簡他身及非情。異熟生者。但言異
D23n8879_p0740a07║熟。不攝別報。云異熟生。攝總別報主。以自相續異
D23n8879_p0740a08║熟。如𭧂流無間。即第八真異熟識。前六名異熟生。
D23n8879_p0740a09║謂六識中所作有漏善惡無記。引滿二業。招感三
D23n8879_p0740a10║界所攝真異熟。及異熟生。總名異熟果也。二等流
D23n8879_p0740b01║果。等。平等。流。對源說。流與源同。曰等流也。習善等
D23n8879_p0740b02║所引同類者。如第八中所習善種。引生善現同類
D23n8879_p0740b03║果。所習惡種。引生惡現同類果。所習無記種。引現
D23n8879_p0740b04║無記同類果。真等流也。或似先業。後果隨轉者。今
D23n8879_p0740b05║日所受報果。與先業相似。果隨業運如今夭果。似
D23n8879_p0740b06║先殺業。夭隨殺轉。今日貧果。似先慳業。貧隨慳轉
D23n8879_p0740b07║等。似等流也。三離繫果。煩𢚰名繫縛煩𢚰滅曰離
D23n8879_p0740b08║繫。無漏道斷障所證善無為法者。聖八支道。曰無
D23n8879_p0740b09║漏。以此道斷煩𢚰障。曰無漏道斷障。寂滅無為為
D23n8879_p0740b10║體。曰善無為法。是無漏能斷道之所證得。曰所證
D23n8879_p0741a01║善無為法也。然此果究竟。非異生世智滅諸煩𢚰
D23n8879_p0741a02║不究竟者。得攝於此果也。四士用果。士。士夫。用。作
D23n8879_p0741a03║用。因法為作者。緣法為作具。果由於人之作用而
D23n8879_p0741a04║得。曰士用果。顯揚云。若諸世間。於現法中。隨依一
D23n8879_p0741a05║種工巧業處起士夫用。謂營農商賈事正書筭計
D23n8879_p0741a06║數造印等。由依此故。苗稼成滿。獲商利等。果法成
D23n8879_p0741a07║就。名士用果。五增上果。增對減說。上對下說。此果
D23n8879_p0741a08║本於𦔳揚殊勝而得。曰增上果。顯揚云。眼識是眼
D23n8879_p0741a09║根增上果。乃至意識是意根增上果。如是二十二
D23n8879_p0741a10║根。一切各由別增上力故。彼果得生。應知彼果皆
D23n8879_p0741b01║名增上。即前四果所不攝者。皆此果攝。故宗鏡云。
D23n8879_p0741b02║增上果最廣。如四緣增上緣。五見中邪見。不簡漏
D23n8879_p0741b03║無漏為無為。四果不攝。皆此所攝。若總明之。則五
D23n8879_p0741b04║果者。異熟則因生果熟。異時而成。等流則因果性
D23n8879_p0741b05║同。流類無濫。增上則力用殊勝。能𦔳他緣。士用則
D23n8879_p0741b06║功業所成。能獲諸利。離繫則斷障證真。超諸繫縛。
D23n8879_p0741b07║如上因緣。報成五果。故知因果相酬。唯識變定。噫。
D23n8879_p0741b08║嘻。四緣十因以及成果。收盡凢聖之道。能成教法
D23n8879_p0741b09║之門。闕之則一法不圓。昧之則終成外道。學者特
D23n8879_p0741b10║宜熟讀而詳玩之可也。
D23n8879_p0742a01║○二答依處。
D23n8879_p0742a02║瑜伽等說。習氣依處得異熟果。隨順依處得等流果。
D23n8879_p0742a03║真見依處得離繫果。士用依處得士用果。所餘依處
D23n8879_p0742a04║得增上果。習氣處言。顯諸依處感異熟果一切功能。
D23n8879_p0742a05║隨順處言。顯諸依處引等流果一切功能。真見處言。
D23n8879_p0742a06║顯諸依處證離繫果一切功能。士用處言。顯諸依處
D23n8879_p0742a07║招士用果一切功能。所餘處言。顯諸依處得增上果
D23n8879_p0742a08║一切功能。不爾。便應太𡩖太狹。或習氣者。唯屬弟三。
D23n8879_p0742a09║𨿽異熟因餘處亦有。此處亦有非異熟因。而異熟因
D23n8879_p0742a10║去果相逺。習氣亦爾。故此偏說。隨順唯屬第十一處。
D23n8879_p0742b01║𨿽等流果餘處亦得。此處亦得非等流果。而此因招
D23n8879_p0742b02║勝行相顯。隨順亦爾。故偏說之。真見處言。唯詮第十。
D23n8879_p0742b03║𨿽證離繫餘處亦能。此處亦能得非離繫。而此證離
D23n8879_p0742b04║繫相顯故偏說。士用處言。唯詮第九。𨿽士用果餘處
D23n8879_p0742b05║亦招。此處亦能招增上等。而名相顯是故偏說。所餘
D23n8879_p0742b06║唯屬餘十一處。𨿽十一處亦得餘果。招增上果餘處
D23n8879_p0742b07║亦能。而此十一多招增上。餘已顯餘。故此偏說。
D23n8879_p0742b08║引論答果依處。闡幽微也。初引瑜伽文。次𤼵文通
D23n8879_p0742b09║義。三𤼵文局義。上問依何處得。今引瑜伽等文。說
D23n8879_p0742b10║習氣依處得異熟果乃至士用依處得士用果。所
D23n8879_p0743a01║餘十一依處得增上果也。次𤼵通義者。謂論中習
D23n8879_p0743a02║氣處言。乃至所餘依處言。非止言習氣處及所餘
D23n8879_p0743a03║處。而各各通有所顯。於習氣。則顯諸依處感異熟
D23n8879_p0743a04║功能。不專指第三依處。乃至所餘依處。則顯諸依
D23n8879_p0743a05║處。得增上果功能。不專指所餘十一種依處也。不
D23n8879_p0743a06║爾。便應四果四處得則太狹十一全分得增上則
D23n8879_p0743a07║太𡩖矣。均之故無此過。𤼵局義者。或習氣言。唯屬
D23n8879_p0743a08║第三。乃至所餘處言。屬餘十一。非不互具。從顯勝
D23n8879_p0743a09║處故。然則通不離局。局處亦通恐以局為局。通𤼵
D23n8879_p0743a10║於本文之後以通為通。局又𤼵於通義之後耳。又
D23n8879_p0743b01║餘已顯餘。謂餘四處已顯餘四果故此偏說增上。
D23n8879_p0743b02║○三答得果。
D23n8879_p0743b03║如是即說此五果中若異熟果。牽引生起。定異同事。
D23n8879_p0743b04║不相違因。增上緣得。若等流果。牽引生起。攝受引𤼵。
D23n8879_p0743b05║定異同事。不相違因。初後緣得。若離繫果。攝受引𤼵。
D23n8879_p0743b06║定異同事。不相違因。增上緣得。若士用果。有義觀待。
D23n8879_p0743b07║攝受同事。不相違因。增上緣得。有義觀待。牽引生起。
D23n8879_p0743b08║攝受引𤼵。定異同事。不相違因。除所緣緣。餘三緣得。
D23n8879_p0743b09║若增上果。十因四緣。一切容得。
D23n8879_p0743b10║上問所說因緣。必應有果。今承前二答之文答云。
D23n8879_p0744a01║如是即說此五果中。牽引及增上五因一緣。得異
D23n8879_p0744a02║熟果。牽引及初因緣。後增上緣。七因二緣。得等流
D23n8879_p0744a03║果。攝受及增上。五因一緣。得離繫果。四因及增上
D23n8879_p0744a04║一緣。得士用者非也。八因三緣。除所緣緣。得士用
D23n8879_p0744a05║果者為是。何則。古釋諸心心所通具四果。佛無異
D23n8879_p0744a06║熟。凢除離繫。則眼識等士用果。豈不由種生耶。故
D23n8879_p0744a07║亦有牽引生起。引𤼵定異等四因方得。因既如是。
D23n8879_p0744a08║緣亦應爾。故二解中後義為正。十因四緣。一切容
D23n8879_p0744a09║得增上果。以增上最𡩖。前四果中所不攝者。皆此
D23n8879_p0744a10║所攝故也。問。八識云何具四果耶。曰。眼等五識從
D23n8879_p0744b01║種生現是等流果。五根為所依。是增上果。眼識等
D23n8879_p0744b02║作意警心。及眼識等能緣色等是士用果。五根是
D23n8879_p0744b03║第八親相是異熟果。六種生現是等流果。前念意
D23n8879_p0744b04║根為能引。或能引五識是增上果。能緣三世內外
D23n8879_p0744b05║境等是士用果。能造當來總別報。及與異熟為因。
D23n8879_p0744b06║皆異熟果。七種生現是等流果。前念第七。與後念
D23n8879_p0744b07║為所依。即增上果。能緣第八見分為自內我。是士
D23n8879_p0744b08║用果。能與真異熟為所依。即異熟果。八種生現名
D23n8879_p0744b09║等流果。與七為所依是增上果。能緣三境及持種
D23n8879_p0744b10║受熏是士用果。當體是真異熟名異熟果。五果得
D23n8879_p0745a01║於十因。因緣必應有果如此。以上連前第二旁論
D23n8879_p0745a02║十因一大科竟。
D23n8879_p0745a03║○三正論生緣（二）　初結前起後二釋緣生相。
D23n8879_p0745a04║○初結前起後。
D23n8879_p0745a05║旁論已了。應辨正論。
D23n8879_p0745a06║依處不明。十因不顯。十因不明。四緣不透。今論十
D23n8879_p0745a07║因曰旁者。以前問都無外緣。由何而生種種分別。
D23n8879_p0745a08║今論從種識內緣而生。名為正答。正答以外。名之
D23n8879_p0745a09║為旁。殊非邉旁不𢚩。可置之旁也。
D23n8879_p0745a10║○二釋緣生相（三）　初正釋二結斥三廣指。
D23n8879_p0745b01║○初正釋（九）　初識種生現論緣生二現起分別
D23n8879_p0745b02║論緣生三自他相望論緣生四自八識聚論緣
D23n8879_p0745b03║生五自類前後論緣生六同聚異體論緣生七
D23n8879_p0745b04║同體四分論緣生八淨八識聚論緣生九現種
D23n8879_p0745b05║於種論緣生。
D23n8879_p0745b06║○初識種生現論緣生。
D23n8879_p0745b07║本識中種。容作三緣生現分別除等無間。謂各親種
D23n8879_p0745b08║是彼因緣。為所緣緣於能緣者。若種於彼有能𦔳力。
D23n8879_p0745b09║或不障礙。是增上緣。生淨現行。應知亦爾。
D23n8879_p0745b10║此至餘論中具廣分別。皆重釋由一切種識乃至
D23n8879_p0746a01║展轉力彼彼分別生也。今唯約識種生現論緣生
D23n8879_p0746a02║初標。次釋。三例。本識。第八識。中種。本識中八種現
D23n8879_p0746a03║識各親種也。容作三緣生現分別曰除等無間者。
D23n8879_p0746a04║以等無間。唯前後現識相望。是現生現。立為緣故。
D23n8879_p0746a05║此種生現。是故除之。八種現識。各有親生種子。是
D23n8879_p0746a06║彼八種現識因緣。此因緣種。為能緣第八。及觸等
D23n8879_p0746a07║五所相分。是所緣緣。若此識種。望彼現識有能𦔳
D23n8879_p0746a08║力。縱不𦔳力。或不障礙。是增上緣也。生淨現行應
D23n8879_p0746a09║知亦爾。謂染種生染現既如此。淨種生淨現。亦具
D23n8879_p0746a10║三緣。可例知也。
D23n8879_p0746b01║○二現起分別論緣生。
D23n8879_p0746b02║現起分別。展轉相望。容作三緣。無因緣故。
D23n8879_p0746b03║唯約現識論緣生也。展轉相望等者。如現起眼識。
D23n8879_p0746b04║望餘現耳識等。不相障礙。有能𦔳力。耳等現識。望
D23n8879_p0746b05║眼現識皆然。是增上緣。現意識得緣餘現識。第七
D23n8879_p0746b06║現識。得緣第八現識。是所緣緣。前八現識。望後八
D23n8879_p0746b07║現識。各於自類有開導力。是等無間緣。無因緣者。
D23n8879_p0746b08║非約種生現故。
D23n8879_p0746b09║○三自他相望論緣生。
D23n8879_p0746b10║謂有情類自他展轉。容作二緣。除等無間。
D23n8879_p0747a01║唯約自他現識論緣生也。展轉容作二緣者。以自
D23n8879_p0747a02║望他。以他望自。或至得他心通。皆有為所緣二義。
D23n8879_p0747a03║相𦔳無障皆有為增上緣義。除等無間者。以自他
D23n8879_p0747a04║無開導義不言除因緣者。不言自可知也。
D23n8879_p0747a05║○四自八識聚論緣生。
D23n8879_p0747a06║自八識聚展轉相望。定有增上緣。必無等無間所緣
D23n8879_p0747a07║緣義。或無或有。八於七有。七於八無。餘七非八所仗
D23n8879_p0747a08║質故。第七於六。五無一有。餘六於彼一切皆無。第六
D23n8879_p0747a09║於五無。餘五於彼有五識唯託第八相故。
D23n8879_p0747a10║唯約自己八種現識聚。彼此相望論緣生也。定有
D23n8879_p0747b01║增上者。於自一聚中。此彼相望。皆有相𦔳無障義
D23n8879_p0747b02║故。必無等無間者。不約諸識自類前後相望故。所
D23n8879_p0747b03║緣緣義或有或無者。七八相望論有無。七六相望
D23n8879_p0747b04║論有無。五六相望論有無也。七八相望有無者。八
D23n8879_p0747b05║於七有踈所緣緣。以六七二識緣第八故。第八相
D23n8879_p0747b06║分。是前五所仗質故。七於八無所緣緣。以前七識
D23n8879_p0747b07║非第八所仗質故。第八正緣三類性境故。第七於
D23n8879_p0747b08║六有無者。第七於六。五無所緣緣。一有所緣緣。五
D23n8879_p0747b09║不緣七。唯外門轉。第六能緣第七識故。餘六於彼。
D23n8879_p0747b10║一切皆無。以第七不緣前六。唯緣第八見分為內
D23n8879_p0748a01║我故。第六於五有無者。第六於五無所緣緣。五唯
D23n8879_p0748a02║託。第八相分為本質故。餘五於六有所緣緣。以六
D23n8879_p0748a03║能通緣一切心故。又前現起分別。云展轉相望。自
D23n8879_p0748a04║八識聚。亦云展轉相望。然前有等無間。此無等無
D23n8879_p0748a05║間。便可知矣。
D23n8879_p0748a06║○五自類前後論緣生。
D23n8879_p0748a07║自類前後。第六容三。餘除所緣。取現境故。許五後見
D23n8879_p0748a08║緣前相者。五七前後亦有三緣。前七於八所緣容有。
D23n8879_p0748a09║能熏成彼相見種故。
D23n8879_p0748a10║約八種現識自類前後論緣生也。初正明自類。次
D23n8879_p0748b01║開出所緣。三義顯所緣。自類。如前五前念後念。是
D23n8879_p0748b02║前五自己之類。乃至第八前念後念。是第八自己
D23n8879_p0748b03║之類。諸識皆然也第六容三者。六現能緣三世。即
D23n8879_p0748b04║以前念意識得緣後念。後念得緣前念。是所緣緣。
D23n8879_p0748b05║前後相望。𦔳而不障是增上緣。前後自相開導。是
D23n8879_p0748b06║等無間緣。以唯約現識除於因緣。餘除所緣取現
D23n8879_p0748b07║境者。謂餘七識自類前後。具增上無間二緣。并除
D23n8879_p0748b08║所緣。以五取現在五塵。七取現在第八八取現在
D23n8879_p0748b09║三境。不緣過未。則自類前不緣後後不緣前。故無
D23n8879_p0748b10║所緣緣也。許五七後念見分。得緣前念五七相分
D23n8879_p0749a01║者。則前五第七。亦具三緣。唯除因緣。然五七因中
D23n8879_p0749a02║緣現是常所許。緣過未非常所許。今𨿽開之而曰
D23n8879_p0749a03║許。然亦恐以餘除所緣為正。前七於八所緣容有
D23n8879_p0749a04║者。謂第八因中𨿽不緣前七種識。而前七於八容
D23n8879_p0749a05║得有所緣緣。何者。能熏成彼相見種故。前五能熏
D23n8879_p0749a06║成彼相分種。第七能熏成彼見分種。第六能熏成。
D23n8879_p0749a07║彼相見種。種既第八所緣緣相。則緣種之時。前七
D23n8879_p0749a08║之氣味宛在。約此義故。謂前七於八有所緣緣耳。
D23n8879_p0749a09║問。此以自類前後論緣。今八與七論。豈不犯自他
D23n8879_p0749a10║相望耶。曰。此因所緣緣便。取義而說。然終以餘除
D23n8879_p0749b01║所緣為正。
D23n8879_p0749b02║○六同聚異體論緣生。
D23n8879_p0749b03║同聚異體。展轉相望唯有增上。諸相應法所仗質同。
D23n8879_p0749b04║不相緣故。或依見分。說不相緣。依相分說。有相緣義。
D23n8879_p0749b05║謂諸相分互為質起。如識中種。為觸等相質。不爾。無
D23n8879_p0749b06║色彼應無境故。設許變色。亦定緣種。勿相分境不同
D23n8879_p0749b07║質故。
D23n8879_p0749b08║約王所相望論緣生也。初明無所緣。次釋有所緣。
D23n8879_p0749b09║一王多所和合似一曰同聚。相用各別曰異體。展
D23n8879_p0749b10║轉相望唯有增上者。謂同聚心心法。彼此相望。不
D23n8879_p0750a01║相障礙有能𦔳力。曰有增上緣。曰唯者。無所緣緣
D23n8879_p0750a02║故。以諸相應法。與諸心王。所仗質同。不相緣故。是
D23n8879_p0750a03║以無所緣緣義也。𨿽然。或依見分說不相緣。若依
D23n8879_p0750a04║相分有相緣義。謂諸相分互為質起。心王相分為
D23n8879_p0750a05║所本質。心所相分為王本質。例如本識中所持種
D23n8879_p0750a06║子。為觸等五所似種相分之質。此即心之相分。為
D23n8879_p0750a07║心之本質。他可知矣。反而言之。若識種不為觸等
D23n8879_p0750a08║相質。則生無色界時。既無身器。彼觸等五。應無所
D23n8879_p0750a09║緣境耶。以無色界不變色緣。唯緣種子。設許變色
D23n8879_p0750a10║而為所緣。然觸等五。亦定緣種。變似種相矣。勿有
D23n8879_p0750b01║相分境。不同本質故也。質既定同。故諸相分。容互
D23n8879_p0750b02║為質。而有相緣之義。
D23n8879_p0750b03║○七同體四分論緣生。
D23n8879_p0750b04║同體相分為見二緣。見分於彼但有增上。見與自證
D23n8879_p0750b05║相望亦爾。餘二展轉俱作二緣。此中不依種相分說。
D23n8879_p0750b06║但說現起互為緣故。
D23n8879_p0750b07║約現起四分論緣生也。初正釋緣生。次簡別為緣。
D23n8879_p0750b08║諸心心所。𨿽皆四分。唯一識變曰同體。則同體相
D23n8879_p0750b09║分貫下。乃至同體證自證也。為見二緣者。相能引
D23n8879_p0750b10║見。是增上緣。相為見緣。是所緣緣。見分於彼。但有
D23n8879_p0751a01║增上者。以相分非能緣。故無所緣緣。見唯引生相
D23n8879_p0751a02║分。但有增上緣。見與自證相望亦爾者見於自證
D23n8879_p0751a03║容作二緣。自證於見。但有增上。以見通非量。不能
D23n8879_p0751a04║證故。餘二展轉作二緣者。自證證自。互相引故為
D23n8879_p0751a05║增上緣互相緣故為所緣緣。此中不依種相分說。
D23n8879_p0751a06║但說現起互為緣者。恐人錯認相分而簡別之。謂
D23n8879_p0751a07║此中相分互為緣起。不說種子相分。但說現起相
D23n8879_p0751a08║分互為緣起。又上從廣至狹。此乃從踈至親。
D23n8879_p0751a09║○八淨八識聚論緣生。
D23n8879_p0751a10║淨八識聚。自他展轉皆有所緣。能徧緣故。唯除見分
D23n8879_p0751b01║非相所緣。相分理無能緣用故。
D23n8879_p0751b02║約轉依位中清淨八種現識論緣生也。自他展轉
D23n8879_p0751b03║皆有所緣者。不同前說未轉依位有無不定。如見
D23n8879_p0751b04║分以自證證自為所緣緣。自證以見分證自證為
D23n8879_p0751b05║所緣緣。證自證以見分自證為所緣緣。若自若他。
D23n8879_p0751b06║自類前後。異體同體。展轉相望。皆有所緣緣。以佛
D23n8879_p0751b07║果位中。諸心心所。能徧緣一切法故。唯除相分者。
D23n8879_p0751b08║以相分理無能緣之用。故無所緣緣義。
D23n8879_p0751b09║○九現種於種論緣生。
D23n8879_p0751b10║既現分別緣種現生。種亦理應緣現種起。現種於種
D23n8879_p0752a01║能作幾緣。種必不由中二緣起。得心心所立彼二故。
D23n8879_p0752a02║現於親種具作二緣。與非親種但為增上。種望親種
D23n8879_p0752a03║亦具二緣。於非親種亦但增上。
D23n8879_p0752a04║約現種於種。躡前以論緣生也。初舉例為問。次簡
D23n8879_p0752a05║釋為答。舉能例云。既現分別。緣種而現行乃生。合
D23n8879_p0752a06║所例云。種亦理應。緣現行種子方起。乃正問云。現
D23n8879_p0752a07║種於種。能作幾緣。答中先簡別云。若種子位。必不
D23n8879_p0752a08║由中間等無間所緣緣起。以此二緣得現行心心
D23n8879_p0752a09║所之所立故。種既非現。何由有此二緣。故明種唯
D23n8879_p0752a10║初後二緣。先以現望種。現於親種具二緣。以親生
D23n8879_p0752b01║現行為因緣。相𦔳引生為增上。於非親種亦但增
D23n8879_p0752b02║上。不親故無有因緣。次以種望親種望非親種。准
D23n8879_p0752b03║前可知。
D23n8879_p0752b04║○二結斥。
D23n8879_p0752b05║依斯內識互為緣起。分別因果理教皆成。所執外緣
D23n8879_p0752b06║設有無用。况違理教何固執為。
D23n8879_p0752b07║分別者。以前問云。若唯內識。都無外緣。由何而生
D23n8879_p0752b08║種種分別。故此結云。依斯內識為緣。起分別等。即
D23n8879_p0752b09║頌所謂展轉力故。彼彼分別生也。所執外緣設有
D23n8879_p0752b10║無用。况違理教何固執為者。斥也。
D23n8879_p0753a01║○三廣指。
D23n8879_p0753a02║𨿽分別言總顯三界心及心所。而隨勝者。諸聖教中
D23n8879_p0753a03║多門顯示。或說為二三四五等。如餘論中具廣分別。
D23n8879_p0753a04║隨勝者。隨勝以立名也。二謂真識現識。三謂業轉
D23n8879_p0753a05║現。四加智識。五加相續識。一說二謂堕意不堕意
D23n8879_p0753a06║三謂心意識。四謂善等四性。五謂因果苦樂捨。如
D23n8879_p0753a07║餘論者。如瑜伽論。攝大乘論。顯識論。大論等。宗鏡
D23n8879_p0753a08║五十六卷廣明。以上料簡分別唯識竟。
D23n8879_p0753a09║○三料簡生𢀸唯識（二）　初本論二論釋。
D23n8879_p0753a10║○初本論。
D23n8879_p0753b01║𨿽有內識而無外緣。由何有情生𢀸相續。頌曰。
D23n8879_p0753b02║由諸業習氣。二取習氣俱。前異熟既盡。復生餘異熟。
D23n8879_p0753b03║○二論釋（四）　初第一解二第二解三第三解四
D23n8879_p0753b04║第四解。
D23n8879_p0753b05║○初第一解（四）　初釋第一句二釋第二句三釋
D23n8879_p0753b06║三四句四總申頌意。
D23n8879_p0753b07║○初釋第一句。
D23n8879_p0753b08║論曰。諸業。謂福。非福。不動。即有漏善不善思業。業之
D23n8879_p0753b09║眷屬。亦立業名。同招引滿異熟果故。此𨿽纔起無間
D23n8879_p0753b10║即滅。無義能招當異熟果。而熏本識起自功能。即此
D23n8879_p0754a01║功能說為習氣。是業氣分熏習所成。簡曾現業。故名
D23n8879_p0754a02║習氣。如是習氣。展轉相續至成熟時招異熟果。此顯
D23n8879_p0754a03║當果勝增上緣。
D23n8879_p0754a04║初釋諸業。二釋習氣。三簡因緣。釋諸業中。諸業。謂
D23n8879_p0754a05║福業。非福業。離界散動之不動業。福及不動。即有
D23n8879_p0754a06║漏善思業。非福。即有漏不善思業。以思為體。思外
D23n8879_p0754a07║餘心所眷屬。亦立業名。業者。因義。對果而言。善惡
D23n8879_p0754a08║主伴同招引滿異熟果名為業也。如人天等真異
D23n8879_p0754a09║熟。酬福善引業。色無色真善異熟。酬不動引業。人
D23n8879_p0754a10║天異熟生。唯酬福善滿業。色無色異熟生。唯酬不
D23n8879_p0754b01║動滿業。不善引滿反此釋習氣中。初難。次釋。後簡。
D23n8879_p0754b02║難云。此業纔起無間即滅。流入過去。無義能招當
D23n8879_p0754b03║果。而曰招當果者何耶。曰。此𨿽生即滅。無招果義。
D23n8879_p0754b04║而熏本識引起自業之功能。即此功能。說為習氣。
D23n8879_p0754b05║習氣是業氣熏習所成。由習所成。故非過去曾業。
D23n8879_p0754b06║是業氣分。故非現在實業。為簡過現二業。立習氣
D23n8879_p0754b07║名。簡因緣者。如是習氣。展轉相續。從生至熟。招異
D23n8879_p0754b08║熟果。此顯當果勝增上緣。而非因緣。
D23n8879_p0754b09║○二釋第二句。
D23n8879_p0754b10║相見名色心及心所本末彼取皆二取攝。彼所熏𤼵
D23n8879_p0755a01║親能生彼本識上功能。名二取習氣。此顯來世異熟
D23n8879_p0755a02║果心及彼相應諸因緣種。俱。謂業種二取種俱。是踈
D23n8879_p0755a03║親緣。互相𦔳義。業招生顯。故頌先說。
D23n8879_p0755a04║初釋二取。二顯緣法。三釋俱義。四通妨難。皆二取
D23n8879_p0755a05║攝者。相分見分固二取攝。名色五蘊亦二取攝。心
D23n8879_p0755a06║王心所本第八識。末前七識。皆二取攝也。彼指二
D23n8879_p0755a07║取現行。彼二取現行之所熏𤼵。親能生彼本識上
D23n8879_p0755a08║所持差別功能。名二取習氣。即此習氣。顯當來異
D23n8879_p0755a09║熟果心。及彼相應諸因緣種。俱者。業種是踈。緣名
D23n8879_p0755a10║增上。二取種是親緣名因緣。此二不相乖而互𦔳。
D23n8879_p0755b01║曰業種二取種俱也。恐問親先踈後式所宜然。先
D23n8879_p0755b02║言踈者何也。曰。業招生顯。故頌先說。問。異熟何必
D23n8879_p0755b03║三種習氣而後招。曰。無業種作增上。誰為牽引生
D23n8879_p0755b04║勝劣諸根。無二取作因緣。誰為親生種子生起諸
D23n8879_p0755b05║識。葢業有盡而心無竆。設無因緣。生亦間斷。安能
D23n8879_p0755b06║相續。𢀸𢀸生生之無盡耶。
D23n8879_p0755b07║○三釋三四句。
D23n8879_p0755b08║前異熟者。謂前前生業異熟果。餘異熟者。謂後後生
D23n8879_p0755b09║業異熟果。𨿽二取種受果無竆。而業習氣受果有盡。
D23n8879_p0755b10║由異熟果性別難招。等流增上性同易感。由感餘生
D23n8879_p0756a01║業等種熟。前異熟果受用盡時。復別能生餘異熟果。
D23n8879_p0756a02║由斯生𢀸輪轉無竆。何假外物方得相續。
D23n8879_p0756a03║初釋前餘異熟。二釋既盡所以。三釋既盡復生。四
D23n8879_p0756a04║原相續對破。前異熟果曰前前生業者。過去一生
D23n8879_p0756a05║業感之果曰前生。若二生三生至無量生業感之
D23n8879_p0756a06║果。曰前前生業異熟果也。餘異熟果曰後後生者。
D23n8879_p0756a07║未來一生業感之果曰後生。若二生三生及無量
D23n8879_p0756a08║生業感之果。曰後後生業異熟果也。恐問云二取
D23n8879_p0756a09║種子於熏處即生。生處即熏。生生不已受果無竆。
D23n8879_p0756a10║頌言異熟既盡者何也。釋云。𨿽二取種受果無竆。
D23n8879_p0756b01║而業習氣受果有盡。如戒善感人天異熟。於人天
D23n8879_p0756b02║中不修戒善則不更生人天。惡感亦然。故言有盡。
D23n8879_p0756b03║所以然者。由異熟果。性是無記。業唯善惡而性別。
D23n8879_p0756b04║果𨿽由業。隔世方熟而難招。故有盡也。等流增上。
D23n8879_p0756b05║因果無殊。體性相順。因果同時。互生易感。故無竆
D23n8879_p0756b06║也。既盡復生者。由感當來餘生業等種熟。於今身
D23n8879_p0756b07║中前異熟果受用盡時。復別能生餘異熟果。故言
D23n8879_p0756b08║前盡復生餘也。由斯之故。生𢀸輪轉無有竆盡。何
D23n8879_p0756b09║假外緣方得相續。而汝謂𨿽有內識而無外緣。由
D23n8879_p0756b10║何有情生𢀸相續也耶。問。等流增上兼說者何。曰。
D23n8879_p0757a01║增上果𡩖。等流亦具增上。如眼一識。望於親種名
D23n8879_p0757a02║等流果。望眼根等是增上果。耳等皆然也。是故增
D23n8879_p0757a03║上果無有別體。即等流性。是等流果。故言性同。又
D23n8879_p0757a04║屬增上。言易感耳。
D23n8879_p0757a05║○四總申頌意。
D23n8879_p0757a06║此頌意說。由業二取生𢀸輪𢌞皆不離識。心心所法
D23n8879_p0757a07║為彼性故。
D23n8879_p0757a08║業以思所為體。思於諸行為勝。二取即心心所為
D23n8879_p0757a09║彼三習氣之性也。總顯生𢀸輪𢌞由二習氣。二種
D23n8879_p0757a10║習氣皆不離識。所以然者。心心所法為彼性故。是
D23n8879_p0757b01║故生𢀸全體唯識。
D23n8879_p0757b02║○二第二解（二）　初別釋習氣二分屬頌文。
D23n8879_p0757b03║○初別釋習氣。
D23n8879_p0757b04║復次生𢀸相續由諸習氣。然諸習氣總有三種。一名
D23n8879_p0757b05║言習氣。謂有為法各別親種。名言有二。一表義名言。
D23n8879_p0757b06║即能詮義音聲差別。二顯境名言。即能了境心心所
D23n8879_p0757b07║法。隨二名言所熏成種。作有為法各別因緣。二我執
D23n8879_p0757b08║習氣。謂虚妄執我我所種。我執有二。一俱生我執。即
D23n8879_p0757b09║修所斷我我所執。二分別我執。即見所斷我我所執。
D23n8879_p0757b10║隨二我執所熏成種。令有情等自他差別。三有支習
D23n8879_p0758a01║氣。謂招三界異熟業種。有支有二。一有漏善。即是能
D23n8879_p0758a02║招可愛果業。二諸不善。即是能招非愛果業。隨二有
D23n8879_p0758a03║支所熏成種。令異熟果善惡趣別。應知我執有支習
D23n8879_p0758a04║氣。於差別果是增上緣。
D23n8879_p0758a05║初總標數目。二別釋名言。三別釋我執。四別釋有
D23n8879_p0758a06║支有為法。即色心蘊處界等生住異滅。各別因緣。
D23n8879_p0758a07║謂善等三性種不同故。此出體也。名言曰表義。能
D23n8879_p0758a08║詮表義理也。音聲曰差別。遮無詮表音聲也。曰顯
D23n8879_p0758a09║境即能了境。七識見分心心所法。此𨿽實非名言。
D23n8879_p0758a10║如言說名。顯所詮義。能顯所了境。如似彼名能詮
D23n8879_p0758b01║義。此釋相也。故隨二名言所熏成種。作有為各別
D23n8879_p0758b02║因緣者。𨿽能詮音聲是相分色法。唯無記性。不能
D23n8879_p0758b03║熏成色心等種。然因名起種。名名言種。以心隨其
D23n8879_p0758b04║名。變似五蘊三性法等而熏成色心等種。况了境
D23n8879_p0758b05║王所是見分心法。由依境故而起名言。由依言說
D23n8879_p0758b06║而能了境。皆是色心妄織成種。故云隨二名言。所
D23n8879_p0758b07║熏成種作有為法。各別親種。此結緣名也。虚妄執
D23n8879_p0758b08║我我所種者。顯此種妄執而有。此出體也俱生細
D23n8879_p0758b09║執修所斷者。通六七二識。分別麄執見所斷者。唯
D23n8879_p0758b10║六識有。此釋相也。隨此二執所熏成種。令有情等
D23n8879_p0759a01║自他差別。乖平等道。此結別立義也。有支。即十二
D23n8879_p0759a02║因緣中行有二支。不言行者。唯取現在。行屬過去
D23n8879_p0759a03║故。謂招三界異熟業種者。出體也。三界異熟是所
D23n8879_p0759a04║招。業是能招。熏成習氣名種。有支有二。一有漏善
D23n8879_p0759a05║即是能招可愛果業。二諸不善即是能招非愛果
D23n8879_p0759a06║業。可愛謂人天果。非可愛謂三塗果。此釋相也。隨
D23n8879_p0759a07║善惡業。熏善惡種。隨善惡種。令異熟善惡果趣別
D23n8879_p0759a08║故。此結成趣別也。應知我執有支習氣。望當來差
D23n8879_p0759a09║別果報。是增上緣。顯非因緣也。問。有支增上無論
D23n8879_p0759a10║矣。我執親生異熟。應是因緣。何云增上。答。令別自
D23n8879_p0759b01║他。故成增上。
D23n8879_p0759b02║○二分屬頌文。
D23n8879_p0759b03║此頌所言業習氣者。應知即是有支習氣。二取習氣。
D23n8879_p0759b04║應知即是我執名言二種習氣。取我我所及取名言
D23n8879_p0759b05║而熏成故。皆說名取俱等餘文。義如前釋。
D23n8879_p0759b06║問。釋名言習氣曰作有為法各別因緣。釋有支習
D23n8879_p0759b07║氣曰我執有支於差別果是增上緣。今云我執名
D23n8879_p0759b08║言屬前二取。然前二取文。云二取是因緣。若我執
D23n8879_p0759b09║是增上。不應屬於二取因緣矣。前後義云何通。曰
D23n8879_p0759b10║我執習氣名取。以我執是惑。惑名能取。名言是苦。
D23n8879_p0760a01║苦名所取。取。著義。故以我執屬於取中。我執曰增
D23n8879_p0760a02║上緣者以苦習氣。望生𢀸苦果能作因緣。親生苦
D23n8879_p0760a03║故。我執名惑。惑與業種。於生𢀸苦為增上緣。𦔳生
D23n8879_p0760a04║苦故。是則我執習氣有取義故。得與於二取。不能
D23n8879_p0760a05║親生苦果故。不與於因緣。惑業種子有𦔳生苦果
D23n8879_p0760a06║義故。得與於增上緣也。詳見後文。問。泛說名言及
D23n8879_p0760a07║業種子何所似耶。荅。名言如散土。業種若泥團。水
D23n8879_p0760a08║和散土而作泥團。業招名言而為業種。泥團不散
D23n8879_p0760a09║之際。水力能之。異熟未萎已來。業力如是。
D23n8879_p0760a10║○三第三解（二）　初正解頌文二詳攝有支。
D23n8879_p0760b01║○初正解頌文。
D23n8879_p0760b02║復次生𢀸相續由惑業苦。𤼵業潤生煩𢚰名惑。能感
D23n8879_p0760b03║後有諸業名業。業所引生眾苦名苦。惑業苦種皆名
D23n8879_p0760b04║習氣。前二習氣與生𢀸苦為增上緣。𦔳生苦故。第三
D23n8879_p0760b05║習氣望生𢀸苦能作因緣。親生苦故。頌三習氣。如應
D23n8879_p0760b06║當知。惑苦名取。能所取故。取是著義。業不得名。俱等
D23n8879_p0760b07║餘文。義如前釋。
D23n8879_p0760b08║初明三道相。次。指屬頌文。𤼵業是無明。潤生是貪
D23n8879_p0760b09║愛。前二習氣指業惑。第三習氣指苦種。能所取者。
D23n8879_p0760b10║惑名能取。苦名所取。業不得名。業無著義故。問。𤼵
D23n8879_p0761a01║業獨無明矣。潤生獨貪愛乎。曰。此舉其尤耳。餘非
D23n8879_p0761a02║不兼。故總以三名收之。如頌云。愛取無明惑。行有
D23n8879_p0761a03║二名業。除五餘七支。一二皆名苦。
D23n8879_p0761a04║○二詳攝有支（二）　初總標二別釋。
D23n8879_p0761a05║○初總標。
D23n8879_p0761a06║此惑業苦應知總攝十二有支。謂從無明乃至老𢀸。
D23n8879_p0761a07║如論廣釋。然十二支。畧攝為四。
D23n8879_p0761a08║惑業苦三總攝十二支者。如頌云。無明愛取三煩
D23n8879_p0761a09║𢚰。行有二支屬業道。從識至受并生𢀸。七事同名
D23n8879_p0761a10║一苦道。廣釋指瑜伽。釋云。無明體。謂行蘊中癡。行
D23n8879_p0761b01║支體。謂身語意思。識支體。謂第八識種。名色支體。
D23n8879_p0761b02║四蘊名名。色蘊名色。六入體。謂內六處。即六根。觸
D23n8879_p0761b03║支體。謂第八觸全。前六異熟。除第七觸。唯有覆故。
D23n8879_p0761b04║受支體。謂徧行受。愛支體。謂三界貪。取支體。通取
D23n8879_p0761b05║煩𢚰。有支體。取識等五。及行支種。愛取潤已。轉名
D23n8879_p0761b06║有故。生支體。謂識等五現。老𢀸支體。生支變滅即
D23n8879_p0761b07║老𢀸支。又稱十二牽連。十二重城。十二棘圍等是
D23n8879_p0761b08║也。
D23n8879_p0761b09║○二別釋（四）　初正釋二料簡三義門四相攝。
D23n8879_p0761b10║○初正釋（四）　初明能引支二明所引支三明能
D23n8879_p0762a01║生支四明所生支。
D23n8879_p0762a02║○初明能引支。
D23n8879_p0762a03║一能引支。謂無明行能引識等五果種故。此中無明。
D23n8879_p0762a04║唯取能𤼵正感後世善惡業者。即彼所𤼵乃名為行。
D23n8879_p0762a05║由此一切順現受業別𦔳當業。皆非行支。
D23n8879_p0762a06║此下正釋十二畧攝為四。謂引二生二。今先能引。
D23n8879_p0762a07║初標釋引義。次簡釋引相。三簡別行支。無明及行
D23n8879_p0762a08║攝為能引一支。此標能引支也。能引釋等五果種
D23n8879_p0762a09║故。此釋能引義也。此中無明唯取能𤼵等者。識及
D23n8879_p0762a10║名色六入觸受曰五果。果從種生。種由引起。無明
D23n8879_p0762b01║與行。能引此五果種。曰能引支也。唯取能𤼵正感
D23n8879_p0762b02║後世善惡業者。謂後世善惡之果。必以善惡之業
D23n8879_p0762b03║為正感。正感後世善惡之業。必以無明為能𤼵。今
D23n8879_p0762b04║唯取能𤼵正感後世善惡業者為無明。捨能𤼵外
D23n8879_p0762b05║無所取。即彼能𤼵之所𤼵乃名為行。捨所𤼵外無
D23n8879_p0762b06║所名。此簡釋二支相也。由此之故。行感後世。非順
D23n8879_p0762b07║現受業。行是正感。非別𦔳當果之滿業。故云皆非
D23n8879_p0762b08║行支。此簡別行支名也。以無明支。於𤼵業中。有能
D23n8879_p0762b09║通𤼵總別報業者。有但𤼵總報業者。有但𤼵別報
D23n8879_p0762b10║業者。今取初二為行支故也。又此二支亦可名牽
D23n8879_p0763a01║引因。能引逺果故。亦可名增上緣。是惑業故。
D23n8879_p0763a02║○二明所引支。
D23n8879_p0763a03║二所引支。謂本識內親生當來異熟果攝識等五種。
D23n8879_p0763a04║是前二支所引𤼵故。此中識種謂本識因。除後三因。
D23n8879_p0763a05║餘因皆是名色種攝。後之三因。如名次第即後三種。
D23n8879_p0763a06║或名色種總攝五因。於中隨勝立餘四種。六處與識。
D23n8879_p0763a07║總別亦然。集論說識亦是能引。識中業種名識支故
D23n8879_p0763a08║異熟識種名色攝故。經說識支通能所引。業種識種
D23n8879_p0763a09║俱名識故。識是名色依。非名色攝故。識等五種由業
D23n8879_p0763a10║熏𤼵𨿽實同時。而依主伴總別勝劣因果相異。故諸
D23n8879_p0763b01║聖教假說前後。或依當來現起分位有次第故說有
D23n8879_p0763b02║前後。由斯識等亦說現行。因時定無現行義故。復由
D23n8879_p0763b03║此說生引同時。潤未潤時必不俱故。
D23n8879_p0763b04║此於所引總別異同次第而詳釋之也。初總釋所
D23n8879_p0763b05║引。次別釋所引。三會通經論。四釋五次第。總釋所
D23n8879_p0763b06║引者。謂第八本識內所有識等五種。親能生起當
D23n8879_p0763b07║來世中異熟果攝識等五法。如清涼云。既𤼵行已。
D23n8879_p0763b08║由行熏心。令此本識能招當來生老𢀸故。名之為
D23n8879_p0763b09║種。若無行熏。終不得成。故云於諸行中植心種子。
D23n8879_p0763b10║即是所引識等五種。於一剎那。為行所積集。無有
D23n8879_p0764a01║前後。此是無明與行二支之所引𤼵。故名所引支。
D23n8879_p0764a02║別釋所引者。此五支中識種。謂第八本識親因。除
D23n8879_p0764a03║後六入觸受三因。餘因皆是名色種攝者。以異熟
D23n8879_p0764a04║有三。曰識曰生曰色。識種是本識因。異熟生異熟
D23n8879_p0764a05║色曰餘因。此皆是名色種攝。後之六入觸受三因。
D23n8879_p0764a06║如名次第。曰入種曰受種曰觸種也。或名色種總
D23n8879_p0764a07║攝五因。於五因中隨勝立餘四種。如名中所攝勝
D23n8879_p0764a08║者。則立識受觸三種。色中所攝勝者。立為六入種
D23n8879_p0764a09║是也。六處與識總別亦然。一說。識種一支。總攝六
D23n8879_p0764a10║處。但隨緣說立五處耳。一說。以六入種總攝五因。
D23n8879_p0764b01║於五因中隨勝立餘四種。識種總別。義與入同。會
D23n8879_p0764b02║通經論者。恐有問云。此以五支名所引。集論說識
D23n8879_p0764b03║亦是能引者何。舉四故答云。識中所持業種名識
D23n8879_p0764b04║支故。識豈非行。行故屬於能引。異熟識種攝於名
D23n8879_p0764b05║色。識緣名色。識又豈非能引。緣起經說。識種通能
D23n8879_p0764b06║所引。業種識種。俱名識故。業是能。識是所引。又豈
D23n8879_p0764b07║非通于能引。識是名色依非名色攝故者。恐有難
D23n8879_p0764b08║云。論言識屬名色。此云何通。故答云。識為名色依。
D23n8879_p0764b09║非名色攝。論約能依名色言。故說識是名色攝。又
D23n8879_p0764b10║豈非亦可言能引耶。釋五次第者。亦恐問云。識等
D23n8879_p0765a01║五種。由行業一剎那中熏𤼵而有。實是同時而分
D23n8879_p0765a02║前後者何。故云𨿽實同時。約義約位而分前後。約
D23n8879_p0765a03║義者。依識是主。餘四是伴。故識前四後。依名色是
D23n8879_p0765a04║總。餘三是別。故名色前。餘三是後。依六入是勝。餘
D23n8879_p0765a05║二是劣。故六入前。餘二是後。依觸是因。受是果。故
D23n8879_p0765a06║觸前受後。依此四義。聖教假說前後。非實前後也。
D23n8879_p0765a07║約位者。或可依當來五果生起分位有次第故。亦
D23n8879_p0765a08║說前後。由此於識等五。亦說現行有前後義。然因
D23n8879_p0765a09║種對現行時說。初因種時。定無現行次第義故。復
D23n8879_p0765a10║由當來現起果位所生所引。得說同時。以種因生
D23n8879_p0765b01║現果。必同時故。若依識初熏𤼵位。則不可說生引
D23n8879_p0765b02║同時。以已潤未潤必不俱故。又此約種子未成熟
D23n8879_p0765b03║位。說依當果別立五因。所引差別之義如此。不可
D23n8879_p0765b04║以不辨。
D23n8879_p0765b05║○三明能生支。
D23n8879_p0765b06║三能生支。謂愛取有。近生當來生老𢀸故謂緣迷內
D23n8879_p0765b07║異熟果愚。𤼵正能招後有諸業為緣。引𤼵親生當來
D23n8879_p0765b08║生老𢀸位五果種已。復依迷外增上果愚。緣境界受
D23n8879_p0765b09║𤼵起貪愛。緣愛復生欲等四取。愛取合潤能引業種
D23n8879_p0765b10║及所引因。轉名為有。俱能近有後有果故。有處唯說
D23n8879_p0766a01║業種名有。此能正感異熟果故。復有唯說五種名有。
D23n8879_p0766a02║親生當來識等種故。
D23n8879_p0766a03║承前二支詳釋能生支也。初總標。二正釋。三會通。
D23n8879_p0766a04║總標能生者。謂愛取有三支。近生當來生老𢀸。果
D23n8879_p0766a05║故。即已潤六支合為有故。是生老𢀸親種。故近生
D23n8879_p0766a06║也。二正釋三支相。謂諸有情受二種果。一內異熟
D23n8879_p0766a07║果。此即正報。二及境界所生受增上果。此即依報。
D23n8879_p0766a08║初謂緣迷內異熟果愚者。愚於我相。昧無我理。於
D23n8879_p0766a09║後生苦不如實知。𤼵正能招後有諸業之行支為
D23n8879_p0766a10║緣。引𤼵親生當來生老𢀸位識等五果種已。此指
D23n8879_p0766b01║前七支也。二復依迷外增上果之覆業迷事無明。
D23n8879_p0766b02║以境界為緣。𤼵起貪愛之愛支。愛為緣故。復生欲
D23n8879_p0766b03║取見取戒取我語取等四取之取支。愛取和合滋
D23n8879_p0766b04║潤。能引業種。及所引因。轉名為有。此已潤業種。及
D23n8879_p0766b05║所引五因。俱能近有後有果故。後文已潤六支合
D23n8879_p0766b06║為有故是也。恐有問云。然有處唯說業種名有。唯
D23n8879_p0766b07║說五種名有。與此異者何也。故會通云。以業因是
D23n8879_p0766b08║善惡。果是無記。此能正感異熟果故。即增上緣。唯
D23n8879_p0766b09║言業種。以親生當來識等五種。即親因緣。顯非業
D23n8879_p0766b10║種之增上緣。故唯言五種。義各有取爾也。又說唯
D23n8879_p0767a01║業與五種。詳見瑜伽第十及三十八卷中。
D23n8879_p0767a02║○四明所生支。
D23n8879_p0767a03║四所生支。謂生老𢀸。是愛取有近所生故。謂從中有
D23n8879_p0767a04║至本有中。未衰變來皆生支攝。諸衰變位總名為老。
D23n8879_p0767a05║身壞命終乃名為𢀸。老非定有附𢀸立支。
D23n8879_p0767a06║初標釋所生義。次別釋二支相。三通釋疑難義。標
D23n8879_p0767a07║釋所生易見。生老𢀸位分齊如何。謂從中有身自
D23n8879_p0767a08║求父母投胎而為生有。自生有至本有中未衰變
D23n8879_p0767a09║來。四十之前皆生支攝。諸衰變位四十已後總名
D23n8879_p0767a10║為老。命終乃名為𢀸耳。恐有問云。生既別立一支
D23n8879_p0767b01║老𢀸何為共立。故云老非定有附𢀸立支。正釋竟。
D23n8879_p0767b02║○二料簡（七）　初料簡病老二料簡名色三料簡
D23n8879_p0767b03║愛支四料簡生引五料簡三惑六料簡自他七
D23n8879_p0767b04║料簡異同。
D23n8879_p0767b05║○初料簡病老。
D23n8879_p0767b06║病何非支。不徧定故。老𨿽不定徧故立支。諸界趣生
D23n8879_p0767b07║除中夭者。將終皆有衰朽行故。
D23n8879_p0767b08║問意以生老病𢀸總是遷流。餘三可支。病不立支
D23n8879_p0767b09║者何也。答云。病相不徧界趣。又不定有。故不立支。
D23n8879_p0767b10║難云。現見中夭者非老。則老亦不定。何為立支。答。
D23n8879_p0768a01║老𨿽不定。徧故立支。試觀諸界趣生除中夭者皆
D23n8879_p0768a02║有衰朽行故。豈非是徧。
D23n8879_p0768a03║○二料簡名色。
D23n8879_p0768a04║名色不徧何故立支。定故立支。胎卵濕生者。六處未
D23n8879_p0768a05║滿定有名色故。又名色支亦是徧有。有色化生初受
D23n8879_p0768a06║生位。𨿽具五根而未有用。爾時未名六處支故。初生
D23n8879_p0768a07║無色𨿽定有意根。而不明了。未名意處故。由斯論說
D23n8879_p0768a08║十二有支。一切一分上二界有。
D23n8879_p0768a09║初問。二答。三證。問意以界中無色。生中化生。必無
D23n8879_p0768a10║名色。是謂不徧。不徧而立故將安在。答云。定故立
D23n8879_p0768b01║支。徧故立支。定者。胎卵濕生六處未滿。定有名色
D23n8879_p0768b02║故。徧者。有色化生。初受生位。𨿽具五根而未有用。
D23n8879_p0768b03║爾時未明六處。非名色所攝而何。初生無色。𨿽定
D23n8879_p0768b04║有意根而不明了。未名意處。非名支而何。由斯定
D23n8879_p0768b05║徧之故。論說十二有支。一切一分上二界有。一切
D23n8879_p0768b06║者。一切支也。一分者。謂色界無想。有色一分而無
D23n8879_p0768b07║名。無色初生。有名一分而無色。曰一切支中一分
D23n8879_p0768b08║上二界有也。論之可證如此。支豈無故而立。
D23n8879_p0768b09║○三料簡愛支。
D23n8879_p0768b10║愛非徧有寧別立支。生惡趣者不愛彼故。定故別立。
D23n8879_p0769a01║不求無有。生善趣者定有愛故。不還受生。愛𨿽不起。
D23n8879_p0769a02║然如彼取定有種故。又愛亦徧。生惡趣者於現我境
D23n8879_p0769a03║亦有愛故。依無希求惡趣身愛。經說非有。非彼全無。
D23n8879_p0769a04║初標問。次答釋。三通妨。問云。愛非徧有。寧別立支。
D23n8879_p0769a05║生惡趣者。不愛彼故豈非不徧。答云。定徧故立。定
D23n8879_p0769a06║者。生惡趣者不求無愛。設若有求。寧得無愛。如人
D23n8879_p0769a07║喜為虎等。𤍠獄求凉風等。豈全無愛而生善趣者
D23n8879_p0769a08║有求。求定有愛故也。若謂不還果人。於潤生位對
D23n8879_p0769a09║治力強不起愛者。不知𨿽不起愛。而於取支。决定
D23n8879_p0769a10║有種。愛如彼取。定有種故。有種故愛定有也。愛亦
D23n8879_p0769b01║徧者。生惡趣中。於第八見分現行我境。第七隨所
D23n8879_p0769b02║生所繫四惑常俱。則四中我貪。豈非愛支攝耶。然
D23n8879_p0769b03║有經說非有愛者。依無希求惡趣身愛。說非有耳。
D23n8879_p0769b04║非謂全無有也。豈得以辭害意。
D23n8879_p0769b05║○四料簡生𢀸。
D23n8879_p0769b06║何緣所生立生老𢀸。所引別立識等五支。因位難知
D23n8879_p0769b07║差別相故。依當果位別立五支。謂續生時因識相顯。
D23n8879_p0769b08║次根未滿名色相增。次根滿時六處明盛。依斯𤼵觸。
D23n8879_p0769b09║因觸起受。爾時乃名受果究竟。依此果位立因為五。
D23n8879_p0769b10║果位易了差別相故。總立二支以顯三苦。然所生果。
D23n8879_p0770a01║若在未來為生厭故說生老𢀸。若至現在。為令了知
D23n8879_p0770a02║分位相生。說識等五。
D23n8879_p0770a03║初問生引殊立之緣。次明所引立五支義。三明所
D23n8879_p0770a04║生立二支義問意葢謂。所生果所引因。因種果現
D23n8879_p0770a05║宜同。何緣於所生立生老𢀸二支。於所引立識等
D23n8879_p0770a06║五支耶。答云。於所引立五支者。以因位微隱難知
D23n8879_p0770a07║差別相故。依當果位別立五支。使隱微者昭著耳。
D23n8879_p0770a08║當果之相云何昭著。謂中有身自求父母結生相
D23n8879_p0770a09║續時。因識相顯。故依此位立識支。次根未滿。名色
D23n8879_p0770a10║相增。即依此果位立名色支。次根滿時。六處明盛
D23n8879_p0770b01║即依此果位立六入支。依入𤼵觸。因觸起受。爾時
D23n8879_p0770b02║乃名受果究竟。即依此果位立觸支受支。故云依
D23n8879_p0770b03║此果位立因為五。至於所生止立二支者。以果位
D23n8879_p0770b04║顯著。易了差別相故。總立二支。以顯生老𢀸苦之
D23n8879_p0770b05║三種逼迫義耳。不獨此也。然所生果。若在未來。為
D23n8879_p0770b06║生厭故。說生老𢀸。若至現在。為令了知分位相生
D23n8879_p0770b07║說識等五。隨所在至之時不同。各有所為。故立名
D23n8879_p0770b08║之有多寡耳。非因果之相乖也。
D23n8879_p0770b09║○五料簡三惑。
D23n8879_p0770b10║何緣𤼵業總立無明。潤業位中別立愛取。𨿽諸煩惱
D23n8879_p0771a01║皆能𤼵潤。而𤼵業位無明力增。以具十一殊勝事故。
D23n8879_p0771a02║謂所緣等。廣如經說。於潤業位愛力偏增。說愛如水
D23n8879_p0771a03║能沃潤故。要數溉灌方生有芽。且依初後分愛取二。
D23n8879_p0771a04║無重𤼵義立一無明。𨿽取支中攝諸煩𢚰而愛潤勝
D23n8879_p0771a05║說是愛增。
D23n8879_p0771a06║初究立名異總別之緣。次答立名異約勝劣說。三
D23n8879_p0771a07║答立總別約依義說。四約愛潤勝釋通妨難。問意
D23n8879_p0771a08║葢謂。𤼵業潤生皆是煩𢚰。一名無明。一名愛取。建
D23n8879_p0771a09║立何緣不一。𤼵潤皆惑。廣畧宜均。總立無明。別立
D23n8879_p0771a10║愛取。廣畧何緣有殊。答云。立名異者。𨿽諸煩𢚰皆
D23n8879_p0771b01║能𤼵潤。而𤼵業位無明力增。以具十一殊勝事故。
D23n8879_p0771b02║謂所緣等。廣如經說。於潤業位愛力偏增。說愛如
D23n8879_p0771b03║水能沃潤故。要數溉灌方生有芽。是以各據殊勝
D23n8879_p0771b04║立名有不同耳。廣畧異者。且以愛為初。取為後。分
D23n8879_p0771b05║愛取二法。實則非無多種現行為潤。故潤業位廣。
D23n8879_p0771b06║若夫𤼵業。一𤼵則已。無重𤼵義。故𤼵業位畧。廣故
D23n8879_p0771b07║別立不一。畧故總立無有二也。恐有難云。取支四
D23n8879_p0771b08║種。一欲取。謂於諸欲所有欲貪。二見取。謂除薩迦
D23n8879_p0771b09║耶見。於所餘見所有欲貪。三戒取。謂于邪願所起
D23n8879_p0771b10║戒禁所有欲貪。四我語取。謂于薩迦耶見所有欲
D23n8879_p0772a01║貪。此四通攝諸惑。何故於潤業位。說是愛力。故通
D23n8879_p0772a02║云。𨿽取支中攝諸煩𢚰。而愛潤勝。說是愛增耳。豈
D23n8879_p0772a03║有他耶。問。十一勝事者何。曰。緣起經云。一所緣殊
D23n8879_p0772a04║勝。徧緣染淨故。二行相殊勝。隱真顯妄故。三因緣
D23n8879_p0772a05║殊勝。惑業生本故。四等起殊勝。等能𤼵起能引能
D23n8879_p0772a06║生所生緣起法故。五轉異殊勝。隨眠纏縛相應不
D23n8879_p0772a07║共四轉異故。六邪行殊勝。依諦而起增益損減行
D23n8879_p0772a08║故。七相狀殊勝。微細自相徧愛非愛共相轉故。八
D23n8879_p0772a09║作業殊勝。作流轉所依事作寂止能障事故。九障
D23n8879_p0772a10║礙殊勝。障礙勝法故。十隨轉殊勝。乃至有頂猶有
D23n8879_p0772b01║轉故。十一對治殊勝。二種妙智所對治故。問。且依
D23n8879_p0772b02║初後分愛取者何謂初後。曰。於一無明所𤼵之境。
D23n8879_p0772b03║數數汲灌必有初後。初立愛名。後於愛境深生染
D23n8879_p0772b04║著乃名為取。問。諸煩𢚰中何為愛潤偏增。曰。六俱
D23n8879_p0772b05║生。十分別。二十隨煩𢚰。惟貪一法是正中正潤。餘
D23n8879_p0772b06║五俱生正中𦔳潤。其餘皆是𦔳潤。故愛於潤唯最
D23n8879_p0772b07║殊勝。
D23n8879_p0772b08║○六料簡自他。
D23n8879_p0772b09║諸緣起支。皆依自地。有所𤼵行依他無明。如下無明
D23n8879_p0772b10║𤼵上地行。不爾。初伏下地染者。所起上定應非行支。
D23n8879_p0773a01║彼地無明猶未起故。從上下地生下上者。彼緣何受
D23n8879_p0773a02║而起愛支。彼愛亦緣當生地受。若現若種於理無違。
D23n8879_p0773a03║自地自他地。所居為自地。非現所居為他地。初釋
D23n8879_p0773a04║諸支緣起難。二釋緣受起愛難。初難在文外。恐難
D23n8879_p0773a05║諸支相緣而起。皆依自地依他地耶。釋云。皆依自
D23n8879_p0773a06║地。若有所𤼵行。亦依他地無明而𤼵。如下地無明。
D23n8879_p0773a07║能𤼵上地行業。若謂下地不能𤼵者。則初伏欲界
D23n8879_p0773a08║下地煩𢚰時。所起上界禪定。應非下地無明所𤼵
D23n8879_p0773a09║行支。以彼上地無明猶未起故。得彼定已。方現前
D23n8879_p0773a10║故。反復推之。則知有所𤼵行。依他無明也明矣。又
D23n8879_p0773b01║難云。從上地生下地。從下地生上地。彼緣何地境
D23n8879_p0773b02║界受而起愛支耶。釋云。彼愛亦緣當生地受。謂若
D23n8879_p0773b03║從上地生下。即緣當生下地受而起愛。從下地生
D23n8879_p0773b04║上。即緣當生上地受而起愛。令彼貪愛現前。彼所
D23n8879_p0773b05║緣者。或緣種子。或緣現行。於理無違。問。下地無明
D23n8879_p0773b06║𤼵上地行。無明既是下地。何以云他。曰。行是上地。
D23n8879_p0773b07║而無明非上地。以上對下。則上為自而下為他也。
D23n8879_p0773b08║○七料簡異同。
D23n8879_p0773b09║此十二支十因二果定不同世。因中前七與愛取有
D23n8879_p0773b10║或異或同。若二三七各定同世。如是十二一重因果
D23n8879_p0774a01║足顯輪轉及離斷常。施設兩重實為無用。或應過此
D23n8879_p0774a02║便致無竆。
D23n8879_p0774a03║初釋異同問。二釋因果問。此問亦在文外。恐有問
D23n8879_p0774a04║云。諸緣起支同世異世耶。釋云。此十二支。十因二
D23n8879_p0774a05║果定不同世。謂前十現在。後二未來。因中前七與
D23n8879_p0774a06║愛取有。或異或同者。潤未潤時俱不俱故。已潤則
D23n8879_p0774a07║受生報。生報定同。未潤則受後報。後報定異故。若
D23n8879_p0774a08║二三七各定同世。謂二同未來。愛取有三。因中前
D23n8879_p0774a09║七。同屬現在。諸緣起支。世之異同如此。恐又問云。
D23n8879_p0774a10║過去二支因。現在五支果。此一重也。現在三支因。
D23n8879_p0774b01║未來二支果。此二重也。兩重因果。常所習聞。如上
D23n8879_p0774b02║云異同等。則是一重因果。與常不同者何也。故為
D23n8879_p0774b03║釋云。如是十二。一重因果。足顯輪轉云云也。謂立
D23n8879_p0774b04║因果法。為顯輪轉離斷常耳。今之一重。由現在十
D23n8879_p0774b05║因感未來二果。迷果行因。因滅果生。足顯輪轉不
D23n8879_p0774b06║息之義矣。因滅故非常。果生故非斷。及離斷常二
D23n8879_p0774b07║種之過矣。足顯及離。是為有用。施設兩重。實為無
D23n8879_p0774b08║用也。或應過此一重而立。便致無竆。良以為愚前
D23n8879_p0774b09║際者說過去二因。則更有愚於前二者。二因猶少。
D23n8879_p0774b10║應更多說矣為愚於後際者說未來二果。則更有
D23n8879_p0775a01║愚於後二者。二果猶少。應更多說矣。便致無竆。故
D23n8879_p0775a02║止一重也。
D23n8879_p0775a03║○三義門（十四）　初假實分別門（至）十四四緣分
D23n8879_p0775a04║別門。
D23n8879_p0775a05║○初假實分別門。
D23n8879_p0775a06║此十二支義門別者。九實三假。已潤六支合為有故。
D23n8879_p0775a07║即識等五三相位別。名生等故。
D23n8879_p0775a08║此至四緣皆詳辨義門。使知十二於門門通逹而
D23n8879_p0775a09║無礙也。今初九實三假。實者。自有體義。假者。自無
D23n8879_p0775a10║體義。三假者。謂已潤行等六支和合為有。則有以
D23n8879_p0775b01║眾法合為。豈非是假。生等二支。即識等五果上有
D23n8879_p0775b02║生老𢀸相名位不同。離五非別有生等。豈非是假。
D23n8879_p0775b03║三假既明。九實可知。
D23n8879_p0775b04║○二一事非事門。
D23n8879_p0775b05║五是一事。謂無明識觸受愛五。餘非一事。
D23n8879_p0775b06║一事。猶言一種事。非一事。猶言非一種事也。無明
D23n8879_p0775b07║識觸受愛。此五各唯一事。不兼多事。五外之餘七。
D23n8879_p0775b08║如行通善惡。名色是二。六處有六。取有四取。有該
D23n8879_p0775b09║六法。生老𢀸支即識等五。皆非一事而兼多事。是
D23n8879_p0775b10║非明而事體始得不渾。
D23n8879_p0776a01║○三染與不染門。
D23n8879_p0776a02║三唯是染。煩𢚰性故。七唯不染。異熟果故。七分位中
D23n8879_p0776a03║容起染故。假說通二。餘通二種。
D23n8879_p0776a04║煩𢚰性故。無明愛取唯染之故也。異熟果故。識及
D23n8879_p0776a05║生𢀸唯不染之故也。果是無記。故曰不染。若七於
D23n8879_p0776a06║現起分位中。容有起染之時。此假說通二也。故瑜
D23n8879_p0776a07║伽第十云。假說通二。謂染不染。既云假說。以不染
D23n8879_p0776a08║之說為實。餘通二種者。行有二支。通染不染。以屬
D23n8879_p0776a09║善惡無記故也。
D23n8879_p0776a10║○四純雜分別門。
D23n8879_p0776b01║無明愛取說名獨相。不與餘支相交雜故。餘是雜相。
D23n8879_p0776b02║獨對雜言。獨。一義。純義。無明止是無明之相。愛取
D23n8879_p0776b03║止是愛取之相。此外不與餘支相交雜故。若夫如
D23n8879_p0776b04║已潤六支合而為有。即識等五名之為二。則五種
D23n8879_p0776b05║交雜於二果一有互夾於六支。九皆雜相。豈得稱
D23n8879_p0776b06║純。
D23n8879_p0776b07║○五色非色攝門。
D23n8879_p0776b08║六唯非色。謂無明識觸受愛取。餘通二種。
D23n8879_p0776b09║六皆心法。曰唯非色。六兼心色。曰餘通二種也。名
D23n8879_p0776b10║色一支兼無俟論。行支通於諸根。豈得唯心。六入
D23n8879_p0777a01║既是色法。豈得唯心。有支具行。豈得唯心。生𢀸二
D23n8879_p0777a02║果。通於色心。故總云通二。
D23n8879_p0777a03║○六有漏等攝門。
D23n8879_p0777a04║皆是有漏。唯有為攝。無漏無為。非有支故。
D23n8879_p0777a05║初正明攝。二反出故。皆是有漏。皆是有為矣。唯有
D23n8879_p0777a06║為攝。唯有漏攝矣。無漏無為。非有支故。有漏有為。
D23n8879_p0777a07║是有支故。頓挫𮋒覆。簡括關鎻葢如此。
D23n8879_p0777a08║○七三性相攝門。
D23n8879_p0777a09║無明愛取。唯通不善有覆無記。行唯善惡。有通善惡
D23n8879_p0777a10║無覆無記。餘七唯是無覆無記。七分位中亦起善染。
D23n8879_p0777b01║唯通。簡彼善與無覆無記。唯善惡不云通者。善惡
D23n8879_p0777b02║止行支也。有通三性。以不離行故善惡。具識等五
D23n8879_p0777b03║支故無覆無記。識及生等七支唯是無覆無記者。
D23n8879_p0777b04║以是異熟果故七分位中亦通善染。即瑜伽假說。
D23n8879_p0777b05║○八三界分別門。
D23n8879_p0777b06║𨿽皆通三界而有分有全。上地行支能伏下地。即麄
D23n8879_p0777b07║苦等六種行相。有求上生而起彼故。
D23n8879_p0777b08║有分有全者。此十二支。欲界全有。色無色界分有。
D23n8879_p0777b09║前云上二界一切一分也。如無想唯有有色半支。
D23n8879_p0777b10║無色唯名半支。及六入中唯有意處一分是也。有
D23n8879_p0778a01║求上生而起彼者。謂有厭下麄苦障。欣上勝妙離。
D23n8879_p0778a02║修彼六種觀想而求上生。此即上地行支。能伏下
D23n8879_p0778a03║地惑也。六種行相者。身中所起心數。緣於貪欲。不
D23n8879_p0778a04║能出離是因苦。欲界俱身。饑渴寒𤍠病痛刀杖等
D23n8879_p0778a05║種種所逼是果苦。以厭欲界因苦。即欣初禪上勝
D23n8879_p0778a06║禪定之樂是因勝。厭欲界果苦。即欣初禪禪味之
D23n8879_p0778a07║樂是果勝。欲界五塵。能起眾惡是因麄。此身為三
D23n8879_p0778a08║十六物尿屎臭穢之所成就是果麄。以厭欲因麄
D23n8879_p0778a09║即欣初禪禪定之樂心定不動是因妙。厭欲果麄
D23n8879_p0778a10║即欣受得初禪之身。如鏡中像。𨿽有形色。無有質
D23n8879_p0778b01║礙是果妙。煩𢚰覆蔽真性。不能顯𤼵是因障。此身
D23n8879_p0778b02║質礙。不得自在是果障。以厭欲因障。即欣初禪心
D23n8879_p0778b03║得出離是因離。復厭欲果障。即欣初禪獲得五通
D23n8879_p0778b04║之身自在無礙是果離。是謂厭下苦麄障。欣上勝
D23n8879_p0778b05║妙離。亦曰淨妙離。此畧述求上生者六種行相。詳
D23n8879_p0778b06║如法數。及禪門諸經論。
D23n8879_p0778b07║○九學等分別門。
D23n8879_p0778b08║一切皆唯非學無學。聖者所起有漏善業。明為緣故。
D23n8879_p0778b09║違有支故。非有支攝。由此應知聖必不造感後有業。
D23n8879_p0778b10║於後苦果不迷求故。雜修靜慮資下故業生淨居等
D23n8879_p0779a01║於理無違。
D23n8879_p0779a02║初正釋不攝。次通其妨難。此有疑問伏於文外。疑
D23n8879_p0779a03║云。學無學聖。未必不起有漏善業。則於十二有支
D23n8879_p0779a04║當何所攝。故釋云。一切皆非。緣聖者𨿽有有漏善
D23n8879_p0779a05║業。智明為緣故。違有支故。非有支攝。由此可决其
D23n8879_p0779a06║不造不求也。仍恐難云。然則聖者雜修靜慮生淨
D23n8879_p0779a07║居等。既是有漏。寧不攝於有支。故通云。雜修者。以
D23n8879_p0779a08║漏無漏。前後雜修第四靜慮。資𦔳無雲福生廣果
D23n8879_p0779a09║三天之故業。而上生淨居感總報果。於理無違。所
D23n8879_p0779a10║以然者。葢總報必行業所感。行業必攝於有支。今
D23n8879_p0779b01║生淨居。既是總報。於不攝有支之理宜違。曰不違
D23n8879_p0779b02║者。以總報之業及名言種子。皆是徃昔已造名故。
D23n8879_p0779b03║後由無漏資生故業生淨居天感總報果耳。非聖
D23n8879_p0779b04║者特造新業而求生。安得攝於有支。故曰於理無
D23n8879_p0779b05║違。
D23n8879_p0779b06║○十見修二斷門（二）　初第一解二第二解。
D23n8879_p0779b07║○初第一解。
D23n8879_p0779b08║有義無明唯見所斷。要迷諦理能𤼵行故。聖必不造
D23n8879_p0779b09║後有業故。愛取二支唯修所斷貪求當有而潤生故。
D23n8879_p0779b10║九種命終心俱生愛俱故。餘九皆通見修所斷。
D23n8879_p0780a01║此師無明一支唯見斷。愛取唯修斷。餘九皆通見
D23n8879_p0780a02║修所斷。唯見其故有二。一以行由迷諦理而𤼵。迷
D23n8879_p0780a03║諦理惑是見所斷。二以聖必無能𤼵煩𢚰之惑。見
D23n8879_p0780a04║道名聖。必斷能𤼵煩𢚰之惑。以此二故。無明唯見
D23n8879_p0780a05║所斷不通於修。唯修其故亦二。一如陀洹七生。一
D23n8879_p0780a06║來二生。不還一生。三果聖人貪求當有。皆以愛取
D23n8879_p0780a07║而潤生故。二有九種命終心俱生愛俱之可證故。
D23n8879_p0780a08║以此二義。愛取唯修所斷不通於見。餘九皆通。如
D23n8879_p0780a09║下所釋。問。何謂九種命終心俱生愛俱。曰。雜集論
D23n8879_p0780a10║云。相續力者有九種命終心。與自體愛相應。於三
D23n8879_p0780b01║界中各令欲色無色界生相續。一者從欲界沒。還
D23n8879_p0780b02║生欲界。即以欲界自體愛相應。命終心結生相續。
D23n8879_p0780b03║二者從欲界沒。若生色界。即以色界自體愛相應
D23n8879_p0780b04║命終心結生相續。三者從欲界沒。若生無色界。即
D23n8879_p0780b05║以無色界自體愛相應命終心結生相續。如是欲
D23n8879_p0780b06║界沒有三種。色界無色界沒各有三種。共成九種。
D23n8879_p0780b07║○二第二解（二）　初破前非二申正義。
D23n8879_p0780b08║○初破前非。
D23n8879_p0780b09║有義一切皆通二斷。論說預流果。已斷一切一分有
D23n8879_p0780b10║支無全斷者故。若無明支唯見所斷。寧說預流無全
D23n8879_p0781a01║斷者。若愛取支唯修所斷。寧說彼已斷一切支一分。
D23n8879_p0781a02║又說全界一切煩𢚰皆能結生。徃惡趣行唯分別起
D23n8879_p0781a03║煩𢚰能𤼵。不言潤生唯修所斷。謂感後有行皆見所
D23n8879_p0781a04║斷𤼵。由此故知無明愛取三支。亦通見修所斷。
D23n8879_p0781a05║初標通二斷引論證成。次引論證破前唯二斷。三
D23n8879_p0781a06║結出三支皆通二斷。一切皆通者。前云餘九皆通
D23n8879_p0781a07║二斷。今云一切。則無明愛取皆在其中。證於瑜伽
D23n8879_p0781a08║可知。若汝前說無明唯見所斷。是預流全斷矣。論
D23n8879_p0781a09║中寧說預流無全斷。而斷一分乎。唯見所斷之非
D23n8879_p0781a10║可知。若汝前說愛取二支唯修所斷。是初果全不
D23n8879_p0781b01║斷矣。論中寧說預流已斷一分。非全不斷乎。唯修
D23n8879_p0781b02║所斷之非又可知。不獨此也。論中又說全欲界一
D23n8879_p0781b03║切煩𢚰。乃至全無色一切煩𢚰。全界。一界也。各三
D23n8879_p0781b04║界煩𢚰皆能結生相續。不言潤生唯修所斷。豈愛
D23n8879_p0781b05║取支唯修斷耶。又說徃惡趣行。唯分別起煩𢚰能
D23n8879_p0781b06║𤼵。不謂一切感後有行。皆見所斷煩𢚰所𤼵。豈無
D23n8879_p0781b07║明支唯見斷耶。故知不獨餘九通於二斷。無明愛
D23n8879_p0781b08║取三支亦通二斷。問。又說全界至煩𢚰能𤼵是一
D23n8879_p0781b09║叚。不言潤生至見所斷𤼵是一叚。釋中何為以後
D23n8879_p0781b10║叚拆合上叚中之二句釋耶。曰。但知不言二字。謂
D23n8879_p0782a01║之一字。釋義自昭然矣。何則不言不字。當貫下謂
D23n8879_p0782a02║字。而釋中於謂上下一不字。以上言字作下謂字。
D23n8879_p0782a03║以下謂字作上言字。其義自明矣。
D23n8879_p0782a04║○二申正義。
D23n8879_p0782a05║然無明支正𤼵行者唯見所斷。𦔳者不定。愛取二支
D23n8879_p0782a06║正潤生者唯修所斷。𦔳者不定。又染汙法自性應斷。
D23n8879_p0782a07║對治起時彼永斷故。一切有漏不染汙法。非性應斷。
D23n8879_p0782a08║不違道故。然有二義說之為斷。一離縛故。謂斷緣彼
D23n8879_p0782a09║雜彼煩𢚰。二不生故。謂斷彼依。令永不起。依離縛斷。
D23n8879_p0782a10║說有漏善無覆無記唯修所斷。依不生斷。說諸惡趣
D23n8879_p0782b01║無想定等唯見所斷。說十二支通二斷者。於前諸斷
D23n8879_p0782b02║如應當知。
D23n8879_p0782b03║初明無明愛取三支。次明行及老𢀸九支。三結示
D23n8879_p0782b04║諸支斷義。正𤼵惡趣行無明。唯見所斷𤼵善趣行
D23n8879_p0782b05║無明則通二斷。正潤生愛取唯修所斷𦔳潤生者
D23n8879_p0782b06║亦通二斷。總之正𤼵正潤者局𦔳𤼵𦔳潤者通也
D23n8879_p0782b07║故云不定。染汙法自性應斷者。無明愛取三支及
D23n8879_p0782b08║行有一分。性是煩𢚰曰染汙法自性應斷。對治起
D23n8879_p0782b09║時彼永斷者。即出世道障治相違曰永斷。一切有
D23n8879_p0782b10║漏不染汙者。謂行有一分。即有漏善識等五。及生
D23n8879_p0783a01║等二果。體唯無記曰不染汙法。此皆不違道品曰
D23n8879_p0783a02║非性應斷也。然有二義說斷。一離縛故。二不生故。
D23n8879_p0783a03║離縛者。斷離緣彼煩𢚰雜彼煩𢚰。緣彼煩𢚰。是第
D23n8879_p0783a04║七俱生我貪等。緣彼識等五種生等二支之異熟
D23n8879_p0783a05║果。雜彼煩𢚰。是第七我見慢等。由我見故。令六識
D23n8879_p0783a06║中所起施等善法不能忘相。故名雜彼。即善中雜
D23n8879_p0783a07║彼著相之煩𢚰也。依斷此二煩𢚰義故。說行有二
D23n8879_p0783a08║支中一分有漏善。及識等五與生等二果。合有九
D23n8879_p0783a09║支。惟修所斷。二不生者。分別煩𢚰為依。彼等生起。
D23n8879_p0783a10║斷此煩𢚰。彼永不生。依不生義。說行有二支一分
D23n8879_p0783b01║感惡趣行。并招無想果有漏善定。及有中攝識等
D23n8879_p0783b02║五種。以因該果。具生老𢀸。是故亦合為九。唯見所
D23n8879_p0783b03║斷。是則說十二支通二斷者。三支依正𦔳說通二
D23n8879_p0783b04║斷。餘九依二義說通二斷。故云如應當知。
D23n8879_p0783b05║○十一三受相攝門。
D23n8879_p0783b06║十樂捨俱。受不與受共相應故。老𢀸位中多分無樂
D23n8879_p0783b07║及容捨故。十一苦俱。非受俱故。
D23n8879_p0783b08║十樂捨俱。謂十支是樂。受捨受俱也。除受支老𢀸
D23n8879_p0783b09║支者。以受不與受共相應故。老𢀸位中多分無樂
D23n8879_p0783b10║及容捨故。十一支與苦受相應。唯除受支。亦以受
D23n8879_p0784a01║非受俱。
D23n8879_p0784a02║○十二三苦分別門。
D23n8879_p0784a03║十一少分壞苦所攝。老𢀸位中多無樂受。依樂立壞
D23n8879_p0784a04║故不說之。十二少分苦苦所攝。一切支中有苦受故。
D23n8879_p0784a05║十二全分行苦所攝。諸有漏法皆行苦故。依捨受說
D23n8879_p0784a06║十一少分除老𢀸支。如壞苦說。實義如是。諸聖教中
D23n8879_p0784a07║隨彼相增所說不定。
D23n8879_p0784a08║十二支中除老𢀸支。餘十一支少分壞苦所攝。老
D23n8879_p0784a09║𢀸不說者。以壞苦依樂變而立。老𢀸位中多無樂
D23n8879_p0784a10║受。壞從何立。十二支少分苦苦所攝。以依苦受立
D23n8879_p0784b01║苦苦。一切支中容有苦受俱故。曰苦苦攝也。十二
D23n8879_p0784b02║支全分行苦所攝。以諸有漏法。是剎那性。皆行苦
D23n8879_p0784b03║故。曰行苦攝也。依捨受說十一少分除老𢀸支如
D23n8879_p0784b04║壞苦說者。謂若依行苦對捨受者。十一少分行苦
D23n8879_p0784b05║所攝。老𢀸位中無容捨故。無捨故無行苦。如無樂
D23n8879_p0784b06║故無壞苦。曰如壞苦說也。實義如是。指上論所攝
D23n8879_p0784b07║是真實義。若諸聖教中。隨彼增盛之相而言。則所
D23n8879_p0784b08║說不定。不可惑於隨相不定之說。遂疑於真實一
D23n8879_p0784b09║定之說也。問。苦苦壞苦。皆言少分。行苦𨚫言全分
D23n8879_p0784b10║何也。曰。以十二支具三苦性。若是二苦必是行苦。
D23n8879_p0785a01║故言全分。有是行苦而非二苦。又此二苦。各不相
D23n8879_p0785a02║攝。故云少分。
D23n8879_p0785a03║○十三四諦相攝門。
D23n8879_p0785a04║皆苦諦攝。取蘊性故。五亦集諦攝。業煩𢚰性故。
D23n8879_p0785a05║此十二支。於四諦中皆苦諦攝。以十二支是五取
D23n8879_p0785a06║蘊性。實苦不離取蘊。豈非苦諦。無明愛取行有五
D23n8879_p0785a07║支。亦集諦攝。以是惑業性故。實因不離業惑。豈非
D23n8879_p0785a08║集諦。
D23n8879_p0785a09║○十四四緣分別門（四）　初通明四緣二別明因
D23n8879_p0785a10║緣三別明二緣四結指無方。
D23n8879_p0785b01║○初通明四緣。
D23n8879_p0785b02║諸支相望。增上定有。餘之三緣。有無不定。契經依定。
D23n8879_p0785b03║唯說有一。
D23n8879_p0785b04║定有者以增上𡩖故。有無不定者。以餘三局故。依
D23n8879_p0785b05║定說唯一增上也。又此亦可是已明增上。故下但
D23n8879_p0785b06║明三緣不定。
D23n8879_p0785b07║○二別明因緣。
D23n8879_p0785b08║愛望於取。有望於生。有因緣義。若說識支是業種者。
D23n8879_p0785b09║行望於識亦作因緣。餘支相望無因緣義。而集論說
D23n8879_p0785b10║無明望行有因緣者。依無明時業習氣說。無明俱故
D23n8879_p0786a01║假說無明。實是行種。瑜伽論說諸支相望無因緣者。
D23n8879_p0786a02║依現愛取。唯業有說。
D23n8879_p0786a03║別明因緣之有無也。初正明實義。次會通論義。實
D23n8879_p0786a04║義者。愛望於取等。皆有因緣也。愛望取有者。取之
D23n8879_p0786a05║現行由愛增盛而現。愛是現取之種。故有因緣。有
D23n8879_p0786a06║望生有者。有即愛取已潤識等五種名有。生即識
D23n8879_p0786a07║等五種現行名生。現從種生。故有因緣。行望識有
D23n8879_p0786a08║者。若說識支是識種。行非識之親因。若說識支是
D23n8879_p0786a09║業種者。行望于識有因緣義。故云亦作因緣。餘無
D23n8879_p0786a10║因緣者。此外八支曰餘。相望者。謂無明望行。識望
D23n8879_p0786b01║名色。名色望六入。六入望觸。觸望於受。受望於愛。
D23n8879_p0786b02║取望於有。生望老𢀸。皆非親因自果。故無因緣。恐
D23n8879_p0786b03║有難云。若餘支相望無因緣義。何故集論說無明
D23n8879_p0786b04║望行有因緣耶。故會通云。有是假說。以依無明俱
D23n8879_p0786b05║時。思業之習氣。假說業種以為無明。實是行種作
D23n8879_p0786b06║因而生行支耳。恐又難云。若愛望於取有望於生
D23n8879_p0786b07║有因緣。何故瑜伽說諸支相望無因緣耶。故會通
D23n8879_p0786b08║云。瑜伽說愛望於取無因緣者謂依現行之愛。望
D23n8879_p0786b09║現行之取。非從自種安得因緣。豈比夫前之以愛
D23n8879_p0786b10║增取種生現行得為因緣耶。瑜伽說有望於生無
D23n8879_p0787a01║因緣者。唯業有說。謂以業種為有。業非識體。但可
D23n8879_p0787a02║增上。非是因緣。豈比夫前之以識種起生現行得
D23n8879_p0787a03║為因緣耶。是則此論之無不乖集論之有。此論之
D23n8879_p0787a04║有。不逆瑜伽之無。義各有取爾也。
D23n8879_p0787a05║○三別明二緣。
D23n8879_p0787a06║無明望行。愛望於取。生望老𢀸。有餘二緣。有望於生。
D23n8879_p0787a07║受望於愛。無等無間。有所緣緣。餘支相望。二俱非有。
D23n8879_p0787a08║別明二緣有無也。有餘二緣者。無明至𢀸。皆以現
D23n8879_p0787a09║行相望。有等無間所緣緣。有等無間者。前無明心
D23n8879_p0787a10║所滅。引後行思心。前愛心所滅。引後取之心。生及
D23n8879_p0787b01║老𢀸。但是識與名色增長衰變。增長心滅。引生衰
D23n8879_p0787b02║變。故此三位。有等無間緣。有所緣緣者。行思等心
D23n8879_p0787b03║所。唯在意識可得反緣無明。無明即行家所緣緣。
D23n8879_p0787b04║取亦反緣前愛。愛即取家所緣緣。老𢀸位中諸心
D23n8879_p0787b05║心所。可緣生位色心。生即老𢀸家所緣緣。故此三
D23n8879_p0787b06║位有所緣緣。有望於生。受望於愛。無等無間。有所
D23n8879_p0787b07║緣緣。無等無間者。以前後現行引生曰等無間。今
D23n8879_p0787b08║有是種子。生是現行。受是種子。愛是現行。則等無
D23n8879_p0787b09║間從何而引。故無等無間也。有所緣緣者。生自現
D23n8879_p0787b10║行。能緣有種。愛是現行能緣受種。則受為愛支所
D23n8879_p0788a01║緣緣。有為生支所緣緣。故曰有所緣緣也。餘支相
D23n8879_p0788a02║望二俱非有者。謂行望於識。乃至取望於有。其果
D23n8879_p0788a03║皆非現行心心所相引生故。如識等至受。皆是種
D23n8879_p0788a04║子。有亦種子。而行為識因。取為有因。𨿽是現行。然
D23n8879_p0788a05║所生識有。即是種故。是以非等無間緣。既非現行
D23n8879_p0788a06║心心所法。緣慮無故。無所緣緣。曰二俱非有也。
D23n8879_p0788a07║○四結指無方。
D23n8879_p0788a08║此中且依隣近順次不相雜亂實緣起說。異此相望。
D23n8879_p0788a09║為緣不定。諸聰慧者如理應思。
D23n8879_p0788a10║總結有支於四緣中。唯依四義。立緣起也。一鄰近。
D23n8879_p0788b01║如無明鄰行。行近識等。二順次。如無明緣行。乃至
D23n8879_p0788b02║老𢀸。順其序等。三不雜。如無明唯無明。不雜行業
D23n8879_p0788b03║等。四實說。如唯據各支實種現說無所假借等。異
D23n8879_p0788b04║此相望為緣不定者。如異上鄰近則為隔越。於一
D23n8879_p0788b05║支法。越一越二越多支故。異上順次則為逆次。如
D23n8879_p0788b06║從老𢀸乃至無明。不以無明為行之緣故。異上不
D23n8879_p0788b07║雜則為雜亂。如說業種名識支等故。異上實說。則
D23n8879_p0788b08║為假說。如說無明俱時思業習氣。實是行種。假說
D23n8879_p0788b09║無明等故。故云異此四義相望。為緣則不定也。隔
D23n8879_p0788b10║越乃至假說。不能盡述。故曰如理應思。上四科中
D23n8879_p0789a01║第三義門一科竟。
D23n8879_p0789a02║○四相攝。
D23n8879_p0789a03║惑業苦三攝十二者。無明愛取是惑所攝。行有一分
D23n8879_p0789a04║是業所攝。七有一分是苦所攝。有處說業全攝有者。
D23n8879_p0789a05║應知彼依業有說故。有處說識業所攝者。彼說業種
D23n8879_p0789a06║為識支故。惑業所招獨名苦者。唯苦諦攝。為生厭故。
D23n8879_p0789a07║由惑業苦即十二支。故此能令生𢀸相續。
D23n8879_p0789a08║初牒標明攝。二會通他論。三釋通妨難。四結答前
D23n8879_p0789a09║問。前言此惑業苦應知總攝十二有支。今牒前標
D23n8879_p0789a10║釋云。惑業苦三攝十二者。謂無明愛取三支是惑
D23n8879_p0789b01║道所攝。行支及有支一分。是業道所攝。識等五種
D23n8879_p0789b02║至老𢀸七支。及有一分。是苦道所攝也。恐疑他論
D23n8879_p0789b03║與此所攝不同。故會通云。有處說業全攝有者。應
D23n8879_p0789b04║知彼依業有說。不依有種說故。有處說識業所攝
D23n8879_p0789b05║者。彼說業種為識支。不說識種名識支故。又恐問
D23n8879_p0789b06║曰。十二有支皆是苦攝獨言惑業所招識等七支
D23n8879_p0789b07║唯苦攝者何也。故釋云。唯苦諦攝不通集者。為使
D23n8879_p0789b08║有情知苦生厭惡故。厭始離。離則斷。斷則不相續
D23n8879_p0789b09║矣前云生𢀸相續由惑業苦。惑業苦即十二支。故
D23n8879_p0789b10║此能令生𢀸相續以上論釋中四解第三解竟。
D23n8879_p0790a01║○四第四解（二）　初標生𢀸因緣二釋二種生𢀸。
D23n8879_p0790a02║○初標生𢀸因緣。
D23n8879_p0790a03║復次生𢀸相續由內因緣。不待外緣。故唯有識。因謂
D23n8879_p0790a04║有漏無漏二業正感生𢀸。故說為因。緣謂煩𢚰所知
D23n8879_p0790a05║二障。𦔳感生𢀸故說為緣。
D23n8879_p0790a06║第四師重釋頌文。立內因緣。顯生𢀸相續不離唯
D23n8879_p0790a07║識也。正感曰因。以二業為正。且約招感生𢀸顯現
D23n8879_p0790a08║而說。𦔳感曰緣。以二障為𦔳。但約增上緣說。
D23n8879_p0790a09║○二釋二種生𢀸（三）　初釋相二料簡三屬頌。
D23n8879_p0790a10║○初釋相。
D23n8879_p0790b01║所以者何。生𢀸有二。一分叚生𢀸。謂諸有漏善不善
D23n8879_p0790b02║業。由煩𢚰障緣𦔳𫝑力。所感三界麄異熟果。身命短
D23n8879_p0790b03║長。隨因緣力有定齊限。故名分叚。二不思議變易生
D23n8879_p0790b04║𢀸。謂諸無漏有分別業。由所知障緣𦔳𫝑力。所感殊
D23n8879_p0790b05║勝細異熟果。由悲願力。改轉身命無定齊限。故名變
D23n8879_p0790b06║易。無漏定願正所資感。妙用難測。名不思議。或名意
D23n8879_p0790b07║成身。隨意願成故。如契經說。如取為緣。有漏業因。續
D23n8879_p0790b08║後有者而生三有。如是無明習地為緣。無漏業因。有
D23n8879_p0790b09║阿羅漢獨覺已得自在菩薩。生三種意成身。亦名變
D23n8879_p0790b10║化身。無漏定力轉令異本如變化故。如有論說聲聞
D23n8879_p0791a01║無學永盡後有。云何能證無上菩提。依變化身證無
D23n8879_p0791a02║上覺。非業報身。故不違理。
D23n8879_p0791a03║初徴標生𢀸。二釋二生𢀸。三會通異名。釋相者。釋
D23n8879_p0791a04║生𢀸之相。以因緣不同。生𢀸有別。曰分叚。曰變易。
D23n8879_p0791a05║曰意成變化。聖凢天壤。小大不同。要之不離於生
D23n8879_p0791a06║滅。故曰生𢀸之相。徴意葢謂所感生𢀸。由於能感
D23n8879_p0791a07║正𦔳。正𦔳障業。復各不同。所以者何。意生𢀸之必
D23n8879_p0791a08║有不同者在也。故云生𢀸有二。一分叚。二變易。分
D23n8879_p0791a09║叚者。善不善業為感生因。𤼵潤煩𢚰為𦔳生緣。三
D23n8879_p0791a10║界麄異熟為所感果。隨因緣力。所感身命長短。有
D23n8879_p0791b01║定齊限。不能前後改轉故名分叚。二不思議變易
D23n8879_p0791b02║生𢀸者。謂無漏有為諸業為能感因。由所知障𦔳
D23n8879_p0791b03║力為能感緣勝。細異熟為所感果。又名變易者。以
D23n8879_p0791b04║由悲願度生無齊限力。改轉定有齊限身命無定
D23n8879_p0791b05║齊限。故名變易。又名不思議者。以由無漏定願不
D23n8879_p0791b06║可思議為能資感。正所資感。妙用難測。名不思議。
D23n8879_p0791b07║恐疑不思議變易生𢀸。復名意成身者。為因緣有
D23n8879_p0791b08║異身亦有異耶。為因緣無異身亦不異。隨義以立
D23n8879_p0791b09║名耶。故會通云。即變易身。或名為意成身耳。以其
D23n8879_p0791b10║隨大悲意願之所成故。取而例之。經云。如二取煩
D23n8879_p0792a01║𢚰為緣。有漏善惡為因。續後有者而生欲有色有
D23n8879_p0792a02║無色有。或續𢀸有後而生中有生有本有。如是無
D23n8879_p0792a03║明習地所知障為緣。無漏業為因。有阿羅漢獨覺
D23n8879_p0792a04║已得自在菩薩生三種意成身。是則此以所知無
D23n8879_p0792a05║漏因緣。有三乘而生三身。彼以煩𢚰有漏因緣。續
D23n8879_p0792a06║後有而生三有。此三乘三身。羅漢三昧正受意生
D23n8879_p0792a07║身。近於獨覺覺法自性意生身。獨覺覺法自性意
D23n8879_p0792a08║生身。近於菩薩種類俱生無行作意生身。彼續後
D23n8879_p0792a09║有者而生欲有。近於色有。色有近於無色有。或中
D23n8879_p0792a10║有近於生有。生有近於本有。以能例所。所固自明。
D23n8879_p0792b01║以所合能。所獨不愈明乎。仍恐疑云。又亦名變化
D23n8879_p0792b02║身者何。故會通云。無漏禪定力。轉變本身之時。似
D23n8879_p0792b03║如變化。非新生故。如有論說聲聞無學永盡後有
D23n8879_p0792b04║分叚之身。何能出生入𢀸行菩薩行化度有情。乃
D23n8879_p0792b05║至究竟能證無上菩提之果耶。彼論答云。依變化
D23n8879_p0792b06║身。證無上覺。非業報身。不違於永盡後有能證菩
D23n8879_p0792b07║提之理耳。問。前云悲願力。次云無漏定願。此云無
D23n8879_p0792b08║漏定力。何以異耶。曰。但各隨增勝為說釋所立名。
D23n8879_p0792b09║實則文𨿽不備而義自互兼。問。小乘無漏定力。豈
D23n8879_p0792b10║得兼悲。曰。今依變化修證無上之果。則所轉是無
D23n8879_p0793a01║上之器。能轉豈下劣之力耶。問。改轉身命無定齊
D23n8879_p0793a02║限曰變易矣。竊以為若所依身。隨地有別。可說短
D23n8879_p0793a03║長而命如燈𦦨。念念生滅。異於分叚一期等事。慿
D23n8879_p0793a04║何說彼無定齊限耶。曰。奘師云。理實命根無別分
D23n8879_p0793a05║限。隨所依身假說分限耳。問。變麄為細。易短為長。
D23n8879_p0793a06║有細生滅曰變易生𢀸。為復有可指生𢀸耶曰。覺
D23n8879_p0793a07║知𫝑盡名𢀸。入定還資曰生也。問。三意生身以何
D23n8879_p0793a08║為體。曰。悲願為體。定願為體。無明住地惑。無漏有
D23n8879_p0793a09║分別業為體也。
D23n8879_p0793a10║○二料簡（三）　初釋所知無漏能感問二釋資感
D23n8879_p0793b01║生𢀸何用問三釋何須所知資感問。
D23n8879_p0793b02║○初釋所知無漏能感問。
D23n8879_p0793b03║若所知障𦔳無漏業能感生𢀸。二乘定性應不永入
D23n8879_p0793b04║無餘𣵀槃。如諸異生拘煩𢚰故。如何道諦實能感苦。
D23n8879_p0793b05║誰言實感。不爾如何。無漏定願資有漏業。令所得果
D23n8879_p0793b06║相續長時。展轉增勝。假說名感。如是感時由所知障
D23n8879_p0793b07║為緣𦔳力。非獨能感。然所知障不障解脫。無能𤼵業
D23n8879_p0793b08║潤生用故。
D23n8879_p0793b09║初問。二答。問中有二。初承前變易生𢀸問云。若所
D23n8879_p0793b10║知障𦔳無漏業能感變易生𢀸。二乘既有所知障
D23n8879_p0794a01║在。應常感生𢀸不入𣵀槃。如異生為煩𢚰所拘不
D23n8879_p0794a02║能解脫故。次問集能招苦。道惟趣滅。無漏有分別
D23n8879_p0794a03║業乃道諦攝。而云能感變易。則道諦實能感苦矣。
D23n8879_p0794a04║如之何。答中先答次問。答云誰言實感。徴云不爾
D23n8879_p0794a05║如何。釋云。第四禪。無漏勝定。資色無色已感異熟
D23n8879_p0794a06║諸有漏業。令所得果相續增長。無漏資勝。依勝𦔳
D23n8879_p0794a07║力。假說能感。非無漏業實能感苦。且如是定願資
D23n8879_p0794a08║有漏業感果之時。非有漏業獨能感果。由所知障
D23n8879_p0794a09║為緣𦔳力。彼業方能感殊勝果。次答前問云。然所
D23n8879_p0794a10║知障。𨿽𦔳生𢀸。不障解脫。非感苦者。豈比煩𢚰有
D23n8879_p0794b01║𤼵業潤生之用乎。是以二乘𨿽有所知。亦能永入
D23n8879_p0794b02║無餘𣵀槃。
D23n8879_p0794b03║○二釋資感生𢀸何用問。
D23n8879_p0794b04║何用資感生𢀸苦為。自證菩提利樂他故。謂不定性
D23n8879_p0794b05║獨覺聲聞及得自在大願菩薩。已永斷伏煩𢚰障故。
D23n8879_p0794b06║無容復受當分叚身。恐廢長時修菩薩行。遂以無漏
D23n8879_p0794b07║勝定願力。如延壽法資現身因。令彼長時與果不絕。
D23n8879_p0794b08║[婁*殳][婁*殳]如是定願資𦔳。乃至證得無上菩提。
D23n8879_p0794b09║初問。次答。問意謂生𢀸是苦。宜𢚩逺離。而乃資感
D23n8879_p0794b10║為有何用。欲究其資感之故也。標答云。自證菩提
D23n8879_p0795a01║利樂他故而資感也。謂不定性獨覺聲聞及八地
D23n8879_p0795a02║已上得自在大願菩薩。已永斷永伏煩𢚰障故。則
D23n8879_p0795a03║無𤼵潤。無容復受當分叚身。分叚既無。恐廢長時
D23n8879_p0795a04║修菩薩行。遂以無漏定願。如世間延壽之法。資現
D23n8879_p0795a05║有身。轉令異本。以此為因。令彼長時與果不絕。數
D23n8879_p0795a06║數資𦔳。乃至具諸相好。證得無上菩提耳。豈為無
D23n8879_p0795a07║用之資感耶。
D23n8879_p0795a08║○三釋何須所知資感問。
D23n8879_p0795a09║彼復何須所知障𦔳。既未圓證無相大悲。不執菩提
D23n8879_p0795a10║有情實有。無由𤼵起猛利悲願。又所知障障大菩提。
D23n8879_p0795b01║為永斷除留身久住。又所知障為有漏依。此障若無。
D23n8879_p0795b02║彼定非有。故於身住有大𦔳力。若所留身有漏定願
D23n8879_p0795b03║所資𦔳者。分叚身攝。二乘異生所知境故。無漏定願
D23n8879_p0795b04║所資𦔳者。變易身攝。非彼境故。由此應知變易生𢀸
D23n8879_p0795b05║性是有漏異熟果攝。於無漏業是增上果。有聖教中
D23n8879_p0795b06║說為無漏出三界者。隨𦔳因說。
D23n8879_p0795b07║初難問。次正答。三簡異。問意云。既以無漏定願資
D23n8879_p0795b08║現身因足矣。復何須所知障𦔳。令長時與果不絕
D23n8879_p0795b09║而久住耶。答云須此𦔳者。其意有三。謂無求而求。
D23n8879_p0795b10║無度而度。乃是無相大悲。執有可求執有可度者
D23n8879_p0796a01║所知障也。既在因位。未能圓證無相。若不假此所
D23n8879_p0796a02║知障執有菩提可求。有情可度。則無由𤼵起猛利
D23n8879_p0796a03║悲願。此必須於此者一也。又所知障障大菩提。實
D23n8879_p0796a04║難卒斷。為永斷除成無上覺。留身久住。則必須於
D23n8879_p0796a05║此者二也。又所知障。為有漏法所依。既變易身是
D23n8879_p0796a06║有漏。此障若無。彼定非有。非離所依有能依故。此
D23n8879_p0796a07║必須於此者三也。有此三義。故於身住有大𦔳力。
D23n8879_p0796a08║非小補也。恐又問云。凢所留身皆變易攝耶。皆三
D23n8879_p0796a09║界攝耶。故簡云。若所留身。是諸異生。世間有漏定
D23n8879_p0796a10║願所資𦔳者。分叚身攝。二乘異生所知境故。若所
D23n8879_p0796b01║留身。是諸聖者出世無漏定願所資𦔳者。變易身
D23n8879_p0796b02║攝。微妙勝用。不可思議。非諸凢小所知境故。故結
D23n8879_p0796b03║答其後問云。由此應知變易生𢀸。異熟果攝。是有
D23n8879_p0796b04║漏業正所感故。亦增上果攝。是無漏業所資𦔳故。
D23n8879_p0796b05║亦三界攝。是有漏故。然有聖教說變易生𢀸。名為
D23n8879_p0796b06║無漏出三界者。隨無漏因資𦔳說耳。不可不察其
D23n8879_p0796b07║說。便為無漏出於三界。
D23n8879_p0796b08║○三屬頌（三）　初正申頌二通疑問三例淨法。
D23n8879_p0796b09║○初正申頌。
D23n8879_p0796b10║頌中所言諸業習氣。即前所說二業種子。二取習氣。
D23n8879_p0797a01║即前所說二障種子。俱執著故。俱等餘文。義如前釋。
D23n8879_p0797a02║二業種子。即有漏無漏二業。俱執著者。釋皆名取。
D23n8879_p0797a03║以取是執著。故云二取。
D23n8879_p0797a04║○二通疑問。
D23n8879_p0797a05║變易生𢀸。𨿽無分叚前後異熟別盡別生。而數資𦔳
D23n8879_p0797a06║前後改轉。亦有前盡餘復生義。𨿽亦由現生𢀸相續。
D23n8879_p0797a07║而種定有。頌偏說之。或為顯示真異熟因果皆不離
D23n8879_p0797a08║本識。故不說現。現異熟因不即與果。轉識間斷非異
D23n8879_p0797a09║熟故。
D23n8879_p0797a10║設為問答以通變易現行之疑也。初通變易疑。次
D23n8879_p0797b01║通現行疑。疑云。分叚捨生趣生。可言異熟前盡復
D23n8879_p0797b02║生。變易既無捨趣。而言前異熟既盡復生餘異熟
D23n8879_p0797b03║何也。通云。變易生𢀸。𨿽無分叚前後異熟別盡別
D23n8879_p0797b04║生之義。而以無漏業。[婁*殳][婁*殳]資𦔳前後改轉。令後身
D23n8879_p0797b05║命展轉勝前。亦有前盡餘復生義。故亦言異熟耳。
D23n8879_p0797b06║又恐疑云。變易亦名異熟生𢀸相續矣。業取現行。
D23n8879_p0797b07║生𢀸豈不由之。獨言業取二習氣者何。通云。異熟
D23n8879_p0797b08║𨿽亦由現。生𢀸相續。而種定有。現不定有。故頌偏
D23n8879_p0797b09║說。或為顯示真異熟因果。皆不離本識。因即本識
D23n8879_p0797b10║所持業取二種。果即本識自己果位。前盡復生之
D23n8879_p0798a01║總報主。故但說種子。不說現行。又六轉識現異熟
D23n8879_p0798a02║因。果在未來。必假熏成種子。後方與果。不即與果。
D23n8879_p0798a03║酬前滿業。無記轉識。多間斷故。是異熟生。非真異
D23n8879_p0798a04║熟。是則三性現識。皆非不離本識。所以頌中但言
D23n8879_p0798a05║習氣。不言現耳。
D23n8879_p0798a06║○三例淨法。
D23n8879_p0798a07║前中後際生𢀸輪𢌞。不待外緣。既由內識。淨法相續。
D23n8879_p0798a08║應知亦然。謂無始來依附本識有無漏種。由轉識等
D23n8879_p0798a09║[婁*殳][婁*殳]熏𤼵漸漸增勝。乃至究竟得成佛時。轉捨本來
D23n8879_p0798a10║雜染識種。轉得始起清淨種識。任持一切功德種子。
D23n8879_p0798b01║由本願力。盡未來際起諸妙用。相續無竆。由此應知
D23n8879_p0798b02║唯有內識。
D23n8879_p0798b03║初結前總標。二釋明淨法。前云復次生𢀸相續由
D23n8879_p0798b04║內因緣。不待外緣。故唯有識。至此詳解已完。結云。
D23n8879_p0798b05║前中後際生𢀸輪𢌞既由內識。淨法相續。應知亦
D23n8879_p0798b06║不待外緣。相續者。謂本無漏種。因熏成佛。由本願
D23n8879_p0798b07║力。盡未來際。起諸妙用。無有竆盡。曰淨法相續也。
D23n8879_p0798b08║淨法相續亦由本無漏種。依附本識。熏𤼵成佛。轉
D23n8879_p0798b09║捨轉識本來雜染識種。轉得始起清淨種識。任持
D23n8879_p0798b10║一切功德種子。由本願力起諸妙用。無有竆盡。𤼵
D23n8879_p0799a01║現於一切功德種子。而種子住持於淨識。曰亦唯
D23n8879_p0799a02║內識也。以上第三生𢀸唯識一大科竟。
D23n8879_p0799a03║○四三性唯識（二）　初本論二論釋。
D23n8879_p0799a04║○初本論。
D23n8879_p0799a05║若唯有識。何故世尊處處經中說有三性。應知三性
D23n8879_p0799a06║亦不離識。所以者何。頌曰。
D23n8879_p0799a07║由彼彼徧計。徧計種種物。此徧計所執。自性無所有。
D23n8879_p0799a08║依他起自性。分別緣所生。圓成實於彼。常逺離前性。
D23n8879_p0799a09║故此與依他。非異非不異。如無常等性。非不見此彼。
D23n8879_p0799a10║○二論釋（二）　初正釋三頌二義類相推。
D23n8879_p0799b01║○初正釋三頌（八）　初別釋四句二別釋第五三
D23n8879_p0799b02║別釋第六四別釋七八五別釋九十六別釋十
D23n8879_p0799b03║一七別釋十二八總申頌意。
D23n8879_p0799b04║○初別釋四句（二）　初畧釋二廣辨。
D23n8879_p0799b05║○初畧釋。
D23n8879_p0799b06║論曰。周徧計度。故名徧計。品類眾多。說為彼彼。謂能
D23n8879_p0799b07║徧計虚妄分別。即由彼彼虚妄分別。徧計種種所徧
D23n8879_p0799b08║計物。謂所妄執蘊處界等若法若我自性差別。此所
D23n8879_p0799b09║妄執自性差別總名徧計所執自性。如是自性都無
D23n8879_p0799b10║所有。理教推徴。不可得故。
D23n8879_p0800a01║畧釋其義。使易曉也。初釋第一句。次釋第二句。三
D23n8879_p0800a02║釋三四句。謂能徧計虚妄分別者。釋上彼彼徧計。
D23n8879_p0800a03║是能虚妄分別之心也。即由彼彼虚妄分別。是牒
D23n8879_p0800a04║上句。徧計種種所徧計物。是釋下句。牒上釋下。有
D23n8879_p0800a05║來脈故。謂所妄執蘊處界等若法若我自性差別
D23n8879_p0800a06║者。指上所執種種物也。此所妄執自性差別總名
D23n8879_p0800a07║徧計所執自性者。指定徧計所執自性也。理教推
D23n8879_p0800a08║徴不可得故。出無所有之由也。問。何謂我法自性
D23n8879_p0800a09║差別。曰。我自性。即橫計主宰。法自性。即橫計𮜿持。
D23n8879_p0800a10║我差別。即有情命者等。預流一來等。法差別。即蘊
D23n8879_p0800b01║處界等。實德業等。有無一異俱不俱等。前已詳釋。
D23n8879_p0800b02║○二廣辨（二）　初總分文二別釋相。
D23n8879_p0800b03║○初總分文。
D23n8879_p0800b04║或初句顯能徧計識。第二句示所徧計境。後半方申
D23n8879_p0800b05║徧計所執若我若法自性非有。已廣顯彼不可得故。
D23n8879_p0800b06║此廣釋其義使盡其詳也文分易曉。
D23n8879_p0800b07║○二別釋相（二）　初能徧計二所徧計。
D23n8879_p0800b08║○初能徧計（二）　初安慧師二護法師。
D23n8879_p0800b09║○初安慧師。
D23n8879_p0800b10║初能徧計自性云何有義。八識及諸心所有漏攝者
D23n8879_p0801a01║皆能徧計。虚妄分別為自性故。皆似所取能取現故
D23n8879_p0801a02║說阿頼耶。以徧計所執自性妄執種為所緣故。
D23n8879_p0801a03║此師以初二故。通原八種識及諸心所為能徧計
D23n8879_p0801a04║心。以虚妄分別為自性。似能所取。皆是有漏心故。
D23n8879_p0801a05║以第三故別原第八為能徧計心。以所緣既是徧
D23n8879_p0801a06║計所執自性妄執種。則能緣第八。豈非徧計妄執
D23n8879_p0801a07║之心。以所驗能。心可知矣。不知能所有辨。八無計
D23n8879_p0801a08║度。破在下文。
D23n8879_p0801a09║○二護法師（三）　初正釋二斥非三結示。
D23n8879_p0801a10║○初正釋。
D23n8879_p0801b01║有義。第六第七心品。執我法者是能徧計。唯說意識
D23n8879_p0801b02║能徧計故。意及意識名意識故。計度分別能徧計故。
D23n8879_p0801b03║執我法者必是慧故。二執必與無明俱故。不說無明
D23n8879_p0801b04║有善性故。癡無癡等不相應故。不見有執導空智故。
D23n8879_p0801b05║執有執無不俱起故。曾無有執非能熏故。
D23n8879_p0801b06║護法師以六七二識心品執我法者是能徧計。復
D23n8879_p0801b07║出十故以原其㫖。第一約唯說原。第二約名字原。
D23n8879_p0801b08║第三約分別原。此三皆尅證六七是能徧計。第四
D23n8879_p0801b09║約執斷是原。第五約執斷俱原。此二不唯原能徧
D23n8879_p0801b10║計是六七。且遮第八無慧癡矣。第六約不說原。第
D23n8879_p0802a01║七約不俱原。不通善性。非善心所俱。此二不惟原
D23n8879_p0802a02║二執是能徧計。亦暗斥前師謂諸心所皆能徧計。
D23n8879_p0802a03║以諸心通善染故。第八約不見原。第九約比例原。
D23n8879_p0802a04║謂善慧無執。見無執者能導空智。染慧有執不見
D23n8879_p0802a05║有執。能導空智。執有者不起無執。執無者不起有
D23n8879_p0802a06║執。有無既不俱起。有執則非空智。豈不例知。第十
D23n8879_p0802a07║約能熏原。不惟原六七有執能熏。是能徧計。亦遮
D23n8879_p0802a08║前五無執八非能熏。是知從一故至十故。原之又
D23n8879_p0802a09║原而搜竆理窟。則六識與七識指之更指而燦𤼵
D23n8879_p0802a10║心華。將見不俟後之破斥。而慧師必當首肯矣。
D23n8879_p0802b01║○二斥非。
D23n8879_p0802b02║有漏心等不證實故。一切皆名虚妄分別。𨿽似所取
D23n8879_p0802b03║能取相現而非一切能徧計攝。勿無漏心亦有執故。
D23n8879_p0802b04║如來後得應有執故。經說佛智現身土等種種影像
D23n8879_p0802b05║如鏡等故。若無緣用。應非智等。𨿽說蔵識緣徧計種。
D23n8879_p0802b06║而不說唯。故非誠證。
D23n8879_p0802b07║初正破。二反破。三證破。四破引。前以虚妄分別為
D23n8879_p0802b08║自性。釋有漏心等有能所取皆能徧計。不知有漏
D23n8879_p0802b09║中所攝諸心心所。皆不能證圓成實性。故一切皆
D23n8879_p0802b10║名虚妄分別。非說徧計。恐難。既非徧計。何故復說
D23n8879_p0803a01║能取所取相現。故通云。𨿽似能取所取相現。而有
D23n8879_p0803a02║徧計有不徧計者。豈能所取皆能徧計攝耶。此明
D23n8879_p0803a03║有漏善心。徧而非計也。若謂似能所取皆能徧計。
D23n8879_p0803a04║勿無漏心亦是徧計。若無漏心是徧計者。勿如來
D23n8879_p0803a05║後得無漏智心。有似能所取義。亦應有執。亦應能
D23n8879_p0803a06║徧計攝耶例之可知。况證之于經云。佛智現身土
D23n8879_p0803a07║等種種影像如鏡等故。夫種種影像。喻所現之固
D23n8879_p0803a08║明。如鏡等故。譬能現之甚顯。若無緣用。應非佛智。
D23n8879_p0803a09║故知無漏心與後得智。及諸善心所皆能廣緣而
D23n8879_p0803a10║無計執。而謂能緣等皆是徧計。漫然不一甄別可
D23n8879_p0803b01║乎。又前引蔵識所緣種子。證頼耶為能徧計心。然
D23n8879_p0803b02║𨿽說蔵識緣徧計種。而不說唯者。以亦緣報身器
D23n8879_p0803b03║界諸法故也。故彼所引非是誠證。
D23n8879_p0803b04║○三結示。
D23n8879_p0803b05║由斯理趣。唯於第六第七心品有能徧計。識品𨿽二
D23n8879_p0803b06║而有二三四五六七八九十等。徧計不同。故言彼彼。
D23n8879_p0803b07║初正結。二通妨。由斯通收正釋斥非之理趣。唯於
D23n8879_p0803b08║六七二識有能徧計。此外非能徧計心也。恐難云。
D23n8879_p0803b09║既唯六七。頌云彼彼者何。故通云。識品𨿽云六七
D23n8879_p0803b10║二種。而有二法三法乃至十法徧計不同。故云彼
D23n8879_p0804a01║彼耳。問。自二至十等名相云何。答。一名二義曰二。
D23n8879_p0804a02║一分別戲論所依緣。二見及慢。三貪瞋癡曰三。一
D23n8879_p0804a03║自相。二差別。三所取相。四能取相曰四。一依名徧
D23n8879_p0804a04║計義。二依義徧計名。三依名徧計名。四依義徧計
D23n8879_p0804a05║義。五依二徧計二曰五。一自性。二差別。三覺悟。四
D23n8879_p0804a06║隨眠。五加行。六名曰六。即前名徧計中所攝。一有
D23n8879_p0804a07║為。二無為。三常。四無常。五善。六不善。七無記曰七。
D23n8879_p0804a08║一自性。二差別。三總持。四我。五我所。六愛。七不愛。
D23n8879_p0804a09║八愛不愛俱違曰八。亦即前名徧計中所攝。一此
D23n8879_p0804a10║為何物。二云何此物。三此是何物。四此云何物。五
D23n8879_p0804b01║或為色蘊六或為受蘊。七或為想蘊。八或為行蘊。
D23n8879_p0804b02║九或為識蘊曰九。即前五加行徧計中復有五種。
D23n8879_p0804b03║一貪愛。二嗔恚。三合會。四別種。五隨捨曰十。曰等
D23n8879_p0804b04║者。總之于百千法上徧計不同是也。又應知徧計
D23n8879_p0804b05║有四料簡。一有徧非計。如無漏心及有漏善心。廣
D23n8879_p0804b06║緣而非計故。二有計非徧。如有漏第七。唯計第八。
D23n8879_p0804b07║非徧起故。三亦徧亦計。如第六識。通緣內外恒起
D23n8879_p0804b08║我法故。四非徧非計。如有漏前五及第八。各了自
D23n8879_p0804b09║境不起計故。
D23n8879_p0804b10║○二所徧計。
D23n8879_p0805a01║次所徧計自性云何。攝大乘說是依他起。徧計心等
D23n8879_p0805a02║所緣緣故。圓成實性寧非彼境。真非妄執所緣境故。
D23n8879_p0805a03║依展轉說亦所徧計。徧計所執𨿽是彼境。而非所緣
D23n8879_p0805a04║緣。故非所徧計。
D23n8879_p0805a05║初以所徧計自性為問。引論答云。所徧計自性是
D23n8879_p0805a06║依他起法。謂即徧計心等所緣緣故。次問圓成實
D23n8879_p0805a07║性寧得非彼徧計心境。答云。圓成是真。徧計是妄。
D23n8879_p0805a08║真非徧計妄執所緣境故。𨿽然。若依徧計由依他。
D23n8879_p0805a09║依他實性即圓成。依此展轉。遡流竆源亦所徧計。
D23n8879_p0805a10║恐難。徧計所執。即徧計之境。云何不是所徧計耶。
D23n8879_p0805b01║通云。𨿽是彼境。非所緣緣。故非所徧計。以所緣緣
D23n8879_p0805b02║必用實緣起法。今徧計所執我法。猶如空華。殊無
D23n8879_p0805b03║實性。無實性故非所緣緣。非所緣緣故非所徧計。
D23n8879_p0805b04║上初別釋四句一科竟。
D23n8879_p0805b05║○二別釋第五（二）　初徴二釋。
D23n8879_p0805b06║○初徴。
D23n8879_p0805b07║徧計所執。其相云何。與依他起。復有何別。
D23n8879_p0805b08║此以頌文第五句。與徧計所執對問。以竆其相之
D23n8879_p0805b09║不同也。
D23n8879_p0805b10║○二釋（二）　初第一解二第二解。
D23n8879_p0806a01║○初第一解。
D23n8879_p0806a02║有義三界心及心所。由無始來虚妄熏習𨿽各體一
D23n8879_p0806a03║而似二生。謂見相分。即能所取。如是二分。情有理無。
D23n8879_p0806a04║此相說為徧計所執。二所依體。實托緣生。此性非無。
D23n8879_p0806a05║名依他起。虚妄分別緣所生故。云何知然。諸聖教說
D23n8879_p0806a06║虚妄分別是依他起二取名為徧計所執。
D23n8879_p0806a07║此師止立二分。故以相見能所為徧計。相見所依
D23n8879_p0806a08║自證分體為依他。復引教為證。而不知其所解之
D23n8879_p0806a09║未盡也。下文自詳。
D23n8879_p0806a10║○二第二解（四）　初申頌義二證依他三斥前非
D23n8879_p0806b01║四結正㫖。
D23n8879_p0806b02║○初申頌義。
D23n8879_p0806b03║有義。一切心及心所由熏習力。所變二分從緣生故。
D23n8879_p0806b04║亦依他起。徧計依斯妄執定實有無一異俱不俱等。
D23n8879_p0806b05║此二方名徧計所執。
D23n8879_p0806b06║初申依他。二申徧計。此師意謂不簡漏無漏。染無
D23n8879_p0806b07║染。凢世出世間一切心及心所。若所依體性。若所
D23n8879_p0806b08║變相見。由熏習力。從緣生故。亦依他起。非獨以所
D23n8879_p0806b09║依體為依他已也。徧計心等。依斯緣生相見。虚妄
D23n8879_p0806b10║執著。一定實有我法有無一異俱不俱等。此有無。
D23n8879_p0807a01║此一異。此俱不俱。此二方名徧計所執。豈得以緣
D23n8879_p0807a02║起相見便名徧計也耶。一答而兩問雙明。二相煥
D23n8879_p0807a03║然矣。
D23n8879_p0807a04║○二證依他。
D23n8879_p0807a05║諸聖教說唯量唯二種種皆名依他起故。又相等四
D23n8879_p0807a06║法十一識等。論皆說為依他起攝故。
D23n8879_p0807a07║此引教以證依他。使知無濫于徧計之相也。唯。獨
D23n8879_p0807a08║也。量。分量。唯量。唯識分量。識外無所有也。唯二者。
D23n8879_p0807a09║見相二分。種種。諸識種種相見也。相等四法。等後
D23n8879_p0807a10║三分。十一識者。梁攝論云。一身識。謂眼等五界。二
D23n8879_p0807b01║身者識。謂染汙意。三受者識。謂意界。四應受識。謂
D23n8879_p0807b02║色等六塵。五正受識。謂六識界。六世識。謂生生相
D23n8879_p0807b03║續不斷。七數識。謂筭計由一至於無量。八處識。謂
D23n8879_p0807b04║器世間。九言說識。謂見聞覺知。十言說自他差別
D23n8879_p0807b05║識。謂依身差別。即我見熏習種子生。十一善惡兩
D23n8879_p0807b06║道生𢀸識。謂生𢀸趣無量種。即有支習氣種子生。
D23n8879_p0807b07║如是諸識。論皆說為虚妄分別依他起故。既皆以
D23n8879_p0807b08║此為依他。乃以此為徧計者何耶。
D23n8879_p0807b09║○三斥前非。
D23n8879_p0807b10║不爾。無漏後得智品二分。應名徧計所執。許應聖智
D23n8879_p0808a01║不緣彼生。緣彼智品應非道諦。不許應知有漏亦爾。
D23n8879_p0808a02║又若二分是徧計所執。應如兔角等非所緣緣。徧計
D23n8879_p0808a03║所執體非有故。又應二分不熏成種。後識等生應無
D23n8879_p0808a04║二分。又諸習氣是相分攝。豈非有法能作因緣。若緣
D23n8879_p0808a05║所生內相見分非依他起。二所依體。例亦應然。無異
D23n8879_p0808a06║因故。
D23n8879_p0808a07║以理量展轉斥前非也。初約無漏難破徧計。二約
D23n8879_p0808a08║譬喻難破徧計。三約無種難破徧計。四約因緣難
D23n8879_p0808a09║破徧計。五約比例難破徧計。不爾者。謂不以相見
D23n8879_p0808a10║為依他必執相見徧計攝者。則因中無漏。果上後
D23n8879_p0808b01║得智品。皆有相見二分。應名徧計所執矣。汝能許
D23n8879_p0808b02║之否耶。許則淨分依他。應非聖智所緣之境。即能
D23n8879_p0808b03║緣聖智。乃集諦攝。非道諦所攝。有是理乎。若不許
D23n8879_p0808b04║無漏位中二分是徧計所執。則有漏位亦不許相
D23n8879_p0808b05║見徧計所攝。理甚明也。又若二分是徧計所執。應
D23n8879_p0808b06║如兔角無體。非所緣緣矣。二分豈得非所緣緣乎。
D23n8879_p0808b07║又若二分是徧計所執。則是無體之法不熏成種。
D23n8879_p0808b08║後識等生應無二分。識生豈得無二分乎。又諸習
D23n8879_p0808b09║氣是第八相分所攝。豈非有體之法能作親因緣
D23n8879_p0808b10║耶。若眾緣所生內相見分。汝必謂非依他起。是徧
D23n8879_p0809a01║計者。則汝所說二分之體。亦非依他。以相見自證
D23n8879_p0809a02║無異因故。因既不異。性自無殊。不惟相見徧計。將
D23n8879_p0809a03║見汝執依他之體。反成徧計。如之何。自證體既依
D23n8879_p0809a04║他。云何二分非依他起。
D23n8879_p0809a05║○四結正㫖。
D23n8879_p0809a06║由斯理趣。眾緣所生心心所體。及相見分。有漏無漏
D23n8879_p0809a07║皆依他起。依他眾緣而得起故。
D23n8879_p0809a08║由斯理趣者。總收申義斥非二段中理趣也。皆依
D23n8879_p0809a09║他起者。以王所體用。相見染淨。𨿽各不同。而緣依
D23n8879_p0809a10║亦眾。依他眾緣而得起故。皆名依他起也。問。眾緣
D23n8879_p0809b01║曰他者何。曰對自心故。約義分故。望前後故。
D23n8879_p0809b02║○三別釋第六。
D23n8879_p0809b03║頌言分別緣所生者。應知且說染分依他。淨分依他。
D23n8879_p0809b04║亦圓成故。或諸染淨心心所法皆名分別。能緣慮故。
D23n8879_p0809b05║是則一切染淨依他。皆是此中依他起攝。
D23n8879_p0809b06║釋頌文第六句分別緣所生也。初約染分解。二約
D23n8879_p0809b07║染淨解。三結定所攝。
D23n8879_p0809b08║○四別釋七八。
D23n8879_p0809b09║二空所顯圓滿成就諸法實性。名圓成實。顯此徧常
D23n8879_p0809b10║體非虚謬。簡自共相虚空我等。無漏有為離倒究竟
D23n8879_p0810a01║勝用周徧亦得此名。然今頌中說初非後。此即於彼
D23n8879_p0810a02║依他起上。常逺離前徧計所執。二空所顯真如為性。
D23n8879_p0810a03║說於彼言。顯圓成實。與依他起。不即不離。常遠離言。
D23n8879_p0810a04║顯妄所執能所取性理恒非有。前言。義顯不空依他。
D23n8879_p0810a05║性。顯二空非圓成實。真如離有離無性故。
D23n8879_p0810a06║釋頌中圓成實於彼常逺離前性也。初釋前三字。
D23n8879_p0810a07║次釋後七字。前三字即圓成實。二空所顯圓滿成
D23n8879_p0810a08║就諸法實性名圓成實。而有簡顯不同。顯者。顯此
D23n8879_p0810a09║徧常體非虚謬。簡者。簡自共相虚空我等。徧顯圓
D23n8879_p0810a10║滿。即簡自相。以如色等質礙等自相。非周徧故。常
D23n8879_p0810b01║顯成就。即簡共相。以諸法無常苦空等共相。非常
D23n8879_p0810b02║住故。非虚謬顯實。即簡於空我。以虚空是妄有。我
D23n8879_p0810b03║是謬執。但虚謬故。問。此圓成實。有理有果。為復果
D23n8879_p0810b04║得此名。理得此名。而頌中為復約理為說。約果為
D23n8879_p0810b05║說耶。故云無漏有為四智菩提。離倒名實。究竟名
D23n8879_p0810b06║成。勝用周徧名圓。亦得此圓成實名。不但理得此
D23n8879_p0810b07║名已也。但今頌中說初非後。以理圓成通一切位。
D23n8879_p0810b08║果不通於因位故也。後七字者。於彼常逺離前性
D23n8879_p0810b09║也。釋有總別總。謂此即於彼依他起上。常逺離前
D23n8879_p0810b10║徧計所執二空所顯真如為性。別。謂於彼者顯圓
D23n8879_p0811a01║成實與依他起不即不離。以相即不應言彼。相離
D23n8879_p0811a02║不應言於彼故。常逺離者。顯妄所執能所取性。理
D23n8879_p0811a03║非恒有。前之一言。顯但空徧計。不空依他性之一
D23n8879_p0811a04║言。顯二空非圓成實性。以真如離有無故。意謂依
D23n8879_p0811a05║他似有。二空似無。真如之性。離於有無。則圓成非
D23n8879_p0811a06║即二空。要是二空所顯名圓成實耳。
D23n8879_p0811a07║○五別釋九十。
D23n8879_p0811a08║由前理故此圓成實。與彼依他起非異非不異。異應
D23n8879_p0811a09║真如非彼實性。不異此性應是無常。彼此俱應淨非
D23n8879_p0811a10║淨境。則本後智用應無別。
D23n8879_p0811b01║釋故此於依他。非異非不異也。初順釋。二反釋。由
D23n8879_p0811b02║前理故。此圓成於依他。異與不異俱非。何則異應
D23n8879_p0811b03║真如非彼實性。然而真如是彼實性。何得云異。不
D23n8879_p0811b04║異此性應是無常。然而此性乃是真常。何得云不
D23n8879_p0811b05║異。又不異者。彼此俱應淨非淨境。則本後智。用應
D23n8879_p0811b06║無別。以圓成實。唯根本淨智境。依他是後得智境。
D23n8879_p0811b07║亦通非淨。若不異者。彼此應通二境二智。照用亦
D23n8879_p0811b08║應無別。有是理乎。故非不異。
D23n8879_p0811b09║○六別釋十一。
D23n8879_p0811b10║云何二性非異非一。如彼無常無我等法。無常等性
D23n8879_p0812a01║與行等法。異應彼法非無常等。不異此應非彼共相。
D23n8879_p0812a02║由斯喻顯。此圓成實與彼依他非一非異。法與法性
D23n8879_p0812a03║理必應然。勝義世俗相待有故。
D23n8879_p0812a04║釋如無常等性也。初徴。次標。三釋。四合。徴云。云何
D23n8879_p0812a05║依他圓成二性非一異耶。舉頌標云。如無常無樂
D23n8879_p0812a06║無我無淨之法。釋云。何謂如無常等。謂如無常等
D23n8879_p0812a07║性。是諸行共相。共有此無常等相也。與蘊界等諸
D23n8879_p0812a08║行生滅之法。非異非一。異應彼行非無常等性。不
D23n8879_p0812a09║異此無常等應是行等自相。非彼法之共相矣。有
D23n8879_p0812a10║是理乎。故合云。由斯喻顯。此圓成實與彼依他非
D23n8879_p0812b01║一非異。依他是法。圓成是性。法與法性一異之難。
D23n8879_p0812b02║如無常等。其理必應非異非不異。性是勝義。法是
D23n8879_p0812b03║俗諦。待依他俗諦。有圓成勝義諦。離此無彼故非
D23n8879_p0812b04║異。彼不即此故非不異。法喻昭然。即離安在。
D23n8879_p0812b05║○七別釋十二。
D23n8879_p0812b06║非不證見此圓成實而能見彼依他起性。未逹徧計
D23n8879_p0812b07║所執性空。不如實知依他有故。無分別智證真如已。
D23n8879_p0812b08║後得智中。方能了逹依他起性如幻事等。𨿽無始來
D23n8879_p0812b09║心心所法已能緣自相見分等。而我法執恒俱行故。
D23n8879_p0812b10║不如實知眾緣所引自心心所虚妄變現。猶如幻事
D23n8879_p0813a01║陽𦦨夢境鏡像光影谷響水月變化所成。非有似有。
D23n8879_p0813a02║依如是義。故有頌言。非不見真如。而能了諸行。皆如
D23n8879_p0813a03║幻事等。𨿽有而非真。
D23n8879_p0813a04║釋頌中非不見此彼也。初正釋。次通妨。三引證。正
D23n8879_p0813a05║釋中先消釋。次反釋。三順釋。三皆可知。通妨中。恐
D23n8879_p0813a06║有疑云。一切異生無始已來。各能緣自相見等分。
D23n8879_p0813a07║何言不見圓成實。不能實知依他有耶。通云。𨿽無
D23n8879_p0813a08║始來已能緣等。而以法我恒行。故不實知眾緣所
D23n8879_p0813a09║引自心心所虚妄變現。猶如幻事。猶如陽𦦨。猶如
D23n8879_p0813a10║夢境。猶如鏡像。猶如光影。猶如谷響。猶如水月。猶
D23n8879_p0813b01║如變化所成。非有似有耳。教中依如是義。故有頌
D23n8879_p0813b02║言。非不見真如。而能了諸行。皆如幻事等。𨿽有而
D23n8879_p0813b03║非真。即今非不見此彼也。葢言必見真如。能了諸
D23n8879_p0813b04║行如幻。如𦦨。如夢。如像。如影。如響。如水月。如變化。
D23n8879_p0813b05║此頌彼頌。義寧有異也耶。如上所釋。意已明矣。但
D23n8879_p0813b06║古釋宛轉。曲盡其妙。能細心熟玩。不厭繁𤨏。則我
D23n8879_p0813b07║法可以漸虚。真如因以漸近。不能自己。謹備錄以
D23n8879_p0813b08║俟智者。清涼疏云。若依攝論說喻。皆喻依他起性。
D23n8879_p0813b09║茲為遣疑。所疑不同。所喻亦異。一以外人聞依他
D23n8879_p0813b10║起相。但是妄分別有。非真實義。遂即生疑云。若無
D23n8879_p0814a01║實義。何有所行境界。故說如幻。謂幻者幻作所緣
D23n8879_p0814a02║六處。𨿽無實義而成境界。二疑云。若無實義。即無
D23n8879_p0814a03║所緣。既無所緣。諸心心所法。云何而轉。故說如陽
D23n8879_p0814a04║𦦨。𦦨譬心心法。水喻於義。譬如陽𦦨有搖動故。𨿽
D23n8879_p0814a05║無有義而生水覺。諸心心法。亦復如是。由搖動故。
D23n8879_p0814a06║𨿽無有義而生義覺。三疑云。若無實義。何有愛非
D23n8879_p0814a07║愛受用差別。故說如夢境。夢中之境𨿽無實義。而
D23n8879_p0814a08║見種種愛與非愛受用差別現前可得。此亦如是。
D23n8879_p0814a09║四疑云。若無實義。云何淨不淨業。愛非愛果。差別
D23n8879_p0814a10║而生。故說如鏡像。顯依他起。如鏡影像。實無有義。
D23n8879_p0814b01║即於本質。起影像覺。然影像無別可得。此亦如是。
D23n8879_p0814b02║應知𨿽無愛與非愛真實果義。而現可得。五疑云。
D23n8879_p0814b03║若無實義。云何得有種種識轉。故說如光影。顯依
D23n8879_p0814b04║他起。如弄影者。有其種種光影可得。而光影義實
D23n8879_p0814b05║無所有。識亦如是。無種種義。而有種種義現可得。
D23n8879_p0814b06║六疑云。若無實義。無量品類。戲論言說。云何而轉。
D23n8879_p0814b07║故說谷響喻。顯依他起。譬如谷響。𨿽無有義而現
D23n8879_p0814b08║可得。戲論言說。亦復如是。𨿽無實義而現可得。七
D23n8879_p0814b09║疑云。若無實義。云何世間。定心心法。有義可得。由
D23n8879_p0814b10║說定心。能如實知如實見故。故說水月喻。顯依他
D23n8879_p0815a01║起。譬如水月。其義實無。由水潤滑澄清性故而現
D23n8879_p0815a02║可得。定心亦爾。所緣境義。𨿽實無有而現可得。水
D23n8879_p0815a03║喻其定。以是潤滑澄清性故。八疑云。若有情義。實
D23n8879_p0815a04║無所有。云何證真諸菩薩等。作彼利樂覺慧為先
D23n8879_p0815a05║彼彼趣中攝受自體。故說如變化。顯依他起。譬如
D23n8879_p0815a06║變化。實無有義。由化者力。一切事成。非變化義而
D23n8879_p0815a07║不可得。應知此中亦復如是。所受自體。其義𨿽無。
D23n8879_p0815a08║而有能作一切有情利益安樂。所受自體。義現可
D23n8879_p0815a09║得。是知萬法𨿽空。體虚成事。一真非有。無性隨緣。
D23n8879_p0815a10║則湛爾堅凝常隨物化。紛然起作。不動真如。
D23n8879_p0815b01║○八總申頌意。
D23n8879_p0815b02║此中意說。三種自性。皆不逺離心心所法。謂心心所
D23n8879_p0815b03║及所變現。眾緣生故。如幻事等。非有似有。誑惑愚夫。
D23n8879_p0815b04║一切皆名依他起性。愚夫於此橫執我法有無一異
D23n8879_p0815b05║俱不俱等。如空華等。性相都無。一切皆名徧計所執。
D23n8879_p0815b06║依他起上彼所妄執我法俱空。此空所顯識等真性。
D23n8879_p0815b07║名圓成實。是故此三不離心等。
D23n8879_p0815b08║總申頌意。使不迷于言詞也。初標。次釋。三結。釋中
D23n8879_p0815b09║先依他。次徧計。三圓成。文義亦顯。若總量之。依他
D23n8879_p0815b10║起性。非有似有。眾緣生故。如幻事等。徧計所執。性
D23n8879_p0816a01║相都無。妄所執故。如空華等。圓成實性。所顯真理。
D23n8879_p0816a02║離有無故。如晴明空。末句結申前三頌意。三性不
D23n8879_p0816a03║離唯識耳。以上。論釋三性唯識中。第一大科正釋
D23n8879_p0816a04║三頌竟。
D23n8879_p0816a05║○二義類相攝（二）　初正明相攝二結畧指廣。
D23n8879_p0816a06║○初正明相攝（十二）　初六種無為（至）十二異非
D23n8879_p0816a07║異門。
D23n8879_p0816a08║○初六種無為。
D23n8879_p0816a09║虚空擇滅。非擇滅等。何性攝耶。三皆容攝。心等變似
D23n8879_p0816a10║虚空等相。隨心生故。依他起攝。愚夫於中妄執實有。
D23n8879_p0816b01║此即徧計所執性攝。若於真如假施設有虚空等義。
D23n8879_p0816b02║圓成實攝。有漏心等。定屬依他。無漏心等。容二性攝。
D23n8879_p0816b03║眾緣生故。攝屬依他。無顛倒故。圓成實攝。
D23n8879_p0816b04║自此至異非異門。皆義類相攝。見三性之帡包也。
D23n8879_p0816b05║初問。次答。問舉三無為而云等者。不止等於餘三。
D23n8879_p0816b06║意該百法為問。答云。三皆容攝者。三性皆容攝彼
D23n8879_p0816b07║無為等也。何則心等變似虚空等相。隨心生故。依
D23n8879_p0816b08║他起攝。如前云。曾聞說虚空等名。隨分別有虚空
D23n8879_p0816b09║等相。數習力故。心等生時。似虚空等無為相現。此
D23n8879_p0816b10║所現相。前後相似。無有變易。假說為常。則虚空等
D23n8879_p0817a01║六。唯心所變。故屬依他。愚夫不逹。於依他幻有中
D23n8879_p0817a02║妄執實有。此即徧計所執性攝。若於真如法性。假
D23n8879_p0817a03║施設有虚空等義圓成實攝。此六無為。三性所攝
D23n8879_p0817a04║如此。有漏心等者。轉釋上心變故屬依他。能變心
D23n8879_p0817a05║等。通漏無漏。謂有漏諸心心所相見分等。從染緣
D23n8879_p0817a06║所生。定屬依他。若無漏心等。容依他圓成二性所
D23n8879_p0817a07║攝。以從眾淨緣生故。攝屬依他。無顛倒故。攝屬圓
D23n8879_p0817a08║成。如前文云。無漏有為。離倒究竟。亦得此名。
D23n8879_p0817a09║○二七種真如。
D23n8879_p0817a10║如是三性。與七真如。云何相攝。七真如者。一流轉真
D23n8879_p0817b01║如。謂有為法。流轉實性。二實相真如。謂二無我所顯
D23n8879_p0817b02║實性。三唯識真如。謂染淨法唯識實性。四安立真如
D23n8879_p0817b03║謂苦實性。五邪行真如。謂集實性。六清淨真如。謂滅
D23n8879_p0817b04║實性。七正行真如。謂道實性。此七實性。圓成實攝。根
D23n8879_p0817b05║本後得二智境故。隨相攝者。流轉苦集三。前二性攝。
D23n8879_p0817b06║妄執雜染故。餘四皆是圓成實攝。
D23n8879_p0817b07║初徴問相攝。二標列名體。三正明相攝。流轉。依有
D23n8879_p0817b08║為立。實相。依二空立。唯識。依染淨立。餘四。依四諦
D23n8879_p0817b09║立。七種是相。其性是體。體非有異。隨在立名。安立
D23n8879_p0817b10║者。三界安立三有眾生等故。餘文易知。此七實性。
D23n8879_p0818a01║圓成實攝。隨相則一與四五前二性攝。妄執雜染
D23n8879_p0818a02║故。二三六七皆圓成攝。所顯實性。唯識實性。滅道
D23n8879_p0818a03║實性故。詳如深密經中。
D23n8879_p0818a04║○三色等六法。
D23n8879_p0818a05║三性六法。相攝云何彼六法中皆具三性。色受想行
D23n8879_p0818a06║識及無為。皆有妄執緣生理故。
D23n8879_p0818a07║初問。次答。五隂及無為名六法。皆有妄執緣生理
D23n8879_p0818a08║故名相攝。如妄執色為實。妄執色中有我等名徧
D23n8879_p0818a09║計。知色等從緣生名依他。了色等本自性空是圓
D23n8879_p0818a10║成。文中理字含二意。一即圓成。二三性俱該。無為
D23n8879_p0818b01║同上。亦通三性。
D23n8879_p0818b02║○四名等五事（六）　初問答總標二依他攝四三
D23n8879_p0818b03║三性攝五四亦三攝五五二性攝六六總判所
D23n8879_p0818b04║攝。
D23n8879_p0818b05║○初問答總標。
D23n8879_p0818b06║三性五事相攝云何。諸聖教說。相攝不定。
D23n8879_p0818b07║五事。謂名相分別正智真如。凢落稱謂。皆目曰名。
D23n8879_p0818b08║凢可觀對。皆號曰相。三界所攝諸心心所曰分別。
D23n8879_p0818b09║根後二智曰正智。二空所顯。聖智所行。思議莫及
D23n8879_p0818b10║曰真如。問謂相攝云何。意欲得其一定之攝。總標
D23n8879_p0819a01║答云。諸聖教說。相攝不定。
D23n8879_p0819a02║○二依他攝四。
D23n8879_p0819a03║謂或有處說。依他起攝彼相名分別正智。圓成實性。
D23n8879_p0819a04║攝彼真如。徧計所執。不攝五事。彼說有漏心心所法。
D23n8879_p0819a05║變似所詮說名為相。似能詮現施設為名。能變心等
D23n8879_p0819a06║立為分別。無漏心等離戲論故。但總名正智。不說能
D23n8879_p0819a07║所詮。四從緣生皆依他說。
D23n8879_p0819a08║自此至假立義名。皆別釋聖教相攝不定也。初引
D23n8879_p0819a09║文。二釋義。引文者。依他攝四。圓成攝一。徧計不攝
D23n8879_p0819a10║釋義者。然彼文說依他攝四者。其說云何。出其意
D23n8879_p0819b01║云。彼說有漏染分依他攝三事。無漏淨分依他攝
D23n8879_p0819b02║一事。四從緣生皆依他攝。瑜伽云。初自性五法中
D23n8879_p0819b03║幾所攝。答。都非所攝。第二自性幾所攝。答。四所攝。
D23n8879_p0819b04║第三自性幾所攝。答。一所攝。正同此攝。竊嘗疑徧
D23n8879_p0819b05║計於五法都非所攝。而探於顯揚曰。徧計所執。自
D23n8879_p0819b06║相是無何以故。五事所不攝故。除五事外。更無所
D23n8879_p0819b07║有。則徧計所執相。無有自體。云何能起徧計執耶。
D23n8879_p0819b08║以由名於義轉故。謂隨彼假名。於義流轉世間愚
D23n8879_p0819b09║夫。執有名義决定相稱真實自性。故此執亦名為
D23n8879_p0819b10║邪。以二更互為客故。以名與義非稱體故。說之為
D23n8879_p0820a01║客。義亦如名。無所有故。說之為客。由是觀之。名相
D23n8879_p0820a02║分別三事。皆從緣起。故屬依他。染分所惡於徧計
D23n8879_p0820a03║者。執其决定相稱真實自性耳。若但名而已矣。義
D23n8879_p0820a04║而已矣。分別而已矣。徧計安在。
D23n8879_p0820a05║○三三性攝五。
D23n8879_p0820a06║或復有處說依他起。攝相分別。徧計所執。唯攝彼名。
D23n8879_p0820a07║正智真如。圓成實攝。彼說有漏心及心所。相分名相。
D23n8879_p0820a08║餘名分別。徧計所執都無體故。為顯非有。假說為名。
D23n8879_p0820a09║二無倒故。圓成實攝。
D23n8879_p0820a10║三攝五者。依他攝相與分別二事。相見分故。徧計
D23n8879_p0820b01║攝名一事。安有名故。圓成智如二事。無顛倒故。云
D23n8879_p0820b02║三性攝五事也。初至圓成實攝引文。下皆出意。
D23n8879_p0820b03║○四亦三攝五。
D23n8879_p0820b04║或有處說依他起性唯攝分別。徧計所執攝彼相名。
D23n8879_p0820b05║正智真如圓成實攝。彼說有漏心及心所相見分等。
D23n8879_p0820b06║總名分別。虚妄分別為自性故。徧計所執能詮所詮。
D23n8879_p0820b07║隨情立為名相二事。
D23n8879_p0820b08║亦三攝五者。依他攝分別一事。徧計攝相名二事。
D23n8879_p0820b09║圓成攝正智如如二事。云亦三攝五非全同前三
D23n8879_p0820b10║攝五也。初至圓成實攝引文。下皆出意。彼說有漏
D23n8879_p0821a01║心及心所至為自性故。見依他𨿽唯攝分別。而分
D23n8879_p0821a02║別所該甚廣。隨情立為二事。亦見徧計情有理無。
D23n8879_p0821a03║○五二性攝二。
D23n8879_p0821a04║復有處說名屬依他起性。義屬徧計所執。彼說有漏
D23n8879_p0821a05║心心所法相見分等。由名𫝑力成所徧計。故說為名。
D23n8879_p0821a06║徧計所執。隨名橫計。體實非有。假立義名。
D23n8879_p0821a07║二性攝二者。依他攝名。徧計攝相。名二性攝二也。
D23n8879_p0821a08║初引文。二出意。義屬徧計所執。義即義相。由名𫝑
D23n8879_p0821a09║力等。見義因名有。假立義名耳。
D23n8879_p0821a10║○六總判所攝。
D23n8879_p0821b01║諸聖教中所說五事。文𨿽有異而義無違。然初所說
D23n8879_p0821b02║不相離亂。如瑜伽論。廣說應知。
D23n8879_p0821b03║文𨿽有異而義無違。約義判也。然初所說不相離
D23n8879_p0821b04║亂。約勝判也。亦約世界悉檀。如瑜伽者。如初節釋
D23n8879_p0821b05║中所引。徧計不攝五事。依他攝四。圓成攝如如。已
D23n8879_p0821b06║上。第四名等五事一大科竟。
D23n8879_p0821b07║○五所詮等五。
D23n8879_p0821b08║又聖教中說有五相。與此三性相攝云何。所詮能詮
D23n8879_p0821b09║各具三性。謂妄所計。屬初性攝。相名分別。隨其所應
D23n8879_p0821b10║所詮能詮屬依他起。真如正智。隨其所應所詮能詮。
D23n8879_p0822a01║屬圓成實。後得變似能詮相故。二相屬相。唯初性攝。
D23n8879_p0822a02║妄執異名定相屬故。被執著相。唯依他起。虚妄分別
D23n8879_p0822a03║為自性故。不執著相。唯圓成實。無漏智等為自性故。
D23n8879_p0822a04║初問。次答。答中初二通三性攝。後三唯三性攝。問。
D23n8879_p0822a05║云聖教中說有五相。如顯揚云。一所詮相。二能詮
D23n8879_p0822a06║相。三此二相屬相。四執著相。五不執著相。彼五與
D23n8879_p0822a07║此三性相攝云何。答中先標所詮能詮二相各具
D23n8879_p0822a08║三性。釋云。謂妄所計實有能所詮相。屬初徧計性
D23n8879_p0822a09║攝。若以所詮應所緣相分。能詮應能緣名與分別。
D23n8879_p0822a10║隨其所應屬依他起攝。若以能詮應正智。所詮應
D23n8879_p0822b01║如如。隨其所應屬圓成攝。恐問正智如如離心緣
D23n8879_p0822b02║名字。何有能詮之名。通云。𨿽正智離於名字等。然
D23n8879_p0822b03║後得智為他說法。施設如智之名。則變似能詮故。
D23n8879_p0822b04║二答三唯三性者。二相屬相唯初徧計性攝。不通
D23n8879_p0822b05║餘說。以妄執名義定相屬故。然當名第三而云二
D23n8879_p0822b06║者。以初能所二相。通攝三性為一。故此名二。第四
D23n8879_p0822b07║被執著相。即心心所等。被徧計所執。成所徧計。故
D23n8879_p0822b08║云被執著相。唯依他起攝。亦不通於餘攝。五不執
D23n8879_p0822b09║著相。即心心所離徧計執。成無漏智。故云不執著
D23n8879_p0822b10║相。唯圓成實。無漏智等為自性者。唯圓成實性所
D23n8879_p0823a01║攝。亦不通餘所攝。
D23n8879_p0823a02║○六四種真如。
D23n8879_p0823a03║又聖教中說四真實。與此三性相攝云何。世間道理
D23n8879_p0823a04║所成真實。依他起攝。三事攝故。二障淨智所行真實。
D23n8879_p0823a05║圓成實攝。二事攝故。辯中邉論說初真實。唯初性攝。
D23n8879_p0823a06║共所執故。第二真實。通屬三性。理通執無執雜染清
D23n8879_p0823a07║淨故。後二真實。唯屬第三。
D23n8879_p0823a08║初徴問。二答攝。三引論。四真實者。顯揚意云。一世
D23n8879_p0823a09║問真實。謂一切世間於諸事等。由串習所得。悟入
D23n8879_p0823a10║知見。共施設世俗性。如於地謂是地。非是火等。自
D23n8879_p0823b01║昔傳來。名言决定。自他分別共為真實。非邪思搆
D23n8879_p0823b02║觀察所取二道理真實。即正智者。以證比至教三
D23n8879_p0823b03║量。極善思擇。决定智所行所知事。以如實因緣證
D23n8879_p0823b04║成道理所建立故。三煩𢚰障淨智所行真實。謂一
D23n8879_p0823b05║切聲聞獨覺無漏方便智。無漏正智。無漏後所得
D23n8879_p0823b06║世間智等所行境界。四所知障淨智所行真實。謂
D23n8879_p0823b07║諸菩薩佛薄伽梵。為入法無我。及已入極清淨者。
D23n8879_p0823b08║依一切法。離言說自性無分別智所行境界。彼四
D23n8879_p0823b09║真實。與此三性相攝云何。答云。世間道理二種真
D23n8879_p0823b10║實。依他起性所攝。所以然者。以此二種。是前五事
D23n8879_p0824a01║之中。相名分別三事攝故。而此三既屬依他。故依
D23n8879_p0824a02║他攝。二障淨智所行真實。圓成實性所攝。所以然
D23n8879_p0824a03║者。以此二種。是前五事之中。正智如如二事攝故。
D23n8879_p0824a04║而此二既屬圓成。故圓成攝。然依辯中邉論所攝
D23n8879_p0824a05║與此不同。初說真實唯初性攝。以世間一切共所
D23n8879_p0824a06║執故。與前攝於依他者異矣。第二真實。通屬三性。
D23n8879_p0824a07║理通執無執雜染清淨故。夫理通清淨屬圓成。理
D23n8879_p0824a08║通執有雜染是徧計依他。故與前唯屬依他者異
D23n8879_p0824a09║矣。後二真實唯屬第三。與前無異。亦可執謂徧計。
D23n8879_p0824a10║無執謂圓成。雜染謂依他。清淨謂圓成。亦可雜染
D23n8879_p0824b01║清淨屬依他。以依他中有染淨故。問。論攝與前何
D23n8879_p0824b02║所折衷。曰。似違不違。義各有取。前唯取攝於三事。
D23n8879_p0824b03║後通取攝於所執。唯取攝於三事。無執則徧計自
D23n8879_p0824b04║非。不通則依圓不具。故唯依他耳。通取攝於所執。
D23n8879_p0824b05║則世間迷情之妄執。自屬徧計。道理迷情之妄執。
D23n8879_p0824b06║亦屬徧計。而道理染淨之通執。一執持之執。二無
D23n8879_p0824b07║執之執。自屬依圓矣。故云義各有取也。
D23n8879_p0824b08║○七四種真諦（三）　初問答總標二別釋諦相三
D23n8879_p0824b09║結配三性。
D23n8879_p0824b10║○初問答總標。
D23n8879_p0825a01║三性四諦相攝云何。四中一一皆具三性。
D23n8879_p0825a02║○二別釋諦相（四）　初苦下有三二集下有三三
D23n8879_p0825a03║㓕下有三四道下有三。
D23n8879_p0825a04║○初苦下有三。
D23n8879_p0825a05║且苦諦中。無常等四。各有三性。無常三者。一無性無
D23n8879_p0825a06║常。性常無故。二起盡無常。有生滅故。三垢淨無常。位
D23n8879_p0825a07║轉變故。苦有三者。一所取苦。我法二執所依取故。二
D23n8879_p0825a08║事相苦。三苦相故。三和合苦。苦和合故。空有三者。一
D23n8879_p0825a09║無性空。性非有故。二異性空。與妄所執自性異故。三
D23n8879_p0825a10║自性空。二空所顯為自性故。無我三者。一無相無我。
D23n8879_p0825b01║我相無故。二異相無我。與妄所執我相異故。三自相
D23n8879_p0825b02║無我。無我所顯為自相故。
D23n8879_p0825b03║此苦諦之下四觀。每觀各有三性。如無常觀中有
D23n8879_p0825b04║無性起盡垢淨之三。乃至無我觀中有無相異相
D23n8879_p0825b05║自相之三。曰各有三性。此三即有徧計依圓。亦各
D23n8879_p0825b06║有三性也。無常三者。於一無常。觀我法性。無常性
D23n8879_p0825b07║故。觀緣起法。有生滅故。觀垢時無淨。淨時無垢。隨
D23n8879_p0825b08║位轉變故。無常三性不同。同一無常。曰無常觀。苦
D23n8879_p0825b09║有三者。觀所取五蘊。是我法二執所依取故。觀緣
D23n8879_p0825b10║起事相。是苦壞行三之事相故。觀真實之法與苦
D23n8879_p0826a01║和合故。苦之三性不同。同歸於苦。曰苦觀。空有三
D23n8879_p0826a02║者。於一空觀。觀徧計所執性非有故。觀緣起法與
D23n8879_p0826a03║徧計所執自性異故。觀二空所顯真如為自性故。
D23n8879_p0826a04║空之三亦不同。同歸於空。曰空觀。無我三者。觀徧
D23n8879_p0826a05║計所執。此相本來無故。觀緣起與徧計所執我相
D23n8879_p0826a06║異故。觀圓成實以無我所顯為自性故。無我三相
D23n8879_p0826a07║不同。同歸無我曰無我觀。
D23n8879_p0826a08║○二集下有三。
D23n8879_p0826a09║集諦三者。一習氣集。謂徧計所執自性執習氣。執彼
D23n8879_p0826a10║習氣。假立彼名。二等起集。謂業煩𢚰。三未離繫集。謂
D23n8879_p0826b01║未離障真如。
D23n8879_p0826b02║集諦三者。謂習氣等起未離繫集。習氣集是假名。
D23n8879_p0826b03║謂能徧計心。所熏成種。以是彼執之習氣。故假立
D23n8879_p0826b04║彼習氣之名。葢顯能執以所執立名也。等起集者。
D23n8879_p0826b05║謂業煩𢚰。由惑𤼵業。以業增惑。起義平等故。未離
D23n8879_p0826b06║繫者。真未離障。即在纏真如故。
D23n8879_p0826b07║○三滅下有三。
D23n8879_p0826b08║滅諦三者。一自性滅。自性不生故。二二取滅謂擇滅
D23n8879_p0826b09║二取不生故。三本性滅。謂真如故。
D23n8879_p0826b10║自性不生。謂徧計自性滅。擇滅二取不生。謂以擇
D23n8879_p0827a01║滅智。令能所二取滅。真如本體元寂滅。曰本性滅。
D23n8879_p0827a02║○四道下有三。
D23n8879_p0827a03║道諦三者。一徧知道能知徧計所執故。二永斷道。能
D23n8879_p0827a04║斷依他起故。三作證道。能證圓成實故。然徧知道。亦
D23n8879_p0827a05║通後二。
D23n8879_p0827a06║徧知者。能知所執性空故。能斷者。能斷染分依他
D23n8879_p0827a07║故。作證者。能證實理故。徧知道亦通後二者。謂徧
D23n8879_p0827a08║知不惟徧計。亦通後依他圓成二性。如顯揚云。應
D23n8879_p0827a09║知此中。於徧計所執唯有徧知。於依他起有徧知。
D23n8879_p0827a10║及永斷是徧知。通依他矣。於圓成實徧知。及證得
D23n8879_p0827b01║是徧知。通圓成矣。故云亦通後二。
D23n8879_p0827b02║○三結配三性。
D23n8879_p0827b03║七三三性如次配釋。今於此中所配三性。或假或實。
D23n8879_p0827b04║如理應知。
D23n8879_p0827b05║七三者。苦諦有四個三。加集滅道諦各有三個共
D23n8879_p0827b06║七個三也。七三三性如次配釋者。如苦諦下初一
D23n8879_p0827b07║個三。以無性無常配徧計。起盡無常配依他。垢淨
D23n8879_p0827b08║無常配圓成。餘六次配。准此可知。或假或實。集諦
D23n8879_p0827b09║三種。實配三性。餘皆約義。故云假也。
D23n8879_p0827b10║○八三解脫門。
D23n8879_p0828a01║三解脫門所行境界。與此三性相攝云何。理實皆通。
D23n8879_p0828a02║隨相各一。空無願相。如次應知。緣此復生三無生忍。
D23n8879_p0828a03║一本性無生忍。二自然無生忍。三惑苦無生忍。如次
D23n8879_p0828a04║此三。是彼境故。
D23n8879_p0828a05║三解脫者。空無相無願解脫門。如華嚴六地云。觀
D23n8879_p0828a06║諸緣起。知無我無人無壽命自性空。無作無受者。
D23n8879_p0828a07║即得空解脫門現在前。觀諸有支。皆自性滅。畢竟
D23n8879_p0828a08║解脫。無有少法相生。即時得無相解脫門現在前。
D23n8879_p0828a09║如是入空無相已。無有願求。為除大悲為首。教化
D23n8879_p0828a10║眾生。即時得無願解脫門現在前。此三解脫。與徧
D23n8879_p0828b01║計依圓三性。彼此相攝云何。答云。若以理論。實皆
D23n8879_p0828b02║通攝。一一相容。若隨相論。一各攝一。不相混濫謂
D23n8879_p0828b03║空攝徧計。無願攝依他。無相攝圓成。緣此空解脫。
D23n8879_p0828b04║復生本性無生忍。謂了本性中。無有我人及與壽
D23n8879_p0828b05║命畢竟不生。忍可於心故。緣此無相解脫。復生自
D23n8879_p0828b06║然無生忍。謂了知緣起皆無有相。非自然生。忍可
D23n8879_p0828b07║於心故。緣此無願解脫。復生惑苦無生忍。謂了知
D23n8879_p0828b08║三界苦果。皆由煩𢚰願求。故作有漏諸業。若無願
D23n8879_p0828b09║求。苦無因得。則惑苦無生。忍可於心。此三忍如次
D23n8879_p0828b10║是彼三門境故。問。空當攝徧計矣。無願攝依他。無
D23n8879_p0829a01║相攝圓成何耶。曰依他色心等法。是諸欲本。故無
D23n8879_p0829a02║願則解脫。圓成真實有體。若執圓成。真實有者。亦
D23n8879_p0829a03║是法執。故無相則解脫。是以文云。空無願相。葢謂
D23n8879_p0829a04║一空。二無願。三無相也。經論義各有取爾也。
D23n8879_p0829a05║○九真俗二諦。
D23n8879_p0829a06║此三云何攝彼二諦。應知世俗具此三種。勝義唯是
D23n8879_p0829a07║圓成實性。世俗有三。一假世俗。二行世俗。三顯了世
D23n8879_p0829a08║俗。如次應知。即此三性。勝義有三。一義勝義。謂真如
D23n8879_p0829a09║勝之義故。二得勝義。謂𣵀槃。勝即義故。三行勝義。謂
D23n8879_p0829a10║聖道。勝為義故。無變無倒。隨其所應。故皆攝在圓成
D23n8879_p0829b01║實性。
D23n8879_p0829b02║問。三性云何攝彼真俗二諦耶。答中先標云。世俗
D23n8879_p0829b03║諦具三性。勝義諦唯圓成性。釋云。世俗具三者。以
D23n8879_p0829b04║世俗有三。一假。二行。三顯了。假如蘊處界等。從緣
D23n8879_p0829b05║生故。行謂念念遷流。變滅不常故。顯了者。後智了
D23n8879_p0829b06║知如鏡像等故。如次應知。即此三性。假即徧計。行
D23n8879_p0829b07║即依他。顯了即圓成也。勝義唯是圓成。而勝義有
D23n8879_p0829b08║三。謂義勝義。得勝義。行勝義。義勝義者。真如乃聖
D23n8879_p0829b09║智所緣境義。此境殊勝。勝之義故。曰義勝義。得勝
D23n8879_p0829b10║義者。謂𣵀槃是殊勝果。而勝即是義。故曰得勝義。
D23n8879_p0830a01║行勝義者。謂聖位所有根後二智。以勝法而為所
D23n8879_p0830a02║緣。勝為義故。曰行勝義。又勝之義是理境。勝即義
D23n8879_p0830a03║是理果。勝為義是理智。若以六釋顯之。勝之義乃
D23n8879_p0830a04║依主釋。勝即義乃持業釋。勝為義亦持業釋。准思
D23n8879_p0830a05║可知。
D23n8879_p0830a06║○十凢聖智境。
D23n8879_p0830a07║如是三性。何智所行。徧計所執。都非智所行。以無自
D23n8879_p0830a08║性。非所緣緣故。愚夫執有。聖者逹無。亦得說為凢聖
D23n8879_p0830a09║智境。依他起性。二智所行。圓成實性。唯聖智境。
D23n8879_p0830a10║如文可知。
D23n8879_p0830b01║○十一假實攝門。
D23n8879_p0830b02║此三性中。幾假幾實。徧計所執。妄安立故。可說為假。
D23n8879_p0830b03║無體相故。非假非實。依他起性。有實有假。聚集相續。
D23n8879_p0830b04║分位性故。說為假有。心心所色。從緣生故。說為實有。
D23n8879_p0830b05║若無實法。假法亦無。假依實因而施設故。圓成實性。
D23n8879_p0830b06║唯是實有。不依他緣而施設故。
D23n8879_p0830b07║徧計所執。可說為假者。約妄安立而說也。若直觀
D23n8879_p0830b08║體相。本來元無。假實從何處著耶。故曰非假非實。
D23n8879_p0830b09║依他有假實者。假。謂聚集假。相續假。分位假。聚集
D23n8879_p0830b10║者。根塵及法處少分。皆集聚四大而成。豈非是假。
D23n8879_p0831a01║相續者。謂心心所。前滅後生。念念相續。性自非恒。
D23n8879_p0831a02║豈非是假。分位者。謂不相應行。依色心分位。假立
D23n8879_p0831a03║相待而有。豈非是假。實者。心心所色。從緣生故。緣
D23n8879_p0831a04║生不無。故說為實。恐難緣生體是虚幻。何謂實耶。
D23n8879_p0831a05║通云。若無實法。假亦應無。假依實因而施設故。說
D23n8879_p0831a06║為實也。圓成實性。唯是實有。以不依他緣而施設
D23n8879_p0831a07║故。
D23n8879_p0831a08║○十二異非異門。
D23n8879_p0831a09║此三為異為不異耶。應說俱非。無別體故。妄執。緣起。
D23n8879_p0831a10║真義。別故。如是三性。義類無邉。恐厭繁文。畧示綱要。
D23n8879_p0831b01║應說俱非。一異俱非也。無別體故非異。妄執緣起。
D23n8879_p0831b02║真義。別故非不異。義類無邉。廣指也。畧示綱要。畧
D23n8879_p0831b03║結也。若欲即畧而廣。請詳瑜伽。初卷至此。明唯識
D23n8879_p0831b04║相竟。
D23n8879_p0831b05║信官洪瞻祖捐貲刻贒預
D23n8879_p0831b06║
D23n8879_p0831b07║
D23n8879_p0831b08║成唯識論訂正卷第八（終）（姑蘇信女張門李氏大緣𦔳板）