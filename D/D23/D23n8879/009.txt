D23n8879_p0832b01║成唯識論訂正卷第九
D23n8879_p0832b02║古杭雲棲寺弟子廣伸述
D23n8879_p0832b03║○二明唯識性（二）　初本論二論釋。
D23n8879_p0832b04║○初本論。
D23n8879_p0832b05║若有三性。如何世尊說一切法皆無自性。頌曰。
D23n8879_p0832b06║即依此三性立彼三無性。故佛密意說。一切法無性。
D23n8879_p0832b07║初即相無性。次無自然性。後由逺離前。所執我法性。
D23n8879_p0832b08║此諸法勝義。亦即是真如。常如其性故。即唯識實性。
D23n8879_p0832b09║○二論釋（二）　初正釋二結示。
D23n8879_p0832b10║○初正釋（三）　初釋首一頌二釋次一頌三釋後
D23n8879_p0833a01║一頌。
D23n8879_p0833a02║○初釋首一頌。
D23n8879_p0833a03║論曰。即依此前所說三性。立彼後說三種無性。謂即
D23n8879_p0833a04║相生勝義無性。故佛密意說。一切法皆無自性。非性
D23n8879_p0833a05║全無。說密意言。顯非了義。謂後二性。𨿽體非無而有
D23n8879_p0833a06║愚夫。於彼增益妄執實有我法自性。此即名為徧計
D23n8879_p0833a07║所執。為除此執。故佛世尊於有及無。總說無性。
D23n8879_p0833a08║自此至不應依之至都無自性。總說諸法都無自
D23n8879_p0833a09║性。詳釋三頌。通無性顯實性也。今釋首四句頌。初
D23n8879_p0833a10║順釋頌文四句。二轉釋密意所以。頌前難謂。有性
D23n8879_p0833b01║不合說無。頌文答謂立無即依於有。今順文論曰。
D23n8879_p0833b02║即依此前所說三性。立彼後說三種無性。非離此
D23n8879_p0833b03║立彼。捨前而後。外有而無。說相無性。生無性。勝義
D23n8879_p0833b04║無性也。故佛密意說。一切法皆無自性。非性全無。
D23n8879_p0833b05║密意之言。顯非了義耳。非全無者。徧計是無。後二
D23n8879_p0833b06║依圓。體非是無。體既非無。說一切皆無者。以有愚
D23n8879_p0833b07║夫。於彼依圓體上。增益妄執實有我法自性。此我
D23n8879_p0833b08║法性。名徧計所執。佛為除此執故。於有及無。總說
D23n8879_p0833b09║為無。使速去其有執耳。豈可滯於言說。不明說中
D23n8879_p0833b10║之意耶。問。何謂了義。曰。了者顯了而不覆密。究竟
D23n8879_p0834a01║而無餘剩。如雙明三性三無性即無葢覆。三無則
D23n8879_p0834a02║不有。三性則不無。不有不無。中道究竟。是無餘剩
D23n8879_p0834a03║故。
D23n8879_p0834a04║○二釋次一頌。
D23n8879_p0834a05║云何依此而立彼三。謂依此初徧計所執。立相無性。
D23n8879_p0834a06║由此體相畢竟非有。如空華故。依次依他。立生無性。
D23n8879_p0834a07║此如幻事。託眾緣生。無如妄執自然性故。假說無性。
D23n8879_p0834a08║非性全無。依後圓成實。立勝義無性。謂即勝義。由逺
D23n8879_p0834a09║離前徧計所執我法性故。假說無性。非性全無。如太
D23n8879_p0834a10║虚空。𨿽徧眾色。而是眾色無性所顯。𨿽依他起非勝
D23n8879_p0834b01║義故。亦得說為勝義無性。而濫第二。故此不說。
D23n8879_p0834b02║初徴。次釋。三簡。徴云。云何依此三性。立彼三無性
D23n8879_p0834b03║耶。釋云。謂依初立相無。性。由徧計體相。畢竟非有。
D23n8879_p0834b04║如空中華故。如繩上蛇故。如華嚴云。一切空無性。
D23n8879_p0834b05║即相無性。妄心分別有。即徧計所執也。依次立生
D23n8879_p0834b06║無性。由依他如幻事。託眾緣生。無如妄執自然性
D23n8879_p0834b07║故。假說無性。非性全無如華嚴云。如理而觀察。一
D23n8879_p0834b08║切皆無性是也。依後立勝義無性。謂即勝義中。無
D23n8879_p0834b09║我法性故。亦是假說。非性全無。如太虚空。𨿽徧眾
D23n8879_p0834b10║色是眾色無性所顯故。亦曰無性。如華嚴云。若實
D23n8879_p0835a01║若非實。若妄若非妄。皆是假說是也。假說。正佛密
D23n8879_p0835a02║處無不礙有意耳。然恐難云。無前徧計。名勝義無
D23n8879_p0835a03║性。依他𨿽非圓成。非前徧計。亦得說為勝義無性。
D23n8879_p0835a04║此不言者何也。簡云。濫第二故不說。意以立圓成
D23n8879_p0835a05║為勝義無性。更立依他。則第三勝義無性。濫第二
D23n8879_p0835a06║生無性矣。是以畧之。
D23n8879_p0835a07║○三釋後一頌（二）　初釋前二句二釋後二句。
D23n8879_p0835a08║○初釋前二句。
D23n8879_p0835a09║此性。即是諸法勝義。是一切法。勝義諦故。然勝義諦。
D23n8879_p0835a10║畧有四種。一世間勝義。謂蘊處界等。二道理勝義。謂
D23n8879_p0835b01║苦等四諦三證得勝義謂二空真加。四勝義勝義。謂
D23n8879_p0835b02║一真法界。此中勝義。依最後說。是最勝道所行義故。
D23n8879_p0835b03║為簡前三。故作是說。此諸法勝義。亦即是真如。
D23n8879_p0835b04║初釋初一句。次析諦差別。三舉頌簡非。頌文曰。此
D23n8879_p0835b05║諸法勝義。謂此非全無之性。即是諸法勝義。以是
D23n8879_p0835b06║一切法勝義諦故。曰即是諸法勝義也。但勝義之
D23n8879_p0835b07║言。渾含多種。意𨿽案下真如。詞既未分。不知依何
D23n8879_p0835b08║勝義而說。故析云。然勝義諦。畧有四種。一世間勝
D23n8879_p0835b09║義。二道理勝義。三證得勝義。四勝義勝義。此四勝
D23n8879_p0835b10║義。對四世俗言。四世俗者。一世間世俗。二道理世
D23n8879_p0836a01║俗。三證得世俗。四安立世俗。世間勝義者。謂蘊處
D23n8879_p0836a02║界等正因緣生法。簡非㝠諦自性等。曰世間勝義。
D23n8879_p0836a03║宗鏡名體用顯現諦。言蘊等有實體用。過於世俗
D23n8879_p0836a04║曰勝義。隨事差別。說名蘊等。曰顯現也。道理勝義
D23n8879_p0836a05║者。苦等四諦。悉皆審實。是所迷所證。曰道理勝義。
D23n8879_p0836a06║宗鏡名因果差別諦。言智斷修證。因果別故。證得
D23n8879_p0836a07║勝義者。二空真如正智所顯。由修而成。曰證得勝
D23n8879_p0836a08║義。宗鏡名依空顯實諦。真如實理。依彼二空之門
D23n8879_p0836a09║顯故。勝義勝義者。一真法界。是大總相法門體。義
D23n8879_p0836a10║無可過。曰勝勝。宗鏡名廢詮談㫖諦。葢不落言詮。
D23n8879_p0836b01║勝義之中。真勝義性故。世間世俗者。即假名無實
D23n8879_p0836b02║諦。如軍林等。道理世俗者。即隨事差別諦。謂蘊處
D23n8879_p0836b03║界等。證得世俗者。即方便安立諦。謂預流等。安立
D23n8879_p0836b04║世俗者。即假名非安立諦。謂二空真如。是則勝義
D23n8879_p0836b05║第四。絕待之真。世俗第一。我法之妄。前三相對。第
D23n8879_p0836b06║一已勝世間。况具彼第二。第二已勝道理。况具彼
D23n8879_p0836b07║第三第三已勝證得。况具彼第四。此之第四。殊勝
D23n8879_p0836b08║殊勝。無可與對。諦名廢詮談㫖。良有以也。是故得
D23n8879_p0836b09║㫖者。一心融萬。萬有何莫非心。翳眼觀空。晴空安
D23n8879_p0836b10║得無翳。彼佛未出世。外道立神我㝠諦等。真翳眼
D23n8879_p0837a01║也。
D23n8879_p0837a02║○二釋後二句。
D23n8879_p0837a03║真謂真實。顯非虚妄。如。謂如常。表無變易。謂此真實。
D23n8879_p0837a04║于一切位常如其性。故曰真如。即是湛然不虚妄義。
D23n8879_p0837a05║亦言顯此復有多名。謂名法界及實際等。如餘論中
D23n8879_p0837a06║隨義廣釋。此性即是唯識實性。謂唯識性畧有二種。
D23n8879_p0837a07║一者虚妄。謂徧計所執。二者真實。謂圓成實性。為簡
D23n8879_p0837a08║虚妄說實性言。復有二性。一者世俗謂依他起。二者
D23n8879_p0837a09║勝義謂圓成實。為簡世俗。故說實性。
D23n8879_p0837a10║初釋後頌第二句。次釋後頌第四句。釋第三句中
D23n8879_p0837b01║三叚。初重釋真如。二正釋三句。三重釋亦字。虚是
D23n8879_p0837b02║無體。如空華夢境。毫無有實。妄是有體。如鍮銅燕
D23n8879_p0837b03║石。假偽不真。變。遷改。易。轉移。非虚妄釋真。無改易。
D23n8879_p0837b04║表如。皆約遮以詮體也。于一切位常如其性者。色
D23n8879_p0837b05║心之位有異。此性無異。染淨之位有異。此性無異。
D23n8879_p0837b06║如過去空。常如現未空。此方空。常如彼方空。曰于
D23n8879_p0837b07║一切位常如其性。唯識實性。不但簡徧計之虚妄
D23n8879_p0837b08║非實。亦簡依他之世俗非勝。故曰勝義中真勝義
D23n8879_p0837b09║諦。
D23n8879_p0837b10║○二結示。
D23n8879_p0838a01║三頌總顯諸契經中說無性言。非極了義。諸有智者
D23n8879_p0838a02║不應依之。總撥諸法都無自性。
D23n8879_p0838a03║觀結于三頌之總顯。當察文言之義趣。如誡于智
D23n8879_p0838a04║者之不應。唯依于唯識之實性矣。以上第二明唯
D23n8879_p0838a05║識性一大章竟。
D23n8879_p0838a06║○三明唯識位（二）　初串釋長行二分釋偈頌。
D23n8879_p0838a07║○初串釋長行（二）　初總標問答二別釋種悟。
D23n8879_p0838a08║○初總標問答。
D23n8879_p0838a09║如是所成唯識相性。誰于幾位。如何悟入。謂具大乘
D23n8879_p0838a10║二種性者。畧于五位。漸次悟入。
D23n8879_p0838b01║自此而下。皆串本論之文而為釋也。即如此叚共
D23n8879_p0838b02║三十二字。二十五字是本文。于本文上。加謂大乘
D23n8879_p0838b03║種者漸次之七字而便成答詞矣。下文二叚。一一
D23n8879_p0838b04║皆對三十論文檢之可知。如是所成唯識相性是
D23n8879_p0838b05║躡前。誰于幾位如何悟入。是正問。誰。問人品。幾位。
D23n8879_p0838b06║問階級。如何悟入。問方法。意謂何等人品。于何階
D23n8879_p0838b07║級。如何用心而能悟入。謂具大乘等。答也。具大乘
D23n8879_p0838b08║二種性者。是標答誰字。畧于五位。是標答幾位。漸
D23n8879_p0838b09║次悟入。是標答如何悟入也。噫。悟入曰漸次。漸次
D23n8879_p0838b10║曰五位。不入位。從何漸悟入耶。聖人之大寳曰位。
D23n8879_p0839a01║無位。即天魔外道混亂失真而無可慿據者矣。今
D23n8879_p0839a02║叅禪妄言悟道者。敢請以五位自考。若曰我頓悟
D23n8879_p0839a03║也。何位何漸之有。殊不知頓中自有淺深。是亦頓
D23n8879_p0839a04║中之漸次也。位如空中鳥跡。不既有明徴乎。悟須
D23n8879_p0839a05║直登初地。不既有德山之語乎。吾早曾經多劫修。
D23n8879_p0839a06║言猶在耳也。幸一平氣而深思之哉。
D23n8879_p0839a07║○二別釋種悟（二）　初釋種性二釋悟入。
D23n8879_p0839a08║○初釋種性。
D23n8879_p0839a09║何謂大乘二種種性。一本性住種性。謂無始來依附
D23n8879_p0839a10║本識法爾所得無漏法因。二習所成種性。謂聞法界
D23n8879_p0839b01║等流法已。聞所成等熏習所成。要具大乘此二種性。
D23n8879_p0839b02║方能漸次悟入唯識。
D23n8879_p0839b03║釋二種性。竟誰字問也。前問誰能悟入唯識性相。
D23n8879_p0839b04║答謂具大乘二種性者悟入。今釋謂本性住種性。
D23n8879_p0839b05║習所成種性者。方能漸次悟入也。無漏因種曰法
D23n8879_p0839b06║爾所得者。本自具足。非新熏始有也。法爾所得曰
D23n8879_p0839b07║依附本識者。第八為所依。種子為能依故也。依附
D23n8879_p0839b08║本識曰無始已來者。逺不可推。莫測其肇端之際
D23n8879_p0839b09║也。如有土處。法爾有種。非因種植始有。曰無始法
D23n8879_p0839b10║爾也。熏習所成曰聞所成等者。不獨聞熏。兼思修
D23n8879_p0840a01║之熏所成也聞所成等。曰聞法界等流法已者。修
D23n8879_p0840a02║始于思。思始于聞。總曰聞所成種性。又𨿽有法爾
D23n8879_p0840a03║舊種。若不聞正法。因聞思修。無此外緣新熏資𤼵
D23n8879_p0840a04║之力。亦不能悟。故云要具此二。方能漸次悟入。不
D23n8879_p0840a05║具則不能也。由是觀之。法爾種子無論矣。今生不
D23n8879_p0840a06║悟者。其熏習不成之咎歟。而此時更不加熏。熏或
D23n8879_p0840a07║不恒。縱恒不密。縱稍恒密。而不堅強勇猛。和盤𮋒
D23n8879_p0840a08║轉無始慣習染惡之習。則淨善熏習何由而成。悟
D23n8879_p0840a09║入何時而得反求于心。不覺流泗滿襟。悲痛無已。
D23n8879_p0840a10║既而憤勇忽興。遂自要自誓。兾同志者。相與勉旃
D23n8879_p0840b01║此行。殊不可忽。問。何謂法界等流。曰十二分教。皆
D23n8879_p0840b02║從法界平等而流。又法界性。善順惡違。具諸功德。
D23n8879_p0840b03║此亦如是。故名等流。
D23n8879_p0840b04║○二釋悟入。
D23n8879_p0840b05║何謂悟入唯識五位。一資糧位。謂修大乘順解脫分。
D23n8879_p0840b06║二加行位。謂修大乘順决擇分。三通逹位。謂諸菩薩
D23n8879_p0840b07║所住見道。四修習位。謂諸菩薩所住修道。五究竟位。
D23n8879_p0840b08║謂住無上正等菩提。云何漸次悟入唯識。謂諸菩薩
D23n8879_p0840b09║于識相性資糧位中。能深信解。在加行位。能漸伏除
D23n8879_p0840b10║所取能取引𤼵真見。在通逹位。如實通逹。修習位中。
D23n8879_p0841a01║如所見理。[婁*殳][婁*殳]修習伏斷餘障。至究竟位。出障圓明。
D23n8879_p0841a02║能盡未來化有情類。復令悟入唯識相性。
D23n8879_p0841a03║釋五位。竟上幾位之問。釋漸次。竟上如何之問也。
D23n8879_p0841a04║初釋悟入五位。次釋漸次悟入。五位漸次。俱詳下
D23n8879_p0841a05║文。上串釋長行竟。
D23n8879_p0841a06║○二分釋偈頌（五）　初資糧位二加行位三通逹
D23n8879_p0841a07║位四修習位五究竟位。
D23n8879_p0841a08║○初資糧位（二）　初本論二論釋。
D23n8879_p0841a09║○初本論。
D23n8879_p0841a10║初資糧位。其相云何。頌曰。
D23n8879_p0841b01║乃至未起識。求住唯識性。于二取隨眠。猶未能伏滅。
D23n8879_p0841b02║○二論釋（二）　初釋前二句二釋後二句。
D23n8879_p0841b03║○初釋前二句。
D23n8879_p0841b04║論曰。從𤼵深固大菩提心。乃至未起順决擇識。求住
D23n8879_p0841b05║唯識真勝義性。齊此皆是資糧位攝。為趣無上正等
D23n8879_p0841b06║菩提。修習種種勝資糧故。為有情故。勤求解脫。由此
D23n8879_p0841b07║亦名順解脫分。
D23n8879_p0841b08║從此至下究竟對前長行是釋頌。皆護法文。今釋
D23n8879_p0841b09║資糧首二句。初釋資糧分齊。次釋資糧所為。分齊。
D23n8879_p0841b10║謂從具二種性𤼵深固大菩提心已來。中間許多
D23n8879_p0842a01║經歷。乃至未起順决擇識時。求住唯識真勝義性。
D23n8879_p0842a02║齊此皆資糧位攝。前此後此非此位攝也。所為。謂
D23n8879_p0842a03║于三賢位。修福慧二事種種資糧。為趣無上正覺
D23n8879_p0842a04║菩提。修習種種勝資糧故。為諸有情纏縛欲使解
D23n8879_p0842a05║脫。而自先纏縛。從井曷能救人。故為自勤求解脫。
D23n8879_p0842a06║使他方能解脫。行行不違𣵀槃曰順。由此亦名順
D23n8879_p0842a07║解脫分。分。支義。因義。解脫因之支分也。為趣菩提
D23n8879_p0842a08║是自利。為有情故是利他。又瑜伽謂資糧畧有二
D23n8879_p0842a09║種。一福二智。福即施戒忍。智即般若。進定各通福
D23n8879_p0842a10║智。又菩提具四弘誓。以趣無上。即誓佛道。資糧即
D23n8879_p0842b01║誓法門。有情即誓眾生。解脫即誓煩𢚰。在文可見。
D23n8879_p0842b02║○二釋後二句（二）　初畧釋二廣釋。
D23n8879_p0842b03║○初畧釋。
D23n8879_p0842b04║此位菩薩依因。善友。作意。資糧。四勝力故。于唯識義
D23n8879_p0842b05║𨿽深信解。而未能了能所取空。多住外門。修菩薩行。
D23n8879_p0842b06║故于二取所引隨眠猶未有能伏滅功力。令彼不起
D23n8879_p0842b07║二取現行。
D23n8879_p0842b08║畧釋二取隨眠猶未能伏滅之故也。四勝力者。佛
D23n8879_p0842b09║果由于𤼵菩提心。曰依因勝力。疑惑除于真善知
D23n8879_p0842b10║識。曰依善友勝力。退屈忘于作意勤求。曰依作意
D23n8879_p0843a01║勝力。饑之𠑽于益己糧用。曰依資糧勝力。依因為
D23n8879_p0843a02║內因。善友為外緣。內外𨿽具。不作意勤求無上菩
D23n8879_p0843a03║提。猶有退屈。三事畢具。乃能修積種種福慧資糧。
D23n8879_p0843a04║曰依四勝力也。洞徹本性曰能了。對信解比量言。
D23n8879_p0843a05║著相于施等不少曰多住外門。對理行無住之內
D23n8879_p0843a06║門言也。二取現行。起于隨眠。二取隨眠。引于二取。
D23n8879_p0843a07║既引于二取。必伏于二空。行住外門。不相對治。故
D23n8879_p0843a08║于二取所引隨眠。猶未有能伏滅功力。令彼隨眠
D23n8879_p0843a09║不起二取現行。故曰于二取隨眠。猶未能伏滅。若
D23n8879_p0843a10║依攝論。則云此位菩薩已能悟入大乘。多聞熏習
D23n8879_p0843b01║相續。故名因依力。已得奉事無量諸佛。故名善友
D23n8879_p0843b02║力。已得一向决定勝解。非諸惡友所能搖動。故名
D23n8879_p0843b03║作意力。已得積集諸善根故。名資糧力。此位菩薩。
D23n8879_p0843b04║得此四種殊勝之力。于唯識義。能深信解。𨿽能伏
D23n8879_p0843b05║除二取麄煩現行。而未了能所取空。以彼𨿽能修
D23n8879_p0843b06║菩薩行。止觀力微。取著外相。未能忘捨。故于二取
D23n8879_p0843b07║所引種子。及彼二取微細現行。未能伏滅。與前所
D23n8879_p0843b08║釋。大同小異。
D23n8879_p0843b09║○二廣釋（二）　初釋第三句二釋第四句。
D23n8879_p0843b10║○初釋第三句（八）　初正釋頌文二轉釋二障三
D23n8879_p0844a01║分對諸識四簡對三心五對辨有異六對四無
D23n8879_p0844a02║記七問答通妨八結定所斷。
D23n8879_p0844a03║○初正釋頌文。
D23n8879_p0844a04║此二取言顯二取取。執取能取所取性故。二取習氣。
D23n8879_p0844a05║名彼隨眠。隨逐有情眠伏蔵識。或隨增過。故名隨眠。
D23n8879_p0844a06║即是所知煩𢚰障種。
D23n8879_p0844a07║初釋二取。二釋隨眠。三指隨眠。謂頌中此二取言。
D23n8879_p0844a08║非能所取名二取。顯能所取之取名二取。以執取
D23n8879_p0844a09║能取所取性故。意以煩𢚰所知二障。能執相見等
D23n8879_p0844a10║二之執。執取二取。得二取名也。二取習氣名彼隨
D23n8879_p0844b01║眠者。定隨眠之名。不約二取現行而立。隨逐有情
D23n8879_p0844b02║眠伏蔵識。或隨增過。故名隨眠者。即名以釋隨眠
D23n8879_p0844b03║之義也。隨逐有情曰隨。是相順不離意。眠伏蔵識
D23n8879_p0844b04║曰眠。是隱蔵難見義。或隨增過曰隨眠。則眠是過
D23n8879_p0844b05║義迷義。隨眠則迷以增迷。過而益過。亦隨眠義。即
D23n8879_p0844b06║是所知煩𢚰障種者。指定隨眠之所是也。又隨眠
D23n8879_p0844b07║轉相無量。畧有十八。一隨自境。二隨他境。三被損。
D23n8879_p0844b08║四不被損。至十六能生多苦。十七能生少苦。十八
D23n8879_p0844b09║不能生苦等。細具論中。
D23n8879_p0844b10║○二轉釋二障。
D23n8879_p0845a01║煩𢚰障者。謂執徧計所執實我薩迦耶見而為上首。
D23n8879_p0845a02║百二十八根本煩𢚰。及彼等流諸隨煩𢚰。此皆擾𢚰
D23n8879_p0845a03║有情身心。能障𣵀槃。名煩𢚰障。所知障者。謂執徧計
D23n8879_p0845a04║所執實法薩迦耶見而為上首。見疑無明愛恚慢等
D23n8879_p0845a05║覆所知境無顛倒性。能障菩提。名所知障。
D23n8879_p0845a06║初釋煩𢚰。二釋所知。釋煩𢚰中。先出所執。次辨頭
D23n8879_p0845a07║數。後釋其名。所知亦然但于頭數不辨。畧列惑名
D23n8879_p0845a08║耳。薩迦耶云身見。謂我身之見。此見非有。徧計為
D23n8879_p0845a09║實。今執徧計所執之實也。上首。此為領袖故。百二
D23n8879_p0845a10║十八者。辨根惑頭數。有見有修。見則頌曰。根本煩
D23n8879_p0845b01║𢚰貪等十。欲界四諦各具十。于上二界各除瞋。七
D23n8879_p0845b02║十二合百十二。以此皆見道所斷。於迷諦時。是分
D23n8879_p0845b03║別起故。各別取數。若修道斷者。是俱生惑。于迷諦
D23n8879_p0845b04║時。任運堅固。唯取三界總數。故頌云修道再除疑
D23n8879_p0845b05║三見。欲界總加六數筭。上二除瞋各有五。百二十
D23n8879_p0845b06║八頭頭現。除三。謂邪見二取也。欲既除四存六。上
D23n8879_p0845b07║二更除于瞋。則三界修惑。共有十六。連見百一十
D23n8879_p0845b08║二。合曰百二十八也。及彼等流隨煩𢚰者。以根本
D23n8879_p0845b09║各有隨煩𢚰故。根隨皆煩𢚰者。以皆擾𢚰有情身
D23n8879_p0845b10║心曰煩𢚰。能障𣵀槃寂滅。常處生𢀸曰煩𢚰障。實
D23n8879_p0846a01║法。對實我言。執五蘊中實有主宰曰我執。執五蘊
D23n8879_p0846a02║一一皆實曰法執。言慢等者。亦等隨惑。所知境。即
D23n8879_p0846a03║有為無為無顛倒性謂真如理。覆所知境無顛倒
D23n8879_p0846a04║性。則諸法空相蔽矣。能障菩提令智不生。名所知
D23n8879_p0846a05║障。又煩𢚰即障。是持業釋。所知依主釋。智障障所
D23n8879_p0846a06║知故。
D23n8879_p0846a07║○三分對諸識。
D23n8879_p0846a08║此所知障决定不與異熟識俱。彼微劣故。不與無明
D23n8879_p0846a09║慧相應故。法空智品與俱起故。七轉識內隨其所應。
D23n8879_p0846a10║或少或多。如煩𢚰說。眼等五識無分別故。法見疑等
D23n8879_p0846b01║定不相應。餘由意力。皆容引起。
D23n8879_p0846b02║以所知與八種識論俱否也。與異熟識。斷不俱起。
D23n8879_p0846b03║與六七識。隨應俱起。與前五識。有不俱起。與同時
D23n8879_p0846b04║意亦有引起。不與異熟俱者。其故有三。以異熟微
D23n8879_p0846b05║劣故。則所知是著是勝可知。所以然者。煩𢚰對所
D23n8879_p0846b06║知。則煩𢚰著而勝。以所知對異熟。則所知著而勝
D23n8879_p0846b07║矣。著與微乖。勝與劣悖。自不俱矣。此其一也。又異
D23n8879_p0846b08║熟以其微劣。但與徧行五所相應。不與別境相應。
D23n8879_p0846b09║所知是無明慧。慧是別境。豈得相應。此其二也。又
D23n8879_p0846b10║所知是法執之障。法空智是對障之治。轉慧為智。
D23n8879_p0847a01║法空智品。障治相違。異熟亦空。則法空智品與俱
D23n8879_p0847a02║起故。此其三也。或多或少者。第七所知。唯是俱生。
D23n8879_p0847a03║根四隨八。但有十二故名少。第六所知。根隨具二
D23n8879_p0847a04║十六故名多。如煩𢚰說者。我法二障。皆由根隨執
D23n8879_p0847a05║我執法而分差別。故六七所知。皆如煩𢚰障說。五
D23n8879_p0847a06║無𡬶伺二分別故。于法執中。見疑根隨等定不相
D23n8879_p0847a07║應。餘煩𢚰障。𨿽有不起。而由同時意識之力。皆容
D23n8879_p0847a08║引起。亦可五無稱量。定不與法見慢疑等相應。餘
D23n8879_p0847a09║法貪法恚法無明。由意識力。皆容引起。
D23n8879_p0847a10║○四簡對三心。
D23n8879_p0847b01║此障但與不善無記二心相應。論說無明唯通不善
D23n8879_p0847b02║無記性故。癡無癡等不相應故。
D23n8879_p0847b03║于三心中簡善心相應也。初正釋。二引證。三出故。
D23n8879_p0847b04║癡無癡等不相應故者。善心定與無癡俱。不善等
D23n8879_p0847b05║定與癡俱。如明與暗。决定不俱。故所知障但與不
D23n8879_p0847b06║善無記相應。
D23n8879_p0847b07║○五對辨有異。
D23n8879_p0847b08║煩𢚰障中。此障必有。彼定用此為所依故。體𨿽無異。
D23n8879_p0847b09║而用有別。故二隨眠。隨聖道用。有勝有劣。斷惑前後。
D23n8879_p0847b10║對辨有異者。二障對辨。煩𢚰中有所知。體同用異
D23n8879_p0848a01║而斷亦異也。定用此為所依者。如迷杌方謂為人。
D23n8879_p0848a02║迷繩方謂為蛇。人蛇定用杌繩為所依故。恐有問
D23n8879_p0848a03║云。二障體無有異。聖道斷二隨眠。云何前後不同。
D23n8879_p0848a04║故答云。體𨿽無異。而執我執法。用有差別。故二隨
D23n8879_p0848a05║眠隨聖道用之勝者。先斷所知。後斷煩𢚰。聖道用
D23n8879_p0848a06║之劣者。先斷煩𢚰。後斷所知也。又見道位。生空觀
D23n8879_p0848a07║勝。法空觀劣。修道位中。法空觀勝。生空觀劣。隨勝
D23n8879_p0848a08║劣為斷之先後耳。
D23n8879_p0848a09║○六對四無記。
D23n8879_p0848a10║此于無覆無記性中是異熟生。非餘三種。彼威儀等。
D23n8879_p0848b01║𫝑用薄弱。非覆所知障菩提故。此名無覆。望二乘說
D23n8879_p0848b02║若望菩薩。亦是有覆。
D23n8879_p0848b03║以所知對四無記。辨定是非也。謂所知與六七俱。
D23n8879_p0848b04║六七又依真異熟起。名異熟生。故于四無記中。唯
D23n8879_p0848b05║是異熟生無記。非餘工巧威儀變化三種無記。以
D23n8879_p0848b06║彼三𫝑用薄弱。非覆所知。障菩提故也。恐問前云
D23n8879_p0848b07║覆所知境。名所知障。今何復名無覆。故答云。此名
D23n8879_p0848b08║無覆。望二乘說。以二乘但斷煩𢚰。不障彼智。故名
D23n8879_p0848b09║無覆。若對菩薩。是障彼智。亦是有覆。又此無記。分
D23n8879_p0848b10║上中下。具如別釋。
D23n8879_p0849a01║○七問答通妨。
D23n8879_p0849a02║若所知障有見疑等。如何此種。契經說為無明住地。
D23n8879_p0849a03║無明增故總名無明。非無見等。如煩𢚰種立見一處。
D23n8879_p0849a04║欲色有愛。四住地名。豈彼更無慢無明等。
D23n8879_p0849a05║初問。次答。問意云。經說五住煩𢚰。此障種子名無
D23n8879_p0849a06║明住地。若所知障有見疑等。此經何不及其餘耶。
D23n8879_p0849a07║答謂無明增故。總名無明。非無見等。例之如煩𢚰
D23n8879_p0849a08║種。屬惡見者。立見一切住。屬三界攝者。立為欲愛
D23n8879_p0849a09║住。色愛住。無色愛住。豈煩𢚰唯見愛。更無慢無明
D23n8879_p0849a10║等耶。亦由煩𢚰障中愛見最盛。故偏說耳。
D23n8879_p0849b01║○八結定所斷。
D23n8879_p0849b02║如是二障分別起者見所斷攝。任運起者修所斷攝。
D23n8879_p0849b03║二乘但能斷煩𢚰障。菩薩俱斷。永斷二種唯聖道能。
D23n8879_p0849b04║伏二現行通有漏道。
D23n8879_p0849b05║初結二障斷通見修。二結二障斷別大小。三結二
D23n8879_p0849b06║種斷唯聖道。四結二現伏通有漏。見所斷者是初
D23n8879_p0849b07║地。修所斷者二地至金剛心。唯聖道能者。以雙斷
D23n8879_p0849b08║二種唯等覺後心。剎那頓斷入究竟位。唯無漏道
D23n8879_p0849b09║故。通有漏者。謂伏二障分別現行。當在加行位。若
D23n8879_p0849b10║伏第六識二障俱生。當在第四地。若伏第七識二
D23n8879_p0850a01║障俱生當在第八地。八地純是無漏。四地尚間有
D23n8879_p0850a02║漏。加行正在有漏。故云通有漏也。
D23n8879_p0850a03║○二釋第四句（四）　初正釋頌義二明地所攝三
D23n8879_p0850a04║明所修行四明退不退。
D23n8879_p0850a05║○初正釋頌義。
D23n8879_p0850a06║菩薩住此資糧位中。二麄現行𨿽有伏者。而于細者
D23n8879_p0850a07║及二隨眠。止觀力微。未能伏滅。
D23n8879_p0850a08║釋頌文猶未能伏滅也。曰𨿽有伏者。麄亦未能盡
D23n8879_p0850a09║伏。况細及種子乎。以止觀力微。治不勝障。故伏滅
D23n8879_p0850a10║之未能耳。
D23n8879_p0850b01║○二明地所攝。
D23n8879_p0850b02║此位未證唯識真如。後勝解力修諸勝行。應知亦是
D23n8879_p0850b03║解行地攝。
D23n8879_p0850b04║解行地者。信解行證分四。此位既未證真。自非證
D23n8879_p0850b05║地。未至加行。亦非行地。然以依勝解力。修諸勝行。
D23n8879_p0850b06║亦是解行地攝。且解行地該資糧加行二種故。問。
D23n8879_p0850b07║曰勝解。曰勝解力。當何指陳。曰。此位菩薩不著果
D23n8879_p0850b08║報。不破禁戒。于苦不動。于修不懈。障因不生。心專
D23n8879_p0850b09║志一。即能于諸法决定了知唯識。曰勝解。不可移
D23n8879_p0850b10║轉曰勝解力。修諸勝行。下文自明。
D23n8879_p0851a01║○三明所修行。
D23n8879_p0851a02║所修勝行。其相云何。畧有二種。謂福及智。諸勝行中
D23n8879_p0851a03║慧為性者。皆名為智。餘名為福。且依六種波羅蜜多。
D23n8879_p0851a04║通相皆二。別相前五說為福德。第六智慧。或復前三
D23n8879_p0851a05║唯福德攝。後一唯智。餘通二種。復有二種。謂利自他。
D23n8879_p0851a06║所修勝行隨意樂力。一切皆通自他利行。依別相說。
D23n8879_p0851a07║六到彼岸菩提分等自利行攝。四種攝事。四無量等。
D23n8879_p0851a08║一切皆是利他行攝。如是等行差別無邉。皆是此中
D23n8879_p0851a09║所修勝行。
D23n8879_p0851a10║於福智自他。約通別明勝行之相也。初徴。二釋。三
D23n8879_p0851b01║結。徴意以相辨不精。行門不著。不唯加行無階。有
D23n8879_p0851b02║志于資糧者何所矜式耶。故特徴也。釋中。先以福
D23n8879_p0851b03║智攝勝行。次以自他攝勝行。福智攝者。諸勝行中
D23n8879_p0851b04║慧為性者皆名為智。餘名為福。且依六波羅蜜多。
D23n8879_p0851b05║通相皆二。度度福智。別相前五福德。第六智慧。或
D23n8879_p0851b06║復前三唯福德攝。後一唯智慧攝。餘進禪二。通于
D23n8879_p0851b07║福智。謂為智慧而行精進。是智慧資糧。為福德而
D23n8879_p0851b08║行精進。是福德資糧。緣四無量而修靜慮。是福德
D23n8879_p0851b09║資糧。為由得智慧而修靜慮。是智慧資糧。以此進
D23n8879_p0851b10║禪。歷于諸度。福智皆然也。自他攝者。所修勝行。隨
D23n8879_p0852a01║意樂力。一切皆通自他利行。別則六到彼岸三十
D23n8879_p0852a02║七品菩提分等是自利行攝。布施愛語利行同事
D23n8879_p0852a03║四種攝事。及慈悲喜捨四無量等。皆是利他行攝。
D23n8879_p0852a04║結云如是等行。差別無邉。皆是此中所修勝行。其
D23n8879_p0852a05║相如此。
D23n8879_p0852a06║○四明退不退。
D23n8879_p0852a07║此位二障𨿽未伏除。修勝行時有三退屈。而能三事
D23n8879_p0852a08║練磨其心。于所證修勇猛不退。一聞無上正等菩提
D23n8879_p0852a09║廣大深逺。心便退屈。引他已證大菩提者。練磨自心。
D23n8879_p0852a10║勇猛不退。二聞施等波羅蜜多。甚難可修。心便退屈。
D23n8879_p0852b01║省己意樂。能修施等。練磨自心。勇猛不退。三聞諸佛
D23n8879_p0852b02║圓滿轉依。極難可證。心便退屈。引他麄善。况己妙因。
D23n8879_p0852b03║練磨自心。勇猛不退。由斯三事練磨其心。堅固熾然。
D23n8879_p0852b04║修諸勝行。
D23n8879_p0852b05║約練磨于退屈。以明勝行之相也。初標。次釋。三結。
D23n8879_p0852b06║標云三退屈三練磨。釋云一名菩提廣大屈。引他
D23n8879_p0852b07║况己練。謂聞無上正等菩提。廣莫邉涯。大而無上。
D23n8879_p0852b08║深不可測。逺無盡時。心便退屈。即引他已證大菩
D23n8879_p0852b09║提者。練磨自心。勇猛不退。如攝論云。十方世界諸
D23n8879_p0852b10║有情。念念速證善逝果。彼既丈夫我亦爾。不應自
D23n8879_p0853a01║輕而退屈。二名萬行難修屈。省己增修練。謂聞施
D23n8879_p0853a02║等波羅蜜多。甚難可修。心便退屈。即便省察我已
D23n8879_p0853a03║獲得如是意樂。離慳貪恚等𡚁惡。少加功用。即得
D23n8879_p0853a04║圓滿。由此能修施等。練磨自心。勇猛不退。如攝論
D23n8879_p0853a05║云。汝昔惡道經多劫。無益勤苦尚能超。今行少善
D23n8879_p0853a06║得菩提。大利不應生退屈。三名轉依難證屈。引麄
D23n8879_p0853a07║况妙練。謂聞諸佛圓滿轉依。極難可證。心便退屈。
D23n8879_p0853a08║引他人天麄善。尚感富樂。况我所修清淨妙善之
D23n8879_p0853a09║因而無果耶。練磨其心。勇猛不退。如攝論云。博地
D23n8879_p0853a10║一切諸凢夫。尚擬逺證菩提果。汝已勤苦經多劫。
D23n8879_p0853b01║不應退屈𨚫沉淪。結云。由斯三事。練磨其心。堅固
D23n8879_p0853b02║熾然。修諸勝行。是則修諸福智。自他二利。固名勝
D23n8879_p0853b03║行。能于種種退屈中。種種練磨。俾之不退。乃所以
D23n8879_p0853b04║為勝行也。故行人不患有退屈。特患無練磨耳。今
D23n8879_p0853b05║有以惟攻睡眠曰打七。名練磨者。果得謂練磨也
D23n8879_p0853b06║乎哉。
D23n8879_p0853b07║○二加行位（二）　初本論二論釋。
D23n8879_p0853b08║○初本論。
D23n8879_p0853b09║次加行位。其相云何。頌曰。
D23n8879_p0853b10║現前立少物。謂是唯識性。以有所得故。非實住唯識。
D23n8879_p0854a01║○二論釋（八）　初結前原後立名二總顯加行體
D23n8879_p0854a02║義三別釋加行名義四總結加行名義五承前
D23n8879_p0854a03║屬對頌文六依位辨惑伏義七明位所觀二諦
D23n8879_p0854a04║八根滿依起定界。
D23n8879_p0854a05║○初結前原後立名。
D23n8879_p0854a06║論曰。菩薩先于初無數劫。善備福德智慧資糧。順解
D23n8879_p0854a07║脫分既圓滿已。為入見道住唯識性。復修加行伏除
D23n8879_p0854a08║二取。謂煖頂忍世第一法。此四總名順决擇分。順趣
D23n8879_p0854a09║真實决擇分故。近見道故。立加行名。非前資糧無加
D23n8879_p0854a10║行義。
D23n8879_p0854b01║從此至世第一法。雙印二空。皆釋加行名義也。然
D23n8879_p0854b02║不即解頌文者。位所由來不明。位之名義不現。故
D23n8879_p0854b03║先結前原後立名。次總顯名體。更別釋名義。後方
D23n8879_p0854b04║屬對頌文。則頌意不求顯而自顯也。結前原後立
D23n8879_p0854b05║名者。初至既圓滿已是結前。次至伏除二取是原
D23n8879_p0854b06║後。末至無加行義是立名。煖頂忍世第一立別名
D23n8879_p0854b07║也。順解脫分立總名也。加行立通名也順趣真實
D23n8879_p0854b08║决擇分故者。滅一切疑曰真實决。能分別四聖諦
D23n8879_p0854b09║法曰真實擇。加行於此真實。𨿽未即入。然能行行
D23n8879_p0854b10║不離不逆。曰隨順趣入真實决擇也。曰近見道故
D23n8879_p0855a01║立加行名。則逺見道故立資糧名也可知。非前資
D23n8879_p0855a02║糧無加行義。則非今加行無資糧也又可知。然總
D23n8879_p0855a03║意是前第一阿僧祗劫。福智資糧已圓滿矣。又修
D23n8879_p0855a04║加行。果何所為。為入見道。特加添功行曰四加行。
D23n8879_p0855a05║由進于道。可至于道也。亦名順决擇分。由順于道。
D23n8879_p0855a06║可入于道也。非前資糧全無加行。去道尚逺。但可
D23n8879_p0855a07║名資糧非此加行不是資糧。去道既近。正當于加
D23n8879_p0855a08║行。資糧有加行。攝于資糧。加行有資糧。但攝于加
D23n8879_p0855a09║行耳。
D23n8879_p0855a10║○二總顯加行體義。
D23n8879_p0855b01║煖等四法。依四𡬶思四如實智初後位立。四𡬶思者。
D23n8879_p0855b02║𡬶思名義自性差別。假有實無。如實徧知。此四離識
D23n8879_p0855b03║及識非有。名如實智。名義相異。故別𡬶求。二二相同。
D23n8879_p0855b04║故合思察。
D23n8879_p0855b05║初標體。二正釋。三通難。承上四法依何而立。故云
D23n8879_p0855b06║依四𡬶思四如實智初後位立。依初四𡬶思位立
D23n8879_p0855b07║煖頂。依後四如實位立忍世第一。初即下義。後即
D23n8879_p0855b08║上義。依下𡬶思立煖。依上𡬶思立頂。依下如實立
D23n8879_p0855b09║忍。依上如實立世第一。如後𤼵下𤼵上等是也。又
D23n8879_p0855b10║此𡬶思如實。即煖等體。四𡬶思。謂𡬶思名。𡬶思義。
D23n8879_p0856a01║尋思名義自性。𡬶思名義差別。名即能詮。義即所
D23n8879_p0856a02║詮。名詮自性。句詮差別。名中有自性差別。義中亦
D23n8879_p0856a03║有自性差別。假有實無者。以方便智。了此名等唯
D23n8879_p0856a04║意言境。依識假立。非實有故。若能如實徧知。所取
D23n8879_p0856a05║名等。離識非有及能取識亦不可得。名四如實智。
D23n8879_p0856a06║如攝論云。推求名唯是假立。實不可得。說名𡬶思。
D23n8879_p0856a07║若即于此。果智生時。决定了知假有實無名如實
D23n8879_p0856a08║智。如是于義自性差別。說亦應爾。恐問名義何故
D23n8879_p0856a09║各別。𡬶思名義自性差別何故合觀察耶。故答云。
D23n8879_p0856a10║名義相異。故別𡬶求。名義與自性相同。故合思察
D23n8879_p0856b01║也。𡬶思如實。觀門詳具顯揚等。問。四加行位。何于
D23n8879_p0856b02║名義自性差別𡬶思耶。答。名義即名相。妄想自存。
D23n8879_p0856b03║如實即正智。如理自在。迷名相以起妄想。溺徧計
D23n8879_p0856b04║而成轉流。了名相。契如理。即依他以入圓成。迷悟
D23n8879_p0856b05║樞機。聖凢關要故也。又名。如色受想等。義如蘊處
D23n8879_p0856b06║界等。名義自性。如色受想等。名義自性名義差別。
D23n8879_p0856b07║如無常苦空等共相。
D23n8879_p0856b08║○三別釋加行名義（四）　初釋煖位二釋頂位三
D23n8879_p0856b09║釋忍位四世第一。
D23n8879_p0856b10║○初釋煖位。
D23n8879_p0857a01║依明得定。𤼵下𡬶思。觀無所取。立為煖位。謂此位中。
D23n8879_p0857a02║創觀所取名等四法。皆自心變。假施設有。實不可得。
D23n8879_p0857a03║初獲慧日前行相故。立明得名。即此所獲道火前相。
D23n8879_p0857a04║故亦名煖。
D23n8879_p0857a05║依明得定。至立為煖位。釋前依初位。立煖位也。謂
D23n8879_p0857a06║此位中。創觀所取。至實不可得。轉釋𤼵下𡬶思觀
D23n8879_p0857a07║無取也。初獲慧日前行相故。轉釋定名明得也。即
D23n8879_p0857a08║此所獲道火前相故亦名煖。轉釋煖位也。慧日前
D23n8879_p0857a09║相者。如日𨿽未出。先有精色。指三摩地中初得慧
D23n8879_p0857a10║前方便智明也。道火前相者。如火𨿽未出。先有𤍠
D23n8879_p0857b01║氣。指此位中先得智火前行相也。問。明得與𡬶思
D23n8879_p0857b02║何別。曰。明得是定。𡬶思是慧。由定生慧曰𤼵。以初
D23n8879_p0857b03║對後而明尚未勝曰𤼵下也。問。尋思豈不是明。曰。
D23n8879_p0857b04║𡬶思固明。是明所𤼵。故屬于慧。明得𨿽照。不離三
D23n8879_p0857b05║三摩地。故屬于定耳。
D23n8879_p0857b06║○二釋頂位。
D23n8879_p0857b07║依明增定。𤼵上𡬶思。觀無所取。立為頂位。謂此位中
D23n8879_p0857b08║重觀所取名等四法。皆自心變假施設有。實不可得。
D23n8879_p0857b09║明相轉盛。故名明增。𡬶思位極。故復名頂。
D23n8879_p0857b10║依明增定至立為頂位。釋前依後位立頂位也。謂
D23n8879_p0858a01║此位中重觀所取至實不可得。轉釋𤼵上𡬶思觀
D23n8879_p0858a02║無所取也。明相轉盛故名明增。轉釋明增定也。𡬶
D23n8879_p0858a03║思位極故復名頂。轉釋頂位也。𡬶思之智。從明增
D23n8879_p0858a04║𤼵。對明得所𤼵為勝。曰上𡬶思也。
D23n8879_p0858a05║○三釋忍位。
D23n8879_p0858a06║依印順定。𤼵下如實智。于無所取。决定印持。無能取
D23n8879_p0858a07║中亦順樂忍。既無實境離能取識。寧有實識離所取
D23n8879_p0858a08║境。所取能取相待立故。印順忍時。總立為忍。印前順
D23n8879_p0858a09║後。立印順名。忍境識空。故亦名忍。
D23n8879_p0858a10║依印順定。至亦順樂忍。釋前依初位立忍位也。既
D23n8879_p0858b01║無實境至相待立故。轉釋無所取無能取也。印順
D23n8879_p0858b02║忍時總立為忍者。轉釋樂名忍。印持亦名為忍。以
D23n8879_p0858b03║無能取中。順樂忍可于心名為中忍。于無所取。决
D23n8879_p0858b04║定印持名下忍故。印前順後立印順名者。轉釋印
D23n8879_p0858b05║順定也。忍境識空故亦名忍。含釋上忍于忍空中
D23n8879_p0858b06║也。以上忍不但順樂于能取。亦能忍空于能取之
D23n8879_p0858b07║識。故智名如實。對前二𡬶思之方便言也。定𤼵實
D23n8879_p0858b08║智曰下。以創得智果。對後之增上言也。又忍即別
D23n8879_p0858b09║境中勝解。具印持决定順樂忍可。今曰印順。二皆
D23n8879_p0858b10║備矣。
D23n8879_p0859a01║○四世第一。
D23n8879_p0859a02║依無間定。𤼵上如實智。印二取空。立世第一法。謂前
D23n8879_p0859a03║上忍唯印能取空。今世第一法二空雙印。從此無間
D23n8879_p0859a04║必入見道。故立無間名。異生法中此最勝故。名世第
D23n8879_p0859a05║一法。
D23n8879_p0859a06║依無間定。𤼵上如實智。印二取空。立世第一法。釋
D23n8879_p0859a07║前依後位立世第一位也。謂前下忍印所取空。中
D23n8879_p0859a08║忍順能取空。上忍唯印能取空。猶涉次第。今世第
D23n8879_p0859a09║一法。二空雙印。不屬次第。轉釋印二取空也。從此
D23n8879_p0859a10║無間必入見道立無間名。轉釋無間定也。異生法
D23n8879_p0859b01║中此最勝故。名世第一。轉釋世第一也。又定𤼵實
D23n8879_p0859b02║智曰上。對前創得之下為殊勝故也。
D23n8879_p0859b03║○四總結加行名義。
D23n8879_p0859b04║如是煖頂。依能取識。觀所取空。下忍起時。印境空相。
D23n8879_p0859b05║中忍轉位。于能取識。如境是空。順樂忍可。上忍起位
D23n8879_p0859b06║印能取空。世第一法。雙印空相。
D23n8879_p0859b07║總結四加。俾脈絡貫串。義易見也。謂如是煖頂二
D23n8879_p0859b08║位。下上𡬶思觀名等四。所取是空而未能印。下忍
D23n8879_p0859b09║于無所取。𨿽决定印持。于能取尚未能忍。中忍于
D23n8879_p0859b10║無能取能順樂忍可于心。而猶未能印。上忍于無
D23n8879_p0860a01║能取則印空矣。然而似屬次第。唯世第一法。能所
D23n8879_p0860a02║二相雙印其空。殊無先後。四加之義。總之若此。
D23n8879_p0860a03║○五承前屬對頌文。
D23n8879_p0860a04║皆𭘧相故。未能證實。故說菩薩此四位中。猶于現前。
D23n8879_p0860a05║安立少物。謂是唯識真勝義性。以彼空有二相未除。
D23n8879_p0860a06║𭘧相觀心有所得故。非實安住真唯識理。彼相滅已。
D23n8879_p0860a07║方實安住。依如是義。故有頌言。菩薩于定位。觀影唯
D23n8879_p0860a08║是心。義想既滅除。審觀唯自想。如是住內心。知所取
D23n8879_p0860a09║非有。次能取亦無。後觸無所得。
D23n8879_p0860a10║初釋頌。二引證。屬對者。以前釋名義屬于頌文。而
D23n8879_p0860b01║相對顯。其義自明。何則。如上所明煖頂二位。未能
D23n8879_p0860b02║無相。忍與第一。亦未無相。皆𭘧相故。未能證實真
D23n8879_p0860b03║如。故說菩薩此四加行位中。猶于現前安立少物。
D23n8879_p0860b04║心上變如而緣。謂是唯識真勝義性也。以彼前二
D23n8879_p0860b05║位中有相未除。後二位中空相未除。𭘧相觀心。有
D23n8879_p0860b06║所得故。非實安住真唯識理。然必如何安住耶。彼
D23n8879_p0860b07║相滅已。方實安住。以相滅無物。無物無得。無得真
D23n8879_p0860b08║現。真現是實安住。依如是義。故有頌言。菩薩于定
D23n8879_p0860b09║位。觀影唯是心。此即煖位。義想既滅除。審觀唯自
D23n8879_p0860b10║想。此即頂位。如是住內心。知所取非有。即中下二
D23n8879_p0861a01║忍。次能取亦無。即上忍位。又合上三句即世第一
D23n8879_p0861a02║位。後觸無所得。即見道位。世親攝論釋云。菩薩于
D23n8879_p0861a03║定位觀影唯是心者。謂觀似法似義影像。唯是其
D23n8879_p0861a04║心。義想既滅除審觀唯自想者。謂此位中。義想既
D23n8879_p0861a05║遣。審觀似義似法之相。唯是自心。如是住內心者。
D23n8879_p0861a06║能攝自心住于無義。即是令心住于內心。知所取
D23n8879_p0861a07║非有者。謂了所取義無所有。次能取亦無者。由所
D23n8879_p0861a08║取既是非有。故能取心能取性亦不能成。後觸等
D23n8879_p0861a09║者謂從此後。觸證真如。無所得故。名無所得。又末
D23n8879_p0861a10║句即上彼相滅已。方實安住。
D23n8879_p0861b01║○六依位辨惑伏義。
D23n8879_p0861b02║此加行位。未遣相縛。于麄重縛亦未能斷。唯能伏除
D23n8879_p0861b03║分別二取。違見道故。于俱生者及二隨眠。有漏觀心。
D23n8879_p0861b04║有所得故。有分別故。未全伏除。全未能滅。
D23n8879_p0861b05║辨此位伏斷之惑也。相縛即少物。謂空有二相。麄
D23n8879_p0861b06║重。即分別二障種子。二取。即分別二障現行。俱生
D23n8879_p0861b07║二障。俱生現行也。及二隨眠。俱生種子也。未全伏
D23n8879_p0861b08║除者。于二障俱生現行。未全伏除也。全未能滅者。
D23n8879_p0861b09║二障俱生種子。全未能滅也。有所得。有分別。未全
D23n8879_p0861b10║伏滅之故也。脈絡是加行位。未遣相縛于分別二
D23n8879_p0862a01║障麄重。亦未能斷。唯能伏除分別二障現行。以麄
D23n8879_p0862a02║重違見道故。直至見道。方能斷也。于二俱生現行
D23n8879_p0862a03║伏除未全。于二俱生種子全未能滅。以𭘧相觀心
D23n8879_p0862a04║既是有漏。有所得故。有分別故。未全伏滅。又惑之
D23n8879_p0862a05║伏斷既明。位之分齊愈顯。是以辨也。
D23n8879_p0862a06║○七明位所觀二諦。
D23n8879_p0862a07║此位菩薩。于安立諦非安立諦俱學觀察。為引當來
D23n8879_p0862a08║二種見故。及伏分別二種障故。非安立諦是正所觀。
D23n8879_p0862a09║非如二乘唯觀安立。
D23n8879_p0862a10║辨此位菩薩所觀。與二乘別也。安立者。于苦等諸
D23n8879_p0862b01║法中。安立苦等四諦理。即四諦真如也。非安立者。
D23n8879_p0862b02║三無性所顯二空真如。通一切法無有差別。名非
D23n8879_p0862b03║安立。離諸顛倒無有變異。故名為諦。即清淨真如
D23n8879_p0862b04║也。為引二見。伏二障故者。俱學觀察之由也。以學
D23n8879_p0862b05║觀安立諦。為引相見道。伏分別障。學觀非安立諦。
D23n8879_p0862b06║為引真見道。伏俱生障也。非安立諦是正所觀。非
D23n8879_p0862b07║如二乘唯觀安立。見大小觀之不同也。俱觀己勝
D23n8879_p0862b08║唯觀。况更正觀耶。大論問云。若安立諦建立為諦。
D23n8879_p0862b09║何因緣故更復顯示非安立諦。答。若離非安立諦。
D23n8879_p0862b10║二種解脫不應道理。謂于相縛及麄重縛。所以者
D23n8879_p0863a01║何。若有行于諸安立諦。彼一切行。皆行有相。行有
D23n8879_p0863a02║相故。于諸相縛不得解脫。于諸相縛不解脫故。于
D23n8879_p0863a03║麄重縛亦不解脫。若有行于非安立諦。不行于相
D23n8879_p0863a04║不行于相故。于諸相縛便得解脫。于諸相縛得解
D23n8879_p0863a05║脫故。于麄重縛亦得解脫。問。若唯由彼非安立諦。
D23n8879_p0863a06║于一切縛解脫清淨。何緣顯示安立諦耶。答。為令
D23n8879_p0863a07║資糧。及方便道。得清淨故。
D23n8879_p0863a08║○八根滿依起定界。
D23n8879_p0863a09║菩薩起此煖等善根。𨿽方便時通諸靜慮。而依第四
D23n8879_p0863a10║方得成滿。託最勝依入見道故。唯依欲界善趣身起。
D23n8879_p0863b01║餘趣厭心非殊勝故。此位亦是解行地攝。未證唯識
D23n8879_p0863b02║真勝義故。
D23n8879_p0863b03║根滿。善根圓滿。依起定界者。根依第四靜慮滿。根
D23n8879_p0863b04║依欲界人中善趣起也。煖等名善根。資生究竟位
D23n8879_p0863b05║故。方便時者。謂五停心。別相念。總相念。及四加行。
D23n8879_p0863b06║共七方便。對後見道之真實言也。通諸靜慮。謂從
D23n8879_p0863b07║初至第三靜慮。依第四方得成滿者。以捨念清淨。
D23n8879_p0863b08║喜樂覺觀之動皆捨。諸佛一切功德。亦依此生。名
D23n8879_p0863b09║最勝依。煖等四法。託此勝依。方得成滿。入見道故。
D23n8879_p0863b10║唯依欲界人中善趣起者。以餘趣厭離之心非殊
D23n8879_p0864a01║勝故。未證唯識真勝義者。解行所攝之由也。問。餘
D23n8879_p0864a02║趣不殊勝。何止厭心。答厭不殊勝。慧及諸心不勝
D23n8879_p0864a03║可知。問。獨舉厭心者何。答。厭勝欣勝。欣勝故行成。
D23n8879_p0864a04║互為低昂。厭最有力。故獨舉也。若夫欣厭雙忘。法
D23n8879_p0864a05║愛俱寂。此又非所語于初心方便者也。
D23n8879_p0864a06║○三通逹位（二）　初本論二論釋。
D23n8879_p0864a07║○初本論。
D23n8879_p0864a08║次通逹位。其相云何。頌曰。
D23n8879_p0864a09║若時于所緣。智都無所得。爾時住唯識。離二取相故。
D23n8879_p0864a10║○二論釋（二）　初申頌義二解位名。
D23n8879_p0864b01║○初申頌義（二）　初通申頌義二別釋智分。
D23n8879_p0864b02║○初通申頌義。
D23n8879_p0864b03║論曰。若時菩薩於所緣境。無分別智。都無所得。不取
D23n8879_p0864b04║種種戲論相故。爾時乃名實住唯識真勝義性。即證
D23n8879_p0864b05║真如。智與真如平等平等。俱離能取所取相故。能所
D23n8879_p0864b06║取相俱是分別。有所得心。戲論現故。
D23n8879_p0864b07║論曰。頌云若時于所緣。若時菩薩于所緣境也。智
D23n8879_p0864b08║都無所得。無分別智都無所得也。以能取所取。對
D23n8879_p0864b09║真實名戲論相。不取種種戲論相。則能所皆寂。曰
D23n8879_p0864b10║都無所得也。爾時住唯識。爾時乃名實住唯識真
D23n8879_p0865a01║勝義性也。離二取相故者即證真如。證真如者。智
D23n8879_p0865a02║與真如平等平等。無二無別。俱離能取所取相故。
D23n8879_p0865a03║必俱離者。能所取相。俱是分別。有所得心。戲論現
D23n8879_p0865a04║故。是則本智㝠如。無有分別可知。如勝鬘謂。無有
D23n8879_p0865a05║智外如。為智所證。無有如外智。能證于如是也。
D23n8879_p0865a06║○二別釋智分。
D23n8879_p0865a07║有義。此智二分俱無。說無所取能取相故。有義。此智。
D23n8879_p0865a08║相見俱有。𭘧彼相起名緣彼故。若無彼相名緣彼者。
D23n8879_p0865a09║應色等智。名聲等智。若無見分。應不能緣。寧可說為
D23n8879_p0865a10║緣真如智。勿真如性亦名能緣。故應許此定有見分
D23n8879_p0865b01║有義。此智見有相無。說無相取。不取相故。𨿽有見分。
D23n8879_p0865b02║而無分別。說非能取。非取全無。𨿽無相分。而可說此
D23n8879_p0865b03║𭘧如相起。不離如故。如自證分緣見分時。不變而緣。
D23n8879_p0865b04║此亦應爾。變而緣者。便非親證。如後得智。應有分別。
D23n8879_p0865b05║故應許此有見無相。
D23n8879_p0865b06║頌云。智都無所得。論文𨿽釋智分有無。解殊不一。
D23n8879_p0865b07║故備陳其說。詳辨于是非也。初二分俱無。次二分
D23n8879_p0865b08║俱有。三見有相無。俱無者。說無所取能取相故。意
D23n8879_p0865b09║以緣真如智。無能所取。是以相見二分俱無也。俱
D23n8879_p0865b10║有者。𭘧彼相起是有相。名緣彼故是有見。若無彼
D23n8879_p0866a01║相。名緣彼者。應色等智。名緣聲等智矣。有是理乎。
D23n8879_p0866a02║故應許此定有相分。若無見分。應不能緣。寧可說
D23n8879_p0866a03║為緣真如智。勿真如性。亦名能緣。有是理乎。故應
D23n8879_p0866a04║許此定有見分。二解相違如此。三師出正義云。見
D23n8879_p0866a05║有相無。釋云。說無相取。不取相故。謂真如無相可
D23n8879_p0866a06║取。曰說無相取。正智不取于相。曰不取相故。是則
D23n8879_p0866a07║無相取。不取相。是無相分。非無見分也。恐難。既有
D23n8879_p0866a08║見分。即有分別。頌文何言離二取耶。釋云。𨿽有見
D23n8879_p0866a09║分。而無分別。說非能取。非取全無。故有見分也。恐
D23n8879_p0866a10║難。既無相分。何名緣彼。釋云。𨿽無相分。而可說此
D23n8879_p0866b01║緣真如智。挾𭘧真如之體相而起。不離真如說名
D23n8879_p0866b02║緣彼。非𭘧相分影像而起。名緣彼也。例如自證緣
D23n8879_p0866b03║見分時。不變而緣。此亦應爾。若變而緣。便非親證。
D23n8879_p0866b04║如後得智。應有分別。豈本智無分別之謂哉。故應
D23n8879_p0866b05║許此有見無相。然大意是智無分別。非無能照曰
D23n8879_p0866b06║有見。挾𭘧如體。如不離智曰無相也。甄別之精如
D23n8879_p0866b07║此。連前初申頌意竟。
D23n8879_p0866b08║○二解位名（二）　初總釋位名二別釋位名。
D23n8879_p0866b09║○初總釋位名。
D23n8879_p0866b10║加行無間。此智生時。體會真如。名通逹位。初照理故。
D23n8879_p0867a01║亦名見道。
D23n8879_p0867a02║前問通逹位相。舉頌已答。論釋頌義。𨿽括于通別。
D23n8879_p0867a03║然微細未陳。恐纖塵不透。重圍之隔也。故復釋位
D23n8879_p0867a04║名以盡其相耳。加行無間。智所由生也。此無分別
D23n8879_p0867a05║智生時。智與如通曰體。智與如逹曰會。故曰體會
D23n8879_p0867a06║真如。名通逹位。見即是道。言初者。二地已上。皆能
D23n8879_p0867a07║照理。餘通別義。故此言初。又加行無間。此智生時。
D23n8879_p0867a08║即若時于所緣。智都無所得也。體會真如。即爾時
D23n8879_p0867a09║住唯識。離二取相故。良以頌答位相。若未釋名。名
D23n8879_p0867a10║且𭓩然于相。此以相釋名。殊非酬相。相則𭓩然于
D23n8879_p0867b01║名釋名又所以顯相也。讀者詳之。
D23n8879_p0867b02║○二別釋位名（五）　初釋真見道名二釋相見道
D23n8879_p0867b03║名三簡二道證攝四明現觀相攝五總結示勝
D23n8879_p0867b04║益。
D23n8879_p0867b05║○初釋真見道名。
D23n8879_p0867b06║然此見道。畧說有二。一真見道。謂即所說無分別智
D23n8879_p0867b07║實證二空所顯真理。實斷二障分別隨眠。𨿽多剎那
D23n8879_p0867b08║事方究竟。而相等故總說一心。有義。此中二空二障。
D23n8879_p0867b09║漸證漸斷。以有淺深麄細異故。有義。此中二空二障。
D23n8879_p0867b10║頓證頓斷。由意樂力。有堪能故。
D23n8879_p0868a01║雙釋二名曰總。單釋一名曰別。𨿽釋二名。多義攝
D23n8879_p0868a02║于少文。總即是畧。𨿽釋一名。博義衍于豐文。別即
D23n8879_p0868a03║是廣。故亦名廣釋也。初列數。二釋真。三通妨。四解
D23n8879_p0868a04║異。真見道者。實智實證實斷也。謂根本無分別實
D23n8879_p0868a05║智。于二空所顯真理實證。于二障分別種子實斷。
D23n8879_p0868a06║故曰真見道。又曰如實位也。恐難。加行道一剎那
D23n8879_p0868a07║修。無間道一剎那斷。解脫道一剎那證。勝進道一
D23n8879_p0868a08║剎那入。既多剎那。事方究竟。但說一心。名真見道
D23n8879_p0868a09║者何也。故釋云。𨿽多剎那。事方究竟。而真如始終。
D23n8879_p0868a10║平等無有二相。故總說一心。漸頓斷證者。解有不
D23n8879_p0868b01║同。漸者。以斷我執。證我空曰麄淺。斷法執證法空
D23n8879_p0868b02║曰深細。淺深麄細既異。斷證不無先後。故曰漸也。
D23n8879_p0868b03║頓者。以由意樂力。有堪能故。謂加行時。意樂有力。
D23n8879_p0868b04║樂斷即斷。樂證即證。不須漸次。故曰頓也。二說不
D23n8879_p0868b05║同。不可偏廢。以學歸唯識。習有多根故也。
D23n8879_p0868b06║○二釋相見道名（四）　初明緣非安立諦三心二
D23n8879_p0868b07║明緣安立諦十六心三明合安立諦為九心四
D23n8879_p0868b08║結相見道惟是假說。
D23n8879_p0868b09║○初明緣非安立諦三心。
D23n8879_p0868b10║二相見道。此復有二。一觀非安立諦有三品心。一內
D23n8879_p0869a01║遣有情假緣智。能除輭品分別隨眠。二內遣諸法假
D23n8879_p0869a02║緣智。能除中品分別隨眠。三徧遣一切有情諸法假
D23n8879_p0869a03║緣智。能除一切分別隨眠。前二名法智。各別緣故。第
D23n8879_p0869a04║三名類智。總合緣故。法真見道二空見分自所斷障。
D23n8879_p0869a05║無間解脫別總建立。名相見道。有義。此三是真見道。
D23n8879_p0869a06║以相見道。緣四諦故。有義。此三是相見道。以真見道。
D23n8879_p0869a07║不別緣故。
D23n8879_p0869a08║明三心相見道也。初列數。二正釋。三效法。四陳解。
D23n8879_p0869a09║非安立諦。即是真如。觀非安立諦有三品心者。即
D23n8879_p0869a10║三種智。一內遣有情假緣智。二內遣諸法假緣智。
D23n8879_p0869b01║三徧遣一切有情諸法假緣智。假對實言。無體之
D23n8879_p0869b02║稱也。三皆曰假。則有情非有情。我執安在。諸法非
D23n8879_p0869b03║諸法。法執何存。情境齊虚。我法無𭔃。今以能緣之
D23n8879_p0869b04║智。返照內身不實。遣去有情之假。將見我執分別
D23n8879_p0869b05║種子。對中品名下品者。敵體相違。堪能除之矣。以
D23n8879_p0869b06║能緣之智。返照內蘊不實。遣去諸法之假。將見法
D23n8879_p0869b07║執分別種子。對輭品名中品者。敵體相違。堪能除
D23n8879_p0869b08║之矣。以能緣之智。徧照情法不實。遣去一切內外
D23n8879_p0869b09║有情諸法之假。將見于我法一切分別種子。對前
D23n8879_p0869b10║二名上品者。敵體俱違。能雙除之矣。分之三品心
D23n8879_p0870a01║曰三緣智。合之前二名法智。我法各別緣故。第三
D23n8879_p0870a02║名類智。我法總合緣故。此相見道中觀諦心智矣。
D23n8879_p0870a03║相見道名。從何立耶。故云法真見道云云也。真見
D23n8879_p0870a04║道中。有二空自證分。見分親證真如。而見分中。有
D23n8879_p0870a05║無間解脫人法四種。見分無間道中。人空見分智。
D23n8879_p0870a06║斷煩𢚰障。法空見分智。斷所知障。見分解脫道中。
D23n8879_p0870a07║人空見智。證人空理。法空見智。證法空理。此名為
D23n8879_p0870a08║別。總二空智。總斷二障。總證二理。名之為總。是則
D23n8879_p0870a09║各法人法二見之別。立初二心。總法人法二見之
D23n8879_p0870a10║總。立後一心。故云法真見道。二空見分無間解脫。
D23n8879_p0870b01║總別建立。名相見道。問。前名輭。次名中。後不出上
D23n8879_p0870b02║品者何也。曰。文欲整故。義自見故。欲整者。輭品中
D23n8879_p0870b03║品一切三種對定。更加上品二字。文不齊故。况前
D23n8879_p0870b04║二既曰輭中。此自可知。故不言也。問。輭中上三。為
D23n8879_p0870b05║約惑立。為約智立耶。曰。若論人法二障。人有上下。
D23n8879_p0870b06║法亦上下。麄者為上。細者為下。二麄各別除之。以
D23n8879_p0870b07║智猶弱。別緣內外。別斷內外。未能雙斷。上品智能
D23n8879_p0870b08║雙緣內外。方能雙斷內外故也。此則隨智說輭中
D23n8879_p0870b09║上。初智斷者名輭。次智斷者名中。後智斷者名上。
D23n8879_p0870b10║若約煩𢚰惑立。則最後所斷名輭。中間所斷名中。
D23n8879_p0871a01║最初所斷名上。今隨智說輭中上也。𨿽然惑智既
D23n8879_p0871a02║爾雙明。品第自然交徹。以智望惑。下何非上。以惑
D23n8879_p0871a03║望智。上豈非輭。彼隨時以立名。我即義以通法。何
D23n8879_p0871a04║用不臧。緣四諦故。錯以必四緣而後別也。不別緣
D23n8879_p0871a05║故。反其不別者。乃所以為別也。然則此以相名。為
D23n8879_p0871a06║別緣也。復何辨哉。
D23n8879_p0871a07║○二明緣安立諦十六心。
D23n8879_p0871a08║二緣安立諦有十六心。此復有二。一者依觀所取能
D23n8879_p0871a09║取。別立法類十六種心。謂于苦諦有四種心。一苦法
D23n8879_p0871a10║智忍。謂觀三界苦諦真如。正斷三界見苦所斷二十
D23n8879_p0871b01║八種分別隨眠。二苦法智。謂忍無間觀前真如。證前
D23n8879_p0871b02║所斷煩𢚰解脫。三苦類智忍。謂智無間無漏慧生。于
D23n8879_p0871b03║法忍智各別內證。言後聖法皆是此類。四苦類智。謂
D23n8879_p0871b04║此無間無漏智生。審定印可苦類智忍。如于苦諦有
D23n8879_p0871b05║四種心。集滅道諦。應知亦爾。此十六心。八觀真如。八
D23n8879_p0871b06║觀正智。法真見道無間解脫見自證分差別建立。名
D23n8879_p0871b07║相見道。二者依觀下上諦境。別立法類十六種心。謂
D23n8879_p0871b08║觀現前不現前界苦等四諦。各有二心。一現觀忍。二
D23n8879_p0871b09║現觀智。如其所應。法真見道無間解脫見分觀諦。斷
D23n8879_p0871b10║見所斷百一十二分別隨眠名相見道。
D23n8879_p0872a01║以十六心。名相見道也。初總標心數。二別釋能所。
D23n8879_p0872a02║三別釋上下。能所者。依觀所取真如。別立法忍法
D23n8879_p0872a03║智。依觀能取正智。別立類忍類智。于苦等四諦共
D23n8879_p0872a04║有十六種心。苦四種者。一苦法智忍。二苦法智。三
D23n8879_p0872a05║苦類智忍。四苦類智。苦法智忍者。苦謂觀三界苦
D23n8879_p0872a06║諦。法謂觀三界苦諦真如。智謂加行道中緣苦法
D23n8879_p0872a07║智。忍謂無漏忍。忍可樂欲前之苦法智也。此苦法
D23n8879_p0872a08║智忍。正斷三界見苦所斷二十八種分別隨眠謂
D23n8879_p0872a09║欲界苦下有十。上二苦下各除于嗔故也。二苦法
D23n8879_p0872a10║智者。謂能緣苦如之智。即前忍果。由前忍無間故。
D23n8879_p0872b01║此智現前。智現前時。觀察真如。證前所斷煩𢚰解
D23n8879_p0872b02║脫。三苦類智忍者。謂苦法智無間。即有無漏慧生。
D23n8879_p0872b03║此第三心。于一剎那。各別內證。謂以類忍證法忍。
D23n8879_p0872b04║以類智證智也。言後聖法皆是此類者。謂二心後。
D23n8879_p0872b05║乃至無學。一切聖法。依此二心。彼得生故。四苦類
D23n8879_p0872b06║智者。謂此第三類忍無間。有無漏智生。此智但緣
D23n8879_p0872b07║第三苦類智忍。故云審定印可苦類智忍也。苦既
D23n8879_p0872b08║如此。餘三皆然。八如八智者。謂法忍法智。觀如覺
D23n8879_p0872b09║悟所取故。類忍類智。觀智覺悟能取故。四諦亦爾。
D23n8879_p0872b10║法真見道等者。謂此相見道中。苦法智忍。倣真見
D23n8879_p0873a01║道無間道中。見分斷苦諦下惑。相見道中苦法智。
D23n8879_p0873a02║倣真見道解脫道中。見分證苦諦下理。相見道中
D23n8879_p0873a03║苦類智忍。倣真見道第一心無間道中。自證緣見
D23n8879_p0873a04║分。相見道中苦類智。倣真見道第二心解脫道中。
D23n8879_p0873a05║自證緣見分。故謂法真見道。乃至差別建立。名相
D23n8879_p0873a06║見道也。下上者。依觀下上諦境。別立十六種心。下
D23n8879_p0873a07║謂觀現前欲界。上謂觀不現前上二界。十六者。欲
D23n8879_p0873a08║界苦等四諦。各有法忍法智二心。上二苦等四諦。
D23n8879_p0873a09║各有類忍類智二心。下八上八。共十六也。今論但
D23n8879_p0873a10║舉欲界苦諦以為法耳。曰現觀忍。是前無間道。現
D23n8879_p0873b01║觀智。是前解脫道。如其所應。法真見道等者即法
D23n8879_p0873b02║忍。法真無間見分斷欲界惑。法智。法真解脫見分
D23n8879_p0873b03║證欲界理。上界類忍緣上界如。法無間道斷上界
D23n8879_p0873b04║惑。類智緣上界如。法解脫道證上界理。百一十二
D23n8879_p0873b05║者。以上四諦各除于嗔故也。論中不言法自證者。
D23n8879_p0873b06║以觀智即法自證。今既不觀于智。故不法也。問。前
D23n8879_p0873b07║文類忍類智每諦皆具。而今獨以上二名類者何
D23n8879_p0873b08║也。曰。前是總觀三界一苦。則三界皆苦等故。法二
D23n8879_p0873b09║觀如。類二觀智。法類復有因果淺深。其觀則該而
D23n8879_p0873b10║細。今觀作于前觀之後。力盡于前。此漸麄故。是以
D23n8879_p0874a01║欲界但云法忍法智。上二合以類忍類智而已。類
D23n8879_p0874a02║者比類。上二可比欲界而觀也。類者類聚。上二聚
D23n8879_p0874a03║合而為一也。上之類忍猶下之法忍。上之類智猶
D23n8879_p0874a04║下之法智也。若前云類忍。總證法之忍智。前云類
D23n8879_p0874a05║智。總證類之智忍。則前類殊非今類。今類豈得為
D23n8879_p0874a06║前類耶。問。然則前觀完備。今有缺耶。曰。無間解脫
D23n8879_p0874a07║之見分不離自證。則下上𨿽單云法類。自證自在。
D23n8879_p0874a08║類忍類智亦自在矣。以上文已詳故。觀不欲繁故。
D23n8879_p0874a09║𫝑自然故。意自會故。
D23n8879_p0874a10║○三明合安立諦為九心。
D23n8879_p0874b01║若依廣布聖教道理。說相見道有九種心。此即依前
D23n8879_p0874b02║緣安立諦二十六種止觀別立。謂法類品忍智合說。
D23n8879_p0874b03║各有四觀。即為八心。八相應止。總說為一。𨿽見道中
D23n8879_p0874b04║止觀雙運。而于見義觀順非止。故此觀止開合不同。
D23n8879_p0874b05║由此九心名相見道。
D23n8879_p0874b06║以九心名相見道也。初正明。二通妨。依廣布等者。
D23n8879_p0874b07║初十六心依能所有。次十六心依上下有。此九心
D23n8879_p0874b08║依廣布聖教道理有也。依前兩種十六止觀別立。
D23n8879_p0874b09║合說各四。即為八心。前能所取。苦諦下法類忍智
D23n8879_p0874b10║合為一心。餘三亦爾。次上取現前不現前苦諦現
D23n8879_p0875a01║觀忍智合為一心。餘三亦爾。前後共有八心。連八
D23n8879_p0875a02║觀相應之止。總為一心。止觀合說故有九種。恐難
D23n8879_p0875a03║云。菩薩于見道位。止觀雙運。何得觀多止少耶。故
D23n8879_p0875a04║通云。𨿽止觀雙運。見義為要。觀順見義。止非見故。
D23n8879_p0875a05║開觀為八。止合為一曰九種心。名相見道也。
D23n8879_p0875a06║○四結相見道惟是假說。
D23n8879_p0875a07║諸相見道。依真假說世第一法。無間而生及斷隨眠。
D23n8879_p0875a08║非實如是。真見道後方得生故。非安立後起安立故。
D23n8879_p0875a09║分別隨眠真已斷故。
D23n8879_p0875a10║初正結假說。次出其所以。意謂真見道後方得生
D23n8879_p0875b01║故。非實如是。非安立後起安立故。非實如是。分別
D23n8879_p0875b02║隨眠真已斷故。非實如是。然而必假說者。真愈顯
D23n8879_p0875b03║故。相愈明故。法門備故。逗機盡故。上釋第二相見
D23n8879_p0875b04║道名竟。
D23n8879_p0875b05║○三簡二道證攝。
D23n8879_p0875b06║前真見道證唯識性。後相見道證唯識相。二中初勝。
D23n8879_p0875b07║故頌偏說。前真見道根本智攝。後相見道後得智攝。
D23n8879_p0875b08║諸後得智有二分耶。有義。俱無離二取故。有義此智
D23n8879_p0875b09║見有相無。說此智品有分別故。聖智皆能親照境故。
D23n8879_p0875b10║不執著故。說離二取。有義。此智二分俱有。說此思惟
D23n8879_p0876a01║似真如相不見真實真如性故。又說此智分別諸法
D23n8879_p0876a02║自共相等。觀諸有情根性差別而為說故。又說此智
D23n8879_p0876a03║現身土等。為諸有情說正法故。若不變現似色聲等。
D23n8879_p0876a04║寧有現身說法等事。轉色蘊依不現色者。轉四蘊依
D23n8879_p0876a05║應無受等。又若此智不變似境。離自體法應非所緣。
D23n8879_p0876a06║緣色等時應緣聲等。又緣無法等。應無所緣緣。彼體
D23n8879_p0876a07║非實。無緣用故。由斯後智二分俱有。
D23n8879_p0876a08║此簡真見相見證攝不同。詳辨通逹之相也。初明
D23n8879_p0876a09║二見所證性相。二明二見所攝根後。三徴後得二
D23n8879_p0876a10║分有無。四釋後得二分有無。于釋後得中。初師見
D23n8879_p0876b01║相俱無。次師見有相無。三師出正義云。相見俱有。
D23n8879_p0876b02║所以然者。順釋其故有三。反顯義亦有三。順釋者。
D23n8879_p0876b03║說此思惟似真如相。不見真實真如性故。夫能思
D23n8879_p0876b04║惟心。豈非見分。所變似相。豈非相分。此其故之可
D23n8879_p0876b05║順釋者一也。又說此智分別諸法自共相等。觀諸
D23n8879_p0876b06║有情根性差別而為說故。夫能分別等豈非見分。
D23n8879_p0876b07║自共相等豈非相分。此其故之可順釋者二也。又
D23n8879_p0876b08║說此智現身土等。為諸有情說正法故。夫現他受
D23n8879_p0876b09║用。即變似色。所說正法。即變似聲。所變聲色。豈非
D23n8879_p0876b10║相分。能緣聲色。豈非見分。此其故之可順釋者三
D23n8879_p0877a01║也。反顯者。若不變現似色聲等。寧有現身說法等
D23n8879_p0877a02║事。若謂已轉依位。轉色蘊依不現色者。則轉四蘊
D23n8879_p0877a03║依。應無受等。若無受等。應如土木。何名為佛。佛者
D23n8879_p0877a04║覺也。既無受等。豈名覺乎。經云。因滅是色。獲得常
D23n8879_p0877a05║色。受想識等。亦復如是。豈得無相見耶。此有相見
D23n8879_p0877a06║之可反顯者一也。又若此智不變似境。離自體法。
D23n8879_p0877a07║應非所緣。緣色等時。應緣聲等。夫似境是親緣相
D23n8879_p0877a08║分。離自體法。是踈緣本質。欲有所緣。應托本質變
D23n8879_p0877a09║似相分。不變似境則無親所緣。既無親緣。踈緣亦
D23n8879_p0877a10║無。不見有法離親所緣。有踈緣故。若不變似色而
D23n8879_p0877b01║能緣色。則不變似聲亦能緣聲矣。豈得無相見耶。
D23n8879_p0877b02║此有相見之可反顯者二也。又緣無法等。應非所
D23n8879_p0877b03║緣緣。彼體非實。無緣用故。夫無法是過未等無體
D23n8879_p0877b04║之法。緣無法等。若不變影。應無所緣。彼體非實。無
D23n8879_p0877b05║緣用故。如宗鏡謂第六緣𪚴毛兔角時。此所緣境。
D23n8879_p0877b06║為有為無。若緣有者。則聖教不應喻徧計執。若言
D23n8879_p0877b07║無者。無法無體。非所緣緣。若言此心無所緣緣。云
D23n8879_p0877b08║何論說親所緣緣。能緣皆有。答謂若約所緣𪚴本
D23n8879_p0877b09║無毛。兔本無角。則此本無。喻徧計執。若約能緣心。
D23n8879_p0877b10║將緣此等無法之時。由無始來熏習力故。從識自
D23n8879_p0878a01║證變起𪚴毛兔角相分。及緣此𪚴毛等見分。此二
D23n8879_p0878a02║分與識自證。同一種生。是依他起。非體全無。不同
D23n8879_p0878a03║本來無體𪚴毛等。故得親所緣緣。此有相見之可
D23n8879_p0878a04║反顯者三也。既順復反。顯之更顯。種種理趣。相見
D23n8879_p0878a05║昭然。此後得二分俱無固非。但有一分者豈得為
D23n8879_p0878a06║是。故應二分。俱有為是也。
D23n8879_p0878a07║○四明現觀相攝。
D23n8879_p0878a08║此二見道。與六現觀相攝云何。六現觀者。一思現觀
D23n8879_p0878a09║謂最上品喜受相應。思所成慧。此能觀察諸法共相。
D23n8879_p0878a10║引生煖等。加行道中觀察諸法。此用最猛。偏立現觀。
D23n8879_p0878b01║煖等不能廣分別法。又未證理。故非現觀。二信現觀。
D23n8879_p0878b02║謂緣三寳世出世間决定淨信。此𦔳現觀令不退轉。
D23n8879_p0878b03║立現觀名。三戒現觀。謂無漏戒。除破戒垢。令觀增明。
D23n8879_p0878b04║亦名現觀。四現觀智諦現觀。謂一切種。緣非安立。根
D23n8879_p0878b05║本後得無分別智。五現觀邉智諦現觀。謂現觀智諦
D23n8879_p0878b06║現觀後。諸緣安立世出世智。六究竟現觀。謂盡智等
D23n8879_p0878b07║究竟位智。此真見道。攝彼第四現觀少分。此相見道。
D23n8879_p0878b08║攝彼第四第五少分。彼第二三𨿽此俱起。而非自性。
D23n8879_p0878b09║故不相攝。
D23n8879_p0878b10║顯見于觀攝。更詳通逹之相也。初徴相攝。二明現
D23n8879_p0879a01║觀。三正明攝。總之觀。觀照。依于靜慮。現。現前。離諸
D23n8879_p0879a02║隱蔽。謂無分別智。照真如理。境智相應。炳然顯現
D23n8879_p0879a03║曰現觀。如現觀頌云。出世間勝智。葢言用智而現
D23n8879_p0879a04║觀也。能除見所斷。葢言非修斷也。無分別證得。葢
D23n8879_p0879a05║言非未現證也。惟依止靜慮。葢言不依止無色也。
D23n8879_p0879a06║別明現觀有六。一思現觀。二信現觀。三戒現觀。四
D23n8879_p0879a07║現觀智諦現觀。五現觀邉智諦現觀。六究竟現觀。
D23n8879_p0879a08║思現觀者。是歡喜地。三品中最上品喜受相應而
D23n8879_p0879a09║非捨受。思所成慧為體。此慧能觀察諸法無常等
D23n8879_p0879a10║共相。思能起修。引生煖等。𨿽未證理。于加行中觀
D23n8879_p0879b01║察諸法之用最猛。偏立現觀名。煖等近見境界微
D23n8879_p0879b02║畧。不能廣緣。故非現觀。信現觀者。以上品緣三寳
D23n8879_p0879b03║决定淨信為體。𨿽通漏無漏。現觀是慧。此𦔳現觀
D23n8879_p0879b04║令不退轉。名信現觀。戒現觀者。以聖所愛身語等
D23n8879_p0879b05║業為體。謂無漏道共戒。能除破戒之垢。令觀增明。
D23n8879_p0879b06║故名戒現觀。現觀智諦現觀者。謂一切種。此在向
D23n8879_p0879b07║位。但緣非安立諦。以通根後及見修二智。故言一
D23n8879_p0879b08║切種。大論七十五卷中。說三心見道等。是此現觀。
D23n8879_p0879b09║現觀邉智諦現觀者。謂現觀智諦現觀後。即緣非
D23n8879_p0879b10║安立諦等後所得智。通漏無漏一切見修道。緣安
D23n8879_p0880a01║立諦智。大論七十一卷中說緣安立諦境慧。是此
D23n8879_p0880a02║自性。瑜伽謂此現觀後所後之智。名現觀邉智。又
D23n8879_p0880a03║云從前現觀起已。于上下諸諦中二二智生是名
D23n8879_p0880a04║現觀邉智諦現觀。究竟現觀者。謂盡智等究竟位
D23n8879_p0880a05║智。盡智者。由因盡所得智等。等無生智。無生智者。
D23n8879_p0880a06║謂由果斷所得智。即無學道後無生智等也。究竟
D23n8879_p0880a07║位智者。佛果位中智故。又盡智等者。二障永盡。總
D23n8879_p0880a08║云究竟位智。瑜伽云。謂由永斷修所斷故。所有盡
D23n8879_p0880a09║智無生智生。或一向出世。或通世出世。于現法中。
D23n8879_p0880a10║一切煩𢚰。永斷决定于當來世。一切依事。永斷决
D23n8879_p0880b01║定名究竟。現觀相攝者。此真見道攝彼第四現觀
D23n8879_p0880b02║少分。以第四現觀有根後二智。此真見道。唯通非
D23n8879_p0880b03║安立諦根本少分故也。此相見道攝彼第四第五
D23n8879_p0880b04║少分。以第五現觀。通見修斷。此相見道。唯見所斷。
D23n8879_p0880b05║曰少分。亦通第四後得少分故。亦曰少分也。彼第
D23n8879_p0880b06║二三。𨿽此俱起。但能𦔳令不退。𦔳令增明。而非自
D23n8879_p0880b07║性。故此不攝。又前不攝者。以曾習故。後不攝者。尚
D23n8879_p0880b08║未起故。又六現觀體用。詳顯揚十七卷。恐繁不引。
D23n8879_p0880b09║○五總結示勝益。
D23n8879_p0880b10║菩薩得此二見道時。生如來家。住極喜地。善逹法界
D23n8879_p0881a01║得諸平等。常生諸佛大集會中。于多百門已得自在。
D23n8879_p0881a02║自知不久證大菩提。能盡未來利樂一切。
D23n8879_p0881a03║諸平等者。謂一切眾生平等。一切諸佛平等。一切
D23n8879_p0881a04║菩薩平等。多百門者。經云。入此地已。得百三昧。見
D23n8879_p0881a05║百諸佛。震動百世界。化百土眾生。入于百法門。知
D23n8879_p0881a06║百劫事。及見百菩薩以為眷屬。詳如攝論。問。此六
D23n8879_p0881a07║現觀起于何處。曰。惡趣憂慼重故不起。色無色界
D23n8879_p0881a08║欣掉重而厭羸劣故不起。唯欲界人天二處能起。
D23n8879_p0881a09║而人天中。又唯五種補持伽羅能入。或無入者。以
D23n8879_p0881a10║無我故。何等為五。一未離欲者。二倍離欲者。三已
D23n8879_p0881b01║離欲者。四獨覺。五菩薩。而此等正入現觀分齊。從
D23n8879_p0881b02║前修如理作意。故于見道位出世間正見得生。由
D23n8879_p0881b03║正見故。身見戒取及疑三結永斷。齊如是位。當知
D23n8879_p0881b04║已入。其餘現觀。相與利樂等。廣在顯揚十七卷。及
D23n8879_p0881b05║大論七十五卷中。
D23n8879_p0881b06║○四修習位（二）　初本論二論釋。
D23n8879_p0881b07║○初本論。
D23n8879_p0881b08║次修習位。其相云何。頌曰。
D23n8879_p0881b09║無得不思議。是出世間智。捨二麄重故。便證得轉依。
D23n8879_p0881b10║○二論釋（四）　初釋第一句二釋第二句三釋第
D23n8879_p0882a01║三句四釋第四句。
D23n8879_p0882a02║○初釋第一句。
D23n8879_p0882a03║論曰。菩薩從前見道起已。為斷餘障證得轉依。復數
D23n8879_p0882a04║修習無分別智。此智逺離所取能取故說無得。及不
D23n8879_p0882a05║思議。或離戲論。說為無得。妙用難測。名不思議。
D23n8879_p0882a06║釋答修習位初句頌相也。從初地勝進至金剛後
D23n8879_p0882a07║心。總名修習位。答此位相之問。以四句該之。今釋
D23n8879_p0882a08║首句有二。初原修所為。次正釋首句。見道起已等
D23n8879_p0882a09║者。見道位中三心。初無間斷惑。中解脫證理。後勝
D23n8879_p0882a10║進起修。今曰起已。正當後心。餘障。指俱生我法。為
D23n8879_p0882b01║斷餘障證果。而復數習無分別智。不惟原修所為。
D23n8879_p0882b02║且出所修法體也。此智逺離所取曰無得。逺離能
D23n8879_p0882b03║取曰不思議。又能所逺離。總名無得不思議。或離
D23n8879_p0882b04║戲論說為無得。體一真實故妙用難測名不思議
D23n8879_p0882b05║用寂無方故。曰無得曰不思議。極讃此智之德也。
D23n8879_p0882b06║○二釋第二句。
D23n8879_p0882b07║是出世間無分別智。斷世間故。名出世間。二取隨眠。
D23n8879_p0882b08║是世間本。唯此能斷。獨得出名。或出世名。依二義立。
D23n8879_p0882b09║謂體無漏及證真如。此智具斯二種義故。獨名出世
D23n8879_p0882b10║餘智不然。即十地中無分別智。
D23n8879_p0883a01║頌云。是出世間智。釋云。是出世間無分別智。出世
D23n8879_p0883a02║間者。斷世間故。斷世間者。斷二取隨眠世間故。又
D23n8879_p0883a03║體無漏證真如。不落世間。智具此二。亦名出世。無
D23n8879_p0883a04║漏故能斷。能斷故能證。釋似分隔。脈乃貫融。餘智
D23n8879_p0883a05║謂後得。不然。無斷證等義也。即十地中無分別智
D23n8879_p0883a06║者。無分別所屬之地也。
D23n8879_p0883a07║○三釋第三句。
D23n8879_p0883a08║數修此故。捨二麄重。二障種子立麄重名。性無堪任
D23n8879_p0883a09║違細輕故。令彼永滅。故說為捨。
D23n8879_p0883a10║數修此故。捨二麄重。無分別智不可不修。修之不
D23n8879_p0883b01║可不數也明矣。二障種子立麄重名。指麄重之法
D23n8879_p0883b02║也。性無堪任違細輕故。出麄重所由名也。輕細。或
D23n8879_p0883b03║指無漏種。或指無分別智。令彼永滅。故說為捨。非
D23n8879_p0883b04║暫伏名捨也。又捨者。統十地永斷一障二愚曰捨
D23n8879_p0883b05║又種子。或名麄重名隨眠者有三種。一唯名麄重
D23n8879_p0883b06║非隨眠。謂異熟品所攝及餘無記品所攝。二名麄
D23n8879_p0883b07║重亦名隨眠。是煩𢚰品所攝。三信等善法。固非隨
D23n8879_p0883b08║眠。亦非麄重。麄重復有現重相。剛強相。障礙相。怯
D23n8879_p0883b09║劣相。不自在轉無堪能相。由有此相。順雜染品。違
D23n8879_p0883b10║清淨品。相續而住。是故說為無所堪能不調柔相。
D23n8879_p0884a01║詳具瑜伽。
D23n8879_p0884a02║○四釋第四句（二）　初畧釋二廣釋。
D23n8879_p0884a03║○初畧釋。
D23n8879_p0884a04║此能捨彼二麄重故。便能證得廣大轉依。依謂所依。
D23n8879_p0884a05║即依他起。與染淨法為所依故。染謂虚妄徧計所執。
D23n8879_p0884a06║淨謂真實圓成實性。轉謂二分轉捨轉得。由數修習
D23n8879_p0884a07║無分別智。斷本識中二障麄重。故能轉捨依他起上
D23n8879_p0884a08║徧計所執。及能轉得依他起中圓成實性。由轉煩𢚰
D23n8879_p0884a09║得大𣵀槃。轉所知障證無上覺。成立唯識。意為有情
D23n8879_p0884a10║證得如斯二轉依果。或依即是唯識真如。生𢀸𣵀槃
D23n8879_p0884b01║之所依故。愚夫顛倒。迷此真如。故無始來受生𢀸苦。
D23n8879_p0884b02║聖者離倒。悟此真如。便得𣵀槃畢竟安樂。由數修習
D23n8879_p0884b03║無分別智斷本識中二障麄重。故能轉滅依如生𢀸。
D23n8879_p0884b04║及能轉證依如𣵀槃。此即真如離雜染性。如𨿽性淨。
D23n8879_p0884b05║而相雜染。故離染時。假說新淨。即此新淨。說為轉依。
D23n8879_p0884b06║修習位中斷障證得。𨿽于此位亦得菩提。而非此中
D23n8879_p0884b07║頌意所顯。頌意但顯轉唯識性。二乘滿位名解脫身。
D23n8879_p0884b08║在大牟尼名法身故。
D23n8879_p0884b09║畧釋第四句頌相也。初且牒頌標證轉依。二以二
D23n8879_p0884b10║果通釋轉依。三以𣵀槃別釋轉依。文皆易見。依他
D23n8879_p0885a01║指第八識。與染淨法為所依故。由數修習無分別
D23n8879_p0885a02║等。出轉依之因也。成立唯識等者。出論之意也。如
D23n8879_p0885a03║𨿽性淨而相雜染等者。恐疑如體本淨雜染安在。
D23n8879_p0885a04║故云如𨿽等云云也。𨿽于此位亦得等者。恐疑此
D23n8879_p0885a05║位二果雙得。何獨言𣵀槃。故云𨿽于此位亦得菩
D23n8879_p0885a06║提而非此中頌意所顯。所顯者唯識性耳。此性在
D23n8879_p0885a07║二乘滿位名解脫身。在大牟尼中名法身故。牟尼
D23n8879_p0885a08║者。此云寂默。善寂空有二邉。默契中道故。獨言𣵀
D23n8879_p0885a09║槃。以𣵀槃寂滅義也。
D23n8879_p0885a10║○二廣釋（二）　初總徴標二別解釋。
D23n8879_p0885b01║○初總徴標。
D23n8879_p0885b02║云何證得二種轉依。謂十地中修十勝行。斷十重障。
D23n8879_p0885b03║證十真如。二種轉依由斯證得。
D23n8879_p0885b04║○二別解釋（五）　初釋十地二釋十行三釋十障
D23n8879_p0885b05║四釋十如五釋轉依。
D23n8879_p0885b06║○初釋十地（二）　初別釋二通釋。
D23n8879_p0885b07║○初別釋（十）　初歡喜（至）十法雲。
D23n8879_p0885b08║○初歡喜。
D23n8879_p0885b09║言十地者。一極喜地。初獲聖性。具證二空。能益自他
D23n8879_p0885b10║生大喜故。
D23n8879_p0886a01║極喜地。標地名。初獲等。釋喜故。下諸地標釋倣此
D23n8879_p0886a02║凢人期願未遂之前。心恒不喜。己遂之後。相忘于
D23n8879_p0886a03║喜。唯方遂之時。自不禁其中心悅豫而手舞足蹈
D23n8879_p0886a04║之也。况始獲聖性之位。始證二空之理。始能利益
D23n8879_p0886a05║自他乎。得未曾有。故不獨喜而喜之至。曰大喜。曰
D23n8879_p0886a06║極喜也。瑜伽云。已入初地菩薩。正性離生。由己入
D23n8879_p0886a07║故。不名異生。超過一切所有怖畏。得未曾得無上
D23n8879_p0886a08║法故。常能安住極喜。廣之則此地得二十五三昧。
D23n8879_p0886a09║破二十五有等也。豈不極喜。
D23n8879_p0886a10║○二離垢。
D23n8879_p0886b01║二離垢地。具淨尸羅。逺離能起微細毀犯。煩𢚰垢故。
D23n8879_p0886b02║承前初地。如華嚴論云。如是已證正位。依出世間
D23n8879_p0886b03║道因清淨。說第二離垢地。具淨尸羅等。釋離垢所
D23n8879_p0886b04║由名也。夫犯戒之業。始于能起之惑。曰逺離微細
D23n8879_p0886b05║煩𢚰。麄惑可知惑且逺離。業又可知。詳之。逺離有
D23n8879_p0886b06║三。一對治逺離。具別解脫及定道二共戒故。二即
D23n8879_p0886b07║因遠離。遠離能起微細毀犯煩𢚰故。三果行逺離。
D23n8879_p0886b08║逺離犯戒不善業故。又細對麄言。能起之惑有麄
D23n8879_p0886b09║細。犯戒之業亦麄細。麄必故犯。細必悞犯。細尚逺
D23n8879_p0886b10║離。故犯自絕。問。此名具淨尸羅。初地豈無戒耶。曰。
D23n8879_p0887a01║清涼云。性戒成就。非如初地思擇護戒也。又離初
D23n8879_p0887a02║地歡喜。亦名離垢。瑜伽云。已入二地菩薩。于毘柰
D23n8879_p0887a03║耶中。法爾獲得止息一切聲聞所學自性。能于身
D23n8879_p0887a04║語意業。清淨現行。故能逺離諸犯戒垢。
D23n8879_p0887a05║○三𤼵光。
D23n8879_p0887a06║三𤼵光地。成就勝定大法總持。能𤼵無邉妙慧光故。
D23n8879_p0887a07║承前二地。如深密云。前位能持微細戒品。未得圓
D23n8879_p0887a08║滿世間等持等至。及圓滿聞法總持。為令得此。因
D23n8879_p0887a09║說此地令勤修學。照了當地諸法曰慧光。聞思修
D23n8879_p0887a10║三。廣無涯際。莫可測識。曰無邉妙慧光。總持即陀
D23n8879_p0887b01║羅尼。曰大法者。即廣大教法聞持陀羅尼也。勝定
D23n8879_p0887b02║謂三摩地。亦曰奢摩他。即等持等至。等持者。平等
D23n8879_p0887b03║持心。趨一境故。等至者。逺離沉掉。至一境故。然則
D23n8879_p0887b04║名𤼵光地者。以𤼵無邉妙慧光故。能𤼵妙慧光者。
D23n8879_p0887b05║以成就大法總持故。勝定總持。能持能𤼵。妙慧𤼵
D23n8879_p0887b06║光。所持所𤼵也。問。未見道前。未嘗不修三學。然既
D23n8879_p0887b07║登初地名為正位。是出世依。復修三學。𨿽地地皆
D23n8879_p0887b08║妙。然各就增盛而言。則二地當戒。三地當定。今曰
D23n8879_p0887b09║𤼵光。豈非是慧。曰。𨿽名為慧。不離勝定。故瑜伽云。
D23n8879_p0887b10║獲得強盛奢摩他。由此證得爾𦦨光明。則即定之
D23n8879_p0888a01║慧。慧不離定。
D23n8879_p0888a02║○四𦦨慧。
D23n8879_p0888a03║四𦦨慧地。安住最勝菩提分法。燒煩𢚰薪。慧𦦨增故。
D23n8879_p0888a04║承前三地。如解深密。明四種清淨能攝諸地。前三
D23n8879_p0888a05║即意樂戒定增上三清淨。此第四地。訖于佛地。名
D23n8879_p0888a06║慧增上。而慧有多種。此地正明覺分相應增上慧
D23n8879_p0888a07║住故。又前地𨿽得盛定總持。而未得菩提分法。捨
D23n8879_p0888a08║于定愛及與法愛。令備修證彼行。故次此而云𦦨
D23n8879_p0888a09║慧地。前勝定未忘名定愛。聞持未忘名法愛。定法
D23n8879_p0888a10║既在。慢惑自成。亦所謂煩𢚰薪也。今以安住最勝
D23n8879_p0888b01║覺分法故。根本智火。燒根隨惑薪為灰燼。𨿽前亦
D23n8879_p0888b02║有慧。此慧𦦨增。故名𦦨慧。𨿽由安住而能燒薪。亦
D23n8879_p0888b03║由燒薪而善安住。如瑜伽云。已入四地菩薩。于內
D23n8879_p0888b04║獲得強盛毘婆舎那道故。建立能燒煩𢚰智𦦨。由
D23n8879_p0888b05║此能于如其所證一切所有菩提分法。安立善巧。
D23n8879_p0888b06║○五難勝。
D23n8879_p0888b07║五極難勝地。真俗兩智。行相互違。合令相應。極難勝
D23n8879_p0888b08║故。
D23n8879_p0888b09║承前四地。如攝論云。初二三地。相同世間。四五六
D23n8879_p0888b10║地。𭔃同聲聞。則四地𭔃初果。乃至五地𭔃羅漢。後
D23n8879_p0889a01║六既觀緣起。𭔃同緣覺。以七地未離分𫨻。故四五
D23n8879_p0889a02║六七。𭔃同聲聞。此約位言也。又約三學而言。則前
D23n8879_p0889a03║覺分相應慧。此明諸諦相應慧。更約出世而言。則
D23n8879_p0889a04║前得出世。未能順世。今能五明順世。再約所得而
D23n8879_p0889a05║言。前得三十七菩提分法。今攝方便所攝菩薩。故
D23n8879_p0889a06║次前而言極難勝地。行相互違。有分別無分別也
D23n8879_p0889a07║世親云。真諦智是無分別智。世間工巧等智是有
D23n8879_p0889a08║分別智。此二相違。應修令合。能合難合。令相應故。
D23n8879_p0889a09║名極難勝。緣三地同世。未能得出。四地𨿽出。不能
D23n8879_p0889a10║隨俗。多滯二邉。莫能度越。今出而能隨。巧逹五明。
D23n8879_p0889b01║真俗不礙。偏滯逺離。難度能度。故名極難勝。瑜伽
D23n8879_p0889b02║云。已入五地菩薩。超過一切世間智故。超過一切
D23n8879_p0889b03║聲聞獨覺智故。能昇悟入不思議諦。極難勝道是
D23n8879_p0889b04║也。問。後後必勝前前。此難勝名極。後殆何如。曰。以
D23n8879_p0889b05║此初得。偏受其名。自是望前以立。不應對後為難。
D23n8879_p0889b06║又由此真俗始得相應。後當展轉增上。以滿其量
D23n8879_p0889b07║耳。
D23n8879_p0889b08║○六現前。
D23n8879_p0889b09║六現前地。住緣起智。引無分別最勝般若。令現前故。
D23n8879_p0889b10║承前五地。如瑜伽云。前地𨿽能于生𢀸𣵀槃棄捨。
D23n8879_p0890a01║一向背趣。而未能于生𢀸流轉。如實觀察。又由于
D23n8879_p0890a02║彼多生厭故。未能久住無相作意。為令于此得圓
D23n8879_p0890a03║滿故。精勤修習。故次云現前地。緣起。從因緣起。有
D23n8879_p0890a04║分別智也。住緣起。于生𢀸流轉。甚深緣起道理。如
D23n8879_p0890a05║實觀察。安住于其中也。有染有淨。非無分別。無染
D23n8879_p0890a06║無淨。是名甚深般若。生𢀸𣵀槃。非無分別。無生𢀸
D23n8879_p0890a07║𣵀槃。是名甚深般若。今以住緣起智。如實觀察。妙
D23n8879_p0890a08║逹緣生。引無分別大智最勝般若顯現在前。親如
D23n8879_p0890a09║目覩。曰現前地。如深密云。現前觀察諸行流轉。又
D23n8879_p0890a10║于無相多修作意。方得現前。正攝論所謂由緣起
D23n8879_p0890b01║智。能令般若波羅蜜多現在前故也。極而言之。生
D23n8879_p0890b02║𢀸是凢夫行。𣵀槃是二乘行。生𢀸𣵀槃是菩薩魔
D23n8879_p0890b03║事。智論云。除諸法實相。餘皆魔事。今引無分別最
D23n8879_p0890b04║勝般若現前。則能契實相而逺魔事矣。
D23n8879_p0890b05║○七逺行。
D23n8879_p0890b06║七逺行地。至無相住功用後邉。出過世間二乘道故。
D23n8879_p0890b07║承前六地。如瑜伽云。前地𨿽能多住無相作意。而
D23n8879_p0890b08║未能令無相作意。無間無缺。多修習住。為令滿故
D23n8879_p0890b09║次云逺行地。善修證故。入至無相住功用後邉。後
D23n8879_p0890b10║邉者。世間二乘名前名近。今則出過世間二乘道。
D23n8879_p0891a01║故曰後曰逺也。又從前逺來。起無相行。至功用邉
D23n8879_p0891a02║名後。此功用行邉。能逺至後位亦名後也。故瑜伽
D23n8879_p0891a03║云。已入七地菩薩。于有加行無間缺無相界。作意
D23n8879_p0891a04║能極逺入于加行道。已到究竟。正深密所謂能逺
D23n8879_p0891a05║證入無缺無間無相作意。與清淨地共相鄰接名
D23n8879_p0891a06║逺行地也。
D23n8879_p0891a07║○八不動。
D23n8879_p0891a08║八不動地。無分別智。任運相續。相用煩𢚰。不能動故。
D23n8879_p0891a09║承前七地。如瑜伽云。𨿽于無相作意無間無缺。多
D23n8879_p0891a10║修習位。而未能于無相中捨離功用。又未能于相
D23n8879_p0891b01║自在修習得滿。且前三地𭔃同世間。次四地𭔃同
D23n8879_p0891b02║三乘。今地𭔃同一乘。故次言不動地。不動者。煩𢚰
D23n8879_p0891b03║名相用。不起分別名無相。分別纔起。名相煩𢚰。捨
D23n8879_p0891b04║離功用名無功用行。一有功用名用煩𢚰。前六地
D23n8879_p0891b05║為相用所動。第七𨿽得無相。猶住無相功用。今此
D23n8879_p0891b06║地中。報行純熟。無分別智。于無相觀。任運無間。任
D23n8879_p0891b07║運故。用不能動。相續故。相不能動。故云相用煩𢚰
D23n8879_p0891b08║不能動曰不動地也。深密亦云。由于無相。得無功
D23n8879_p0891b09║用。于諸法中。不為現前煩𢚰所動是也。
D23n8879_p0891b10║○九善慧。
D23n8879_p0892a01║九善慧地。成就微妙四無礙解。能徧十方善說法故。
D23n8879_p0892a02║承上八地。如瑜伽意云。前𨿽無相住中。捨離功用。
D23n8879_p0892a03║亦能于相自在。而未能于異名眾相。訓詁差別。一
D23n8879_p0892a04║切品類宣說法中。得大自在。為令此分得圓滿故。
D23n8879_p0892a05║次云九地。四無礙者。一法無礙解。了知一切法句
D23n8879_p0892a06║故。二義無礙解。通逹一切義理故。三辭無礙解。分
D23n8879_p0892a07║別一切言辭故。四樂說無礙解。喜樂而說。隨所宜
D23n8879_p0892a08║故。能徧十方善說法故者。如莊嚴論云。九地中四
D23n8879_p0892a09║無礙解。最為殊勝。云何勝耶。謂此菩薩于一剎那。
D23n8879_p0892a10║普答三千大千世界。所有人天異類異音異義問。
D23n8879_p0892b01║此菩薩。能以一音普答眾問。徧斷眾疑。由此觀之。
D23n8879_p0892b02║如是善說。乃名最勝。如是最勝。即微妙義。如是微
D23n8879_p0892b03║妙。故名善慧。
D23n8879_p0892b04║○十法雲。
D23n8879_p0892b05║十法雲地。大法智雲。含眾德水。䕃蔽一切。如空麄重
D23n8879_p0892b06║𠑽滿法身故。
D23n8879_p0892b07║承上九地。如瑜伽云。𨿽于一切品類宣說法中。得
D23n8879_p0892b08║大自在。而未能得圓滿法身。現前證受。令精勤修
D23n8879_p0892b09║習。已得圓滿。故次言法雲地。法雲者。總緣一切諸
D23n8879_p0892b10║法之智曰大法智。滿證法身之智。亦大法智也。陀
D23n8879_p0893a01║羅尼門。諸三昧門。曰眾德。曰大法智雲。含眾德水。
D23n8879_p0893a02║者。智能蔵彼眾德。如雲含水。有生彼勝功能故也
D23n8879_p0893a03║麄重。即所知少分。及煩𢚰惑種。麄重如空者。喻廣
D23n8879_p0893a04║大義。䕃蔽。隔斷義。䕃蔽一切。如空麄重充滿法身
D23n8879_p0893a05║者。謂此智能䕃蔽廣大之惑。不令障礙。如攝論云。
D23n8879_p0893a06║又如大雲覆隱。如空廣大無邉惑智二障故。又此
D23n8879_p0893a07║智充滿所證所依法身。猶如大雲充滿虚空故。問。
D23n8879_p0893a08║瑜伽云。麄重之身廣如虚空。法身圓滿。譬如大雲。
D23n8879_p0893a09║與法身如空。智如雲異者何也。曰。約寂曰法身。約
D23n8879_p0893a10║照曰智身。全寂全照。法滿智滿故。言別而義相融
D23n8879_p0893b01║也。然總其要畧。前地𨿽得說法自在。法身未滿。此
D23n8879_p0893b02║則以智含德。徧斷諸障。徧證法身也。
D23n8879_p0893b03║○二通釋。
D23n8879_p0893b04║如是十地。總攝有為無為功德以為自性。與所修行
D23n8879_p0893b05║為勝依持。令得生長故名為地。
D23n8879_p0893b06║通釋自性及地名也。四智之中。妙平二智既在因
D23n8879_p0893b07║位。必渉有為。地地所證真如。即是無為。總攝此二
D23n8879_p0893b08║功德以為十地自性。然名為地者。有依持生長義。
D23n8879_p0893b09║故今諸地與所修行為勝依持。令得生長。如本業
D23n8879_p0893b10║經云。地名為持。能持百萬阿僧祇功德故。亦名生
D23n8879_p0894a01║成。生成一切因果故是也。
D23n8879_p0894a02║○二釋十行（二）　初正釋十行二義類分別。
D23n8879_p0894a03║○初正釋十行（七）　初指行總標二別列數目三
D23n8879_p0894a04║別明體性。四別明依止五別不增減六別明次
D23n8879_p0894a05║第七別明修滿。
D23n8879_p0894a06║○初指行總標。
D23n8879_p0894a07║十勝行者。即是十種波羅蜜多。
D23n8879_p0894a08║○二別列數目。
D23n8879_p0894a09║施有三種。謂財施。無畏施。法施。戒有三種。謂律儀戒。
D23n8879_p0894a10║攝善法戒。饒益有情戒。忍有三種。謂耐怨害忍。安受
D23n8879_p0894b01║苦忍。諦察法忍。精進有三種。謂被甲精進。攝善精進。
D23n8879_p0894b02║利樂精進。靜慮有三種。安住靜慮。引𤼵靜慮。辦事靜
D23n8879_p0894b03║慮般若有三種。謂生空無分別慧。法空無分別慧。俱
D23n8879_p0894b04║空無分別慧。方便善巧有二種。謂𢌞向方便善巧。㧞
D23n8879_p0894b05║濟方便善巧。願有二種。謂求菩提願。利樂他願。力有
D23n8879_p0894b06║二種。謂思擇力。修習力。智有二種。謂受用法樂智。成
D23n8879_p0894b07║熟有情智。
D23n8879_p0894b08║列十種名數。使知各各有差別也。前六各三。後四
D23n8879_p0894b09║各二。施三者。無染心捨資生具曰財施。止損害濟
D23n8879_p0894b10║㧞驚怖曰無畏施。無染心如實說法曰法施也。戒
D23n8879_p0895a01║三者。諸惡莫作曰律儀戒。眾善奉行曰攝善法戒。
D23n8879_p0895a02║無生不度曰攝眾生戒也。忍三者。如仙人忍惡王
D23n8879_p0895a03║之割。羅𬑟泣外道之打等。乃是成熟有情之因。曰
D23n8879_p0895a04║耐𭜥害忍。寒𤍠饑渴。皆能忍受。種種逼迫。無有退
D23n8879_p0895a05║轉。乃是當來成佛之因。曰安受忍。如實觀察。堪忍
D23n8879_p0895a06║甚深廣大之法。是前二忍所依止故。曰諦察法忍
D23n8879_p0895a07║也。進三者。立大誓願𫝑不可撓。曰被甲精進。方便
D23n8879_p0895a08║進修。綂諸善法。曰攝善精進。化利眾生。無有止息。
D23n8879_p0895a09║曰利樂精進也。禪三者。得現法樂住。離慢見愛。得
D23n8879_p0895a10║清淨故。曰安住靜慮。引𤼵六種神通殊勝功德。曰
D23n8879_p0895b01║引𤼵靜慮。欲饒益諸有情類。以能止息饑儉疾疫
D23n8879_p0895b02║諸怖畏等苦𢚰故。曰辦事靜慮也。慧三者。斷我執
D23n8879_p0895b03║所證曰生空無分別慧。斷法執所證曰法空無分
D23n8879_p0895b04║別慧。雙斷二執所執曰俱空無分別慧也。方便二
D23n8879_p0895b05║者。所作施等。不為自求。𢌞向有情。不住生𢀸。曰𢌞
D23n8879_p0895b06║向方便善巧。為㧞濟有情。不專利己。不住𣵀槃。曰
D23n8879_p0895b07║㧞濟方便善巧也。願二者。佛道無上誓願成。曰求
D23n8879_p0895b08║菩提願。眾生無邉誓願度曰利樂他願也。力二者。
D23n8879_p0895b09║正思决擇應作不應作。能伏一切正行等所對治
D23n8879_p0895b10║障。曰思擇力。所修靜慮等。有勝堪能。無有怯弱。善
D23n8879_p0896a01║行决定。曰修習力也。智二者。由施等六種。成立此
D23n8879_p0896a02║智。復以此智。成立六種。而𦔳般若。令所修滿足。曰
D23n8879_p0896a03║受用法樂智。由此妙智。能正了知此施戒等。如所
D23n8879_p0896a04║聞法。饒益一切有情。亦令受用大乘法樂。曰成熟
D23n8879_p0896a05║有情智也。
D23n8879_p0896a06║○三別明體性。
D23n8879_p0896a07║此十性者。施以無貪及彼所起三業為性。戒以受學
D23n8879_p0896a08║菩薩戒時三業為性。忍以無瞋精進審慧及彼所起
D23n8879_p0896a09║三業為性。精進以勤及彼所起三業為性。靜慮但以
D23n8879_p0896a10║等持為性。後五皆以擇法為性。說是根本後得智故。
D23n8879_p0896b01║有義。第八以欲勝解及信為性。願以此三為自性故。
D23n8879_p0896b02║此說自性。若并眷屬。一一皆以一切俱行功德為性。
D23n8879_p0896b03║明十行之性。使不濫于差別之法也。無貪。謂無貪
D23n8879_p0896b04║善根。及彼所起者。彼即無貪。對所起三業曰能起。
D23n8879_p0896b05║又彼即行施時。含此二義。故云及彼所起三業為
D23n8879_p0896b06║施性也。受學菩薩戒時三業為性者。言行善止惡
D23n8879_p0896b07║之體。不離三業清淨于受學之時也。其實三戒俱
D23n8879_p0896b08║備。無瞋精進。十一善中之二。審慧別境中慧及彼
D23n8879_p0896b09║三業者。通此三種。如論謂耐𭜥害忍。即以無瞋三
D23n8879_p0896b10║業為性。安受苦忍。即以精進三業為性。諦察法忍。
D23n8879_p0897a01║即以審慧三業為性是也。進禪可知。五俱擇法為
D23n8879_p0897a02║性者。此五俱用七覺支中擇法一覺支為體。良以
D23n8879_p0897a03║論說第六是根本智。後四皆後得智。二智不離擇
D23n8879_p0897a04║法故也。願以欲等為自性者。以無善欲。善决定。及
D23n8879_p0897a05║與深信。此願無由𤼵起故也。眷屬者。如施以無貪
D23n8879_p0897a06║為體。無貪俱行餘信慚等為眷屬。乃至智以擇法
D23n8879_p0897a07║為性。擇法俱行心及心所為眷屬等也。
D23n8879_p0897a08║○四別明依止。
D23n8879_p0897a09║此十相者。要七最勝之所攝受。方可建立波羅蜜多。
D23n8879_p0897a10║一安住最勝。為要安住菩薩種性。二依止最勝。謂要
D23n8879_p0897b01║依止大菩提心。三意樂最勝。謂要悲愍一切有情。四
D23n8879_p0897b02║事業最勝。謂要具行一切事勝。五巧便最勝。謂要無
D23n8879_p0897b03║相智所攝受。六𢌞向最勝。謂要𢌞向無上菩提。七清
D23n8879_p0897b04║淨最勝。謂要不為二障間雜。若非此七所攝受者。所
D23n8879_p0897b05║行施等非到彼岸。由斯施等十。對波羅蜜多。一一皆
D23n8879_p0897b06║應四句分別。
D23n8879_p0897b07║明行到彼岸之相。使知簡別于行岸此彼之到否
D23n8879_p0897b08║也。初順標。二正釋。三反結。四料簡。要七最勝之所
D23n8879_p0897b09║攝受。方可建立波羅蜜多者。意謂施等十行。攝于
D23n8879_p0897b10║七種最勝之內者。方是到彼岸之行。則世間及聲
D23n8879_p0898a01║聞等所有施等可知矣。七最勝者。一安住。二依止。
D23n8879_p0898a02║三意樂。四事業。五巧便。六𢌞向。七清淨。安住最勝
D23n8879_p0898a03║者。謂要安住菩薩種性而行施等。方是到彼岸之
D23n8879_p0898a04║正因地。若此外餘四種性。但感人天有漏及二乘
D23n8879_p0898a05║果。非無上極果之正因矣。依止最勝者。謂要依止
D23n8879_p0898a06║大菩提心而行施等。方是到彼岸之正依止。如經
D23n8879_p0898a07║云。不𤼵菩提心而行施等。是為魔業是也。意樂最
D23n8879_p0898a08║勝者。謂要悲愍一切有情而行施等。方是到彼岸
D23n8879_p0898a09║之正意樂。否則秪自利而非兼利意樂矣。事業最
D23n8879_p0898a10║勝者。謂要具一切事業萬行莊嚴。方是到彼岸之
D23n8879_p0898b01║事業。不然。則施等行寡。不能滿足無上菩提矣。巧
D23n8879_p0898b02║便最勝者。謂要無相智所攝受之施等。方是到彼
D23n8879_p0898b03║岸之巧便。若無善巧方便。不逹三輪體空。住相之
D23n8879_p0898b04║施等矣。𢌞向最勝者。謂要𢌞向無上菩提。則行有
D23n8879_p0898b05║所歸。方是到彼岸之施等。不然。則諸行流入異途
D23n8879_p0898b06║不至極果矣。清淨最勝者。謂要不為二障間雜而
D23n8879_p0898b07║行施等。方是到彼岸之淨行。若三時悔心。即名煩
D23n8879_p0898b08║𢚰。由不了故而悔。即名所知。此二間雜。烏得清淨。
D23n8879_p0898b09║故結云若非此七所攝受者。所行施等。非到彼岸
D23n8879_p0898b10║也。四句者。一是施非波羅蜜多。謂離七最勝而行
D23n8879_p0899a01║施等。二是波羅蜜多非施。謂依七最勝所集戒等。
D23n8879_p0899a02║三亦施亦波羅蜜多。謂依七最勝所行施等。四非
D23n8879_p0899a03║施非波羅蜜多。謂離七最勝而修戒等。餘九一一
D23n8879_p0899a04║皆有四句。問。𢌞向與依止既皆菩提。何分二種。曰。
D23n8879_p0899a05║依止是有道心。然未必一一皆能𢌞向菩提。又依
D23n8879_p0899a06║止是行前之心。𢌞向乃行後之心。又𢌞向亦即是
D23n8879_p0899a07║願。故別開也。問。安住與依止。似舉一可以該二。以
D23n8879_p0899a08║菩提種性。即大菩提心故。是以攝論亦止有六。闕
D23n8879_p0899a09║初安住。今必用安住者何也。曰。一是無始種性。一
D23n8879_p0899a10║是𤼵菩提心。故于種性曰安住。于大心曰依止。經
D23n8879_p0899b01║云。忘失菩提心。修諸行業。必落魔道。夫𤼵後始得
D23n8879_p0899b02║云忘。豈非菩薩根性。亦須時檢依止為要。故別開
D23n8879_p0899b03║也。問。上求下化曰大菩提心。則依止足該意樂。何
D23n8879_p0899b04║必第三。曰。實如所問。亦可不用第三。但論意欲以
D23n8879_p0899b05║即悲之智曰大菩提心。而且目上求。故以即智之
D23n8879_p0899b06║悲曰意樂。而特彰下化。不分而分。見意樂利生之
D23n8879_p0899b07║為重耳。豈徒繁名相已哉。
D23n8879_p0899b08║○五別不增減（二）　初通明增減二別明增減。
D23n8879_p0899b09║○初通明增減。
D23n8879_p0899b10║此但有十不增減者。謂十地中對治十障。證十真如。
D23n8879_p0900a01║無增減故。
D23n8879_p0900a02║行但有十。增不至多。減不至少者。謂此行于十地
D23n8879_p0900a03║中。所治之障唯十。所證之如唯十。能治能證。依所
D23n8879_p0900a04║治所證之數。故無增減耳。
D23n8879_p0900a05║○二別明增減（二）　初明前六二明後四。
D23n8879_p0900a06║○初明前六。
D23n8879_p0900a07║復次前六不增減者。為除六種相違障故。漸次修行
D23n8879_p0900a08║諸佛法故。漸次成熟諸有情故。此如餘論廣說應知。
D23n8879_p0900a09║又施等三。增上生道。感大財體及眷屬故。精進等二。
D23n8879_p0900a10║决定勝道。能伏煩𢚰成熟有情及佛法故。諸菩薩道。
D23n8879_p0900b01║唯有此二。又前三種。饒益有情。施彼資財。不損𢚰彼。
D23n8879_p0900b02║堪忍彼𢚰而饒益故。精進等三。對治煩𢚰。𨿽未伏滅。
D23n8879_p0900b03║而能精勤修對治彼諸善加行。永伏永滅諸煩𢚰故。
D23n8879_p0900b04║又由施等。不住𣵀槃。及由後三不住生𢀸。為無住處
D23n8879_p0900b05║𣵀槃資糧。由此前六不增不減。
D23n8879_p0900b06║別約四義以明前六不增減也。初約六障明不增
D23n8879_p0900b07║減。次約二道明不增減。三約二利明不增減。四約
D23n8879_p0900b08║無住明不增減。五總結前示不增減意以此波羅
D23n8879_p0900b09║蜜多。前六後四合之為十。前六不增減者。其義有
D23n8879_p0900b10║四。一約對治慳等六障。自修益人而行六度。故不
D23n8879_p0901a01║增減。二約施戒忍三。于財體眷屬。有增上生道。進
D23n8879_p0901a02║定慧三。于伏惑二利。有决定勝道而行六度。故不
D23n8879_p0901a03║增減。三約施戒忍以益人。進定慧以自益而行六
D23n8879_p0901a04║度。故不增減。四約施戒忍是大悲。不住𣵀槃。進定
D23n8879_p0901a05║慧是大智。不住生𢀸而行六度。故不增減也。問。進
D23n8879_p0901a06║定慧等誰為伏惑。誰成熟有情。及佛法耶。曰。進伏
D23n8879_p0901a07║煩𢚰。修善方便故。定熟有情。依定𤼵通故。慧成佛
D23n8879_p0901a08║法。佛法由慧故。問。前三饒益有情是利他。後三能
D23n8879_p0901a09║伏煩𢚰是利自。而曰精進等三。對治煩𢚰𨿽未伏
D23n8879_p0901a10║滅等者。何也。曰。恐有問言。定能伏惑。慧能破惑。精
D23n8879_p0901b01║進何能治煩𢚰耶。故云精進于煩𢚰。𨿽無伏惑之
D23n8879_p0901b02║義。然以勤修諸對治煩𢚰諸善加行故。能令煩𢚰
D23n8879_p0901b03║永滅。是故亦得對治之名也。
D23n8879_p0901b04║○二明後四。
D23n8879_p0901b05║後唯四者。為𦔳前六。令修滿足。不增減故。方便善巧
D23n8879_p0901b06║𦔳施等三。願𦔳精進。力𦔳靜慮。智𦔳般若。令修滿故。
D23n8879_p0901b07║如解深密廣說應知。
D23n8879_p0901b08║明後法唯四之故。益明不增減也。初出故。二正釋。
D23n8879_p0901b09║三引證。謂前六已明。後唯四者。為𦔳前六令修滿
D23n8879_p0901b10║足不增減故。意顯四攝于六。義隨六異耳。𦔳令修
D23n8879_p0902a01║滿者。以施戒與忍。為攝有情。而方便善巧。用施以
D23n8879_p0902a02║攝之。乃至方便善巧用忍以攝之。則𦔳成此三。令
D23n8879_p0902a03║滿足之也。如深密云。謂諸菩薩于前三種波羅蜜
D23n8879_p0902a04║多。所攝有情。以諸攝事。方便善巧而攝受之。安置
D23n8879_p0902a05║善品。是故我說方便善巧波羅蜜多。與前三種而
D23n8879_p0902a06║為𦔳伴。願𦔳精進者。意謂由正願故。能破[亡/(罩-卓+(月*羊*几))]劣意
D23n8879_p0902a07║願起精進修而滿足之也。力𦔳靜慮者。意謂諸菩
D23n8879_p0902a08║薩親近善士。聽聞正法。如理作意為因緣故。轉劣
D23n8879_p0902a09║意樂。成勝意樂。亦得上界勝解名力波羅蜜多。由
D23n8879_p0902a10║此力故。于內心住。有所堪能。故說力度𦔳定而令
D23n8879_p0902b01║滿足之也。智𦔳般若者。意謂若諸菩薩。已能聞法
D23n8879_p0902b02║為緣。善修習故。能𤼵靜慮。如是名智。由此智故。復
D23n8879_p0902b03║能引𤼵出世間慧。故說智𦔳般若。而令滿足之也。
D23n8879_p0902b04║是則前六是正。後四為𦔳。𦔳正不增不減意葢如
D23n8879_p0902b05║此。上五別不增減一科竟。
D23n8879_p0902b06║○六別明次第。
D23n8879_p0902b07║十次第者。謂由前前引𤼵後後。及由後後持淨前前
D23n8879_p0902b08║又前前麄。後後細故。易難修習次第如是。釋總別名
D23n8879_p0902b09║如餘處說。
D23n8879_p0902b10║明十度次第。使知有序也。初正釋次第。二別指釋
D23n8879_p0903a01║名。前前引𤼵後後者。如深密謂能為後後引𤼵依
D23n8879_p0903a02║故。謂諸菩薩若于身財無所顧悋便能受持清淨
D23n8879_p0903a03║禁戒。為護戒故。便修忍辱。修忍辱已。能𤼵精進。修
D23n8879_p0903a04║精進已。能辦靜慮。具靜慮已。便能獲得出世間慧
D23n8879_p0903a05║得出世慧故。能行方便。有慧方便已。能𤼵大誓。𤼵
D23n8879_p0903a06║大願已。于諸善品有所堪能。有堪能已。便能獲得
D23n8879_p0903a07║受用法樂。成熟有情之智。此前後次第之當如是
D23n8879_p0903a08║者一也。後後持淨前前者。由任持智波羅蜜多故。
D23n8879_p0903a09║能令力波羅蜜多清淨。乃至由任持戒波羅蜜多
D23n8879_p0903a10║故。能令施波羅蜜多清淨。此前後次第之當如是
D23n8879_p0903b01║者二也。又前前麄後後細者。如施麄而戒細。戒麄
D23n8879_p0903b02║而忍細。乃至力麄而智細。前九並為前前。從戒至
D23n8879_p0903b03║智。並名後後。此前後次第之當如是者三也。前前
D23n8879_p0903b04║易修。後後難修。此前後次第之當如是者四也。豈
D23n8879_p0903b05║徒為次第已哉。總名波羅蜜多。別名施等。如攝論
D23n8879_p0903b06║等處說也。
D23n8879_p0903b07║○七別明修滿。
D23n8879_p0903b08║此十修者。有五種修。一依止任持修。二依止作意修。
D23n8879_p0903b09║三依止意樂修。四依止方便修。五依止自在修。依此
D23n8879_p0903b10║五修。修習十種波羅蜜多皆得圓滿。如集論等廣說
D23n8879_p0904a01║其相。
D23n8879_p0904a02║明十波羅蜜。修依五法得圓滿也。一依止任持修。
D23n8879_p0904a03║任持義含四種。謂種性因力。自體報力。本誓願力。
D23n8879_p0904a04║簡擇慧力。此等皆能堪任執持。依此種性等而修
D23n8879_p0904a05║施等。名依止任持修。亦可即前第一最勝安住菩
D23n8879_p0904a06║薩種性也。二依止作意修。作意亦含四種。謂于波
D23n8879_p0904a07║羅經教。勝解作意。于己得波羅蜜多勝功德。起味
D23n8879_p0904a08║愛作意。于一切有情所行施等。深生隨喜作意。于
D23n8879_p0904a09║自己當來勝品波羅蜜多。深生願樂作意。依此作
D23n8879_p0904a10║意而修。誓求菩提。名依止作意修。亦可即前第二
D23n8879_p0904b01║最勝依止大菩提心也。三依止意樂修。意樂則含
D23n8879_p0904b02║六種。謂無厭廣大歡喜恩德無染好善之意樂也
D23n8879_p0904b03║以此無厭足等。起大慈悲。憐愍一切有情。志期度
D23n8879_p0904b04║脫而修。名依止意樂修。亦可即前第三意樂最勝
D23n8879_p0904b05║悲愍一切有情也。四依止方便修。方便秪含三種。
D23n8879_p0904b06║謂三輪觀察。無分別智觀察施等。施物施者受者
D23n8879_p0904b07║三輪清淨。依此方便而修。名依止方便修。亦可即
D23n8879_p0904b08║前第五最勝巧便無相智也。五依止自在修。自在
D23n8879_p0904b09║亦含三種。謂身自在行自在說自在也。地上菩薩。
D23n8879_p0904b10║分證法身。得身自在。隨類變現。攝化眾生。法行自
D23n8879_p0905a01║在。而以四無礙辯。宣說無滯。則說自在。依此而修。
D23n8879_p0905a02║名依止自在修。即前第七清淨最勝。不為二障間
D23n8879_p0905a03║雜等是也。依此五修十種波羅蜜多。皆得圓滿。則
D23n8879_p0905a04║不依此五修。圓滿未必可知。集論廣說。引論證也。
D23n8879_p0905a05║已上第一正釋十行竟。
D23n8879_p0905a06║○二義類分別（二）　初正明二結示。
D23n8879_p0905a07║○初正明（六）　初自類相攝門二六十互攝門三
D23n8879_p0905a08║所感五果門四三學相攝門五五位具修門六
D23n8879_p0905a09║因位名異門。
D23n8879_p0905a10║○初自類相攝門。
D23n8879_p0905b01║此十攝者。謂十一一皆攝一切波羅蜜多。互相順故
D23n8879_p0905b02║依修前行而引後者。前攝于後。必待前故。後不攝前。
D23n8879_p0905b03║不待後故。依修後行持淨前者。後攝于前。持淨前故。
D23n8879_p0905b04║前不攝後。非持淨故。若依純雜而修習者。展轉相望。
D23n8879_p0905b05║應作四句。
D23n8879_p0905b06║明自類通別之相攝也。初總約通相明相攝。二別
D23n8879_p0905b07║約引𤼵明相攝。三別約持淨明相攝。四別約純雜
D23n8879_p0905b08║明相攝。通攝者。凢舉一種。皆攝十種。以互相順故。
D23n8879_p0905b09║如捨內外身財是施方便。此方便中。若捨一切是
D23n8879_p0905b10║施波羅蜜。即于此中。若慈悲心。防遮一切損害逼
D23n8879_p0906a01║迫𢚰亂他性。是戒波羅蜜。即于此中。忍受遮礙損
D23n8879_p0906a02║害疲倦。是忍波羅蜜。即于此中。數數𤼵起勇勵施
D23n8879_p0906a03║心。是精進波羅蜜。即于此中。其心純善繫心一境
D23n8879_p0906a04║不外流散。是靜慮波羅蜜。即于此中。善取施行如
D23n8879_p0906a05║實因果不取異見。是慧波羅蜜。如是乃至方便波
D23n8879_p0906a06║羅蜜多。皆隨其所應。當善建立。施既如此。餘可例
D23n8879_p0906a07║知矣。故云檀度攝于六。資生無畏法是也。二別約
D23n8879_p0906a08║依修前行而引後者。前攝于後。以後必待前故。後
D23n8879_p0906a09║不攝前。以前不待後故也。三別約依修後行持淨
D23n8879_p0906a10║前者。後攝于前以後持淨前故。前不攝後。以前非
D23n8879_p0906b01║持淨故也。四若依純雜修習。展轉相望應作四句
D23n8879_p0906b02║者。單修一行名純。兼修餘行名雜。四句者。一純修
D23n8879_p0906b03║非雜。二雜修非純。三亦純亦雜。四非純非雜。如初
D23n8879_p0906b04║地修施。望餘戒等即是初句。餘九專修戒等。望于
D23n8879_p0906b05║初地修施。即是二句。初地修施。餘非不兼。隨力隨
D23n8879_p0906b06║分。即第三句。不一不兼是第四句也。
D23n8879_p0906b07║○二六十互攝門。
D23n8879_p0906b08║此實有十而說六者。應知後四第六所攝。開為十者。
D23n8879_p0906b09║第六唯攝無分別智。後四皆是後得智攝。緣世俗故。
D23n8879_p0906b10║即攝以明六十開合之故也。以後四是第六所攝。
D23n8879_p0907a01║本後二智。合而為一。故但言六。開六為十者。以第
D23n8879_p0907a02║六攝根本無分別智。後得攝後四種。以皆緣世俗
D23n8879_p0907a03║而生起故。問。第六唯攝無分別。則智有所遺。何可
D23n8879_p0907a04║言六。曰。此以開論。不應執合為難也。是故合則根
D23n8879_p0907a05║本含乎後得。開則後得依于根本。必合之者。取簡
D23n8879_p0907a06║盡故。必開之者。取義備故。有卷舒。有進退。有縱橫
D23n8879_p0907a07║故也。
D23n8879_p0907a08║○三所感五果門。
D23n8879_p0907a09║此十果者。有漏有四。除離繫果。無漏有四。除異熟果。
D23n8879_p0907a10║而有處說具五果者。或互相資。或二合說。
D23n8879_p0907b01║明十行所感之果也。初正釋。二通妨。有漏有四者。
D23n8879_p0907b02║謂異熟等流增上士用果也。除離繫者。有漏法中。
D23n8879_p0907b03║無無漏故。無漏有四者。謂離繫等流增上士用果
D23n8879_p0907b04║也。除異熟者。無漏法中。無有漏故。何謂離繫等耶。
D23n8879_p0907b05║謂能永斷自所對治。是諸波羅蜜離繫果。于現法
D23n8879_p0907b06║中。由此施等。攝受自他。是士用果。于當來世。後後
D23n8879_p0907b07║增上。展轉生起。是等流果。大菩薩是增上果。感大
D23n8879_p0907b08║財富。徃生善趣。無𭜥無壞。多諸喜樂。有情中尊。身
D23n8879_p0907b09║無損害。廣大宗族。是施等波羅蜜多異熟果也。問。
D23n8879_p0907b10║漏與無漏各除一者何也。答。以此二果。各屬一位。
D23n8879_p0908a01║故。餘三通漏無漏故。而有處說皆通于五者。當知
D23n8879_p0908a02║或約漏無漏互相資說。或漏無漏合說。義各有取
D23n8879_p0908a03║爾也。
D23n8879_p0908a04║○四三學相攝門（五）　初戒學門二定學門三慧
D23n8879_p0908a05║學門四判慧位五明相攝。
D23n8879_p0908a06║○初戒學門。
D23n8879_p0908a07║十與三學互相攝者。戒學有三。一律儀戒。謂正逺離
D23n8879_p0908a08║所應離法。二攝善法戒。謂正修證應修證法。三饒益
D23n8879_p0908a09║有情戒。謂正利樂一切有情。此與二乘有共不共。甚
D23n8879_p0908a10║深廣大。如餘處說。
D23n8879_p0908b01║此至相攝明十與三學之無礙也。今明戒學。初總
D23n8879_p0908b02║徴相攝。二正明戒門。三對小引證前二可知。此與
D23n8879_p0908b03║二乘有共不共者。律儀與共。餘二不共。以聲聞不
D23n8879_p0908b04║能攝諸善法普利有情故。即律儀一戒。聲聞以止
D23n8879_p0908b05║為持作為犯。菩薩開遮隨宜。共中尚有不共。况不
D23n8879_p0908b06║共乎。如餘處說者。如攝大乘論云。復次畧有四種
D23n8879_p0908b07║殊勝。故此殊勝。一由差別殊勝。謂即此戒有三品
D23n8879_p0908b08║別。二由共不共殊勝。戒與聲聞共不共故。三由廣
D23n8879_p0908b09║大殊勝。學處福德修行證果。俱廣大故。四由甚深
D23n8879_p0908b10║殊勝。所學尸羅逆順甚深難可測故。餘處更多。故
D23n8879_p0909a01║云如餘處說。又須知律儀即斷德攝。善即智德攝。
D23n8879_p0909a02║生即恩德。四無畏不共法等。亦不出此三德。好心
D23n8879_p0909a03║學道者。特宜謹此。
D23n8879_p0909a04║○二定學門。
D23n8879_p0909a05║定學有四。一大乘光明定。謂此能𤼵照了大乘理教
D23n8879_p0909a06║行果智光明故。二集福王定。謂此自在集無邉福如
D23n8879_p0909a07║王𫝑力無等雙故。三賢守定。謂此能守世出世間賢
D23n8879_p0909a08║善法故。四徤行定。謂佛菩薩大徤有情之所行故。此
D23n8879_p0909a09║四所緣對治堪能。引𤼵作業如餘處說。
D23n8879_p0909a10║明定學差別。俾知所辨也。一徃觀之。初一定所𤼵
D23n8879_p0909b01║慧。中二定所集福。末一定所具悲。詳之如清涼云。
D23n8879_p0909b02║以即事而真。智治于地。前成初地。令得賢守定。以
D23n8879_p0909b03║此三昧能守世出世間賢善法故。前三地為世。第
D23n8879_p0909b04║四地為出世。以既了即事而真。能即散而定故。二
D23n8879_p0909b05║以即體之用智。對治四地。未能起用。令得五地入
D23n8879_p0909b06║俗。成集福王定。三以平等無相智。對治五地。𨿽能
D23n8879_p0909b07║隨俗。未得平等。令得六七二地般若大光功用。成
D23n8879_p0909b08║大乘光明定。四以平等無功用智。對治七地功用。
D23n8879_p0909b09║令入八地。乃至佛果。得首楞嚴定。所作究竟。由此
D23n8879_p0909b10║觀之。第三當第一。為初地至四地定。第二當第二
D23n8879_p0910a01║為五地定。第一當第三為六七二地定。第四當第
D23n8879_p0910a02║四。為第八地至佛地定。故彼又云。果既具四因亦
D23n8879_p0910a03║通用也。此四乃至如餘處說者。即攝大乘論。彼有
D23n8879_p0910a04║六種差別。一由所緣差別。謂大乘法為所緣故。二
D23n8879_p0910a05║由種種差別。謂大乘光明。集福王定。賢守徤行等。
D23n8879_p0910a06║三摩地種種無量故。三由對治差別。謂一切法總
D23n8879_p0910a07║相緣智。以楔出楔道理。遣阿頼耶識中一切障麄
D23n8879_p0910a08║重故。四由堪能差別。謂住靜慮樂。隨其所欲而受
D23n8879_p0910a09║生故。五由引𤼵差別。謂由引𤼵一切世間無礙神
D23n8879_p0910a10║通故。六由作業差別。謂能振動熾然。徧滿示現。轉
D23n8879_p0910b01║變徃來。卷舒一切色像皆入身中。所徃同類。或隱
D23n8879_p0910b02║或顯。所作自在。伏他神通。施辨念樂。放大光明。引
D23n8879_p0910b03║𤼵如是大神通故。又能引𤼵諸難行事。從一自誓
D23n8879_p0910b04║難行。誓受無上大菩提願故。二不退難行。生𢀸眾
D23n8879_p0910b05║苦不能退故。三不背難行。一切有情𨿽行邪行而
D23n8879_p0910b06║不棄故。四現前難行。𭜥有情所現作一切饒益行
D23n8879_p0910b07║故。五不染難行。生在世間不為世法所染汙故。六
D23n8879_p0910b08║勝解難行。于大乘中。𨿽未能了。然于一切廣大甚
D23n8879_p0910b09║深生信解故。七通逹難行。具能通逹補特伽羅法
D23n8879_p0910b10║無我故。八隨覺難行。于諸如來所說甚深秘密言
D23n8879_p0911a01║詞能隨覺故。九不離不染難行。不捨生𢀸而不染
D23n8879_p0911a02║故。十加行難行。能修諸佛安住。解脫一切障礙。竆
D23n8879_p0911a03║生𢀸際。不作功用。常起一切有情一切義利行故。
D23n8879_p0911a04║由是觀之。則今所謂四者。即論第二差別也。
D23n8879_p0911a05║○三慧學門。
D23n8879_p0911a06║慧學有三。一加行無分別慧。二根本無分別慧。三後
D23n8879_p0911a07║得無分別慧。此三自性所依因緣所緣行等。如餘處
D23n8879_p0911a08║說。
D23n8879_p0911a09║明慧學多種。亦俾知所辨也。加行慧無分別者。凖
D23n8879_p0911a10║世親攝論釋。是𡬶思慧。又云希求慧。由此能生無
D23n8879_p0911b01║分別智是故亦得無分別智名。根本無分別慧者。
D23n8879_p0911b02║擇論釋是正證慧。又云內證慧。又云加行是此智
D23n8879_p0911b03║因。後得是此智果。後得無分別慧者。攝論釋是起
D23n8879_p0911b04║用慧。又云攝持慧。是無分別智之後得。是故亦得
D23n8879_p0911b05║無分別智名也。此三自性乃至如餘處說者。謂此
D23n8879_p0911b06║三種慧。一自性。二所依。三因緣。四所緣。五行相。等
D23n8879_p0911b07║者。等六任持。七𦔳伴。八異熟。九等流。十出離。十一
D23n8879_p0911b08║究竟。十二勝利。十三差別。十四作事。十五甚深也。
D23n8879_p0911b09║此三性者。無性釋云。謂于真義。不異計度以為自
D23n8879_p0911b10║性。此三所依者。謂無分別智所依心。非思義故。亦
D23n8879_p0912a01║非非心為所依止。心種類故。以心為因。數習𫝑力。
D23n8879_p0912a02║引得此位。名心種類。此即顯示智所依心。出過一
D23n8879_p0912a03║切思量分別。此三因緣者。無性釋云。謂于大乘言
D23n8879_p0912a04║音熏習聽聞。由此所引功能差別。及如理作意等。
D23n8879_p0912a05║此三所緣者。即是一切補特伽羅。諸法無性所顯
D23n8879_p0912a06║真如解脫增益損減二邉。斯是無分別智所緣境
D23n8879_p0912a07║界。此三行相者。無性釋云。于所緣境相似而行。故
D23n8879_p0912a08║名行相。無分別智。真如境相。相似而行。離一切相
D23n8879_p0912a09║作意行相。以為行相。三智差別者。攝論云。譬如啞
D23n8879_p0912a10║人。求受境界而未能受。亦不能說。如是加行無分
D23n8879_p0912b01║別智。求證真如而未能證寂無言說。當知亦爾。又
D23n8879_p0912b02║如啞人正受境界。無所言說。如是根本無分別智。
D23n8879_p0912b03║正證真如。離諸戲論。當知亦爾。如不啞人。受諸境
D23n8879_p0912b04║界。亦起言說。如是後得無分別智。返照真如現證
D23n8879_p0912b05║境界。能起言教。當知亦爾。此即十三差別中釋。今
D23n8879_p0912b06║取于第五行相中。使知行相有別耳。其餘十種。皆
D23n8879_p0912b07║各有頌釋。詳如第八卷中。
D23n8879_p0912b08║○四判慧位。
D23n8879_p0912b09║如是三慧。初二位中。種具有三。現唯加行。于通逹位。
D23n8879_p0912b10║現二種三。見道位中。無加行故。于修習位七地已前。
D23n8879_p0913a01║若種若現俱通三種。八地以去現二種三。無功用道
D23n8879_p0913a02║違加行故。所有進趣。皆用後得。無漏觀中任運趣故。
D23n8879_p0913a03║究竟位中現種俱二。加行現種俱已捨故。
D23n8879_p0913a04║判三慧種現于諸位。俾知所辨也。資加二位具三
D23n8879_p0913a05║慧種者。以具法爾無漏種故。現慧唯加行者。以未
D23n8879_p0913a06║證真如。無本後二智之現行故。通逹位中。現行唯
D23n8879_p0913a07║二慧者。以初見道十五心中。乍證真如。其時促故。
D23n8879_p0913a08║無有加慧現行也。修習位中。從見道第十六心。至
D23n8879_p0913a09║七地已前。漏無漏雜。斷惑證果有加行故。種現俱
D23n8879_p0913a10║通三種慧也。八地已去。無功用道。不假加行。以修
D23n8879_p0913b01║進違加行故。所有進趣。皆用後得。作無漏觀。任運
D23n8879_p0913b02║趣進。入餘位矣。故無加行現慧。唯二現也。究竟位
D23n8879_p0913b03║中。金剛道後。解脫道中。加行現種俱已捨故。種現
D23n8879_p0913b04║唯根本後得也。若總其要。是資加二位三種具。現
D23n8879_p0913b05║行唯有加行慧。通逹八地已上同。二具三種加現
D23n8879_p0913b06║空。七地已前修習異。三種三現俱不去。究竟根後
D23n8879_p0913b07║種現全。加慧種現俱無與。以上𨿽分四科。總之皆
D23n8879_p0913b08║三學之相也。
D23n8879_p0913b09║○五明相攝。
D23n8879_p0913b10║若自性攝戒唯攝戒。定攝靜慮。慧攝後五。若并𦔳伴。
D23n8879_p0914a01║皆具相攝。若隨用攝。戒攝前三。資糧自體。眷屬性故。
D23n8879_p0914a02║定攝靜慮。慧攝後五。精進三攝。徧策三故。若隨顯攝。
D23n8879_p0914a03║戒攝前四。前三如前及守護故。定攝靜慮。慧攝後五。
D23n8879_p0914a04║正以四法明相攝也。一自性。二𦔳伴。三隨用。四隨
D23n8879_p0914a05║顯。自性者。如戒以防非等為自性。定以離散等為
D23n8879_p0914a06║自性。慧以照察等為自性。各約當體言也。𦔳伴者。
D23n8879_p0914a07║對正主言。如戒為正主。餘皆𦔳伴。乃至慧為正主。
D23n8879_p0914a08║餘亦𦔳伴。凢舉一法。收一切也。隨用者。用謂業用。
D23n8879_p0914a09║隨體起故。隨顯者。顯即顯現。義現前故。若自性攝。
D23n8879_p0914a10║戒唯攝戒。定唯攝定。慧攝後五。不出自體之外也。
D23n8879_p0914b01║若并𦔳伴。此三學與十行。一一皆相攝曰具攝。若
D23n8879_p0914b02║隨用攝。戒攝前三。以戒即自體。施即戒之資糧。忍
D23n8879_p0914b03║即戒之眷屬性故。定攝靜慮。慧攝後五。精進三攝。
D23n8879_p0914b04║徧策三故。若隨顯攝。戒攝前四。前三如前。及攝精
D23n8879_p0914b05║進。以守護戒。能防非令清淨故。定攝靜慮。慧攝後
D23n8879_p0914b06║五。
D23n8879_p0914b07║○五五位具修門。
D23n8879_p0914b08║此十位者。五位皆具。修習位中其相最顯。然初二位
D23n8879_p0914b09║頓悟菩薩。種通二種。現唯有漏。漸悟菩薩。若種若現。
D23n8879_p0914b10║俱通二種。已得生空無漏觀故。通逹位中種通二種。
D23n8879_p0915a01║現唯無漏。于修習位七地已前。種現俱通有漏無漏。
D23n8879_p0915a02║八地以去種通二種。現唯無漏。究竟位中若現若種。
D23n8879_p0915a03║俱唯無漏。
D23n8879_p0915a04║明十行種現于五位中。漏與無漏各不同也。五位
D23n8879_p0915a05║皆具十行。修位相最顯者。如初地施最增上。乃至
D23n8879_p0915a06║十地智最增上是也資加二位頓悟菩薩種通二
D23n8879_p0915a07║種現唯有漏者。以一類菩薩。于前二位。二障種現。
D23n8879_p0915a08║俱未伏滅。直至初地。頓斷分別二障種現。名為頓
D23n8879_p0915a09║悟。故于初二位中。所修勝行。若種若現。俱唯有漏。
D23n8879_p0915a10║然種亦通無漏者。此指法爾無漏種言也。漸悟菩
D23n8879_p0915b01║薩。種現俱通二種。已得生空無漏觀故者。謂地前
D23n8879_p0915b02║已伏分別煩𢚰現行。與生空所俱十行。通無漏故。
D23n8879_p0915b03║然于俱生現行煩𢚰。猶未永伏。是故亦通有漏攝
D23n8879_p0915b04║也。通逹位中。種通二種。現唯無漏者。已斷分別二
D23n8879_p0915b05║障種故。修習位中。七地已前種現俱通。有漏無漏
D23n8879_p0915b06║者。以生法二空。有出有沒。所修勝行。應通二故。八
D23n8879_p0915b07║地以去。種通二種。現唯無漏者。以生空智果。純無
D23n8879_p0915b08║漏故。究竟俱唯無漏者。有漏種現。已永盡故。
D23n8879_p0915b09║○六因位名異門。
D23n8879_p0915b10║此十因位。有三種名。一名波羅蜜多。謂初無數劫。爾
D23n8879_p0916a01║時施等𫝑力尚微。被煩𢚰伏。未能伏彼。由斯煩𢚰不
D23n8879_p0916a02║覺現行。二名近波羅蜜多。謂第二無數劫。爾時施等
D23n8879_p0916a03║𫝑力漸增。非煩𢚰伏。而能伏彼。由斯煩𢚰故意方行。
D23n8879_p0916a04║三名大波羅蜜多。謂第三無數劫。爾時施等𫝑力轉
D23n8879_p0916a05║增。能畢竟伏一切煩𢚰。由斯煩𢚰永不現行。猶有所
D23n8879_p0916a06║知微細現種。及煩𢚰種。故未究竟。
D23n8879_p0916a07║明十行因位異名。俾識所行也。十行三名。在文易
D23n8879_p0916a08║曉。分之名波羅蜜多。正當資加二位。以尚未見道。
D23n8879_p0916a09║依解修行。但有到彼岸之名字而已。近波羅蜜。正
D23n8879_p0916a10║當通逹修習七地已前。𨿽漏無漏雜。與大彼岸不
D23n8879_p0916b01║逺。故名近也。大波羅蜜。正當八地至十地中。純是
D23n8879_p0916b02║無漏名大。猶未究竟者。以有所知微細現種。及煩
D23n8879_p0916b03║𢚰種。故未究竟。
D23n8879_p0916b04║○二結示。
D23n8879_p0916b05║此十義類。差別無邉。恐厭繁文。畧示綱要。十于十地
D23n8879_p0916b06║𨿽十皆修。而隨相增。地地修一。𨿽十地行有無量門。
D23n8879_p0916b07║而皆攝在十到彼岸。
D23n8879_p0916b08║正結之。則十義類差別無邉。恐厭繁文。畧示綱要。
D23n8879_p0916b09║勿便以此為詳盡也。簡結之則十于十地𨿽實皆
D23n8879_p0916b10║修。而隨相增。地地修一。勿謂地地定局于十也。廣
D23n8879_p0917a01║結之。則𨿽十行有無量。而皆攝在十到彼岸。勿謂
D23n8879_p0917a02║此十攝法有不盡也。已上二釋十行竟。
D23n8879_p0917a03║○三釋十障（二）　初正明十障二攝屬二障。
D23n8879_p0917a04║○初正明十障（十）　初異生障（至）十未得障。
D23n8879_p0917a05║○初異生障（五）　初通大小明斷二簡二道起別
D23n8879_p0917a06║三明初地所斷四簡異小所斷五明亦斷俱生。
D23n8879_p0917a07║○初通大小明斷。
D23n8879_p0917a08║十重障者。一異生性障。謂二障中分別起者。依彼種
D23n8879_p0917a09║立異生性故。二乘見道現在前時。唯斷一種。名得聖
D23n8879_p0917a10║性。菩薩見道現在前時。具斷二種名得聖性。二真見
D23n8879_p0917b01║道現在前時。彼二障種必不成就。猶明與暗定不俱
D23n8879_p0917b02║生。如秤兩頭低昂時等。諸相違法理必應然。是故二
D23n8879_p0917b03║性無俱成失。
D23n8879_p0917b04║初釋異生性障所由立。二顯大小乘斷之不同。三
D23n8879_p0917b05║以法喻貼合明必斷。分別。簡俱生。種。簡現行。謂異
D23n8879_p0917b06║生性障。不依二障俱生現立。俱生種立。分別現立。
D23n8879_p0917b07║而依二障分別種子立也。斷一種者。二乘見道。唯
D23n8879_p0917b08║斷分別我執種現之一種。斷二種者。菩薩見道具
D23n8879_p0917b09║斷我法分別種現之二種也。無俱成失者。以智起
D23n8879_p0917b10║惑亡。時理自然。法喻顯著。若見道而障種成就。如
D23n8879_p0918a01║明暗俱生秤之兩頭。低昂時不等矣。有是理乎。是
D23n8879_p0918a02║故惑智二性。無俱成之失。
D23n8879_p0918a03║○二簡二道起別。
D23n8879_p0918a04║無間道時已無惑種。何用復起解脫道為。斷惑證滅
D23n8879_p0918a05║期心別故。為捨彼品麄重性故。無間道時𨿽無惑種。
D23n8879_p0918a06║而未捨彼無堪任性。為捨此故。起解脫道。及證此品
D23n8879_p0918a07║擇滅無為。
D23n8879_p0918a08║簡道起別。見解脫之不容己也。問謂道起正為斷
D23n8879_p0918a09║惑。設惑尚在。當起解脫。無間起時。已無惑種。復起
D23n8879_p0918a10║何用。不知斷惑證滅。期心別故。期心別者。無間期
D23n8879_p0918b01║于斷惑。解脫期于證理。所期之心既別。解脫何容
D23n8879_p0918b02║不起。無間道時。𨿽無惑種之重而未捨彼。惑種無
D23n8879_p0918b03║堪任之輕為捨此故。及證此品擇滅無為之理。何
D23n8879_p0918b04║容不起。是則解脫豈獨為證理起。亦為捨惑而起
D23n8879_p0918b05║也。汝問何用。是無用耶。問。一名惑種。一名麄重。一
D23n8879_p0918b06║名隨眠。義何所別。答。詳如集論。繁不能引。大約煩
D23n8879_p0918b07║𢚰品所攝名麄重。名隨眠。異熟及餘無記所攝。唯
D23n8879_p0918b08║名麄重。不名隨眠。若信等善品所攝種子。不名麄
D23n8879_p0918b09║重。亦非隨眠。以此法生時。所依自體。唯有堪能。非
D23n8879_p0918b10║不堪能。今解脫斷麄重者。約分別麄重中。有覆無
D23n8879_p0919a01║記。是染汙品氣類攝故。對無間所斷種。此輕彼重。
D23n8879_p0919a02║此即無堪任性也。
D23n8879_p0919a03║○三明初地所斷。
D23n8879_p0919a04║𨿽見道生亦斷惡趣諸業果等。而今且說能起煩𢚰。
D23n8879_p0919a05║是根本故。由斯初地說斷二愚。及彼麄重。一執著我
D23n8879_p0919a06║法愚。即是此中異生性障。二惡趣雜染愚。即是惡趣
D23n8879_p0919a07║諸業果等。應知愚品總說為愚。後准此釋。或彼唯說
D23n8879_p0919a08║利鈍障品俱起二愚。彼麄重言。顯彼二種。或二所起
D23n8879_p0919a09║無堪任性。如入二定說斷苦根所斷苦根。𨿽非現種。
D23n8879_p0919a10║而名麄重。此亦應然。後麄重言。例此應釋。
D23n8879_p0919b01║正明初地所斷。別大小之通斷也。初釋前妨難。二
D23n8879_p0919b02║正詳所斷。三別作一解。難云。經說菩薩見道。亦斷
D23n8879_p0919b03║惡趣諸果。及感惡趣諸業。今但斷異生性障何耶。
D23n8879_p0919b04║釋云。𨿽見道生亦斷惡趣諸業果等。而今且說能
D23n8879_p0919b05║起煩𢚰。不說所起業果者。以煩𢚰是業果二種根
D23n8879_p0919b06║本。本可攝末。畧不言耳。由斯深蜜初地說斷二愚。
D23n8879_p0919b07║一執著我法愚。即是此中異生性障。二惡趣雜染
D23n8879_p0919b08║愚。即是此中惡趣諸業果等。然惡趣業果亦名愚
D23n8879_p0919b09║者。應知是愚之品類。總說名愚。後九地如犯三業
D23n8879_p0919b10║等。皆即愚品。故云後准此釋。或彼經初地說斷二
D23n8879_p0920a01║愚。謂利鈍障相應二無明。利即五見。鈍即貪等。及
D23n8879_p0920a02║彼麄重者。即彼二愚種子。或即彼二愚無堪任性。
D23n8879_p0920a03║例之如入第二靜慮。說斷苦根。苦根𨿽非種現而
D23n8879_p0920a04║名麄重。此中麄重。名無堪任。其義亦爾。後地地麄
D23n8879_p0920a05║重。皆例種子無堪任二義而釋。是則彼二愚麄重
D23n8879_p0920a06║又可別作一解。𨿽別一解。義可相融。
D23n8879_p0920a07║○四簡異小所斷。
D23n8879_p0920a08║𨿽初地所斷實通二障。而異生性障。意取所知。說十
D23n8879_p0920a09║無明非染汙故。無明即是十障品愚。二乘亦能斷煩
D23n8879_p0920a10║𢚰障。彼是共故。非此所說。又十無明不染汙者。唯依
D23n8879_p0920b01║十地修所斷說。𨿽此位中亦伏煩𢚰斷彼麄重而非
D23n8879_p0920b02║正意。不斷隨眠。故此不說。
D23n8879_p0920b03║簡異二乘所斷。正顯大乘所斷也。初約意取簡斷。
D23n8879_p0920b04║二約唯依簡斷。意取者。謂初地見所斷惑。𨿽實通
D23n8879_p0920b05║煩𢚰所知二障。意則唯取所知為正。何則。證之于
D23n8879_p0920b06║經說十地斷十障品。即是無明。非言煩𢚰染汙性
D23n8879_p0920b07║故。所以不言者。以二乘亦能斷煩𢚰障。是與共故。
D23n8879_p0920b08║非此菩薩斷障中說。故畧不取也。唯依者。又十無
D23n8879_p0920b09║明不染汙者。唯依十地修所斷說。非謂見道所斷
D23n8879_p0920b10║亦名不染汙故。然此修位。亦伏煩𢚰及彼麄重。云
D23n8879_p0921a01║不說者。以此位𨿽亦伏煩𢚰。斷彼麄重而非正意。
D23n8879_p0921a02║正意地上。唯在直趣菩提。斷所知故。而俱生煩𢚰
D23n8879_p0921a03║隨眠。留之𦔳生至金剛喻定方斷。以此二義。故畧
D23n8879_p0921a04║而不言耳。又麄重即無堪任性。是則意取已異于
D23n8879_p0921a05║二乘。唯依又異于見道。簡別何可以不明也。
D23n8879_p0921a06║○五明亦斷俱生。
D23n8879_p0921a07║理實初地修道位中亦斷俱生所知一分。然今且說
D23n8879_p0921a08║最初斷者。後九地斷准此應知。住滿地中時既淹久
D23n8879_p0921a09║理應進斷所應斷障。不爾。三時道應無別。故說菩薩
D23n8879_p0921a10║得現觀已復于十地修道位中。唯修永滅所知障道
D23n8879_p0921b01║留煩𢚰障𦔳願受生。非如二乘速趣圓寂。故修道位
D23n8879_p0921b02║不斷煩𢚰。將成佛時方頓斷故。
D23n8879_p0921b03║明初地亦斷俱生。顯地地皆有進斷也。初正明進
D23n8879_p0921b04║斷。二引證進斷。問。上言十無明。依十地修所斷說。
D23n8879_p0921b05║是初地有斷俱生一分義矣。何前但云斷分別起
D23n8879_p0921b06║異生性耶。故云理實初地修道位中。亦斷俱生所
D23n8879_p0921b07║知一分。地地皆然。良以諸地皆有三心。初名無間
D23n8879_p0921b08║斷本地惑。中名解脫。證本地理。後名勝進。斷次地
D23n8879_p0921b09║惑。能斷次地者。以初中之後滿心。時既淹久。理應
D23n8879_p0921b10║進斷。所應斷障。不爾。三時道應無別。既後道別于
D23n8879_p0922a01║初中。應知必斷俱生一分也。故說菩薩初地得現
D23n8879_p0922a02║觀已。復于十地修道位中。唯修永滅所知障道。留
D23n8879_p0922a03║煩𢚰障。𦔳願受生。非如二乘速趣圓寂。故修道位
D23n8879_p0922a04║不斷煩𢚰。將成佛時。方頓斷故。是則俱生所知一
D23n8879_p0922a05║分。斷于初地。而地地之進斷可准。既有證成。實理
D23n8879_p0922a06║愈顯矣。
D23n8879_p0922a07║○二邪行障。
D23n8879_p0922a08║二邪行障。謂所知障中俱生一分。及彼所起悞犯三
D23n8879_p0922a09║業。彼障二地極淨尸羅。入二地時便能永斷。由斯二
D23n8879_p0922a10║地說斷二愚。及彼麄重。一微細悞犯愚。即是此中俱
D23n8879_p0922b01║生一分。二種種業趣愚。即彼所起悞犯三業。或唯起
D23n8879_p0922b02║業不了業愚。
D23n8879_p0922b03║所知。簡煩𢚰。俱生。簡分別。一分簡全體。下倣此。及
D23n8879_p0922b04║彼所起悞犯三業者。彼即能起。指所知。以續生煩
D23n8879_p0922b05║𢚰。與所知相通。故能起也。此業及一分。是釋邪行
D23n8879_p0922b06║障。二地極淨尸羅。是釋邪行障二地。入二地。能永
D23n8879_p0922b07║斷。出斷時。二愚。謂現行。麄重。謂種子。及無堪任。或
D23n8879_p0922b08║唯起業不了愚者。重釋悞犯三業之所以為愚也。
D23n8879_p0922b09║若瑜伽即邪行更多。如云。當知畧說。後後引𤼵有
D23n8879_p0922b10║八種相。一者能退智邪行。退故妄念邪行。妄故壞
D23n8879_p0923a01║百法邪行。壞故惡意現邪行。惡故難調伏邪行。難
D23n8879_p0923a02║調故行非道邪行。行非故不善良邪行。不賢故不
D23n8879_p0923a03║如意邪行。
D23n8879_p0923a04║○三闇鈍障。
D23n8879_p0923a05║三闇鈍障。謂所知障中俱生一分。令所聞思修法忘
D23n8879_p0923a06║失。彼障三地勝定總持。及彼所𤼵殊勝三慧。入三地
D23n8879_p0923a07║時便能永斷。由斯三地說斷二愚。及彼麄重。一欲貪
D23n8879_p0923a08║愚。即是此中能障勝定及修慧者。彼昔多與欲貪俱
D23n8879_p0923a09║故名欲貪愚。今得勝定及修所成。彼既永斷。欲貪隨
D23n8879_p0923a10║伏。此無始來依彼轉故。二圓滿聞持陀羅尼愚。即是
D23n8879_p0923b01║此中能障總持聞思慧者。
D23n8879_p0923b02║總釋之。所知障中俱生一分。指障法也。能令三慧
D23n8879_p0923b03║忘失。釋闇鈍也。彼障三地勝定總持。指所障地法
D23n8879_p0923b04║也。及彼所𤼵殊勝三慧者。謂及障彼勝定所𤼵修
D23n8879_p0923b05║慧。總持所𤼵聞思慧也。入三地便能永斷者。出斷
D23n8879_p0923b06║障時也。別釋之。一欲貪愚。即是此中能障勝定及
D23n8879_p0923b07║修慧者。然上標所知。此云欲貪。以彼所知者。多與
D23n8879_p0923b08║欲貪俱。此貪多住散亂。障定與修慧。故名欲貪愚
D23n8879_p0923b09║耳。今得勝定及修所成慧。彼障既永斷。欲貪隨伏。
D23n8879_p0923b10║此貪無始依彼障轉。故障盡彼亦忘也。二圓滿聞
D23n8879_p0924a01║持陀羅尼愚。即此中能障總持聞思慧者。大鈔云。
D23n8879_p0924a02║此持通四。謂法義咒持。及能得忍持。今云聞思者。
D23n8879_p0924a03║以聞思與彼聞持極相近故。是以偏言。問。欲貪者。
D23n8879_p0924a04║為貪煩𢚰。為欲界貪。曰。謂欲界貪。亦即貪煩𢚰。菩
D23n8879_p0924a05║薩住𤼵光地時。自初禪至上定說斷二愚。入初禪
D23n8879_p0924a06║時。離五欲。斷十惡。除五葢。即斷欲界貪矣。問。聞思
D23n8879_p0924a07║修慧分別云何。曰。不獨願聞于法。且心生喜好。且
D23n8879_p0924a08║常時愛味樂法。是名聞慧。故曰聞法喜法樂法也。
D23n8879_p0924a09║不獨依大乘教。自見正取不忘。且隨自讀誦。且為
D23n8879_p0924a10║他解說。且順所聞法。靜處深思其義。是通聞思。故
D23n8879_p0924b01║曰依法隨法解法順法也。從此而依定修行。到于
D23n8879_p0924b02║究竟。住出世間智。順佛解脫之行是名修慧。故曰
D23n8879_p0924b03║到法住法行法也。詳具大經。畧取義釋。令易曉耳。
D23n8879_p0924b04║○四煩𢚰障（二）　初正釋二簡釋。
D23n8879_p0924b05║○初正釋。
D23n8879_p0924b06║四微細煩𢚰現行障。謂所知障中俱生一分。第六識
D23n8879_p0924b07║俱身見等攝。最下品故。不作意緣故。逺隨現行故。說
D23n8879_p0924b08║名微細。彼障四地菩提分法。入四地時。便能永斷。彼
D23n8879_p0924b09║昔多與第六識中任運而生。執我見等同體起故。說
D23n8879_p0924b10║煩𢚰名。今四地中。既得無漏菩提分法。彼便永滅。此
D23n8879_p0925a01║我見等。亦永不行。初二三地行施戒修。相同世間。四
D23n8879_p0925a02║地修得菩提分法。方名出世。故能永害此身見等。
D23n8879_p0925a03║初正釋障名。次詳釋斷障。正釋障名者。括之具三
D23n8879_p0925a04║義名微細。蔽四地菩提分法名障。彼昔多與第六
D23n8879_p0925a05║識中任運而生。執我見等同體起故名煩𢚰。故曰
D23n8879_p0925a06║微細煩𢚰現行障。詳之所知障中俱生一分。指障
D23n8879_p0925a07║法也。第六識俱身見等攝。簡所攝也。以第七俱者
D23n8879_p0925a08║愈微細。非四地所斷之惑也。最下品故。簡非中上
D23n8879_p0925a09║二品。以第六識中分別身見名上品。唯是不善。獨
D23n8879_p0925a10║頭貪等名中品通善不善。此唯有覆無記。故名下
D23n8879_p0925b01║品。一也。不作意緣。任運而起。二也。逺隨現行。無始
D23n8879_p0925b02║隨逐于身。三也。具此三義。望前地立微細之名耳。
D23n8879_p0925b03║障四地等者。以有身見不能觀身為不淨等故。然
D23n8879_p0925b04║上言所知障中俱生一分。今云煩𢚰者。以所知昔
D23n8879_p0925b05║多與煩𢚰障同一體起。名煩𢚰耳。詳釋斷障者。四
D23n8879_p0925b06║地中既得菩提分法。彼所知障。即便永滅。此我見
D23n8879_p0925b07║等。亦永不行。然初二三地不能害此見者。以彼行
D23n8879_p0925b08║施戒修相同世間故。四地修得菩提分法。方名出
D23n8879_p0925b09║世。故能永害此身見等也。
D23n8879_p0925b10║○二簡釋。
D23n8879_p0926a01║寧知此與第六識俱。第七識俱執我見等。與無漏道
D23n8879_p0926a02║性相違故。八地以去方永不行。七地已來猶得現起
D23n8879_p0926a03║與餘煩𢚰為依持故。此麄彼細。伏有前後。故此但與
D23n8879_p0926a04║第六相應身見等言。亦攝無始所知障攝定愛法愛。
D23n8879_p0926a05║彼定法愛三地尚增。入四地時方能永斷。菩提分法
D23n8879_p0926a06║特違彼故。由斯四地說斷二愚。及彼麄重。一等至愛
D23n8879_p0926a07║愚。即是此中定愛俱者。二法愛愚。即是此中法愛俱
D23n8879_p0926a08║者。所知障攝二愚斷故。煩𢚰二愛亦永不行。
D23n8879_p0926a09║簡釋者。簡非七識所俱身見。釋四地所斷之二愚
D23n8879_p0926a10║也。初徴問。次簡異。三釋愚。問。寧知此與第六識俱
D23n8879_p0926b01║意謂六七皆有俱生身見。則此身見與第七俱亦
D23n8879_p0926b02║未可知。答。則簡非第七之故。簡是第六之故也。非
D23n8879_p0926b03║第七者。第七識俱執我見等。與無漏道。性相違故。
D23n8879_p0926b04║八地已去。方永不行。豈似此身見。四地即得永不
D23n8879_p0926b05║行耶。七地已來。猶得現起。與餘愛見慢煩𢚰為依
D23n8879_p0926b06║持故。豈似此身見。四地即得不現起耶。此六識俱
D23n8879_p0926b07║身見麄故。伏在于前。彼七識俱身見細故。伏在于
D23n8879_p0926b08║後。故知此身見不與七識相應。但與六識相應耳。
D23n8879_p0926b09║躭玩于諸禪三昧曰定愛。躭玩于聞思修法曰法
D23n8879_p0926b10║愛。此愛本是煩𢚰。以與二愚俱起故。身見而曰等
D23n8879_p0927a01║者。則亦攝無始所知障攝定愛法愛。彼定愛法愛。
D23n8879_p0927a02║三地尚增。入四地時。方能永斷。以菩提分法。特違
D23n8879_p0927a03║彼故。由此四地說斷二愚。及彼麄重。謂種子無堪
D23n8879_p0927a04║任性。二愚者。一等至愛愚。即此中定愛俱者。二法
D23n8879_p0927a05║愛愚。即此中法愛俱者。所知障攝二愚斷故。煩𢚰
D23n8879_p0927a06║二愛亦永不行。故總名微細煩𢚰現行障。
D23n8879_p0927a07║○五𣵀槃障。
D23n8879_p0927a08║五于下乘般𣵀槃障。謂所知障中俱生一分。令厭生
D23n8879_p0927a09║𢀸樂趣𣵀槃。同下二乘厭苦欣滅。彼障五地無差別
D23n8879_p0927a10║道。入五地時便能永斷。由斯五地說斷二愚及彼麄
D23n8879_p0927b01║重。一純作意背生𢀸愚。即是此中厭生𢀸者。二純作
D23n8879_p0927b02║意向𣵀槃愚。即是此中樂𣵀槃者。
D23n8879_p0927b03║下對上言。即二乘也。般𣵀槃是寂滅。而云障者。以
D23n8879_p0927b04║五地真俗相應。此地真如名類無別。今以四地住
D23n8879_p0927b05║出世心。厭生𢀸苦。樂趣𣵀槃。義同小乘欣厭未忘。
D23n8879_p0927b06║取捨角立。能礙真俗並觀。是故成障。由斯五地等。
D23n8879_p0927b07║釋斷二愚。
D23n8879_p0927b08║○六麄相障。
D23n8879_p0927b09║六麄相現行障。謂所知障中俱生一分。執有染淨麄
D23n8879_p0927b10║相現行。彼障六地無染淨道。入六地時。便能永斷。由
D23n8879_p0928a01║斯六地說斷二愚。及彼麄重。一現觀察行流轉愚。即
D23n8879_p0928a02║是此中執有染者。諸行流轉染分攝故。二相多現行
D23n8879_p0928a03║愚。即是此中執有淨者。取淨相故。相觀多行。未能多
D23n8879_p0928a04║時住無相觀。
D23n8879_p0928a05║現行簡非種子。曰麄相者。對六地無染淨言。染淨
D23n8879_p0928a06║礙無染淨曰障。故入六地便能永斷。良以無明緣
D23n8879_p0928a07║行。乃至生緣老𢀸是染。無明滅故行滅。乃至生滅
D23n8879_p0928a08║故老𢀸滅是淨。六地最勝般若現前。都無所得。則
D23n8879_p0928a09║證無染淨真如。彼染淨將安在哉。故曰永斷。流轉
D23n8879_p0928a10║還滅不無。執之者住染淨耳。
D23n8879_p0928b01║○七細相障。
D23n8879_p0928b02║七細相現行障。謂所知障中俱生一分。執有生滅細
D23n8879_p0928b03║相現行。彼障七地妙無相道。入七地時。便能永斷。由
D23n8879_p0928b04║斯七地說斷二愚及彼麄重。一細相現行愚。即是此
D23n8879_p0928b05║中執有生者。猶取流轉細生相故。二純作意求無相
D23n8879_p0928b06║愚。即是此中執有滅者。尚取還滅細滅相故。純于無
D23n8879_p0928b07║相作意勤求。未能空中起有勝行。
D23n8879_p0928b08║現簡種子。細對前言。前執染淨故麄。今無染淨。尚
D23n8879_p0928b09║取生滅故細。曰障者。以礙七地妙無相道。生滅雙
D23n8879_p0928b10║忘故。是以入七地時。此障能斷。總之是執有生滅
D23n8879_p0929a01║細相現行障。分之。細相現行愚。是執有生。猶取流
D23n8879_p0929a02║轉細生相故。純作意求無相愚。是執有滅。取還滅
D23n8879_p0929a03║細滅相故。問。六地斷染無流轉之生。斷淨無還滅
D23n8879_p0929a04║之滅。云有此障者何也。曰。無染淨處。正落此障。以
D23n8879_p0929a05║彼麄此細。深進始得現耳。純于無相作意勤求者。
D23n8879_p0929a06║但念空無相無作也。未能空中起有勝行者。于諸
D23n8879_p0929a07║菩薩淨佛國土。遊戲神通。尚未具行。不能于無相
D23n8879_p0929a08║空中。巧施方便有為之事也。如大經云。菩薩具足
D23n8879_p0929a09║六地已。欲入第七逺行地。當修十種方便慧。起殊
D23n8879_p0929a10║勝道。何等為十。所謂𨿽善修空無相無願三昧。而
D23n8879_p0929b01║慈悲不捨眾生。𨿽得諸佛平等。而樂常供養佛。𨿽
D23n8879_p0929b02║入觀空智門。而勤集福。𨿽遠離三界。而莊嚴三界。
D23n8879_p0929b03║𨿽畢竟滅煩𢚰𦦨。而能為一切眾生起滅貪瞋癡
D23n8879_p0929b04║煩𢚰𦦨。𨿽知諸法如幻夢影響等自性無二。而隨
D23n8879_p0929b05║心作業無量差別。𨿽知一切國土猶如虚空。而能
D23n8879_p0929b06║以清淨妙行莊嚴佛土。𨿽知諸佛法身本性無身。
D23n8879_p0929b07║而以相好莊嚴其身。𨿽知諸佛音聲性空寂滅不
D23n8879_p0929b08║可言說。而能隨一切眾生出種種差別音聲。𨿽隨
D23n8879_p0929b09║諸佛了三世唯是一念。而隨眾生意解分別。以種
D23n8879_p0929b10║種相種種時。種種劫數而修諸行。菩薩以如是十
D23n8879_p0930a01║種方便慧。起殊勝行。從第六地入第七地。此菩薩
D23n8879_p0930a02║于十波羅蜜。于念念中皆得具足。皆悉圓滿。由是
D23n8879_p0930a03║觀之。則妙無相道。即空中勝行也。故具錄經文以
D23n8879_p0930a04║便觀覽耳。
D23n8879_p0930a05║○八加行障。
D23n8879_p0930a06║八無相中作加行障。謂所知障中俱生一分。令無相
D23n8879_p0930a07║觀不任運起。前之五地有相觀多。無相觀少。于第六
D23n8879_p0930a08║地有相觀少。無相觀多。第七地中純無相觀。𨿽恒相
D23n8879_p0930a09║續。而有加行。由無相中有加行故。未能任運現相及
D23n8879_p0930a10║土。如是加行障八地中無功用道故。若得入第八地
D23n8879_p0930b01║時。便能永斷。彼永斷故得二自在。由斯八地說斷二
D23n8879_p0930b02║愚。及彼麄重。一于無相作功用愚。二于相中不自在
D23n8879_p0930b03║愚。令于相中不自在故。此亦攝土相一分故。八地以
D23n8879_p0930b04║上純無漏道。任運起故。三界煩𢚰永不現行。第七識
D23n8879_p0930b05║中細所知障。猶可現起。生空智果不違彼故。
D23n8879_p0930b06║初正明加行為障。二約位所斷二愚。三道障止滅
D23n8879_p0930b07║有辨。無相中作加行障。加行障無功用道之無相
D23n8879_p0930b08║也。何謂障體。謂所知障中俱生一分。以護法謂七
D23n8879_p0930b09║地無相中有加行智。體非是障。以善住故。只由所
D23n8879_p0930b10║斷障。令作加行。乃說為加行障故也。云何障耶。令
D23n8879_p0931a01║無相觀不任運起。是名障耳。詳釋之前五地有相
D23n8879_p0931a02║觀少。第六無相觀多。第七純無相觀。𨿽恒相續而
D23n8879_p0931a03║有加行。由無相中有加行故。後得智中未能任運
D23n8879_p0931a04║現身及土。如是加行。皆七地中能障八地無功用
D23n8879_p0931a05║道任運而現。故名無相加行障也。以故若得入第
D23n8879_p0931a06║八地時。便能永斷。得二自在。由斯八地說斷二愚。
D23n8879_p0931a07║及彼麄重。一于無相作功用愚。令能現不自在。二
D23n8879_p0931a08║于相中不自在愚。令于所現身及器界之相不自
D23n8879_p0931a09║在。今既永斷。二俱自在。然以道論。八地已上。純無
D23n8879_p0931a10║漏道。任運起故。三界煩𢚰永不現行。以障論則第
D23n8879_p0931b01║七識中細所知障。猶可現起。以所得生空智果。不
D23n8879_p0931b02║違彼故。是以起也。
D23n8879_p0931b03║○九利他障。
D23n8879_p0931b04║九利他中不欲行障。謂所知障中俱生一分。令于利
D23n8879_p0931b05║樂有情事中不欲勤行。樂修己利。彼障九地四無礙
D23n8879_p0931b06║解。入九地時。便能永斷。由斯九地說斷二愚。及彼麄
D23n8879_p0931b07║重。一于無量所說法。無量名句字。後後慧辯陀羅尼
D23n8879_p0931b08║自在愚。于無量所說法陀羅尼自在者。謂義無礙解。
D23n8879_p0931b09║即于所詮總持自在。于一義中現一切義故。于無量
D23n8879_p0931b10║名句字陀羅尼自在者。謂法無礙解。即于能詮總持
D23n8879_p0932a01║自在。于一名句字中現一切名句字故。于後後慧辯
D23n8879_p0932a02║陀羅尼自在者。謂詞無礙解。即于言音展轉訓釋總
D23n8879_p0932a03║持自在。于一音聲中。現一切音聲故。二辯才自在愚。
D23n8879_p0932a04║辯才自在者。謂辯無礙解。善逹機宜巧為說故。愚能
D23n8879_p0932a05║障此四種自在。皆是此中第九障攝。
D23n8879_p0932a06║初正釋障。次明斷時。三釋二愚。利他不欲行障。以
D23n8879_p0932a07║何為體。謂所知障中俱生一分也。何以為障。以令
D23n8879_p0932a08║于利樂有情事中。不欲勤行。樂修己利。彼障九地
D23n8879_p0932a09║四無礙解。故名為障耳。如經云。第八不動地菩薩
D23n8879_p0932a10║入無生忍。三際平等。寂滅現前若諸佛不與菩薩
D23n8879_p0932b01║無量起智門者。彼時即入究竟𣵀槃。棄捨一切利
D23n8879_p0932b02║眾生事是也。入九地時。便能永斷。由斯九地說斷
D23n8879_p0932b03║二愚。及彼麄重。二愚者。一于無量所說法。無量名
D23n8879_p0932b04║句字。後後慧辯陀羅尼自在愚。二辯才自在愚。于
D23n8879_p0932b05║無量所說法陀羅尼自在者。謂義無礙解。義即所
D23n8879_p0932b06║詮。義理無礙。即于所詮總持自在。于一義中現一
D23n8879_p0932b07║切義。故曰義無礙解。于無量名句字陀羅尼自在
D23n8879_p0932b08║者。謂法無礙解。法即能詮。名句無礙。即于能詮總
D23n8879_p0932b09║持自在。于一名句字中。現一切名句字。故曰法無
D23n8879_p0932b10║礙解。于後後慧辯陀羅尼自在者。謂詞無礙解。詞
D23n8879_p0933a01║即言音展轉訓釋。無礙即于言音展轉訓釋總持
D23n8879_p0933a02║自在。于一音聲中。現一切音聲。故曰詞無礙解也。
D23n8879_p0933a03║二辯才自在愚者。謂辯無礙解。以善逹機宜。巧為
D23n8879_p0933a04║說故。亦名樂說無礙。上三皆以能持立名。此以能
D23n8879_p0933a05║說立名。即說上三耳。愚能障此四種自在者。正顯
D23n8879_p0933a06║愚用也。皆是此中第九障攝者。見第九所攝之𡩖。
D23n8879_p0933a07║嚴分際也。
D23n8879_p0933a08║○十未得障（二）　初正明二所餘。
D23n8879_p0933a09║○初正明。
D23n8879_p0933a10║十于諸法中未得自在障。謂所知障中俱生一分。令
D23n8879_p0933b01║于諸法不得自在。彼障十地大法智雲。及所含蔵所
D23n8879_p0933b02║起事業。入十地時。便能永斷。由斯十地說斷二愚及
D23n8879_p0933b03║彼麄重。一大神通愚。即是此中障所起事業者。二悟
D23n8879_p0933b04║入微細秘密愚。即是此中障大法智雲及所含蔵者。
D23n8879_p0933b05║初正釋此障。次釋斷二愚。諸法未得自在障。其體
D23n8879_p0933b06║謂所知障中俱生一分。令于諸法不得自在彼障
D23n8879_p0933b07║十地大法智雲。及所含蔵所起事業。故名障也。入
D23n8879_p0933b08║十地時便能永斷。由斯十地說斷二愚。及彼麄重。
D23n8879_p0933b09║二愚者。一大神通愚。即是此中障所起事業。事業
D23n8879_p0933b10║者。如華嚴云。佛子。此菩薩智慧明逹神通自在。隨
D23n8879_p0934a01║其心念。能以狹世界作廣世界。廣世界作狹世界。
D23n8879_p0934a02║乃至隨其心念。于一毛孔示現一切佛境莊嚴之
D23n8879_p0934a03║事是也。二悟入微細秘密愚。即是此中障大法智
D23n8879_p0934a04║及所含蔵者。大法智雲。謂能含之智。所含蔵者。謂
D23n8879_p0934a05║力無畏等諸功德。悟入者。如華嚴云。此菩薩即如
D23n8879_p0934a06║實知諸佛如來入微細智。所謂修行微細智。命終
D23n8879_p0934a07║微細智。受生微細智。出家現神通成正覺轉法輪
D23n8879_p0934a08║住壽命般𣵀槃教法住微細智。如是等皆如實知。
D23n8879_p0934a09║又入如來秘密處。所謂身秘密。語秘密。心秘密。時
D23n8879_p0934a10║秘密。思量秘密。乃至得菩提行秘密是也。
D23n8879_p0934b01║○二所餘。
D23n8879_p0934b02║此地于法𨿽得自在。而有餘障未名最極。謂有俱生
D23n8879_p0934b03║微所知障。及有任運煩𢚰障種。金剛喻定現在前時。
D23n8879_p0934b04║彼皆頓斷。入如來地。由斯佛地說斷二愚。及彼麄重。
D23n8879_p0934b05║一于一切所知境極微細著愚。即是此中微所知障。
D23n8879_p0934b06║二極微細礙愚。即是此中一切任運煩𢚰障種。故集
D23n8879_p0934b07║論說得菩提時。頓斷煩𢚰及所知障。成阿羅漢。及成
D23n8879_p0934b08║如來。證大𣵀槃。大菩提故。
D23n8879_p0934b09║初結前明障。次釋斷二愚。三引論證成。此地于法
D23n8879_p0934b10║𨿽得自在。結前也。而有餘障未名最極。餘障者。俱
D23n8879_p0935a01║生微所知障。及有任運煩𢚰障種。由此觀之。此中
D23n8879_p0935a02║不立十一地位。應知即是十地滿心後。名等覺也。
D23n8879_p0935a03║金剛喻定現在前時。彼皆頓斷入如來地。由斯佛
D23n8879_p0935a04║地說斷二愚等者。即佛地初心無間道也。引集論
D23n8879_p0935a05║證成。而以成羅漢。及成如來。頓斷煩𢚰及所知障
D23n8879_p0935a06║者。此有二義。一斷煩𢚰成羅漢。斷二障成如來。二
D23n8879_p0935a07║佛亦名羅漢故。大𣵀槃。無住𣵀槃也。大菩提。圓滿
D23n8879_p0935a08║覺也。問。等妙二覺何辨。曰。等覺𨿽能修行功德海
D23n8879_p0935a09║滿。由未能捨三法。不名妙覺。一未捨劣無漏法。二
D23n8879_p0935a10║未捨白淨無記法。三未捨有漏善法。至妙覺已。方
D23n8879_p0935b01║捨此三。
D23n8879_p0935b02║
D23n8879_p0935b03║
D23n8879_p0935b04║（紹興府山隂縣常禧車水坊居住奉
D23n8879_p0935b05║佛信官張汝𢡟　男景華　男婦董大慈喜捨
D23n8879_p0935b06║淨貲一十二兩敬刻此
D23n8879_p0935b07║唯識訂正第九卷　專祈智壽　智長聰明[虎-儿+((火-人+又)/目)]
D23n8879_p0935b08║智福壽綿長簮纓繼武吉祥如意者
D23n8879_p0935b09║崇禎四年歲次辛未佛誕日謹識）
D23n8879_p0935b10║
D23n8879_p0935b11║贒預
D23n8879_p0935b12║成唯識論訂正卷第九（終）（姑蘇信女張門李氏大緣𦔳板）