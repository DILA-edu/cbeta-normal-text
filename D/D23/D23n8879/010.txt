D23n8879_p0936b01║成唯識論訂正卷第十
D23n8879_p0936b02║古杭雲棲寺弟子廣伸述
D23n8879_p0936b03║○二攝屬二障（二）　初明所攝二顯斷位。
D23n8879_p0936b04║○初明所攝。
D23n8879_p0936b05║此十一障。二障所攝。
D23n8879_p0936b06║前標十障。今舉十一。以十地斷障後。復有著礙二
D23n8879_p0936b07║愚。名有餘障。故云十一。如深密謂。善男子。此諸地
D23n8879_p0936b08║中有二十二種愚癡。十一種麄重是也。瑜伽亦云。
D23n8879_p0936b09║永斷最極微細煩𢚰及所知障。無著無礙等二障
D23n8879_p0936b10║所攝。今云二障所攝者。煩𢚰所知二障。攝前十一
D23n8879_p0937a01║障也。又含異生在分別攝。餘俱生攝。必攝屬者。博
D23n8879_p0937a02║反約故。有綱領故。
D23n8879_p0937a03║○二顯斷位（三）　初通釋諸位斷義二別彰三位
D23n8879_p0937a04║斷義三詳種頓漸斷義。
D23n8879_p0937a05║○初通釋諸位斷義。
D23n8879_p0937a06║煩𢚰障中見所斷種。於極喜地見道初斷。彼障現起。
D23n8879_p0937a07║地前已伏。修所斷種。金剛喻定現在前時。一切頓斷。
D23n8879_p0937a08║彼障現起。地前漸伏。初地已上能頓伏盡令永不行。
D23n8879_p0937a09║如阿羅漢。由故意力前七地中𨿽暫現起。而不為失。
D23n8879_p0937a10║八地已上。畢竟不行。所知障中見所斷種。於極喜地
D23n8879_p0937b01║見道初斷。彼障現起。地前已伏。修所斷種。於十地中
D23n8879_p0937b02║漸次斷滅。金剛喻定現在前時。方永斷盡。彼障現起
D23n8879_p0937b03║地前漸伏。乃至十地方永斷盡。八地以上六識俱者。
D23n8879_p0937b04║不復現行。無漏觀心及果相續能違彼故。第七俱者。
D23n8879_p0937b05║猶可現行。法空智果起位方伏。前五轉識設未轉依。
D23n8879_p0937b06║無漏伏故。障不現起。
D23n8879_p0937b07║初釋煩𢚰斷位。次釋所知斷位。煩𢚰中自又兩節。
D23n8879_p0937b08║謂始至地前漸伏。釋煩𢚰見修所斷種現之位。次
D23n8879_p0937b09║至畢竟不行。是通妨難。應有問云。既如羅漢令永
D23n8879_p0937b10║不行。如何前四地猶起我見。七地已前。猶起貪瞋
D23n8879_p0938a01║等耶。故通云。為化眾生。故意力起。故前七地中。𨿽
D23n8879_p0938a02║暫現起而不為失。直至八地已上。道力殊勝。始得
D23n8879_p0938a03║畢竟不行耳。釋所知斷位中。亦又兩𫨻。初至方永
D23n8879_p0938a04║斷盡。明所知見修所斷種現之位。次八地已上之
D23n8879_p0938a05║下。明諸識相應有現否不同。無漏觀心。第六識心
D23n8879_p0938a06║也。及果相續。生空智果也。能違彼者。八地已去。生
D23n8879_p0938a07║空智果。及所依心王。皆以轉成無漏。與同聚所知
D23n8879_p0938a08║障相違。所以不復現行。第七識俱猶可現行者。第
D23n8879_p0938a09║七相應法我見等四種。以微細故。八地已上。猶現
D23n8879_p0938a10║行也。法空智果起位方伏者。至第十地法空智果
D23n8879_p0938b01║起時。方乃伏盡也。前五轉識設未轉依。無漏伏故
D23n8879_p0938b02║障不現起者。前五識俱法貪瞋癡三種所知。八地
D23n8879_p0938b03║已上𨿽未轉依。為第六識無漏觀心之所伏故。亦
D23n8879_p0938b04║不現起也。
D23n8879_p0938b05║○二別彰三位斷義。
D23n8879_p0938b06║𨿽於修道十地位中皆不斷滅煩𢚰障種。而彼麄重。
D23n8879_p0938b07║亦漸斷滅。由斯故說二障麄重。一一皆有三位斷義。
D23n8879_p0938b08║𨿽諸位中皆斷麄重而三位顯。是故偏說。
D23n8879_p0938b09║別彰斷義以釋難也。初正釋。二重通。修道十地位
D23n8879_p0938b10║中皆不斷滅煩𢚰障種。此句即難辭。著一𨿽字。便
D23n8879_p0939a01║即難辭為釋辭。難辭謂據上通釋諸位斷義。於修
D23n8879_p0939a02║道位中。皆不斷滅煩𢚰障種。何故前云修習位。俱
D23n8879_p0939a03║斷二障及麄重耶。釋云。𨿽於修道位皆不斷滅煩
D23n8879_p0939a04║𢚰障種。然斷所知時。而彼煩𢚰麄重。如無堪任性
D23n8879_p0939a05║者亦漸斷滅。由斯故說煩𢚰所知二障麄重。一一
D23n8879_p0939a06║皆有三位斷義。謂通逹位頓斷煩𢚰所知分別種。
D23n8879_p0939a07║修道位漸斷煩𢚰所知俱生種現。等覺位斷盡煩
D23n8879_p0939a08║𢚰所知俱生種子。由此觀之。但不斷滅。非不漸斷
D23n8879_p0939a09║也。恐又問云。若唯三位斷麄重。則資糧加行皆不
D23n8879_p0939a10║斷麄重耶。故重通云。𨿽諸位中皆斷麄重。而三位
D23n8879_p0939b01║顯。是故偏說。非偏於三位能斷。餘位全不斷也。
D23n8879_p0939b02║○三詳種頓漸斷義（二）　初徴問二答釋。
D23n8879_p0939b03║○初徴問。
D23n8879_p0939b04║斷二障種。漸頓云何。
D23n8879_p0939b05║問意謂二障斷義。約位通別𨿽彰。然種現互陳。頓
D23n8879_p0939b06║漸猶未詳盡。單約二種。詳分頓漸。斷當云何耶。
D23n8879_p0939b07║○二答釋（二）　初釋所斷二釋能斷。
D23n8879_p0939b08║○初釋所斷。
D23n8879_p0939b09║第七識俱煩𢚰障種。三乘將得無學果時。一剎那中
D23n8879_p0939b10║三界頓斷。所知障種。將成佛時。一剎那中。一切頓斷。
D23n8879_p0940a01║任運內起無麄細故。餘六識俱煩𢚰障種。見所斷者。
D23n8879_p0940a02║三乘見位真見道中一切頓斷。修所斷者。隨其所應。
D23n8879_p0940a03║一類二乘。三界九地。一一漸次九品別斷。一類二乘。
D23n8879_p0940a04║三界九地合為一聚。九品別斷。菩薩要起金剛喻定
D23n8879_p0940a05║一剎那中。三界頓斷。所知障種。初地初心。頓斷一切
D23n8879_p0940a06║見所斷者。修所斷者。後於十地修道位中漸次而斷。
D23n8879_p0940a07║乃至正起金剛喻定。一剎那中。方皆斷盡。通緣內外
D23n8879_p0940a08║麄細境生。品類差別有眾多故。
D23n8879_p0940a09║初約七識相應二障種斷義。二約六識相應二障
D23n8879_p0940a10║種斷義。七識相應俱生煩𢚰障種。以第七不能入
D23n8879_p0940b01║生空觀無漸斷義故。三乘將得羅漢獨覺如來無
D23n8879_p0940b02║學果時。一剎那中三界頓斷。若第七識相應俱生
D23n8879_p0940b03║所知障種。菩薩將成佛時。一剎那中一切頓斷。以
D23n8879_p0940b04║此任運內起。執於第八。不緣於外。境唯一類。無有
D23n8879_p0940b05║麄細。故唯頓斷。此七識相應俱生二障之頓斷也。
D23n8879_p0940b06║餘六識俱煩𢚰障種。見道所斷分別起者。三乘見
D23n8879_p0940b07║道位中。一切頓斷。修道所斷俱生起者。三乘隨其
D23n8879_p0940b08║所應。斷有頓漸。謂二乘頓漸。大乘頓斷。二乘頓漸
D23n8879_p0940b09║者。一類漸根。於三界九地。每地九品。先斷五趣雜
D23n8879_p0940b10║居地九品。次斷離生喜樂地九品。乃至最後斷非
D23n8879_p0941a01║非想地九品。漸次九品別斷而成阿羅漢。一類頓
D23n8879_p0941a02║根二乘。更有上中下別。於三界九地俱惑。合為一
D23n8879_p0941a03║聚。共為九品。上根頓斷九品。中根先斷上三。次斷
D23n8879_p0941a04║中三。後斷下三。下根九品一一別斷。先斷上上品。
D23n8879_p0941a05║次斷上中品。乃至最後斷下下品。故經謂預流果
D23n8879_p0941a06║人。有一生得阿羅漢者。有二生五生乃至七生得
D23n8879_p0941a07║阿羅漢道者是也。大乘頓斷者。菩薩要起金剛喻
D23n8879_p0941a08║定。一剎那中。三界頓斷。若六識相應所知障種。即
D23n8879_p0941a09║分別起者。亦非關二乘。唯在菩薩初地初心見道
D23n8879_p0941a10║位中一切頓斷。若修斷者不同煩𢚰三界頓斷。要
D23n8879_p0941b01║於修道十地位中漸次而斷。乃至正起金剛喻定。
D23n8879_p0941b02║一剎那中。方皆斷盡。以此六識俱者。通緣內外麄
D23n8879_p0941b03║細境生。品類差別有眾多故。是以漸斷。若總其大
D23n8879_p0941b04║意。二障不離六七二識。七識二障不通分別。唯俱
D23n8879_p0941b05║生故。三乘以及菩薩皆是頓斷。六識二障通乎分
D23n8879_p0941b06║別俱生。分別煩𢚰三乘見位。得以頓斷。俱生煩𢚰。
D23n8879_p0941b07║小大之斷。頓漸不同。所知分別起者。菩薩初地初
D23n8879_p0941b08║心得以頓斷。俱生起者。十地修位。斷亦漸次。必至
D23n8879_p0941b09║金剛喻定而始盡也。
D23n8879_p0941b10║○二釋能斷。
D23n8879_p0942a01║二乘根鈍漸斷障時。必各別起無間。解脫。加行。勝進
D23n8879_p0942a02║或別或總。菩薩利根。漸斷障位。非要別起無間解脫。
D23n8879_p0942a03║剎那剎那能斷證故。加行等四。剎那剎那前後相望。
D23n8879_p0942a04║皆容俱有。
D23n8879_p0942a05║復釋能斷。見大小利鈍不同也。二乘根鈍。漸斷障
D23n8879_p0942a06║時。必各別起等者。謂無間斷惑。解脫證理。加行勝
D23n8879_p0942a07║進。或總或別。總則俱時。別分前後也。菩薩剎那剎
D23n8879_p0942a08║那能斷證者。斷惑與證理同時。非別起也。加行等
D23n8879_p0942a09║四。即等勝進無間解脫三位。皆容俱有者。一剎那
D23n8879_p0942a10║中。四容俱有。即四道同容於一剎那中也。問。二乘
D23n8879_p0942b01║鈍利無論。菩薩根性𨿽利。亦須久經多劫。佛道乃
D23n8879_p0942b02║成。何云剎那剎那能斷證耶。曰。此有三義。一時𨿽
D23n8879_p0942b03║無量。攝在一剎那。故云處夢謂經年。悟乃須㬰頃。
D23n8879_p0942b04║二精進修者。時不覺長。故云佛於無量劫。勤勇謂
D23n8879_p0942b05║須㬰。三𨿽說剎那剎那。殊不可量。故從初至後。有
D23n8879_p0942b06║多無間解脫勝進道故。以上釋十障竟。
D23n8879_p0942b07║○四釋十如（二）　初正釋二通妨。
D23n8879_p0942b08║○初正釋（十）　初釋徧行（至）十業自在。
D23n8879_p0942b09║○初釋徧行。
D23n8879_p0942b10║十真如者一徧行真如。謂此真如二空所顯。無有一
D23n8879_p0943a01║法而不在故。
D23n8879_p0943a02║初標次釋。下皆倣此。徧謂徧滿。行即行相。謂此真
D23n8879_p0943a03║如即所顯也。二空。我法二空。即能顯也。無有一法
D23n8879_p0943a04║而不在正徧行也。以初地施行斷異生性障。空二
D23n8879_p0943a05║分別隨眠。證法界一分真理。徧一切有為行。無有
D23n8879_p0943a06║一法非二空。故曰徧行真如。
D23n8879_p0943a07║○二釋最勝。
D23n8879_p0943a08║二最勝真如。謂此真如具無邉德。於一切法最為勝
D23n8879_p0943a09║故。
D23n8879_p0943a10║具無邉德。於一切法最勝之由也。如惡病。如怖畏。
D23n8879_p0943b01║如愚暗。如惡道等。乃一切法也。今離垢地修行戒
D23n8879_p0943b02║行。逺離邪行犯戒之垢。其所證真如戒德。及具無
D23n8879_p0943b03║邉德。於大惡病為良藥。於大怖畏為守護。於𢀸愚
D23n8879_p0943b04║暗為明燈。乃至惡道海中為大船筏等。豈非于一
D23n8879_p0943b05║切法。為最勝也耶。故云最勝真如詳智論中。
D23n8879_p0943b06║○三釋勝流。
D23n8879_p0943b07║三勝流真如。謂此真如所流教法。於餘教法極為勝
D23n8879_p0943b08║故。
D23n8879_p0943b09║於餘教法極為勝者。梁攝云。從真如流出正體智。
D23n8879_p0943b10║正智流出後得智。後得流出大悲心。大悲流出十
D23n8879_p0944a01║二部經。名為勝流真如。餘教法非證此真如之所
D23n8879_p0944a02║流者。今第三𤼵光地。修行忍行。離闇鈍障。具勝定
D23n8879_p0944a03║總持。流出無邉妙慧。照大乘法。故曰勝流真如。
D23n8879_p0944a04║○四無攝受。
D23n8879_p0944a05║四無攝受真如。謂此真如無所繫屬。非我執等所依
D23n8879_p0944a06║取故。
D23n8879_p0944a07║無所繫屬。如世親云。於此如中。無計我所。無攝我
D23n8879_p0944a08║所。如北洲人。無繫屬故。非我執等所依取。謂非我
D23n8879_p0944a09║執。我慢。我愛。無明邉見等。所依取故也。無繫屬非
D23n8879_p0944a10║依取正無攝受。以第四𦦨慧地。修精進行。斷微細
D23n8879_p0944b01║煩𢚰現行障。得出世間所證法界。名安住最勝菩
D23n8879_p0944b02║提分法。非一切之所管屬。曰無攝受真如。
D23n8879_p0944b03║○五類無別。
D23n8879_p0944b04║五類無別真如。謂此真如類無差別。非如眼等類有
D23n8879_p0944b05║異故。
D23n8879_p0944b06║類無別者。生𢀸𣵀槃皆平等故。梁攝謂由此真如。
D23n8879_p0944b07║能令三世諸佛相續不異。眾生迷此。萬類差別。諸
D23n8879_p0944b08║佛證此。居然不變故。以難勝地。修妙靜慮。斷下般
D23n8879_p0944b09║𣵀槃障。真俗雙行所證法界。畢竟無盡。無有變異。
D23n8879_p0944b10║非如眼等。隨諸有情。各各差別。類有異故。曰類無
D23n8879_p0945a01║別真如。
D23n8879_p0945a02║○六無染淨。
D23n8879_p0945a03║六無染淨真如。謂此真如本性無染。亦不可說後方
D23n8879_p0945a04║淨故。
D23n8879_p0945a05║謂此真如本性無染。本性無淨可知。亦不可說後
D23n8879_p0945a06║方淨故。不可說先曾染又可知。以現前地。修妙般
D23n8879_p0945a07║若。斷麄相現行障。證得真如。觀十二緣起法。無染
D23n8879_p0945a08║無淨。名此真如為無染淨故。表此真如本無染淨。
D23n8879_p0945a09║遮其不可說後方淨而無染。曰無染淨真如。
D23n8879_p0945a10║○七法無別。
D23n8879_p0945b01║七法無別真如。謂此真如𨿽多教法種種安立。而無
D23n8879_p0945b02║異故。
D23n8879_p0945b03║教依如立。教法既多。如若有別。不知教法𨿽種種
D23n8879_p0945b04║安立。曰法界。曰法性。曰實相。曰無相等。名有異而
D23n8879_p0945b05║如無異也。以逺行地。修方便行。斷細相現行障。入
D23n8879_p0945b06║妙無相觀。證法無差別。了種種教法。皆同真如。無
D23n8879_p0945b07║有二相。曰法無別真如。
D23n8879_p0945b08║○八不增減。
D23n8879_p0945b09║八不增減真如。謂此真如離增減執。不隨淨染有增
D23n8879_p0945b10║減故。即此亦名相土自在所依真如。謂若證得此真
D23n8879_p0946a01║如已。現相現土。俱自在故。
D23n8879_p0946a02║第八不動地。修行願行。斷無相中作加行障。所證
D23n8879_p0946a03║真如。名不增減。謂此真如離增減執。以染法減時。
D23n8879_p0946a04║不隨染法有減。淨法增時。不隨淨法有增。真得無
D23n8879_p0946a05║生法忍。不見一法有增減故即此亦名相土自在
D23n8879_p0946a06║所依真如。謂此所證。是相自在之所依止。隨所欲
D23n8879_p0946a07║相。即能現前。十身相作故。謂此所證是土自在之
D23n8879_p0946a08║所依止。隨所欲土。成金寳等。即現前故。
D23n8879_p0946a09║○九智自在。
D23n8879_p0946a10║九智自在所依真如。謂若證得此真如已。於無礙解
D23n8879_p0946b01║得自在故。
D23n8879_p0946b02║謂第九善慧地。修行力行。斷利他不欲行障。證得
D23n8879_p0946b03║智自在所依真如。謂若證得此真如已。於四無礙
D23n8879_p0946b04║解。任運自在。善說法要。四無礙。即智自在。智自在
D23n8879_p0946b05║是能依。所證真如是所依言是智自在之所依止。
D23n8879_p0946b06║曰智自在所依真如。
D23n8879_p0946b07║○十業自在。
D23n8879_p0946b08║十業自在等所依真如。謂若證得此真如已。普於一
D23n8879_p0946b09║切神通作業總持定門。皆自在故。
D23n8879_p0946b10║第十法雲地。修妙智行等滿足。斷諸法中未得自
D23n8879_p0947a01║在障。所證真如。為神通之所依止。所依既勝。能依
D23n8879_p0947a02║自殊。故神通作業等。皆得自在。故名業自在等所
D23n8879_p0947a03║依真如。廣如淨名不思議品。
D23n8879_p0947a04║○二通妨。
D23n8879_p0947a05║𨿽真如性。實無差別。而隨勝德。假立十種。𨿽初地中
D23n8879_p0947a06║已逹一切。而能證行。猶未圓滿。為令圓滿。後後建立。
D23n8879_p0947a07║恐問真如之性實無有別。別立十種何也。故云𨿽
D23n8879_p0947a08║真如性實無差別。隨真如德。假立差別。不以名別
D23n8879_p0947a09║性遂別也。問云。初地見理已逹一切名為徧行。何
D23n8879_p0947a10║必更立後九種耶。故云𨿽逹一切。而能證行。猶未
D23n8879_p0947b01║圓滿。為令圓滿。後後建立耳。能證行。即十波羅蜜。
D23n8879_p0947b02║又初約所證為妨。二約能證為妨。𨿽分能所。所不
D23n8879_p0947b03║離能。德隨證行。顯有淺深。能不離所行。由性德而
D23n8879_p0947b04║證高下。即能即所。全所全能。別而無別。無別而別。
D23n8879_p0947b05║已上第四釋十如竟。
D23n8879_p0947b06║○五釋轉依（二）　初結前起後二正釋轉依。
D23n8879_p0947b07║○初結前起後。
D23n8879_p0947b08║如是菩薩。於十地中勇猛修行十種勝行。斷十種障。
D23n8879_p0947b09║證十真如。於二轉依便能證得。
D23n8879_p0947b10║○二正釋轉依（二）　初明位別二明義別。
D23n8879_p0948a01║○初明位別（二）　初總標二別釋。
D23n8879_p0948a02║○初總標。
D23n8879_p0948a03║轉依位別。畧有六種。
D23n8879_p0948a04║○二別釋（六）　初損益轉二通逹轉三修習轉四
D23n8879_p0948a05║圓滿轉五下劣轉六廣大轉。
D23n8879_p0948a06║○初損益轉。
D23n8879_p0948a07║一損力益能轉。謂初二位。由習勝解及慚愧故。損本
D23n8879_p0948a08║識中染種𫝑力。益本識內淨種功能。𨿽未斷[障-日+田]種實
D23n8879_p0948a09║證轉依而漸伏現行。亦名為轉。
D23n8879_p0948a10║初標列轉名。二原釋損益。三縱奪釋轉。二位指資
D23n8879_p0948b01║加。謂資糧位。具四力修六行。𤼵三心。以聞熏修。悟
D23n8879_p0948b02║唯識性相。具習勝解。加行位。起四𡬶思𤼵四如實。
D23n8879_p0948b03║觀二取空。具慚愧羞耻過惡也損益等者。謂由習
D23n8879_p0948b04║殊勝解及慚愧過惡之力。故能損減依附異熟識
D23n8879_p0948b05║中。煩𢚰熏習染種𤼵現之𫝑力。增益依附異熟識
D23n8879_p0948b06║中。所習淨法起現之功能也。恐疑此際尚未能斷
D23n8879_p0948b07║障種。何名為轉。故先縱而後奪云。𨿽未斷分別障
D23n8879_p0948b08║種。實證轉依。以漸伏分別現行。使之不行。是亦轉
D23n8879_p0948b09║其行於不行。故亦名轉耳。
D23n8879_p0948b10║○二通逹轉。
D23n8879_p0949a01║二通逹轉。謂通逹位。由見道力。通逹真如。斷分別生
D23n8879_p0949a02║二障麄重。證得一分真實轉依。
D23n8879_p0949a03║由見道力。通逹真如者。體會曰通逹。能見諦理無
D23n8879_p0949a04║壅塞也。斷分別生二障麄重者。頓斷分別我法二
D23n8879_p0949a05║障種子也。證得一分真實轉依者。得根本智。證徧
D23n8879_p0949a06║行真如得一分真實轉依。曰通逹轉。
D23n8879_p0949a07║○三修習轉。
D23n8879_p0949a08║三修習轉。謂修習位。由數修習十地行故。漸斷俱生
D23n8879_p0949a09║二障麄重。漸次證得真實轉依。攝大乘中說通逹轉
D23n8879_p0949a10║在前六地。有無相觀通逹真俗間雜現前。令真非真
D23n8879_p0949b01║現不現故。說修習轉在後四地。純無相觀長時現前。
D23n8879_p0949b02║勇猛修習斷餘麄重。多令非真不顯現故。
D23n8879_p0949b03║初正釋修習。二會通攝論。數數修習十地十種勝
D23n8879_p0949b04║行無間曰修習。由數修習。漸斷俱生我法種子。漸
D23n8879_p0949b05║證十種真實轉依曰轉。是從初地後心。至十地皆
D23n8879_p0949b06║名修習轉也。若證於攝論。說通前六地。皆名通逹
D23n8879_p0949b07║轉。以有相觀通俗。無相觀逹真。入無相觀。真現而
D23n8879_p0949b08║非真不現。出無相觀。真亦不現。入有相觀。則非真
D23n8879_p0949b09║現而真不現也。故名通逹轉。說修習轉。在後四地。
D23n8879_p0949b10║以無相觀長時現前。勇猛修習。斷餘麄重。多令非
D23n8879_p0950a01║真不現前故。夫曰多令不現。則無相觀之常現可
D23n8879_p0950a02║知。夫曰多令不現。則非真之猶現可知。而曰純無
D23n8879_p0950a03║相觀者何也。曰此對前之間雜曰純。尅體而論。純
D23n8879_p0950a04║中猶有未純在也。故八地已上。方是真純。愚謂前
D23n8879_p0950a05║六後四充類至義之盡之言也。亦可初地後心勝
D23n8879_p0950a06║進。入二地已來。亦通修習轉。故云修十地行故等
D23n8879_p0950a07║也。
D23n8879_p0950a08║○四圓滿轉。
D23n8879_p0950a09║四果圓滿轉。謂究竟位。由三大劫阿僧祇耶。修習無
D23n8879_p0950a10║邉難行勝行。金剛喻定現在前時。永斷本來一切麄
D23n8879_p0950b01║重。頓證佛果圓滿轉依。竆未來際利樂無盡。
D23n8879_p0950b02║從資糧至加行可名相似轉。從初地至十地可名
D23n8879_p0950b03║分證轉。唯此得名圓滿轉。謂究竟位。三大無數劫。
D23n8879_p0950b04║修習無邉勝行曰行圓滿。自資糧至等覺無間道。
D23n8879_p0950b05║普光明等十大三昧金剛喻定現在前時。永斷本
D23n8879_p0950b06║來一切種盡曰斷圓滿。至解脫道。頓證佛果圓滿
D23n8879_p0950b07║轉依。曰證圓滿。遡流竆源證由於斷。斷由於修。故
D23n8879_p0950b08║曰由三大阿僧祗耶。修習至於證圓滿也。修之時
D23n8879_p0950b09║義大矣哉。竆未來際利樂無盡。對上自利圓滿。此
D23n8879_p0950b10║名利生圓滿。但利生無圓滿時。竆未來際利樂無
D23n8879_p0951a01║盡。是謂圓滿利生耳。圓滿利生。故曰無盡。
D23n8879_p0951a02║○五下劣轉。
D23n8879_p0951a03║五下劣轉。謂二乘位。專求自利。厭苦欣寂。唯能通逹
D23n8879_p0951a04║生空真如。斷煩𢚰種證真擇滅。無勝堪能。名下劣轉。
D23n8879_p0951a05║專求自利。志下劣也。厭苦欣寂。行下劣也。唯逹生
D23n8879_p0951a06║空。解下劣也。斷煩𢚰種。斷下劣也。證真擇滅。證下
D23n8879_p0951a07║劣也。無二利勝能。等觀勝能。大解勝能。雙斷勝能。
D23n8879_p0951a08║雙證勝能。故從初至證。𨿽得名轉。轉非殊勝。𦕈目
D23n8879_p0951a09║矬陋曰下劣轉。
D23n8879_p0951a10║○六廣大轉。
D23n8879_p0951b01║六廣大轉。謂大乘位。為利他故。趣大菩提。生𢀸𣵀槃
D23n8879_p0951b02║俱無欣厭。具能通逹二空真如。雙斷煩𢚰所知障種。
D23n8879_p0951b03║頓證無上菩提𣵀槃。有勝堪能。名廣大轉。此中意說
D23n8879_p0951b04║廣大轉依。捨二麄重而證得故。
D23n8879_p0951b05║廣大轉。𮋒上可知。此中意說等。簡定頌意也。以頌
D23n8879_p0951b06║言捨二麄重故便證得轉依者。意取第六廣大轉
D23n8879_p0951b07║依。𨿽對菩薩。唯取大乘因位。而圓滿自在其中。以
D23n8879_p0951b08║云頓證無上菩提𣵀槃故也。上正釋轉依中初明
D23n8879_p0951b09║位別竟。
D23n8879_p0951b10║○二明義別（二）　初總標二別釋。
D23n8879_p0952a01║○初總標。
D23n8879_p0952a02║轉依義別。畧有四種。
D23n8879_p0952a03║○二別釋（四）　初能轉道二所轉依三所轉捨四
D23n8879_p0952a04║所轉得。
D23n8879_p0952a05║○初能轉道（二）　初正釋二料簡。
D23n8879_p0952a06║○初正釋。
D23n8879_p0952a07║一能轉道。此復有二。一能伏道。謂伏二障隨眠𫝑力。
D23n8879_p0952a08║令不引起二障現行。此通有漏無漏二道。加行。根本。
D23n8879_p0952a09║後得。三智隨其所應。漸頓伏彼。二能斷道。謂能永斷
D23n8879_p0952a10║二障隨眠。此道定非有漏加行。有漏曾習相執所引。
D23n8879_p0952b01║未冺相故。加行趣求所證所引。未成辦故。
D23n8879_p0952b02║能轉道。對所轉依言。能轉道有二。一能伏道。二能
D23n8879_p0952b03║斷道。能伏。謂二障種有能生現行𫝑力。修六行及
D23n8879_p0952b04║加行等智伏之。令不現起。此通漏無漏道。謂六行
D23n8879_p0952b05║漸伏。唯通有漏。若加行智後得智漸伏。通漏無漏。
D23n8879_p0952b06║若根本智頓伏。唯通無漏故。二能斷者。謂起根本
D23n8879_p0952b07║無分別智。能永斷二障隨眠。此能斷道。不通有漏
D23n8879_p0952b08║道及加行智。二道中除有漏道。三智中除加行智
D23n8879_p0952b09║也。除有漏者。以有漏道是曾習相執所引。未冺相
D23n8879_p0952b10║故。謂第七念念執我。令第六所行施等不能亡相。
D23n8879_p0953a01║𨿽有漏道常起現行而不為損。亦無所益。故能斷
D23n8879_p0953a02║道。唯取無漏。除加行者。以加行之智。𨿽勤勇趣求。
D23n8879_p0953a03║而於所證真如之理。所引根本之智。未能成辦。故
D23n8879_p0953a04║除之也。此能轉道之差別如此。
D23n8879_p0953a05║○二料簡。
D23n8879_p0953a06║有義。根本無分別智。親證二空所顯真理。無境相故。
D23n8879_p0953a07║能斷隨眠。後得不然。故非斷道。有義。後得無分別智。
D23n8879_p0953a08║𨿽不親證二空真理。無力能斷迷理隨眠。而於安立
D23n8879_p0953a09║非安立相。明了現前無倒證故。亦能永斷迷事隨眠。
D23n8879_p0953a10║故瑜伽說修道位中有出世斷道。世出世斷道。無純
D23n8879_p0953b01║世間道。能永害隨眠。是曾習故。相執引故。由斯理趣。
D23n8879_p0953b02║諸見所斷。及修所斷。迷理隨眠。唯有根本無分別智
D23n8879_p0953b03║親證理故。能正斷彼。餘修所斷迷事隨眠。根本後得
D23n8879_p0953b04║俱能正斷。
D23n8879_p0953b05║初師唯取根本智能斷隨眠。次師雙取。以根本能
D23n8879_p0953b06║斷迷理迷事隨眠。後得亦斷迷事隨眠。證之於瑜
D23n8879_p0953b07║伽。則修道位中根本智。名出世斷道。後得名世出
D23n8879_p0953b08║世斷道。加行名純世間道。無能永害等者。以唯在
D23n8879_p0953b09║地前伏除分別二障現行。不能永害隨眠也。曾習
D23n8879_p0953b10║故。相執引故。出所以。如前所釋。由斯理趣。諸見所
D23n8879_p0954a01║斷及修所斷迷理隨眠。唯根本無分別智。親證理
D23n8879_p0954a02║故。能正斷彼。餘修所斷迷事隨眠。根後俱能正斷。
D23n8879_p0954a03║較量二說。此說為正。迷理事者。別迷心曰迷理。任
D23n8879_p0954a04║運迷境曰迷事。又迷己為物曰迷理。認物為己曰
D23n8879_p0954a05║迷事。
D23n8879_p0954a06║○二所轉依。
D23n8879_p0954a07║二所轉依。此復有二。一持種依。謂根本識。由此能持
D23n8879_p0954a08║染淨法種。與染淨法俱為所依。聖道轉令捨染得淨。
D23n8879_p0954a09║餘依他起性𨿽亦是依。而不能持種。故此不說。二迷
D23n8879_p0954a10║悟依。謂真如。由此能作迷悟根本。諸染法淨法依之
D23n8879_p0954b01║得生。聖道轉令捨染得淨。餘𨿽亦作迷悟法依。而非
D23n8879_p0954b02║根本。故此不說。
D23n8879_p0954b03║所轉依。對能轉道言。依有二種。謂持種依。迷悟依。
D23n8879_p0954b04║持種依者。第八本識持染淨種。與染現行淨現行
D23n8879_p0954b05║法為所依。曰轉者。修聖道時。轉令捨染得淨。曰轉
D23n8879_p0954b06║依也。𨿽前七識等。並依他起。亦所依法。不能持種
D23n8879_p0954b07║故此不說。迷悟依者。謂真如法是迷悟根本。與染
D23n8879_p0954b08║淨法為所依。曰轉者。修聖道時。令捨染得淨。曰轉
D23n8879_p0954b09║依也。𨿽餘依他起。亦迷悟依。而非根本。故此不說。
D23n8879_p0954b10║一徃觀之。持種依是約相宗。迷悟依是約性宗。究
D23n8879_p0955a01║竟論之。真如即唯識實性。識與真如非一非異。
D23n8879_p0955a02║○三所轉捨（二）　初正釋二料簡。
D23n8879_p0955a03║○初正釋。
D23n8879_p0955a04║三所轉捨。此復有二。一所斷捨。謂二障種。真無間道
D23n8879_p0955a05║現在前時。障治相違。彼便斷滅。永不成就。說之為捨。
D23n8879_p0955a06║彼種斷故。不復現行妄執我法。所執我法不對妄情
D23n8879_p0955a07║亦說為捨。由此名捨徧計所執。二所棄捨。謂餘有漏
D23n8879_p0955a08║劣無漏種。金剛喻定現在前時。引極圓明純淨本識。
D23n8879_p0955a09║非彼依故。皆永棄捨。彼種捨已。現有漏法及劣無漏
D23n8879_p0955a10║畢竟不生。既永不生。亦說為捨。由此名捨生𢀸劣法。
D23n8879_p0955b01║三所轉捨。對所轉得言。捨有二種。一斷捨。二棄捨。
D23n8879_p0955b02║斷捨者。真無間道斷二障種。種斷而現伏名捨。妄
D23n8879_p0955b03║執我法之心。所執我法之境。對妄情而現行之徧
D23n8879_p0955b04║計皆捨也。二棄捨者。金剛喻定。引極圓明無漏本
D23n8879_p0955b05║識。二障種外。餘有漏善種。及劣無漏種。無所依故。
D23n8879_p0955b06║皆永棄捨名捨。種捨而現永不生。亦名為捨。由此
D23n8879_p0955b07║名捨生𢀸劣法。以餘有漏善。能感分𫨻生𢀸。劣無
D23n8879_p0955b08║漏善其力但能感變易生𢀸故也。又斷乃彼障此
D23n8879_p0955b09║治。敵體相違。猶水與火。不可並立。棄則能依之法
D23n8879_p0955b10║無所依而自消。無漏善生。漏善自滅。勝法圓明。劣
D23n8879_p0956a01║法自遣矣。
D23n8879_p0956a02║○二料簡。
D23n8879_p0956a03║有義。所餘有漏法種及劣無漏。金剛喻定現在前時。
D23n8879_p0956a04║皆已棄捨。與二障種俱時捨故。有義。爾時猶未捨彼。
D23n8879_p0956a05║與無間道不相違故。菩薩應無生𢀸法故。此位應無
D23n8879_p0956a06║所熏識故。住無間道應名佛故。後解脫道應無用故。
D23n8879_p0956a07║由此應知。餘有漏等。解脫道起方棄捨之。第八淨識
D23n8879_p0956a08║非彼依故。
D23n8879_p0956a09║初師以餘二種。及二障種。俱時捨於金剛喻定。次
D23n8879_p0956a10║師以五所以。斷其未捨。一不相違故不捨。謂斷須
D23n8879_p0956b01║障治相違。無間道。與劣無漏種。及有漏善種不違。
D23n8879_p0956b02║豈能捨耶。二菩薩應無生𢀸法故不捨。謂無間道
D23n8879_p0956b03║時。菩薩尚有一分變易生𢀸。此時云捨。應無生𢀸
D23n8879_p0956b04║法耶。三無間位應無所熏識故不捨。所熏識。即異
D23n8879_p0956b05║熟識。有漏善種。及劣無漏種。皆此識執持。若此時
D23n8879_p0956b06║所持既捨。能持異熟亦捨。則無間位。應無所熏識
D23n8879_p0956b07║耶。四若無間道時已捨異熟。則因位菩薩名為佛
D23n8879_p0956b08║耶。五既已名佛。起解脫道。應無有用。然而解脫起
D23n8879_p0956b09║時。有能棄有漏善根及劣無漏種之用。有能證極
D23n8879_p0956b10║果顯理之用。豈無用耶。展轉竆之。應知無間道時。
D23n8879_p0957a01║不捨此種。解脫道起。方棄捨之。以第八淨識。非彼
D23n8879_p0957a02║所依故也。較量二說。後說為正。
D23n8879_p0957a03║○四所轉得（二）　初所顯得二所生得。
D23n8879_p0957a04║○初所顯得（二）　初明通體二彰義別。
D23n8879_p0957a05║○初明通體。
D23n8879_p0957a06║四所轉得。此復有二。一所顯得。謂大𣵀槃。此𨿽本來
D23n8879_p0957a07║自性清淨。而由客障覆令不顯。真聖道生斷彼障故。
D23n8879_p0957a08║令其相續名得𣵀槃。此依真如離障施設。故體即是
D23n8879_p0957a09║清淨法界。
D23n8879_p0957a10║𣵀槃云圓寂。大者通俱後三。謂無上大𣵀槃也。以
D23n8879_p0957b01║體全法界德滿塵沙曰圓。妙絕相累究竟離念曰
D23n8879_p0957b02║寂所轉得對所轉捨。以有轉捨。必有轉得故也。初
D23n8879_p0957b03║至名得𣵀槃。縱難奪釋顯得。次至清淨法界。括意
D23n8879_p0957b04║結釋本淨。此𨿽本來之此。指大𣵀槃。謂有難言。此
D23n8879_p0957b05║大𣵀槃本來自性清淨。曰得者何。故縱難而奪釋
D23n8879_p0957b06║云。此𨿽本來等云云也。此依真如之此。指所顯得。
D23n8879_p0957b07║謂更難云。既云顯得。即屬新淨。曰本來者何。故括
D23n8879_p0957b08║釋意而結釋之云。此依真如等云云也。
D23n8879_p0957b09║○二彰義別（三）　初正釋二料簡三結名。
D23n8879_p0957b10║○初正釋。
D23n8879_p0958a01║𣵀槃義別。畧有四種。一本來自性清淨𣵀槃。謂一切
D23n8879_p0958a02║法相真如理。𨿽有客染。而本性淨。具無數量微妙功
D23n8879_p0958a03║德。無生無滅。湛若虚空。一切有情平等共有。與一切
D23n8879_p0958a04║法不一不異。離一切相。一切分別。𡬶思路絕。名言道
D23n8879_p0958a05║斷。唯真聖者自內所證。其性本寂故名𣵀槃。二有餘
D23n8879_p0958a06║依𣵀槃。謂即真如出煩𢚰障。𨿽有微苦所依未滅。而
D23n8879_p0958a07║障永寂。故名𣵀槃。三無餘依𣵀槃。謂即真如出生𢀸
D23n8879_p0958a08║苦。煩𢚰既盡。餘依亦滅。眾苦永寂。故名𣵀槃。四無住
D23n8879_p0958a09║處𣵀槃。謂即真如出所知障。大悲般若常所輔翼。由
D23n8879_p0958a10║斯不住生𢀸𣵀槃。利樂有情竆未來際。用而常寂。故
D23n8879_p0958b01║名𣵀槃。
D23n8879_p0958b02║上文通體既顯。大旨自彰。別義未明。細微不盡。故
D23n8879_p0958b03║復畧開四種。一本來自性清淨𣵀槃。二有餘依𣵀
D23n8879_p0958b04║槃。三無餘依𣵀槃。四無住處𣵀槃。本來自性清淨
D23n8879_p0958b05║者。謂蘊處界等一切法相所依真理。𨿽有客塵煩
D23n8879_p0958b06║𢚰所染。本性清淨。具無數量微妙功德。無生無滅。
D23n8879_p0958b07║湛若虚空。不簡有情聖凢。平等共有曰本淨。與一
D23n8879_p0958b08║切法不一不異等。乃至本寂曰𣵀槃。不一異者。一
D23n8879_p0958b09║則真如應是無常。異則真如非法實性故。離一切
D23n8879_p0958b10║相一切分別者。謂不可以有無等四句分別之也。
D23n8879_p0959a01║𡬶思路絕者。離顯境名言。不可以識識也。名言道
D23n8879_p0959a02║斷者。離表義名言。不可以言言也。二有餘依者。真
D23n8879_p0959a03║如出煩𢚰障。子縛已盡。無有喧動曰𣵀槃。身智未
D23n8879_p0959a04║冺。果縛猶存。餘微苦依。曰有餘依𣵀槃也。三無餘
D23n8879_p0959a05║依者。真如出生𢀸苦。煩𢚰既盡。眾苦已寂曰𣵀槃。
D23n8879_p0959a06║身智復滅。果縛亦忘。苦依殆盡。曰無餘依𣵀槃也。
D23n8879_p0959a07║四無住處者。謂即真如出所知障。非有餘無餘。但
D23n8879_p0959a08║出於煩𢚰障。大悲般若。常為輔翼。非有餘無餘。猶
D23n8879_p0959a09║住於𣵀槃也。利樂有情。竆未來際。非有餘無餘。不
D23n8879_p0959a10║能利生之無盡也。問。竆未來際利樂有情。利他妙
D23n8879_p0959b01║用得矣。何名𣵀槃。答。用而常寂。故名𣵀槃。則此對
D23n8879_p0959b02║前二。可名有住𣵀槃。前二形此。得名無住𣵀槃。良
D23n8879_p0959b03║以用而常寂。不住生𢀸。豈不寂而常用。不住𣵀槃。
D23n8879_p0959b04║二邉不住。故名無住。
D23n8879_p0959b05║○二料簡（二）　初通約凢聖總簡二復申問答別
D23n8879_p0959b06║釋。
D23n8879_p0959b07║○初通約凢聖總簡。
D23n8879_p0959b08║一切有情皆有初一。二乘無學容有前三。唯我世尊
D23n8879_p0959b09║可言具四。
D23n8879_p0959b10║上文正釋𣵀槃。別義似明。然所以別者。猶未能詳
D23n8879_p0960a01║明也。何則。法元無異。異由於人。若不通為料簡。別
D23n8879_p0960a02║致問酬。則微細何由而現。委曲何自而彰乎。故又
D23n8879_p0960a03║先通簡而後別釋也。有情曰一切皆有。則凢聖外
D23n8879_p0960a04║微細昆蟲曷常欠一毫毛。雜華云竒哉眾生。云何
D23n8879_p0960a05║具有如來智慧德相是也。但以無明妄想執著而
D23n8879_p0960a06║不證得。故無後三耳。餘文可知。然則有情但性具
D23n8879_p0960a07║而已。有情如二乘無學。𨿽具性修於修尚缺。有情
D23n8879_p0960a08║如世尊。始得性修圓滿。通論差別如此。
D23n8879_p0960a09║○二復申問答別釋（六）　初躡世尊釋有餘二躡
D23n8879_p0960a10║聲聞釋無依三躡所知釋感得四躡感得釋障
D23n8879_p0960b01║得五躡障得釋斷得六躡斷得釋障說。
D23n8879_p0960b02║○初躡世尊釋有餘。
D23n8879_p0960b03║如何善逝。有有餘依。𨿽無實依而現似有。或苦依盡。
D23n8879_p0960b04║說無餘依。非苦依在。說有餘依。是故世尊可言具四。
D23n8879_p0960b05║如何善逝有有餘依。躡前世尊可言具四問也。意
D23n8879_p0960b06║謂二𢀸已離。諸苦永寂名佛。何復有苦依。曰有餘
D23n8879_p0960b07║依耶。答中。初約實無似有示現答。二約表無遮有
D23n8879_p0960b08║顯說答。實無者。無實有餘依也。似有者。示現似有
D23n8879_p0960b09║餘依也。如病時須乳。及金鎗背痛等。𨿽無實有餘
D23n8879_p0960b10║依。以為眾生故。示現有身必苦。因果之不忘也。表
D23n8879_p0961a01║無者。或苦依盡。說無餘依。表有無餘依也。遮有者。
D23n8879_p0961a02║非苦依在。說有餘依。遮有漏蘊為有餘依也。故云
D23n8879_p0961a03║非苦依在。說有餘依。隱然於苦依無處。說有餘依
D23n8879_p0961a04║耳。無處說有。豈非以無漏蘊為依乎。
D23n8879_p0961a05║○二躡聲聞釋無餘。
D23n8879_p0961a06║若聲聞等有無餘依。如何有處說彼非有。有處說彼
D23n8879_p0961a07║都無𣵀槃。豈有餘依。彼亦非有。然聲聞等身智在時。
D23n8879_p0961a08║有所知障苦依未盡圓寂義隱。說無𣵀槃。非彼實無
D23n8879_p0961a09║煩𢚰障盡所顯真理有餘𣵀槃。爾時未證無餘圓寂
D23n8879_p0961a10║故亦說彼無無餘依。非彼後時滅身智已。無苦依盡
D23n8879_p0961b01║無餘𣵀槃。或說二乘無𣵀槃者。依無住處。不依前三。
D23n8879_p0961b02║又說彼無無餘依者。依不定性二乘而說。彼纔證得
D23n8879_p0961b03║有餘𣵀槃。决定𢌞心求無上覺。由定願力留身久住。
D23n8879_p0961b04║非如一類入無餘依。謂有二乘深樂圓寂。得生空觀。
D23n8879_p0961b05║親證真如。永滅感生煩𢚰障盡顯依真理有餘𣵀槃。
D23n8879_p0961b06║彼能感生煩𢚰盡故後有異熟無由更生。現苦所依
D23n8879_p0961b07║任運滅位。餘有為法既無所依。與彼苦依同時頓捨。
D23n8879_p0961b08║顯依真理無餘𣵀槃。爾時𨿽無二乘身智。而由彼證
D23n8879_p0961b09║可說彼有。此位唯有清淨真如。離相湛然。寂滅安樂。
D23n8879_p0961b10║依此說彼與佛無差。但無菩提利樂他業。故復說彼
D23n8879_p0962a01║與佛有異。
D23n8879_p0962a02║初躡前問難。次約義隱答。三約實無答。四轉釋一
D23n8879_p0962a03║類。若聲聞等有無餘依。躡前容有前三也。如何有
D23n8879_p0962a04║處說彼非有無餘。有處說彼無餘有餘都無。約他
D23n8879_p0962a05║處違前容有為問也。豈有餘依。彼亦非有。據法合
D23n8879_p0962a06║人難有餘非有之未合也。義隱答者。都無之義隱
D23n8879_p0962a07║於身智在時有所知障。苦依未盡說有餘無餘都
D23n8879_p0962a08║無。非彼實無煩𢚰障盡。所顯真理有餘𣵀槃。無無
D23n8879_p0962a09║餘義。隱於此時未證無餘圓寂。說彼無無餘依。非
D23n8879_p0962a10║彼後時滅身智已。無苦依盡無餘𣵀槃也。實無者。
D23n8879_p0962b01║約實無無住𣵀槃。曰無𣵀槃。非無前三名無𣵀槃
D23n8879_p0962b02║也。又實無無餘𣵀槃名無𣵀槃者。非無有餘名無
D23n8879_p0962b03║𣵀槃。以不定性聲聞。纔證有餘。𢌞小向大。不入無
D23n8879_p0962b04║餘依之故耳。非如一類入無餘依者之可同也。一
D23n8879_p0962b05║類入無餘依。釋有三𫨻。一釋入無餘。二通妨身智。
D23n8879_p0962b06║三對佛辨異。釋入無餘者。謂有一類二乘。根則深
D23n8879_p0962b07║樂圓寂。觀則得生空觀。證則親證真如。滅則永滅
D23n8879_p0962b08║感生煩𢚰障盡。顯依真理有餘𣵀槃。彼能感生煩
D23n8879_p0962b09║𢚰盡故。後有異熟。無由更生。彼現在眾苦之身。亦
D23n8879_p0962b10║隨業盡。任運滅位。則二乘觀智及相應心品之餘
D23n8879_p0963a01║有為法。名能依者。既無所依。與彼苦依。同時頓捨。
D23n8879_p0963a02║顯依真理無餘𣵀槃。曰入無餘依也。通妨身智者。
D23n8879_p0963a03║恐有難云。既無身智。誰為能證。通云。爾入無餘依
D23n8879_p0963a04║時。𨿽無身智。然先曾由彼身智證得。故可假說彼
D23n8879_p0963a05║有身智耳。對佛辨異者。此位與佛亦異亦同。以此
D23n8879_p0963a06║位唯有清淨真如。湛寂安樂。說與佛同。但無上求
D23n8879_p0963a07║菩提。下利他業。因乖萬行。果缺圓常。與佛異耳。
D23n8879_p0963a08║○三躡所知釋感得。
D23n8879_p0963a09║諸所知障。既不感生。如何斷彼得無住處。彼能隱覆
D23n8879_p0963a10║法空真如。令不𤼵生大悲般若。竆未來際利樂有情。
D23n8879_p0963b01║故斷彼時顯法空理。此理即是無住𣵀槃。令於二邉
D23n8879_p0963b02║俱不住故。
D23n8879_p0963b03║感得者。問意云。感而後生。由煩𢚰障。以是不善性
D23n8879_p0963b04║故。斷彼得二𣵀槃。所知是無記性。既非感生。如何
D23n8879_p0963b05║斷之亦得無住𣵀槃耶。釋感得者。意謂所知𨿽不
D23n8879_p0963b06║感生。𨿽障法空真理。即障利他大悲。故斷彼時顯
D23n8879_p0963b07║法空理。此所顯理。即是不住二邉之妙𣵀槃理。是
D23n8879_p0963b08║以斷彼得無住處。
D23n8879_p0963b09║○四躡感得釋障得。
D23n8879_p0963b10║若所知障。亦障𣵀槃。如何斷彼不得擇滅擇滅離縛。
D23n8879_p0964a01║彼非縛故。
D23n8879_p0964a02║障得者。問意云。所知既障無住𣵀槃。斷障應得擇
D23n8879_p0964a03║滅無為以擇滅智斷一分障。顯一分理故。意以擇
D23n8879_p0964a04║滅可盡攝諸𣵀槃也。不知擇滅無為。是離煩𢚰障
D23n8879_p0964a05║縛所顯。彼所知障。既不感生。非同煩𢚰能縛有情
D23n8879_p0964a06║住於生𢀸。故斷彼時。不得擇滅無為。但證真如無
D23n8879_p0964a07║為耳。
D23n8879_p0964a08║○五躡障得釋斷得。
D23n8879_p0964a09║既爾。斷彼寧得𣵀槃。非諸𣵀槃皆擇滅攝。不爾。性淨。
D23n8879_p0964a10║應非𣵀槃。能縛有情住生𢀸者。斷此說得擇滅無為。
D23n8879_p0964b01║諸所知障不感生𢀸。非如煩𢚰能縛有情。故斷彼時
D23n8879_p0964b02║不得擇滅。然斷彼時。法空理顯。此理相寂。說為𣵀槃。
D23n8879_p0964b03║非此𣵀槃擇滅為性。故四圓寂。諸無為中。初後即真
D23n8879_p0964b04║如。中二擇滅攝。若唯斷縛得擇滅者。不動等二四中
D23n8879_p0964b05║誰攝。非擇滅攝。說暫離故。擇滅無為。唯究竟滅。有非
D23n8879_p0964b06║擇滅。非永滅故。或無住處亦擇滅攝。由真擇力滅障
D23n8879_p0964b07║得故。擇滅有二。一滅縛得。謂斷感生煩𢚰得者。二滅
D23n8879_p0964b08║障得。謂斷餘障而證得者。故四圓寂諸無為中。初一
D23n8879_p0964b09║即真如。後三皆擇滅不動等二暫伏滅者。非擇滅攝。
D23n8879_p0964b10║究竟滅者。擇滅所攝。
D23n8879_p0965a01║初明無住非擇滅攝。次明無住亦擇滅攝。於無住
D23n8879_p0965a02║非擇滅攝中。曲分為二。初至中二擇滅攝。是問答
D23n8879_p0965a03║明二無為攝四𣵀槃。次至非永滅故。是問答明非
D23n8879_p0965a04║擇滅攝二無為。二無為攝四𣵀槃。躡前彼非縛故。
D23n8879_p0965a05║問云。既所知非縛。斷彼寧得𣵀槃。意以諸𣵀槃皆
D23n8879_p0965a06║擇滅攝也。不知前四𣵀槃有是擇滅攝。非擇滅攝
D23n8879_p0965a07║者。故云非諸𣵀槃皆擇滅攝。若謂不爾。皆屬擇滅
D23n8879_p0965a08║攝者。則初一性淨。既非斷障所得。屬於擇滅。乃應
D23n8879_p0965a09║非𣵀槃矣。然而不可不謂之淨性𣵀槃也。是以非
D23n8879_p0965a10║皆攝者。以能縛有情住生𢀸者。斷此說得擇滅無
D23n8879_p0965b01║為。諸所知障不感生𢀸。不縛有情。故斷彼時。不得
D23n8879_p0965b02║擇滅。𨿽是不得。以斷彼故。法空理顯。此理相寂。說
D23n8879_p0965b03║為𣵀槃。非此𣵀槃。以擇滅為性也。故四圓寂。於諸
D23n8879_p0965b04║無為中。初性淨。後無住。此二𣵀槃。真如無為攝。中
D23n8879_p0965b05║間有餘無餘二𣵀槃。即擇滅無為攝。是謂二種無
D23n8879_p0965b06║為能攝四種𣵀槃也。非擇滅攝二無為者。牒前問
D23n8879_p0965b07║云。若唯斷縛得擇滅者。即如第四禪名不動滅無
D23n8879_p0965b08║為。等滅受想無為。此二無為。在虚空與擇滅并非
D23n8879_p0965b09║擇滅及真如之四無為中。是誰所攝耶。答云。此二
D23n8879_p0965b10║無為在四無為中是非擇滅無為攝。以此二種緣
D23n8879_p0966a01║闕不生。說暫離故。非是擇滅。以擇滅無為。唯究竟
D23n8879_p0966a02║滅。有非擇滅。是暫離故。非究竟滅。是以非擇滅二
D23n8879_p0966a03║無為也。展轉竆之。無住𣵀槃。非擇滅攝也明矣。次
D23n8879_p0966a04║明無住亦擇滅攝者。或無住處。亦擇滅攝。以由法
D23n8879_p0966a05║空觀智。真擇滅力。斷所知障。而證得故。恐有難云。
D23n8879_p0966a06║前云無住非擇滅攝。今何又云亦擇滅攝耶。故云
D23n8879_p0966a07║擇滅有二云云也。意謂前約離縛所得擇滅。說擇
D23n8879_p0966a08║滅不攝無住。此約滅障所得擇滅。說擇滅亦攝無
D23n8879_p0966a09║住耳。故四圓寂諸無為中。初一即真如無為攝。後
D23n8879_p0966a10║三皆擇滅無為攝。不動等二。暫伏滅者。非擇滅無
D23n8879_p0966b01║為攝。究竟滅者。擇滅所攝。問。暫伏究竟。其義云何。
D23n8879_p0966b02║曰。二乘那含。及菩薩七地前。所入捨念清三昧。及
D23n8879_p0966b03║滅盡定。由俱生煩𢚰未永斷伏。故名暫伏滅。三乘
D23n8879_p0966b04║無學果人。所入二定。由永斷伏俱生煩𢚰。故名究
D23n8879_p0966b05║竟滅。具如成實論中。
D23n8879_p0966b06║○六躡斷得釋障說。
D23n8879_p0966b07║既所知障亦障𣵀槃。如何但說是菩提障。說煩𢚰障
D23n8879_p0966b08║但障𣵀槃。豈彼不能為菩提障。應知聖教依勝用說。
D23n8879_p0966b09║理實俱能通二障果。
D23n8879_p0966b10║問意謂。既所知障亦障𣵀槃。何聖教但說是智障。
D23n8879_p0967a01║不言障𣵀槃耶。答云。欲知所說。當觀說依。如煩𢚰
D23n8879_p0967a02║固障𣵀槃。亦障菩提。乃教說煩𢚰但障𣵀槃。豈彼
D23n8879_p0967a03║不能障菩提耶。由此觀之。應知聖教各依殊勝之
D23n8879_p0967a04║用而說。以理論之。實則煩𢚰所知。俱能通障二果。
D23n8879_p0967a05║不察其依。徒觀其說。說豈能知。
D23n8879_p0967a06║○三結名。
D23n8879_p0967a07║如是所說四𣵀槃中。唯後三種名所顯得。
D23n8879_p0967a08║初非顯得者。以自性淨寂名為𣵀槃。不由斷障所
D23n8879_p0967a09║顯得故。即性宗真如門也。則後三反妄歸真屬生
D23n8879_p0967a10║滅可知。
D23n8879_p0967b01║○二所生得（二）　初正釋二總結。
D23n8879_p0967b02║○初正釋（二）　初總標釋二別徴釋。
D23n8879_p0967b03║○初總標釋。
D23n8879_p0967b04║二所生得。謂大菩提。此𨿽本來有能生種。而所知障
D23n8879_p0967b05║礙故不生。由聖道力斷彼障故。令從種起。名得菩提。
D23n8879_p0967b06║起已相續。竆未來際。此即四智相應心品。
D23n8879_p0967b07║謂大菩提。指所生得之果。此即四智相應心品。指
D23n8879_p0967b08║所生得果體。起已相續。竆未來際。顯無終竆果用。
D23n8879_p0967b09║此𨿽本來等。通妨難也。恐問此大菩提本有能生
D23n8879_p0967b10║之種。何名為得。故云此𨿽本來有能生種等云云
D23n8879_p0968a01║也。聖道力即法空觀智力也。
D23n8879_p0968a02║○二別徵釋（三）　初明四智相用二明四智起位
D23n8879_p0968a03║三明四智緣用。
D23n8879_p0968a04║○初明四智相用（六）　初大圓鏡二平等性三妙
D23n8879_p0968a05║觀察四成所作五結立名六明轉依。
D23n8879_p0968a06║○初大圓鏡。
D23n8879_p0968a07║云何四智相應心品。一大圓鏡智相應心品。謂此心
D23n8879_p0968a08║品離諸分別。所緣行相微細難知。不妄不愚。一切境
D23n8879_p0968a09║相性相清淨。離諸雜染。純淨圓德現種依持。能現能
D23n8879_p0968a10║生身土智影。無間無斷竆未來際。如大圓鏡現眾色
D23n8879_p0968b01║像。
D23n8879_p0968b02║明大圓鏡智相用也。徴意謂既生得菩提即四智
D23n8879_p0968b03║相應心品。智品不詳。菩提不顯。故問云何等者。欲
D23n8879_p0968b04║竆其相用。及與起位。𤼵明乎緣用。使知何以名四
D23n8879_p0968b05║智。何以名心品而得昭然于所生得之菩提也。故
D23n8879_p0968b06║釋云。大圓鏡智及成所作智。乃至此四心品云云
D23n8879_p0968b07║也。大圓鏡智相應心品。其義有七。一此心品離諸
D23n8879_p0968b08║分別。智體能所雙絕。永出煩𢚰所知障故。二所緣
D23n8879_p0968b09║行相微細難知。非愚昧等智所可測故。三不妄不
D23n8879_p0968b10║愚。一切境相。普於一切所知障境不愚迷故。四性
D23n8879_p0969a01║相清淨。智光明鑑。性相俱無垢故。五離諸雜染純
D23n8879_p0969a02║淨圓德。現行功德。此為所依。種子功德。此為能持。
D23n8879_p0969a03║無漏德所依持故。六能現能生身土智影。自受用
D23n8879_p0969a04║身土。此智能現。餘三智影此智能生故。七無間無
D23n8879_p0969a05║斷。竆未來際。常恒寂用。無終盡故。如大圓鏡現眾
D23n8879_p0969a06║色像者。以喻合法。具前義故。又此智七義。對第八
D23n8879_p0969a07║識未轉依時。一一相𮋒。符合可知。具釋如佛地經。
D23n8879_p0969a08║莊嚴論中。又相應心品者。即淨八識。與自相應二
D23n8879_p0969a09║十一法。和合共成一聚。曰品。品者品類。下三心品
D23n8879_p0969a10║例此。
D23n8879_p0969b01║○二平等性。
D23n8879_p0969b02║二平等性智相應心品。謂此心品觀一切法。自他有
D23n8879_p0969b03║情悉皆平等。大慈悲等恒共相應。隨諸有情所樂示
D23n8879_p0969b04║現。受用身土影像差別。妙觀察智不共所依。無住𣵀
D23n8879_p0969b05║槃之所建立。一味相續。竆未來際。
D23n8879_p0969b06║明平等性智相用也。觀一切法自他有情悉平等
D23n8879_p0969b07║者。因中執我與一切法自他差別。今轉識成智。我
D23n8879_p0969b08║法既除。故皆平等。如佛地謂證得諸相增上喜受
D23n8879_p0969b09║平等。一切領受緣起平等。逺離異相非相平等。弘
D23n8879_p0969b10║濟大悲平等。無待大悲平等。隨諸眾生所樂示現
D23n8879_p0970a01║平等。一切眾生敬愛所說平等。世間寂靜皆同一
D23n8879_p0970a02║味平等。世間諸法苦樂一味平等。修植無量功德
D23n8879_p0970a03║平等。證此十相。名平等性智也。大慈悲等恒共相
D23n8879_p0970a04║應者。恒與慈悲喜捨相應。異未轉依時。癡愛慢見
D23n8879_p0970a05║之相應也。隨諸有情所樂示現差別者。為十地菩
D23n8879_p0970a06║薩現他受用身土差別利益之不同也。妙觀察智
D23n8879_p0970a07║不共所依者。因中為第六所依之根。果時亦為妙
D23n8879_p0970a08║觀察智所依之根。云不共者。以智各有所依故也。
D23n8879_p0970a09║無住𣵀槃之所建立者。悲與智合。不住邉故。一味
D23n8879_p0970a10║一無漏味。相續者。無漏無間。竆未來際。無盡時也。
D23n8879_p0970b01║問。大圓平等。此之平等。若是均乎。曰。大圓平等。如
D23n8879_p0970b02║明鏡現像。鏡無現像之念。性智平等。似秋月流空。
D23n8879_p0970b03║空無異月之輝。思之可知。
D23n8879_p0970b04║○三妙觀察。
D23n8879_p0970b05║三妙觀察智相應心品。謂此心品。善觀諸法自相共
D23n8879_p0970b06║相。無礙而轉。攝觀無量總持之門。及所𤼵生功德珍
D23n8879_p0970b07║寳。于大眾會能現無邉作用差別。皆得自在。雨大法
D23n8879_p0970b08║雨。斷一切疑。令諸有情皆獲利樂。
D23n8879_p0970b09║明妙觀察智相用也。自謂色心。共謂無常苦空等。
D23n8879_p0970b10║又圓成實性為共。依他起性為自。功德謂六度道
D23n8879_p0971a01║品。如佛地謂種種可現。波羅蜜多菩提分法是也。
D23n8879_p0971a02║作用差別。謂諸神通現相放光等。妙觀察者。妙即
D23n8879_p0971a03║無邉作用差別觀察即善觀察自共相等。轉曰無
D23n8879_p0971a04║礙。以融通故。觀而曰攝。以總持故。如佛地謂住持
D23n8879_p0971a05║一切陀羅尼門三摩地門是也。
D23n8879_p0971a06║○四成所作。
D23n8879_p0971a07║四成所作智相應心品。謂此心品。為欲利樂諸有情
D23n8879_p0971a08║故。普于十方示現種種變化三業。成本願力所應作
D23n8879_p0971a09║事。
D23n8879_p0971a10║明成所作智之相用也。所作。謂所應作度生解脫
D23n8879_p0971b01║之事。成所作。謂普于十方示現種種變化三業。成
D23n8879_p0971b02║本因地願力所應作事。曰成所作智也。變化三業
D23n8879_p0971b03║者。佛地經云。由是如來勤身化業。示現種種工巧
D23n8879_p0971b04║等處。摧伏諸𣏽傲慢眾生。以是善巧方便力故。引
D23n8879_p0971b05║諸眾生令入聖教。成熟解脫。由是如來慶語化業。
D23n8879_p0971b06║宣揚種種隨所樂法。文義巧妙。小智眾生。初聞尚
D23n8879_p0971b07║信。以是善巧方便力故。引諸眾生令入聖教。成熟
D23n8879_p0971b08║解脫。由是如來决意化業。决擇眾生八萬四千心
D23n8879_p0971b09║行差別。以是善巧方便力故。引諸眾生令入聖教
D23n8879_p0971b10║成熟解脫。詳如彼中。噫。成所作智。果也。果起于因。
D23n8879_p0972a01║佛未果時。因何如哉。反而求之。五內俱𤍠。
D23n8879_p0972a02║○五結立名。
D23n8879_p0972a03║如是四智相應心品。𨿽各定有二十二法。能變所變
D23n8879_p0972a04║種現俱生。而智用增。以智名顯。故此四品。總攝佛地
D23n8879_p0972a05║一切有為功德皆盡。
D23n8879_p0972a06║結名所由立而通妨也。二十二者。五徧行。五別境。
D23n8879_p0972a07║十一善法。并所依淨識也。有云𡬶伺中隨用一法。
D23n8879_p0972a08║共二十二。有云二十三者。連所依淨識言也。能變。
D23n8879_p0972a09║謂內二分。所變。謂見相分。俱生。能所種現同時而
D23n8879_p0972a10║生。非後先也。佛地一切有為功德者對無為言。謂
D23n8879_p0972b01║本具性德。不假為作。天然成現者曰無為。從迷得
D23n8879_p0972b02║悟。返妄歸真。轉識成智者曰有為。𨿽全性起修。即
D23n8879_p0972b03║真于妄。然其無為而為。待彼天然者亦曰有為。所
D23n8879_p0972b04║謂修證不無。始覺之功德是也。恐問四智相應心
D23n8879_p0972b05║品。每一所依淨識。及二十一善。則各各定有二十
D23n8879_p0972b06║二法。能所之變。種現俱生。獨以四智顯名何耶。答
D23n8879_p0972b07║如是四智相應心品。𨿽各定有等。而智用增。故獨
D23n8879_p0972b08║以智顯名耳。是則以四智心品其名。一切之名皆
D23n8879_p0972b09║顯。一切佛地有為功德皆顯。攝無不盡。故但以智
D23n8879_p0972b10║名。
D23n8879_p0973a01║○六明轉依。
D23n8879_p0973a02║此轉有漏八七六五識相應品。如次而得智𨿽非識
D23n8879_p0973a03║而依識轉。識為主故。說轉識得。又有漏位智劣識強。
D23n8879_p0973a04║無漏位中智強識劣。為勸有情依智捨識。故說轉八
D23n8879_p0973a05║識而得此四智。
D23n8879_p0973a06║明轉識成智而通妨也。此指四智。轉有漏八七等
D23n8879_p0973a07║而得者。謂轉有漏第八相應品而得大圓鏡智。十
D23n8879_p0973a08║方塵剎普皆圓照。轉有漏第七相應品而得平等
D23n8879_p0973a09║性智。現他受用。被十地機。轉有漏第六相應品而
D23n8879_p0973a10║得妙觀察智。普照大千。觀根說法。轉有漏五識相
D23n8879_p0973b01║應品而得成所作智。現千丈大化。被大乘加行。丈
D23n8879_p0973b02║六小化。被大乘資糧。與二乘凢夫。現隨類化。普被
D23n8879_p0973b03║一切六道等也。恐問智是別境心所。識是心王。已
D23n8879_p0973b04║轉未轉體用不同。何言轉識而得四智耶。答云。此
D23n8879_p0973b05║有三義。一智𨿽非識而依識轉。識為主故。說轉識
D23n8879_p0973b06║得。二有漏位智劣識強。智為識轉。無漏位中。智強
D23n8879_p0973b07║識劣。有轉識義。三為勸有情依智捨識。故說轉八
D23n8879_p0973b08║識而得此四智。亦可又有漏位智劣識等。更是一
D23n8879_p0973b09║解。問。謂有漏位。名識不名智。豈有漏位。遂無智耶。
D23n8879_p0973b10║無漏位。名智不名識。豈無漏位。遂無識耶。故答云。
D23n8879_p0974a01║有漏位中。識強智劣。非全無智也。無漏位中。智強
D23n8879_p0974a02║識劣。非全無識等也。上初明四智相用竟。
D23n8879_p0974a03║○二明四智起位（四）　初大圓起位二平等起位
D23n8879_p0974a04║三妙觀起位四成所起位。
D23n8879_p0974a05║○初大圓起位。
D23n8879_p0974a06║大圓鏡智相應心品。有義。菩薩金剛喻定現在前時
D23n8879_p0974a07║即初現起。異熟識種。與極微細所知障種俱時捨故
D23n8879_p0974a08║若圓鏡智爾時未起。便無能持淨種識故。有義。此品
D23n8879_p0974a09║解脫道時初成佛故。乃得初起。異熟識種金剛喻定
D23n8879_p0974a10║現在前時猶未頓捨與無間道不相違故。非障有漏
D23n8879_p0974b01║劣無漏法。但與佛果定相違故。金剛喻定無所熏識。
D23n8879_p0974b02║無漏不增應成佛故。由斯此品從初成佛。盡未來際
D23n8879_p0974b03║相續不斷。持無漏種令不失故。
D23n8879_p0974b04║明大圓鏡智現起分位也。釋義有二。初師謂無間
D23n8879_p0974b05║道方起。以異熟識中有漏善種。劣無漏種。與極微
D23n8879_p0974b06║細所知障種。俱時捨故。若捨異熟鏡智不起。爾時
D23n8879_p0974b07║無有持淨種者。故無間道。决定現起。次師謂解脫
D23n8879_p0974b08║道中成正覺時。乃得初起。以金剛喻定無間道中。
D23n8879_p0974b09║不能違異熟種。非障有漏善種劣無漏種。以此二
D23n8879_p0974b10║種但與解脫道。成正覺時。定相違故。若金剛喻定
D23n8879_p0975a01║能空異熟。無所熏識。則本有無漏淨法不增不減。
D23n8879_p0975a02║不增應成佛故。何必更俟第二剎那解脫道耶。由
D23n8879_p0975a03║此義故。定知此品從解脫道初成佛時。方得現前。
D23n8879_p0975a04║盡未來際。相續不斷。持無漏種。令不失故。豈無間
D23n8879_p0975a05║道得有此義。較量二義。後說為正。此果上轉也。
D23n8879_p0975a06║○二平等起位。
D23n8879_p0975a07║平等性智相應心品。菩薩見道初現前位。違二執故。
D23n8879_p0975a08║方得初起。後十地中執未斷故。有漏等位或有間斷。
D23n8879_p0975a09║法雲地後。與淨第八。相依相續。盡未來際。
D23n8879_p0975a10║明平等性智現起分位也。初方起。二有間。三究竟。
D23n8879_p0975b01║方起者。菩薩見道初現前位。第六雙空觀智違我
D23n8879_p0975b02║法分別二執種子故。第七一分無分別智方起。有
D23n8879_p0975b03║間者。後十地中俱生二執未斷。若第六識入生法
D23n8879_p0975b04║二觀。觀我法空。伏二執故。此智現前。若出觀時與
D23n8879_p0975b05║漏心俱。則不現起。故言或有間斷。究竟者。謂第十
D23n8879_p0975b06║法雲地後。斷二障種。究竟無漏。以淨第八而為所
D23n8879_p0975b07║依。相續無間。盡未來際。此因中轉也。
D23n8879_p0975b08║○三妙觀起位。
D23n8879_p0975b09║妙觀察智相應心品。生空觀品。二乘見位亦得初起。
D23n8879_p0975b10║此後展轉至無學位。或至菩薩解行地終。或至上位。
D23n8879_p0976a01║若非有漏。或無心時。皆容現起。法空觀品。菩薩見位
D23n8879_p0976a02║方得初起。此後展轉乃至上位。若非有漏生空智果。
D23n8879_p0976a03║或無心時皆容現起。
D23n8879_p0976a04║明妙觀察智現起分位也。初明生空觀智。兼大小
D23n8879_p0976a05║乘。二明法空觀智。唯是大乘。兼大小中。生空觀品
D23n8879_p0976a06║亦得初起者。二乘見道位中。斷分別我執故也。此
D23n8879_p0976a07║後展轉至無學位者。我執俱生。位至于此而斷始
D23n8879_p0976a08║竟也。或至菩薩解行地終者。謂大乘漸悟之機之
D23n8879_p0976a09║加行位也。或至上位者。謂大乘頓悟之機之見道
D23n8879_p0976a10║及八地也。若非有漏或無心時。皆容現起者。言此。
D23n8879_p0976b01║智必起于此位之無漏有心時也。唯大乘中。法空
D23n8879_p0976b02║觀品菩薩見位方得初起者。大乘見道位中。斷法
D23n8879_p0976b03║執分別故也。此後展轉乃至上位者。十地後心斷
D23n8879_p0976b04║法執俱生之竟位也。若非有漏生空智果。或無心
D23n8879_p0976b05║時。皆容現起者。以有漏與彼相違。生空不違法執。
D23n8879_p0976b06║無心則無六識。故此三時。皆不現起。明此智必起
D23n8879_p0976b07║于此位之無漏心。法空智果。及有心位。此亦因中
D23n8879_p0976b08║轉也。
D23n8879_p0976b09║○四成所起位。
D23n8879_p0976b10║成所作智相應心品。有義。菩薩修道位中後得引故
D23n8879_p0977a01║亦得初起。有義。成佛方得初起以十地中依異熟識
D23n8879_p0977a02║所變眼等非無漏故。有漏不共必俱同境。根𤼵無漏
D23n8879_p0977a03║識理不相應故。此二于境明昧異故。由斯此品要得
D23n8879_p0977a04║成佛。依無漏根方容現起。而數間斷作意起故。此四
D23n8879_p0977a05║種性𨿽皆本有而要熏𤼵方得現行。因位漸增。佛果
D23n8879_p0977a06║圓滿不增不減盡未來際。但從種生不熏成種。勿前
D23n8879_p0977a07║佛德勝後佛故。
D23n8879_p0977a08║明成所作智起位。通釋諸疑也。初唯釋作智。次通
D23n8879_p0977a09║釋諸疑。唯釋中。初師之意亦同六七二識因中得
D23n8879_p0977a10║轉。謂修道中。為第六識後得所引。亦得初起。次師
D23n8879_p0977b01║之意。成佛方起。展轉竆之。其故有四。一依異熟識
D23n8879_p0977b02║所變眼等非無漏故。所依根既有漏。是以因中無
D23n8879_p0977b03║轉義也。二有漏不共。必俱同境。根𤼵無漏識理不
D23n8879_p0977b04║相應故。謂眼根唯眼識依。耳根唯耳識依等曰不
D23n8879_p0977b05║共。必俱者。是俱有依。根識定同時故。同境者。同境
D23n8879_p0977b06║依。根識同緣一境故。此三名異。俱屬五根三依中
D23n8879_p0977b07║俱有依攝。所依眼等既有漏。𤼵無漏識。理豈不違
D23n8879_p0977b08║是以因中無轉義也。三此二于境明昧異故。漏根
D23n8879_p0977b09║必昧。無漏斯明。既是不明。何得為智。是以因中無
D23n8879_p0977b10║轉義也。四由斯此品。要得成佛依無漏根方容現
D23n8879_p0978a01║起。而數間斷。以必作意而後起故。則佛果已成。尚
D23n8879_p0978a02║數間斷。非如餘三長時無間。是以因中無轉義也。
D23n8879_p0978a03║亦可初故是總。次二展轉𤼵明。第四故則結申正
D23n8879_p0978a04║意也。恐問此四智品。皆從本有無漏種生。若起現
D23n8879_p0978a05║行。應一切時頓成無漏。何有前後因果轉變之不
D23n8879_p0978a06║同耶。故云𨿽皆本有而要熏𤼵方得現行。熏有勝
D23n8879_p0978a07║劣。因位漸增。至果方圓滿耳。既圓滿已。不增不減。
D23n8879_p0978a08║盡未來際無有竆時。恐問何以佛位不增減耶。故
D23n8879_p0978a09║云但從種生。不熏成種。若更熏種。是佛德有勝劣
D23n8879_p0978a10║矣。勿前佛德。勝後佛故。諸佛心同道同而德同。何
D23n8879_p0978b01║容毫髮低昂于其間哉。若曰十方世界。彌陀第一
D23n8879_p0978b02║者。是論報非論德也。何可同年。
D23n8879_p0978b03║○三明四智緣用（二）　初別釋所緣二總申用異。
D23n8879_p0978b04║○初別釋所緣（四）　初鏡智所緣二性智所緣三
D23n8879_p0978b05║察智所緣四作智所緣。
D23n8879_p0978b06║○初鏡智所緣。
D23n8879_p0978b07║大圓鏡智相應心品。有義。但緣真如為境。是無分別
D23n8879_p0978b08║非後得智。行相所緣不可知故。有義。此品緣一切法。
D23n8879_p0978b09║莊嚴論說大圓鏡智。于一切境不愚迷故。佛地經說
D23n8879_p0978b10║如來鏡智。諸處境識眾像現故。又此决定緣無漏種。
D23n8879_p0979a01║及身土等諸影像故。行緣微細說不可知。如阿頼耶
D23n8879_p0979a02║亦緣俗故。緣真如故。是無分別。緣餘境故。後得智攝。
D23n8879_p0979a03║其體是一。隨用分二。了俗由證真故。說為後得。餘一
D23n8879_p0979a04║分二。准此應知。
D23n8879_p0979a05║鏡智所緣之境也。初師釋是本智緣如。非後得智
D23n8879_p0979a06║緣。以行相所緣不可知故。次師釋有七𫨻。一此品
D23n8879_p0979a07║緣一切法是標鏡智通緣一切。二莊嚴云。鏡智于
D23n8879_p0979a08║一切境不愚迷故。佛地諸處境識像現。是引教以
D23n8879_p0979a09║證通緣。三又此决定緣無漏種及身土等諸影像
D23n8879_p0979a10║故。是據理以證通緣。四行緣微細說不可知。如阿
D23n8879_p0979b01║頼耶亦緣俗故。是通前例釋所因。五緣真如故是
D23n8879_p0979b02║無分別。緣餘境故後得智攝。是釋通本後二攝。六
D23n8879_p0979b03║其體是一。隨用分二。了俗由證真故。說為後得。是
D23n8879_p0979b04║原說以通伏難。七餘一分二准此應知。是例後妙
D23n8879_p0979b05║平二智。以上節節主意如此。若血脈貫穿則次師
D23n8879_p0979b06║正義。曉前師云。此品所緣。豈止無分別本智。但緣
D23n8879_p0979b07║真如。實通緣一切法也。何則。莊嚴論云。大圓鏡智
D23n8879_p0979b08║于一切境不愚迷故。佛地經說如來鏡智諸處境
D23n8879_p0979b09║識眾像現故。則通緣一切不有明證乎。不獨此也。
D23n8879_p0979b10║以理揆之。又此鏡智。决定緣無漏種。及身土等諸
D23n8879_p0980a01║影像故。如有漏時。定緣三境。豈止但緣真如耶。且
D23n8879_p0980a02║云不可知者。謂鏡智所緣行相微細。說不可知。如
D23n8879_p0980a03║阿頼耶緣俗諦時。亦云不可知也。豈不可知。便是
D23n8879_p0980a04║本智獨緣真如耶。不知緣真如故是無分別智攝。
D23n8879_p0980a05║緣餘境故是後得智攝。智體元非二也。特以用此
D23n8879_p0980a06║緣真即名根本。用此緣俗即名後得。隨用而分二
D23n8879_p0980a07║耳。若云體一用二。後先莫定。何名後得者。則由證
D23n8879_p0980a08║真故有根本。由了俗故有後得。了俗必由證真。故
D23n8879_p0980a09║說後得也。其餘妙平二智。亦一分二。准此應知。非
D23n8879_p0980a10║竟以二為二也。較量二義。此說為正。
D23n8879_p0980b01║○二性智所緣。
D23n8879_p0980b02║平等性智相應心品。有義。但緣第八淨識。如染第七。
D23n8879_p0980b03║緣蔵識故。有義。但緣真如為境。緣一切法平等性故。
D23n8879_p0980b04║有義。徧緣真俗為境。佛地經說平等性智證得十種
D23n8879_p0980b05║平等性故。莊嚴論說。緣諸有情。自他平等。隨他勝解
D23n8879_p0980b06║示現無邉佛影像故。由斯此品通緣真俗。二智所攝。
D23n8879_p0980b07║于理無違。
D23n8879_p0980b08║性智所緣之境。釋有三師。初例染七。但緣淨八。次
D23n8879_p0980b09║原平等。但緣真如。三緣真俗。徧證諸教。末結通緣。
D23n8879_p0980b10║是二智攝。餘如前釋。
D23n8879_p0981a01║○三察智所緣。
D23n8879_p0981a02║妙觀察智相應心品。緣一切法自相共相皆無障礙。
D23n8879_p0981a03║二智所攝。
D23n8879_p0981a04║察智所緣之境也。自即色心等。共即無常等。又自
D23n8879_p0981a05║即依他。共即圓成。曰一切法自共。正普緣也。皆無
D23n8879_p0981a06║障礙者。一自共無障礙。二一切無障礙。二智所攝。
D23n8879_p0981a07║獨顯于此者。形後非二智攝也。
D23n8879_p0981a08║○四作智所緣。
D23n8879_p0981a09║成所作智相應心品。有義。但緣五種現境。莊嚴論說。
D23n8879_p0981a10║如來五根。一一皆于五境轉故。有義。此品亦能徧緣
D23n8879_p0981b01║三世諸法。不違正理。佛地經說。成所作智起作三業
D23n8879_p0981b02║諸變化事。决擇有情心行差別。領受去來現在等義。
D23n8879_p0981b03║若不徧緣無此能故。然此心品隨意樂力。或緣一法。
D23n8879_p0981b04║或二或多。且說五根于五境轉。不言唯爾。故不相違。
D23n8879_p0981b05║隨作意生。緣事相境。起化業故。後得智攝。
D23n8879_p0981b06║作智所緣之境也。此有二釋。初謂緣五現境。引論
D23n8879_p0981b07║為證。次謂通緣三世。引經為證。而論若與經違者。
D23n8879_p0981b08║然此心品。隨意樂力。或二或多。且說五根于五境
D23n8879_p0981b09║轉。不言唯緣五境。故不相違也。問。前三皆二智攝。
D23n8879_p0981b10║此攝云何。故云隨妙觀察智作意引生。緣事相度
D23n8879_p0982a01║生之境起三業變化。故唯後得智攝。又前依心根
D23n8879_p0982a02║故。二智俱通。此智但依色根。故唯後得。故曰變相
D23n8879_p0982a03║觀空唯後得。
D23n8879_p0982a04║○二總申用異。
D23n8879_p0982a05║此四心品。𨿽皆徧能緣一切法。而用有異。謂鏡智品。
D23n8879_p0982a06║現自受用身淨土相。持無漏種。平等智品。現他受用
D23n8879_p0982a07║身淨土相。成事智品。能現變化身及土相。觀察智品。
D23n8879_p0982a08║觀察自他功能過失。雨大法雨破諸疑網。利樂有情。
D23n8879_p0982a09║如是等門。差別多種。
D23n8879_p0982a10║明四智于所緣。申用之各異也。初牒前縱標。二奪
D23n8879_p0982b01║釋用異。三結多異用。亦可牒前縱標。即是牒難。謂
D23n8879_p0982b02║有難云。既皆徧緣何分為四。故釋謂云云也。餘文
D23n8879_p0982b03║易見。
D23n8879_p0982b04║○二總結。
D23n8879_p0982b05║此四心品名所生得。此所生得總名菩提。及前𣵀槃
D23n8879_p0982b06║名所轉得。𨿽轉依義總有四種。而今但取二所轉得。
D23n8879_p0982b07║頌說證得轉依言故。此修習位。說能證得。非已證得。
D23n8879_p0982b08║因位攝故。
D23n8879_p0982b09║約名頌因位而總結之也。初約名歸所轉得結。二
D23n8879_p0982b10║約頌簡取轉得結。三約位說因證得結。謂能證得。
D23n8879_p0983a01║非果上已證得。乃約因位能證得也。餘文易見。上
D23n8879_p0983a02║釋修習位竟。
D23n8879_p0983a03║○五究竟位（二）　初本論二論釋。
D23n8879_p0983a04║○初本論。
D23n8879_p0983a05║後究竟位。其相云何。頌曰。
D23n8879_p0983a06║此即無漏界。不思議善常。安樂解脫身。大牟尼名法。
D23n8879_p0983a07║○二論釋（四）　初釋第一句二釋第二句三釋第
D23n8879_p0983a08║三句四釋第四句。
D23n8879_p0983a09║○初釋第一句（二）　初正釋二通妨。
D23n8879_p0983a10║○初正釋。
D23n8879_p0983b01║論曰。前修習位所得轉依。應知即是究竟位相。此謂
D23n8879_p0983b02║此前二轉依果。即是究竟無漏界攝。諸漏永盡。非漏
D23n8879_p0983b03║隨增。性淨圓明故名無漏。界是蔵義。此中含容無邉
D23n8879_p0983b04║希有大功德故。或是因義。能生五乘世出世間利樂
D23n8879_p0983b05║事故。
D23n8879_p0983b06║修習位。指十地滿心。究竟位。指金剛後心解脫道
D23n8879_p0983b07║中盡未來際也。修位所得轉依。即究竟位相。言彼
D23n8879_p0983b08║攝于此。總大意而標釋之也。此。謂此前二轉依果。
D23n8879_p0983b09║即是無漏界攝。無漏者。五住二𢀸。諸漏永盡離彼
D23n8879_p0983b10║相應縛也。非漏隨增。離彼所緣縛也。蕩無纖塵而
D23n8879_p0984a01║性淨。非二乘猶有所知障。照無不極而圓明。非十
D23n8879_p0984a02║地猶有未滿。曰無漏也。界是蔵義。此中含容無邉
D23n8879_p0984a03║希有大功德故者。神通光明智慧總持等曰功德。
D23n8879_p0984a04║逈出權小䜿極橫周曰大功德。最為難得曰希有
D23n8879_p0984a05║大功德。無邉者。十大數之三。無量無量為一無邉。
D23n8879_p0984a06║不堕此三。更無邉涯之無邉也。或是因義。能生五
D23n8879_p0984a07║乘世出世間利樂事故。謂人乘天乘是世間利樂
D23n8879_p0984a08║事。二乘大乘最上乘是出世間利樂事也。
D23n8879_p0984a09║○二通妨（二）　初通本論二通集論。
D23n8879_p0984a10║○初通本論。
D23n8879_p0984b01║清淨法界可唯無漏攝。四智心品。如何唯無漏。道諦
D23n8879_p0984b02║攝故。唯無漏攝。謂佛功德及身土等。皆是無漏種性
D23n8879_p0984b03║所生。有漏法種已永捨故。𨿽有示現作生𢀸身業煩
D23n8879_p0984b04║𢚰等。似苦集諦。而實無漏道諦所攝。
D23n8879_p0984b05║自此至而純無漏。詳設問答。竆無漏幽微也。今問
D23n8879_p0984b06║意云。清淨法界。有佛無佛性相常住。可唯無漏。四
D23n8879_p0984b07║智心品。從種生故。有為無漏。何得亦唯無漏攝耶。
D23n8879_p0984b08║答意云。聖說四諦。前二有漏。後二無漏。今四智心
D23n8879_p0984b09║品。道諦攝故。唯無漏攝。以佛功德身土皆無漏種
D23n8879_p0984b10║生。有漏既已永捨。豈得猶有有漏。恐問佛變化身。
D23n8879_p0985a01║示同生老𢀸等。何為道諦攝耶。故云𨿽有示現生
D23n8879_p0985a02║𢀸身似苦諦。業煩𢚰似集諦。而有漏種已斷盡故。
D23n8879_p0985a03║實無漏道諦所攝。
D23n8879_p0985a04║○二通集論（二）　初問二答。
D23n8879_p0985a05║○初問。
D23n8879_p0985a06║集論等說十五界等唯是有漏。如來豈無五根五識
D23n8879_p0985a07║五外界等。
D23n8879_p0985a08║躡前問云。本論之疑𨿽通。集論之義有礙。何則。集
D23n8879_p0985a09║論除後三界。說十五界等。唯是有漏。若如來功德
D23n8879_p0985a10║身土皆唯無漏。豈佛無五根五識五外界等耶。若
D23n8879_p0985b01║云有者。何成無漏。
D23n8879_p0985b02║○二答（三）　初第一師二第二師三第三師。
D23n8879_p0985b03║○初第一師。
D23n8879_p0985b04║有義。如來功德身土。甚深微妙。非有非無。離諸分別
D23n8879_p0985b05║絕諸戲論。非界處等法門所攝。故與彼說理不相違。
D23n8879_p0985b06║甚深微妙。絕諸戲論則可。非界處等攝則不可。自
D23n8879_p0985b07║謂理不相違。理殊未盡。
D23n8879_p0985b08║○二第二師。
D23n8879_p0985b09║有義。如來五根五境妙定生故。法界色攝。非佛五識。
D23n8879_p0985b10║𨿽依此變。然麄細異。非五境攝。如來五識非五識界。
D23n8879_p0986a01║經說佛心恒在定故。論說五識。性散亂故。成所作智
D23n8879_p0986a02║何識相應。第六相應起化用故。與觀察智。性有何別。
D23n8879_p0986a03║彼觀諸法自共相等。此唯起化。故有差別。此二智品
D23n8879_p0986a04║應不並生。一類二識不俱起故。許不並起與理無違。
D23n8879_p0986a05║同體用分。俱亦非失。或與第七淨識相應。依眼等根
D23n8879_p0986a06║緣色等境是平等智作用差別。謂淨第七起他受用
D23n8879_p0986a07║身土相者。平等品攝。起變化者。成事品攝。豈不此品
D23n8879_p0986a08║攝五識得。非轉彼得。體即是彼。如轉生𢀸言得𣵀槃
D23n8879_p0986a09║不可𣵀槃同生𢀸攝。是故于此不應為難。
D23n8879_p0986a10║此師初正答。次料簡。必先正答後料簡者。正答中
D23n8879_p0986b01║違妨。假展轉料簡而𤼵明之也。正答取其易明。撮
D23n8879_p0986b02║本文補足而順釋之。則云汝難如來豈無五根五
D23n8879_p0986b03║識五外界等。意謂有則堕于根識塵界是有漏攝
D23n8879_p0986b04║非純無漏攝。不知如來五根五境。首楞百八三昧
D23n8879_p0986b05║妙定生故。法界色攝。非有漏根塵界攝。如來五識。
D23n8879_p0986b06║恒在定故。法界識攝。非有漏五識界攝。若謂降佛
D23n8879_p0986b07║已還。非佛有情五識。必藉如來法界五塵為質。變
D23n8879_p0986b08║相而緣。此所託質。是五外界攝者。不知非佛五識。
D23n8879_p0986b09║𨿽依此變。然所變者麄。可界等攝。為質者細。非五
D23n8879_p0986b10║境攝。恐難如來五識。既非識界。則成所作智亦不
D23n8879_p0987a01║應與五識相應。然則何識相應耶。故答云。與第六
D23n8879_p0987a02║淨識相應。仗彼引起變化三業故。又恐難。相應則
D23n8879_p0987a03║與妙觀察智有何差別。故答云。彼則觀察色心自
D23n8879_p0987a04║共相等。此成所作智。緣事相境起三業。故不同也。
D23n8879_p0987a05║再恐難云。此二既有差別。應不並生。以一類二識
D23n8879_p0987a06║不俱起故。故答云許不並起。于理無違。同體用分。
D23n8879_p0987a07║俱亦非失。此其一也。或此成所作。與第七淨識相
D23n8879_p0987a08║應。以成所作依眼等根緣色等境。是平等智作用
D23n8879_p0987a09║差別故也。謂淨第七起他受用身土相者。平等品
D23n8879_p0987a10║攝。起變化身土者。成事品攝。故差別也。更恐難云。
D23n8879_p0987b01║既此與六七相應。豈不此品亦得攝五識取故答
D23n8879_p0987b02║云。非轉彼五識。得成所作。成所作體。即是五識。同
D23n8879_p0987b03║五識攝。例破云。如轉生𢀸。言得𣵀槃。不可𣵀槃。同
D23n8879_p0987b04║生𢀸攝。以智由慧轉。五識無慧。此約因中無慧言
D23n8879_p0987b05║也。結責云。是故于此五識所攝。不應為難。此師之
D23n8879_p0987b06║答若此。細玩亦未盡理。
D23n8879_p0987b07║○三第三師。
D23n8879_p0987b08║有義。如來功德身土。如應攝在蘊處界中。彼三皆通
D23n8879_p0987b09║有漏無漏。集論等說十五界等唯有漏者。彼依二乘
D23n8879_p0987b10║麄淺境說。非說一切。謂餘成就十八界中。唯有後三
D23n8879_p0988a01║通無漏攝。佛成就者𨿽皆無漏。而非二乘所知境攝。
D23n8879_p0988a02║然餘處說佛功德等非界等者。不同二乘劣智所知
D23n8879_p0988a03║界等相故理必應爾。所以者何。說有為法皆蘊攝故。
D23n8879_p0988a04║說一切法界處攝故。十九界等聖所遮故。若絕戲論
D23n8879_p0988a05║便非界等。亦不應說即無漏界。善常安樂解脫身等。
D23n8879_p0988a06║又處處說轉無常蘊獲得常蘊。界處亦然。寧說如來
D23n8879_p0988a07║非蘊處界。故言非者是密意說。又說五識性散亂者。
D23n8879_p0988a08║說餘成者。非佛所成。故佛身中十八界等皆悉具足。
D23n8879_p0988a09║而純無漏。
D23n8879_p0988a10║此正義也。初正答前問。二會通集論。三會通餘處。
D23n8879_p0988b01║四斥前所答。五通論說義。六結示正義。初中如應
D23n8879_p0988b02║攝在等。謂如來功德身土。應屬于蘊。應屬于處。應
D23n8879_p0988b03║屬于界者。如其所應攝在三科。彼三皆通有漏無
D23n8879_p0988b04║漏。意謂佛外餘所成者。通漏無漏。佛所成者。純無
D23n8879_p0988b05║漏也。前引集論難佛非無漏者。不知彼論之說依
D23n8879_p0988b06║耳。何則。集論說十五界唯有漏攝。不通無漏者。彼
D23n8879_p0988b07║依二乘麄淺境說。非說一切。謂除佛之外。其餘成
D23n8879_p0988b08║就十八界者。于中唯有後三。通于無漏。非唯有漏。
D23n8879_p0988b09║佛成就者。𨿽十八界皆是無漏。非二乘所知境攝。
D23n8879_p0988b10║豈佛具三五便是有漏。與集論之說不相同耶。謬
D23n8879_p0989a01║解者自不同耳。然餘處說佛功德等非界等攝者。
D23n8879_p0989a02║亦是不同二乘劣智所知。皆無漏耳。非言竟不攝
D23n8879_p0989a03║于界等也。故前云如應攝在蘊處界中。理必應爾。
D23n8879_p0989a04║所以者何。教說有為法皆蘊攝故。說一切法界處
D23n8879_p0989a05║攝故。如來功德既屬有為。屬一切法故。當攝于三
D23n8879_p0989a06║科中也。若謂非是十八界者。應是十三處十九界
D23n8879_p0989a07║矣。十九界等聖所遮故。豈其理耶。又若初師謂絕
D23n8879_p0989a08║諸戲論便非界等。亦不應說此即無漏界等。不應
D23n8879_p0989a09║處處說轉無常蘊獲得常蘊等。寧得說佛非界等
D23n8879_p0989a10║攝耶。故言非者。非二乘劣智所知之境。密意顯有
D23n8879_p0989b01║大乘妙智所知境耳。不察其密。竟為顯了可乎。至
D23n8879_p0989b02║若論說五識性散亂者。是說佛外餘乘所成。非佛
D23n8879_p0989b03║所成。何得相違。是則由正答之既明。再會通之又
D23n8879_p0989b04║顯。即本頌以斥前非。引他處而證謬解。散亂是說
D23n8879_p0989b05║餘成。佛成法爾恒定。故佛身中十八界等。皆悉具
D23n8879_p0989b06║足而純無漏。何事紜紜。故曰此即無漏界。
D23n8879_p0989b07║○二釋第二句（三）　初釋不思議二釋一善字三
D23n8879_p0989b08║釋一常字。
D23n8879_p0989b09║○初釋不思議。
D23n8879_p0989b10║此轉依果。又不思議。超過𡬶思言議道故。微妙甚深
D23n8879_p0990a01║自內證故。非諸世間喻所喻故。
D23n8879_p0990a02║初遮名相釋。二敦原本釋。三絕形容釋。又微妙甚
D23n8879_p0990a03║深自內證即超思。非喻所喻即超議。
D23n8879_p0990a04║○二釋一善字。
D23n8879_p0990a05║此又是善。白法性故。清淨法界。逺離生滅。極安隱故。
D23n8879_p0990a06║四智心品妙用無方。極巧便故。二種皆有順益相故。
D23n8879_p0990a07║違不善故。俱說為善。論說處等不唯無記。如來豈無
D23n8879_p0990a08║五根三境。此中三釋。廣說如前。一切如來身土等法
D23n8879_p0990a09║皆滅道攝。故唯是善。聖說滅道唯善性故。說佛土等
D23n8879_p0990a10║非苦集故。佛識所變有漏不善無記相等。皆從無漏
D23n8879_p0990b01║善種所生。無漏善攝。
D23n8879_p0990b02║初正釋善義。二引論難問。三答釋妨難。正釋中初
D23n8879_p0990b03║故通原二果性。二故別原𣵀槃相。三故別原菩提
D23n8879_p0990b04║相。四故雙原二果相。五故反原釋善名。引論難云。
D23n8879_p0990b05║論說處等。等。界也。謂說十二處十八界皆通三性
D23n8879_p0990b06║而香味觸。唯無記性。色聲許通三性。唯無記。如來
D23n8879_p0990b07║豈無五根香味觸三境。是則亦通無記矣。若如所
D23n8879_p0990b08║示現作生𢀸身。即有漏無記。如所示現業煩𢚰等
D23n8879_p0990b09║即有漏不善。今言又唯是善攝何耶。通云。此中三
D23n8879_p0990b10║釋。廣說如前。三科所釋也。今畧取而釋之。則初至
D23n8879_p0991a01║皆滅道攝。約諦攝釋唯是善。二至非苦集故。約諦
D23n8879_p0991a02║性釋唯是善。三至無漏善攝。約變從釋唯是善。是
D23n8879_p0991a03║則論說五根三境唯無記者。約餘成就者說。非佛
D23n8879_p0991a04║所成就。
D23n8879_p0991a05║○三釋一常字。
D23n8879_p0991a06║此又是常。無盡期故。清淨法界無生無滅。性無變易。
D23n8879_p0991a07║故說為常。四智心品所依常故。無斷盡故。亦說為常。
D23n8879_p0991a08║非自性常。從因生故。生者歸滅。一向說故。不見色心
D23n8879_p0991a09║非無常故。然四智品。由大願力。所化有情。無盡期故。
D23n8879_p0991a10║竆未來際。無斷無盡。
D23n8879_p0991b01║又所依即理。願力稱性。故能常。初通原二果時期
D23n8879_p0991b02║釋常。二別約𣵀槃自性釋常。三別約菩提所依釋
D23n8879_p0991b03║常。四別釋菩提因生非常。五別釋菩提願力是常。
D23n8879_p0991b04║問。𣵀槃既名轉得。亦由于因何非無常。答。是從因
D23n8879_p0991b05║顯。非從因生。故有異也。
D23n8879_p0991b06║○三釋第三句。
D23n8879_p0991b07║此又安樂。無逼𢚰故。清淨法界。眾相寂靜故名安樂。
D23n8879_p0991b08║四智心品永離體害。故名安樂。此二自性皆無逼𢚰。
D23n8879_p0991b09║及能安樂一切有情。故二轉依俱名安樂。二乘所得
D23n8879_p0991b10║二轉依果。唯永逺離煩𢚰障縛。無殊勝法故。恒名解
D23n8879_p0992a01║脫身。
D23n8879_p0992a02║初標釋二果安樂。二別釋𣵀槃安樂。三別釋菩提
D23n8879_p0992a03║安樂。四總釋二果安樂。五簡釋名解脫身。眾相寂
D23n8879_p0992a04║靜者。離二𢀸五住喧動故。永離體害者。絕智體所
D23n8879_p0992a05║知障害故。無殊勝法者。無自利殊勝安樂。無利他
D23n8879_p0992a06║殊勝安樂故。問。此名究竟位。以二乘之身為言何
D23n8879_p0992a07║也。曰。以二乘轉依之果佛皆具故今但約彼當分
D23n8879_p0992a08║所得名解脫身。若在如來則名法身。故下云大牟
D23n8879_p0992a09║尼名法也。
D23n8879_p0992a10║○四釋第四句（二）　初畧明頌義二廣明法身。
D23n8879_p0992b01║○初畧明頌義。
D23n8879_p0992b02║大覺世尊成就無上寂默法故。名大牟尼。此牟尼尊
D23n8879_p0992b03║所得二果。永離二障。亦名法身。無量無邉力無畏等
D23n8879_p0992b04║大功德法所莊嚴故。體依聚義總說名身。故此法身
D23n8879_p0992b05║五法為性。非淨法界獨名法身。二轉依果皆此攝故。
D23n8879_p0992b06║初釋大牟尼。次釋名法身。三簡身所攝。牟尼此云
D23n8879_p0992b07║寂默。大則稱體之寂默。謂永寂二邉默契中道。曰
D23n8879_p0992b08║大牟尼。此牟尼尊所得二果。永離二障。亦名法身。
D23n8879_p0992b09║謂無量無邉十力等大功德法所莊嚴故。體是依
D23n8879_p0992b10║義聚義總名為身。故佛地經云。清淨真如及四智
D23n8879_p0993a01║品五法為性。而獨以淨法界名法身者。非此所謂
D23n8879_p0993a02║二轉依果皆此法身所攝之法。然則豈獨清淨法
D23n8879_p0993a03║界名之為法身乎哉。如云一切智為頭。第一義諦
D23n8879_p0993a04║為髻。八萬四千陀羅尼為髮。權實二智為眼。無漏
D23n8879_p0993a05║為鼻。四十不共為齒。四無礙辯為舌。十力為手。如
D23n8879_p0993a06║來蔵為腹。大慈大悲為心。三三昧為腰。清淨法界
D23n8879_p0993a07║為體。四智菩提所依萬善功德集聚。故名法身。正
D23n8879_p0993a08║此意也。錄之以觀覽。
D23n8879_p0993a09║○二廣明法身（三）　初明能依身二明所依土三
D23n8879_p0993a10║合明身土。
D23n8879_p0993b01║○初明能依身（四）　初正釋三身二五法相攝三
D23n8879_p0993b02║三身德別四自他利殊。
D23n8879_p0993b03║○初正釋三身。
D23n8879_p0993b04║如是法身。有三相別。一自性身。謂諸如來真淨法界。
D23n8879_p0993b05║受用變化平等所依。離相寂然。絕諸戲論。具無邉際
D23n8879_p0993b06║真常功德。是一切法平等實性。即此自性亦名法身。
D23n8879_p0993b07║大功德法所依止故。二受用身。此有二種。一自受用。
D23n8879_p0993b08║謂諸如來三無數劫修集無量福慧資糧。所起無邉
D23n8879_p0993b09║真實功德。及極圓淨常徧色身。相續湛然。盡未來際
D23n8879_p0993b10║恒自受用廣大法樂。二他受用。謂諸如來。由平等智
D23n8879_p0994a01║示現微妙淨功德身。居純淨土。為住十地諸菩薩眾
D23n8879_p0994a02║現大神通轉正法輪。决眾疑網。令彼受用大乘法樂。
D23n8879_p0994a03║合此二種。名受用身。三變化身。謂諸如來由成事智。
D23n8879_p0994a04║變現無量隨類化身居淨穢土。為未登地諸菩薩眾。
D23n8879_p0994a05║二乘異生。稱彼機宜。現通說法。令各獲得諸利樂事。
D23n8879_p0994a06║初自性。二受用。三變化。自性中。受用變化平等所
D23n8879_p0994a07║依。以能依顯所依之勝也。離相寂然。絕諸戲論。正
D23n8879_p0994a08║真淨法界也。具無邉際真常功德。謂真淨法界杳
D23n8879_p0994a09║杳㝠㝠中。具足無邉性德。即是聚義。是一切法平
D23n8879_p0994a10║等實性。即是體義皆所謂自性也。即此自性亦名
D23n8879_p0994b01║法身。大功德法所依止故。即以依義釋法身也。然
D23n8879_p0994b02║前章通以二果名法身。此中唯以自性名法身者。
D23n8879_p0994b03║以後二身即菩提果故。應知前後開合立名。故標
D23n8879_p0994b04║中言如是法身有三相別。即是開意。但此自性于
D23n8879_p0994b05║三身中。又得法身通稱。是以亦名法身。二受用中。
D23n8879_p0994b06║一自受用。謂極圓淨常徧色身。相續湛然。盡未來
D23n8879_p0994b07║際恒自受用廣大法樂。曰自受用。而遡其所從。謂
D23n8879_p0994b08║諸如來三無數劫。修集無量福慧資糧。此熏習之
D23n8879_p0994b09║行也。由熏𤼵動本有無漏種子。從無漏種所起無
D23n8879_p0994b10║邉真實十地現行功德。及證極圓淨自受用身。二
D23n8879_p0995a01║他受用。謂由平等智示現微妙淨功德身。居純淨
D23n8879_p0995a02║土。名他受用。曰由平等。顯自受用之由鏡智也。曰
D23n8879_p0995a03║示現。顯自受用之非示現也。為住十地菩薩。乃至
D23n8879_p0995a04║令彼受用大乘法樂。即被十地機為他得受用。起
D23n8879_p0995a05║他受用身。若雜華之舎那身是也。合此二種名受
D23n8879_p0995a06║用者。見自他𨿽分常合。不分而分。分不分也。三變
D23n8879_p0995a07║化者。變現無量隨類化身。居淨穢土。曰變化。然索
D23n8879_p0995a08║變化之本。由成事智。竆變現所為之機。為地前賢
D23n8879_p0995a09║位二乘聲聞六道異生之機也。變必無量。化必隨
D23n8879_p0995a10║類者。稱彼機宜。現通說法。令彼各得利樂事也。
D23n8879_p0995b01║○二五法相攝（二）　初一師明攝二二師明攝。
D23n8879_p0995b02║○初一師明攝。
D23n8879_p0995b03║以五法性。攝三身者。有義。初二攝自性身。經說真如
D23n8879_p0995b04║是法身故。論說轉去阿頼耶識。得自性身。圓鏡智品
D23n8879_p0995b05║轉去蔵識而證得故。中二智品攝受用身。說平等智
D23n8879_p0995b06║于純淨土。為諸菩薩現佛身故。說觀察智。大集會中
D23n8879_p0995b07║說法斷疑現自在故。說轉諸轉識得受用身故。後一
D23n8879_p0995b08║智品攝變化身。說成事智。于十方土現無量種難思
D23n8879_p0995b09║化故。又智殊勝具攝三身。故知三身皆有實智。
D23n8879_p0995b10║五法謂真如及四智。三身謂自性受用變化身也。
D23n8879_p0996a01║相攝者。今初師謂五法攝三身。四智攝三身也。五
D23n8879_p0996a02║法攝三身者。真如鏡智二法攝自性身。平等察智
D23n8879_p0996a03║二法攝受用身。成所作智一法攝變化身。四智攝
D23n8879_p0996a04║三身者。以智殊勝。故知三身皆有實智。此師唯成
D23n8879_p0996a05║所作智。攝變化身不錯。其餘諸釋。多未協理。下文
D23n8879_p0996a06║自顯。
D23n8879_p0996a07║○二二師明攝（二）　初明攝自性二明攝用化。
D23n8879_p0996a08║○初明攝自性。
D23n8879_p0996a09║有義。初一攝自性身。說自性身本性常故。說佛法身
D23n8879_p0996a10║無生滅故說證因得非生因故。又說法身諸佛共有。
D23n8879_p0996b01║徧一切法。猶若虚空。無相無為。非色心故。然說轉去。
D23n8879_p0996b02║蔵識得者。謂由轉滅第八識中。二障麄重顯法身故。
D23n8879_p0996b03║智殊勝中說法身者。是彼依止彼實性故。自性法身。
D23n8879_p0996b04║𨿽有真實無邉功德。而無為故。不可說為色心等物。
D23n8879_p0996b05║此師明攝。皆正義也。今攝自性。先明攝。次通論。初
D23n8879_p0996b06║真如一法攝自性身。異前真如鏡智二法攝自性
D23n8879_p0996b07║身也。以說自性身本性常故。說佛法身無生滅故。
D23n8879_p0996b08║異鏡智有生滅也。說證因得非生因故。異鏡智生
D23n8879_p0996b09║因之所生也。又說法身諸佛共有。徧一切法。猶若
D23n8879_p0996b10║虚空。無相無為。非色心故。異鏡智有相有為。是色
D23n8879_p0997a01║心法也。然前師謂鏡智攝自性身。至引論轉去蔵
D23n8879_p0997a02║識為證。不知論說轉去蔵識得者。謂由轉滅第八
D23n8879_p0997a03║識中二障麄重。顯法身故。非鏡智即自性身也。又
D23n8879_p0997a04║前云智殊勝故。具攝三身。不知智殊勝中。說法身
D23n8879_p0997a05║者。謂法身是彼四智之依止。是彼四智之實性。約
D23n8879_p0997a06║此義故。言具攝三身。理實不攝法身。唯攝用化二
D23n8879_p0997a07║身耳。以自性法身𨿽有真實無邉功德而無為故。
D23n8879_p0997a08║不可說為四智色心等物。是以鏡智不攝自性法
D23n8879_p0997a09║身。
D23n8879_p0997a10║○二明攝用化（二）　初且明相攝二斥有實智。
D23n8879_p0997b01║○初且明相攝。
D23n8879_p0997b02║四智品中真實功德。鏡智所起常徧色身。攝自受用。
D23n8879_p0997b03║平等智品所現佛身。攝他受用。成事智品所現隨類
D23n8879_p0997b04║種種身相。攝變化身。說圓鏡智。是受用佛。轉諸轉識
D23n8879_p0997b05║得受用故。𨿽轉蔵識亦得受用。然說轉彼顯法身故。
D23n8879_p0997b06║于得受用。畧不說之。又說法身無生無滅。唯證因得
D23n8879_p0997b07║非色心等。圓鏡智品。與此相違。若非受用。屬何身攝。
D23n8879_p0997b08║又受用身。攝佛不共有為實德。故四智品實有色心。
D23n8879_p0997b09║皆受用攝。
D23n8879_p0997b10║且明相攝者。正釋既明。後斥其非也。相攝中。初通
D23n8879_p0998a01║明智攝身。二轉釋自受用身。謂四智品中除方便
D23n8879_p0998a02║似現。取真實功德。及能起鏡智之所起常徧色身。
D23n8879_p0998a03║攝自受用。能現平等智品。所現佛身。攝他受用。能
D23n8879_p0998a04║現成事智品。所現隨類種種身相。攝變化身也。轉
D23n8879_p0998a05║釋自受用中。文有三叚。初至畧不說之。原意釋四
D23n8879_p0998a06║智實德攝自受用。次至屬何身攝。推理决大圓鏡
D23n8879_p0998a07║智攝自受用。三至皆受用攝。約攝結四智實有。皆
D23n8879_p0998a08║自受用攝。謂有問曰。以何所以。四智功德及鏡智
D23n8879_p0998a09║所現。皆自受用攝耶。故曰。說圓鏡智是受用佛。轉
D23n8879_p0998a10║諸轉識得受用故。轉蔵識亦得受用故也。既轉蔵
D23n8879_p0998b01║識亦得受用。不說受用者何。故云𨿽轉蔵識亦得
D23n8879_p0998b02║受用。然轉有二義。一轉蔵識中二障種子顯現法
D23n8879_p0998b03║身。二轉染識體成大圓鏡得自受用。今此但說顯
D23n8879_p0998b04║法身義而于轉識成淨畧之不說。非無而不說也。
D23n8879_p0998b05║又說法身無生無滅。唯因清淨聖智證得。非色心
D23n8879_p0998b06║等。圓鏡智品。既有色心。與此相違。若非受用屬何
D23n8879_p0998b07║身攝。是以理推之。則鏡智攝自受用明矣。不但此
D23n8879_p0998b08║也。以攝論之。又受用身。攝佛不共有為實德。故四
D23n8879_p0998b09║智品實有色心。皆自受用攝。問。色心曰實者何。曰。
D23n8879_p0998b10║上文云四智真實功德是也。問。既以平等所現屬
D23n8879_p0999a01║他受用。作智所現屬變化身。云何色心又攝自受
D23n8879_p0999a02║用中。曰。他受用及變化身。色心不可言實。而此云
D23n8879_p0999a03║實者。真實有體。甚深微妙。色則十地所不能見。心
D23n8879_p0999a04║則等覺所未能知。故云自受用。受用獨佛自己。他
D23n8879_p0999a05║何與焉。
D23n8879_p0999a06║○二斥有實智。
D23n8879_p0999a07║又他受用及變化身。皆為化他方便示現。故不可說
D23n8879_p0999a08║實智為體。𨿽說化身智殊勝攝。而似智現。或智所起
D23n8879_p0999a09║假說智名。體實非智但說平等成所作智。能現受用
D23n8879_p0999a10║三業化身。不說二身即是二智。故此二智自受用攝。
D23n8879_p0999b01║然變化身及他受用。𨿽無真實心及心所。而有化現
D23n8879_p0999b02║心心所法。無上覺者神力難思。故能化現無形質法。
D23n8879_p0999b03║若不爾者。云何如來現貪瞋等。久已斷故。云何聲聞。
D23n8879_p0999b04║及傍生等知如來心。如來實心。等覺菩薩尚不知故
D23n8879_p0999b05║由此經說化無量類皆令有心。又說如來成所作智。
D23n8879_p0999b06║化作三業。又說變化有依他心。依他實心相分現故。
D23n8879_p0999b07║𨿽說變化無根心等。而依餘說。不依如來。又化色根
D23n8879_p0999b08║心心所法。無根等用。故不說有。
D23n8879_p0999b09║初斥前皆有實智。次釋通化有似法。斥有者。謂汝
D23n8879_p0999b10║前云智殊勝。具攝三身。三身皆有實智。是謂化用
D23n8879_p1000a01║二身。亦可說實智為體矣。又寧知他受用及變化
D23n8879_p1000a02║身。皆為化他方便示現假相。故不可說。實智為體
D23n8879_p1000a03║若謂化身智殊勝攝。是亦不知其說者也。何則。𨿽
D23n8879_p1000a04║說化身智殊勝攝而似智現。非真智起。或智所起
D23n8879_p1000a05║非能起智。假說智名。體實非智。豈說智殊勝攝。便
D23n8879_p1000a06║說化身攝實智體耶。其所說者。但說平等性智。能
D23n8879_p1000a07║現他受用身。成所作智。能現三業化身。不說所現
D23n8879_p1000a08║二身。即是能現二智。故大圓鏡自受用攝。不必言
D23n8879_p1000a09║矣。而此二智。亦自受用攝。前云他受用變化身亦
D23n8879_p1000a10║有實智者。豈其說耶。恐有疑云。既四智品實有色
D23n8879_p1000b01║心。皆自受用攝。他用變化。皆無真實者。如機關木
D23n8879_p1000b02║偶。何能說法等。益有情耶。故通云。然變化身及他
D23n8879_p1000b03║受用。𨿽無真實心及心所。而有化現心心所法。恐
D23n8879_p1000b04║又疑云。有形之色可化。無形質心如何能化。故再
D23n8879_p1000b05║通云。無上覺者。神力難思。故能化現無形質法。若
D23n8879_p1000b06║不能者。如來三毒等。久已斷故。云何能現貪瞋癡
D23n8879_p1000b07║法。如來實心。等覺不知。云何聲聞及傍生等。知如
D23n8879_p1000b08║來心。故知决能化現似心心所。由此之故。經說化
D23n8879_p1000b09║無量類。皆令有心。說成所作智。化作三業。說變化
D23n8879_p1000b10║有依他心。依他有情實心為本質。變化似質之相
D23n8879_p1001a01║分心現也。恐更疑云。既變化身有根心者。云何他
D23n8879_p1001a02║處說變化無根心等耶。故復通云。𨿽說變化無根
D23n8879_p1001a03║心等。是依佛外餘二乘劣定等變化而說。不依如
D23n8879_p1001a04║來說也。又云化色同實色用。化根及心。但有相現
D23n8879_p1001a05║而無實根心用。故不說變化有根心。曰變化無根
D23n8879_p1001a06║心者。此皆說餘二乘等。非說如來。何必疑。
D23n8879_p1001a07║○三三身德別。
D23n8879_p1001a08║如是三身𨿽皆具足無邉功德。而各有異。謂自性身。
D23n8879_p1001a09║唯有真實常樂我淨。離諸雜染。眾善所依。無為功德
D23n8879_p1001a10║無色心等差別相用。自受用身。具無量種妙色心等
D23n8879_p1001b01║真實功德。若他受用及變化身。唯具無邉似色心等
D23n8879_p1001b02║利樂他用。化相功德。
D23n8879_p1001b03║皆具無邉曰各有異者。自性身具足功德。異自受
D23n8879_p1001b04║用及餘二無邉。餘三身具足功德。異自性身無邉。
D23n8879_p1001b05║自受用身。非餘二身無邉。餘二復異自受用無邉
D23n8879_p1001b06║也。是故自性身具足乃無為功德。而曰無色心等
D23n8879_p1001b07║相用差別。自受用具足乃真實功德。而曰具無量
D23n8879_p1001b08║種妙色心等。餘二身具足乃化相功德而曰唯具
D23n8879_p1001b09║無邉似色心等。同名功德。有無為真實化相之分。
D23n8879_p1001b10║真實化相二皆有為。有為𨿽具色心。仍分妙似。甄
D23n8879_p1002a01║別之精固如此。三身之德何可以少濫。
D23n8879_p1002a02║○四自他利殊。
D23n8879_p1002a03║又自性身正自利攝。寂靜安樂無動作故。亦兼利他。
D23n8879_p1002a04║為增上緣。令諸有情得利樂故。又與受用及變化身
D23n8879_p1002a05║為所依止。故俱利攝。自受用身。唯屬自利。若他受用
D23n8879_p1002a06║及變化身。唯屬利他。為他現故。
D23n8879_p1002a07║他受用及變化身唯屬利他。自受用唯屬自利。自
D23n8879_p1002a08║性身。正自利攝。亦兼利他。兼有二義。一為增上緣。
D23n8879_p1002a09║以諸佛自性身。正法界理。徧一切法。與有情心故。
D23n8879_p1002a10║有情𤼵心修行。皆藉此而為內熏。令其所作。咸得
D23n8879_p1002b01║成就。故兼利他。二為依止。則他用變化之利他。根
D23n8879_p1002b02║於自性。他用變化之利。皆亦自性身之利矣。故兼
D23n8879_p1002b03║利他。
D23n8879_p1002b04║○二明所依土（四）　初法性土二自用土三他用
D23n8879_p1002b05║土四變化土。
D23n8879_p1002b06║○初法性土。
D23n8879_p1002b07║又自性身依法性土。𨿽此身土體無差別。而屬佛法
D23n8879_p1002b08║相性異故。此佛身土俱非色攝。𨿽不可說形量小大。
D23n8879_p1002b09║然隨事相。其量無邉譬如虚空。徧一切處。
D23n8879_p1002b10║又自性身。依法性土。約能依。明所依。不離性也。以
D23n8879_p1003a01║能依必合所依。所依必不違能依。能依是自性身。
D23n8879_p1003a02║所依必法性土。土外無身。外身無有土故也。𨿽此
D23n8879_p1003a03║身土體無差別。而屬佛法性相異故。是約體屬。原
D23n8879_p1003a04║能所。正明依也。以身是此體。土是此體。約體屬原
D23n8879_p1003a05║能所也。不可言異何可言依。身屬佛相。土屬法性。
D23n8879_p1003a06║不可言同。何不云依。葢自其體而觀之。了無能所。
D23n8879_p1003a07║葢自其即體於屬而觀之。絕能所中。不妨亦能所
D23n8879_p1003a08║也。此佛身土。俱非色攝。𨿽不可說形量小大。然隨
D23n8879_p1003a09║事相。其量無邉。譬如虚空。徧一切處。是即遮隨喻
D23n8879_p1003a10║量。徧元無量也。此佛身土形色既非。大小逈絕。安
D23n8879_p1003b01║得以量喻。然此佛身土。隨受用事相。隨變化事相。
D23n8879_p1003b02║何無其量。但其量無邉。譬如虚空。徧一切處。宗鏡
D23n8879_p1003b03║云。此即於自心性相。分身土之名。以自心相義名
D23n8879_p1003b04║身。自心性義名土。故佛地論云。清淨法界而為法
D23n8879_p1003b05║身。即以法性而為其土。智論云。在有情數中名為
D23n8879_p1003b06║佛性。在無情數中名為法性。清涼云。身土異則不
D23n8879_p1003b07║名法性。同則不名能所依是也。又身自是佛。佛云
D23n8879_p1003b08║相者。以佛義是相。名功德法所依止故。眾德集聚
D23n8879_p1003b09║故。為二身自體故。土自是法。法名性者。以法是性
D23n8879_p1003b10║義功德自性故。能持自性故。諸法自性故。詳如古
D23n8879_p1004a01║釋。
D23n8879_p1004a02║○二自用土。
D23n8879_p1004a03║自受用身還依自土。謂圓鏡智。相應淨識。由昔所修
D23n8879_p1004a04║自利無漏純淨佛土因緣成熟。從初成佛。盡未來際。
D23n8879_p1004a05║相續變為純淨佛土。周圓無際。眾寳莊嚴。自受用身。
D23n8879_p1004a06║常依而住。如淨土量身量亦爾。諸根相好。一一無邉。
D23n8879_p1004a07║無限善根所引生故。功德智慧。既非色法。𨿽不可說
D23n8879_p1004a08║形量大小。而依所證及所依身。亦可說言徧一切處。
D23n8879_p1004a09║自受用身。還依自土。約能依標所依。不離于自也。
D23n8879_p1004a10║謂圓鏡智相應淨識。由昔所修自利無漏純淨佛
D23n8879_p1004b01║土因緣成熟。釋自土。出本因。不離于修也。從初成
D23n8879_p1004b02║佛盡未來際相續變為純淨佛土。周圓無際。眾寳
D23n8879_p1004b03║莊嚴。釋土相。極橫豎不離于變也。自受用身。常依
D23n8879_p1004b04║而住。如淨土量。身量亦爾。釋身依量如土。自用自
D23n8879_p1004b05║也。諸根相好。一一無邉。無限善根所引生故。釋自
D23n8879_p1004b06║身相好。徧從因生也。功德智慧既非色法。𨿽不可
D23n8879_p1004b07║說形量大小。而依所證。及所依身。亦可說言徧一
D23n8879_p1004b08║切處。例功德與智慧。悉周徧也。依所證者。謂二空
D23n8879_p1004b09║真如。依所依身者。謂自法性身也。以上逐叚出意
D23n8879_p1004b10║如此。若夫總其脈絡。是周圓無際。眾寳莊嚴。盡未
D23n8879_p1005a01║來際。相續純淨。自受用土。由於大圓鏡智所變。智
D23n8879_p1005a02║變又由徃昔所修自利純淨佛土因緣成熟而起。
D23n8879_p1005a03║自受用身。常依此土而住。身如土量。相好無邉。亦
D23n8879_p1005a04║從善根引生而起。其非色法之功德智慧者。依所
D23n8879_p1005a05║證二空真理。所依自法性身。徧一切處。功德智慧
D23n8879_p1005a06║起於證。證起於修。修之時義大矣哉。
D23n8879_p1005a07║○三他用土。
D23n8879_p1005a08║他受用身。亦依自土。謂平等智。大慈悲力。由昔所修
D23n8879_p1005a09║利他無漏純淨佛土因緣成熟。隨住十地菩薩所宜
D23n8879_p1005a10║變為淨土。或小或大。或劣或勝。前後改轉。他受用身。
D23n8879_p1005b01║依之而住。能依身量。亦無定限。
D23n8879_p1005b02║他受用身。亦依自土。約能依明所依。不離於他也
D23n8879_p1005b03║謂平等智。大慈悲力。由昔所修利他無漏純淨佛
D23n8879_p1005b04║土因緣成熟。即他土明土因。起於修也。隨住十地
D23n8879_p1005b05║菩薩所宜變為淨土。或小或大。或劣或勝。前後改
D23n8879_p1005b06║轉。即他土明土相。變於宜也。他受用身。依之而住。
D23n8879_p1005b07║能依身量。亦無定限。釋依土。身如土。量無定也。上
D23n8879_p1005b08║隨叚出意如此。若總其脈絡。則隨住十地菩薩。所
D23n8879_p1005b09║宜大小勝劣前後改轉他受用之淨土。起於平等
D23n8879_p1005b10║智。大慈悲力之隨變。智力隨變。又由徃昔所修利
D23n8879_p1006a01║他無漏純淨佛土因緣成熟而起也。修可後乎。利
D23n8879_p1006a02║他無漏因緣者。如直心是菩薩淨土。菩薩成佛時。
D23n8879_p1006a03║不諂眾生來生其國等是也。或大小勝劣者。如初
D23n8879_p1006a04║地所見淨土。望於二地為小為劣。二望於初。即為
D23n8879_p1006a05║大為勝矣。展轉而上。直至法雲。層層大小。勝劣可
D23n8879_p1006a06║知。
D23n8879_p1006a07║○四變化土。
D23n8879_p1006a08║若變化身。依變化土。謂成事智大慈悲力。由昔所修
D23n8879_p1006a09║利他無漏淨穢佛土因緣成熟。隨未登地有情所宜。
D23n8879_p1006a10║化為佛土。或淨或穢。或小或大。前後改轉。佛變化身。
D23n8879_p1006b01║依之而住。能依身量。亦無定限。
D23n8879_p1006b02║若變化身。依變化土。約能依。明所依。不離於化也。
D23n8879_p1006b03║謂成事智。大慈悲力。由昔所修利他無漏淨穢佛
D23n8879_p1006b04║土因緣成熟。即化土。明土因。因於修也。隨未登地
D23n8879_p1006b05║有情所宜化為佛土。或淨或穢。或小或大。前後改
D23n8879_p1006b06║轉。於化土明土相。化於宜也。佛變化身。依之而住
D23n8879_p1006b07║能依身量。亦無定限。明依土。身如土。量無定也。逐
D23n8879_p1006b08║叚出意如此。若總其脈絡。則隨未登地有情所宜。
D23n8879_p1006b09║或淨穢大小前後改轉之變化土。化於成事智之
D23n8879_p1006b10║大慈悲力。智力與化。又由於徃昔所修利他無漏
D23n8879_p1007a01║淨穢佛土因緣成熟而起也。修可後乎。問。佛所修
D23n8879_p1007a02║因無非淨行。寧有穢土成熟之理。而云然者何也。
D23n8879_p1007a03║曰。以眾生根性不等。宜順導者現淨以攝之。宜逆
D23n8879_p1007a04║化者示穢以折之。彌陀現居極樂。迦文示生堪忍。
D23n8879_p1007a05║諸菩薩等。隨所化生而取佛土是也。淨穢大小前
D23n8879_p1007a06║後改轉者。淨改為穢。穢轉為淨。大轉為小。小改為
D23n8879_p1007a07║大也。如梵王見此佛土。無非七寳。身子見此佛土
D23n8879_p1007a08║無非瓦礫。是改轉淨穢大小可知矣。能依身量。亦
D23n8879_p1007a09║無定限者。丈六八尺至三尺等。亦各隨機所見。佛
D23n8879_p1007a10║身何有定量。
D23n8879_p1007b01║○三合明身土（二）　初分簡二通簡。
D23n8879_p1007b02║○初分簡。
D23n8879_p1007b03║自性身土。一切如來同所證故。體無差別。自受用身
D23n8879_p1007b04║及所依土。𨿽一切佛。各變不同。而皆無邉不相障礙。
D23n8879_p1007b05║餘二身土。隨諸如來所化有情。有共不共。所化共者。
D23n8879_p1007b06║同處同時。諸佛各變為身為土。形狀相似。不相障礙。
D23n8879_p1007b07║展轉相雜為增上緣。令所化生自識變現。謂於一土
D23n8879_p1007b08║有一佛身。為現神通說法饒益。於不共者。唯一佛變。
D23n8879_p1007b09║諸有情類無始時來。種性法爾更相繫屬。或多屬一。
D23n8879_p1007b10║或一屬多。故所化生有共不共。不爾。多佛久住世間
D23n8879_p1008a01║各事劬勞。實為無益。一佛能益一切生故。
D23n8879_p1008a02║分簡者。於身土合明中。分簡自性身土。自用身土。
D23n8879_p1008a03║他用變化之身土也。自性身土竟同。一切如來體
D23n8879_p1008a04║無差別同所證故。自用身土不同而同。不同者。一
D23n8879_p1008a05║切諸佛各別因緣。各變身土。各變不同。而同者。𨿽
D23n8879_p1008a06║各變不同。而皆無邉。不相障礙故。他用變化。隨諸
D23n8879_p1008a07║如來所化有情。有共不共。共者。隨諸如來所化有
D23n8879_p1008a08║情同處同時。諸佛各變為身為土。而身土形狀相
D23n8879_p1008a09║似。不相障礙。展轉相雜為增上緣。如阿閦彌陀藥
D23n8879_p1008a10║師寳集。同化為迦文一身。令所化生。自識變現。謂
D23n8879_p1008b01║於一土。有一佛身。為現神通說法饒益。名曰共也。
D23n8879_p1008b02║不共者。唯一佛變。非多佛共變。設見十方百千化
D23n8879_p1008b03║佛。亦是一佛化現諸身。曰不共也。然所以共不共
D23n8879_p1008b04║者。諸有情類。無始時來。同具佛種。共有佛性。種性
D23n8879_p1008b05║法爾與諸如來更相繫屬。或多類眾生。因緣唯屬
D23n8879_p1008b06║一佛所化。隨所化生。變一身土。不同多佛共變而
D23n8879_p1008b07║化。故不共也。或一類眾生。因緣屬多佛共化。故須
D23n8879_p1008b08║諸佛同時同處。各變身土。形狀相似。令所化生。自
D23n8879_p1008b09║識變現。謂於一土。有一佛身。故得共也。若不爾者。
D23n8879_p1008b10║多佛久住世間。各事劬勞。實為無益。何以故。一佛
D23n8879_p1009a01║能益一切眾生。何以多佛為耶。
D23n8879_p1009a02║○二通簡（二）　初明所變漏無漏別二明所變四
D23n8879_p1009a03║分虚實。
D23n8879_p1009a04║○初明所變漏無漏別。
D23n8879_p1009a05║此諸身土。若淨若穢。無漏識上所變現者。同能變識
D23n8879_p1009a06║俱善無漏。純善無漏因緣所生。是道諦攝。非苦集故。
D23n8879_p1009a07║蘊等識相不必皆同。三法因緣雜引生故。有漏識上
D23n8879_p1009a08║所變現者。同能變識皆是有漏。純從有漏因緣所生。
D23n8879_p1009a09║是苦集攝。非滅道故。善等識相不必皆同。三性因緣
D23n8879_p1009a10║雜引生故。蘊等同異。類此應知。不爾。應無五十二等。
D23n8879_p1009b01║於身土合明中。通簡所變四種身土。有漏無漏之
D23n8879_p1009b02║不同也。謂此四種身土。若淨若穢。約佛無漏識上
D23n8879_p1009b03║所變現者。則所變身土。同能變識。俱善無漏。所以
D23n8879_p1009b04║然者。從純善無漏共不共等種子因緣所生。是道
D23n8879_p1009b05║諦攝。非苦集所攝故也。恐有疑云。能變之識無漏。
D23n8879_p1009b06║所變身土亦無漏。則能變是識。所變亦應唯是識
D23n8879_p1009b07║相。無蘊等差別耶。故通云。蘊等識相。不必皆同等。
D23n8879_p1009b08║謂能變𨿽是識。所變蘊相。不必皆識相。以從無漏
D23n8879_p1009b09║戒定慧解脫知見蘊處界三種引生故也。此四種
D23n8879_p1009b10║身土。若約九界有情。有漏第八識上。託佛身土為
D23n8879_p1010a01║質。所變親相分者。則所變身土。同能變識。皆是有
D23n8879_p1010a02║漏。所以然者。純從有漏種子因緣之所生。是苦集
D23n8879_p1010a03║攝。非滅道所攝故也。恐又疑云。若能變是有漏。所
D23n8879_p1010a04║變亦有漏。則能變識性是無記。所變亦應唯是無
D23n8879_p1010a05║記性耶。故通云。善等識相。不必皆同等。謂能變之
D23n8879_p1010a06║識是無記。所變不必皆同無記識相。以從識中三
D23n8879_p1010a07║性種子雜引生故。蘊等同異。類此應知者。亦應云。
D23n8879_p1010a08║蘊等識相。不必皆同。三法因緣雜引生故。若謂不
D23n8879_p1010a09║爾。應無五蘊十二處十八界耶。無是理也。問。諸佛
D23n8879_p1010a10║身土淨穢。約佛識變。則純無漏。約九界。則純有漏。
D23n8879_p1010b01║竊有疑焉。何則。法性純淨無漏。無俟論矣。他用變
D23n8879_p1010b02║化。𨿽是隨機。而佛識變。則穢亦是淨。漏亦無漏。亦
D23n8879_p1010b03║無俟論矣。他用變化有淨有穢。約有情識變。則六
D23n8879_p1010b04║道異生。地前三賢穢與有漏。又無俟論矣。乃初歡
D23n8879_p1010b05║喜以至法雲。既非是穢。安得皆有漏耶。曰。十地之
D23n8879_p1010b06║位𨿽高而第八未轉。尚在有漏。則能變第八。託佛
D23n8879_p1010b07║身土為質。所變親相。安得不同於能變之有漏乎。
D23n8879_p1010b08║若夫對下稱高。待凢名聖則身土千差。又當別論。
D23n8879_p1010b09║殊非通簡身土之大較意也。以上皆約此論本文。
D23n8879_p1010b10║順體口氣而解。若約佛地論。如是淨土。主既圓滿。
D23n8879_p1011a01║應有輔翼。主必攝受輔翼者。故諸大菩薩。眾所雲
D23n8879_p1011a02║集。諸聲聞等。無如是事。謂初地上諸菩薩眾。𨿽不
D23n8879_p1011a03║能集諸佛自利受用淨土。而能集會諸佛利他受
D23n8879_p1011a04║用淨土。諸佛慈悲。於自識上。隨菩薩宜現麄妙土。
D23n8879_p1011a05║菩薩隨自善根願力。於自識上。似佛所生淨土相
D23n8879_p1011a06║現。𨿽是自心各別變現。而同一處。形相相似。謂為
D23n8879_p1011a07║一土。共集其中。如是地上菩薩淨土。為是有漏。為
D23n8879_p1011a08║是無漏。有義。無漏。謂自心中。後得無漏淨土種子
D23n8879_p1011a09║願力資故。變生淨土。於中受用大乘法樂。以初地
D23n8879_p1011a10║上諸菩薩眾證真如理。得真無漏。處真法流。住真
D23n8879_p1011b01║淨土。常見諸佛。故所變土。是真無漏。道諦所攝。有
D23n8879_p1011b02║義。有漏。謂自心中。加行有漏淨土種子願力資故。
D23n8879_p1011b03║變生淨土。於中受用大乘法樂。以彼菩薩𨿽證真
D23n8879_p1011b04║如。得真無漏。而七地來。煩𢚰現起。乃至十地。尚有
D23n8879_p1011b05║修斷煩𢚰種子及所知障。第八識體。能持彼故。現
D23n8879_p1011b06║受熏故。猶是有漏無記性攝。有為無漏。道諦所攝。
D23n8879_p1011b07║决定是善。若十地中第八識體。是無漏善。應知佛
D23n8879_p1011b08║地不離執持有漏種子。不應受熏。第八識體。既是
D23n8879_p1011b09║有漏無記性攝。所變淨土。云何無漏善性所攝。又
D23n8879_p1011b10║一有情。無二實身。其身爾時既是有漏。所依淨土
D23n8879_p1012a01║云何無漏。是十地菩薩淨土。是妙有漏。苦諦所攝。
D23n8879_p1012a02║如實義者。十地菩薩。自心所變淨土有二。若第八
D23n8879_p1012a03║識所變淨土。是漏識相分攝故。是有漏身所依處
D23n8879_p1012a04║故。𨿽無漏善力所資熏。其相淨妙。而是有漏苦諦
D23n8879_p1012a05║所攝。隨加行等。所現亦爾。若隨後得無漏心。變淨
D23n8879_p1012a06║土影像。是無漏識相分攝故。從無漏善種子生故。
D23n8879_p1012a07║體是無漏。道諦所攝。言蘊等者。即無漏五蘊。一無
D23n8879_p1012a08║漏淨戒。名為戒蘊。二無漏定。名為定蘊。三無漏慧。
D23n8879_p1012a09║名為慧蘊。四無學勝解。名解脫蘊。五無學正見。名
D23n8879_p1012a10║解脫知見蘊。前三是因。後二是果。五蘊法界。一切
D23n8879_p1012b01║三乘功德所依。通學無學。無學圓滿戒定慧三法
D23n8879_p1012b02║因緣雜引生故。學位分得戒定慧三。隨用一性所
D23n8879_p1012b03║引生故。蘊等同異滿分淨染。類此應知。第八有漏。
D23n8879_p1012b04║所變身土亦是有漏。後得無漏所變身土亦是無
D23n8879_p1012b05║漏。故言同也。第八所變。不同後得。後得所變。不同
D23n8879_p1012b06║第八。故言異也。不爾者。牒前一徃所談。身土皆是
D23n8879_p1012b07║隨他變現。若不變現。則又何有五蘊十二處十八
D23n8879_p1012b08║界之建立也哉。以上具錄以便叅考。
D23n8879_p1012b09║○二明所變四分虚實（二）　初初解二二解。
D23n8879_p1012b10║○初初解。
D23n8879_p1013a01║然相分等依識變現。非如識性依他中實。不爾。唯識
D23n8879_p1013a02║理應不成。許識內境。俱實有故。
D23n8879_p1013a03║此至心與心所定相應故。於身土合明中。通簡所
D23n8879_p1013a04║變四種身土虚實之不同也。初正釋。二反釋。正釋
D23n8879_p1013a05║者。然相分等依識變現。非如識性依他中實者。相
D23n8879_p1013a06║見二分曰相分等。又等。等自證。識性曰依他。形上
D23n8879_p1013a07║相見是徧計。依他曰中實。形上相見是虚妄。意謂
D23n8879_p1013a08║相見二分為徧計所執。自證識性。為依他而起。依
D23n8879_p1013a09║他起法。自因緣生。是妙俗諦。可言唯識。徧計所執。
D23n8879_p1013a10║由分別起。是虚妄執。故云非如識性。依他中實。復
D23n8879_p1013b01║反釋以决之云。不爾。唯識理應不成。所以然者。許
D23n8879_p1013b02║識內境。俱實有故。謂識所變心內之境。而識與內
D23n8879_p1013b03║境皆是實有。安可不爾。此師之義未盡。下文自顯。
D23n8879_p1013b04║○二二解。
D23n8879_p1013b05║或識相見等從緣生。俱依他起。虚實如識。唯言遣外
D23n8879_p1013b06║不遮內境。不爾。真如亦應非實。內境與識。既並非虚。
D23n8879_p1013b07║如何但言唯識非境。識唯內有。境亦通外。恐濫外故。
D23n8879_p1013b08║但言唯識。或諸愚夫。迷執於境。起煩𢚰業生𢀸沉淪。
D23n8879_p1013b09║不解觀心勤求出離。哀愍彼故。說唯識言。令觀自心
D23n8879_p1013b10║解脫生𢀸。非謂內境如外都無。或相分等皆識為性。
D23n8879_p1014a01║由熏習力。似多分生。真如亦是識之實性。故除識性。
D23n8879_p1014a02║無別有法。此中識言。亦說心所。心與心所。定相應故。
D23n8879_p1014a03║此護法正義也。初正釋虚實。次難問虚實。三答明
D23n8879_p1014a04║唯識。承上初師四分虚實。已如上陳。或有異於前
D23n8879_p1014a05║釋者曰。識相見分自證證自證皆從緣生。俱依他
D23n8879_p1014a06║起。自非初師相見屬於徧計之虚。識性屬於依他
D23n8879_p1014a07║之實矣。然而四分俱是實耶。故云虚實如識。良以
D23n8879_p1014a08║約真勝義言。識如幻夢。相見何得云真。其虚固如
D23n8879_p1014a09║識也。依世俗諦言。有依他識。相見何得是虚。其實
D23n8879_p1014a10║亦如識也。虚實如識而言唯者。為遣心外之境。不
D23n8879_p1014b01║遮心內之境。故不違於唯耳。若謂不然。本智所緣
D23n8879_p1014b02║真如內境。亦應非是實耶。然恐難云。內境與識既
D23n8879_p1014b03║並非虚。當唯境識。但云唯識何耶。故三釋以通之。
D23n8879_p1014b04║一恐濫外境言唯識二愍存內境言唯識。三綂攝
D23n8879_p1014b05║識性言唯識。恐濫者。識唯內有。境則不但內有。亦
D23n8879_p1014b06║通外有者也。若言唯境。即濫外計。故但言唯識耳。
D23n8879_p1014b07║愍存者。或諸愚夫迷執外境。起惑業因。受生𢀸果。
D23n8879_p1014b08║不解觀我內心。勤求出離。大聖愍彼。說唯識言。令
D23n8879_p1014b09║自觀心識。不迷外境。起惑造業。解脫生𢀸。非謂心
D23n8879_p1014b10║內之境。如徧計之外境都無。而單言唯識比也。綂
D23n8879_p1015a01║攝者。或內境相分等。亦識為體。由熏習力。似四分
D23n8879_p1015a02║生。此四分不離識性也。真如內境。亦是識之實性。
D23n8879_p1015a03║真如又曷嘗離識性耶。故除識性外。無別有法。識
D23n8879_p1015a04║之一言。攝無不盡。且心所與心相應。𨿽言唯識。心
D23n8879_p1015a05║所自綂於中。故但言唯識。若千山之止於嶽邉。萬
D23n8879_p1015a06║𣲖之消於海上耳。寧有纖毫攝之不盡者哉。不必
D23n8879_p1015a07║疑也。
D23n8879_p1015a08║○四釋題囘向。
D23n8879_p1015a09║此論三分。成立唯識。是故說為成唯識論。亦說此論
D23n8879_p1015a10║名淨唯識。顯唯識理極明淨故。此本論名唯識三十。
D23n8879_p1015b01║由三十頌顯唯識理。乃得圓滿非增減故。已依聖教
D23n8879_p1015b02║及正理。分別唯識性相義。所獲功德施羣生。願共速
D23n8879_p1015b03║登無上覺。
D23n8879_p1015b04║初釋題。二囘向。釋題三義。初謂此論三分成立唯
D23n8879_p1015b05║識。名成唯識論。三分者。宗因喻為三分。亦可初稽
D23n8879_p1015b06║首一頌。名宗前敬敘分。次三十頌。名依教廣成分。
D23n8879_p1015b07║後已依一頌。名成就施願分。亦名三分。二說雙具。
D23n8879_p1015b08║前三為正。葢十卷之多。必以三支成立唯識故也。
D23n8879_p1015b09║二此論名淨唯識。顯唯識理極明淨故。極明淨者。
D23n8879_p1015b10║顯理究竟。殊無一毫不盡。曰極明淨也。又顯識究
D23n8879_p1016a01║竟。圓成實性無垢識故。曰極明淨。二說圓具。前說
D23n8879_p1016a02║為正。葢十卷之多。展轉顯理究竟。無垢之識自在
D23n8879_p1016a03║故也。三此本論名唯識三十。由三十頌顯唯識理。
D23n8879_p1016a04║乃得圓滿非增減故。圓滿無增減者。一三十頌。從
D23n8879_p1016a05║因至果。顯唯識理。離於增減損益之義。恰中其妙。
D23n8879_p1016a06║乃得圓滿。二釋三十頌。從頌至頌。顯唯識理。字字
D23n8879_p1016a07║句句。逺離增減之過。巧適其中。乃得圓滿。而要之
D23n8879_p1016a08║雙含二義為完。葢十卷之文不離三十頌。三十頌
D23n8879_p1016a09║全處十卷之論文故也。二囘向者。已依聖教及正
D23n8879_p1016a10║理。分別唯識性相義。是依教理造論。所獲功德施
D23n8879_p1016b01║羣生願共速登無上覺。是修囘向𤼵願。性相者。前
D23n8879_p1016b02║八卷是顯唯識相。後二卷是顯唯識性。𨿽性不離
D23n8879_p1016b03║相。相全顯性。而隨義隨文。倫次不得不秩然耳。功
D23n8879_p1016b04║德有三。一即性之具曰德。全德之能曰功。所謂常
D23n8879_p1016b05║樂我淨等本覺性功德也。二由修而得曰德。即德
D23n8879_p1016b06║之能曰功。所謂不共無畏等始覺修功德也。三𨿽
D23n8879_p1016b07║即本而始。全修全性。名究竟覺。亦不分而分焉。若
D23n8879_p1016b08║按慈氏之論修德。則有讀誦。總持。漏。與無漏。通別
D23n8879_p1016b09║之辨。讀誦但熟於文。總持兼了於義。讀誦唯屬聞
D23n8879_p1016b10║慧。總持兼屬思慧。讀誦總持。名通修行。唯屬有漏。
D23n8879_p1017a01║修慧屬別修行。唯攝無漏。所獲功德者。或通有漏。
D23n8879_p1017a02║或唯無漏。奘師譯信金剛福德。曰生如是福德。取
D23n8879_p1017a03║如是福德。生也者。指修時所植種子言也。取也者。
D23n8879_p1017a04║指從種所𤼵現行言也。乃什師綂生取而譯之曰。
D23n8879_p1017a05║得如是福德。今獲者得也。以此施生。名為法施。登
D23n8879_p1017a06║無上覺。是佛道無上誓願成。共登無上覺。是眾生
D23n8879_p1017a07║無邉誓願度。煩𢚰無盡法門無量誓願斷學。自在
D23n8879_p1017a08║其中矣。或曰欲速不逹。儒者有是言也。况無上覺
D23n8879_p1017a09║乎。曰。敏則有功。儒者亦有是言也。况無上覺乎。不
D23n8879_p1017a10║知速者精進義。聖王曰無逸。覺皇曰慎勿放逸。精
D23n8879_p1017b01║進貫於諸度。諸度之中。精進最為有力。惟願痛無
D23n8879_p1017b02║常危脆之身。念常住圓成之識。既汩沒於三有愛
D23n8879_p1017b03║河之水。須撈摝於十卷心海之文。抒之又抒。抒之
D23n8879_p1017b04║不已。極力而海波元減。索之更索。索之不休。罔象
D23n8879_p1017b05║而神珠自呈。精進煥然。千生只在一生。懈怠瞥爾。
D23n8879_p1017b06║一誤而成百誤。相與勉旃。共勤砥礪已遵教理及
D23n8879_p1017b07║師命。訂正唯識性相義。所獲功德施含識。願證識
D23n8879_p1017b08║心三昧海。
D23n8879_p1017b09║贒預
D23n8879_p1017b10║成唯識論訂正卷第十（姑蘇信女張門李氏大緣𦔳板）
D23n8879_p1018a01║（𦔳刻姓氏
D23n8879_p1018a02║　管宗顏　徐昌時　嚴　栴　戴文光
D23n8879_p1018a03║　方昌毓　施大脫　施時化　鄔大材
D23n8879_p1018a04║　沈大用　劉大恒　廣　淨　大　𮗚
D23n8879_p1018a05║　德　純　定　心　道　廬）