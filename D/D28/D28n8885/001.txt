D28n8885_p0001b01║因明入正理論後記序
D28n8885_p0001b02║因明者。西域五明論之一也。西域五明有二。外五明
D28n8885_p0001b03║者。凡俗所智。內五明者。我佛所造。外五明者。一曰聲
D28n8885_p0001b04║明。𥼶詁訓字。詮自流別。若此土爾雅切韻字彚類
D28n8885_p0001b05║書之類。二曰工巧明。伎術機𮤚。陰陽厯𢿘。若此土
D28n8885_p0001b06║百工技藝厯法筭書之類。三曰醫方明。禁咒閑邪。
D28n8885_p0001b07║藥石鍼艾。𠰥此土祝由醫書之類。四曰因明。考完
D28n8885_p0001b08║正邪。研覈真偽。𠰥此土究明道理諸書之類。五
D28n8885_p0001b09║曰符印明。書契形象。印璽雕刻。𠰥此土篆隸真
D28n8885_p0001b10║艸諸字筆法。西域記云。開蒙誘進。先遵十二章。
D28n8885_p0002a01║七歲之後。漸授五明六論也。內五明者。世尊成正
D28n8885_p0002a02║覺已。憐愍眾生但習俗書。未知至教。故借此五
D28n8885_p0002a03║明之流別。精嚴其科條。闡析其正理。將符邱明
D28n8885_p0002a04║攝入聲明。特加內明一論。究暢五乗。明辨因果。于
D28n8885_p0002a05║數亦合五明。小乗阿含。畧涉其流。大乗菩[薩-產+(辛/工)]。▆
D28n8885_p0002a06║探閫奥。故大般若𦀇云。五地菩[薩-產+(辛/工)]覺五明。華嚴
D28n8885_p0002a07║𦀇五地品。學習聲明工巧等。地持論云。菩[薩-產+(辛/工)]求
D28n8885_p0002a08║法。當于何求。當于一切五明處求。陳譯攝論云。
D28n8885_p0002a09║若菩[薩-產+(辛/工)]依本智作利益事。謂正說三乗三蔵及
D28n8885_p0002a10║五明等義。當無偏倒相違不實不㝎名偏符理真
D28n8885_p0002b01║實不可動為無偏。処時相濫名倒隨處隨時隨相
D28n8885_p0002b02║名無例。是名菩[薩-產+(辛/工)]利他。故瑜伽師地論云。菩[薩-產+(辛/工)]求
D28n8885_p0002b03║內明時。為正修行法隨法行。為廣開示悟于他
D28n8885_p0002b04║故。菩[薩-產+(辛/工)]求醫方明時。為息他病得饒益故。菩[薩-產+(辛/工)]求
D28n8885_p0002b05║因明時。為欲了知外道所造惡因諸論。為降伏彼故。
D28n8885_p0002b06║開悟淨信眾生故。菩[薩-產+(辛/工)]求聲明時為欲令諸眾生。
D28n8885_p0002b07║悟入詁訓言音文句差別。唯以一義殊音隨說故菩
D28n8885_p0002b08║[薩-產+(辛/工)]求工巧明時。為以巧智利益眾生故。是故求此五
D28n8885_p0002b09║明。令無上正等菩提大智資糧。速得圎滿。令此因
D28n8885_p0002b10║明一論。屬在五明第三。廣陳方隅。發明因法。又因
D28n8885_p0003a01║明之理。所攝甚廣。因緣因果。俱是因詮。通于內明。
D28n8885_p0003a02║印于聖教。今此一論。但是立量之因。未顯詮真之
D28n8885_p0003a03║奥。是故建立此論。其義有二。一者指迷。二者示信。地
D28n8885_p0003a04║論云。若諸菩[薩-產+(辛/工)]求因明時。為欲如實了知外道所造
D28n8885_p0003a05║因論。是惡言說。為欲降伏他諸異論。此指述義也。又
D28n8885_p0003a06║云。為欲于此真實聖教。未淨信者令其淨信已淨
D28n8885_p0003a07║信者。倍令增廣。此示信義也地持論云求因明者
D28n8885_p0003a08║欲知彼論過故。欲降伏異類故。未信佛法者令生
D28n8885_p0003a09║信。已生信者令增廣故。其義同也。指迷示信邪正
D28n8885_p0003a10║分明。諸𦀇論凡有遮表言辭。雖不明言宗因等
D28n8885_p0003b01║法。按其文句。暗相符合。聖天菩[薩-產+(辛/工)]所云。又扇因明
D28n8885_p0003b02║廣大風。誰敢如蛾投猛𦦨是也。𦀇文亦有特表因
D28n8885_p0003b03║明者。若華嚴云。世間諸因量。求過不可得。因量
D28n8885_p0003b04║者。即此因明所立之量也。過即論中宗因喻三
D28n8885_p0003b05║支之三十三過也楞伽云。不正因故。而說有無二俱
D28n8885_p0003b06║不成。不正因。即此論以因。不成者。即是不極成。密
D28n8885_p0003b07║嚴𦀇云。彼之五種過。譬喻不成立諸義皆相違。
D28n8885_p0003b08║五種𢘻成過。惑亂于智眼。顛例不顛例同異法
D28n8885_p0003b09║斯壞。舍離于自宗依止他宗法。即此論之條例
D28n8885_p0003b10║也。慈恩大師云。因明論者。元唯佛說。又廣義
D28n8885_p0004a01║散。備在諸𦀇。劫初足目菩[薩-產+(辛/工)]。創標真以二門。彌
D28n8885_p0004a02║勒菩[薩-產+(辛/工)]。廣說成立八種。世親菩[薩-產+(辛/工)]。再陳軌式。綱紀
D28n8885_p0004a03║已列。幽致未分。賓主對揚。猶疑未備。有陳那菩
D28n8885_p0004a04║[薩-產+(辛/工)]者。是稱命世。賢劫千佛之一佛也。匿跡巖藪。
D28n8885_p0004a05║棲巒等持。觀述作之利害。審文義之繁約。于時
D28n8885_p0004a06║巖谷振吼。雲霞變彩。山神捧菩[薩-產+(辛/工)]足高數百
D28n8885_p0004a07║尺。唱言佛說因明玄妙難究。如來滅後大義
D28n8885_p0004a08║淪絕。今幸福智悠邈。𭰹達聖㫖。因明論道。願請
D28n8885_p0004a09║重宏。菩[薩-產+(辛/工)]乃放神光照燭機。感時彼南印土
D28n8885_p0004a10║按逹羅國王。見放光明。疑入金剛喻定請證
D28n8885_p0004b01║無學果。菩[薩-產+(辛/工)]曰入定觀察。將𥼶深𦀇心期大覺。
D28n8885_p0004b02║非願小果。王言無學果者諸聖攸仰請尊速證
D28n8885_p0004b03║菩[薩-產+(辛/工)]撫之欲遂王請妙吉祥菩[薩-產+(辛/工)]因彈指警曰
D28n8885_p0004b04║何捨大心方興小志為廣利益者當轉慈氏所
D28n8885_p0004b05║說瑜伽匡正頺綱可製因明重成規矩陳那敬
D28n8885_p0004b06║受指誨奉以周旋于是覃思研精乃作因明
D28n8885_p0004b07║正理門論正理者。諸法本真之體義。門者。𫞐
D28n8885_p0004b08║𢖍照解之所由。會玄記云。唐三蔵為基師講
D28n8885_p0004b09║陳那之論。基師大善三支。縱橫立破述義命章
D28n8885_p0004b10║世無與比。今撿閱三蔵。無陳那論。僅此論及龍
D28n8885_p0005a01║樹菩[薩-產+(辛/工)]因明正理門論二譯本。自唐至今。論蔵
D28n8885_p0005a02║（目錄）具在。何獨不列陳那之論。亦非後來遺佚。而此
D28n8885_p0005a03║論又奘師所譯。頗疑基師所習。即是此本。又百
D28n8885_p0005a04║法鈔所引宗因諸過。較于此本則合。若龍樹論文。
D28n8885_p0005a05║無能別不成隨一不成等句。此又非彼本而是
D28n8885_p0005a06║此本之一證。號商羯羅菩[薩-產+(辛/工)]者。或是陳那所授
D28n8885_p0005a07║之弟子。而依其論本以敷文者也。此論𦾔䟽不傳。
D28n8885_p0005a08║學者甚少。明季至今。諸師始講。自素庵幻齋幻
D28n8885_p0005a09║居蘊璞諸師。念西居士。以及蕅益內衡人能諸師。
D28n8885_p0005a10║能談者多人。刻本講解者多種。樹虚統覈諸
D28n8885_p0005b01║說。觀察諸論。從源涉流。臆見微有差別。筆注
D28n8885_p0005b02║其[〦/(句-口+方)]。如蘿附木。乃彚鈔成文。名曰後記。謂後諸
D28n8885_p0005b03║師而記其說也。不敢自信。義成決定。唯願質之
D28n8885_p0005b04║宏法智人。乾隆十六年𨐌未仲冬。信三寳人吳
D28n8885_p0005b05║樹虗。稽首說由緒竟。
D28n8885_p0005b06║
D28n8885_p0005b07║
D28n8885_p0005b08║
D28n8885_p0005b09║
D28n8885_p0005b10║
D28n8885_p0006b01║因明入正理論後記首卷
D28n8885_p0006b02║因明入正理論
D28n8885_p0006b03║初說因字。
D28n8885_p0006b04║因者。至教之正因也。一切法上。皆具正因。諸佛
D28n8885_p0006b05║菩[薩-產+(辛/工)]。所說皆正。凡夫外道。迷謬不知。迷謬之徑。
D28n8885_p0006b06║千差萬別。約之不出二種。一者邪因。但有言語。
D28n8885_p0006b07║都無實義。二者無因。惡取空無。墮于斷見。令此
D28n8885_p0006b08║題上因字。即顯非是無因。繼以明字。即遮外執
D28n8885_p0006b09║暗昧。是以借俗所詮。建立本意。即囙可以指明。
D28n8885_p0006b10║藉明足表因正。清涼師觧因字。具有四義。一
D28n8885_p0007a01║所由義。由者所自出之路也。凡𦀇道路。由此徑
D28n8885_p0007a02║而得至。所立道理。由此義而得成。二所以義。
D28n8885_p0007a03║所以然之成也。有所當然。必有所以然。抉其
D28n8885_p0007a04║原。故理始淂成。三順益義。順則不違。益則不
D28n8885_p0007a05║害。不違不害。成而無壞。四待藉義。觀待于彼
D28n8885_p0007a06║此。理得決定。藉賴其佐助。理淂圎滿。四義有
D28n8885_p0007a07║通有別。而順益為㝡重。此義可攝彼三。𠰥
D28n8885_p0007a08║將此論因言說之。如聲無常宗。因云所作性
D28n8885_p0007a09║故。由聲是所作性。所作决定無常。是所由
D28n8885_p0007a10║義。所作性從緣而生。緣息則滅。顯聲所以
D28n8885_p0007b01║無常之故。是所以義。所作（性）順於無常之理。有益
D28n8885_p0007b02║于無常之宗。是順益義𮗚待于所作非所作
D28n8885_p0007b03║而藉賴此所作性以顯無常。是待藉義𠰥能
D28n8885_p0007b04║破中之現比相違多分是所由所以能所別
D28n8885_p0007b05║不成。多分是順益待藉所由所以是正因順
D28n8885_p0007b06║益待藉是方便因。順益之義出自瑜伽論云。
D28n8885_p0007b07║辨因者。謂為成就所立宗義。依所引喻同
D28n8885_p0007b08║類異類。現量及与正教。建立順益道理。言論
D28n8885_p0007b09║又云。復次因是順益義。縱令略得所由所以少
D28n8885_p0007b10║分。而或稍有不順。宗成無益。皆違此義。故曰
D28n8885_p0008a01║順益可攝彼三。𮗚待之義。亦出瑜伽。論云。依領
D28n8885_p0008a02║受依処施設𮗚待因。又云𮗚待此故。此為因故。
D28n8885_p0008a03║于彼彼事。若求若取。大都自立比量。多從所由
D28n8885_p0008a04║所以。他共比量多慿順益待藉。即如似立似破
D28n8885_p0008a05║諸因。彼亦自謂符合因義。如猶豫不成之因云。
D28n8885_p0008a06║以現煙故。畧得所由。然違待藉。法自相差別
D28n8885_p0008a07║相違之因云積聚性故。畧淂所以。然違順益。
D28n8885_p0008a08║共不定之因云。所量性故。畧淂待藉然違
D28n8885_p0008a09║所由。不共不㝎之因云所聞性故。畧淂順益。
D28n8885_p0008a10║然違所以。是以觧因明者。不得畧此四義
D28n8885_p0008b01║若闕一義。因義未全。清鿌又解囙相云囙相有
D28n8885_p0008b02║二謂生因了因立宗之義。由因生起。成立之義
D28n8885_p0008b03║由因了別。此則舉十因以（解）量之因相十因中生
D28n8885_p0008b04║起囙▆生因。餘九皆了因攝。然宗因之因。隨說
D28n8885_p0008b05║因攝。生与了。皆隨說中生了之義。
D28n8885_p0008b06║護法菩[薩-產+(辛/工)]云。因有三種。一有體法如所作等
D28n8885_p0008b07║二無體法如非所作等三通二法如所知等
D28n8885_p0008b08║又云雖無生因而有了因有因總故即為極
D28n8885_p0008b09║成龍樹菩[薩-產+(辛/工)]云今此唯依證了因故但由智
D28n8885_p0008b10║力了所說故非如生因由能起用清涼說
D28n8885_p0009a01║與此二說以有差別然清涼依隨說之生起
D28n8885_p0009a02║義而說。理無違礙。
D28n8885_p0009a03║瑜伽云。因（相）有七種。由此為先（一）此所建立（二）淂
D28n8885_p0009a04║和合故。（三）彼法淂生。（四）淂成。（五）或辨（六）或用。
D28n8885_p0009a05║（七）說此為彼因。此七種相。一切因皆具。由此為
D28n8885_p0009a06║先者。所由義。此所建立。所以義。淂和合故。順義。
D28n8885_p0009a07║𮗚待義。淂生淂成。藉賴義。或辨或用。益義。依
D28n8885_p0009a08║宗因之義。符七種相。
D28n8885_p0009a09║次說明字。
D28n8885_p0009a10║明字具六義。一明其軌則。軌則秩然。向背可辨。
D28n8885_p0009b01║二明其圎缺。圎滿示成。缺減示破。三明其體用。
D28n8885_p0009b02║現量為體。比量為用。四明其理事。理有正
D28n8885_p0009b03║邪。事有損益。五明其𭥍趣。鈍根知𭥍利根
D28n8885_p0009b04║淂趣。六明其對待。對敵表遮。待言簡別六義
D28n8885_p0009b05║之別兩義通攝。一者明作具二者明作智。
D28n8885_p0009b06║又明有四相。一者明了。不作疑言。必示決㝎。二者
D28n8885_p0009b07║明顯。不作巧言。令人易會。三者明𢘻不作漏
D28n8885_p0009b08║言。盡其究竟。四者明照。藉此光明。照彼闇昧。
D28n8885_p0009b09║因明合說。
D28n8885_p0009b10║囙是所明。明是能明。攝所歸能。明義為重。依
D28n8885_p0010a01║因而明。明由囙起。因相為主。又因𠔥正以兩種。
D28n8885_p0010a02║明攝邪正二途。非明不辨正。以非因不顯正邪。
D28n8885_p0010a03║和合言之。方起功用。若依六𥼶。囙是自體。明
D28n8885_p0010a04║是業用。合言因明。待業釋也。問。量具三支。
D28n8885_p0010a05║云何獨舉因說。答。清鿌云。就比量中。有許未
D28n8885_p0010a06║許。為成未許。必有能成。即能成是囙。所成是
D28n8885_p0010a07║果。宗由囙顯。義淂分明。此即囙果雙彰。理
D28n8885_p0010a08║無違妨。古德云獨言囙明者。因有力故。宗非
D28n8885_p0010a09║因不顯喻非囙不立。葢由因淂明。攝所帰能。
D28n8885_p0010a10║依最勝說。故此論摽以囙明。因為量主。故華
D28n8885_p0010b01║嚴稱為囙量。因能成宗。故瑜伽表以因成。舉因
D28n8885_p0010b02║專重之義也。瑜伽云。云何是囙明処為扵𮗚察
D28n8885_p0010b03║義中諸所有事。清鿌𥼶云。所建立法。名𮗚察
D28n8885_p0010b04║義。能隨順法。名諸所有事。諸所有事即是
D28n8885_p0010b05║囙明。為囙照明𮗚察義故。𠰥在此論于中諸
D28n8885_p0010b06║所有事。囙支可攝。是故但標囙明淂括一論
D28n8885_p0010b07║本義。
D28n8885_p0010b08║次說入正理。
D28n8885_p0010b09║入者觧路所由。隨順而進。囙明是能入正理是
D28n8885_p0010b10║所。入囙明如道路。正理如所至処。由道路至彼
D28n8885_p0011a01║処。斯謂之。入正理者。[一/心]有三義。一不偏。二不差。
D28n8885_p0011a02║三決空。理有二義。一條理不紊不亂。二脈理。
D28n8885_p0011a03║可貫可通。正理有四。一法爾道理。二證成
D28n8885_p0011a04║道理。三𮗚待道理。四作用道理。解𣸧密
D28n8885_p0011a05║𦀇云。若囙若緣。能令所立所說所摽。義得成
D28n8885_p0011a06║立。令正覺悟。是名證成道理。此約總義而談。
D28n8885_p0011a07║多分而說。論中正以竝陳。𮗚察立破。義兼
D28n8885_p0011a08║𮗚待。現量所證。非空法爾。成立功能亦有作
D28n8885_p0011a09║用。此正理者。稟受至教。印定二量。正由理顯。
D28n8885_p0011a10║理以正成合云正理體用𠔥備遮表雙彰正
D28n8885_p0011b01║理義趣無窮。一切𦀇教皆是。此但云入具有裁
D28n8885_p0011b02║酌。不云淂正理者。此論僅列方隅未昭閫奥能
D28n8885_p0011b03║信受者。但能信淂。未能修淂然凡外之趨向既
D28n8885_p0011b04║定。由此可以起修故名曰入。不云證正理者。
D28n8885_p0011b05║論中但有辨別。未具證明即現量一門秖
D28n8885_p0011b06║說世間共之現量未說不共世間清淨現
D28n8885_p0011b07║量。然由此知共現量境可希不共現量境
D28n8885_p0011b08║故名曰入。不云顯正理者。此論但顯條例方
D28n8885_p0011b09║隅。言辭過犯。未顯人法二空。五法三性。𠰥
D28n8885_p0011b10║至教中真諦元門。皆緣避非共許。無暇
D28n8885_p0012a01║宣陳。設凡外知過悔非。歸依正道。然後示其
D28n8885_p0012a02║堂奥。故名曰入。不云具正理者。囙明正理。因緣
D28n8885_p0012a03║因果。一切可攝。此論但就隨說囙中分別圎
D28n8885_p0012a04║缺。但就士用果中說其二益。扵理未備。故名
D28n8885_p0012a05║曰入。
D28n8885_p0012a06║合說囙明入正理論六字。
D28n8885_p0012a07║囙明二字。俗書所同。雖此明字異于世俗所
D28n8885_p0012a08║明。然無表別今首冠因明示同俗號表以入
D28n8885_p0012a09║正理令其棄俗歸真遮其非正理令其破
D28n8885_p0012a10║迷捨謬非囙明不能令入非正理則所入皆
D28n8885_p0012b01║邪瑜伽云諸外道因明論名邪義論名虚偽論
D28n8885_p0012b02║是三種論中之諍訟究竟論欲簡別此等故名
D28n8885_p0012b03║因明入正理論也論有二種疏法𦀇文名為𥼶
D28n8885_p0012b04║論依𦀇立義名曰宗論此屬宗論。
D28n8885_p0012b05║商羯羅主菩[薩-產+(辛/工)]造
D28n8885_p0012b06║梵語商羯羅主。許敬宗後序稱為天主則是上三
D28n8885_p0012b07║字是梵。主字是華華梵和合而稱也諸師疑非
D28n8885_p0012b08║的翻。攷敬宗得侍奘師。躬親監譯此稱傳自譯
D28n8885_p0012b09║師。不由臆決若于此起疑。則此論譯文皆可疑
D28n8885_p0012b10║矣。論主菩[薩-產+(辛/工)]。依陳那因明正理門論畼宣文
D28n8885_p0013a01║句。剖析細微。其所敷揚。不出陳那軌範。故談因
D28n8885_p0013a02║明者。猶推屬扵陳那也。菩[薩-產+(辛/工)]義見常𥼶。茲不
D28n8885_p0013a03║重述。造者作也依𦀇運義。造作文句。
D28n8885_p0013a04║唐三蔵法師玄奘譯
D28n8885_p0013a05║唐者。李氏繼隋有天下之國號𦀇律論三。皆為
D28n8885_p0013a06║法蔵故名三蔵。通此三蔵教文宏揚大法為世
D28n8885_p0013a07║師表故名法師玄奘乃師之名其行跡本傳可
D28n8885_p0013a08║撿唐天子賜號為三蔵法師翻西竺梵言轉
D28n8885_p0013a09║成此邦文句名之為譯。
D28n8885_p0013a10║正科分三初攝頌中正分末結頌。今初。
D28n8885_p0013b01║能立與能破及以唯悟他現量与比量及以唯自
D28n8885_p0013b02║悟如是總攝諸論要義。
D28n8885_p0013b03║初四句是頌末句明攝義一能立二能破三以立
D28n8885_p0013b04║四以破五現量六比量七以現八以比是名八
D28n8885_p0013b05║門前四悟他後四自悟是名二益立破現比
D28n8885_p0013b06║是四真。餘四是四以𫝑力有用足勝其任曰
D28n8885_p0013b07║能。施設卓爾不傾不𠋣曰立有隙可乗如石（解）[昔*殳]
D28n8885_p0013b08║曰破。貌以中非。含虚抱偽曰似。正智所知自淂勝
D28n8885_p0013b09║解曰悟。當前觸對。根境符合曰現。如見而知
D28n8885_p0013b10║揩則不謬曰量。比度𮗚察同異叅尋曰比包
D28n8885_p0014a01║括無道曰攝。扼其腰領曰要。頌曰。能立与能
D28n8885_p0014a02║破二門。及以立以破二門。唯屬悟他。現量与比
D28n8885_p0014a03║量二門。及以現以比二門。唯屬自悟。如是八門
D28n8885_p0014a04║二益。總攝破邪顯正諸論之要義。邪論莫
D28n8885_p0014a05║逃扵四似。正論不外扵四真。顯正破邪。總為悟
D28n8885_p0014a06║他自悟也。
D28n8885_p0014a07║清鿌師云。囙明八義者一對量申敵三分圎
D28n8885_p0014a08║明開曉于賓故名能立二斥量非圎彈支有
D28n8885_p0014a09║謬示悟于主故名能破三對敵申量三支闕
D28n8885_p0014a10║謬非曉于敵故名以立四妄斥非圎彈支有
D28n8885_p0014b01║謬。不悟于主。故名似破。五（于）色等義。有正智生
D28n8885_p0014b02║自相處轉。故名現量。六謂藉眾相而𮗚于義
D28n8885_p0014b03║相應智起。故名比量。七有分別智扵義異轉
D28n8885_p0014b04║了瓶衣等。名以現量八以以因智于似所比相
D28n8885_p0014b05║違觧起。名以比量。
D28n8885_p0014b06║瑜伽論云。囙明有二相轉一者顯示摧伏他論
D28n8885_p0014b07║勝利相。二者顯示免脫他論勝利相此二相義
D28n8885_p0014b08║攝盡囙明。
D28n8885_p0014b09║地持論云。囙論二種。一者能屈他論二者自申
D28n8885_p0014b10║己義前論言唯指他論。𠯁見重在悟他。後
D28n8885_p0015a01║論言自申己義。亦謂對他而申。此論𠔥稱自悟
D28n8885_p0015a02║者。為非自悟。安得悟他。三支立量。原以示人。若
D28n8885_p0015a03║自己智明。何必申量曉己。一切𦀇論。皆為悟他
D28n8885_p0015a04║而說。
D28n8885_p0015a05║正分分八。一能立。二以立。三現量。四比量。五以現。
D28n8885_p0015a06║六以比。七能破。八以破。今初能立門分三。初總說。
D28n8885_p0015a07║次分說。末合結。今初。
D28n8885_p0015a08║此中宗等多言。名為能立。由宗因喻多言開示
D28n8885_p0015a09║諸有問者未了義故。
D28n8885_p0015a10║宗。主義也。因依也。依此義而立宗出喻也。喻
D28n8885_p0015b01║譬如也。一字為一言。故曰多言。開其蒙蔽。示以顯
D28n8885_p0015b02║了。曰開示。或未觧其義。或少解有疑。皆云未了
D28n8885_p0015b03║謂此。能立門中。所說宗等多言名為能立云何說
D28n8885_p0015b04║此多言。謂由此宗。（一）囙（二）喻（三）多言三支圎滿。能
D28n8885_p0015b05║開示彼諸有來問者。令彼未了其義者。（得）了知故
D28n8885_p0015b06║未了而了。成悟他果。有來問者。言聲無常。答
D28n8885_p0015b07║以聲無常。（宗）問云何知無常。答以所作性故。（因）。
D28n8885_p0015b08║問云何知所作性無常。答以喻如瓶等量文約伏
D28n8885_p0015b09║難而申言也。內含問答之義。故言諸有問者。
D28n8885_p0015b10║分說分三。初說宗次說因末說喻。今初。
D28n8885_p0016a01║此中宗者。謂極成有法。極成䏻別。差別性故。隨
D28n8885_p0016a02║自樂為所成立性。是名為宗。如有成立聲是無
D28n8885_p0016a03║常。
D28n8885_p0016a04║極成者極䏻成就也。真有假有。俱稱有法。䏻別
D28n8885_p0016a05║者䏻於有法中。別擇一法建立之也。與此不等曰
D28n8885_p0016a06║差。彼有殊性曰別。性者法之體性也樂喜好也
D28n8885_p0016a07║謂。此䏻立門中所言宗者。所謂極䏻。成立有法。極
D28n8885_p0016a08║䏻。成立䏻別。云何两種俱要極成為两種無有差
D28n8885_p0016a09║別性。故[彳*(前-刖+(之-、))]差別中隨自己喜樂揀擇一法可和合
D28n8885_p0016a10║為主義者。立為所成立性是名為宗。其式𠰥何
D28n8885_p0016b01║如有師成立聲（有法）是無常（宗）即其式也
D28n8885_p0016b02║有法有五名一有法二所別三所成四宗依五前
D28n8885_p0016b03║陳宗有五名一宗二法三䏻別四䏻成五後陳古
D28n8885_p0016b04║䟽云前陳是有法後陳是法灋與有法和合為
D28n8885_p0016b05║宗。前陳有法但是持自性法無有軌義後陳䏻
D28n8885_p0016b06║別䏻持自性又具軌法及（至）和合為宗以一宗字攝
D28n8885_p0016b07║之故必二種俱淂極成方成宗法。
D28n8885_p0016b08║問瑜伽云極成四種真實義此屬何種答是第二
D28n8885_p0016b09║道理極成（真）實。論云依止現比及至教量。極善思擇。
D28n8885_p0016b10║決定智所行所知事。由證成道理所建立所施設
D28n8885_p0017a01║故。
D28n8885_p0017a02║集論云。立宗者。謂以所應成自所許義。宣示于他。
D28n8885_p0017a03║令彼解了。所以者何。𠰥不言以所應成者。自宗已
D28n8885_p0017a04║成。而說示他。應名立宗。（雖是有別非我功䏻）若不言自所許
D28n8885_p0017a05║義。說示他宗所應成義應名立宗。（雖有功䏻而無別義）若不
D28n8885_p0017a06║言令他解了者。𦗟者未解此義應名立宗（無悟他果）𠰥
D28n8885_p0017a07║如所安立無一切過故建立我法自性若有若無我
D28n8885_p0017a08║法差別若徧不徧具𠯁前相是名立宗。
D28n8885_p0017a09║瑜伽云立宗者為先顯示自所愛樂宗故。
D28n8885_p0017a10║雜集論云證成道理者謂為證成所應義宣說諸
D28n8885_p0017b01║量不相違語所應義者謂自體差別所攝所應
D28n8885_p0017b02║成義。諸量不相違者謂現量等不違立宗等言故
D28n8885_p0017b03║清鿌釋云自體差別者即聲為自體常無常等
D28n8885_p0017b04║而為差別又色是自體形色顯色表無表色而為
D28n8885_p0017b05║差別。按自體者有法之自性自性有自相共相共
D28n8885_p0017b06║相上即有差別故有法雖同而取以（為）䏻別者彼此
D28n8885_p0017b07║相望。定有差別。
D28n8885_p0017b08║瑜伽云。所成立有二種一自性二差別自性者謂
D28n8885_p0017b09║有立為有。無立為無。差別者。謂有上立有上。無上
D28n8885_p0017b10║立無上。有常立為常。無常立無常等。集論云。所成
D28n8885_p0018a01║立自性者。謂我自性。法自性。若有𠰥無。所成立差
D28n8885_p0018a02║別者。謂我差別。法差別。𠰥一切徧。𠰥非一切徧。𠰥
D28n8885_p0018a03║常無常等。無量差別。
D28n8885_p0018a04║瑜伽云立宗者。謂依自性差別二種所成立義。各
D28n8885_p0018a05║別攝受自品所許。或攝受論宗。若自辯才。𠰥輕
D28n8885_p0018a06║懱他。𠰥從他聞。若覺真寔。或為成立自宗。或為破
D28n8885_p0018a07║壞他宗或為制伏于他。或為摧屈扵他或為悲愍
D28n8885_p0018a08║扵他建立宗義由此𥼶之立宗有二種。一者攝受
D28n8885_p0018a09║自品所許二者攝受他論之宗（自比他比）無有二因一由自
D28n8885_p0018a10║辯才而立二由輕懱他而立（䏻立䏻破）又二因一從他聞正解
D28n8885_p0018b01║而立。二自覺真實道理而立（一由聞至教二由現比量）所立有二
D28n8885_p0018b02║種一成立自宗二為破他宗。（䏻立䏻破）破他宗有三因一
D28n8885_p0018b03║為制伏他（外道）二摧屈于他（教中人非理）三為悲愍他（意在悟他非是諍論）
D28n8885_p0018b04║今將聲無常宗一一[指-匕+ㄙ]明之聲是前陳（先說）是有法（耳塵
D28n8885_p0018b05║所有）是宗依（無常義依聲而說）無常是後陳（後說）是法（生滅法）是宗
D28n8885_p0018b06║（主義）無常䏻別于常宗所別是聲䏻成無常宗所成
D28n8885_p0018b07║是聲聲以所聞性為自性以大種執受不執受為差
D28n8885_p0018b08║別（從有法說）有聲無聲為自性。常無常為差別（從宗說）隨
D28n8885_p0018b09║自所愛樂。于差別性中思擇無常義而立為宗于
D28n8885_p0018b10║聲之執受不執受差別義畧無違礙是為極成有法
D28n8885_p0019a01║無常䏻別于常。是謂極成䏻別。此二和合成立聲無
D28n8885_p0019a02║常宗。
D28n8885_p0019a03║問何故特舉聲無常宗。答依至教量而說故依古
D28n8885_p0019a04║德舊立故凡外共許故。聞者易解故急遮外道故
D28n8885_p0019a05║後顯兩因故有此六義是故特舉。
D28n8885_p0019a06║次說因分二。初正說次合法。今初。
D28n8885_p0019a07║因有三相何等為三謂徧是宗法性同品定有
D28n8885_p0019a08║性異品徧無性云何名為同品異品謂所立法均
D28n8885_p0019a09║等義品說名同品。如立無常瓶等無常是名同品。異品者
D28n8885_p0019a10║謂于是處無其所立若有是常見非所作如虗
D28n8885_p0019b01║空等。
D28n8885_p0019b02║宗法性者宗法之自性宗法者宗亦名法也同品異
D28n8885_p0019b03║品猶言同類異類同品。不必徧有。秖要定有異品。不
D28n8885_p0019b04║但多分無且要徧無所立。法即宗法因䏻立宗故
D28n8885_p0019b05║宗是所立均則無差等則無別義品者宗義之
D28n8885_p0019b06║品類瓶箸等取衣車是處者隨法所指之処扵
D28n8885_p0019b07║依也無其所立者全遣其所立宗也虚空等等
D28n8885_p0019b08║取極微。所說囙支具有三種義相何等為三耶
D28n8885_p0019b09║一者謂徧是宗法性（約宗上說）二者同品決㝎有之法性。
D28n8885_p0019b10║三者異品普徧無之法性具此三相方名正因云何。
D28n8885_p0020a01║名為同品異品耶。同品者。謂與所立宗法性是均
D28n8885_p0020a02║同齊等之義品。說名同品其式𠰥何。如有立無常
D28n8885_p0020a03║宗者。瓶等緣散則滅。義屬無常同品式也異品
D28n8885_p0020a04║者。謂于是宗法性處無其所立宗義。與宗敵體相
D28n8885_p0020a05║翻說名異品与無常相反是常与所作性相反是
D28n8885_p0020a06║非所作故正言之則云是所作性故見其無常若
D28n8885_p0020a07║反言之則云若有是常義者須見其非所造作其
D28n8885_p0020a08║式𠰥何非所作而常者如虚空等異品式也。
D28n8885_p0020a09║瑜伽云何故次辨因耶為欲開顯依現見事決定
D28n8885_p0020a10║道理令他攝受所立宗義故又云辨因者謂為
D28n8885_p0020b01║成就所立宗義。依所引喻同類異類現量比量及
D28n8885_p0020b02║與正教建立順益道理言論故。
D28n8885_p0020b03║集論云立因者謂即于所成未顯了義正說現量可
D28n8885_p0020b04║淂不可淂等信解之相信解相者是信觧囙義所
D28n8885_p0020b05║以者何由正宣說現量可淂不可淂等相故于所應成未
D28n8885_p0020b06║顯了義信觧淂生是故正說彼相乃名立因現量
D28n8885_p0020b07║可淂不可淂者謂依自體及相貌說。
D28n8885_p0020b08║瑜伽云同類者謂隨所有法望所餘法其相展
D28n8885_p0020b09║轉少分相以此後五種一相狀相以二自體相以三
D28n8885_p0020b10║業用相以四法門相以五因果相以相狀相以者
D28n8885_p0021a01║謂于現在。或先所見。相狀相屬展轉相以。自體相
D28n8885_p0021a02║以者。謂彼展轉。其相相以。業用相以者。謂彼展轉
D28n8885_p0021a03║作用相似。法門相似者。謂彼展轉法門相以。如無
D28n8885_p0021a04║常與苦法。苦与無我法。無我与生法。生与老。老与
D28n8885_p0021a05║死法如是有色無色。有為無為等。無量法門。展
D28n8885_p0021a06║轉相以似。囙果相以者。謂彼展轉𠰥因𠰥果。䏻成所
D28n8885_p0021a07║成展轉相以是名同類異類者謂所有法望所餘
D28n8885_p0021a08║法其相展轉少不相以此亦五種与上相違應知
D28n8885_p0021a09║其相按此瓶等喻与所作性作用相以之同類虚
D28n8885_p0021a10║空之喻同類徧不相以故是異類。
D28n8885_p0021b01║念西居士云。此所作性。理于無常聲法。決㝎有
D28n8885_p0021b02║性。名徧是宗法性。理扵瓶等同品法㝎有所作名
D28n8885_p0021b03║同品㝎有性望于空等異品法徧無所作名異品
D28n8885_p0021b04║徧無性是處者異品處也宗与因對同品敵體
D28n8885_p0021b05║相翻方為異品無之一字非止相違別異而已
D28n8885_p0021b06║同異二字從宗說品字從喻說㝎有徧無四字則
D28n8885_p0021b07║屬扵因。因本上依宗。下含喻。一量樞紐。仗因貫通。同
D28n8885_p0021b08║在共相中名同品。全違自相名異品。𠰥違自相。不
D28n8885_p0021b09║但差別。全與均反。不但參差。全與等反。故云無其
D28n8885_p0021b10║所立。問云何是均等義品㝎有義答瓶等均有
D28n8885_p0022a01║無常之義。等是無常之法。然非徧有。何以故無常
D28n8885_p0022a02║有五種。一變易。二滅壞。三別離。四法性。五合會瓶
D28n8885_p0022a03║等不徧有五種。而有變易滅壞性。既有二種則是
D28n8885_p0022a04║㝎有𠰥虚空等。則徧無此五種相。
D28n8885_p0022a05║次合法。
D28n8885_p0022a06║此中所作性或勤勇無間所發性徧是宗法于同品
D28n8885_p0022a07║㝎有性異品徧無性是無常等因。
D28n8885_p0022a08║所作者有為法所造作也勤勇無間者力䏻無
D28n8885_p0022a09║間𣂾也無常等等取無我。由前文合觀之此文
D28n8885_p0022a10║中。所作性之因或別說勤勇無間。所發性之因是二
D28n8885_p0022b01║因者。徧是宗法性。于同品㝎有無常所作性于異
D28n8885_p0022b02║品徧無無常所作性是聲無常宗等之正因
D28n8885_p0022b03║所作性一因舊師對聲明論而立勤勇無間所
D28n8885_p0022b04║發一囙對聲顯論而立。二論皆外道論師所造舊
D28n8885_p0022b05║師立量以破斥之故引以為因式。
D28n8885_p0022b06║廣百論釋云有餘徧執明論聲常初不待緣後無
D28n8885_p0022b07║滅壞性自䏻顯越諸根義為決㝎量曾不差違
D28n8885_p0022b08║故言聲常。䏻為㝎量。次執一切聲皆是常聲徧諸
D28n8885_p0022b09║法。待緣則顯顯時方詮表諸法。按聲顯論為明論
D28n8885_p0022b10║有漏義。轉計待緣而顯。是彼同教中人所造。
D28n8885_p0023a01║勤勇無間所發性理于聲無常宗徧是宗法性（對聲顯論
D28n8885_p0023a02║則徧）望同品。㝎有勤勇無間所發。望異品徧無勤勇無
D28n8885_p0023a03║間所發。亦具因三相。故名正因。
D28n8885_p0023a04║問聲有三種。一執受大種聲。二不執受大種聲三執受
D28n8885_p0023a05║不執受大種聲初謂內緣聲次唯外緣聲三內外緣
D28n8885_p0023a06║聲又聲者謂鳴音詞吼表彰語等差別諸名此二
D28n8885_p0023a07║因豈䏻盡攝答䏻攝二論所指詮表之聲則已徧
D28n8885_p0023a08║是宗法性矣。何須盡攝。葢有法甚寛。則有差別
D28n8885_p0023a09║及和合扵宗。則已簡玄差別而成。宗法則較有法稍
D28n8885_p0023a10║狹囙。但攝宗之狹不必較論于寛處也。然內緣外緣
D28n8885_p0023b01║聲言緣便有所作所發義𠰥非所作非所發不必待
D28n8885_p0023b02║緣始有囙明正理門論云由此道理所作性故䏻成
D28n8885_p0023b03║無常及無我等不相違故故云等字等取無我問
D28n8885_p0023b04║云何所作性成得無我答計有我者不出五蘊五蘊
D28n8885_p0023b05║皆從緣生緣散則滅緣則待所作而有𠰥非所作
D28n8885_p0023b06║則無是以成淂無我。
D28n8885_p0023b07║末說喻分二初正說次釋妨。今初。
D28n8885_p0023b08║喻有二種一者同法。二者異法。同法者𠰥于是處顯
D28n8885_p0023b09║因同品決㝎有性謂𠰥所作見彼無常譬如瓶等異
D28n8885_p0023b10║法者𠰥扵是處說所立無因徧非有謂𠰥是常見非
D28n8885_p0024a01║所作。如虚空等。
D28n8885_p0024a02║喻譬喻也。同法異法。同品異品中所有法也。所立所
D28n8885_p0024a03║立宗也。所立無者。宗義全無也。𠰥說喻支。則有二種
D28n8885_p0024a04║一者同品法性二者異品法性所言同品法者。謂𠰥于
D28n8885_p0024a05║是同喻処。䏻顯前因同品決㝎有性合扵同品㝎有
D28n8885_p0024a06║性。是名同法。其式𠰥何。謂𠰥是所作性共見彼決
D28n8885_p0024a07║㝎無常譬如瓶等可證也。所言異品法者。謂𠰥
D28n8885_p0024a08║扵是異喻處可說所立宗義全無于因上亦徧非
D28n8885_p0024a09║有。合扵異品徧無性。是名異法其式𠰥何謂設𠰥
D28n8885_p0024a10║是有常性者除非共見非是所作譬如虚空等
D28n8885_p0024b01║可證也。
D28n8885_p0024b02║瑜伽云次引喻者。為欲顯示䏻成道理之所依止現
D28n8885_p0024b03║見事故。又云引喻者。亦為成就所立宗義引囙所依
D28n8885_p0024b04║諸餘世間串習共許易了之法。比况言論也。
D28n8885_p0024b05║顯揚論云。喻者見邉義。（所見一邉）謂以所見邉。与所未
D28n8885_p0024b06║見邉。和合正說名之為喻。師子覺云所見邉者。
D28n8885_p0024b07║謂已顯了分。未見邊者。未顯了分以顯了分顯未顯
D28n8885_p0024b08║了分。會義平等。所有正說。名為立喻。
D28n8885_p0024b09║解深密經云。自類譬喻所引相者。謂于內外諸行
D28n8885_p0024b10║聚中。引諸世間共所了知所淂生死。以為譬喻。引
D28n8885_p0025a01║諸世間共所了知所淂生等種種苦相。以為譬喻。引
D28n8885_p0025a02║諸世間共所了知所淂不自在相。以為譬喻。又復扵
D28n8885_p0025a03║外。引諸世間共所了知所淂衰盛。以為譬喻。如是等
D28n8885_p0025a04║類。當知是名自類譬喻所引相。
D28n8885_p0025a05║護法菩[薩-產+(辛/工)]云。又諸比量。欲遮餘義。要有同法。然
D28n8885_p0025a06║後方成。同法𠰥是無。異法應非有。又云唯遮異
D28n8885_p0025a07║義所遮事境。名為同喻。其異法喻。二分俱行。可
D28n8885_p0025a08║名為徧。𠰥無同喻。何所徧邪。又云喻則是一分所
D28n8885_p0025a09║攝。因既俗有。喻亦應然。按同喻是遮詮者別如
D28n8885_p0025a10║是說。
D28n8885_p0025b01║龍樹菩[薩-產+(辛/工)]云。前是遮詮。（同喻）後是止濫。由合及離。
D28n8885_p0025b02║比度義故。為要具二譬喻言詞。方成䏻立。為如
D28n8885_p0025b03║其因。但應說一。𠰥就正理。應具說二。由是具𠯁顯
D28n8885_p0025b04║示所立不離其因。以其顯示同品㝎有。異品徧無。
D28n8885_p0025b05║䏻正對治相違不定故。𠰥有于此一分已成。隨說
D28n8885_p0025b06║一分。亦䏻成立。（但說同喻）𠰥如其聲両義同許。俱不須說。
D28n8885_p0025b07║（但囙無喻）或由義唯一䏻顯二。（同可顯異）又比量中。唯見此理。𠰥
D28n8885_p0025b08║所比処。此相審㝎。扵餘同類。念此㝎有。于彼無處。念
D28n8885_p0025b09║此徧無。是故由此生決㝎解。（可無喻）故本頌言。如自決
D28n8885_p0025b10║㝎已。希他決㝎生。說宗法相應。所立餘遠離。按
D28n8885_p0026a01║此論廣說喻之應有應無。㝡為明晰。然不可以
D28n8885_p0026a02║例對敵申量者。
D28n8885_p0026a03║念西居士云云何知所作性淂成無常。合辭曰共
D28n8885_p0026a04║見一切所作性者。皆是無常。如彼瓶等是也。云何此
D28n8885_p0026a05║因翻彼常宗。離辭云。𠰥是常者。㝎非所作。如虚
D28n8885_p0026a06║空等是也。合辭當因先宗後。離辭當宗先因後
D28n8885_p0026a07║語勢如此。
D28n8885_p0026a08║次𥼶妨。
D28n8885_p0026a09║此中常言。表非無常。非所作言表無所作如有非
D28n8885_p0026a10║有。說名非有。
D28n8885_p0026b01║恐有難曰。離辭顯說虚空常。以非所作成所成。豈不
D28n8885_p0026b02║自教相違。為防此難。故𥼶之曰。此離辭中常之一言。
D28n8885_p0026b03║止為表彼非無常義。原非成常。非所作之言止為表。
D28n8885_p0026b04║其無所作性。原非立無所作。譬如因有斥為非有。但
D28n8885_p0026b05║表與有別異。說名非有。既非有已。復何成立。
D28n8885_p0026b06║龍樹云。無常宗中無異品。常宗中無同品。𠰥立為常。違
D28n8885_p0026b07║自教故。即此難意也。
D28n8885_p0026b08║護法云。今所立因。唯遮所作。不言別有非所作性。又云無
D28n8885_p0026b09║宗𠰥有。對立有宗。無宗𠰥無。有宗何對。如非有言。唯
D28n8885_p0026b10║遮其有。不詮非有。亦不表餘。又云如在夢中所緣皆
D28n8885_p0027a01║妄。非如夢智。所計空等常住實有。而可信依。
D28n8885_p0027a02║問。瑜伽云有立為有。無立為無。非有同無。如何可通。
D28n8885_p0027a03║答。立無之義。為遮他有。有既遮已。所依亦無。但是立
D28n8885_p0027a04║遮。竝非立表。雖說名立。所立是無。隨立隨遮。不成立相。
D28n8885_p0027a05║問。大智度論云。摩訶衍中。虚空名無法。不得說常不
D28n8885_p0027a06║淂說無常。不淂言有。不淂言無。非有非無。亦不可淂。
D28n8885_p0027a07║此云何通。答。彼明般𠰥心言路絕之㫖義本如是𠰥對
D28n8885_p0027a08║敵申量。敵論不許。無悟他果故必依俗所淡令他易
D28n8885_p0027a09║觧。說有說無。皆設許義不淂以彼例此。
D28n8885_p0027a10║末合結分二初合末結。今初。
D28n8885_p0027b01║已說宗因等如是多言。開悟他時。說名䏻立。如說聲無
D28n8885_p0027b02║常者。是立宗言。所作性故者。是宗法言𠰥是所作見彼
D28n8885_p0027b03║無常。如瓶等者。是隨同品言。𠰥是其常。見非所作如
D28n8885_p0027b04║虚空者。是遠離言。
D28n8885_p0027b05║如上已說宗因等（等取同異喻）如是多言。𠰥淂開悟他時。方
D28n8885_p0027b06║可說名䏻立。今從多言指明三支圎滿如說聲無常
D28n8885_p0027b07║者。是立宗之言。所作性故者。是宗法䏻成之言。𠰥是
D28n8885_p0027b08║所作見彼無常如瓶等者。是合辭隨順同品之言。𠰥
D28n8885_p0027b09║是其常見非所作如虚空者。是遠離同品隨異品之
D28n8885_p0027b10║言。
D28n8885_p0028a01║瑜伽云不相違者。亦二因緣。一決㝎故。二異所成故。不
D28n8885_p0028a02║相違者。于為成就所立宗義。䏻為正量。故名為量。按
D28n8885_p0028a03║論言決㝎者。即此宗因喻三支圎滿。決㝎成立也。異
D28n8885_p0028a04║所成者。謂極成䏻別。
D28n8885_p0028a05║解深密經云即如是現見所淂相。𠰥依止現見所
D28n8885_p0028a06║淂相。𠰥自類譬喻所淂相。扵所成立。決㝎䏻成。當知
D28n8885_p0028a07║是名圓成實相。按此䏻立相。即後二相。
D28n8885_p0028a08║所作性因。後文言對聲顯論。即為過犯。何以故。
D28n8885_p0028a09║不悟他故。故文中言開悟他時。說名䏻立。雖䏻自悟。
D28n8885_p0028a10║對敵無益。
D28n8885_p0028b01║末結。
D28n8885_p0028b02║唯此三分。說名䏻立。
D28n8885_p0028b03║三分即三支。古疏云芟夷五分。㝎取三支。䏻立之
D28n8885_p0028b04║分。有五有三。今說立量楷則。唯取此宗囙喻三分。說
D28n8885_p0028b05║名䏻立。
D28n8885_p0028b06║龍樹云于所比中。除此（三分）更無其餘支分。由是遮
D28n8885_p0028b07║遣餘審察等。（分）及与合結分。按論有五分。宗因喻
D28n8885_p0028b08║三。及審察合結二。詳見集論。𠰥立量則但取三分。
D28n8885_p0028b09║說䏻立門竟。