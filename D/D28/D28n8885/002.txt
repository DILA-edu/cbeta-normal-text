D28n8885_p0029b01║因明入正理論後記二卷
D28n8885_p0029b02║次似能立門分四初似宗次似因三以喻末結以宗分
D28n8885_p0029b03║三初總標次分示末結。今初。
D28n8885_p0029b04║雖樂成立。由興現量等相違故。名以立宗。謂現量相
D28n8885_p0029b05║違。比量相違。自教相違。世間相違。自語相違。能別
D28n8885_p0029b06║不極成。所別不極成。俱不極成。相符極成。
D28n8885_p0029b07║以與真翻。名是實非。相違者。違于量法量果也。不
D28n8885_p0029b08║極成者。不成就量法量果也。餘解見後。所謂以能
D28n8885_p0029b09║立者。謂人雖是喜樂成立宗義。由宗上義相。與現
D28n8885_p0029b10║量等相違背故則不淂為真能立。但名假似立宗
D28n8885_p0030a01║而已。云何是現量等云云。謂現量相違乃至相符極
D28n8885_p0030a02║成此九種。皆以宗過失也。
D28n8885_p0030a03║問既樂成立。云何成以。答有三囙緣。一者有邪智
D28n8885_p0030a04║而不能成就作具。二者無作智而不成作具。三者
D28n8885_p0030a05║畧有作智。而未善作具。其為無悟他之果則同
D28n8885_p0030a06║也。問既具邪智。云何不能成就作具。答作具必依
D28n8885_p0030a07║智而有。所依已非。縱擅巧妙。安能合理。如行邪徑。
D28n8885_p0030a08║不能坦蕩。
D28n8885_p0030a09║問云何是九過次第義。答前重于後。末輕于前。
D28n8885_p0030a10║現量最重。比量依之而有。比較于自教。比扵世間。
D28n8885_p0030b01║比扵自語。比于敵論。比不成比。量無可量。皆比量義。
D28n8885_p0030b02║現量已違。何必比量。比量尚違。何况其餘。扵比義雖
D28n8885_p0030b03║能畧合。自背其教。人誰信之。雖順自教。非世間共許。
D28n8885_p0030b04║一人私說。眾所不[彳*(前-刖+(之-、))]。名曰如天授語。天愛非餘。自語
D28n8885_p0030b05║反覆。豈能示信。此五相違。較後為重。三不極成。或有
D28n8885_p0030b06║立義本正。但為敵所不許。其過則輕。相符一過。不
D28n8885_p0030b07║為損己。但非悟他。無益之談。徒為助敵。又對敵申
D28n8885_p0030b08║量。鮮有犯者。故列于末。
D28n8885_p0030b09║分示九過。今說初相。
D28n8885_p0030b10║此中現量相違者。如說聲非所聞。
D28n8885_p0031a01║此以能立中。初說現量相違者。如聲明論師說量
D28n8885_p0031a02║云。聲（有法）非所聞。（宗）夫現量者。現識緣現境而了別。
D28n8885_p0031a03║今所聞既遣。則無現境。安知是聲。故曰相違。
D28n8885_p0031a04║問聲明論何故立此論。答彼意欲立聲常。𠰥言
D28n8885_p0031a05║所聞。聞則非常。彼計詮表之聲。意識所緣。聞
D28n8885_p0031a06║有間𣂾。意根無間。如二人能言。同是所聞。慧人會
D28n8885_p0031a07║意。愚人不會。足見詮表之聲。全從意覺。非聞功
D28n8885_p0031a08║能。豈知能聞所聞。人人現證。即此現量相違一因。
D28n8885_p0031a09║足破其宗。
D28n8885_p0031a10║廣百論釋云聲𠰥能詮。便失聲性。非所聞故。
D28n8885_p0031b01║按此破法。是現量相違外。別作破斥義。謂設許
D28n8885_p0031b02║非所聞性。則聲性離聞。云何能詮表諸義。現見
D28n8885_p0031b03║立詮表者。欲人聞故。彼破聲性。此破非所聞。故微
D28n8885_p0031b04║有異。
D28n8885_p0031b05║此現量是共現量。非不共清淨現量。如說六根互
D28n8885_p0031b06║用。亦可說聲非所聞。此則不共世間之清淨現量
D28n8885_p0031b07║也。
D28n8885_p0031b08║問。聲非所聞。亦世間相違。豈止現量。答二過相
D28n8885_p0031b09║較。現量為重。舉重棄輕。故如此說。
D28n8885_p0031b10║次說第二過相。
D28n8885_p0032a01║比量相違者。如說瓶等是常。
D28n8885_p0032a02║所言比量相違者。如有外論說云。瓶甌等（有法）是。
D28n8885_p0032a03║常。（宗）比量者。比度而知。瓶甌等現前雖成一合
D28n8885_p0032a04║相。必歸散壞。眾所比度證知故。
D28n8885_p0032a05║問。瓶等無常。人所易知。何人立此宗論答。餘
D28n8885_p0032a06║乗部中計極微常瓶等眾微所成故說為
D28n8885_p0032a07║常然分析至無分析方名極微令不從分處
D28n8885_p0032a08║說而從合處說既可分合即是無常豈不違于
D28n8885_p0032a09║比度正理。
D28n8885_p0032a10║𠰥依不共清淨正量瓶等不可說常不可說
D28n8885_p0032b01║非常。常與非常。皆成戲論故此比量亦非至教
D28n8885_p0032b02║離言之旨。
D28n8885_p0032b03║次說第三過相。
D28n8885_p0032b04║自教相違者如勝論師立聲為常。
D28n8885_p0032b05║彼自謂其論最勝名為勝論。所言自教相違者。
D28n8885_p0032b06║謂如外道勝論論師立宗云。聲（有法）為常住。彼教
D28n8885_p0032b07║六句中之德句。攝聲在無常中。今說聲常。則
D28n8885_p0032b08║違自教。
D28n8885_p0032b09║大域言吠世史迦[薩-產+(辛/工)]多羅。此云勝論。即外道六
D28n8885_p0032b10║師中之衛世師也。成劫之末。彼師出世名嗢露
D28n8885_p0033a01║迦。此云鵂鶹。晝避聲色。匿跡山藪。夜絕視𦗟。方
D28n8885_p0033a02║行乞食。時人以為似鵂鶹鳥。故名鵂鶹仙人百法。
D28n8885_p0033a03║論名為優樓佉。或名羯挐僕。此云米齋食先
D28n8885_p0033a04║為夜遊驚他穉婦。乃不夜乞。遂收場碾糠秕之
D28n8885_p0033a05║中米齋而食。故時號為米齋仙人。多年修道。遂
D28n8885_p0033a06║獲五通。謂證菩提。便欣入滅。但嗟所悟未有傳
D28n8885_p0033a07║人。愍世有情。癡無慧目。乃𮗚七德授法令傳一
D28n8885_p0033a08║生中國。二父母俱是婆羅門種。三有般涅槃性
D28n8885_p0033a09║之身相具足。五聰明辯㨗。六性行柔和七有大
D28n8885_p0033a10║悲心𦀇無量時無具七德𣸪𦀇多劫婆羅痆
D28n8885_p0033b01║斯國有婆羅門。名摩納縛迦此云儒童有子
D28n8885_p0033b02║名般遮尸棄此云五頂頂髮五旋。頭有五角。其
D28n8885_p0033b03║人七德雖具。根熟稍遲。既染妻孥。卒難化導。
D28n8885_p0033b04║𦀇無量歲。伺其根熟。後三千歲。因入園遊与其
D28n8885_p0033b05║妻妾競華相忿。鵂鶹因此乗神通化之。五頂不從。仙
D28n8885_p0033b06║人且返。又三千歲。化又不淂。更三千歲。兩競尤甚。相
D28n8885_p0033b07║厭既切。仰念空化仙人。應時神力化引騰空迎往所
D28n8885_p0033b08║住山中。与說所悟六句義法。六句義者。一實句二德
D28n8885_p0033b09║句。三業句。四大有句。五同異句。六和合句。實者。諸法體
D28n8885_p0033b10║實。德業所依。名之為實。德業不依有性等故實
D28n8885_p0034a01║句有九種。一地。二水。三火。四風。五空。六時。七方。八我。九
D28n8885_p0034a02║意。此九種中。計空。時方。我意。五種為常住地水火
D28n8885_p0034a03║風。四種。非所造者常所造者無常又計地水火風意
D28n8885_p0034a04║五種。有動作有質礙有𫝑用。有彼此體餘四翻此
D28n8885_p0034a05║德者道德德句有二十四種一色二香三味四觸五
D28n8885_p0034a06║𢿘。六量七別性八合九離十彼性十一此性十二覺十
D28n8885_p0034a07║三樂十四苦十五欲十六瞋十七勤勇十八重性（堅）十
D28n8885_p0034a08║九液性（煖）二十潤性（濕）二十一行（動）二十二法（生可愛身因名法人天等）
D28n8885_p0034a09║二十三非法（生不可愛身因名非法邪智等）二十四聲此二十四種中一色
D28n8885_p0034a10║至八合。通常無常。重液潤三通常無常非所作者
D28n8885_p0034b01║常。所作者無常。餘十三種皆是所作唯屬無常。
D28n8885_p0034b02║業者。作用動作意也業句有五種一取二捨三屈
D28n8885_p0034b03║四伸五行大有者彼計離實德業三句之外別有
D28n8885_p0034b04║一法為體由此大有乃有實德業故同異者如地
D28n8885_p0034b05║望地有其同義望扵水等即有異義地之同異
D28n8885_p0034b06║是地非水水等同異其義亦然彼亦計為離實
D28n8885_p0034b07║德業有別自體。和合者。謂法和集。由和合句。如
D28n8885_p0034b08║鳥飛空。忽至樹枝。住而不玄。由和合句故令有住
D28n8885_p0034b09║等。此六句者。是我所受具。未解脫以來。受用前
D28n8885_p0034b10║六。𠰥得解脫。與六相離。稱為涅槃。
D28n8885_p0035a01║問。此條是勝論弟子所立。或是論主設為是言。
D28n8885_p0035a02║答。是彼眾所立。凡此論中所說諸條。悉據曾有。
D28n8885_p0035a03║而說。非自所造。問彼眾所說。寧肎自違其教答。
D28n8885_p0035a04║後人轉計。致違自教。如小乗有宗𡚶計心境俱有。
D28n8885_p0035a05║有違自教唯識宗𭥍此論立聲為常是勝論
D28n8885_p0035a06║弟子。通于聲論之人所立。
D28n8885_p0035a07║問此條亦比量相違。云何但說違于自教答亦𠔥
D28n8885_p0035a08║比量相違欲舉違自一式偈舉此耳問有不違
D28n8885_p0035a09║比量而違自教者否答有如勝論弟子說地水
D28n8885_p0035a10║火風非所造者無常如正教弟子對外道說常
D28n8885_p0035b01║樂我淨彼亦得斥為違自教無常無我。
D28n8885_p0035b02║護法云如是所執亦違世間自宗所許果先㝎
D28n8885_p0035b03║無世間自宗皆不可故自宗即自教不可猶不
D28n8885_p0035b04║許。
D28n8885_p0035b05║次說第四過相分二初說初相次說次相。今初。
D28n8885_p0035b06║世間相違者如說懷兔非月有故。
D28n8885_p0035b07║懷兔者。懷姙兔胎也。兔望月有妊世間共許。所言
D28n8885_p0035b08║世間相違者。如有說云。懷姙兔胎由兔自起欲心。
D28n8885_p0035b09║𭣄月有姙兔自戀月。月不接兔。除能取外無外
D28n8885_p0035b10║所取。故云非由月而有故理雖可說而違共許。
D28n8885_p0036a01║護法云世間有法有三種。一現有所知法。如色聲
D28n8885_p0036a02║等。二現受用法。如瓶衣等。如是二法世共知有不
D28n8885_p0036a03║待成立。三有作用法。如眼耳等。由彼彼用。證知
D28n8885_p0036a04║是有如此三法。是入世俗所了受境世間復有
D28n8885_p0036a05║三種無法。謂究竟無。及隨三有前後際無為簡
D28n8885_p0036a06║此無故說少有按違此有無六法是世間相違。
D28n8885_p0036a07║問立論𠰥依正理。何必世間共許。答因明法對敵申
D28n8885_p0036a08║量。最重共許。𠰥非共許無悟他果申量何益共許
D28n8885_p0036a09║之共相。㝎依世間𠰥不將世間共許作證慿何
D28n8885_p0036a10║為凖。如此條懷兔之是月有非月有天眼方知
D28n8885_p0036b01║天眼非世間共許。論中斥之曰天愛非餘。謂天
D28n8885_p0036b02║界方愛此語。非餘世間所許也又或斥云如天
D28n8885_p0036b03║授語。亦謂非世間所共觧也又兔類本有雌雄
D28n8885_p0036b04║餘獸又無由月懷姙之比。故現量比量皆不可
D28n8885_p0036b05║持以較論。唯兔望月懷姙。世間久遠相傳共
D28n8885_p0036b06║許。今立此宗。㝎以世間相違斥之。然則正教弟
D28n8885_p0036b07║子。對敵而說。天帝釋等事。亦犯世間相違。
D28n8885_p0036b08║次說第四過次相。
D28n8885_p0036b09║又如說言人頂骨淨。眾生分故。猶如螺貝。
D28n8885_p0036b10║頂骨。髑髏也。分。肢分也。螺貝。水中甲蟲。佛事吹大
D28n8885_p0037a01║法螺。共許為淨。又有世間相違一式。如有說言。
D28n8885_p0037a02║人之頂骨（有法）本淨。（宗）是眾生身體之肢分故。（因）猶
D28n8885_p0037a03║如螺貝之為法樂吹器。喻其為潔淨則同也。然
D28n8885_p0037a04║世間之人。以枯骨為不淨。嫌惡而弃之以螺貝
D28n8885_p0037a05║殻為淨。用為吹螺飲器雖同是眾生身分而淨
D28n8885_p0037a06║穢所許不同不淂據理而違世間也。
D28n8885_p0037a07║顯揚論云修自苦行者。或依髑髏。按此或是外
D28n8885_p0037a08║道所立量也。
D28n8885_p0037a09║問此條亦違現量。骨鎖𮗚中現證不淨故亦違比量
D28n8885_p0037a10║眾生支分。精血不淨所成故云何判作世間相
D28n8885_p0037b01║違。答𮗚中現量。非敵家所許不淂措辭比量可
D28n8885_p0037b02║說相違然教中許用螺貝為器而法鼓用皮亦
D28n8885_p0037b03║屬身分。設我以不淨比彼彼以螺鼓比淨斥我則違
D28n8885_p0037b04║自教。或犯相違決㝎不淂悟他𠰥以世間共許
D28n8885_p0037b05║判過。立言方無𦉑漏問前條已足示式何故重列
D28n8885_p0037b06║此條。又此顯宗過何故備陳因喻。答此中具有微意。
D28n8885_p0037b07║前式人所易知。此式之因喻。足以成宗所以備陳
D28n8885_p0037b08║頂骨螺貝。原是一例。而一許不淨一許淨共許中已
D28n8885_p0037b09║分差別。此不可以理義說者唯從世間相違判
D28n8885_p0037b10║過。彼纔信服。由此推之正教後人。縱令宗因
D28n8885_p0038a01║喻三支。盡合教理。及對敵申量。而違世間。不得立
D28n8885_p0038a02║論。問螺貝亦非淨物。喻豈無過。答雖非淨物。不
D28n8885_p0038a03║淂稱說不淨。釋氏亦隨順世間器用故。故可設許。
D28n8885_p0038a04║次說第五過相。
D28n8885_p0038a05║自語相違者。如言我母是其石女。
D28n8885_p0038a06║有女形而無女事。僅比石人故名石女。所言自
D28n8885_p0038a07║語相違者。如有言曰生我之母（有法）是其石女（宗）
D28n8885_p0038a08║石女不能生育。今云我是其子則自違石女之
D28n8885_p0038a09║語。
D28n8885_p0038a10║問何人說此無義言論。直是戲談。答大抵外
D28n8885_p0038b01║道曾有是說。彼欲自顯其異。謂非欲穢所生。非從
D28n8885_p0038b02║欲門而出。此事即或真實。然違自語。
D28n8885_p0038b03║此條亦違現量。然天眼等通非世許故亦違比量。然
D28n8885_p0038b04║頂生王。腋生子比或有故又蓮華化生佛菩[薩-產+(辛/工)]不從不
D28n8885_p0038b05║淨生遮之則違自教。故亦違世間然石女轉根亦
D28n8885_p0038b06║能生育。世間亦許故唯自語相違判過無失。倘正教
D28n8885_p0038b07║弟子。未諳此過。隨說立辭。必𭠡敵家之斥。問云何是
D28n8885_p0038b08║隨說立辭。招敵破斥。答如教中說徧計等三自性。
D28n8885_p0038b09║又說三無自性。亦違自語。然攝入至教量中。可無
D28n8885_p0038b10║違礙。𠰥對敵而言。便為犯過。因明所明。專重此
D28n8885_p0039a01║義。又如持戒但律身。非身何所束。亦違自教。又如
D28n8885_p0039a02║無有少法可取少法。唯有自心還取自心。即兔非
D28n8885_p0039a03║月有義。又如扵其心淨則國淨。即頂骨淨義。亦
D28n8885_p0039a04║違世間。總為對敵不可說。說之犯過不能悟他今
D28n8885_p0039a05║論云分別如前。諸式皆是委悉開示。欲人共許。不
D28n8885_p0039a06║會此意。不可以觧因明。
D28n8885_p0039a07║此五種相違。即是破敵之正因立辭。𮗚待于現比
D28n8885_p0039a08║世間共許。藉是相違語。成破他因。𮗚待扵彼教彼
D28n8885_p0039a09║語。隨順其教語而破之淂破他益具待藉順益二
D28n8885_p0039a10║義。
D28n8885_p0039b01║宗上義相違背。現比二種攝盡。非月有一種。示立有
D28n8885_p0039b02║立無者。當依共許。頂淨一種。示立淨立穢者當依
D28n8885_p0039b03║共許。推扵立增立减。立生立滅。立玄立來等。皆須世
D28n8885_p0039b04║許。自教一種。示人未盡通教理者。不得輕忽立論。
D28n8885_p0039b05║自語一種。示人辯才劣弱者。不淂鹵莾立論。𢿘式非
D28n8885_p0039b06║止遮外。𠔥戒內徒。此土諸師。無敵可對。于自教人。但
D28n8885_p0039b07║揚至教已可。何勞立量。喜樂立量者。恒多犯過。
D28n8885_p0039b08║次說第六過相。
D28n8885_p0039b09║能別不極成者。如佛弟子對數論師。立聲滅壞。
D28n8885_p0039b10║宗一名能別者。能對他論顯其自有別義。𢿘。
D28n8885_p0040a01║慧𢿘也。𢿘度諸法。根本立名。從𢿘起論。論能生
D28n8885_p0040a02║𢿘。故名𢿘論。生翻為滅。成翻為壞。彼計諸法
D28n8885_p0040a03║沒時。但是轉末歸本不可見。未嘗滅壞。所言能
D28n8885_p0040a04║別不極成者。如佛家弟子對𢿘論師弟子立量。
D28n8885_p0040a05║而建立聲（有法）滅壞（宗）之論。聲滅雖是正理但敵家
D28n8885_p0040a06║已簡別聲非滅壞。夫立敵共許方銘極成今立彼
D28n8885_p0040a07║所不許之義。安能極成。不極成則無悟他之果
D28n8885_p0040a08║𢿘論師名迦毘羅此云黃赤色髭髮面容俱黃赤
D28n8885_p0040a09║故。時世號為黃赤仙人修禪㝎有神通知八
D28n8885_p0040a10║萬劫中事外道六師之一也梵云僧佉此云
D28n8885_p0040b01║𢿘。𢿘論立神我諦。體為受者。由我思用五塵諸
D28n8885_p0040b02║境。自性便變大等二十三諦。自性者。稱為冥性
D28n8885_p0040b03║八萬劫外。冥然不知謂為𭁷諦。亦名勝性未生大
D28n8885_p0040b04║等。但住自分名為自性。𠰥生大等。便名勝性。用增
D28n8885_p0040b05║勝故。大等二十三法者。謂從冥生覺。亦名智大謂冥
D28n8885_p0040b06║初之際。覺知增長。從覺生我心。亦名我慢。從我心生
D28n8885_p0040b07║五微塵。亦名五唯量。唯亦㝎義。唯定用此成五大故
D28n8885_p0040b08║即五塵也。從五微生五大。即空風火水地也從五大
D28n8885_p0040b09║生十一根。先生五知根。即眼等五根也。次生五作
D28n8885_p0040b10║業根。謂語具乎足大小便處。後生心平等根。此
D28n8885_p0041a01║二十三法。皆第二十五諦神我之所受用。冥性一。大
D28n8885_p0041a02║等二十三。神我一。共二十五諦。彼計我思勝境。冥
D28n8885_p0041a03║性即變二十三。為神我受用。我既受用。為境所
D28n8885_p0041a04║纏縛。不淂觧脫。我𠰥不思。冥性不變。即得解脫。
D28n8885_p0041a05║名為涅槃。
D28n8885_p0041a06║廣百論釋云𢿘論外道義加言。一切法實無生
D28n8885_p0041a07║滅。但有時分因果轉變。所謂聲等。或𣸪樂等。
D28n8885_p0041a08║不捨自體。轉成餘相。轉成餘相者。如從聲唯
D28n8885_p0041a09║生空大。空大成耳根等。所謂無生滅者。果起
D28n8885_p0041a10║不生。唯變成故。果謝不滅。歸本性故。又金七
D28n8885_p0041b01║十論云。大等諸物。轉末歸本。則不可見。是名為沒。
D28n8885_p0041b02║如五大等轉沒五唯中。不𣸪見大等。乃至大沒自性
D28n8885_p0041b03║中。大亦不可見。自性不如是。無有轉沒故。按彼計聲
D28n8885_p0041b04║滅歸本性。本性無有轉沒。則雖滅而本性仍在。無
D28n8885_p0041b05║有散壞。㝎不許立滅壞之論。𠰥立滅壞。𮷧足以佐彼
D28n8885_p0041b06║歸本性之說。如何顯得能別。故云能別不極成
D28n8885_p0041b07║也。
D28n8885_p0041b08║佛性論云汝義之聲有自性。與自性不異者。是義
D28n8885_p0041b09║不然。何以故。若聲有自性。則聲應為耳本。𠰥說
D28n8885_p0041b10║聲即是耳。耳即是聲。可說自性即聲。聲即
D28n8885_p0042a01║自性。汝𠰥不許耳即是聲。亦不許汝聲即自性。若
D28n8885_p0042a02║說聲是所聞與耳異者。己所聞故。与自性亦異。若
D28n8885_p0042a03║云不異。何故不說聲能聞耳。𠰥得爾者。則聲滅
D28n8885_p0042a04║時。耳應俱滅。故知聲耳一物不成。例餘亦爾。當知
D28n8885_p0042a05║諸法決無自性。又廣百論釋云。𠰥謂大等皆用
D28n8885_p0042a06║自性為體。大等變恃。自性應變。由此自性應是
D28n8885_p0042a07║無常。體無異故。猶如大等。又云如是所執自性
D28n8885_p0042a08║最勝一分有用。變成大等。餘分無能。無所轉變。
D28n8885_p0042a09║是即自體應成種種。成種種故。㝎是非常。如大
D28n8885_p0042a10║等果。相非常住。按此二論。是破彼聲自性也。
D28n8885_p0042b01║自性既破。歸本之義無歸。而滅壞義成。是為能
D28n8885_p0042b02║破。不可扵生滅義攻彼也。教中諸論。破𢿘論者
D28n8885_p0042b03║多條。𠰥瑜伽成唯識之破神我。皆于此式無
D28n8885_p0042b04║預。故不廣引。
D28n8885_p0042b05║問聲歸滅壞。比量可知。亦世間共許。護法云世
D28n8885_p0042b06║間共許一切無常滅壞為相。又根境品中。廣雅
D28n8885_p0042b07║聲性散壞。龍樹亦以勤勇無間所𤼵因。成立聲
D28n8885_p0042b08║滅壞。云何列在能別不極成中。答因明重在悟他。
D28n8885_p0042b09║須他信受。方可了悟。前五相違。非共許所攝。三
D28n8885_p0042b10║不極成。非他許所攝。由是論之。量𠰥有過。能破
D28n8885_p0043a01║我者。不必皆是正人。論雖帶過。所立之義。不必㝎
D28n8885_p0043a02║是𡚶計。此因明示立辭之本義也。是以此下三條
D28n8885_p0043a03║之式。雖不違比量世間。奈非他許。即非極成。
D28n8885_p0043a04║次說第七過相。
D28n8885_p0043a05║所別不極成者。如數論師。對佛弟子說我是思。
D28n8885_p0043a06║宗依有法名所別。由宗名能別而名也。此式我字
D28n8885_p0043a07║是所別。思字是能別。佛弟子許在徧行心所中。
D28n8885_p0043a08║故非能別不極成。佛家說五蘊為人。㝎無我故。
D28n8885_p0043a09║不許有我。是所別不極成。所言所別不極成者。
D28n8885_p0043a10║如𢿘論師。對佛家弟子。說我（有法）是思（宗）思即是
D28n8885_p0043b01║我。其性常住。（二句出廣百論釋）佛家不許有我。故非極成。
D28n8885_p0043b02║廣百論釋破我思云。思我體相。非現量境。以其自相非
D28n8885_p0043b03║諸世間共知故。非比量境。按論意以現比破彼說與
D28n8885_p0043b04║此式無與。此條但示敵家不許宗依之式。
D28n8885_p0043b05║次說第八過相。
D28n8885_p0043b06║俱不極成者。如勝論師對佛弟子。立我以為和合因緣。
D28n8885_p0043b07║能立所立俱不許故。名俱不極成。所言俱不極成者。
D28n8885_p0043b08║如勝論師。對佛家弟子。而立說云。我（有法）以為和合因
D28n8885_p0043b09║緣。（宗）彼之能別所別。佛家俱不許其極成也。
D28n8885_p0043b10║勝論六句中。實句第五為我。德句中之十二覺十
D28n8885_p0044a01║三樂十四苦十五欲十六瞋十七勤勇二十一行二十二
D28n8885_p0044a02║法二十三非法。共九種。第六和合句。彼計九種和合
D28n8885_p0044a03║因緣。能起智相。我與和合作因緣。各令九種與我
D28n8885_p0044a04║和合。起于智相。故立此論。
D28n8885_p0044a05║廣百論釋云。彼雖立我是有是常。而竟不能立因立
D28n8885_p0044a06║喻。非無因喻。所立得成。𠰥唯立宗則得成者。一切所
D28n8885_p0044a07║立。皆應淂成。設𣸪方便矯立因喻。即所我其體非
D28n8885_p0044a08║常。一切有因皆非常故。按此是破我之論也。有我已
D28n8885_p0044a09║破和合因緣。已無所依。不消再破。
D28n8885_p0044a10║問百法論心不相應行。有二十三和合性。四緣中
D28n8885_p0044b01║有因緣。云何非內教所許。答彼計以我為和合因緣。
D28n8885_p0044b02║內教以緣起為囙緣。非由有我。其義迥異。故非我許。
D28n8885_p0044b03║然廣百論釋。恐違自教。故不遮和合因緣而破斥有
D28n8885_p0044b04║我。
D28n8885_p0044b05║次說第九過相。
D28n8885_p0044b06║相符極成者。如說聲是所聞。
D28n8885_p0044b07║相符相合也。違所別能別二別字義。極成者。極能成
D28n8885_p0044b08║就敵家之論。所言相符極成者。如有說云。聲（有法）
D28n8885_p0044b09║是所聞。（宗）與敵符同。不顯別義。立量何益。
D28n8885_p0044b10║瑜伽云相違有二因緣。一者不決定。二者同所
D28n8885_p0045a01║成。按前八過不決定攝。此條是同所成。同所成而
D28n8885_p0045a02║亦名相違者。違于量果也。義与敵同。何消立論。
D28n8885_p0045a03║問。相違不極成是過。極成何又犯過。答。共許自許与
D28n8885_p0045a04║極成義別。非共自許義。便可極成。極成与量果。
D28n8885_p0045a05║又別非是極成者。便獲量果。葢宗依宗。體中。義
D28n8885_p0045a06║相甚廣。共許中義相亦多。即共許之中。敵義
D28n8885_p0045a07║主甲。我義主乙。方名能別。古德所謂立敵共諍。
D28n8885_p0045a08║是名宗體也。前之八過。諍者負墮。此條之過。不
D28n8885_p0045a09║能共諍。均非量式。廣百論釋云。諸有比量。能成
D28n8885_p0045a10║立他所不許義。乃名能立。謂共許中有不許。與
D28n8885_p0045b01║彼宗異者。即翻此條之言。
D28n8885_p0045b02║問經論文中每說相符世俗言語。豈亦犯過。答論
D28n8885_p0045b03║有五分。𠰥在因分𮗚察分中。說相符言。不為
D28n8885_p0045b04║犯過。何以故。淂𮗚待順益二因義也。立量則但有
D28n8885_p0045b05║三支。無因分𮗚察。如何相符淂。且經論乃教中
D28n8885_p0045b06║人誦持。因明中諸過。或違自違共。或同所成。若至
D28n8885_p0045b07║教量攝。犯而非犯。不淂以親對敵家例之。
D28n8885_p0045b08║問不共許既不可。共許又是相符。云何對敵立量。答
D28n8885_p0045b09║摘彼宗依因喻上瑕釁。據其許一分者而奪其
D28n8885_p0045b10║全分。或據違末義者而奪其主義。摠當分彼
D28n8885_p0046a01║之矛。攻彼之盾。諺云借他拳頭拄他口是也。如是
D28n8885_p0046a02║則彼辭已屈。彼意已塞。彼悟其非。不煩言而已
D28n8885_p0046a03║決。至扵相符一過。只在宗上犯之。餘二支所無。
D28n8885_p0046a04║然既對敵顯宗。犯此者少。故列于末。
D28n8885_p0046a05║末結。
D28n8885_p0046a06║如是多言。是遣諸法自相門故。不容成故。立無果
D28n8885_p0046a07║故。名似立宗過。
D28n8885_p0046a08║遣斥玄也。自相門者。自義相之法門也。諸法指
D28n8885_p0046a09║前文條件。前五相違。初條遣聲之自相門次條
D28n8885_p0046a10║遣瓶無常之自相門。三條遣本教之自義相。四
D28n8885_p0046b01║條遣世許之自義相。五條遣自語之自義相。不容
D28n8885_p0046b02║成者。不究極成也。第六條不容成能別。七條不容
D28n8885_p0046b03║成所別。八條俱不容成。如上八條。已相違。已不容成。
D28n8885_p0046b04║量是非量。何暇論果。第九條似可極成無違。雖立
D28n8885_p0046b05║而無果也。猶言無益。
D28n8885_p0046b06║如是。前說九相多言。前五是遣諸法自相義門故。
D28n8885_p0046b07║中三是不容極成故。末一是立無果故。如是九相。名
D28n8885_p0046b08║為似立宗之過失。
D28n8885_p0046b09║佛地論云。彼因明論說。一切法上實義。皆名自相。
D28n8885_p0046b10║各符己體。不共他故。是此文自相義。
D28n8885_p0047a01║問九條皆可以此三句說之。云何將九相分配三句。
D28n8885_p0047a02║答次句不容成。于三不極成親切。末條極成。于無
D28n8885_p0047a03║果親切。又末條無遣自相義。中三但他所不許。亦
D28n8885_p0047a04║無違義。若說可遣宗自相。解𮛫迂曲。末條亦無不容
D28n8885_p0047a05║成義。前五但說相違。不從成字立言。以是論之。分
D28n8885_p0047a06║配得論主意多分。