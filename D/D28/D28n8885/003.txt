D28n8885_p0048b01║因明入正理論後記三卷
D28n8885_p0048b02║次似囙分二。初總記次分記。今初。
D28n8885_p0048b03║已說此宗。當說此囙。不成。不定。及與相違。是名似因。
D28n8885_p0048b04║不成者。不容極成。不定者。不決定成。前文已說。
D28n8885_p0048b05║以能立宗九相。今當次說以能成因之相。其相
D28n8885_p0048b06║有三。一不成。二不定。及與相違囙是三者名為似因。
D28n8885_p0048b07║翻真名此囙。翻正名顛倒囙。𮋒決定名亂因。
D28n8885_p0048b08║翻隨順名相違囙。瑜伽云扵所生法。能障礙
D28n8885_p0048b09║囙。名相違因。相違因略有六種。一語言相違。謂
D28n8885_p0048b10║所造論。前後相違。二道理相違。謂為成立諸
D28n8885_p0049a01║所成立諸所知義。建立比量。不與證成道理相
D28n8885_p0049a02║應。三生起相違。四同處相違。五怨敵相違。六障
D28n8885_p0049a03║治相違云云。今此相違因。言語道理二種所攝。
D28n8885_p0049a04║次分說分三。初不成。次不定。三相違。初不成分二。
D28n8885_p0049a05║初說四相。次說四式。今初。
D28n8885_p0049a06║不成有四。一兩俱不成。二隨一不成。三猶豫不成。四
D28n8885_p0049a07║所依不成。
D28n8885_p0049a08║兩俱者。有法與宗俱也。隨一者。謂彼論所許差
D28n8885_p0049a09║別。今我此因。隨彼所不許之一分而立。猶豫者。不
D28n8885_p0049a10║決定。所依者。即宗依有法。所言初不成之相。
D28n8885_p0049b01║其名有四。一者宗與宗依。兩者俱不容成。二者
D28n8885_p0049b02║隨彼論中一分不許者而立因。不容極成。三者立
D28n8885_p0049b03║猶豫因。義非決定。不容極成。四者我因中義以
D28n8885_p0049b04║有法為依。彼不許我所依。則不容成。如是四相。
D28n8885_p0049b05║是以因不成過。
D28n8885_p0049b06║次說四式分四。今初式。
D28n8885_p0049b07║如成立聲為無常等。𠰥言是眼所見性故。兩俱不
D28n8885_p0049b08║成。
D28n8885_p0049b09║等字。等取滅壞。所言兩俱不成者。如有成立聲
D28n8885_p0049b10║（有法）為無常（宗）等。𠰥言是眼所見性故。因有法及宗。
D28n8885_p0050a01║兩俱不容成也。聲是耳所聞性。今云眼所見性。則
D28n8885_p0050a02║是眼所見之無常。與耳所聞之無常何預。故俱
D28n8885_p0050a03║不容彼成立也。
D28n8885_p0050a04║問云何有人立此無義之論。答大抵是破聲明
D28n8885_p0050a05║論者所立。彼論以詮表指聲。名身句身。列于
D28n8885_p0050a06║文墨。是眼所行境故。彼謂詮表是所見非所
D28n8885_p0050a07║聞。見性無常。彼所許故。破彼聲常。其論可立。
D28n8885_p0050a08║豈知一切言語。盡是詮表。何必定屬文墨。將眼
D28n8885_p0050a09║對聲。易聞為見。兩義俱失。云何容成。四不成中。
D28n8885_p0050a10║此過最大。
D28n8885_p0050b01║問此亦現比世間相違。云何別說不成。答宗為所
D28n8885_p0050b02║成因重能成。依囙說過。表以不成。不成二宗。可攝
D28n8885_p0050b03║違現比等。
D28n8885_p0050b04║問此因缺正囙何相。答不但不徧。亦且不攝。不是
D28n8885_p0050b05║而非。全與徧是義差謬。初相已失。何論同品異
D28n8885_p0050b06║品。
D28n8885_p0050b07║第二不成式。
D28n8885_p0050b08║所作性故。對聲顯論。隨一不成。
D28n8885_p0050b09║聲顯論許所作無常。有非所作之有性在。所言
D28n8885_p0050b10║隨一不成者。即如前文立聲（有法）為無常。（宗）。𠰥言所
D28n8885_p0051a01║作性故。（因）對聲明論說則容成。𠰥對聲顯論說。彼許
D28n8885_p0051a02║聲雖有所作性。而別有未顯之性非無常。則于彼所計
D28n8885_p0051a03║中。有一分不容其成也。故名隨一不成。
D28n8885_p0051a04║或有不悉因明法門。將破聲明之因。對聲顯而說。
D28n8885_p0051a05║則犯過也。葢囙聲明已被所作性因。破彼常宗。
D28n8885_p0051a06║為此轉計立聲顯論。謂聲性不從緣生。本來有
D28n8885_p0051a07║性。待緣顯發。而成詮表。不從緣生。則已簡別所作。
D28n8885_p0051a08║所作無常。不礙有性之常。此囙在彼簡中。云何許成。
D28n8885_p0051a09║此即瑜伽所說隨緣顯了之外論也。瑜伽云。謂一切
D28n8885_p0051a10║諸法。性本是有。從眾緣顯。不從緣生。謂即因
D28n8885_p0051b01║中有果論者。及聲相論者。聲相論者。外聲論師。
D28n8885_p0051b02║起如是見。立如是論。聲相常住。無生無滅。然由
D28n8885_p0051b03║宣吐。方得顯了。問如論所言。當用何因破彼。答前
D28n8885_p0051b04║文勤勇。無間所發因。乃破彼正因。問成唯識論。以待
D28n8885_p0051b05║眾緣故之因破聲顯論。破法有別。答待眾緣與勤勇
D28n8885_p0051b06║所發。語異義同。勤勇無間。即是𤼵聲之緣。待彼
D28n8885_p0051b07║而發。義無差別。
D28n8885_p0051b08║問龍樹說似喻過。能立所立二者。有一不成。名隨
D28n8885_p0051b09║一不成。与此式同異何別。答隨一兩字甚寛。凡
D28n8885_p0051b10║有一分成。一分不成者。皆名隨一。此隨一不成。
D28n8885_p0052a01║即差別相違之例。彼隨一不成。即能立所立或成一
D28n8885_p0052a02║不成一之例。此囙非徧許徧攝。與徧是相違。因中既
D28n8885_p0052a03║已夾雜。出喻定與同異品相淆。三相俱有缺陷。
D28n8885_p0052a04║第三不成式。
D28n8885_p0052a05║扵霧等性起疑惑時。為成大種和合火有。而有所
D28n8885_p0052a06║說。猶豫不成。
D28n8885_p0052a07║霧等。等取烟靄▆雺。不定曰疑。執疑曰惑。大種。
D28n8885_p0052a08║地水火風空也。交互曰和。相并曰合。有所說者。
D28n8885_p0052a09║說霧等也。扵依也。所言猶豫不成者。謂人依
D28n8885_p0052a10║于見霧等體性。心起疑惑之時。遂為成立大
D28n8885_p0052b01║種（有法）和合火有（宗）之論。而有所說云以現霧故（因）
D28n8885_p0052b02║則此囙依疑惑而立意未決定故名猶豫不容成
D28n8885_p0052b03║也。
D28n8885_p0052b04║大種之霧等。甚多差別若山煙野氛靄霧地大
D28n8885_p0052b05║也。若水霧雨氣曉雺水大也𠰥薪煙熖影火大也
D28n8885_p0052b06║宗上和合火有。不違現比共許若說現霧因句則
D28n8885_p0052b07║与山煙水霧無別云何定指是火和合而有豈
D28n8885_p0052b08║非依霧等疑惑之所致哉和合者謂薪炭地空
D28n8885_p0052b09║和合而有火。四大能造。空不礙生。皆得名種。
D28n8885_p0052b10║龍樹云又若猶豫。如依煙等起疑惑時。成
D28n8885_p0053a01║立大種和合火有。以現烟故。
D28n8885_p0053a02║問。諸立論者。有表有遮。皆為明理立宗。此式全
D28n8885_p0053a03║無𮤚係。直是戲論。云何立此答。論主為無舊
D28n8885_p0053a04║式可引。聊舉此式。以喻諸狐疑不定之因。兩
D28n8885_p0053a05║可雙兼之說。皆非敵許。如亦有亦無。非有非
D28n8885_p0053a06║無等言。若對敵論。皆此猶豫不成所攝。以
D28n8885_p0053a07║示教中弟子。不𢘻囙明方隅。將至教量之色
D28n8885_p0053a08║即是空空即是色等言。而向敵立因。必招破
D28n8885_p0053a09║斥。夫至教言辭。豈可示過聊取此無𮤚輕
D28n8885_p0053a10║重之論。[指-匕+ㄙ]示一端。當會其意而推廣之也。
D28n8885_p0053b01║問此條推廣已知。前二式可推廣否。答有
D28n8885_p0053b02║如至教云。世尊說法四十九年于中不說一
D28n8885_p0053b03║字。對外道說亦兩俱不成如極微不生不滅
D28n8885_p0053b04║非五識所緣故對正量部。亦隨一不成。
D28n8885_p0053b05║現烟之因可攝火有不能徧攝地有水有
D28n8885_p0053b06║從猜卜而說其非徧是宗法性顯然火有
D28n8885_p0053b07║之同品不定有如石炭無𤇆異品不徧無
D28n8885_p0053b08║非火亦有煙霧。三相俱缺。
D28n8885_p0053b09║第四不成式。
D28n8885_p0053b10║虗空實有。德所依故。對無空論。所依不成。
D28n8885_p0054a01║德者。勝論師之德句也。無空論者。不許虚
D28n8885_p0054a02║空之論。謂以無故。說名虚空。但是遮無。不
D28n8885_p0054a03║能表有。所言所依不成者。如有說云虚
D28n8885_p0054a04║空（有法）乃是實有。（宗）一切有德性所依而住故
D28n8885_p0054a05║（因）若對無空論而說。所依乃是虗無。如何
D28n8885_p0054a06║成淂實有故不容成。
D28n8885_p0054a07║勝論師實句中有虚空。德句中之色香
D28n8885_p0054a08║味觸等二十四種。多分依之而生又口力論
D28n8885_p0054a09║師。亦云虚空為萬物囙從空生風穢生火。
D28n8885_p0054a10║火生煖。煗生水。水生凍。堅作地。地生五榖。
D28n8885_p0054b01║五穀生命命歿還歸空是故虚空為萬物
D28n8885_p0054b02║因是涅槃囙小乗亦云地輪依水水輪依
D28n8885_p0054b03║火火輪依風風輪依空四大有生滅虚空
D28n8885_p0054b04║無生滅故護法云有餘𥼶子執虚空等
D28n8885_p0054b05║實有常住大乗大智度論亦云譬如虚空
D28n8885_p0054b06║無所有而一切皆依以成。
D28n8885_p0054b07║無空論亦外道所立然大乗亦有其說大
D28n8885_p0054b08║智度論云摩訶衍中虚空名無法不淂
D28n8885_p0054b09║說常不淂說無常不得言有不得言無
D28n8885_p0054b10║非有非無。亦不可淂起信論云虚空是
D28n8885_p0055a01║其𡚶法。體無不實。以對色故有。是可見相。
D28n8885_p0055a02║令心生滅。
D28n8885_p0055a03║由前二條𮗚之。佛教中有說依空。有說非
D28n8885_p0055a04║實有。論主恐違自教。難于立辭。今云對無
D28n8885_p0055a05║空論。則槩而言之。足以示式又不違自教也。
D28n8885_p0055a06║問虚空實有。對無空論。已犯所別不極成。
D28n8885_p0055a07║何待出因始犯。答論中諸式非是一式。只
D28n8885_p0055a08║此一過。設此式宗法因喻。俱犯其過。𠰥列
D28n8885_p0055a09║在似宗中。則指宗過列在以囙中則指囙
D28n8885_p0055a10║過列在似喻中則指喻過。所以如是者取
D28n8885_p0055b01║顯示一過之式耳。非謂此論無他過也。如此條
D28n8885_p0055b02║宗犯所別不極成。而不極成之式已見別式
D28n8885_p0055b03║故但從囙示其所依不成耳。
D28n8885_p0055b04║問龍樹論云或扵是処有法不成如成立
D28n8885_p0055b05║我。其體周徧扵一切処生樂等故對無我
D28n8885_p0055b06║論。所依不成與此同過否答雖同而微異同
D28n8885_p0055b07║為不許有法無異也此條𠔥遮宗上實有
D28n8885_p0055b08║二字。彼不同也。
D28n8885_p0055b09║問廣百論𥼶云如是句義所立能立一分所依
D28n8885_p0055b10║不極成故。与此所依異否答龍樹之能立所
D28n8885_p0056a01║立隨一不成。是以喻過。此論所立能立一分所依
D28n8885_p0056a02║不成。是乃囙過。
D28n8885_p0056a03║此條宗法上違囙依。其非徧是宗法性可知。宗
D28n8885_p0056a04║尚無所依。何論同品異品。
D28n8885_p0056a05║次不㝎分二。初說不定相。次說不定式。今初。
D28n8885_p0056a06║不定有六一共。二不共。三同品一分轉。異品徧
D28n8885_p0056a07║轉。四異品一分轉。同品徧轉。五俱品一分轉。六相
D28n8885_p0056a08║違決定。
D28n8885_p0056a09║因中同異品俱攝名共。俱不攝名不共。共則
D28n8885_p0056a10║違異品徧無。不共則違同品徧有。一分者或
D28n8885_p0056b01║淂其半。或多分中僅一分。望徧字說。轉者。隨
D28n8885_p0056b02║順彼義路而行也。異品徧轉。異品一分轉。俱品一
D28n8885_p0056b03║分轉。總非異品徧無。相違決定。雖有同異品。而異
D28n8885_p0056b04║無所遮。同難𦔳自。与無品同。安淂決定成宗。
D28n8885_p0056b05║所言次不定之相。其名有六。一者共不定。二者
D28n8885_p0056b06║不共不定。三者同品一分轉異品徧轉。四者異
D28n8885_p0056b07║品一分轉同品徧轉。五者同異俱品名一分轉与
D28n8885_p0056b08║定有徧無不符。成不定因。六者相違決㝎各說
D28n8885_p0056b09║己義。兩說決定。不能㝎于一義。故亦不定所攝。
D28n8885_p0056b10║龍樹云。若法是不共。共決㝎相違。徧一切于彼。
D28n8885_p0057a01║皆是疑囙性。疑囙者。猶豫囙也。不定之別名。
D28n8885_p0057a02║問不成不定差別之義。答因犯敵遮。全不容成。
D28n8885_p0057a03║不犯敵遮。自抱其釁。欲成而不㝎成。是二者差
D28n8885_p0057a04║別義。故不成四相。違于徧是宗性。不定六過。違
D28n8885_p0057a05║同品異品二相。
D28n8885_p0057a06║決㝎相違。与相違決㝎。義相為別。決㝎相違者。
D28n8885_p0057a07║不隨順彼。決定與彼相違也。相違決㝎者。此
D28n8885_p0057a08║立此論。彼立彼論。為不降伏。其相違也。從此決
D28n8885_p0057a09║㝎。不淂悟他。与宗中相符極成相𮋒。均無量
D28n8885_p0057a10║果。
D28n8885_p0057b01║次說不㝎式分六。初式。
D28n8885_p0057b02║此中共者。如言聲常。所量性故。常無常品皆
D28n8885_p0057b03║共此因。是故不定。為如瓶等所量性故聲是無常
D28n8885_p0057b04║為如空等所量性故。聲是其常。
D28n8885_p0057b05║所量性者。所量度而知之法性也。瓶等等取衣
D28n8885_p0057b06║車。空等等取極微。此不㝎中。所言共者。如有論
D28n8885_p0057b07║言。聲（有法）常（宗）是所量度而知之法性故。（因）此式
D28n8885_p0057b08║云何知其不定。為同品之常。異品無常皆共此
D28n8885_p0057b09║因所攝。是故判其不定。云何顯不㝎之義。謂詰
D28n8885_p0057b10║彼論主。為如共許有生滅之瓶等（異品）所量性
D28n8885_p0058a01║故。成立聲是其常耶。葢瓶等空等。皆由量度而
D28n8885_p0058a02║知其常与無常。則所量之因。兩者俱可成淂。何
D28n8885_p0058a03║以顯聲之㝎有常性。其非決㝎可知。此條或是聲
D28n8885_p0058a04║明論師。被破斥已。轉計作此遁辭。意明詮表非
D28n8885_p0058a05║是所作。是所度量而成之法。所作雖無常。所比
D28n8885_p0058a06║量之理性。則非生滅。可立是常。豈知又犯共不㝎之
D28n8885_p0058a07║過。
D28n8885_p0058a08║此條之過。違異品徧無最顯。于初相徧而不是。
D28n8885_p0058a09║問此條詰問云云。即是破彼之辭。何必三支圎滿。
D28n8885_p0058a10║方稱能破。答此中詰問。符合斥量非圎。彈支有謬。
D28n8885_p0058b01║清鿌云滅為能破。此專為破他。自不立論之式也。
D28n8885_p0058b02║𠰥彼此立論而共比量。則必三支圎滿。
D28n8885_p0058b03║第二式。
D28n8885_p0058b04║言不共者。如說聲常。所聞性故。常無常品。皆
D28n8885_p0058b05║離此因。常無常外。餘非有故。是猶豫因此所聞
D28n8885_p0058b06║性。其猶何等。
D28n8885_p0058b07║離即不共。猶豫不㝎也。亦名疑囙。餘非有者。謂其
D28n8885_p0058b08║餘品類。非此宗所應有義。猶何等者。謂同異品外。猶
D28n8885_p0058b09║何等品類。所言不共不定者。如有說云。聲（有法）
D28n8885_p0058b10║常。（宗）所聞性故。云何知其不共。為常之同品。無
D28n8885_p0059a01║常異品。皆離此所聞性因義。故名不共不定。若常
D28n8885_p0059a02║与無常外之餘義。又非此宗所應有故。以此因成
D28n8885_p0059a03║所立。是無交涉之猶豫因也。既與同異品無涉。此
D28n8885_p0059a04║所聞性之因義。其猶何等品耶。無同異品。豈成因
D28n8885_p0059a05║義。
D28n8885_p0059a06║掌珍論云。如計音聲。常住論故。說聲是常。所聞
D28n8885_p0059a07║性故。瓶等無常。非所聞性。聲既所聞。是故性常。
D28n8885_p0059a08║此條亦疑聲明被破之轉計。所作雖無常。所聞之聲
D28n8885_p0059a09║境是實有。彼計外境是實。是常住故。所聞乃耳
D28n8885_p0059a10║識聲界。共所許故。豈知又犯不共不定之過。不共
D28n8885_p0059b01║則無同異品。于初相徧而不是。夫同異不共。直是無
D28n8885_p0059b02║囙。龍樹云。若別異者。應無有因別異即不共義離
D28n8885_p0059b03║義。
D28n8885_p0059b04║護法云。夫比量者。比知共相以果等總相。比知因等
D28n8885_p0059b05║總有。所立思我。由不共故。無同法喻。同法喻既無。
D28n8885_p0059b06║異法喻亦非有。無對待故。按此是說共比量之
D28n8885_p0059b07║義。須是共許。亦須与宗共義。若不共者与宗無
D28n8885_p0059b08║涉。故無同異品与此條可𭆤𮗚。
D28n8885_p0059b09║第三式。
D28n8885_p0059b10║同品一分轉。異品徧轉者。如說聲非勤勇無間
D28n8885_p0060a01║所發。無常性故。此中非勤勇無間所發宗。以電
D28n8885_p0060a02║空等為其同品。此無常性。扵電等有。于空等無。
D28n8885_p0060a03║非勤勇無間所發宗。以瓶等為異品。于彼徧有
D28n8885_p0060a04║此囙。以電以瓶為同法故。亦是不定。為如瓶等無
D28n8885_p0060a05║常性故。彼是勤勇無間所發。為如電等無常
D28n8885_p0060a06║性故。彼非勤勇無間所發。
D28n8885_p0060a07║雷之發光為電。此宗依聲而言。則言電即指
D28n8885_p0060a08║雷也。聲有三種。一因執受大種。謂語等聲。一
D28n8885_p0060a09║因不執受大種。謂樹等聲。一囙俱大種。謂手
D28n8885_p0060a10║鼓等聲。（擊之手是執受鼓是不執受）。
D28n8885_p0060b01║今以電聲為同品。則兼此三種說聲。非但詮
D28n8885_p0060b02║表之執受大種而已。扵。依也。電等。等取樹聲。
D28n8885_p0060b03║同喻說名同法。所言同品一分轉異品徧轉者。
D28n8885_p0060b04║如有說云聲（有法）非勤勇無間所發宗（宗）無常性
D28n8885_p0060b05║故（因）云何是此式過義。為此量中非勤勇無間
D28n8885_p0060b06║所發宗支。比其品類。應以電及空等為其同
D28n8885_p0060b07║品。電非人力勤勇無間所發。空則無藉于𤼵。
D28n8885_p0060b08║故是同品。然此無常性之因相。依扵電等。有
D28n8885_p0060b09║無常相。依于空等無無常相。是同品僅有電
D28n8885_p0060b10║等一分轉。又非勤勇無間所𤼵宗支。應以瓶
D28n8885_p0061a01║等為其異品。瓶等必須勤勇無間所𤼵。的是
D28n8885_p0061a02║異品。然扵彼瓶等。徧有此無常因相。是異品徧
D28n8885_p0061a03║轉也。言不定者。謂此因以電（同）以瓶（異）並為同法
D28n8885_p0061a04║之喻故。雜異于同。因義混淆。故雖畧具同品一
D28n8885_p0061a05║分。亦名是不定囙也。云何顯不定之義。謂詰彼論主。
D28n8885_p0061a06║汝立論之意。為如瓶等（異品）無常性故。彼瓶等是
D28n8885_p0061a07║勤勇無間所𤼵耶。為如電等（同品一分）無常性故。彼電
D28n8885_p0061a08║等非勤勇無間所𤼵耶。二說皆具無常因義。合于宗
D28n8885_p0061a09║法。有是有非。豈非不定。
D28n8885_p0061a10║解深密經云。𠰥于此餘同類可得相。及譬喻中有
D28n8885_p0061b01║一切異類相者。由此因緣。于所成立。不決定故。又于此
D28n8885_p0061b02║餘異類可得相。及譬喻中。有一切同類相者。由
D28n8885_p0061b03║此因緣。于所成立。不決定故。按此條及下二條。皆同
D28n8885_p0061b04║異夾雜。如經所言不決定因。
D28n8885_p0061b05║此條或是聲顯論被破後。轉計立此。即遮勤勇
D28n8885_p0061b06║無間所𤼵義。立為宗支。以無常囙。成立非勤𤼵
D28n8885_p0061b07║宗。彼以待勤𤼵緣。中具有性。以是勤𤼵為常也。
D28n8885_p0061b08║豈知又犯第三之過。同異品之電空瓶等。俱是
D28n8885_p0061b09║共許。共許決定。彼不定因之相。顯然可詰。
D28n8885_p0061b10║此條從共不定分出。彼寛此狹。因三相中。全与異
D28n8885_p0062a01║品徧無相翻。其非徧是宗法可知。
D28n8885_p0062a02║第四式。
D28n8885_p0062a03║異品一分轉。同品徧轉者。如立宗言。聲是勤勇無
D28n8885_p0062a04║間所𤼵。無常性故。勤勇無間所𤼵宗。以瓶等為
D28n8885_p0062a05║同品。其無常性。于此徧有。以電空等為異品。于彼
D28n8885_p0062a06║一分電等是有。空等是無。是故如前亦為不定。
D28n8885_p0062a07║此式就前式而翻之。宗上翻非作是。囙則仍前。
D28n8885_p0062a08║故同翻為徧。異翻一分矣。所言異品一分轉同
D28n8885_p0062a09║品徧轉者。如有成立宗者言曰。聲（有法）是勤勇無
D28n8885_p0062a10║間所𤼵（宗）無常性故。（囙）云何是此式過義。謂此
D28n8885_p0062b01║勤勇無間所𤼵宗。應以瓶等為同品。然其囙。上
D28n8885_p0062b02║無常性。依于此瓶等則徧有其義。應以電空
D28n8885_p0062b03║等為異品。于彼一分電等。是𪠥無常義。于彼一
D28n8885_p0062b04║分空等。是無無常義。同品囙相無缺。異品中
D28n8885_p0062b05║雜有無常義。是故如前一例。亦為不定囙也。
D28n8885_p0062b06║此條或是破前條而立。故即其量而翻之。謂可
D28n8885_p0062b07║成立是勤勇無間所𤼵也。豈知將囙作宗。將宗
D28n8885_p0062b08║作囙。兩易其位。則宗狹囙寛。以寛成所成之狹。
D28n8885_p0062b09║則因中雜有釁端。犯不定之過。若將囙三相核
D28n8885_p0062b10║之。違第三相之徧字。其于徧是宗法性。亦缺而
D28n8885_p0063a01║不圎矣。
D28n8885_p0063a02║第五式。
D28n8885_p0063a03║俱品一分轉者。如說聲常。無質礙故。此中常宗。
D28n8885_p0063a04║以虚空極微等為同品。無質礙性。于虚空等有。
D28n8885_p0063a05║扵極微等無。以瓶樂等為異品。于樂等有。于瓶
D28n8885_p0063a06║等無。是故此囙以樂以空為同法故。亦名不定。
D28n8885_p0063a07║同異皆具曰俱。質礙者。體質有礙。樂。喜好也。
D28n8885_p0063a08║虚空等。等取彼論所許無質礙而常者。樂等。
D28n8885_p0063a09║等取苦瞋。所言俱品一分轉者。如有說言。聲。（有法）
D28n8885_p0063a10║常。（宗）無質礙故。（囙）云何是此式過義。為此量中
D28n8885_p0063b01║常宗。應以汝所許之虚空極微為其同品。然此無質
D28n8885_p0063b02║礙性因。于彼一分虚空等。則有其義。扵彼極
D28n8885_p0063b03║微等。汝許質礙。則無其義。是同品僅有一分轉
D28n8885_p0063b04║也。此宗應以汝許之瓶樂等為異品。而此無質礙
D28n8885_p0063b05║性。于樂等無常。則有其義。于瓶等無常。則無。
D28n8885_p0063b06║故異品亦犯一分轉。是故此無質礙囙。以樂（異）以
D28n8885_p0063b07║空（同）為同法之喻故。因中雜攝異品。是以亦名不
D28n8885_p0063b08║定。
D28n8885_p0063b09║俱舍論云。極微微金水。兔羊牛隙塵。蟣虱麥指
D28n8885_p0063b10║節。後後七倍增。智度論云。微塵有三等。大者
D28n8885_p0064a01║游塵可見。中者諸天可見。小者聖人天眼見。此
D28n8885_p0064a02║內教所許極微也。𢿘論計五微生空風火水地。
D28n8885_p0064a03║此外道所計極微也。勝論計地水火風意五者有
D28n8885_p0064a04║質礙。計空時方我四者無質礙。此文▆空等。等
D28n8885_p0064a05║取時方我。又計四大非所造者常。故許極微常。
D28n8885_p0064a06║亦許極微質礙。極微等。等取意。彼德句中。十
D28n8885_p0064a07║三樂。十四苦。十五欲。十六瞋。樂等。等取其餘。彼
D28n8885_p0064a08║計無常。
D28n8885_p0064a09║此條或是聲論所立。核空等微等樂等句。又似
D28n8885_p0064a10║勝論所計。或者聲論出自勝論師後人。
D28n8885_p0064b01║此條亦違因第三相之徧無字。其非徧是宗法可
D28n8885_p0064b02║知。
D28n8885_p0064b03║第六式。
D28n8885_p0064b04║相違決定者。如立宗言聲是無常。所作性故。譬
D28n8885_p0064b05║如瓶等。有立聲常。所聞性故。譬如聲性。此二
D28n8885_p0064b06║皆是猶豫因故。俱名不定。
D28n8885_p0064b07║聲性者。聲之自性。待緣而顯。彼計緣顯無常自
D28n8885_p0064b08║性則常。相違之義。兩論決定。無從顯其此是彼非何
D28n8885_p0064b09║勞立量共諍。所言相違決定者。如有對他論成
D28n8885_p0064b10║立宗法者。乃言聲（有法）是無常。（宗）所作性故。（囙）譬如
D28n8885_p0065a01║瓶等。或有對前論成立宗法者。乃言聲（有法）常。（宗）
D28n8885_p0065a02║所聞性故。（囙）譬如聲性。此二囙者。此成此宗。彼成彼
D28n8885_p0065a03║宗。此不能立己破彼。彼不能立己破此。彼此異向。無
D28n8885_p0065a04║論其理正非正。無論其自義之能成所成与否。皆
D28n8885_p0065a05║判是猶豫囙故。兩論相違。于此決定。而不能定其誰
D28n8885_p0065a06║勝誰負。故俱名不定也。
D28n8885_p0065a07║此條初量是破聲明之正量。以之對聲明說則可。
D28n8885_p0065a08║若對轉計之論。則無𮤚涉。次量不必論及對他。已
D28n8885_p0065a09║犯不共不定。𠰥對前論而說。亦無𮤚涉。故俱為猶
D28n8885_p0065a10║豫因也。彼以聲性為喻者。謂所聞緣顯之聲。中
D28n8885_p0065b01║具有性。譬如未顯之聲性是常也。其喻亦犯過。此
D28n8885_p0065b02║不具說。
D28n8885_p0065b03║問不定是因過。云何陳喻。答喻依因出。因由喻顯。
D28n8885_p0065b04║是以因三相中。並陳同品異品。前數條文。𠔥瓶等
D28n8885_p0065b05║空等電等微等樂等。何獨此條。方陳譬喻。問
D28n8885_p0065b06║此條闕正囙何相答。初量具三相。而仍缺三相。何以故。
D28n8885_p0065b07║非是敵許極成之宗法性。縱具同品異品。于敵无
D28n8885_p0065b08║預与无品同。初量尚犯。次量可知。
D28n8885_p0065b09║問過𣢾有不成相違。此六過言不定。云何差別。答
D28n8885_p0065b10║不成者。依對他而說。他不容我成故。此則不論
D28n8885_p0066a01║義正不正。若他所不許。總不極成。相違者。約己
D28n8885_p0066a02║義說。己義既犯相違。如何能令他許。不定者。從
D28n8885_p0066a03║相違分出。或義中多分少分相違。或多分少分不相
D28n8885_p0066a04║違。或不必較及違不違。或與共諍義相違。則猶豫
D28n8885_p0066a05║兩可。皆名不定。
D28n8885_p0066a06║如上六不定過。若對本教人說。犯過則少。如說修
D28n8885_p0066a07║多羅（有法）是了義。（宗）佛所說故。（因）了義不了義品。
D28n8885_p0066a08║皆共此因。是共不定。而對教中人說則無過。他過
D28n8885_p0066a09║可推。
D28n8885_p0066a10║簡別。
D28n8885_p0066b01║宗鏡錄云。夫決定相違不定過。立敵共諍一有法。
D28n8885_p0066b02║因喻為異。皆具三相。徧是宗法性。同品定有性。
D28n8885_p0066b03║異品徧無性。但互不生其正智。兩家猶豫。不能
D28n8885_p0066b04║定成一宗。名決定相違不定過。此釋非理。立敵共
D28n8885_p0066b05║諍是常無常。三支為異。非止因喻。次量聲常。
D28n8885_p0066b06║三相不具。前已顯為不共不定。常無常品。皆離
D28n8885_p0066b07║此因。豈是定有徧無。二量竟如不對他論而立。不
D28n8885_p0066b08║消說及悟他生智。相違決定。決定相違。義相差
D28n8885_p0066b09║別。不可等視。問龍樹云。若法是不共。共決定相違。
D28n8885_p0066b10║徧一切于彼。皆是疑因性。將何以解。答此是攝
D28n8885_p0067a01║頌。攝不定六過。及相違四過。不共与共。攝前初二
D28n8885_p0067a02║四五不定。決定攝相違決定。相違攝下條四相
D28n8885_p0067a03║違。第三句指第三不定。彼字指異品。不可將決
D28n8885_p0067a04║定相違作一義說也。