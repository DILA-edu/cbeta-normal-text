D28n8885_p0068b01║因明入正理論後記四卷
D28n8885_p0068b02║三相違分二。初說四相。次說四式。今初。
D28n8885_p0068b03║相違有四。謂法自相相違因。法差別相違因。有
D28n8885_p0068b04║法自相相違因。有法差別相違因。等。
D28n8885_p0068b05║法。宗法也。自體名自性。自體上形相義相名自
D28n8885_p0068b06║相。有自相即有共相。共相中有與自相異者名
D28n8885_p0068b07║差別。此四過皆著因者字。謂䏻成彼相違義之
D28n8885_p0068b08║因也。自相相違。全成異品徧有。差別相違。亦成
D28n8885_p0068b09║異品少分有。謂此因成此亦成彼也。所言相違
D28n8885_p0068b10║因之過。其別有四。所謂一者法自相相違因。
D28n8885_p0069a01║二者法差別相違因。三者有法自相相違因。四
D28n8885_p0069a02║者有法差別相違因。夫欲成立宗法。而翻作成
D28n8885_p0069a03║立相違之義。此即十因中相違囙所攝也。
D28n8885_p0069a04║護法云。諸相違因。若不違礙自共所許。乃扵自
D28n8885_p0069a05║境䏻立相違自相差別。按自相差別。指此四
D28n8885_p0069a06║過。䏻立是因相。謂䏻成立相違因也。故曰諸相
D28n8885_p0069a07║違因。
D28n8885_p0069a08║問說名相違。與成相違因。義何差別。答。敵體
D28n8885_p0069a09║背謬。說名相違。全扶敵體背謬之義。成相
D28n8885_p0069a10║違因。譬如我兵對敵卒。說名相違。我兵降彼
D28n8885_p0069b01║助彼。成相違因。
D28n8885_p0069b02║次說四式分四。今說初式。
D28n8885_p0069b03║此中法自相相違因者。如說聲常。所作性故。
D28n8885_p0069b04║或勤勇無間所𤼵相故。此因唯于異品中有。
D28n8885_p0069b05║是故相違。
D28n8885_p0069b06║法自相相違因。全翻宗義。此因䏻立異品之宗。
D28n8885_p0069b07║非止相違或異而已。此囙相違中所言法自
D28n8885_p0069b08║相。相違囙者。如有說云聲（有法）常。（宗）所作性故。（囙）
D28n8885_p0069b09║或說勤勇無間所𤼵性故。（因）云何知其是相違
D28n8885_p0069b10║因。謂此二因句。于同品徧無。唯于異品瓶等同
D28n8885_p0070a01║法中徧有。囙䏻成立的對相違之法。是故名
D28n8885_p0070a02║為相違囙也。
D28n8885_p0070a03║護法云。又立常者。所說道理。唯依異法。無同
D28n8885_p0070a04║法故。所立不成。指此條而說也。龍樹亦云。若法䏻
D28n8885_p0070a05║成相違所立。是相違過。即名似因。按此是攝四
D28n8885_p0070a06║相違因。當知但與宗違。猶非四種所攝。唯䏻成
D28n8885_p0070a07║相違所立。方是此相。古疏云。同品無処。不
D28n8885_p0070a08║成立者之宗。異品有処。翻成敵者相違之義
D28n8885_p0070a09║是也。
D28n8885_p0070a10║此條乃聲明被破。矯說譎辭。謂常無同品
D28n8885_p0070b01║可喻。可即異品以反顯其宗。但𮗚所作性瓶
D28n8885_p0070b02║等之無常。可知聲常。乃一切皆無常。唯聲是
D28n8885_p0070b03║常之論也。
D28n8885_p0070b04║初囙徧非宗法性。同品㝎無性。異品徧有性。
D28n8885_p0070b05║次因則異品㝎有不徧有。囙之十四過中。此過
D28n8885_p0070b06║最大。譬如對敵排陣。前徒倒戈。
D28n8885_p0070b07║簡別。
D28n8885_p0070b08║高原師直疏云。如說勤勇無間所𤼵性故。豈
D28n8885_p0070b09║成非所作之常宗。後文華舉所作性囙。唯異
D28n8885_p0070b10║品無常中有。似乎不會雙舉二囙之意。
D28n8885_p0071a01║紹覺師論解云。今言常性言陳。但顯不遷變
D28n8885_p0071a02║義。未暇廣顯真常邪常相續常凝然常等。
D28n8885_p0071a03║故言自相。按自相二字。龍樹說作自性。約體而
D28n8885_p0071a04║說言自性。約義而說言自相。但舉常字。即有
D28n8885_p0071a05║常之自相。何勞分陳真常邪常等。倘違邪常
D28n8885_p0071a06║自相。亦成相違囙。此等簡別。無益于觧釋。反多
D28n8885_p0071a07║支離。
D28n8885_p0071a08║二楞庵主集釋。申違量云。聲（有法）是無常（宗）所作
D28n8885_p0071a09║性故。（囙）或勤勇無間所𤼵性故。（因）同喻如瓶異喻
D28n8885_p0071a10║如空。按此量亦是犯過。于宗犯䏻別不極成。彼不許
D28n8885_p0071b01║無常故。扵喻犯俱不成。彼不許空是常故即三支成
D28n8885_p0071b02║立。亦犯相違決定。乃以䏻立也。
D28n8885_p0071b03║第二式。
D28n8885_p0071b04║法差別相違因者。如說眼等必為他用。積聚性故。如卧
D28n8885_p0071b05║具等。此囙如䏻成立眼等必為他用。如是亦䏻成立所
D28n8885_p0071b06║立法差別相違積聚他用。諸卧具等。為積聚他所
D28n8885_p0071b07║受用故。
D28n8885_p0071b08║眼等。等取五知根。積聚者。堆積聚集而成可分散者
D28n8885_p0071b09║也。卧具牀席衾茵也。等。等取衣車。所立法即宗體
D28n8885_p0071b10║所言法差別相違囙者。如有說云。眼等（有法）必為他用。（宗）
D28n8885_p0072a01║積聚性故。（囙）如卧具等。（喻）云何知其差別相違。謂
D28n8885_p0072a02║此積聚性囙。本不䏻成。假如許其䏻成立眼等必為
D28n8885_p0072a03║他用。既然如是。亦䏻成立所立宗法上差別相違之
D28n8885_p0072a04║積聚他用。何以故。他字義濶。中𠔥非積聚他。及是積
D28n8885_p0072a05║聚他之差別。積聚他與非積聚他。敵體相違。今現見
D28n8885_p0072a06║諸卧具等。（同品）為積聚他肢體所受用故夫欲成宗體
D28n8885_p0072a07║而雜成共相中敵體相違之法。是故名相違因也
D28n8885_p0072a08║百論云。迦毘羅言。從冥生覺。[彳*(前-刖+(之-、))]覺生我知從我知
D28n8885_p0072a09║生五唯量。從五唯量生五大。五大生十一根神為主。
D28n8885_p0072a10║常覺相。処中不壞不敗。常住攝受諸法金七十
D28n8885_p0072b01║論云。云何知有有我。頌曰。積聚為他故異三德依
D28n8885_p0072b02║故。食者獨離故。五因立有故。首句𥼶云如人聚牀
D28n8885_p0072b03║席等。必為于人如是大等積聚即知有我按彼
D28n8885_p0072b04║所計。是非積聚之神我。然積聚物等。不止是
D28n8885_p0072b05║非。積聚者。受用即積聚者。亦䏻受用。故囙犯此
D28n8885_p0072b06║過。
D28n8885_p0072b07║此條三支俱帶過。論主引之只證此式之過不
D28n8885_p0072b08║渉此式者。且止不說。𠰥具說之宗犯世間相
D28n8885_p0072b09║違。共許自受用故。他字𠰥指神我。犯自語相
D28n8885_p0072b10║違。說我為他故。喻亦有過。同品五唯積聚。不
D28n8885_p0073a01║必為他用。犯䏻立法不成。異法之不積聚虗空。
D28n8885_p0073a02║亦為他用。犯同品徧轉。異品一分轉。犯隨一不
D28n8885_p0073a03║成。論主引此式。只明因上犯過。為此式作一樣
D28n8885_p0073a04║子。于宗喻之過。俱畧而不談。為不渉本條者
D28n8885_p0073a05║可畧也。文中此因如䏻成立云云葢言量犯
D28n8885_p0073a06║多過。本不䏻成立。設如彼意謂䏻成立。亦犯
D28n8885_p0073a07║此過亦䏻二字。非無簡別。
D28n8885_p0073a08║問。此條與共不定諸過。請為分別明示答彼
D28n8885_p0073a09║不㝎過。係同異品俱轉此唯于同品中成差
D28n8885_p0073a10║別相違法。彼不㝎将囙承宗有同異。此是依
D28n8885_p0073b01║宗中含因相反面。故相違二字不指因違于宗
D28n8885_p0073b02║乃指宗相中有違囙之差別相。在此差別相待
D28n8885_p0073b03║囙而顯故。仍是囙上之過。此條設改作必為他
D28n8885_p0073b04║神我用宗或作必為他不積聚性受用宗
D28n8885_p0073b05║皆是共不定中過非此條式。
D28n8885_p0073b06║問此條闕囙何相。答聚初相最顯雖是徧許
D28n8885_p0073b07║而雜許違囙之義。雖然徧攝而雜攝違因
D28n8885_p0073b08║之相。宗之同品則㝎有。宗之異品則徧無。
D28n8885_p0073b09║簡別。
D28n8885_p0073b10║紹覺師解云。差別相者。意許差別也。謂如言火
D28n8885_p0074a01║此燒然意。徧于一切草木香𤇆火等。意于其中。
D28n8885_p0074a02║的指一火以為囙量。故言意許差別。今言他用。
D28n8885_p0074a03║他義徧一切。𠰥神我𠰥積聚。皆攝于內今立
D28n8885_p0074a04║囙量。不可通漫。必𭚻的指是何法。故言差別
D28n8885_p0074a05║相也。○量主意許。凡宗皆是意許。此意許差別。
D28n8885_p0074a06║𠰥差別在意許內。此積聚他用。量主非意許
D28n8885_p0074a07║故。𠰥在意許外。前條不定過之凡異品轉者皆
D28n8885_p0074a08║可名差別相違。𠰥同異差別。則頂骨淨等亦
D28n8885_p0074a09║是差別相違瓶等常是意許內。軍林等是
D28n8885_p0074a10║意許外。亦是差別相違。𠰥說是宗中之意許
D28n8885_p0074b01║差別。則無論意許不許凡有差別皆不可違
D28n8885_p0074b02║又何必添此意許二字。夫不積聚之神我是意
D28n8885_p0074b03║許。積聚物是意許差別如此作解則聲常
D28n8885_p0074b04║亦是意許。無常亦是意許之差別亦可名法差
D28n8885_p0074b05║別相違矣表此意許二字。甚無謂也。設令彼量
D28n8885_p0074b06║不作通慢語。立為必為神我受用宗。神我之同品
D28n8885_p0074b07║可轉。異品之積聚身亦轉。亦犯不定過。不以非通漫
D28n8885_p0074b08║而無過也。既云他義徧一切。則自外皆他不簡人
D28n8885_p0074b09║物事法。而疏又云通指餘人。又云積聚有身之他。
D28n8885_p0074b10║即他人也。則非徧一切矣。眼外他眼。亦互受用。
D28n8885_p0075a01║[打-丁+ㄗ]根清涼。奚止說他人也。
D28n8885_p0075a02║又云。因既可成相違宗義。則神我之宗不
D28n8885_p0075a03║成矣。○義雖如是。但彼量不止此一過。又此因
D28n8885_p0075a04║明論。亦非未破外道。不過借此摽一式耳。不
D28n8885_p0075a05║會此意。解者多有粘滯。
D28n8885_p0075a06║又云而此卧具。既不為神我所用。乃成異喻。
D28n8885_p0075a07║安䏻證成神我宗。○此不是表喻過之式即
D28n8885_p0075a08║或有過。畧而不論。𠰥欲申明應作餘義辨
D28n8885_p0075a09║說又言陳但是必為他用故舉以證此式不淂
D28n8885_p0075a10║指出神我何消計及神我受用卧具秖要
D28n8885_p0075b01║卧具是積聚性。不䏻自用為他用。便可為喻。然
D28n8885_p0075b02║神我亦䏻受用卧具。神我䏻受用器世界而
D28n8885_p0075b03║况卧具。判作異喻實所不解。
D28n8885_p0075b04║又云問𠰥爾今應成立積聚他用此眼為他人用
D28n8885_p0075b05║耶答此亦有過。如人有眼等。唯自己見聞之用豈
D28n8885_p0075b06║䏻令他見色聞聲。𠰥立為宗必違現量及自教
D28n8885_p0075b07║等。為破彼▆。且作是說。○答辭應云。明他共許。破
D28n8885_p0075b08║彼因句。非成立宗。何須強詰。若如上所答。語皆犯
D28n8885_p0075b09║過。見聞之用是功用。積聚之用是受用。義已差譌。
D28n8885_p0075b10║他人浮塵根。亦有染著受用義。立言又謬。此是比
D28n8885_p0076a01║量。無現量義。世間所許不涉自教。
D28n8885_p0076a02║念西居士集解云。此囙与後陳宗法上意許差
D28n8885_p0076a03║別之相相違也。此中即借金七十論所計之說。立
D28n8885_p0076a04║量以破之。取其五大聚名身中眼一種為有法。
D28n8885_p0076a05║非為自用。並是為他句為宗。聚集句為因如牀
D28n8885_p0076a06║席等為同喻。夫眼与[(冰-水+〡)*木]席非同類。無論也。眼
D28n8885_p0076a07║之積聚。不同牀席之積聚。亦無論也今第
D28n8885_p0076a08║就所謂他者辨之。先曰非為自用必皆為
D28n8885_p0076a09║人設則自他有辨矣後曰他者即是我
D28n8885_p0076a10║則自他無辨矣。欲成就身積聚則混自
D28n8885_p0076b01║他而一之。欲成就卧具積聚。則析自他而二之
D28n8885_p0076b02║豈非違乎。自他即差別也。故此積聚性之囙如
D28n8885_p0076b03║䏻成就眼等必為他用之宗法亦䏻成就此宗
D28n8885_p0076b04║法差別相違之過。何以故。工匠之積聚牀席等
D28n8885_p0076b05║專為積聚主人所受用故。眼積聚性異熟長養
D28n8885_p0076b06║俱不屬他人。豈其類哉。造牀織席亦有自用者。
D28n8885_p0076b07║為揀此一分故曰積聚他用諸卧具等申違量
D28n8885_p0076b08║云。眼等不為他用。積聚性故。喻如眼根。有法是
D28n8885_p0076b09║浮塵根。喻是勝義根。○費許多周折。投入諸過
D28n8885_p0076b10║網中。會意一差。遂至如此。彼以自他為差別。積
D28n8885_p0077a01║聚物。自他皆可受用。無相違意。眼以眼為自。自
D28n8885_p0077a02║外皆他。非以人為自。他人為他也。眼根與牀席。
D28n8885_p0077a03║皆積聚性。非異類。工匠之積聚是功用。非受用
D28n8885_p0077a04║牀席等。主客皆得受用。非獨主人。若言有匠人。
D28n8885_p0077a05║自造牀席受用義。簡別說他。則積聚總作合材
D28n8885_p0077a06║料義。非積聚自性義。俱不合正理安䏻消此式
D28n8885_p0077a07║文。量文眼等不為他用。宗上犯世間相違積聚
D28n8885_p0077a08║性故。囙上犯法自相相違喻如眼根猶如無喻。
D28n8885_p0077a09║前條雖變此說。然其自許二字。以受用為功用
D28n8885_p0077a10║皆由此條貽誤。
D28n8885_p0077b01║蕅益師直解云。彼謂積聚卧具等必為身用。則
D28n8885_p0077b02║積聚眼等。亦必為神我受用。（𢿘語合理）若無神我何
D28n8885_p0077b03║須積聚之身。若無此身。何須卧具。○此量但立
D28n8885_p0077b04║積聚之為他用。未𪠥立神我䏻受用義。不得將
D28n8885_p0077b05║金七十論作量文解。彼論謂五唯等。根源從神
D28n8885_p0077b06║我生若不受用彼等時。神我仍在若無神我云
D28n8885_p0077b07║云。非彼計意。
D28n8885_p0077b08║又彼立量云。眼等必為他神我所用宗。囙云眼
D28n8885_p0077b09║等是積聚性故。喻如卧具之必為身用。○量文
D28n8885_p0077b10║中一字之增减。義相遂殊。如此量文。增神我二
D28n8885_p0078a01║字。則他義屬神我。所攝甚狹。与原文之他。大不
D28n8885_p0078a02║同矣。而核其宗之義相。則重在名字。名字為自
D28n8885_p0078a03║相。以必不為自相相違。以不必為非徧是宗法
D28n8885_p0078a04║性。至于他神我。又𪠥自神我之差別。一經增改。
D28n8885_p0078a05║別成蕅師量文。与𢿘論師無預。又喻上必為身
D28n8885_p0078a06║用。亦非彼意。彼但有不自用為他用義。若帶身
D28n8885_p0078a07║字。可攝有法上眼等。彼不如是拙也。凡欲破彼
D28n8885_p0078a08║論。先要審悉敵辤。然後施設破辭。若此等麤淺
D28n8885_p0078a09║義相。尚未了知。安能成能破之量。依此增改之
D28n8885_p0078a10║量。而以此論文破辭破之。猶改病而用原方也。
D28n8885_p0078b01║于立方之意。大相左矣。
D28n8885_p0078b02║又云。約眼等。則以神我為他約卧具。又以眼等
D28n8885_p0078b03║積聚身為他。是一他字法上有二種差別之不
D28n8885_p0078b04║同。○此解是破喻之辭。与此式說囙過犯無涉。
D28n8885_p0078b05║說之無益。而其說又有瑕疵。可受用眼等之他。
D28n8885_p0078b06║所攝亦濶。差別亦𪠥。今專屬神我。設未顯喻。宗
D28n8885_p0078b07║上已犯過失。不消從卧具等破之也。
D28n8885_p0078b08║又云。既積聚卧具。但為積聚他用。則積聚身。又
D28n8885_p0078b09║豈必為神我用哉。設此果有神我。而神我既不須
D28n8885_p0078b10║卧具。又何須身。
D28n8885_p0079a01║此𢿘句无義理。依其意。則積聚身又別𪠥積聚
D28n8885_p0079a02║性者受用邪。卧具是喻。不是宗自共相所攝。若
D28n8885_p0079a03║言神我不須卧具。例于𪠥為法喻泡電。豈𪠥為法
D28n8885_p0079a04║𪠥泡影電光哉。𢿘論亦計積聚身不躭著。則神
D28n8885_p0079a05║我涅槃。又何須身之句。不中彼病。
D28n8885_p0079a06║又云。若神我亦是積聚。故名為他。則是无常。亦
D28n8885_p0079a07║非真我。（彼無此意）若神我非是積聚。則不當用積聚
D28n8885_p0079a08║眼等。（異熟識緣根身器𤰪則何以說）以積聚身乃須受用積
D28n8885_p0079a09║聚物故。（六識三受又何以說）彼欲以此囙成立神我為䏻
D28n8885_p0079a10║用。今即以此因成立積聚他為他用。則神我不
D28n8885_p0079b01║攻自破。故名法差別相違也。○胸中橫破神我
D28n8885_p0079b02║之見。不頋量文如何。改從己意費了許多言辭
D28n8885_p0079b03║于此式無渉卒之彼論未䏻破反露己辭上多
D28n8885_p0079b04║般敗闕可謂空費心思。自投過䋞者矣。致誤之由。
D28n8885_p0079b05║不知囙明是立方隅。並非是專破外小之論。𮗚所別
D28n8885_p0079b06║不極成一條。外道對佛弟子說辭。亦列在式。
D28n8885_p0079b07║龍樹囙明云。如破𢿘論。我己廣辨。故應且止廣
D28n8885_p0079b08║諍謗論。。𠯁見此論專明式樣。不興諍論也。又此
D28n8885_p0079b09║三支之說。在宗言宗。在喻言喻。此式名曰法差
D28n8885_p0079b10║別相違囙。但示因上之過。但明法有差別。除此
D28n8885_p0080a01║以外。皆不須說。及式外生枝節者皆非也。
D28n8885_p0080a02║高原師直疏云。法差別相違囙者。是諸法中有差
D28n8885_p0080a03║別義。囙不䏻成。說為相違。法字乃所立法。即宗
D28n8885_p0080a04║也。言諸法者。非也。此囙䏻成宗上差別相違義。
D28n8885_p0080a05║言因不䏻成者非也。錯觧式文。義相于此塞矣。
D28n8885_p0080a06║又云。以眼根等不自用故。必眼等識以為根用。故
D28n8885_p0080a07║言必為他用。推根之義。有差別故。所立之法應有
D28n8885_p0080a08║差別。根是相分。為眼等識之所依。識是見分為眼
D28n8885_p0080a09║等根之所發。相見各異。故說眼自積聚必為他識
D28n8885_p0080a10║所用。其自證分為相見分之體。體持業用用不為
D28n8885_p0080b01║他。𣸪立宗云。必不為他用（云云）。○相見四分。至
D28n8885_p0080b02║護法方立。以前佛弟子。尚無此說。况于佛前之
D28n8885_p0080b03║𢿘論師。別尋此頭腦以觧此條。彼不受說。自教
D28n8885_p0080b04║亦不受其說。与此式義相差千里也。
D28n8885_p0080b05║一雨師集解云。論主不改其囙。申違量（云云）。乃
D28n8885_p0080b06║是翻同作異。以他受用。与他人受用。是法差別
D28n8885_p0080b07║故。此由外道于無我計我。故翻其所執之我而為
D28n8885_p0080b08║非我。所謂奪賊槍殺賊也。○集釋此觧。俱襲誤
D28n8885_p0080b09║承謬。不消駁難。末𢿘語乃彼自說。彼量文無神
D28n8885_p0080b10║我字。槍從何奪。
D28n8885_p0081a01║紹曇師解云。詰曰。為如神我非積聚。成立眼等
D28n8885_p0081a02║非積聚性耶。為如眼等有積聚。成立神我亦是
D28n8885_p0081a03║積聚性邪。○此師乃蕅益後人。守彼直解所說。
D28n8885_p0081a04║此詰不合詰問此量之義。非此條顯過之辭。應云。
D28n8885_p0081a05║為如卧具是積聚性。成立不積聚之他受用邪。為如
D28n8885_p0081a06║卧具是積聚性。成立積聚之他受用耶。積聚之身
D28n8885_p0081a07║受用卧具。世共許故。
D28n8885_p0081a08║人䏻師解云。積聚二字。即法差別彼以神我為非
D28n8885_p0081a09║積聚而囙云積聚性故。故名相違今以此囙成立
D28n8885_p0081a10║異品之他。故名法差別相違。○宗上竟改作神我
D28n8885_p0081b01║非積聚。則与眼等必為他用義相迥別。即如彼
D28n8885_p0081b02║說。積聚二字是異品。非止差別。乃違宗自相之
D28n8885_p0081b03║過。正所謂成立異品之他也。与此式無涉。
D28n8885_p0081b04║第三式。
D28n8885_p0081b05║有法自相相違囙者。如說有性。非實非德非業。有
D28n8885_p0081b06║一實故。有德業故。如同異性。此因如能成遮實等。
D28n8885_p0081b07║如是應能成遮有性。俱決定故。
D28n8885_p0081b08║有性者。勝論師所立大有性也。不言大者。有字
D28n8885_p0081b09║攝故。大有徧攝一切。彼論名大有句。徧攝一切
D28n8885_p0081b10║即其自相。宗上非字具二義。一非即。異實等故。
D28n8885_p0082a01║二非等。顯大有故。此是立遮之宗。遮實等以表
D28n8885_p0082a02║大有。故下云。成遮實等。囙上有字具二義。一別有。
D28n8885_p0082a03║簡他性故。二寔有。表自性故。如同異性含二義。一
D28n8885_p0082a04║不即是實等。顯別有。二不離是實等。顯所依不徧
D28n8885_p0082a05║攝一切。是自相相違。囙上䏻成此不徧攝法名有
D28n8885_p0082a06║法自相相違因。所言有法自相相違因者。如有
D28n8885_p0082a07║說云。大有性（有法）非實句非德句非業句（宗）有一實
D28n8885_p0082a08║故。有一德一業故因喻如同異性。即其式也云何知
D28n8885_p0082a09║其有法自相相違因。謂此有一實等之囙不䏻
D28n8885_p0082a10║成則已。如許䏻成遮此實等。如是成法應䏻成
D28n8885_p0082b01║遮有性。何以故。此囙既顯一實等。在宗上實等
D28n8885_p0082b02║句之外。則有性之不能徧攝實句等。可知䏻成有
D28n8885_p0082b03║性之不徧攝。方名相違囙也。彼若決定成此亦決
D28n8885_p0082b04║㝎成故云俱決定故。勝論師立六句。一實二德三
D28n8885_p0082b05║業四大有。大有䏻徧攝實德業三句者。謂別有
D28n8885_p0082b06║一法為體。非即是三句。亦非離是三句第五同
D28n8885_p0082b07║異句。謂望同法為同。望異法為異。即一法而同
D28n8885_p0082b08║異分。可喻即實等而別有一實等也。
D28n8885_p0082b09║廣百論釋破勝論云。又若實等与有性別。應不能
D28n8885_p0082b10║知實等是有。若言實等雖非有性。与有合故起有
D28n8885_p0083a01║智者。則實等法假名為𪠥。體非真實。應說為無。
D28n8885_p0083a02║又云。實等其體各異。有性是同。故与有別。此亦不
D28n8885_p0083a03║然。實等真體亦無異。但可功䏻相等有別。有性亦
D28n8885_p0083a04║爾。功用有殊。云何定執有異實等。所以者何。俱比
D28n8885_p0083a05║知故。並非無故。用有用故。應互相似皆異皆同。是
D28n8885_p0083a06║故有性非離實等。其同異性。如有應遮又云謂勝
D28n8885_p0083a07║論者。計同異性是現量境既成同異𣸪成此大有
D28n8885_p0083a08║有性也又云彼執實等。与其有性。非即非離。○前
D28n8885_p0083a09║二叚。是破實句等。後二叚。即此量文之義。
D28n8885_p0083a10║問。此式与隨一不成何別。答彼不許成此許其成
D28n8885_p0083b01║而成遮有法。義相各別。問。大乗許其決定成遮實
D28n8885_p0083b02║等否。曰。不許。以如能二字設許之。問。云何不許。答
D28n8885_p0083b03║大有性先不許故。問然則云何不說犯隨一不成所
D28n8885_p0083b04║依不成。答論主引入此式。應就此式說其過故。若具
D28n8885_p0083b05║說之宗上犯所別不極成又犯比量相違。自語相違。
D28n8885_p0083b06║囙上別犯隨一所依二不成。又犯猶豫不成又犯共
D28n8885_p0083b07║不定。喻上犯䏻立不成。
D28n8885_p0083b08║問。因云有一實。則成有性自相。何云相違。答有性
D28n8885_p0083b09║是徧。有性成徧。有方成自相。囙上有字是別有性。
D28n8885_p0083b10║別有。則成不徧有。己簡餘法在別有外故。不徧則
D28n8885_p0084a01║違自相。而囙䏻成之。故成自相相違囙。
D28n8885_p0084a02║問。此式闕囙中何相。答䏻別上不闕三相。所依上
D28n8885_p0084a03║全翻三相。和合判之。闕初相之不徧宗依。問此式
D28n8885_p0084a04║從何過分出。答此與後條。從所依不成分出。皆是
D28n8885_p0084a05║因于有法上轉。犯過失也。
D28n8885_p0084a06║簡別。
D28n8885_p0084a07║集觧云既遮實等性。豈不遮大有性耶遮此遮彼
D28n8885_p0084a08║俱決定故。申違量云。有性（有法）即實等（宗）有一實等
D28n8885_p0084a09║故。（囙）如石女兒。（喻）。○依彼意遮宗上實等即遮因上
D28n8885_p0084a10║一實等。謂同同是實等。故違量以即實等破之如石
D28n8885_p0084b01║女之有名無實也。然于彼計別有一實等。針鋒
D28n8885_p0084b02║不對。但是破大有非有。不合此式法門。量文秪
D28n8885_p0084b03║成相違決定。非論主意也。
D28n8885_p0084b04║又引寱言云。勝宗十句論云。同以合貰德業為義。
D28n8885_p0084b05║（非離）有詮智囙。異以常于寔等。則轉依一實為性。（非即）
D28n8885_p0084b06║有遮覺義。此中引同異為喻。有深意焉。如同欲合
D28n8885_p0084b07║而異反遮。此中成遮二字。即彼合遮字也。○文中
D28n8885_p0084b08║言喻之同異性。不言囙句。則遮字非即成遮字成
D28n8885_p0084b09║乃成立義。与合義不同。強為引證。
D28n8885_p0084b10║又云。此同異喻。未陳違義前。可作同品定有。出違
D28n8885_p0085a01║義後。翻作異品徧無。○此是破喻之說。不必在此
D28n8885_p0085a02║式中說。其說且未審同品（異品）依宗而說。此是囙對有
D28n8885_p0085a03║法生過無同異品法。大有与同異性。非同品。本是
D28n8885_p0085a04║異品。四句六句異故。
D28n8885_p0085a05║紹師解云。宗法有法。元一體故。成則俱成。破則俱
D28n8885_p0085a06║破。今以有成非。義同水火。○宗依宗法元應一體
D28n8885_p0085a07║隨順。但有法攝多。宗則隨自樂為成立。若言俱
D28n8885_p0085a08║成俱破。則所依隨一等。不必立矣。此二條有法相
D28n8885_p0085a09║違囙。亦不必立矣。以有成非縱說得是。但是違宗
D28n8885_p0085a10║非違𪠥法。何以故。有法言有。宗上言非。不同一體
D28n8885_p0085b01║故。
D28n8885_p0085b02║又引論本云。唯彼𪠥性。彼所攝故。一向離故。諸有
D28n8885_p0085b03║皆共。無簡別囙。此唯于彼俱不相違。是疑囙性。若
D28n8885_p0085b04║于其中俱分是有。亦是定因。簡別餘故。是名差別。
D28n8885_p0085b05║○論本此叚。乃是說共不共之疑囙。故上文云。以若
D28n8885_p0085b06║不共所成立法。所有差別。徧攝一切。皆是疑囙不
D28n8885_p0085b07║應引之以證此式。論本有云。取證法有法自性
D28n8885_p0085b08║成差別。此成相違囙。謂相違囙者。一自性相違
D28n8885_p0085b09║二差別相違。此二成相違囙方是此四相違囙
D28n8885_p0085b10║義。
D28n8885_p0086a01║直䟽云。一實等囙。既遮非實等宗。則有法中亦有
D28n8885_p0086a02║非實等義。豈不亦遮。○文云。成遮實等。反云既遮
D28n8885_p0086a03║非寔。文云𪠥一實故。反云有非實等義。豈非鹵
D28n8885_p0086a04║莾。
D28n8885_p0086a05║又云。俱決定故者。謂宗及有法与囙相違。俱決定
D28n8885_p0086a06║故。○囙違宗是法自相相違囙。与此無干此中囙
D28n8885_p0086a07║卻不違宗。解者却忘了如䏻成三字。
D28n8885_p0086a08║集釋云。一實等囙。如䏻成立非實等宗。亦䏻成
D28n8885_p0086a09║立離實等之有性。○離實等之有性。即一實等。
D28n8885_p0086a10║如䏻成者。何名違自相。于自相義。尚不䏻知。云
D28n8885_p0086b01║何立解。
D28n8885_p0086b02║又云。如楞嚴經。立真覺是有法。非即非𩀌為宗。
D28n8885_p0086b03║因云。體非七大。而不拒彼七大發揮。同喻如虗
D28n8885_p0086b04║空。○契經是聖教量。不必合囙明法軌不可作
D28n8885_p0086b05║量文𮗚也。若律以囙明法門。若對外人說犯不
D28n8885_p0086b06║極成過。宗上犯猶豫不成。是疑囙性。七大彼所
D28n8885_p0086b07║不許。犯不成過。虗空是無有法。犯不成過。諸師
D28n8885_p0086b08║尚不𢘻知囙明正理。偏好立量。不可解也。
D28n8885_p0086b09║直觧云。有一實等者。既決定非實等。則實等有
D28n8885_p0086b10║者。亦決定非大有性。俱決定故。○▆言一實等。
D28n8885_p0087a01║亦非大有所有。此[彳*(前-刖+(之-、))]比例說。不覈實義說。量文
D28n8885_p0087a02║所忌。何以故。有性與實等。彼分句故。彼已簡非
D28n8885_p0087a03║一例故。所立量文。亦同此過。又以大有是共許
D28n8885_p0087a04║法。所爭在有實等非有實等。又似實等是共許法。
D28n8885_p0087a05║所爭在有性攝不攝。与論主意不合。
D28n8885_p0087a06║人䏻師觧云。一字是說大有不離實等。則大有性
D28n8885_p0087a07║不䏻離實句而自立矣。○護法云。彼執實等與
D28n8885_p0087a08║有性。非即非離。此條與前條。但知彼計非離。脫
D28n8885_p0087a09║了非即一邉。故所說破法皆不出彼簡別中若
D28n8885_p0087a10║論主此式。則非即非離皆破。乃設許其二非而說
D28n8885_p0087b01║其相違也。
D28n8885_p0087b02║又云。此有別自性。是有法自相。因望有法。同品相
D28n8885_p0087b03║違。名自相相違。○彼以徧有一切為自性。有一實
D28n8885_p0087b04║等。是遮宗顯有言。徧中不第此三也。相違不相違。
D28n8885_p0087b05║與同異品義相各別。不得引同品以觧不相違。若
D28n8885_p0087b06║如此條所解。則是非遣有性。但遣別有性耳。但犯
D28n8885_p0087b07║所依不成過。非此式之過。又彼囙上有字。與有性
D28n8885_p0087b08║有字不違。非是因與有法違。但是因亦可成有性
D28n8885_p0087b09║不徧。為相違耳。故不應以別有性解自相也。又其
D28n8885_p0087b10║立量云。實等是有法。非有別大有性宗。竟似成立
D28n8885_p0088a01║實等非大有攝。與此式畧無關渉。及其出因。云有
D28n8885_p0088a02║一實故。竟以實等句與大有句。共諍一實等。不成
D28n8885_p0088a03║䏻破。安可悟他。
D28n8885_p0088a04║又別標云。有法者。有體之法也。彼大有性。本來無
D28n8885_p0088a05║體。故出囙時。自然相違。○有體法出囙亦有相違。
D28n8885_p0088a06║無體法。出囙善巧者。可不相違。然此是有法上因。
D28n8885_p0088a07║有成相違之義。非是汎說相違。
D28n8885_p0088a08║古疏云。同異能有于一實。同異非有性。有性能有
D28n8885_p0088a09║于一實。同異非有性。文意云。同異別有一實等。爾
D28n8885_p0088a10║許同異非大有。大有亦別有一實等。可說有性亦
D28n8885_p0088b01║非大有。○此亦以同異作比例。以破有性。不覈
D28n8885_p0088b02║實義說。所立量文。亦犯相違決定過此破法是破
D28n8885_p0088b03║所立不成。據喻破大有。不可以證此式囙過。○如
D28n8885_p0088b04║上諸觧。皆因不頋式法。但撗一破彼之主意。破
D28n8885_p0088b05║得敵例。便是妙論。不知此論重在明式。不重在破
D28n8885_p0088b06║外道也。所云不頋式法者。謂此相違四條句末皆
D28n8885_p0088b07║有囙字。與他過異。于此忽略。說来俱不合此式。若
D28n8885_p0088b08║䏻觧此。此條應云䏻成有法自相相違之因。依
D28n8885_p0088b09║此作觧。則此式之腠理合矣。前二後一。俱作是解。
D28n8885_p0088b10║總明囙上翻䏻成立我相違義也。觧者只知將
D28n8885_p0089a01║囙望宗望有法上。陳說相違。不說到䏻成相違
D28n8885_p0089a02║處。豈非忽略句末囙字。致有錯誤。
D28n8885_p0089a03║第四式。
D28n8885_p0089a04║有法差別相違因者。如即此囙。即於前宗有法
D28n8885_p0089a05║差別。作有緣性。亦䏻成立與此相違作非有緣性。
D28n8885_p0089a06║如遮實等。俱決㝎故。
D28n8885_p0089a07║勝論後人。被前條破後。作轉計云。我所云有性者。
D28n8885_p0089a08║謂徧攝有緣性也。非如實等三。非有緣性。所以
D28n8885_p0089a09║一實等之異扵實等者在此。囙上不違有緣性。無
D28n8885_p0089a10║自相相違過。此條對此計而說者也。於。依也。作
D28n8885_p0089b01║為也。緣性者。緣生性也。彼計實等句中無動作
D28n8885_p0089b02║及有動作。非所作及有所作。有性所攝一實等
D28n8885_p0089b03║句中之差別也。有動作有所作。待緣而起。無動
D28n8885_p0089b04║作非所作。則緣不生。成則俱成。成有緣性之法
D28n8885_p0089b05║無過。又成非有緣性之法則為相違法之因矣。彼
D28n8885_p0089b06║雖巧說。豈知又犯此過。所謂有法差別相違囙
D28n8885_p0089b07║者。不必別引他論。如即前條此有一實等故之囙。
D28n8885_p0089b08║即于前非實等之宗。而于有性有法上。与前計
D28n8885_p0089b09║起差別義。作有緣性觧。彼意謂可免前過。豈知
D28n8885_p0089b10║又別犯有法差別相違之過。何以故。此因如䏻成
D28n8885_p0090a01║立有法作有緣性。有法差別中。亦䏻成立与此
D28n8885_p0090a02║緣性相違者。作非有緣性。例如前遮實等。俱決㝎
D28n8885_p0090a03║故。
D28n8885_p0090a04║問。云何如是轉計。答。文中如即此囙作有緣性。𠯁
D28n8885_p0090a05║顯其救過之計。故不別立量文。文末如遮實等語
D28n8885_p0090a06║語皆依前說。
D28n8885_p0090a07║問。此條與俱品一分轉。有何別異。答。俱品一分轉。
D28n8885_p0090a08║是囙望宗上說此。則囙望有法。說有法不必分同
D28n8885_p0090a09║異品也。注解此四條。常引同異品者皆非也。
D28n8885_p0090a10║問。此條缺囙何相。答。宗上三相不闕依宗依說亦
D28n8885_p0090b01║非徧是宗法性。
D28n8885_p0090b02║簡別。
D28n8885_p0090b03║集觧云。有性一也。勝論計有實體大乗明非有
D28n8885_p0090b04║實體。有與非有。有法差別也。以成大有性𩀌一切
D28n8885_p0090b05║法有自性故。即于有作緣也。以遮有性故。即于非
D28n8885_p0090b06║有作緣也。俱決定者。實等非實等實等非有性以例
D28n8885_p0090b07║有性非有性。有性亦非有。○此觧且置是非不論。
D28n8885_p0090b08║即如所言。有与非有。乃自相相違。豈名差別。有性
D28n8885_p0090b09║應非有。豈非全遮有法邪。此分明易知者尚昧。
D28n8885_p0090b10║餘義不𠯁辨也。
D28n8885_p0091a01║又引寱言云。緣即囙。有即同品。非有即異品。于義
D28n8885_p0091a02║無華。但變文而言。恐滋疑惑。故順文而釋。使人
D28n8885_p0091a03║易曉。○訓因義牽同異品。皆是莭外生枝。若
D28n8885_p0091a04║變文言。只要添一緣字在首有字下已𠯁。有
D28n8885_p0091a05║何滋惑。
D28n8885_p0091a06║直䟽云。實等有性。謂之有緣。非實等是非有
D28n8885_p0091a07║緣。○即如此解。有性是有法。非實是宗。宗與
D28n8885_p0091a08║宗依相違。乃以宗之比量相違過与此式無渉
D28n8885_p0091a09║集釋云。勝論自許𩀌實等有實體大乗意
D28n8885_p0091a10║許𩀌實等無實體。是有法差別。○。
D28n8885_p0091b01║若以立敵各異許為有法差別。則聲与非聲差
D28n8885_p0091b02║別。瓶等与非瓶等差別。我與无我差別而虗空
D28n8885_p0091b03║之對無空論。亦是有法相違。不謂之所依不成矣。
D28n8885_p0091b04║大凡立敵共諍。㝎是為有自許。若非各許不必起
D28n8885_p0091b05║諍。不諍則不須立量。如是則凡共比量與宗。盡
D28n8885_p0091b06║是差別相違。又凡諍論。只諍宗不諍有法諍有
D28n8885_p0091b07║法。只成相違決定。無益也。
D28n8885_p0091b08║古疏云。同異有一實。如作大有有緣性大有上一
D28n8885_p0091b09║實。應作非大有有緣性。○此條是因過牽喻之同
D28n8885_p0091b10║異而說。已非正解。
D28n8885_p0092a01║又云。大有有一實。大有是有性。同異有一實。同異非
D28n8885_p0092a02║有性。一有性。一非有性。此有法之差別也。○解作
D28n8885_p0092a03║大有与同異相共之有性。若大有外之同異非有
D28n8885_p0092a04║性。與宗因皆無渉。彼勝論亦無計及同異相共有
D28n8885_p0092a05║有性。探測古疏之意。竟以有性為𪠥自體性立義。
D28n8885_p0092a06║故罝大有与同異對較。則不但不知論主列此條
D28n8885_p0092a07║之意。即勝論所計。尚未悉知。此後人之冒為古䟽
D28n8885_p0092a08║者也。
D28n8885_p0092a09║又立量云。同異性是𪠥法。非實德業應是大有性
D28n8885_p0092a10║宗。囙云有實德業故。喻如大有性。又立量云。大有
D28n8885_p0092b01║性是有法。非實德業。應是同異性宗。因云。有實
D28n8885_p0092b02║德業故。喻如同異性。○此二量竟是成立同異
D28n8885_p0092b03║性非實等。又似成立同異性是有自性。与勝論
D28n8885_p0092b04║及大乗師。俱無干渉。與此式迥然殊徑彼囙有
D28n8885_p0092b05║一字。所以顯不即是實句。今刪去之成何因句。
D28n8885_p0092b06║又不將有緣性非有緣性對較。成何疏解。彼又
D28n8885_p0092b07║云。文中有緣性有之一字。指實德業。緣性者䏻
D28n8885_p0092b08║生之因性。即是大有。若依彼說。則有緣性三字。
D28n8885_p0092b09║當作實德業大有因性。欲銷此條文。萬難消
D28n8885_p0092b10║得。
D28n8885_p0093a01║內𢖍師解云。前謂大有非實等以顯有性。今謂有
D28n8885_p0093a02║實等者。既決是有性。則同異應成有性。有性反成
D28n8885_p0093a03║非有性矣。是名差別相違。○已為古疏所誤。故作
D28n8885_p0093a04║此解。若云有性反成非有性。是違自相。非是差別。
D28n8885_p0093a05║蕅益師解云。前宗有法差別者。指前條𨿽但明大
D28n8885_p0093a06║有是有。意許則計實等皆有。緣性即因也。即于前
D28n8885_p0093a07║宗。其有法差別上。前囙并可作有實等之因。然亦
D28n8885_p0093a08║便䏻成立與此相違。而作非有實等之因。○解緣
D28n8885_p0093a09║性為囙句之因。諸論無緣作囙解。唯囙緣之緣則
D28n8885_p0093a10║有之。此對內弟子說。不對外人道也。大有有實等
D28n8885_p0093b01║有。若以此為差別。向囙上有一二字上轉。並不
D28n8885_p0093b02║相違。若作有實等囙。作非實等囙。觧此為相違
D28n8885_p0093b03║則是宗中有相違義。与有法亦無[泳-永+(止/刖)]。
D28n8885_p0093b04║又云。是中外量云。實德業是有法。𩀌大有性外
D28n8885_p0093b05║決定別有宗。囙云有一實等故喻如同異性。大乗
D28n8885_p0093b06║申違量云。彼所執實等。（有性法）𩀌大有性決定非有宗。
D28n8885_p0093b07║因云有一實等故。喻如大有性。○論文所列。正是外
D28n8885_p0093b08║量。別造此量。不但勝論所無。其弟子亦決不作此違
D28n8885_p0093b09║自語之量也。何以故。彼計大有有別一實等。以有
D28n8885_p0093b10║此實等。實等非離大有性也。申違量。只破斥
D28n8885_p0094a01║己立之量。与敵量不對。設或縱許有義。亦是相違
D28n8885_p0094a02║決定。
D28n8885_p0094a03║人䏻師解云。大有有性。大有非有性。是差別。（是自相相
D28n8885_p0094a04║違非差別）[(冰-水+〡)*(夕/寸)]此語例前語。則有別自性。無別自性。亦是
D28n8885_p0094a05║差別。（亦違自相）。○如是則前條与此條。俱是差別相違
D28n8885_p0094a06║因。
D28n8885_p0094a07║又云。囙望有法。翻異作同名有法差別相違。
D28n8885_p0094a08║○如果翻異作同。是違自相。与前式犯重矣。
D28n8885_p0094a09║又云。從因緣生名有。不從因緣生名非有。無
D28n8885_p0094a10║為真如。不從緣生。非有為法。豈可言非有耶。
D28n8885_p0094b01║又立量云。大有非有法。非實等宗。○按首句五
D28n8885_p0094b02║字。前陳後陳已備。何勞再接次句。宗上又加次
D28n8885_p0094b03║句宗成何量法。其量之非理。即此可推。
D28n8885_p0094b04║又云。𪠥一實亦成非有。有𩀌實亦成非有故犯有
D28n8885_p0094b05║法差別相違過。○如其言乃有翻非有總是違自
D28n8885_p0094b06║相。非差別相有違。差別相違之義相。謂其中有
D28n8885_p0094b07║不違者其中差別義則有相違者。因句䏻成
D28n8885_p0094b08║得不違者。又成得差別相違。則此因非能成因。
D28n8885_p0094b09║祗成差別相違之因而已。（盖）今此式則在有法上
D28n8885_p0094b10║講。有法中有不違。有差別義則相違。如此分
D28n8885_p0095a01║別。方是此式。奈諸師之急于破大有。而緩于明
D28n8885_p0095a02║此式。安䏻淂論主本意耶。一切言論。有公共道理。
D28n8885_p0095a03║有但取一種以立其論。所取仍與公共合。言句
D28n8885_p0095a04║又與公共文理順。即成偉論。囙明論主于此。但
D28n8885_p0095a05║取此條一式以立論。道理文理。俱与公共符合。
D28n8885_p0095a06║疏觧之人。若但據公共道理而說。不顧其所取
D28n8885_p0095a07║一式之義相。雖道義不謬。何名此式之疏觧
D28n8885_p0095a08║乎。况乎文理之未能辨別也。
D28n8885_p0095a09║紹師觧云。大有唯一。應無差別。然通該有性中。如
D28n8885_p0095a10║地水火風。有堅濕煖動之性。色香味觸。有青黃
D28n8885_p0095b01║冷煖等性。還對此等。明差別相也。有緣性者。有
D28n8885_p0095b02║即同品。緣性即因。意謂以前自相同品之因。為
D28n8885_p0095b03║今別相同品因也。○紹師後人。亦不遵師說。其
D28n8885_p0095b04║非確解可知。玩其文義。亦不䏻逹己之見。糢糊
D28n8885_p0095b05║影響而已。