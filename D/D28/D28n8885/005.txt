D28n8885_p0096b01║因明入正理論後記五卷
D28n8885_p0096b02║三似喻分二。初總說。次分說。今初。
D28n8885_p0096b03║已說似因。當說似喻。似同法喻有其五種。一能立法
D28n8885_p0096b04║不成。二所立法不成。三俱不成。四無合。五倒合。似異
D28n8885_p0096b05║法喻亦有五種。一所立不遣。二能立不遣。三俱不遣。
D28n8885_p0096b06║四不離。五倒離。
D28n8885_p0096b07║不成者。所引同喻。不能成就能立之因。所立之宗
D28n8885_p0096b08║也。遣指宗因遣去之義。不遣者。所引異喻。不為
D28n8885_p0096b09║空因所遣。則不能反顕其正義也。前已次說似
D28n8885_p0096b10║能成。因十三相竟。今當復說似喻之相。共有十
D28n8885_p0097a01║種具。似同法之喻。有其五種。一扵能立因法喻不扶
D28n8885_p0097a02║成。二扵所立宗法喻不扶成。三扵因宗二法俱不扶
D28n8885_p0097a03║成。四但引喻法而缺同喻之合詞。成義不顕。是謂無
D28n8885_p0097a04║合。五同喻合辭。應先因而次宗。今乃先宗而後因。是
D28n8885_p0097a05║謂倒合。此同喻五過也。其似異法之喻亦有五種。一望
D28n8885_p0097a06║所立宗義不為所遣。二望能立因義不為所遣。三望
D28n8885_p0097a07║宗因二法正義喻俱不為所遣。四但引喻法而缺異
D28n8885_p0097a08║喻之離詞。遣義不顕。是謂不離。五異喻離詞。應先
D28n8885_p0097a09║宗而後因。今乃先因而後宗。是謂倒離。此異喻五
D28n8885_p0097a10║過也。
D28n8885_p0097b01║顯揚論云。𠰥并譬喻。乃至由此相。于所成立義不決
D28n8885_p0097b02║㝎故。說名不成就相。按此同異喻前三種過。皆論不
D28n8885_p0097b03║成就相所攝。瑜伽師地論又云。謂立論未有九種過。乃至三不
D28n8885_p0097b04║辯了。四無限量。五非義相應不辯了者。謂𠰥法𠰥義。眾及對論
D28n8885_p0097b05║所不領悟。無限量者。謂所說義。言詞重複。或復減
D28n8885_p0097b06║少。論又云。非義相應者。有十種乃至第七義無次序。按論雖不
D28n8885_p0097b07║專喻而言。此中無合不離二過。即論不辯了無限量
D28n8885_p0097b08║所攝。此中倒合倒離二過。即論義無次序所攝。
D28n8885_p0097b09║次分說二。初似同喻五種。次似異喻五種。似同喻
D28n8885_p0097b10║復分二。初五式。次結。今初式。
D28n8885_p0098a01║能立法不成者。如說聲常。無質礙故。諸無質礙見彼
D28n8885_p0098a02║是常。猶如極微。然彼極微。所成立法常性是有。能成立
D28n8885_p0098a03║法無質礙無。以諸極微質礙性故。
D28n8885_p0098a04║高原師直疏云。因是能成立法。喻于因上不轉。故曰
D28n8885_p0098a05║不成。所謂能立法不成者。如有說言。聲是有法常
D28n8885_p0098a06║為宗。因云無質礙故。合云。諸無質礙者。決㝎見彼是
D28n8885_p0098a07║常住法。故其同喻猶如極微。然今按之。彼之極微。對
D28n8885_p0098a08║所成立宗法。其常住性。或相成而許有。其同對能成
D28n8885_p0098a09║立因法。無質礙性。不相合而絕無其義。葢以諸極微
D28n8885_p0098a10║體。是有質礙性故。如何扵能立法得相成耶。
D28n8885_p0098b01║成唯識寳生論云。為其能立不共成故。（指喻對因）宗及扵喻。欲曉悟
D28n8885_p0098b02║他。扵境領受。全無力用。
D28n8885_p0098b03║龍樹論本云。如是二法。或有隨一不成不遣。或有二俱
D28n8885_p0098b04║不成不遣。吳子西林注云。如是能立所立二法。其相
D28n8885_p0098b05║似之喻。或有隨彼一法不成。或有隨彼一法不遣。共
D28n8885_p0098b06║四過失。或有二法俱不成。或有二法俱不遣。總計六
D28n8885_p0098b07║過。論本又云。如立聲常。無觸對故。同法喻言。諸無觸
D28n8885_p0098b08║對見彼皆常。如業。如極微。如瓶等。異法喻言。謂諸無
D28n8885_p0098b09║常見有觸對。如極微。如業。如虚空等。西林注云。同法
D28n8885_p0098b10║之喻言。業無觸對而違宗。（即此論同喻所立不成一條）極微可說
D28n8885_p0099a01║常而遣因。（即此處能立不成一條）所謂隨一不成也。瓶等與
D28n8885_p0099a02║宗因相違。所謂二俱不成也。（即此論二俱不成一條）此量云異
D28n8885_p0099a03║法喻言。極微有觸對而非無常。（即此異喻所立不遣一條）業無常
D28n8885_p0099a04║而非觸對。（即此能立不遣一條）所謂隨一不遣也。虚空非無常
D28n8885_p0099a05║非觸對。所謂二俱不遣也。（即此二俱不遣一條）。
D28n8885_p0099a06║簡別。
D28n8885_p0099a07║廣承師解云。由因能成立其宗。名能立法。同法喻因
D28n8885_p0099a08║既其𭘧過。即不能成立其宗。故名能立法不成。按此
D28n8885_p0099a09║處是顕喻過。非顕因過。能立法不成者。以喻望因。全
D28n8885_p0099a10║不成就。能立之因法也。
D28n8885_p0099b01║第二式。
D28n8885_p0099b02║所立法不成者。謂說如覺。然一切覺。能成立法無質礙
D28n8885_p0099b03║有。所成立法常住性無。以一切覺皆無常故。
D28n8885_p0099b04║高原師云。宗是所成立法。喻于宗上不轉。故曰不成。一
D28n8885_p0099b05║切覺者。即有分別生滅心也。一雨師引勝宗論云。覺
D28n8885_p0099b06║云何。謂悟一切境。蕅益師直解云。此亦以聲常為宗。
D28n8885_p0099b07║無質礙故為因。而喻如覺。次云所立法不成者。即
D28n8885_p0099b08║前聲常為宗無質礙因。同上合詞。而同喻中。謂說如
D28n8885_p0099b09║覺。然今按之。一切覺法。對能成立因法所云無質礙
D28n8885_p0099b10║性。其義則有。對所成立宗法所云空常住性。其義則
D28n8885_p0100a01║無。葢以一切生滅覺心。皆念念無常故。
D28n8885_p0100a02║北論云。問何故次引喻耶。荅為欲顕現能成道理
D28n8885_p0100a03║之所依止。現見法故。（乃至）此中相違者。為成所立宗義。
D28n8885_p0100a04║不能為量。故不名量。按與此條所立不成。大意相似。
D28n8885_p0100a05║第三式。
D28n8885_p0100a06║俱不成者。復有二種。有及非有。𠰥言如瓶。有俱不成。
D28n8885_p0100a07║若說如空。對非有論。無俱不成。
D28n8885_p0100a08║蕅益師云。喻既非有。不足以成宗因。𠰥說聲常無質礙
D28n8885_p0100a09║因。此對有空論說則可。設對非有空論。則空既無矣。
D28n8885_p0100a10║何得論常無常礙無礙哉。故亦俱不成也。智銓師述
D28n8885_p0100b01║義云。非有論即無空論師。彼既不許有虚空。将何為能
D28n8885_p0100b02║立法及所立法之喻乎。故亦是俱不成。意謂以空作
D28n8885_p0100b03║同喻。如以龜毛兔角作同喻等。本無此物。何從合宗
D28n8885_p0100b04║因喻乎。按銓師所解。最為顕了。所云喻扵宗因俱
D28n8885_p0100b05║不能成者。復有二種之式。謂敵共許此喻是有法。及
D28n8885_p0100b06║敵但許此喻是非有法是也。今先以許是有法者而
D28n8885_p0100b07║論之。即前聲常無質礙因。而所引喻𠰥言如瓶。瓶無
D28n8885_p0100b08║常而有質。宗因俱違。雖同是有而俱不能成。此是一
D28n8885_p0100b09║種。更就其非許有法者而論之。𠰥所引喻說如虚空。
D28n8885_p0100b10║對彼立無空之非有論師。彼既不許空為有法矣。此
D28n8885_p0101a01║何可以引為有法之同喻耶。故無論宗因違與不違。
D28n8885_p0101a02║以彼斥無故。亦俱不能成。此又一種也。
D28n8885_p0101a03║簡別。
D28n8885_p0101a04║高原師云。有及非有者。分開同品異品兩章。以有名
D28n8885_p0101a05║同品。非有名異品。又云。如瓶者。引喻合前同品宗因。
D28n8885_p0101a06║（乃至）瓶體無常。會前同品常宗不成。瓶有質礙。會前無
D28n8885_p0101a07║質礙因不成。有即同品。故言有俱不成。𠰥說如空對
D28n8885_p0101a08║非有論者。引喻合異品宗因。以前同品常宗。異品應
D28n8885_p0101a09║無常宗。同品因是無質礙。異品因為有質礙。說如空
D28n8885_p0101a10║者。空性是常。不成異品無常之宗。空性無礙。不成異
D28n8885_p0101b01║品有礙之因。非有即無。無即異品。故云無俱不成。廣
D28n8885_p0101b02║承師囙不錄。按論本云。如立無常。瓶等無常。是名同
D28n8885_p0101b03║品。推論主意。當以宗因為主。於喻之類者立為同品。反
D28n8885_p0101b04║者立為異品。𠰥如原師等解。乃以喻為主。反對宗因
D28n8885_p0101b05║而論同異。似非論主本意。況以喻對宗因而論同異。
D28n8885_p0101b06║則前能立所立過中。亦似均有二種之過。且同品異
D28n8885_p0101b07║品如此設論。應湏分立四種。方得成立。一以有法為
D28n8885_p0101b08║主。望常宗之有法為同品。二以有法為主。望無常宗
D28n8885_p0101b09║之非有法為異品。三以非有法為主。望無常宗之非
D28n8885_p0101b10║有法為同品。四以非有法為主。望常宗之有法為異
D28n8885_p0102a01║品。然無非論主意。
D28n8885_p0102a02║真界師集解云。有即用前宗因。如說身常無質礙故。
D28n8885_p0102a03║非有即反前宗因。如說聲是無因常有質礙故。斯則
D28n8885_p0102a04║以常宗為有。以無常宗為非有也。按真師但不指出同
D28n8885_p0102a05║品異品。而所觧亦同。然依此消父。當云常及無常。何
D28n8885_p0102a06║等顕豁。而必云有及非有耶。且在先已立非有為無常。
D28n8885_p0102a07║則在後對非有論一句。似屬贅語。而必加以對非有
D28n8885_p0102a08║論者。應對不許有空之論師說也。
D28n8885_p0102a09║廣伸師簡曰。有以非有為異品。有為同品。雖似是而
D28n8885_p0102a10║實非。以異喻在下。今但名同。何得犯下。況文中止言
D28n8885_p0102b01║有與非有。又云對非有論。初無同品異品之言。何乃強
D28n8885_p0102b02║為之說耶。
D28n8885_p0102b03║第四式。
D28n8885_p0102b04║無合者。謂扵是處無有配合。但扵瓶等雙現能立所
D28n8885_p0102b05║立二法。如言扵瓶。見所作性及無常性。
D28n8885_p0102b06║高原師云。立量之法。雖有三支。必具合離二詞。以為
D28n8885_p0102b07║同異之式。合必先囙後宗。離則先宗後囙。以囙為能
D28n8885_p0102b08║成立法。故先之。宗是所成立法。故次之。喻為宗因之
D28n8885_p0102b09║明訓。故又次之。一雨師云。三支病痛。一合便見。此無
D28n8885_p0102b10║合所以成過。真界師云。是處即同喻處也。廣承師云。
D28n8885_p0103a01║但扵瓶上見此宗因。不著言也。如云聲無常所作
D28n8885_p0103a02║性故。譬如瓶等。不言諸有所作見彼無常。故云無合。
D28n8885_p0103a03║按承師解所作無常二性。但扵瓶上雙見。全無其語。
D28n8885_p0103a04║似為無合詞之正式。或問既言扵瓶。見所作性及無
D28n8885_p0103a05║常性。即是合詞。何必定須加以合云。方許有合耶。所
D28n8885_p0103a06║謂無合者。疑其但言扵瓶。而不云同喻如瓶。則所引
D28n8885_p0103a07║喻不分同異。不顕合同之義。是則為過。此說附錄以
D28n8885_p0103a08║俟後定。下不離一條同此。所云無合者。謂扵是喻
D28n8885_p0103a09║處。無有同喻等字以配合之。但扵瓶車舍等喻上。双
D28n8885_p0103a10║現能立所立之二法其無合之式𠰥何。如言扵瓶之
D28n8885_p0103b01║上。自然見所作性及無常性。而不加以合云。諸有所作
D28n8885_p0103b02║皆是無常。同喻如瓶等。是則辭有減少。敵不領悟。
D28n8885_p0103b03║有違因明之成式矣。
D28n8885_p0103b04║龍樹論本云。謂扵是處。所立能立及不同品。雖有合
D28n8885_p0103b05║離。而顛倒說。或於是處不作合離。唯現所立能立俱
D28n8885_p0103b06║有異品俱無。西林注云。一者謂於是喻處。所立宗能
D28n8885_p0103b07║立因之同品。及不同品之異品。不能徧攝徧遣。二者雖
D28n8885_p0103b08║有合離二詞。而顛倒說。三者或扵是詞處不作合離順
D28n8885_p0103b09║及。唯現所立能立之俱有。及異品之俱無。是非樂合
D28n8885_p0103b10║離也按西林解是處。的指喻處而言。故今循之。至同
D28n8885_p0104a01║異品不能徧攝徧遣一義。即此論前三條攝。其論本
D28n8885_p0104a02║不作合離一義。即是此處無合及異喻不離也。其論
D28n8885_p0104a03║本顛倒說一義。即是同喻倒合及異喻倒離也。
D28n8885_p0104a04║問喻中無合。既云犯過。何以大乗論師。所列同喻。多
D28n8885_p0104a05║無合詞。荅西林真唯識量解云。量中𠰥有法若宗𠰥
D28n8885_p0104a06║因云合云等。此等彼部所共知故。此等扵法式則標。
D28n8885_p0104a07║臨文所無。故𮗚大乗諸論師。盡無此等云云。當知不
D28n8885_p0104a08║合不離。倒合倒離。四過皆措詞未協之小疵。然于因
D28n8885_p0104a09║明方隅有違。故列之。既為彼部所知。則臨文而略合
D28n8885_p0104a10║詞。亦不致受敵語難也。
D28n8885_p0104b01║集論云。一立宗。二立因。三立喻。四合。五結。六現量。七比
D28n8885_p0104b02║量。八聖教量。（乃至）立喻者。謂以所見邊。與未所見邊。
D28n8885_p0104b03║和合正說。合者。為引所餘此種類文。令就此法正說
D28n8885_p0104b04║理趣。按此論合之語。則合詞中諸所作者之諸字。甚
D28n8885_p0104b05║要。
D28n8885_p0104b06║簡別。
D28n8885_p0104b07║麥浪懷師正義云。葢聲以無質礙為能立因。以常為
D28n8885_p0104b08║所立宗。一無所合。故曰無合。按無合倒合二條。不應
D28n8885_p0104b09║根第一條宗因說。𠰥懷師解是俱不成過。且諸無質
D28n8885_p0104b10║礙中亦有所作性在內。如屈伸等業是無質礙。而是
D28n8885_p0105a01║所作。屬同品一分轉。非令無合也。
D28n8885_p0105a02║第五式。
D28n8885_p0105a03║倒合者。謂應說言。諸所作者。皆是無常。而倒說言。諸
D28n8885_p0105a04║無常者。皆是所作。
D28n8885_p0105a05║廣承師云。立量者。舉同法喻時。配合之詞。要先因後
D28n8885_p0105a06║宗。名為順合。𠰥先宗後因。名為倒合。所云倒合者。
D28n8885_p0105a07║謂同喻合詞。必先合因而次合宗。故前宗因喻支。合
D28n8885_p0105a08║應說言。諸所作者。皆是無常。方謂之順。而今乃倒說
D28n8885_p0105a09║言。諸無常者皆是所作。故成過也。
D28n8885_p0105a10║龍樹論本頌曰。說因宗所隨。宗無因不有。（乃至料簡云）復
D28n8885_p0105b01║以何緣。第一說因宗所隨逐。第二說宗無因不有。不
D28n8885_p0105b02║說因無宗不有耶。由如是說。能顕示因同品定有異
D28n8885_p0105b03║品徧無。非顛倒說。西林注中難云。說法次第先後。先
D28n8885_p0105b04║重後輕。因本成宗。而第一句說因在先。第二句方說
D28n8885_p0105b05║宗無在先。𠰥依第一句先後說。何不說因無宗不有
D28n8885_p0105b06║耶。荅。說法以顕義為要。以依主措詞。豈執先後拘法。
D28n8885_p0105b07║此處是說因相為主。應先說因以顕宗法。同品為要。
D28n8885_p0105b08║第二句顕異品之翻宗。故應先說宗。由如是抑揚其
D28n8885_p0105b09║詞。能顕示因之同品定有。𠰥與宗異品者。則徧無其
D28n8885_p0105b10║義。亦重先輕後之義。非顛倒說。
D28n8885_p0106a01║簡別。
D28n8885_p0106a02║蕅益師云。亦有無常而非所作者。故亦有過。按所觧
D28n8885_p0106a03║甚是。而不確定此條倒合過。
D28n8885_p0106a04║次結。
D28n8885_p0106a05║如是（五種）名似同法喻品。
D28n8885_p0106a06║次似異喻五種。今初式。
D28n8885_p0106a07║似異法中所立不遣者。且如有言。諸無常者。見彼質礙。
D28n8885_p0106a08║譬如極微。由扵極微。所成立法常性不遣。彼立極微是
D28n8885_p0106a09║常性故。能成立法無質礙無。
D28n8885_p0106a10║廣承師云。遣即遠離也。夫立異喻。意在反顕。𠰥不遣
D28n8885_p0106b01║者。意濫扵同。蕅益師云。扵因成異喻。扵宗不成異喻。名
D28n8885_p0106b02║為所立不遣。次似異喻法中第一所立不遣者。且如
D28n8885_p0106b03║前立聲常無質宗因。而異喻有言。諸無常者。見彼質
D28n8885_p0106b04║礙。譬如極微。則此喻犯過。由扵極微。於所成立宗法。其
D28n8885_p0106b05║常住性不能遣除。以彼許立極微是常性故。致成所
D28n8885_p0106b06║立不遣之過。𠰥能成立因法。其無質礙之性。極微無其
D28n8885_p0106b07║義。故非能立之不遣也。
D28n8885_p0106b08║簡別。
D28n8885_p0106b09║真界師云。且如下。對前同法常無質礙宗因。應立量
D28n8885_p0106b10║云。聲是無常。質礙性故。異中離云。諸無常者。見彼質
D28n8885_p0107a01║簡別。
D28n8885_p0107a02║蕅益師云。亦有無常而非所作者。故亦有過。按所觧
D28n8885_p0107a03║甚是。而不確定此條倒合過。
D28n8885_p0107a04║次結。
D28n8885_p0107a05║如是（五種）名似同法喻品。
D28n8885_p0107a06║次似異喻五種。今初式。
D28n8885_p0107a07║似異法中所立不遣者。且如有言。諸無常者。見彼質礙。
D28n8885_p0107a08║譬如極微。由扵極微。所成立法常性不遣。彼立極微是
D28n8885_p0107a09║常性故。能成立法無質礙無。
D28n8885_p0107a10║廣承師云。遣即遠離也。夫立異喻。意在反顕。𠰥不遣
D28n8885_p0107b01║者。意濫扵同。蕅益師云。扵因成異喻。扵宗不成異喻。名
D28n8885_p0107b02║為所立不遣。次似異喻法中第一所立不遣者。且如
D28n8885_p0107b03║前立聲常無質宗因。而異喻有言。諸無常者。見彼質
D28n8885_p0107b04║礙。譬如極微。則此喻犯過。由扵極微。於所成立宗法。其
D28n8885_p0107b05║常住性不能遣除。以彼許立極微是常性故。致成所
D28n8885_p0107b06║立不遣之過。𠰥能成立因法。其無質礙之性。極微無其
D28n8885_p0107b07║義。故非能立之不遣也。
D28n8885_p0107b08║簡別。
D28n8885_p0107b09║真界師云。且如下。對前同法常無質礙宗因。應立量
D28n8885_p0107b10║云。聲是無常。質礙性故。異中離云。諸無常者。見彼質
D28n8885_p0108a01║礙。譬如極微。此但遣因不遣宗也。按聲是無常質礙
D28n8885_p0108a02║性故。量詞與此條所立不遣本旨。鍼鋒似不相對。且
D28n8885_p0108a03║能立能破中均有同品異品。細研對前同法等詞。亦
D28n8885_p0108a04║似單貼能破邊說。了因按立量以聲常無質礙為宗
D28n8885_p0108a05║因。故以無常有礙為異喻。而極微但遣無質礙不
D28n8885_p0108a06║遣常故。為所立不遣也。𠰥言聲是無常質礙性。則宗
D28n8885_p0108a07║因俱反矣。豈但不相對己哉。又惟宗因俱不變更。故喻
D28n8885_p0108a08║有同有異。有不成及不遣之過。𠰥宗因亦變更。則紊乱
D28n8885_p0108a09║而不可為式矣。據理當云。聲是常無質礙性故。與同
D28n8885_p0108a10║喻初式宗囙相同為正。與下句異中離云句。及遣因
D28n8885_p0108b01║不遣宗句。皆合矣。然味彼對前同法及應立量之云。
D28n8885_p0108b02║則似對同而為異。立量與前宗因為反對矣。既已反
D28n8885_p0108b03║對。下文異中離云數句。及遣因不遣宗。又說不去。且以
D28n8885_p0108b04║聲為質礙性。犯世間相違過。故知必無常二字誤倒
D28n8885_p0108b05║也。
D28n8885_p0108b06║第二式。
D28n8885_p0108b07║能立不遣者。謂說如業。但遣所立。不遣能立。彼說諸業。
D28n8885_p0108b08║無質礙故。
D28n8885_p0108b09║一雨師引勝論云。業句義云何。謂五種業名業句義。
D28n8885_p0108b10║何者為五。一取業。二捨業。三屈業。四伸業。五行業。蕅
D28n8885_p0109a01║益師云。扵宗成異喻。扵因不成異喻。名為能立不
D28n8885_p0109a02║遣。所云能立不遣者。即前宗因。而異喻謂說如業。
D28n8885_p0109a03║則此喻亦犯過。葢以業性共許無常。但遣所立常住
D28n8885_p0109a04║性宗。不遣能立無質礙因。以彼許說諸業無質礙故。
D28n8885_p0109a05║致成能立不遣過也。
D28n8885_p0109a06║第三式。
D28n8885_p0109a07║俱不遣者。對彼有論。說如虚空。由彼虚空。不遣常性無
D28n8885_p0109a08║質礙性。以說虚空是常性故。無質礙故。
D28n8885_p0109a09║高原師云。俱不遣者。謂異品喻。與同品中宗因相順。
D28n8885_p0109a10║名俱不遣。所云二俱不遣者。即前宗因。而對彼許
D28n8885_p0109b01║有虚空論師。立異喻說。謂如虚空。則此喻亦犯過。由於
D28n8885_p0109b02║引彼虚空以為異喻。則不能遣常住性宗。亦不能遣
D28n8885_p0109b03║無質礙因。何以故。以彼許說虚空是常性故。無質礙
D28n8885_p0109b04║故。致成二俱不遣過也。
D28n8885_p0109b05║問前俱不成中。分列有及非有二種。何以俱不遣中。但
D28n8885_p0109b06║對有辯。荅論本云。喻有二種。同法異法。（乃至）異法者。謂
D28n8885_p0109b07║諸有常住。非勤勇無閒所𤼵。如虚空等。前是遮詮。後
D28n8885_p0109b08║是止濫。由合及離比度義故。由是雖對不立實有太
D28n8885_p0109b09║虚空等。而得顕示無有宗處無因義故。西林注云。
D28n8885_p0109b10║前同法喻。是遮敵論之詮。而表自立之正。後異法喻。是
D28n8885_p0110a01║止異說之濫。而顕自義之純。由前之合。及後之離。抑
D28n8885_p0110a02║揚比度。義愈顕故。問。（此注中自作問荅）𠰥對不立虚空論。云
D28n8885_p0110a03║何許說。荅止辭離我所立。異法非宗。所收是我縱許。
D28n8885_p0110a04║何礙他遮。對立空論。同異𠔥許。𠰥對不立空論。順我
D28n8885_p0110a05║合同離異。由是之故。雖對不立實有太虚空等。而得
D28n8885_p0110a06║顕示此異品法為無有宗處之義者。亦無有因處之
D28n8885_p0110a07║義。所謂宗無因不有義極成也。葢彼以不立虚空為
D28n8885_p0110a08║同。以立虚空為異。今我亦以為異。以離詞遣之。故許
D28n8885_p0110a09║我說為異法也。按論本所說。對非有論。許其無過。故
D28n8885_p0110a10║與同品有殊。或問細研對彼有論四字。明簡對彼非
D28n8885_p0110b01║有論師。毋論同品異品。似均不許引空為喻。何以龍
D28n8885_p0110b02║樹大師復開非有對論無過耶。荅論本亦云。若無常
D28n8885_p0110b03║宗。全無異品。以對不立虚空論。云何得說。然對非有
D28n8885_p0110b04║而論虚空俗諦所許。有可開義。故龍𣗳師復以雖對
D28n8885_p0110b05║不立字樣而成立之。又論本云。若有于此一分已成。
D28n8885_p0110b06║隨說一分。（但有同喻）亦能成立。若如其聲（宗如因言）兩義同許。
D28n8885_p0110b07║俱不須說。（二喻俱省）是則有同無異。抑或同異俱無。如能
D28n8885_p0110b08║成立。尚許其開。何況世諦共許之空常耶。所以師心
D28n8885_p0110b09║而不師古者非也。泥解而不融解者亦非也。
D28n8885_p0110b10║簡別。
D28n8885_p0111a01║高原師云。對彼有論。有即同品。真界師云。彼有即指
D28n8885_p0111a02║同中常無質礙也。按真師同字。似指同品言。然此中
D28n8885_p0111a03║有論。當指許有空論師說。
D28n8885_p0111a04║蕅益師曰。謂𠰥無虚空論。立聲常者。或說異喻如虚
D28n8885_p0111a05║空。以對有虚空論。則彼虚空二字。不能遣常住宗。亦
D28n8885_p0111a06║不能遣無質礙因。按無空論立聲常句。似此條專貼
D28n8885_p0111a07║無空論師所立。以與有論對辯。𢙢非的解。況無空論
D28n8885_p0111a08║既不許有。豈肯自教相違。復立空為喻乎。𠰥作對無
D28n8885_p0111a09║空論而解。少一對字。文義便晦。且彼既不許有虚空。
D28n8885_p0111a10║本無其物。何得論其常與無常。無悟他果。如依俗諦
D28n8885_p0111b01║所許為論。則仍犯二俱不遣過。所有或說二字。似亦
D28n8885_p0111b02║不能成立。
D28n8885_p0111b03║第四式。
D28n8885_p0111b04║不離者。謂說如瓶。見無常性有質礙性。
D28n8885_p0111b05║高原師云。立量之法。合成同品。必有離詞顕異品式。
D28n8885_p0111b06║今者但有異品三支之名。缺扵離詞。不合軌式。所
D28n8885_p0111b07║云不離者。即前宗因而但出喻。謂說如瓶。意以瓶上
D28n8885_p0111b08║自然見無常性。及有質礙性。竟不加以離云。諸無
D28n8885_p0111b09║常者。見彼質礙。異喻如瓶等。是則辭亦減少。敵不領
D28n8885_p0111b10║悟。有違因明之成式也。
D28n8885_p0112a01║第五式。
D28n8885_p0112a02║倒離者。謂如說言。諸質礙者。皆是無常。
D28n8885_p0112a03║蕅益師云。合必先因而後宗。離必先宗而後因。語脈
D28n8885_p0112a04║應爾。決不可亂。亂則非真能立也。真界師云。此似喻
D28n8885_p0112a05║中同異十過。前三皆就宗因明過。後二但明合離之
D28n8885_p0112a06║過。前三就宗因明過者。以宗因皆齊。但引喻不齊。遂
D28n8885_p0112a07║使同品不定有異品不定無故也。後二雖明合離之
D28n8885_p0112a08║過。然三支圓滿。合離始陳。是以合離之過亦㱕喻也。
D28n8885_p0112a09║所云倒離者。謂異喻離詞。必先離宗而次離因。
D28n8885_p0112a10║如前宗因而出異喻。理應說言。諸無常者見彼質礙。
D28n8885_p0112b01║方不顛倒。而今乃倒說。言諸質礙者皆是無常。故有
D28n8885_p0112b02║過也。
D28n8885_p0112b03║四總結似能立三支。
D28n8885_p0112b04║如是等似宗因喻言。非正能立。
D28n8885_p0112b05║前如是等似宗因喻多言。共有三十三過。均非正能
D28n8885_p0112b06║立也。