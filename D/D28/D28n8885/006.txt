D28n8885_p0113b01║因明入正理論後記六卷
D28n8885_p0113b02║三四現比量門分三。初總說。次分說。末顯果。
D28n8885_p0113b03║今初。
D28n8885_p0113b04║復次為自開悟。當知唯有現比二量。
D28n8885_p0113b05║復。為論列。就前文依次而說曰。若欲為自家開
D28n8885_p0113b06║示悟入。當知惟有二量可攝。謂現量比量。
D28n8885_p0113b07║問。上文已說真似二能立門。未談真似二能破。何
D28n8885_p0113b08║故即說現比二量。答。真能立者。惟其悉知真能破
D28n8885_p0113b09║故可極成。能立能破。如秤兩頭。低昂立現。無煩重
D28n8885_p0113b10║說。似能破義。推此可知。是以真似二門竟。別說自
D28n8885_p0114a01║悟四門。及末始列真似能破二門。略點𢿘語。
D28n8885_p0114a02║分說分二。初現。次比。今初。
D28n8885_p0114a03║此中現量。謂無分別。若𪠥正智。于色等義。離名種
D28n8885_p0114a04║等所有分別。現現別轉。故名現量。
D28n8885_p0114a05║先說現量相。論主謂現量有四。此文中意不盡
D28n8885_p0114a06║攝。且說聖凡所共之無分別智。云何謂之無分別。言
D28n8885_p0114a07║人若𪠥五法中之正智。于色心法等義。能離名
D28n8885_p0114a08║言種子等所有分別。故名無分別。雖無名種分別。
D28n8885_p0114a09║然以現行識緣現前境。能了別而轉。唯有智行。
D28n8885_p0114a10║非是虗𡚶分別。故名現量。集論云。無分別智。復離
D28n8885_p0114b01║五相。謂非無作意故。非超過故。非寂止故。非自性
D28n8885_p0114b02║故。非于所緣作加行故。名無分別。所以者何。若無
D28n8885_p0114b03║作意名無分別。𤍨眠醉等。應是無分別智。由彼不
D28n8885_p0114b04║思惟諸法相故。若超過故名無分別。從第二靜慮
D28n8885_p0114b05║以上。一切地。應是無分別。由彼超過尋伺故。若爾。三
D28n8885_p0114b06║界心心所法。是分別體言。即為相違。若寂止故名
D28n8885_p0114b07║無分別。滅受想定。應是無分別智。分別心心法。扵
D28n8885_p0114b08║彼寂止故。若爾。智亦應無。若自性故名無分別。色等
D28n8885_p0114b09║應是無分別智。彼非分別自性故。若于所緣作加行
D28n8885_p0114b10║故。名無分別。即分別性應是無分別智。若謂此是
D28n8885_p0115a01║無分別。此加行相。即分別相應。是故無分別智。非
D28n8885_p0115a02║彼五相。
D28n8885_p0115a03║五法者。一相。二名。三分別。四正智。五如如。廣如楞
D28n8885_p0115a04║伽經地論所說。此中但說離相名分別之正智。不
D28n8885_p0115a05║說攝如如之正智。大寶積經云。所言智者。于內寂
D28n8885_p0115a06║靜。不行于外。惟依于智。不于一法而生分別。及種
D28n8885_p0115a07║種分別。是名為智。又云無取無執。無有所緣。無所
D28n8885_p0115a08║了別。無有分別。是名為智。此是如如之正智。非此中
D28n8885_p0115a09║所說。
D28n8885_p0115a10║地論云。現量者。略說為四種所有。一色根現量。謂
D28n8885_p0115b01║五色根所行境畍。如先所說現量體相。（先所說詳見後註）二意受
D28n8885_p0115b02║現量。謂諸意根所行境界。如先所說現量體相。三世間
D28n8885_p0115b03║現量。謂即色根意受總攝為一。四清淨現量。一共。謂
D28n8885_p0115b04║諸所有世間現量。亦得名為清淨現量。二不共。謂有
D28n8885_p0115b05║清淨現量。非世間現量。謂出世智。于所行境。有知
D28n8885_p0115b06║為有。無知為無。有上知有上。無上知無上。如是等
D28n8885_p0115b07║類。按此中現量。乃共清淨現量。非不共清淨現
D28n8885_p0115b08║量。解深密經云。證成道理。由五種相。名為清淨。
D28n8885_p0115b09║一者現見所得相。此為世間現量所得故。此契經
D28n8885_p0115b10║說世間之共清淨現量也。
D28n8885_p0116a01║色等。等取色心法。名種等。等取習氣隨眠麤
D28n8885_p0116a02║重。
D28n8885_p0116a03║地論云。現量有三種。一非不現見。二非已思應思。
D28n8885_p0116a04║三非錯亂境舉。第一非不現見有四種。一者諸
D28n8885_p0116a05║根不壞。作意現前。相似生故。相生者。如欲界根
D28n8885_p0116a06║現欲界境。上地根得上地境。已生已等生。若生
D28n8885_p0116a07║若起皆是也。二者超越生故。謂上地界根現下地
D28n8885_p0116a08║境。已生等如前。三者無障礙。此復四種。一非覆
D28n8885_p0116a09║障所礙。二非隱障所礙。三非映障所礙。四非惑
D28n8885_p0116a10║障所礙。黑暗無明不澄清色。名覆鄣。藥艸力。
D28n8885_p0116b01║術咒力。神通力。為所造境。名為隱障。小為大映。少
D28n8885_p0116b02║為多映。星為月映。不淨映淨。無相映相。是名映
D28n8885_p0116b03║障。無此四種。名無障礙。四者非極遠。此復三種。
D28n8885_p0116b04║一処極遠。二時極遠。三損減極遠。以上總名非
D28n8885_p0116b05║不現見。第二非已思應思者。復有二種。一纔取
D28n8885_p0116b06║便成取所依境。謂若境䏻作。纔取便成取所依止。
D28n8885_p0116b07║猶如良醫。授病者藥。色香味觸。皆悉圎滿。有大
D28n8885_p0116b08║𫝑力。成𤍨威德。當知此藥色香味觸。纔取便成
D28n8885_p0116b09║取所依止。藥之所有大𫝑𤍨德。病若未愈。名為
D28n8885_p0116b10║應思。其病若愈。名為已思。二建立境界取所依境。
D28n8885_p0117a01║謂若境能為建立境取所依止。如瑜伽師于地
D28n8885_p0117a02║思惟水火風界。若住于地。思惟其水。即住地想轉
D28n8885_p0117a03║作水想。住水火風思惟餘者。亦復如是。此中地想。即
D28n8885_p0117a04║是建立境畍之取。地者即是建立境界取之所依。建立
D28n8885_p0117a05║境界取所依境。非已思惟。非應思惟。地等諸界解
D28n8885_p0117a06║若未成。名應思惟。觧若成就。名已思惟。第三非
D28n8885_p0117a07║錯亂境界者。復分五種。或有七種。五種者。一想
D28n8885_p0117a08║錯亂。謂如陽𦦨。于[鹿-比+(ㄙ*ㄙ)]渴想中起水相。二𢿘錯亂。
D28n8885_p0117a09║如目瞖眩人。見第二月。三形錯亂。如于旋火見彼
D28n8885_p0117a10║輪形。四顯錯亂。如病眼者見色悉是黃相。五業
D28n8885_p0117b01║錯亂。如結捲馳走。見樹奔流。現現別轉四字。現
D28n8885_p0117b02║現釋現字。別轉釋量字。四字次第有表。第一現
D28n8885_p0117b03║字。表是現前。𠔥顯現義。如說諸根不壞。是識䏻
D28n8885_p0117b04║現。作意現前。方成現行。第一現字義也。問。凡作
D28n8885_p0117b05║意時皆成現量耶。荅以第二現字表之。須是現境。
D28n8885_p0117b06║如本界現本境。上畍緣下地現前境。無有障礙。
D28n8885_p0117b07║境相顯現。問。現識緣現境。成現量耶。答。以第三
D28n8885_p0117b08║別字表之。須是了別。若極遠則境不可了。識不
D28n8885_p0117b09║能了。若已思應思。則現在不了。問。已了別者得
D28n8885_p0117b10║成現量耶。答。以第四轉字表之。須是轉似。若錯
D28n8885_p0118a01║亂等。識雖了境。而不能轉。何以故。不轉似本相
D28n8885_p0118a02║故。[(冰-水+〡)*(夕/寸)]此四字核定。共世間清淨現量義足。
D28n8885_p0118a03║問。前似宗過條。有現量相違。與此現量同否。答。前
D28n8885_p0118a04║說是第三世間現量。此中是第四之一共清淨現
D28n8885_p0118a05║量。此可攝前。前不能攝此。問。地論云。正尋思如
D28n8885_p0118a06║是道理。有至教量。有內證智。有比度法。有立成法
D28n8885_p0118a07║性（云云）。內證智即現量否。答。即是。離名種等所
D28n8885_p0118a08║有分別。是內證。此分別即正智。問。論云。現量為
D28n8885_p0118a09║依。說名思惟。思惟是緣慮心。云何是現量。答。但
D28n8885_p0118a10║說為依。不說思惟即是。又出世智之所行境。言
D28n8885_p0118b01║語道斷。心行路絕。此中且說言語道斷。未及心行
D28n8885_p0118b02║路絕。說思惟亦得。心所有思想二。識行必俱。了別
D28n8885_p0118b03║轉時。豈無心所。問。論云。若見若思。二種言說。是依
D28n8885_p0118b04║現量。如何離名言之分別。為言說所依。答。即𡚶依
D28n8885_p0118b05║真起義。問。此量名自悟門。能悟他否。答。亦能悟他。
D28n8885_p0118b06║既是世間共清淨現量。若不可悟他。云何名世間
D28n8885_p0118b07║共。問。然則何以判入自悟。答。凡夫異生。各各可以
D28n8885_p0118b08║自悟。故名自悟。不待比度義相能成能破。他始悟
D28n8885_p0118b09║也。故非悟他。
D28n8885_p0118b10║次比量。
D28n8885_p0119a01║言比量者。謂藉眾相而𮗚于義。相有三種。如前已說。
D28n8885_p0119a02║由彼為因。于所比義。有正智生。了知有火。或無常等。
D28n8885_p0119a03║是名比量。
D28n8885_p0119a04║次說比量相。藉者藉賴。𮗚者𮗚察。義者宗之義
D28n8885_p0119a05║相。說言比量者。謂藉彼眾相而𮗚察于宗上義相。
D28n8885_p0119a06║得決定也。言眾相者。謂相有三種。一徧是宗法性。
D28n8885_p0119a07║二同品定有性。三異品徧無性。如前文因有三相
D28n8885_p0119a08║條中。曾已說示。云何言藉。言觀義。謂由彼三相為
D28n8885_p0119a09║因。于所比知宗義。有內證之正智生起。能比是智。
D28n8885_p0119a10║所比是義。所謂比也。如見煙故。了知有火。或所作性
D28n8885_p0119b01║故。了知無常。等此所了知。所謂量也。是故說名比量。
D28n8885_p0119b02║此中正智。依止現量而得。由彼比義而生。了知。謂
D28n8885_p0119b03║正智所了知也。二種比量。一者五識所現見。比知
D28n8885_p0119b04║事物。二者意識依止現量。比知道理。見烟是現量。
D28n8885_p0119b05║所作性依現而知。故表以或字。無常外有苦空無
D28n8885_p0119b06║我等。故表以等字。
D28n8885_p0119b07║地論云。比量者。謂与思擇俱。已思應思所有境界。
D28n8885_p0119b08║此復五種。第一相比量。謂如見幢知有車。見烟
D28n8885_p0119b09║知有火。以王比國。以夫比妻。以𧢲犎等比知是牛。
D28n8885_p0119b10║以膚髮容色。比知老少。以執持被服比知道俗。以
D28n8885_p0120a01║樂聞遠離比知正信。以善說善作比知聰睿。以所
D28n8885_p0120a02║造所得比知聖凡。以見彼少年故。雖老時見。比知
D28n8885_p0120a03║是彼。第二體比量。謂以現見比未現見。我見一分
D28n8885_p0120a04║比其餘分。如以過去比知現前。以近事比知遠事。
D28n8885_p0120a05║以現在比知未來。又如飲食等一分得失。比知一
D28n8885_p0120a06║切。第三業比量。如見遠物鳥居其上。比知是杌
D28n8885_p0120a07║動搖移走比知是人。大跡比象。曳行知蛇。嘶知是
D28n8885_p0120a08║馬。咆知是牛。見比于眼。聞比于耳。灰𤍠比知有火。
D28n8885_p0120a09║枝掉比知有風。執杖知盲。側聽知聾。所造所行比
D28n8885_p0120a10║知聖凡。等類無量。第四法比量。如無常比苦。苦
D28n8885_p0120b01║知空無我。生老死法。由一比一。有見有對比有方
D28n8885_p0120b02║所。及有質礙。生住滅法。比知有漏有為。否則無漏
D28n8885_p0120b03║無為。第五因果比量。如見有行比知至處。見善
D28n8885_p0120b04║事主比知祿位。人作善惡比知獲報。預卜興衰。見
D28n8885_p0120b05║食多少知其病否。凡見修因必知得果。如上等事。
D28n8885_p0120b06║若見得果亦比知因。按前節指第三四五比量。
D28n8885_p0120b07║了知有火依第一說。無常等依第四說。
D28n8885_p0120b08║集論云。比量者。謂觀餘信解。此復云何。謂除現量所
D28n8885_p0120b09║得餘不現事。決定俱轉。先見成就。令現見彼一分時。
D28n8885_p0120b10║於所餘分正信解生。謂彼于此決定當有。由俱轉故。
D28n8885_p0121a01║如遠見煙。知彼有火。是名現量為先比量。按此論
D28n8885_p0121a02║言。謂比量以現量為依。故此正智。即依現量之正智
D28n8885_p0121a03║而名。
D28n8885_p0121a04║解深密經云。五種清淨相。第二名依止現見所得相。
D28n8885_p0121a05║謂一切行皆剎那性。依他有性。淨不淨業無失壞性。
D28n8885_p0121a06║由彼能依麤無常性。現可得故。由諸有情種種差別。
D28n8885_p0121a07║依種種業。現可得故。由諸有情若樂若苦。淨不淨業
D28n8885_p0121a08║以為依止。現可得故。由此因緣。于不現見可為比度。
D28n8885_p0121a09║按此即集論所依而說。
D28n8885_p0121a10║清涼疏鈔云。自他共等三種比量。自立之量。如[薩-產+(辛/工)]婆多
D28n8885_p0121b01║立無表色。量云。我無表色定是實色。許色性故。如
D28n8885_p0121b02║許色聲等。此即自比量。謂自立義令他[解-土+(人/人)]也。（此乃似能
D28n8885_p0121b03║立。非真能立。引之但明自比。非表正量。）他比量者。于他立中。出他宗因
D28n8885_p0121b04║過。如大乗破[薩-產+(辛/工)]婆多云汝無表色。非定實色。許無對故。
D28n8885_p0121b05║如心心所。（此是真能破）三共比量者。又于他立中出比量過。
D28n8885_p0121b06║問。此中比量。三種中何種。答。是自比量。然但說其義相。
D28n8885_p0121b07║不說量支。量則有喻。而此処不顯。為求自悟。唯依現見
D28n8885_p0121b08║比知。無煩出喻故。前節說比量之義。此節說比量之例。
D28n8885_p0121b09║問。能立能破。皆是比量。云何攝入自悟。答。現量境離名
D28n8885_p0121b10║相。自悟為多。比量依現而起言說。既能自悟。又能悟他
D28n8885_p0122a01║隨順現量而起。可說自悟。自悟為依。方可悟他。故
D28n8885_p0122a02║名自悟。
D28n8885_p0122a03║末顯果。
D28n8885_p0122a04║于二量中即智名果。是證相故。如有作用而顯現故。
D28n8885_p0122a05║亦名為量。
D28n8885_p0122a06║此節總示量果。為有問曰。立量定有量果。此処無
D28n8885_p0122a07║立破能成。何者是果。答。悟他以能立破為果。自悟
D28n8885_p0122a08║以自證為果。于此現比二量中。有正智生。即此正
D28n8885_p0122a09║智。得名為果。如彼色等為因。有正智生。因果義成。
D28n8885_p0122a10║葢正智者。是內證因相之智故。即名證果。問。說名
D28n8885_p0122b01║為智。云何不名比智。而名比量。答。智從內證。無
D28n8885_p0122b02║作用。非顯現。然其了別而轉。如有作用。而顯現
D28n8885_p0122b03║故。約內證則名智。約義相亦名為量。
D28n8885_p0122b04║地論云。其相違者。于為成就所立宗義。不能為量。
D28n8885_p0122b05║故不名量。不相違者。于為成就所立宗義。能為正
D28n8885_p0122b06║量。故名為量。○無正智生。故不名量。觀察能成
D28n8885_p0122b07║就其義。故名為量。
D28n8885_p0122b08║解深密經云。于所成立。決定能成。當知是名圎成
D28n8885_p0122b09║實相。○實相顯現。是得量果。
D28n8885_p0122b10║問。疏鈔云。依因明論。謂一切法上實義。皆名自相。
D28n8885_p0123a01║以諸法上自相共相。各附己體。不共他故。若分別心。
D28n8885_p0123a02║立一種類。能詮所詮。通在諸法。如縷貫華。名為共
D28n8885_p0123a03║相。此要散心分別假立。是比量境。一切定心。離此分別。皆
D28n8885_p0123a04║名現量。其義與此同否。答。此雖散心分別。正智生故。
D28n8885_p0123a05║無妨假立。若非共相。藉誰觀察。可言同也。彼說定
D28n8885_p0123a06║中現量。此已簡別不攝。故以此中二字簡之。可言
D28n8885_p0123a07║異也。
D28n8885_p0123a08║五六似現比量門。分二。初現。次比。今初。
D28n8885_p0123a09║有分別智。于義異轉。名似現量。謂諸有智。了瓶
D28n8885_p0123a10║衣等分別而生。由彼于義。不以自相為境界故。
D28n8885_p0123b01║名似現量。
D28n8885_p0123b02║初說似現量。有分別。乃名種等所有分別。假智
D28n8885_p0123b03║也。于義異轉。不似本相者也。瓶衣由和集而成。
D28n8885_p0123b04║分散則無實物。假相也。一切法上實相。名曰自
D28n8885_p0123b05║相。
D28n8885_p0123b06║言似現量者。謂詴分別之假智。于色等義上。異
D28n8885_p0123b07║相而轉。名相似之現量。云何名有分別智。謂諸凡
D28n8885_p0123b08║夫異生。有世俗邪智。了知瓶衣等。名言分別。而生
D28n8885_p0123b09║假相。云何謂之于義異轉。謂由彼邪智。于色等義。
D28n8885_p0123b10║為名種所障。不以色等自相。為所緣境畍故。雖
D28n8885_p0124a01║彼自謂了別而轉。但名相似現量而已。實非量也。
D28n8885_p0124a02║龍樹因明論云。一切世俗有中。瓶等𢿘等舉等
D28n8885_p0124a03║有性。瓶等性智。皆似現量。此文言瓶衣等。等取
D28n8885_p0124a04║𢿘舉等一切。𢿘者。外道𢿘論。執𢿘是常。舉者。
D28n8885_p0124a05║舉動屈伸。凡夫執此為實。
D28n8885_p0124a06║疏鈔云。男女天地等。見一合相。名似現量。一合相
D28n8885_p0124a07║者。眾緣和合故。𭣄眾微以成于色。合五陰以成
D28n8885_p0124a08║于人。名一合相。如是見者。是有分別智。于義異
D28n8885_p0124a09║轉。故名似現。此中瓶衣等。一合相所攝。
D28n8885_p0124a10║次似比量。
D28n8885_p0124b01║若似因智為先。所起諸似義智。名似比量。似因多種。
D28n8885_p0124b02║如先已說。用彼為因。于似所比。諸有智生。不能正解。
D28n8885_p0124b03║名似比量。
D28n8885_p0124b04║似因之智。則非由彼三相之正因。似義之智。則非所
D28n8885_p0124b05║比之實義。皆邪智也。似因多種者。前似能立門所
D28n8885_p0124b06║列十四種似因也。非正智安能正解。言似比量
D28n8885_p0124b07║者。若以似因之智為先導。所起諸般似義之智。非
D28n8885_p0124b08║正因則不可比。非實義則不成量。故名似比量。所
D28n8885_p0124b09║言似因者。謂有多種。如先前似能立中。已經說示。
D28n8885_p0124b10║言為先者。謂用彼十四種為囙。先導其似。于似
D28n8885_p0125a01║所比之義。諸所緣境相。有邪智生。故曰所起諸似
D28n8885_p0125a02║義智。謂之似者。簡非真正不能正解。真實義相。但
D28n8885_p0125a03║名似比量而已。亦非量也。
D28n8885_p0125a04║七八能似破門分二。初能。次似。今初。
D28n8885_p0125a05║復次若顯示能立過失。說名能破。謂初能立闕减過
D28n8885_p0125a06║性。立宗過性。不成因性。不定因性。相違因性。及喻過
D28n8885_p0125a07║性。顯示此言。開曉問者。故名能破。
D28n8885_p0125a08║說真能破。缺者不圎。減則不滿。似立宗有九種宗
D28n8885_p0125a09║過。四種不成因過。六種不定因過。四種相違因過。
D28n8885_p0125a10║十種喻過。
D28n8885_p0125b01║復為論列。就前文依次而說曰。若能顯明開示
D28n8885_p0125b02║彼論似能立之過失。說名能破。所言過失者。謂
D28n8885_p0125b03║此論初條能立方隅。不能如法圎滿。而有缺減之過
D28n8885_p0125b04║性。成似能立。所言缺減者。謂立宗過性。不成因性。不
D28n8885_p0125b05║定因性。相違因性。及似喻過性。如前已說。既有過
D28n8885_p0125b06║失。如器破缺。不成器用。如數減短。不成丈尺。若能
D28n8885_p0125b07║顯示此等過失言辭。開列曉喻来問難者則其
D28n8885_p0125b08║宗義難立。故名真能破斥。
D28n8885_p0125b09║彼宗既破。問者自知其非。得悟他果。過性者。過
D28n8885_p0125b10║失之體性義性。
D28n8885_p0126a01║次似能破。
D28n8885_p0126a02║若不實顯能立過言。名似能破。謂于圎滿能立。顯
D28n8885_p0126a03║示缺減性言。于無過宗。有過宗言。于成就因。不成
D28n8885_p0126a04║因言。于決定因不定因言。于不相違因。相違因言。
D28n8885_p0126a05║于無過喻。有過喻言。如是言說。名似能破。以不能
D28n8885_p0126a06║顯他宗過失。彼無過故。且止斯事。
D28n8885_p0126a07║說似能破。翻前真能破。前條真能破。為能顯
D28n8885_p0126a08║示一一過失也。若不能依于實義。而顯示其能
D28n8885_p0126a09║立之過。以為言說。名似能破。云何謂之不能實顯。
D28n8885_p0126a10║謂于彼宗。實是圎滿能立。乃反顯示其有缺有
D28n8885_p0126b01║減之過性。虗駕不實之言辭。云何是不實言辭。
D28n8885_p0126b02║謂于實無過之宗性。反有過宗之虗言。于成就之因性。
D28n8885_p0126b03║反說不成就因之虗言。于決定之因性。反說不決定
D28n8885_p0126b04║因之虗言。于不相違之因性。反說相違因之虗言。于
D28n8885_p0126b05║無過之喻。反說有過喻之虗言。如是等言說。不依
D28n8885_p0126b06║實有而說。故名似能破也。若彼能立雖然有過。或
D28n8885_p0126b07║在因而不在喻。或宗即有過。或顯過不中其窾。如因
D28n8885_p0126b08║不成而說不定。或不定而言相違。如是等類。俱以不
D28n8885_p0126b09║能顯示他宗過失。皆似破所攝。謂彼所斥之處。無過
D28n8885_p0126b10║失故。是以論人若未審知能立能破方隅。且止斯破
D28n8885_p0127a01║斥之事。無得輕對敵者申論。問。此論重在悟他。
D28n8885_p0127a02║云何乃言且止斯事。答。對敵若蹈似能破門。一者
D28n8885_p0127a03║不能高建法幢。則法門有辱。二者不能闡揚佛㫖。
D28n8885_p0127a04║非佛子孫。三者凡外乗隙而入。或墮負処。有愧僧
D28n8885_p0127a05║名。即此一舉。三寳俱被損壞。是以論主于其論末。
D28n8885_p0127a06║鄭重置言。以示警誡。若非自悟。必犯其過。或者自
D28n8885_p0127a07║悟。而不能𤍨悉因明。及無辯才。則亦不能悟他。反
D28n8885_p0127a08║[(招-刀+(美-(王/大)))]其咎。我教中人。當深體論主此意也。
D28n8885_p0127a09║末結頌。
D28n8885_p0127a10║已宣少句義。為始立方隅。其間理非理。妙辯於
D28n8885_p0127b01║餘處。
D28n8885_p0127b02║凡作論者。多分造頌以結。此末結頌也。方者方向。
D28n8885_p0127b03║隅者四隅。知此四方四隅。則行路不迷。知此因明
D28n8885_p0127b04║方隅。則論者不誤。說因明之經論。甚多甚多。此
D28n8885_p0127b05║中所說。僅一二耳。故曰少。餘処則多也。頌意
D28n8885_p0127b06║曰。說因明㫖趣之經論。句義甚多。此処論文。已
D28n8885_p0127b07║宣揚多分中之少句少義。何以故但說少句。
D28n8885_p0127b08║但為始立因明之方隅耳。至于廣陳軌範。
D28n8885_p0127b09║尚未竟說。其間大乗正宗之正理。及破斥凡
D28n8885_p0127b10║外宗之非理。若欲依因明法則而立破之。當
D28n8885_p0128a01║觀其妙辯于餘処經論也。
D28n8885_p0128a02║餘処妙辯。契經所說已多。論主所見諸論。
D28n8885_p0128a03║亦復不少。論主之後。復多論列。文繁不暇廣引。
D28n8885_p0128a04║今就麤顯易明之條。略引𢿘種。聊申問答。
D28n8885_p0128a05║以為發端。
D28n8885_p0128a06║問顯揚論（十一）云。若有依五論莊嚴相興言論者。
D28n8885_p0128a07║當知復有二十七種稱讚功德。第四者。于他
D28n8885_p0128a08║所宗。深知過隙。第五者。于自所宗。知決定
D28n8885_p0128a09║德。十三者。恱可信解因明論者。因明有功德
D28n8885_p0128a10║如是。何故我土比丘。言者甚少。答西竺外道多。
D28n8885_p0128b01║𠔥有小乗。因明重在悟他凡小。我土無小乗。外
D28n8885_p0128b02║道人少智劣。不煩摧邪。又信心人多。不煩顯正。
D28n8885_p0128b03║故習者少。
D28n8885_p0128b04║問論又云。非義相應者。當知有十種。第八義不
D28n8885_p0128b05║決定。第九成立已成。既云已成。何謂非義相應。
D28n8885_p0128b06║答。彼宗已成。我蹈襲說量。不煩重立。即相符極
D28n8885_p0128b07║成過。於能立義不相應也。無功能故。無悟他果
D28n8885_p0128b08║故。
D28n8885_p0128b09║問集論云。自性假立尋思者。謂于諸法。能詮所
D28n8885_p0128b10║詮相應中。推求自體。惟是假立言說因性。差
D28n8885_p0129a01║別假立尋思者。謂于諸法能詮所詮相應中。
D28n8885_p0129a02║推求差別。唯是假立名言因性。既是假立。云何
D28n8885_p0129a03║是因明實相。答因明實相。惟妙觀察智能照。本
D28n8885_p0129a04║離言說。智論云。如以著心取相。說五眾無常。乃
D28n8885_p0129a05║至無生無滅。是相似般若。若以不著心取相。說
D28n8885_p0129a06║五眾無常。但為破常顛倒故。不著無常。是真
D28n8885_p0129a07║實般若。可見著心取相建立宗。雖合因明。亦是
D28n8885_p0129a08║相似能立。著心破斥敵者。亦是相似能破。若但
D28n8885_p0129a09║為悟他。不執己見。方名能立能破。何以故。名言皆
D28n8885_p0129a10║是假立因性故。
D28n8885_p0129b01║問阿毘達摩雜集論說。三支比量云。比量者。謂
D28n8885_p0129b02║以有為法与無為法。比類而度量也。一立宗。宗
D28n8885_p0129b03║猶主也。要也。謂如五蘊等法。皆假因緣而生。實
D28n8885_p0129b04║無自性。于中求我。決不可得。故對執我論者。先
D28n8885_p0129b05║說諸法無我也。二立因。立因者。謂破執有我者
D28n8885_p0129b06║而立因也。若于五蘊等法。施設實有我者。此之
D28n8885_p0129b07║五蘊。既從眾緣而生。皆是生滅之法。蘊既生滅。
D28n8885_p0129b08║我不成就。若離五蘊而于餘処施設有我者。我
D28n8885_p0129b09║無所因。我亦無用。是則皆無有我也。三立喻。謂
D28n8885_p0129b10║以別法。喻所立法也。如于現在世。施設實有過
D28n8885_p0130a01║去相者。此現在相。已生未滅。不應于已生未滅
D28n8885_p0130a02║法中。施設過去之相。若離現在而于餘処施設
D28n8885_p0130a03║過去相者。然過去世相既滅壞。不應施設有相。
D28n8885_p0130a04║此過去相既不可得。以喻諸法皆不可得也。如
D28n8885_p0130a05║論（云云）。云何立量。答。五蘊等有法。（有法）求我不可
D28n8885_p0130a06║得。（宗）眾緣生滅故。（因）如過去世相。（喻）即是量相。
D28n8885_p0130a07║問。密嚴經云。由現量故。由比量故。由聖教量故。
D28n8885_p0130a08║由五種相。名為清淨。地論云。由三量故。如實觀
D28n8885_p0130a09║察。謂由至教量故。道現量故。由比量故。由此三
D28n8885_p0130a10║量證騐道理。諸有智者。心正執受。安置成立。如
D28n8885_p0130b01║是等名證成道理。經論既三量備舉。云何此論
D28n8885_p0130b02║獨遺聖教。答。此論不列聖教有三義。一者不當
D28n8885_p0130b03║列。二者不可列。三者不能列。不當列者。聖教可
D28n8885_p0130b04║攝因明。因明不能攝聖教。聖教攝因明者。此因
D28n8885_p0130b05║明是聖教中之一端。此正理是聖教中之一種。
D28n8885_p0130b06║處處說因明正理。即是聖教。豈有遺耶。地論云。
D28n8885_p0130b07║若諸菩[薩-產+(辛/工)]求因明時。為欲如實了知外道所造
D28n8885_p0130b08║因論。是惡言說。為欲降伏他諸異論。為欲于此
D28n8885_p0130b09║真實聖教。未淨信者。令其淨信。已淨信者。倍令
D28n8885_p0130b10║增廣。故菩[薩-產+(辛/工)]求因明。即是求聖教。說因明。即是
D28n8885_p0131a01║說聖教。又內五明中之內明。即是聖教。內明可攝
D28n8885_p0131a02║因明也。因明不能攝教者。密嚴經云。密嚴佛土。
D28n8885_p0131a03║是最寂靜。是大涅槃。是妙解脫。是淨法界。亦是
D28n8885_p0131a04║智慧。及以神通諸𮗚行者所止之処。本來常住。
D28n8885_p0131a05║不壞不滅。水不能潤。風不能燥。非如瓶等勤力
D28n8885_p0131a06║所成。何以故。宗及諸分。是不定法。諸宗及因。各差
D28n8885_p0131a07║別故。密嚴佛土。是轉依識。超分別心。非諸𡚶情所
D28n8885_p0131a08║行之境。又華嚴經云。解脫明行者。無𢿘非等倫。世
D28n8885_p0131a09║間諸因量。求過不可得。清涼云。因量者。謂諸因諸量。
D28n8885_p0131a10║因量立量。依世俗分別。故曰世間。今體絕有無。故彼
D28n8885_p0131b01║莫能過也。如說佛聲。非定有故。不同外道立常。
D28n8885_p0131b02║從法性生。離造作故。不同菩[薩-產+(辛/工)]所立無常。三科
D28n8885_p0131b03║皆爾。豈將佛德判屬無常。由二經𮗚之。不能攝
D28n8885_p0131b04║之證也。故諸經論。有時說不可量。有時說可量。
D28n8885_p0131b05║如前二經。說可量者。如華嚴𦀇又云。眾生如是說。
D28n8885_p0131b06║某日佛成道。如來得菩提。實不繫于日。如來離分
D28n8885_p0131b07║別。非世超諸𢿘。三世諸導師。出現皆如是。譬如淨
D28n8885_p0131b08║日輪。不与昏夜合。而說某日夜。諸佛法如是。三世
D28n8885_p0131b09║一切劫。不与如來合。而說三世佛。導師法如是。如
D28n8885_p0131b10║上四偈。清涼說作六量。即一不繫日宗法。分立三
D28n8885_p0132a01║因。第一因約離分別義。偈云。日體無分別。不與
D28n8885_p0132a02║昏夜合。如來無分別。不與三世合。量云。菩提是
D28n8885_p0132a03║有法。定不繫時是宗法。因云無分別故。同喻如日
D28n8885_p0132a04║輪。與偈合之。日體無分別也。第二因約非世說。偈
D28n8885_p0132a05║云。日不屬于時。不與昏夜合。佛非世法故。不與三
D28n8885_p0132a06║世合。量云。宗喻同前。因云體非三世故。与偈合之。
D28n8885_p0132a07║日體非三世也。第三因約超諸𢿘說。偈云。日輪無
D28n8885_p0132a08║出沒。不與昏夜合。如來非有為。不與三世合。立
D28n8885_p0132a09║量云。菩提是有法。定不繫時是宗法。因云非有
D28n8885_p0132a10║為故。同喻如日輪。與偈合之。日體非有為也。又
D28n8885_p0132b01║若以超時現時等四句為宗。又成三量。初量云。菩
D28n8885_p0132b02║提自有法。定不繫日。隨機說日。是宗法。因云。體無
D28n8885_p0132b03║分別。不礙分別故。同喻如日輪。日離分別隨時殊
D28n8885_p0132b04║故。次量。有法宗法如前。因云體非三世不礙三世
D28n8885_p0132b05║故。同喻如日輪。日體恒明隨映見殊故。第三量有
D28n8885_p0132b06║法宗法如前。因云體非有為。不礙無為故。同喻如
D28n8885_p0132b07║日輪。日非有念隨時殊故。此是經中量義也。
D28n8885_p0132b08║二者不可立。謂學人信聖教有二。一者聞教思修。
D28n8885_p0132b09║功行深時。以自證智了悟。此信受而奉行者。二者
D28n8885_p0132b10║雖未內證。知是金口誠言。決定生信。不敢不許。如
D28n8885_p0133a01║是二種。何必藉此因量。然後隨順。故可不陳聖教。
D28n8885_p0133a02║假如教中弟子。已信佛言六根互用。即說聲非耳
D28n8885_p0133a03║所聞。豈違現量。已信涅槃經。即說常說我。豈違自
D28n8885_p0133a04║教。已信佛說天界諸事。即說魔攝其眾遁藕𢇁中。
D28n8885_p0133a05║豈違世間。說法四十九年。其中不說一字。豈違自
D28n8885_p0133a06║語。此等言辭。向內人說則可。向外人說。即[(招-刀+(美-(王/大)))]量過。
D28n8885_p0133a07║而此因明之法。義重悟他。接引凡外之不信者。故
D28n8885_p0133a08║知聖教量備在內明。非因明所攝也。
D28n8885_p0133a09║問。一切道理。現量為凖。云何論中說現量少。說比
D28n8885_p0133a10║量多耶。答。因明全屬比量。而比量所依。則在現量。
D28n8885_p0133b01║說比相應多。說所依冝少。又現比二量。彼此可攝。
D28n8885_p0133b02║除現量義。無可比量。真比量義。即是現量。不可說
D28n8885_p0133b03║多少分輕重也。
D28n8885_p0133b04║問似宗九過。前相違五過。因喻亦有犯此過者。云
D28n8885_p0133b05║何似因似喻中不說。答。在似因似喻。亦有犯此五
D28n8885_p0133b06║過者。已從過重処易其名。輕者可略。如兩俱不成
D28n8885_p0133b07║一條。立聲無常。因云眼所見性。犯現量比量世間
D28n8885_p0133b08║三相違過。義重在因之不成。所立法不成一條。立
D28n8885_p0133b09║聲常宗。無質礙故。喻如覺。亦犯世間相違。（雖無質而有礙
D28n8885_p0133b10║大聲礙聽細語）義重在喻之不成。所言義重者。謂但明此
D28n8885_p0134a01║因此喻符此過之式。不暇彈他過也。其他凖此可
D28n8885_p0134a02║推。
D28n8885_p0134a03║宗鏡錄四十九卷云。未審三量行相如何。又八識
D28n8885_p0134a04║各具幾量。答。古德釋云。現量者。現謂顯現。即分明
D28n8885_p0134a05║證境。不帶名言。無籌度心。親得法體。離𡚶分別。名
D28n8885_p0134a06║之謂現。言量者。量度是楷定之義。謂心于境上。度
D28n8885_p0134a07║量楷定法之自相。不錯謬故。比量者。比謂比類。以
D28n8885_p0134a08║比類量度而知有故。非量者。謂心緣境時。于境錯
D28n8885_p0134a09║亂。虗𡚶分別。不能正知。境不稱心故。又現量者。如
D28n8885_p0134a10║五塵色法。是第八識所變相分。前五轉識。并明了
D28n8885_p0134b01║意識緣此之時。最初過境。未起分別。能緣之智。親
D28n8885_p0134b02║證境體。得法自性。名為現量。得自相也。若前五識
D28n8885_p0134b03║及第八識。于一切境時。皆是現量。得法自相。不簡
D28n8885_p0134b04║因果漏無漏位。一切皆爾。若第六識緣彼五塵境
D28n8885_p0134b05║時。于彼法體。生分別心而起言說。言說所及。不能
D28n8885_p0134b06║親證。以是假智所緣。名得共相。不簡因中果位。但
D28n8885_p0134b07║于境體生分別心。及起言詮之時。皆名得于共相。
D28n8885_p0134b08║若佛後得智緣事境時。起分別故。起言說故。亦是
D28n8885_p0134b09║假智。非是得彼自相法體。但是得彼共相也。按此
D28n8885_p0134b10║說不審。佛果安可言假智。安可以自相共相分別。
D28n8885_p0135a01║佛得共相。皆自相也。後文經云。如來一切現量所
D28n8885_p0135a02║得。非比量知。則知此說之非矣。
D28n8885_p0135a03║又云。因明疏解現量義。略有二解。一現之量。謂前
D28n8885_p0135a04║五識依所依根。于現在世。緣現有境。根与識同照
D28n8885_p0135a05║前境。有發識用。根義顯勝。得顯現名。雖照于境。以
D28n8885_p0135a06║體是色。無緣慮用。不能量度。但有現義。不得量名。
D28n8885_p0135a07║唯心心所量度于境。緣[雨/思]用增。體具現義。亦有量
D28n8885_p0135a08║境之能。今從能發之根。顯所發識。名現之量。依主
D28n8885_p0135a09║釋也。二現即量。謂明了意識一分。除餘散意識及
D28n8885_p0135a10║獨頭起者。并取定意識。及第八識能緣見分。親緣
D28n8885_p0135b01║現境。作用顯現。而彼所依意根界體。非顯現故。故
D28n8885_p0135b02║不取之。但就能緣見分。現即是量。持業釋也。
D28n8885_p0135b03║又云。問。若假智所詮。但得共相之義。不得共相法
D28n8885_p0135b04║體。如口說色時。口應被礙。以彼色體。以質礙為自
D28n8885_p0135b05║相故。既不被色礙。故知不得彼體。但得彼義者。且
D28n8885_p0135b06║如第八識及与眼識。并明了意識。現量智起緣火
D28n8885_p0135b07║之時。既言現量得法自相。寧不燒心。若不被燒。應
D28n8885_p0135b08║不得火自相。何名現量境也。若許被燒。即世間現
D28n8885_p0135b09║見火時。眼不被損。便有世間現量相違過。答曰。雖
D28n8885_p0135b10║不被燒。亦得自相。名為現量。所以者何。以心細色
D28n8885_p0136a01║麄故。心細無狀。色麄有形。故緣火時。雖不被燒。亦
D28n8885_p0136a02║名現量。又彼麄色。實亦不能壞扵細色。何况心法。
D28n8885_p0136a03║如火災起時。欲畍但燒自界。不燒色畍定地。殊妙
D28n8885_p0136a04║細色。問。既言心細色麄。如阿羅漢化火焚身。心智
D28n8885_p0136a05║隨滅。此如何通。答曰。化火㷊身。但燒浮塵根。非燒
D28n8885_p0136a06║清淨色根。及彼心智。彼清淨根心智。以無所依浮
D28n8885_p0136a07║塵。緣闕不生。得非擇滅。雖是定火。亦不能燒。麄細
D28n8885_p0136a08║異故。定火對世火較細。而對心猶麄。以是色法有
D28n8885_p0136a09║形質故。按此叚所說。全成戲論。口說是聲。色體
D28n8885_p0136a10║安有被礙。眼照是見。火不燒見。心量其法是知。火
D28n8885_p0136b01║不燒知。若舌身二根識緣火。寧不被燒。又麄細之
D28n8885_p0136b02║說。亦非合理。江河水大。亦潤一塵。一星之火。不容
D28n8885_p0136b03║寸鐵。又界有各別。彼此無𮤚。人間之火。不燒地獄。
D28n8885_p0136b04║水雖清淨。鬼見是膿。豈人間水火麄。地獄鬼類反
D28n8885_p0136b05║細耶。又魂魄無塵根可依。而見色聞香。心智不滅。
D28n8885_p0136b06║羅漢涅槃依方便有餘土。心智不滅。若言有滅。便
D28n8885_p0136b07║是斷見。不應以擇滅之滅為例。定火豈有形質。定
D28n8885_p0136b08║火与心。豈可較量麄細。此等分別。俱為贅疣。凡宗
D28n8885_p0136b09║鏡錄所談唯識一門。佳処固多。敗闕処亦復間出。
D28n8885_p0136b10║學者當分別觀之。無一一泥其所說。若以此解經。
D28n8885_p0137a01║反晦經㫖。當永明時。所慿以談唯識之師。見未甚
D28n8885_p0137a02║精。其中嘉禾與稂莠雜陳。而唯識宗義相繁碎。永
D28n8885_p0137a03║師已獲驪珠。不復辨其鱗甲。以故一皆𭠎入錄中。
D28n8885_p0137a04║學者又不得以未辨牝牡驪黃。誚九方歅之不能
D28n8885_p0137a05║相馬也。
D28n8885_p0137a06║又云。三量八識分別者。前五轉識唯是現量。以前
D28n8885_p0137a07║五識顯現真境。不作行解心。得法自性。任運轉故。
D28n8885_p0137a08║第六意識。徧通三量。有二。一明了意識与五同緣。
D28n8885_p0137a09║通三量。初念得五塵自性。是現量。第二念至作解
D28n8885_p0137a10║心時。若量境不謬。是比量。若心所不稱境知。即是
D28n8885_p0137b01║非量。二獨頭意識。有三。一𣪚位獨頭。亦通三量。而
D28n8885_p0137b02║比非為多。若前五引起獨散意識。名現量。謂第一
D28n8885_p0137b03║念緣前來五識所緣塵境。得其自性者。二定中獨
D28n8885_p0137b04║頭。惟是現量。三夢中獨頭。惟是非量。內二分是現
D28n8885_p0137b05║量。第七末那。約有漏位中。惟是非量。𡚶執第八見
D28n8885_p0137b06║分為我法故。本來第八見分是白淨無記。然非是
D28n8885_p0137b07║我。今被第七𡚶執為我。不稱境知。故名非量。若第
D28n8885_p0137b08║七內二分惟現量。凡散位心心所。若具四義。則名
D28n8885_p0137b09║現量。一任運緣。二不帶名言。三惟性境。四無計度
D28n8885_p0137b10║分別。第八識四義具足。極成現量。按此文中說意
D28n8885_p0138a01║識之見分。惟是非量。此語有疵。前五引起獨散意
D28n8885_p0138a02║識。及定中獨頭。豈闕見分耶。又心所五位。作意便
D28n8885_p0138a03║非任運。想且思。即落計度。而八識同有心心所法。
D28n8885_p0138a04║現与比如何判得。
D28n8885_p0138a05║又問。真似現量如何分別。答。古釋現量有二。一真。
D28n8885_p0138a06║二似。真現量者。謂五識及五俱意識。諸自證分。諸
D28n8885_p0138a07║定心。及第八識。此等諸心心所有六義名現。一現
D28n8885_p0138a08║有。簡龜毛等。二現在。簡過未。三顯現。簡種子無作
D28n8885_p0138a09║用故。四現離照現。謂能緣之心。行相遠離諸分別
D28n8885_p0138a10║故。謂離隨念計度名言種類諸門等分別心故。因
D28n8885_p0138b01║明疏云。無分別者。即顯能緣行相。不籌不度。任運
D28n8885_p0138b02║因循。照符前境故。五明現。謂諸定心澄湛。隨緣何
D28n8885_p0138b03║境。皆明證故。六親現。謂親冥自體。如一切散心。若
D28n8885_p0138b04║親于境明冥自體。皆名現量。第五第六。簡諸邪智
D28n8885_p0138b05║等。如病眼見空華毛輪等。雖離分別任運而緣。然
D28n8885_p0138b06║不能明證眾境。親冥自體故。非現量也。似現量者。
D28n8885_p0138b07║約有五種。一散心緣過去。二獨頭意緣現在。三散
D28n8885_p0138b08║意緣未來。四緣三世疑智。五緣現在諸惑亂解。又
D28n8885_p0138b09║隨先所受。分別轉故。名似現量。然有二種。一無分
D28n8885_p0138b10║別心。謂愚癡輩。及見空[卄/(傘-(企-止)+一)]等。不能分明冥證境故。
D28n8885_p0139a01║二有分別心。現帶名言。不得自相故。又男女天地
D28n8885_p0139a02║等。見一合相。名似現量。此以眾緣合故。如𭣄眾微
D28n8885_p0139a03║以成于色。合五行以成于人。名一合相。如是見者。
D28n8885_p0139a04║是有分別智。于義異轉故。名似現量。真現量者。如
D28n8885_p0139a05║一合相相不可得。金剛經云。如來說一合相。即非
D28n8885_p0139a06║一合相。以從緣合即無性故。無性之性。是所證理。
D28n8885_p0139a07║如是知者。是正智生。是自相処之相。名真現量。又
D28n8885_p0139a08║拂能所證之跡。為真現量。謂若有如外之智。与如
D28n8885_p0139a09║合者。猶有所得。非真實證。能所兩㤀方為真現。唯
D28n8885_p0139a10║識頌云。若時于所緣。智都無所得。爾時住唯識離
D28n8885_p0139b01║二取相故。經云。亦無如外智。能證于如。乃為真現
D28n8885_p0139b02║量也。是以諸佛施為。悉皆現量。如守護國界主陀
D28n8885_p0139b03║羅尼（𦀇）云。如來悉知彼諸眾生。出息入息。種種飲食。
D28n8885_p0139b04║種種資具。種種相貌。種種根器。種種行[解-土+(人/人)]。種種心
D28n8885_p0139b05║性。死此生彼。剎那流注。生滅相續。如來悉知。如是
D28n8885_p0139b06║一切。現量所得。非比量知。云何現量。謂不動念如
D28n8885_p0139b07║實而知。非流注心入于過去。如是知時。智慧具足。
D28n8885_p0139b08║隨眾生心。種種說法。按文中前說六種。第一至
D28n8885_p0139b09║三。現現可攝。第四至六。別轉可攝。似現五種。翻前
D28n8885_p0139b10║可推。次似現二種之無分別心。似与論文有違。然
D28n8885_p0140a01║論文即表正智。則不違後說。所謂無分別者。非是
D28n8885_p0140a02║不能分別而無。後說直作不能分別講則過矣。一
D28n8885_p0140a03║合相不可得。拂能所迹。諸佛施為。皆無分別可攝。
D28n8885_p0140a04║然是不共之清淨現量。非此論現量義。