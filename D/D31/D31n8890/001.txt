D31n8890_p0001b01║唐三藏法師唯識量質疑錄清杭州信三寳人吳樹虛說
D31n8890_p0001b02║宗鏡錄載三藏師唯識量前師疏解具存中多可疑頴芳根
D31n8890_p0001b03║鈍所致或者疏本罅漏不敢抱疑終身筆錄條件俟當來世
D31n8890_p0001b04║大德破我疑竇斯為深幸。
D31n8890_p0001b05║宗鏡錄本文
D31n8890_p0001b06║因明疏云且如大師周游西域學滿將還時戒日王王五印土
D31n8890_p0001b07║為設十八日無遮大會令大師立義徧諸天竺揀選賢良皆集
D31n8890_p0001b08║會所遣外道小乘競生難詰大師立量無敢對揚者。
D31n8890_p0001b09║大師立唯識比量云真故極成色是有法定不離眼識宗因云
D31n8890_p0001b10║自許初三攝眼所不攝故同喻如眼識合云諸初三攝眼所不
D31n8890_p0002a01║攝故者皆不離眼識同喻如眼識異喻如眼根。
D31n8890_p0002a02║問何不合自許之言荅非是正因但是因初𭔃言簡過亦非小
D31n8890_p0002a03║乘不許大乘自許因於有法上轉三支皆是共故。
D31n8890_p0002a04║初明宗因後申問答。初文有二初辨宗次解因。且初宗前
D31n8890_p0002a05║陳言真故極成色五箇字色之一字正是有法餘之四字但是
D31n8890_p0002a06║防過且初真故二字防過者簡其世間相違過及違教等過外
D31n8890_p0002a07║人問云世間淺近生而知之色離識有今者大乘立色不離眼
D31n8890_p0002a08║識以不共世間共所知故比量何不犯世間相違過荅夫立比
D31n8890_p0002a09║量有自他共隨其所應各有標簡若自比量自許言簡若他比
D31n8890_p0002a10║量汝執言簡若共比量勝義言簡今此共比量有所𥳑別真故
D31n8890_p0002b01║之言表依勝義即依四種勝義諦中體用顯現諦立。
D31n8890_p0002b02║自比量但求自悟量義俱由自意何須自許簡別此量是共
D31n8890_p0002b03║比因上何故亦標自許若懷兔非月有是自比量初標自許
D31n8890_p0002b04║二字不犯世間相違否。若對數論立共比量於聲滅壞上
D31n8890_p0002b05║標真故不犯能別不極成否又如相違決定一條我宗立聲
D31n8890_p0002b06║無常上標真故非是猶豫因否。
D31n8890_p0002b07║問不違世間非學即可爾又如世尊於小乘阿含經亦許色離
D31n8890_p0002b08║識有學者小乘共計心外有其實境豈不違於阿含等教學者
D31n8890_p0002b09║小乘荅但依大乘殊勝義立不違小乘之教學者世間之失。
D31n8890_p0002b10║問真故之言簡世間及違教等過極成二字簡何過耶荅置極
D31n8890_p0003a01║成言簡兩般不極成色小乘二十部中除一說部說假部說出
D31n8890_p0003a02║世部雞𦙍部等四餘十六部皆許最後身菩薩染汙色及佛有
D31n8890_p0003a03║漏色大乗不許是一般不極成色大乗說他方佛色及佛無漏
D31n8890_p0003a04║色經部雖許他方佛色而不許是無漏餘十九部皆不許有并
D31n8890_p0003a05║前兩般不極成色。
D31n8890_p0003a06║有法中差別甚多但不違我宗義無論共許不共許於宗無
D31n8890_p0003a07║害此條彼許我不許我許彼不許之色俱不必論如西竺師
D31n8890_p0003a08║言樹依土石生此方人不得以不許惡叉樹以難樹之不依
D31n8890_p0003a09║土石又如此方人言隸楷字成名句文身西來譯師必不以
D31n8890_p0003a10║不許隸楷而難其字之不成名句文故兩般色非不極成。
D31n8890_p0003b01║若不言極成但言真故色是有法定不離眼識是宗且言色時
D31n8890_p0003b02║許之（疑是與字）不許盡包有法之中在前小乘許者大乘不許今若
D31n8890_p0003b03║立為唯識便犯一分自所別不極成亦犯一分違教之失。
D31n8890_p0003b04║此量但言色定不離識宗上竝無立唯識字跡小乘亦計緣
D31n8890_p0003b05║色時境不離識豈亦立唯識耶他許自不許但是違教因明
D31n8890_p0003b06║軌式亦無自所別不極成之條至於違教已有真故標簡不
D31n8890_p0003b07║藉極成重簡。
D31n8890_p0003b08║又大乘許者小乘不許今立為有法即犯他一分所別不極成。
D31n8890_p0003b09║一分者多分中一此量但諍色離識不離識不諍色之差別
D31n8890_p0003b10║無有此過。
D31n8890_p0004a01║及至舉初三攝眼所不攝因便犯自他隨一一分所依不成前
D31n8890_p0004a02║陳無極成色為所依故今具簡此四般故置極成言。
D31n8890_p0004a03║山崩聲水流聲皆包在有法聲中非所作性不依此一分而
D31n8890_p0004a04║因明判所作性故因犯隨一不成又極成二字謂極能成就
D31n8890_p0004a05║證成道理約正理說為證必共證故須共許如唯識論屢言
D31n8890_p0004a06║前已極成單約道理說竝非前所言者他皆信受西域大士
D31n8890_p0004a07║若陳那天親龍樹護法千年中前後而出若其言論外小俱
D31n8890_p0004a08║許極成護法最後何必造論多種破斥外小故極成二字不
D31n8890_p0004a09║得全為自他所共許而設。
D31n8890_p0004a10║問極成二字簡其兩宗不極成色未審三藏立何色為唯識荅
D31n8890_p0004b01║除二宗不極成色外取立敵共許餘一切色總為唯識故因明
D31n8890_p0004b02║疏云立二所餘共許諸識為唯識故。
D31n8890_p0004b03║色塵為外色根塵為內色俱攝在一切色中若言定不離眼
D31n8890_p0004b04║識則眼根是同品今取為異法何耶。
D31n8890_p0004b05║宗後陳言定不離眼識是極成能別問何不犯能別不極成過
D31n8890_p0004b06║且小乘誰許色不離於眼識荅今此是有法宗依但他宗中有
D31n8890_p0004b07║不離義便得以小乘許眼識緣色親取其體有不離義𠔥取眼
D31n8890_p0004b08║識當體亦不離眼識故無能別不極成過。
D31n8890_p0004b09║刪去𠔥取十一字上下義貫眼識當體二語義路難通如云
D31n8890_p0004b10║人持斧斤人不離人無此拙語此中但言色不離識竝不依
D31n8890_p0005a01║識離識起諍𠔥取之意難解。
D31n8890_p0005a02║問既許眼識取所緣色有不相離義後合成宗體應有相扶過
D31n8890_p0005a03║耶荅無相扶失今大乗但取境不離心外無實境若前陳後陳
D31n8890_p0005a04║和合為宗了立者即許敵者不許立敵共諍名為宗體此中但
D31n8890_p0005a05║諍言陳未推意許。辯宗竟。
D31n8890_p0005a06║義由辭顯量以辭成不表意之辭如猜謎如歇後語非立量
D31n8890_p0005a07║法何以故量文無外無實境之表故共許即不諍共諍即不
D31n8890_p0005a08║許宗共許則相扶安能免過。
D31n8890_p0005a09║次辯因者有二初明正因次辯𭔃言簡過。且初正因言初三
D31n8890_p0005a10║攝者十八界中三六界皆取初之一界也即眼根界眼識界色
D31n8890_p0005b01║境界是十八界中初三界也。
D31n8890_p0005b02║問設不言初三攝但言眼所不攝復有何過荅有二過一不定
D31n8890_p0005b03║過二違自教過且不定過者若立量云真故極成色定不離眼
D31n8890_p0005b04║識因云眼所不攝喻如眼識即眼所不攝因闊向異喻後五三
D31n8890_p0005b05║上轉皆是眼所不攝故被外人出不定過云為如眼識眼所不
D31n8890_p0005b06║攝眼識不離眼識證成色不離眼識耶為如後五三亦是眼所
D31n8890_p0005b07║不攝後五三定離眼識卻證汝極成色定離眼識耶問今大乘
D31n8890_p0005b08║言後五三亦不離眼得否荅設大乘許後五三亦不離眼識免
D31n8890_p0005b09║犯不定便違自宗大乗宗說後五三定離眼識故置初三三攝
D31n8890_p0005b10║半因遮後五三非初三攝故。
D31n8890_p0006a01║能措辭人方立其量有小智者方能措辭設不言初三攝但
D31n8890_p0006a02║言眼所不攝此言無根無謂憑空一語不必辯其向宗喻上
D31n8890_p0006a03║轉之過直不成文理六根六塵與六識分列根塵識各有連
D31n8890_p0006a04║屬各有對待安有十五界俱不離眼識之理今作問言大乗
D31n8890_p0006a05║許十五界不離眼識否無理之問也荅以大乗設許無理之
D31n8890_p0006a06║荅也此若設許現量比量世間自語一一相違奚止自教句
D31n8890_p0006a07║有句之文理前有初三攝故後著眼所不攝後四字由前文
D31n8890_p0006a08║而來譬如言五蘊中想居其一若但言想居其一無此愚人。
D31n8890_p0006a09║問但言初三攝不言眼所不攝復有何過荅亦犯二過一不定
D31n8890_p0006a10║過二法自相決定相違過且不定者若立量云真故極成色定
D31n8890_p0006b01║不離眼識因云初三攝喻如眼識即初三攝因闊向異喻眼根
D31n8890_p0006b02║上轉出不定云為如眼識初三攝眼識不離眼識為如眼根亦
D31n8890_p0006b03║初三攝眼根非定不離眼識證汝極成色非定不離眼識耶問
D31n8890_p0006b04║何不言定離而言非定不離荅大乗眼根望於眼識非定即離
D31n8890_p0006b05║且非離者根因識果以同時故即是非離也又色心各別名非
D31n8890_p0006b06║即故今但言非定不離。
D31n8890_p0006b07║若但言初三攝向喻上轉眼根亦不離識不得取為異喻今
D31n8890_p0006b08║云非定不離眼識依異喻說也又非定即定離二義若許非
D31n8890_p0006b09║離則異法中雜同法非異品徧無性是異品一分轉同品徧
D31n8890_p0006b10║轉過後段荅辭不知自己犯過。
D31n8890_p0007a01║二犯法自相決定相違過者言法自相者即宗後陳法之自相
D31n8890_p0007a02║言決定相違者即因違於宗也外人申相違量云真故極成色
D31n8890_p0007a03║是有法非不離眼識宗因云初三攝故喻如眼根即外人將前
D31n8890_p0007a04║量異喻為同喻將同喻為異喻。
D31n8890_p0007a05║此中說因過若法自相相違因依因明法要因能成得法自
D31n8890_p0007a06║相相違者方合此過此初三攝因但舉所攝未陳成宗之義
D31n8890_p0007a07║與此過無預初三攝中之根界據說非定即離則亦有一分
D31n8890_p0007a08║非離義不違法自相但可判為同品徧轉異品一分轉非法
D31n8890_p0007a09║自相相違也所申違量亦犯過初三攝中之色界眼識界竝
D31n8890_p0007a10║無離義豈可說眼識非不離眼識總之初三攝三字無成所
D31n8890_p0007b01║成義不消多說。
D31n8890_p0007b02║問得成法自相相違耶荅非真能破夫法自相相違之量須立
D31n8890_p0007b03║者同無異有敵者同有異無方成法自相相違今立敵兩家同
D31n8890_p0007b04║喻有異喻有故非真法自相相違過問既非法自相相違作決
D31n8890_p0007b05║定相違不定過得不荅亦非夫決定相違不定過立敵共諍一
D31n8890_p0007b06║有法因喻各異（因上應有宗字）皆具三相徧是宗法性同品定有性異
D31n8890_p0007b07║品徧無性但互不生其正智兩家猶豫不能定成一宗名決定
D31n8890_p0007b08║相違不定過今真故極成色雖是共諍一有法因且是共又各
D31n8890_p0007b09║闕第三相（各字第字乃衍文）故非決定相違不定過。
D31n8890_p0007b10║凡起疑端必具小智從前文來衹當問得成法差別相違否
D31n8890_p0008a01║今忽舉相違決定一過疑非可疑若此端可疑前立宗時何
D31n8890_p0008a02║不問得成現量相違耶得成比量世間自教自語相違及三
D31n8890_p0008a03║不極成耶及出初三攝因何不問四不成共不共不定同異
D31n8890_p0008a04║品三種雜轉耶相違決定過由不能悟他而列此式非是互
D31n8890_p0008a05║不生正智正智豈是易言亦有口談聖教量而無正智者又
D31n8890_p0008a06║大乘與外小對立外小必不能具足三相必定一是一非若
D31n8890_p0008a07║大乘中人對立而各具三相者有俱非正智及一是一非若
D31n8890_p0008a08║俱由正智之不同兩家各成其是非兩家猶豫又因且是共
D31n8890_p0008a09║句語義未詳。
D31n8890_p0008a10║問既無此過何以因明疏云犯法自相相違決定過荅但是疏
D31n8890_p0008b01║主縱筆之勢是前共不定過中分出是似法自相相違決定過
D31n8890_p0008b02║非真有故有此所因故置初三攝眼所不攝更互簡諸不定及
D31n8890_p0008b03║相違等過。
D31n8890_p0008b04║次明𭔃言簡過者。問因初自許之言何用荅緣三藏量中犯
D31n8890_p0008b05║有法差別相違過因明之法量若有過許著言遮今三藏量既
D31n8890_p0008b06║有此過故置自許言遮問何得有此過耶荅謂三藏量有法中
D31n8890_p0008b07║言雖不帶意許諳含（諳作暗讀）緣大乘宗有兩般色有離眼識本質
D31n8890_p0008b08║色有不離眼識相分色若離眼識色小乘即許若不離眼識色
D31n8890_p0008b09║小乘不許。
D31n8890_p0008b10║言既不帶敵家不能據辭以斥破彈過意所暗含量無暗含
D31n8890_p0009a01║之式前云眼識緣色親取其體小乘許有不離義此又云小
D31n8890_p0009a02║乘不許不離眼識色云何前後相違小乘但不許立相分竝
D31n8890_p0009a03║非不許色不離眼識。
D31n8890_p0009a04║今三藏量云真故極成色是有法若望言陳自相是立敵共許
D31n8890_p0009a05║色及舉初三攝眼所不攝因亦但成立共許色不離於眼識。
D31n8890_p0009a06║初三攝眼根不攝餘色識二界但舉二界如何成立得色不
D31n8890_p0009a07║離眼識此云但成立云云非也。
D31n8890_p0009a08║若望三藏意中所許但立相分色不離眼識將初三攝眼所不
D31n8890_p0009a09║攝因成立有法上意之差別相分色定不離眼識。
D31n8890_p0009a10║意之差別四字之字應作許字差別二字乃衍文。
D31n8890_p0009b01║故因明疏云謂真故極成色是有法自相定不離眼識色是法
D31n8890_p0009b02║自相定離眼識色非定離眼識色是有法差別立者意許是不
D31n8890_p0009b03║離眼識色。
D31n8890_p0009b04║據解者意本質色相分色色中差別也但言中不帶相分而
D31n8890_p0009b05║相分又非小乘所許則共許極成色中已簡去相分無有差
D31n8890_p0009b06║別義無有差別則言有法差別相違因之過與此因無涉有
D31n8890_p0009b07║法差別相違因者謂此因能成有法亦能成有法中差別與
D31n8890_p0009b08║此相違之義今此因但舉二界無能成義約二界向宗上轉
D31n8890_p0009b09║但可云色不離識識不離色是囫圇語至於所以能成宗之
D31n8890_p0009b10║意略無表彰不但成不得差別相違并成不得宗之自相又
D31n8890_p0010a01║大乗正義謂諸識相分中有變帶本質之相分有無本質之
D31n8890_p0010a02║相分有真似帶質之相分有有質無質獨影之相分初句即
D31n8890_p0010a03║眼識之相分次句即第八之相分故約眼識緣色說相分色
D31n8890_p0010a04║即是帶質既云帶不得言離眼識有本質色也不得言兩色
D31n8890_p0010a05║有差別也差別相違四字寔不可解。
D31n8890_p0010a06║問外人出三藏量有法相違過時自許之言如何遮得荅待外
D31n8890_p0010a07║人申違量時將自許二字出外人量不定過外量既自帶過更
D31n8890_p0010a08║有何理能顯得三藏量中有法差別相違過耶。
D31n8890_p0010a09║龍樹因明云唯有共許決定言辭說名能立或名能破非互
D31n8890_p0010a10║不成猶豫言辭復待成故今申違量時方將自許二字出外
D31n8890_p0010b01║量過是猶豫言辭復待成矣置自許二字令外人不能伸違
D31n8890_p0010b02║量方是決定言辭。
D31n8890_p0010b03║問小乗申違量行相如何荅小乗云乍觀立者言陳自相三支
D31n8890_p0010b04║無過及推所立元自暗含若於有法上意之差別將因喻成立
D31n8890_p0010b05║有法上意許相分色不離眼識者即眼識不得為同喻且如眼
D31n8890_p0010b06║識無不離色以一切色皆離眼識故既離眼識不得為同喻便
D31n8890_p0010b07║成異喻即初三等因卻向異喻眼識上轉故論（應作疏）云同品無
D31n8890_p0010b08║處不成立者之宗異品有處反成敵者相違宗義即小乗不改
D31n8890_p0010b09║立者之因申相違量云真故極成色是有法非不離眼識宗因
D31n8890_p0010b10║云初三攝眼所不攝故同喻如眼識合云諸初三攝眼所不攝
D31n8890_p0011a01║故者皆非不離眼識同喻如眼識言非者無也小乗云無不離
D31n8890_p0011a02║眼識色即遮三藏意許相分色是無也。
D31n8890_p0011a03║小乗若計一切色皆離眼識離則不合應無三和義應無觸
D31n8890_p0011a04║心所眼識應無所緣小乗定無此非理之計并違阿含自教
D31n8890_p0011a05║而前文言相扶之過俱作戲論矣既云無不離眼識又作如
D31n8890_p0011a06║眼識之喻則是以眼識喻離眼識能作申違論者無此至愚
D31n8890_p0011a07║此量文無遮相分義但有遮眼無所緣境義寔不可解。
D31n8890_p0011a08║所以三藏預著自許之言句（句字衍文）取他方佛色卻與外人量作
D31n8890_p0011a09║不定過出過云為如眼識是初三攝眼所不攝眼識非不離眼
D31n8890_p0011a10║識色證汝極成色非不離眼識色耶為如我自許他方佛色亦
D31n8890_p0011b01║是初三攝眼所不攝他方佛色是不離眼識色卻證汝極成色
D31n8890_p0011b02║是不離眼識耶外人相違量既犯共中他不定過明知非真能
D31n8890_p0011b03║破也三藏量卻成真能立也。
D31n8890_p0011b04║前言亦非小乗不許大乗自許此義極正龍樹所云唯有共
D31n8890_p0011b05║許決定言辭說名能立能破是也今取他方佛色非他所許
D31n8890_p0011b06║若他所不許者可將自許遮過則凡立量著自許二字諸過
D31n8890_p0011b07║皆可免他方佛色者前由極成簡去今為自許收來無此二
D31n8890_p0011b08║三其說之因明法式即自許他方佛色亦救不得前量之過
D31n8890_p0011b09║是相分色耶亦非他許是本質色耶已攝入非不離眼識內
D31n8890_p0011b10║又眼識非不離眼識色句文義不可解又共不定過謂自許
D31n8890_p0012a01║等十字因離識不離識所共有義而彼計一切色皆離眼識
D31n8890_p0012a02║則非共他方佛色但大乗許則色中無共義彼量不犯此過
D31n8890_p0012a03║此出過辭是隔鞾搔癢。
D31n8890_p0012a04║問因中若不言自許空將他方佛色與外人相違量作不定過
D31n8890_p0012a05║有何不可荅若空將他方佛色不言自許者即他小乗不許犯
D31n8890_p0012a06║一分他隨一過他不許此一分他方佛色在初三攝眼所不攝
D31n8890_p0012a07║因中故故因明疏云若不言自許即不得以他方佛色而為不
D31n8890_p0012a08║定此言便有隨一過故問何不待外人申違量後著自許言何
D31n8890_p0012a09║須預前著耶荅臨時恐難所以先防。
D31n8890_p0012a10║他不許者謂自所許標舉之辭義他不許立也云何自許二
D31n8890_p0012b01║字遮得他不許住。前文宗因已解喻則未解此量最難會
D31n8890_p0012b02║意者是喻句將眼識喻色之定不離眼識定有寔義付之不
D31n8890_p0012b03║解何耶。
D31n8890_p0012b04║次申問荅者。一問真故二字已簡違教過何故前陳宗依上
D31n8890_p0012b05║若不著極成言又有違宗之失荅真故二字但簡宗體上違教
D31n8890_p0012b06║過不簡宗依上違宗若極成二字即簡宗依上違宗等過也。
D31n8890_p0012b07║前文問荅已是明晰何須重申問荅又兩般不極成色但萬
D31n8890_p0012b08║千分外一分非共許竝非違色定不離眼識不得輕下違宗
D31n8890_p0012b09║字樣。
D31n8890_p0012b10║問後陳眼識與同喻眼識何別荅言後陳眼識雖同意許各別
D31n8890_p0013a01║後陳眼識意許是自證分同喻眼識意許是見分即見不離自
D31n8890_p0013a02║證分故如同宗中相分不離自證分也問若爾何不立量云相
D31n8890_p0013a03║分是有法定不離自證分是宗因云初三攝眼所不攝故同喻
D31n8890_p0013a04║如見分荅小乗不許有四分故恐犯隨一等過故但言眼識。
D31n8890_p0013a05║全無顯了言辭但暗含但意許不能悟他不悟他則無量果
D31n8890_p0013a06║是名非量依解者意前立量文增自許二字於定不離眼識
D31n8890_p0013a07║上而眼識下增相分二字則他不許亦無害矣又不云後陳
D31n8890_p0013a08║意許是相分立量又不云色定不離眼識相分含切近緊要
D31n8890_p0013a09║而別取所不可解又不許四分則無宗依宗法豈止隨一等
D31n8890_p0013a10║過。
D31n8890_p0013b01║問此量言陳立得何色耶荅若但望言陳即相質二色皆成不
D31n8890_p0013b02║得若將意就言即立得相分色也。
D31n8890_p0013b03║兩般色皆成不得不足悟他將意就言奈敵家不許前云意
D31n8890_p0013b04║許是自證分此又云立得相分色義不可解。
D31n8890_p0013b05║又解若小乗未徵問前即將言就意立若大乗荅後即將意就
D31n8890_p0013b06║言立也。
D31n8890_p0013b07║量文是明未了義竝無問荅辭語此注不可解。
D31n8890_p0013b08║問既分相分本質兩種色便是不極成故前陳何言極成色耶
D31n8890_p0013b09║相分非共許故荅若望言陳有法自相立敵共許色故著極成
D31n8890_p0013b10║若相分色是大乗意許何關言陳自相寧有不極成乎諸鈔皆
D31n8890_p0014a01║云不得分開者非也。
D31n8890_p0014a02║所荅甚正他方佛色佛無漏色亦大乗意許何關言陳自相
D31n8890_p0014a03║觀諸鈔云云知解此量者不止一說後師決擇其說以作量
D31n8890_p0014a04║解不善和會於一故有矛盾之義。
D31n8890_p0014a05║若爾小乗執佛有漏色大乗無漏色等在於前陳若不分開應
D31n8890_p0014a06║名極成色耶彼既不爾此云何然。
D31n8890_p0014a07║此段是問意何無荅辭（此似引小乗佛有漏色大乗佛無漏色不以不分開即名極成色以證成
D31n8890_p0014a08║相分本質二種亦不以不得分開為是義非是問詞伊菴私記）。