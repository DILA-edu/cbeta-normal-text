D31n8890_p0015b01║真唯識量私解
D31n8890_p0015b02║吳樹虛說
D31n8890_p0015b03║此量甚難作解若依宗鏡所錄隨處皆增阻礙思之思之未
D31n8890_p0015b04║能去懷今私撰一解錄出如左俟　高明大德或斥或印唯
D31n8890_p0015b05║期得三藏法師本懷云爾。
D31n8890_p0015b06║因明疏云大師周遊西域學滿將還時戒日王王五印土
D31n8890_p0015b07║為設十八日無遮大會令大師立義徧諸天竺揀選賢良
D31n8890_p0015b08║皆集會所遣外道小乗競生難詰大師立量無敢對揚者。
D31n8890_p0015b09║此量在金牌上書定是梵字梵語欲令彼土人對揚定就彼素
D31n8890_p0015b10║所熟諳文法彼土文法與此異者多種彼土先所後能如此云
D31n8890_p0016a01║焚香彼則云香焚一異也彼土有一名指三物者如先陀婆三
D31n8890_p0016a02║字指馬指𣱃指鹽三物此處所無二異也彼土文有多含者如
D31n8890_p0016a03║般若含多種義此處但翻作智慧一義三異也前二種經翻譯
D31n8890_p0016a04║成此處文所不必說唯多含一種多仍原本如金剛經之如筏
D31n8890_p0016a05║喻者若依此處言應作喻如筏之濟度已則捨而經文只一筏
D31n8890_p0016a06║字彼土人既所素習但表筏字已諳濟人已則捨之義即如此
D31n8890_p0016a07║量真故之真字具說之應云依勝義諦故今但舉真一字彼已
D31n8890_p0016a08║會依勝義諦之義又眼所不攝句不必置根字彼已會意言根
D31n8890_p0016a09║喻如眼識句眼識二字具言之應云眼識中之分位而此量但
D31n8890_p0016a10║舉眼識二字彼土人能會其意於眼識中分位是以彼土人觀
D31n8890_p0016b01║此量心領神會無敢詰難若依此地文法將眼識喻不離眼識
D31n8890_p0016b02║甚為費解定起詰辭而傳者不敢增添金牌上原文故仍其舊
D31n8890_p0016b03║三藏若在此地立量措辭必不如是若不知此中委曲原故冒
D31n8890_p0016b04║昧立解安能明示此喻之本義耶。
D31n8890_p0016b05║量中若有法若宗若因云合云等定非金牌上所書此等彼部
D31n8890_p0016b06║所共知故此等於法式則標臨文所無故觀大乗諸論文盡無
D31n8890_p0016b07║此等因明疏要示因明式樣故添增其字此量乃聖教量竝非
D31n8890_p0016b08║共比量不可以因明之三支繩之觀首二字即知依聖教之真
D31n8890_p0016b09║諦而立又此量但明色不離識若唯識正義之實無外境尚未
D31n8890_p0016b10║暢說謂之色不離識量義似親切今云唯識者唯識宗中師所
D31n8890_p0017a01║立之量也真者依真諦也真若遮似豈從前諸師多似比量獨
D31n8890_p0017a02║此為真乎又此標題尊三藏所立之辭也與量之本義未稱。
D31n8890_p0017a03║欲解此量先要知四種義。一者要知小乘所計設或不知不知
D31n8890_p0017a04║此量對病發藥之妙彼小乘所計謂外色實有此是病之根原
D31n8890_p0017a05║依其說謂緣境時色不離識識不離色若不緣時色識兩離當
D31n8890_p0017a06║其離時內識外色仍在故色識兩俱實有彼部小有智者謂色
D31n8890_p0017a07║是一合相有方分可分析乃是假有佛所說極微無方分可析
D31n8890_p0017a08║方是實有體性緣時微不離識識不離微緣闕則微識兩離極
D31n8890_p0017a09║微所以成境色者合聚眾微而成故外色內識俱是實有彼所
D31n8890_p0017a10║奉阿含經佛說有時說不離有時說離不離者約緣時說離者
D31n8890_p0017b01║約不緣時說至於二諦彼亦遵奉一合相之不離是俗諦極微
D31n8890_p0017b02║之不離是真諦𠔥取真俗二諦依佛說也又彼說識中分位有
D31n8890_p0017b03║行相有事能取所緣之功能說名行相事者即是見分是心心
D31n8890_p0017b04║所之自體相識緣色時具此二分位。
D31n8890_p0017b05║二者要知大乘正理謂識薀中有八箇識各有相分前五識以
D31n8890_p0017b06║色聲香味觸為緣時相分第六識與前五俱起者同前五之相
D31n8890_p0017b07║分依色名說之名本質色不同前五俱者名獨頭意識所緣之
D31n8890_p0017b08║相分名無表色是法處攝第七執第八見分為我即此境名相
D31n8890_p0017b09║分第八變根身器界既執受已即為所緣相分凡前五所緣之
D31n8890_p0017b10║本質色皆器界所攝故前五緣時帶本質而為相分若不緣時
D31n8890_p0018a01║若緣時皆第八之實相分非前五所有。
D31n8890_p0018a02║三者要知三藏本懷本意欲立相分示無外色奈小乘不許雖
D31n8890_p0018a03║然不許而由往昔天親無著龍樹陳那護法諸大論師屢經共
D31n8890_p0018a04║諍闡明唯識正理相分之義彼部亦所預聞但未信受耳本意
D31n8890_p0018a05║欲立第八識奈小乘又不許雖然不許而由往昔傳來第八之
D31n8890_p0018a06║義亦所預聞但未信受所以不信受者若許有相分則緣境皆
D31n8890_p0018a07║識相分一合相色及極微皆非外有之色若許有第八則前五
D31n8890_p0018a08║不緣之時其本質色屬於第八外無實物無自體性根原俱被
D31n8890_p0018a09║破壞故由此二者不許故三藏難以正喻乃立此量以示色定
D31n8890_p0018a10║不能離識而有雖不明言相分而可會悟於定有相分雖不明
D31n8890_p0018b01║言第八而不緣時之本質色不得不屬之第八。
D31n8890_p0018b02║四者要知單就所緣緣說古大乘師解所緣緣云謂若有法者
D31n8890_p0018b03║即有體本質法名緣言是帶己相者即相分名所緣相相質合
D31n8890_p0018b04║說名所緣緣所言帶己相者帶字屬心己字屬本質相即相分
D31n8890_p0018b05║謂能緣心緣所緣境時帶起本質家己有之相分故云是帶己
D31n8890_p0018b06║相小乘正量部有般若毱多師破大乘師云汝若言己相是相
D31n8890_p0018b07║分將為所緣者且如汝大乘宗無分別智緣真如時不帶起真
D31n8890_p0018b08║如相分其真如望能緣智見分應無所緣緣義必若言本智緣
D31n8890_p0018b09║如亦有相分者即違汝自宗一切經論如何通會古大乘師被
D31n8890_p0018b10║此一難當時絕救經十二年三藏師救云帶己相之帶字有二
D31n8890_p0019a01║義一者變帶變二者挾帶變變帶者帶似質之己相起是相狀
D31n8890_p0019a02║之相（疎所緣緣）挾帶者若本智親挾帶真如體相而緣更不變相分
D31n8890_p0019a03║故（親所緣緣）古大乗師但說疎所緣緣故如前所敘皆就所緣時說
D31n8890_p0019a04║又陳那觀所緣緣論亦就所緣以破斥乘部唯此所緣緣義大
D31n8890_p0019a05║小屢屢起諍故三藏此量亦單就緣時而論不說不緣時也般
D31n8890_p0019a06║若毱多將無本質之緣以攻大乘有本質之緣三藏今以有本
D31n8890_p0019a07║質之緣以通無本質之緣無本質之親所緣三藏救辭已剖明
D31n8890_p0019a08║故今不必說故單就有本質之緣說也問云何通無本質之緣
D31n8890_p0019a09║荅彼計有外色者外尚非實有何況共許外無色之法處攝者。
D31n8890_p0019a10║如上四條既敘明已後文解量義可易明。
D31n8890_p0019b01║量云真故極成色定不離眼識自許初三攝眼所不攝故
D31n8890_p0019b02║喻如眼識異喻如眼根。
D31n8890_p0019b03║此量是至教量文由何知之謂對凡夫外道之敵家則立共比
D31n8890_p0019b04║量彼未信受佛說不許聖教契經故若對同是教中人說既許
D31n8890_p0019b05║聖教何必執三支之比量而立言若依共許又不違教三支又
D31n8890_p0019b06║無過必犯相扶過及相違決定過相扶相違二過為不能悟他
D31n8890_p0019b07║故立無果故若依聖教量而或有相扶相違若可悟他即不名
D31n8890_p0019b08║過今三藏對小乘立同奉聖教唯有依聖教說方為允稱真故
D31n8890_p0019b09║者依真諦故極成者極能成就證成道理謂依真諦成就此量
D31n8890_p0019b10║義也真之一字簡非俗諦小乘𠔥取真俗而大乘唯依真諦則
D31n8890_p0020a01║雖共許已無相扶之過既共許成宗亦無相違決定之過既依
D31n8890_p0020a02║聖教真諦所極成小乘安敢詰難。
D31n8890_p0020a03║色定不離眼識六字定者決定義有時說不離有時說離便非
D31n8890_p0020a04║決定了義契經今言決定不離依真諦了義經說定之一字亦
D31n8890_p0020a05║非相扶定字𠔥二義一者緣時定不離亦小乘所許二者簡去
D31n8890_p0020a06║不緣時眼識雖不緣則屬別識之定不離故色之不離識則決
D31n8890_p0020a07║定而小乗所計之識不離色但可說離所緣無能緣故功能總
D31n8890_p0020a08║屬識也所云色者一顯色青黃明闇塵霧光影虛空等二形色
D31n8890_p0020a09║長短方圓粗細高下𩰫正等三表色詘伸進𨓤取捨等皆本質
D31n8890_p0020a10║色眼識者眼根之色依根發識說名眼識。
D31n8890_p0020b01║此量無因句若依共比量無因則不成量今此是聖教量有因
D31n8890_p0020b02║亦可無因亦可如金剛經云一切有為法如夢幻泡影宗與因
D31n8890_p0020b03║皆無而衹有喻然有為法之有生滅是無常是無實物即夢等
D31n8890_p0020b04║喻而可推知人所共曉不必具宗因也又經云知我說法如筏
D31n8890_p0020b05║喻者法尚應捨何況非法律以三支但有說法應捨宗筏喻而
D31n8890_p0020b06║無因句則無因亦可龍樹因明說喻云若其兩義同許俱不須
D31n8890_p0020b07║說又比量中唯見此理若所比處此相審定於餘同類異類念
D31n8890_p0020b08║此定有於彼無此念此徧無是故由此生決定解此雖說喻之
D31n8890_p0020b09║可無其義可推此量之色定不離眼識乘部同許又此宗之義
D31n8890_p0020b10║相審定則因句可無即阿含經中亦有無因句之文彼乗部所
D31n8890_p0021a01║素知不以無因故起諍也問初三攝句豈非因耶荅因名能成
D31n8890_p0021a02║謂扶出所以成宗之義故云能也其法則徧是宗法性同品定
D31n8890_p0021a03║有性異品徧無性今初三攝句無扶出所以定不離之義無能
D31n8890_p0021a04║成義又此句但舉色識二界無有同品若言同類則是耳聲鼻
D31n8890_p0021a05║香等亦無異品異類亦可言耳聲鼻香無同品異品又不徧是
D31n8890_p0021a06║宗法三相皆無安得名因清涼疏鈔云因有四義一者所由義
D31n8890_p0021a07║宗義所自出之途也二者所以義宗所以得成之義也三者順
D31n8890_p0021a08║益義順於宗義有益於宗也四者待藉義觀待因義藉此成宗
D31n8890_p0021a09║也今初三攝句四義俱無安得名因。
D31n8890_p0021a10║自許初三攝眼所不攝故十字𭔃言出喻之辭意欲出異喻如
D31n8890_p0021b01║眼根故置眼所不攝四字欲出眼所不攝四字故置初三攝三
D31n8890_p0021b02║字欲出此七字故置自許二字文法定當如此自許者自所籌
D31n8890_p0021b03║畫之意雖是自許非他不許何以故六根六塵六識之十八界
D31n8890_p0021b04║乃所共許舉初三界之眼根界色界眼識界亦所共許眼根不
D31n8890_p0021b05║攝謂單就色眼識二界說宗上只表二界故亦所共許而於句
D31n8890_p0021b06║首必著自許者謂雖不違真諦而此自所籌畫之言非真諦所
D31n8890_p0021b07║曾言亦非乘部曾有此言故云自許又自許二字貫下之意甚
D31n8890_p0021b08║妙十八界者佛為所緣時聯絡和合而立也眼識所依者根所
D31n8890_p0021b09║緣者色此依彼緣俱約識而說則識為主根是內色境是外色
D31n8890_p0021b10║皆非是心而心攝內外則識為總此中即露唯識之意根境識
D31n8890_p0022a01║三法和合而起緣法今簡去眼根唯有眼識與色聯屬兩為對
D31n8890_p0022a02║待當其緣時兩界俱時和合若不緣時眼識剎那斷滅色隨消
D31n8890_p0022a03║滅亦無色名不可名之曰界縱有本質與聲香味觸一例不屬
D31n8890_p0022a04║眼識之對待乃彼乗部據不緣時而猶名之為色界於理不合
D31n8890_p0022a05║於教亦不合此本質者不屬眼識又不可屬於聲香等即說名
D31n8890_p0022a06║色乃色薀所攝而非色界所攝不得不屬之於第八彼乗部曾
D31n8890_p0022a07║聞大乗立第八之義於茲自可會心第八不立而自立又二界
D31n8890_p0022a08║對待一能一所能可攝所所不攝能此有功能彼無功能故此
D31n8890_p0022a09║是有情彼非情故且當緣時眼識與俱起之意識印定後時獨
D31n8890_p0022a10║頭意識復緣此境定有前相而此相由前時識帶起而來彼乗
D31n8890_p0022b01║部曾聞大乗所緣相分之說自可會意相分不立而自立而皆
D31n8890_p0022b02║立其意於自許舉兩界義中由聯絡對待而有也。
D31n8890_p0022b03║喻如眼識者自許喻如眼識中分位也彼計眼識中分位有行
D31n8890_p0022b04║相有事緣時能取前境色彼名行相眼識之自性彼名事取前
D31n8890_p0022b05║境色暗合大乗相分識自性暗合大乗見分二者彼所自許而
D31n8890_p0022b06║足以成立我相見二分既是識中分位則定不離識和合宗句
D31n8890_p0022b07║略無違害而色之定不離眼識亦由於屬識分位即就彼自所
D31n8890_p0022b08║許作喻定可悟他而外有實色之計不攻而自破。
D31n8890_p0022b09║異喻如眼根者根字乃共許之浮塵根說名內色此宗重在定
D31n8890_p0022b10║不離三字故說定不離之法是名同法若敵體相違則是定離
D31n8890_p0023a01║說定離之法是名異法異法可取為異喻以反顯宗之決定今
D31n8890_p0023a02║舉內色眼根初三界平列但與眼識聨屬不與色聨屬則定離
D31n8890_p0023a03║三和合時與識和合不與色和合則定離識有色境而眼根無
D31n8890_p0023a04║色境則定離內色與外色俱無能緣性則定離喻如眼根者如
D31n8890_p0023a05║色之定離眼根也內色外色同例即內色之無緣境而色塵之
D31n8890_p0023a06║無能緣性可知即內色之無觸作意等而外色之但受眼識觸
D31n8890_p0023a07║作意不能自主可知何以不能自主色是假法必待實有自性
D31n8890_p0023a08║者主之而色之非實有可知又眼識緣他人浮塵根時此根同
D31n8890_p0023a09║是外色但可說定不離眼識不得云色定不離眼根。
D31n8890_p0023a10║舊解均以眼根決非眼識所能緣判屬異喻頗為得解西泠
D31n8890_p0023b01║居士意以宗上重在定不離三字而根有發識功能不可謂
D31n8890_p0023b02║之全離非異品徧無性故別作根與色定離為異喻然細按
D31n8890_p0023b03║之根能映色如鏡與水雖同是色法而有自然映外色之功
D31n8890_p0023b04║能▆此一分反犯異品一分轉過故不可說根不與色聨屬
D31n8890_p0023b05║不和合無色境等語且三和生觸若與色不和此語似帶過
D31n8890_p0023b06║若宗上定不離三字全重在外色決為眼識所緣為定不離
D31n8890_p0023b07║則內根決不為眼識所緣為定離與根能生識不離之義無
D31n8890_p0023b08║涉彼乗部亦不能據此詰難細研自見此由西泠前於古解
D31n8890_p0023b09║但言初三攝不言眼所不攝條簡有眼根亦不離識不得取
D31n8890_p0023b10║為異喻之語故體其意而申此論西泠簡舊諸條及倡闡唯
D31n8890_p0024a01║識量解發前人所未發極有卓見唯異喻如根句私謂當依
D31n8890_p0024a02║古解末學錢伊菴謬錄俟　來哲定之。
D31n8890_p0024a03║或問西泠前評此量無因句似矣若欲添入當以何為因予
D31n8890_p0024a04║曰擬以外色為眼識現量所緣故十字為此量因句可以扶
D31n8890_p0024a05║成宗法定不離義復是同品眼識定有性異品眼根徧無性
D31n8890_p0024a06║竝存以質　後賢。