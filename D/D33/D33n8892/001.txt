D33n8892_p0001b01║略述法相義依釋卷上
D33n8892_p0001b02║沙門　高範　撰次
D33n8892_p0001b03║◎八識大旨○識謂了別為義。瑜伽倫記第一曰毗若南此云識
D33n8892_p0001b04║了別為義又曰心意識義自有通別別名心意識者
D33n8892_p0001b05║頼耶是心以能集起三界生死色心法故末那名意
D33n8892_p0001b06║以與六識為同時根生六識六識名識以對六境分
D33n8892_p0001b07║別強故二通名心意識謂八識中一一皆有集起名
D33n8892_p0001b08║心能生名意了別名識故今㨿通名云了別為義二
D33n8892_p0001b09║十唯識䟽謂諸經論所說心意識及了別此四名其
D33n8892_p0001b10║體無異但名差別心積集義意思量義識了別義論
D33n8892_p0002a01║第二曰了謂了別即是行相識以了別為行相故乃
D33n8892_p0002a02║至此了別用見分所攝（此釋第八識行相文也）問見分與了
D33n8892_p0002a03║別其體為異為同耶答了別即是見分所攝見分未
D33n8892_p0002a04║必了別謂見分之言通心心所了別之言局心王應
D33n8892_p0002a05║非全同義燈第四了有二義一緣境名了通心及心
D33n8892_p0002a06║所二行相了別非所但王而作意等亦言了者說緣
D33n8892_p0002a07║境了非行相了或有單複單言了者即通王所言了
D33n8892_p0002a08║別者非所唯王。○一眼識者。䟽曰眼是所依而體
D33n8892_p0002a09║是識依眼識識名眼識從所依得名。○乃至第六亦
D33n8892_p0002a10║然。㤗云大乘中如眼識於一念間取青黃等多色
D33n8892_p0002b01║境界有青黃等多種行解取相各異互不相違廣說
D33n8892_p0002b02║乃至意識亦爾備云婆沙第三師義當此論眼識取
D33n8892_p0002b03║色有四師解如倫記第十三說。○清淨色。瑜伽論
D33n8892_p0002b04║曰諸色自相有三種一清淨色二清淨所取色三意
D33n8892_p0002b05║取色謂四大種所造五識所依五清淨色眼等處攝
D33n8892_p0002b06║名清淨色。○以果知因等。演秘二云𪵬明此知畧
D33n8892_p0002b07║有四種一以因比果二以果比因三以體比用四以
D33n8892_p0002b08║用比體以果知因果發識也是心法因根義是色法
D33n8892_p0002b09║也是則異類因果果心法因色法故。○由用比體者。
D33n8892_p0002b10║發識取境根用由發識用比知定應有根體也。
D33n8892_p0003a01║○顯形表。瑜伽論曰顯有十三謂青黃赤白影光
D33n8892_p0003a02║明闇雲烟塵霧空一顯色形色有十種謂長短方圓
D33n8892_p0003a03║麤細高下若正若不正表色八謂取捨屈申行住坐
D33n8892_p0003a04║臥倫師云今依大乘唯有三句一顯非形青等十三
D33n8892_p0003a05║二形非顯者長等十色三俱非句者無表色。
D33n8892_p0003a06║○影光。倫記曰影與闇別者真諦釋俱舍云如雲
D33n8892_p0003a07║障日成陰餘色於中猶顯現可見說為影須彌障日
D33n8892_p0003a08║成陰餘色於中隱不可見名闇灮與明別者如俱舍
D33n8892_p0003a09║云日炎名灮星月火藥寚珠電炎稱明長短與高下
D33n8892_p0003a10║別者長短據四邊高下據處中謂中凸名高中凹名
D33n8892_p0003b01║下也。○四顯色實餘色皆假。畧纂云除青黃赤白
D33n8892_p0003b02║外餘顯形表色皆是根本四色差別依四根本色立
D33n8892_p0003b03║餘差別故皆是假立論五十四問長短等所說形色
D33n8892_p0003b04║當言實有為假有耶答當言假有何以故積集而住
D33n8892_p0003b05║故名形唯有眾色可得餘形色相不可得故又必相
D33n8892_p0003b06║待相待法有自性者彼有雜亂過失如車等彼覺可
D33n8892_p0003b07║壞故倫師解曰雖無細微積聚而有麤青等積集成
D33n8892_p0003b08║形言襍亂過者以有一法亦長亦短過故又如車等
D33n8892_p0003b09║彼覺可壞者如取輪軸時失彼車等以相待故同學
D33n8892_p0003b10║云積短為長失本短相下長為短亦失本長既長短
D33n8892_p0004a01║無定相假境義炳然也。○眼識所緣唯是實境。同
D33n8892_p0004a02║學曰未轉依五識必緣實境䟽曰唯取五識一向緣
D33n8892_p0004a03║實問假境何識緣之耶答三重轉五俱意緣之。
D33n8892_p0004a04║○響聲。倫記曰今此論及對法所列聲中皆無響
D33n8892_p0004a05║聲唯顯揚說彼云或依託崖谷所發響聲此中據法
D33n8892_p0004a06║師云因受等三是有體聲餘竝假有是差別故。
D33n8892_p0004a07║○平等香。倫曰此有二解一云依四諦論解正量
D33n8892_p0004a08║部香有三種香臰平等平等者無臰香也一云長養
D33n8892_p0004a09║根大名為好香損害名惡無前二用名平等香。
D33n8892_p0004a10║○味謂苦酢。又曰味中苦酢等六是實餘可意味
D33n8892_p0004b01║等假。○空行風中無俱生香等者。倫曰辨空行風
D33n8892_p0004b02║無根本俱生之香但有假名如風過華香逐風來。
D33n8892_p0004b03║○身者積聚及依止義。䟽云身者諸大造等合聚
D33n8892_p0004b04║名身或依止名身即一形之總稱。○諸根大造等者。
D33n8892_p0004b05║已下通伏難此五根章文諸字上有雖字意云若以
D33n8892_p0004b06║積聚依止義名身眼根等亦可名身有積聚依止義
D33n8892_p0004b07║故通云雖眼根等有積聚依止義彼為少分法依止
D33n8892_p0004b08║積聚故不名身獨身名身。○謂滑性等。瑜伽五十
D33n8892_p0004b09║四云若觸處中所說造色滑乃至勇當知即於大種
D33n8892_p0004b10║分位假施設有謂於大種清淨性假立滑性於大種
D33n8892_p0005a01║堅實性假立重性於大種不清淨不堅實性假立歰
D33n8892_p0005a02║性及輕性於大種不清淨慢緩性假立輭性由水與
D33n8892_p0005a03║風和合生故假立有泠由闕任持不平等故假立飢
D33n8892_p0005a04║渴及弱力由無所闕無不平等故假立強力及飽由
D33n8892_p0005a05║由不平等變異錯亂不平等故假立病由時分變異
D33n8892_p0005a06║不平等故假立老由命根變異不平等故假立死由
D33n8892_p0005a07║血有過患不平等假立癢由惡飲食不平等故假立
D33n8892_p0005a08║悶絕由地與水和令生故假立黏由徃來勞倦不平
D33n8892_p0005a09║等故假立疲極若遠離彼由平等故假立憩息由除
D33n8892_p0005a10║垢等離萎顇故假立勇銳如是一切說諸大種總有
D33n8892_p0005b01║六位謂淨不淨位堅不堅位慢緩位和合位不平等
D33n8892_p0005b02║位平等位景師云二十種觸竝於四大分位假立基
D33n8892_p0005b03║云此中解觸有十九種如對法有二十二種無急緩
D33n8892_p0005b04║劣三何以無者畧也不立生為觸所以如四相中病
D33n8892_p0005b05║老是一今此何故分二耶今此非四相不例也其𭭾
D33n8892_p0005b06║觸者從果為名即身上有末摩死近之時今身即死
D33n8892_p0005b07║此觸從果為名老觸亦然此觸能生老等名老觸。
D33n8892_p0005b08║○心法。四分義私記曰問其以心法為相分義如何
D33n8892_p0005b09║答如後念意識緣前念心又他心智證他人心也故。
D33n8892_p0005b10║䟽云或別人心或前後心。○定位意識唯是現量。
D33n8892_p0006a01║因明大䟽曰然有二類一定位二散心定心徵湛境
D33n8892_p0006a02║皆明證隨緣何法皆名現量一切散心若親於境𭁷
D33n8892_p0006a03║得自體亦皆現量。○與五俱意或唯現量。今謂
D33n8892_p0006a04║集量論說五識同時意識是現量故同學抄云且約
D33n8892_p0006a05║五同緣邊而已（云云）。○或通現比等。此約五俱意同
D33n8892_p0006a06║時緣十八界也望與五識同緣五塵通現量或約緣
D33n8892_p0006a07║五根邊通比或約緣不相應法邊通非不相應法其
D33n8892_p0006a08║體色心二法而不緣色心緣得等是則於境異轉也
D33n8892_p0006a09║五俱意通三量為一念耶為前後耶有兩諍也笠置
D33n8892_p0006a10║上人以一念通三義為正松室上人以前後通三義
D33n8892_p0006b01║為正同學八云於五俱意頓緣十八界質相見各有
D33n8892_p0006b02║十八許一念類境許一念三量者蓋此謂也。
D33n8892_p0006b03║○七末那識。䟽曰於聖教中別名末那總名識故
D33n8892_p0006b04║末那是意故蕳後心前識但立意名恒審思故。
D33n8892_p0006b05║○此翻云意思量為義。䟽云意有二義一思量義
D33n8892_p0006b06║二依止義常恒緣第八見分思慮量度自內我。
D33n8892_p0006b07║○緣於種子有根身器界。倫記云唯識說第八識
D33n8892_p0006b08║緣執受處即諸種子及有根身器世間等對法論說
D33n8892_p0006b09║緣五色根四塵一分除聲五十五說緣五色根五外
D33n8892_p0006b10║　分理實亦緣聲然對法論且說恒相續境故不取
D33n8892_p0007a01║聲。○何為種子。成唯識論云諸種子者謂諸相
D33n8892_p0007a02║名分別習氣䟽云即是一切有漏善等諸法種子下
D33n8892_p0007a03║解五位中此三唯有漏論說非無漏無漏種子此識
D33n8892_p0007a04║既不緣但為彼依故非執受等相名分別者唯識論
D33n8892_p0007a05║曰有漏心心所變似所詮名為相似能詮現施設為
D33n8892_p0007a06║名能變心等立為分別其體則是名相分別習氣也
D33n8892_p0007a07║由彼彼緣此習氣生現行果譬如草木種生其芽也。
D33n8892_p0007a08║○謂本識中親生自果㓛能差別。䟽述曰此出體
D33n8892_p0007a09║言本識者顯種所在蕳經部師色心等持種親生自
D33n8892_p0007a10║果蕳異𤏅因望所生果非種子故要望自品能親生
D33n8892_p0007b01║故㓛能差別蕳現行七轉識等望所生種雖是因緣
D33n8892_p0007b02║亦親生果是現法故非名㓛能故以㓛能顯種子相
D33n8892_p0007b03║今謂㓛能言蕳現行七轉識何故不蕳第八現行耶
D33n8892_p0007b04║答於為因緣者蕳之故不蕳第八現行第八非能熏
D33n8892_p0007b05║故於親生自果義中蕳非㓛能故。
D33n8892_p0007b06║○此與本識及所生果不一不異。第二一異分別
D33n8892_p0007b07║門述曰種望所依及所生果為不一異此即立宗何
D33n8892_p0007b08║所以然。○體用因果理應爾故。述曰本識是體種子
D33n8892_p0007b09║是用種子是因所生是果此之二法理應如是不一
D33n8892_p0007b10║不異。○雖非一異。第三問答辨假實門如生望法
D33n8892_p0008a01║非一異即說生為假種望於法非是一異種子應非
D33n8892_p0008a02║實泉抄生起問云今大乘意種子與本識不一異者
D33n8892_p0008a03║種子如生住等四相望法非一異說其體假種望本
D33n8892_p0008a04║識非一異故假應非實今為答此云雖非一異等䟽
D33n8892_p0008a05║云生等假法如龜毛等體是無法非因緣故種子望
D33n8892_p0008a06║法即是因緣故云體實有。○漏無漏種各有二類。
D33n8892_p0008a07║論第二有三義一者唯本有種護月云種子本有由
D33n8892_p0008a08║新熏發方生故名為新二者唯新熏種難陀云本識
D33n8892_p0008a09║親種無始新熏不能自得異熟果要由淨業新熏招
D33n8892_p0008a10║集方乃能生故名為新勝軍亦同三者新古合成護
D33n8892_p0008b01║法云名言及業種各具法爾新熏然其名言種子雖
D33n8892_p0008b02║復法爾舊成無有支熏不能得果新舊合用其果方
D33n8892_p0008b03║生望業招果與其新名各有二類下舉護法正義倫
D33n8892_p0008b04║記云測述西國三釋一依護法云以本有法爾無漏
D33n8892_p0008b05║種子能生一切無漏現行是故初地已上無漏現行
D33n8892_p0008b06║皆有因緣或有地前新熏種子是有漏故但是增上
D33n8892_p0008b07║緣初地已上新熏無漏種子望彼現行無漏亦得作
D33n8892_p0008b08║因緣以是無漏故二護月云唯有法爾種子即用此
D33n8892_p0008b09║種子為因緣生現行無漏三勝軍云唯有新熏今此
D33n8892_p0008b10║論又就可生義說為種子。○諸有情無始時來等。
D33n8892_p0009a01║䟽云自下第三申其正義應信本有無漏種子至解
D33n8892_p0009a02║脫分善根已厺名勝進位但熏增長。○熏今增長。
D33n8892_p0009a03║䟽云種解脫分善根已厺聞正法時由現行有漏及
D33n8892_p0009a04║自因緣所熏有漏種為增上緣令其本有無漏種子
D33n8892_p0009a05║亦得增長展轉增勝即以所增無漏勝種後時正生
D33n8892_p0009a06║出世之心亦說無漏所增長種名聞熏習。○復熏成
D33n8892_p0009a07║種。謂入見道且如無漏既有本有及與新熏有漏
D33n8892_p0009a08║法種子類此可悉問有漏無漏相違法云何有漏聞
D33n8892_p0009a09║熏令增長無漏種子耶答流轉位分別俱生二障覆
D33n8892_p0009a10║伏無漏種子不令得自在然初發心住位發深固大
D33n8892_p0009b01║菩提心以來修有漏六波羅密善根及如實尋思觀
D33n8892_p0009b02║依之無漏種子少得自在是名增長雖有漏聞熏及
D33n8892_p0009b03║有漏觀其體善法故令無漏種子與力自在也。
D33n8892_p0009b04║○有根身。䟽云總身之中有別根故名有根身等。
D33n8892_p0009b05║○扶塵根。倫云扶根是眼之處世俗呼之為眼故
D33n8892_p0009b06║即扶五根色香味觸之四境也。○器界。謂如世器
D33n8892_p0009b07║領納諸物山河大地能納有情故名器界者差別義
D33n8892_p0009b08║欲界等界種種差別故。○具有能藏所藏執藏義故。
D33n8892_p0009b09║䟽曰能藏所藏執藏義故為襍染法互為緣故我
D33n8892_p0009b10║見緣故此文襍染能所藏中唯有能藏令襍染等法
D33n8892_p0010a01║不失故我愛緣之為執藏義即識為所藏。
D33n8892_p0010a02║○為雜染互為緣故。䟽云解能所藏諸有漏法皆
D33n8892_p0010a03║名襍染非唯染法梵云僧吉𮀉此名襍染若不云僧
D33n8892_p0010a04║即唯染也有云就互為緣秘有三釋一者第八現所
D33n8892_p0010a05║持種相望互為緣也謂第八持種時種為所藏現第
D33n8892_p0010a06║八為能藏也此義現第八因種果也亦此種生第八
D33n8892_p0010a07║現種為能藏現第八為所藏也此義種因現第八果
D33n8892_p0010a08║也如是互為緣也今謂秘三釋中初釋為勝此論文
D33n8892_p0010a09║下䟽無互為緣釋能持染種至此識為所藏文釋與
D33n8892_p0010a10║襍染互為緣故論文文依此釋文解互為緣故云襍
D33n8892_p0010b01║染通有漏三性法現行種子第八為雜染種子為緣
D33n8892_p0010b02║能持襍染現行法為第八為緣能熏種子故云互為
D33n8892_p0010b03║緣故初能藏義次所藏義也。○有情執為自內我故。
D33n8892_p0010b04║䟽曰解執藏義唯煩惱障義非所知障義不爾無
D33n8892_p0010b05║學應有此名此不別執為其我所及與他我名自內
D33n8892_p0010b06║我。○內緣相續。解云唯內緣局第七第八一分通
D33n8892_p0010b07║外緣器界故。○第七非量。解云唯見分非量轉自
D33n8892_p0010b08║證分現量也。
D33n8892_p0010b09║◎現等三量
D33n8892_p0010b10║○現量謂無分別。已下三十字入正理論文離名言
D33n8892_p0011a01║分別種類分別等故云無分別非全無緣慮用是則
D33n8892_p0011a02║明了無分別也。○於色等境。境字論為義。大䟽
D33n8892_p0011a03║曰言色等者等取香等義謂境義乃至於色等境上雖
D33n8892_p0011a04║無映障若有名種等諸門分別亦非現量故然離分
D33n8892_p0011a05║別畧有四類一五識身二五俱意三諸自證分四修
D33n8892_p0011a06║定者前記云且如意識與五識同時起亦緣其境不生分別
D33n8892_p0011a07║故名現量自證者自證分緣見分之時亦名現量即
D33n8892_p0011a08║此見分為自證分境也諸定心者在定之時亦緣其
D33n8892_p0011a09║境雖緣境體已其定內亦名現量故皆後之三種亦
D33n8892_p0011a10║離分別然理門中唯取五識䟽曰言於色等義是五
D33n8892_p0011b01║識故（云云）此四類心唯五識現體非一名為現現各各
D33n8892_p0011b02║附自境體離貫通緣名為別轉由此現現各各別緣故
D33n8892_p0011b03║名現量又曰現量行離動搖明證眾境親𭁷自體故
D33n8892_p0011b04║名現量能緣行相不動不搖因循照境不籌不度離
D33n8892_p0011b05║分別心照符前境明局自體故名現量。
D33n8892_p0011b06║○謂患翳目。二十唯識䟽曰翳是障疾眼病為緣
D33n8892_p0011b07║意見髮等瑜伽論云翳眩者於一月處見多月像景
D33n8892_p0011b08║釋眼根識同取多月以是錯亂故非現量是故五根
D33n8892_p0011b09║五識有量非量不得皆是現量所攝今解眼識及同
D33n8892_p0011b10║緣意識俱取一月而不明了故後尋求意識錯亂取
D33n8892_p0012a01║多月眼識等雖不明了而實緣一是故五識但是現
D33n8892_p0012a02║量。○比量謂於所比義有正智生。真界云比量者
D33n8892_p0012a03║謂比擬度量如見烟度火論曰謂藉眾相觀於義相
D33n8892_p0012a04║有三種由彼為因於所比義有正智生了知有火或
D33n8892_p0012a05║無常等是名比量。○是近及遠等。問云現量比量
D33n8892_p0012a06║及念俱非比量體云何名比量答此三能為比量之
D33n8892_p0012a07║智以近遠生因故因從果名。○有分別智於境異轉。
D33n8892_p0012a08║此二句正理論文也境字為義大疏云分別智謂有
D33n8892_p0012a09║如前帯名種等諸分別起之智不稱實境別𡚶解生名
D33n8892_p0012a10║於義異轉名似現量。○謂見杌為人等。已下大䟽
D33n8892_p0012b01║釋文見杌為人至及瓶衣等釋異轉不以本自相至
D33n8892_p0012b02║謂為實有釋分別智及瓶衣等大䟽云問如第七識
D33n8892_p0012b03║緣第八執我可名非量凡緣瓶衣既非執心何名非
D33n8892_p0012b04║量答應知非量不要執心但不稱境別作餘解即名
D33n8892_p0012b05║非量以緣瓶心雖不必執但惑亂故謂為實瓶故是
D33n8892_p0012b06║非量不以本自相等疏云諸有了瓶衣等智不稱實
D33n8892_p0012b07║境𡚶分別生名分別智。○由彼瓶衣等。以下釋似
D33n8892_p0012b08║現量前記云此似現量有兩解第一云但意識緣共
D33n8892_p0012b09║相至名似現量者此意但由意識分別作瓶衣解謂
D33n8892_p0012b10║自眼見若據實論眼但見望境不見瓶衣即由意識分
D33n8892_p0013a01║別作瓶衣解即是第一解但約意識解為非盡理第
D33n8892_p0013a02║二解云從又但分別執為實有至名似現量此釋盡
D33n8892_p0013a03║理者此意即約執心謂自識現得亦名似現亦者亦
D33n8892_p0013a04║上意識。○諸似現量等。自下大䟽文也問何名非
D33n8892_p0013a05║量耶答迷亂心於現不現前境錯亂分別取不實事
D33n8892_p0013a06║心也於此有二類謂執心非量非執心非量也執心
D33n8892_p0013a07║非量者緣非我法如執我也乃至非執心非量謂或
D33n8892_p0013a08║於非黃生黃解或緣龜毛空華等也。
D33n8892_p0013a09║○以據決定。此通伏難若似現量在有分別無分
D33n8892_p0013a10║別二心何故論文偏約有分別耶通曰論偏云有分
D33n8892_p0013b01║別約決定似現量若無分別通現量故約決定者偏
D33n8892_p0013b02║云有分別也。○若似因智至似比量。入正理文大
D33n8892_p0013b03║䟽云似因及緣似因之智為先生後了似宗智名似
D33n8892_p0013b04║比量。○如於霧等𡚶謂為烟邪證有火。解云釋
D33n8892_p0013b05║論於似所比諸有智生不能正解名似比量文具文
D33n8892_p0013b06║云如於霧等𡚶謂為烟言於似所比邪證有火於中
D33n8892_p0013b07║智起言有智生。
D33n8892_p0013b08║○是真之流而非真故名似比量。真指正比量也
D33n8892_p0013b09║謂似比量具遠因近因智果三真比量類本邪智故
D33n8892_p0013b10║非真比量故云非真。
D33n8892_p0014a01║◎相等四分
D33n8892_p0014a02║四分義私記云問何故名四分耶分量決云心用分
D33n8892_p0014a03║限四種差別故名四分。○若細分別應有四分。護
D33n8892_p0014a04║法菩薩依厚嚴經集量論建立四分廣說如四分義
D33n8892_p0014a05║私記。○相謂相狀也。私記曰問若言相分者云相狀
D33n8892_p0014a06║之義者心法無相狀云何為相分體耶答心法雖無
D33n8892_p0014a07║麤相狀而有細相狀故為相分。○縱緣於心至不能緣
D33n8892_p0014a08║故。私記曰問第六識見分緣心法時之影像可是
D33n8892_p0014a09║能緣何云初唯所緣耶（文）舉此問次引此縱緣於心
D33n8892_p0014a10║等大疏文答也疏文意云雖緣心法其影像是非能
D33n8892_p0014b01║緣相分心不能緣慮故問若爾者所緣心不能緣慮
D33n8892_p0014b02║者自證分所緣見分不能緣慮耶答䟽通此難云此
D33n8892_p0014b03║義不然自證分緣見分是一體之上義用故不作相
D33n8892_p0014b04║分雖所緣心能緣慮今見分所緣心他人之心若我前
D33n8892_p0014b05║後心是別體法故作相分緣其相分心非緣慮故不
D33n8892_p0014b06║可例也。○帯我法之相狀。演秘云帯有二義一帯
D33n8892_p0014b07║者挾帯親附之義能緣親附所緣之境而不相離名
D33n8892_p0014b08║為挾帯而猶世言身佩釰二帯者似也能緣有似本
D33n8892_p0014b09║質之相相即相分心質相離名為帯似亦若世言靣
D33n8892_p0014b10║帯火也。○見謂見照也。私記云問見照者何義耶
D33n8892_p0015a01║答了別之義也故論云此了別用見分所攝（已上）。意云
D33n8892_p0015a02║八識見分各了別所緣境有明了用故謂了別為見
D33n8892_p0015a03║照又云見故名見照故名見耶答照故名見不謂見
D33n8892_p0015a04║故名見問若爾見故名見者有何過耶答若見故名
D33n8892_p0015a05║見者耳識見分亦可名聞分有此過故不名見故見
D33n8892_p0015a06║照故名見。○自證分。四分義私記云見分體用非
D33n8892_p0015a07║他故名自此第三分證彼見分故問云見分體非他
D33n8892_p0015a08║意如何答見分是第三分緣外之用體即第三分非
D33n8892_p0015a09║他物故名之為自此第三分證知自緣外之用故云
D33n8892_p0015a10║自證分也。○第二分唯緣第一等。四分義私記文
D33n8892_p0015b01║也次下云問何故第四分唯緣第三分不緣第二分
D33n8892_p0015b02║耶答論云以無用故（云云）問無用意何答云此疏有
D33n8892_p0015b03║二釋一云設許有緣有涉重緣過以無用故（初釋）或
D33n8892_p0015b04║無緣彼之用不說緣之如自證分不緣於相能緣各
D33n8892_p0015b05║有分限可緣故（後釋）問初釋意何答意云證自證分設
D33n8892_p0015b06║緣見分有涉重緣過意云四分必緣前分非超越緣
D33n8892_p0015b07║若第四分緣第二分者有涉見分緣過又自證分既
D33n8892_p0015b08║緣見分證自證分又緣見分有重緣過涉緣重緣無益
D33n8892_p0015b09║故不緣也問後釋意何答四分皆能緣所緣有分限
D33n8892_p0015b10║故證自證分不可緣見分意云自證分緣第二第四
D33n8892_p0016a01║用必定也第四分緣第三分用必定也分限有定量
D33n8892_p0016a02║故更不可緣如見分是緣相分之用必定故不可證
D33n8892_p0016a03║自證分緣見分耶。○所能量量果等。又云量者量
D33n8892_p0016a04║度義也心等量境名能量為心等被量之境為所量
D33n8892_p0016a05║果者成滿因義也審察其所量能量云量果譬如以
D33n8892_p0016a06║丈尺量絹之時絹為所量丈尺為能量解𢿘之人智
D33n8892_p0016a07║為量果也問果是成滿因義意何答人以尺量絹本
D33n8892_p0016a08║意欲知其𢿘多少是即因也既量計畢知其多少者
D33n8892_p0016a09║成滿前因也是即果也心等量境亦如是能緣心緣
D33n8892_p0016a10║境本意擬知境之青黃是因也既知其青黃了成
D33n8892_p0016b01║滿前因也是即量果義也。○即以所緣第四為果。
D33n8892_p0016b02║又云何故不以能量為量果以所量為量果耶答𭂫
D33n8892_p0016b03║量果必離能量有別體故（已上）。問何以知以所量法還
D33n8892_p0016b04║為量果耶答義演云例云如無色界本識見分緣種
D33n8892_p0016b05║子之時即以自證分為所緣為其果何妨第三第四
D33n8892_p0016b06║互以相緣後以為果問種子是在自證分處云何緣
D33n8892_p0016b07║種子云緣自體分耶答義演云更無別種子相以種
D33n8892_p0016b08║子持附自體分即以自證分為相分緣種子不離識故
D33n8892_p0016b09║問第四分緣第三之時以所量為量果者且應第三
D33n8892_p0016b10║緣第二時以所量見分為量果何故更立第四分耶
D33n8892_p0017a01║答論云不應見分是第三果見分或時非量攝故（已上）。
D33n8892_p0017a02║問此文意何答不可以比非量之見分為現量之量
D33n8892_p0017a03║果故不以見分為第三之量果後二分是體內法而
D33n8892_p0017a04║一向現量故遞為量果也倫記曰問何故種子不在
D33n8892_p0017a05║自證分等唯在見分耶義曰以相見及第四分於自
D33n8892_p0017a06║證分上差別建立今以種子是所緣故故於見分上
D33n8892_p0017a07║立自證分為能緣故不於上建立又依集量唯立三
D33n8892_p0017a08║分故不在第四設立四分者以不離自證分故但是
D33n8892_p0017a09║第三分差別立。○前二是外後二是內。問何故前
D33n8892_p0017a10║二名外耶答云此各有二義相分是外本質之影像
D33n8892_p0017b01║故云外亦似外故云外見分緣外相分故云外亦似
D33n8892_p0017b02║外故云外問見分內心法何故云外耶答疏云但由
D33n8892_p0017b03║見分似外緣外故名為外非體是外問何故後二分
D33n8892_p0017b04║名內耶云後二分是內心法亦緣心法故名內也凢
D33n8892_p0017b05║後二分名內有二義一體內二緣內也問自證分緣
D33n8892_p0017b06║外見分隨所緣名外耶答見分體雖非外依緣外名
D33n8892_p0017b07║外自證分雖緣見分外外相遠故不名外也。
D33n8892_p0017b08║○初唯所緣等。解云見分緣相分時相分所緣也
D33n8892_p0017b09║見分能緣也自證分緣見分時見分所緣也後二分
D33n8892_p0017b10║互以成能緣故後三通二。○第二分通現等三量。
D33n8892_p0018a01║問見分通三量者八識見分一向皆爾耶答不然五
D33n8892_p0018a02║八識見分一向現量第七識見分一向非量唯第六
D33n8892_p0018a03║識見分通三量問後二分現量者其現量義何答西
D33n8892_p0018a04║明云具三義者現量所攝問三義何答一非顛倒二
D33n8892_p0018a05║非猶預三非重緣自證於境雖是邪見親證自體故
D33n8892_p0018a06║不作邪正等解故。
D33n8892_p0018a07║◎自共二相
D33n8892_p0018a08║解云於心心所所緣境有自共二相此有多類謂名
D33n8892_p0018a09║句所詮自共相佛地經所說自共相因明所說自共
D33n8892_p0018a10║相也因明所說乃現比量所緣也倫記云畧辨有三
D33n8892_p0018b01║一且如色薀中十一種異名為自相同有變壞等三
D33n8892_p0018b02║義即是共相二五薀各別名為自相同有聚積總畧
D33n8892_p0018b03║義故名為共相三色等五薀性相各異名為自相無
D33n8892_p0018b04║常苦空無我理同名為共相演秘云問經中二相其
D33n8892_p0018b05║義云何答五薀等體名為自相薀上無常苦無我等
D33n8892_p0018b06║名為共相雖一一薀無常等別彼此相似以立共名
D33n8892_p0018b07║不說散心分別安立名共相也三惠章云此有多種
D33n8892_p0018b08║畧說有三一處自相色聲等法名為自相色薀無常等
D33n8892_p0018b09║皆為共相二事自相青黃等法名為自相色聲所等
D33n8892_p0018b10║名為共相三自相自相不可言性名為自相餘可言
D33n8892_p0019a01║等名為共相。○諸法自體唯局法體。疏曰如色法
D33n8892_p0019a02║等礙為自性火以煗為性水以濕為性但可證知言說
D33n8892_p0019a03║不及且如火以煗為自相此煗唯局火法體不通聲
D33n8892_p0019a04║等言說不及何者言說若著自相者說火之時火應
D33n8892_p0019a05║燒口火以燒物為自相故緣亦如是緣火之時火應
D33n8892_p0019a06║燒心今不燒心及不燒口明緣及說俱得共相。
D33n8892_p0019a07║○證智。𭁷證自相法體智云證智故因明疏云若
D33n8892_p0019a08║諸現現量所緣自相即不帯名言𭁷證法體疏云此
D33n8892_p0019a09║之自相證量所知非言說等境故。○通在諸法等。
D33n8892_p0019a10║斷障章云彼說一切法上實義皆名自相以諸法上
D33n8892_p0019b01║自相共相各附己體不共他若分別心立一種類能
D33n8892_p0019b02║詮所詮通在諸法如縷貫華名為共相。
D33n8892_p0019b03║○如是展轉。疏全文云至不可說為自相可說極
D33n8892_p0019b04║微等為共相故以理推無自相體且說不可言法體
D33n8892_p0019b05║名自相可說為共相以理而論共既非共自亦非自
D33n8892_p0019b06║為互遮故但各別說。
D33n8892_p0019b07║◎三種分別
D33n8892_p0019b08║了義燈云此三種分別有遍不遍行相約遍行相自
D33n8892_p0019b09║性分別通八識有計度分別通六七識尋伺為體第
D33n8892_p0019b10║七識無恒審思量虗𡚶計度第七識有不爾執我是
D33n8892_p0020a01║何分別體非尋伺而依思慧立此分別約不遍行相
D33n8892_p0020a02║唯在第六（云云）有云於分別有麤細若以心心所緣
D33n8892_p0020a03║慮自性名分別者此分別或名自性分別或可名任運
D33n8892_p0020a04║分別則通八識及三量皆可具此分別若執心俱堅
D33n8892_p0020a05║猛分別名計度分別此分別唯限六七二識非量心
D33n8892_p0020a06║也若尋伺相應諸分別尋求伺察行相尤麤顯唯限
D33n8892_p0020a07║第六識不有餘識尋伺唯第六相應心所故也。
D33n8892_p0020a08║○自性。此有持業依主二釋初持業者有漏心心
D33n8892_p0020a09║所因循取境異無漏故名為分別是心心所本自性
D33n8892_p0020a10║故名為自性自性即分別依主自性言亦通境說雜
D33n8892_p0020b01║集論云如所緣相無異分別於自境界任運轉故即
D33n8892_p0020b02║自性之分別名自性分別自性謂於現在所受諸行
D33n8892_p0020b03║自相行分別此依主釋意也。○唯識第五攝論第一
D33n8892_p0020b04║許五識有者是也。燈曰問既約自性八識皆有任
D33n8892_p0020b05║運分別七八何無答約二乘通不說七八（文）唯識論
D33n8892_p0020b06║第五文也難卒解也云意識應辨隨念計度二分別
D33n8892_p0020b07║故（文）問論不說（言）五識中有自性分別但言破於他
D33n8892_p0020b08║意識應無隨念計度二種答論雖不明言五識有破
D33n8892_p0020b09║但言應如五識第六亦無隨念計度不敢（言）無自性
D33n8892_p0020b10║分別知有自性也。○隨念。隨逐明記不𡚶念心所
D33n8892_p0021a01║起分別故云隨念雜集第二曰初依現境自相而緣
D33n8892_p0021a02║次緣過去後通三世於所緣境異相分別。
D33n8892_p0021a03║◎諸識所依
D33n8892_p0021a04║問何名所依乎答八識各以依苻依住所名所依。
D33n8892_p0021a05║○俱有所依。俱有言蕳等無間緣等無間依前滅
D33n8892_p0021a06║法為所依後生法為能依是能依所依異時有俱有
D33n8892_p0021a07║依能依所依同時有也。○定有四種（道）論曰五識俱
D33n8892_p0021a08║有所依定有四種謂（五）色根六七八識隨闕一種必
D33n8892_p0021a09║不轉故同境分別染淨根本所依別故。疏云望彼
D33n8892_p0021a10║五識並有力故具前四義於此四中若隨闕一種五
D33n8892_p0021b01║識必不轉故此四何別五根與五識為同境依共取
D33n8892_p0021b02║現境故餘則不定獨得此名第六意識與前五識為
D33n8892_p0021b03║分別依與依同緣分別境故五雖無分別意是分別
D33n8892_p0021b04║為分別依。○染淨依。䟽曰第七與五識為染淨依
D33n8892_p0021b05║五識由此根本染故成有漏根本淨故成無漏全成
D33n8892_p0021b06║淨已不漏五識名根本淨其第八識與前五識為根
D33n8892_p0021b07║本依。○由此識染汙。謂雖第七初地分得今約佛
D33n8892_p0021b08║果極解脫道前五識唯至佛果轉故。○根本依。論
D33n8892_p0021b09║第七云根本識者阿陀那識染淨諸識生根本故。
D33n8892_p0021b10║○多引六。此文䟽依釋因果相順義文也七與力
D33n8892_p0022a01║故下有所以二字依之[利-禾+(光-兀+天)]文謂多引六起染執等由
D33n8892_p0022a02║第七故者明因相順六緣境時七與力故者明果相
D33n8892_p0022a03║順相順者多引意識起染汙執等由第七識故云相
D33n8892_p0022a04║順。○非七緣境第六與力。此二句明雖七於因果
D33n8892_p0022a05║俱與六力非六與七力。
D33n8892_p0022a06║◎諸識生緣
D33n8892_p0022a07║○即是第七俱有所依。解云此二句明第七無根本
D33n8892_p0022a08║依所由謂以根本依第八為俱有所依不可別立根
D33n8892_p0022a09║本依。○而第八識自體而已。此二句明第八不立
D33n8892_p0022a10║根本依所由謂根本依第八即第八自體也。
D33n8892_p0022b01║○雖種子恒等。全文云但由五識內詫本識即種
D33n8892_p0022b02║子也外藉眾緣方得現行以雖種子恒外緣合有頓
D33n8892_p0022b03║漸起五或四三二一識生故或五至一生不定故乃
D33n8892_p0022b04║至若於爾時有一眼識生緣現前即於此時一眼識
D33n8892_p0022b05║轉乃至五緣頓現在前即於爾時五識身轉等故五
D33n8892_p0022b06║識由緣具不具故生有多少或俱不俱。
D33n8892_p0022b07║○或俱不俱。解云緣各合則五識俱起各緣不合
D33n8892_p0022b08║則五識不俱起也故論云或俱或不俱起外緣合者
D33n8892_p0022b09║有頓漸故。○第六意識至有時不起。疏曰雖亦麤
D33n8892_p0022b10║動者顯不定義謂亦五識又顯自識行兼有細以麤
D33n8892_p0023a01║亦細也又顯與第七八識行相異彼微細沉審故又
D33n8892_p0023a02║所藉緣少易辨故無時不具若爾何故不一切時如
D33n8892_p0023a03║第七八相續生耶答由違緣故有時不起何者是違
D33n8892_p0023a04║緣即下五位或猒於心或異緣礙遮識生起故名違
D33n8892_p0023a05║緣。○極睡眠極悶絕。論云無心睡眠與悶絕者謂
D33n8892_p0023a06║有極重睡眠悶絕令前六識皆不現行疲極等緣所
D33n8892_p0023a07║引身位違前六識故名極重睡眠乃至風𤍠等緣所
D33n8892_p0023a08║引身位亦違六識故名極重悶絕極睡眠䟽曰問此
D33n8892_p0023a09║既無心所眠何名為眠而此中及大論無心地等說
D33n8892_p0023a10║為眠也此有二解一由二似雖此眠時無彼心所眠
D33n8892_p0023b01║體而由彼加行眠引或沉重不自在似有彼眠心所
D33n8892_p0023b02║時以二義故假說無心身之分位名眠實非眠也。
D33n8892_p0023b03║○第七八識。疏云第七八識行相恒內緣一類沉
D33n8892_p0023b04║審起藉緣少一切時有以行相細故無緣礙令總不
D33n8892_p0023b05║行總不行之言謂第七識無漏滅定違染一分不行
D33n8892_p0023b06║非體總無又但可令轉變非總不行故與前別以第
D33n8892_p0023b07║六識麤動故亦為緣礙。○無漏滅定。疏云瑜伽十
D33n8892_p0023b08║二說或依非想非非想而入此定或依滅盡相而入
D33n8892_p0023b09║此定何以唯依非想者次第定中最居後故以此定
D33n8892_p0023b10║猒心至微微心方入餘下地心麤不能作此行相故
D33n8892_p0024a01║依非想（文）此約初修人故次上云初修依何地起初
D33n8892_p0024a02║必依有頂遊觀無漏為加行入初修即二乘及七地
D33n8892_p0024a03║以前等又云前言初修唯依非想後修如何若得此
D33n8892_p0024a04║定已自在者餘下七地心後亦得現前（文）論七云雖屬
D33n8892_p0024a05║有頂而無漏攝疏云以無漏引體即無漏種故第六
D33n8892_p0024a06║十二說滅盡等至當言無漏由與煩惱不相應故非
D33n8892_p0024a07║相應故無所緣故非煩惱生故是出世間異生不能
D33n8892_p0024a08║行故。
D33n8892_p0024a09║◎有䨱無記
D33n8892_p0024a10║論云法有四種謂善不善有䨱無記無䨱無記論云
D33n8892_p0024b01║䨱謂染法障聖道故述曰何名無䨱䨱謂䨱障體即
D33n8892_p0024b02║染法䨱義如何障聖道故論又能發心令不淨故述
D33n8892_p0024b03║曰合以二義解其䨱字即䨱者䨱蔽也蔽心令不淨
D33n8892_p0024b04║故名為䨱。○蔽心令不淨。解云令𭇥能令所令義
D33n8892_p0024b05║謂染汙法能令同時現行法所令也其義易知。
D33n8892_p0024b06║○不善性。疏曰不善三者一感非愛果不善謂極
D33n8892_p0024b07║惡法二性非巧便不善謂染汙法三性不安隱不善
D33n8892_p0024b08║謂有漏法。○問諸不善性等。解云已下義燈第四
D33n8892_p0024b09║取意燈云問染法障聖道說名為有䨱不善亦障聖
D33n8892_p0024b10║同名為有䨱答據能障聖道不善應名䨱招果㔟用
D33n8892_p0025a01║強故不名有䨱問不善招報強從勝不名䨱無想不
D33n8892_p0025a02║感果障聖名有䨱答自性染法䨱蔽勝障聖名有䨱
D33n8892_p0025a03║無想報等翳理微故不名有䨱。
D33n8892_p0025a04║◎無覆無記
D33n8892_p0025a05║○異熟習氣。解云善惡業種子名異熟習氣也倫
D33n8892_p0025a06║記曰習氣通二種所謂現行及種子此中約種子名
D33n8892_p0025a07║習氣有云第六相應思心所造作善惡業熏自思種
D33n8892_p0025a08║此種子業𫝑力強勝故能有𦔳他無記劣種之力而
D33n8892_p0025a09║彼𮊵劣無記法親因緣種子其力𮊵劣故無自生現
D33n8892_p0025a10║行之力故䝉彼業種㔟力生自無記現行故此無記
D33n8892_p0025b01║現行正親因緣種雖無記種子力劣故隱不論談勝
D33n8892_p0025b02║𦔳緣業種名無記果能生因此思心所依身語意三
D33n8892_p0025b03║為作善惡事熏自思種此思種有二㓛能一生自思
D33n8892_p0025b04║心所現行㓛能二𦔳他𮊵劣無記種子令生現行㓛
D33n8892_p0025b05║能也生自現行㓛能是名言種子不名業種子與現
D33n8892_p0025b06║行思心所親因緣習氣性故𦔳他㓛能名業種不名
D33n8892_p0025b07║名言種望他果非親因緣故也（文）能引異熟無記果
D33n8892_p0025b08║習氣故名異熟習氣。○酬引業力。解云異熟習氣
D33n8892_p0025b09║感總報無記第八其異熟習氣有強弱不同酬其強
D33n8892_p0025b10║弱𫝑力第八相續有長短不同也引業者䟽云唯第
D33n8892_p0026a01║八識是總果故是果之主餘果方生主引生故由強
D33n8892_p0026a02║勝業引總果故餘別弱業方能生果據其勝業名引
D33n8892_p0026a03║引餘業生故有云言引業引果者此有業業相對果
D33n8892_p0026a04║果相對二義總報業引別報業總報果引別報果故
D33n8892_p0026a05║非總報業果相對名也有義引起總報果體故名引
D33n8892_p0026a06║業若爾滿業亦名引業引起別報果故此義違䟽文。
D33n8892_p0026a07║○恒相續故立異熟名。䟽云果無間故說恒相續
D33n8892_p0026a08║由恒相續及是引果立異熟名。○感前六識酬滿業
D33n8892_p0026a09║者從異熟起名異熟生不名異𤏅有間斷故。倫記
D33n8892_p0026a10║云三性種子同所依識說為異𤏅從此種子生現行
D33n8892_p0026b01║時名異𤏅生疏述曰顯異𤏅因所生未盡即明亦感
D33n8892_p0026b02║前之六識俱增上緣此是別果故業名滿引如作摸
D33n8892_p0026b03║滿如填綵以此六識從第八識真異𤏅起名異𤏅生
D33n8892_p0026b04║以非是主有間斷故不名真異𤏅成圓果事具足果
D33n8892_p0026b05║事名之為滿亦通因果皆有滿義業勝名滿。
D33n8892_p0026b06║○即前異𤏅等。倫云釋其名因是善惡果是無記
D33n8892_p0026b07║異因而𤏅故名異𤏅從義得名䟽云別從總稱二種
D33n8892_p0026b08║俱名為異𤏅果即由如前所說理故其第七識非異
D33n8892_p0026b09║𤏅種之所引生因位唯染果無漏故樞要云真異𤏅
D33n8892_p0026b10║具三義一業果二不斷三遍三界。
D33n8892_p0027a01║○從自前念及種起故。此二句明第八名異𤏅生
D33n8892_p0027a02║所由對前念現行後念現行名異𤏅生是現現相望
D33n8892_p0027a03║也從自異𤏅無記種生現行第八名異𤏅生是種現
D33n8892_p0027a04║相望也。○有間不遍。䟽云六識不遍無色無心定
D33n8892_p0027a05║等五識及意無故。○雖異𤏅起等。解云三性法不
D33n8892_p0027a06║名真異𤏅其義可爾而可名異𤏅生并從真異𤏅起
D33n8892_p0027a07║故答不然對法第五說若法是異𤏅從異𤏅起者名
D33n8892_p0027a08║異熟生善等唯從彼起不是異熟故不名異熟生。
D33n8892_p0027a09║○問何故名果以為異熟耶。倫記云謂阿頼耶一
D33n8892_p0027a10║起酬因始終恒起遍通三界得名異𤏅廣如倫記。
D33n8892_p0027b01║○威儀路心。倫記云威儀謂表色路體即四塵四
D33n8892_p0027b02║塵是彼所依故說威儀路又解威儀四塵為性路即
D33n8892_p0027b03║發彼心與彼為依說心為路工巧處亦爾但是五塵
D33n8892_p0027b04║四塵別故此中威儀多於道路施設工巧多於處所
D33n8892_p0027b05║施設故一名處一名路。○為引導他或為利益。倫
D33n8892_p0027b06║記云為嬉𭟼加行所攝變化是無記其為利他起變
D33n8892_p0027b07║化是善也令引一切有情至善道云引導一切有情
D33n8892_p0027b08║得順益事云利益。
D33n8892_p0027b09║◎四無記種此一叚義燈第三取意文
D33n8892_p0027b10║此有二解等。同學鈔云初釋意除變化心餘三無
D33n8892_p0028a01║記有同別種若異熟心緣威儀工巧名二無記是因
D33n8892_p0028a02║種生也若自能熏與異熟心別種也以同種生名世
D33n8892_p0028a03║俗有依別種邊自在成就攝也後釋意三無記定別
D33n8892_p0028a04║種也異𤏅生心他善惡心熏此種子緣威儀心熏名
D33n8892_p0028a05║威儀種子緣工巧心熏名工巧種子不爾之時異熟
D33n8892_p0028a06║心種熏名異熟種子故雖緣威儀等亦是別種也發
D33n8892_p0028a07║威儀等別種之義同先釋也緣威儀等非實威儀等
D33n8892_p0028a08║故名世俗有。○瑜伽中說名世俗。五十五云於異
D33n8892_p0028a09║𤏅薀及加行別皆世俗有（文）無實體用名世俗有離
D33n8892_p0028a10║異𤏅無記心種別無威儀工巧種實體用故說為世
D33n8892_p0028b01║俗有倫記云於異𤏅四薀中假立異𤏅生義名世俗
D33n8892_p0028b02║有除異𤏅外於餘加行所生薀中假立威儀工巧變
D33n8892_p0028b03║化名世俗有又云四無記心皆於遍行境上假施設
D33n8892_p0028b04║故當知一切皆世俗有㤗云頼耶四薀及相應薀是
D33n8892_p0028b05║異𤏅故云於異𤏅所攝諸薀威儀工巧變化三法是
D33n8892_p0028b06║方便心故加行三心於異𤏅生上而假施設故是假
D33n8892_p0028b07║有。○以變化心不通異熟便非世俗。解云變化心
D33n8892_p0028b08║現在修四禪定依定得通依通起變化心故非業所
D33n8892_p0028b09║感異熟無記種生故云不通異𤏅以故此有實體用
D33n8892_p0028b10║非世俗不同威儀工巧異熟無記種生世俗有也。
D33n8892_p0029a01║○若以自力熏成者。解云以自力熏應串習無記
D33n8892_p0029a02║心餘義應思。○但言世俗無唯言故。疑云若自熏
D33n8892_p0029a03║成威儀無記等各別有種子者瑜伽何云世俗耶通
D33n8892_p0029a04║云瑜伽但言世俗不言四無記唯世俗故知自熏成
D33n8892_p0029a05║威儀無記等一分非世俗各別有種。○雖是異𤏅。
D33n8892_p0029a06║燈云以是異熟由緣此等名威儀等故（已上）。
D33n8892_p0029a07║
D33n8892_p0029a08║
D33n8892_p0029a09║
D33n8892_p0029a10║
D33n8892_p0030b01║◎善等三性
D33n8892_p0030b02║此一叚䟽五末取意文也。○能為此世他世順益故。
D33n8892_p0030b03║疏云謂一一法要令此他二世順益方名為善謂有
D33n8892_p0030b04║漏善前世益今世益今世益後世益俱得樂果人天
D33n8892_p0030b05║所仰無漏有為無為亦爾此世他世違越生死有得
D33n8892_p0030b06║有證及由𣵀槃獲二世益非生惡趣等故并名為善
D33n8892_p0030b07║人天樂果唯順益一世非二世故不名為善是無記
D33n8892_p0030b08║果法故體非是善於後世中作衰損故不作此解。
D33n8892_p0030b09║○違越生死。此世他世違越生死自有順益義也。
D33n8892_p0030b10║○故并名善。有漏善二世俱得樂果人天所仰無
D33n8892_p0031a01║漏有為二世俱違生死無為非二世俱生惡趣皆有
D33n8892_p0031a02║兩世順益相故有漏善無漏善并名善。○人天樂
D33n8892_p0031a03║果。䟽曰有問言若順益名善人天樂果亦現益故
D33n8892_p0031a04║應名為善為答此問故說彼非。○問具修六度至二
D33n8892_p0031a05║世亦成矣。演秘四末文應撿。◎善等界繫○生得善。
D33n8892_p0031a06║演秘四引雜集論云由先串習生便即起不假思惟。
D33n8892_p0031a07║○方便善。又云親近善友思惟方起。○色繫除工巧。
D33n8892_p0031a08║色界無刻鏤等義故無身工巧二禪以上無尋伺故
D33n8892_p0031a09║無語工巧也言語由尋伺起。○無色繫除變化。變
D33n8892_p0031a10║化依定通變化五塵境故無之也。○欲界有變化心。
D33n8892_p0031b01║倫記景云此中欲界變化唯是生得通三性心皆能
D33n8892_p0031b02║變化不同毘曇欲界有修果心。○似欲界故。欲界
D33n8892_p0031b03║有情修上界定得通變化五塵境以欲依身變化故
D33n8892_p0031b04║似欲界有之。◎諸識三性
D33n8892_p0031b05║○答異熟性故。䟽云答有三初總答次別答後釋無
D33n8892_p0031b06║記名此總答也若善惡性必非異𤏅（文）第八善惡業
D33n8892_p0031b07║所感者若唯善性非惡業所感若唯惡性非善業所
D33n8892_p0031b08║感既為善惡所感無記明。○異𤏅若是善染汙。䟽
D33n8892_p0031b09║云別有三釋此為一因證唯無記攝論第三末自解
D33n8892_p0031b10║善趣既是善應不生不善恒生善故即無流轉由集
D33n8892_p0032a01║故生死流由苦故生死轉惡趣翻亦然既恒生惡應
D33n8892_p0032a02║無還滅由道故還由滅故滅又此識是染依述曰此
D33n8892_p0032a03║識既是果報之主為善染法之所依止既恒善應不
D33n8892_p0032a04║為惡依是惡亦應不為善依互相違故何得與二俱
D33n8892_p0032a05║作所依。○又此識是所熏性故等。䟽云如前已說
D33n8892_p0032a06║唯無記性可受熏習。○此意相應等。䟽云今以相
D33n8892_p0032a07║應顯心是染性非染故。○任運轉故。同學云眼等
D33n8892_p0032a08║五識任運也相應惑可唯無記今任運者一類任運
D33n8892_p0032a09║也五識雖任運易脫起故通三性也五識雖具任運
D33n8892_p0032a10║一義不具餘三義故非唯無記。○不障善故。同學
D33n8892_p0032b01║云不障善者不障有漏六位中善位十一云也第七
D33n8892_p0032b02║若不善性者豈不障六識中善位耶不云不障無漏
D33n8892_p0032b03║聖道。○遍三性故。又云第七諸識染淨依也其性
D33n8892_p0032b04║若不善者能依六識豈善性耶相違異性不可成能
D33n8892_p0032b05║所依故也。
D33n8892_p0032b06║◎六位心所
D33n8892_p0032b07║解云唯識論及百法論建立六位五十一心所瑜伽
D33n8892_p0032b08║論建立五位五十一心所心所舊云心𢿘瑜伽論名
D33n8892_p0032b09║有所緣或云有所依䟽曰畧以三義解心所總名一
D33n8892_p0032b10║恒依心起心若無心所不生要心為依方得生故二
D33n8892_p0033a01║與心相應彼五說與心相應故不與心相應又時依
D33n8892_p0033a02║緣事四義具故說名相應由此色等亦非心所既爾
D33n8892_p0033a03║心具五義與五相應應名心所三繫屬於心以心為
D33n8892_p0033a04║主所繫屬之心有自在非所以是義故繫屬於心有
D33n8892_p0033a05║此三義故名心所。○徧行五者。對法䟽云遍謂周
D33n8892_p0033a06║徧行者起義周遍心起立遍行名亦遍亦行名為遍
D33n8892_p0033a07║行。○一作意謂警心為性。倫記云然唯識說作意
D33n8892_p0033a08║能取事之總相及餘心所所取別相既總取境名心
D33n8892_p0033a09║取別名心所問作意警覺用現行耶種子位耶答以
D33n8892_p0033a10║種子警覺為正義義燈云為種位警為現行位答淮
D33n8892_p0033b01║諸師說通二位警本疏種位非在現行西明要集俱
D33n8892_p0033b02║非本釋云論二說通於種現同學云問種子是微細
D33n8892_p0033b03║沉隱法也如何起警覺用哉答設雖沉隱何不施用
D33n8892_p0033b04║哉煩惱種子發業潤生猒心種子起遮防用修無想
D33n8892_p0033b05║定時熏成極猒種子此種子有五百大刧不生心心
D33n8892_p0033b06║所㓛能也思種子防三業非等是其類也問觸等心
D33n8892_p0033b07║所在現在位而施作用作意何異之哉答既異餘心
D33n8892_p0033b08║所獨取眾多別相又何妨異餘心所在種子位起警覺
D33n8892_p0033b09║用焉。○為性為業。義燈云問同舉作用以顯性業
D33n8892_p0033b10║二用何別答有云親用顯性踈用顯業又有云譬如
D33n8892_p0034a01║火以煗為性用親火體用故名性用燒物用名業用
D33n8892_p0034a02║望火自性煗性上所帯用與火性踈遠故。
D33n8892_p0034a03║○觸謂三和。唯識裏書云此中大乘觸別有體非
D33n8892_p0034a04║即三和經部師三和成觸觸即三和是假（文）既大乘
D33n8892_p0034a05║唯識立三和生觸三和外別體觸若云觸謂三和與
D33n8892_p0034a06║經部三和成觸何異耶答大乘許別體觸故非三和即
D33n8892_p0034a07║觸但云觸謂三和觸與三和同時互為因果故云觸
D33n8892_p0034a08║謂三和非三和即觸倫記云基云此中觸為何業謂
D33n8892_p0034a09║受想思所依為業如餘處對法等唯是受依何不云
D33n8892_p0034a10║想思等此彼別者此據通論皆依於觸觸次作意後
D33n8892_p0034b01║生故若據相隨轉而唯受。○分別變異。解云於三
D33n8892_p0034b02║和合位㓛能乃生既與前殊說名變異分別者即是
D33n8892_p0034b03║領似異名如子似父名分別父䟽云此意總顯根等
D33n8892_p0034b04║三法有能順起心所㓛能名為變異此觸亦有順生
D33n8892_p0034b05║心所㓛能作用領似彼三是故名為分別變易（文）論
D33n8892_p0034b06║云和合一切心及心所令同觸境是觸自性既似順
D33n8892_p0034b07║起心所㓛能故以受等所依為業。○謂根境識更相
D33n8892_p0034b08║隨順故名三和。疏云正三和體謂根境識體異名
D33n8892_p0034b09║三不相乖返更相交涉名為隨順如識不生根境或
D33n8892_p0034b10║起名為乖返又如耳根眼識香境三法乖返不名三
D33n8892_p0035a01║和若相順者三必俱生既不相違故名隨順根可為
D33n8892_p0035a02║依境可為取識二所生可依於根而取於境如此交
D33n8892_p0035a03║涉名三和體。○觸依彼生等。疏云即由二義觸名
D33n8892_p0035a04║三和一依彼生彼即根等是觸之因依三和故亦名
D33n8892_p0035a05║三和故聖教云三和生觸對法亦云依三和合二令
D33n8892_p0035a06║彼合彼亦根等即觸之果謂觸能令根等三法合為
D33n8892_p0035a07║依取所生了別此三和合由觸故然故說觸能和合
D33n8892_p0035a08║三法由此二義觸名三和非一觸體可名三故從觸
D33n8892_p0035a09║之因所和果說觸為彼三和合也。○三和合位至說名
D33n8892_p0035a10║變異。疏云謂根境識三和合位除未合時故言和
D33n8892_p0035b01║位此三之上皆有順生一切心所㓛能作用名為變
D33n8892_p0035b02║異謂此三法居種子時及未合前皆無順生心所作
D33n8892_p0035b03║用於三合位㓛能乃生既與前殊說名變異變異即
D33n8892_p0035b04║是三體上用正解變異體即三法。○受謂領納順違
D33n8892_p0035b05║俱非境相為性。瑜伽云受為何業謂愛生所待為
D33n8892_p0035b06║業倫解云謂境界等愛皆由受後方生。○能起合離
D33n8892_p0035b07║非二欲故。疏云解起愛為業謂於樂受未得希合
D33n8892_p0035b08║已得復有不乖離欲於苦未得有不合欲已得之中
D33n8892_p0035b09║有乖離欲欲者欣求即通三性此業可通有漏無漏
D33n8892_p0035b10║今唯依無明觸所生受說此唯是愛依染分說如緣
D33n8892_p0036a01║起中受緣愛故有漏受能為愛之緣故。○想謂於境
D33n8892_p0036a02║取像為性。瑜伽云想為何業謂於所緣令心彩畫
D33n8892_p0036a03║言說為業疏云體性可知言𭤸設者安立之異名建
D33n8892_p0036a04║立發起者亦名𭤸設明詮道収發起義也。
D33n8892_p0036a05║○名言為業。次下論云謂要安立境分齋相方能
D33n8892_p0036a06║隨起種種名言（文）此中安立以下釋此論文䟽文也
D33n8892_p0036a07║謂此中安立取像異名今文䟽全文也次下云此業
D33n8892_p0036a08║但是意俱之想餘識俱想不起名故設踈起名無失
D33n8892_p0036a09║者第八識想如何起名由此故知此業不遍義燈云
D33n8892_p0036a10║問想既施設名言為業何非語因答淮雜集論說為
D33n8892_p0036b01║隨說因非語加行由想境像方立名言此𫝑用踈尋
D33n8892_p0036b02║伺用親正起語故說為語行。○思謂令心造作為性。
D33n8892_p0036b03║疏無釋演秘云問性業何別答性但令作業伇令作
D33n8892_p0036b04║單重廣畧行相有異同學云單廣立性重略為業謂
D33n8892_p0036b05║不具駈役曰單今解云性不具駈役造作故云單業
D33n8892_p0036b06║加伇心故云重也性總不顯三性廣談造作故云廣
D33n8892_p0036b07║業別別分取分位善性時駈入善性造作即其時令
D33n8892_p0036b08║心善作一分為業故云略也。○善等之因等。疏三
D33n8892_p0036b09║未文也全文云瑜伽論第三卷說即此邪正俱相違
D33n8892_p0036b10║行因相由思了別謂邪正行即身諸業此行之因即
D33n8892_p0037a01║善惡境由了此境相故思作諸業起善惡等事。
D33n8892_p0037a02║○有尋等三地。演秘曰按彼論云此中欲界及色
D33n8892_p0037a03║界初靜慮除靜慮中間若定若生名有尋有伺地即
D33n8892_p0037a04║靜慮中間若定若生名無尋唯伺地隨一有情由修此
D33n8892_p0037a05║故得為大梵從第二靜慮餘有色界及無色界全名
D33n8892_p0037a06║無尋無伺地（文）無尋無伺等諸師異釋如倫記第二
D33n8892_p0037a07║上說有說大梵名中間禪尋伺中間故也。
D33n8892_p0037a08║○別境五者。對法疏云所緣事境多不同故能有
D33n8892_p0037a09║別境立別境名。○欲謂於所樂境希望為性。䟽云
D33n8892_p0037a10║所樂者謂欲觀境不但求彼若合若離但欲行意隨
D33n8892_p0037b01║何識欲觀等者皆有欲生唯前六識或唯第六七八
D33n8892_p0037b02║因中無作意欲觀任運起故七八二識全及六識異
D33n8892_p0037b03║𤏅心等一分但隨因境𫝑力任運緣者全無欲起餘
D33n8892_p0037b04║皆欲生。○勤依為業。對法疏述曰此說善業生正
D33n8892_p0037b05║勤故問勤即精進善十一一𢿘也故唯善性然欲通
D33n8892_p0037b06║三性何云唯善性所依對法第十等皆云信為欲依
D33n8892_p0037b07║欲為精進依即入佛法次第依然既通三性即唯善
D33n8892_p0037b08║欲為依。○若不欲觀。有云以下顯七八全分六識
D33n8892_p0037b09║少分無欲次上䟽文思淮可知。○二勝解。對法疏
D33n8892_p0037b10║云決定事者顯此所緣不定境等不生故。
D33n8892_p0038a01║○印持為性。又云印謂印可是事必爾持謂決了
D33n8892_p0038a02║不猶預故。○謂邪正等。疏云此勝解由邪教邪理
D33n8892_p0038a03║邪證等力或正教等力或非邪正教理證力於所取
D33n8892_p0038a04║境審決印持此事如是非如是以生勝解或教者教
D33n8892_p0038a05║示或是言說但由轉習。○理者。有此道理非謂四
D33n8892_p0038a06║諦真實理也即攝一切事及真理謂此木是木之理
D33n8892_p0038a07║等。○證者。即修禪定或諸識現量等心能審決者
D33n8892_p0038a08║皆有勝解由此道理生印可故更有異緣不能引轉
D33n8892_p0038a09║令此心中更生疑惑。○三念。瑜伽云念謂於久所
D33n8892_p0038a10║思所作所說記憶為業疏云四法迹念是定因倫云
D33n8892_p0038b01║四法迹者如對法說無貪無瞋念之與定彼為三學
D33n8892_p0038b02║所依法迹無貪無瞋為戒所依念與定為依定與慧
D33n8892_p0038b03║為依。○𢿘憶持曾所受境。對法疏云此顯法迹三
D33n8892_p0038b04║學之依故能生定於曾未受體類境中設曾所受不
D33n8892_p0038b05║能明記亦無念起疏云重釋業用令心明記此生定
D33n8892_p0038b06║者由多增故定專注故即唯善念生正定故若散心
D33n8892_p0038b07║念非必生定。疏云能生智有此多分言或淨分說
D33n8892_p0038b08║非謂一切即如定後起癡心故。○謂觀德失至決擇
D33n8892_p0038b09║智生。䟽云心專一境依教而緣證解所緣心便明
D33n8892_p0038b10║淨由斯遂有無漏智生能知所緣德失等相約四法
D33n8892_p0039a01║迹定能生智非定須然。○不爾見道至應無等持。
D33n8892_p0039a02║疏云其相見道為十六心觀境應無等持以要前後
D33n8892_p0039a03║唯緣一境故彼一一念皆注其心於一境轉深取所
D33n8892_p0039a04║緣故有定。○惠謂於至斷疑為業。疏云此說勝惠
D33n8892_p0039a05║故言斷疑疑心俱時亦有惠故。○謂觀德失。以下釋
D33n8892_p0039a06║業義。對法疏述曰謂觀德失俱非境中由慧推求
D33n8892_p0039a07║得決定故於非觀境愚昧心中無蕳擇故惠便不起。
D33n8892_p0039a08║○多分不同。唯識義章私記云欲勝解念各轉別
D33n8892_p0039a09║別境定轉惠境是少分也。○善十一。解云此十一有
D33n8892_p0039a10║隨一起皆同時起但如欲界非定地故無輕安。
D33n8892_p0039b01║○信謂於實至為性。䟽云實德能三是信依所是
D33n8892_p0039b02║境第七深忍樂欲是信因果心淨為性正顯自體有
D33n8892_p0039b03║云問忍樂欲者一向信因果信處都為無此相耶為
D33n8892_p0039b04║信心所行相有此義耶答有此義但信行相處都無
D33n8892_p0039b05║忍樂相唯信心所行相難顯故約因果談信依處者
D33n8892_p0039b06║裏書云實德能是信依處是境第七又云此三為境
D33n8892_p0039b07║方生。○對治不信樂善為業。疏云此明業用顯揚
D33n8892_p0039b08║說有五業然治不信初與此同此言樂善即彼四種
D33n8892_p0039b09║能得菩提資糧滿故利益自他故趣善道增長信。○
D33n8892_p0039b10║一信實有等。疏云謂於一切法若事若理信忍皆
D33n8892_p0040a01║是對法云於實有體起忍可信對法疏云成唯識說
D33n8892_p0040a02║信別有三一信實有謂於諸法實事理中深信忍故
D33n8892_p0040a03║即此論說有體忍可若諦非諦諸法之中皆信忍可
D33n8892_p0040a04║名信有體此言意顯設信空無亦生信故非唯緣有
D33n8892_p0040a05║始方有信舉信忍因顯信自體故名忍可二信有德
D33n8892_p0040a06║謂於三寶真淨德中深信樂故即此論說有德清淨
D33n8892_p0040a07║若德若非德令心清淨皆有信生不唯有德始方有
D33n8892_p0040a08║信不爾若信外道無德信應不起唯識說此深信樂
D33n8892_p0040a09║故亦舉欲界顯信自性今以信體於德境生故言清
D33n8892_p0040a10║淨亦不相違三信有能謂於諸善深信有力能得能
D33n8892_p0040b01║成起希望故即此論說有能希望有能無能希望修
D33n8892_p0040b02║斷皆有信生非要有能方有信起不爾信諸惡是可
D33n8892_p0040b03║斷法應信不生舉信欲果顯信自性故言希望。
D33n8892_p0040b04║○由斯對治至世出世善。疏云正治不信彼實事
D33n8892_p0040b05║等能起愛樂於無為證有為善修故是信業等。
D33n8892_p0040b06║○此性澄清至立心淨名。䟽云此信體澄清
D33n8892_p0040b07║能淨心等餘心心所法但相應善此等十一是自性善
D33n8892_p0040b08║彼相應故體非善非不善由此信等俱故心等方善
D33n8892_p0040b09║故此淨信能淨心等依依士釋又慙等十法體性雖
D33n8892_p0040b10║善體非淨相此淨為相故名為信唯信能淨餘皆所
D33n8892_p0041a01║淨故。○勇悍為性。對法疏云彼善惡品勤所對境
D33n8892_p0041a02║此言心勇即勤之果各據一義理不相違疏云勇而
D33n8892_p0041a03║無惰自䇿發也悍而無懼耐勞倦。○滿善。疏云通
D33n8892_p0041a04║三乘究竟果位或作善事圓了名滿能滿善故非要
D33n8892_p0041a05║聖果。○勇表勝進至蕳淨無記。䟽云若唯言勤三
D33n8892_p0041a06║性之法俱可勤苦然此中言何性所攝（文）通此問疏
D33n8892_p0041a07║云勇表念念高勝非如染法設雖增長望諸善品皆名
D33n8892_p0041a08║為退亦不名進無益進故進謂進成聖者身故悍表
D33n8892_p0041a09║精純蕳四無記無覆淨也彼雖加行作意修習而非
D33n8892_p0041a10║精純不應正理故不名精。○依自法力。疏云於自
D33n8892_p0041b01║身生自尊愛增上於法生賞重增上二種力故崇賢
D33n8892_p0041b02║重善羞耻過惡謂作是意言義如是身乃作諸惡彼
D33n8892_p0041b03║法甚好須依用之。○崇重賢善。疏云於有賢德者
D33n8892_p0041b04║若凡若聖而生崇敬於一切有漏無漏善法而生崇
D33n8892_p0041b05║重。○依世間力。疏云為世人所訶自猒於惡染已
D33n8892_p0041b06║二增上力。○三有。對法疏云有謂三有即三界果
D33n8892_p0041b07║具謂資具即三有因緣生三有皆名有具染緣無漏
D33n8892_p0041b08║亦有具攝。○作善為業。有義問善者不過三善根
D33n8892_p0041b09║今具修三善根耶答非具修於五欲境生猒離心為
D33n8892_p0041b10║無貪正善今修此一善云作善耳。○於苦苦具。述曰
D33n8892_p0042a01║有情苦者三界行苦或苦懷苦唯舉有情顯勝瞋諸
D33n8892_p0042a02║增疾滅道亦生瞋故不爾無瞋翻成境便言苦具者
D33n8892_p0042a03║謂三苦因緣無為等有無瞋故或無貪瞋言有等者
D33n8892_p0042a04║待有等立非要緣彼如前慙愧觀善惡立不爾此二
D33n8892_p0042a05║應不遍善疏云貪通三界發業潤生總說有有具瞋
D33n8892_p0042a06║唯欲界發業力勝故云於苦苦具。○七無癡。倫記
D33n8892_p0042a07║云若依對法第一卷云無癡者所謂生得聞思修慧
D33n8892_p0042a08║決擇為體惡心不許為業。○對治惽沉。疏云此正
D33n8892_p0042a09║對治惽沉一法然對法說除一切障乃至彼約通障
D33n8892_p0042a10║此約別障以惽沉是無堪任性安是堪任故唯除彼。
D33n8892_p0042b01║○離重。重謂麤重即種子令身麤重故須除也。
D33n8892_p0042b02║○不放逸。對法疏述曰正勤等四不放逸所依善
D33n8892_p0042b03║根䇿發修斷勝故修善防惡顯此㓛能此說通業。○
D33n8892_p0042b04║非別有體用等。䟽云此非別有體離彼四法無異
D33n8892_p0042b05║相故體性無別無別用故作用不殊雙成無別體用也。
D33n8892_p0042b06║疏云問信等十法皆有防惡修善之能何故唯於四
D33n8892_p0042b07║法立也其餘六法而方彼四𫝑用微而且劣故何謂
D33n8892_p0042b08║為劣此四法中三法為根精進遍䇿一切能斷能修
D33n8892_p0042b09║善心彼餘六法非根及遍䇿故非不放逸之依即非
D33n8892_p0042b10║勝也。○行捨謂精進等。論云謂即四法令心遠離
D33n8892_p0043a01║掉舉等障靜住名捨。○對治掉舉。疏云此間據別
D33n8892_p0043a02║障掉舉等取餘法不同乃至對法第一明通能治一
D33n8892_p0043a03║切法也。○離沉沒等。述曰此即別釋沉沒等者釋
D33n8892_p0043a04║前所治襍染相違由捨平等離沉掉故㝡初證得心
D33n8892_p0043a05║平等性唯識說業對除掉舉由捨寂靜行正別治此
D33n8892_p0043a06║說通障故言離沉然所等中亦兼掉舉惽沉掉舉通
D33n8892_p0043a07║障捨故。○遠離加行次心正直。又云心其障已除
D33n8892_p0043a08║不由勉勵但順前轉無高無下故心正直。○無㓛用。
D33n8892_p0043a09║又云善心相續不盧染生任運恒時住無㓛用疏
D33n8892_p0043a10║云加行者作意加行乃名分別離作意分別故其心
D33n8892_p0043b01║正直。○若夫無瞋等。疏云理實無瞋體是實有不
D33n8892_p0043b02║害依無瞋一分㧞苦之義勝故假立不害。
D33n8892_p0043b03║○為顯慈悲二相別故。此通難文也文云問何不
D33n8892_p0043b04║於無貪等上建立答為顯㓛德中慈悲二相別故依
D33n8892_p0043b05║無瞋假立不依無貪等。○利樂有情彼二勝故。此
D33n8892_p0043b06║文亦通難全文云問諸㓛德等如勝處等亦以無貪
D33n8892_p0043b07║為性何以善中不依無貪之上為顯㓛德別故別立
D33n8892_p0043b08║一假法也答一切㓛德依聖人勝於聖人身佛為最
D33n8892_p0043b09║勝佛身中利樂有情勝利樂之中慈悲二種最勝為
D33n8892_p0043b10║顯極勝㓛德別故依無瞋立不害非無貪等。
D33n8892_p0044a01║○貪謂於有有具。疏云於有者謂後有即唯異𤏅
D33n8892_p0044a02║三有果也有具者即中有並煩惱業及器世等也有
D33n8892_p0044a03║具故。○取薀生故。對法論一云何故名取薀以取
D33n8892_p0044a04║合故答為取薀何等為取謂諸薀中所有欲貪何故
D33n8892_p0044a05║說名為取謂於未來現在諸薀能引不捨故希望未
D33n8892_p0044a06║來染著現在欲貪名取。○瞋謂於苦苦具。對法疏
D33n8892_p0044a07║曰於有情苦及苦具者此顯瞋境有情自體三苦故
D33n8892_p0044a08║苦生彼事理瞋名苦具令心憎恚是瞋體性五十五說
D33n8892_p0044a09║於十境轉五十八說瞋有四損己他見他有情所所
D33n8892_p0044a10║愛不饒非愛饒益初二緣害自身次一憎親友後一
D33n8892_p0044b01║愛𭜨家緣此三境而起三瞋三世各三名九惱害不
D33n8892_p0044b02║安惡行此說通障別障無瞋倫記解五十八文云瞋
D33n8892_p0044b03║恚四種者謂損己他見為第一損己他有情為第二
D33n8892_p0044b04║憎我善友為第三愛我𭜨家為第四此舉四境取四
D33n8892_p0044b05║恚也。○不安。論云不安者不安靜也。○令身心𤍠
D33n8892_p0044b06║惱。令五根身𤍠令同時現行心心所惱此乃不安
D33n8892_p0044b07║也。○慢。倫記云謂下中上於下謂下於等謂等直
D33n8892_p0044b08║名為慢於等謂勝於勝謂等名為過慢婆沙等論但
D33n8892_p0044b09║言於等謂勝不言於勝謂等諸師以此為妨理必須
D33n8892_p0044b10║有於上謂勝名過過慢於多勝謂小劣於彼名不如
D33n8892_p0045a01║慢。○若有慢等。疏云於勝德法及有德者心不謙
D33n8892_p0045a02║下故受眾苦。○疑謂於諸諦理猶預為性。倫記云
D33n8892_p0045a03║疑中猶預二分等者謂於有無二分心不決了畧有
D33n8892_p0045a04║五相等者此有兩[利-禾+(光-兀+天)]一釋初疑過未世二疑因用三
D33n8892_p0045a05║疑因所生果四疑四諦五疑三寶㤗基同云一疑無
D33n8892_p0045a06║他世體二疑無業三疑無因果四疑無諦五疑三寶。
D33n8892_p0045a07║○猶預者善不生故。對法疏云由疑不決不能造
D33n8892_p0045a08║業修諸善品故善不生此說通業別障不疑。
D33n8892_p0045a09║○惡見多生苦故。疏云此釋前業謂於欲界唯除
D33n8892_p0045a10║俱生發招善處業是分別惑故。
D33n8892_p0045b01║○我我所。倫記云執我我所等者景云末那但計
D33n8892_p0045b02║於我無別行解計於我所但計我時謂此之我是我
D33n8892_p0045b03║家我義名為我我所。○一切見趣等。疏云以此我
D33n8892_p0045b04║見為所依本諸見得生故名一切見趣所依趣者況
D33n8892_p0045b05║也或所歸處也對法疏述云一切見者六十二等趣
D33n8892_p0045b06║謂所趣諸見糺紛皆趣我故此屬我見趣或況見趣
D33n8892_p0045b07║況由執我故此屬諸見與彼為依是此作業五見作
D33n8892_p0045b08║用通障正惠今舉別用不說通業。○二邊執見。又
D33n8892_p0045b09║述曰邊有二義一者邊側障中道故二邊鄙障勝行
D33n8892_p0045b10║故。○即於彼隨等。疏云謂由於前我見執我已隨
D33n8892_p0046a01║此我見後執為斷常謂緣前所緣為境障非斷常說
D33n8892_p0046a02║有因果處中行道諦及出離滅諦。○三邪見。五十
D33n8892_p0046a03║八說此有二種一增益謂餘四見二損減此謗因等
D33n8892_p0046a04║名為損減倫云𪵬就僻執違理名邪見通五。
D33n8892_p0046a05║○謂謗因果作用實事。倫記云問準本地分文謗
D33n8892_p0046a06║父母等名𧩂作用無玅行等名為𧩂因何故此中無
D33n8892_p0046a07║玅行惡行名為𧩂用謗父母等名壞實事解云父母
D33n8892_p0046a08║有二義一有持殖用二有可尊之義即真實事又云
D33n8892_p0046a09║撥父母中母是所託緣父是種子緣。○謂無𭤸與無
D33n8892_p0046a10║愛樂無祠祀。倫云由三種意樂撥𭤸等者一由著
D33n8892_p0046b01║財意樂言無施二由見取取彼斷見邪見邪見為淨
D33n8892_p0046b02║意樂故起邪見𧩂無愛養布施三執祠火天以為究
D33n8892_p0046b03║竟意樂𧩂無自餘祠祀布𭤸。○所依薀。解云見及
D33n8892_p0046b04║見所依五取薀等見取之境諸見緣薀起故名所依
D33n8892_p0046b05║薀。○最勝能得清淨。䟽云此於諸見即餘一切惡
D33n8892_p0046b06║見及此所依五薀執為最勝能得𣵀槃清淨法。
D33n8892_p0046b07║○闘諍所依。疏云由此各各互執為勝諸見等故
D33n8892_p0046b08║一切外道闘諍因斯而起有云以自所執為真實非
D33n8892_p0046b09║他所執故此見為闘諍所依。○五戒禁。景云即彼
D33n8892_p0046b10║取戒禁之見彼見所緣名為隨行此見亦取諸見然
D33n8892_p0047a01║多緣戒禁名戒禁取戒禁何別或佛法所受名戒外
D33n8892_p0047a02║道所受名禁或根本名戒方便名禁。○隨順諸見等。
D33n8892_p0047a03║疏云謂依諸見所受戒說此戒為勝順諸見戒及戒
D33n8892_p0047a04║所依五薀眷屬執為勝及能得𣵀槃淨名戒取戒即
D33n8892_p0047a05║禁也乃至一切外道受持㧞髮等無利勤苦故。
D33n8892_p0047a06║○忿。五十八何緣忿說名母駝答似彼性故。倫
D33n8892_p0047a07║記基云忿如母駝母駝惡意鬱卓忿亦爾為示惡意
D33n8892_p0047a08║於他也。○不饒益境。疏云謂依現在可聞事或是
D33n8892_p0047a09║有情或是他見即緣事生。○執杖。疏云執杖者即
D33n8892_p0047a10║是身惡表業杖謂器杖從麁猛多分說唯言執杖亦
D33n8892_p0047b01║有惡言故。○𤍠惱為業。疏云𤍠惱為業由恨故生
D33n8892_p0047b02║惱非俱時也然忿亦生惱親對輕故但說恨生。
D33n8892_p0047b03║○三惱至為業。疏云追先忿恨之境觸現違緣心
D33n8892_p0047b04║多佷戾者慠佷𢤱戾尤䖧惱螫於他人等。○多發囂
D33n8892_p0047b05║暴等。疏云對法顯揚第一五薀皆言發兇險鄙惡
D33n8892_p0047b06║弊之言者以多發故由惱起時亦發身業故如忿亦
D33n8892_p0047b07║發語但說執杖囂謂諠囂暴謂卒暴[凵@人]踈鄙謂鄙惡。
D33n8892_p0047b08║○悔惱為業。疏云對法云法爾覆罪者心心憂悔
D33n8892_p0047b09║由此不得安穩而住。○誑謂至相用。䟽云矯謂不
D33n8892_p0047b10║實之義詭詐虗偽之稱謂自無德詐偽有德貪利養
D33n8892_p0048a01║故邪命為依。○障不諂教化。論云矯設方便為取
D33n8892_p0048a02║他意或藏己失不任師友正教誨。○謂於自盛事。
D33n8892_p0048a03║疏云於自盛事者顯揚云謂暫獲世間興盛等事心
D33n8892_p0048a04║恃高舉乃至此中通言諸所知法亦名盛事。
D33n8892_p0048a05║○染依為業。論云憍醉者生長一切襍染法故。
D33n8892_p0048a06║○殉自名利。應為徇字讀為求也訪也唯識裏書
D33n8892_p0048a07║殉辭峻切以人送死也非今意謬也。
D33n8892_p0048a08║○不耐他榮。疏云他榮者謂世間榮即富貴安樂
D33n8892_p0048a09║出世之榮即是證說勝品㓛德通有無為。
D33n8892_p0048a10║○無慚。疏云此反慚相應準前說對法無慚自不
D33n8892_p0048b01║耻為無慚。○無愧。疏云準返善中愧為其相等。
D33n8892_p0048b02║○心穢為性。論云如極穢物自穢穢他是故說此
D33n8892_p0048b03║心穢為性。○惰依為業。論云不信者多懈怠故。
D33n8892_p0048b04║○增染為業。疏云增者是滋長義。○於諸善事等。
D33n8892_p0048b05║疏云非但於善不勤名怠於惡䇿勵亦是怠也。
D33n8892_p0048b06║○於無記事而䇿勤。有云於善品不進故不精進
D33n8892_p0048b07║於善品不退故非懈怠但欲勝解也。○縱蕩為性。
D33n8892_p0048b08║疏云縱謂縱恣蕩謂蕩逸。○障輕安毘鉢舍那。疏
D33n8892_p0048b09║云此乃別障善中輕安通障觀品顯過失增說有二
D33n8892_p0048b10║障。○惽沉別相等。疏云謂瞢重是此別相瞢謂𧄼
D33n8892_p0049a01║瞢即是惽義重謂沉重即是沉義此體別相非無堪任
D33n8892_p0049a02║令俱生法無堪任故。○障行捨奢摩他。疏云能障
D33n8892_p0049a03║行捨善法相違障奢摩佗止品對治若別善法相對
D33n8892_p0049a04║行相違捨相若總善法相對行相違於止品以過失
D33n8892_p0049a05║重說有障二對法顯揚皆言違於止品唯此論中違
D33n8892_p0049a06║捨善。○掉舉別相等。疏云此申正也謂囂掉舉動
D33n8892_p0049a07║是此自性令其俱生心心所法不寂靜故。○散亂所
D33n8892_p0049a08║依。論云謂失念者心散亂故疏云由失念故生起
D33n8892_p0049a09║散亂遂難解業不能明記善等事故名為失念。
D33n8892_p0049a10║○毀犯為業。䟽云不正知多發業多發惡身語業
D33n8892_p0049b01║而多犯戒等顯揚對法五薀皆同。○令心流蕩。疏
D33n8892_p0049b02║云流者馳流即是散㓛能義蕩者蕩逸即是亂㓛能
D33n8892_p0049b03║義。○惡惠所依。論云散亂者發惡惠故。○𮜒擾。疏
D33n8892_p0049b04║云𮜒者謂散擾者謂亂。○彼令易解等。疏云掉舉
D33n8892_p0049b05║舉於心境雖是一令俱生之心心所解𢿘轉易即一
D33n8892_p0049b06║境多解也也散亂之㓛令心易緣別境即一心易他
D33n8892_p0049b07║境也。○雖一剎那等。䟽云雖一念中解緣二法無
D33n8892_p0049b08║俱易義而多念相續有易解緣義故一剎那中雖有
D33n8892_p0049b09║此二行相難知故以相續顯其行相若唯一念隱故
D33n8892_p0049b10║不說。○是煩惱等流性故。疏云二十隨惑根本等
D33n8892_p0050a01║流等流者同類所引義非前後等流也又云言等流
D33n8892_p0050a02║者謂同類義𫝑非強勝然非因故不名根本今謂疏
D33n8892_p0050a03║有二解一者隨惱於心二者隨煩惱生煩惱者本惑
D33n8892_p0050a04║也隨本惑生疏後義為正。○忿等十各別起等。疏
D33n8892_p0050a05║云行相局故名之為小有云忿乃至慳十名小隨惑
D33n8892_p0050a06║行相互相違必各別起不並起故也。○無慚等二等。
D33n8892_p0050a07║疏云自得俱生行通忿等唯遍不善位局後八。
D33n8892_p0050a08║○掉舉等八等。疏云自得俱生但染皆遍得俱生
D33n8892_p0050a09║故不可名小染皆遍故不可名中二義既殊故八名
D33n8892_p0050a10║大。○悔謂惡作。疏云悔謂惡作者以體即因即諸
D33n8892_p0050b01║論說惡作者是惡作非悔悔之體性追悔者是如人
D33n8892_p0050b02║可知惡作之體以何為性惡者嫌也即嫌惡所作業
D33n8892_p0050b03║諸所作業起心嫌惡已而追悔之方是悔性有云本
D33n8892_p0050b04║名悔而果上立因名名惡作必先惡所作業後方追悔
D33n8892_p0050b05║故也惡為因生悔也。○令不自在昧畧為性。䟽云
D33n8892_p0050b06║此令身不自在坐亦睡故乃至能他搖動亦不覺等
D33n8892_p0050b07║故此令心極闇昧輕畧為性有云睡眠心所行相𭝂
D33n8892_p0050b08║故云輕略也。○一門轉故。疏云唯一意識都無五
D33n8892_p0050b09║識同學云問何故以識為門耶答意識既為睡眠心
D33n8892_p0050b10║所之所依名門無失。○畧別窹時。疏云窹時廣故
D33n8892_p0051a01║別謂蕳別也。○有無心位假立此名。疏云世間聖
D33n8892_p0051a02║教有於無心位亦名睡眠此假立如論說言無心睡
D33n8892_p0051a03║眠此則是也由眠所引似起眠時故亦名眠有云問
D33n8892_p0051a04║無心位睡眠心所亦滅無何名睡眠耶答無心位雖
D33n8892_p0051a05║無心心所疲極緣未至極位眠心所相應令心昧畧
D33n8892_p0051a06║無心位所引起彼似彼故亦名睡眠也。○尋謂尋求。
D33n8892_p0051a07║倫記云尋謂尋求伺謂伺察或思或慧推求麤位名
D33n8892_p0051a08║尋即此二種於境察審細位名伺非一剎那二法相
D33n8892_p0051a09║應一類麤細前後異故。○忩遽。疏云忩迫遽意。
D33n8892_p0051a10║○以安不安等。䟽云身心若安徐緩為業身心不
D33n8892_p0051b01║安忩遽為業但通思惠或思名安徐而細故思量性
D33n8892_p0051b02║故惠名不安急而麤故蕳擇性故身心前後有安不
D33n8892_p0051b03║安皆依尋伺故名所依。○今此境者通一切境。意言
D33n8892_p0051b04║境通一切有漏無漏色心三世等法。○意言。倫記
D33n8892_p0051b05║㤗云名言能詮法意能分別法尋俱麤意亦能分別
D33n8892_p0051b06║法分別法義似名言故名意言又解言是思惟言非
D33n8892_p0051b07║是語言意興思性名言俱行故名意言基云名自言
D33n8892_p0051b08║法名體是麤意尋能思諸法似於名言故言意言性
D33n8892_p0051b09║也又言說名是言名思惟名意名尋是思惟名故故
D33n8892_p0051b10║名意言也。○三從果等。有云第三釋果者由意起
D33n8892_p0052a01║言云果也。○並用思惠一分為體。有解以遍行中
D33n8892_p0052a02║思別境中慧推度發言用別立尋伺也。○此四心所
D33n8892_p0052a03║於善染等。以下解不定得名䟽云於善染等皆不
D33n8892_p0052a04║定者一解顯不定義此界性識等皆不定故。
D33n8892_p0052a05║◎王所相應
D33n8892_p0052a06║○唯緣境之總相等。唯識義章私記云心王若緣
D33n8892_p0052a07║青色時但總取青不更分別何物青心所於彼青色
D33n8892_p0052a08║分別何物之青色故心王但取總相心所取總別相
D33n8892_p0052a09║演秘云心王所取總別義總而為四釋一心唯取總
D33n8892_p0052a10║心所唯別二心王唯取總相所取總別三王所俱取
D33n8892_p0052b01║總別二相四心王取總別心所取別相然以第二義
D33n8892_p0052b02║為正故今舉第二義也。○心王所屬故名心所。對
D33n8892_p0052b03║法疏云成唯識說恒依心起共與心相應繫屬於心
D33n8892_p0052b04║故名心所如屬我物立我所名心於所緣唯取總相
D33n8892_p0052b05║心所於彼亦取別相助成心事得心所名如𦘕師資
D33n8892_p0052b06║作模填彩。○時謂剎那。䟽云時謂剎那定同一世。
D33n8892_p0052b07║○依謂依根即俱有無間是也。王所同所依成相應
D33n8892_p0052b08║義也就其所依有俱有無間二依俱有依能依所依
D33n8892_p0052b09║同時無間依能依所依前後雖有同時前後異心王
D33n8892_p0052b10║心所同所依也。○蕳別識。樞要云依蕳別識唯識
D33n8892_p0053a01║義章私記云以依同蕳別識謂眼識與俱時意識緣
D33n8892_p0053a02║一青色時所緣是一然眼識以眼根為所依第六以
D33n8892_p0053a03║第七為所依所依各別不可云相應故云蕳別識。
D33n8892_p0053a04║○緣謂所緣等。疏云以所緣等蕳別見謂第六第
D33n8892_p0053a05║八同以第七為所依根然第八識唯緣三種境第六
D33n8892_p0053a06║識遍緣一切法所緣各別不可云相應故云蕳別見。
D33n8892_p0053a07║○事謂體事。又云以事蕳體多謂眼識與俱時第
D33n8892_p0053a08║六共緣一青等之時眼識一聚心王心所各各體一
D33n8892_p0053a09║故以相似名為相應若加俱時第六聚之心所名眼
D33n8892_p0053a10║識之相應者有心王體一心所體多之失不可云相
D33n8892_p0053b01║似故云簡體多。○印持決定。疏云勝解印持曾為
D33n8892_p0053b02║猶豫境今得決定事。○定能令心專注一境。疏云
D33n8892_p0053b03║定雖影像相分剎那新起其加行時所觀本質前後
D33n8892_p0053b04║相續恒專注緣此識任運不作加行專注本質恒緣
D33n8892_p0053b05║現在影像所緣但新新起。○善染汙等。疏云等者
D33n8892_p0053b06║等取餘善等法即不定四既通三性亦在其中。
D33n8892_p0053b07║○惡作等四等。此通伏難疏難云善染非異𤏅可
D33n8892_p0053b08║說不相應不定中無記何非此識並（文）論以此惡作
D33n8892_p0053b09║等文釋此難也。○有間斷故等。疏云非一切時常
D33n8892_p0053b10║相續故非此相應又云非異熟者非真異熟不遮異
D33n8892_p0054a01║𤏅生亦有惡作等。○欲希望未遂合事等。疏云欲
D33n8892_p0054a02║緣從來未合事故此恒緣合境常是我故。○勝解印
D33n8892_p0054a03║持等。疏云勝解但能印前疑事不了事生此恒決
D33n8892_p0054a04║定計我非餘非先有疑及曾未了今方印可故無勝
D33n8892_p0054a05║解。○念唯記憶等。又云念能憶昔曾所習事於現
D33n8892_p0054a06║在習者已滅今起追憶非我已滅今生追憶境恒有
D33n8892_p0054a07║故。○定唯繫心等。疏云定唯別作意繫心專一境
D33n8892_p0054a08║由加行心趣求一境唯緣本質一法不作別緣前後
D33n8892_p0054a09║念解亦非常解此識任運不深趣求專緣一法剎那
D33n8892_p0054a10║別緣故無定也。○善是淨故。疏云其善十一體非
D33n8892_p0054b01║染故非與此俱此俱唯染故。○見所斷修所斷。疏
D33n8892_p0054b02║云前見道者唯在初地初入地心今此修道除初地
D33n8892_p0054b03║心出相見道已住出地心乃至第十地終金剛無間
D33n8892_p0054b04║道來並名修道。○我所偏見依我見生等。䟽云我
D33n8892_p0054b05║所及邊見依我見後生此識相應不依彼起任運緣
D33n8892_p0054b06║內相續而生不假他後起故不起我所及遍見也。
D33n8892_p0054b07║○睡眠必依身重昧等。疏云睡眠若起必依身心
D33n8892_p0054b08║沉重惽昧此是內緣外眾緣力即是病等或涼風等
D33n8892_p0054b09║有時暫時如對法論第一說即是間斷非相續義乃
D33n8892_p0054b10║至一類無始蕳別不假內緣而起。○慢於稱量門。
D33n8892_p0055a01║解云淩他慢也自他相待方勝劣故名為稱量自恃
D33n8892_p0055a02║慢非稱量故。
D33n8892_p0055a03║◎苦等五受
D33n8892_p0055a04║○苦樂尤重。疏云謂在五識即楚利逼切明利適
D33n8892_p0055a05║悅名苦樂在意稍降逼切如可適悅名憂喜受。
D33n8892_p0055a06║○無分別故。具可云在五識逼迫適悅俱無分別
D33n8892_p0055a07║名為苦樂。
D33n8892_p0055a08║◎諸識受俱
D33n8892_p0055a09║○若是餘受必有間斷。苦樂間斷法非常恒相續
D33n8892_p0055a10║苦非常恒相續樂故。○七有情恒執等。論全文云
D33n8892_p0055b01║由此識常無轉變有情恒執為內我故（云云）疏云常者
D33n8892_p0055b02║相續義無轉者一類義我是一常故此似我顯第七
D33n8892_p0055b03║識恒緣執我。○寧執為我。若苦樂二受相應或時
D33n8892_p0055b04║苦或時樂轉變無常故第七何執常住我。○雜受純
D33n8892_p0055b05║受。䟽云鬼畜處通若唯苦處地獄相似五十七說
D33n8892_p0055b06║與地獄同純受重故若雜受處容有喜樂況復無憂
D33n8892_p0055b07║雜受輕故。○捺落迦中至為苦。疏云捺落迦者此
D33n8892_p0055b08║云苦器受罪處也那落迦者受彼苦者故二別也有
D33n8892_p0055b09║云捺落迦此云受苦器那落迦此云受苦者。○無分
D33n8892_p0055b10║別故。疏云其諸地獄一向苦故唯苦無憂以迫尤
D33n8892_p0056a01║重為苦所逼亦無分別以憂分別方得生。○若在欲
D33n8892_p0056a02║界至悅心故。疏云大乘初二近分有喜乃至何以
D33n8892_p0056a03║無樂以彼適悅不遍五根故但遍意識及身處少分。
D33n8892_p0056a04║○初二靜慮近分。俱舎疏云四本靜慮四本無色
D33n8892_p0056a05║各有近分與八根本為入門故。○悅身心故。疏云
D33n8892_p0056a06║根本初二名喜樂者適悅五根故。○安靜尤重無分
D33n8892_p0056a07║別故。疏云以安靜適悅故無分別適悅故名樂尤
D33n8892_p0056a08║重故名樂即是在意名樂所以。
D33n8892_p0056a09║◎五果體相
D33n8892_p0056a10║○異熟果。倫記云異熟果以一切業所招無記五
D33n8892_p0056b01║蘊為體別報從總總名異熟。○若但言異熟等。論
D33n8892_p0056b02║釋異熟果云一者異熟謂有漏善及不善法所招自
D33n8892_p0056b03║相續異熟生無記（文）今文釋此論文曰若但言異熟
D33n8892_p0056b04║即六識中報非真異熟攝今為總攝彼故言異熟生
D33n8892_p0056b05║倫云次釋其名因是善惡果是無記異因而熟故名
D33n8892_p0056b06║異熟從義得名。○等流果。又云等流果以一切有
D33n8892_p0056b07║為漏無漏三性自類同品劣法前聚生後同品勝法
D33n8892_p0056b08║後果為性。○相似之義假名等流。倫云瑜伽唯識
D33n8892_p0056b09║皆又說言或似先業後果隨轉如由殺生得短命此
D33n8892_p0056b10║實增上假名等流命短同故又云一切有為前後相
D33n8892_p0057a01║似名等流因等流為果名等流果即當體為名亦可
D33n8892_p0057a02║共等流為果名等流果即從因為名。○離繫果。倫
D33n8892_p0057a03║云離繫果以斷煩惱障及得果所證擇滅真如為性
D33n8892_p0057a04║斷所知障所得擇滅等但是增上果所斷障體非繫
D33n8892_p0057a05║法故六行所得亦增上攝不斷種故又云擇滅無為
D33n8892_p0057a06║體絕羈絆故名離繫離繫即果當體為名。
D33n8892_p0057a07║○士用果。又云士用果有二義一云五蘊假者作
D33n8892_p0057a08║用所得四塵為性三十八云占卜稼穡為自性故二
D33n8892_p0057a09║云通以一切有為無為為性別別諸法名士夫故此能
D33n8892_p0057a10║招得俱生無間隔越不生四種果故又云五蘊和合
D33n8892_p0057b01║假立士夫士夫作用所得之果名士用果此即從義
D33n8892_p0057b02║作用為名士夫是義用是作用。○如夫農作等。謂
D33n8892_p0057b03║由農作因得稼穡果由商賈因得財利果由事王因
D33n8892_p0057b04║得褒錄果由書𦘕因得文字及形像由筭因得記數
D33n8892_p0057b05║果由占卜因得吉凶果。○增上果。倫云增上果以
D33n8892_p0057b06║一切有為無為為性性寬通故又云万法不障一一
D33n8892_p0057b07║法有增上增上即果當體為名亦可用有得果之㓛
D33n8892_p0057b08║名為增上增上為果名增上果從因受稱。○謂除前
D33n8892_p0057b09║四。有云除前四果外餘與力不障果皆名增上果
D33n8892_p0057b10║也增上果有二廢立一別體增上果二雜亂體增上
D33n8892_p0058a01║果也別體者以前四果外與力不障諸果為增上果
D33n8892_p0058a02║四果外有別體故名別體雜亂體者前四果亦與果
D33n8892_p0058a03║有與力不障義皆增上果也與餘果雜故名雜亂。
D33n8892_p0058a04║◎頼耶三相
D33n8892_p0058a05║○此𮋒曰藏。疏云藏具三義如論已說義雖具三
D33n8892_p0058a06║正取唯以執藏為名所藏義通第二位第二位從無
D33n8892_p0058a07║始乃至佛果極解脫道第八也此間第八受熏故所
D33n8892_p0058a08║藏義通第二位也。○問此識果相應通三位。疏云
D33n8892_p0058a09║問阿頼耶阿陀那名亦是果相獨言異熟有何意耶
D33n8892_p0058a10║答異熟名等此識果相雖多位異熟名寬三位通二
D33n8892_p0058b01║位五位通四位故偏以異熟為果相。○此識具四果。
D33n8892_p0058b02║疏云謂前望後為等流果同時心所望此心王名
D33n8892_p0058b03║士用果種子生時亦名士用故論下言如俱有因得士
D33n8892_p0058b04║用故亦名增上果異熟果可知。○答等流增上等。
D33n8892_p0058b05║此明以不共義異熟為果相不共者真異熟義不通
D33n8892_p0058b06║餘法故。○如是三相等。樞要云第八三相攝論第
D33n8892_p0058b07║二卷以種為因相諸法因緣故現行為果相二種所
D33n8892_p0058b08║生故現種俱為自相現種俱為自體故乃至第四說
D33n8892_p0058b09║三相俱取現行及一切種與轉識互為因果故。
D33n8892_p0058b10║◎我法二執
D33n8892_p0059a01║○我法二執。於五薀假和合法執為常住云我執
D33n8892_p0059a02║於三科法體執為實有常住為法執執者誤實非常
D33n8892_p0059a03║住謂常住云執不稱境故名為執也。
D33n8892_p0059a04║○諸我執。但言我見獨取薩迦耶見故體局心所言
D33n8892_p0059a05║我執非我見總取我見相應心心所故其體通心心
D33n8892_p0059a06║所故䟽云言我執者顯非唯見心心所法皆名執故
D33n8892_p0059a07║演秘云若言我見不通心王及餘心所執言寬故該
D33n8892_p0059a08║見同時心心所等皆名為執。○恒與身俱。疏云但身
D33n8892_p0059a09║俱者解其俱義（言）而轉者解其生義。○不待邪教。
D33n8892_p0059a10║疏云邪教分別及邪思分別一分別言通二處也。
D33n8892_p0059b01║○一常相續。疏云常相續者顯恒起義在第七者
D33n8892_p0059b02║顯執所依緣第八者顯所緣境起自心相者顯緣第
D33n8892_p0059b03║八不親著執為實我者不稱境知故執生也。
D33n8892_p0059b04║○二有間斷等。疏云在第六識顯執所在五取蘊
D33n8892_p0059b05║者彰此俱生我見之境不緣無漏乃至緣蘊總別顯
D33n8892_p0059b06║執行相總緣五蘊為我名總別緣五蘊為我名別乃
D33n8892_p0059b07║至此中所言五取蘊相或別者是第六本質起自心
D33n8892_p0059b08║相者是影像相。○緣識所變。有云識所變言可通
D33n8892_p0059b09║諸識歟第六廣緣識體故諸識所變境為本質無不
D33n8892_p0059b10║緣故識言可通諸識歟。○細故。疏云無始串習體
D33n8892_p0060a01║相微隱。○難斷。䟽十云非世道伏二非初道斷（見道）初
D33n8892_p0060a02║道斷者即見道斷三非地未滿修道能斷要第九勝
D33n8892_p0060a03║道方斷故言難斷。○勝生空觀。疏云勝生空者蕳
D33n8892_p0060a04║異有漏及遊觀生空心斷彼不能故又云言生空斷
D33n8892_p0060a05║者一通三乘二以行相而說其實菩薩亦法空斷。
D33n8892_p0060a06║○亦由現在外緣力故。䟽云內緣必藉兼藉外緣
D33n8892_p0060a07║故外緣說於亦字非與身俱以來顯異俱生要待顯
D33n8892_p0060a08║分別義。○一緣邪教所說蘊相。疏云第一是即蘊
D33n8892_p0060a09║計我。○二緣邪教所說我相。疏云離蘊計我乃至
D33n8892_p0060a10║或以名教而為本質起自心相。○麤故易斷。疏云
D33n8892_p0060b01║行相猛名為麁初聖道除名為易斷。○初見道時。
D33n8892_p0060b02║䟽云違見道故道生便滅相見道中不斷之故論云
D33n8892_p0060b03║初又真見中有無間解脫無間道斷異解脫名初。
D33n8892_p0060b04║○生空真如。有人問云上文明俱生伏斷時云勝
D33n8892_p0060b05║生空觀今斷分別時亦云觀一切生空真空不云俱
D33n8892_p0060b06║生分別俱以法觀斷有何意耶答實可通之故本疏
D33n8892_p0060b07║唯言生空斷者一通三乘故二以行相𮋒而說其實
D33n8892_p0060b08║菩薩亦以法空斷也今謂通三乘者生空三乘通觀
D33n8892_p0060b09║故以行相𮋒者我執正違生空智故也。○緣識所變
D33n8892_p0060b10║蘊處界相等。疏云識既不能取心外法唯緣所變
D33n8892_p0061a01║蘊界相等或總緣蘊或別緣蘊界處亦然。○此二法
D33n8892_p0061a02║執至方能除滅。又云第六識中俱生法執於其十
D33n8892_p0061a03║地道𢿘𢿘修地地別斷以障地故第七識者於十地中
D33n8892_p0061a04║道𢿘𢿘修要至金剛方能除斷此中合說若道若斷
D33n8892_p0061a05║故言𢿘𢿘方能除斷此唯菩薩非二乘者若𢿘𢿘斷
D33n8892_p0061a06║習種俱然又除滅有二一伏二斷六識伏亦斷第七
D33n8892_p0061a07║伏不斷故皆言𢿘𢿘乃至言勝法空顯法空觀蕳遊
D33n8892_p0061a08║觀心唯取無間斷法執道。○此亦二種至執實法。
D33n8892_p0061a09║又云此文可知即小乘等並名邪故不稱正理故。○
D33n8892_p0061a10║二緣邪教至執為實法。又云自性即是𢿘論勝性
D33n8892_p0061b01║等取勝論實句義等如是非一乃至初小乘等所執
D33n8892_p0061b02║後外道等所執。
D33n8892_p0061b03║◎煩惱所知
D33n8892_p0061b04║○薩迦耶見。疏云此中不言我見言薩迦耶見者
D33n8892_p0061b05║若言我見不攝我所乃至為顯此中攝我所故言薩
D33n8892_p0061b06║迦耶見。○薩迦耶見而為上首。疏云亦以法我我
D33n8892_p0061b07║所執為首生餘障故（文）煩惱障下薩迦耶見人我見
D33n8892_p0061b08║也故䟽曰由我見為本生諸煩惱。○所知境無顛倒
D33n8892_p0061b09║性。疏云所知境者謂有為無為無顛倒性謂真如
D33n8892_p0061b10║理由覆此境令智不生能障菩提故名所知障。
D33n8892_p0062a01║○若論正障至依勝用說。同學抄取意文也此中
D33n8892_p0062a02║云聖教指唯識論第一彼云由斷續生煩惱障故證
D33n8892_p0062a03║真解脫由斷礙解所知障得大菩提。○執我執法等。
D33n8892_p0062a04║以下明二障體一義示兼障所由疏云體不相違可
D33n8892_p0062a05║唯一體用義分故可說有別同一種生用分成二如
D33n8892_p0062a06║一識體取境用多故是一同一種生無違於理如一
D33n8892_p0062a07║眼識緣青黃兩境二行相生。○我執必依法執而起。
D33n8892_p0062a08║解云法執體迷我執用迷故用迷必依體迷。
D33n8892_p0062a09║○如要迷杌等。疏云人我位必有法我人我必依
D33n8892_p0062a10║法我起故人我是主宰作者等用故法我有自性勝
D33n8892_p0062b01║用等故即法我通人我狹也如人要迷杌不知見杌
D33n8892_p0062b02║等方執為人迷杌為先後方人起此中喻況理有淺
D33n8892_p0062b03║深淺喻謂人是人執迷杌是法執等。○能持自體等。
D33n8892_p0062b04║以下通難疏云問云何故人執必帯法執法執亦有
D33n8892_p0062b05║不帯人答能持自體等。○非一㓛法等。以下明法
D33n8892_p0062b06║執有不帯人執。○如計外境等。唯識義章私記云
D33n8892_p0062b07║如計外境唯起法執不起我執無常一用故知計外
D33n8892_p0062b08║境唯有法無我即顯內法上唯起法執不起我執。
D33n8892_p0062b09║○是故人執。以下補特迦羅我見以下總結也。
D33n8892_p0062b10║◎能遍計識
D33n8892_p0063a01║○虗𡚶分別為自性故。若有漏心有如無漏不起
D33n8892_p0063a02║執者即楞伽中邊等不應言虗𡚶分別既言有漏心
D33n8892_p0063a03║虗𡚶分別為自性明知有漏心皆能遍計疏（九本）應撿。
D33n8892_p0063a04║○若計度惠等。以下通正義難難云依計度分別
D33n8892_p0063a05║故有二執然五八無計度分別何云有二執耶。
D33n8892_p0063a06║○由七識熏習分別力故。七識者除第七約起法
D33n8892_p0063a07║執說故疏云依第八所變想無之上第六七識起執於
D33n8892_p0063a08║我除第七識餘之七識起執法不計末那有法執故。
D33n8892_p0063a09║○八識生時變似我法。如是從無始來我法分別
D33n8892_p0063a10║熏習力故諸識生時其諸識自體分轉變相見二分
D33n8892_p0063b01║似起其二分似我法八識中皆有執計故有人云安
D33n8892_p0063b02║惠云無似有安惠一分師不立相見二分故相見二
D33n8892_p0063b03║分無似我法有也八識有執故有我法二執也。
D33n8892_p0063b04║○第六第七等。疏云若護法難陀等解由無始來
D33n8892_p0063b05║第六七識橫計我法種種分別熏習力故若安惠解
D33n8892_p0063b06║七識相應諸心心所名皆分別能熏習故即由分別
D33n8892_p0063b07║熏習種生熏者擊發義習者𢿘𢿘義由𢿘熏發有此
D33n8892_p0063b08║種故後諸識起變似我法。○八識生時變似我法。
D33n8892_p0063b09║疏云護法釋云識自證分所變相見依他二分非我
D33n8892_p0063b10║非法無主宰故無作用故性難言故聖教名我法者
D33n8892_p0064a01║是強目彼如世說火口不被燒所說火言明非目火
D33n8892_p0064a02║世間凡夫依識所變相見二分依他性上執為我法
D33n8892_p0064a03║此所變者似彼𡚶情名似我法彼𡚶所執我法實無
D33n8892_p0064a04║非可說牛毛似彼龜毛故不說似彼但說似情有云
D33n8892_p0064a05║護法云有似無（文）護法四分師故相見二分依他有
D33n8892_p0064a06║法其有法似都無我法也疏云問前護法解後安惠
D33n8892_p0064a07║解何故我法但依二分不許自體以為我法答（云云）依
D33n8892_p0064a08║此難意二師並同許相見二分似我法也疏一本應撿。
D33n8892_p0064a09║○而由六七等。同學云五八識雖自無我法分別
D33n8892_p0064a10║第六識屢執我法或在俱時互相增益或前後起緣
D33n8892_p0064b01║發八識緣彼熏習或令自熏如此熏習染濁氣分展
D33n8892_p0064b02║轉增長遍在一切何念有漏為𡚶不穢依之後時生
D33n8892_p0064b03║起之相不清淨也故五八識見相分似六七識我法
D33n8892_p0064b04║相見何必由自分別也有見相分似六七識我法相
D33n8892_p0064b05║見非起二執名似我法撲揚解同此詳之。
D33n8892_p0064b06║
D33n8892_p0064b07║
D33n8892_p0064b08║
D33n8892_p0064b09║
D33n8892_p0064b10║畧述法相義依釋卷上終