D36n8895_p0001b01║重刻法相義序
D36n8895_p0001b02║性相不異譬如水與波始無
D36n8895_p0001b03║二致矣今學者不能推詳其
D36n8895_p0001b04║本真紛然以自相是非如此
D36n8895_p0001b05║者天下頗爾茲有良灮和尚
D36n8895_p0001b06║性相圜通理智玅𨔶親於唯
D36n8895_p0002a01║識論疏之中採集綱要勒作
D36n8895_p0002a02║三卷目之曰略述法相義豈
D36n8895_p0002a03║啻習法相者之為筌罤而已
D36n8895_p0002a04║哉抑亦學法性者之為龜鑑
D36n8895_p0002a05║也舊版既在武陵書肆近義
D36n8895_p0002a06║山照公訂正重鏤梓而請余
D36n8895_p0002b01║序之余不敏豈設能之雖然
D36n8895_p0002b02║面遇此勝因何不喜而且讚
D36n8895_p0002b03║哉終以所謂性相不異冠其
D36n8895_p0002b04║卷𩠐冀使後學者於斯二門
D36n8895_p0002b05║無惑矣。
D36n8895_p0002b06║貞享三秊丙寅孟秋
D36n8895_p0003a01║武陵沙門守拙書于
D36n8895_p0003a02║洛陽之寓舍
D36n8895_p0003a03║
D36n8895_p0003a04║
D36n8895_p0003a05║
D36n8895_p0003a06║
D36n8895_p0004b01║略述法相義卷上標目
D36n8895_p0004b02║八識大㫖現等三量
D36n8895_p0004b03║相等四分自共二相
D36n8895_p0004b04║三種分別諸識所依
D36n8895_p0004b05║諸識生緣有覆無記
D36n8895_p0004b06║無覆無記四無記種
D36n8895_p0004b07║善等三性善等界繫
D36n8895_p0004b08║諸識三性六位心所
D36n8895_p0004b09║心所俱起王所相應
D36n8895_p0005a01║諸識界繫苦等五受
D36n8895_p0005a02║諸識受俱五果體相
D36n8895_p0005a03║賴耶三相我法二執
D36n8895_p0005a04║煩惱所知能遍計識
D36n8895_p0005a05║
D36n8895_p0005a06║
D36n8895_p0005a07║
D36n8895_p0005a08║
D36n8895_p0005a09║
D36n8895_p0005b01║略述法相義卷上
D36n8895_p0005b02║八識大㫖
D36n8895_p0005b03║識謂了別為義。其數有八。故曰八識。謂一眼。
D36n8895_p0005b04║二耳。三鼻。四舌。五身。六意。七未那。八阿賴耶
D36n8895_p0005b05║也。一眼識者。眼根為所依。色境為所緣。以生
D36n8895_p0005b06║了別。故名眼識。從所依而得名。乃至第六亦
D36n8895_p0005b07║皆然焉。何等眼根。謂四大種所造眼識所依。
D36n8895_p0005b08║清淨色也。眼者照了。能照色境。根者增上。及
D36n8895_p0005b09║出生為義。為增上緣。能生眼識。故名為根。乃
D36n8895_p0006a01║至身根等亦准之然眼等根。非現量得。以能
D36n8895_p0006a02║發識比知是有。斯乃以果知因。由用比體也。
D36n8895_p0006a03║何等為色。謂顯形表。又釋此三。開為三十一
D36n8895_p0006a04║謂開顯為十三。青黃赤白。影光明闇。烟塵雲
D36n8895_p0006a05║霧空一顯色。開形為十。長短方圓。麤細高下。
D36n8895_p0006a06║若正若不正。開表為八。取捨屈申。行住坐臥
D36n8895_p0006a07║也。四顯色實。餘色皆假。眼識所緣。唯是實境。
D36n8895_p0006a08║不緣假境。二耳識者。耳根為所依。聲境為所
D36n8895_p0006a09║緣。生了別用。故名耳識何等。耳根。謂四大種
D36n8895_p0006b01║所造。耳識所依。清淨色也。耳者能聞。故名耳
D36n8895_p0006b02║根。何等聲境。謂內聲外聲。內外聲。可意聲。不
D36n8895_p0006b03║可意聲。俱相違聲等也。響聲假。餘聲實。耳識
D36n8895_p0006b04║緣實。不緣假境。三鼻識者。鼻根為所依。香境
D36n8895_p0006b05║為所緣。而生了別。故名鼻識。所依淨色。謂之
D36n8895_p0006b06║鼻根。能𪖻為鼻香謂好香。惡香。平等香。和合
D36n8895_p0006b07║香。變異香等也。四舌識者。舌根為所依。味境
D36n8895_p0006b08║為所緣。生了別用。故名舌識。所依淨色。名曰
D36n8895_p0006b09║舌根。能甞為義。除飢渴故。味謂苦酢。甘辛醎
D36n8895_p0007a01║淡或可意。或不可意。或俱相違。或俱生。或和
D36n8895_p0007a02║合。或變異。不見香味通假之言。雖無明文。以
D36n8895_p0007a03║理推之。亦得有假。如和合香。可許是假。故瑜
D36n8895_p0007a04║伽論五十四云。空行風中。無俱生香。唯假合
D36n8895_p0007a05║者。既云假合。明知是假。味中必有和合之味。
D36n8895_p0007a06║類香通假。五身識者。身根為所依。觸境為所
D36n8895_p0007a07║緣。以生了別。故名身識。所依淨色。謂之身根。
D36n8895_p0007a08║身者積聚。及依止義。諸根大造。並皆積聚。今
D36n8895_p0007a09║此身根。為彼多法。依止積集。所以獨得身根
D36n8895_p0007b01║之名。觸謂能造大種。所造假觸。地水火風。謂
D36n8895_p0007b02║之能造。堅勁為地。流濕為水。溫𤍠為火。輕動
D36n8895_p0007b03║為風。所造觸者。謂滑性歰性。輕性重性。耎性
D36n8895_p0007b04║緩急。冷飽力劣。悶癢粘病。老𭭾疲息勇。所造
D36n8895_p0007b05║是假。四大是實。問五識不緣假。長短等色非
D36n8895_p0007b06║眼得。澁滑等觸既是假。亦應不為身識得。答
D36n8895_p0007b07║長短之色相待踈。是以不為眼識得。澁等諸
D36n8895_p0007b08║觸。分位假親故。所以身根得或同假色。唯意
D36n8895_p0007b09║所得。已上五者。合名五識。種類相似。故摠說
D36n8895_p0008a01║之。如何相似。謂有五似。一謂俱依色根。二同
D36n8895_p0008a02║緣色境。三俱但緣現在。四俱現量得。五俱有
D36n8895_p0008a03║間斷。六意識者。謂依末那。了別諸法。故名意
D36n8895_p0008a04║識。末那翻意。即是第七識之稱也。諸法。謂色
D36n8895_p0008a05║法。心法。有法。無法。等三世諸法也分別此識。
D36n8895_p0008a06║當有其四。謂明了意識。定中意識。獨散意識。
D36n8895_p0008a07║夢中意識。初亦名曰五俱意識。後三摠名獨
D36n8895_p0008a08║頭意識。五俱意識。助五令起。亦令五識明了
D36n8895_p0008a09║取境。定位意識。唯是現量。散位獨頭。通比非
D36n8895_p0008b01║量。與五俱意。或唯現量。或通現比。及非量攝
D36n8895_p0008b02║七未那識。謂依頼耶。緣彼見分。比翻云意思
D36n8895_p0008b03║量為義。用彼為性。及為行相。恒審思量所執
D36n8895_p0008b04║我相。恒言。簡前第六識。意識雖審思。而非是
D36n8895_p0008b05║恒。有間斷故。次審思言。復簡第八。第八雖恒。
D36n8895_p0008b06║非審思故。恒審思量。雙簡五識。彼非恒起。非
D36n8895_p0008b07║審思故。此名何異第六意識。此持業釋。彼依
D36n8895_p0008b08║主釋。八阿頼耶識。謂依未那。緣於種子。有根
D36n8895_p0008b09║身。器界。何為種子。謂本識中。親生自果。㓛能
D36n8895_p0009a01║差別。此與本識。及所生果。不一不異。體用因
D36n8895_p0009a02║果。理應爾故。雖非一異。而是實有。假法如無
D36n8895_p0009a03║非因緣故。漏無漏種。各有二類。一者本有。謂
D36n8895_p0009a04║無始來。異熟識中。法爾而有。生蘊處界。㓛能
D36n8895_p0009a05║差別。二始起。謂無始來。數數現行熏習而有
D36n8895_p0009a06║諸有情無始時來。有無漏種。不由熏習法爾
D36n8895_p0009a07║成就。後勝進位。熏令增長。無漏法起。以此為
D36n8895_p0009a08║因。無漏起時。復熏成種。有漏法種。類此應知。
D36n8895_p0009a09║無漏識緣無漏種子。有漏識緣有漏種子。有
D36n8895_p0009b01║根身者。謂五色根。及根依處。五根如向。根依
D36n8895_p0009b02║處者。扶塵根也。噐界即是。色等五境。內自種
D36n8895_p0009b03║子。為其因緣。心內所變。現行四大。為增上緣。
D36n8895_p0009b04║造根境色。非是心外。實大所造。問曰。且如色
D36n8895_p0009b05║中。形影假法。第八緣否。答曰。不緣假法。唯緣
D36n8895_p0009b06║實境而已。阿頼耶。此翻曰藏。具有能藏所藏。
D36n8895_p0009b07║執藏義故。謂與雜染。互為緣故。有情執為自
D36n8895_p0009b08║內我故。能持染種。種名所藏。此識是能藏是
D36n8895_p0009b09║雜染法所熏所依。染法名能藏。此識為所藏。
D36n8895_p0010a01║為染第七等所執藏。以為內我。名執藏義也。
D36n8895_p0010a02║第七八識。行相微細。內緣相續。無始已來。常
D36n8895_p0010a03║無間斷。第七非量。第八現量也。
D36n8895_p0010a04║現等三量
D36n8895_p0010a05║三量者何也。謂現量比量非量也。現量。謂無
D36n8895_p0010a06║分別。若有正智。於色等境。離名種等。所有分
D36n8895_p0010a07║別。現現別轉。故名現量。所謂正智。簡何邪智
D36n8895_p0010a08║謂患翳目。見於毛輪。第二月等。雖離名種等
D36n8895_p0010a09║所有分別。而非現量故。現體非一。名為現現。
D36n8895_p0010b01║附自境體。離貫通緣。名為別轉比量。謂於所
D36n8895_p0010b02║比義。有正智生。了知有火。或無常等。是名比
D36n8895_p0010b03║量。以其因有現比不同。果亦兩種。火無常別
D36n8895_p0010b04║了火從烟現量因起。了無常等。從所作等。比
D36n8895_p0010b05║量因生。此二望智。俱為遠因。藉此二因。緣因
D36n8895_p0010b06║之念。為智近因。是近及遠。比度因故。俱名比
D36n8895_p0010b07║量非量。謂似現似比。摠名非量。似現量者。有
D36n8895_p0010b08║分別智。於境異轉。謂見杌為人。覩見陽炎。謂
D36n8895_p0010b09║之為水。及瓶衣等。名曰異轉。不以本自相。四
D36n8895_p0011a01║塵為所緣。但於共相瓶衣假法而轉。謂為實
D36n8895_p0011a02║有。故名分別。由彼瓶衣。依四塵假。但意識緣
D36n8895_p0011a03║共相而轉。實非眼識現量得。自謂眼見瓶衣
D36n8895_p0011a04║等。名似現量。又但分別。執為實有。謂自識現
D36n8895_p0011a05║得。亦名似現不但似眼。現量而得。名似現量。
D36n8895_p0011a06║諸似現量。遍在有分別。無分別二心。有分別
D36n8895_p0011a07║心。𡚶謂分明。得境自體。無分別心。不能分明。
D36n8895_p0011a08║𭁷證境相。故名似現以㨿決定。唯說分別。非
D36n8895_p0011a09║無分別心。皆唯現量故。似比量者。謂若似因
D36n8895_p0011b01║智。為先所起。諸似義智。名似比量。如於霧等。
D36n8895_p0011b02║𡚶謂為烟。邪證有火。由彼邪因。𡚶起邪智。不
D36n8895_p0011b03║能正解。是真之流。而非真故。名似比量。
D36n8895_p0011b04║相等四分
D36n8895_p0011b05║於心心所。若細分別。應有四分。所謂四分者
D36n8895_p0011b06║何也。謂相分見分。自證分。證自證分也。相謂
D36n8895_p0011b07║相狀也。所緣為義。縱緣於心。以心為相。亦唯
D36n8895_p0011b08║所緣。相分之心。不能緣故。色塵有青黃等相
D36n8895_p0011b09║狀。聲塵有執受非執受等相狀。香塵有香臰
D36n8895_p0012a01║差別。味塵有甘辛等相狀。緣觸有堅濕等相
D36n8895_p0012a02║狀。第六識緣法塵。隨則有色心相狀。第七識
D36n8895_p0012a03║緣第八見分。𭘧我法之相狀。第八識緣種子
D36n8895_p0012a04║五根噐界。𭘧其相狀也。見謂見照也。能緣為
D36n8895_p0012a05║義。心性明了。能照前境。名之為見。自證者。此
D36n8895_p0012a06║緣自用。故名自證。即[掯-止+上]見分。名曰自用。見分
D36n8895_p0012a07║是第三分。緣外之用也。亦名自體分。對餘三
D36n8895_p0012a08║分。以名自體。證自證者。第三體用。名為自證。
D36n8895_p0012a09║此第四分。能證知彼。是故名曰證自證分也。
D36n8895_p0012b01║第二分唯緣第一。第三能緣第二第四。第四
D36n8895_p0012b02║唯緣第三。相分見分。自體三種。即所能量。量
D36n8895_p0012b03║果別也。如以尺丈。量於物時。物為所量。尺為
D36n8895_p0012b04║能量。解數之智名為量果。心等量境。類亦應
D36n8895_p0012b05║然。果是何義。成滿因義。謂第二分。以第三為
D36n8895_p0012b06║果。自為能量。第三緣見。以第四為果。能量可
D36n8895_p0012b07║知。緣第四時。以誰為果。此義應思。即以所緣
D36n8895_p0012b08║第四為果。第四緣第三。為果例此同故。功能
D36n8895_p0012b09║應爾耳。四分是識之義用分。是非體名。強[掯-止+上]
D36n8895_p0013a01║其體。即自證分也。此四分中。前二是外。後二
D36n8895_p0013a02║是內。初唯所緣。後三通二。第二分。通現等三
D36n8895_p0013a03║量第三第四。皆現量攝。
D36n8895_p0013a04║自共二相
D36n8895_p0013a05║諸法自體。唯局法體。不通於餘。唯證智知。言
D36n8895_p0013a06║說不及。是名自相。通在諸法。如縷貫華。言說
D36n8895_p0013a07║所及。假智所緣。是為共相。如五蘊中。以五蘊
D36n8895_p0013a08║事。為自相空無我等。理為共相。分蘊成處。色
D36n8895_p0013a09║成於十。處名為自相。蘊名共相。一色蘊該十
D36n8895_p0013b01║故。於一處中。青黃等類。別類名自相。處名共
D36n8895_p0013b02║相。於一青等類中。有多事體。菓青非華等。以
D36n8895_p0013b03║類為共相。事名為自相。一事中有多極微。以
D36n8895_p0013b04║事為共相。以極微為自相。如是展轉。至不可
D36n8895_p0013b05║說。為自相。唯有自相。共相體性。都是無有。若
D36n8895_p0013b06║說共相。唯有觀心。能緣行解。謂之觀心。自相
D36n8895_p0013b07║之境。現量所緣。共相之境。比量所緣。
D36n8895_p0013b08║三種分別
D36n8895_p0013b09║自性及隨𫝹計度。謂之三分別。自性謂於現
D36n8895_p0014a01║在所受。諸行自相行分別。此有二。一尋伺為
D36n8895_p0014a02║體。雜集第二。云唯在意識者是也。二非尋伺
D36n8895_p0014a03║為體。通在八識。唯識第五。攝論第一。許五識
D36n8895_p0014a04║有者是也。隨念謂於昔曽。所受諸行。追念行
D36n8895_p0014a05║分別。尋伺為體。唯在第六。計度謂於去來今。
D36n8895_p0014a06║不現見事。思搆行分別。此有二。一尋伺為體。
D36n8895_p0014a07║緣三世境。局在第六。二體非尋伺。依思惠立。
D36n8895_p0014a08║緣現在境。通在六七二識。
D36n8895_p0014a09║諸識所依
D36n8895_p0014b01║若夫五識。俱有所依。定有四種。一同境依。謂
D36n8895_p0014b02║五色根。共取現境。故得此名。二分別依。謂第
D36n8895_p0014b03║六識。與依同緣。分別境故三染淨依。謂第七
D36n8895_p0014b04║識。五識以由此識染汙。而成有漏。由此識淨。
D36n8895_p0014b05║而成無漏。故得此名。四根本依。謂第八識。五
D36n8895_p0014b06║識依此。而得生故。初不共依。餘三共依。謂彼
D36n8895_p0014b07║此同依。非一識依。名為共依。唯一識依。非餘
D36n8895_p0014b08║識依。名不共依。第六意識。俱有所依。唯有二
D36n8895_p0014b09║種。謂七八識。初不共依。後是共依。問五八皆
D36n8895_p0015a01║依於第七識。何故今稱六不共依耶。答五八
D36n8895_p0015a02║依七。非近所依。六依第七。是近所依。以相順
D36n8895_p0015a03║故。同計度故。謂多引六。起染執等。由第七故。
D36n8895_p0015a04║六緣境時。七與力故。七若無漏。六亦無漏。七
D36n8895_p0015a05║若有漏。六非無漏。非七緣境。第六與力。是故
D36n8895_p0015a06║第七。是第六識。不共所依。第七末那。俱有所
D36n8895_p0015a07║依。但有一種。謂第八識。阿頼耶識。俱有所依。
D36n8895_p0015a08║亦但一種。謂第七識。皆不共依。謂第七八。行
D36n8895_p0015a09║相微細。無始相續。常無間断。任運一類非分
D36n8895_p0015b01║別起。謂之任運。無始不改。謂之一類。如何不
D36n8895_p0015b02║改。謂有四義。一三受不易。二三性不易。三境
D36n8895_p0015b03║界不易。四相續不易。有於此等。不共餘識。所
D36n8895_p0015b04║以互為不共所依。
D36n8895_p0015b05║諸識生緣
D36n8895_p0015b06║眼識現行。若依肉眼。具九緣生。所謂空明。根
D36n8895_p0015b07║境作意。根本第八染淨第七。分別俱六。能生
D36n8895_p0015b08║種子。若依天眼。唯除明空。耳識依八。除明鼻
D36n8895_p0015b09║舌身三依七。除空。第六依五。根境作意。根本
D36n8895_p0016a01║第八。能生種子。第七八識。以四緣生。謂俱有
D36n8895_p0016a02║依。所緣。作意。能生種子。無根本依。即是第七。
D36n8895_p0016a03║俱有所依。而第八識。自體而已。由五轉識行
D36n8895_p0016a04║相麁動。所藉眾緣。時多不具。故起時少。不起
D36n8895_p0016a05║時多。緣多難辨。不可恒具。緣外曰麁。浮囂曰
D36n8895_p0016a06║動。或行相易知。謂之麁。由緣外境。數加轉易。
D36n8895_p0016a07║謂之動。雖種子恒。外緣合者。有頓漸故。起五
D36n8895_p0016a08║或四三二一。生不定故。或俱不俱第六意識。
D36n8895_p0016a09║雖亦麁動。兼又有細。所藉眾緣。無時不具。唯
D36n8895_p0016b01║由違緣有時不起。五位無心。謂之違緣。曰無
D36n8895_p0016b02║想天。曰無想定。曰滅盡定。曰極睡眠。曰極悶
D36n8895_p0016b03║絕。第七八識。行相微細。所藉眾緣。一切時有。
D36n8895_p0016b04║緣少易辨。故無緣礙。令摠不行。若第七識無
D36n8895_p0016b05║漏滅定。唯染一分。不得現行。非體摠無。不同
D36n8895_p0016b06║第六。以麁動故。為緣礙也。
D36n8895_p0016b07║有覆無記
D36n8895_p0016b08║其性染汙。而非善𢙣謂之有覆無記。覆謂染
D36n8895_p0016b09║法。覆障為義。[障-日+田]聖道故。又能蔽心。令不淨故。
D36n8895_p0017a01║覆蔽為義問諸不善性。亦能[障-日+田]聖。豈非有覆
D36n8895_p0017a02║答㨿[障-日+田]聖道。亦可名覆。招果勢用。轉強勝故。
D36n8895_p0017a03║不名有覆。問若爾無想。不感果報。而能[障-日+田]應
D36n8895_p0017a04║名有覆。答自性染法。勝[障-日+田]聖道。故名有覆。無
D36n8895_p0017a05║想報等。翳理微故。不名有覆。
D36n8895_p0017a06║無覆無記
D36n8895_p0017a07║其性非染。亦非善𢙣。故名無覆無記。此中有
D36n8895_p0017a08║四。所謂異𤎼。威儀。工巧。及變化心。異𤍨何也。
D36n8895_p0017a09║異𤎼習氣。為增上緣。感第八識。酬引業力。恒
D36n8895_p0017b01║相續故。立異𤎼名。感前六識。酬滿業者。從異
D36n8895_p0017b02║𤎼起。名異𤎼生。不名異𤎼。有間斷故。即前異
D36n8895_p0017b03║𤎼。及異𤎼生。名異𤎼果。若法異𤎼。從異𤎼起。
D36n8895_p0017b04║無間斷遍。名為異𤎼。及異𤎼生。謂第八識。從
D36n8895_p0017b05║自前念。及種起故。若法異𤎼。從異𤎼起。有間
D36n8895_p0017b06║不遍。名異𤎼生。不名異𤎼。謂前六識之。為業
D36n8895_p0017b07║所感者。若非異𤎼。有間不遍。雖異𤎼起。不名
D36n8895_p0017b08║異𤎼。及異𤎼生。謂餘善等。三性諸法。問何故
D36n8895_p0017b09║名曰異𤎼果耶。答異𤎼是果之名。異𤎼郎果。
D36n8895_p0018a01║持業得名。問何故名果。以為異𤎼耶。答因是
D36n8895_p0018a02║善𢙣。異果無記。是故名因曰異。異所𤎼果。名
D36n8895_p0018a03║為異𤎼依主得名。或名果曰異。果是無記。異
D36n8895_p0018a04║因善𢙣。異即是𤎼。持業得名矣。威儀無記。具
D36n8895_p0018a05║云威儀路心。行住坐臥。名為威儀。此用色香
D36n8895_p0018a06║味觸為體。此威儀是心之所緣。故名為路。威
D36n8895_p0018a07║儀即路。名威儀路。心或緣之。或亦發之。是故
D36n8895_p0018a08║名曰威儀路心。威儀路之心也。工巧無記。具
D36n8895_p0018a09║云工巧處心。刻鏤等名身工巧。歌詠等名語
D36n8895_p0018b01║工巧。若身工巧。四塵為體。若語工巧。以聲為
D36n8895_p0018b02║體。此工巧者。心之所緣。故名為處。工巧即處
D36n8895_p0018b03║也。心若緣若發。故名工巧處心。工巧處之心
D36n8895_p0018b04║也。變化無記者。變化五塵之心。若是無記。名
D36n8895_p0018b05║變化無記。此能變化心。從通而生。亦名通果
D36n8895_p0018b06║無記矣。瑜伽五十五云又異𤎼生。一向無記。
D36n8895_p0018b07║二三可得。一有二種。若依伎樂。以染汙心。發
D36n8895_p0018b08║起威儀。是染汙性。若依寂靜。即是善性。若依
D36n8895_p0018b09║染著。發起工巧。是染汙性。若善加行。所起工
D36n8895_p0019a01║巧。即是善性。為引導他。或為利益。而起變化。
D36n8895_p0019a02║當知是善矣。今且唯取其無記者。所以名曰
D36n8895_p0019a03║四無記耳。
D36n8895_p0019a04║四無記種
D36n8895_p0019a05║問四無記心。為是一種。逢緣起別。為各有種。
D36n8895_p0019a06║答此有二解。一云。有同別種。若是異𤎼無記
D36n8895_p0019a07║心種。逢緣引別。分成三心。故瑜伽中。說名世
D36n8895_p0019a08║俗。以變化心。不通異𤎼。便非世俗。若以自力。
D36n8895_p0019a09║能熏成者。即各別種。但言世俗。無唯言故。二
D36n8895_p0019b01║云。三各定別。設自不熏。由他緣熏。所緣境別。
D36n8895_p0019b02║故各成種。言世俗者。有緣發別發威儀等。名
D36n8895_p0019b03║威儀等。即是實有。緣威儀等。名威儀等。即是
D36n8895_p0019b04║世俗。雖是異𤎼。由緣此等。名威儀等。
D36n8895_p0019b05║善等三性
D36n8895_p0019b06║三性者何也。曰善。曰不善。曰無記也。能為此
D36n8895_p0019b07║世。他世順益。故名為善。謂有漏善。前世須益。
D36n8895_p0019b08║今世亦益。今世順益。後世亦益。俱得樂果。人
D36n8895_p0019b09║天所仰。無漏有為。無為亦爾。此世他世。違越
D36n8895_p0020a01║生𭭾有得有證。及由涅槃。獲二世益。故並名
D36n8895_p0020a02║善。人天樂果。雖於此世。能為順益。非於他世。
D36n8895_p0020a03║故不名善。唯是無記。於後世中。作衰損故矣。
D36n8895_p0020a04║能為此世。他世違損。故名不善。𢙣趣苦果。雖
D36n8895_p0020a05║於此世。能為違損。而令身苦。非於他世。故非
D36n8895_p0020a06║不善。唯是無記矣。問具修六度。於現有苦。廣
D36n8895_p0020a07║捨竭財。有飢寒等。乃至修惠。流血裂心。云何
D36n8895_p0020a08║而言二世皆益。不善返此。為難亦尒。答又於
D36n8895_p0020a09║他處。而有益損。不唯約自。又能破慳。而長於
D36n8895_p0020b01║貪。亦名益損。故益損義。二世亦成矣。於善不
D36n8895_p0020b02║善。益損義中。不可記別。故名無記。體非殊勝。
D36n8895_p0020b03║不能記別。此有二類。有覆無覆。於無覆中。亦
D36n8895_p0020b04║分為四。異𤎼。威儀。工巧。變化也。
D36n8895_p0020b05║善等界繫
D36n8895_p0020b06║瑜伽五十四云。欲界有四心。善心不善心。有
D36n8895_p0020b07║覆無記心。無覆無記心。色界有三心。除不善。
D36n8895_p0020b08║無色界有三心。亦除不善。顯揚十八云。欲繫
D36n8895_p0020b09║有八心。一生得善。二方便善。三不善。四有覆
D36n8895_p0021a01║無記。及無覆無記。分為四種。謂異𤎼。威儀。工
D36n8895_p0021a02║巧。變化。色繫有六心。除不善工巧。無色繫有
D36n8895_p0021a03║四。除不善威儀。工巧變化心。然顯揚論中。說
D36n8895_p0021a04║欲界有變化心。或是業果。或是上界。似欲界
D36n8895_p0021a05║故。名為欲界。而非許有欲定所引。變化無記。
D36n8895_p0021a06║瑜伽五十四云。欲界無覆無記。有變化心。唯
D36n8895_p0021a07║是生得謂天龍等。然無修果心矣。
D36n8895_p0021a08║諸識三性
D36n8895_p0021a09║第八識是無覆無記。第七識是有覆無記。六
D36n8895_p0021b01║轉識。是通三性。問第八無覆無記。有理可知
D36n8895_p0021b02║耶。答異𤎼性故。異𤎼若是。善染汙者。流轉還
D36n8895_p0021b03║滅。應不得成。又此識是善染依故。若善染者。
D36n8895_p0021b04║互相違故。應不與二。俱作所依。又此識是。所
D36n8895_p0021b05║熏性故。若善染者。如極香臭。應不受熏問第
D36n8895_p0021b06║七有覆無記。有理可知耶。答此意相應。四煩
D36n8895_p0021b07║惱等。是染法故。障礙聖道故。隱蔽自心說名
D36n8895_p0021b08║有覆。如上二界。諸煩惱等。定力攝蔵。是無記
D36n8895_p0021b09║攝。此俱染法。所依細故。任運轉故。亦無記攝。
D36n8895_p0022a01║此識相應。四煩惱等。雖無定力。以所依識。行
D36n8895_p0022a02║相微故。任運轉故。不[障-日+田]善故。遍三性故。亦無
D36n8895_p0022a03║記攝。問六識云何。通三性耶。答若與信等十
D36n8895_p0022a04║一相應。是善性攝。與無慙等十法相應。不善
D36n8895_p0022a05║性攝。俱不相應。無記性攝。
D36n8895_p0022a06║六位心所
D36n8895_p0022a07║遍行有五。別境有五。善有十一。煩惱有六。隨
D36n8895_p0022a08║煩惱有二十。不定有四。謂之六位。五十一心
D36n8895_p0022a09║所也。遍行五者。一作意。謂能警心為性。於所
D36n8895_p0022b01║緣境。引心為業。謂此警覺應起心種。引令趣
D36n8895_p0022b02║境。故名作意。雖此亦能引心所。心是主故。但
D36n8895_p0022b03║說引心。二觸。謂三和。分別變異。令心心所。觸
D36n8895_p0022b04║境為性。受想思等。所依為業。謂根境識。更相
D36n8895_p0022b05║隨順。故名三和。觸依彼生。令彼和合。故說為
D36n8895_p0022b06║彼。三和合位。皆有順生心所功能。說名變異
D36n8895_p0022b07║觸似彼起。故名分別。三受。謂領納順違俱非。
D36n8895_p0022b08║境相為性。起愛為業。能起合離非二欲故。四
D36n8895_p0022b09║想。謂於境取像為性。施設種種名言為業。言
D36n8895_p0023a01║施設者。安立之異名。此中安立。取像異名。謂
D36n8895_p0023a02║此是青。非非青等。作此分齊。而取共相。名為
D36n8895_p0023a03║安立。由取此像。便起名言。此是青等。性類眾
D36n8895_p0023a04║多。故名種種。五思謂令心造作為性。於善品
D36n8895_p0023a05║等。伇心為業。善等之因。即善𢙣境。由了此境
D36n8895_p0023a06║相故。思作諸業。起善𢙣等事。亦令心所造作。
D36n8895_p0023a07║以心勝故。但說作心。問何故此五。名遍行耶。
D36n8895_p0023a08║答一切心中。定可得故。此五心所。具四一切。
D36n8895_p0023a09║謂一切性及地時俱。一切性者。三性之處。皆
D36n8895_p0023b01║得起故。一切地者。有尋等三地皆有故。一切
D36n8895_p0023b02║時者。或一切有心皆有。或無始不斷。或緣一
D36n8895_p0023b03║切境。故摠言時。一切俱者。定俱生故。別境五
D36n8895_p0023b04║者。一欲。謂於所樂境。希望為性。勤依為業。所
D36n8895_p0023b05║樂謂欲觀境。於一切事。欲觀察者。有希望故。
D36n8895_p0023b06║若不欲觀。隨因境勢。任運緣者。即全無欲。二
D36n8895_p0023b07║勝解。謂於決定境。印持為性。不可引轉為業。
D36n8895_p0023b08║謂邪正等。教理證力。於所取境審決印持。由
D36n8895_p0023b09║此異緣。不能引轉。三念。謂於曾受境。令心明
D36n8895_p0024a01║記。不忘為性。定依為業。謂數憶持曾所受境。
D36n8895_p0024a02║令不㤀失。能引定故。四定謂於所觀境令心
D36n8895_p0024a03║專注。不散為性。智依為業。謂觀德失俱非境
D36n8895_p0024a04║中。由定令專注不散。依斯便有決擇智生。心
D36n8895_p0024a05║專注言。顯所欲住即能住。非唯一境。不爾見
D36n8895_p0024a06║道。歷觀諸諦。前後境別。應無等持。五惠。謂於
D36n8895_p0024a07║所觀境。簡擇為性。斷疑為業。謂觀德失俱非
D36n8895_p0024a08║境中。由惠推來。得決定故。問此五何故。名別
D36n8895_p0024a09║境耶。答緣別別境。而得生故。問定惠同轉一
D36n8895_p0024b01║境。何云別境。答所緣境事。多分不同。故從多
D36n8895_p0024b02║分。名曰別境矣。此五唯有初二一切。不緣一
D36n8895_p0024b03║切境。亦非相續。非心有即有。故無時也。又此
D36n8895_p0024b04║未必並生。故無俱焉。善十一者。一信。謂於實
D36n8895_p0024b05║德能深忍樂欲。心淨為性。對治不信。樂善為
D36n8895_p0024b06║業。然信差別。畧有三種。一信實有。謂於諸法。
D36n8895_p0024b07║實事理中。深信忍故。二信有德。謂於三寶真
D36n8895_p0024b08║淨德中。深信樂故。三信有能。謂於一切𠀍出
D36n8895_p0024b09║世善深信有力。能得能成。起希望故。由斯對
D36n8895_p0025a01║治。不信彼心。愛樂證修。世出世善。此性澄清
D36n8895_p0025a02║能淨心等。以心勝故。立心淨名。二精進。謂於
D36n8895_p0025a03║善𢙣品修斷事。勇悍為性。對治懈怠。滿善為
D36n8895_p0025a04║業。勇謂升進。悍謂堅牢。勇表精進。簡諸染法。
D36n8895_p0025a05║悍表精純。簡淨無記。即顯精進。唯善性攝。三
D36n8895_p0025a06║慙。謂依自法力。崇重賢善為性。對治無慙。止
D36n8895_p0025a07║息𢙣行為業。若亦依於周孔之書。皆名貴法。
D36n8895_p0025a08║世禮儀故。四愧。謂依世間力。輕拒暴𢙣為性。
D36n8895_p0025a09║對治無愧。止息𢙣行為業。有𢙣者名暴。染法
D36n8895_p0025b01║體名𢙣。輕有𢙣者而不親。拒𢙣法業而不作。
D36n8895_p0025b02║五無貪。謂於有有具。無著為性。對治貪著。作
D36n8895_p0025b03║善為業。三有曰有。三有之因。謂之有具。六無
D36n8895_p0025b04║瞋。謂於苦苦具。無恚為性。對治瞋恚。作善為
D36n8895_p0025b05║業。苦謂三苦。苦具即彼能生苦者。一切皆是
D36n8895_p0025b06║七無癡。謂於諸理事。明解為性。對治愚癡。作
D36n8895_p0025b07║善為業。八輕安。謂遠離麁重。調暢身心。堪忍
D36n8895_p0025b08║為性。對治惽沈。轉依為業。離重名輕。調暢名
D36n8895_p0025b09║安。令所依身。轉去麁重。得安隱故。若無漏者。
D36n8895_p0026a01║除有漏麁重。是通三性。若有漏者除煩惱麁
D36n8895_p0026a02║重。唯是染性。九不放逸。謂精進三根。於所斷
D36n8895_p0026a03║修。防修為性。對治放逸。成滿一切。世出世間
D36n8895_p0026a04║善事為業。非別有體。無異相故。離四切能。無
D36n8895_p0026a05║別用故。十行捨。謂精進三根。令心平等正直。
D36n8895_p0026a06║無㓛用住為性。對治掉舉靜住為業。此無別
D36n8895_p0026a07║體。離彼四法。無相用故。離沉沒等。初心平等。
D36n8895_p0026a08║遠離加行。次心正直。於染無怯。後無㓛用。㨿
D36n8895_p0026a09║實而論。初中後各有三。且依增上。說初中後
D36n8895_p0026b01║行謂行蘊。簡受蘊捨。故置行言。十一不害。謂
D36n8895_p0026b02║於諸有情。不為損惱為性。能對治害。悲愍為
D36n8895_p0026b03║業。謂即無瞋。於有情所。不為損惱。假名不害。
D36n8895_p0026b04║若夫無瞋。實有自體。不害依彼一分假立無
D36n8895_p0026b05║瞋翻對斷物命瞋。不害正違損惱物害。無瞋
D36n8895_p0026b06║與樂。不害㧞苦。是謂此二麁相差別。為顯慈
D36n8895_p0026b07║悲二相別故。利樂有情。彼二勝故。此之十一
D36n8895_p0026b08║名曰善者。唯善心中。可得生故。善唯有一。謂
D36n8895_p0026b09║一切地。十遍善心。輕安不遍。要在定位。方有
D36n8895_p0027a01║輕安。調暢身心。餘位無故非一切俱。非一切
D36n8895_p0027a02║性。及一切時。其義易知。煩惱六者。一貪。謂於
D36n8895_p0027a03║有有具。染着為性。能障無貪。生苦為業。謂由
D36n8895_p0027a04║愛力。取蘊生故。二瞋。謂於苦苦具憎恚為性。
D36n8895_p0027a05║能[障-日+田]無瞋。不安𢙣行。所依為業。謂瞋必令身
D36n8895_p0027a06║心𤍠惱。起諸𢙣業。不善性故。三癡。謂於諸理
D36n8895_p0027a07║事。迷闇為性。能[障-日+田]無癡。一切雜染。所依為業。
D36n8895_p0027a08║謂由無明。起疑邪定貪等煩惱業。能招後生
D36n8895_p0027a09║雜染法故。四慢謂恃己於他。高舉為性。能[障-日+田]
D36n8895_p0027b01║不慢。生苦為業。謂若有慢。於德有德。心不謙
D36n8895_p0027b02║下由此生死。輪轉無窮。受諸苦故。五疑。謂於
D36n8895_p0027b03║諸諦理。猶豫為性。能[障-日+田]不疑善品為業。謂猶
D36n8895_p0027b04║豫者。善不生故。六𢙣見。謂於諸諦理。顛倒推
D36n8895_p0027b05║度。染惠為性。能[障-日+田]善見。生苦為業。謂𢙣見者。
D36n8895_p0027b06║多受苦故。分此為五。一薩迦耶見。謂於五取
D36n8895_p0027b07║蘊。執我我所。一切見趣。所依為業。二邊執見
D36n8895_p0027b08║謂即於彼。隨執斷常[障-日+田]處中行。出離為業。三
D36n8895_p0027b09║邪見謂謗因果作用實事。及非四見諸餘邪
D36n8895_p0028a01║執謗因者。謂無施與。無愛樂。無祠祀無妙行。
D36n8895_p0028a02║無𢙣行等。謗果者。謂無妙行。及𢙣行業。所招
D36n8895_p0028a03║異熟。謗作用者。無此世間。無彼世間。無母無
D36n8895_p0028a04║父。無他生有情等。謗實事者。謂無世間真阿
D36n8895_p0028a05║羅漢等。四見取見。謂於諸見。及所依蘊。執為
D36n8895_p0028a06║㝡勝。能得清淨。一切闘諍。所依為業。五戒禁
D36n8895_p0028a07║取。謂於隨順諸見戒禁。及所依蘊。執為最勝。
D36n8895_p0028a08║能得清淨。無利勤苦。所依為業。今此五見。名
D36n8895_p0028a09║為𢙣者。毀訾之名。實有覆故。此十煩惱體性
D36n8895_p0028b01║根本。能生諸惑。故名本惑。煩是擾義。惱是亂
D36n8895_p0028b02║義。擾亂有情。故名煩惱。隨惑二十者。一忿。謂
D36n8895_p0028b03║依對現前。不饒益境。憤發為性。能[障-日+田]不忿。執
D36n8895_p0028b04║杖為業。謂懷忿者。多發暴𢙣身表業故。此即
D36n8895_p0028b05║瞋恚。一分為體。離瞋無別忿相用故。二恨。謂
D36n8895_p0028b06║由忿為先。懷𢙣不捨。結𭜥為性。能[障-日+田]不恨。熱
D36n8895_p0028b07║惱為業。謂結恨者。不能𭇥忍。恒熱惱故。此亦
D36n8895_p0028b08║瞋恚。一分為體。三惱。謂忿恨為先。追觸暴熱。
D36n8895_p0028b09║佷戾為性。能[障-日+田]不惱。䖧螫為業。謂追往𢙣。觸
D36n8895_p0029a01║現違緣。心便佷戾。多發囂暴凶鄙麁言。䖧螫
D36n8895_p0029a02║他故。此亦瞋恚。一分為體。四覆。謂於自作罪。
D36n8895_p0029a03║恐失利譽。隱蔵為性。能[障-日+田]不覆。悔惱為業。謂
D36n8895_p0029a04║覆罪者。後必悔惱。不安穩故。此覆貪癡。一分
D36n8895_p0029a05║所攝。不懼當苦。覆自罪者。癡之所攝。恐失利
D36n8895_p0029a06║譽覆自罪者。貪之所攝。五誑。謂為獲利譽矯
D36n8895_p0029a07║現有德。詭詐為性。能[障-日+田]不誑。邪命為業。此即
D36n8895_p0029a08║貪癡。一分為體。離二無別誑相用故。六諂。謂
D36n8895_p0029a09║為網他故。矯設異儀。險曲為性。能[障-日+田]不諂教
D36n8895_p0029b01║誨為業。險者。不實之名。曲者。不直之義。此亦
D36n8895_p0029b02║貪癡。一分為體。離二無別諂相用故。貪名利
D36n8895_p0029b03║故諂是貪分。無智故諂。即是癡分。七憍謂於
D36n8895_p0029b04║自盛事。深生染著。酔傲為性。能[障-日+田]不憍。染依
D36n8895_p0029b05║為業。諸所知法。亦名盛事。酔者。惽迷異名也。
D36n8895_p0029b06║此亦貪愛。一分為體。離貪無別。憍相用故。八
D36n8895_p0029b07║害。謂於諸有情。心無悲愍。損惱為性。能[障-日+田]不
D36n8895_p0029b08║害。逼惱為業。謂有害者。逼惱他故。此亦嗔恚
D36n8895_p0029b09║一分為體。離嗔無別害相用故。九嫉。謂殉自
D36n8895_p0030a01║名利。不耐他榮。妬忌為性。能[障-日+田]不嫉。憂慼為
D36n8895_p0030a02║業。此亦嗔恚。一分為體。離嗔無別嫉相用故。
D36n8895_p0030a03║十慳。謂躭著財法。不能惠𭤸。秘吝為性。能[障-日+田]
D36n8895_p0030a04║不慳。鄙畜為業。資具妻子。榮位等事。皆名為
D36n8895_p0030a05║財。理教行果。皆名為法。此即貪愛。一分為體。
D36n8895_p0030a06║離貪無別慳相用故。十一無慙。謂不顧自法。
D36n8895_p0030a07║輕拒賢善為性。能[障-日+田]碍慙。生長惡行為業。十
D36n8895_p0030a08║二無愧。謂不顧世間。崇重暴𢙣為性。能[障-日+田]㝵
D36n8895_p0030a09║愧。生長𢙣行為業。十三不信。謂於實德能。不
D36n8895_p0030b01║忍樂欲。心穢為性。能[障-日+田]淨信。惰依為業。謂諸
D36n8895_p0030b02║染法。各有別相。唯此不信。自相渾濁。復能渾
D36n8895_p0030b03║濁餘心心所。十四懈怠。謂於善𢙣品。修斷事
D36n8895_p0030b04║中。懶惰為性。能[障-日+田]精進。增染為業。於諸染事。
D36n8895_p0030b05║而䇿勤者。亦名懈怠。退善法故。於無記事。而
D36n8895_p0030b06║䇿勤者。於諸善品。無進退故。是欲勝解。非別
D36n8895_p0030b07║有性。十五放逸。謂於染淨品。不能防修。縦蕩
D36n8895_p0030b08║為性。[障-日+田]不放逸。增𢙣損善。所依為業。謂由懈
D36n8895_p0030b09║怠及貪瞋癡。不能防修染淨品法。摠名放逸。
D36n8895_p0031a01║非別有體。十六惽沉。謂令心於境。無堪任為
D36n8895_p0031a02║性。能[障-日+田]輕安。毘鉢舍那為業。別有自性。惽沉
D36n8895_p0031a03║別相。謂即瞢重。令俱生法。無堪任故。十七掉
D36n8895_p0031a04║擧。謂令心於境。不寂靜為性。能[障-日+田]行捨。奢摩
D36n8895_p0031a05║他為業。別有自性。掉擧別相。謂即囂動。令俱
D36n8895_p0031a06║生法。不寂靜故。十八失念。謂於所緣境。不能
D36n8895_p0031a07║明記為性。能[障-日+田]正念。散亂所依為業。以念與
D36n8895_p0031a08║癡之各一分。為此心所。別無自性。十九不正
D36n8895_p0031a09║知。謂於所觀境。謬解為性。能[障-日+田]正知。毀犯為
D36n8895_p0031b01║業。非迷於境。而闇鈍也。但是錯謬邪解。名不
D36n8895_p0031b02║正知。以惠一分。及癡一分。而為此體。別無自
D36n8895_p0031b03║性。二十散亂。謂於諸所緣。令心流蕩為性。能
D36n8895_p0031b04║[障-日+田]正定。𢙣惠所依為業。別有自體。散亂別相。
D36n8895_p0031b05║謂𮜒擾。令俱生法。皆流蕩故。掉擧散亂。二用
D36n8895_p0031b06║何別彼令易解。此令易緣。雖一剎那。解緣無
D36n8895_p0031b07║易。而於相續。有易義故。此等二十。何曰隨惑
D36n8895_p0031b08║謂是煩惱等流性故。是非前後等流之義。同
D36n8895_p0031b09║類所引。謂之等流。分此二十。以為三類。謂忿
D36n8895_p0032a01║等十。各別起故。名小隨煩惱。無慙等二。遍不
D36n8895_p0032a02║善故。名中隨煩惱。掉擧等八。遍染心故。名大
D36n8895_p0032a03║隨煩惱。小十大三。定是假有。無慙無愧。不信
D36n8895_p0032a04║懈怠掉舉惽沉散亂七種。定是實有。不定四
D36n8895_p0032a05║者。一悔謂𢙣作。𢙣所作業。追悔為性。[障-日+田]止為
D36n8895_p0032a06║業。此即於果。假立因名。以名𢙣作。先𢙣所作
D36n8895_p0032a07║業。後方追悔故。悔先不作。亦𢙣作攝。二睡眠。
D36n8895_p0032a08║謂令不自在。昧畧為性。[障-日+田]觀為業。謂睡眠位。
D36n8895_p0032a09║身不自在。心極闇劣。一門轉故。昧簡在定。畧
D36n8895_p0032b01║別寤時。令顯睡眠。非無體用。有無心位。假立
D36n8895_p0032b02║此名。三尋。四伺。尋謂尋求。令心忩遽。於意言
D36n8895_p0032b03║境。麁轉為性。伺謂伺察。令心忩遽。於意言境。
D36n8895_p0032b04║細轉為性。此二俱以安不安住。身心分位。所
D36n8895_p0032b05║依為業。第六意識。名曰意言。意識所緣。名意
D36n8895_p0032b06║言境。心所之境。亦麁細轉。而意是主。勝故偏
D36n8895_p0032b07║說。今此境者。通一切境。問何故意識。名曰意
D36n8895_p0032b08║言。答此有三解。一從喻。即意識及相應法。能
D36n8895_p0032b09║取境故。與言相似。二從境。言是聲性。此言為
D36n8895_p0033a01║意之所取性。從言為名。但名意言。三從果。由
D36n8895_p0033a02║意能起言等。故名意言。此二心所。俱依外門。
D36n8895_p0033a03║緣外境生。麁細發言。多依身語。而轉故也。並
D36n8895_p0033a04║用思惠一分為體。若離思惠。別無自性。此四
D36n8895_p0033a05║心所。於善染等。皆不定故。非如觸等。定遍心
D36n8895_p0033a06║故。非如欲等。定遍地故。立不定名。
D36n8895_p0033a07║心所俱起
D36n8895_p0033a08║五法五俱起。謂於遍行中。有隨一起。餘四亦
D36n8895_p0033a09║必俱起也。九法必六俱。謂於別境五。不定四
D36n8895_p0033b01║中有隨一起。必與遍行五數俱起也。九法定
D36n8895_p0033b02║十四。謂無明與八大隨惑。必得俱起。於是遍
D36n8895_p0033b03║行五數。亦必俱起也。二十一十五。謂除輕安
D36n8895_p0033b04║餘十善。除無明瞋餘八本惑。小隨惑中諂誑
D36n8895_p0033b05║憍三。謂之二十一。善十俱起。遍行五亦必俱
D36n8895_p0033b06║起。故云十五。本惑八中。有隨一起。無明八大
D36n8895_p0033b07║隨惑遍行五。亦必俱起。故云十五。諂誑憍中。
D36n8895_p0033b08║有隨一起。無明八大隨惑遍行五。亦必俱起。
D36n8895_p0033b09║故云十五也。三法起十六。謂輕安及無慚無
D36n8895_p0034a01║愧。謂之三法。輕安若起。餘十善遍行五。亦必
D36n8895_p0034a02║俱起。故云十六。無慙無愧。必得俱起。於是無
D36n8895_p0034a03║明。八大隨惑遍行五。亦必俱起。故云十六。八
D36n8895_p0034a04║法十七俱。謂瞋及除誑諂憍。餘七小隨惑。謂
D36n8895_p0034a05║之八法。隨一若起。無明八大隨惑。中隨二惑
D36n8895_p0034a06║遍行五。亦必俱起。故云十七。樞要下頌云。五
D36n8895_p0034a07║法五俱起。九法必六俱。九法定十四。二十一
D36n8895_p0034a08║十五。三法起十六。八法十七俱。是心所相應
D36n8895_p0034a09║惠者應當悉。
D36n8895_p0034b01║王所相應
D36n8895_p0034b02║八識名曰心王。唯緣境之摠相。喻如主君。五
D36n8895_p0034b03║十一名曰心所。亦縁別相。譬如從臣。心王所
D36n8895_p0034b04║屬。故名心所。心心所法取境。其相如何。謂如
D36n8895_p0034b05║師作模。𦘕形况已。弟子填采。采於模填。不離
D36n8895_p0034b06║模故。如取摠相。著采色時。令媚好出。如亦取
D36n8895_p0034b07║別相。是其取境之相貌而已。時依緣事。四義
D36n8895_p0034b08║具故。說名相應。時謂剎那。是簡前後。依謂依
D36n8895_p0034b09║根。即俱有無間是也。簡別識。緣謂所緣。簡別
D36n8895_p0035a01║見分。事謂體事。即簡體多。第八識與遍行五
D36n8895_p0035a02║心所相應。如何此識。非別境等心所相應。互
D36n8895_p0035a03║相違故謂欲希望所樂事轉。此識任業。無所
D36n8895_p0035a04║希望。勝解印持決定事轉。此識瞢昧。無所印
D36n8895_p0035a05║持。念唯明記曾習事轉。此識昧劣。不能明記。
D36n8895_p0035a06║定能令心專注一境此識任運剎那別緣惠
D36n8895_p0035a07║唯簡擇德等事轉。此識微昧。不能簡擇。故此
D36n8895_p0035a08║不與別境相應。此識唯是。異𤍨性故。善染汙
D36n8895_p0035a09║等。亦不相應。𢙣作等四無記性者。有間斷故。
D36n8895_p0035b01║定非異熟第七識與十八心所相應。謂我癡
D36n8895_p0035b02║我見。我慢我愛。遍行五數。八隨煩惱。并別境
D36n8895_p0035b03║惠。我見雖是別境惠攝。而五十一心所法中。
D36n8895_p0035b04║義有差別。故開為二。惠是別境。通三性九地
D36n8895_p0035b05║故。見唯染汙。通九地等故。既有寬狹。別說不
D36n8895_p0035b06║同。何故此識。與餘心所。不相應耶。謂欲希望
D36n8895_p0035b07║未遂合事。此識任運。緣遂合境。無所希望。故
D36n8895_p0035b08║無有欲。勝解印持曾未定境。此識無始。恒緣
D36n8895_p0035b09║定事。無所印持。故無勝解。念唯記憶曾所習
D36n8895_p0036a01║事。此識恒緣現所受境。無所記憶。故無有念。
D36n8895_p0036a02║定唯繫心。專注一境。此識任運。剎那別緣。既
D36n8895_p0036a03║不專一。故無有定。善是淨故。非此識俱。有我
D36n8895_p0036a04║見故。餘見不生。無一心中。有二惠故。如何此
D36n8895_p0036a05║識要有我見。二取邪見。但分別生。唯見所斷。
D36n8895_p0036a06║此俱煩惱。唯是俱生修所斷故。我所邊見。依
D36n8895_p0036a07║我見生。此相應見。不依彼起恒內執有我故。
D36n8895_p0036a08║要有我見。由見審決。疑無容起。愛著我故。瞋
D36n8895_p0036a09║不得生。忿恨等十行相麁動。此識審細。故非
D36n8895_p0036b01║彼俱。無慙無愧。唯是不善。此無記故。非彼相
D36n8895_p0036b02║應。𢙣作追悔先所造業。此識任運。恒緣現境。
D36n8895_p0036b03║非悔先業。故無𢙣作。睡眠必依身心重昧。外
D36n8895_p0036b04║眾緣力。有時暫起。此識無始。一類內執。不假
D36n8895_p0036b05║外緣。故彼非有。尋伺俱依外門而轉。淺深推
D36n8895_p0036b06║度。麁細發言。此識唯依內門而轉。一類執我。
D36n8895_p0036b07║故非彼俱。第六識五十一。皆相應也。廣緣內
D36n8895_p0036b08║外三世諸法故前五識唯三十四心所相應。
D36n8895_p0036b09║謂遍行五。別境五。善十一。本惑三。即貪瞋癡
D36n8895_p0037a01║也。中隨二惑。八大隨惑也。問何故與餘心所
D36n8895_p0037a02║不俱哉。答慢等必由有隨念計度分別生故。
D36n8895_p0037a03║又由慢於稱量門起。方勝負故。疑猶豫簡擇
D36n8895_p0037a04║門起。見推求門起。故非五識。以五識無此等
D36n8895_p0037a05║行相。小十行相。麁而且猛。五識望彼。細故不
D36n8895_p0037a06║俱。悔眠二者。皆由強思加行。方能起故。非任
D36n8895_p0037a07║運生。故非五法。尋伺以名身等義為所緣。非
D36n8895_p0037a08║五識身。以名身等義為境故。此不相應。
D36n8895_p0037a09║諸識界繫
D36n8895_p0037b01║於八識中。鼻舌二識。唯在欲界。不通上界。眼
D36n8895_p0037b02║耳身識。唯在欲界。初禪二地。二禪已上。五識
D36n8895_p0037b03║皆無。後三識遍三界而有。
D36n8895_p0037b04║苦等五受
D36n8895_p0037b05║分受心所。以為五受。謂苦樂憂喜捨也。樂喜
D36n8895_p0037b06║領順境相。謂適恱身。說名樂受。適恱心者。說
D36n8895_p0037b07║名喜受。五識名身。意識名心。何故然耶。五識
D36n8895_p0037b08║各依色根而轉。諸有色根不離身故。雖意根
D36n8895_p0037b09║亦不離身而轉非悉然。生無色界。有情意根。
D36n8895_p0038a01║離身而轉。不同色根。定不離身。是故五根所
D36n8895_p0038a02║生諸受。合名身受。唯依意者。獨名心受。苦憂
D36n8895_p0038a03║領違境相。謂逼迫身。說名苦受。逼迫心者。說
D36n8895_p0038a04║名憂受。捨領中容境相。於身於心。非逼非恱。
D36n8895_p0038a05║名不苦不樂受。苦樂尤重。五識相應。無分別
D36n8895_p0038a06║故。憂喜輕微。意識相應。有分別故。
D36n8895_p0038a07║諸識受俱
D36n8895_p0038a08║七八二識。唯捨相應。第六意識。五受相應。眼
D36n8895_p0038a09║等五識。三受相應。謂苦樂捨問第八唯捨相
D36n8895_p0038b01║應。有理可知耶。答有七因緣。是故捨受。一此
D36n8895_p0038b02║識行相。極不明了。是捨受相。若苦等受。必明
D36n8895_p0038b03║了故。二此識不能分別違順境相。取中容境。
D36n8895_p0038b04║是捨受相。若是餘受。取違順故。三由微細。若
D36n8895_p0038b05║是餘受。行相必麁。四由一類。此行相定。故成
D36n8895_p0038b06║一類。若是餘受。必是易脫。五相續而轉。若是
D36n8895_p0038b07║餘受。必有間斷六由異𤍨故。謂此相應受。唯
D36n8895_p0038b08║是異熟。隨先引業。不待現緣。任善𢙣業勢力
D36n8895_p0038b09║轉故。苦樂二受。是異熟生。非真異熟。待現緣
D36n8895_p0039a01║故。七有情恒執。為內我故。謂若苦樂二受相
D36n8895_p0039a02║應。便有轉變。寧執為我。問第四所謂。一類者
D36n8895_p0039a03║何也。答此有多義。一三受不易二三性不易。
D36n8895_p0039a04║三境界不易。四相續不易。故未轉前。名為一
D36n8895_p0039a05║類。問第七唯捨受俱。有理可知耶。答有二因
D36n8895_p0039a06║故。謂一任運而恒二一類無變。若夫餘受。非
D36n8895_p0039a07║是任運。待現緣故。亦有變異。有易脫故。問第
D36n8895_p0039a08║六云何五受相應耶。答諸逼迫受。意識俱者。
D36n8895_p0039a09║於人天中。恒名為憂非尤重故。傍生鬼界。名
D36n8895_p0039b01║憂名苦。雜受。純受。有輕重故。捺落迦中。唯名
D36n8895_p0039b02║為苦。純受尤重。無分別故。諸適恱受。意識俱
D36n8895_p0039b03║者。若在欲界。初二靜慮近分名喜。但恱心故。
D36n8895_p0039b04║若在初二靜慮根本。名樂名喜恱。身心故。若
D36n8895_p0039b05║在第三靜慮近分根本名樂。安靜尤重。無分
D36n8895_p0039b06║別故。捨受意識相應者。通在三界。若夫第三
D36n8895_p0039b07║靜慮意識。唯於末位。捨受相應。餘無有捨純
D36n8895_p0039b08║樂地故。那落意識。唯於末位。捨受相應。對法
D36n8895_p0039b09║等說嗔於末位。與捨俱故。或無有捨。唯苦相
D36n8895_p0040a01║應。問以何得知。五識與三受俱也。答易脫不
D36n8895_p0040a02║定故。皆容與三受相應。間斷轉變。謂之易脫。
D36n8895_p0040a03║欣戚捨行。互相而起。謂之不定。
D36n8895_p0040a04║五果體相
D36n8895_p0040a05║一異熟果。二等流果。三離繫果。四士用果。五
D36n8895_p0040a06║增上果。謂之五果。一異熟如前所說。若但言
D36n8895_p0040a07║異熟。即六識中報非。真異熟攝。若言異熟生。
D36n8895_p0040a08║亦攝別報。二者等流。謂習善等。所引同類。或
D36n8895_p0040a09║似先業。後果隨轉。其隨先業。而似轉者。實增
D36n8895_p0040b01║上果。非同性果。相似之義。假名等流。此果即
D36n8895_p0040b02║通有漏無漏。三者離繫。謂無漏道。斷[障-日+田]所證。
D36n8895_p0040b03║善無為法。四者士用。謂諸作者。假諸作具。所
D36n8895_p0040b04║辨事業。如夫農作。商賈事主。書𦘕筭數。占卜
D36n8895_p0040b05║等事。由此成辦諸稼穡等。財利等果。名士用
D36n8895_p0040b06║果。五者增上果。謂除前四。餘所得果。寬通有
D36n8895_p0040b07║漏無漏等。
D36n8895_p0040b08║頼耶三相
D36n8895_p0040b09║三相者何也。謂自相果相因相也。何曰自相。
D36n8895_p0041a01║謂阿頼耶。此翻曰藏。此識具有能藏所藏執
D36n8895_p0041a02║藏義故。謂之自相。何曰果相。謂此能引諸界
D36n8895_p0041a03║趣生。善不善業。異熟果故。名異熟識。謂之果
D36n8895_p0041a04║相。何曰因相。謂此能執持諸法種子。令不失
D36n8895_p0041a05║故。名種子識。謂之因相。問異熟種子。亦應此
D36n8895_p0041a06║識自相。何故偏說藏是自相耶。答此識自相。
D36n8895_p0041a07║雖有三位。而彼藏名。三位之中。初位所攝。又
D36n8895_p0041a08║以是名。我執所執。過失重故。是以偏說。所謂
D36n8895_p0041a09║三位者何也。謂此識體。摠有三位。一我愛執
D36n8895_p0041b01║藏現行位即七地以前菩薩。二乗有學。一切
D36n8895_p0041b02║異生。從無始來。名阿頼耶。此云執藏。至無人
D36n8895_p0041b03║執位。二善𢙣業果位。謂從無始。乃至極解脫
D36n8895_p0041b04║道時。乃至二乗無餘依位。名毘播迦。此云異
D36n8895_p0041b05║熟。至無所知[障-日+田]位。三相續執持位。謂從無始。
D36n8895_p0041b06║乃至如來。盡未來際。利樂有情位。名阿𨹔那。
D36n8895_p0041b07║此名執持。問既有三藏。名阿頼耶。故知藏名。
D36n8895_p0041b08║廣通三位。何曰初位耶。謂所藏義。通第二位。
D36n8895_p0041b09║能藏亦通第三位。答義雖具三。正以執藏。名
D36n8895_p0042a01║阿頼耶。若不爾者。二乗無學。八地已去。應有
D36n8895_p0042a02║此名。問䟽三末云。此能執藏。亦通無漏。所藏
D36n8895_p0042a03║不通無漏矣。執藏何局初位耶。答佛果第八。
D36n8895_p0042a04║平等性智之所緣執。故云執藏。非有妄執。問
D36n8895_p0042a05║此識果相。應通三位。何唯異熟耶。答異熟名
D36n8895_p0042a06║寬通初二故。所以偏說。以約有漏。不取佛果。
D36n8895_p0042a07║問此識具四果。謂五果中。除離繫果。何唯異
D36n8895_p0042a08║熟。此識果相耶。答等流增上。士用三果。可通
D36n8895_p0042a09║餘法。唯異熟果。不通餘法。是故偏說。如是三
D36n8895_p0042b01║相。俱取現行。及一切種。此與轉識。互因果故。
D36n8895_p0042b02║我法二執
D36n8895_p0042b03║於諸我執。畧有二種。一者俱生。二者分別。俱
D36n8895_p0042b04║生我執。無始時來。虛妄熏習。內因力故。恒與
D36n8895_p0042b05║身俱。不待邪教及邪分別。任運而轉。故名俱
D36n8895_p0042b06║生。此復二種。一常相續。在第七識。緣第八識。
D36n8895_p0042b07║起自心相。執為實我。二有間斷。在第六識。緣
D36n8895_p0042b08║識所變。五取蘊相。或摠或別。起自心相。執為
D36n8895_p0042b09║實我。此二我執。細故難斷。後修道中。數數修
D36n8895_p0043a01║習勝生空觀。方能除滅。分別我執。亦由現在。
D36n8895_p0043a02║外緣力故。非與身俱。要待邪教。及邪分別。然
D36n8895_p0043a03║後方起。故名分別。唯在第六意識中有。此亦
D36n8895_p0043a04║二種。一緣邪教所說蘊相。起自心相。分別計
D36n8895_p0043a05║度。執為實我。二緣邪教所說我相起自心相。
D36n8895_p0043a06║分別計度。執為實我。此二我執。麁故易断。初
D36n8895_p0043a07║見道時。觀一切法。生空真如。即能除滅。於諸
D36n8895_p0043a08║法執。略有二種。一者俱生。二者分別。俱生法
D36n8895_p0043a09║執。無始時來。虛𡚶熏習。內因力故。恒與身俱。
D36n8895_p0043b01║不待邪教及邪分別。任運而轉。故名俱生。此
D36n8895_p0043b02║復二種。一常相續。在第七識。緣第八識。起自
D36n8895_p0043b03║心相。執為實法。二有間断。在第六識。緣識所
D36n8895_p0043b04║變。蘊處界相。或摠或別。起自心相。執為實法。
D36n8895_p0043b05║此二法執。細故難断。後十地中。數數修習勝
D36n8895_p0043b06║法空觀。方能除滅。分別法執。亦由現在。外緣
D36n8895_p0043b07║力故。非與身俱。要待邪教。及邪分別。然後方
D36n8895_p0043b08║起。故名分別。唯在第六意識中有。此亦二種。
D36n8895_p0043b09║一緣邪教所說。蘊處界相。起自心相。分別計
D36n8895_p0044a01║度執為實法。二緣邪教所說。自性等相。起自
D36n8895_p0044a02║心相。分別計度。執為實法。此二法執。麁故易
D36n8895_p0044a03║斷。入初地時。觀一切法。法空真如。即能除滅。
D36n8895_p0044a04║煩惱所知
D36n8895_p0044a05║煩惱[障-日+田]者。謂執遍計所執實我。薩迦耶見。而
D36n8895_p0044a06║為上首。百二十八。根本煩惱。及彼等流。諸隨
D36n8895_p0044a07║煩惱。此皆擾惱有情身心。能[障-日+田]涅槃。名煩惱
D36n8895_p0044a08║[障-日+田]。[障-日+田]即煩惱。持業釋。所謂百二十八者何也。
D36n8895_p0044a09║見所斷惑。有其十種。謂貪瞋癡慢。疑身見邊
D36n8895_p0044b01║見。邪見見取見。戒禁取見。各[障-日+田]欲界四諦之
D36n8895_p0044b02║理。故有四十。[障-日+田]色界諦。有三十六。每諦除瞋。
D36n8895_p0044b03║無色亦爾。都有一百一十二。更加修道十六
D36n8895_p0044b04║種。一百二十八也。何為十六。謂欲界六。及上
D36n8895_p0044b05║二界各五也。貪瞋癡慢。身邊二見。謂之欲六。
D36n8895_p0044b06║上界無瞋。故各有五。等流隨惑。即二十種。此
D36n8895_p0044b07║唯自性。若㨿眷屬。餘心心所。及五蘊亦是也
D36n8895_p0044b08║所知[障-日+田]者。謂執遍計所執實法。薩迦耶見而
D36n8895_p0044b09║為上首。此頭數亦。與煩惱[障-日+田]同。覆所知境。無
D36n8895_p0045a01║顛倒性能[障-日+田]菩提。名所知[障-日+田]。言所知者即一
D36n8895_p0045a02║切法。若有若無。皆所知故。此從所[障-日+田]。以立[障-日+田]
D36n8895_p0045a03║名。所知之[障-日+田]。依主釋也。若論正[障-日+田]。煩惱[障-日+田]生
D36n8895_p0045a04║空。所知[障-日+田]法空。若論兼[障-日+田]。互通彼此。當知聖
D36n8895_p0045a05║教。依勝用說。執我執法。薩迦耶見。體無有異。
D36n8895_p0045a06║同一種生。而用有別。故分為二。唯煩惱[障-日+田]。發
D36n8895_p0045a07║業潤生體是縛法。其所知[障-日+田]。義即不然。由煩
D36n8895_p0045a08║惱[障-日+田]。縛諸有情。恒處生𭭾。補特迦羅我見起
D36n8895_p0045a09║位。彼法我見。亦必現前。我執必依法執而起。
D36n8895_p0045b01║如要迷杌等。方謂人等故。能持自體說名為
D36n8895_p0045b02║法。即一切法皆持自體有常一用方名為我。
D36n8895_p0045b03║故非一切法皆是我。如計外境為法非我。及
D36n8895_p0045b04║計內法有非一常。是故人執。必𭘧法執。法執
D36n8895_p0045b05║亦有不𭘧人執。
D36n8895_p0045b06║能遍計識
D36n8895_p0045b07║若依安惠。八識及諸心所。有漏攝者。皆能遍
D36n8895_p0045b08║計。虛𡚶分別。為自性故。執即通三性。有漏之
D36n8895_p0045b09║心。無非執者。五八識唯有法執。七唯有人。六
D36n8895_p0046a01║通二種。若有漏心。不起執者。即不可言虛𡚶
D36n8895_p0046a02║分別。若不執心。名虚𡚶分別。即無漏心應名
D36n8895_p0046a03║虛𡚶分別之心。既以此理明。有漏心皆能遍
D36n8895_p0046a04║計。若計度惠。麁五八無。細者亦有。由七識熏
D36n8895_p0046a05║習。分別力故。八識生時。變似我法。護法不然。
D36n8895_p0046a06║所謂第六七心品。執我法者。是能遍計。何以
D36n8895_p0046a07║得然。謂有三因。一謂能遍計者。計度分別。五
D36n8895_p0046a08║八既無計度分別。故不起執。二謂執我法者。
D36n8895_p0046a09║必是惠也。非五八識。恒與惠俱寧容有執。三
D36n8895_p0046b01║謂二執必與無明相應前六識中善性何得
D36n8895_p0046b02║與無明俱。癡無癡等。性相違故不可相應。由
D36n8895_p0046b03║無始來。第六七識。橫計我法。種種分別。熏習
D36n8895_p0046b04║力故。八識生時。變似我法。問六七二識。無有
D36n8895_p0046b05║疑滯。五八既無計度分別。後識生時。應無我
D36n8895_p0046b06║法。答若[糸*ㄉ]分別。五八可得無我法相。而由六
D36n8895_p0046b07║七所染熏成。五八生時。𭘧我法相。
D36n8895_p0046b08║
D36n8895_p0046b09║畧述法相義卷上