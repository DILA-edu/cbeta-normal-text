D36n8895_p0047b01║略述法相義卷中標目
D36n8895_p0047b02║十一色法能造大種
D36n8895_p0047b03║五種因力變異因緣
D36n8895_p0047b04║二種造色瓶等假有
D36n8895_p0047b05║不相離色大種得名
D36n8895_p0047b06║共不共相共變不[障-日+田]
D36n8895_p0047b07║受用細辨共不共業
D36n8895_p0047b08║不相應行三種成就
D36n8895_p0047b09║命根細辨二無心定
D36n8895_p0048a01║六種無為五位百法
D36n8895_p0048a02║蘊等三科三科因由
D36n8895_p0048a03║六種有漏三種有漏
D36n8895_p0048a04║有漏正因分極無漏
D36n8895_p0048a05║性等三境三種不隨
D36n8895_p0048a06║三通情本性等同異
D36n8895_p0048a07║二三合等三藏伽陀
D36n8895_p0048a08║四分種子因等四緣
D36n8895_p0048a09║種子二緣因果同時
D36n8895_p0048b01║因果異時名言種子
D36n8895_p0048b02║執非執受十二因緣
D36n8895_p0048b03║無明細辨十一殊勝
D36n8895_p0048b04║行支細辨五種熏發
D36n8895_p0048b05║識等次敘愛取潤業
D36n8895_p0048b06║潤生相貌中有愛潤
D36n8895_p0048b07║能所引生緣起得名
D36n8895_p0048b08║五姓各別三時教相
D36n8895_p0048b09║定有七名聞等三惠
D36n8895_p0049a01║四重出體故不故思
D36n8895_p0049a02║增不增業定不定業
D36n8895_p0049a03║三業四業定不四業
D36n8895_p0049a04║决定三業五種故思
D36n8895_p0049a05║福等三業
D36n8895_p0049a06║
D36n8895_p0049a07║
D36n8895_p0049a08║
D36n8895_p0049a09║
D36n8895_p0049b01║略述法相義卷中
D36n8895_p0049b02║十一色法
D36n8895_p0049b03║色法有其十一。謂眼耳鼻舌身。色聲香味觸。
D36n8895_p0049b04║及法處所攝色也。何名法處所攝色。此有五
D36n8895_p0049b05║種。謂極略色。極逈色。受所引色。遍計所起色。
D36n8895_p0049b06║自在所生色也。極略色者。即五色根。五色境。
D36n8895_p0049b07║及四大種。法處實色。極微為性。顯揚第五。瑜
D36n8895_p0049b08║伽五十四。說建立極微。有十五種。謂眼等根
D36n8895_p0049b09║為五極微。色等境五極微。四大種。四極微。法
D36n8895_p0050a01║處實色。有一極微。以此十五。為極略色性。極
D36n8895_p0050a02║者至也。窮也邊也。略有二義。一者摠義。摠略
D36n8895_p0050a03║眾色。拆至極微。名極略色。略色之極。依士得
D36n8895_p0050a04║名。二者小義。拆諸根境。至極小處。名極畧色。
D36n8895_p0050a05║色即極略。或色之極畧。依士持業。二釋隨應。
D36n8895_p0050a06║二釋雖成。持業為勝。以色是五種通名也。極
D36n8895_p0050a07║逈色者。以空界色極微為體。空界色中。攝六
D36n8895_p0050a08║種色。謂明闇光影及逈色。與空一顯色。以空
D36n8895_p0050a09║界色。上下見別。分成逈色。及空一顯色。拆此
D36n8895_p0050b01║六色。以至極微。摠名極逈色。離礙方顯。立以
D36n8895_p0050b02║逈名雖明暗等。亦是所拆。明等是別。逈色是
D36n8895_p0050b03║摠。處所寬廣。復能為依。但稱極逈色。不名極
D36n8895_p0050b04║明等。逈色空一顯色。上下類殊。俱空界色。何
D36n8895_p0050b05║以唯名極逈。不曰極空。恐濫計虛空。亦是色
D36n8895_p0050b06║性也。又逈色通。空色唯上。不名極空。但稱極
D36n8895_p0050b07║逈。極逈即色。逈色之極。逈之極色。三釋隨應。
D36n8895_p0050b08║色既通名。初後解勝也。受所引色者。即無表。
D36n8895_p0050b09║有義唯二。以律儀不律儀無表為體。處處皆
D36n8895_p0051a01║說法處無表。唯此二故。無表要在猛利思種。
D36n8895_p0051a02║一切處中。望律儀等。思皆下品。何有無表。有
D36n8895_p0051a03║義。亦以非律儀。非不律儀無表為性。處中亦
D36n8895_p0051a04║有作誠勵意。應有上思。律儀若是容容。應有
D36n8895_p0051a05║中思。既是熏種。猛利義同。成於無表。何簡處
D36n8895_p0051a06║中。於二說中。既無顯文。任意取捨。受謂因教
D36n8895_p0051a07║因師。而領受也。引謂依受而發起也。受之所
D36n8895_p0051a08║引。而受所引即色。離合二名。即成兩釋。定道
D36n8895_p0051a09║二戒。雖不從他教而得。方便之時。亦從師教。
D36n8895_p0051b01║不律儀戒。或自邀期。或從他受。由此摠說。名
D36n8895_p0051b02║受所引。又別解脫戒。𢙣戒無表。定由受起。轉
D36n8895_p0051b03║不隨心。定道相從。亦名受所引。又雖得彼。不
D36n8895_p0051b04║定從他。無表類同。皆名受所引。又有受得。定
D36n8895_p0051b05║得定道。由此摠名受所引。遍計所起者。影像
D36n8895_p0051b06║色。謂通三性。獨散意識。因計所變。五根五塵。
D36n8895_p0051b07║定境色。無用影像為體。三性意識。能遍計度。
D36n8895_p0051b08║境從此生。名彼所起。遍計之所起。而所起即
D36n8895_p0051b09║色。亦通兩釋自在所生色者。勝定力故。於一
D36n8895_p0052a01║切色。皆得自在。即以定所變。色聲香味觸境
D36n8895_p0052a02║為體。定通無擁。名為自在。果從彼起。名彼所
D36n8895_p0052a03║生。自在之所生。而所生即色。亦通二釋也。
D36n8895_p0052a04║能造大種
D36n8895_p0052a05║有四大種。能造諸色。地水火風。謂之四大種。
D36n8895_p0052a06║地謂堅勁性。水謂流濕性。火謂溫𤍠性。風謂
D36n8895_p0052a07║動性。能造大種。與所造色。俱時而有。互不相
D36n8895_p0052a08║離。謂若於堅色聚中。唯有地界。能作業用。餘
D36n8895_p0052a09║水火風。唯有種子。之所隨逐。更待異緣。方能
D36n8895_p0052b01║作業。謂如鑽彼乾木。即便生火。又如白蠟鈆
D36n8895_p0052b02║錫金銀等物。融消即流。如是如是。於水火風。
D36n8895_p0052b03║名想聚中。如其所應。次第亦尒。內色聚中。一
D36n8895_p0052b04║切地等作業。皆具可得。於外得有各別地等
D36n8895_p0052b05║諸聚。問如四大種。由自種子。方得生起。造色
D36n8895_p0052b06║亦尒。何故說言諸所造色大種所造。答若諸
D36n8895_p0052b07║色根。及諸心中。有諸大種種子隨逐。即有造
D36n8895_p0052b08║色種子隨逐。若諸大種所有種子。能生果時。
D36n8895_p0052b09║彼造色種子。亦生自果。故說造色大種所造。
D36n8895_p0053a01║五種因力
D36n8895_p0053a02║四大種有五種因力。曰生因。曰依因。曰立因。
D36n8895_p0053a03║曰持因。曰養因也。生因。即是起因。謂大種恒。
D36n8895_p0053a04║將𭘧生諸色。若離大種。色不得起。依因。即是
D36n8895_p0053a05║轉因。謂此造色。依大種有。若捨大種。諸所造
D36n8895_p0053a06║色。無有㓛能。㨿於別處。立因。即隨轉因。謂由
D36n8895_p0053a07║大種變異。能依造色。亦隨變異。持因。即是住
D36n8895_p0053a08║因。謂由四大種。持諸造色。相似相續。而令不
D36n8895_p0053a09║絕。養因。即是長因。謂由大種。養彼造色。色得
D36n8895_p0053b01║增長。謂之五因也。
D36n8895_p0053b02║變異因緣
D36n8895_p0053b03║由三因緣。大種變異。令所造色。變異而轉。一
D36n8895_p0053b04║士夫用故。二業所作故。三由勝定故。士夫用
D36n8895_p0053b05║者。謂由地大所拆觸故。器有差別。由差別故。
D36n8895_p0053b06║令所造色。變異可得。或由水所潤等。火所熟
D36n8895_p0053b07║等。風所燥等。令所造色。變異可得。業所作者。
D36n8895_p0053b08║隨業勢力。先大種生。後隨彼力。色變異生。由
D36n8895_p0053b09║勝定者。勝定力故。先起大種。然後造色。變異
D36n8895_p0054a01║而生也。
D36n8895_p0054a02║二種造色
D36n8895_p0054a03║大種能生二種造色。一自類差別。二異類差
D36n8895_p0054a04║別。自類差別造色者。謂諸大種。造歰滑等。由
D36n8895_p0054a05║如是因。如是緣故。此諸大種。各各變異而生。
D36n8895_p0054a06║以澀滑等。是觸分位。名曰自類差別。異類差
D36n8895_p0054a07║別造色者。諸眼耳等五內色處。四外色處。法
D36n8895_p0054a08║處一分。唯除觸處。謂之異類差別也。
D36n8895_p0054a09║瓶等假有
D36n8895_p0054b01║問何緣故。知色香味觸。如是如是。別安立中。
D36n8895_p0054b02║飲食車乗。瓶瓫衣服。莊嚴具等。諸想事物。皆
D36n8895_p0054b03║是假有。答由彼想物。或於是處色等。想物聚
D36n8895_p0054b04║中而轉。或於是處色等。想物聚中不轉。若於
D36n8895_p0054b05║是處。色等想聚。有食想轉。非於是處。飲等想
D36n8895_p0054b06║轉。若於是處。車乗想轉。非於是處。衣等想轉。
D36n8895_p0054b07║如是所餘。諸假有想。若轉不轉。當知亦尒。一
D36n8895_p0054b08║切色香味觸想事。遍於一切飲食車乗。瓶瓫
D36n8895_p0054b09║衣服。莊嚴具等。諸想事中。無差別轉。是故飲
D36n8895_p0055a01║食車乗等。皆是假有。色香味觸。是實物有。
D36n8895_p0055a02║不相離色
D36n8895_p0055a03║不相離色。有其三種。一一處不相離。二相雜
D36n8895_p0055a04║不相離。三和合不相離也。一處不相離者。謂
D36n8895_p0055a05║諸大種。及所造色。同住一處。能造所造。更互
D36n8895_p0055a06║相望。大小量等。互相涉入。不相[障-日+田]㝵。處所無
D36n8895_p0055a07║異。名為同處。無別極微。一處而住。名不相離。
D36n8895_p0055a08║且如一眼。七物相望。互相涉入。同一處住。謂
D36n8895_p0055a09║眼身根。色香味觸。能造地大。七各極微。同一
D36n8895_p0055b01║處也。問所造有六。能造何一。答有二釋。一云
D36n8895_p0055b02║雖一地大。通能造六。故能造一也。一云雖有
D36n8895_p0055b03║六能造。㨿地類同。合而言也。如言一眼。七極
D36n8895_p0055b04║微成。而實一根。有無量微。但言七者。㨿類談
D36n8895_p0055b05║也。能造亦尒。二相雜不相離者。如一眼根。有
D36n8895_p0055b06║多極微。一根微處。七物同住。以此七物。對彼
D36n8895_p0055b07║七物。雖非同處。然相和雜。隣近而住。名之為
D36n8895_p0055b08║和。七七各別。名之為雜。無間隔故。名不相離。
D36n8895_p0055b09║三和合不相離者。如多豆等。雖以蜜等之所
D36n8895_p0056a01║攝持。和合一聚。然不相涉入。復是異大所造。
D36n8895_p0056a02║異聚相望。故名和合。無間隔故。名不相離。
D36n8895_p0056a03║大種得名
D36n8895_p0056a04║其性廣大。能生諸色。故名大種。或種是類義
D36n8895_p0056a05║也。此四能為生等五因。生起眾色。種種類別。
D36n8895_p0056a06║大有四義。一為所依故。謂與諸造色。為所依
D36n8895_p0056a07║處。二體性廣故。謂體性寬廣於造色。三形相
D36n8895_p0056a08║大故。謂大地大水。大火大風。其相廣大。四起
D36n8895_p0056a09║大用故。謂成壞𠀍界。作用最大。以有四義。各
D36n8895_p0056b01║得大名。四大即種。𭘧數持業也。虛空雖大。不
D36n8895_p0056b02║能為因。內種子等。雖能為因。體相非大。所餘
D36n8895_p0056b03║諸法。非大非種。由此地等。亦大亦種。得名大
D36n8895_p0056b04║種也。
D36n8895_p0056b05║共不共相
D36n8895_p0056b06║且諸種子。摠有二種。一是共相。二不共相。多
D36n8895_p0056b07║人所感。謂之共相。雖知人人。所變各別。名為
D36n8895_p0056b08║唯識。以有相似。共受用義。說為共相。實非他
D36n8895_p0056b09║用自變。自用他變。以不可緣心外法也。然我
D36n8895_p0057a01║此物。為增上緣。令多人。可共受用。如山河等
D36n8895_p0057a02║是也。唯自能用。他不得用。謂之不共。如色根
D36n8895_p0057a03║等是也。共不共中。摠分為四。共中有二。一共
D36n8895_p0057a04║中共。如山河等。非唯一趣用。而他趣不能用。
D36n8895_p0057a05║二共中不共。如己田宅。及鬼等所見。猛火等
D36n8895_p0057a06║物。餘人餘趣。不能受用。餘房衣等。准此可知。
D36n8895_p0057a07║不共相中。亦有二種。一不共中不共。如眼等
D36n8895_p0057a08║根。唯是自識依用。非他所用。二不共中共。如
D36n8895_p0057a09║自扶根塵。他亦得受用也。
D36n8895_p0057b01║共變不[障-日+田]
D36n8895_p0057b02║共變諸法。同在一處。不相障礙。譬如眾多燈
D36n8895_p0057b03║明。共在一室。各各遍室。一一自別。其相相似。
D36n8895_p0057b04║處所無異。燈眀既多。人影亦多。雖一燈去餘
D36n8895_p0057b05║光尚遍。故知涉入不隔。其相似一。雖似一相。
D36n8895_p0057b06║各各自別。共變諸法。喻而可知。
D36n8895_p0057b07║受用細辨
D36n8895_p0057b08║問且有一有情。伐用一樹。為用自變。為𠔥用
D36n8895_p0057b09║他。若唯局用自變。餘人所變。應存不亡。若亦
D36n8895_p0058a01║𠔥用他變。違唯識理。答樹等既是。共相種生。
D36n8895_p0058a02║皆相隨順。互有增益。是故以他所變。為增上
D36n8895_p0058a03║緣。用自所變。當知於自所變。親緣親用。於他
D36n8895_p0058a04║所變。踈緣踈用。自為所順。他為能順。由所順
D36n8895_p0058a05║無。能順亦滅。問如燈明喻。一燈光滅。餘光猶
D36n8895_p0058a06║在。何故今言由所順無。能順亦滅耶。答喻取
D36n8895_p0058a07║少分。故不相違。
D36n8895_p0058a08║共不共業
D36n8895_p0058a09║若業能令諸噐𠀍間。種種差別。謂之共業。能
D36n8895_p0058b01║令有情𠀍間。種種差別。謂之不共業。由共業
D36n8895_p0058b02║種。為增上緣。共相種子。得生現行由不共業
D36n8895_p0058b03║種。為增上緣。不共相種子。得生現行。其㫖應
D36n8895_p0058b04║知矣。
D36n8895_p0058b05║不相應行
D36n8895_p0058b06║不相應行。有二十四。一得。二命根。三眾同分。
D36n8895_p0058b07║四異生性。五無想定。六滅盡定。七無想異熟。
D36n8895_p0058b08║八名身。九句身。十文身。十一生。十二老。十三
D36n8895_p0058b09║住。十四無常。十五流轉。十六定異。十七相應。
D36n8895_p0059a01║十八勢速。十九次第。二十方。二十一時。二十
D36n8895_p0059a02║二數。二十三和合。二十四不和合也。一得者。
D36n8895_p0059a03║依諸有情。可成諸法分位。假建立得。亦通非
D36n8895_p0059a04║情。無法無有。二命根者。依業所引異熟。住時
D36n8895_p0059a05║决定。假立命根。三眾同分者。依諸有情。相似
D36n8895_p0059a06║分位。立眾同分。大論等中。唯趣生上。立彼同
D36n8895_p0059a07║分諸論不說外法之上。亦立同分。以理言之。
D36n8895_p0059a08║外有亦好。教中且說勝所依處。非外無也。四
D36n8895_p0059a09║異生性者。依未生起一切出世聖法分位。建
D36n8895_p0059b01║立異生性。斯乃三界見所斷種子。未永害量
D36n8895_p0059b02║即通二[障-日+田]。不善無記。二法之上。假施設之。五
D36n8895_p0059b03║無想定者。謂有異生。伏遍淨貪。未伏上染。由
D36n8895_p0059b04║出離想作意為先。令不恒行心心所滅。想滅
D36n8895_p0059b05║為首。立無想名。令身安和。故亦名定。六滅盡
D36n8895_p0059b06║定者。謂有無學。或有學聖。已伏或離無所有
D36n8895_p0059b07║貪。上貪不定。由止息想作意為先令不恒行。
D36n8895_p0059b08║恒行染污。心心所滅立滅盡名。令身安和。故
D36n8895_p0059b09║亦名定。七無想異熟者。謂修彼定。猒麁動力。
D36n8895_p0060a01║生彼天中。違不恒行心及心所。想滅為首。名
D36n8895_p0060a02║無想天。此無想天。非真異熟。是異熟生。諸論
D36n8895_p0060a03║說名無想異熟者。依真第八異熟識。生得種
D36n8895_p0060a04║立。故名異熟。八名身。九句身。十文身者。名詮
D36n8895_p0060a05║法自性。句詮法差別。文躰是字。為名句之所
D36n8895_p0060a06║依。不能詮自性及差別。然依語聲分位差別。
D36n8895_p0060a07║而假建立名句文身。如夫[林/(白-日+几)]音言斫蒭。但言
D36n8895_p0060a08║斫唯言蒭未在所目。說為字分位。若二連合。
D36n8895_p0060a09║能詮眼躰。說為名分位。更添言阿薩和縛名
D36n8895_p0060b01║為眼有漏。說為句位。知依分位。以立名等。一
D36n8895_p0060b02║名是名。非名身。二名名身。如說色聲。三名已
D36n8895_p0060b03║去。名多名身。如說色聲香等。一句是句。非句
D36n8895_p0060b04║身。兩句是句。亦句身。三句已去。名多句身。一
D36n8895_p0060b05║字是文。非文身。二字亦文。亦文身。三字已去。
D36n8895_p0060b06║名多文身。身者。聚集為義。謂以合集。摠說二
D36n8895_p0060b07║三等名為聚集。十一生。十二老。十三住。十四
D36n8895_p0060b08║無常者。於眾同分諸行。本無今有。假立為生。
D36n8895_p0060b09║於眾同分諸行。相續變異。假立為老。於眾同
D36n8895_p0061a01║分諸行。相續不變壞。假立為住。於眾同分諸
D36n8895_p0061a02║行。相續變壞。假立無常十五流轉者。謂於因
D36n8895_p0061a03║果相續不斷。假立流轉。十六定異者。謂於因
D36n8895_p0061a04║果種種差別。假立定異。十七相應者。謂於因
D36n8895_p0061a05║果相稱。假立相應。十八勢速者。謂於因果迅
D36n8895_p0061a06║疾流轉。假立勢速。十九次第者。謂於因果一
D36n8895_p0061a07║一流轉。假立次第。二十方者。謂於東西南北。
D36n8895_p0061a08║四維上下。因果差別。假立為方。二十一時者。
D36n8895_p0061a09║謂於因果相續流轉。假立為時。二十二數者。
D36n8895_p0061b01║謂於諸行一一差別。假立為數。二十三和合
D36n8895_p0061b02║者。謂於因果眾緣集會。假立和合。二十四不
D36n8895_p0061b03║和合者。假立不和合。翻對和合。其義可知。命
D36n8895_p0061b04║根二定。無想報異生性。於心心所分位。名句
D36n8895_p0061b05║文方。於色分位。餘十五。通於三法分位。假建
D36n8895_p0061b06║立之。此二十四。名不相應行者。簡非色心及
D36n8895_p0061b07║諸心所。及簡無為。不似色心質礙緣慮。故名
D36n8895_p0061b08║不相應。生滅無常。故名曰行。或行蘊所攝。不
D36n8895_p0061b09║相應法。故名不相應行謂。行蘊有二。一相應
D36n8895_p0062a01║行。即心所法。二不相應行。即得等也。
D36n8895_p0062a02║三種成就
D36n8895_p0062a03║依諸有情。可成諸法分位。假立三種成就。一
D36n8895_p0062a04║種子成就。二自在成就。三現行成就。種子成
D36n8895_p0062a05║就者。若所有染污法。諸無記法。生得善法。不
D36n8895_p0062a06║由㓛用。而現行者。染法未為奢摩他伏。無記
D36n8895_p0062a07║未為聖道永害。生得未為邪見損伏。如是名
D36n8895_p0062a08║為種子成就。此等未損。行與不行皆名成就。
D36n8895_p0062a09║自在成就者。若加行所生善法。及一分無記。
D36n8895_p0062b01║增盛種子。名自在成。由加行力。方得自在。又
D36n8895_p0062b02║成此時。各自在者。故說此等。名自在成。加行
D36n8895_p0062b03║善法。謂世出世一切㓛德。一分無記。謂工巧
D36n8895_p0062b04║處。變化心。威儀心。極串習者。除生得無記法。
D36n8895_p0062b05║現行成就者。諸蘊處界。若善不善無記現行。
D36n8895_p0062b06║名現行成就。前二唯種。此唯現行。前一有漏
D36n8895_p0062b07║後二各通有漏無漏。問何故種分為二。現唯
D36n8895_p0062b08║立一。答以種隠而難知。離之為二。現行顯而
D36n8895_p0062b09║易了。合而為一。又影顯故。
D36n8895_p0063a01║命根細辨
D36n8895_p0063a02║親生第八心王。之名言種子。由先世業所引。
D36n8895_p0063a03║持身之差別㓛能。令色心等住時决定。依此
D36n8895_p0063a04║㓛能。說名命根。非取生識之義。若此種子。無
D36n8895_p0063a05║此㓛能身便爛壞。現行本識。由種力故。生及
D36n8895_p0063a06║與緣。持根等法。不名命根。以非根本也。
D36n8895_p0063a07║二無心定
D36n8895_p0063a08║於定加行。猒患麁動心心所。發勝期願云。我
D36n8895_p0063a09║欲或一日。乃至七日。或一刧。或一刧餘無心。
D36n8895_p0063b01║遮心心所。遂猒此心。令心心所。漸細漸微。此
D36n8895_p0063b02║猶遠加行也。正欲入定。至微微心時。即是末
D36n8895_p0063b03║後。隣次於定。前剎那心。熏異熟識。成極增上。
D36n8895_p0063b04║猒心種子。以前諸位。雖熏成種。以中下品。未
D36n8895_p0063b05║名為定。由是增上猒心種子。餘麁動心等。於
D36n8895_p0063b06║後念以去。暫不現行。依此一期無心分位。假
D36n8895_p0063b07║立二定。此二定種。無想有漏。滅盡無漏。以定
D36n8895_p0063b08║前猒患種子。為此定體。
D36n8895_p0063b09║六種無為
D36n8895_p0064a01║一虛空。二擇滅。三非擇滅。四不動。五想受滅。
D36n8895_p0064a02║六真如。謂之六無為。虛空無為者。謂空無我
D36n8895_p0064a03║所顯真如。有無俱非。心言路絕。與一切法。非
D36n8895_p0064a04║一異等是法真理。即此真如。離諸[障-日+田]礙。故名
D36n8895_p0064a05║虛空。擇滅無為者。由無漏惠簡擇力故。滅諸
D36n8895_p0064a06║雜染。即此真如。名為擇滅。非擇滅無為者。此
D36n8895_p0064a07║之本性。不由慧能。而性清淨。名非擇滅。或有
D36n8895_p0064a08║為法。緣闕不生。不生之滅。所顯真理。名非擇
D36n8895_p0064a09║滅。不動無為者。若離第三靜慮欲時。得於一
D36n8895_p0064b01║切苦樂受滅。即此真如。說名不動。想受滅無
D36n8895_p0064b02║為者。若離無所有處欲。想受不行。即此真如。
D36n8895_p0064b03║名想受滅。真如無為者。理非妄倒。故名真如。
D36n8895_p0064b04║上五皆依真如假立。真如亦是。假施設名。其
D36n8895_p0064b05║實非言詮之所及。情識之所測而已。
D36n8895_p0064b06║五位百法
D36n8895_p0064b07║一心法。二心所有法。三色法。四心不相應行
D36n8895_p0064b08║法。五無為法。謂之五位。心法有八。心所有法
D36n8895_p0064b09║有五十一。色法有十一。心不相應行。有二十
D36n8895_p0065a01║四。無為有六。是其百法也。
D36n8895_p0065a02║蘊等三科
D36n8895_p0065a03║三科即是。五蘊十二處十八界也。色受想行
D36n8895_p0065a04║識。謂之五蘊。於色蘊中。攝十一種色。受蘊攝
D36n8895_p0065a05║遍行中受數。想蘊攝遍行中想數。行蘊攝相
D36n8895_p0065a06║應心所四十九法。及攝不相應行二十四法。
D36n8895_p0065a07║識蘊唯攝心法八種。五蘊摠攝九十四法。蘊
D36n8895_p0065a08║謂積聚為義。諸所有色。若過去。若未來。若現
D36n8895_p0065a09║在。若內若外。若麁若細。若劣若勝。若遠若近。
D36n8895_p0065b01║聚彼一切。說一色蘊。乃至識蘊亦復如是。無
D36n8895_p0065b02║常已滅。名過去。若未已生。名未來。已生未謝。
D36n8895_p0065b03║名現在。自身名內。所餘名外。有對名麁。無對
D36n8895_p0065b04║名細。苦集染污名劣。不染名勝。去來名遠。現
D36n8895_p0065b05║在名近。六根六境。謂之十二處。意處攝八識。
D36n8895_p0065b06║法處攝四類法。謂法處所攝色。有五種。相應
D36n8895_p0065b07║法有五十一。不相應法有二十四。無為法有
D36n8895_p0065b08║六。合有八十六法。處謂識生長門之義。斯乃
D36n8895_p0065b09║能受所了境用也。六根六境六識。謂之十八
D36n8895_p0066a01║界。界謂能持為義。六根六境。能持六識所依
D36n8895_p0066a02║所緣。過現六識。能持受用。即是不捨自相也。
D36n8895_p0066a03║曾現見色。及此種子。積集異熟阿賴耶識。是
D36n8895_p0066a04║眼界相。如眼界相。耳鼻舌身意界相亦尒。眼
D36n8895_p0066a05║曾現見。及眼界於此增上。是色界相。如色界
D36n8895_p0066a06║相。聲香味觸法。界相亦尒依有色根增上力。
D36n8895_p0066a07║外境得生。故云眼界於此增上也。依眼緣色。
D36n8895_p0066a08║似色了別。及此種子積集異熟阿賴耶識。是
D36n8895_p0066a09║眼識界相。耳鼻舌身意識。界相亦尒也。處亦如
D36n8895_p0066b01║界。謂眼當見色。及此種子等。隨義應說。問假
D36n8895_p0066b02║色亦是色法。何故於十二處中。攝在法處。答
D36n8895_p0066b03║以唯意緣。當法處収。以攝假隨真須從明攝
D36n8895_p0066b04║之色處。問五俱意識。及第八識。所緣色等境
D36n8895_p0066b05║於十八界。為五塵界攝。為法界攝。答若以境
D36n8895_p0066b06║對根。以六八所緣。法界攝。若以暗從明。亦五
D36n8895_p0066b07║塵界攝。初門是界門實義也。後門相從。名五
D36n8895_p0066b08║塵界。處處解釋。各依一門。問現在七八二識
D36n8895_p0066b09║為意識攝。為意根界攝。答此有二解。一謂意
D36n8895_p0067a01║根界攝。一謂意識界攝。問何故界處有無為。
D36n8895_p0067a02║蘊無無為耶。答色等諸法。有去來等。種種差
D36n8895_p0067a03║別。摠略積聚。說名為蘊。常住之法。無有此義。
D36n8895_p0067a04║是故無為。非蘊所攝。
D36n8895_p0067a05║三科因由
D36n8895_p0067a06║於愚根樂各有三種。故說蘊處界。於愚有三。
D36n8895_p0067a07║或愚心所。摠執為我。或唯愚色。或愚色心。根
D36n8895_p0067a08║亦有三。謂利中鈍。樂亦三種。謂樂畧中及廣
D36n8895_p0067a09║是故世尊。如其次第。說為蘊處界三。
D36n8895_p0067b01║六種有漏
D36n8895_p0067b02║曰漏自性。曰漏相屬。曰漏所縛。曰漏所隨。曰
D36n8895_p0067b03║漏隨順。曰漏種類。謂之六種有漏。出雜集論。
D36n8895_p0067b04║漏自性者。即煩惱體漏性合故。名為有漏。由
D36n8895_p0067b05║此煩惱。在生𭭾故。名漏性合。漏體有用。名為
D36n8895_p0067b06║有漏。煩惱現行。令心連注。流散不絕。名之為
D36n8895_p0067b07║漏。如漏器漏舍。深可猒𢙣。損汙處廣。毀責過
D36n8895_p0067b08║失。立以漏名。漏相屬者與漏相應及漏所依。
D36n8895_p0067b09║即染汙心心所名相應。遍行別境。及前七識
D36n8895_p0068a01║與惑俱者。眼等五根。名漏所依。有漏相屬名
D36n8895_p0068a02║曰有漏。漏所縛者。謂有漏善法。由漏勢力。招
D36n8895_p0068a03║集後有。故名所縛。此中亦攝六外境無記心。
D36n8895_p0068a04║對法論中。且㨿善說。從能縛惑。名為有漏。漏
D36n8895_p0068a05║所隨者。謂餘地法。但言漏隨。不言縛者。以他
D36n8895_p0068a06║地法。不相增益也。從能隨惑。名為有漏。漏隨
D36n8895_p0068a07║順者。順决擇分。異地不增。同地得增。雖增背
D36n8895_p0068a08║有。然與漏俱。故名隨順。或雖漏俱。而不增益。
D36n8895_p0068a09║稱損力益能轉故。然成有漏。言增益者。㨿餘
D36n8895_p0068b01║漏說。漏種類者。謂無學身。諸有漏法。以先有
D36n8895_p0068b02║漏之所起。名為種類。
D36n8895_p0068b03║三種有漏
D36n8895_p0068b04║了義燈中。解釋有漏。有其三種。一體是漏。為
D36n8895_p0068b05║有所有。名為有漏。斯乃上二界煩惱。於三漏
D36n8895_p0068b06║中。言有漏者是也。以上二界。緣身起愛。離外
D36n8895_p0068b07║境貪。說彼內身。名為有。有之漏也。二有他漏
D36n8895_p0068b08║故。名為有漏。即說能有。三漏性合故。亦煩惱
D36n8895_p0068b09║自體。由此煩惱。在生𭭾中。以漏即體有用。名
D36n8895_p0069a01║為有漏。有即漏也。
D36n8895_p0069a02║有漏正因
D36n8895_p0069a03║染汙末那。是其有漏之正因也。有漏之言。正
D36n8895_p0069a04║表漏俱。謂諸有漏。由與自身現行煩惱。俱生
D36n8895_p0069a05║俱滅。互相增益。方成有漏。由此熏成有漏法
D36n8895_p0069a06║種。後時現起。有漏義成自相續中。六識煩惱。
D36n8895_p0069a07║與彼善等。不得俱起。雖由煩惱。引施等業。唯
D36n8895_p0069a08║是傍因。而非正因。表漏俱者。取能有體。不取
D36n8895_p0069a09║煩惱。有他漏故。名為有漏。問五相增益。其相
D36n8895_p0069b01║如何。答末那與餘識。互增益雜染。問第七與
D36n8895_p0069b02║六。為雜染依。應有增六。六識如何。增益第七。
D36n8895_p0069b03║答有二義。一者增長。二者不損。若第六識。發
D36n8895_p0069b04║業感八。為彼依緣。得相續住。故名增益。起有
D36n8895_p0069b05║漏時。設雖不能增長第七。而不損害。亦名增
D36n8895_p0069b06║益。斯乃對無漏起。必損末那。𨐫如睡眠。雖於
D36n8895_p0069b07║眼根。不能增長。而不損害。亦名長養。問互相
D36n8895_p0069b08║增益。亦通他地耶。答自地互增。他地不尒。第
D36n8895_p0069b09║六識。緣三界為我。不隨他地繫。蓋此之謂也。
D36n8895_p0070a01║分極無漏
D36n8895_p0070a02║佛果即是。究竟無漏也。諸漏永盡。非漏隨增。
D36n8895_p0070a03║性淨圓明。故名無漏。諸餘無漏。雖亦名無漏。
D36n8895_p0070a04║非究竟無漏。謂一切有學。二乗無學。非圓非
D36n8895_p0070a05║明也。
D36n8895_p0070a06║性等三境
D36n8895_p0070a07║性境獨影境𭘧質境。謂之三類境。性境者。從
D36n8895_p0070a08║實種生。有實體用。能緣之心。得彼自相。名為
D36n8895_p0070a09║性境如身在欲界。第八所變。五塵之境。以實
D36n8895_p0070b01║種生。是因緣變。名為性境。眼等五識。及五俱
D36n8895_p0070b02║第六意識。現量緣時。得境自相。則此相分。亦
D36n8895_p0070b03║是性境。餘法准知。獨影境者。謂能緣心。但獨
D36n8895_p0070b04║變相。無別本質第二。或有杖質。緣無為之相
D36n8895_p0070b05║分是也。雖有本質。然彼相分。不生本質。以彼
D36n8895_p0070b06║本質。是不生法也。此等相分。但與能緣。同一
D36n8895_p0070b07║種生。謂之獨影。𭘧質境者。謂能緣心。緣所緣
D36n8895_p0070b08║境。有所杖質。而不得自相。謂之𭘧質境。問性
D36n8895_p0070b09║境亦𭘧本質。何𭕜此境。得𭘧質名。答彼境不
D36n8895_p0071a01║依能緣分別。心境共真。故得性名。此𭘧質境。
D36n8895_p0071a02║以依分別。非境自相。故對獨影。以名𭘧質。
D36n8895_p0071a03║三種不隨
D36n8895_p0071a04║性境有三不隨。一性不隨。二種不隨。三繫不
D36n8895_p0071a05║隨也。性不隨者。雖有與能緣心同性。是境自
D36n8895_p0071a06║性。不由能緣心力。是此性等。且如五識通三
D36n8895_p0071a07║性。相質俱無記。不從於五。亦通三性。亦如五
D36n8895_p0071a08║識身。無記性者。緣五塵境。其性雖同。而相見
D36n8895_p0071a09║分各守自性。不是隨彼能緣心故。方成無記
D36n8895_p0071b01║性。餘皆准知。種不隨者。自有能生種子。不從
D36n8895_p0071b02║能緣種子而生也。繫不隨者。且如欲界繫五
D36n8895_p0071b03║識。緣自界五塵。斯乃所緣五塵。自是欲界繫。
D36n8895_p0071b04║非隨能緣心。成欲界繫也。
D36n8895_p0071b05║三通情本
D36n8895_p0071b06║𭘧質境即性種繫三。各通情本。性通情本者。
D36n8895_p0071b07║且如第七。緣第八見分。判此相分。若從本質。
D36n8895_p0071b08║是無覆無記也。若從能緣。是有覆無記也。種
D36n8895_p0071b09║通情本者。謂現行相分。既隨見質。名有覆無
D36n8895_p0072a01║覆。能生種子。亦應隨應屬見質問𭘧質相分
D36n8895_p0072a02║有別種子耶。答尒也。且如第七現相。隨於見
D36n8895_p0072a03║質遞於二性。此相熏種。種隨現相。亦名二性。
D36n8895_p0072a04║後相依此二性種生。是其種子相也。界通情
D36n8895_p0072a05║本者。判此界繫。應隨質見。非自是此界繫者
D36n8895_p0072a06║也。
D36n8895_p0072a07║性等同異
D36n8895_p0072a08║或性雖同。而繫種不同。如在下地。緣上界天
D36n8895_p0072a09║眼耳。或繫雖同。性種不同。如五識緣自界五
D36n8895_p0072b01║塵。或種雖同。而繫不同。約聚論之即有。一法
D36n8895_p0072b02║論之即無。如第八識聚。心所所緣。與見同種。
D36n8895_p0072b03║心王所緣。界繫不同。如斯等類。准思可知矣。
D36n8895_p0072b04║二三合等
D36n8895_p0072b05║於三類境。或有唯一。或有二合。或有三合。謂
D36n8895_p0072b06║唯一者。各別三境也。二合者。如第八識。緣自
D36n8895_p0072b07║地散境。心王所緣。是初性境。心所所緣。是獨
D36n8895_p0072b08║影境。五識所緣。自地五塵。是初性境。亦得說
D36n8895_p0072b09║是𭘧質之境。如第六識。緣過未五蘊。得是獨
D36n8895_p0073a01║影。亦得說是𭘧質之境。熏成種子。生本質故。
D36n8895_p0073a02║三合者。如因第八。緣定果色。心所所緣。唯是
D36n8895_p0073a03║獨影。心王所緣。是實性境。亦得說為𭘧質之
D36n8895_p0073a04║境。第六所變。定果之色。為本質故。如斯等類
D36n8895_p0073a05║准思可知。
D36n8895_p0073a06║三藏伽陀
D36n8895_p0073a07║三藏伽陀云。性境不隨心。獨影唯從見。𭘧質
D36n8895_p0073a08║通情本。性種等隨應。此頌出二執章。及樞要
D36n8895_p0073a09║上本也。性境。有三不隨。故云不隨心。獨影。無
D36n8895_p0073b01║有不隨故云唯從見。𭘧質有三通情本。故云
D36n8895_p0073b02║通情本。或於三類境。有唯一二合三合等。或
D36n8895_p0073b03║於性種繫。有同不同。故云隨應。
D36n8895_p0073b04║四分種子
D36n8895_p0073b05║於四分中。後三分。必同種生。若見相二分。有
D36n8895_p0073b06║別種生。有同種生。有同異種生。謂別種生者。
D36n8895_p0073b07║即性境也。同種生者。即獨影境也。同異種生
D36n8895_p0073b08║者。即𭘧質境也。問本質影像。同別種如何。答
D36n8895_p0073b09║且依一義。以別種為勝耳。
D36n8895_p0074a01║因等四緣
D36n8895_p0074a02║有為諸法。從因緣生。如幻假有。謂色法及諸
D36n8895_p0074a03║種子。依二緣生。心法依四緣生。所謂四緣者
D36n8895_p0074a04║一因緣。二等無間緣。三所緣緣。四增上緣也。
D36n8895_p0074a05║因緣者。謂有為法。親辨自果。此體有二。一種
D36n8895_p0074a06║子。二現行。種子者。謂本識中。善染無記。諸界
D36n8895_p0074a07║地。有漏無漏色非色。報非報等。㓛能差別。能
D36n8895_p0074a08║引次後自類㓛能。及起同時自類果。此唯望
D36n8895_p0074a09║彼。是因緣性。現行者。謂七轉識。及彼相應。所
D36n8895_p0074b01║變相見。性界地等。除佛果善。極劣無記。餘熏
D36n8895_p0074b02║本識。生自類種。此唯望彼。是因緣生。等無間
D36n8895_p0074b03║緣者。謂八現識。及彼心所。前聚於後。自類無
D36n8895_p0074b04║間。等而開導。令彼定生。心所與心。雖恒俱轉。
D36n8895_p0074b05║而相應故。和合似一。不可施設。離別殊異。故
D36n8895_p0074b06║得互作等無間緣。心與心所。如何似一。同一
D36n8895_p0074b07║所緣。同一所依。同一時轉。同一性攝。是故似
D36n8895_p0074b08║一也。所緣緣者。謂若有法。是𭘧己相心。或相
D36n8895_p0074b09║應。所慮所託。此體有二。一親。二踈。若與能緣
D36n8895_p0075a01║體不相離。是見分等。內所慮託。應知彼是。親
D36n8895_p0075a02║所緣緣。若與能緣。體雖相離。為質能起內所
D36n8895_p0075a03║慮託。應知彼是。踈所緣緣。增上緣者。謂若有
D36n8895_p0075a04║法。有勝勢用。能於餘法。或順或違。雖前三緣。
D36n8895_p0075a05║亦是增上。而今第四。除彼取餘。有為無為。皆
D36n8895_p0075a06║有不障之力。謂之勝勢用。與違順法。能得為
D36n8895_p0075a07║緣。謂之或順或違。如何與違法得為緣。如夫
D36n8895_p0075a08║霜雪。與違青之黃[葉-世+廿]。為增上緣。非前滅法。此
D36n8895_p0075a09║順違用。於四處轉。生住成得。四事別故。
D36n8895_p0075b01║種子二緣
D36n8895_p0075b02║現行望自親所熏種。能為二緣。即因增上。唯
D36n8895_p0075b03║除第八。及六識中。極劣無記。非能熏故。與非
D36n8895_p0075b04║親種以不辨體。唯一增上。種望親種。亦具二
D36n8895_p0075b05║緣。於非親種。亦一增上。非唯有漏。淨種亦尒
D36n8895_p0075b06║也。
D36n8895_p0075b07║因果同時
D36n8895_p0075b08║能熏識等。從種生時。即能為因。復熏成種。三
D36n8895_p0075b09║法展轉。因果同時。如炷生熖。熖生焳炷。亦如
D36n8895_p0076a01║束蘆。更互相依。因果俱時。理不傾動矣。
D36n8895_p0076a02║因果異時
D36n8895_p0076a03║前念種子。生後念種。斯乃自類相生。因果異
D36n8895_p0076a04║時。不同種現相望。因果同時。
D36n8895_p0076a05║名言種子
D36n8895_p0076a06║名言種子。有其二種。一表義名言種子。二顯
D36n8895_p0076a07║境名言種子。因名起種。名表義名言種子。表
D36n8895_p0076a08║義名言。即能詮義。音聲差別。非詮表聲。是非
D36n8895_p0076a09║名言。然名是聲之屈曲差別。唯無記性。不能
D36n8895_p0076b01║熏成色心等種。以因名故。心隨其名。變似五
D36n8895_p0076b02║蘊三性法等。而熏成種。雖亦有依句等。而成
D36n8895_p0076b03║熏習。摠說為名。詮召諸法。名最勝故。名言進
D36n8895_p0076b04║退攝句字故。不因名言。熏成種子。名顯境名
D36n8895_p0076b05║言種子。顯境名言。即能了境。心心所法。即是
D36n8895_p0076b06║一切七識。見分等心。非相分心。此見分等。實
D36n8895_p0076b07║非名言。能顯所了境。如言說名。顯所詮法。故
D36n8895_p0076b08║名為名。表義名言。唯第六識緣之熏習。餘皆
D36n8895_p0076b09║不緣。亦不能發。顯境名言。通前七識。非第八
D36n8895_p0077a01║識。隨二名言。所熏成種。作有為法。各別因緣。
D36n8895_p0077a02║執非執受
D36n8895_p0077a03║於第八識。所變三境。如何分別執受非執受。
D36n8895_p0077a04║謂若約能生覺受。有根身是執受。種子及器
D36n8895_p0077a05║界是非執受。㨿實言之。生覺受者。唯是身根。
D36n8895_p0077a06║以餘四根色香味觸。不離身根。同聚一處。亦
D36n8895_p0077a07║名覺受。若約安危共同。種子及有根身。是執
D36n8895_p0077a08║受。器界是非執受。善趣名安。𢙣趣名危。第八
D36n8895_p0077a09║若安。種子有根身。亦隨安穩。第八若危。種子
D36n8895_p0077b01║有根身。亦隨危𢀴。故云共同。執是攝義持義。
D36n8895_p0077b02║受是。領義覺義。攝為自體。領受為境。持令不
D36n8895_p0077b03║壞。能生覺受。故名執受。名非執受。𮋒之可知
D36n8895_p0077b04║矣。
D36n8895_p0077b05║十二因緣
D36n8895_p0077b06║生𭭾相續。由惑業苦。發業潤生。煩惱名惑。能
D36n8895_p0077b07║感後有。諸業名業。業所引生。眾苦名苦。惑業
D36n8895_p0077b08║苦種。皆名習氣。前二習氣。與生𭭾苦。為增上
D36n8895_p0077b09║緣。助生苦故。第三習氣。望生𭭾苦。能作因緣。
D36n8895_p0078a01║親生苦故。此惑業苦。應知摠攝十二有支。謂
D36n8895_p0078a02║從無明。乃至老𭭾。一無明支者。以行蘊中。無
D36n8895_p0078a03║明為體。不取餘法。斯乃與行得為因緣。此通
D36n8895_p0078a04║現行及種為體。二行支者。造作為行。以身語
D36n8895_p0078a05║意三行為體。心心所為體。行體是思。此身語
D36n8895_p0078a06║意三在欲界。名福非福。身語在色界。意亦通
D36n8895_p0078a07║無色。名為不動。此支亦通現行種子。三識支
D36n8895_p0078a08║者。了別名識。唯取阿賴耶識。親因緣為體。果
D36n8895_p0078a09║報主故。此唯種子。不取現行。四名色支者。即
D36n8895_p0078b01║除六根觸受法種。皆名色攝。謂色蘊中。除根
D36n8895_p0078b02║餘色。除受蘊全。除行蘊觸。除識蘊中本識意
D36n8895_p0078b03║根。餘想蘊全。三蘊少分。為名色支體。此唯異
D36n8895_p0078b04║熟性也。言名色者。相違釋。謂無色蘊名名。色
D36n8895_p0078b05║蘊名色。何故無色蘊名名。謂順趣種種所緣
D36n8895_p0078b06║境義。或依言說名。分別種種所緣境義。故說
D36n8895_p0078b07║為名。何故色蘊名色。謂於彼彼方所。種殖增
D36n8895_p0078b08║長義。及變礙義。故說為色。五六處支者。生長
D36n8895_p0078b09║門義名為處。是內六處。唯取彼異熟種。即五
D36n8895_p0079a01║色根。及前六識。若有異熟。居過去世。說為意
D36n8895_p0079a02║也。六觸支者。觸境名觸。除第七識。取第八相
D36n8895_p0079a03║應觸全。六識之中異熟觸。此唯種子。七受支
D36n8895_p0079a04║者。領納名受。此亦同前觸。應知亦唯種子。八
D36n8895_p0079a05║愛支者。躭染名愛。唯取愛數一法為體。正唯
D36n8895_p0079a06║修斷。助潤通見。此通現種。九取支者。追欲名
D36n8895_p0079a07║取。通取一切煩惱。正唯修斷助潤通見。此通
D36n8895_p0079a08║種現。十有支者。愛取合潤。能引業種。及所引
D36n8895_p0079a09║因轉名為有。俱能近有後有果故。十一生者。
D36n8895_p0079b01║蘊起名生。即五果現行。不取種子。以異熟五
D36n8895_p0079b02║蘊為體。謂從中有。至本有中。未衰變來。皆生
D36n8895_p0079b03║支攝。十二老𭭾者。變異名老。滅無名𭭾。亦以
D36n8895_p0079b04║異熟五蘊為體。不取種子也。無明愛取。是惑
D36n8895_p0079b05║所攝。行有一分。是業所攝。七有一分。是苦所
D36n8895_p0079b06║攝也。前十是因。後二是果。如斯因果。定不同
D36n8895_p0079b07║世。因中前七。與愛取有。或異或同。若二三七。
D36n8895_p0079b08║各定同世也。
D36n8895_p0079b09║無明細辨
D36n8895_p0080a01║此無明支。取發業者。如勝鬘經。有五住地。即
D36n8895_p0080a02║見一處。欲色有及無明住地。前四煩惱[障-日+田]。能
D36n8895_p0080a03║發諸業。第五所知[障-日+田]。不能發業。於此五中。唯
D36n8895_p0080a04║取前四。於發業中。有能通發摠別業者。有但
D36n8895_p0080a05║發摠報者。有唯發別報者。今取兼發摠別。及
D36n8895_p0080a06║唯發摠報者。不取唯別。於中復有助正發業。
D36n8895_p0080a07║通取助正。正發行者。唯見所斷。謂麁猛故。助
D36n8895_p0080a08║者不定。謂助發人天摠報之業。亦通修道。助
D36n8895_p0080a09║發𢙣趣摠報之行。多唯見斷。發別報等。少亦
D36n8895_p0080b01║通修。又此無明。通於相應不共纏及隨眠。現
D36n8895_p0080b02║行名纏。種名隨眠。現行分二。與本惑俱。名為
D36n8895_p0080b03║相應。不與本俱。名為不共。然多說是主獨行。
D36n8895_p0080b04║迷因果理。行相細故。不同非主獨行無明。
D36n8895_p0080b05║十一殊勝
D36n8895_p0080b06║雖諸煩惱。皆能發潤。而發業位。無明力增。以
D36n8895_p0080b07║具十一殊勝事故。如緣起經說。一所緣勝。遍
D36n8895_p0080b08║緣染淨故。二行相勝。隱真顯妄故。三因緣勝。
D36n8895_p0080b09║惑業生本故。四等起勝。等能發起。能引所引。
D36n8895_p0081a01║能生所生。緣起法故。五轉異勝。隨眠纏縛相
D36n8895_p0081a02║應不共。四轉異故。六邪行勝。於諦起增益。及
D36n8895_p0081a03║損减行故。七相狀勝。微細自相。遍愛非愛。共
D36n8895_p0081a04║相轉故。八作業勝。作流轉所依事。作寂止能
D36n8895_p0081a05║[障-日+田]事故。九障礙勝。障礙勝法。及廣法故。十隨
D36n8895_p0081a06║轉勝。乃至有頂。猶隨轉故。十一對治勝。二種
D36n8895_p0081a07║妙智。所對治故矣。所以不說餘惑。亦名發業
D36n8895_p0081a08║支也。
D36n8895_p0081a09║行支細辨
D36n8895_p0081b01║或有一業。唯感摠報。或有一業。通感摠別。並
D36n8895_p0081b02║是行支也。順現受業。別助當業。皆非行支。此
D36n8895_p0081b03║皆唯能。感別報果也。感當業中。別有一業。唯
D36n8895_p0081b04║感別報。謂之別助當業。
D36n8895_p0081b05║五種熏發
D36n8895_p0081b06║名言熏習發識等種。未必一時。雖有前後。雜
D36n8895_p0081b07║亂不定。於生果相。未辨何前。何者為後。然此
D36n8895_p0081b08║五種。由業熏發。必是同時。由行熏識。業力種
D36n8895_p0081b09║成。令五種子。一時轉變。於生𭭾位。能生自果
D36n8895_p0082a01║而已。
D36n8895_p0082a02║識等次敘
D36n8895_p0082a03║識等五種。由業熏發。雖實同時。而依主伴。摠
D36n8895_p0082a04║別勝劣。因果相異。故諸聖教。假說前後。謂本
D36n8895_p0082a05║識為主。異熟主故。餘四為伴。是助伴生。就彼
D36n8895_p0082a06║四中。名色是摠。而體性寬。餘三是別。而義用
D36n8895_p0082a07║狹。就後三中。六處以受等依是勝。餘二以依
D36n8895_p0082a08║處生是劣。就後二中。觸以能生受是因。受以
D36n8895_p0082a09║觸所生是果也。或依當來生起分位。現在已
D36n8895_p0082b01║起分位。有次第故。說有前後。非行熏時。及實
D36n8895_p0082b02║生果。有其前後。謂續生時。因識相顯。次根未
D36n8895_p0082b03║滿。名色相顯。次根滿時。六處明盛。依斯發觸。
D36n8895_p0082b04║因觸起受。尒時乃名受果究竟也。
D36n8895_p0082b05║愛取潤業
D36n8895_p0082b06║愛能潤業。取支亦尒。且依初後。分此二支。要
D36n8895_p0082b07║數溉灌。方生有牙。譬如麥等。時時受潤。而得
D36n8895_p0082b08║生長。雖諸煩惱。皆能發潤。於潤業位。愛力偏
D36n8895_p0082b09║增。雖取支中。攝諸煩惱。而愛潤勝。故十地經。
D36n8895_p0083a01║說是愛增也。
D36n8895_p0083a02║潤生相貌
D36n8895_p0083a03║於潤生位。有中生殊。於潤中有。起自體愛。於
D36n8895_p0083a04║潤生有。起境界愛。以於𭭾有。不見中有。謂我
D36n8895_p0083a05║無有。起自體愛。於中有位。見生處故。起境界
D36n8895_p0083a06║愛。謂於彼業所得生處。還見如是種類有情。
D36n8895_p0083a07║喜樂馳趣。即於生處。境色所礙。中有終滅。生
D36n8895_p0083a08║有續起也。
D36n8895_p0083a09║中有愛潤
D36n8895_p0083b01║若有於此非等引地。沒已生時。依中有位。而
D36n8895_p0083b02║起染汙意識。結生相續。謂男女互。於父母之
D36n8895_p0083b03║處。起貪及恚。而緣父母不淨。謂為己有。而生
D36n8895_p0083b04║貪愛。或緣當生有果起愛。故得潤生。中有染
D36n8895_p0083b05║識滅時。其異𤏅識。託母胎中。與赤白渧。同一
D36n8895_p0083b06║安危。令相和雜。成羯羅藍。
D36n8895_p0083b07║能所引生
D36n8895_p0083b08║無明及行。名能引支。能引識等。五果種故。識
D36n8895_p0083b09║等五種。名所引支。是前二支。所引發故。愛取
D36n8895_p0084a01║及有。名能生支。近生當來。生老𭭾故。生及老
D36n8895_p0084a02║𭭾。名所生支。是愛取有。近所生故。
D36n8895_p0084a03║緣起得名
D36n8895_p0084a04║瑜伽論中。釋緣起名。有其五釋。一云。由煩惱
D36n8895_p0084a05║繫縛。往諸趣中。數數生起。故名緣起。是依緣
D36n8895_p0084a06║所起之處釋名。二依託眾緣。速謝滅已。續和
D36n8895_p0084a07║合生。故名緣起。此依剎那義釋名。三眾緣過
D36n8895_p0084a08║去而不捨離。依自相續。而得生起。故名緣起。
D36n8895_p0084a09║四數數謝滅。復相續起。故名緣起。此依數壞
D36n8895_p0084b01║數滅義釋。五於過去世。覺緣性已。等相續起。
D36n8895_p0084b02║故名緣起。如世尊說。我已覺悟。等起宣說。即
D36n8895_p0084b03║由此名。展轉傳說。故名緣起。
D36n8895_p0084b04║五性各別
D36n8895_p0084b05║摠分眾生。有五種姓。一菩薩。二獨覺。三聲聞。
D36n8895_p0084b06║四不定。五無姓。即是十卷。入楞伽第二卷。無
D36n8895_p0084b07║上依經上卷。善勇猛般若第一卷。大般若第
D36n8895_p0084b08║五百九十三卷。說五種姓。大莊嚴論第一卷
D36n8895_p0084b09║末種姓品。及瑜伽第二十一聲聞地。皆說有
D36n8895_p0085a01║五種姓別。故知定有法尒差別種子也。
D36n8895_p0085a02║三時教相
D36n8895_p0085a03║如來說教。隨機所冝。機有三品不同。教遂分
D36n8895_p0085a04║三時。諸異生類。無明所肓。起造惑業。迷執有
D36n8895_p0085a05║我。於生𭭾海。淪沒無依。故大悲尊初成佛已。
D36n8895_p0085a06║仙人鹿𫟍。轉四諦輪。說阿笈摩。除我有執。令
D36n8895_p0085a07║小根等。漸登聖位。彼聞四諦。而斷我愚。尚於
D36n8895_p0085a08║諸法。迷執實有。世尊為除彼法有執。次於鷲
D36n8895_p0085a09║嶺。說諸法空。所謂摩訶般若經等。令中根品。
D36n8895_p0085b01║捨小趣大。彼聞世尊。蜜義意趣。說無破有。便
D36n8895_p0085b02║撥二諦。性相皆空。為無上理。由此二聖。互執
D36n8895_p0085b03║有空。迷謬競興。未契中道。如來為除此空有
D36n8895_p0085b04║執。於第三時。演了義教。解深密等會。說一切
D36n8895_p0085b05║法。唯有識等。心外法無。破初有執。非無內識。
D36n8895_p0085b06║遣執皆空。離有無邊。正處中道。於真諦理。悟
D36n8895_p0085b07║證有方。於俗諦中。妙能留捨。如瑜伽論七十
D36n8895_p0085b08║六。解深密經第三。廣說其相。為對漸悟。說教
D36n8895_p0085b09║三時。若對頓悟。無三時別。若對漸悟。即有年
D36n8895_p0086a01║月前後次第。若從所說。未必如是。唯約義類
D36n8895_p0086a02║相從以為三時。若夫華嚴。屬第三時。豈拘說
D36n8895_p0086a03║時前後者哉。
D36n8895_p0086a04║定有七名
D36n8895_p0086a05║定有七名。一名三摩呬多。此云等引。通有無
D36n8895_p0086a06║心。唯定非散。何故名曰等引。謂引等故名等
D36n8895_p0086a07║引。以身心中。所有分位。安和之性。平等之時。
D36n8895_p0086a08║名之為等。由定力故。引生此等。或等所引。故
D36n8895_p0086a09║名等引。以前加行。入定之時。制伏沉掉。名之
D36n8895_p0086b01║為等。此等引生在定分位。二名三摩地。此云
D36n8895_p0086b02║等持。唯是有心。而通定散。謂以平等。持心心
D36n8895_p0086b03║所。但於境轉。名為等持。三名三摩鉢底。此云
D36n8895_p0086b04║等至。通有無心。等引寬通。攝一切有無心位。
D36n8895_p0086b05║諸㓛德法。等至不尒。何故名為等至。謂至等
D36n8895_p0086b06║故名等至。定數勢力。令身心等。有安和相。名
D36n8895_p0086b07║之為等。或等至故名等至。由前加行。伏沉掉
D36n8895_p0086b08║等。至此安和分位也。四名駄那演那。此云靜
D36n8895_p0086b09║慮。通攝有無心定。漏及無漏。染與不染。依色
D36n8895_p0087a01║四地。定慧平等。故名靜慮。五名質多翳迦阿
D36n8895_p0087a02║羯羅多。此云心一境性。即是等持也。心專一
D36n8895_p0087a03║境。依教而緣。證解所緣。心便明淨。非是定心。
D36n8895_p0087a04║唯緣一物。即隨所注。心多少境或一剎那。別
D36n8895_p0087a05║欲注心處。深取所緣。定即得生。非要前後。唯
D36n8895_p0087a06║緣一境。六名奢摩他。此云止。唯是有心。淨定。
D36n8895_p0087a07║不通散位。能止住心。故名曰止。七名現法樂
D36n8895_p0087a08║住。唯在靜慮。根本非餘。淨不通散。從果得名
D36n8895_p0087a09║也。
D36n8895_p0087b01║聞等三慧
D36n8895_p0087b02║三慧有二。別體義說也。別體三慧者。一聞所
D36n8895_p0087b03║成慧。二思所成慧。三修所成慧也聞所成慧
D36n8895_p0087b04║依止於文。但如其說未善意趣。謂依聽聞。以
D36n8895_p0087b05║文為先。而觀義者也。以聞為因。因聞所成之
D36n8895_p0087b06║慧。名聞所成慧。依士釋也。思所成慧。亦依於
D36n8895_p0087b07║文。不唯如說。能善意趣。謂依思慮。以義為先。
D36n8895_p0087b08║而觀文者也。由思籌度。勝慧方生。因相應思。
D36n8895_p0087b09║所成之慧。名思所成慧。隣近釋也。或因於思。
D36n8895_p0088a01║所成之慧。依主釋也。修所成慧。亦依於文。亦
D36n8895_p0088a02║不依文。亦如其說。亦不如說。能善意趣。謂依
D36n8895_p0088a03║於修。俱於文義。證解明了也。修者證義。明證
D36n8895_p0088a04║境故。體即定數。因定相應。所成之慧。隣近釋
D36n8895_p0088a05║也。或因於定。所成之慧。亦依主釋也。修慧是
D36n8895_p0088a06║定。聞思二慧。是散非定。義說三慧者。局在八
D36n8895_p0088a07║地已上雖一慧體。一剎那中。義分為三。實無
D36n8895_p0088a08║別體。但是修慧。假說聞思。謂能取外境。而尋
D36n8895_p0088a09║於義。名為聞惠。能善籌度。先理後文。名為思
D36n8895_p0088b01║慧。於此二中。能證明顯。即名修慧。聖智迅速。
D36n8895_p0088b02║於一念慧。義分如此。七地已前。雖無漏心。而
D36n8895_p0088b03║聞教法。或先文知義。或先義緣文。或文義俱
D36n8895_p0088b04║時而照。不同八地已上。常恒無間。文義俱照
D36n8895_p0088b05║而已。
D36n8895_p0088b06║四重出體
D36n8895_p0088b07║凡論出體。摠有四重。一攝相歸性體。即一切
D36n8895_p0088b08║法。皆性真如。故大波若經。理趣分說。一切有
D36n8895_p0088b09║情。皆如來蔵。勝鬘經說。夫生𭭾者。是如來蔵。
D36n8895_p0089a01║無垢稱言。一切眾生皆如也。眾賢聖亦如也。
D36n8895_p0089a02║至於彌勒亦如也。諸經論說。如是非一。二攝
D36n8895_p0089a03║境從識體。即一切法。皆是唯識。華嚴等說三
D36n8895_p0089a04║界唯心。如是等文證非一。三攝假隨實體。即
D36n8895_p0089a05║諸假法。隨何所依。實法為體。如說瓶等。以四
D36n8895_p0089a06║塵為體。說諸不相應。是色心分位。是也。此類
D36n8895_p0089a07║非一。四性用別論體色心假實。各別處収。如
D36n8895_p0089a08║瑜伽䓁。說色蘊攝彼十處界。是也。此類眾多。
D36n8895_p0089a09║又有四重。一真如。二無相。三唯識。四因緣。此
D36n8895_p0089b01║二四體。攝法義周。隨其所應。釋一切法也。
D36n8895_p0089b02║故不故思
D36n8895_p0089b03║審慮思。决定思。動發勝思。謂之三種思。前二
D36n8895_p0089b04║種思。是發身語。遠近加行。此與意俱故。作動
D36n8895_p0089b05║意故。名曰意業。第三勝思正發身語。是其身
D36n8895_p0089b06║語。二業體也。如是造業。謂之故思業。除此已
D36n8895_p0089b07║外。不覺誤犯。謂之不故思業。瑜伽第九十卷
D36n8895_p0089b08║云。故思所造業者。謂先思量已。隨尋思已。隨
D36n8895_p0089b09║伺察已。而有所作。彼或錯亂。或不錯亂。其錯
D36n8895_p0090a01║亂者。謂於餘處。思欲殺害。或欲劫盜。或欲別
D36n8895_p0090a02║離。或欲妄語。及欺誑等。如是思已。即以此想
D36n8895_p0090a03║別處成辦。不錯亂者。當知其相。與此相違矣。
D36n8895_p0090a04║增不增業
D36n8895_p0090a05║起造諸業。而令習氣增益。謂之增長業。設有
D36n8895_p0090a06║故思。不起身語等。及雖起身語。而不令種增
D36n8895_p0090a07║長謂之不增長業。瑜伽第九云。增長業者。謂
D36n8895_p0090a08║除十種。一夢所作。二無知所作。三無故思所
D36n8895_p0090a09║作。四不利不數所作。五狂亂所作。六失念所
D36n8895_p0090b01║作。七非樂欲所作。八自性無記。九悔所損。十
D36n8895_p0090b02║對治所損。除此十種。名增長業。不增長業。謂
D36n8895_p0090b03║此十種。又八十九云。諸作不增長業。若無追
D36n8895_p0090b04║悔。不修對治。尚可受果。名增長業。若追悔等。
D36n8895_p0090b05║名不增長業。或先增長業。由追悔等。名不增
D36n8895_p0090b06║長業。如未生𭜥。未追悔前。名增長業。追悔已
D36n8895_p0090b07║後。名不增長業矣。
D36n8895_p0090b08║定不定業
D36n8895_p0090b09║瑜伽論第九十云。定受業者。謂故思所造重
D36n8895_p0091a01║業。不定受業者。謂故思所造輕業。由三因緣。
D36n8895_p0091a02║令業成重。一由意樂故。二由加行故。三由田
D36n8895_p0091a03║故。由意樂者。謂由猛利纏等所作於同法者。
D36n8895_p0091a04║見已歡喜。於彼隨法。多隨尋思。多隨伺察。如
D36n8895_p0091a05║是名為由意樂故。令業成重。曰加行者。謂於
D36n8895_p0091a06║彼業。無間所作。慇重所作長時積集。又於其
D36n8895_p0091a07║中。勸他令作。又即於彼。稱揚讚歎。如是為由
D36n8895_p0091a08║加行故。令業成重。由田故者。謂諸有情於己
D36n8895_p0091a09║有恩。若住正行。及正行果。於彼發起。善作𢙣
D36n8895_p0091b01║作。當知此業。說名為重。與彼相違。說名為輕。
D36n8895_p0091b02║又第六十云。依末解脫者。建立定受業矣。謂
D36n8895_p0091b03║世道伏斷。乃至得聖。得無學等。名為解脫者。
D36n8895_p0091b04║與此相違者。名為未解脫者也。
D36n8895_p0091b05║三業四業
D36n8895_p0091b06║阿毘達磨集論四云。業差別有三種。謂順現
D36n8895_p0091b07║法受業。順生受業。順後受業。順現法受業者。
D36n8895_p0091b08║若業於現法中。異熟成熟。謂從慈定起已。於
D36n8895_p0091b09║彼造作若損若益。必得現異熟。如從慈定起。
D36n8895_p0092a01║從無諍定起。從滅定起。從預流果起。從阿羅
D36n8895_p0092a02║漢果起亦尒。又於佛為上首僧中。造善惡業。
D36n8895_p0092a03║必得現異熟。又有餘猛利。意樂方便。所行善
D36n8895_p0092a04║不善業。亦得現異熟。順生受業者。若業於無
D36n8895_p0092a05║間生中。異熟成熟。謂五無間業。復有所餘善
D36n8895_p0092a06║不善業。於無間生。異熟成熟者。一切皆名順
D36n8895_p0092a07║生受業。順後受業者。若業於無間生後。異熟
D36n8895_p0092a08║成熟。是名順後受業。雜集論八云。於此業中。
D36n8895_p0092a09║從初熟位。建立順現法受等名。不唯受此一
D36n8895_p0092b01║位異熟。若業於此生造。即從此生已去。異熟
D36n8895_p0092b02║成熟。說名順現法受業。若業於此生造。從無
D36n8895_p0092b03║間生已去。異熟成熟。說名順生受業。若業於
D36n8895_p0092b04║此生造。度無間生已去。異熟成熟。說名順後
D36n8895_p0092b05║受業矣。問何名無諍定。答雜集論七云。無諍
D36n8895_p0092b06║者。謂依止靜慮。於防護他所應起煩惱。住具
D36n8895_p0092b07║足中。若定若慧。及彼相應。諸心心所矣。唯識
D36n8895_p0092b08║論中。更加順不定受業。以為四業也。
D36n8895_p0092b09║定不四業
D36n8895_p0093a01║瑜伽六十云。復有四業。一異熟定。二時分定。
D36n8895_p0093a02║三二俱定。四二俱不定矣。了義燈五云。餘三
D36n8895_p0093a03║不定。第一。約報受雖是定。然時不定。第二。時
D36n8895_p0093a04║定而報不定。故並不定。
D36n8895_p0093a05║决定三業
D36n8895_p0093a06║阿鼻達磨集論四云。云何名為决定受業。謂
D36n8895_p0093a07║作業决定。受異熟决定。分位决定。雜集論七
D36n8895_p0093a08║云。作業决定者。由宿業力。感得决定。異熟相
D36n8895_p0093a09║續。於此生中。必造此業。何以故。應造此業。期
D36n8895_p0093b01║限决定故。終不越限。必造此業。乃至諸佛世
D36n8895_p0093b02║尊大神通力。亦不能為障。令其不造。隨因决
D36n8895_p0093b03║定力。果相續轉變故。受異熟决定者。如先所
D36n8895_p0093b04║說。故思造業。分位决定業者。如由此業。於現
D36n8895_p0093b05║報中。必定受異熟。由此業必受生異熟。由此
D36n8895_p0093b06║業必受後異熟。法華玄賛十云。若業道攝。名
D36n8895_p0093b07║順定業。加行後起。通定不定。又未悔未對治
D36n8895_p0093b08║等。名决定業。已悔已對治等。名不定業。
D36n8895_p0093b09║五種故思
D36n8895_p0094a01║阿毘達磨集論四云。云何名為故思造業。謂
D36n8895_p0094a02║他所教勑故思造業。他所勸請故思造業。無
D36n8895_p0094a03║所了知故思造業。根本執着故思造業。顛倒
D36n8895_p0094a04║分別故思造業。雜集論七云。他所教勑故思
D36n8895_p0094a05║造業者。猶如有一。雖不欲樂。因他強力之所
D36n8895_p0094a06║教勑。發起故思。行不善業。他所勸請故思造
D36n8895_p0094a07║業者。猶如有一。雖不欲樂。因他勸請。因他引
D36n8895_p0094a08║導。執為利益。發起故思。行不善業。無所了知
D36n8895_p0094a09║故思造業者。猶如有一。不了得失。無所執著。
D36n8895_p0094b01║隨欲造業者所作。發起故思。行不善業。根本
D36n8895_p0094b02║執著故思造業者。猶如有一。為貪瞋等。不善
D36n8895_p0094b03║根纏故。其心猛亂執著。發起故思。行不善業。
D36n8895_p0094b04║顛倒分別故思造業者。猶如有一。依不平等
D36n8895_p0094b05║內見。愛樂邪法。為求當來。可愛異熟。發起故
D36n8895_p0094b06║思。行不善業。前三故思作業。雖作不增長。輕
D36n8895_p0094b07║故不必受異熟。後二故思作業。若作若增長。
D36n8895_p0094b08║重故必定。受異熟矣。
D36n8895_p0094b09║福等三業
D36n8895_p0095a01║一福業。謂感欲界善趣異熟。及順五趣受。之
D36n8895_p0095a02║善業是也。前是人天摠業。後是五趣別業也。
D36n8895_p0095a03║福者勝義。其相殊勝。自體及果。俱可愛樂。故
D36n8895_p0095a04║名為福。二非福業。謂感惡趣異熟。及順五趣
D36n8895_p0095a05║異熟。之不善業是也。初是三𢙣趣摠業。後是
D36n8895_p0095a06║五趣別業也。非福者劣義。其相鄙劣。自體及
D36n8895_p0095a07║果。俱不可樂。故名非福。三不動業。謂感色無
D36n8895_p0095a08║色界異熟。及順色無色受。之業是也。前是摠
D36n8895_p0095a09║業。後是別業也。此業以定所攝。定於自處。受
D36n8895_p0095b01║其果報。不如欲界散業。遇緣而轉。得餘趣處
D36n8895_p0095b02║受報。故名不動。或定地攝。名為不動。以定能
D36n8895_p0095b03║住於一境也。
D36n8895_p0095b04║
D36n8895_p0095b05║
D36n8895_p0095b06║
D36n8895_p0095b07║
D36n8895_p0095b08║
D36n8895_p0095b09║略述法相義卷中