D36n8895_p0096b01║略述法相義卷下標目
D36n8895_p0096b02║四十一位十住位次
D36n8895_p0096b03║十行位次十向位次
D36n8895_p0096b04║十地位次妙覺果滿
D36n8895_p0096b05║入等三心四加行位
D36n8895_p0096b06║真相見道資等五位
D36n8895_p0096b07║三大僧祇十波羅密
D36n8895_p0096b08║三波羅密功無功用
D36n8895_p0096b09║遍等三性三性觀行
D36n8895_p0097a01║伏斷次敘故意[〦/力]行
D36n8895_p0097a02║永滅不行頓漸二悟
D36n8895_p0097a03║智增悲增二種生𭭾
D36n8895_p0097a04║二生𭭾位鏡智心品
D36n8895_p0097a05║平等心品察智心品
D36n8895_p0097a06║成智心品妙平初起
D36n8895_p0097a07║鏡事初起初地所斷
D36n8895_p0097a08║二地所斷三地所斷
D36n8895_p0097a09║四地所斷五地所斷
D36n8895_p0097b01║六地所斷七地所斷
D36n8895_p0097b02║八地所斷九地所斷
D36n8895_p0097b03║十地所斷金剛所斷
D36n8895_p0097b04║極脫所乗十種真如
D36n8895_p0097b05║依詮癈詮變化身土
D36n8895_p0097b06║長時暫變自受用土
D36n8895_p0097b07║他受用土有邊無邊
D36n8895_p0097b08║自性身土摩醯首羅
D36n8895_p0097b09║三身成道三種常住
D36n8895_p0098a01║淨八識聚五重唯識
D36n8895_p0098a02║
D36n8895_p0098a03║
D36n8895_p0098a04║
D36n8895_p0098a05║
D36n8895_p0098a06║
D36n8895_p0098a07║
D36n8895_p0098a08║
D36n8895_p0098a09║
D36n8895_p0098b01║畧述法相義卷下
D36n8895_p0098b02║四十一位
D36n8895_p0098b03║菩薩行位。有其四十一。謂十住。十行。十迴向。
D36n8895_p0098b04║十地妙覺也。
D36n8895_p0098b05║十住位次
D36n8895_p0098b06║一發心住。二治地住。三修行住。四生貴住。五
D36n8895_p0098b07║方便住。六正心住。七不退住。八童真住。九法
D36n8895_p0098b08║王子住。十灌頂住。謂之十住。第一發心住。謂
D36n8895_p0098b09║菩薩創首。發於大菩提心。名發心住。於此位
D36n8895_p0099a01║中。而修十信。謂一信心。二精進心。三念心。四
D36n8895_p0099a02║惠心。五定心。六施心。七戒心。八護心。九願心。
D36n8895_p0099a03║十逈向心。雖精進等。九心各異。以信為主。俱
D36n8895_p0099a04║時信之所助。故名十信也。第二治地住。謂淨
D36n8895_p0099a05║治三業。悲及有識。名治地住。第三修行住。謂
D36n8895_p0099a06║修勝理觀。起上妙行名修行住。第四生貴住。
D36n8895_p0099a07║謂從諸聖法。正教中生。名生貴住。第五方便
D36n8895_p0099a08║住。謂所修善根。皆為救物。名方便具足住。第
D36n8895_p0099a09║六正心住。謂所聞讚毀。心定不動。名正心住。
D36n8895_p0099b01║第七不退住。謂聞說三寶。三際有無心堅不
D36n8895_p0099b02║轉。名不退住。第八童真住。謂三業清潔。悟二
D36n8895_p0099b03║世間。真簡偽虛。童表無垢。故名童真住。第九
D36n8895_p0099b04║法王子住。謂解真俗諦。悟法王法。將有所襲
D36n8895_p0099b05║名法王子住。第十灌頂住。謂如太子之堪受
D36n8895_p0099b06║王位。行漸勝故名灌頂住。何故通名住耶。菩
D36n8895_p0099b07║薩在此。創安其心。於六度等。行未殊勝。但得
D36n8895_p0099b08║住名。
D36n8895_p0099b09║十行位次
D36n8895_p0100a01║一歡喜行。二饒益行。三無恚行。四無盡行。五
D36n8895_p0100a02║離癡乱行。六善現行。七無著行。八尊重行。九
D36n8895_p0100a03║善法行。十真實行。謂之十行。第一歡喜行。謂
D36n8895_p0100a04║為大𭤸主。一切能捨。三時無悔。利譽不悕。愍
D36n8895_p0100a05║生慕法。睹者歡敬。名歡喜行。第二饒益行。謂
D36n8895_p0100a06║常持淨戒。不染五欲。令伏眾魔。一切眾生。立
D36n8895_p0100a07║無上戒。得不退地。名饒益行。第三無恚行。謂
D36n8895_p0100a08║常修忍辱。謙𤰞恭敬。和顏愛語。不害自他。悟
D36n8895_p0100a09║身空寂。𭜥對能忍。名無恚行。第四無盡行。謂
D36n8895_p0100b01║假設多劫。受諸劇苦。求法濟生。念念不息。名
D36n8895_p0100b02║無盡行。第五離癡乱行。謂常住正念。恒無散
D36n8895_p0100b03║乱於一切法。乃至生𭭾。入胎出胎。無有癡乱。
D36n8895_p0100b04║名無癡乱行。第六善現行。謂善入法皆無性
D36n8895_p0100b05║相。三業寂滅。無縛無著。而復不捨化眾生心。
D36n8895_p0100b06║巧能隨類。現生救物。名善現行。第七無著行。
D36n8895_p0100b07║謂歷諸塵剎。供佛求法。傳燈度生。心無猒足。
D36n8895_p0100b08║然以寂滅。觀諸法故。而於一切。心無所著。名
D36n8895_p0100b09║無着行。第八尊重行。謂尊重善根。智惠等法。
D36n8895_p0101a01║皆悉成就。而由得斯諸尊重法。二利之行。更
D36n8895_p0101a02║增修習。名尊重行。第九善法行。謂得四無㝵。
D36n8895_p0101a03║𨹔羅尼門。諸善惠法。能為眾生。作清凉池。善
D36n8895_p0101a04║守護正法。佛種不絕。名善法行。第十真實行。
D36n8895_p0101a05║謂成就第一義諦之悟。學三世佛。真實之語。
D36n8895_p0101a06║無二之語。如說能行。如行能說。語行相應。色
D36n8895_p0101a07║心皆順。名真實行矣。何故通名行。謂行六度
D36n8895_p0101a08║等諸行勝故。名之為行。
D36n8895_p0101a09║十向位次
D36n8895_p0101b01║一救護眾生離眾生相迴向。二不壞迴向。三
D36n8895_p0101b02║等諸佛迴向。四至一切處迴向。五無盡功德
D36n8895_p0101b03║藏迴向。六隨順一切堅固善根迴向。七等心
D36n8895_p0101b04║隨順一切眾生迴向。八如相迴向。九無著無
D36n8895_p0101b05║縛解脫心迴向。十法界無量迴向。謂之十迴
D36n8895_p0101b06║向。第一救護。眾生離眾生相迴向。謂行六度。
D36n8895_p0101b07║四攝法等。悉為救攝一切有情。令離生𭭾。得
D36n8895_p0101b08║涅槃樂。名救護眾生。入平等觀。不見𭜥親。眾
D36n8895_p0101b09║生等相。名離生相。第二不壞迴向。謂於三寳
D36n8895_p0102a01║所。得不壞信。因持諸善。迴向眾生。令獲善利。
D36n8895_p0102a02║名不壞迴向。第三等諸佛迴向。謂學三世佛。
D36n8895_p0102a03║不著生𭭾。不離菩提。修迴向事。名等諸佛迴
D36n8895_p0102a04║向。第四至一切處迴向。謂修習一切。諸善根
D36n8895_p0102a05║時。以彼善根。如是迴向。令此善根。功德之力。
D36n8895_p0102a06║至於一切。三寳之所。一切世界。眾生之所。作
D36n8895_p0102a07║諸供養。利益之事。譬如實際。無處不有。名一
D36n8895_p0102a08║切處迴向。第五無盡功德藏迴向。謂修悔過
D36n8895_p0102a09║善根。離一切業[障-日+田]。於諸如來。一切眾生。所有
D36n8895_p0102b01║善根。皆悉隨喜。以此善根。皆悉迴向。莊嚴一
D36n8895_p0102b02║切。諸佛淨剎。常作佛事。善巧方便。具諸功德。
D36n8895_p0102b03║離諸虛妄。而無所著。由迴向已。得無盡善根。
D36n8895_p0102b04║名無盡藏功德迴向。第六隨順一切堅固善
D36n8895_p0102b05║根迴向。謂以內外財。隨眾生意。而惠施之。見
D36n8895_p0102b06║諸苦者。悲以身代。堅固安住自性㓛德。以如
D36n8895_p0102b07║是等諸善㓛德。而迴向已。令一切生。得大智
D36n8895_p0102b08║惠。除滅大苦。名隨順一切堅固善根迴向。第
D36n8895_p0102b09║七等心隨順一切眾生迴向。謂能增長一切
D36n8895_p0103a01║善根。修習究竟。安住忍力。閇𢙣趣門。永離顛
D36n8895_p0103a02║倒。不著諸行。一切善根。由皆悉迴向。為一切
D36n8895_p0103a03║眾生。作功德藏。普覆一切。㧞出生𭭾。令得眾
D36n8895_p0103a04║善。等無差異。名等心隨順一切眾生迴向。第
D36n8895_p0103a05║八如相迴向。謂成就念智。安住不動。心無所
D36n8895_p0103a06║依。寂然無乱。不違一切平等正法。嚴剎度生。
D36n8895_p0103a07║所修諸善。皆順如相。而為迴向。名如相迴向。
D36n8895_p0103a08║第九無著無縛解脫迴向。謂所攝善根。離憍
D36n8895_p0103a09║慢等。所有縛著。得解脫心。行普賢行。所習諸
D36n8895_p0103b01║善不執。為己及以他人。以無縛著。解脫之心。
D36n8895_p0103b02║迴向饒益品物一切。故名無著無縛解脫心
D36n8895_p0103b03║迴向。第十。法界無量迴向。謂離垢繒繫頂。受
D36n8895_p0103b04║大法師記。法施他生。嚴淨世間。出生智等。悉
D36n8895_p0103b05║同虚空。而無限量。凢有善根。修於迴向。悉等
D36n8895_p0103b06║法界。故名法界無盡迴向矣。何故通名迴向。
D36n8895_p0103b07║在斯位已。凢所修行。皆為迴向。立迴向名。
D36n8895_p0103b08║十地位次
D36n8895_p0103b09║一極喜地。二離垢地。三發光地。四熖惠地。五
D36n8895_p0104a01║極難勝地。六現前地。七遠行地。八不動地。九
D36n8895_p0104a02║善惠地。十法雲地。謂之十地。第一極喜地。初
D36n8895_p0104a03║獲聖性。具證二空。能益自他。生大喜故。第二
D36n8895_p0104a04║離垢地。具淨尸羅。遠離能起微細毀犯。煩𢙉
D36n8895_p0104a05║垢故。第三發光地。成就勝定。大法摠持。能發
D36n8895_p0104a06║無邊妙惠光故。第四熖惠地。安住㝡勝。菩提
D36n8895_p0104a07║分法。燒煩惱薪。惠熖增故。第五極難勝地。真
D36n8895_p0104a08║俗兩智。行相互違。合令相應。極難勝故。第六
D36n8895_p0104a09║現前地。住緣起智。引無分別。㝡勝般若。令現
D36n8895_p0104b01║前故。第七遠行地。至無相住。功用後邊。出過
D36n8895_p0104b02║世間。二乗道故。第八不動地。無分別智。任運
D36n8895_p0104b03║相續。相用煩惱。不能動故。第九善惠地。成就
D36n8895_p0104b04║微妙。四無礙解。能遍十方。善說法故。第十法
D36n8895_p0104b05║雲地。大法智雲。含眾德水。蔽如空麁重。充滿
D36n8895_p0104b06║法身故矣。何故通名地耶。如是十地。摠攝有
D36n8895_p0104b07║為無為功德。以為自性。與所修行。為勝依持。
D36n8895_p0104b08║令得生長。故名為地。能證所證。以為地躰。即
D36n8895_p0104b09║通真如正智。皆能生長。真如何名令得生長。
D36n8895_p0105a01║今者不言如為能生。但言行是所生。彼為增
D36n8895_p0105a02║上緣。行自從種子生故。
D36n8895_p0105a03║妙覺果滿
D36n8895_p0105a04║頌曰。此即無漏界。不思議善常。安樂解脫身。
D36n8895_p0105a05║大牟尼名法。此謂二轉依果。由轉煩惱。得大
D36n8895_p0105a06║涅槃。轉所知[障-日+田]。證無上覺。謂之二轉依果。即
D36n8895_p0105a07║是究竟無漏界攝。諸漏永盡。非漏隨增。性淨
D36n8895_p0105a08║圓明。故名無漏界。是藏義。此中含容無邊希
D36n8895_p0105a09║有。大功德故。或是因義。能生五乘。世出世間。
D36n8895_p0105b01║利樂事故。微妙甚深。超過尋思。言議道故。言
D36n8895_p0105b02║不思議。清淨法界。遠離生滅。極安穩故。四智
D36n8895_p0105b03║心品。妙用無方。極巧便故。並順益相。而違不
D36n8895_p0105b04║善。故說為善。清淨法界。無生無滅。性無變易。
D36n8895_p0105b05║故說為常。四智心品。所依常故。無斷盡故。亦
D36n8895_p0105b06║說為常。清淨法界。眾相寂靜。故名安樂。四智
D36n8895_p0105b07║心品。永離惱害。故名安樂。此二自性。皆無逼
D36n8895_p0105b08║惱。及能安樂一切有情。二乗所得。二轉依果。
D36n8895_p0105b09║唯永遠離。煩惱[障-日+田]縛。無殊勝法。故但名解脫
D36n8895_p0106a01║身。大覺世尊。成就無上寂默法故。名大牟尼
D36n8895_p0106a02║無量無邊。力無畏等。大㓛德法。所莊嚴故。亦
D36n8895_p0106a03║名法身。躰依聚義。摠說名身。如是法身。有三
D36n8895_p0106a04║相別。一自性身。二受用身。三變化身。一自性
D36n8895_p0106a05║身。謂諸如來。真淨法界。受用變化。平等所依。
D36n8895_p0106a06║離相寂然。絕諸戱論。具無邊際。真常㓛德。是
D36n8895_p0106a07║一切法。平等實性。亦名法身。大㓛德法。所依
D36n8895_p0106a08║止故。二受用身。此有二種。一自受用。謂諸如
D36n8895_p0106a09║來。三無數劫。脩集無量。福慧資糧。所起無邊。
D36n8895_p0106b01║真實㓛德。及極圓淨。常遍色身。相續湛然。盡
D36n8895_p0106b02║未來際。恒自受用廣大法樂。二他受用。謂諸
D36n8895_p0106b03║如來。由平等智。示現微妙。淨㓛德身。居純淨
D36n8895_p0106b04║土。為住十地。諸菩薩眾。現大神通。轉正法輪。
D36n8895_p0106b05║決眾疑網。令彼受用。大乗法樂。合此二種。名
D36n8895_p0106b06║受用身。三變化身。謂諸如來。由成事智。變現
D36n8895_p0106b07║無量。隨類化身。居淨穢土。為未登地。諸菩薩
D36n8895_p0106b08║眾。二乗異生。稱彼機冝。現通說法。令各獲得。
D36n8895_p0106b09║諸利樂事也。
D36n8895_p0107a01║入等三心
D36n8895_p0107a02║十地各有入住出心。入地未久。謂之入心。久
D36n8895_p0107a03║住時分。謂之住心。久住之後。漸近後位。謂之
D36n8895_p0107a04║出心。三心各經。多俱胝百千大劫也。似如十
D36n8895_p0107a05║地。各有三心。地前諸位。亦當得有。入住出心
D36n8895_p0107a06║也。
D36n8895_p0107a07║四加行位
D36n8895_p0107a08║第十迴向。滿心之位。修四加行。謂燸頂忍世
D36n8895_p0107a09║第一法。此位菩薩。修四尋思。四如實觀四尋
D36n8895_p0107b01║思者。尋思名義自性差別。假有實無。如實遍
D36n8895_p0107b02║知此四離識。及識非有。名如實智。名者。謂色
D36n8895_p0107b03║受等。亦攝名因名果等。尋思名因者。謂字字
D36n8895_p0107b04║身。多字身。及聲等。名果者。句及名身。多名身。
D36n8895_p0107b05║多句身等。皆名之果。名召法勝。但說尋名義
D36n8895_p0107b06║者。如名身等。所詮表得。蘊處界等。若躰若義。
D36n8895_p0107b07║摠名為義。以義寬故。不說自體。自性。謂體也。
D36n8895_p0107b08║差別。謂體上差別也。名義各有自性差別。名
D36n8895_p0107b09║義相異。故別尋思。二二相同。故合尋思矣。依
D36n8895_p0108a01║明得定。發下尋思。觀無所取。立為燸位。謂此
D36n8895_p0108a02║位中。創觀所取。名等四法。皆自心變。假施設
D36n8895_p0108a03║有。實不可得。初獲惠日前行相。故立明得名。
D36n8895_p0108a04║即此所獲。道火前相。故亦名燸。依明增定。發
D36n8895_p0108a05║上尋思。觀無所取。立為頂位。謂此位中。重觀
D36n8895_p0108a06║所取。名等四法。皆自心變。假施設有。實不可
D36n8895_p0108a07║得。明相轉盛。故名明增。尋思位極。故復名頂。
D36n8895_p0108a08║依印順定。發下如實智。於無所取。決定印持。
D36n8895_p0108a09║無能取中。亦順樂忍。既無實境。離能取識。寧
D36n8895_p0108b01║有實識。離所取境。所取能取。相待立故。印順
D36n8895_p0108b02║忍時。摠立為忍。印前順後。立印順名。忍境識
D36n8895_p0108b03║空。故亦名忍。下忍起時。印境空相。中忍轉位。
D36n8895_p0108b04║於能取識。如境是空。順樂印可。上忍起位。印
D36n8895_p0108b05║能取空。依無間定。發上如實智。印二取空。立
D36n8895_p0108b06║世第一法。謂前上忍。印能取空。今世第一法。
D36n8895_p0108b07║二空雙印。從此無間。必入見道。故立無間名。
D36n8895_p0108b08║異生法中。此㝡勝故。名世第一法。
D36n8895_p0108b09║真相見道
D36n8895_p0109a01║見道者。唯在初地入心。加行無間。此智生時。
D36n8895_p0109a02║體會真如。以初照理。名曰見道。無漏正智。照
D36n8895_p0109a03║理名見。行人遊履。而趣極果。名之曰道。見即
D36n8895_p0109a04║是道。然此見道。畧說有二一真見道。二相見
D36n8895_p0109a05║道。初真見道。亦云一心真見道。謂若時菩薩。
D36n8895_p0109a06║於所緣境。無分別智。都無所得。不取種種戱
D36n8895_p0109a07║論相故。尒時乃名實住唯識真勝義性。即證
D36n8895_p0109a08║真如智與真如。平等平等。俱離能取所取相
D36n8895_p0109a09║故。此緣真智。狹𭘧真如之體相起。故名所緣。
D36n8895_p0109b01║非𭘧彼相分。而起名緣。雖無相分。而可說此
D36n8895_p0109b02║𭘧如相起。不離如故。雖有見分。而無分別。說
D36n8895_p0109b03║非能取。非取全無。實證二空。所顯真理。實斷
D36n8895_p0109b04║二鄣。分別隨眠。雖多剎那。事方究竟。而相等
D36n8895_p0109b05║故。摠說一心。多剎那者。無間解脫二道也。謂
D36n8895_p0109b06║合三界分別煩惱。以為一品。又合三界分別
D36n8895_p0109b07║所知。以為一品。合此二[障-日+田]。而一念斷。以生空
D36n8895_p0109b08║智。斷煩惱[障-日+田]。以法空智。斷所知[障-日+田]。斷惑一念。
D36n8895_p0109b09║名無間道。證理一念。名解脫道。問斷證之位。
D36n8895_p0110a01║當是俱時。如彼明來闇去之時。何有二道耶。
D36n8895_p0110a02║答此有二因。一雖無間道。已無惑種。證彼無
D36n8895_p0110a03║為。由加行期心別故。謂無間道能斷惑。解脫
D36n8895_p0110a04║道能證滅。有此用別。起解脫道。二無間道時。
D36n8895_p0110a05║雖無惑種。而未捨彼無堪任性。為捨此故。起
D36n8895_p0110a06║解脫道。次相見道者。真見道後。方得生起。前
D36n8895_p0110a07║真見道。證唯識性。後相見道。證唯識相。前真
D36n8895_p0110a08║見道。根本智攝。後相見道。後得智攝。此智二
D36n8895_p0110a09║分俱有。思惟似真如相。不見真實真如性故。
D36n8895_p0110b01║此復有二。一觀非安立諦。二緣安立諦。初觀
D36n8895_p0110b02║非安立諦者。此有三品心。一內遣有情假緣
D36n8895_p0110b03║智。能除耎品分別隨眠。二內遣諸法。假緣智。
D36n8895_p0110b04║能除中品分別隨眠。三遍遣一切有情諸法
D36n8895_p0110b05║假緣智。能除一切分別隨眠。何故得有如是
D36n8895_p0110b06║三心。謂人法二[障-日+田]。各分上下。麁者為上。細者
D36n8895_p0110b07║為下。合為四類。然二麁者。各別除之。以智猶
D36n8895_p0110b08║弱。未雙斷故。若上品智。方能雙斷。然初二智。
D36n8895_p0110b09║未能殊勝。但緣內身。除我法假。第三心時。其
D36n8895_p0111a01║智上品。能廣緣一切內外我法。故三別也內
D36n8895_p0111a02║遣者唯緣內身。而遣假故。有情假者。先解有
D36n8895_p0111a03║情。皆妄所計。但有內心。似有情現。談其無躰。
D36n8895_p0111a04║名之為假。緣智者。能緣心。即緣內身為境。遣
D36n8895_p0111a05║有情假。之緣智也。下皆准知。初起名耎。次智
D36n8895_p0111a06║名中。勝前劣故。後起名上。於斷見惑。此智㝡
D36n8895_p0111a07║上故。以惑從智。說三品也。問真見道時。已實
D36n8895_p0111a08║斷證。何得重有。如是斷證耶。答今此斷證。非
D36n8895_p0111a09║實斷證。但以假相。法則彼真也。如何法則。謂
D36n8895_p0111b01║真見道有二空見分。二空見分。各有無間解
D36n8895_p0111b02║脫二道。有四見分。無間道中。人法見分。各別
D36n8895_p0111b03║法故。有初二心。解脫道中。人法二見。摠法有
D36n8895_p0111b04║第三心。無間所斷。有差別故。各別法則。解脫
D36n8895_p0111b05║所證。唯一味故。摠而法則。次緣安立諦。有十
D36n8895_p0111b06║六心。此復有二。一者依觀所取能取。別立法
D36n8895_p0111b07║類十六種心。二者依觀下上諦境。別立法類
D36n8895_p0111b08║十六種心。初十六心者。謂於苦諦。有四種心。
D36n8895_p0111b09║一苦法智忍。謂觀三界苦諦真如。正斷三界
D36n8895_p0112a01║見苦所斷。二十八種。分別隨眠何故名曰苦
D36n8895_p0112a02║法智忍。苦者。苦諦。法者。苦諦教。智者加行道
D36n8895_p0112a03║中。緣苦法之智。忍者。無漏忍。忍前苦法智。是
D36n8895_p0112a04║故名曰苦法智忍。二苦法智。謂忍無間。觀前
D36n8895_p0112a05║真如。證前所斷。煩惱解脫法。謂苦如能緣苦
D36n8895_p0112a06║如之智。名苦法智。三苦類智忍。謂智無間。無
D36n8895_p0112a07║漏惠生緣苦法忍。以後聖法。是此苦智之類。
D36n8895_p0112a08║名為苦類。苦智有之。稱於苦智。名苦類智。緣
D36n8895_p0112a09║此之惠。名苦類智忍。四苦類智。謂此無間。無
D36n8895_p0112b01║漏智生。緣苦法智。審定印可苦類智忍。緣苦
D36n8895_p0112b02║類之智。名苦類智。决斷言智。惠即不尒。忍智
D36n8895_p0112b03║無別。隨用標名。如於苦諦。有四種心。集滅道
D36n8895_p0112b04║諦。應知亦尒。此十六心。八觀真如。八觀正智。
D36n8895_p0112b05║法真見道。無間解脫。見自證分。差別建立。名
D36n8895_p0112b06║相見道。所取。謂諦理。能取。謂緣理之智。法忍
D36n8895_p0112b07║法智。緣諦理為境。觀所取也。類忍類智。證前
D36n8895_p0112b08║智品。觀能取也。法忍。法真無間道見分。法智。
D36n8895_p0112b09║法真解脫道見分。類忍。法無間道之自證分。
D36n8895_p0113a01║𩔗智。法解脫道。之自證分。印前智故。差別立
D36n8895_p0113a02║也。次十六心者。謂觀現前。不現前界。苦等四
D36n8895_p0113a03║諦。各有二心。一現觀忍。二現觀智。如其所應。
D36n8895_p0113a04║法真見道。無間解脫。見分觀諦。斷見所斷。百
D36n8895_p0113a05║一十二。分別隨眠。名相見道。欲界名現前界。
D36n8895_p0113a06║現於欲界。入見道故。上二界名不現前。現觀
D36n8895_p0113a07║忍。法真見道。無間道見分。現觀智。法真見道。
D36n8895_p0113a08║解脫道見分。欲界四諦四十。上界各三十六。
D36n8895_p0113a09║諦各除瞋。故一百一十二也。
D36n8895_p0113b01║資等五位
D36n8895_p0113b02║五位。謂一資糧位。二加行位。三通達位。四修
D36n8895_p0113b03║習位。五究竟位也。十住十行十迴向。謂之資
D36n8895_p0113b04║糧位。為趣無上正等菩提。修集種種勝資糧
D36n8895_p0113b05║故。煗法頂法忍法世第一法。名加行位。加功
D36n8895_p0113b06║而行。故曰加行。近見道故。立加行名。非前資
D36n8895_p0113b07║糧。無加行義。真相見道。名通達位。加行無間。
D36n8895_p0113b08║此智生時。體會真如。名通達位。出相見道已。
D36n8895_p0113b09║住出地心。乃至第十地終。金剛無。間道來。並
D36n8895_p0114a01║名修道。為斷餘鄣。證得轉依。復數修習無分
D36n8895_p0114a02║別智。故名修習位。二轉妙果。名究竟位。即是
D36n8895_p0114a03║究竟無漏界故。
D36n8895_p0114a04║三大僧祇
D36n8895_p0114a05║一切菩薩。因位修行。必經三大阿僧祇劫。阿
D36n8895_p0114a06║僧祇。此云無數。斯乃超過一切筭數。故曰無
D36n8895_p0114a07║數。非全無限。瓔珞經下云。言一切菩薩行道
D36n8895_p0114a08║劫數久近者。譬如一里二里乃至十里石。方
D36n8895_p0114a09║廣亦然。以天衣重三銖。人中日月歲數。三歲
D36n8895_p0114b01║一拂此石。乃盡名一小劫。若一里二里乃至
D36n8895_p0114b02║四十里。亦名小劫。又八十里石。方廣亦然。以
D36n8895_p0114b03║梵天衣重三銖。即梵天中。百寶光明珠。為日
D36n8895_p0114b04║月歲數。三歲一拂。此石乃盡。名一中劫。又八
D36n8895_p0114b05║百里石。方廣亦然。以淨居天。衣重三銖。即淨
D36n8895_p0114b06║居天。千寶光明鏡。為日月歲數。三歲一拂。此
D36n8895_p0114b07║石乃盡。故名一大阿僧祇劫矣。資糧加行。經
D36n8895_p0114b08║初僧祇。自極喜地。至第七地。經第二劫。従第
D36n8895_p0114b09║八地。至第十地。經第三劫。三祇時量。未必齊
D36n8895_p0115a01║等。但約修行淺深不同。以建立之。劫石等喻。
D36n8895_p0115a02║且顯長遠。非云齊等。不同行相。種種差別。其
D36n8895_p0115a03║旨如下。
D36n8895_p0115a04║十波羅蜜
D36n8895_p0115a05║十波羅蜜者。菩薩所修之行也。一布施波羅
D36n8895_p0115a06║蜜。施有三種。謂財施。無畏施。法施。施財名財
D36n8895_p0115a07║施。施他不令犲狼等畏。名無畏施。為他說法
D36n8895_p0115a08║名法施。財益他身。法資益善根。無畏資他心。
D36n8895_p0115a09║二戒波羅蜜。戒有三種。謂律儀戒。攝善法戒。
D36n8895_p0115b01║饒益有情戒。轉捨不善。謂之律儀。律謂法律。
D36n8895_p0115b02║儀謂儀式也。轉生善法。謂之攝善。轉生利生。
D36n8895_p0115b03║謂之饒益。三忍辱波羅蜜。忍有三種。謂耐𭜥
D36n8895_p0115b04║害忍。安受苦忍。諦察法忍。雖遇敵害。愍彼不
D36n8895_p0115b05║捨。謂之耐𭜥害忍。雖遇寒𭵴等苦。更無退轉。
D36n8895_p0115b06║謂之安受苦忍。真如理躰。是無生法。證彼之
D36n8895_p0115b07║智。謂之諦察法忍。亦名無生法忍也。四精進
D36n8895_p0115b08║波羅蜜。精進有三種。謂被甲精進。攝善精進。
D36n8895_p0115b09║利樂精進。發猛利樂欲。名被甲。如著鉀入陣。
D36n8895_p0116a01║即無所畏。有大威勢。餘二可知。五靜慮波羅
D36n8895_p0116a02║蜜。靜慮有三種。謂安住靜慮。引發靜慮。辨事
D36n8895_p0116a03║靜慮安住現法樂住。故名安住。引發六通。故
D36n8895_p0116a04║名引發。辨利生事。能令止息飢儉等苦。故名
D36n8895_p0116a05║辨事。六般若波羅蜜。般若翻惠此有三種。謂
D36n8895_p0116a06║生空無分別惠。法空無分別惠。俱空無分別
D36n8895_p0116a07║惠簡異後得。言無分別。七方便波羅蜜。方便
D36n8895_p0116a08║善巧有二種。謂迴向方便善巧。㧞濟方便善
D36n8895_p0116a09║巧。此由般若。及與大悲。以諸善根。迴求無上
D36n8895_p0116b01║菩提是般若。作諸有情。一切善利是大悲。八
D36n8895_p0116b02║願波羅蜜。願有二種。謂求菩提願。利樂他願。
D36n8895_p0116b03║九力波羅蜜。力有二種。謂思擇力。修習力以
D36n8895_p0116b04║由思擇。修習二力。令前六度。無間現行。思擇
D36n8895_p0116b05║諸法。而修習故。十智波羅蜜。智有二種。謂受
D36n8895_p0116b06║用法樂智。成就有情智。由施等六。成立此智
D36n8895_p0116b07║復由此智。成立六種。名受法樂由此妙智。能
D36n8895_p0116b08║正了知此施戒等。饒益有情。名成有情。波羅
D36n8895_p0116b09║蜜多。此云到彼岸。到涅槃故。
D36n8895_p0117a01║三波羅蜜
D36n8895_p0117a02║十波羅蜜。有三種名。一名波羅蜜多。謂初無
D36n8895_p0117a03║數劫。尒時施等。勢力尚微。被煩惱伏。未能伏
D36n8895_p0117a04║彼。由斯煩惱。不覺現行。純是有漏。去無相遠。
D36n8895_p0117a05║𭘧相修習。由此但名波羅蜜多。二名近波羅
D36n8895_p0117a06║蜜多。謂第二無數劫。尒時施等。勢力漸增。非
D36n8895_p0117a07║煩惱伏。而能伏彼。由斯煩惱。故意方行。是通
D36n8895_p0117a08║無漏。隣無相故。或近無加行。故名曰近。三名
D36n8895_p0117a09║大波羅蜜多。謂第三無數劫。尒時施等。轉增
D36n8895_p0117b01║能畢竟伏一切煩惱。由斯煩惱。永不現行。是
D36n8895_p0117b02║純無相。任運長時。故名為大。初地已前。一行
D36n8895_p0117b03║中修一行。謂以當位行為首。兼修餘一行。初
D36n8895_p0117b04║地已去。一行中修一切行。謂以當地行為首。
D36n8895_p0117b05║修諸。八地已去。一切行中。修一切行。謂非唯
D36n8895_p0117b06║以當地行為首。亦以施等為首修餘也。所謂
D36n8895_p0117b07║當地所修行者。初地修檀。乃至十地。修智度
D36n8895_p0117b08║也。
D36n8895_p0117b09║㓛無㓛用
D36n8895_p0118a01║七地已前。謂有㓛用。八地已上。謂無㓛用。若
D36n8895_p0118a02║對佛果。八地已上。尚有㓛用。謂二乘聖者。十
D36n8895_p0118a03║地菩薩。於能治藥。所治之病。俱不能遍了知
D36n8895_p0118a04║盡。故於後得智中。為他說法。必須假藉尋伺
D36n8895_p0118a05║二法。與佛稍別。佛無㓛用。而說法故。八地已
D36n8895_p0118a06║去。雖無㓛用果未滿。故尚有任運㓛用也。又
D36n8895_p0118a07║㓛用有二。一自利。二利他。前八地已去皆無
D36n8895_p0118a08║後八地已上猶有。七地已前。二用並有。八地
D36n8895_p0118a09║已去無㓛用者。無自利用。任運入地。非於利
D36n8895_p0118b01║他。亦無㓛用。佛二俱無。故說法時。不假㓛用。
D36n8895_p0118b02║有正思惟。躰即是思。不名為尋。
D36n8895_p0118b03║遍等三性
D36n8895_p0118b04║一遍計所執性。謂由彼彼虛妄分別。遍計種
D36n8895_p0118b05║種所遍計物。謂所妄執。蘊處界等。若法若我。
D36n8895_p0118b06║自性差別。此所妄執。自性差別。摠名遍計所
D36n8895_p0118b07║執自性。如是自性。都無所有。理教推徵。不可
D36n8895_p0118b08║得故。謂之遍計所執。周遍計度。故名遍計。二
D36n8895_p0118b09║依他起性。謂眾緣所生。心心所體。及相見分。
D36n8895_p0119a01║有漏無漏。皆依他起。依他眾緣。而得起故。名
D36n8895_p0119a02║依他起。三圓成實性。謂二空所顯。圓滿成就。
D36n8895_p0119a03║諸法實性。名圓成實。顯此遍常。體非虛謬。簡
D36n8895_p0119a04║自共相虚空我等。體遍。即圓滿也。是簡自相。
D36n8895_p0119a05║諸法自相。局法體故。不通於餘。若通於餘。便
D36n8895_p0119a06║非自相。故唯真如。能遍諸法體常。即成就也。
D36n8895_p0119a07║是簡共相。諸法無常。空無我等。雖遍諸法。體
D36n8895_p0119a08║非實有。非有實體。貫通諸法。唯有觀心。無共
D36n8895_p0119a09║相體。既尒不應說彼體性是常法體非虚謬。
D36n8895_p0119b01║即諸法實性。是簡虛空我等。小乗外道。執虚
D36n8895_p0119b02║空我。亦體是常。能遍諸法。說彼虛謬。非法實
D36n8895_p0119b03║性。非虛之言。簡異虛空。非謬之言。即簡我等。
D36n8895_p0119b04║等妄執故。具此三義。名圓成實。無漏有為。亦
D36n8895_p0119b05║得稱為圓成實性。亦具三義。一者離倒。體非
D36n8895_p0119b06║染故。是其實義。二者究竟。諸有漏法。加行善
D36n8895_p0119b07║等。以非究竟。不能斷惑。諸無漏法。以究竟故。
D36n8895_p0119b08║能斷諸染。是其成義。三者勝用周遍。謂能普
D36n8895_p0119b09║斷一切染法。普緣諸境。緣遍真如。是其圓義
D36n8895_p0120a01║故淨依他。亦是此性也。
D36n8895_p0120a02║三性觀行
D36n8895_p0120a03║一切愚夫。迷執於境。起煩惱業。生𭭾沉淪。不
D36n8895_p0120a04║解觀心。勤求出離。哀愍彼故。說唯識言。令自
D36n8895_p0120a05║觀心。解脫生𭭾。唯謂簡別。遮無外境。識謂能
D36n8895_p0120a06║了。詮有內心。識體即唯。持業釋也。識性識相。
D36n8895_p0120a07║皆不離心。心所心王。以識為主。歸心泯相。摠
D36n8895_p0120a08║言唯識。唯遮境有。執有者喪其真。識蕳心空。
D36n8895_p0120a09║滯空者乖其實。所以晦斯空有。長溺二邊。悟
D36n8895_p0120b01║彼有空。高履中道。以所觀境。通三自性。是故
D36n8895_p0120b02║名曰唯識三性觀也。菩提薩埵。雖行願多。專
D36n8895_p0120b03║以此觀。而為本行。為成此觀。兼修餘行。
D36n8895_p0120b04║伏斷次敘
D36n8895_p0120b05║煩惱所知。分別現行。資糧位漸伏。加行位頓
D36n8895_p0120b06║伏。少分伏名漸伏。猶有餘故。全分伏名頓伏。
D36n8895_p0120b07║更無餘故。資糧位。伏其麁者。加行位伏其細
D36n8895_p0120b08║者。因邪師教。所起名麁。由自分別所起名細。
D36n8895_p0120b09║分別二[障-日+田]。種子習氣。俱初地斷。謂無間道斷
D36n8895_p0121a01║種解脫道斷習也。煩惱[障-日+田]中修所斷種。金剛
D36n8895_p0121a02║喻定。現在前時。一切頓斷。彼[障-日+田]現起。地前漸
D36n8895_p0121a03║伏。初地已上。能頓伏盡。令永不行。如阿羅漢
D36n8895_p0121a04║由故意力。前七地中。雖暫現起。而不為失。有
D36n8895_p0121a05║不怖者。故起煩惱。怖者不然。八地已上。畢竟
D36n8895_p0121a06║不行。道力勝故。所知[障-日+田]中修所斷種。於十地
D36n8895_p0121a07║中漸次斷滅。金剛喻定。現在前時。方永斷盡。
D36n8895_p0121a08║彼[障-日+田]現起。地前漸伏。乃至十地。方永伏盡。八
D36n8895_p0121a09║地已上。六識俱者。不復現行。無漏觀心及果。
D36n8895_p0121b01║相續能違彼故。第七俱者。猶可現行。法空智
D36n8895_p0121b02║果。起位方伏。若俱生煩惱[障-日+田]習氣。於十地間。
D36n8895_p0121b03║地地除之。問體上氣分。謂之習氣。如納香篋。
D36n8895_p0121b04║雖取其香。餘香猶在。何故猶有種子體在。習
D36n8895_p0121b05║氣先滅耶。答種體先滅。氣分後滅。如納香篋。
D36n8895_p0121b06║餘香猶在。有種子體。習氣先滅。如香先滅。麝
D36n8895_p0121b07║香體有。何必一槩耶。
D36n8895_p0121b08║故意方行
D36n8895_p0121b09║俱生煩惱[障-日+田]之現起。地前漸伏。初地已上。能
D36n8895_p0122a01║頓伏盡。令永不行。如阿羅漢。由故意力。前七
D36n8895_p0122a02║地中。雖暫現起。而不為失。何故故起。為利有
D36n8895_p0122a03║情也。如何故起。謂若有人。將害千人。菩薩以
D36n8895_p0122a04║愍多人。殺彼一人。故起嗔恚。而犯殺業。生地
D36n8895_p0122a05║獄中。代有情苦。或依大悲相應智力。助於人
D36n8895_p0122a06║天古業。故起貪愛。潤人天生。受隨類身。濟度
D36n8895_p0122a07║眾生也。
D36n8895_p0122a08║永滅不行
D36n8895_p0122a09║八地已上。能畢竟伏一切煩惱。由斯煩惱。永
D36n8895_p0122b01║不現行。謂第六識。生空無漏。相續無間也。何
D36n8895_p0122b02║故不故起耶。謂故起煩惱。本擬潤生。八地以
D36n8895_p0122b03║去。無分段𭭾。無由可藉煩惱助潤。若尒何故。
D36n8895_p0122b04║不斷種子。謂惑種在變易時長。不假數資若
D36n8895_p0122b05║無惑種。變易時促。如二乘無學。願數數資。又
D36n8895_p0122b06║十地練根。偏求菩提。是故不假斷煩惱種。煩
D36n8895_p0122b07║惱雖在。不[障-日+田]得地。是故不斷也。煩惱不能助
D36n8895_p0122b08║潤變易。謂惑種在。變易時長者何也。謂雖非
D36n8895_p0122b09║親。助潤變易。如分段生。遠勢亦有。故令變易。
D36n8895_p0123a01║其時長也。
D36n8895_p0123a02║頓漸二悟
D36n8895_p0123a03║於菩薩乘。分為二類。謂頓悟漸悟也。頓悟者。
D36n8895_p0123a04║無始以來。唯有菩薩。無漏種子。其性頓大。不
D36n8895_p0123a05║經二乗。直入菩薩。故名頓悟。亦名直往。漸悟
D36n8895_p0123a06║者。無始以來。並具三乗。無漏種子。是故先經
D36n8895_p0123a07║二乗行果。然後迴心。入菩薩行。既非直入。故
D36n8895_p0123a08║名漸悟。此漸悟人。迴心之後。稍經劫數。而入
D36n8895_p0123a09║資糧。僧祇時分。謂初果迴心者。經八萬劫。二
D36n8895_p0123b01║果迴心者。經六万劫。三果迴心者。經四万劫。
D36n8895_p0123b02║四果迴心者。經二萬劫。獨覺迴心者。經十千
D36n8895_p0123b03║劫。
D36n8895_p0123b04║智增悲增
D36n8895_p0123b05║智惠增上。謂之智增菩薩。大悲增上。謂之悲
D36n8895_p0123b06║增菩薩。頓悟漸悟。各有此二類。於漸悟中。從
D36n8895_p0123b07║不還阿羅漢。而迴心者。必是智增也。從預流
D36n8895_p0123b08║一來。而迴心者。或成智增。或成悲增。初二果
D36n8895_p0123b09║人。有欲惑故。或成悲增。本性下劣。恐生𭭾故。
D36n8895_p0124a01║或成智增。
D36n8895_p0124a02║二種生𭭾
D36n8895_p0124a03║生𭭾有二。一分段生𭭾。謂諸有漏。善不善業。
D36n8895_p0124a04║由煩惱[障-日+田]。緣助勢力。所感三界。麁異𤎼果。身
D36n8895_p0124a05║命短長。隨因緣力。有定齊限。故名分段。取名
D36n8895_p0124a06║言熏習。識等五種。而為親因。福及非福不動
D36n8895_p0124a07║三業。為勝增上能招感緣。一切煩惱。摠能為
D36n8895_p0124a08║發業。潤生之緣。由斯分段。異𤎼得生。二不思
D36n8895_p0124a09║議變易生𭭾。謂諸無漏。有分別業。由所知[障-日+田]。
D36n8895_p0124b01║緣助勢力。所感殊勝。細異𤎼果。由悲願力。改
D36n8895_p0124b02║轉身命。無定齊限。故名變易。無漏定願。正所
D36n8895_p0124b03║資感。妙用難測。名不思議。有分別業。即後得
D36n8895_p0124b04║緣事智俱之思。思亦即願。故不別說。由所知
D36n8895_p0124b05║[障-日+田]。執彼菩提有情為有。而起悲願。即以識等
D36n8895_p0124b06║五果種子。而為親因緣。欲界福業。并色不動。
D36n8895_p0124b07║除無想天。及五淨居。為近勝緣。依四靜慮。緣
D36n8895_p0124b08║事無漏。後得悲智。相應定願。而為遠勝緣。雖
D36n8895_p0124b09║實變易。用名言種。而為親因。福不動業。為增
D36n8895_p0125a01║上緣。若無無漏。無勝堪能。感變易生。由所知
D36n8895_p0125a02║[障-日+田]。方發悲願。故起無漏。資身故業。今隱所資。
D36n8895_p0125a03║但舉能資。及以能發。勝劣兩緣。明變易生。體
D36n8895_p0125a04║是有漏。說無漏界外生𭭾者。依勝緣說馬。二
D36n8895_p0125a05║種生𭭾。正取異𤎼第八為體。兼通餘識異𤎼
D36n8895_p0125a06║五蘊也。
D36n8895_p0125a07║二生𭭾位
D36n8895_p0125a08║或有菩薩。初地即能。伏諸煩惱。故初地得變
D36n8895_p0125a09║易生𭭾。或有乃至八地方得。謂有唯受分叚
D36n8895_p0125b01║非變易。謂諸凢夫。四果定性。或唯受變易非
D36n8895_p0125b02║分段。謂二乗無學。不定性者。八地已上菩薩。
D36n8895_p0125b03║或亦受分段。亦受變易。謂前三果不定性。七
D36n8895_p0125b04║地已前。以由自在受變易。煩惱未盡受分段。
D36n8895_p0125b05║有起煩惱。謂悲增上者。有不起煩惱。謂智增
D36n8895_p0125b06║上者。或雖悲智等。而所樂行不同。一怖故伏
D36n8895_p0125b07║惑。𢙢為失。一不怖。故起。利生故。或伏或不伏。
D36n8895_p0125b08║有此差別也。
D36n8895_p0125b09║鏡智心品
D36n8895_p0126a01║大圓鏡智相應心品。謂此心品。離諸分別。所
D36n8895_p0126a02║緣行相。微細難知。不忘不愚一切境相性相
D36n8895_p0126a03║清淨。離諸雜染。純淨圓德。現種依持。能現能
D36n8895_p0126a04║生。身土智影。無間無斷。窮未來際。如大圓鏡。
D36n8895_p0126a05║現眾色像。不愚者。不迷闇義。由此如來。名一
D36n8895_p0126a06║切種智。及一切智不忘者。恒現前義。由此如
D36n8895_p0126a07║來。成不忘失法。純者。無雜。淨者。離染。圓者。滿
D36n8895_p0126a08║義。純簡因無漏。淨簡一切有漏。圓簡二乗無
D36n8895_p0126a09║學㓛德。現行㓛德之依。種子㓛德之持矣。何
D36n8895_p0126b01║故名大圓鏡智耶。謂依佛智鏡。諸處境識。眾
D36n8895_p0126b02║像影現。平等平等。故以為喻。圓鏡即智持業
D36n8895_p0126b03║釋。相應心品言。通相應法。此品緣一切法。緣
D36n8895_p0126b04║真如故。是無分別。緣餘境故後得智攝。其體
D36n8895_p0126b05║是一。隨用分二。了俗由證真。故說為後得。餘
D36n8895_p0126b06║一分二。准此應知。此轉有漏。第八識相應品
D36n8895_p0126b07║而得矣。
D36n8895_p0126b08║平等心品
D36n8895_p0126b09║平等性智相應心品。謂此心品。觀一切法。自
D36n8895_p0127a01║他有情。悉皆平等。大慈悲等。恒共相應。隨諸
D36n8895_p0127a02║有情所樂。示現受用身土。影像差別妙觀察
D36n8895_p0127a03║智。不共所依。無住涅槃。之所建立。一味相續。
D36n8895_p0127a04║窮未來際。隨諸有情所樂示現者。隨十地菩
D36n8895_p0127a05║薩所宜現也。遍緣真俗為境。二智所攝焉。何
D36n8895_p0127a06║故名為平等性智。謂平等性。真如理也。智緣
D36n8895_p0127a07║於此。故言平等。此在因中。有我執故。自他差
D36n8895_p0127a08║別今我無故。自他平等也。此轉有漏。第七識
D36n8895_p0127a09║相應品而得矣。
D36n8895_p0127b01║察智心品
D36n8895_p0127b02║妙觀察智相應心品。謂此心品。善觀諸法。自
D36n8895_p0127b03║相共相。無礙而轉。攝觀無量。摠持定門。及所
D36n8895_p0127b04║發生。㓛德珍寶。於大眾會。能現無邊。作用差
D36n8895_p0127b05║別。皆得自在。雨大法雨。斷一切疑。令諸有情。
D36n8895_p0127b06║皆獲利樂。攝觀無量摠持定門者。雖餘二智。
D36n8895_p0127b07║非無此德。此智勝能攝蔵。故名為攝。示常觀
D36n8895_p0127b08║察。此摠持定門。故名為觀。㓛德珍寶者。謂六
D36n8895_p0127b09║度道品。十力等法。作用差別。謂現通等。神用
D36n8895_p0128a01║莫方。稱之為妙。具緣諸法。自共相等。名為觀
D36n8895_p0128a02║察籌量境相。妙用勝故也。緣一切法。自相共
D36n8895_p0128a03║相。皆無[障-日+田]礙。二智所攝。此轉有漏。第六識相
D36n8895_p0128a04║應品而得矣。
D36n8895_p0128a05║成智心品
D36n8895_p0128a06║成所作智相應心品。謂此心品。為欲利樂諸
D36n8895_p0128a07║有情故。普於十方。示現種種。變化三業。成本
D36n8895_p0128a08║願力所應作事所作之成。成所作即智。故名
D36n8895_p0128a09║成所作智。此品亦能遍緣三世諸法。隨意樂
D36n8895_p0128b01║力。或緣一法或二法或多。隨作意生。緣事相
D36n8895_p0128b02║境。起化業故。後得智攝。此轉有漏。前五識相
D36n8895_p0128b03║應品而得矣。
D36n8895_p0128b04║妙平初起
D36n8895_p0128b05║平等性智相應心品。菩薩見道。初現前位。違
D36n8895_p0128b06║二執故。方得初起。妙觀察智相應心品。生空
D36n8895_p0128b07║觀品。二乗見位亦得初起。法空觀品菩薩見
D36n8895_p0128b08║位。方得初起。菩薩見道。頓斷二[障-日+田]。是故二智。
D36n8895_p0128b09║起必同時。若能觀智識。因唯第六。通真俗三
D36n8895_p0129a01║智。餘不能起行。摠緣觀理。趣入真故。第七由
D36n8895_p0129a02║他引。亦為此觀。通中後智。有漏第七。唯緣第
D36n8895_p0129a03║八見分。不能廣緣諸法。無廣行故。不成能對
D36n8895_p0129a04║治道。第六斷惑。成妙觀察智。第七所引。亦證
D36n8895_p0129a05║無漏。成平等性智。故云他引成能觀。七地以
D36n8895_p0129a06║前。以漏無漏。間雜而起。第六若有漏。則第七
D36n8895_p0129a07║亦有漏。若第六入法空妙觀。第七亦法空。平
D36n8895_p0129a08║等性智。若第六入生空妙觀。第七猶起法執
D36n8895_p0129a09║也。
D36n8895_p0129b01║鏡事初起
D36n8895_p0129b02║大圓鏡智相應心品。成所作智相應心品。佛
D36n8895_p0129b03║果初起。異𤍨識種。金剛喻定。現在前時。猶未
D36n8895_p0129b04║頓捨。與無間道。不相違故。非[障-日+田]有漏。劣無漏
D36n8895_p0129b05║法。但與佛果。定相違故。金剛喻定。無所熏識。
D36n8895_p0129b06║無漏不增。應成佛故。由斯此品。從初成佛。盡
D36n8895_p0129b07║未來際。相續不斷。持無漏種。令不失故。非[障-日+田]
D36n8895_p0129b08║有漏。謂有漏善。三無記法全。異𤍨生少分。除
D36n8895_p0129b09║法執一分故。劣無漏法。謂即十地中。所生現
D36n8895_p0130a01║行。及此種類。中下品種也。因位第八。是有漏
D36n8895_p0130a02║故。所變五根。亦是有漏。有漏根何。發無漏識。
D36n8895_p0130a03║此二於境。明昧異故。問無漏第七。以有漏第
D36n8895_p0130a04║八為所依。豈非無漏識。依有漏根耶。答彼根
D36n8895_p0130a05║共依。此不共依。問如初無漏。以有漏心。為等
D36n8895_p0130a06║無間緣等。是非不共依耶。答彼非俱有。此俱
D36n8895_p0130a07║有依。問生空無漏第六識。以有漏第七。為所
D36n8895_p0130a08║依。是非不共俱有依耶。答彼非同境。此同境
D36n8895_p0130a09║根也。由斯此品。佛果初起矣。
D36n8895_p0130b01║初地所斷
D36n8895_p0130b02║初地所斷。異生性鄣。謂二鄣中。分別起者。依
D36n8895_p0130b03║彼種立異生性故。謂於聖法不得。假施設之。
D36n8895_p0130b04║異生性者。或五四蘊。成有情法。性唯染污異
D36n8895_p0130b05║生之性。名異生性。異生有二義。一別異名異。
D36n8895_p0130b06║謂聖唯生人天趣。此通五趣故。生謂生類。異
D36n8895_p0130b07║於聖人之生類。名為異生。二變異名異。凢類
D36n8895_p0130b08║轉變。為邪見等。有於變異之生類。名為異生。
D36n8895_p0130b09║雖見道生。亦斷𢙣趣。諸業果等。而今且說。能
D36n8895_p0131a01║起煩惱是根本故。由斯解深密四。及瑜伽七
D36n8895_p0131a02║十八。說斷二愚。及彼麁重。一執著我法愚。即
D36n8895_p0131a03║是此中。異生性鄣。二𢙣趣雜染愚。即是𢙣趣
D36n8895_p0131a04║諸業果。及善趣中。分別所起。別報業果等。此
D36n8895_p0131a05║愚品故。摠說為愚。諸業果等。雖體非愚。業是
D36n8895_p0131a06║愚所起。果是業所感。後准此釋或彼唯說利
D36n8895_p0131a07║鈍鄣品。俱起二愚。彼麁重言。顯彼二種。或二
D36n8895_p0131a08║所起。無堪任性。後麁重言。例此應釋。理實初
D36n8895_p0131a09║地脩道位中。亦斷俱生所知一分。然今且說
D36n8895_p0131b01║㝡初斷者後九地斷。准此應知。住滿地中。時
D36n8895_p0131b02║既淹乆。理應進斷所應斷鄣。不尒三時道應
D36n8895_p0131b03║無別。
D36n8895_p0131b04║二地所斷
D36n8895_p0131b05║二地所斷。即邪行[障-日+田]。謂所知[障-日+田]中。俱生一分。
D36n8895_p0131b06║及彼所起。悞犯三業。彼鄣二地。極淨尸羅。入
D36n8895_p0131b07║二地時。便能永斷。由斯瑜伽七十八。說斷二
D36n8895_p0131b08║愚。及彼麁重。一微細悞犯愚。即是此中。俱生
D36n8895_p0131b09║一分。二種種業趣愚。即彼所起。悞犯三業。或
D36n8895_p0132a01║唯起業。不了業愚也。於諸有情身等邪行。[障-日+田]
D36n8895_p0132a02║故名邪行[障-日+田]。能[障-日+田]第二地淨尸羅。故名趣。毀
D36n8895_p0132a03║責為名。如稱人言𢙣趣。不可言能取趣名趣
D36n8895_p0132a04║不取𢙣果故。悞犯三業。名愚者愚品故。若發
D36n8895_p0132a05║業招生死。所知[障-日+田]不能。非縛法故。若[障-日+田]智三
D36n8895_p0132a06║業。不招𢙣果。此亦能發。
D36n8895_p0132a07║三地所斷
D36n8895_p0132a08║三地所斷。即闇鈍鄣。謂所知[障-日+田]中。俱生一分。
D36n8895_p0132a09║令所聞思修法忘失。彼鄣三地勝定摠持。及
D36n8895_p0132b01║彼所發殊勝三慧。入三地時。便能永斷由斯
D36n8895_p0132b02║瑜伽。說斷二愚。及彼麁重。一欲貪愚。即是此
D36n8895_p0132b03║中。能[障-日+田]勝定。及修惠者。由於五欲。起貪多住
D36n8895_p0132b04║散亂。[障-日+田]於定及修惠。修惠與定。相近故唯說
D36n8895_p0132b05║[障-日+田]。非不亦[障-日+田]思惠等。彼昔多與欲貪俱故名
D36n8895_p0132b06║欲貪愚。今得勝定。及修所成。彼既永斷。欲貪
D36n8895_p0132b07║隨伏。此無始來。依彼轉故。二圓滿聞持𨹔羅
D36n8895_p0132b08║尼愚。即是此中。能鄣摠持。聞思惠者。以聞思
D36n8895_p0132b09║與聞持相近。故偏說之。非不[障-日+田]修惠。然從勝
D36n8895_p0133a01║[障-日+田]。故別分二。非一[障-日+田]體。義說二[障-日+田]。
D36n8895_p0133a02║四地所斷
D36n8895_p0133a03║四地所斷。即微細煩惱現行[障-日+田]。謂所知[障-日+田]中。
D36n8895_p0133a04║俱生一分。第六識俱。身見我所邊見。及我慢
D36n8895_p0133a05║我愛。與見俱者。并彼定愛法愛等。㝡下品故。
D36n8895_p0133a06║不作意緣故。遠隨現行故。說名微細分別身
D36n8895_p0133a07║見等法。其相麁猛。謂之上品。第六識中。獨頭
D36n8895_p0133a08║[企-止+(二/貝)]等。通不善性。謂之中品。今所斷惑。行相㝡
D36n8895_p0133a09║細。而唯無記。故名㝡下。非如見斷強思等生。
D36n8895_p0133b01║故曰不作意緣。無始以來。隨逐於身。不捨於
D36n8895_p0133b02║身。故曰遠隨現行。彼[障-日+田]四地菩提分法。入四
D36n8895_p0133b03║地時。便能永斷。彼昔多與第六識中。任運而
D36n8895_p0133b04║生。執我見等。同體起故。說煩惱名。今四地中。
D36n8895_p0133b05║既得無漏菩提分法。彼便永滅。此我見等。亦
D36n8895_p0133b06║永不行。彼定法愛。三地尚增。入四地時。方能
D36n8895_p0133b07║永斷。菩提分法特違彼故。由斯瑜伽。說斷二
D36n8895_p0133b08║愚。及彼麁重。一等至愛愚。即是此中。定愛俱
D36n8895_p0133b09║者。二法愛愚。即是此中。法愛俱者。所知鄣攝。
D36n8895_p0134a01║二愚斷故。煩惱二愛。亦永不行。問何故身見
D36n8895_p0134a02║等。[障-日+田]菩提分法耶。答菩提分法。修念住等。由
D36n8895_p0134a03║執我故。[障-日+田]彼念住。觀法無我等。故說為[障-日+田]。
D36n8895_p0134a04║五地所斷
D36n8895_p0134a05║五地所斷。即於下乗般涅槃[障-日+田]。謂所知[障-日+田]中。
D36n8895_p0134a06║俱生一分。令猒生𭭾。樂趣涅槃。同下二乗。猒
D36n8895_p0134a07║苦欣滅。彼[障-日+田]五地。無差別道。入五地時。便能
D36n8895_p0134a08║永斷。由斯瑜伽。說斷二愚。及彼麁重。一純作
D36n8895_p0134a09║意背生𭭾愚。即是此中。猒生𭭾者。二純作意
D36n8895_p0134b01║向涅槃愚。即是此中。樂涅槃者也。
D36n8895_p0134b02║六地所斷
D36n8895_p0134b03║六地所斷。即麁相現行[障-日+田]。謂所知[障-日+田]中。俱生
D36n8895_p0134b04║一分。執有染淨麁相現行。彼鄣六地。無染淨
D36n8895_p0134b05║道。入六地時。便能永斷。由斯瑜伽。說斷二愚。
D36n8895_p0134b06║及彼麁重。一現觀察行流轉愚。即是此中執
D36n8895_p0134b07║有染者。諸行流轉。染分攝故。二相多現行愚。
D36n8895_p0134b08║即是此中。執有淨者。取淨相故。相觀多行。未
D36n8895_p0134b09║能多時。住無相觀。
D36n8895_p0135a01║七地所斷
D36n8895_p0135a02║七地所斷。即細相現行[障-日+田]。謂所知[障-日+田]中。俱生
D36n8895_p0135a03║一分。執有生滅。細相現行。彼鄣七地。妙無相
D36n8895_p0135a04║道。入七地時。便能永斷。由斯瑜伽。說斷二愚。
D36n8895_p0135a05║及彼麁重。一細相現行愚。即是此中執有生
D36n8895_p0135a06║者。猶取流轉。細生相故。執有生者。以行流轉。
D36n8895_p0135a07║以生為首。實皆有滅。且擧一生。非不執滅。即
D36n8895_p0135a08║執流轉相也。二純作意求無相愚。即是此中。
D36n8895_p0135a09║執有滅者。尚取還滅相故。純於無相。作意勤
D36n8895_p0135b01║求。未能空中。起有勝行。
D36n8895_p0135b02║八地所斷
D36n8895_p0135b03║八地所斷。即無相中作加行鄣。謂所知鄣中
D36n8895_p0135b04║俱生一分。令無相觀。不任運起。前之五地。有
D36n8895_p0135b05║相觀多。無相觀少。於第六地。有相觀少。無相
D36n8895_p0135b06║觀多。第七地中。純無相觀。雖恒相續。而有加
D36n8895_p0135b07║行。由無相中。有加行故。未能任運。現相及土。
D36n8895_p0135b08║如是加行。鄣八地中。無㓛用道。故若得入第
D36n8895_p0135b09║八地時。便能永斷。彼永斷故。得二自在。由斯
D36n8895_p0136a01║瑜伽。說斷二愚。及彼麁重。一於無相作㓛用
D36n8895_p0136a02║愚。二於相自在愚。令於相中。不自在故。此亦
D36n8895_p0136a03║攝土。相一分故。八地以上。純無漏道。任運起
D36n8895_p0136a04║故。三界煩惱。永不現行。第七識中。細所知鄣。
D36n8895_p0136a05║猶可現起。生空智果。不違彼故。
D36n8895_p0136a06║九地所斷
D36n8895_p0136a07║九地所斷。即利他中。不欲行鄣。謂所知鄣中
D36n8895_p0136a08║俱生一分。令於利樂有情事中。不欲勤行。樂
D36n8895_p0136a09║脩己利。彼鄣九地。四無礙解。入九地時。便能
D36n8895_p0136b01║永斷。由斯瑜伽。說斷二愚。及彼麁重。一於無
D36n8895_p0136b02║量所說法。無量名句字。後後慧辨。𨹔羅尼自
D36n8895_p0136b03║在愚。於無量所說法。𨹔羅尼自在者。謂義無
D36n8895_p0136b04║礙解。即於所詮。摠持自在。於一義中。現一切
D36n8895_p0136b05║義故。於無量名句字。𨹔羅尼自在者。謂法無
D36n8895_p0136b06║礙解。即於能詮。摠持自在於一名句字中。現
D36n8895_p0136b07║一切名句字故。於後後慧辨。陀羅尼自在者。
D36n8895_p0136b08║謂詞無礙解。即於言音。展轉訓釋。摠持自在。
D36n8895_p0136b09║於一音聲中。現一切音聲故。二辨才自在愚。
D36n8895_p0137a01║辨才自在者。謂辨無礙解善達機冝。巧為說
D36n8895_p0137a02║故。愚能鄣此四種自在。皆是此中。第九鄣攝。
D36n8895_p0137a03║十地所斷
D36n8895_p0137a04║十地所斷。即於諸法中。未得自在鄣。謂所知
D36n8895_p0137a05║[障-日+田]中。俱生一分。令於諸法。不得自在。彼鄣十
D36n8895_p0137a06║地。大法智雲。及所含蔵。所起事業。入十地時。
D36n8895_p0137a07║便能永斷。由斯瑜伽。說斷二愚。及彼麁重。一
D36n8895_p0137a08║大神通愚。即是此中。鄣所起事業者。二悟入
D36n8895_p0137a09║微細秘密愚。即是此中。鄣大法智雲。及所含
D36n8895_p0137b01║蔵者也。
D36n8895_p0137b02║金剛所斷
D36n8895_p0137b03║十地於法。雖得自在。而有餘鄣。未名㝡極。謂
D36n8895_p0137b04║有俱生微所知[障-日+田]。及有任運。煩惱鄣種。金剛
D36n8895_p0137b05║喻定。現在前時。彼皆頓斷。入如來地。由斯瑜
D36n8895_p0137b06║伽。說斷二愚。及彼麁重。一於一切所知境。𭫸
D36n8895_p0137b07║微細著愚。即是此中。微所知鄣。二極微細礙
D36n8895_p0137b08║愚。即是此中一切任運。煩惱鄣種也。
D36n8895_p0137b09║𭫸脫所棄
D36n8895_p0138a01║所餘有漏法種劣無漏。金剛喻定。現在前時。
D36n8895_p0138a02║猶未捨彼。與無間道。不相違故。解脫道起。方
D36n8895_p0138a03║棄捨之。第八淨識。非彼依故。有漏善三無記
D36n8895_p0138a04║法全。異𤍨生少分。名所餘有漏。二[障-日+田]餘故。十
D36n8895_p0138a05║地中。所生現行。及此種類。中下品種。名劣無
D36n8895_p0138a06║漏也。
D36n8895_p0138a07║十種真如
D36n8895_p0138a08║十真如者。一遍行真如。謂此真如。二空所顯。
D36n8895_p0138a09║無有一法而不在故。二㝡勝真如。謂此真如
D36n8895_p0138b01║具無邊德。於一切法。㝡為勝故三勝流真如。
D36n8895_p0138b02║謂此真如。所流教法。於餘教法。𭫸為勝故。四
D36n8895_p0138b03║無攝受真如。謂此真如。無所繫屬。非我執等
D36n8895_p0138b04║所依取故。五類無別真如。謂此真如。類無差
D36n8895_p0138b05║別。非如眼等類有異故。六無染淨真如。謂此
D36n8895_p0138b06║真如。本性無染。亦不可說後方淨故。七法無
D36n8895_p0138b07║別真如。謂此真如。雖多教法。種種安立。而無
D36n8895_p0138b08║異故。八不增減真如。謂此真如。離增减執。不
D36n8895_p0138b09║隨淨染。有增减故即此亦名相土自在所依
D36n8895_p0139a01║真如。謂若證得此真如已。現相現土。俱自在
D36n8895_p0139a02║故。九智自在所依真如。謂若證得此真如已。
D36n8895_p0139a03║於無礙解得自在故。十業自在等所依真如。
D36n8895_p0139a04║謂若證得此真如已。普於一切。神通作業。摠
D36n8895_p0139a05║持定門。皆自在故。雖真如性。實無差別。而隨
D36n8895_p0139a06║勝德。假立十種。雖初地中。已達一切。而能證
D36n8895_p0139a07║行。猶未圓滿。為令圓滿。後後建立。
D36n8895_p0139a08║依詮癈詮
D36n8895_p0139a09║真如妙理。不可思議。非言所言。非識所識。唯
D36n8895_p0139b01║諸聖者。分滿證悟。謂之癈詮談旨。雖然如是。
D36n8895_p0139b02║強寄言慮。而說常住一味等。謂之依詮談旨。
D36n8895_p0139b03║變化身土
D36n8895_p0139b04║於變化土。有其二種。一穢土。二淨土。穢謂瓦
D36n8895_p0139b05║礫。荊蕀。便利。臭穢等也。淨謂金銀七寳。池林
D36n8895_p0139b06║宮閣等也。唯識論十云。若變化身。依變化土。
D36n8895_p0139b07║謂成事智。大慈悲力。由昔所修。利他無漏。淨
D36n8895_p0139b08║穢佛土。因緣成𤏅。隨未登地有情所冝。化為
D36n8895_p0139b09║佛土。或淨或穢。或小或大。前後改轉。佛變化
D36n8895_p0140a01║身。依之而住。能依身量。亦無定限佛土章云。
D36n8895_p0140a02║此土亦以有情五蘊。及器界四塵等。以為躰
D36n8895_p0140a03║性。佛變唯無漏。餘有情變。通有無漏。第六識
D36n8895_p0140a04║及所變。通有無漏餘識及所變。唯有漏。太賢
D36n8895_p0140a05║云。淨穢同處。隨業異見。猶如四識。等事心異。
D36n8895_p0140a06║如說鶖子。所見山河。螺髻梵王。變寶土故。
D36n8895_p0140a07║長時暫變
D36n8895_p0140a08║於變化土。而有長時淨土。暫變淨土。長時淨
D36n8895_p0140a09║土。其相可知。暫變淨土。謂釋迦土中。說無垢
D36n8895_p0140b01║稱經。足未按前。現穢非淨。足按已後。暫令見
D36n8895_p0140b02║淨。說法華時。十方佛集。淨而非穢。未集已前
D36n8895_p0140b03║穢而非淨。涅槃亦言。尒時三千大千世界。以
D36n8895_p0140b04║佛神力。地皆柔軟無有𭎌塘土石沙礫。亦化
D36n8895_p0140b05║土攝。是其暫變而已。
D36n8895_p0140b06║自受用土
D36n8895_p0140b07║唯識論十云。自受用身。還依自土。謂圓鏡智。
D36n8895_p0140b08║相應淨識。由昔所修。自利無漏。純淨佛土。因
D36n8895_p0140b09║緣成熟。從初成佛。盡未來際。相續變為純淨
D36n8895_p0141a01║佛土。周圓無際。眾寶莊嚴。自受用身。常依而
D36n8895_p0141a02║住。如淨土量。身量亦尒。佛土章云。唯以無漏
D36n8895_p0141a03║色蘊。色香味觸。相續四塵。間斷亦聲五塵。為
D36n8895_p0141a04║躰性。具事相色法㓛德。
D36n8895_p0141a05║他受用土
D36n8895_p0141a06║唯識論十云。他受用身。亦依自土。謂平等智。
D36n8895_p0141a07║大慈悲力。由昔所修。利他無漏。純淨佛土。因
D36n8895_p0141a08║緣成𤍨。隨住十地。菩薩所冝。變為淨土。或小
D36n8895_p0141a09║或大。或劣或勝。前後改轉。他受用身。依之而
D36n8895_p0141b01║住。能依身量。亦無定限。佛土章云。亦以無漏
D36n8895_p0141b02║色蘊。四塵五塵。而為躰性。亦以成十地。菩薩
D36n8895_p0141b03║五蘊。及金銀等。所成四塵等噐土。以為躰性。
D36n8895_p0141b04║又云。佛所變者。定唯無漏。菩薩變者。通有無
D36n8895_p0141b05║漏。第八五識所變唯有漏。第六意識。或第七
D36n8895_p0141b06║識及所變。通有無漏。
D36n8895_p0141b07║有邊無邊
D36n8895_p0141b08║佛地經明受用土云。周圓無際。其量難測。佛
D36n8895_p0141b09║地論有三義。一有邊際。一無有邊際。一自受
D36n8895_p0142a01║用無邊。他受用有邊矣。後解為正彼正義云。
D36n8895_p0142a02║二他受用。謂諸如來。為令地上諸菩薩眾。受
D36n8895_p0142a03║大法樂。進修勝行。隨冝而現。或勝或劣。或大
D36n8895_p0142a04║或小。改轉不定。如變化土。如是淨土。以有邊
D36n8895_p0142a05║故。地上菩薩。及諸如來。皆測其量。但就地前。
D36n8895_p0142a06║言不能測。
D36n8895_p0142a07║自性身土
D36n8895_p0142a08║唯識論十云。又自性身。依法性土。雖此身土。
D36n8895_p0142a09║體無差別。而屬佛法。相性異故。此佛身土。俱
D36n8895_p0142b01║非色攝。雖不可說形量小大。然隨事相。其量
D36n8895_p0142b02║無邊。譬如虛空。遍一切處。䟽云。以佛義是相。
D36n8895_p0142b03║謂有為㓛德法所依故。眾德聚義故。二身自
D36n8895_p0142b04║躰故。法者是性義。㓛德自性故。能持自性故。
D36n8895_p0142b05║諸法自性故。躰為土義為身。
D36n8895_p0142b06║摩醯首羅
D36n8895_p0142b07║淨居天上。有他受用淨土。名曰摩醯首羅。即
D36n8895_p0142b08║是大自在宮也。第十地菩薩將成正覺。必往
D36n8895_p0142b09║此處。若第十地滿。欲受佛位。所居之土。非必
D36n8895_p0143a01║住在自在宮處。處所不定也。十地經論。言後
D36n8895_p0143a02║報利益。摩醯首羅智處生者。㨿初往而說。問
D36n8895_p0143a03║此自在宮。為三界攝將否。答若論處所。非是
D36n8895_p0143a04║三界。色究竟天。外有別處。佛土章云。土非界
D36n8895_p0143a05║繫。言超三界矣。若論相攝。即是色界攝。佛土
D36n8895_p0143a06║章云。異𤍨識在。必是三界攝。何得出界矣。問
D36n8895_p0143a07║於論相攝。即色界攝。若尒為是淨居攝將否。
D36n8895_p0143a08║答是非淨居攝。瑜伽第四云。色界之中。十八
D36n8895_p0143a09║住處無想天者。廣果天攝。非別處所。既云。十
D36n8895_p0143b01║八。復言無想。廣果天攝故自在宮非五淨居。
D36n8895_p0143b02║若淨居攝。處應十七非十八也。問第十地菩
D36n8895_p0143b03║薩。依何業力。往自在宮耶。答初以廣果天穢
D36n8895_p0143b04║業。感彼天果。至生自在宮。以無漏定願。資令
D36n8895_p0143b05║殊勝。而往淨土也。
D36n8895_p0143b06║三身成道
D36n8895_p0143b07║問三身成道。為是同時。將前後歟。答古有二
D36n8895_p0143b08║義。一謂同時。若不尒者。應有佛果增减過。三
D36n8895_p0143b09║身章云。故成三佛。不增不減。一謂異時。准未
D36n8895_p0144a01║親無性解釋。八相化儀。並事智之所現。報前
D36n8895_p0144a02║化後。其理分明也。故法華玄賛三云。果道滿
D36n8895_p0144a03║已。住知足天。乃至下生。成等正覺。撲揚三身
D36n8895_p0144a04║章記云。自在宮中。成正覺已。知足化身。即下
D36n8895_p0144a05║閻浮。亦成正覺矣。是當以後為正。佛身餘身。
D36n8895_p0144a06║其相雖異。並是變化身。何有三身闕減失耶。
D36n8895_p0144a07║三種常住
D36n8895_p0144a08║常有三種。曰自性常。曰不斷常。曰相續常也。
D36n8895_p0144a09║自性身。謂之自性常。其性無為。不生不滅也。
D36n8895_p0144b01║自他受用。謂之不斷常。有為智品。雖有生滅。
D36n8895_p0144b02║無有間斷也。變化身。謂之相續常。機緣不恒。
D36n8895_p0144b03║稍有間斷。雖不恒會。機緣無盡。雖有間斷。化
D36n8895_p0144b04║道無絕也。
D36n8895_p0144b05║淨八識聚
D36n8895_p0144b06║淨八識聚。於自他身。互相展轉。皆有所緣同
D36n8895_p0144b07║時心心所。亦得互緣以彼㓛能。遍現影故識
D36n8895_p0144b08║自證分。與相應見分同緣。緣自見分。餘淨心
D36n8895_p0144b09║所。義例亦然。相分必無有能緣用。自餘三分
D36n8895_p0145a01║互緣一切。故名遍緣。見分緣自證分。亦能緣
D36n8895_p0145a02║證自證分。證自證分。亦能緣見分相分者。唯
D36n8895_p0145a03║在佛位。餘者不能也。三分若能。遍緣一切。三
D36n8895_p0145a04║分差殊。云何得別。謂前所得者親得。餘新所
D36n8895_p0145a05║得影得。故成差別矣。果位諸識。與幾心所相
D36n8895_p0145a06║應。謂各與二十一心所相應。遍行五。別境五
D36n8895_p0145a07║善十一也。
D36n8895_p0145a08║五重唯識
D36n8895_p0145a09║觀門次第。從麁至細。摠有五重。一遣虛存實
D36n8895_p0145b01║識。謂觀遍計所執。唯虛妄起無躰用。應正遣
D36n8895_p0145b02║空。情有理無故。觀依他圓成。諸法躰實。二智
D36n8895_p0145b03║境界。應正存有。理有情無故。若尒何故。得言
D36n8895_p0145b04║唯識。唯言但遮愚夫所執。定離諸識。實有色
D36n8895_p0145b05║等。識言摠顯一切有情。各有八識六位心所。
D36n8895_p0145b06║所變相見。分位差別。及彼空理。所顯真如。識
D36n8895_p0145b07║自相故。識相應故。二所變故。三分位故。四實
D36n8895_p0145b08║性故。如是諸法。皆不離識。摠立識名。二捨[冰-水+監]
D36n8895_p0145b09║留純識。謂雖觀事理。皆不離識。於此內識。有
D36n8895_p0146a01║境有心。識唯內有。境亦通外。𢙢濫外故。但言
D36n8895_p0146a02║唯識。三攝未歸本識。謂見相二分。俱依識有。
D36n8895_p0146a03║若離識自躰本。未法必無。是故攝末歸本。名
D36n8895_p0146a04║曰唯識。四隱劣顯勝識。謂心及心所。俱能變
D36n8895_p0146a05║現。以心王勝。而心所劣。隱劣顯勝。名為唯識。
D36n8895_p0146a06║五遣相證性識。謂識言所表。具有事理。事為
D36n8895_p0146a07║相用。遣而不取。理為性躰。應求作證。遣事證
D36n8895_p0146a08║理。名曰唯識。
D36n8895_p0146a09║畧述法相義卷下