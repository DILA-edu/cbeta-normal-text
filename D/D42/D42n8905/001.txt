D42n8905_p0001b01║選擇傳弘决疑鈔卷第一（并序）沙門良忠述
D42n8905_p0001b02║夫宗圎通者。稱佛之行廢遺方𫭫者往生之義
D42n8905_p0001b03║乖。雄猛世尊乗時利見。馬鳴木士契道宣聞。尚
D42n8905_p0001b04║設西方。寄諸群品。况時屬澆季。人稀知機。領會
D42n8905_p0001b05║之賔。千無一二。至如未階椚象。各陳乳色言無
D42n8905_p0001b06║心有何関真空。古先梵皇憐斯倒惑。導以淨土
D42n8905_p0001b07║之一門。濟以念佛之一行。方今正雜俱生𠔃選
D42n8905_p0001b08║𭄿正行。𦔳正兼行兮。適尚稱名。蓋是法藏比丘
D42n8905_p0001b09║於一子地。五劫盡思。十念萠因之故也加之。三
D42n8905_p0002a01║輩雖異專念弥陁。一念雖微。普得大利。法滅霧
D42n8905_p0002a02║晴。而得度既實佛光雲卷而照益不空。三心具
D42n8905_p0002a03║備。無行不獲。專修相續畢命為期。依之潮音偏
D42n8905_p0002a04║讚蹉[跳-兆+色]暮華色特秀濃艶時。佛使慶喜弘名號。
D42n8905_p0002a05║人持大善信覺辞。十方如來貽金言於六字。孤
D42n8905_p0002a06║獨教主。付玉章於三明。真宗之幽遠。不可得而
D42n8905_p0002a07║稱者欤。昔善導大師降生晨且。高耀皓月。誔敷
D42n8905_p0002a08║玄風。咨覆簣於道綽决絕維於聖僧。祛愆蘊義織
D42n8905_p0002a09║經緯而綴文。改古作今。糺器朴而斲堊寔知覺
D42n8905_p0002b01║王𭄿化之緗帙。迷徒誘引之遺範也。然智證入
D42n8905_p0002b02║唐之時。聖教將來之際。超彼遼海渺漫之浪。傳
D42n8905_p0002b03║此淨機純熟之州以降。時運未臻經三百歲。爰
D42n8905_p0002b04║源空上人。誕應和國。志學攀登叡峯。二九隱居
D42n8905_p0002b05║黑谷。自尒𣱵離名利便赴菩提。於戱五千三百
D42n8905_p0002b06║之𭘛弘也。卷舒積年。南三北七之著聞也。鑽仰
D42n8905_p0002b07║累日。智行稍䦨數感靈相。清風朗月何比天機
D42n8905_p0002b08║雖誦三藏。以和尚為師宗。雖諳一代。以西方為
D42n8905_p0002b09║歸趣。終以自製之念佛集授之於弁阿上人。上
D42n8905_p0003a01║人敬承如水傳器。𭰹相器異。誓以傳燈。始則遊
D42n8905_p0003a02║玉泉。而修三觀之舟楫。後則詣吉水。而作九品
D42n8905_p0003a03║之棟梁。弟子沗𪲪先師面會之芳談。𨿽守上人
D42n8905_p0003a04║口决之素意。乗戒不急。心行難調。最後断種之
D42n8905_p0003a05║歎。造次顛沛未休。談話之次。賔客𭄿云。若不染
D42n8905_p0003a06║翰。巨納心府。且示一隅。早叩三端。此公特授精
D42n8905_p0003a07║靈。歸心正法。家雖継脂兵車之跡。身猶訪艤法
D42n8905_p0003a08║舩之路。因而有請焉。予羊心易迷。鳩眼難變。庸
D42n8905_p0003a09║才之身。𭰹慙此請。非文非義。是拙是愚。然而聿
D42n8905_p0003b01║順來命。𫺗以書之。號曰選擇傳弘决疑鈔。傳者
D42n8905_p0003b02║傳先師也。弘者。弘於遺弟也。决疑者。假立賔主。
D42n8905_p0003b03║粗解疑𨴊。鈔者。抽于集文。題之筆點。是故。揔言
D42n8905_p0003b04║傳弘决疑鈔也。庻幾百世万代。克赴易行。別火
D42n8905_p0003b05║界矣。[戶@由]西剎焉。時也建長六年仲秋上旬。始添
D42n8905_p0003b06║露點。漸作草篇云尒。
D42n8905_p0003b07║選擇本願念佛集事
D42n8905_p0003b08║問。此之題額。其意如何。荅。傳云。於斯題中。且有
D42n8905_p0003b09║三義。遂成一意。一者念佛。二者本願念佛。三者
D42n8905_p0004a01║選擇本願念佛也。初言念佛者萬行隨一念佛
D42n8905_p0004a02║是當諸師所立之念佛之義未分別正雜𦔳正
D42n8905_p0004a03║故。次言。本願念佛者。於万行中。分別正雜。於正
D42n8905_p0004a04║行中。細判𦔳正。其正業者。稱名念佛。順弥陁本
D42n8905_p0004a05║願故。故止雜行專行念佛。是當今家所立念佛
D42n8905_p0004a06║之義。後言選擇本願念佛者。於本願義之上更
D42n8905_p0004a07║加選擇一義是祖師上人。依大阿弥陁經。而始
D42n8905_p0004a08║立此義也。所謂其本願者。自二百一十億諸佛
D42n8905_p0004a09║願行之中所選擇之本願也。終成一意者。然今
D42n8905_p0004b01║此集中。非備存三義。三義相成。唯為一義念佛
D42n8905_p0004b02║非直念佛。則是本願念佛。本願念佛亦非直本
D42n8905_p0004b03║願念佛。則是選擇本願念佛也。凡念佛者。或觀
D42n8905_p0004b04║或稱。或揔或別。俱是念佛。恐此[冰-水+監]故。言本願念
D42n8905_p0004b05║佛耳。私謂大師本願。祖師選擇。辞異義同（云云）。問。
D42n8905_p0004b06║本願念佛者出在經文。諸師豈不知本願之義
D42n8905_p0004b07║耶。荅。本願之文。雖出經說。而見別故。解義非一。
D42n8905_p0004b08║謂諸師。就念佛諸行中。不分明判願非願差。故
D42n8905_p0004b09║所立念佛。万行隨一也。綽感二師。念佛勝。故別立
D42n8905_p0005a01║一行。餘行劣。故揔判万行。今家獨驗本願誠文。
D42n8905_p0005a02║選以念佛立正定業。如是諸師種種異解。豈非
D42n8905_p0005a03║見別有立不立。如二教論云。諸經論中往往有
D42n8905_p0005a04║斯義雖然文隨執見隱。義遂機根現而已。譬如
D42n8905_p0005a05║天鬼見別人鳥明闇（已上）。問。文中備有八種選擇。
D42n8905_p0005a06║題下選擇可通八義。然今何存本願一義耶。荅。
D42n8905_p0005a07║作者所傳。何強致疑。既云選擇本願。何通餘義
D42n8905_p0005a08║耶但至難者。餘七種義。本願為源。舉本攝末耳。
D42n8905_p0005a09║南無阿彌陁佛往生之業念佛為先事
D42n8905_p0005b01║問。始置此字。有何要耶。荅。傳云。是顯題下念佛。
D42n8905_p0005b02║及以文中所𭄿念佛。俱是口稱。此乃簡異觀念
D42n8905_p0005b03║表知口稱令易見也。問。題後文前置此字。有其
D42n8905_p0005b04║例耶。荅。鸞師讚阿弥陁佛偈。如今亦云南無阿
D42n8905_p0005b05║弥陁佛。薩遮尼捷子經文首亦云歸命大毗盧
D42n8905_p0005b06║遮𨙻。正法念經亦云歸命一切諸佛菩薩。其例
D42n8905_p0005b07║非一。問。念佛為先者。對何後耶。荅。言為先者。非
D42n8905_p0005b08║文前後。往生行中念佛最要故云為先。如彼往
D42n8905_p0005b09║生要集中。云念佛為本。故廣本云念佛為本。
D42n8905_p0006a01║第一聖道淨土二門篇事
D42n8905_p0006a02║問。此集一部有十六篇。各有生起乎。荅。可有生
D42n8905_p0006a03║起。且第一門。是此宗教相也。而諸宗中。先知能
D42n8905_p0006a04║詮教相門戶。然後修行所詮出離要路。是故判
D42n8905_p0006a05║教半滿淺𭰹源起自大聖之金言謂三照五味
D42n8905_p0006a06║之喻。兩字八藏之說是也。逮至滅後分別彌盛。
D42n8905_p0006a07║[(留-田)-刀+ㄗ]度小乗二十部大乗性相且千也。晨旦南三
D42n8905_p0006a08║北七。義成百家。日本八宗九宗。振古傳來。皆判
D42n8905_p0006a09║教旨為先。今亦如是。初第一篇是判教之大綱
D42n8905_p0006b01║後十五篇即是起行之網目也。十五篇中。初之
D42n8905_p0006b02║一篇。觀經疏之文也。次四篇者。無量壽經文。次
D42n8905_p0006b03║六篇中。除四修外。自餘五𫨻是觀經文。後四篇
D42n8905_p0006b04║彌陁經文也。此等次第。雖是大任經文前後。而
D42n8905_p0006b05║亦一一篇目非無生起謂置第二篇者。若知教
D42n8905_p0006b06║相次可知行相。故次二門。明二行也。若知正業。
D42n8905_p0006b07║可知其由。故明本願。若知本願。可知眾機通行
D42n8905_p0006b08║故明三輩。若知其機。可知其利。故明利益。若知
D42n8905_p0006b09║行利。可知行時。故明止住百歲也。若知遐代益
D42n8905_p0007a01║可知攝取益。故明光明不捨。若知佛三緣。可知
D42n8905_p0007a02║行者三心。故明三心。若知安心。可知作業。故明
D42n8905_p0007a03║四修。若知修行。可知感果。故明化讚。若知化讚。
D42n8905_p0007a04║可知釋迦所讚。故明其讚嘆。若知佛讚。可知付
D42n8905_p0007a05║屬流通。故明其付屬。定散兩門中。特付屬佛名。
D42n8905_p0007a06║佛名。則是多善根。故次彼付屬。明此多善。若知
D42n8905_p0007a07║多善。可知證誠不虚。故明其證。若知諸佛證誠
D42n8905_p0007a08║可知。諸佛護念。故明其護念義若知護念。可知
D42n8905_p0007a09║慇懃付屬。故明其付屬也問。篇目次第。只任經
D42n8905_p0007b01║文前後。此外何恣存其生起。荅。雖依文次。而有
D42n8905_p0007b02║其由。故第二篇立二行。第九篇立四修。生起分
D42n8905_p0007b03║明。自餘諸篇。豈無生起。或復大依引文前後。非
D42n8905_p0007b04║是一一可有生起。問。禮讚中。明三心五念四修。
D42n8905_p0007b05║以為專修之安心起行作業。又法事讚云。三心
D42n8905_p0007b06║五念畢命為期。正𦔳四修。剎𨙻無間（已上）。而今何
D42n8905_p0007b07║除五念。唯引三心四修。荅。第二篇明五種正行。
D42n8905_p0007b08║此與五念。𨿽開合異。而行相同故。讓彼文不重
D42n8905_p0007b09║引欤。問。後十五篇皆導師所釋。何唯第一段。獨
D42n8905_p0008a01║依道綽義也。荅。聖道淨土之名目。分明在於安
D42n8905_p0008a02║樂集。故就明文而引之也。導師所釋。𨿽有義分
D42n8905_p0008a03║而無名目。故不引之。問。此集奥云。道綽不發三
D42n8905_p0008a04║昧故不依之。然今何引用之荅。道綽者。善導之
D42n8905_p0008a05║師。何言一向不用之乎。若有少分師資相違。且
D42n8905_p0008a06║用導師。何全非之。問。二門得名。其義如何。荅。傳
D42n8905_p0008a07║云。從凡至聖名為聖道。從穢至淨稱曰淨土。俱
D42n8905_p0008a08║名門者。出入義也。謂出火宅入涅槃故也。問。聖
D42n8905_p0008a09║淨二門。人師義立。難易二道是正論文也。故鸞
D42n8905_p0008b01║大師。就於二道。以判教相。况如斯立教。約化道
D42n8905_p0008b02║始終。而所决判也。是故集云。大聖三車招慰。且
D42n8905_p0008b03║羊鹿之運㩲息未逹。佛訶邪執障無上菩提。縱
D42n8905_p0008b04║後迴向。仍名迂迴。若[彳*至]攀大車亦是一途（私云。此舉
D42n8905_p0008b05║一代所說難行道也）。只恐現居退位。嶮徑遙長。自德未立。
D42n8905_p0008b06║難可𭥧進（私云。此明易行教興之由也）。次借難易二道之喻。
D42n8905_p0008b07║在五濁世求不退。是譬難行道。以信佛因緣。往
D42n8905_p0008b08║生淨土。入大乗正定聚。是譬易行道也。既是一
D42n8905_p0008b09║代始終。佛教大道。故以此文可屬篇目。况復今
D42n8905_p0009a01║所引二門者。彼集立十二大門中。第三大門有
D42n8905_p0009a02║四畨中。第三亦有五畨中。第五文段也。難易二
D42n8905_p0009a03║道彼第三門一畨所判法文也。若尒。聖道淨土
D42n8905_p0009a04║二門。重重末科。何捨本取末為一宗教相耶。鸞
D42n8905_p0009a05║師亦同存此旨。師資一同。何以不為一宗教相。
D42n8905_p0009a06║荅。傳云。難易二道。亦為一宗教相。是以下文同
D42n8905_p0009a07║引彼文。但所以二門為篇目者。聖道淨土名言。
D42n8905_p0009a08║親躰義相猶顯故也。私謂。聖道淨土之名。諸宗
D42n8905_p0009a09║共許不可拒諍。難易二行之言。漸教𨿽許蝢教
D42n8905_p0009b01║難定。故以共許名言為今篇目。難易二道本論
D42n8905_p0009b02║文幽。謂彼易行。但言不退不云往生。故諸人師
D42n8905_p0009b03║或屬往生。或屬利益。其義至下當辨。問二門同
D42n8905_p0009b04║顯佛性。何捨一門。取一門也。荅。取捨者用否意
D42n8905_p0009b05║也。所以用此之時。取此捨彼。用彼之時。取彼捨
D42n8905_p0009b06║此。今任集意。對末法機。捨聖道門。取淨土門也
D42n8905_p0009b07║故集下云。願生淨土。隨壽長短一形。即至位階
D42n8905_p0009b08║不退。與此修道一万劫齊功。諸佛子等。何不思
D42n8905_p0009b09║量。不捨難求易也（已上）。
D42n8905_p0010a01║問曰一切眾生皆有佛性等事
D42n8905_p0010a02║文中有二。一明二門出離。二其聖道下。望末法
D42n8905_p0010a03║機。斥聖道𭄿淨土。初中有二。先問。次荅。荅中亦
D42n8905_p0010a04║二。一初至火宅。正荅𭃡問二何者下。判二門難
D42n8905_p0010a05║易。以行聖道𭄿淨土（矣）。問。此問意云何。荅。一切
D42n8905_p0010a06║眾生。內有佛性外遇諸佛。內外因緣。彼此和合
D42n8905_p0010a07║應當作佛。何至于今乆在生死。故致此問也。皆
D42n8905_p0010a08║有佛性者。涅槃經云。一切眾生。悉有佛性。如來
D42n8905_p0010a09║常住。無有變易。又云。凡有心者。皆當作佛（已上）。應
D42n8905_p0010b01║值多佛者眾生設具佛性。若不值佛者。不可顯
D42n8905_p0010b02║此理。而眾生無始流轉三道。諸佛無始示現八
D42n8905_p0010b03║相。設𨿽人身佛教希有。何不值佛聞法也。若值
D42n8905_p0010b04║佛聞法者。云何不顯本有佛性。乆乆流轉三界
D42n8905_p0010b05║六道。大悲滿足之如來。難化能化之諸佛。継踵
D42n8905_p0010b06║唱覺。吾等障重。未預開化。難問之意𭰹慚愧耳。
D42n8905_p0010b07║輪迴生死者。別指分𫨻生死。文云輪迴。亦云火
D42n8905_p0010b08║宅故言火宅者。如法華云三界無安。猶如火宅。
D42n8905_p0010b09║眾苦充滿。甚可怖畏。荅曰依大乗聖教等者。問。
D42n8905_p0011a01║此荅意者。為許一切眾生中。有不值佛者。若云
D42n8905_p0011a02║許者。生死無始。輪迴已乆。而於其中。誰無見佛
D42n8905_p0011a03║聞法之緣若不許者。眾生無數。種類非一。何妨
D42n8905_p0011a04║亦有不值佛者。文云不得二種勝法。既云不得。
D42n8905_p0011a05║測知應許不值佛者。荅。案此荅意。即許應值多
D42n8905_p0011a06║佛之問不反詰故。理極成故謂生死無始故。設
D42n8905_p0011a07║眾生𨿽多。一一皆有猒苦之心。佛性內薰。佛出
D42n8905_p0011a08║外多。故知眾生皆應值佛。但於值佛。有結緣眾。
D42n8905_p0011a09║有當機眾。今無當機現益之者。以為不得。揔而
D42n8905_p0011b01║論之。一切眾生皆應值佛。故妙樂云。眾生無始
D42n8905_p0011b02║恒居三道。於中誰無一毫種類（已上）。又大師云。即
D42n8905_p0011b03║自思念。我身無際已來。共他同時發願。断惡行
D42n8905_p0011b04║菩薩道。他盡不惜身命。行道進位。因圎果熟。證
D42n8905_p0011b05║聖者。踰於大地微塵。然我等凡夫。乃至今日。虚
D42n8905_p0011b06║然流浪。煩𢙉惡障。轉轉增多。福慧微微。若對重
D42n8905_p0011b07║昬之臨明鏡也。忽思忖斯事。不勝心驚悲歎者
D42n8905_p0011b08║哉（已上）。我等昔日發心修行。乍具恒沙宿善妙因。
D42n8905_p0011b09║愚惜身命。虚受辛苦。得脫無期。只由惜身命（矣）。
D42n8905_p0012a01║問。何置能別之言。云依大乗也。荅。傳云。立二門
D42n8905_p0012a02║者。偏大乗意也。小乗不明淨土故。今為立二門
D42n8905_p0012a03║別云大乗也。有云。小乗不論佛性。今既顯佛性
D42n8905_p0012a04║之二門故。別云大乗也。問。良由已下十二字文
D42n8905_p0012a05║點如何。荅。傳云。自死字如次至排不由可讀也。
D42n8905_p0012a06║排。拂也。有云。自法字如次至得不由可讀也。排。
D42n8905_p0012a07║開也。讀異意一也。其聖道一種等者。正望末法。
D42n8905_p0012a08║行聖道𭄿淨土中有三。一斥。二𭄿。三寄無聖道
D42n8905_p0012a09║現證。以𭄿淨土。初中二。一者道理。二文證。道理
D42n8905_p0012b01║中有二由。一行時。去聖遙遠是也。謂釋迦去世。
D42n8905_p0012b02║經一千五百餘歲。大小聖人。皆從滅沒。誰人示
D42n8905_p0012b03║津是故難證。二斥機。理𭰹解微是也。謂人法二
D42n8905_p0012b04║空。其理甚𭰹。見濁增機。其解微劣。何輙得悟。是
D42n8905_p0012b05║故難證。如十地燈論云。難證有四種。一解微難
D42n8905_p0012b06║證。非聞慧境界故。二難見難證。非思慧境界故。
D42n8905_p0012b07║三離念難證非世間修慧境界故。四非心地難
D42n8905_p0012b08║證。非報生善得修道智境界故。此乃示現三界
D42n8905_p0012b09║心心數法。分別世間修道智。非境界故。是誰境
D42n8905_p0013a01║界。實智境界。何非餘境。以出世間無漏法。非世
D42n8905_p0013a02║閒有漏智境界故（略抄）。其聖道門。今時難證者。㨿
D42n8905_p0013a03║此等義也。凡佛法修行。必量時機。若違時機。即
D42n8905_p0013a04║失法利。故安樂集引正法念經云。行者一心求道
D42n8905_p0013a05║時。常當觀察時方便。若不得時無方便。是名為
D42n8905_p0013a06║失。不名利何者。如[攢-兟+(天*天)]濕木以求火。火不可得。非
D42n8905_p0013a07║時故。若折乾薪以覓水。水不可得。無智故（已上）。一
D42n8905_p0013a08║由去大聖遙遠者問。去聖遙遠。二門是同。如何
D42n8905_p0013a09║偏為聖道難證之由也。荅。聖道難行故。末法彌
D42n8905_p0013b01║難證。淨土易行故。末法猶易往也。是故。滅後遙
D42n8905_p0013b02║遠之旨。二門雖同。而依時分難證之義。其失專
D42n8905_p0013b03║在聖道一門也。問。上世未必賢。末代未必愚。至
D42n8905_p0013b04║如夫獲白玉於青山。得玄珠於赤水。成王豈可
D42n8905_p0013b05║不勝於文武也。遂使隋朝智者破梁光宅。唐代
D42n8905_p0013b06║遍覺斥陳真諦。乃至其例不可外求。攝論渡漢
D42n8905_p0013b07║土已來百有餘年。人皆依別時意文。廢西方行
D42n8905_p0013b08║後善導懷感出世。撰疏製論。破之會之。念佛興
D42n8905_p0013b09║行于今強盛也。何依時分強論堪不。荅。於如來
D42n8905_p0014a01║滅後。有正像末三時。謂有教行證名正法。有教
D42n8905_p0014a02║行無證。名像法。有教無行證。名末法。末法之中
D42n8905_p0014a03║無證明（矣）。約三時是大分明義。若約大機其證
D42n8905_p0014a04║非無。而今就多分機。宜簡末世時也。但世之理
D42n8905_p0014a05║亂。人之賢愚。𨿽暫興行。終是凌遲。况出世之理。
D42n8905_p0014a06║無漏之道。日日𮕱减。觸目皆是也。二由理𭰹解
D42n8905_p0014a07║微者問。聖道理𭰹者。即以淨土為屬淺近。若尒。
D42n8905_p0014a08║念佛。則是終窮之極談。他力之妙術也。是佛法
D42n8905_p0014a09║中最勝。何為淺近。荅。證理之道。二空為先。若依
D42n8905_p0014b01║此義。聖道甚𭰹。若㨿濟凡秘術淨土為𭰹。謂佛
D42n8905_p0014b02║願難思。濟凡異他。何言淺近。傳云。此有一往再
D42n8905_p0014b03║往之二義。言一往者。念佛淺行。而普摂万機。故𭄿
D42n8905_p0014b04║念佛。言再往者。念佛𭰹行。故普化一切五逆謗
D42n8905_p0014b05║法。乗佛願故皆得往生。化其極惡唯佛境界。故
D42n8905_p0014b06║玄義云。佛密意弘𭰹。教門難曉。三賢十聖。弗測
D42n8905_p0014b07║所[闚-夫+矢]（已上）。故知此法果分極理例如般若二空之
D42n8905_p0014b08║理以為第四藏。揔持之滅重罪。以為第五藏也。
D42n8905_p0014b09║二文證中。我末法時中億億眾生等者。問。起行
D42n8905_p0015a01║修道未有一人得者之義。何不亘淨土耶。又彼
D42n8905_p0015a02║經無此文。如何。荅。此取意文。謂月藏分第九云
D42n8905_p0015a03║於我滅度。後五百年中諸比丘眾。猶於我法。解脫
D42n8905_p0015a04║堅固。後五百年於我之正法。禪定三昧。得住堅
D42n8905_p0015a05║固。後五百年。於我法中。讀誦多聞。得住堅固後
D42n8905_p0015a06║五百年。於我法中。多造塔寺。得住堅固。後五百
D42n8905_p0015a07║年。於我法中。闘諍言議。白法隱沒。損减堅固（已上）。
D42n8905_p0015a08║五五百中。戒定慧學。在於前三。然證聖道。不出
D42n8905_p0015a09║三學。末法無證。其義明焉。淨土出離。既通法滅
D42n8905_p0015b01║百歲之時。何云未有一人得者。故次引淨土經。
D42n8905_p0015b02║證當今利益也。又日藏分第六（護持品云）。何者名為
D42n8905_p0015b03║末法世時。謂讀誦人無。不依於波羅提木又。道
D42n8905_p0015b04║中行若不坐禪。則不能得於三摩提。乃至。不得
D42n8905_p0015b05║第四之果。乃至。不得寂滅三昧。是則名為末法
D42n8905_p0015b06║世時（已上）。當今末法等者。指經云我末法。即釋當
D42n8905_p0015b07║今末法。若約此意。可屬上文。又為顯淨土門化
D42n8905_p0015b08║末法機。即釋當今末法。若約此意。可屬下文。斯
D42n8905_p0015b09║乃釋尊。遙鑒未來。而記聖道之難證。道綽曲考
D42n8905_p0016a01║時代。而𭄿淨土之易往也。正屬文者。釋上經文。
D42n8905_p0016a02║問。法華云。於末法中欲說是經等。唯識義引善
D42n8905_p0016a03║見論云。末法之中有懷子法師。國王聞斯法師
D42n8905_p0016a04║言證聖果。又引律云。末法之中有佛弟子。尒時
D42n8905_p0016a05║國王。遇一比丘。發心受戒證聖果。比丘亦證聖果
D42n8905_p0016a06║（已上）。准此等說。末法中有聖道利益。豈非與今相
D42n8905_p0016a07║違乎。荅。今約多分更所不遮末法之中。少分亦有
D42n8905_p0016a08║聖道利益也。當今末法者。於佛滅後明正像末。
D42n8905_p0016a09║即有多說。一云。正法五百年。像法一千年。依月
D42n8905_p0016b01║藏分等。二云。正法千年。像法五百年。依悲華經
D42n8905_p0016b02║三云。正像各千年。末法一万年。如大悲經（羣疑論三
D42n8905_p0016b03║引之）。四云。正像各五百年。如大乗三聚懺悔經等。
D42n8905_p0016b04║具如玄記。今以此三時。配此土時代。即有七說。
D42n8905_p0016b05║且出兩說。一法上師等依周異記云。佛當周第
D42n8905_p0016b06║五主𥡆王滿五十一年壬申入滅。若依此說。從
D42n8905_p0016b07║彼壬申。至道綽入滅。唐大宗貞觀十九年乙巳
D42n8905_p0016b08║凡歴一千五百九十四年。然綽公時年八十四
D42n8905_p0016b09║遷化計入末法十一年綽公誕生。二[栗-木+且]長房依
D42n8905_p0017a01║魯春秋云。佛當周第二十主匡王班四年壬子
D42n8905_p0017a02║入滅若依此說。從彼壬子。至貞觀十九年。凡歴
D42n8905_p0017a03║一千一百九十三年。若依此說。道綽在世。猶在
D42n8905_p0017a04║像法也。是故。天竺聖教中。依月藏經等云正法
D42n8905_p0017a05║五百年。晨且書藉中。依周異記云壬申入滅說。
D42n8905_p0017a06║道綽在世當末法也。二𭄿淨土中。初唯有等者。
D42n8905_p0017a07║標淨土易入次是故下。直引文證所以略理證
D42n8905_p0017a08║者。教證之中兼有其道理。本願化惡人故謂今
D42n8905_p0017a09║時眾生。三學無分。無聖道證。淨土不尒。𨿽無三
D42n8905_p0017b01║學。乗佛力。故猶得出離。如迦才云。若自知有定
D42n8905_p0017b02║慧分者。即於此方修道求無上道。若自知無定
D42n8905_p0017b03║慧分者。則須修淨土門。就淨土中求無上菩提
D42n8905_p0017b04║（已上）。大經云者。正雖引第十八本願。而兼觀經下
D42n8905_p0017b05║品生意。兩經十念。同本願故。斯乃約造惡機顯
D42n8905_p0017b06║念佛力用也。三又復下。寄無現證𭄿淨土中二
D42n8905_p0017b07║初明聖道出離當時無人。次是以下。正明對造
D42n8905_p0017b08║惡機。苦勵往生也。初文中若㨿大乗等者。聖道
D42n8905_p0017b09║門中有大小乗。其中大乗以證真如實相妙理。
D42n8905_p0018a01║而為所期。然其理甚𭰹。措心猶難。况證悟易真
D42n8905_p0018a02║如實相第一義空者。眾生淨心也。即上所言之
D42n8905_p0018a03║佛性異名也。大乗止觀云。此心。即是自性清淨
D42n8905_p0018a04║心。又名真如。亦名佛性。復名法身。又稱如來藏。
D42n8905_p0018a05║亦號法界。復名法性（已上）。若論小乗修入見諦等
D42n8905_p0018a06║者。小乗出離者。經三道四果。出三界六道也。言
D42n8905_p0018a07║三道者。見道（前三向）。修道（前三果後三向）。無學道（第四果）。言
D42n8905_p0018a08║四果者。須陁洹果（断見惑離惡趣）。斯陁含果（断欲六品思。一來生
D42n8905_p0018a09║欲界）。阿𨙻含果（盡欲下三品思不還生欲界）。阿羅漢果（断上界七十二
D42n8905_p0018b01║品思。生證有餘。死入無余）。而今文。三道中略無學道。四果中
D42n8905_p0018b02║略前二果。故云乃至也。言𨙻含断五下者。阿𨙻
D42n8905_p0018b03║含果断益欲界之惑。故名断五下。五下分結者。
D42n8905_p0018b04║一身見。二戒禁取見。三疑。四欲貪。五嗔恚也。俱
D42n8905_p0018b05║舎二十一云。何緣此五名順下分（問也）。此五順益
D42n8905_p0018b06║下分界故謂唯欲界得下分名。斯五於彼能為
D42n8905_p0018b07║順益。由後二種不能超欲界。設有能超。由前三
D42n8905_p0018b08║還下。如守獄率防羅人故（荅也）。言羅漢除五上者。
D42n8905_p0018b09║阿羅漢果断上界惑。此名除五上。五上分結者。
D42n8905_p0019a01║一色貪。二無色貪。三掉舉。四慢。五無明也。又論云
D42n8905_p0019a02║如是五種。若未断時。能令有情不超上界。順益
D42n8905_p0019a03║上界故。名順上分結（已上）。無間道俗未有其分者。
D42n8905_p0019a04║大小乗證。親見今時。若道若俗。無其人也。縱有
D42n8905_p0019a05║人天等者。問。人天果報。非是出要。今何舉之置
D42n8905_p0019a06║大小聖道之後釋其難得之相也。荅。人天果報。
D42n8905_p0019a07║𨿽非出要。而舉有漏善果猶難。况顯無漏勝道
D42n8905_p0019a08║不易也。五戒十善者浮囊易破。六欲四州。果報
D42n8905_p0019a09║難受。當來之報。非惡者何。何故毀戒。五濁極增。
D42n8905_p0019b01║起惡恒現。譬如雨腳。造罪猛利。譬如暴風以是
D42n8905_p0019b02║因緣。故毀破戒品也。又曽未措心者解不堪大
D42n8905_p0019b03║乗。未有其分者解不堪小乗。持得甚希者解不
D42n8905_p0019b04║堪人天。若論已下。解今機當躰。次是以下。正𭄿
D42n8905_p0019b05║往生中。縱使一形造惡等者。問。既是一形造罪
D42n8905_p0019b06║凡夫如何專精但能繫意常能念佛也。荅。凡夫
D42n8905_p0019b07║之人。由貪嗔以造罪。由淨心而念佛。念佛造罪
D42n8905_p0019b08║𨿽互間𮦀。而由意樂隨犯隨懺。佛願力。故罪障
D42n8905_p0019b09║自滅。終感佛[這-言+((留-田)-刀+ㄗ)]也。問。穢土人天。猶以善生。淨土
D42n8905_p0020a01║妙處造惡何生。依之韋提夫人。恐有餘𠎝障不
D42n8905_p0020a02║得往生。善導大師。制捨諸惡我亦如是。設雖念
D42n8905_p0020a03║佛。數起罪惡。何得往生。荅。上品下生。猶許其人
D42n8905_p0020a04║善心數退惡法數起。况於中下六品人耶。但至
D42n8905_p0020a05║止惡道理者。二門同存此旨然聖道門。除其惑
D42n8905_p0020a06║障。顯實理。故其障難晴。隨教教談。或送三生六
D42n8905_p0020a07║十劫之時節。若積四生百劫之行業。然今教意。
D42n8905_p0020a08║本自起惡造罪凡夫。𨿽存諸惡莫作之理。而數
D42n8905_p0020a09║忘數退。𭰹可慚愧。就如是機。彌慿他力本願。就
D42n8905_p0020b01║如是機。弥信自身罪惡。常能念佛。期臨終暮。即
D42n8905_p0020b02║現其人前誓願不虚。必坐華臺也。問。今文同上
D42n8905_p0020b03║所引。縱令一生造惡之文。然彼文既云臨命終
D42n8905_p0020b04║時十念相續此約臨終。今文即云常能念佛。常
D42n8905_p0020b05║言所顯。定是平生。前後相違其義何會。荅。彼文
D42n8905_p0020b06║即引第十八願。若尒。彼文不必局臨終十念。乃
D42n8905_p0020b07║至言中。上盡一形無闕。平生念佛同𠬧。釋家探
D42n8905_p0020b08║願意約平生之行者釋常能念佛也。問。誰知今
D42n8905_p0020b09║家釋。廽心已後。宣常能念佛。迴心已前。云一形
D42n8905_p0021a01║造惡。荅。凡夫之習。善惡二心。交𮦀不定。前念作
D42n8905_p0021a02║惡。後念念佛。前念念佛。後念作惡。而付道理。恐
D42n8905_p0021a03║惡勵善。薰習熟利。成往業時。惡業漸漸微薄。念
D42n8905_p0021a04║佛漸漸增長。一虚一實之道理。終滅惡業。生淨
D42n8905_p0021a05║土也。但若起於罪無過之思。縱𨿽念佛。不可往
D42n8905_p0021a06║生是邪見故。故祖師云。十惡五逆尚信得往生。
D42n8905_p0021a07║不犯小罪惡人猶生。况善人哉（云云）。
D42n8905_p0021a08║私云𥨱計等事
D42n8905_p0021a09║私料蕳中。大分為二。一初至疑端。分別諸教立
D42n8905_p0021b01║宗不同。二諸宗立教下。正釋淨土宗二門教相
D42n8905_p0021b02║初中有二。一引餘宗教相。二今此下。標今宗教
D42n8905_p0021b03║相。一引餘宗教相中。有相宗立三時教者。以法
D42n8905_p0021b04║相宗名有相宗。談空識非無故。三時教者。解𭰹
D42n8905_p0021b05║密經中。勝義生菩薩領解釋迦說法。明於三時。
D42n8905_p0021b06║一有教（亦名人空法有教。此攝諸部小乗教）。二空教（亦名人法皆空教。此攝諸
D42n8905_p0021b07║部般若教）。三中道教（亦名非有非空教。此攝深密[莁-┴+十]嚴法[莁-┴+十]等之經也）。無相
D42n8905_p0021b08║宗立二藏教者。以三論宗名無相宗。談勝義皆
D42n8905_p0021b09║空故。二藏在文。即大小二乗異名也。又嘉祥立
D42n8905_p0022a01║三法輪。一根本法論（[莁-┴+十]嚴）。二枝末法輪（阿舍等）。三攝
D42n8905_p0022a02║末歸本法輪（法[莁-┴+十]）。華嚴宗立五教者。一小乗教。謂
D42n8905_p0022a03║諸部小乗經論。二大乗始教。謂𭰹密等經。瑜伽
D42n8905_p0022a04║等論。三大乗終教。謂般若經等。起信寳性論等。
D42n8905_p0022a05║四大乗頓教。謂大乗經中頓悟法門。五大乗圎
D42n8905_p0022a06║教。此中有二。一別教。二同教。山王院諸家教相
D42n8905_p0022a07║集云。東大寺律師云。別教攝華嚴本會。同教攝
D42n8905_p0022a08║華嚴末會并法華也（已上）。先師明王院云。華嚴法
D42n8905_p0022a09║華。各明二教。但華嚴多明別教。少明同教。法華
D42n8905_p0022b01║多說同教。少說別教（云云）。法華宗立四教五味者。
D42n8905_p0022b02║四教化法。五味化儀也。所謂藏通等。是所說法
D42n8905_p0022b03║門淺𭰹也。乳味等是說四教之五時儀式也。言
D42n8905_p0022b04║五味者。一華嚴如乳味（[竺-二+(庴-日+(人*人))]別圎二）。二阿含如酪味（但三
D42n8905_p0022b05║藏）。三方等如生蘇味（對藏通別圎）四般若如熟蘇味
D42n8905_p0022b06║（𭘧通別圎）。五法華如醍醐味（純圎）。又涅槃如醍醐味（具說
D42n8905_p0022b07║四教）。真言宗立二教者。諸家教相集云。慈覺大師。
D42n8905_p0022b08║依龍猛釋論。立二種教。一顯示教揔攝一切顯
D42n8905_p0022b09║教法門。二秘密教。揔攝一切祕密教法。又演義
D42n8905_p0023a01║抄立顯密二教。彼書者大興善寺源清阿闍梨
D42n8905_p0023a02║面授。善無畏三藏造。彼阿闍梨慈覺大師師也
D42n8905_p0023a03║（已上）。二摽今宗教相中。初摽二門。次問荅宗名。問
D42n8905_p0023a04║中八宗等者。本朝所弘限八九宗。是故。今弘淨
D42n8905_p0023a05║土宗時。愚者致此難。故舉而會之。震旦諸宗。不
D42n8905_p0023a06║限八九。南三北七。判教非一。所謂虎丘山笈法
D42n8905_p0023a07║師立三教。一頓教（[莁-┴+十]嚴）。二漸教。此亦有三。一者有
D42n8905_p0023a08║相教（十二年前明三藏見有得道）。二無相教（十二年後至法[莁-┴+十]明見空得道）。
D42n8905_p0023a09║三雙林常住教（明眾生佛性闡提作佛）。三不定教（勝鬘金光明楞
D42n8905_p0023b01║伽鴦堀經）。宗愛法師立三教。一頓教（[莁-┴+十]嚴）。二漸教（四時）。三
D42n8905_p0023b02║不定教（如前）。漸教四時者。一有相教（阿含十二年前明見有得
D42n8905_p0023b03║道也）。二無相教（十二年後方等般若）。三同歸教（法華）。四常住教
D42n8905_p0023b04║（𣵀槃）。定林柔次二師。及道塲觀法師立三教。一頓
D42n8905_p0023b05║教（[莁-┴+十]嚴）。二漸教（五時）。三不定教（勝[髟-(彰-章)+曼]經等）。漸教五時者。一
D42n8905_p0023b06║有相教（如前）。二無相教（如前）。三[序-予+(保/衣)]貶抑揚教（淨名思益等諸
D42n8905_p0023b07║方等）。四同歸教（如前）。五常住教（如前）。已前三師。是南三
D42n8905_p0023b08║義也。又南北通用三教。一頓教（[莁-┴+十]嚴）。二漸教有二
D42n8905_p0023b09║（一有相教。十二年半字教。二無相教。般若乃至常住）。三不定教（勝鬘金光明等）。北
D42n8905_p0024a01║地師立五時。一人天教（提謂經等）。二無相教（淨名般若合立）。
D42n8905_p0024a02║三四五（同南方）菩提流支三藏立二教。一半字教
D42n8905_p0024a03║（十二年前是小乗教）。二滿字教（十二年後是大乗教）。又約教理根證
D42n8905_p0024a04║同異。判一代佛教也。佛陁三藏學士光統立四
D42n8905_p0024a05║宗。一因緣宗（毗曇六因四緣）。二假名宗（成實三假）。三誑相宗
D42n8905_p0024a06║（大品大論不真宗通教）。四常住宗（𣵀槃[莁-┴+十]嚴等常住佛性本有湛然真實宗通宗）。
D42n8905_p0024a07║護身法師開五宗。前四宗如上。五法界宗（[莁-┴+十]嚴）。耆
D42n8905_p0024a08║闍法師開六宗。前四宗如上。五真宗（法[莁-┴+十]万善同歸）。六
D42n8905_p0024a09║圎宗（大集經染淨俱融性海圎普）。北地師明二種大乗教一
D42n8905_p0024b01║有相大乗（[莁-┴+十]嚴瓔珞大品等）。二無相大乗（楞伽思益等）。北地
D42n8905_p0024b02║師。非四宗。五宗。六宗二教半滿等教。而立一音
D42n8905_p0024b03║教也（天台玄十意）。又諸家教相同異集中。摽二十五
D42n8905_p0024b04║家之教相。二正明二門教相中二。一初至諸論
D42n8905_p0024b05║是也弁二門相（此釋本文一謂聖道二謂往生淨土文也）。二凡此集
D42n8905_p0024b06║下。偏𭄿淨土（此釈本文其聖道已下也）。初中亦二。一明聖道
D42n8905_p0024b07║二明淨土。聖道中二。一辨大小乗。二凡此下。辨
D42n8905_p0024b08║大意初文中一者大乗二者小乗者。問。問。則言
D42n8905_p0024b09║皆有佛性。荅。則申依大乗聖教。故知二門。唯局
D42n8905_p0025a01║大乗。何立小乗也。荅。今案集意。此土入聖揔名
D42n8905_p0025a02║聖道。他力往生。則名淨土。何聖道中。不攝小乗。
D42n8905_p0025a03║况聖道名。豈隔小乗。故下文云若論小乗。但皆
D42n8905_p0025a04║有佛性者。佛教之中。雖有小乗法終歸大乗是
D42n8905_p0025a05║故無違。依大乗者。為立二門。偏言大乗。非嫌小
D42n8905_p0025a06║乗。謂大乗勝。故明淨土。小乗劣故不明淨土。今
D42n8905_p0025a07║此集意唯存顯大及以權大者。彼集中非判顯
D42n8905_p0025a08║密權實旨。只是㨿真言天台意弁安樂集說也
D42n8905_p0025a09║所謂真言談顯教三劫成佛。密教即身成佛。故
D42n8905_p0025b01║菩提心論云唯真言法中即身成佛。是故說三
D42n8905_p0025b02║摩地法。於諸教中闕而不書（已上）。即身成佛義云。
D42n8905_p0025b03║諸教同云三劫成佛。唯真言法中即身成佛（已上）。
D42n8905_p0025b04║天台。判三權歴劫修行。一實速疾頓證。故彼宗
D42n8905_p0025b05║云歴劫之說。在別通藏。即成之談元出圎經（已上）。
D42n8905_p0025b06║真言顯屬長。天台權屬長。其義明矣。此乃祖師
D42n8905_p0025b07║本兩宗學者故。以吾家教相。判釋彼集所說耳。
D42n8905_p0025b08║問。何以得知。彼聖道門。唯存顯大權大。不存密
D42n8905_p0025b09║大實大。凡立二門。攝一代時。何除密實。不屬聖
D42n8905_p0026a01║道乎。又彼若除者。何故下言准之應存。而追攝
D42n8905_p0026a02║入哉。荅。集意唯存顯大權大等者。凡案道理。顯
D42n8905_p0026a03║密權實。𨿽同此土得道之教。而顯權許難證之
D42n8905_p0026a04║義。實大密大。不可許之。故舉不拒難證之顯權
D42n8905_p0026a05║教。以為難證本也。所以知者。今所引經既是顯。
D42n8905_p0026a06║經知存顯𫞐實教亦附小乗權教。𨿽說正像末
D42n8905_p0026a07║法。而不可云末法無證。然月藏經。說正像末。以
D42n8905_p0026a08║明末法無證。故知此集唯存顯大權大。况下文
D42n8905_p0026a09║判難易二道。引十住論。彼論明難行道而言乆
D42n8905_p0026b01║乃可得。此集意。以長遠之教。屬聖道門弥以顯
D42n8905_p0026b02║著也。次准之等者。非私准望述集意也謂此集
D42n8905_p0026b03║意。對淨土門。以聖道門判難證。故實密縱雖速
D42n8905_p0026b04║疾之教。猶是此土得道断惑證理之道故。定可
D42n8905_p0026b05║存實密亦是難證也。唯存顯大權大等者。非謂
D42n8905_p0026b06║彼集不攝實密。且以不拒難證之語歴劫之教。
D42n8905_p0026b07║為難證本。先舉之也。准知顯權。彼集意。亦應存
D42n8905_p0026b08║實密今時難證。故以拒難證語實密。而言准之
D42n8905_p0026b09║應存。斯乃難證之義。顯權偏強。故先舉之。實密
D42n8905_p0027a01║𨿽是非歴劫教同聖道門。故次舉之。只是教之
D42n8905_p0027a02║長短異故。各別舉之。全非私攝但唯存者。難證
D42n8905_p0027a03║之義顯權強故。相從強邊且置唯言也問。實大
D42n8905_p0027a04║密大。俱談頓極。同明頓證。即身成佛之教寧屬
D42n8905_p0027a05║今時難證之門荅。教談速疾機有堪不。當機速
D42n8905_p0027a06║證。結緣經劫。而今時機三學絕心。十惡盛身。輙
D42n8905_p0027a07║證理者無有是處。至如褁珠送塵劫。忘父迷貧
D42n8905_p0027a08║里者。蓋是機失。非関教難。今難證義亦復如是。
D42n8905_p0027a09║言迃迴者。即有二義。一者從小入大。名為迃迴。
D42n8905_p0027b01║如常所明。二者歴劫之義不必從小入大之義
D42n8905_p0027b02║望於疾成直道。以送劫義。皆名迃迴。如無量義
D42n8905_p0027b03║經說。不知菩提大直道故行於險𨒬多留難故（乃至）
D42n8905_p0027b04║於諸眾生大利益故。行大直道無留難故（已上）。問。
D42n8905_p0027b05║真言教法隋時未有。道綽所立聖道門中。何攝
D42n8905_p0027b06║唐代真言乎。荅。弘教人師。驗法淺𭰹分別教相
D42n8905_p0027b07║縱𨿽未譯。何不攝旨。如隋天台立藏通等四教。
D42n8905_p0027b08║而収眾典故。後代所譯大日頂王。維蠲廣修决
D42n8905_p0027b09║方等部。慈覺智證。判一大圎教。今亦如是。二門
D42n8905_p0028a01║指歸。該括大𭘛。何緣不籠密教旨祖師得理。以
D42n8905_p0028a02║屬聖道於義何失。准上思之者准上以真言等
D42n8905_p0028a03║八家攝大乗聖道。今舉小乗三宗攝小乗聖道
D42n8905_p0028a04║故廣本云准大思之。問凡律宗者。廣本通大小
D42n8905_p0028a05║戒律。智首南山等立之。彼等師。皆大乗學者也
D42n8905_p0028a06║故立圎教。盛談大乗極理。何屬小乗。故諸家教
D42n8905_p0028a07║相云律宗恐以大小二部戒本。并諸律法門。而
D42n8905_p0028a08║為所依耳（已上）。何屬小乗。荅。四分十誦。為律宗本
D42n8905_p0028a09║故從其本屬小。不[遫-束+(既-旡)]梵網等大戒。亦通於律宗
D42n8905_p0028b01║也。二弁大意中修四乗道得四乗果者若依。三
D42n8905_p0028b02║論法相者立三乗教。佛與菩薩。合為菩薩因果
D42n8905_p0028b03║別故三車宗故。若依真言天台華嚴。立四乗故。
D42n8905_p0028b04║佛及菩薩名有因果。謂權因果。名為菩薩。若實
D42n8905_p0028b05║因果俱名為佛。如天台云。三教佛果。屬菩薩界。
D42n8905_p0028b06║圎教菩薩。即屬佛界。祖師本天台故處處釋多
D42n8905_p0028b07║順彼宗也（已上粎本文一謂聖道訖）。二次往生下明淨土中
D42n8905_p0028b08║二。一明正依經二明傍依經直弁往生故。名為
D42n8905_p0028b09║正依。因明往生故。名為傍依。〃〃經論中明往
D42n8905_p0029a01║生者。華嚴經云。又放光明。名見佛。彼光覺悟命
D42n8905_p0029a02║終者。念佛三昧必見佛。命終之後生佛前（云云）。又
D42n8905_p0029a03║云。願我臨欲命終時等。法華云。若有女人。聞是
D42n8905_p0029a04║經典。如說修行。於此命終。即往安樂世界阿彌
D42n8905_p0029a05║陁佛所。生蓮華中寳座之上隨求陁羅尼經云
D42n8905_p0029a06║淨土因行不退轉。决定往生上上品。生生值遇
D42n8905_p0029a07║盧遮𨙻佛。世世授受不忘念。尊勝陁羅尼經云。
D42n8905_p0029a08║每日二十一返誦之。往生阿弥陁佛國。起信論
D42n8905_p0029a09║云。若人專念西方極樂世界阿彌陁佛。所修善
D42n8905_p0029b01║根迴向願求生彼世界。即得往生（已上）。寳性論云。
D42n8905_p0029b02║依此諸功德。願於命終時。得見彌陁佛無邊功
D42n8905_p0029b03║德身。我及餘信者。既見彼佛已。願得離垢眼。證
D42n8905_p0029b04║無上菩提。十住毗婆娑論文如下所引。攝論云。
D42n8905_p0029b05║眾寳界如覺德業。我說句義所生善。因此願悉
D42n8905_p0029b06║見弥陁。內得淨眼成正覺（已上釋本文二謂往生淨土訖）。二凡
D42n8905_p0029b07║此集下偏𭄿淨土中四。一摽本文意。二此宗下引
D42n8905_p0029b08║例。三淨土宗下。正𭄿歸淨土門。四問曰下。因明
D42n8905_p0029b09║宗相承。二引例中。難易二道者。論第四阿惟越
D42n8905_p0030a01║致相品云。菩薩有二種。一惟越致二阿惟越致。阿
D42n8905_p0030a02║惟越致相者。等心於眾生。不嫉他利養。乃至失
D42n8905_p0030a03║身命。不說法師過。信樂𭰹妙法。不貪於恭敬。具
D42n8905_p0030a04║足此五法。是阿惟越致。乃至廣說。具足此五法者。
D42n8905_p0030a05║如上所說。於阿耨菩提。不退轉懈廢是名阿惟
D42n8905_p0030a06║越致。與此相違名惟越致。斯有二種。或敗壞者。
D42n8905_p0030a07║或漸漸轉進。敗壞者。若無有志[乾-乞+(夸-大+(((嘹-口)-小)-日))]好樂下劣法
D42n8905_p0030a08║甚著名利養。其心不端直。吝護於他家。不信樂
D42n8905_p0030a09║空法。但貴所言說。是名敗壞相。志[乾-乞+(夸-大+(((嘹-口)-小)-日))]者。若有人
D42n8905_p0030b01║能修集善法。除滅惡法。於此事中有力。名為志
D42n8905_p0030b02║[乾-乞+(夸-大+(((嘹-口)-小)-日))]。𨿽復身若天王。光如日月。若不能修集善法
D42n8905_p0030b03║除滅惡法者。名為無志[乾-乞+(夸-大+(((嘹-口)-小)-日))]也。𨿽復身色醜陋。形
D42n8905_p0030b04║如餓鬼。能修善除惡。乃名有志[乾-乞+(夸-大+(((嘹-口)-小)-日))]耳。下劣法者。
D42n8905_p0030b05║除佛乗已下餘乗。比於佛乗。小劣不如。故名為
D42n8905_p0030b06║下。其餘惡事。亦名為下。二乗所得。於佛為下耳。
D42n8905_p0030b07║但出世間入無餘涅槃。故不名為惡。是故。若人
D42n8905_p0030b08║遠離佛乗。信樂二乗。是為樂下法。復次下名惡
D42n8905_p0030b09║事。所謂五欲。又断常等六十二見。外道論義。一
D42n8905_p0031a01║切世間。增長生死。是為下劣法。甚著名利者。於
D42n8905_p0031a02║布施財利供養稱讃事中。𭰹心繫念。善為方便
D42n8905_p0031a03║不得清淨法味故。貪樂此事。心不端直者。其性
D42n8905_p0031a04║諂曲。喜行欺誑。吝護於他家者。是人隨所入家。
D42n8905_p0031a05║見有餘人得利養恭敬讃嘆。即生嫉妬。憂愁不
D42n8905_p0031a06║恱。心不清淨。計我𭰹故。貪著利養。生嫉妬心。嫌
D42n8905_p0031a07║恨檀越不信樂空法者。諸佛三種說空法門。所
D42n8905_p0031a08║謂三解脫門。於此空法。不信不樂。不以為貴。心
D42n8905_p0031a09║不通逹故。但貴所言說者。但樂言辞。不能如說修
D42n8905_p0031b01║行。但有口說不能信樂諸法。得其趣味。是名敗
D42n8905_p0031b02║壞相。漸漸轉進者。漸漸精進。後得阿惟越致。今
D42n8905_p0031b03║可解說。菩薩不得我。亦不得眾生。不分別說法
D42n8905_p0031b04║亦不得菩提。不以相見佛。以此五功德。得名大
D42n8905_p0031b05║菩薩成阿惟越致。乃至廣說（巴上略抄）。上來諸文。十
D42n8905_p0031b06║信惟越致菩薩有退者。名敗壞。具足不得我等
D42n8905_p0031b07║五法。則入初住不退轉位。下易行品名難行道。
D42n8905_p0031b08║故易行品初問起曰。是阿惟越致菩薩。初事如
D42n8905_p0031b09║先說。至阿惟越致地者。行諸難行。乆乃可得。或
D42n8905_p0032a01║墮聲聞辟支佛地。若尒者是大𮕱患。如𦔳道法
D42n8905_p0032a02║中說。若墮聲聞地及辟支佛地。是名菩薩死。則
D42n8905_p0032a03║失一切利。若墮於地獄。不生如是畏。若墮二乗
D42n8905_p0032a04║地。則為大怖畏墮於地獄中。畢竟得至佛。若墮
D42n8905_p0032a05║二乗地。畢竟遮佛道。是故。若諸佛所說。有易行
D42n8905_p0032a06║疾得至阿惟越致地方便者。願為說之荅曰。如
D42n8905_p0032a07║汝所說。是儜弱怯劣。無有大心。非是大人志[乾-乞+(夸-大+(((嘹-口)-小)-日))]
D42n8905_p0032a08║之言也。何以故。若人發願。欲求阿耨菩提。未得
D42n8905_p0032a09║阿惟越致。於此中閒不惜身命。晝夜精進。如救
D42n8905_p0032b01║頭燃。如𦔳道中說菩薩未得至阿惟越致地。應
D42n8905_p0032b02║常勤精進猶如救頭燃。荷負於重擔。為求菩提
D42n8905_p0032b03║故。常應勤精進。不生懈怠心。行大乗者。佛如是
D42n8905_p0032b04║說發願求佛道重於舉三千大千世界。汝言阿
D42n8905_p0032b05║惟越致地。是法甚難。乆乃可得。若有易行道。疾
D42n8905_p0032b06║得至阿惟越致地者。是。乃怯弱下劣之言。非是大
D42n8905_p0032b07║人志[乾-乞+(夸-大+(((嘹-口)-小)-日))]之說。汝若必欲聞此方便。今當說之。佛
D42n8905_p0032b08║法有無量門。如世間之道。有難有易。陸道步行則
D42n8905_p0032b09║苦。水道乗舩則樂。菩薩道亦如是。或有勤行精
D42n8905_p0033a01║進或有以信方便易行疾至阿惟越致者（已上略抄）。
D42n8905_p0033a02║此下偏釋易行相中。先舉善德等十方十佛云。
D42n8905_p0033a03║如是諸世尊。今現在十方。若人疾欲至不退轉
D42n8905_p0033a04║地者。應以恭敬心執持稱名號。若菩薩欲於此
D42n8905_p0033a05║身得至阿惟越致地。成阿耨菩提者。應當念是
D42n8905_p0033a06║十方諸佛。稱其名號。次下問曰。但聞是十方十
D42n8905_p0033a07║佛名號。執持在心。便得不退阿耨菩提。為更有
D42n8905_p0033a08║餘佛餘菩薩名。得至阿惟越致耶。荅曰。阿弥陁
D42n8905_p0033a09║等佛。及諸大菩薩。稱名一心念。亦得不退轉。更
D42n8905_p0033b01║有阿彌陁佛等諸佛。亦應恭敬禮拜稱其名號。
D42n8905_p0033b02║今當具說（已上）。此下舉世自在王佛等一百餘佛
D42n8905_p0033b03║云。是諸佛世尊。現在十方清淨世界。皆稱名憶
D42n8905_p0033b04║念阿弥陁佛本願如是。若人念我稱名。自歸即
D42n8905_p0033b05║入。必定得阿耨菩提。次以三十一行偈。廣讃彌
D42n8905_p0033b06║陁德。次列毗婆尸等七佛。次舉德勝等十一佛。
D42n8905_p0033b07║次揔舉三世諸佛。次舉善意等一百四十餘菩
D42n8905_p0033b08║薩名號為易行道。問。彼論中舉善德等一百三
D42n8905_p0033b09║十三佛。及善意等一百四十餘菩薩名號。以稱
D42n8905_p0034a01║其名皆屬易行道。人師何限彌陁。以為易行耶。
D42n8905_p0034a02║荅彼彌陁章委於餘𫨻。是故鸞師。捨揔從別。偏
D42n8905_p0034a03║[(立/小)*尤]弥陁。判易行也。諸教所讃多在弥陁故𭰹重
D42n8905_p0034a04║誓願攝眾生故故。天台道綽等。同約弥陁明易
D42n8905_p0034a05║行相。問。彼論易行。唯云不退。不云往生。如何。荅。
D42n8905_p0034a06║解易行品相。揔有三義。一云。准要集意。彼論易
D42n8905_p0034a07║行。皆是此土得於不退。故念佛利益下。問往生
D42n8905_p0034a08║業中。念佛為最勝。於餘業中。亦為最勝耶。而荅
D42n8905_p0034a09║初言余行法中。此亦㝡勝。下引觀佛經六譬及
D42n8905_p0034b01║十住論二道。云阿弥陁等佛。及諸大菩薩。稱名
D42n8905_p0034b02║一心念亦得不退轉（已上）。明易行者。悉於斯土直
D42n8905_p0034b03║證不退固。弥陁章云。若人種善根。疑即華不開
D42n8905_p0034b04║等。又云。若人命終時。得生彼國者。即具無量德。
D42n8905_p0034b05║是故我歸命（已上）。此約往生。又云。阿彌陀佛本願
D42n8905_p0034b06║如是。若人念我稱名。自歸即入。必定得阿耨菩
D42n8905_p0034b07║提（已上）。此指第十八願。則應往生。依之鸞師天台
D42n8905_p0034b08║迦才等師。引彌陁章。以證往生。若尒何屬此土
D42n8905_p0034b09║不退。荅。於弥陀章。正明此土不退。兼明彼土不
D42n8905_p0035a01║退有兩意故諸人師等。或約此土。或約往生。各
D42n8905_p0035a02║㨿一義。互不相違。問。以信方便。唯稱佛名。如何
D42n8905_p0035a03║直得至不退位。荅。諸佛願行。利益難思。何稱念
D42n8905_p0035a04║力。不得必定。例如凡夫以佛願。故入於報土。十
D42n8905_p0035a05║住論第三釋願品云。一切去來今佛。威神力功
D42n8905_p0035a06║德智慧。無量𭰹法。等無差別。但隨諸佛本願因
D42n8905_p0035a07║緣。或有壽命無量。或有見者即得必定聞名者
D42n8905_p0035a08║亦得必定。女人見者。即成男子身。若聞名者。亦
D42n8905_p0035a09║轉女身。或有聞名者即得往生。或有無量光朋。
D42n8905_p0035b01║眾生遇者。離諸障蓋。或以光明。即入必定。或以
D42n8905_p0035b02║光明滅一切苦𢙉（已上）。准此故知。以本願故。稱名
D42n8905_p0035b03║之人。直得不退（已上）。二云。餘佛章。是此土不退。彌陁
D42n8905_p0035b04║章。即淨土不退。所以知者。鸞綽等師。只引一章。
D42n8905_p0035b05║判往生義故。若存此義。阿弥陁佛本願如是者。
D42n8905_p0035b06║指第十八願。論言念我稱名者。全似稱名往生
D42n8905_p0035b07║願故。三云。彌陁餘佛皆悉往生。垢障凡夫。以信
D42n8905_p0035b08║方便。僅稱佛名。如何於此土。直得阿鞞[跳-兆+友]致。故
D42n8905_p0035b09║上舉十佛章竟。問更有餘佛菩薩名。得至不退
D42n8905_p0036a01║而以偈荅阿弥陀等佛及諸大菩薩。稱名一心念。
D42n8905_p0036a02║亦得不退轉。既以餘佛。同於弥陁。弥陁若往生
D42n8905_p0036a03║者。餘佛豈不尒哉。一種易行。不可分言有聖道
D42n8905_p0036a04║淨土二門故。問。十佛章偈云。若人疾。欲至不退
D42n8905_p0036a05║轉地者。應以恭敬心。執持稱名號。次長行云。若
D42n8905_p0036a06║菩薩欲於此身得至阿惟越致地。成阿耨菩提
D42n8905_p0036a07║者。應當念是十方諸佛。稱其名號（已上）。既言此身。
D42n8905_p0036a08║可非往生也。荅。言此身者。指稱名身。言不退者。
D42n8905_p0036a09║指往生果。於其中間何無見佛往生之義。只是
D42n8905_p0036b01║文略。此則對前難行。彰以此身修淨土行。速得
D42n8905_p0036b02║往生。終成菩提也。如上輩云欲於今世見無量
D42n8905_p0036b03║壽佛。問。若言往生得不退者。要集之文。云何會
D42n8905_p0036b04║耶。荅（云云）。問。如彌陁易行依本願力。餘佛易行。亦
D42n8905_p0036b05║依本願荅。十佛章偈云。過去無數劫有佛號海
D42n8905_p0036b06║德。是諸現在佛。皆從彼發願。壽命無有量光明
D42n8905_p0036b07║焰無極。國土甚清淨。聞名定作佛（已上）。故知十佛
D42n8905_p0036b08║願同弥陁。次上長行云。其佛本願力故。若有他
D42n8905_p0036b09║方眾生。於先佛所。種諸善根。是佛但以光明觸
D42n8905_p0037a01║身。即得無生法忍。若善男子善女人。聞是佛名
D42n8905_p0037a02║能信受者。即得不退阿耨菩提。餘九佛事。皆亦
D42n8905_p0037a03║如是（已上）。十佛依願。余佛難知。問。若皆依願者。論
D42n8905_p0037a04║揔舉三世諸佛。諸佛因願種種差別。何同有稱
D42n8905_p0037a05║名不退願。若不依願者。怯弱凡夫。不依本願。何
D42n8905_p0037a06║得不退。荅。𨿽舉三世。捨異從同。同屬易行。五濁
D42n8905_p0037a07║之世於無佛時者。問。論文不云滅後。釋家何言
D42n8905_p0037a08║無佛。荅。難行之義滅後強。故探於論意。約無佛
D42n8905_p0037a09║時出五種難也。故註十疑論云。五義是智者大
D42n8905_p0037b01║師。撮彼論意。略述難行之㕝（已上）粗言五三者。只是
D42n8905_p0037b02║少分也。弘决云略三五字。慧心决云少少也。今
D42n8905_p0037b03║亦可尒。五種難相者。註十疑意云。前四種難。非
D42n8905_p0037b04║凡斥小第五一難即行自力大乗行也（已上）。先師
D42n8905_p0037b05║云。五種難中。前四是別後一是揔。謂唯自力無
D42n8905_p0037b06║他力故。外道相善亂菩薩法。乃至唯自力故。顛
D42n8905_p0037b07║倒善果能壞梵行也。外道相善者。註云其相似
D42n8905_p0037b08║善。而實非善。以邪亂正（已上）。先師云。佛法雖有四
D42n8905_p0037b09║門。皆以無相為所期。外道雖有四見。同以有相
D42n8905_p0038a01║為所執。故云相善也。聲聞自利者。二乗專趣自
D42n8905_p0038a02║調自度之行。全無大慈大悲之願。此人令眾赴
D42n8905_p0038a03║孤調道也。無顧等者。註云。濁世惡人。見修道者。
D42n8905_p0038a04║不能成人之美。反宣破毀之言。顛倒善果者。注
D42n8905_p0038a05║云。人天之果。非無漏善。暫樂還苦。名為顛倒。𣑽
D42n8905_p0038a06║行。淨行也（已上）。自力他力者。自三學力。名為自力。
D42n8905_p0038a07║佛本願力。名為他力也。問。聖道修行。亦請佛加。
D42n8905_p0038a08║淨土欣求行自三業而偏名意如何。荅。聖道行
D42n8905_p0038a09║人。先行三學。為成此行。而請加力故屬自力。淨
D42n8905_p0038b01║土行人。先信佛力。為順佛願而行念佛。故屬他
D42n8905_p0038b02║力也。自強他弱他強自弱。思之可知水陸二道
D42n8905_p0038b03║譬意自顯也。乗佛願力者。指第十八念佛往生
D42n8905_p0038b04║願。謂若依難行。以至住位。名為不退。若依淨土。
D42n8905_p0038b05║以處不退名為正定。二種不退。淺𭰹𨿽異。不退
D42n8905_p0038b06║義同故論俱稱阿鞞䟦致故。壞感迦才義寂憬
D42n8905_p0038b07║興等師始入淨土。名正定聚。若依此義。下言佛
D42n8905_p0038b08║力住持者。還述乗佛願力文耳。或復乗佛願力
D42n8905_p0038b09║者。指第十八願。佛力住持者。指必至定聚願難
D42n8905_p0039a01║行道即是聖道門者聖道與難行。𨿽有少參差
D42n8905_p0039a02║而其大同謂聖道門。泛通大小終至聖位。難行
D42n8905_p0039a03║道者。偏局大乗。只至不退。是為少異言大同者。
D42n8905_p0039a04║同是自力。俱此土行。皆期涅槃。今約大同。故云
D42n8905_p0039a05║意同也天台迦才同之者。且天台十疑文。全同
D42n8905_p0039a06║註文。迦才者。淨土論下云。若自知有定慧分者。
D42n8905_p0039a07║則於斯方修道求無上菩提。若自知無定慧分
D42n8905_p0039a08║者。則須修淨土行。就淨土中。求無上菩提。故智
D42n8905_p0039a09║度論云。行者求阿[革*(卑-(白-日))]䟦致有二種道。一者難行
D42n8905_p0039b01║道二者易行道。如水陸兩路。此方修道則難。猶
D42n8905_p0039b02║如陸路。生淨土修道則易。猶如水路也（已上）。釋迦
D42n8905_p0039b03║唘運者。感應時運今開發。故名為唘運。三淨土
D42n8905_p0039b04║宗下𭄿歸淨土中曇鸞法師捨四論講說者。續
D42n8905_p0039b05║高僧傳六云（義解篇）。未詳其𫞕。鴈門人。家近五臺
D42n8905_p0039b06║山。神迹靈怪。逸于民聽。時未志學。便往尋焉。備
D42n8905_p0039b07║覿遺蹤。心神歡恱。便即出家。內外經藉。具陶文
D42n8905_p0039b08║理。而於四論佛性。弥所窮研。讀大集經。因而注
D42n8905_p0039b09║解。文言過半。便感氣疾。用行醫療。本草諸經。具
D42n8905_p0040a01║明正治。心願所指修習長年神仙。方崇佛法。為
D42n8905_p0040a02║承江南陶隱居。大通中逹梁朝帝請講佛性義。
D42n8905_p0040a03║帝極歎。明且引入大極殿。降階禮接（乃至）。尋致書
D42n8905_p0040a04║通問。陶荅曰。去月耳聞音聲。茲辰眼受文字。將
D42n8905_p0040a05║由頂禮。歲積故使真應來儀。乃[戶@由]山所接對。欣
D42n8905_p0040a06║然便以仙方十卷。用酬遠意。即辞還。魏境逢中
D42n8905_p0040a07║國三藏菩提留支。唘曰。佛法中。頗有長生不死
D42n8905_p0040a08║法。勝此土仙經者乎。留支唾地曰。是何言欤。非
D42n8905_p0040a09║相比也。此方何處。有長生法。縱得長年。小時不
D42n8905_p0040b01║死。終更輪迴三有耳。即以觀經授之曰。此大仙方
D42n8905_p0040b02║也。依之修行。當得解脫生死。鸞尋頂受。所賷仙
D42n8905_p0040b03║方。並火燒之。自行化他流靡弘廣。魏主重之。號
D42n8905_p0040b04║為神鸞焉。下[耒*力]令住并洲大巖寺。晚移住汾洲
D42n8905_p0040b05║北山石壁玄忠寺。時往介山之隂。聚徒[卄/(棣-木)]業。今
D42n8905_p0040b06║號鸞公巖是也。魏興和四年。因疾率于平遙山
D42n8905_p0040b07║寺。春秋六十有七。終日幡華幢蓋高映院宇。以
D42n8905_p0040b08║事上聞。[耒*力]乃葬于汾西𥘿陵之谷。建塔立碑。對
D42n8905_p0040b09║病識緣。名滿魏都。又撰淨土十二偈。續龍樹偈
D42n8905_p0041a01║後。又撰安樂集兩卷等（已上略抄）。安樂集云。法師常
D42n8905_p0041a02║修淨土。世俗君子呵曰。十方佛國。皆為淨土。獨
D42n8905_p0041a03║意注西。豈非偏見生也。法師對曰。吾既凡夫。智
D42n8905_p0041a04║慧淺短。未入地位。念力須劣。如似置草引牛。恒
D42n8905_p0041a05║須繫心槽櫪豈得縱放全無所歸。𨿽復難者紛
D42n8905_p0041a06║紛。而法師獨决。是以一切道俗。但與法師一面
D42n8905_p0041a07║相遇者。若未生正信。𭄿令生信。若已生信心者。
D42n8905_p0041a08║皆𭄿歸淨土。是故法師。臨命終時。寺傍左右道
D42n8905_p0041a09║俗。皆見幡華映院。盡聞異香。音樂迎接。遂往生
D42n8905_p0041b01║也（已上略抄）。淨土論云。并州汶水之人也。魏未高齋之
D42n8905_p0041b02║初猶在。神智高遠。三國知聞。洞膮眾經。獨步人
D42n8905_p0041b03║外。梁國天子蕭主。恒向北禮曇鸞菩薩。注解天
D42n8905_p0041b04║親往生論裁成兩卷。撰集無量壽經奉讃。七言
D42n8905_p0041b05║偈百九十五行。並問荅一卷流行於世（已上）。百論
D42n8905_p0041b06║中論十二門論。智度論。是名四論也。法師三論
D42n8905_p0041b07║宗故云尒也。道綽禪師閣涅槃廣業者。師並州
D42n8905_p0041b08║晉陽人也。前高德大鸞法師。三世已下縣孫弟
D42n8905_p0041b09║子也。十四出家。宗師遺語。大涅槃部偏所弘傳
D42n8905_p0042a01║講二十四遍。晚事瓚禪師。修涉空理。𪲪服神味。
D42n8905_p0042a02║彌積嵗時。承昔鸞師淨土諸業。則㼼𥳑權實。搜
D42n8905_p0042a03║[酉*夕]經論會之。通衢布以成化。石壁玄忠寺。即齋
D42n8905_p0042a04║時曇鸞法師之所立也。中有鸞碑。具陳嘉瑞每
D42n8905_p0042a05║常嘆詠曇鸞法師智德高遠。自云。相去千里縣
D42n8905_p0042a06║殊。尚捨講說。修淨土業。已見往生。况少子所知
D42n8905_p0042a07║所解。足為多將此為德。從大業五年已來。即捨
D42n8905_p0042a08║講說修淨土行。一向專念阿彌陁佛。貞觀已來。
D42n8905_p0042a09║為開悟有緣。恒講無量壽觀。將二百遍晉陽大
D42n8905_p0042b01║原汶水。三縣道俗。七歲已上。普解念彌陁佛。上
D42n8905_p0042b02║精進者。用小豆為數念弥陁佛得八十石。或九
D42n8905_p0042b03║十石。中精進者。五十石。下精進者。三十石。二十
D42n8905_p0042b04║五石。教諸有緣。不向西方涕唾便痢。不背西方
D42n8905_p0042b05║坐臥。撰安樂集兩卷。見行於世。語善導曰。道綽
D42n8905_p0042b06║恐不往生。願師入定。為師得否。善導入定。見佛
D42n8905_p0042b07║百餘尺（云云）。貞觀三年四月八日。鸞於空中告。汝
D42n8905_p0042b08║淨土業成。餘報未盡耳。貞觀十九年歲次乙巳。
D42n8905_p0042b09║四月二十四日。悉與道俗取別。至二十七日。於
D42n8905_p0043a01║玄忠寺壽終。時有白雲。從西方來。變為三道白
D42n8905_p0043a02║光。於自坊中徹照通過時年八十有四（自續高僧傳淨
D42n8905_p0043a03║土論瑞應傳中取意略抄）問。大師豈不立捨聖道修淨土之
D42n8905_p0043a04║義荅。尒也。所𭄿是多。謂玄義分云。隨緣者。即皆
D42n8905_p0043a05║蒙解脫。然眾生障重等。般舟讃云。若待娑婆證
D42n8905_p0043a06║法忍。六道恒沙劫未期（乃至）驗此貪嗔火燒苦。不
D42n8905_p0043a07║如走入彌陁界等。瑞應傳云。善導云。修餘行業
D42n8905_p0043a08║迃僻難成。唯此觀門定超生死（已上）。戒珠傳云。釋
D42n8905_p0043a09║道譓問善導云。吾禪定力即身離三界杏。導曰。
D42n8905_p0043b01║聖去世時淹久。禪定易濁。無漏難顯。雖安心於
D42n8905_p0043b02║禪門。輙可出牢獄復問。何行易成。荅曰。西方極
D42n8905_p0043b03║樂行。致像末時甚可易成。釋迦教云。無量壽國。
D42n8905_p0043b04║易行易修。而人不能修行往生（已上）。四問曰下。明
D42n8905_p0043b05║相承中。自餘諸宗又各有相承血脉者。三論相
D42n8905_p0043b06║承者。文殊。馬鳴。龍樹。提婆。清弁。羅什。知淨。吉藏
D42n8905_p0043b07║等也。法相相承者。彌勒。僧祇。無著。世親。謢法。戒
D42n8905_p0043b08║賢。玄[狀/廾]。基師。慧照等也。今且依道綽善導等者。
D42n8905_p0043b09║問何說為正。荅。邪正難定。但先師云。唐宋兩傳
D42n8905_p0044a01║似宜問。道綽所傳不可有不會。荅。私謂慧寵道
D42n8905_p0044a02║塲曇鸞三師。皆師三藏欤。然而法門相傳之時。
D42n8905_p0044a03║前後相付欤。今引二例。以為其證。一云。佳佛性
D42n8905_p0044a04║論。如彼天竺迦葉阿難未田池迦三人。同見釋
D42n8905_p0044a05║尊。而付法藏三代相承。二云。日本叡山修禪寂
D42n8905_p0044a06║光慈覺三師。皆𪲪傳教。[一/向]座主補任。三師前後
D42n8905_p0044a07║也。
D42n8905_p0044a08║選擇傳弘决疑鈔卷第一終