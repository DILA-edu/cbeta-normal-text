D42n8905_p0045b01║選擇傳弘决疑鈔卷第二沙門良忠述
D42n8905_p0045b02║第二捨𮦀行歸正行篇
D42n8905_p0045b03║問。捨𮦀行者。為其𮦀行。不生淨土。荅。傳云。正𮦀
D42n8905_p0045b04║二行。同得往生也。𨿽得同生。而𮦀行弱正行強也。
D42n8905_p0045b05║今望下機恐難生。故且捨不行也。對堪能機。非不
D42n8905_p0045b06║生也。
D42n8905_p0045b07║觀經䟽第四云就行立信等事
D42n8905_p0045b08║文分為二。一標列。二正釋。初中先標次列。標中
D42n8905_p0045b09║就行立信者。此有三義。一云。揔通正𮦀二行。以
D42n8905_p0046a01║立往生信心。故初文云。然行有二種。此就正𮦀
D42n8905_p0046a02║二行。而立信也。今此集云。往生行有二種。一正
D42n8905_p0046a03║行。二𮦀行。既云往生行有二種。往生之信。何局
D42n8905_p0046a04║正行。但至分別正𮦀𦔳正及得失者。立信之上。
D42n8905_p0046a05║探經本意。約隨自機。判其得失也。不必廣𭄿隨他
D42n8905_p0046a06║之機。今此集云捨𮦀行歸正行之文。亦此意也。
D42n8905_p0046a07║斯乃觀經所說。上六品行。即是𮦀行。十三定善。
D42n8905_p0046a08║及下三品。即是正行。今順經文立二行信也。二
D42n8905_p0046a09║云。今文意者。通釋五種正行立信。不釋𮦀行立
D42n8905_p0046b01║信之相。正行下皆云一心故。亦不判失故。三云
D42n8905_p0046b02║就行立信者。唯就口稱正定一行。以立决定往
D42n8905_p0046b03║生信心。所謂文首標正𮦀者。為捨𮦀行取正行
D42n8905_p0046b04║也。是故。正判得失。而令取捨。次正行五種。一一
D42n8905_p0046b05║皆就親近等義。雖云一心。更𦔳正業。以為其要。
D42n8905_p0046b06║分別𦔳正二業者。為傍𦔳業選正業也。是故。今
D42n8905_p0046b07║文意者。餘四正行。非本願行。故判屬𦔳業。唯口
D42n8905_p0046b08║稱一行。獨順佛願。故万行中。唯以念佛為正業
D42n8905_p0046b09║也。當文之意。不出此義故引此文。以為捨𮦀行
D42n8905_p0047a01║之證。况正𮦀二行。即專𮦀二修。而𮦀修文。舉十
D42n8905_p0047a02║三失。不言立信。今之𮦀行。亦以可然。揔𨿽二行
D42n8905_p0047a03║同立信心得往生益。而今唯就念佛𭄿信。餘行
D42n8905_p0047a04║信相。置而不論也。今云。凡信有三重。一者正𮦀
D42n8905_p0047a05║二行同得生。故廣信往益。二者五種正行有其
D42n8905_p0047a06║得。故信親近益三者正定念佛。唯信本願决定
D42n8905_p0047a07║業益。信心通三。前後無爽次然行下列二行。二
D42n8905_p0047a08║正釋中三。一釋正行。二除斯下。略釋𮦀行。三若
D42n8905_p0047a09║修下。判二行得失。初中亦三。一揔釋名正行由。
D42n8905_p0047b01║二一心下。別釋五種正行。三又就下分別𦔳正
D42n8905_p0047b02║二業。初釋由中。專依往生經行行者是名正行
D42n8905_p0047b03║者。上六品行。𨿽亦是依往生經說有踈遠等五
D42n8905_p0047b04║種失。故非經正意不名專依也。五種正行。有親
D42n8905_p0047b05║近等五種德故。專經正意故。名專依也。又云。上
D42n8905_p0047b06║六品行。唯舉行名。未明行相。故上六品行。非依
D42n8905_p0047b07║今經也。次別釋五種正行中。文中𨿽無一二之
D42n8905_p0047b08║言。一心之下五義分明。一心專讀誦者。示讀誦
D42n8905_p0047b09║行。一心之言。廣通理事定散起行安心。理一心
D42n8905_p0048a01║者。心性平等無有差別。指此一理。名為一心。華
D42n8905_p0048a02║嚴經云。三界唯一心。心外無別法（已上）。事一心中
D42n8905_p0048a03║有定散異。定一心者。三昧相應。都息餘緣。名為
D42n8905_p0048a04║一心。玄義分云。想心都息緣慮並亡矣。散一心
D42n8905_p0048a05║者。𨿽行散善。隨分攝心。以等持分。名為一心。論
D42n8905_p0048a06║註云。心心相續。無他想間𮦀矣。定散一心並屬
D42n8905_p0048a07║起行。安心一心者。發三心已。心中思定出離要
D42n8905_p0048a08║道。不假餘法。名為一心。故論註下釋三信已云。
D42n8905_p0048a09║是故論主䢖言我一心（已上）。又下文云。汝一心正
D42n8905_p0048b01║念直來。所言一心者。即三心也。又玄義云。一心
D42n8905_p0048b02║信樂。求願往生。此指誠心。名為一心。故知安心。
D42n8905_p0048b03║亦名一心。五種正行。皆云一心。應是安心。專讀
D42n8905_p0048b04║誦等。是起行故。况譬說一心。既是安心。法說一
D42n8905_p0048b05║心。亦可安心。言讀誦者。對文為讀。諳誦為誦。大
D42n8905_p0048b06║經下云。聞是經法。歡喜信樂。受持讀誦。如說修
D42n8905_p0048b07║行矣。問。讀誦正行。與上上行。同異如何。荅。有寛
D42n8905_p0048b08║狡異。謂上上行。廣通諸經。讀誦正行。唯局三經
D42n8905_p0048b09║也。問。若尒。上上備有正𮦀二行不同。何上六品
D42n8905_p0049a01║偏屬𮦀行。荅。從多分故。一心專注思想觀察者。
D42n8905_p0049a02║示觀察行。觀察行者。依十三觀。不能具出。問。觀
D42n8905_p0049a03║念門中。唯明觀佛。不論餘觀。荅。十三觀中觀佛
D42n8905_p0049a04║三昧為宗。故約本意。專明觀佛三昧也。雖明觀
D42n8905_p0049a05║佛。還𭄿十三觀。故彼文云。但依觀經十三觀。安
D42n8905_p0049a06║心必得不疑（已上）。若禮即一心專禮彼佛者。示禮
D42n8905_p0049a07║拜行。禮拜行者。依往生論。若口稱即一心專稱
D42n8905_p0049a08║彼佛者。示稱名行。稱名行者。廣出三經。及以諸
D42n8905_p0049a09║部。若讃歎供養即一心專讃嘆供養者。示讃歎行。
D42n8905_p0049b01║讃嘆行者。大經上云。若有眾生。聞其光明威神
D42n8905_p0049b02║功德。日夜稱說。至心不断。隨意所願。得生其國。
D42n8905_p0049b03║又淨土論。及龍樹論。以偈廣讃。言供養者。大經
D42n8905_p0049b04║下云。懸繒燃燈。散華燒香。以此迴向。願生彼國
D42n8905_p0049b05║又般舟經中。明四事供。三又就下分別𦔳正中。
D42n8905_p0049b06║一者一心等者。揔明常念之相。行住坐臥等者。
D42n8905_p0049b07║別釋常念之相。謂人威儀不出行住坐臥。各於
D42n8905_p0049b08║其中皆有乆近。行乆近者。咫尺往來。以之為近。
D42n8905_p0049b09║千里遠行。名之曰乆。餘住坐臥。例行可知。若乆
D42n8905_p0050a01║若近。不忘名號。是名念念不捨也。問。一食之間。
D42n8905_p0050a02║尚有間断。如何一期念念相續。荅。此釋行者用
D42n8905_p0050a03║心意樂我等未出三界火宅。今值本願大善名
D42n8905_p0050a04║號。是多生之大慶。豈不棄眾事念名號哉。居諸
D42n8905_p0050a05║如矢。迫我短壽。今生空過。出離何時。著脫之思。
D42n8905_p0050a06║且暮何忘。但凡夫行者。𨿽住此思。而野馬難繫。
D42n8905_p0050a07║貪嗔𮦀起。隨犯隨懺之故實。豈非凡夫之修行。
D42n8905_p0050a08║謂其止惡。則許念時日。謂其修善亦𭄿一十万。誰言
D42n8905_p0050a09║初心實無間隔。只是行者用意而已。是名正定之業順彼
D42n8905_p0050b01║佛願故者。廣本云。稱名念佛。是彼佛本願行也。
D42n8905_p0050b02║故修之者。乗彼佛願。必得往生。由願不虚故。以
D42n8905_p0050b03║念佛為正定之業。本願之義至下應弁。但正定
D42n8905_p0050b04║者。法藏菩薩。於二百一十億諸佛誓願海中。撰
D42n8905_p0050b05║定念佛往生之願。故云定也。選擇之義。亦應俟
D42n8905_p0050b06║下。依斯等意故。以念佛名為正定之業者也。讀
D42n8905_p0050b07║誦等行。即非本願選擇之行。故名為𦔳。念佛亦
D42n8905_p0050b08║是正中之正。禮誦等。是正中之𦔳。𦔳正雖異。同
D42n8905_p0050b09║在彌陁。故為正也。然而非無勝劣之義（已上）。信知彼
D42n8905_p0051a01║佛願中。唯明念佛。大願業力。引攝眾生。百即百
D42n8905_p0051a02║生無一失故。抑昔祖師上人。時年四十三。承安
D42n8905_p0051a03║五年。始歸此文。唯修念佛。此文意云。往生行業
D42n8905_p0051a04║𨿽多。大分為二種。一者正行。二者𮦀行。踈阿弥
D42n8905_p0051a05║陁。以為𮦀行。親阿彌陁佛以為正行。其義易解。
D42n8905_p0051a06║然後五正行中。唯以稱名念佛一行名正定業。
D42n8905_p0051a07║其由難弁。其理易迷。是故。疏主正憐迷徒。以示
D42n8905_p0051a08║津云。順彼佛願故。彼佛願者。即大經說四十八
D42n8905_p0051a09║願中。唯以念佛一行。而誓往生行因。爰上人得
D42n8905_p0051b01║斯文。如闇得燈。如渡得舩。即捨本業。一向念佛。
D42n8905_p0051b02║念佛。即是生因本願之行。餘行非本願行故也。
D42n8905_p0051b03║是時。求往生之人。如雲而來。如市而集。上人訓
D42n8905_p0051b04║以一行。門人併信此𭄿年尚。所謂大原座主。安
D42n8905_p0051b05║居院。白川。先師。長樂寺。西山。竹谷等也。又後禪
D42n8905_p0051b06║林寺。毗沙門堂（上人滅後同歸此義）。蓮華谷云。諸行非本
D42n8905_p0051b07║願。妙香院云。諸行非本願。十九來迎。二十果遂。
D42n8905_p0051b08║此等之人。同祖師意許𨿽諸行非本願行。而得
D42n8905_p0051b09║往生也。問今見當文。即有三重。一者𮦀行。二者
D42n8905_p0052a01║𦔳業。三者正業也。然讀誦等四種正行。猶成𦔳
D42n8905_p0052a02║業為功。故知若離念佛。不成往業。何况𮦀行。而
D42n8905_p0052a03║今何通許正𮦀往生。荅。夫機緣非一。業因是多。
D42n8905_p0052a04║性習不同。執法各異。是故經文。隨他之前廣說
D42n8905_p0052a05║定散。隨自之日。唯明念佛。其一一行皆生淨土。
D42n8905_p0052a06║經釋分明何勞苦諍。但其𮦀行有機猶生。况四
D42n8905_p0052a07║種正行。四種正行各別行時。不得𦔳名。各各往
D42n8905_p0052a08║生。即上文中皆云一心。同得正名。即其義也。而
D42n8905_p0052a09║今文中分𦔳正者。約隨自機。立正定業。不遮𮦀
D42n8905_p0052b01║行亦得往生。故下文云。雖可迴向得生。又私詞
D42n8905_p0052b02║下云。往生行𨿽多。大分為二。一正行。二𮦀行（已上）。
D42n8905_p0052b03║本末盡詞。餘流何疑。即名為𦔳業者。問。四種𦔳
D42n8905_p0052b04║業。云何能𦔳念佛正業。荅。若念佛者。心念口稱。
D42n8905_p0052b05║常能勇猛者。唯修念佛。不可兼𦔳。若有行人。其
D42n8905_p0052b06║性懶墮。數怠念佛。即於其時。修𦔳勵正。所謂讀
D42n8905_p0052b07║誦三經之時。經文專讃念佛功能。是故讀誦𭄿
D42n8905_p0052b08║心。令行念佛。又觀察時心緣相好。其相光明。遍
D42n8905_p0052b09║照十方世界。念佛眾生。攝取不捨。乗此觀力除
D42n8905_p0053a01║懈怠心。令行念佛。又禮拜時。若禮弥陁。聸仰尊
D42n8905_p0053a02║顏。始自烏瑟。終至金臺。莫非彌陁願力所成。倩
D42n8905_p0053a03║想願趣。唯攝念佛。我宿何罪。今懈稱名。如斯想
D42n8905_p0053a04║時被𦔳其心。令行念佛。讃嘆供養𦔳成之義。准
D42n8905_p0053a05║上可知。二略釋𮦀行。三判得失者。私料簡下分
D42n8905_p0053a06║明釋之。
D42n8905_p0053a07║私云就此文等事
D42n8905_p0053a08║文中為四。一明行相。二判得失。三引同餘師。四
D42n8905_p0053a09║引禮讚。曲示得失。判行相中。先釋正行。次釋𮦀
D42n8905_p0053b01║行。初正行中。先開為五行。次合為二業。開中亦
D42n8905_p0053b02║有開合。謂合為五種開為六種。所以開者。讃歎
D42n8905_p0053b03║局口業。供養通三業。通局廣略。其躰別故。所以
D42n8905_p0053b04║合者。供時必讃。讃時必供。行法之常。是故合之。
D42n8905_p0053b05║二判得失中。有五畨相對。如文。問。得中既闕不
D42n8905_p0053b06║迴向純二義。失中亦無遠一義。何成五畨。荅。天
D42n8905_p0053b07║必對地。陽必對隂。[乞-乙+、]豈無陽。地豈無天。物皆如
D42n8905_p0053b08║此。今之五畨。例斯可知。失中既出迴向。得中𮋒
D42n8905_p0053b09║此。寧無不迴向也。失中既出𮦀行。𮋒斯何無純
D42n8905_p0054a01║行也。得中又出近弥陁之行。𮋒此何無遠彌陁
D42n8905_p0054a02║之行也。故疏上文云。眾生起行等者。問。今言親
D42n8905_p0054a03║者。對𮦀行。故通正𦔳行。彼親緣者。約本願故唯
D42n8905_p0054a04║局稱名。寛狡既異。何引而同。荅寛狡𨿽異。親義
D42n8905_p0054a05║齋故。且引釋成也。况以四行為𦔳業時。𦔳業皆
D42n8905_p0054a06║𭘧本願親近。故彼此文無相違過也。親近似一
D42n8905_p0054a07║等者。如言親近知識等者。親之與近。其義相似。
D42n8905_p0054a08║又親有近訓。故言似一。委論義別。又非無別訓。
D42n8905_p0054a09║故言為二。謂親者。親𦙠志同。近者。隣近門同也
D42n8905_p0054b01║故知娑婆極樂。侄路𨿽遙。眾生及佛。彼此三業
D42n8905_p0054b02║不相離故。故名為親。眾生願見。佛應念即現。如
D42n8905_p0054b03║影隨形。斯名為近。故觀經云。無量壽佛化身無
D42n8905_p0054b04║數。與觀世音大勢至。常來至此行人之所（大師此文
D42n8905_p0054b05║屬稱名益）。又有經云。極樂教主弥陁尊。隨順念佛諸
D42n8905_p0054b06║眾生。每日千返來住處。踊躍歡喜無譬喻。淨土
D42n8905_p0054b07║所有諸菩薩。大慈大悲哀愍我。日日來至𭄿往
D42n8905_p0054b08║生。是故頂禮諸菩薩矣。親近二緣。至下委釋。𮦀
D42n8905_p0054b09║行有間者。問。設雖𮦀行。若相續者。應云無間。設
D42n8905_p0055a01║𨿽正行。若懈怠者。應云有間。如何。荅。今言有閒
D42n8905_p0055a02║者。非機之勤。怠只是行躰在彌陁者。繫心無間。
D42n8905_p0055a03║在餘法者。緣佛有間也。正行不用迴向者。問。縱
D42n8905_p0055a04║𨿽正行。若不用迴向。何得往生。荅。誰言正行。全
D42n8905_p0055a05║無迴向。若修正行。極樂事故。就其行躰。即有迴
D42n8905_p0055a06║向。若修𮦀行。是餘業故。無別迴向。得果不一也。
D42n8905_p0055a07║故今文云。修𮦀行者。必用迴向時。成往生因。若
D42n8905_p0055a08║不用時不成往業。即其義也。問。准所引文。唯稱
D42n8905_p0055a09║名具不迴向德。何無𦔳業不迴向義。荅。稱名正
D42n8905_p0055b01║行。是正業故。願行之義。亦分明故。且約念佛。而
D42n8905_p0055b02║判之也。四種正行。非無此義行因皆在弥陁淨
D42n8905_p0055b03║土。而業不𮦀故也。問。心無歸命。口唱南無。此亦
D42n8905_p0055b04║有願。而得往生也。荅。不可然也。意若闕者。身口
D42n8905_p0055b05║焉成問執師子國第一往生。豈非無心。而得生
D42n8905_p0055b06║也。荅。思業感果。佛教所定也。本願既云。至心信
D42n8905_p0055b07║樂欲生我國。斯名南無也。故知心中歸命彌陁
D42n8905_p0055b08║口唱南無。是順本願。若無歸命。何言至心。彼彌
D42n8905_p0055b09║陁魚與其老翁。俱是弥陁引愚眾生也。第二已
D42n8905_p0056a01║下。皆知善巧。信夢見蓮。則實凡夫心行具足。何
D42n8905_p0056a02║言無願。大權化現。非凡所測。無謀汲引。唯聖能
D42n8905_p0056a03║應耳。純𮦀對者。正𦔳二行。行躰偏極樂行。不通
D42n8905_p0056a04║餘事。故名為純。𮦀行。非純極樂之行。廣感人天
D42n8905_p0056a05║等果。故名言𮦀。揔而言之。修𮦀行者。其去行違
D42n8905_p0056a06║所求所歸。故成一一失。修正行者。其去行順所
D42n8905_p0056a07║求所歸。故成一一德。謂西方行人。以極樂為所
D42n8905_p0056a08║求。以弥陁為所歸故。行彌陁事。相順所歸及所
D42n8905_p0056a09║求故成親近等德也。若西方行人。𨿽以極樂為
D42n8905_p0056b01║所求。以彌陁為所歸。而其去行是餘業故。相違
D42n8905_p0056b02║所歸及所求故。成踈遠等失也。大乗八藏者。廣
D42n8905_p0056b03║本云。安然和尚教時義中。引菩薩處胎經云。一
D42n8905_p0056b04║胎化藏。二中隂藏。三摩訶衍方等藏。四戒律藏。
D42n8905_p0056b05║五十住藏。六𮦀藏。七金剛藏。八佛藏也。四阿含
D42n8905_p0056b06║者。一增一阿含。二長阿含。三中阿含。四𮦀阿含
D42n8905_p0056b07║也。律二十捷度者。一受戒捷度。二說戒捷度。三
D42n8905_p0056b08║安居捷度。四自恣捷度。五皮𮧓捷度。六衣捷度。
D42n8905_p0056b09║七藥捷度。八迦絺𨙻衣捷度。九鳩睒弥捷度。十
D42n8905_p0057a01║聸婆捷度。十一呵責捷度。十二人捷度。十三覆
D42n8905_p0057a02║藏捷度。十四遮捷度。十五破僧捷度。十六滅諍
D42n8905_p0057a03║捷度。十七尼捷度。十八說法捷度。十九房舎捷
D42n8905_p0057a04║度。二十𮦀捷度。八捷度者。一業。二使。三智。四定。
D42n8905_p0057a05║五根。六大。七見。八𮦀。又標目云。阿毗曇八捷度
D42n8905_p0057a06║論。三十卷。阿毗曇者。斯云無比法。捷度斯云聚。
D42n8905_p0057a07║即法聚也。此論三十卷。分為八捷度。八部法類
D42n8905_p0057a08║不同故。一𮦀。二結。三智。四行。五四大。六二十二
D42n8905_p0057a09║根。七定。八見。小乗經量部五藏者。廣本云。一修
D42n8905_p0057b01║多羅藏。二毗尼藏。三阿毗曇蔵。四𮦀藏。五咒藏
D42n8905_p0057b02║也。唐宋兩傳十科者。一譯經。二義解。三習禪。四
D42n8905_p0057b03║明律。五護法。六感應。七讀誦。八遺身。九興福。十
D42n8905_p0057b04║𮦀科也。大乗義章五聚者。一教聚。二義聚。三染
D42n8905_p0057b05║聚。四淨聚。五𮦀聚也。外典之中其例多者（云云）。問。
D42n8905_p0057b06║今純𮦀者。全各別法。所例純𮦀。或是位別非必
D42n8905_p0057b07║別法。若尒何成其例證乎。荅。是舉純𮦀詞非必
D42n8905_p0057b08║正例也。三引餘師中。如是三師各立二行者。安
D42n8905_p0057b09║樂集下云。依觀經及餘諸部。所修万行。但能迴
D42n8905_p0058a01║願。莫不皆生。然念佛一門。將為要路。群疑論五
D42n8905_p0058a02║云。又修諸行。往生西方。𨿽有聖言。經文說少。念
D42n8905_p0058a03║佛得往生。其教極多矣。慧心全同感師所立。故
D42n8905_p0058a04║合為一義。而加大師。言三師也。又廣本先出綽
D42n8905_p0058a05║義已釋云。念佛是正。万行是𮦀。次引感師已釋
D42n8905_p0058a06║云。念佛如前諸行是𮦀。如是三師。言異意一。各
D42n8905_p0058a07║立二行。攝往生行。甚得其旨。最可歸依。餘師不
D42n8905_p0058a08║然。行者思擇矣。言異者。大師正行𮦀行。綽公念
D42n8905_p0058a09║佛萬行。感師念佛諸行也。四引禮讃中。專𮦀二
D42n8905_p0058b01║修者。專修者。正行𮦀修者。𮦀行也。問。若言專𮦀
D42n8905_p0058b02║二修。即是正𮦀二行者。疏中既立正𮦀言行分
D42n8905_p0058b03║別得失已竟。今至行儀卷偏就正行中。委判專
D42n8905_p0058b04║𮦀也。謂正行中。無三心等。具十三失。嫌云𮦀修。
D42n8905_p0058b05║有三心等。具十三德。讃云專修。更不可言𮦀行
D42n8905_p0058b06║即𮦀修。正行即專修。故往生要集下云。問。若凡
D42n8905_p0058b07║下輩。亦得往生。云何近代。於彼國土求者。千萬
D42n8905_p0058b08║得者無一二。荅。綽和尚云。信心不𭰹。若存若亡
D42n8905_p0058b09║故。信心不一。不决定故信心不相續。餘念間故。
D42n8905_p0059a01║斯三不相應者。不能往生。若具三心不往生者。
D42n8905_p0059a02║無有是處。導和尚云。若能如上。念念相續。畢命
D42n8905_p0059a03║為期者。十即十生。百即百生。若欲捨專修𮦀業
D42n8905_p0059a04║者百時希得一二。千時希得五三矣。廣本中引
D42n8905_p0059a05║此文竟云。又綽禪師三信三不。亦是專𮦀二修
D42n8905_p0059a06║之義。荅中二文。為成一意。師資儡同無差而已
D42n8905_p0059a07║（已上）既以彼師三信三不。同二修義。而彼文者就
D42n8905_p0059a08║于正行。論信不信。明知專𮦀。亦正行中所建立
D42n8905_p0059a09║也。荅。看禮讃文。正行即專修。𮦀行即𮦀修也。即
D42n8905_p0059b01║文云若欲捨專修𮦀業者。所言欲者。行者樂欲。
D42n8905_p0059b02║所謂樂欲捨專修𮦀也。如若所解。有何行者。樂
D42n8905_p0059b03║欲捨心行具足專修。行心行不具𮦀修。故知若
D42n8905_p0059b04║欲捨專修𮦀業者。別解行者。欲捨正行修𮦀行
D42n8905_p0059b05║也。上文云不𮦀餘禮。又云不以餘業來間。指此
D42n8905_p0059b06║等行。云𮦀業也加之觀念門云。餘𮦀業行者。䟽
D42n8905_p0059b07║四云。不同𮦀散之業。全與今同。又云。百時希得
D42n8905_p0059b08║一二等。若以心行不具足者。名𮦀修者。設𨿽少
D42n8905_p0059b09║分。何許往生。故祖師觀經釋云。脩𮦀行往生者。
D42n8905_p0060a01║百中一二。千中三五（已上）。今文云。解行不同。專𮦀
D42n8905_p0060a02║有異。是則依所解別。論專𮦀異。更所不言。於一
D42n8905_p0060a03║行中。依心行具不具差別。有專𮦀異。又云。二行
D42n8905_p0060a04║得失如前已弁。計知專𮦀。只是行之得失。而不
D42n8905_p0060a05║関機之善惡也。准斯等解釋。二修即二行。是以
D42n8905_p0060a06║擇映小經䟽云。善導和尚。立有專𮦀二修。𮦀修
D42n8905_p0060a07║者。謂散漫修諸善業。迴向荘嚴也。專修者。謂身
D42n8905_p0060a08║須專禮阿弥陁佛。不禮餘佛。口須專稱阿弥陁
D42n8905_p0060a09║佛。不稱餘號。不誦餘經咒。意須專想阿彌陁佛。
D42n8905_p0060b01║不修餘觀。若專修者。十即十生。百即百生。若𮦀
D42n8905_p0060b02║修者。百中或得一兩人生。千中或得三五人生
D42n8905_p0060b03║矣。此師依今家判專𮦀二修。即正𮦀二行也。何
D42n8905_p0060b04║致謬解。枝本相違。加之今集中。亦引二修。同於
D42n8905_p0060b05║二行。何居愚誚賢乎。但至廣本引要集者。彼要
D42n8905_p0060b06║集意并舉師資各別解釋。會通得生淨土者少。
D42n8905_p0060b07║謂㨿道綽。三不信。故徃生者小。若㨿善導修𮦀
D42n8905_p0060b08║行。故往生者小。三信正行得往生義。亦可准知。
D42n8905_p0060b09║非兩師說同。故引合也。而廣本中令儡同者。三
D42n8905_p0061a01║信與專修心行𨿽異。定生惟同三不與𮦀修。亦
D42n8905_p0061a02║心行𨿽異。不生是等。故令儡同非言其躰一矣。
D42n8905_p0061a03║所以知者。要集問意。問近代欣求行者生不生。
D42n8905_p0061a04║故荅亦順問。而荅生不生之義非弁專𮦀二修。
D42n8905_p0061a05║與三信三不之同異也。留心思之。問。猶以不明。
D42n8905_p0061a06║若言二修即二行者。上足感師。引今二修。合胎
D42n8905_p0061a07║經執心窄固。與執心不牢固。明此師意。偏屬機
D42n8905_p0061a08║失。荅。不然正行。易行而無失。故至心易成。合執
D42n8905_p0061a09║心窂固。𮦀行難行。而多失。故至心難成。合執心
D42n8905_p0061b01║不窂固。是則為嫌𮦀𭄿正誣判得失也。揔而言
D42n8905_p0061b02║之。𮦀行之中。有其二種。一至心行。謂生報土。希
D42n8905_p0061b03║得一二類是也。二不至心。亦有二類。一生懈慢
D42n8905_p0061b04║二留生死斯二類。俱不[戶@由]極樂。以此義故判万
D42n8905_p0061b05║不一生。是述本文千中無一之意。略不至心言
D42n8905_p0061b06║者讓本文也。若消希得一二之文者。亦可言生
D42n8905_p0061b07║極樂。故一論始終。盛申諸行往生之義。具如下
D42n8905_p0061b08║引。若能如上等者。慧心云。言如上者。指上三心
D42n8905_p0061b09║五念四修。祖師云。念念相續畢命為期者。別指
D42n8905_p0062a01║無閒長時二修也。問如上言內。備有四修。何故
D42n8905_p0062a02║重舉二修。荅。再言者。志之鄭重也謂六時救頭
D42n8905_p0062a03║燃十念待畢命。要中之要是故別標而已。如彼
D42n8905_p0062a04║敬禮如是如理師文如是之言𨿽廣指佛三德
D42n8905_p0062a05║益物勝故。別標恩德言如理師。此例非一。無外
D42n8905_p0062a06║𮦀緣等者𮋒下失者。得亦十三。而舉其四。且出
D42n8905_p0062a07║勝耳。第一無外𮦀緣等者。正行之外。是名為外
D42n8905_p0062a08║𮦀。謂𮦀行。外即𮦀故。名為外𮦀。所言四緣者。行
D42n8905_p0062a09║教人處之緣。言行緣者。𮦀行名緣。失正念緣。故
D42n8905_p0062b01║言。教緣者。𭄿𮦀行教。言人緣者。修𮦀行人言處
D42n8905_p0062b02║緣者。修𮦀行處前一𮦀行即緣。後三𮦀行之緣。
D42n8905_p0062b03║今正行中。無有失正念四緣。故云無外𮦀緣得
D42n8905_p0062b04║正念故也。或𮦀緣者。造像起塔供佛檀施等諸
D42n8905_p0062b05║事善。本波之緣也。故樂天云。作福畏本波（已上）。即
D42n8905_p0062b06║其義也。問。若有行人正𮦀並修者。為得為失。荅。
D42n8905_p0062b07║斯猶屬失闕於無間無餘兩修猶有乱動之失
D42n8905_p0062b08║故也。有人為往生。正唱弥陁如來名號。兼誦决
D42n8905_p0062b09║定往生真言。是人雨夜獨行。自高橋落中巖絕
D42n8905_p0063a01║入良乆蘇生云。我落時思之最後。欲修往生行。
D42n8905_p0063a02║心中思念可誦真言。可唱佛名。心有猶預。二行
D42n8905_p0063a03║未决。中石而死平生時若專一行。豈不行之耶。
D42n8905_p0063a04║今度若最後徒歸黃泉（云云）。寔有現證哉。第二與
D42n8905_p0063a05║佛本願相應者。無量壽經四十八願中。唯明專
D42n8905_p0063a06║念名號得生。故行念佛。即是相應彼佛本願也。
D42n8905_p0063a07║第三不違教故者。釋迦一代多讃念佛。故行念
D42n8905_p0063a08║佛。亦復不違釋迦佛教也第四隨順佛語者弥
D42n8905_p0063a09║陁經中。六方諸佛。各出舌相。證誠念佛往生不
D42n8905_p0063b01║虚。故行念佛。即是隨順諸佛實語也。若欲捨專
D42n8905_p0063b02║修𮦀業者等者。𮦀修之失。即有十三。前之四失。
D42n8905_p0063b03║𮋒得可知。第五係念不相續者。若修正行行弥
D42n8905_p0063b04║陁故。係念淨境念念相續。今修𮦀行。行餘法故。
D42n8905_p0063b05║其念不係極樂境界。故云係念不相續也第六
D42n8905_p0063b06║憶想間断者。若修正行。行彌陁故留想淨境。憶
D42n8905_p0063b07║想不断。今修𮦀行。行餘法故。其想間断。不想𭫸
D42n8905_p0063b08║樂。故云憶想間断也。問。五六何異。荅。言係念者。
D42n8905_p0063b09║專制餘緣。住心淨境。言憶想者。一住境已。念念
D42n8905_p0064a01║起行。相續不忘。取淨境相。此乃於一行中。初名
D42n8905_p0064a02║係念。後名憶想。如經說言。汝當係念諦觀彼國。
D42n8905_p0064a03║又云。係念一處想於西方。又係念者。欣求之心。
D42n8905_p0064a04║言憶想者。起行之心。第七迴願不慇重者。若修
D42n8905_p0064a05║正行。行躰自親彌陁事故。心行專一。迴向發願
D42n8905_p0064a06║亦慇重也。今修𮦀行。〃躰自踈。非極樂故業果
D42n8905_p0064a07║參差。迴向發願。亦不真實也。例如隨願往生經
D42n8905_p0064a08║云。十方淨土。實無差別。令諸眾生。專心有在矣。
D42n8905_p0064a09║第八煩𢙉來閒者。若修正行。貪嗔諸見。不來閒
D42n8905_p0064b01║断今修𮦀行。煩𢙉來間也。問。貪嗔等起不起不
D42n8905_p0064b02║必依行正𮦀。若有善心者。設𨿽行餘業。煩𢙉可
D42n8905_p0064b03║微薄。若無道心者。亦𨿽行念佛。惑豈不來間乎。
D42n8905_p0064b04║荅。會有二義一云。依觀佛經六譬之意。念佛不
D42n8905_p0064b05║為煩𢙉所染。是故二人𨿽同起惑。染與不染豈
D42n8905_p0064b06║無得失。二云。今言貪瞋者。煩𢙉濁也。言諸見者。
D42n8905_p0064b07║是見濁也。故俱舎云。𢙉濁損在家善見濁損出
D42n8905_p0064b08║家善（已上）。在家善者。造像冩經。供佛檀施等也。而
D42n8905_p0064b09║末世俗人。貪著財寳。不行斯等事善。出家善者。
D42n8905_p0065a01║四諦十六行相觀法等也。而惡世比丘。邪智惡
D42n8905_p0065a02║見盛起觀心不當正理。今驗諸𮦀行。不出事理
D42n8905_p0065a03║二善。將住理觀。諸見竸起。欲修事善貪瞋由生
D42n8905_p0065a04║至念佛者。不須財寳。貪瞋故不起。不用觀法。諸
D42n8905_p0065a05║見故無發起。故樂天云。予年七十二。不復事吟
D42n8905_p0065a06║哦。看經費眼力。作福畏奔波。何以度心眼。一聲
D42n8905_p0065a07║阿弥陁。行也阿弥陁。坐也阿弥陁。縱饒忙似鑽
D42n8905_p0065a08║火不廢阿彌陁。日暮而途遠。吾生已蹉[跳-兆+色]普𭄿
D42n8905_p0065a09║法界眾同念阿弥陁。逹人冷可𥬇。多却阿彌陁。
D42n8905_p0065b01║逹人作恁麼。不逹又如何。旦暮清淨心。但念阿
D42n8905_p0065b02║彌陁矣。第九無有慚愧者。修𮦀行時。煩𢙉𨿽起。
D42n8905_p0065b03║行中起惑。微細難弁。不知其過。無懺悔心。此乃
D42n8905_p0065b04║鈎鏁上失。有此失也。又若修正行。常修慚愧。故
D42n8905_p0065b05║安樂集云。一念既尒。况修常念。即是恒懺悔人。
D42n8905_p0065b06║般舟讃云。念念稱名常懺悔。今修𮦀行。即不如
D42n8905_p0065b07║是。又惡取空者。無懺悔心故。此過起自緣理之
D42n8905_p0065b08║心。故且屬行失也。先師云。十五失者。容有說也。
D42n8905_p0065b09║非謂一切𮦀行。必具十三失也（云云）。第十不相續
D42n8905_p0066a01║念報佛恩者。若修正行。時機相應利益遍故。正
D42n8905_p0066a02║順佛意。名真報㤙故。經說云。自信教人信。難中
D42n8905_p0066a03║轉更難。大悲傳普化。真成報佛恩矣。教益異他。
D42n8905_p0066a04║報恩有在。譬如文王代。好文之子令喜父心也。
D42n8905_p0066a05║今修𮦀行。非教益普。故不名真報佛恩也。第十
D42n8905_p0066a06║一心生輕慢名利相應者。若修正行。信知自身
D42n8905_p0066a07║罪惡凡夫偏慿佛。故不生輕慢。遠離名利。今修
D42n8905_p0066a08║𮦀行。或念身有戒定慧學。或起貴己等佛見。故
D42n8905_p0066a09║若生慢舉。若起名利。問。正行者何都無名利。荅。
D42n8905_p0066b01║正行行人起名利者。即是機失。不関行失。第十
D42n8905_p0066b02║二人我自覆等者。若修正行。知自機故。不生貴
D42n8905_p0066b03║高。親近善知識。今修𮦀行。念有三學。心懷高慢。
D42n8905_p0066b04║故不求知識也。第十三樂近𮦀緣等者。若修正
D42n8905_p0066b05║行。離𮦀行緣。故不障正行。今修𮦀行。樂近𮦀緣。
D42n8905_p0066b06║故妨㝵正行。今正行者離俗𭄶。故不障往生行。
D42n8905_p0066b07║若𮦀行者。樂近世緣。故障往生行也。何以故餘
D42n8905_p0066b08║比月等者。上已釋專𮦀得失訖。為出現證更作
D42n8905_p0066b09║此問。謂今師在世。求淨土者中。見近聞遠。解行
D42n8905_p0067a01║非一。若讀華嚴者。即行法界。若解涅槃者。即行
D42n8905_p0067a02║佛性。諸餘解行。亦復如是。若解淨教者。即修正
D42n8905_p0067a03║行。依此異故。二修有殊。而於其中。專修皆生。𮦀
D42n8905_p0067a04║修難生。依斯現證。判其得失也。修𮦀不至心者
D42n8905_p0067a05║千中無一者。問。上文既於𮦀修許於一二三五
D42n8905_p0067a06║往生。今云無一。非相違乎。荅。如此與𡙸釋義法
D42n8905_p0067a07║也。所謂上文。廣舉堪不堪機。故與云三五。斯文。
D42n8905_p0067a08║即約多分機。故𡙸云無一。斯乃餘行不堪者多。
D42n8905_p0067a09║故為使人不行餘法作𡙸釋也。既云不至心。如
D42n8905_p0067b01║何成相違。問。不至心之者。正行亦不生。何以斯
D42n8905_p0067b02║義。偏屬𮦀失。荅。餘行難成。故信心亦難起。是故
D42n8905_p0067b03║不至心。即成行失也。念佛易行。故信心亦易起。
D42n8905_p0067b04║故行念佛時。多分至心也。不遮亦有念佛者中。
D42n8905_p0067b05║少分不具至心。只是約多分機耳。問。上六品。明
D42n8905_p0067b06║諸行往生。何故強嫌𮦀行。荅上六品。約隨他之
D42n8905_p0067b07║機。今此文。約隨自之機。故不相違。問。有云。群疑
D42n8905_p0067b08║論云。𮦀修之者。為執心不窂固人。故生懈慢國
D42n8905_p0067b09║也矣。爰知𮦀行之者。唯生懈慢。不生報土。然諸
D42n8905_p0068a01║經說生極樂者。以生懈慢名生極樂也同一處
D42n8905_p0068a02║故。此義如何。荅。𮦀行之機有其二類。一謂至心。
D42n8905_p0068a03║即生報土。如觀經上六品是也。說具三心故。三
D42n8905_p0068a04║輩皆有至心文故。異譯經中說中輩云。至誠中
D42n8905_p0068a05║信故（此經三軰不說念佛）。二不至心。謂生懈慢。群疑論六
D42n8905_p0068a06║云。又菩薩處胎經說。眾生作西方業。多分不得
D42n8905_p0068a07║生於西方。生於懈慢國中者。此非是專修西方
D42n8905_p0068a08║之業。至心發願之人。以行業不專。發願不至故
D42n8905_p0068a09║不當本願。故不來迎。佛若來迎。即是西方淨土
D42n8905_p0068b01║業成豈容佛迎而生。懈慢國也（已上）。今案斯文。極
D42n8905_p0068b02║樂懈慢。不同非一。一至心不至心（如上）。二來迎不
D42n8905_p0068b03║來迎。謂經上六品。皆有來迎。懈慢無來迎。如上
D42n8905_p0068b04║所引。三二土遠近。謂小經云。過十万億。胎經云。
D42n8905_p0068b05║西方去此閻浮提十二億𨙻由他。有懈慢國。故
D42n8905_p0068b06║十因云。亦於道中。且有化城。謂懈慢國。四二土
D42n8905_p0068b07║名別。謂極樂懈慢名既別也何言一處。凡案道
D42n8905_p0068b08║理。若為懈慢名化土。攝極樂內。若尒。唯報之義。
D42n8905_p0068b09║便可破壞。若為懈慢名報土。攝極樂內。若尒成
D42n8905_p0069a01║𮦀行即生報土也。進退有難。義何得成。正在一
D42n8905_p0069a02║形似如少苦等者。初心未練。修行是苦。後心薰
D42n8905_p0069a03║修。不憚苦勞。故云似如。一劫之中所飲母乳。多
D42n8905_p0069a04║於四大海水。若一劫之中所積身骨。如似毗富
D42n8905_p0069a05║羅山。如是遠劫已來。徒受生死大苦。至於今日。
D42n8905_p0069a06║猶作凡夫之身。一生空暮。再會何月。豈不拋万
D42n8905_p0069a07║事。以救頭燃乎。故慧心云。我等未曽修善。故徒
D42n8905_p0069a08║經無邊劫。今若不勤修。未來亦可然。如是無量
D42n8905_p0069a09║生死之中。得人身甚難。縱得人身。具諸根亦難。
D42n8905_p0069b01║縱具諸根。遇佛教亦難。縱遇佛教。生信心亦難。
D42n8905_p0069b02║而今適具此等緣。當知應離苦海往生淨土。只
D42n8905_p0069b03║在今生。而我等頭戴霜雪。心染俗塵。一生雖盡。
D42n8905_p0069b04║希望不盡。遂辞白日下。獨入黃泉底之時。更墮
D42n8905_p0069b05║多百踰繕𨙻𤇆燃猛火中。𨿽呼天扣地。更有何
D42n8905_p0069b06║益乎。願諸行者。疾生猒離心。速隨出要路。莫入
D42n8905_p0069b07║寳山空手而歸。又云。行人不能恒時勇進。或心
D42n8905_p0069b08║蒙昧。或心退屈。尒時應寄種種勝事𭄿自心。或
D42n8905_p0069b09║以三途苦果比淨土功德。應作是念。我已惡道
D42n8905_p0070a01║經多劫。無利勤苦尚能超。修行少行。得菩提大
D42n8905_p0070a02║利不應生退屈。或緣往生淨土應作是念。十方
D42n8905_p0070a03║世界諸有情。念念往生安樂國。彼既丈夫。我亦
D42n8905_p0070a04║尒不應自輕生退屈（已上）。無量壽經。云𨿽一世勤
D42n8905_p0070a05║苦須㬰之間。後生無量壽佛國。快樂無極。長與
D42n8905_p0070a06║道德合明𣱵㧞生死根本無復貪恚愚癡苦𢙉
D42n8905_p0070a07║之患。欲壽一劫百劫千萬億劫。自在隨意皆可
D42n8905_p0070a08║得之。無為自然次於泥洹之道矣。
D42n8905_p0070a09║第三弥陁如來不以餘行為往生本願唯
D42n8905_p0070b01║以念佛為往生本願篇
D42n8905_p0070b02║此篇意者。明弥陁佛四十八願中。不以餘定㪚
D42n8905_p0070b03║行為生因本願。唯以稱名念佛為生因本願也。
D42n8905_p0070b04║問。若言餘行非本願者。違理背文。言違理者。菩
D42n8905_p0070b05║薩發願。皆自平等慈悲而起。然諸眾生。樂欲不
D42n8905_p0070b06║同。執行各異何故法藏比丘。不以諸行為往生
D42n8905_p0070b07║本願。但以念佛為生因願。若願一行。則忘眾機。
D42n8905_p0070b08║以此義故。生因之願。廣通定㪚念佛諸行。言背
D42n8905_p0070b09║文者。第十九願云。修諸功德。第二十願云。殖諸
D42n8905_p0071a01║德本。𮦀想觀經云。然彼如來宿願力故有憶想
D42n8905_p0071a02║者。必得成就。疏云直是彌陁願重。致使想者皆
D42n8905_p0071a03║成。般舟讃云。或想或觀除罪障。皆是弥陁本願
D42n8905_p0071a04║力。玄義云。逢遇小緣。授其小戒。迴願往生。以佛
D42n8905_p0071a05║願力即得生也。又云。正由詫佛願。致使五乗齋
D42n8905_p0071a06║入。此等經釋。豈非餘行為本願乎。加之觀念法
D42n8905_p0071a07║門中。釋攝生緣。引第十八。十九。二十。三箇願。明
D42n8905_p0071a08║知三願皆生因願。荅。諸佛果德𨿽是平等。而因
D42n8905_p0071a09║行時。各依意樂。局分發願。千差万別。故名別願。
D42n8905_p0071b01║謂如藥師彌陁等願。各願一途。若言唯願念佛
D42n8905_p0071b02║一行。不願諸行。即不平等者。藥師無往生願。弥
D42n8905_p0071b03║陁無除病願。豈言是不平等願乎。况今集言法
D42n8905_p0071b04║藏比丘。被催平等慈悲。普為攝於一切。唯以稱
D42n8905_p0071b05║名念佛一行為其本願。是則各別𰤑願之上。立
D42n8905_p0071b06║平等理也。加之。念佛諸行相對。具有勝劣難易
D42n8905_p0071b07║二義捨劣取勝。捨難取易。願意最巧。攝萬機義。
D42n8905_p0071b08║何不成立。問。此義似巧。猶不極成。所以然者。誰
D42n8905_p0071b09║言但立諸行往生願。而不立念佛往生願。今所
D42n8905_p0072a01║難者。攝機遍故先願念佛。又對機意樂。可願餘
D42n8905_p0072a02║行也。若如斯者。相應平等慈悲攝機可遍斯義
D42n8905_p0072a03║如何。荅。不願餘行。即有二由。一云。若並願念佛
D42n8905_p0072a04║諸行。人見願文。難取一行。例如彼隨願經云娑
D42n8905_p0072a05║婆世界人多貪濁。信正者小。習邪者多。不信正
D42n8905_p0072a06║法。不能專一。心亂無志十方淨土。實無差別。令
D42n8905_p0072a07║諸眾生。專心有在。是故讃嘆彼國土耳。諸往生
D42n8905_p0072a08║者悉隨彼願。無不獲果矣。彼約所求。今約去行。
D42n8905_p0072a09║其義雖異。嫌於心亂。𭄿於專一。其惟同是故法
D42n8905_p0072b01║藏。但願念佛。不願餘行。有何妨耶。二云。四十八
D42n8905_p0072b02║願。皆是選擇。其中發第十八願時。唯選取念佛。
D42n8905_p0072b03║選捨餘行畢。何亦一類願中。取已捨行。還立本
D42n8905_p0072b04║願。故疏四云。一心專念彌陁名號。行住坐臥。不
D42n8905_p0072b05║問時節乆近。念念不捨者。是名正定之業。順彼
D42n8905_p0072b06║佛願故。又云。然望佛願意者。唯𭄿正念稱名。往
D42n8905_p0072b07║生義疾。不同𮦀散之業。又云。望佛本願。意在眾
D42n8905_p0072b08║生一向。專稱弥陁佛名。法事讃云。弘誓多門四
D42n8905_p0072b09║十八。偏標念佛最為親（已上）。斯等解釋分明。四十
D42n8905_p0073a01║八願中。生因之願唯是念佛也。但至十九二十
D42n8905_p0073a02║願者。全非生因第十九願則來迎願。第二十願
D42n8905_p0073a03║是果遂願也。故彼文中。或言現前。或言果遂不
D42n8905_p0073a04║云若不生者。不可儡同。第十八願。正是生因矣。
D42n8905_p0073a05║修諸功德者。來迎所由舉修善相。殖諸德本者。
D42n8905_p0073a06║果遂所由舉其宿善。十九願意者。來迎引攝以
D42n8905_p0073a07║為願躰。而舉諸善。為顯所迎修善之人。故修善
D42n8905_p0073a08║言為來迎由出來而已。二十願意者。宿善果遂。
D42n8905_p0073a09║以為願躰。而舉眾善。為顯所果遂者善本。故德
D42n8905_p0073b01║本言。為果遂由出來而已。故殖諸德本者。語其
D42n8905_p0073b02║本善。不果遂者者。明遂往生。即以過現現未二
D42n8905_p0073b03║門。可述願意。過現門者。過去世中殖眾德本。現
D42n8905_p0073b04║在世中。至心迴向。第三生等時。方得往生。現未
D42n8905_p0073b05║門者。現在世中。殖眾德本。未來世中。至心𮞉向。
D42n8905_p0073b06║第三生等時方得往生。三生往生。就勝為言。亦
D42n8905_p0073b07║可有通四生已後。德本有淺𭰹。至心有遲速故
D42n8905_p0073b08║也。又一義云。本願利益。可限三生。例如普賢行
D42n8905_p0073b09║者。極大遲者不出三生。况二箇願。皆諸行生因
D42n8905_p0074a01║本願者。豈非招繁重失耶。先師云。佛菩薩大悲。
D42n8905_p0074a02║當機頓化。結緣遠護。結緣之後。如影隨形。世世
D42n8905_p0074a03║生生。大悲覆護。由護念力故。促無窮生死。不乆
D42n8905_p0074a04║出生死。即入淨土也。譬如吞鈎之魚在水不乆。
D42n8905_p0074a05║第二十願。即斯意也。御廟。大谷蓮華谷。前後安
D42n8905_p0074a06║居院。毗沙門堂。妙香院。同立非順次往生願（云云）。
D42n8905_p0074a07║次宿願力故。及或想或觀等者。此有二義。一云。
D42n8905_p0074a08║看觀念法門。由三念願力。成見佛三昧彼文云。
D42n8905_p0074a09║言三力者。即如般舟經云。一者以大誓願力加
D42n8905_p0074b01║念。故得見佛。二者以三昧定力加念。故得見佛。
D42n8905_p0074b02║三者以本功德力加念。故得見佛。已下見佛緣
D42n8905_p0074b03║中。例同此義。故名見佛三昧增上緣。又云。瑠璃
D42n8905_p0074b04║地下一切寳幢。地上眾寳室內莊嚴等。專心注
D42n8905_p0074b05║意。亦同上夫人得見（乃至）。何以故。乃由彌陁佛三
D42n8905_p0074b06║昧力外加。故得見佛。故名見佛淨土三昧增上
D42n8905_p0074b07║緣。又云。如觀音勢至普𮦀等觀（乃至）。亦是弥陁三
D42n8905_p0074b08║力外加。故得見佛（已上）。明知見佛見土。必由三力。
D42n8905_p0074b09║三力中大誓願力者。是諸佛通揔之願也。所以
D42n8905_p0075a01║知者本經云。欲見何方佛即得見。何以故。持佛
D42n8905_p0075a02║力。三昧力。本功德力。用是三事故得見。又觀念
D42n8905_p0075a03║門引月燈經云。念佛相好及德行（乃至）。能見千億
D42n8905_p0075a04║如來。亦遇無量恒河沙佛。又引文殊般若云。諸
D42n8905_p0075a05║佛同躰大悲。念力加備令見（已上）。既通諸佛。豈非
D42n8905_p0075a06║揔願。問。觀成見佛。遂生淨土。生淨土者。必詫別
D42n8905_p0075a07║願。若言得生託別願者。見佛亦可由別願力。荅。
D42n8905_p0075a08║見佛由揔願。見佛緣中。廣引諸佛通揔三力。不
D42n8905_p0075a09║引別願故。得生由別願。至攝生緣。正引彌陁四
D42n8905_p0075b01║十八願。述得生義故。例如群疑論云說佛地經
D42n8905_p0075b02║時佛在他受用淨土。諸聲聞等見彼淨土。聞佛
D42n8905_p0075b03║地經。此由如來不思議力。彼是一時化緣。令暫
D42n8905_p0075b04║得見。今斯是不思議本願力。令亦得生。此有何
D42n8905_p0075b05║過也（已上）。爰知得生難。故必詫別願強緣。見佛易
D42n8905_p0075b06║故。或由神力。或由揔願。有何妨哉。二云。攝凡夫
D42n8905_p0075b07║之本願力故。亦令成行。未是親說生因本願。斯
D42n8905_p0075b08║乃凡心狡小。聖境廣寛。注想凝觀。恐行難成。而
D42n8905_p0075b09║弥陁尊。本發攝凡夫重誓願。能加被故。致使想
D42n8905_p0076a01║者。皆成就也。定觀既尒。餘㪚亦然。故群疑論。明
D42n8905_p0076a02║地前五乗。由本願力生報土竟云。如觀經第九
D42n8905_p0076a03║觀云。阿弥陁佛真色身。高六十万億𨙻由他恒
D42n8905_p0076a04║沙由旬。八万四千相好。唯是他受用身佛。非是
D42n8905_p0076a05║地前所能觀見。下文言。然彼如來宿願力故。有
D42n8905_p0076a06║憶想者必得成就。故知乗宿願力。觀見受用之
D42n8905_p0076a07║身。亦乗宿願之力。生受用土（已上）。經𨿽似限定善
D42n8905_p0076a08║觀成。釋廣證成五乗往生。明知經言宿願力者
D42n8905_p0076a09║指攝機願。非必生因。若彼宿願即生因願者。六
D42n8905_p0076b01║八願中。何是聲聞生因願。何是菩薩生因願。若
D42n8905_p0076b02║言第二十願者。觀念法門定判攝取凡夫本願。
D42n8905_p0076b03║何况四十八願。願意不同攝五乗願。各不混亂。
D42n8905_p0076b04║何二十願。𮦀攝凡聖。又玄義二文般舟讃等。皆
D42n8905_p0076b05║述由乗攝凡夫願。凡夫生相。非言如念佛行躰
D42n8905_p0076b06║生因願。祖師傳云。若人問諸行皆本願行耶。應
D42n8905_p0076b07║荅而言。不尒。若人問諸行往生之時。皆乗本願
D42n8905_p0076b08║乎。應荅而言。唯然。故處處釋。述乗願邊。不明行
D42n8905_p0076b09║躰也。觀念法門引二十願者。約過現門。同上二
D42n8905_p0077a01║願順次攝生故。所引文中闕於殖諸德本之文。
D42n8905_p0077a02║問。若言不云若不生者。故非生因願者。何故莊
D42n8905_p0077a03║嚴經願諸行下。置無不得生之言。寳積經有若
D42n8905_p0077a04║不生者之語。明知果遂者得生義也。又諸行皆
D42n8905_p0077a05║由本願力故。成淨土業。亦生淨土者。万行應是
D42n8905_p0077a06║生因本願。何唯以念佛獨名本願行。荅。莊嚴及
D42n8905_p0077a07║寳積二經。不分直生果遂。約得生邊。言無不得
D42n8905_p0077a08║生。亦言若不生者。𮋒譯不正。不可為難。述彌陁
D42n8905_p0077a09║願。異譯雖多。諸人師皆用康僧鎧。而為指南。非
D42n8905_p0077b01║啻本願數滿與觀經智論合。亦指灼直生果遂
D42n8905_p0077b02║差別念佛諸行。何以餘譯難此譯乎。例如法華
D42n8905_p0077b03║記云正妙二本同一𣑽文。乍可信羅什而侵法
D42n8905_p0077b04║護矣。次諸行。亦由本願力生淨土者。只是所牽
D42n8905_p0077b05║攝機本願。不乗選行生因願。故業行難成。往生
D42n8905_p0077b06║非易。不如念佛行躰。即本願故。十即十生。百即
D42n8905_p0077b07║百生。和尚判以為正定業。感師讃以立生勝名。
D42n8905_p0077b08║蓋是生因願限念佛不通餘行故也。莫謂本願
D42n8905_p0077b09║隨分相加成淨業故。餘行亦是生因本願。凡生
D42n8905_p0078a01║淨土。揔有三類。一断證機。自淨其心。能生淨土。
D42n8905_p0078a02║二諸行機。乗攝機願。成業生淨土。三念佛機。乗
D42n8905_p0078a03║生因願業成往生。斯三品。如次機上中下。初機
D42n8905_p0078a04║自證二空妙理感真智所反淨土。故不假他佛
D42n8905_p0078a05║本願勝緣。次機進未断人法二執。退未乗生因
D42n8905_p0078a06║本願。彼佛即有攝凡夫願垂加念。故被攝彼願。
D42n8905_p0078a07║即得往生。後機最劣。若不能乗生因本願。行業
D42n8905_p0078a08║往生。俱難成就。必由念佛。而得往生。故諸餘行。
D42n8905_p0078a09║𨿽乗本願非本願行。何處解釋。明諸行同本願
D42n8905_p0078b01║行。但至所難文者。乗攝機願。不関行躰。問。縱令
D42n8905_p0078b02║雖有攝凡夫願。不願生因。凡夫劣善。何生報土。
D42n8905_p0078b03║荅。所難意趣。暗以難測。若令難所修善根者。一
D42n8905_p0078b04║切功德。真善妙有。尚逹佛果。况生淨土。有何所
D42n8905_p0078b05║妨。故經說云。三世諸佛淨業正因。群疑論云。有
D42n8905_p0078b06║所得心。通於三性。善不善業。咸能感報。今三福
D42n8905_p0078b07║等。悉是善業。經言。是三世諸佛善業正因。既是
D42n8905_p0078b08║善業。寧容不感淨土之報耶（已上）。若令難能修凡
D42n8905_p0078b09║夫者。彼佛既有攝凡夫願。五乗俱攝。故玄義難
D42n8905_p0079a01║垢障凡夫云何得入。而荅正由詫佛願五乗齋
D42n8905_p0079a02║入。群疑論難地前凡夫云何得入。而荅由託如
D42n8905_p0079a03║來本願勝力。斯等皆明由攝凡夫願凡夫生相
D42n8905_p0079a04║也。
D42n8905_p0079a05║引無量壽經及觀念法門禮讃文事
D42n8905_p0079a06║設我得佛十方眾生等者斯願生因。謂三心具
D42n8905_p0079a07║足稱名念佛。若不為生因者。願不成佛也。祖師
D42n8905_p0079a08║觀經釋云。至心者。至誠心也。信樂者。𭰹心也。欲
D42n8905_p0079a09║生我國者。迴向發願心也矣。又乃至十念者。正
D42n8905_p0079b01║願行躰。即稱南無阿弥陁佛也。仰看願文。淚浮
D42n8905_p0079b02║雙眼。萬劫希聞。今始奉值。詣彼寳剎。今幾曉夕。
D42n8905_p0079b03║問何故觀念門。略至心信樂。禮讃引文。三心都
D42n8905_p0079b04║無。荅。讓經略之。更無別由。又彼佛以下釋。自有
D42n8905_p0079b05║三心義。又若不生者等二句。有三心義。故讓下
D42n8905_p0079b06║文。省略之也。又乃至十念文。有觀稱異義。為簡
D42n8905_p0079b07║異觀念。別云十聲也。至心等之文。不可有異義。
D42n8905_p0079b08║故略不引之。問。誓願意何。荅。憬興云。𪵬言願者。
D42n8905_p0079b09║即悕求義。所謂設我得佛等。又言誓者即邀制
D42n8905_p0080a01║義。不取正覺是也。諸願若不滿。終不成佛。故假
D42n8905_p0080a02║使願不滿。而得成者。誓終不取。故所餘諸願。皆
D42n8905_p0080a03║有此二。應如理思矣。大賢古跡下云（𫐠不生自要戒）。𨿽
D42n8905_p0080a04║發大願。若不要心。串習之惡難可棄之。傾貝𲆦
D42n8905_p0080a05║海。潤羽灑林。獲珠感帝之至。莫不由於誓願。是
D42n8905_p0080a06║故制立要契之戒（已上）。
D42n8905_p0080a07║私云一切諸佛等事
D42n8905_p0080a08║人天善惡國土麤妙者。淨影云。人天善惡。汎弁
D42n8905_p0080a09║一切諸土之因。國土粗妙汍宣一切諸土之果。
D42n8905_p0080b01║粗。猶麤也。說惡說麤。令其捨遠。說善說妙。使其
D42n8905_p0080b02║修習（已上）。憬興同之。義寂云。即為廣說二百一十
D42n8905_p0080b03║億諸佛剎土者。應其器量。廣說諸剎。此即通說
D42n8905_p0080b04║受用變化及淨穢土。以穢土中。有人天別。淨土
D42n8905_p0080b05║之中。有麤妙異。麤即反化妙即受用。矣具足五
D42n8905_p0080b06║劫等者。問。為發願時。為修行時。荅。發願時節。所
D42n8905_p0080b07║謂經云。具足五劫。思惟攝取莊嚴佛國清淨之
D42n8905_p0080b08║行。又次下云。我已攝取莊嚴佛土清淨之行。案
D42n8905_p0080b09║斯等意。指願名行。謂彼菩薩。五劫之間。攝取諸
D42n8905_p0081a01║佛淨土行已。詣彼佛前。述己攝取淨土之行。而
D42n8905_p0081a02║佛聽許令說所行。時彼比丘。重白佛言。唯願聽
D42n8905_p0081a03║察。如我所願。當具說之。即說四十八大誓願。故
D42n8905_p0081a04║知清淨之行者。即是發願。此乃因位。若願若行。
D42n8905_p0081a05║一切所行。名以為行。非行願別論意而已。例如
D42n8905_p0081a06║十度行中有願波羅蜜。又淨影云。言所行者。影
D42n8905_p0081a07║彼如來。本昔所修。無量行願（已上）。此師分一經文。
D42n8905_p0081a08║以為三門。一是所行。二是所成。三是所攝。言所
D42n8905_p0081a09║行者。揔指因位願行。其例非一。不可述盡。義寂
D42n8905_p0081b01║法師述今義意。甚合經說。故彼記云。經具足五
D42n8905_p0081b02║劫思惟攝取至其佛壽命四十二劫。述曰。斯即
D42n8905_p0081b03║思惟成就其願。又云。經時法藏比丘至我已攝
D42n8905_p0081b04║取莊嚴淨土清淨之行。述曰。斯下第四如所思
D42n8905_p0081b05║惟對佛宣願。又云。經比丘白佛至當具說之。述
D42n8905_p0081b06║曰。此下第三對佛正宜。於中先請聽察。後正宣
D42n8905_p0081b07║願。此即請也（已上）。加之悲華經說。念王見寳藏佛
D42n8905_p0081b08║所現諸佛國土已云。聖王白佛言。我今還城。於
D42n8905_p0081b09║閑靜處。專心思惟。當作誓願。如我所見。佛土相
D42n8905_p0082a01║貌。離五濁惡。願求清淨莊嚴世界（已上）。大莊嚴經
D42n8905_p0082a02║云。即時會中。頭面禮足辞佛而退。往一靜處。獨
D42n8905_p0082a03║坐思惟。修習功德。莊嚴佛剎。發大誓願。經於五
D42n8905_p0082a04║劫（已上）。但淨影法位憬興等師。判修行時。恐不順
D42n8905_p0082a05║經耳。謂於二百一十億諸佛淨土中等者。有師
D42n8905_p0082a06║雖立唯淨土義義寂憬興及今集意。判通淨穢
D42n8905_p0082a07║而今文唯言淨土中。取淨為要。問。所現淨土。為
D42n8905_p0082a08║通報化土。荅。准義寂釋。即通報化。如上已引。問。
D42n8905_p0082a09║夫人所見光臺諸土。既無穢土。法藏菩薩。何見
D42n8905_p0082b01║淨穢。荅。興云。機欲既異。聖應非一（已上）。機欲既異
D42n8905_p0082b02║者彼先猒穢願生淨土。是故釋迦唯現淨土。此
D42n8905_p0082b03║請他願。欲為自誓。是故饒王。廣現淨穢也。捨不
D42n8905_p0082b04║清淨行取清淨行者。以穢土行。名不清淨。以淨
D42n8905_p0082b05║土行。名為清淨。問。今所引之五箇願中。前四種
D42n8905_p0082b06║願。捨穢取淨。其義揭焉。第十八願。捨於萬行。偏
D42n8905_p0082b07║取念佛。全非捨不清淨行何。荅。准大品等。淨土
D42n8905_p0082b08║行多捨穢取淨。約斯大旨。言捨不清淨取清淨
D42n8905_p0082b09║行。不遮亦於淨土行中。意樂不同故。或捨難取
D42n8905_p0083a01║易捨劣取勝。是故法藏比丘。選捨諸行。選取念
D42n8905_p0083a02║佛。一一諸願。隨應例知。問。四十八願名選擇願。
D42n8905_p0083a03║證㨿如何。荅。有二證。一大阿弥陁經（如集所引）。二智
D42n8905_p0083a04║度論云。共觀十方清淨世界。而自莊嚴其國。如
D42n8905_p0083a05║阿彌陁。先世時作法藏比丘。佛將導遍至十方
D42n8905_p0083a06║示清淨國。令選擇淨妙之國。以自莊嚴其國（已上）。
D42n8905_p0083a07║前是祖師勘文。後即先師所勘也。先師云。弟子
D42n8905_p0083a08║然師入滅之後。自勘得此文。上人之料簡。符合
D42n8905_p0083a09║龍樹聖意彌信所解之𭰹。以致渴仰之誠耳。又
D42n8905_p0083b01║選擇念佛行。不唯局弥陁一佛。亦諸佛同選擇。
D42n8905_p0083b02║菩薩念佛三昧經云。斯念佛三昧。過去諸佛之
D42n8905_p0083b03║選擇也（乃至）。一切諸佛之財寳也（乃至）。一切諸佛之
D42n8905_p0083b04║舎利也。一切諸佛之躰性也（已上）。是先師勘文也
D42n8905_p0083b05║第一無三惡趣願者。一切穢土。必有惡趣。今願。
D42n8905_p0083b06║即願我淨土中無地獄餓鬼畜生眾王趣。[乞-乙+、]約所
D42n8905_p0083b07║趣。除善染外器中有。故云無三惡趣。淨影云。自
D42n8905_p0083b08║國無苦願。亦與今冋第二不更𢙣趣願者。釋意可
D42n8905_p0083b09║見。淨影名不向他國受苦願。與今大同。但今集
D42n8905_p0084a01║云。國中無三惡道。是約壞劫惡趣壞時。彼師意
D42n8905_p0084a02║趣。暗以難測。若約雖自國有惡趣。而依別業生
D42n8905_p0084a03║他惡趣。發願由致。容與今異。若存自國𨿽無惡
D42n8905_p0084a04║趣。生他惡趣義。應與今同。約壞劫時。菩薩發斯
D42n8905_p0084a05║願者。俱舎論云。諸有地獄定受業者。業力引置
D42n8905_p0084a06║他方獄中。由此准知傍生鬼趣（已上）。若壞劫時。一
D42n8905_p0084a07║切有情。法尒得定。生上界天。尤可哀者。定受業
D42n8905_p0084a08║者。獨更惡趣也。依之法藏比丘。普捨穢惡境之
D42n8905_p0084a09║時。見壞劫時定受業者墮他方惡道。發大悲心。
D42n8905_p0084b01║立斯願也。問。此義不然。所以者何。經云。廣說二
D42n8905_p0084b02║百一十億諸佛剎土。人天之善惡。國土之麤妙。
D42n8905_p0084b03║應其心願。悉現與之（已上）。既云諸佛剎土。然四劫
D42n8905_p0084b04║中。唯有住劫諸佛出現。餘三劫中。全無佛出。法
D42n8905_p0084b05║藏比丘。何緣不見壞劫行相。而發不更惡趣之
D42n8905_p0084b06║願。荅。聖應隨機。現土亦廣。但言佛土者。此約多
D42n8905_p0084b07║分。或糿住劫。𨿽言佛土。意通成壞。住劫猶有無
D42n8905_p0084b08║佛之時。更有何意。唯現佛時。不通無佛。法藏大
D42n8905_p0084b09║悲。普猒苦境。何見彼類。不𰤑斯願。故悲華經第
D42n8905_p0085a01║二說念王願緣云。寳藏佛即入三昧。其三昧名
D42n8905_p0085a02║見種種莊嚴。入三昧已。作神足反化。放大光明。
D42n8905_p0085a03║以三昧力故。現十方世界。一一方面。各千佛剎。
D42n8905_p0085a04║微塵數等諸佛世界。種種[莊-爿+(〡*〡)]嚴。或有世界。佛已
D42n8905_p0085a05║涅槃或有世界。佛始涅槃。或有世界。其中菩薩。
D42n8905_p0085a06║始坐道塲。菩提樹下。降伏魔怨。或有世界。佛始
D42n8905_p0085a07║成道。便轉法輪。或有世界。佛乆成道。方轉法輪。
D42n8905_p0085a08║或有世界。純諸菩薩。遍滿其國。無有聲聞緣覺
D42n8905_p0085a09║之名。或有世界。佛說聲聞辟支佛乗。或有世界。
D42n8905_p0085b01║無佛菩薩聲聞緣覺。或有世界。五濁弊惡。或有
D42n8905_p0085b02║世界。清淨微妙。無諸濁惡。或有世界。𤰞陋不淨。
D42n8905_p0085b03║或有世界。嚴淨妙好。或有世界。壽命無量。或有
D42n8905_p0085b04║世界。壽命短促。或有世界。有大火災。或有世界。
D42n8905_p0085b05║有大水災。或有世界。有大風災。或有世界。劫始
D42n8905_p0085b06║欲成。或有世界。成就已竟。有如是等無量世界。
D42n8905_p0085b07║微妙光明。悉皆遍照。令得顯現。尒時大眾。悉見
D42n8905_p0085b08║如是等無量清淨諸佛世界（乃至）。時轉輪王白佛
D42n8905_p0085b09║言。以何業故。取清淨世界。以何業故。取不清淨
D42n8905_p0086a01║世界佛告聖王。諸菩薩等。以願力故。取清淨土。
D42n8905_p0086a02║以願力故。求五濁惡。聖王白佛言。我今還城。於
D42n8905_p0086a03║閑靜處。專心思惟。當作誓願。如我所見佛土相
D42n8905_p0086a04║貌。離五濁惡。願求清淨莊嚴世界（已上）。寳藏既通
D42n8905_p0086a05║現成住壞。饒王何局現有佛國。故問非也。問曰
D42n8905_p0086a06║一切菩薩𨿽立其願等者。此問意者。一切菩薩
D42n8905_p0086a07║皆發別願而於其中。或有已唱正覺願成就者。
D42n8905_p0086a08║或有猶居因位。願未成者。今法藏願為成就否
D42n8905_p0086a09║也。又經中問言。法藏菩薩為已成佛等。斯經則
D42n8905_p0086b01║直問正覺而顯果位利益。今釋則直問願成。而
D42n8905_p0086b02║顯本願利益。問辞趣異。義意互通。先師常語云。
D42n8905_p0086b03║上人每對為已成佛等文。數有感淚之氣。道心
D42n8905_p0086b04║顯色。隨喜至𭰹（云云）。故今探經意。致此問欤。次荅
D42n8905_p0086b05║意者。金口誠言。為證誠立四十八願。皆成就義
D42n8905_p0086b06║令信念佛往生之不虚也。有云。感興二師。依華
D42n8905_p0086b07║嚴等。俱判一切菩薩。一一雖發無量別願。由緣
D42n8905_p0086b08║熟不熟。有願成不成之義。今准此義。以問四十
D42n8905_p0086b09║八願成就未成就義也。次荅如上（云云）。今云。不尒
D42n8905_p0087a01║何必依彼二師。疑成不乎。念聲是一者。問。念之
D42n8905_p0087a02║與聲色心各別何云同耶。荅。念即是聲。集文分
D42n8905_p0087a03║明。如彼誦經。方云念經。及云散心誦法華。念法
D42n8905_p0087a04║華文字等。又六祖檀經下云。世人終日。口念本
D42n8905_p0087a05║躰。不識自性。由如誦食。口但說空。萬劫不得見
D42n8905_p0087a06║性（乃至）。口念心不行。如幻如電口念心行。即心口
D42n8905_p0087a07║相應等（已上）。通賛云。二口念心不念。三心口俱念
D42n8905_p0087a08║矣。此豈非念有唱訓也。一云。念通觀稱。本願十
D42n8905_p0087a09║念是稱念。為顯此義。簡異觀念。云念聲一同。再
D42n8905_p0087b01║往論之。念是等起意念。聲則所發語聲。色心躰
D42n8905_p0087b02║異。能所義別。不可言念直尒聲也。問。若尒。何故
D42n8905_p0087b03║廣本云唱訓耶。荅。為強遮觀。以義言訓也。大念
D42n8905_p0087b04║見大佛等者。日藏經云。於寂靜處。莊嚴道塲。正
D42n8905_p0087b05║念結跏。或行或坐。念佛身相。無使亂心。更莫他
D42n8905_p0087b06║緣。念其餘事。或一日夜。或七日夜。不作餘業至
D42n8905_p0087b07║心念佛。乃至見佛。小念見小。大念見大。乃至無
D42n8905_p0087b08║量念者。見佛色身無量無邊。彼佛身形三十二
D42n8905_p0087b09║相於一一相。亦念亦觀。皆令明了（乃至）。若復有人。
D42n8905_p0088a01║如是樂者。能如上習念佛三昧。一日一夜。口能
D42n8905_p0088a02║誦持一切佛法矣。五神通及以佛光壽命願中一一置
D42n8905_p0088a03║下至之言從多至少以下對上者。問。宿命等願
D42n8905_p0088a04║中。所言下至者。是自少之多。餘願亦尒。何同十
D42n8905_p0088a05║八從多至少之義。荅。不尒。彼亦從多至少。所謂
D42n8905_p0088a06║𨙻由他者。即是無數。謂舉數量。顯非數量。此願
D42n8905_p0088a07║意云。於無數劫事。若悉知為上名多。若不悉知。
D42n8905_p0088a08║為下名少。斯乃從多向少之義。餘七種願。准之
D42n8905_p0088a09║可知。故知七願下至。亦同第十八願乃至而已。
D42n8905_p0088b01║問。第十三願。至𨙻由他。不取正覺。此𨙻由他正
D42n8905_p0088b02║是所超。何云無數。若是無數。文言不順餘願。荅。
D42n8905_p0088b03║此亦無數。言無量之劫數中間。若佛壽命有所
D42n8905_p0088b04║至者。不成正覺。謂𨙻由他無數。更不可有所至
D42n8905_p0088b05║以之即亦為上名多。若有所至。即可有限。為下
D42n8905_p0088b06║名少。若尒何云文言不順。故九種願下至乃至。
D42n8905_p0088b07║從多向少。其意一同耳。諸師別云十念往生願
D42n8905_p0088b08║等者。壞感等意。又智光慈慧等師。同言十念。是
D42n8905_p0088b09║故為別。和尚處處判云。一形十念一念皆是本
D42n8905_p0089a01║願是故為揔（云云）。
D42n8905_p0089a02║
D42n8905_p0089a03║選擇傳弘决疑鈔卷第二終