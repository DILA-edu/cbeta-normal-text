D42n8905_p0134b01║選擇傳弘决疑鈔卷第四沙門良忠述
D42n8905_p0134b02║第二𭰹心文中有五。一二者𭰹心者。先牒經文。
D42n8905_p0134b03║二言𭰹心者即是𭰹信之心也者。釋𭰹心躰。三
D42n8905_p0134b04║亦有二種下至决定得生。略解機法二種信心。
D42n8905_p0134b05║四又𭰹心下至踈𮦀之行也。廣解機法二種信
D42n8905_p0134b06║心。五故名𭰹心者結也。或於第一信無別義故。
D42n8905_p0134b07║更無廣釋。就第二信。有略廣兩釋。是故就人就
D42n8905_p0134b08║行。並廣釋第二信也。第二解躰中。言𭰹信者。當
D42n8905_p0134b09║本願信樂故尒。信。謂忍許。樂。謂愛樂。愛是信功。
D42n8905_p0135a01║故云信樂但有[宋-木+(├/日/儿)]狡信。緣四諦。愛緣滅道。令信
D42n8905_p0135a02║淨土。亦是愛樂。如論文云。愛樂佛法味。所言愛
D42n8905_p0135a03║樂。亦非染汙愛。問。前後二心。不置𭰹名。何局第
D42n8905_p0135a04║二。名𭰹心耶。荅。疑心易起。信心難成。謂別行人
D42n8905_p0135a05║多破往生。為之失信。疑怯心起。便從輪迴。是大
D42n8905_p0135a06║失故。別置𭰹言。誡其狐疑。凡𭰹心者。不為四重
D42n8905_p0135a07║破人所動亂破壞。以此分齋。名為𭰹心。前後二
D42n8905_p0135a08║心。不為破人所動亂者。依信心功。故不云𭰹。三
D42n8905_p0135a09║略解中。文自為二。第一信機。第二信法。問。信身
D42n8905_p0135b01║罪惡。有何要耶。荅諸教之中。未有此信。唯在瑩
D42n8905_p0135b02║心性珠。以顯本有理。今則不尒。先信顧我機分
D42n8905_p0135b03║無出離緣。次信佛願。以攝此機。若無第一知機
D42n8905_p0135b04║信者。第二信心。猶難决定。所以者何。纔唱六字。
D42n8905_p0135b05║往生淨土。當知斯類。匪直也人。或是相似三賢
D42n8905_p0135b06║菩薩。或是宿習𭰹厚眾生。於罪惡者。爭乗本願。
D42n8905_p0135b07║直生淨土。心生怯弱。可疑本願。為除此疑。建立
D42n8905_p0135b08║二種信心。謂本願中十方眾生。即是今時善惡
D42n8905_p0135b09║凡夫。顧其機。則罪惡凡夫。仰其誓。亦十念名號。
D42n8905_p0136a01║機法相應。𭓩如凾蓋。信知决定往生指掌。不信
D42n8905_p0136a02║不行。即我等咎。猶在生死。非佛咎也。抑眾生無
D42n8905_p0136a03║始恒居三道。於中誰無一毫種類。但以眾生無
D42n8905_p0136a04║始以來唯流妄河。故局已分。於人天中隨生納
D42n8905_p0136a05║福。今聞佛願正化罪惡。乃信往生。貧窮富貴。下
D42n8905_p0136a06║智高才。持戒破戒。皆乗彌陁本願業力。順次得
D42n8905_p0136a07║生高妙報土。難行易行二道。聖道淨土二門。出
D42n8905_p0136a08║離生死。將期何法。唯恨眾生。猶懷狐疑。重受苦
D42n8905_p0136a09║果。莫論彼佛攝與不攝。全由專心信與不信也。
D42n8905_p0136b01║常沒常流轉者。言常沒者。局於三途。言流轉者。
D42n8905_p0136b02║通於六道。若沒若流。乆在生死。故名為常。無有
D42n8905_p0136b03║等者。眾生善根未詫本願。報在三界。不至淨土。
D42n8905_p0136b04║是故即云無有出離之緣。其實非無本善故禮
D42n8905_p0136b05║讃云。善根薄少。蓋其意也問。觀念法門云。佛三
D42n8905_p0136b06║種願力。以為外緣。至誠等三心。以為內因。何得
D42n8905_p0136b07║云無。荅。勝願院云彼約解義門。謂感果法。必由
D42n8905_p0136b08║因緣故。今約𭄿化門。謂若自思有內因者。信佛
D42n8905_p0136b09║心弱。故為偏信他力佛願。於自身者。全無因緣。
D42n8905_p0137a01║唯信佛願。欣求往生。住斯念時。信力強盛。正託
D42n8905_p0137a02║佛願。方得往生。即是此宗出離故實。是𭄿化門
D42n8905_p0137a03║也。又彼觀念門一往解義。今文再往真實解義。
D42n8905_p0137a04║所以然者。一切淨土。不論報化。皆屬依他。况彼
D42n8905_p0137a05║極樂判報土。故凡夫修善。何得往生。凡夫所修。
D42n8905_p0137a06║不出偏計。偏計之心。何成生因。今云無緣。真實
D42n8905_p0137a07║解義門也。今云。無有等者。釋信心相。此信心為
D42n8905_p0137a08║內因。佛三力為外緣。故兩處釋不相違也。依三
D42n8905_p0137a09║經信三佛中。决定𭰹信等者。即依壽觀弥陁三
D42n8905_p0137b01║經如次方信彌陁釋迦六方三佛。斯三佛同𭄿
D42n8905_p0137b02║凡夫往生故。謂五劫思惟。偏於苦者。十六觀門。
D42n8905_p0137b03║亦化常沒。六方證誠。專在名號。設𨿽十惡。何隔
D42n8905_p0137b04║引接。設雖一念。何生疑心。四廣解中。文亦為二。
D42n8905_p0137b05║一又𭰹信者下至就人立信也。明就人立信。即
D42n8905_p0137b06║廣解上第一信心也二次就行下至踈𮦀之行
D42n8905_p0137b07║也。明就行立信。即廣解上第二信心也。先就就
D42n8905_p0137b08║人立信中有四。一又𭰹信下至真佛弟子。揔結
D42n8905_p0137b09║前三經信相二又一切下至大益也。別就觀經
D42n8905_p0138a01║明可信佛語。三又𭰹心下至其事也。正施問荅。
D42n8905_p0138a02║釋去疑情。立决定信。四此名下結也。初結前中。
D42n8905_p0138a03║不顧身命者。輕於身命。名為不顧。斯有二類。若
D42n8905_p0138a04║其上機。頓捨身命。如傳中云。或投身高嶺。或委
D42n8905_p0138a05║命𭰹泉。或自墮高枝。焚身供養者。略聞四遠。向
D42n8905_p0138a06║百餘人（已上）。若其劣機。不能頓捨。纔生意樂。臨命
D42n8905_p0138a07║終時一向不䫃身命財也。大賢云。後學菩薩於
D42n8905_p0138a08║身命財全捨與之。初心菩薩。不能當時施與。而
D42n8905_p0138a09║應發願（已上）。聖道尚尒。况淨土乎。捨行去者。三經
D42n8905_p0138b01║之說大同少異。如大經中捨三毒五惡。令行三
D42n8905_p0138b02║善五戒。又捨諸行。令行念佛。即三輩中一向專
D42n8905_p0138b03║念是也。如觀經中。捨九方淨土。偏令樂西方又
D42n8905_p0138b04║捨亂想及以小心。破戒不孝并惡逆心。令行定
D42n8905_p0138b05║善及以大乗。持戒孝順。迴心念佛。又捨定散。令
D42n8905_p0138b06║行念佛。即付屬文。云持無量壽佛名是也。弥陁
D42n8905_p0138b07║經中。捨小善根。令行念佛。此乃隨所化機宜致
D42n8905_p0138b08║使有同異也。凡言去者。令去火宅。三經全同也。
D42n8905_p0138b09║教意願者。如次釋迦說教。證誠佛意。彌陁佛願。
D42n8905_p0139a01║即是結前三經意也。即以斯三隨順。名真佛弟
D42n8905_p0139a02║子也。二別就觀經信佛語中。正習二障者。正使
D42n8905_p0139a03║障理。感生死果。作侵害事。如賊害人。佛慧明照。
D42n8905_p0139a04║大夢云〃覺焉。習氣障事。迷一切境。致覆障事。
D42n8905_p0139a05║如睡昧心。聖智一起。朗然大悟焉。三就問荅有
D42n8905_p0139a06║二。一問。此當聖道之覺見。多是攝論家義耳。二
D42n8905_p0139a07║荅。正是淨土之信相。即唯觀經本意也。時處機
D42n8905_p0139a08║別者。如來教旨。必待時處。機緣亦異。設半滿教。
D42n8905_p0139a09║豈可得言華嚴專大。而於佛法中都無小乗。又
D42n8905_p0139b01║不可判阿含專小而於佛教中揔無大乗也。今
D42n8905_p0139b02║亦如是。彼則對断證之機。為令𭥧進上位。且約
D42n8905_p0139b03║自力門。說凡夫不入報士。今則對常沒之機。為
D42n8905_p0139b04║令往生西方。且約他力門。明凡夫能入報土也。
D42n8905_p0139b05║佛意如是。行者何諍矣。次舉四重破人。而說决
D42n8905_p0139b06║定信相。所以為四重者。別解別行。流轉凡夫。故
D42n8905_p0139b07║為一重。三賢二乗。人空自在。故為一重。初地十
D42n8905_p0139b08║地。俱證法空。故為一重。化佛報佛。悲智果圎。故
D42n8905_p0139b09║為一重也。問。後三重破人說不生者。三賢人等
D42n8905_p0140a01║實執斯義耶。荅。只是假令釋也。為遮他破。更設
D42n8905_p0140a02║假難。尚顯信相也。何依佛化成賢聖人。還謗佛
D42n8905_p0140a03║語。即云虚妄。故文云若實是菩薩者。眾不違佛
D42n8905_p0140a04║教也（云云）。專心念佛及修餘善者。即下文中稱名
D42n8905_p0140a05║正行。斯名念佛。自餘諸行。此名餘善也。荅佛破
D42n8905_p0140a06║中有二。一云道理。二云文證。言道理者。謂一佛
D42n8905_p0140a07║一切佛。此道同之理也。釋迦既說凡夫往生。諸
D42n8905_p0140a08║佛何謗淨土一門即我𨿽聞下至一佛所化之
D42n8905_p0140a09║文是也。凡三世十方諸佛。大悲同躰。故皆為怯
D42n8905_p0140b01║弱之機。偏𭄿易行之法也。言文證者。謂即彌陁
D42n8905_p0140b02║經之證誠也。即引二文。初能說教法之文。次所
D42n8905_p0140b03║說念佛之文也。前佛制断等者。此文既引止惡
D42n8905_p0140b04║修善諸佛道同。用况凡夫修念定生。當知諸佛
D42n8905_p0140b05║法同釋迦。皆說定散及以念佛定生淨土。凡以
D42n8905_p0140b06║惡業為出離因。亦以善根為地獄因。無有是處。
D42n8905_p0140b07║今亦如是。諸佛大慈𭄿歸淨土。若其虚妄無有
D42n8905_p0140b08║是處。十惡破戒。五逆謗法。臨終迴心。剎𨙻即生。
D42n8905_p0140b09║最上頓教。不敢狐疑。逆謗猶生。况其餘乎。一念
D42n8905_p0141a01║猶攝。况常念乎。十善順六度者。恐以七支為第
D42n8905_p0141a02║二度。以不慳貪為第一度。以不嗔恚為第三度。
D42n8905_p0141a03║以不邪見為後三度欤。次教證中。惡時等者。斯
D42n8905_p0141a04║舉五濁。但加惡世界。而闕命濁。短命之因。在見
D42n8905_p0141a05║𢙉二濁。故攝見𢙉。更不別舉欤。惡世界者。揔舉
D42n8905_p0141a06║娑婆穢惡國土也。罪福多小等者雖引弥陁經。
D42n8905_p0141a07║而念佛同故。用觀經意同於此經耳。上盡百年
D42n8905_p0141a08║者。准釋迦在世人壽百歲。即指一期言百年也。
D42n8905_p0141a09║就人立立信者。此有三義。如傳遍記（已上就人立信）。次
D42n8905_p0141b01║就行立信之文。此集抽出為第二篇。若欲見者續
D42n8905_p0141b02║斯讀之。第三迴向發願心文中有四。一三者迴
D42n8905_p0141b03║向發願心者。先牒經文。二言迴向。下至故名迴
D42n8905_p0141b04║向發願心也。揔釋第三心躰。三又迴向下至故
D42n8905_p0141b05║名迴向發願心。廣以𭰹信守護得生心。四又言
D42n8905_p0141b06║迴向者下至亦名迴向也。略釋還想迴向心。第
D42n8905_p0141b07║二揔釋第三心相中。過去今生等者。問准華嚴
D42n8905_p0141b08║經。聚集三世一切善根。迴向菩提。今文何除未
D42n8905_p0141b09║來善根。荅。過現善根。造業决定。其相麤著。感果
D42n8905_p0142a01║力強故。淨土三經一論。皆迴已造善根故。由斯
D42n8905_p0142a02║文理故。迴過現善根也。彼經中。說三世一念圎融
D42n8905_p0142a03║道理故。為令未來善根生長故。集三世善迴三
D42n8905_p0142a04║菩提也。此經不然。對有相機。說隔歷法。各㨿一
D42n8905_p0142a05║義。並不相違。世出世善根者。問。世間人天少善。
D42n8905_p0142a06║應住其果報。云何言迴生淨土業耶。荅。群疑論。
D42n8905_p0142a07║云。問云。若本期心生天受戒。垂至終日願生西
D42n8905_p0142a08║方。即將先所受戒無作功德招淨土報。如何復
D42n8905_p0142a09║能感阿僧祇之命根也。釋行者本𨿽受戒願生
D42n8905_p0142b01║天中。後遇勝緣願生淨土。行雖劣弱。以後願強。
D42n8905_p0142b02║資前戒品。轉增殊勝。與佛願合。壽命遐長（已上）。又
D42n8905_p0142b03║文句四云。問。人天少善。應住果報。云何言皆已
D42n8905_p0142b04║成佛道。荅。此應明三佛性義。大經云。復有佛性。
D42n8905_p0142b05║善根人有。闡提人無者。即是人天少善。𫢏頭舉
D42n8905_p0142b06║手。乃至。昔方便未開。謂住果報。今開方便行。即
D42n8905_p0142b07║是緣因佛性。能趣菩提。成顯實之義也（已上）。記云。
D42n8905_p0142b08║三佛性者。過去微善。願智所制。咸趣菩提。火熖
D42n8905_p0142b09║向空。理趣咸滅水流趣海。法尒無停。但由願智
D42n8905_p0143a01║未資。便封果報。故待今開方是緣因。若㨿能化意。
D42n8905_p0143a02║何待此開。苟順凡情。立以近稱。今開近報。法界
D42n8905_p0143a03║本如。豈由凡情。局彼流焰。関中𨿽立善不受報而
D42n8905_p0143a04║不明善躰本融。但眾生無始唯流妄河。凡所修
D42n8905_p0143a05║習。未掌不俱不受報言為從誰立。若約已發心
D42n8905_p0143a06║者。乃由願行所引。何関善不受耶。未發心來隨
D42n8905_p0143a07║生納福。此善豈制令不受耶。故知不受之言善
D42n8905_p0143a08║躰無力。應知曽酬者。其因已謝。未酬者。毫善不
D42n8905_p0143a09║亡。若曽曾發心。如水寄海。酬局因者。如菓酬華。故
D42n8905_p0143b01║今於彼未酬之因。開其局情。及曽趣向權乗道
D42n8905_p0143b02║者。以一實觀一大弘願。躰之導之（乃至）。問若尒。何
D42n8905_p0143b03║故本論云。童子戲沙等。謂發菩提心。行菩薩行
D42n8905_p0143b04║者。所作善根。能證菩提。非諸凡夫。及决定性聲
D42n8905_p0143b05║聞。未發心者之所能得。荅。斯乃從開說之。非語
D42n8905_p0143b06║本善。故知定性。及現未發。縱有宿善如恒沙。終
D42n8905_p0143b07║無自成菩提之理。故云非其能得。若未開項。則
D42n8905_p0143b08║往已成非今若被開。則宿作成已。故知善躰本
D42n8905_p0143b09║妙。隨執者心。是故開心。宿善咸遂。若心麤境妙。
D42n8905_p0144a01║但開其心。如以相心持法華經。若開法華一句
D42n8905_p0144a02║一偈等。若境麤心妙。境已隨轉。不須論開。若俱
D42n8905_p0144a03║麤者。須心境俱開（已上）。故知善躰本妙。由迴向為
D42n8905_p0144a04║生因。况復詫佛願。致使世善為往業乎。隨喜他
D42n8905_p0144a05║善者。問。隨喜他善。於自無功。何成往業。荅。因果
D42n8905_p0144a06║經云。若有貧窮人。無財可布施。見他修施時。而
D42n8905_p0144a07║生隨喜心。隨喜之福報。與施等無異（已上）。有云。此
D42n8905_p0144a08║等文自愛尤𭰹。願求往生之行者。發願已後。空
D42n8905_p0144a09║憑昔所修。或隨喜他所修。偏以之備己行。𨿽不
D42n8905_p0144b01║可有之。假令其身不堪起行。其心欣求往生之
D42n8905_p0144b02║時。解釋不假令。文理有實者。唯願心切要行業
D42n8905_p0144b03║無不足者也。以此自他所修善根等者。釋前二
D42n8905_p0144b04║心具足之上。具迴向心也。心若不真。心若有疑。
D42n8905_p0144b05║迴向既弱。發願焉具。第三廣以𭰹心。守護得生
D42n8905_p0144b06║心中。大分為五。一從初至大益也。先標以信資
D42n8905_p0144b07║願。可治退心。二問曰下至多得益也。廣施問荅。
D42n8905_p0144b08║釋去疑情。以防外邪異見之難。以立决定得生
D42n8905_p0144b09║之想。三又白下至慶喜何極也。借二河白道之
D42n8905_p0145a01║譬。𭄿凡夫往生之法。四又一切下至常作此想。
D42n8905_p0145a02║𭄿行者令作斯想。五故名迴向發願心者。結也。
D42n8905_p0145a03║第一以信資願治退心中。此心𭰹心由若金剛
D42n8905_p0145a04║者。言斯心者。指第三心。言𭰹信者。是第二心也。
D42n8905_p0145a05║問。上文既解𭰹信已竟何重解之。徒費言論。荅。
D42n8905_p0145a06║三心互資。成往生益事是大要。重舉有在。况對
D42n8905_p0145a07║異學。為堅其心。更出信功耳。有云。上則聞機法
D42n8905_p0145a08║之信相。𨿽起决定之信心。正入第三心。實作得
D42n8905_p0145a09║生想之時。今一度起疑。為生為不生。為除斯疑。
D42n8905_p0145b01║云此心𭰹信等也。斯乃上淺今𭰹也。迴顧落道
D42n8905_p0145b02║等者。若聞群賊喚聲。欲歸東岸。故云迴顧。從白
D42n8905_p0145b03║道可落。故云落道。第二問荅中。問曰等者。問今
D42n8905_p0145b04║問荅。與上𭰹心問荅。有何差別。荅。先辨文段大
D42n8905_p0145b05║旨。可知問荅差別。謂𭰹心者。正信罪惡凡夫即
D42n8905_p0145b06║往生機迴向心者。以諸善根迴向往生也。故上
D42n8905_p0145b07║問荅。即難凡夫難生。荅眾生易往。所謂文云。一
D42n8905_p0145b08║切罪障凡夫。不得往生者。云何對治等。今此問
D42n8905_p0145b09║荅。即責一生修福匪入。决有緣要行速生。所謂
D42n8905_p0146a01║文云。云何一生修福念佛即入無漏無生之國
D42n8905_p0146a02║等。前約人機。後約行因。斯乃弥陁別願攝受凡
D42n8905_p0146a03║夫（上問荅意）。頓教一乗一世成就（下問荅意）。其義可知。問。
D42n8905_p0146a04║雖聞別願頓教道理。而業道如秤。重者先牽。不
D42n8905_p0146a05║知若有重罪。障不往生。此義如何。荅。聖教盡理
D42n8905_p0146a06║猶致疑礙。是汝往生時未熟也。既十念滅五逆。
D42n8905_p0146a07║汝疑何罪耶。十因云。若疑宿業者。何受難受之
D42n8905_p0146a08║人身。又值難值之佛教。若有重罪。人身猶難。何
D42n8905_p0146a09║况佛法。若疑現業者。造五逆者。具足十念。滅罪
D42n8905_p0146b01║得往生。何况餘業（已上）。明闇等者。待對譬中。具有
D42n8905_p0146b02║五對。各合法者。且下輩中一聲對十惡一念對
D42n8905_p0146b03║破戒。十聲對五逆。皆悉滅罪生善。命終一念。頓
D42n8905_p0146b04║生彼土。為顯此義。以舉此類。於中明闇一對。顯
D42n8905_p0146b05║念佛法有滅罪力。空地水三對。顯念佛法有生
D42n8905_p0146b06║善用。火成壞一對顯念佛一法。並有滅罪生善
D42n8905_p0146b07║兩益也。餘行待對。例而可知。隨出一門等者。八
D42n8905_p0146b08║万四千門。門門不備餘門。各出生死。皆得解脫。
D42n8905_p0146b09║然邪人等。偏信己行。不信淨教。故有斯破也。若
D42n8905_p0147a01║欲學解等者。解義之時學一切教。修行之時。必
D42n8905_p0147a02║藉一行也。般舟讃云。佛教多門八万四。正為眾
D42n8905_p0147a03║生機不同。欲覓安身常住處。先求要行入真門
D42n8905_p0147a04║（已上）。從凡至聖等者佛教所說。不出凡聖佛果。故
D42n8905_p0147a05║云凡聖等也。若欲學行等者。問。滅後眾生。爭知
D42n8905_p0147a06║有緣要行。荅。文云我所愛。即是我有緣行。汝所
D42n8905_p0147a07║愛。即是汝有緣行（已上）。第三借譬𭄿往生中。譬如
D42n8905_p0147a08║有人等者。此譬喻出涅槃經二十三并大論等
D42n8905_p0147a09║（云云）。合譬喻中。有不合法。謂百千里。及以水火置
D42n8905_p0147b01║於南北。東西百步。二河各無底邊。白道四五寸
D42n8905_p0147b02║等也。若合法者。百千里者。譬十万億剎水火置
D42n8905_p0147b03║南北者。准五行方也。又貪起順境。故在右方。嗔
D42n8905_p0147b04║起違境。故在左方。右順左違故也。言無底者。顯
D42n8905_p0147b05║貪嗔有九品。言無邊者。明貪嗔通五部。東西百
D42n8905_p0147b06║步者。一期百年也。白道四五寸者。譬小願心。故
D42n8905_p0147b07║下合法文云。善心微故喻如白道（已上）。到迴等者。
D42n8905_p0147b08║聖道難行。名為到迴。餘方淨土。號曰避走。向酉
D42n8905_p0147b09║可知。迴住去者。迴去。如前。所言住者。合欣都率
D42n8905_p0148a01║內院欤。汝一心正念等者。舉第十八願意。言汝
D42n8905_p0148a02║者。十方眾生。言一心者。至心信樂欲生我國。言
D42n8905_p0148a03║正念者。乃至十念。言直來等者。若不生者也。貪
D42n8905_p0148a04║瞋強故等者。問。流轉還滅。依善惡強弱。故釋論
D42n8905_p0148a05║云。諸染法有力。諸淨法無力。背本下下轉。名為
D42n8905_p0148a06║下轉門。諸淨法有力。諸染法無力。向源上上轉。
D42n8905_p0148a07║名為上轉門（已上）。文理極成。何許貪嗔強善心弱
D42n8905_p0148a08║者。而猶得往生。荅。聖道淨土二門。𨿽同止惡修
D42n8905_p0148a09║善聖道門機。能治力強。滅惑障故。方成出離淨
D42n8905_p0148b01║土門機。善心𨿽劣。住止惡修善正見。而用隨犯
D42n8905_p0148b02║隨懺之時。本願加力。令微少善。以成出離大善。
D42n8905_p0148b03║故乗本願。即生淨土。若不尒者。本願何要師資
D42n8905_p0148b04║决[利-禾+(光-兀+天)]。其義灼然。但釋論者。偏述自力聖道門意。
D42n8905_p0148b05║何以異門。難異門乎。問。上文既嫌具貪瞋行。而
D42n8905_p0148b06║言不可。今許貪瞋強猶往生。一師所釋。何忽相
D42n8905_p0148b07║違。荅。上斥虚假意樂貪瞋既闕安心。故云不可。
D42n8905_p0148b08║今舉歴縁對境所起貪嗔。安心不闕。故有生利。
D42n8905_p0148b09║所望不同。故不相違。凡具决定往生心機。𨿽可
D42n8905_p0149a01║非如昔月。然撿其實。淨心如一兩。其餘悉濁亂。
D42n8905_p0149a02║猶如龍得小水。以降大雨。因佛願力。速成大善。
D42n8905_p0149a03║而得往生。相傳如斯。然世人云。他力出離。貪嗔
D42n8905_p0149a04║無㝵。斯義令他即住邪見。或云。願心微少。不得
D42n8905_p0149a05║往生。斯義令他即生怯退。此二義。俱是不得上
D42n8905_p0149a06║人相傳之所致耳。嗔嫌燒功德者。抑功德勢力。
D42n8905_p0149a07║非滅善躰也。一分二分者。譬一二年行。群賊等
D42n8905_p0149a08║喚迴者。即喻別解等者。問群賊或合十八界等。
D42n8905_p0149a09║或合別解惡見人等。相違如何。荅。群賊有多類
D42n8905_p0149b01║故不可成相違。自造罪退失者。若造大罪不懺
D42n8905_p0149b02║悔者。罪業所惑。退往生心。願諸行者重罪莫作
D42n8905_p0149b03║縱使𨿽造。速可諫誨。問。既許貪嗔何罪退失。荅。
D42n8905_p0149b04║隨懺貪瞋。此喻水火。造罪不悔。是為退失。願力
D42n8905_p0149b05║之道者。傳云。是行者願也有云。和尚常釋。言願
D42n8905_p0149b06║力者。是佛願力。喻中白道。是行者願。故知今文
D42n8905_p0149b07║亦行者願也。今亦可然（云云）。問。水火波浪汙白道。
D42n8905_p0149b08║何蹈白道至西岸耶。荅。眾生心法。既通三性。縱
D42n8905_p0149b09║起願心。數起貪嗔。貪嗔起時。願心成就。願心起
D42n8905_p0150a01║時貪瞋成就。貪嗔𨿽強。由意樂故。隨犯隨懺。亦
D42n8905_p0150a02║起願心。由佛本願住持力故。臨命終時。貪嗔雖
D42n8905_p0150a03║具。貪瞋不起。即離繫縛。方得往生也。問。白道之
D42n8905_p0150a04║譬。為三心㧾譬。為第三心別譬。荅。傳云。別譬第
D42n8905_p0150a05║三心。標釋結文無所諍故。問。既云。信順二尊。又
D42n8905_p0150a06║信東岸𭄿及西岸招喚。豈非𭰹心。又云一心直
D42n8905_p0150a07║進。亦可誠心。如何。荅。三心俱起。不相離故釋第
D42n8905_p0150a08║三心。前之二心。自出來耳。第四𭄿行者中。常作
D42n8905_p0150a09║此解等者。解謂勝解[(留-田)-刀+ㄗ]可為躰。想謂思想取像。
D42n8905_p0150b01║為義。所謂斯者。即指二河白道喻也。第五還想
D42n8905_p0150b02║迴向中。還起大悲等者。問。唯有往想迴向。無還
D42n8905_p0150b03║想迴向者。可生淨土耶。荅。可尒。下三品文。未說
D42n8905_p0150b04║有利他心。禮讃但釋往相迴向。不釋還想故也。
D42n8905_p0150b05║問。若尒。何故今釋還想。荅。釋二迴向者約教本
D42n8905_p0150b06║意。例如第一心摽利他真實（云云）。次揔結三心通
D42n8905_p0150b07║万行中。三心既具等者。三心之文。𨿽在上品。道
D42n8905_p0150b08║理應通下八品善。是故結云無行不成。義亦通
D42n8905_p0150b09║被十三定善。故云通攝定善之義。文在中間。令
D42n8905_p0151a01║通上下定散行也。然三心中。前後二心。及𭰹心
D42n8905_p0151a02║中就人立信。諸行全同。但於就行立信。眾生宿
D42n8905_p0151a03║習不同。執法異故。各就受法。可立其信。問。就行
D42n8905_p0151a04║立信者信正定之業。若尒者何捨正業。信餘行
D42n8905_p0151a05║耶。荅。今釋且就經本意。立正定業。不遮有隨他
D42n8905_p0151a06║機。亦信餘法。例如天台。於尒前教。𨿽有兼但對
D42n8905_p0151a07║𭘧之失。而尒前教非無得益。是故本文釋三心
D42n8905_p0151a08║中。往往舉諸行。以為往生業。所謂至誠心。云一
D42n8905_p0151a09║切眾生。身口意業所修解行（云云）𭰹心云决定𭰹信
D42n8905_p0151b01║釋迦佛說此觀經三福九品。定散二善。證讃彼
D42n8905_p0151b02║佛依正二報。使人欣慕（已上）。就人立信。云專心念
D42n8905_p0151b03║佛及修餘善。就行立信。云然行有二種一者正行。
D42n8905_p0151b04║二者𮦀行。既明餘業生。何着此文。不立其信也。
D42n8905_p0151b05║又云迴向得生。明文有之。然或執者。猶存三心
D42n8905_p0151b06║局念佛義。迴文就義。所立何要。驗其義勢。為成
D42n8905_p0151b07║餘行不往生義。非但是違上人所立。亦恐背和
D42n8905_p0151b08║尚解釋也。般舟讃云。種種方便。教門非一。但為
D42n8905_p0151b09║我等倒見凡夫。若能依教修行者。則門門見佛。
D42n8905_p0152a01║得生淨土（乃至）。不得輕毀他有緣之教行。讃自有
D42n8905_p0152a02║緣之要法。即是自相破壞諸佛法眼。法眼既滅。
D42n8905_p0152a03║菩提正道。履足無由。淨土之門。何能得入。佛傷嘆
D42n8905_p0152a04║云。生盲信業走。隨業墮𭰹𡊫。縱斯貪嗔火。自損
D42n8905_p0152a05║損他人。長沒無明海。遇木𣱵無緣（已上）。問。若言三
D42n8905_p0152a06║心通餘行者。何故。禮讃釋至誠心。偏約正行。又
D42n8905_p0152a07║解𭰹心。唯云稱名。荅。禮讃中。局釋正行三心故
D42n8905_p0152a08║也。二禮讃三心中亦二。一略解三心相。二如觀
D42n8905_p0152a09║經下。讓疏廣說。初中今信知彌陁本弘誓願及
D42n8905_p0152b01║稱名號者。言本弘者。約第十八願。言稱名者。約
D42n8905_p0152b02║眾生行。斯乃並信本願外緣念佛內因也。問。䟽
D42n8905_p0152b03║云。四十八願攝受眾生。今何唯云第十八願。荅。
D42n8905_p0152b04║䟽文談教相。故通明諸行三心。廣論四十八願。
D42n8905_p0152b05║禮讃解行儀。故局釋念佛三心。略述第十八願
D42n8905_p0152b06║也。有云。言本弘者。通四十八願。言稱名者。限第
D42n8905_p0152b07║十八願也。乃至一念無有疑心者。所謂一念。即
D42n8905_p0152b08║疑心念。謂無有一念疑心也。問。後序文。云十聲
D42n8905_p0152b09║一聲一念等。今亦上舉十聲一聲。下云一念。知
D42n8905_p0153a01║稱名念。荅。文相不順。謂隔定得往生之言。而言
D42n8905_p0153a02║乃至一念故也。若少一心等者。所言三心。同時
D42n8905_p0153a03║相應。更不可有具闕不同。然而前加行位。隨行
D42n8905_p0153a04║者根機。有具一具二。謂虚假增者。闕至誠心。疑
D42n8905_p0153a05║心增者。闕信心。不迴向增者。闕迴向心。約斯義
D42n8905_p0153a06║門。而釋具三少一等也。
D42n8905_p0153a07║私云所引三心等事
D42n8905_p0153a08║外現等者。心住名利。捨出離念。姧飾外見。偽示
D42n8905_p0153a09║賢善相。令他表知有三業善。故云外現賢善。其
D42n8905_p0153b01║實此人愚惡懈怠無有真實。故云內懷虚假。是
D42n8905_p0153b02║故玄忠寺嫌外現孝順內懷不孝。終南山誡未
D42n8905_p0153b03║有戒定現戒定相。即斯例也。今此集中。曲述內
D42n8905_p0153b04║外不調之相。其義可見。翻外蓄內者祇應備出
D42n8905_p0153b05║要者。問。所言賢善是不實行。何蓄內也。荅。只借
D42n8905_p0153b06║賢善言也。翻內播外者亦可足出要者。問。內心
D42n8905_p0153b07║虚假。何播外也。荅。隱德者出要也。何不播外也。
D42n8905_p0153b08║如止觀七云。當縮德露玼。揚彺隱實。密覆金貝。
D42n8905_p0153b09║莫令盜見。若遁迹不脫。當一舉萬里。絕𫭫他方
D42n8905_p0154a01║（乃至）。若名利眷屬。從外來破壞。憶此三術。嚙齒忍耐。
D42n8905_p0154a02║𨿽千万請。礭乎難㧞。護哉隱哉去哉（已上）。或翻內
D42n8905_p0154a03║播外等者。凡今釋意教安心。故以外賢善蓄內。
D42n8905_p0154a04║可為出離安心。於外相者有左有右。方非所𭄿。
D42n8905_p0154a05║故云播外。此被万機。未必䇿勵隱德相也（云云）。揔
D42n8905_p0154a06║而言之通諸行等者。義推。正直信心迴向。可通
D42n8905_p0154a07║二門。理可必然。然則三心通聖道文。往往是多。
D42n8905_p0154a08║維摩起信三心。與今三心。同異思之。又一義云。
D42n8905_p0154a09║通諸行法者。指定㪚行。在往生行者。指念佛行。
D42n8905_p0154b01║往生之言。雖通諸行。題云念佛集。次下云往生
D42n8905_p0154b02║之業念佛為先。從本意故。是要行故。且指念佛。
D42n8905_p0154b03║云往生行也。問。定散九品所具三心。有淺𭰹乎
D42n8905_p0154b04║荅。尒也。有理有文。先理者。機有上下。心何一品。
D42n8905_p0154b05║故受戒時。就受戒心。立三品別。羅漢得下品戒
D42n8905_p0154b06║凡夫得上品戒等。凡善惡心各有九品。今此三
D42n8905_p0154b07║心。何無淺𭰹。淺𭰹𨿽異。心躰不別。故置一處。令
D42n8905_p0154b08║通九品。次文者。十因引占察經云。至心復有下
D42n8905_p0154b09║中上三種差別。何等為三。一者一心。所謂係想
D42n8905_p0155a01║不亂。心住了了。二者勇猛心。所謂專求不懈不
D42n8905_p0155a02║顧身命。三者𭰹心。所謂與法相應。究竟不退。若
D42n8905_p0155a03║人修習此懺悔法。乃至不得下至心者。終不能
D42n8905_p0155a04║獲清淨善相（已上）。以斯文合本願至心。又觀念法
D42n8905_p0155a05║門云。根性不同。有上中下。群疑論云。念佛名號。
D42n8905_p0155a06║𨿽復不殊。由念佛心至誠差別。故今滅罪多少
D42n8905_p0155a07║不同。下品上生罪業輕薄。死時無惡相。怖心不
D42n8905_p0155a08║極。𨿽至心念佛。但能滅彼五十億劫生死之罪。
D42n8905_p0155a09║下品中生地獄猛火一時俱至。罪人忙悕。念佛
D42n8905_p0155b01║至誠。由心徹倒。滅除八十億劫重罪（已上）。文意可
D42n8905_p0155b02║見。祖師云。隨三心淺𭰹。有九品階位（外記大夫入道五十
D42n8905_p0155b03║月。逆修說法詞）。又往生大要抄。見三心可有淺𭰹也。問。
D42n8905_p0155b04║三心有退乎云何。荅多分不退。少分有退也。言
D42n8905_p0155b05║不退者。若有勝機發三心時。佛願強引。佛光常
D42n8905_p0155b06║照。聖眾鎮護。專拂退緣。一世之行。時節又短。無
D42n8905_p0155b07║遇退緣。此故不退也。言有退者。斯人輭根也。𨿽
D42n8905_p0155b08║發三心。若遇違緣。自有退失。既是凡失心也。何
D42n8905_p0155b09║不退乎。故今文云。自造罪退。禮讃前序云。𭄿行
D42n8905_p0156a01║四修法。用䇿三心五念之行。即得往生（已上）。然四
D42n8905_p0156a02║修中有長時修。畢命為期。誓不中止。明知三心
D42n8905_p0156a03║可退失。故以長時修。而護三心五念之行。又臨
D42n8905_p0156a04║終要决其義分明。又大經及異譯中。明中悔者。
D42n8905_p0156a05║彼𨿽暫退義通𣱵退。又本顯藥師經中悔類。淨
D42n8905_p0156a06║業先成。豈無三心。故群疑論退義炳然。問。禮讃
D42n8905_p0156a07║云。蒙光觸者心不退。云何會通。荅。就不退機。論
D42n8905_p0156a08║多分德。若有劣機。值緣退者。非所遮也。祖師在
D42n8905_p0156a09║世有其諍論。或云。三心不退。餘人云退。上人意。
D42n8905_p0156b01║亦存退義矣。問。三心有傍正。荅。三心至要。有何
D42n8905_p0156b02║傍正。但對機時。應有傍正。謂約虚假增者。誠心
D42n8905_p0156b03║為正餘二為傍。若約疑心增者。𭰹心為正。若約
D42n8905_p0156b04║不迴向增者。第三為正。又取要言之。𭰹心為正
D42n8905_p0156b05║以是信心决了凡夫為往生機。若具此心。二心
D42n8905_p0156b06║自具故。二心不尒。註及安樂集。唯立三信。不釋
D42n8905_p0156b07║二心。信知亦三心中。𭰹心為正也。問。三心何等
D42n8905_p0156b08║心所為躰。荅。後之二心。其躰分明。謂𭰹心者。大
D42n8905_p0156b09║善地法中信也。迴向心者。大地法中善欲也。註
D42n8905_p0157a01║上釋願生偈之願云。願是欲樂義（已上）。又釋願偈
D42n8905_p0157a02║揔持願云。願。名欲樂往生（已上）。若依娑婆入阿毗逹
D42n8905_p0157a03║摩正理等者。應云欣為躰。第一心躰。古來未决。
D42n8905_p0157a04║今私安云。大善中捨也。光法師釋𮘦心所𮋒云。
D42n8905_p0157a05║𮘦謂𮘦曲。𮋒曲即為正直。正直是捨。故品類足
D42n8905_p0157a06║論第二云。捨者。身正直心正直也（已上）。身正直者。
D42n8905_p0157a07║五識相應捨也。心正直者。意識相應捨也。又引
D42n8905_p0157a08║集異門足論十五云。問。斯捨何所謂耶。荅。心平
D42n8905_p0157a09║等性。心正直性。心無驚覺性。任運住性（已上）。又引
D42n8905_p0157b01║入阿毗逹摩論云（悟入造）。心平等性。說名為捨。[乞-乙+、]
D42n8905_p0157b02║背非理及向理故。由此勢力。令心於理及於非
D42n8905_p0157b03║理。無向無背。平安而住。如持秤縷（已上）。又引正理
D42n8905_p0157b04║論云。心平等性。說名為捨（已上）。又准唯識論。當不
D42n8905_p0157b05║誑不𮘦二種心所。彼無貪癡一分故。論云。何為誑。
D42n8905_p0157b06║為獲利譽。矯現有德。詭詐為性（已上）。具如傳通記。
D42n8905_p0157b07║第九四修法事
D42n8905_p0157b08║言四修者。俱舎論二十七云。一無餘修。福德智
D42n8905_p0157b09║慧二種資糧。修無遺故。二長時修。經三大劫阿
D42n8905_p0158a01║僧祇耶。修無倦故。三無間修。精進勤勇猛。剎𨙻
D42n8905_p0158a02║剎𨙻。修無廢故。四尊重修。恭敬所學。無所顧惜。
D42n8905_p0158a03║修無慢故（已上）。又攝大乗釋論八云。論曰。由無量
D42n8905_p0158a04║無數百千俱𫢏大劫中。依數數修習。釋曰。此文
D42n8905_p0158a05║顯三慧具四種修。不可以譬類得知。為無量。不
D42n8905_p0158a06║可數知。為無數。百億為一俱𫢏。非一俱𦙠。故言
D42n8905_p0158a07║千。亦非一千。故言百非歲數。故言劫。非小劫。故
D42n8905_p0158a08║言大。此即明長時修。數數修習。即顯無間恭敬
D42n8905_p0158a09║無餘三修（已上）。斯等論藏所明四修。𨿽為聖道修
D42n8905_p0158b01║行相貌。而淨教中。其業亦要。故今師等。隨義轉
D42n8905_p0158b02║用。如禮讃云。萻薩已免生死。所作善法。迴求佛
D42n8905_p0158b03║果。即是自利。教化眾生。盡未來際。即是利他。然
D42n8905_p0158b04║今時眾生。悉為煩𢙉繫縛。未免惡道生死等苦。
D42n8905_p0158b05║隨緣起行。一切善根。具速迴願。往生阿彌陁佛
D42n8905_p0158b06║國。到彼國已。更無所畏。如上四修。自然任運。自
D42n8905_p0158b07║利利他。無不具足（已上）。
D42n8905_p0158b08║善導往生禮讃云又𭄿行四修等事
D42n8905_p0158b09║畢命為期誓不中止者。論期佛果。故言無數。今
D42n8905_p0159a01║期往生。故言畢命。但要决約遠果。故言乃至菩
D42n8905_p0159a02║提終無退轉也。問。淨土頓教。或一七日。或一十
D42n8905_p0159a03║念。皆得往生。何云畢命。荅。群疑論五云念佛眾生。
D42n8905_p0159a04║聞淨土教。有早有晚。發心之時。有遲有速。或命
D42n8905_p0159a05║有長短。故經說不同。若臨終之日。方逢善友教。
D42n8905_p0159a06║發心念佛。亦得往生（乃至）。如其壽命遐長。多月不
D42n8905_p0159a07║夭。還教盡其壽命。令稱佛名。不可命促斯項。令
D42n8905_p0159a08║其長時念佛。不可壽終百歲。只令一日稱名。故
D42n8905_p0159a09║三本經文。俱𭄿念佛。各隨一義。教念有殊。彼此
D42n8905_p0159b01║不妨。義無乖返。故觀經對臨終之者。極小一念
D42n8905_p0159b02║十念。亦得往生淨土。阿弥陁經。對經曰死人。能
D42n8905_p0159b03║念佛亦生淨土。無量壽經對長壽不死之者。長
D42n8905_p0159b04║修功德最多。或長時長日修念佛。又斯三別。即
D42n8905_p0159b05║三品修。上者說一形。中者說日。下者說時。於九
D42n8905_p0159b06║品中。各有多種。故𨿽並往生咸無苦𢙉。華開悟
D42n8905_p0159b07║道。早晚不同。經說有殊。由斯意也（已上）。要集云。問。
D42n8905_p0159b08║若必畢命為期者。如何感和尚。云長時短時多
D42n8905_p0159b09║修少修。皆得往生耶。荅。業類非一故。二師俱無
D42n8905_p0160a01║過。然畢命為期。勤脩無怠。令業决定。是為張本
D42n8905_p0160a02║（已上）。疏四云。上盡一形。下至一日一時。或從一念
D42n8905_p0160a03║十念。至一時一日一夜。大意者。一發心已後。誓
D42n8905_p0160a04║畢此生。無有退轉。唯以淨土為期（已上）。安樂集云。
D42n8905_p0160a05║問曰。無量壽大經云。十方眾生。至心信樂。欲生
D42n8905_p0160a06║我國。乃至十念。若不生者。不取正覺。今有世人。
D42n8905_p0160a07║聞此聖教。現在一形不作意。擬臨終時。方欲修
D42n8905_p0160a08║念。是事云何。荅曰。此事不類。何者。經云十念相
D42n8905_p0160a09║續。似若不難。然諸凡夫。心如野馬。識[劇-豦+(皮-(〡/又)+(處-虍+王))]猿猴。馳
D42n8905_p0160b01║騁六塵。何曽停息。各須宜發信心。預自尅念。使
D42n8905_p0160b02║積習成性。善根堅固也。如佛告大王。人積善行。
D42n8905_p0160b03║死無惡念。如樹先傾。倒必隨曲也。若刀風一至。
D42n8905_p0160b04║百苦湊身。若習先不在。懷念何可弁（已上）。群疑論
D42n8905_p0160b05║五云。問曰。若念阿弥陁佛。得生西方。要假多日
D42n8905_p0160b06║多年生淨土。亦須懃誠勉勵。長時稱念佛名。如
D42n8905_p0160b07║其臨死至誠念佛。亦生淨土者。且人生百歲。樂
D42n8905_p0160b08║少憂多。別易會難。歎娛時促。但須馳騁五欲。放
D42n8905_p0160b09║縱六情。[妻-女+水]燭夜遊。連𫕟聚興。臨終之月。念佛一
D42n8905_p0161a01║聲。即得往生。𣱵超眾苦。何須長時苦行懃懇。四
D42n8905_p0161a02║修不倦。三業靡空。同是得越娑婆。何勞長時苦
D42n8905_p0161a03║行也。釋曰。此有數意。不可預聞淨教。棄而不修。
D42n8905_p0161a04║待至終時。方當念佛。一即汝欲願生淨佛國土。
D42n8905_p0161a05║推欲避此苦𢙉生彼西方。不𣱵無上菩提。不行
D42n8905_p0161a06║菩薩之行。但欲縱情寳樹恣意珍臺。不願悟無
D42n8905_p0161a07║生。就斯垂終一念。若為志求佛果。證三菩提。愍
D42n8905_p0161a08║諸有情。速證正覺。於此穢土。恐退菩提。就彼淨
D42n8905_p0161a09║土。方增修妙行。登不退位。救苦眾生。方欲無間
D42n8905_p0161b01║長時具修万行。何為今聞淨法。不𣥜修行。更事
D42n8905_p0161b02║矯奢。廣行放逸。垂臨終月。念佛生耶。若欲至求
D42n8905_p0161b03║無上大果。發菩提心。願生淨土。所恨流浪生死。
D42n8905_p0161b04║無始沈淪。聞說西方淨土教法。即須身毛皆竪
D42n8905_p0161b05║猶如㧞出。悲泣雨淚。恨聞此教法晚至今生。即須
D42n8905_p0161b06║晝夜精懃。一心匪懈。寧得聞佛淨教。更縱六情。
D42n8905_p0161b07║繫日連𫕟。造十惡罪。推至終月。方念佛名。無慚
D42n8905_p0161b08║愧言。豈成道理。又若垂終念佛。長時稱名。功行
D42n8905_p0161b09║不殊。悟道無別。可須任汝斯言。推至在後。如其
D42n8905_p0162a01║念增。念念增道。功不唐損。罪業轉微。福德漸勝。
D42n8905_p0162a02║成其上輩。速悟無生。利益不同。豈得唯修一念。
D42n8905_p0162a03║且麤衣妙服。好飡細食。一種蓋形。並除飢渴。尒
D42n8905_p0162a04║即去斯㢢服。著彼羅紈。不食穢飡。欲求美膳。况
D42n8905_p0162a05║念佛多少。功行不同。便即棄彼長時修。就斯促
D42n8905_p0162a06║念。貪好衣食。曽無此言。聞修淨行。捨長就短。是
D42n8905_p0162a07║汝煩𢙉無慚愧言。魔語鬼語。壞亂佛法。實無一
D42n8905_p0162a08║念願生之心。見他長時專誠苦行。故為斯語。壞
D42n8905_p0162a09║他淨意。自損損他。𭰹須覺察。又汝今時聞說淨
D42n8905_p0162b01║法。內無苦𢙉。外具善緣。不肯修行。待終念佛。臨
D42n8905_p0162b02║終念佛。𨿽亦得生。然此輩人。万不一往。或善友
D42n8905_p0162b03║邂逅未必相逢。或眾苦纏身。不遑念佛。或偏風
D42n8905_p0162b04║不語不得稱名。或彺亂失心。豈能注想。或忽逢
D42n8905_p0162b05║水火。不暇至誠。或輙遇狐狼。以此夭命。或逢值
D42n8905_p0162b06║惡友壞尒信心。或飲酒過差。昬眠致殞。或軍陳
D42n8905_p0162b07║闘戰。奄尒命終。或迴墜高巖。難修正行。眾多障
D42n8905_p0162b08║難。卒述難周。無得一向不修。躭茲五欲。但言終
D42n8905_p0162b09║日一念即生。宜應發精進心。除懈怠想。勵茲三
D42n8905_p0163a01║業。䇿彼六時。晝夜精懃。學與時競。一生淨土𣱵
D42n8905_p0163a02║離蓋纏。乃至菩提。常無退轉。利益弘廣。宜須用
D42n8905_p0163a03║心（已上）。不𮦀餘業者。無餘修名。唯修正行。不𮦀𮦀
D42n8905_p0163a04║行。故云不𮦀餘業。故要决云。專求極樂。禮念弥
D42n8905_p0163a05║陁但諸餘業行。不令𮦀起（已上）。既對念佛行。云諸
D42n8905_p0163a06║餘業行。故知餘業即是𮦀行。問。要集引兩師無
D42n8905_p0163a07║餘修已云。寳積經說樂於作業。營於眾務（云云）。世
D42n8905_p0163a08║業眾𭄶。名諸余業。何言𮦀行。荅。余業言。正在𮦀
D42n8905_p0163a09║行。世業亦障專修行。故顯其意耳。况寳積經亦
D42n8905_p0163b01║見造塔等事善。云眾𭄶耶（云云）。無間修者。即有二
D42n8905_p0163b02║義。一不間𮦀行。二不閒煩𢙉。故名無間修。問。無
D42n8905_p0163b03║餘修中。已嫌餘業。何重嫌之耶。荅。彼此餘業。雖
D42n8905_p0163b04║同𮦀行。所望別故。不成繁重。謂無餘修。為嫌𮦀
D42n8905_p0163b05║起心。專令修正行。誡諸餘業。如彼盧山嫌謝靈
D42n8905_p0163b06║運有𮦀起心也。無間修下。為嫌懈怠心。令精懃
D42n8905_p0163b07║修習。誡諸餘業。若𮦀余業。正行間断。生懈怠故
D42n8905_p0163b08║也。隨犯隨懺者。心地觀經云。或有一類凡夫僧。
D42n8905_p0163b09║戒品不全。生正見。讃詠一乗微妙法。隨犯隨懺
D42n8905_p0164a01║障銷除。為諸眾生成佛因。如是凡夫亦僧寳。如
D42n8905_p0164a02║鬱金華𨿽萎忰。猶勝一切諸凡夫正見比丘亦
D42n8905_p0164a03║如是。四種輪王所不及（已上）。不隔念等者。前念犯
D42n8905_p0164a04║後念懺中無餘念。是名不隔念。若一時中犯罪。
D42n8905_p0164a05║時懺不迄二時。是名不隔時。不隔日義。准時應
D42n8905_p0164a06║知。問。何故念約二念。成不隔義。時日不尒耶。荅。
D42n8905_p0164a07║念是短促。善惡異故。犯懺前後。定應二念。時日
D42n8905_p0164a08║延長。一時日中應有犯懺。故𨿽同名不隔念等。
D42n8905_p0164a09║其義異耳。或如念於兩時兩日應名無間也。問。
D42n8905_p0164b01║夫懺悔者。悔已不作。而今世人等。自於罪躰。𨿽
D42n8905_p0164b02║有悔心。悔心弱故。數犯罪業。為是亦懺悔否。荅。
D42n8905_p0164b03║下根行者𨿽造罪難止。而信因果。𭰹恐惡業。一
D42n8905_p0164b04║心念佛。亦是懺悔也。但於罪業。若起惡無過之
D42n8905_p0164b05║心者。𨿽悔不滅。若所逼貪嗔犯惡業者。用懺悔
D42n8905_p0164b06║時罪業可滅也。有聖教誠證。莫起邪見矣。瑜伽
D42n8905_p0164b07║論云。若欲断彼。生起意樂發懃精進煩𢙉熾盛。
D42n8905_p0164b08║弊抑其心起嗔蓋等。無所違犯（已上）。法界所流者。
D42n8905_p0164b09║言法界者。即是真如。梁攝論十。釋十真如中第
D42n8905_p0165a01║三地所流真如云。於三地由勝流義。釋曰。真如
D42n8905_p0165a02║於一切法中最勝。由緣真如起無分別智。無分
D42n8905_p0165a03║別智是真如所流。斯智於諸智中最勝。因斯智
D42n8905_p0165a04║流出分別後得所生大悲。此大悲於一切法中
D42n8905_p0165a05║㝡勝。因此大悲。如來欲安立正法。救濟眾生。說
D42n8905_p0165a06║大乗十二部經。此法是大悲所流（已上）。
D42n8905_p0165a07║第十化佛讃嘆篇問一切往生必感化讃耶若
D42n8905_p0165a08║皆感者。如下下品。但見金蓮。何有讃嘆。亦下中
D42n8905_p0165a09║品𨿽說化佛。不明讃嘆。中品下生。佛讃俱無。若
D42n8905_p0165b01║不感者。大悲迎接。平等無偏。無佛讃者。豈稱悲
D42n8905_p0165b02║願乎。荅。來迎必有。由本願故佛讃不定。由機別
D42n8905_p0165b03║故。又既有來迎。必應聞讃。文無者略也。問。上中
D42n8905_p0165b04║上下中中餘行。亦有化讃。何云唯讃歎念佛耶。
D42n8905_p0165b05║荅。非言化讃不通餘行。今下上品。聞經稱佛二
D42n8905_p0165b06║行相並。而於其中。依願非願之差。論讃不讃之
D42n8905_p0165b07║異而已。
D42n8905_p0165b08║觀無量壽經云或有眾生等事
D42n8905_p0165b09║多造眾惡無有慚愧者。十惡輕罪。名為眾惡。言
D42n8905_p0166a01║慚愧者。耻自。名慚。耻他。名愧。又天見隱罪。耻天。
D42n8905_p0166a02║為慚。人見顯罪。耻人。為愧。又依自法力。崇重賢
D42n8905_p0166a03║善羞耻過罪。對治無慚耻諸惡行。是為慚也。依
D42n8905_p0166a04║世間力。輕拒𭧂惡。羞耻過罪。對治無愧。息諸惡
D42n8905_p0166a05║業。是為愧也。與此相違。名無慚愧。十二部經首
D42n8905_p0166a06║題名字者。一者修多羅。或云修妬路或云蘇怚
D42n8905_p0166a07║䌫。此則𣑽音隨方不同。𮋒名亦多。且舉一二。仁
D42n8905_p0166a08║王經中。𮋒云法本。如來言教。諸法本故。如大般
D42n8905_p0166a09║若。𮋒云契經。契當𭰹理。貫諸法故。此有二種。一
D42n8905_p0166b01║者揔相。涅槃經云。始從如是終至奉行。皆修多
D42n8905_p0166b02║羅（大小乗教。悉為此部）。二者別相。𮦀集論云。長行略說所
D42n8905_p0166b03║應說義（餘十一部所不攝故）。二者祇夜。此云重誦。新云應
D42n8905_p0166b04║頌。或云。一由長行說未盡故。二為後來更頌故
D42n8905_p0166b05║也。此有四五六七言等偈頌不同者三者和伽羅
D42n8905_p0166b06║𨙻。或云婆伽𨙻。或云毗伽羅𨙻。此云授記。新云
D42n8905_p0166b07║記莂。斯有多種。五道三乗授記異故。然授記法。
D42n8905_p0166b08║佛現微笑。從其面門放五色光遇斯光者。惡趣
D42n8905_p0166b09║安樂。根闕具足。欲天猒樂。色天猒禪光照十方。
D42n8905_p0167a01║遍作佛事。還繞三匝。從佛足下入。記地獄相。膞
D42n8905_p0167a02║入記畜生。䏶入記鬼。𦜢入記人。胷入記天。口入
D42n8905_p0167a03║記聲聞。眉間入緣覺。頂入。是授菩薩無上菩提
D42n8905_p0167a04║記相。光現斯相。然後阿難等諸弟子發問。如來
D42n8905_p0167a05║尒時授記。或云。一記弟子生死因果。二記菩薩
D42n8905_p0167a06║當成佛故。四者伽陁。斯云不誦偈經。新云諷誦。
D42n8905_p0167a07║謂孤起偈。一為易誦持故。二為樂偈者故。五者
D42n8905_p0167a08║優陁𨙻。此云無問自說。新直云自說。一為令知
D42n8905_p0167a09║而請法故。二為令所化生慇重故。念佛慈悲。為
D42n8905_p0167b01║不請友。譬如嬰兒不言飲乳。母悲心重自衘乳
D42n8905_p0167b02║汁。六者尼陁𨙻。法華等經。𮋒為因緣。謂諸佛語
D42n8905_p0167b03║本因緣故。仁王等經𮋒為戒經。依犯因緣一一
D42n8905_p0167b04║制故。亦云緣起。一因請方說。為重法故。二因事
D42n8905_p0167b05║方說。知本末故。七者阿婆陁𨙻。此云譬喻。一為
D42n8905_p0167b06║𭰹智。令解真故。二為淺識。舉扇動樹。而教風月
D42n8905_p0167b07║故。八者伊帝曰多伽。或云一曰多伽。法華經等。
D42n8905_p0167b08║𮋒為本事。智度論中為如是語。此經則說弟子
D42n8905_p0167b09║本事。如佛說偈。不寐夜長。疲極道長。愚生死長。
D42n8905_p0168a01║莫知正道如是等也。然准涅槃第十四卷。此部
D42n8905_p0168a02║四佛名號改易。鳩留孫佛。名甘露皷。拘𨙻含佛。
D42n8905_p0168a03║號曰法鏡。迦[葉-世+廿]如來稱分別空。釋迦如來稱本
D42n8905_p0168a04║事經。或云。一說佛往昔事。二說弟子往事。九者
D42n8905_p0168a05║闍陁伽。此𮋒本生。說佛本生種種事故。如昔為
D42n8905_p0168a06║師子受猕猴𭔃。以爪爴𦚰肉報鷲飢。又於疾病
D42n8905_p0168a07║世。變作蘇摩䖝。以肉遍布施。療諸有疾者。如是
D42n8905_p0168a08║等類。其事非一。或云本生經。謂說昔受身。一說
D42n8905_p0168a09║如來。二說餘者也。問。本事本生。有何差別。荅。說
D42n8905_p0168b01║昔作事。名為本事。語昔受生。以為本生。然九品
D42n8905_p0168b02║義。本事限弟子。本生在如來。圎覺䟽通如來餘
D42n8905_p0168b03║者。而成其義。十者毗佛略。此云方廣。為諸菩薩
D42n8905_p0168b04║速證菩提。故如來所說大乗經通名。其理無二。
D42n8905_p0168b05║故名為方。一切包留。故名為廣。涅槃經云。所謂
D42n8905_p0168b06║大乗方等經典。其義廣大。猶如虚空。是名毗佛
D42n8905_p0168b07║略經。或云。一廣大利樂。二廣陳正法。十一者阿
D42n8905_p0168b08║浮陁逹摩。此[(米/田)*月]希法。或未曽有。如佛示現希奇
D42n8905_p0168b09║事。時眾皆起未曽有想。因此為名涅槃經云。如
D42n8905_p0169a01║彼菩薩初出生時。無人抶持。則行七步。放大光
D42n8905_p0169a02║明。遍照十方。亦如猕猴手捧[宓/石]器以獻如來。如
D42n8905_p0169a03║白頂狗。佛邊聽法。如魔彼䀏返為青牛。行瓦鉢
D42n8905_p0169a04║間。令諸瓦鉢互相棠觸。無所傷損。如佛初生入
D42n8905_p0169a05║天廟時。令彼天像起下禮敬。如是等𦀇。名未曽
D42n8905_p0169a06║有。或云。一廣德業殊異放。二法躰希奇故。十二
D42n8905_p0169a07║者優婆提舎。斯云論議。涅槃經云。如佛世尊所
D42n8905_p0169a08║說諸經。若作義論。分別廣說弁其相貌。是名優婆
D42n8905_p0169a09║提舎經。或云。一以理𭰹廣故論。二以義不了故
D42n8905_p0169b01║論（已上𮋒名釋義。多依九品義意。每十二部各具二義。出圎覺䟽）。大師所判。約
D42n8905_p0169b02║斯十二部一聲十二相對。問荅滅罪多小不同故
D42n8905_p0169b03║也。白蓮記云。十二部者。通名大乗經典。或法華。
D42n8905_p0169b04║或光明。或華嚴。及今經首題等。並得言經題（已上）。
D42n8905_p0169b05║九品義云。首題名字者。則修多羅乃至論義。又
D42n8905_p0169b06║釋首題名字者。諸大乗經首題之名也。如言華
D42n8905_p0169b07║嚴妙法華等（乃至）。斯等經中。具十二部經。所詮之
D42n8905_p0169b08║理。極最勝故。一聞首題。滅罪生善。能盡輪迴業。
D42n8905_p0169b09║速生極樂世界（已上）。
D42n8905_p0170a01║私云聞經之善等事
D42n8905_p0170a02║荅曰造罪之人等者。唯讃佛名。即有三義。一心㪚
D42n8905_p0170a03║攝。二聞稱異。三願有無。斯經疏中。於當文下。釋
D42n8905_p0170a04║前二義。至化讃文解第三義。細尋可了。又九品
D42n8905_p0170a05║義云。問曰。經是佛師。德豈劣乎。何故聞經。唯滅
D42n8905_p0170a06║千劫罪。稱佛名除五十億劫。荅曰。只聞經而不
D42n8905_p0170a07║口稱。故唯除千劫罪。今非唯聞名。兼亦口稱。故
D42n8905_p0170a08║除多劫罪。非是佛與𦀇功能有勝劣。又釋。阿弥
D42n8905_p0170a09║陁佛。由昔因位大願力故。令稱名者。滅多劫罪。
D42n8905_p0170b01║十二部經。三世常住。非如彼佛有因果位。故不
D42n8905_p0170b02║同也。又釋。十二部名。散動心時聞餘心間𮦀。故
D42n8905_p0170b03║唯除千劫罪。阿彌陁佛名。以最後心稱。餘心不
D42n8905_p0170b04║隔。故滅五十億劫。是因心而致不同也。非境之
D42n8905_p0170b05║有勝劣矣（已上）。私謂。斯釋。妙符大師釋義。但次第
D42n8905_p0170b06║異。今之第一釋。即䟽第二義。今第二釋。即䟽第
D42n8905_p0170b07║三義。今之第三釋。即疏第一義也。此中。願力義
D42n8905_p0170b08║留心而思之。問。若云佛名文言約。故攝散住心
D42n8905_p0170b09║者。諸佛名號及神咒中。即有少自六字之者。彼
D42n8905_p0171a01║等念力。恐勝今念。荅。𢝰而言之。言多心散。言少
D42n8905_p0171a02║心攝。理數必然。但稱佛功優。既有三義。設具一
D42n8905_p0171a03║義。餘義若闕。不足為優。故就簡略行。亦論願有
D42n8905_p0171a04║無則無願為劣。有願為勝也。臨終之時。百苦湊
D42n8905_p0171a05║身。大悲本願。仰而亦可仰耳。
D42n8905_p0171a06║第十一約對𮦀善讃嘆念佛篇
D42n8905_p0171a07║觀無量壽經云若念佛者等事
D42n8905_p0171a08║分陁利華者。法聡記云。此云白蓮華。華中㝡勝
D42n8905_p0171a09║妙色顯眾色之本。為世崇重。若念佛眾生。為世
D42n8905_p0171b01║所貴。故舉斯為喻（龍興知礼等師同云白蓮[莁-┴+十]）。大日經䟽五云。
D42n8905_p0171b02║分荼利華。華可有百[葉-廿+卄]許。[葉-廿+卄][葉-廿+卄]相承圎整最可
D42n8905_p0171b03║愛。外[葉-世+廿]極白。內色漸微黃乃至最在內者[葉-世+廿]色
D42n8905_p0171b04║相近也。此華極香也。昔瑠璃王害釋女時。大迦
D42n8905_p0171b05║[葉-世+廿]於阿耨逹池取此華。褁八功德水。灑之諸女。
D42n8905_p0171b06║身心得安樂。命終生天。因是投華於池。遂成種。
D42n8905_p0171b07║至今猶有之。華大可愛。徑一尺餘。尤可愛也。此
D42n8905_p0171b08║法華所引申者。是漫荼羅八葉者也（已上）。問。若言
D42n8905_p0171b09║白蓮者。正觀記云。涅槃云。水中華。分陁利華第
D42n8905_p0172a01║一（已上）。而三十六經云水中華。青蓮華第一。智度
D42n8905_p0172a02║論云。陸地生華。須摩𨙻提第一。水中生華。青蓮
D42n8905_p0172a03║華第一（已上）。依經論推記文。分陁利華。應是青蓮
D42n8905_p0172a04║荅。聖教相違。不須和會。法華玄七云。叡師序云。
D42n8905_p0172a05║未敷。名屈摩羅將落。名迦摩羅。處中盛時。名分
D42n8905_p0172a06║陁利伽。遠師云。分陁利迦是蓮華開發時喻。然
D42n8905_p0172a07║躰遂時遷名。隨色變故。有三名也。大經亦云。人
D42n8905_p0172a08║中蓮華分陁利華。二名並題者。應有通別之異。
D42n8905_p0172a09║今取蓮華是通分陁利是別稱。道朗云。鮮白色
D42n8905_p0172b01║或𮋒為赤。或𮋒為最香。皆𨳩盛之義。举分陀利則
D42n8905_p0172b02║兼之矣。同云。分陁利此𮋒蓮華（已上）。此華相傳名
D42n8905_p0172b03║蔡華者。言蔡華者。即是蓮華。但蔡華名。振古未
D42n8905_p0172b04║决。近比有儒者。勘得此義。謂論語之公冶長篇
D42n8905_p0172b05║註云。蔡。國君之守𪚴。出蔡地。因以為名焉（云云）。斯
D42n8905_p0172b06║文蔡者。靈𪚴之號也。出蔡地。史記𪚴䇿傳云𪚴
D42n8905_p0172b07║千歲乃遊蓮華之止（云云）。斯文蓮華者。蔡所遊之
D42n8905_p0172b08║華也。千歲𪚴即是靈𪚴故也。以史記文思今解
D42n8905_p0172b09║釋。蔡華者。當于蓮華也。當坐道塲生諸佛家者。
D42n8905_p0173a01║道塲有二。一應化道塲。謂中[(留-田)-刀+ㄗ]度摩訶陁國菩
D42n8905_p0173a02║提樹下金剛座上。是名道塲。一切菩薩。將登正
D42n8905_p0173a03║覺。皆坐斯座上。起金剛喻定也。二真實道塲。謂
D42n8905_p0173a04║機根熟。不簡時處。內證佛果。天上天下。山林河
D42n8905_p0173a05║海。莫非道塲。是以八歲龍女。悟即身於海底之
D42n8905_p0173a06║風。四果鶖子。顯得忍於𦒿崛之月。即其類也。又
D42n8905_p0173a07║淨影云。隨化以論。菩提樹下得道之處。名為道
D42n8905_p0173a08║塲。處斯得佛。故名為坐。㨿實以論。義有通局。通
D42n8905_p0173a09║則菩薩一切行德。能生佛果。此名道塲。如維摩
D42n8905_p0173b01║說。局則末後金剛三昧親生佛德。名為道塲。依
D42n8905_p0173b02║之得果。義說為坐（已上）。問。往生已後。方成佛果。若
D42n8905_p0173b03║尒應云生諸佛家當坐道塲。荅。大乗本意。在期
D42n8905_p0173b04║佛果。是故。先明當坐道塲。知所期已。應求徑路。
D42n8905_p0173b05║是故。次說生諸佛家。謂怯弱機不生淨土。設經
D42n8905_p0173b06║沙劫。佛果難證。若生淨土。修行任運。無上佛果。
D42n8905_p0173b07║豈為[賒-示+未]耶。實非𮦀善等者。言𮦀善者。是𮦀行也。
D42n8905_p0173b08║問。下文云上來𨿽說定散兩門之益。望佛本願。
D42n8905_p0173b09║意在眾生一向專稱弥陁佛名。今亦應云超絕
D42n8905_p0174a01║定散。荅。往生業有三重。一者念佛。二者四種正
D42n8905_p0174a02║行。三者𮦀行。其中。念佛最勝。𮦀行最劣。四種正
D42n8905_p0174a03║行。從容不定。且對㝡劣。嘆其勝行。再往論之。應
D42n8905_p0174a04║云念佛超絕定㪚。復次經文。初𭄿觀佛。後嘆念
D42n8905_p0174a05║佛。故今准上下文勢。且除定善。復次經流通中。
D42n8905_p0174a06║即有其三。一流通定善。二流通念佛。三付屬念
D42n8905_p0174a07║佛。前二𭄿持。後一付屬。於𭄿持中。即有其二。一
D42n8905_p0174a08║則流通十三定善。二則應𭄿九品諸行。𨿽然從
D42n8905_p0174a09║勝唯𭄿念佛𮦀行劣故。不別流通。其實隨機可
D42n8905_p0174b01║𭄿九品。為顯斯意。不論定善散善。唯對𮦀業。歎
D42n8905_p0174b02║念佛也。
D42n8905_p0174b03║私問曰經云等事
D42n8905_p0174b04║好人者是待惡者。問。設對念佛。𮦀善非惡。何言
D42n8905_p0174b05║惡人。荅。今好惡者。即勝劣義。謂修𮦀行利益劣。
D42n8905_p0174b06║故是名為惡。非謂惡業。餘准知之。能除滅逆罪
D42n8905_p0174b07║所不堪餘行者。問。餘行滅逆。文證是多。荅。非謂
D42n8905_p0174b08║餘行都無滅逆。今所論者。五逆罪人。臨命終時。
D42n8905_p0174b09║起與果用。依十念功。滅罪得生。以此為䂓。餘行
D42n8905_p0175a01║不尒。是則任經現文。判此義也。故慧心云。極重
D42n8905_p0175a02║惡人。無他方便。唯稱弥陀。得生極樂。全與今同。
D42n8905_p0175a03║無明渕源等者。無明迷本。亦是沉隱為二惑本。
D42n8905_p0175a04║譬如𣲖流出自淵源。中道心躰。亦是𭰹理為空
D42n8905_p0175a05║假本。譬如皮肉起自腑藏。問。例證意何。荅。空假
D42n8905_p0175a06║二觀。但断二惑（見思塵沙）。如定散二善。但化善機。中
D42n8905_p0175a07║道正觀。断無明惑。如念佛行。獨化惡人。六波羅
D42n8905_p0175a08║蜜經五藏者。前三小乗。後二大乗。前四顯教後
D42n8905_p0175a09║一密教。若彼有情不能受持等者。舉無解機。或
D42n8905_p0175b01║復有情造諸惡業等者。舉無行機。故超悟疏云。
D42n8905_p0175b02║無解無行四重八重等者。男立四重。女立八重。
D42n8905_p0175b03║四重者。婬盜殺妄。八重者。四重如前。五摩觸。六
D42n8905_p0175b04║八事（私云。律名句云。一捉手。二投衣。三入屏處。四共立。五共語。六共行。七身相𠋣。八共期）。
D42n8905_p0175b05║七覆尼。八隨舉苾蒭（超悟䟽文）。五逆者。或單五逆。或
D42n8905_p0175b06║複五逆。具出聖教。闡提等者。超悟䟽云。不信因
D42n8905_p0175b07║果。名一闡提。不信大乗。名謗方等（已上）。念佛三昧是
D42n8905_p0175b08║如揔持亦如醍醐者。真言念佛。𨿽同滅逆。若約機
D42n8905_p0175b09║根。非無差別。所謂真言化上根者。以菩提心論
D42n8905_p0176a01║云若有上根上智之人。不樂外道二乗法。有大
D42n8905_p0176a02║度量勇𨦣無惑者。宜修佛乗故。念佛攝下機者。以
D42n8905_p0176a03║十住毗婆娑論云為大人志[乾-乞+(夸-大+ㄆ)]者。說難行道法
D42n8905_p0176a04║為怯弱下劣人。說易行道法故二論同是龍樹
D42n8905_p0176a05║所造。仰訪𭰹意。難易分明。傳聞後禪林寺云。念
D42n8905_p0176a06║佛出離易於真言（云云）。意在於此。抑此人者。五相
D42n8905_p0176a07║棟梁。三密金玉。南天之遺教。東寺之秘法。何法不
D42n8905_p0176a08║傳。何教不受。然而歸選擇集入淨土門。且閣本
D42n8905_p0176a09║業。偏行念佛。彼所說。不可不信。念佛三昧重罪
D42n8905_p0176b01║尚滅等者。智度論云。問曰如菩薩三昧。種種無量
D42n8905_p0176b02║何以故。讃是念佛三昧。常現在前。荅曰。是菩薩
D42n8905_p0176b03║念佛。故得入佛道中。以是故念佛常現在前。復
D42n8905_p0176b04║次念佛三昧。能除種種煩𢙉。及先世罪。餘諸三
D42n8905_p0176b05║昧。有能除[婬-壬+(工/山)]。不能除嗔。有能除嗔。不能除婬。有
D42n8905_p0176b06║能除癡不能除婬。有能除三毒。不能除先世罪。
D42n8905_p0176b07║是念佛三昧。除種種煩𢙉種種罪（已上）。五逆迴心
D42n8905_p0176b08║通上上等者。若命延日積。運心年䦨者。設𨿽逆
D42n8905_p0176b09║者。可生上上。念數多故。今言通者。非必取十念數。
D42n8905_p0177a01║經置下品。臨終迴心。時短促故。又五逆十念。直
D42n8905_p0177a02║可生上上。心有強弱故。夫善之與惡。苦樂在心。
D42n8905_p0177a03║𭥧之與沈。淨穢由佛。佛願叵測。佛力絕思。是故。
D42n8905_p0177a04║五逆猶坐金剛臺也。明破闇時。何闇留室。十念
D42n8905_p0177a05║亦昇上品蓮也。風拂雲時。何雲殘天。則知上上
D42n8905_p0177a06║信心若起。上上佛利何隔。故飛錫寳王論中云
D42n8905_p0177a07║問。一念十念往生淨土。何者為正。對曰。但一念
D42n8905_p0177a08║往生。住不退地。斯為正也（乃至）。又大無量壽經。明
D42n8905_p0177a09║一念念佛皆得往生。觀經十念良有以也。蓋為遭
D42n8905_p0177b01║疾𮊵力微心劣故須十稱弥陁。以𦔳其念。若心
D42n8905_p0177b02║盛不昧。一念生焉（已上）。凡一一行。各通九品者。無
D42n8905_p0177b03║量壽經三輩之中。各明念佛及菩提心。是其證
D42n8905_p0177b04║也。斯之二行。既通三輩。餘讀誦等亦通九品。讀
D42n8905_p0177b05║誦妙行機有九品。經顯上上隱餘八品。解第一
D42n8905_p0177b06║義機有九品。經顯上中隱餘八品。發菩提心機
D42n8905_p0177b07║有九品。經顯上下隱餘八品。盡形持戒機有九
D42n8905_p0177b08║品。經顯中上隱餘八品。一日持戒機有九品。經
D42n8905_p0177b09║顯中中隱餘八品。世善往生。機有九品。經顯中
D42n8905_p0178a01║下隱余八品。一聲稱佛機有九品。經顯下上隱
D42n8905_p0178a02║余八品。一念佛名機有九品。經顯下中隱餘八
D42n8905_p0178a03║品。十聲念佛機有九品。𦀇顯下下隱餘八品如
D42n8905_p0178a04║斯一品具有九行。九品合論。九九八十一品也。問。餘
D42n8905_p0178a05║行通下品者。讀誦等行。化輕次重罪耶。荅。今經
D42n8905_p0178a06║意者唯明念佛治重罪者。故為極惡最下之機。
D42n8905_p0178a07║方說極善最上之法。而顯念佛之功能。若㨿斯
D42n8905_p0178a08║意。上六品行生下品者。只是善人。其機㝡劣生
D42n8905_p0178a09║下三品。非如念佛化重罪者也。問。下三品行俱
D42n8905_p0178b01║是念佛。非念多少。何分九品。荅。念佛淺𭰹。有二
D42n8905_p0178b02║種義。一依心淺𭰹。二依念多少。故今一聲十念
D42n8905_p0178b03║各通九品。依心淺𭰹故也。問。中上中中。若以盡
D42n8905_p0178b04║形一月為異。何故疏云然修戒時。終身一年一
D42n8905_p0178b05║月一日一時等耶。中上一品有一日戒與中中
D42n8905_p0178b06║品有何差別。荅。經文且約盡形一日。為兩品異。
D42n8905_p0178b07║釋家亦准上上品時云一形一時也。若約同時。
D42n8905_p0178b08║而判品位。更依受戒用心緩急。可有兩品別也。
D42n8905_p0178b09║一切無有覩見佛者。問。念佛餘行俱得生者。得
D42n8905_p0179a01║生已後。念念增進證入上位。縱𨿽餘行。何見入
D42n8905_p0179a02║滅。荅。經有誠言。唯可仰信。又念佛餘行。付初生
D42n8905_p0179a03║者而論之也。謂佛滅後。二大菩薩接引十方。二
D42n8905_p0179a04║行機俱𨿽得往生念佛眾生尚見不滅度餘行
D42n8905_p0179a05║行者。見入滅也若餘行機在世時生。增進上位。
D42n8905_p0179a06║不可見滅故今文云。般涅槃時。觀音勢至接引十
D42n8905_p0179a07║方唯有一向專念阿弥陁佛往生者。常見彌陁
D42n8905_p0179a08║現在不滅（云云）。此乃付滅度後生機論之而已又
D42n8905_p0179a09║是如來念佛𭄿化之巧言也。又恐綽公稱名𭄿
D42n8905_p0179b01║進之辞而已。又有一義。集上云。問曰。如來報身
D42n8905_p0179b02║常住。云何觀音授記經云。阿弥陁佛入𣵀槃後。
D42n8905_p0179b03║觀世音菩薩次補佛處也。荅曰。此是報身示現
D42n8905_p0179b04║隱沒相。非實滅度也。彼經云。阿彌陁佛入涅槃
D42n8905_p0179b05║後。復有𭰹厚善根眾生。還見如故。即其證也。又
D42n8905_p0179b06║寳性論云。報身有五種相說法。及可見。諸業不
D42n8905_p0179b07║休息。及休息隱沒示現不實躰。即其證也（已上）。所
D42n8905_p0179b08║言休息隱沒者。機進上位能化教主。隱前劣身。
D42n8905_p0179b09║現後勝身。恐當前佛入滅後佛成道之文。若尒
D42n8905_p0180a01║縱至地上。見隱沒相有何妨哉。爰知隱前劣身。
D42n8905_p0180a02║云彌陁入滅。現後勝身云觀音成道欤。問。若尒
D42n8905_p0180a03║不見前劣身。感見後勝身。還成餘行得。何屬其
D42n8905_p0180a04║失哉。荅。不然。為念佛人。弥陁一佛數現勝身。地
D42n8905_p0180a05║地施化。盍勝於見入滅之機。常見弥陁。不見彌
D42n8905_p0180a06║陁。豈非得失。問。休息隱沒者。一佛示現亦非長
D42n8905_p0180a07║劫。故心地觀經云。為化十地諸菩薩。一佛現於
D42n8905_p0180a08║十種身（乃至）。前佛入滅。後佛成道。不同化佛經劫現
D42n8905_p0180a09║（已上）。然授記經。別佛相継。三佛中間各經多劫。豈
D42n8905_p0180b01║不相違。荅。此事實難。但試會之。凡論此義。有其
D42n8905_p0180b02║四種。一者常住報身為一機緣。𨿽現入滅。或不
D42n8905_p0180b03║經時（心經）二者或經多劫（記經）。三者一佛多佛現滅
D42n8905_p0180b04║成道（心經）四者別佛相繼（記經）機宜不同。聖應非一。
D42n8905_p0180b05║聖應雖異皆約報身。但不同化佛經劫現者。若
D42n8905_p0180b06║論化身。過百三十劫。今乃得一見一百八十劫。
D42n8905_p0180b07║空過無有佛。設賢劫中。第九第十。十五二十等
D42n8905_p0180b08║劫之中。千佛𨿽現。自餘劫中都無佛出。第九劫
D42n8905_p0180b09║中四佛出世。猶𨒬六四二万一百等時第十五
D42n8905_p0181a01║劫。九百餘佛𨿽數出世。八相間隔。必定多時。報
D42n8905_p0181a02║身不然。或不經時。或經多時。經劫不定。故云不
D42n8905_p0181a03║同。又𨿽為一機現滅經劫。猶為一類不息化者。
D42n8905_p0181a04║皆報身相。非如化身機緣薪盡。𣱵歸滅度。又二
D42n8905_p0181a05║佛中間。更無法滅。不同化佛滅度之後。必有法
D42n8905_p0181a06║滅。又化身必具生天等相。報身不然。不同非一。
D42n8905_p0181a07║次一佛現於十種身者。是常途說。別佛相継。亦
D42n8905_p0181a08║是一途。是以同𦀇云。能化所化隨地增。各隨本
D42n8905_p0181a09║緣為所屬或一菩薩多佛化。或多菩薩一佛化
D42n8905_p0181b01║（已上）。又集上云。今此無量壽國。即是從真垂報國
D42n8905_p0181b02║也。何以得知。依觀音授記經云未來觀音成佛。
D42n8905_p0181b03║[(天*天)/日]阿彌陁佛處。故知是報也（已上）。問此文不明觀
D42n8905_p0181b04║音補處。既是化身儀式。而非報身。何還引之。為
D42n8905_p0181b05║報身證。荅。教時義云。見道以前大悲薰煮為因。
D42n8905_p0181b06║為十地菩薩。現他受用身。初地見佛坐百[葉-世+廿]華。
D42n8905_p0181b07║即可百大千界。且彌陁佛初地所見二地所見。
D42n8905_p0181b08║佛坐千[葉-世+廿]華。乃至十地所見轉大。此他受用。隨
D42n8905_p0181b09║有父母。不先處天方下成佛。鼓音王經。弥陁父
D42n8905_p0182a01║名月上[母-(、/、)+〡]名殊勝妙顏觀音授記經說。彌陁滅
D42n8905_p0182a02║後。觀音七寳菩提樹下成等正覺。勝弥陁國百
D42n8905_p0182a03║千萬億。斯佛滅後。大勢至成佛。十地機先熟。故
D42n8905_p0182a04║化彼即身成佛。不說先住何處後來補處。即以
D42n8905_p0182a05║此身就座成佛。是他受用身生因所生成就之
D42n8905_p0182a06║相（已上）。以斯解知。有生天相是化成道。即身成覺
D42n8905_p0182a07║是報身相。一得斯解。即散朦昧又慈恩佛土章
D42n8905_p0182a08║中。引觀音補處文。屬他受用成道。又大阿弥陁
D42n8905_p0182a09║經說三佛成道之儀。凡三經所說淨土。皆是本
D42n8905_p0182b01║願所成淨土。異譯大經何非報耶。問。若以記經
D42n8905_p0182b02║入滅合前佛入滅後佛成道之文者。彌以有疑。
D42n8905_p0182b03║弥陁住世兆載𣱵劫。縱𨿽餘行人。可進上地。若
D42n8905_p0182b04║云進者。速可感見觀音成道。何二佛中問送多
D42n8905_p0182b05║劫耶。荅。集文既以記經入滅合隱沒相。隱沒相
D42n8905_p0182b06║者。揔判報佛化儀。故合心經泛說他受用之文。
D42n8905_p0182b07║而料𥳑之。三佛相継之化儀者。妙符心經或一
D42n8905_p0182b08║菩薩多佛化之文。但至時節長乆難者。斯義難
D42n8905_p0182b09║通。恐是教門之權說欤。是故大阿彌陁經中。𨿽
D42n8905_p0183a01║說三佛相繼之義不說時節長遠之旨。須依斯
D42n8905_p0183a02║文。而會記經長遠之說。例如法華。𨿽說生滅度
D42n8905_p0183a03║相之羅漢。於彼土迴心。而不說𦀇劫。涅槃經明
D42n8905_p0183a04║五果迴心經八六等。然如天台會𦀇劫說云。經
D42n8905_p0183a05║存教道被鈍根者。逼令現發（已上）。而判屬於敦逼
D42n8905_p0183a06║之言。今亦如是。長遠之說。且存教道。為捨餘行。
D42n8905_p0183a07║令修念佛。設一途說。若論實義。三佛感見。機緣
D42n8905_p0183a08║頓熟。佛佛各各。不待時而成等正覺。正覺可應地
D42n8905_p0183a09║地機緣而已。問。二佛中間。何者說法。荅。經云。彼佛
D42n8905_p0183b01║滅後。一切寳物。浴池蓮華。眾寳行樹。常演法音
D42n8905_p0183b02║與佛無異（已上）。問。二佛中間。生彼土機。預誰來迎
D42n8905_p0183b03║荅。集云。唯有觀音勢至。住持安樂。接引十方（已上）。
D42n8905_p0183b04║
D42n8905_p0183b05║選擇傳弘决疑鈔卷第四終