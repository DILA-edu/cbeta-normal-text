D46n8930_p0060b01║特賜興禪大燈國師參詳語要二
D46n8930_p0060b02║雪竇語錄中事
D46n8930_p0060b03║一日云此大講堂洞開。（在甚麼處）。東方日輪昇天則
D46n8930_p0060b04║有明曜。（瞎）。中夜黑月雲霧晦暝則復昏暗。（時節難逢）。
D46n8930_p0060b05║戶牖之隙則復見通。（大無大）。墻宇之間則復觀壅。（小
D46n8930_p0060b06║無小）。分別之處則復見緣。（一二三四五）。頑虚之中遍
D46n8930_p0060b07║是空性。（鳥飛魚沉）。鬱㶿之象則紆昏塵。（也何好）。澄霽
D46n8930_p0060b08║斂氛又觀清淨。（咄）。慚愧釋迦老子。（報恩有分）。說甚還
D46n8930_p0060b09║與不還。（五帝三皇是何物）。文殊堂裏万菩薩到處覔
D46n8930_p0060b10║不得。（作麼作麼）。元來揔在者裏。（不解自愧）。刢利漢一
D46n8930_p0060b11║見便請拗折拄杖。（便与一掌）。上堂㪯鏡清問僧近離
D46n8930_p0061a01║甚處。（問即問）。云石橋。（是實石橋）。清云本分事作麼生。
D46n8930_p0061a02║（被者僧勘破）。云某甲近離石橋。（何時解合耴狗口）。清
D46n8930_p0061a03║云我不管尒石橋本分事作麼生。（柰爭之不足）。何云
D46n8930_p0061a04║和尚何不領話。（預知个乱走底）。清便打。（尽三千界一
D46n8930_p0061a05║齊分碎）。僧云某甲話在。（古墳草青）。清云尒但喫棒我
D46n8930_p0061a06║要話行。（將謂鏡清）。竇云然則𠋣勢欺人柰緣事不孤
D46n8930_p0061a07║起。（有權有實）。者僧若能慎初護末棒則須是鏡清自
D46n8930_p0061a08║喫。（雪竇好与二十棒）。㪯雲門大師示眾云尒若不相
D46n8930_p0061a09║當。（苦屈人也）。且覔个入頭處。（教人入荒草裏去）。微塵
D46n8930_p0061a10║諸佛在尒舌頭上三蔵聖教在尒脚跟底。（誰）。不如悟
D46n8930_p0061a11║去好。（三頭六臂）。還有人悟得麼出來對眾道看。（諸人不
D46n8930_p0061b01║可向此動著）。竇拈云然則養子之緣。（只与）。麼爭柰壓
D46n8930_p0061b02║良為賤快慶平生其間忽有不甘底出掀倒繩床豈
D46n8930_p0061b03║不是大丈夫漢。（也不放過）。然雖如此且問據个甚麼。
D46n8930_p0061b04║（也是　又云也難容也）。竇驀拈起拄杖。（走向那裏去）。
D46n8930_p0061b05║云洎合停囚長智。（相續來也無）。擊繩床一下便下座。
D46n8930_p0061b06║（更有上座在）。上堂云窮諸玄辨若一毫致於太虚。（銀
D46n8930_p0061b07║山銕壁）。竭𠀍樞機似一滴投於巨壑。（銕壁銀山）。不
D46n8930_p0061b08║如歇去好。（銕壁銕壁）。還會麼。（辜負碧眼胡僧）。客
D46n8930_p0061b09║亭不遠。（不審不審）。上堂云青蘿夤緣直上寒松之
D46n8930_p0061b10║頂。（傍觀有誰）。白雲淡泞出沒太虚之中。（逹磨不來東
D46n8930_p0061b11║土二祖不行西天）。竇拈起拄杖。（它家自有通𫕟路）。云
D46n8930_p0062a01║國師眼睛在者裏。（瞳子舞三臺）。瞌睡漢七穿八宂甚
D46n8930_p0062a02║處得來。（蝦䗫窟裏出頭來）。一日㪯乾峯示眾云舉一
D46n8930_p0062a03║不得舉二。（吾王庫內無如此刀）。放過一著落在第二。
D46n8930_p0062a04║（幾回山下路）。雲門大師出眾云昨日有人從天台來
D46n8930_p0062a05║却往南岳去。（貪程疾矣）。峯云來日不要普請。（大眾拋
D46n8930_p0062a06║下手裏金槌）。竇云諸禪德雲門老漢只解一手擡不
D46n8930_p0062a07║能一手搦。（德行難齊）。還有共相著力底麼試露爪牙看。
D46n8930_p0062a08║（相別相逢竟何事一声江上起春雷）。上堂云不得春
D46n8930_p0062a09║風花不開花開又被風吹落。（榜樣有兮）。尒若明得褒
D46n8930_p0062a10║貶句。（莫以常住物作自己用）。未必善因而招𢙣果皈
D46n8930_p0062a11║堂。（著了也）。一日云古人道其為也形。（夜半正明）。其寂
D46n8930_p0062b01║也𭁷。（天曉不露）。轉變天地自在縱橫。（晨朝粥齋時飯）。
D46n8930_p0062b02║河沙而用混沌而榮。（喝云且休說夢）。誰聞不喜誰聞
D46n8930_p0062b03║不驚。（還有分麼）。如何以無價之寳隱在隂入之坑。（粘
D46n8930_p0062b04║手粘脚脫不得）。竇以拄杖擊一下。（眼裏添橛）。云打破
D46n8930_p0062b05║了也。（肈公知麼也無）。寳在甚處。（幾乎打破了也）。有時
D46n8930_p0062b06║云不[彳*巳]之令大眾必合依行。（今日某甲困）。上堂
D46n8930_p0062b07║云万法本閑。（還我話頭來）。而人自閙。（好言不出口）。國
D46n8930_p0062b08║師走入露柱裏去也。（千𥝝田八百主）。見麼見麼。（瞎）。良
D46n8930_p0062b09║久。（長安雖樂難久居）。云出頭便死皈堂。（釋迦弥勒退
D46n8930_p0062b10║後三千）。示眾云廻而更相涉。（七花八裂）。拈起拄杖。（舌
D46n8930_p0062b11║頭曳地）。云頭上是天脚下是地。（吾不如你）。眼前綠水
D46n8930_p0063a01║背靠青山。（耳根眼頭従何得來）。衲僧道我會也忽若
D46n8930_p0063a02║騎驢入尒鼻孔裏。（爭柰有諸方在）。牽牛入尒眼睛中。
D46n8930_p0063a03║（也是泥裏洗土塊）。又作麼生商量。（請与某甲乞命去）。
D46n8930_p0063a04║上堂云欲得現前莫存順逆。（蒼天蒼天）。者裏參見祖
D46n8930_p0063a05║師了。（失却目前機）。更買草鞋行脚。（好个伴子）。三千里
D46n8930_p0063a06║外也被雪竇穿却鼻孔。（雖然如是三十棒教誰喫）。
D46n8930_p0063a07║一日㪯馬祖上堂眾方集。（瞎漢堪作个甚麼）。百丈出
D46n8930_p0063a08║捲席。（金不博金水不洗水）。祖便下座。（有甚麼馬祖）。諸
D46n8930_p0063a09║方皆謂奇特漝麼舉還當麼。（今日不得已）。若當譬若
D46n8930_p0063a10║水母以蝦為目。（吽吽拈將來）。若不當又空讚歎[口/(百-日+回)]个
D46n8930_p0063a11║作麼。（半合半開）。眾中一般漢乱踏向前問古人意旨
D46n8930_p0063b01║如何。（賔主落草）。更有老底不識好𢙣對云將謂仙陀
D46n8930_p0063b02║客。（打云作麼作麼）。又云來日更到座前。（不合忩忩擾
D46n8930_p0063b03║擾）。苦哉苦哉如此自稱宗匠欲開人天眼目驢𥝝去。
D46n8930_p0063b04║（一坑埋却）。諸上座雪竇當時若見伊出來捲席劈胷
D46n8930_p0063b05║與一踏。（同道者少）。令坐者倒者俱起不得。（豈止而已）。
D46n8930_p0063b06║且要後人別有生涯去免見互相鈍置豈不个个英
D46n8930_p0063b07║靈底漢。（蒼蠅放夘）。還會也無皈堂。（不濟一事）。上堂云
D46n8930_p0063b08║虚空為皷。（聞者即𭈬）。湏弥為槌。（無手者好打）。打者甚
D46n8930_p0063b09║多。（某甲要瞌睡）。聽者極少。（但雪竇一个）。且問誰是解
D46n8930_p0063b10║打者莫謗𥂁官好。（𭰹領指示）。只如南泉道王老師不
D46n8930_p0063b11║打者破皷咦法眼云王老師不打過兩个既不柰何
D46n8930_p0064a01║一个更是懡㦬。（人無遠慮必有近憂）。上堂云還有閙
D46n8930_p0064a02║市裏出頭底麼。（眼界闊多少）。良久。（抓著某甲痒處）。云
D46n8930_p0064a03║不如䇿杖皈山去長嘯一聲烟霧𭰹便下座。（莫作異
D46n8930_p0064a04║類見解）。㪯僧問趙州學人乍入叢林乞師指示。（更不
D46n8930_p0064a05║可悟去）。州云喫粥了也未。（接得半邊）。云喫粥了也。（三
D46n8930_p0064a06║生六十劫）。州云洗鉢盂去。（水洒不著）。雲門大師云且
D46n8930_p0064a07║道有指示無指示。（為慈悲之故有落草之談）。若云有
D46n8930_p0064a08║向佗道什麼。（爭柰轉多）。若道無何得悟去。（莫塗糊个
D46n8930_p0064a09║僧好）。竇拈云我不似雲門為蛇𦘕足。（个一隊不知好
D46n8930_p0064a10║𢙣漢）。直言向尒道。（果然）。問者如蟲蝕木。（朝三千）。答者
D46n8930_p0064a11║偶尒成文。（暮八百）。然雖恁麼瞎却衲僧眼。（八兩半斤）。
D46n8930_p0064b01║作麼生免得此過。（何必）。諸仁者要會麼。（謝勞神力）。還尒
D46n8930_p0064b02║趙州喫粥未拈却。（一口啜去）。者僧喫粥了。（堕在鉢裏）。雪
D46n8930_p0064b03║竇与尒拄杖了皈堂。（不作痛痒）。㪯雲門大師云盡十
D46n8930_p0064b04║方𠀍界乹坤大地天下老和尚。（不消一捏）。以拄杖一劃。（費
D46n8930_p0064b05║力不少）。云百雜碎。（見麼見麼）。竇云者老漢是即是。（報恩
D46n8930_p0064b06║有分）。要且未有出身之路。（要扶起去）。如今拄杖在雪
D46n8930_p0064b07║竇手裏。（堪甚麼）。復橫按。（叱）。云東西南北甚處得來。（猶
D46n8930_p0064b08║不是衲僧行履處）。㪯僧問投子如何是十身調御。（在多少
D46n8930_p0064b09║臺上）。投子下繩床立。（一二三）。又問凢聖相去多少。（莫下个
D46n8930_p0064b10║注却）。投子下繩床立。（四五六）。竇云此公案諸人無不委
D46n8930_p0064b11║知。（某甲從來不會）。若漝麼㪯天下衲僧盡為念話杜
D46n8930_p0065a01║家。（㘞）。雪竇莫有長處也無。（若有个漢作麼生）。試為大
D46n8930_p0065a02║眾㪯看。（个个觀𠀍音）。凢聖相去多少投子下繩床立。（一
D46n8930_p0065a03║囬拈出一囬新）。如何是十身調御投子下繩床立。（雪竇
D46n8930_p0065a04║㪯了也）。且道与前來㪯底同別。（一任諸方道得）。若道一
D46n8930_p0065a05║般許上座具一隻眼。（眼眸重斤）。若云別有竒特也許上座
D46n8930_p0065a06║具一隻眼。（臨崖看虎眼）。復更開一線道。（苦瓠連根苦）。凢
D46n8930_p0065a07║聖相去多少請上座下一轉語。（休別道得）。如何是十身
D46n8930_p0065a08║調御答一轉話。（退倒三千）。非但參見投子亦乃知雪竇
D46n8930_p0065a09║長處。（知我罪我）。或若揔道下繩床立。（驀口便打）。惜耴
D46n8930_p0065a10║眉毛。（収）。便下座。（也与三十棒）。㪯洞山聦和尚每見新
D46n8930_p0065a11║到便問溈山水牯牛上座作麼生會。（遇賤則貴遇貴
D46n8930_p0065b01║則賤）。前後皆不相契。（幾乎放過）。竇到亦乃垂問。（撞著
D46n8930_p0065b02║个無慙愧漢）。竇云後人標牓。（兩口一舌）。洞山擬道。（待
D46n8930_p0065b03║海變桑田）。竇以坐具拂一下便行。（不免脚下𭘧紅絲
D46n8930_p0065b04║線）。洞山云且來上座。（令我憶德嶠）。竇云未參堂。（雖然
D46n8930_p0065b05║如是未出洞山綣繢在　拈云但惟但倠）。㪯雲門大
D46n8930_p0065b06║師云三乗十二分教。（看著即眼瞎）。逹磨西來。（相逢即
D46n8930_p0065b07║心死）。放過即不可。（勾賊破家）。若不放過不消一喝。（豈
D46n8930_p0065b08║敢）。竇随㪯了便喝。（爭柰後語）。復云大眾好喝落在甚
D46n8930_p0065b09║處。（長處覔短）。若要鼻孔遼天。（且皈去來）。辨取者一喝。
D46n8930_p0065b10║（還曾喝得麼）。便下座。（敗也）。竇因事示眾云杜耳目於
D46n8930_p0065b11║胎殻。（夢見也未）。掩玄象於霄外。（三千里外）。而責宮商
D46n8930_p0066a01║之異。（堪悲堪痛）。辨玄素之殊底是甚麼人。（和你脫不
D46n8930_p0066a02║得）。還知落處麼。（果然果然）。那一个者一个。（自作自受）。
D46n8930_p0066a03║兼本三人。（便打）。放過一著。（蹉過者多）。便下座。（咦）。上堂
D46n8930_p0066a04║云三十𥝝來尋劒客。（剔起眉毛）。有麼有麼。（好你用去）。
D46n8930_p0066a05║幾囬葉落又抽枝。（不孤負佛祖）。衲僧眼光失却了也。
D46n8930_p0066a06║（甚麼處去）。自從一見桃花後。（惑乱天下）。填溝塞壑。（更
D46n8930_p0066a07║有牽伴）。直至如今更不疑。（打云更知痛痒始得）。敗軍
D46n8930_p0066a08║之將。（𩂜𩂜捨命）。以拄杖卓地一下。（住住有傍人在）。云
D46n8930_p0066a09║看。（頼有个語）。便下座。（頂上無骨頷下有鬚）。㪯皈宗問
D46n8930_p0066a10║僧甚處去。（臨行叮嚀）。云諸方學五味禪去。（甞得个味）。
D46n8930_p0066a11║宗云我者裏有一味禪為甚不學。（知它去處分明）。僧
D46n8930_p0066b01║云如何是一味禪。（不顧𭈬身失命）。宗便打。（一棒作一
D46n8930_p0066b02║棒用也無）。僧云莫打某甲會也。（快便難逢）。宗云尒作
D46n8930_p0066b03║麼生會。（至此知皈宗）。僧擬開口。（不誤喫棒）。宗又打。（此
D46n8930_p0066b04║棒皈宗也須喫却）。黃檗聞㪯云馬大師出八十四貟
D46n8930_p0066b05║善知識。（此老只解与麼道）。問著个个屙轆轆地。（恐是
D46n8930_p0066b06║在人背後）。只有皈宗老較些子。（便打）。竇云以彊欺弱
D46n8930_p0066b07║有甚麼難。（也有喫棒）。我者裏有一味禪為甚麼不學
D46n8930_p0066b08║但向道収。（果然）。待伊拈起。（有三十棒在）。有般無眼漢
D46n8930_p0066b09║只管喫。（半開半合）。吽吽。（滿口道著）。雪竇門下誰
D46n8930_p0066b10║敢。（㘞）。便下座。（了了）。上堂云胡蜂不戀舊時窠。（其它無
D46n8930_p0066b11║別）。猛將不在家中死。（劒在甑人手）。若是个漢聊聞㪯
D46n8930_p0067a01║著剔起眉毛便行。（若逢著某甲又作麼生）。一日六人
D46n8930_p0067a02║新到竇問云還有作家禪客麼。（者僧未參堂）。參頭云
D46n8930_p0067a03║和尚道什麼。（眼目定動）。竇云點即不到。（不勞再勘）。僧
D46n8930_p0067a04║擬議。（好个禪客）。竇便喝。（當断不断却招其乱）。僧無語
D46n8930_p0067a05║竇云龍頭蛇尾。（重言不可吃）。復問第二个僧指參頭
D46n8930_p0067a06║云和尚問何不祗對。（走向甚麼處去）。竇與一掌僧無
D46n8930_p0067a07║語。（機輪轉處作者猶迷）。竇復指云第三其僧茫然竇
D46n8930_p0067a08║云一狀領過。（平出）。上堂僧問如何是時節因緣竇云
D46n8930_p0067a09║瞌睡漢。（鳥飛不度）。僧便喝。（三十𥝝後也少）。竇云詐惺
D46n8930_p0067a10║惺。（可惜許）。復云譬若世界壞時。（寐語也未）。大水競作。
D46n8930_p0067a11║（誰是好看）。其間無量眾生或沒或未沒。（東岸近西岸
D46n8930_p0067b01║遠）。互相悲號仰望蒼蒼皆云相救。（有麼有麼）。當尒之
D46n8930_p0067b02║時四禪天人一見高聲便喝。（天然有在）。咄哉眾生我
D46n8930_p0067b03║預曾報你。（依稀佀曲纔堪聽）。令頻頻上來。（莫孤負一條
D46n8930_p0067b04║銕）。你都不聽。（与雪竇同參）。如今有甚救處。（便打）。乃拍手
D46n8930_p0067b05║一下。（吽）。云皈堂。（將謂眾生苦更有苦眾生）。上堂云乹坤之
D46n8930_p0067b06║內宇宙之間。（銕壁銕壁）。中有一寳。（瞎）。挂在壁上。（出）。入。
D46n8930_p0067b07║（面門覺麼）。逹磨九𥝝不敢正眼覷著。（只為滿眼也）。如今
D46n8930_p0067b08║衲僧要見劈脊打。（照天照地）。上堂僧問如何是佛竇
D46n8930_p0067b09║云頭髼鬆耳卓朔。（口廣脚短）。僧云不會。（吞却雪竇）。竇云
D46n8930_p0067b10║堪笑堪悲。（半合半開）。復云不著便也不柰何。（元來只
D46n8930_p0067b11║与麼）。尒從江南江北來笠子下為什麼拶破洛浦遍參
D46n8930_p0068a01║底。（兩鏃蒺䔧）。上堂云乹坤把定即不無尒作麼生是
D46n8930_p0068a02║手擎日月底句。（莫開摩瞌眼　代云兩兩　又云有未
D46n8930_p0068a03║參堂人　又云雲門大師來也）。又云周遊四天下道
D46n8930_p0068a04║我知有須弥頂上著得幾人。（休行高高山頂　代云
D46n8930_p0068a05║唯有和尚一个　又云某甲相喚去　又云俱）。復云㪯
D46n8930_p0068a06║步已經諸佛剎是尒草鞋[跍-十+水]破多少。（不可借路經過
D46n8930_p0068a07║代云若与麼可惜許　又云与老師還草鞋錢　又云
D46n8930_p0068a08║一雙兩雙）。上堂云長觜鳥芳樹不棲喃喃獨語。（無耳
D46n8930_p0068a09║底聽得）。摩斯吒滄溟不入戰戰却廻。（無眼底見得）。三
D46n8930_p0068a10║十秊後悟去。（如猿捉影）。提起手云吽吽。（一囬抓不得
D46n8930_p0068a11║兩囬抓得）。便下座。（咄）。上堂㪯在眾日僧問如何是佛
D46n8930_p0068b01║竇云四眾圍遶。（頂天履地）。如何是湼槃竇云雙林樹
D46n8930_p0068b02║下。（日𬉹風吹）。復云便是釘觜銕舌漢也卒話會不及
D46n8930_p0068b03║皈堂。（三叚不同収皈上科）。有時竪起拄杖。（劈不開）。云
D46n8930_p0068b04║洪機在掌排巨靈擘太華之峰。（未免勘破个漢）。復橫
D46n8930_p0068b05║案云明鏡當臺絕演若逐東西之逕。（且向階下合掌）。
D46n8930_p0068b06║又以拄杖一劃。（重言不可吃）。云比擬張麟兔亦不遇
D46n8930_p0068b07║便下座。（者邊有人立　我不如你）。上堂云不與一法
D46n8930_p0068b08║作對便是無諍三昧。（我不要無孔銕槌）。或是个漢聞
D46n8930_p0068b09║我㪯著悉能坐断有甚麼近處。（顧視左右云阿誰）。雖
D46n8930_p0068b10║然如此向後莫辜負人好便下座。（喏喏）。上堂㪯古人
D46n8930_p0068b11║道明眼漢沒窠臼。（有人恁麼會）。我且問尒各從德山
D46n8930_p0069a01║林際下來。（如麻似粟）。棒喝向尒不能施。（大好退倒）。語
D46n8930_p0069a02║言向尒使不著。（一時快活）。我既如此。（便打）。汝合必然。
D46n8930_p0069a03║（相識滿天下）。又作麼生露得个消息。（左右難侍人）。令
D46n8930_p0069a04║雪竇知尒是个風不入底漢去便下座。（且解眠去好）。
D46n8930_p0069a05║一日三僧辤竇把住云天無門地無戶乱走衲僧擬
D46n8930_p0069a06║往何處。（問去處也未）。僧皆無對。（三人證龜作鼈）。竇
D46n8930_p0069a07║劈靣唾云枉喫我多少粥飯。（為物傷慈）。便推出。（長安
D46n8930_p0069a08║雖樂難久居）。示眾云摩竭正令譬若披沙揀金。（何時
D46n8930_p0069a09║了也）。毗耶杜辤頗類守株待兔。（天堂未就地獄先成）。
D46n8930_p0069a10║設使頓開千眼。（笑殺露柱）。未辨機関。（賺殺人）。點著不
D46n8930_p0069a11║來。（那裏去也）。白雲万里。（誰是个中人）。㪯永嘉云六般
D46n8930_p0069b01║神用空不空。（一二三四五六）。一顆圎光色非色。（六五
D46n8930_p0069b02║四三二一）。雲門大師拈起拄杖。（還提得麼）。云是色非
D46n8930_p0069b03║色。（刺破眼睛）。竇云雪竇即不然。（大好有人）。圎光一顆
D46n8930_p0069b04║儱侗真如。（与永嘉同參）。神用六般和泥合水。（三千里
D46n8930_p0069b05║外）。塻窑人設齋且致水中拈月致將一問來。（也是不
D46n8930_p0069b06║妨皈來）。有時云袖頭打領腋下剜襟。（豈止文殊七佛
D46n8930_p0069b07║師）。諸方一任翦裁。（因誰置得）。南山起雲北山下雨衲
D46n8930_p0069b08║子作麼生話會。（且道是放是収）。一日上堂大眾纔集。
D46n8930_p0069b09║（切忌別說）。竇云一任諸方貶剝。（有誰聞得）。便下座。（洎
D46n8930_p0069b10║乎相見）。㪯僧問乾峰十方薄伽梵一路湼槃門路頭
D46n8930_p0069b11║在什麼處峰云在者裏。（著口上）。竇代僧便喝。（蝦跳不
D46n8930_p0070a01║出斗　有一拶）。復有僧問長慶慶云問取堂中第二
D46n8930_p0070a02║座。（將謂杷得住）。竇代僧云錯。（都羕它恩力）。復有僧問
D46n8930_p0070a03║雪竇竇云堕坑落壍。（多少敗缺）。自代云作賊人心虚。
D46n8930_p0070a04║（便打）。上堂云糞掃堆上現丈六金身遇賤則貴。（也是）。
D46n8930_p0070a05║赤肉團上壁立千仞遇明則暗。（道著）。鼻孔遼天底衲
D46n8930_p0070a06║僧試辨雪竇為人眼也。（与麼去）。示眾云一法不通万
D46n8930_p0070a07║緣方透。（用無孔銕槌作什麼）。會與不會成群作隊。（拈
D46n8930_p0070a08║來与我看）。築著磕著一時拈却。（従且至暮）。管取乾坤
D46n8930_p0070a09║獨露。（従來羕誰恩力）。便下座。（咦）。上堂云禪河随浪靜。
D46n8930_p0070a10║（不用澄淨）。定水逐波清。（灘下底）。若拄杖子是浪衲僧
D46n8930_p0070a11║便七縦八橫。（一二三四五六七）。忽乾坤大地是浪便見
D46n8930_p0070b01║扶籬摸壁。（東西南北上下四維）。且道放行好把定好。
D46n8930_p0070b02║（海母以蝦為目）。一日云春雷已發陽鳥未啼俱迷身
D46n8930_p0070b03║句即不問尒透出一字作麼生道。（三十𥝝養得底事
D46n8930_p0070b04║代云非）。上堂云巢知風宂知雨刢利衲僧未可相
D46n8930_p0070b05║許。（不審）。若問如何苦哉佛陀參。（咦）。㪯馬大師云一切
D46n8930_p0070b06║語言是提婆宗以者个為主。（銕丸無縫𦉑）。雲門大師
D46n8930_p0070b07║云好語只是無人問我。（鐃鈎搭索）。僧便問如何是提
D46n8930_p0070b08║婆宗門云西天九十六種尒是㝡下種。（當有跨門閫）。
D46n8930_p0070b09║竇云赤幡被者僧奪了也便下座。（話作兩橛）。一日云
D46n8930_p0070b10║山河無隔礙光明處處透。（南山燒炭北山紅）。傅大士
D46n8930_p0070b11║騎驢入尒鼻孔裏。（一二三四五）。見尒諸人不惺惺却
D46n8930_p0071a01║皈雙林寺去也便下座。（諸人看末後句）。㪯僧問翠微
D46n8930_p0071a02║自到和尚法席每沐上堂不蒙一法示誨意在於何。
D46n8930_p0071a03║（要喫棒）。微云嫌个什麼。（放過一著）。僧復問洞山山云
D46n8930_p0071a04║爭恠得老僧。（落在第二）。後有僧問法眼眼云祖師來
D46n8930_p0071a05║也。（似則似是未是）。竇云兩个老漢被者僧穿却。（有權
D46n8930_p0071a06║有實）。唯有法眼與他同參。（錯）。若是雪竇門下喫棒了
D46n8930_p0071a07║趕出。（猶較些子）。上堂云種種幻化皆生如來圎覺。（釋
D46n8930_p0071a08║迦老子眼睛突出）。竇云住住三世諸佛是幻六代祖
D46n8930_p0071a09║師是幻天下老和尚是幻。（布袋盛錐）。復拈起拄杖。（幻
D46n8930_p0071a10║不幻）。云拄杖子是幻那个是圎覺。（還我話頭來）。良久
D46n8930_p0071a11║以拄杖擊繩床一下。（道什麼）。云幻出。（幻幻）。大眾擬議。
D46n8930_p0071b01║（作麼作麼）。竇云者一隊漆桶揔無孔竅以拄杖一時趂
D46n8930_p0071b02║下。（能有幾人）。㪯夾山問僧甚處來。（問著也無要）。云湖
D46n8930_p0071b03║南來。（[跍-十+水]破草鞋）。山云曾到石霜麼。（豈是欠少）。云要路
D46n8930_p0071b04║經過爭得不到。（[跍-十+水]著爛如泥）。山云羕聞石霜有毬子
D46n8930_p0071b05║話是否。（輥草裏作麼）。云和尚也須急著眼。（半前半後）。
D46n8930_p0071b06║山云作麼生是毬子。（弄得堪作什麼）。云趒不出。（且無
D46n8930_p0071b07║縫𦉑）。云作麼生是毬杖也。（休靠倒）。云勿手足。（只解拄
D46n8930_p0071b08║門不解拄戶）。山云老僧未曾與闍梨相識出去。（某甲
D46n8930_p0071b09║只管見夾山）。竇云雪竇親見者僧從石霜來。（半開半
D46n8930_p0071b10║合）。夾山因甚麼道不相識。（看）。㪯趙州問僧甚處來。（可
D46n8930_p0071b11║惜許）。云雪峰來。（与趙州同參）。州云雪峰近日有何言
D46n8930_p0072a01║句示徒。（道得看）。僧云雪峰道盡大地是沙門一隻眼
D46n8930_p0072a02║尒諸人向什麼處屙。（後來也恁麼）。州云尒若過嶺我
D46n8930_p0072a03║附个鍬子去。（問頭不相謾）。竇云者僧既不從雪峰來
D46n8930_p0072a04║可惜趙州鍬子。（傾尽此時意雖然如是還我話頭來）。
D46n8930_p0072a05║㪯僧問石霜三千里外遠聞石霜有个不顧。（堪笑堪
D46n8930_p0072a06║笑）。霜云是。（堪笑）。僧云只如萬像歷然是顧不顧。（可笑
D46n8930_p0072a07║可笑）。霜云我道不驚眾。（可笑可笑）。僧云不驚眾是不
D46n8930_p0072a08║与万像合如何是不顧。（可悲可悲）。霜云遍界不曾蔵。（可痛
D46n8930_p0072a09║可痛）。竇拈云誰是不顧者。（勘破了也）。示眾云世界與
D46n8930_p0072a10║麼廣闊為甚麼向雪竇手裏乞命。（眾眼難謾　代云
D46n8930_p0072a11║皈去來也）。上堂云乾坤側日月星辰一時黑。（鳥飛不
D46n8930_p0072b01║度）。東西不辨南北不分底衲僧向甚處見雪竇。（瞎
D46n8930_p0072b02║又云咦　代云堆堆地）。上堂僧問雪覆蘆花時如何
D46n8930_p0072b03║竇云點。（眼裏打橛）。僧云恁麼則為祥為瑞。（自傷己命）。
D46n8930_p0072b04║竇云兩重公案。（相逢不出手）。復成一頌雪覆蘆花
D46n8930_p0072b05║欲暮天。（迦那提婆來也）。謝家人不在魚船。（不知何處
D46n8930_p0072b06║是鄉関）。白牛放却無尋處。（突出難辨）。空把山童贈銕
D46n8930_p0072b07║鞭。（望空啟告　又云有同道在）。
D46n8930_p0072b08║洞庭語錄
D46n8930_p0072b09║竇云宗乗一唱。（獨露大方）。三蔵絕詮。（風行草偃）。祖令
D46n8930_p0072b10║當行。（縮頭去也）。十方坐断。（天不高地不厚）。其有逹士。
D46n8930_p0072b11║（也在甚麼處）。不避死生。（水不借路）。眨上眉毛。（也太嶮）。
D46n8930_p0073a01║出眾相見。（打不著）。問人天普集。（如麻似粟）。佇聽雷音。
D46n8930_p0073a02║（聾却耳根）。學人上來乞師垂示。（被你領取）。竇云十万
D46n8930_p0073a03║八千不是遠。（近哉乎）。僧云與麼則大眾霑恩也。（築著
D46n8930_p0073a04║你鼻孔）。竇云後五日看。（放過一著）。問師唱誰家曲宗
D46n8930_p0073a05║風嗣阿誰。（自屎不覺臭）。竇云分明記取。（須到如此）。進
D46n8930_p0073a06║云與麼則昔日智門今朝和尚。（伏惟）。竇云有甚麼交
D46n8930_p0073a07║涉。（疋上不足疋下有餘）。問如何是諸佛本源。（作麼作
D46n8930_p0073a08║麼）。竇云千峰寒色。（眼見如盲口說如啞）。僧云向上更
D46n8930_p0073a09║有事也無。（你須問耴）。竇云雨滴巖花。（難湊泊也）。問如
D46n8930_p0073a10║何是和尚為人一句竇云量才補職。（佛祖絕境界）。僧
D46n8930_p0073a11║云謝師方便。（咦）。竇云自領出去。（恩大難酧）。竇乃云一
D46n8930_p0073b01║問一答。（還會麼）。揔未有事在。（有麼有麼）。直饒乾坤大
D46n8930_p0073b02║地草木叢林盡為衲僧異口同聲各置百千問難也
D46n8930_p0073b03║不消長老彈指一下。（金剛鑄銕券）。並乃高低普應前
D46n8930_p0073b04║後無差。（一二三三二一）。曠祖佛之妙靈廓天人之幽
D46n8930_p0073b05║迹。（恁麼恁麼不恁麼不恁麼）。如是則何假覺城東際
D46n8930_p0073b06║五眾咸居古佛廟前此時參畢。（龍頭蛇尾）。竇在杭州
D46n8930_p0073b07║靈隱授䟽了眾請陞座時有僧問寳座先登於此日
D46n8930_p0073b08║請師一句震雷音。（點銕化為金玉易）。竇云徒勞側耳。（勸人
D46n8930_p0073b09║除却是非難）。僧云恁麼則一音普遍於沙界大眾無
D46n8930_p0073b10║不盡咸聞。（是柱不見拄）。竇云忽有人問尒作麼生㪯。
D46n8930_p0073b11║（無人見庫）。僧云三十𥝝後敢為流芳。（不欠礼拜又作
D46n8930_p0074a01║麼生）。竇云賺了也。（後人標榜）。乃云天下絕勝之覺場
D46n8930_p0074a02║靈隱導師之廣座。（一步易兩步難）。暫借𤰞僧陞陟。（還
D46n8930_p0074a03║我話頭來）。實愧非材。（爭之不足）。豈敢於五百貟衲子
D46n8930_p0074a04║前。（一坑埋却）。提唱佛祖抑揚古今。（何不從此去）。衒耀
D46n8930_p0074a05║見知恥他先作。（雪竇靣前事）。假饒說得天雨四花地
D46n8930_p0074a06║分六震。（諸人安身立命處）。於曹溪路上一點使用不
D46n8930_p0074a07║著。（顛言倒語）。何以行脚高士。（㘞）。有把定世界函蓋乾
D46n8930_p0074a08║坤底眼。（快便難逢）。誰敢錯悮𮈔毫。（在甚麼處）。其知有
D46n8930_p0074a09║者必共相悉。（假饒与麼去得只半途）。竇在靈隱諸院
D46n8930_p0074a10║尊宿茶筵日眾請陞座僧問禪侶盡臨於座側未審
D46n8930_p0074a11║師還說也無。（多少人要与麼底）。竇云寰中天子塞外
D46n8930_p0074b01║將軍。（上崢嶸無天）。僧云恁麼則一震雷音滿大唐也。
D46n8930_p0074b02║（還有耳也無）。竇云看取令行。（瓦解冰消去也）。乃云上
D46n8930_p0074b03║士相見一言半句如擊石出火。（未免傍觀之哂）。瞥尒
D46n8930_p0074b04║便過應非即言定旨滯句迷源。（有也有也）。從上宗乗
D46n8930_p0074b05║合作麼生議論。（為物傷慈）。直得三世諸佛不能自宣
D46n8930_p0074b06║六代祖師全提不起一大蔵教詮注不及。（大家在者
D46n8930_p0074b07║裏）。所以棒頭取證喝下羕當意句交馳竝同流浪其
D46n8930_p0074b08║有知方作者相共證明。（去去与誰同）。上堂問向上一
D46n8930_p0074b09║路千聖不傳和尚從何而得。（問殺个老漢）。竇云將謂
D46n8930_p0074b10║是衲僧。（莫認影好）。僧云恁麼則大眾霑恩學人礼謝
D46n8930_p0074b11║也。（領殺个老漢）。竇云龍頭蛇尾。（也有幾个）。問選佛場
D46n8930_p0075a01║開還許學人選也無。（未免老婆禪）。竇云切忌點額。（一
D46n8930_p0075a02║句兩句）。僧云恁麼則心空及第皈也。（有人點頭）。竇云
D46n8930_p0075a03║堦下漢。（道道）。竇乃云如天普蓋。（絕毫絕𨤲）。佀地普擎。
D46n8930_p0075a04║（鳥飛不度）。有如是自在。（重如毫輕如山）。具如是威德。
D46n8930_p0075a05║（三𠀍諸佛悉是兒孫）。誰不羕恩。（眼見耳聞）。誰不景慕。
D46n8930_p0075a06║（放下一著）。過去諸聖於無量劫勤苦受盡。（只冝拄杖
D46n8930_p0075a07║子）。所得祕要法門。（低声低声）。今將普示大眾。（苦哉佛陀耶）。
D46n8930_p0075a08║不用纖毫心力。（傍觀之哂）。各請一時驗取。（不用皮袋
D46n8930_p0075a09║裏）。於此薦得。（毛凢道不辜負你）。便能永出四流高步
D46n8930_p0075a10║三界。（也是）。其或不知。（它日難點削）。剛是諸人諱却。（便
D46n8930_p0075a11║喝）。竇初到院陞座僧問杖錫已居於此日請師一句
D46n8930_p0075b01║定乾坤。（時節難逢　豈有今日事）。竇云百雜碎。（一二
D46n8930_p0075b02║三四五六七）。進云恁麼則海宴河清去也。（爭柰口頭）。
D46n8930_p0075b03║竇云非公境界。（見之不耴思之千里）。問如何是佛法
D46n8930_p0075b04║大意。（多少人恁麼會）。竇云龍吟霧起虎嘯風生。（誰敢
D46n8930_p0075b05║近傍）。問如何是祖師西來意。（好幾个）。竇云山高海闊。
D46n8930_p0075b06║（道將一句）。僧云學人不會。（無人㪯著）。竇云緊帩草鞋。
D46n8930_p0075b07║（爭頭底在甚麼處）。乃云未來翠峰。（宊殺天下人）。多人
D46n8930_p0075b08║疑著。（有眼有耳）。及乎親到一境蕭然。（也須打破）。非同
D46n8930_p0075b09║善才入樓閣之門暫時斂念。（蝦䗫窟裏出頭來）。莫比
D46n8930_p0075b10║維摩掌中世界別有清規。（鵝王擇乳素非鴨類）。冀諸
D46n8930_p0075b11║人飽足觀光。（作麼生道得作麼生㪯）。以資忻慰。（普同
D46n8930_p0076a01║供養）。上堂僧問和尚未見智門時如何。（須拾得口喫
D46n8930_p0076a02║飯）。竇云你鼻孔在我手裏。（錯　又云見之不耴）。學云
D46n8930_p0076a03║見後如何。（須問過好手）。竇云穿過髑髏。（錯　又云什
D46n8930_p0076a04║麼處去也）。有僧礼拜起云請師答話。（幾个目瞳）。竇便
D46n8930_p0076a05║棒。（掣電之機）。僧云豈無方便。（攸久難得人）。竇云罪不
D46n8930_p0076a06║重科。（放過一著）。復有一僧出來礼拜起云請師不答話。
D46n8930_p0076a07║（脚下豈點地）。竇云兩重公案。（人従陳州來不得許州
D46n8930_p0076a08║信）。僧云謝師答話。（不𮨇𭈬身）。竇亦棒。（崖崩石裂）。乃云
D46n8930_p0076a09║釋迦已滅𢏏勒未生。（逹磨來也）。正當今日佛法委在
D46n8930_p0076a10║翠峰。（有麼有麼）。放開捏聚揔由者裏。（將謂者漢）。放開
D46n8930_p0076a11║也七縱八橫。（𦘕虎作狸）。是處填溝塞壑。（一手擡一手
D46n8930_p0076b01║搦）。捏聚也天下老和尚盡在拄杖頭。（古路無人到）。不
D46n8930_p0076b02║消一劄。（笑倒天下人　又云自領出去）。上堂僧問如
D46n8930_p0076b03║何是緣生義。（途中善為）。竇云金剛鑄銕券。（大冶磨礱
D46n8930_p0076b04║兮不下）。僧云學人不會。（暗裏打著）。竇云閙市裏牌。（兩
D46n8930_p0076b05║重公案）。僧云恁麼則行到水窮處坐看雲起時。（相見
D46n8930_p0076b06║渾無事不來還憶君）。竇云列下。（好与麼去也）。問如何是
D46n8930_p0076b07║維摩一默。（古今与麼會）。竇云寒山訪拾得。（那裏得个
D46n8930_p0076b08║消息來）。僧云恁麼則入不二之門也。（蹉過了也）。竇云
D46n8930_p0076b09║噓。（合耴作家眼目好）。復成頌云維摩大士去何從。（莫
D46n8930_p0076b10║随它脚跟轉）。千古令人望莫窮。（以己方人作麼）。不二
D46n8930_p0076b11║法門休更問。（相牽入火坑）。夜來明月上高峰。（可惜許）。
D46n8930_p0077a01║上堂僧問如何是實學底事。（直饒与麼去三十棒）。竇
D46n8930_p0077a02║云針劄不入。（費力不少）。僧云乞師方便。（你也恁麼）。竇
D46n8930_p0077a03║云水到渠成。（一个兩个）。問如何是教外別傳一句。（雪
D46n8930_p0077a04║竇未到）。竇云看看臘月盡。（輸却林下人）。僧云恁麼則
D46n8930_p0077a05║流芳去也。（三人中必有我師）。竇云瘂子喫𤓰。（雪竇門
D46n8930_p0077a06║下）。問言迹之興異途之所由生不犯鋒鋩請師道。（未
D46n8930_p0077a07║敢容易）。竇云誰家無白月清風。（三十𥝝後我也不恠）。
D46n8930_p0077a08║僧云還當也無。（向後換手打去）。竇云土上加泥漢。（黃
D46n8930_p0077a09║連未是苦）。問如何是學人自己。（不知你是誰家子）。竇
D46n8930_p0077a10║云乗槎斫額。（甚麼處去也）。僧云莫只者便是。（適來道
D46n8930_p0077a11║甚麼）。竇云浪死虚生。（千佛叉手立）。竇乃云劒輪飛處
D46n8930_p0077b01║日月沉輝。（大有人落太冶之手）。寳杖敲時乹坤失色。（能
D46n8930_p0077b02║事不容）。眾魔從茲瞻裂。（宇宙風清）。千聖由是眼開。（以字
D46n8930_p0077b03║不成八字不是）。其如二聽不圎。（迷逢逹磨）。震迅雷而莫覺。（釋
D46n8930_p0077b04║迦弥勒無分）。孤根將敗。（万里一條銕）。霈春雨以非滋。（打不著）。
D46n8930_p0077b05║致使凢聖岐分悟迷𣲖列。（一二三四五六七）。奔馳七趣。（一出）。
D46n8930_p0077b06║一入汩沒四流。（半合半開）。重業相纏。（堆山積岳）。無有休日。
D46n8930_p0077b07║（日居月諸）。尒諸禪德。（眉橫鼻直）。覬善參詳。（崑崙嚼生
D46n8930_p0077b08║銕）。如人上山。（脚頭脚底）。各自努力。（無孔銕槌）。上堂僧問昭
D46n8930_p0077b09║昭於心目之間而相不可覩晃晃在色塵之內而理
D46n8930_p0077b10║不可分既於心目之間為甚麼不覩其相。（憶得送人
D46n8930_p0077b11║時）。竇云花須連夜發莫待曉風吹。（壁立万仞）。僧云恁
D46n8930_p0078a01║麼則雲散家家月。（說向阿誰）。竇云毗婆尸佛早留心。
D46n8930_p0078a02║（針頭削銕）。僧方礼拜。（碧潭空界月）。竇以拄杖打一下
D46n8930_p0078a03║云不得放過。（費力不少）。問四十九𥝝說不盡底請師
D46n8930_p0078a04║說。（人謂針觜銕舌）。竇云爭之不足。（兩鏃蒺䔧）。僧云謝
D46n8930_p0078a05║師答話。（疋下有餘）。竇云銕棒自看。（痛處下針錐）。問如
D46n8930_p0078a06║何是把定乾坤眼。（莫自欺）。竇云拈却鼻孔。（合耴作家
D46n8930_p0078a07║眼目）。僧云學人不會。（銕作心肝也断腸）。竇云一喜一
D46n8930_p0078a08║悲。（皈去來也）。僧擬議。（屈殺个老漢）。竇云苦。（果然）。問猿
D46n8930_p0078a09║抱子皈青嶂後鳥𭊷花落碧巖前古人意旨如何。（阿
D46n8930_p0078a10║誰如你）。竇云夾山猶在。（久後難論）。僧云和尚如何。（德
D46n8930_p0078a11║兮不孤）。竇云依稀似曲纔堪聽又被風吹別調中。（雪
D46n8930_p0078b01║上加霜）。僧問如何是翠峰境。（到諸方㪯）。竇云春至桃
D46n8930_p0078b02║花亦滿溪。（錯）。僧礼拜。（去得好）。竇云山僧今日敗缺。（果
D46n8930_p0078b03║然）。有人點檢得出許佗頂門上一隻眼便下座。（不悮
D46n8930_p0078b04║道愛韶陽新定機）。上堂僧問古人借問田中事插鍬
D46n8930_p0078b05║叉手意如何。（你問得一半）。竇云人従陳州來不得許
D46n8930_p0078b06║州信。（一三三二兩兩）。問古人道有讀書人報來意旨
D46n8930_p0078b07║如何。（吃嘹舌頭）。竇云且在門外立。（同道方知）。學云請
D46n8930_p0078b08║師相見。（若何若何）。竇云任是顏囬亦不通。（壁立万仞）。
D46n8930_p0078b09║乃云立賔立主剜肉作瘡。（為法忘身）。㪯古㪯今拋
D46n8930_p0078b10║沙撒土。（平出）。直下無事。（佛祖無分）。正是無孔銕槌。（謝
D46n8930_p0078b11║證明也）。別有機関。（把手共行合）。入無間地獄。（覔此人
D46n8930_p0079a01║也少）。明眼衲子應須自看。（幾人蹉過去也）。上堂僧問
D46n8930_p0079a02║古人一喝不作一喝用是否。（學言語漢）。竇云是。（失）。僧
D46n8930_p0079a03║便喝。（若与麼去）。竇便棒。（得）。僧無語。（道道）。竇云謔我。（但
D46n8930_p0079a04║惟但倠）。問古人道有佛法處不得住無佛法處急走
D46n8930_p0079a05║過意旨如何。（趙州猶在）。竇云氣急殺人。（有麼有麼）。僧
D46n8930_p0079a06║擬議。（走過走過）。竇云甚麼處去也。（拘留孫佛）。問只在
D46n8930_p0079a07║目前為什麼再三不覩。（也此色多）。竇云截耳臥街。（逐
D46n8930_p0079a08║而不去）。僧云恰是。（莫勞心力）。竇云令我攢眉。（何止一
D46n8930_p0079a09║兩句）。問黑豆未生芽時如何。（相逢者少）。竇云餧驢餧
D46n8930_p0079a10║馬。（咬定牙関）。僧云生後如何竇云透水透沙。（乃佛乃
D46n8930_p0079a11║祖）。僧礼拜。（慙愧不少）。竇云一似不齋來。（安處即難難
D46n8930_p0079b01║處即安）。問功巧諸𠆸藝盡現行此事如何是此事。（七
D46n8930_p0079b02║九六十三）。竇云諸方牓樣。（雪竇不多）。僧云莫便是學
D46n8930_p0079b03║人會處也無。（洎乎相似）。竇云有頭無尾漢。（橋流水不
D46n8930_p0079b04║流）。竇乃云過去諸如來斯門已成就。（水到渠成）。放過
D46n8930_p0079b05║一著。（扶起得麼）。現在諸菩薩令各入圎明兩重公案。
D46n8930_p0079b06║（一任阿你了也）。未來修學人揔被翠峰穿却鼻孔。
D46n8930_p0079b07║（能有幾个）。上堂云智者聊聞猛提取。（作麼作麼）。莫待
D46n8930_p0079b08║須㬰失却頭。（与誰道著）。上堂僧問如何是脫𭹀御服
D46n8930_p0079b09║挂弊垢衣。（遇貴則賤遇賤則貴）。竇云垂手不垂手。（果
D46n8930_p0079b10║然）。僧云乞師再垂方便。（千聞不如一見）。竇云左眼挑
D46n8930_p0079b11║䈥右眼抉肉。（兩兩三三）。問龍門爭進㪯那个是登科。
D46n8930_p0080a01║（恁麼題耴好）。竇云重遭點額。（蒼天蒼天）。進云學人不
D46n8930_p0080a02║會。（地獄門前）。竇云退水蔵鱗。（不曝腮是好手）。問獨步
D46n8930_p0080a03║丹霄時如何。（過也）。竇云脚下踏索。（得得得）。進云天下
D46n8930_p0080a04║橫行去也。（且看脚下）。竇云徐六擔板。（有人點頭）。問學
D46n8930_p0080a05║人乍入叢林諸事不會未審和尚還拯濟也無。（不可
D46n8930_p0080a06║道是可也）。竇云蘓州紙貴。（誰更酧價）。進云和尚豈無
D46n8930_p0080a07║方便。（諸人作麼生會）。竇云𦛁後拔榍。（三十𥝝後）。竇云
D46n8930_p0080a08║爐鞴之所固無鈍銕。（咦）。良醫之門誰是病夫。（叱）。向後
D46n8930_p0080a09║鼻孔遼天莫孤負人好。（覔火和烟得）。上堂云欲得不
D46n8930_p0080a10║招無間業莫謗如來正法輪便下座。（壁立万仞）。上堂
D46n8930_p0080a11║纔有僧出礼拜。（磕著了也）。竇云大眾一時記耴者僧
D46n8930_p0080b01║話頭失却了也便下座。（咄）。上堂大眾雲集。（三千八百）。以拄
D46n8930_p0080b02║杖拋下。（無孔銕槌）。云棒頭有眼明如日要識真金火
D46n8930_p0080b03║裏看。（壓良作賤）。上堂云從天降下從地湧出。（拶破靣
D46n8930_p0080b04║門）。南北東西一棚俊鶻。（蹉過也不知）。顧杼停機。（是个
D46n8930_p0080b05║什麼）。苦屈苦屈。（一䓁収得）。上堂云古人道譬如𬅈劒
D46n8930_p0080b06║揮空莫論及之不及。（空裏釘橛）。斯乃空輪絕跡劒刃
D46n8930_p0080b07║非虧。（區區地也）。好諸禪德若能如是心心無知。（裂破）。
D46n8930_p0080b08║即是踞妙峰孤頂。（突出難辨）。非但善才七日不逢。（阿
D46n8930_p0080b09║誰）。設使文殊百劫親來也摸索不著。（雲在嶺頭閑不
D46n8930_p0080b10║徹水流澗下太杜生）。上堂有僧出礼拜了方伸問。（退
D46n8930_p0080b11║倒三千）。竇云啼得血流無用處便下座。（𦘕虎成狸）。
D46n8930_p0081a01║上堂云蔵鋒劒客便請施呈。（三權猶在）。有僧方出來。
D46n8930_p0081a02║（何不自來）。竇云什麼處去也。（思之千里）。便下座。（時乎
D46n8930_p0081a03║時不再來）。上堂云語漸也返常合道。（有幾人）。且任諸
D46n8930_p0081a04║人點頭。（耳朵聻）。論頓也不留朕跡。（作麼作麼）。衲僧又
D46n8930_p0081a05║奚為開口。（龍頭蛇尾）。竇以拄杖一劃。（吽吽）。云上無衝
D46n8930_p0081a06║天之計。（幾時休）。下無入地之謀。（一進一退）。蔡州千个
D46n8930_p0081a07║万个。（在甚麼處）。打破只在須㬰。（苦哉佛陀耶）。上堂僧
D46n8930_p0081a08║問寂寂忘言誰是得者。（口上著）。竇云卸㡌穿雲去。（天
D46n8930_p0081a09║覆不得）。僧云如何領會。（抓著雪竇痒處）。竇云披莎𭘧
D46n8930_p0081a10║雨歸僧云三十𥝝後此話大行。（孤負个老漢）。竇云一
D46n8930_p0081a11║場酸澁。（兩）。問坐断毗盧底人和尚還接否。（交）。竇云慇
D46n8930_p0081b01║懃送別瀟湘岸。（錯）。僧云恁麼則學人罪過也。（自領出
D46n8930_p0081b02║去）。竇云天寬地窄太愁人。（逈絕烟塵）。僧礼拜。（棺木裏
D46n8930_p0081b03║瞠眼）。竇云苦屈之詞不妨難吐。（不免勞心力）。問生死
D46n8930_p0081b04║到來如何回避。（時節難逢）。竇云定花板上。（明如杲日）。
D46n8930_p0081b05║僧云莫便是他安身處也無。（朝打暮打）。竇云符到奉
D46n8930_p0081b06║行。（大難大難）。竇乃云逹士相逢各各箭鋒相拄。（敗也
D46n8930_p0081b07║敗也）。若也聲和響順形直影端。（何有閑工夫）。交互不
D46n8930_p0081b08║來並同死漢。（將謂雪竇是个人）。上堂僧問逹磨未來時
D46n8930_p0081b09║如何竇云猿啼古木。（一二三）。僧云來後如何竇云鶴
D46n8930_p0081b10║唳青霄。（三二一）。僧云即今事作麼生竇云一不成二
D46n8930_p0081b11║不是。（問呵呵）。問古人道北斗裏蔵身意旨如何竇云
D46n8930_p0082a01║千聞不如一見。（眼裏曈人）。學云此話大行大言也少
D46n8930_p0082a02║竇云老鼠𠾑銕。（兩重公案）。問古人道皎皎地絕一𮈔
D46n8930_p0082a03║頭只如山河大地又且如何。（全舌去好）。竇云靣赤不如
D46n8930_p0082a04║語直。（果然）。僧云學人未會。（分明重記耴）。竇云遍問諸
D46n8930_p0082a05║方。（靜處娑婆訶）。乃云映眼時若千日。（瞎）。万像不能逃
D46n8930_p0082a06║影質。（道什麼）。凢夫只是未曾觀。（此老自知羞好）。何得
D46n8930_p0082a07║自輕而退屈。（苦屈苦屈）。竇拈起拄杖云把定世界不
D46n8930_p0082a08║漏𮈔髮還觀得也無。（傍若無人）。所以雲門大師道直
D46n8930_p0082a09║得乾坤大地無纖毫過患分只是轉句。（退後三千）。不
D46n8930_p0082a10║見一色猶為半提。（遠行近皈）。直得如此更須知有全
D46n8930_p0082a11║提時節。（打疊也未）。諸上座翠峰若也全提盡大地人
D46n8930_p0082b01║並須結舌。（分開未在者个）。放一線道轉見不堪。（孤危
D46n8930_p0082b02║未在作家）。以拄杖一時趂下。（停龱長智）。上堂僧問如何
D46n8930_p0082b03║是翠峰境。（以者个為主）。竇云有眼底見。（何不問个漢）。
D46n8930_p0082b04║學云如何是境中人。（依舊智短）。竇云貪觀白浪失却
D46n8930_p0082b05║手橈。（莫放過好）。問如何是和尚家風。（㪯得莫鑑）。竇云
D46n8930_p0082b06║客來須看。（土曠人稀）。進云恁麼則學人得見也。（多少
D46n8930_p0082b07║點頭也無）。竇云三十𥝝後。（百千𥝝後不道無）。問如何是
D46n8930_p0082b08║第一義。（俱）。竇云道士倒騎牛。（黑如漆）。學云乞師再垂
D46n8930_p0082b09║方便。（得）。竇云無孔銕槌。（明如日）。問道遠乎哉。（言出扵
D46n8930_p0082b10║己）。竇云青山夾乱流。（相別相逢）。學云恁麼則得聞於
D46n8930_p0082b11║未聞去也。（不可止扵人）。竇云千里万里。（皈去來）。問如
D46n8930_p0083a01║何是吹毛劒。（斬也）。竇云苦。（祖師𭈬了也）。進云還許學人
D46n8930_p0083a02║用也無。（不惜性命）。竇云噓。（了）。竇乃云大眾前共相酧
D46n8930_p0083a03║唱也須是个漢始得。（何不早㪯）。若未有奔流度刃底
D46n8930_p0083a04║眼不勞拈出。（鼻孔裏底）。所以道如大火聚近著則燎
D46n8930_p0083a05║却靣門。（背地點頭去）。亦如按太阿寳劒衝前則𭈬身
D46n8930_p0083a06║失命。（不肯孤負從上）。竇乃頌云太阿橫按祖堂寒。（突
D46n8930_p0083a07║出目前）。千里應須息万端。（快便難逢）。莫待冷光輕閃
D46n8930_p0083a08║爍。（徧界髑髏寒）。復云看看。（㘞）。便下座。（崑崙嚼生銕）。
D46n8930_p0083a09║拈古
D46n8930_p0083a10║㪯米胡問僧近離甚處。（細處人不知）。僧云藥山。（用得
D46n8930_p0083a11║一丸）。米云藥山老子近日如何。（箕裏觀見）。僧云大似
D46n8930_p0083b01║頑石一般。（曾知羅篩）。米云得恁麼鄭重。（石壓笋斜出）。
D46n8930_p0083b02║僧云也無提撥處。（果然）。米云非但藥山米胡亦恁麼。
D46n8930_p0083b03║（喫著如苦辛）。僧近前顧視而立。（令我憶德山）。米云看看
D46n8930_p0083b04║頑石動也。（放過一著）。其僧便出。（出了也無）。竇拈云米
D46n8930_p0083b05║胡也縱奪可觀。（有个什麼）。爭柰死而不弔。（有權有實）。
D46n8930_p0083b06║㪯罽賔國王仗劒詣師子尊者所乃問師得蘊空否。
D46n8930_p0083b07║（實須問得）。尊者云已得。（万里一條銕）。王曰可施我頭。
D46n8930_p0083b08║（實須道得）。尊者曰身非我有豈况於頭。（風吹不入）。王
D46n8930_p0083b09║遂斬之。（實須斬得）。白乳高丈餘。（水洒不著）。王臂自落。
D46n8930_p0083b10║（實須知痛痒）。竇拈云作家君王天然有在。（也是）。㪯鏡
D46n8930_p0083b11║清於僧堂前自擊鍾子云玄沙道底玄沙道底。（烏龜
D46n8930_p0084a01║鎻破壁）。時有僧出來云玄沙道什麼。（口皮在甚𩂜）。鏡清
D46n8930_p0084a02║作一圎相。（向背後問訊）。僧云若不久參爭知恁麼大。
D46n8930_p0084a03║（家見他也無）。清云還我屮鞋錢來。（到如此始得）。竇拈
D46n8930_p0084a04║云洎被打破蔡州。（一槌兩當）。㪯寳公云終日拈香擇
D46n8930_p0084a05║火不知身是道場。（劈不開）。玄沙云終日拈香擇火不
D46n8930_p0084a06║知真个道場。（提不起）。竇拈云一對無孔銕槌。（兩兩）。
D46n8930_p0084a07║㪯五通仙人問佛云佛有六通如何是那一通。（用尽
D46n8930_p0084a08║多少通）。佛召五通仙人。（爭柰那一通）。仙人應喏。（還有
D46n8930_p0084a09║五通也未）。佛云那一通尒問我。（万里一條銕）。竇云老
D46n8930_p0084a10║胡元不知有那一通却因邪打正。（理不曲断　人云
D46n8930_p0084a11║豈止而已）。㪯思和尚令石頭送書去讓和尚處云回
D46n8930_p0084b01║日與子个鈯斧子住山去。（因風吹火）。石頭纔到讓和
D46n8930_p0084b02║尚處便問不慕諸聖不重己靈時如何。（拔貪作富）。讓
D46n8930_p0084b03║云子問太高生何不向下問將來。（見得巧藝）。石頭云
D46n8930_p0084b04║乍可永劫沉淪不求諸聖解脫。（崖崩石裂）。便歸。（脚下
D46n8930_p0084b05║底）。思和尚問書逹否。（不覺醜）。頭云書亦不逹信亦不
D46n8930_p0084b06║通。（道什麼）。去日蒙和尚許鈯斧子便請。（一起一倒）。思
D46n8930_p0084b07║垂下一足。（是則是可惜許）。頭便礼拜。（不与時人同）。竇
D46n8930_p0084b08║拈云石頭洎擔板過却。（有後人在）。又云大小讓師不
D46n8930_p0084b09║解據令。（有實有權）。㪯長髭到石頭處。（後人標榜）。頭問
D46n8930_p0084b10║甚𩂜來。（不可不問）。髭云嶺南來。（草鞋露重）。頭云大𢈔
D46n8930_p0084b11║嶺頭一鋪功德還成就也未。（洪波浩渺白浪滔天）。髭
D46n8930_p0085a01║云成就久矣只欠點眼。（有心來由）。石頭云莫要點眼
D46n8930_p0085a02║麼。（將錯就錯）。髭云便請。（果然只与麼）。頭垂下一足。（通
D46n8930_p0085a03║𫕟有路）。髭便礼拜。（照天照地）。頭云見什麼道理便礼
D46n8930_p0085a04║拜。（若無此語）。髭云如紅爐上一點雪。（乾不尽）。頭便休。
D46n8930_p0085a05║（有什麼饆饠䭔子）。竇拈云無眼功德有什麼點處。（壁
D46n8930_p0085a06║立万仞）。德山和尚到龍潭問久響龍潭及乎到來潭
D46n8930_p0085a07║又不見龍又不現。（有氣息在）。龍潭云子親到龍潭。（敗
D46n8930_p0085a08║缺不少）。山休去。（看看）。竇拈云將錯就錯。（同道方知）。又
D46n8930_p0085a09║云大小德山。（果然）。竇一日因事舉往日有老宿一夏
D46n8930_p0085a10║不為師僧說話。（尽謂正令方行）。有僧自歎云我只恁
D46n8930_p0085a11║麼空過一夏不望和尚說佛法得聞正因兩字也得。
D46n8930_p0085b01║（可痛可悲）。老宿聊聞云闍梨莫𧬊速若論正因一字
D46n8930_p0085b02║也無恁麼道了扣齒云適來無端恁麼道。（好笑好笑）。
D46n8930_p0085b03║隣壁有老宿聞云好一釜羹被兩顆鼠糞污却。（是什
D46n8930_p0085b04║麼）。竇拈云誰家鍋釜無一兩顆。（也是也是）。觀和尚見
D46n8930_p0085b05║新到。（來敗也）。觀作麵引次示之。（過也）。其僧便去。（勘過
D46n8930_p0085b06║始得）。觀晚間問第一座今日新到在什麼處。（一賽兩
D46n8930_p0085b07║彩）。第一座云當時去也。（實頭人難得）。觀云是即是只
D46n8930_p0085b08║得一撅。（早知与麼）。竇拈云老觀大似失錢遭罪。（截頭
D46n8930_p0085b09║覔活）。㪯外道問佛不問有言不問無言。（異中異也）。世
D46n8930_p0085b10║尊據坐。（崑崙嚼生銕）。外道礼拜云世尊大慈大悲開
D46n8930_p0085b11║我迷雲令我得入。（劒去久矣）。外道去後阿難問佛外
D46n8930_p0086a01║道有何所證而言得入。（為眾竭力）。佛云如世良馬見
D46n8930_p0086a02║鞭影而行。（兒孫依之而行）。竇拈云邪正不分過猶鞭
D46n8930_p0086a03║影。（分而不分）。傅大士云夜夜抱佛眠。（手臂不向外）。朝
D46n8930_p0086a04║朝還共起。（脚頭脚底）。起坐鎮相随。（無孔銕槌）。如身影
D46n8930_p0086a05║相似。（頭上漫漫）。要識佛去𩂜。（咦）。只者語聲是。（突出難
D46n8930_p0086a06║辨）。玄沙云大小傅大士只認得个昭昭靈靈。（半合半
D46n8930_p0086a07║開）。竇拈云玄沙也是打草蛇驚。（強弱俱扶）。寳公令人
D46n8930_p0086a08║傳語思大和尚何不下山教化眾生目視雲漢作什
D46n8930_p0086a09║麼。（什麼什麼）。思大云三世諸佛被我一口吞盡何𩂜
D46n8930_p0086a10║更有眾生可度。（只麼只麼）。竇拈云有什麼屎臭氣。（一
D46n8930_p0086a11║狀領過）。趙州云至道無難唯嫌揀擇。（銕壁銕壁）。纔有
D46n8930_p0086b01║語言是揀擇是明白。（早知与麼）。老僧不明白裏是尒
D46n8930_p0086b02║作麼生護惜。（區區地也）。時有僧問云既不明白裏護
D46n8930_p0086b03║惜个什麼。（似知時莭）。州云我亦不知。（壁立万仞）。僧云
D46n8930_p0086b04║和尚既不知為什麼道不在明白裏。（可惜許个好拶）。
D46n8930_p0086b05║州云問事即得。（坐断舌頭）。竇拈云趙州倒退三千。（一
D46n8930_p0086b06║箭兩垜）。南泉示眾云三十𥝝來牧一頭水牯牛欲擬
D46n8930_p0086b07║東邊放不免侵佗國王水草。（鼻孔𠰚）。欲擬西邊放不
D46n8930_p0086b08║免侵佗國王水草。（兩重公案）。不如随分納些子免被
D46n8930_p0086b09║官主勞撓。（頭角崢嶸）。長慶云尒道南泉前頭為人後
D46n8930_p0086b10║頭為人。（随婁搜漢）。雲門云且道牛內納牛外納。（為物傷
D46n8930_p0086b11║慈）。直饒道得納𩂜分明我更問尒牛在甚𩂜。（諸人只
D46n8930_p0087a01║与麼去）。竇拈云一時穿却。（牛頭牛尾）。鄧隱峰在襄
D46n8930_p0087a02║州破威儀堂只著襯衣於砧槌邊㪯槌云道得即不
D46n8930_p0087a03║打。（眼眸重三斤）。于時大眾默然。（休得也未）。隱峰便打
D46n8930_p0087a04║一下。（寡不歒眾）。竇拈云果然果然。（誰能辨別）。僧問
D46n8930_p0087a05║玄沙大耳三蔵第三度為什麼不見國師。（你問也未）。
D46n8930_p0087a06║玄沙云尒道前來兩度還見麼。（莫恠与麼便去）。竇拈
D46n8930_p0087a07║云敗也敗也。（吽吽）。
D46n8930_p0087a08║室中㪯古
D46n8930_p0087a09║㪯睦州問僧近離甚𩂜。（彼此誰辨）。僧云河北。（也是）。州
D46n8930_p0087a10║云河北有个趙州和尚曾到麼。（事生叮嚀）。僧云某甲
D46n8930_p0087a11║近離彼中。（虚頭虚頭）。州云趙州有何言教示徒。（舌頭
D46n8930_p0087b01║長多少）。僧云每見新到便問曾到此間來麼。（与趙老
D46n8930_p0087b02║同參）。云曾到趙州云喫茶去。（狗𠾑赦書）。忽云不曾到
D46n8930_p0087b03║趙州亦云喫茶去。（逹磨無齒）。睦州云慚愧。（慣得其便）。
D46n8930_p0087b04║却問僧趙州意作麼生。（來由在之）。僧云只是一期方
D46n8930_p0087b05║便。（噫）。睦云苦哉趙州被尒將一杓屎潑了也便打。
D46n8930_p0087b06║（依令而行）。睦州却問沙𢏏尒作麼生沙𢏏便礼拜。（扶
D46n8930_p0087b07║得者僧也無）。睦州亦打。（露柱喫始得）。其僧往沙𢏏𩂜
D46n8930_p0087b08║問適來和尚打尒作什麼。（勘破睦州）。沙弥云若不是
D46n8930_p0087b09║我和尚不打某甲。（便打）。竇云者僧克由尀耐將一杓
D46n8930_p0087b10║屎潑他二貟古佛。（平出）。諸上座若能辨得非唯趙睦
D46n8930_p0087b11║二州雪屈。（什麼𩂜去也）。亦乃翠峰与天下老宿无過。（在
D46n8930_p0088a01║甚麼𩂜）。若道不得到𩂜潑人卒未了在。（富不學奢）。㪯
D46n8930_p0088a02║僧問長慶如何是正法眼慶云有願不撒沙。（杲日麗
D46n8930_p0088a03║天）。保福云不可更撒也。（什麼𩂜去也）。竇云夫宗師决
D46n8930_p0088a04║定以本分相見不敢撒沙。（誰分上事）。且那个是諸人
D46n8930_p0088a05║正眼。（何必）。不受人瞞底漢出來對眾道看共相知委。
D46n8930_p0088a06║（却請）。若道不得翠峰一一与尒點過。（放光動地也未）。
D46n8930_p0088a07║開眼也著合眼也著。（我見灯明佛本光瑞如此）。㪯黃
D46n8930_p0088a08║檗有六人新到五人作礼其中一人提起坐具作一
D46n8930_p0088a09║圎相。（跳不出）。檗云我聞有一獵犬甚𢙣。（不辤咬猪狗
D46n8930_p0088a10║去）。僧云尋𦏰羊聲來。（弄響漢）。檗云𦏰羊無聲到汝尋。
D46n8930_p0088a11║（小慈妨大慈）。僧云尋𦏰羊跡來。（自領出去）。檗云𦏰羊
D46n8930_p0088b01║無跡到汝尋。（此老不易）。僧云尋𦏰羊蹤來。（合耴狗口）。
D46n8930_p0088b02║檗云𦏰羊無蹤到汝尋。（便打）。僧云恁麼則死𦏰羊也。
D46n8930_p0088b03║（果然）。檗便休。（是則是可惜許）。到來日上堂云獵犬在
D46n8930_p0088b04║甚𩂜。（至今得个勞煩）。僧便出來。（个鈍漢）。檗云昨日公
D46n8930_p0088b05║案未了老僧休去你作麼生。（當断不断却招其乱）。僧
D46n8930_p0088b06║無語。（作家也無）。檗云將謂是本分衲子元來是義學
D46n8930_p0088b07║沙門以拄杖打出。（賊過後張弓）。竇云只如聲響蹤跡
D46n8930_p0088b08║既無獵犬向甚𩂜尋逐。（幸自縦遠）。莫是絕聲響蹤跡
D46n8930_p0088b09║見黃檗麼。（馿屎比馬糞）。諸禪德要明䧟虎之機也須
D46n8930_p0088b10║是本分衲子。（暫時不在）。㪯外道問佛不問有言不問
D46n8930_p0088b11║無言。（誰謂外道）。𠀍尊良久。（風吹不入）。外道云𠀍尊大
D46n8930_p0089a01║慈大悲開我迷雲令我得入。（可惜許）。竇云諸禪德迷
D46n8930_p0089a02║雲既開决定見佛。（在甚麼𩂜）。還許他同參也無。（因誰
D46n8930_p0089a03║致得）。若共相委知則天下宗師並為外道伴侶。（百千
D46n8930_p0089a04║𥝝後不道無）。如各非印證則東土衲僧不如西天外
D46n8930_p0089a05║道。（心不負人靣無慙色）。㪯龍牙和尚問翠微如何是
D46n8930_p0089a06║祖師西來意。（脚跟下聻）。翠微云与我過禪板來。（若不
D46n8930_p0089a07║与龍牙）。牙耴禪板与翠微。（令後人与麼去）。接得便打。
D46n8930_p0089a08║（便打）。牙云打即任打要且無祖師意。（去去）。後又問臨
D46n8930_p0089a09║際如何是祖師西來意。（不悮為龍牙）。際云与我過蒲
D46n8930_p0089a10║團來。（踈而不漏）。牙耴蒲團与臨際。（不入虎宂爭見虎
D46n8930_p0089a11║兕）。接得便打。（果然）。牙云打即任打要且無祖師意。（大
D46n8930_p0089b01║有人不見）。竇云臨際翠微只解放不解収。（扶強不扶
D46n8930_p0089b02║弱）。我當時若作龍牙待伊索蒲團禪板拈得劈胷便
D46n8930_p0089b03║擲。（扶弱不扶強）。㪯[椑-(白-日)]樹問定山不落數量請師道。（多
D46n8930_p0089b04║少人与麼會）。山提起數珠云是落不落。（月中断井索）。
D46n8930_p0089b05║樹云圎珠三竅人人有請師圎前話。（快便難逢）。山便
D46n8930_p0089b06║打。（令不浪行）。樹便去。（雲生足下）。山云三十𥝝後搥胷
D46n8930_p0089b07║大哭去在。（未後太殷勤）。樹果後開堂示眾道三十𥝝
D46n8930_p0089b08║前被定山老子瞞我一上不同小小。（好語不出口）。竇
D46n8930_p0089b09║云定山用即用爭柰險。（一家有事）。[椑-(白-日)]樹知即知要旦未
D46n8930_p0089b10║曾具擇法眼。（也百家忙）。試請辨看。（只与麼去雪竇也
D46n8930_p0089b11║湏失利）。㪯雪峰問投子一槌便成時如何。（問則問得）。
D46n8930_p0090a01║投子云不是性𢤁漢。（答即答得）。峰云不假一槌時如
D46n8930_p0090a02║何。（自救不了）。投子云者漆桶。（裂破）。竇云然則一期折
D46n8930_p0090a03║挫雪峰。（早是遟回）。且投子是作家爐鞴。（閉門造車）。我
D46n8930_p0090a04║當時若作雪峰待投子道不是性𢤁漢只向伊道鉗
D46n8930_p0090a05║槌在我手裏。（失却一雙眼）。諸上座合与投子著得个
D46n8930_p0090a06║什麼語。（太無厭生）。若能道得便乃性𢤁平生光揚宗
D46n8930_p0090a07║眼。（暗裏見人）。若也顢頇頂上一搥莫言不道。（頼有个
D46n8930_p0090a08║一著在）。㪯趙州問僧曾看法花經麼。（垜根底）。僧云看
D46n8930_p0090a09║來。（為甚失却瞳人）。州云衲衣在空閑假名阿練若誑
D46n8930_p0090a10║惑𠀍間人尒作麼生會。（道著）。其僧擬礼拜。（大好礼拜）。
D46n8930_p0090a11║州云尒披衲衣來麼。（一去不再來）。僧云披來。（難得難
D46n8930_p0090b01║得）。州云莫惑我。（德兮不孤）。僧云如何得不惑去。（快然
D46n8930_p0090b02║自得）。州云莫耴我語。（即便請道）。竇云大小趙州龍頭
D46n8930_p0090b03║蛇尾。（随𩂜作主）。諸人若能辨得便乃識破趙州。（噓噓）。
D46n8930_p0090b04║如或不明个个高擁衲衣莫惑翠峰好。（除非眼裏無
D46n8930_p0090b05║筋底）。㪯長髭問僧甚𩂜來。（抱贓呌屈）。僧云九華控石
D46n8930_p0090b06║庵。（不同）。髭云庵主是什麼人。（知得主也未）。僧云馬祖
D46n8930_p0090b07║下尊宿。（如虚）。髭云名什麼。（与麼也走去）。僧云不委佗
D46n8930_p0090b08║法號。（可惜与麼）。髭云佗不委尒不委。（不委莫㪯）。僧云
D46n8930_p0090b09║尊宿眼在甚𩂜。（堪任也未）。髭云若是庵主親來今日
D46n8930_p0090b10║也須喫棒。（分明打著）。僧云頼遇和尚放過某甲。（家私
D46n8930_p0090b11║難揚）。髭云百𥝝後討个師僧也難得。（長安雖不是久
D46n8930_p0091a01║居）。竇云是則二俱作家要且只解収虎尾不能據虎
D46n8930_p0091a02║頭。（從苗辨地）。若便德山令行並須瓦解。（因語識人）。㪯
D46n8930_p0091a03║保福示眾云此事如擊石火閃電光。（轉過那邊）。搆得
D46n8930_p0091a04║搆不得未免𭈬身失命。（好衲僧行履）。僧便問未審搆
D46n8930_p0091a05║得底人還免𭈬身失命也無福云適來且致闍梨還
D46n8930_p0091a06║搆得麼。（同途不同轍）。僧云若搆不得未免大眾笑。（更
D46n8930_p0091a07║答得一點好）。福云作家作家。（可惜許）。僧云是什麼心
D46n8930_p0091a08║行。（餓㣘囓枯骨）。福云一杓屎欄靣潑不知臰。（有人點
D46n8930_p0091a09║頭去）。竇云諸上座保福有生擒虎兕底爪牙。（點）。者僧
D46n8930_p0091a10║也不易相敵。（從容難語）。雖然如此要且放過保福一
D46n8930_p0091a11║著。（以皃耴人）。只如翠峰与大眾還許諸方檢責也無。
D46n8930_p0091b01║（大海從魚躍）。若免不得平地上死人無數。（只恐諸
D46n8930_p0091b02║人孤負）。其中有得活底麼。（要落草去）。竇拈起拄
D46n8930_p0091b03║杖云來也來也。（將謂此人）。㪯皈宗鋤草次見一條蛇
D46n8930_p0091b04║以鋤斬之。（兩鏃蒺䔧）。僧見便問久響皈宗元來是
D46n8930_p0091b05║个麁行沙門。（豈止与麼去）。宗云尒麁我麁。（是則是）。
D46n8930_p0091b06║後雪峯問德山古人斬蛇意旨如何。（斬也）。山便打。
D46n8930_p0091b07║（㘞）。峰便走。（脚頭聻）。山召云布衲。（被吹別調中）。峰囬首。
D46n8930_p0091b08║（也知得心肝）。山云他後悟去方知老漢徹底老婆心。
D46n8930_p0091b09║（土曠人稀）。竇云皈宗只解慎初不能護末。（有權也
D46n8930_p0091b10║有實）。德山頗能據令且未明斬蛇。（有照也有用）。竇
D46n8930_p0091b11║召大眾云看翠峰今日斬三五條。（因邪打正）。以拄杖
D46n8930_p0092a01║一時打下。（一二三四五）。
D46n8930_p0092a02║勘辨
D46n8930_p0092a03║問僧甚𩂜來。（随第幾機）。僧云和尚問誰。（咦）。竇云我問
D46n8930_p0092a04║尒。（鶻提鳩）。僧云何不領話。（情知尒底）。竇云翠峰今日
D46n8930_p0092a05║敗缺。（無則寬恕　滄海也須乾）。寳華侍者來看雪竇
D46n8930_p0092a06║竇問寳華多少眾。（且許筭人）。侍者云不勞和尚如此。
D46n8930_p0092a07║（一條綠水遶青山）。竇云我好好問尒㪍跳作什麼。（動
D46n8930_p0092a08║則影現）。侍者云不得放過。（靜則冰生）。竇云真師子兒。
D46n8930_p0092a09║（人無遠慮必有近憂）。喫茶了竇把住云適來得恁麼
D46n8930_p0092a10║無礼。（相逢尽道休官去）。侍者擬議。（頼是尒擬議）。被竇
D46n8930_p0092a11║一掌云皈去分明㪯佀寳華。（有意氣時添意氣不風
D46n8930_p0092b01║流𩂜也風流）。有數人新到至竇云新到那。（故是）。僧云
D46n8930_p0092b02║是。（太宋亦如扶桑）。竇云參堂去。（兩重公案）。僧便去。（个
D46n8930_p0092b03║漆桶）。竇復喚來〃。（功不浪施）。其僧却回。（上來下去馿𥝝
D46n8930_p0092b04║得麼）。竇云洞庭難得師僧与尒一椀茶喫。（不得中
D46n8930_p0092b05║即鑑還同野舎薪）。問僧甚𩂜受業。（𪭺謂雪竇）。僧云天
D46n8930_p0092b06║章。（可惜許）。竇云𪭺得蘭亭記來麼。（佗時有人）。僧云爭
D46n8930_p0092b07║敢呈似和尚。（家家閑家具）。竇云草本不勞拈出。（不
D46n8930_p0092b08║免随佗轉却）。五人新到竇云洞庭絕頂無行路不假
D46n8930_p0092b09║梯航速道看。（嶮）。僧云特來礼拜和尚。（兩兩三三舊路
D46n8930_p0092b10║行）。竇云湛水停舟徒誇運濟。（好个誇運濟）。僧無語。（老
D46n8930_p0092b11║胡不如）。竇云過者邊來。（鳥飛不度）。其僧齊過。（勘破了
D46n8930_p0093a01║也）。竇云將頭不猛悮累三軍參堂去。（諸方難到）。問僧
D46n8930_p0093a02║名什麼。（一且何來）。云義懷。（一任答去）。竇云何不名懷
D46n8930_p0093a03║義。（親得親用）。僧云當時致得。（無柰阿你）。竇云誰与你
D46n8930_p0093a04║安著。（還道得也無）。僧云某甲受戒來十秊也。（見得个
D46n8930_p0093a05║老漢）。竇云行脚費却多少草鞋。（首尾一齊動）。僧云
D46n8930_p0093a06║和尚莫瞞人好。（三生六十劫）。竇云我也沒量罪過尒
D46n8930_p0093a07║作麼生。（勞力不少）。僧無語。（方知行脚師僧）。竇云脫空
D46n8930_p0093a08║謾語漢便打。（𦛁後拔箭）。問新到近離甚𩂜。（脚頭聻）。
D46n8930_p0093a09║僧云興教。（難掉動）。竇云逹磨一宗掃土而盡。（莫愛筋
D46n8930_p0093a10║力）。僧無語。（時哉時哉）。竇云天上天下唯我獨尊。（龍頭
D46n8930_p0093a11║蛇尾）。復問僧闍梨名什麼。（相逢尽道休官去）。僧云宗
D46n8930_p0093b01║雅。（林下何曾見一人）。竇云雅即不問作麼生是宗。（不
D46n8930_p0093b02║知明月落誰家）。僧無對。（道即道得）。竇云且限三日其
D46n8930_p0093b03║僧頻來下語。（在什麼𩂜）。竇皆不諾。（什麼𩂜去也）。僧却
D46n8930_p0093b04║問某甲見𩂜只恁麼和尚作麼生。（好一問）。竇云尒何
D46n8930_p0093b05║不問我。（若無此語難見雪竇老）。僧方擬問。（佛手遮不
D46n8930_p0093b06║得人心似䓁閑）。被僧連打數下。（裂破裂破）。問新到發
D46n8930_p0093b07║足甚𩂜。（休得始得）。僧拍掌一下。（只管見）。竇云兩重公
D46n8930_p0093b08║案。（一隻一雙）。僧云恰是。（兵随印轉）。竇便喝。（賔主歷然）。
D46n8930_p0093b09║僧無語。（時節難逢）。竇云還我一拍來。（此地無金二兩）。
D46n8930_p0093b10║僧擬議。（先行不到末後為初）。竇云瞎漢參堂去。（却是
D46n8930_p0093b11║笑具底）。六人新到竇問參頭夫為上將須是七事随
D46n8930_p0094a01║身兩刃交鋒作麼生。（且打退皷）。僧云久嚮翠峰有此
D46n8930_p0094a02║一著。（也何妨）。竇云一著放過還我草鞋錢來。（个个且
D46n8930_p0094a03║去別時來）。僧喝。（其賦有詆諆）。竇便棒。（能有幾人）。僧約
D46n8930_p0094a04║住拄杖与竇一拍。（是則是）。竇云未到翠峰与尒二十
D46n8930_p0094a05║棒了也。（便打）。僧無語。（臨崖看虎眼）。竇云且在一邊。（堪
D46n8930_p0094a06║作什麼用）。却問第二副將作麼生。（又憂塞北）。僧茫然。
D46n8930_p0094a07║（何必）。竇云一狀領過。（伏惟伏惟）。喫茶了竇把住參頭
D46n8930_p0094a08║云適來公案者裏即恁麼堂中作麼生㪯。（少秆曾聽
D46n8930_p0094a09║稚兕歌）。僧擬議。（許你眼親）。竇打一坐具推出。（俱）。
D46n8930_p0094a10║雪峰和尚塔銘（并序）
D46n8930_p0094a11║夫從緣有者。（㪯來好也）。始終而成壞。（鳥飛不度）。非從
D46n8930_p0094b01║緣得者。（因誰致得）。歷劫而常堅。（因甚凢聖出入）。堅之
D46n8930_p0094b02║則在壞之則捐。（龍頭蛇尾）。雖然離散未至何妨預置
D46n8930_p0094b03║者哉。（堆山積岳）。所以疊石結室翦木合函。（劈不開提
D46n8930_p0094b04║不起）。般土積石為龕。（是什麼所在）。諸事已備。（有麼有
D46n8930_p0094b05║麼）。頭南脚北橫山而臥。（道道）。惟願至時同道者莫違
D46n8930_p0094b06║我意。（一䓁家風）。知心者不易我志。（風行草偃）。深嘱載嘱。
D46n8930_p0094b07║（耳朵一片皮）。幸勉勵焉。（俱俱）。縱饒佗日邪造顯揚。（見麼）。
D46n8930_p0094b08║豈如當今正眼蜜𢎪。（更說看）。善思之審思之。（確）。
D46n8930_p0094b09║雪竇傳法賜紫　　重顯　註
D46n8930_p0094b10║兄弟添十字。（乎出）。竇云國無二君。（得）。又云知麼。（阿你）。
D46n8930_p0094b11║同心著一儀。（拈也）。竇云風行草偃。（了）。又云直與。（獨立）。
D46n8930_p0095a01║土主曰松山。（嶮嶮）。竇云四顧匪絕。（類）。又云看。（摐然）。
D46n8930_p0095a02║𡖉塔號難提。（最高）。竇云獨露相𠋣。（塞）。又云嶮。（孤危）。
D46n8930_p0095a03║更有胡家曲。（聾聾）。竇云一西一東。（築）。又云大難。（一危）。
D46n8930_p0095a04║汝等切湏知。（過也）。竇云自南自北。（磕）。又云會也。（与麼）。
D46n8930_p0095a05║我唱泥牛吼。（山河）。竇云聞莫㪯頭。（響）。又云呵呵。（片皮）。
D46n8930_p0095a06║汝和木馬嘶。（天地）。竇云見應合眼。（普）。又云撫掌。（敗也）。
D46n8930_p0095a07║但看五六月。（瞎瞎）。竇云豈可徒然。（知）。又云吁。（分開）。
D46n8930_p0095a08║冰片滿長街。（寒毛）。竇云事非草草。（然）。又云苦。（吽吽）。
D46n8930_p0095a09║薪盡火滅後。（銕壁）。竇云去去誰同。（噫）。又云好住。（著力）。
D46n8930_p0095a10║密室爛如泥。（銀山）。竇云須到如此。（化）。又云努力。（頂住）。
D46n8930_p0095a11║受師號上堂
D46n8930_p0095b01║僧問皇恩已降海眾同觀斈人上來願聞㪯唱。（阿誰
D46n8930_p0095b02║如你）。竇云好音在耳人皆聽。（東西南北）。進云聽後如
D46n8930_p0095b03║何。（耳始聾也）。竇云問著元来揔不知。（漏逗不少）。僧云
D46n8930_p0095b04║斈人到者裏實謂不知。（大言易出）。竇云許尒是个草
D46n8930_p0095b05║賊。（放過一著）。復云禪家流還如戰將見闘勇健索不
D46n8930_p0095b06║来即便擒下。（方知个老解与麼）。雖一期之作爭佀借
D46n8930_p0095b07║水獻花唱太平歌好。（也是）。夜雨山草滋爽籟生古木。
D46n8930_p0095b08║（金不博金）。閑吟竺僊偈。（在什麼）。勝扵嚼金玉。（來也來
D46n8930_p0095b09║也）。蟋蟀啼壞墻。（突在一邊）。苟兔悲𡱈促。（什麼什麼）。道
D46n8930_p0095b10║人優曇花。（天覆不能）。迢迢遠山綠。（鳥飛不度）。是知道
D46n8930_p0095b11║無不在。（却是道著）。誰云間然。（只个一句而已）。故天有
D46n8930_p0096a01║道以輕清。（雲飛雨下）。地有道以肅靜。（山高海闊）。谷有
D46n8930_p0096a02║道以盈滿。（還應得也無）。君有道以敷化故。（出來看）。
D46n8930_p0096a03║我今上皇帝金輪統御睿澤霶流。（道得也未）。草木禽
D46n8930_p0096a04║魚無遠不及。（誰過那邊）。巖野抱疾之士俄羕寵光。（金
D46n8930_p0096a05║香炉下銕崑崙）。此生佗生無以云報。（崖崩石裂）。賢守
D46n8930_p0096a06║司封高扶堯舜。（月白風清）。下視龔黃。（海宴河清）。襲千
D46n8930_p0096a07║載之雅風。（填溝塞壑）。鎻萬邦之春色。（泰平無象）。佇當
D46n8930_p0096a08║明詔。（闔國咸知）。別振休聲。（誰是知音）。貳車屯田諸廳
D46n8930_p0096a09║朝宰。（一親一踈）。不敢飾辤褒讚。（還聽得此話麼）。仲尼
D46n8930_p0096a10║言云吾禱久矣。（万里一條銕）。
D46n8930_p0096a11║特賜興禪大燈國師參詳語要二
D46n8930_p0097b01║大燈国師行狀
D46n8930_p0097b02║大應国師唱臨済宗旨扵橫嶽万壽建長也𢆻乎四
D46n8930_p0097b03║十年矣其間摳衣者不知𢆻何師其一也師諱妙超
D46n8930_p0097b04║宗峰其號也生扵播州揖西縣紀氏子父母禱扵本
D46n8930_p0097b05║州書冩山如意輪觀音母夢一僧手携白花開扵五
D46n8930_p0097b06║葉而与之有妊[乞-乙+、]而後如寐而不寤至其誕之時熟
D46n8930_p0097b07║睡而不知也保母俄聞呱地一聲徃而見之未澡浴
D46n8930_p0097b08║而肌體瑩㓗克𭭛克嶷頂骨聳立伏犀插額目光射
D46n8930_p0097b09║人随面前人能轉顏目五嵗時見人發刀扵硎云何
D46n8930_p0097b10║為而作也云貴圖快利云不快利虔有快利你還知
D46n8930_p0097b11║麼其人罔測師呵[乞-乙+、]大笑触事以言所挫人若比親
D46n8930_p0098a01║族有諫而欲使住之者拈棒便打鄉黨稱為神童矣
D46n8930_p0098a02║十有一嵗而師事扵書冩山戒信律師每屏坐靜処
D46n8930_p0098a03║志厭俗塵經書過目成誦一日慨然云假使究九流
D46n8930_p0098a04║三蔵百家異道書爭若入不立文字直指單傳宗未
D46n8930_p0098a05║剃染而發足至京城并相州參問諸尊宿〃〃雖氣
D46n8930_p0098a06║吞佛祖底不敢嬰其鋒謁建長〃老問曰路逢死蛇
D46n8930_p0098a07║莫打殺無底籃子盛将皈意旨如何老曰放下着者
D46n8930_p0098a08║般底直下便看耴師云只如道直下便看耴如何老
D46n8930_p0098a09║擬議師乃喝造万壽問佛國禪師曰佛法無多子著
D46n8930_p0098a10║衣喫飯処即是纔作恁麼理會早是不是了也国云
D46n8930_p0098a11║未知恁麼㕝以前与而今如何區別師云區則區別
D46n8930_p0098b01║則不別国云試區別看師指露柱云喚者亇作露柱
D46n8930_p0098b02║則与背時逈區不喚者亇作露柱則而今已別国云
D46n8930_p0098b03║豈是佛法師云和尚好亇時莭國云只与麼受用与
D46n8930_p0098b04║老僧別師云若見有和尚某甲佗日悔去国云平生
D46n8930_p0098b05║日用処直下道來看師云步[乞-乙+、]踏着毘盧頂言[乞-乙+、]勘
D46n8930_p0098b06║破維摩詰次日又來問云昨日与今日請師辨別国
D46n8930_p0098b07║云說什麼昨日直道今日事師云雲従龍風従虎国
D46n8930_p0098b08║云雲未起風未來時如何師云天上天下唯我独尊
D46n8930_p0098b09║国云雲門云我當時若見一棒打殺与狗子喫貴圖
D46n8930_p0098b10║天下太平如何師曰一口吞𨚫了也國橫点頭曰此
D46n8930_p0098b11║語不敢肯師乃喝国亦喝師又喝而出去国送出門
D46n8930_p0099a01║曰我見多少学者未嘗逢如公俊底冝祝髮披衣棟
D46n8930_p0099a02║梁吾道師翌日重參佛国〃見來曰古人云大用現
D46n8930_p0099a03║前不存䡄則時如何師曰和尚未問以前已現前久
D46n8930_p0099a04║矣国云在甚麼処師曰夜來狂風吹折門前一枝松
D46n8930_p0099a05║國云如何是狂風師搖手中扇子国休去師云狂風
D46n8930_p0099a06║豈不是扇子国大笑云綐見相似𨚫也蹉了師扵此
D46n8930_p0099a07║服膺矣自歎曰人身難得佛法難遇[乞-乙+、]賤則貴豈丈
D46n8930_p0099a08║夫志遂落髮受具且夕留心扵此㕝一夕坐僧堂聞
D46n8930_p0099a09║僧隔壁誦百丈語云靈光独耀逈絕根塵躰露真常
D46n8930_p0099a10║不拘文字驀然有省夜半扣門呈其見解国云既是
D46n8930_p0099a11║真正見解也冝建法幢立宗旨厥後大應国師應
D46n8930_p0099b01║[(栚-木+言)-天+口]自橫岳來亰師舘于韜光庵師在相冽聞其手叚
D46n8930_p0099b02║辛辣趨于亰徑詣其室問云学人遠[乞-乙+、]來化下請師
D46n8930_p0099b03║一接師云老來無力且坐喫茶師云恁麼用去只恐
D46n8930_p0099b04║不肯国師云你是新到爭知這裏㕝師云千里同風
D46n8930_p0099b05║豈不是君子国師云室中物色你試指出看師云七
D46n8930_p0099b06║九六十三国師云無慚愧漢來処也不知師云謹謝
D46n8930_p0099b07║老師以学人托上梵天国師云今日自領出去明日
D46n8930_p0099b08║事你作麼生師云天際日上月下檻前山𭰹水寒国
D46n8930_p0099b09║師云一死不𭁡活師便休国師便問五祖演示佛眼
D46n8930_p0099b10║云牛過窓櫺頭角四蹄全出尾巴因甚出不得你試
D46n8930_p0099b11║下一轉語看師云曲心已露国師云如何是曲心師
D46n8930_p0100a01║云拄天拄地国師大笑云与麼空至他日有悔三日
D46n8930_p0100a02║後師下語曰𣏐卜𦗟虚声国師云方得相似自尓晝
D46n8930_p0100a03║参暮請不敢退轉国師時臥疾經旬閉方丈戶止学
D46n8930_p0100a04║者㕘問唯師見許參請国師云你是天然衲子也不
D46n8930_p0100a05║是一兩生參学士国師羕　詔住京城萬壽師従之
D46n8930_p0100a06║侍巾瓶国師示以翆岩眉毛在麼雲門云関之語也
D46n8930_p0100a07║師下語云將錯就錯国師曰是則是你能扵関字着
D46n8930_p0100a08║精彩他時別湏有生涯德治丁未国師赴于相州住
D46n8930_p0100a09║建長師乃參随至彼未經十日因案上放在鎖子忽
D46n8930_p0100a10║然打透関字到了圎融無際真實諦當大法現前処
D46n8930_p0100a11║汗流浹背急趨方丈下語曰𢆻乎同路国師大愕云
D46n8930_p0100b01║夜來夢見雲門入吾室你今日透関字你是雲門𭁡
D46n8930_p0100b02║來也師掩耳而出翌日呈二偈云一囬透過雲関了
D46n8930_p0100b03║南北東西活路通夕處朝遊沒賔主腳頭腳底起清
D46n8930_p0100b04║風　透過雲関無旧路青天白日是家山機輪通変
D46n8930_p0100b05║難人到金色頭陁拱手還　妙超胸懷如是若不孤
D46n8930_p0100b06║負師意伏望賜一言近擬帰故都莫惜尊意以為大
D46n8930_p0100b07║幸耳　国師掇茟自書其後云你既明投暗合吾不
D46n8930_p0100b08║如你吾宗到你大立去只是二十年長養使人知此
D46n8930_p0100b09║證明矣為妙超禪人書巨福山南浦紹明延慶戊申
D46n8930_p0100b10║臘月国師示滅心䘮既畢帰亰而卜居扵洛水東衲
D46n8930_p0100b11║子纔六七輩刻苦自厲至忘寒飢一夕夢有六人僧
D46n8930_p0101a01║狀若羅漢居第一位僧云出𠀍時至何不出也師云
D46n8930_p0101a02║仁義盡従貪𩂜断僧即頷而以竹針挑破𦛁後云為
D46n8930_p0101a03║你抉出貧肉覚後頭𦛁尚痛焉不𢆻而去雲居徙居
D46n8930_p0101a04║城北紫野不立佛殿唯𣗳法坣洗心子玄恵法師偕
D46n8930_p0101a05║儒者九人奏扵朝欲破禪宗禪宗若有奇特㕝吾俯
D46n8930_p0101a06║豈敢諸儒徵詰諸方禪將無有當意者諸儒聞師名
D46n8930_p0101a07║而特來問云禪宗手叚如何師云以虛偽示真實儒
D46n8930_p0101a08║云聖人有虛言否師云有云既是聖人有甚虚言師
D46n8930_p0101a09║云不見孟子有之象謂已殺舜了而入宮見舜在床
D46n8930_p0101a10║琴舜見象來而喜豈不是虛偽其間激揚鏗鏘問荅
D46n8930_p0101a11║罷儒却問師云畢竟如何决断北義去也師云舜却
D46n8930_p0101b01║殺象了也諸儒皆稽䫙而執弟子礼就中洗心子入
D46n8930_p0101b02║室參禪造詣不淺不勝崇信之至施第宅而作大德
D46n8930_p0101b03║方丈今雲門庵是也師氣宇如王人少近傍数年罕
D46n8930_p0101b04║有為檀越外護者一旦　萩原法皇聞其風而召入
D46n8930_p0101b05║內　上遣中使告師而𣣔披道服而除一重坐席談
D46n8930_p0101b06║話師𭁡三乞着袈裟而對坐一一許之　帝勑（云）佛
D46n8930_p0101b07║法不思議与王法對坐師奏云王法不思議与佛法
D46n8930_p0101b08║對坐　上動龍顏一日　上勑問云不与万法為侶
D46n8930_p0101b09║者是什麼人師搖手中扇子云皇風永扇一日面有
D46n8930_p0101b10║勑云朕欲以大德寺為朝廷第一祈禱処去師受命
D46n8930_p0101b11║而云唯[乞-乙+、]　後醍醐天皇即位如前所勑礼敬弥敦
D46n8930_p0102a01║寵㤙益渥　帝召弟子僧入內　帝問云不与万法
D46n8930_p0102a02║為侶者是什麼人僧起而鞠躬僧却奏云不与万法
D46n8930_p0102a03║為侶者什麼人　上以手中珪劃一劃云這亇聻師
D46n8930_p0102a04║上法語云億刧相離而不相離尽日相對而不相對
D46n8930_p0102a05║不審是什麼物請𦗟　綸言帝御茟書紙尾（云）昨夜
D46n8930_p0102a06║三更露柱向和尚道了也　上書投機頌賜師云二
D46n8930_p0102a07║十年來辛苦人𨒦春不換旧風𤇆着衣喫飯恁麼去
D46n8930_p0102a08║大地那曾有一塵又書紙尾云弟子有亇悟処以何
D46n8930_p0102a09║驗朕師又書云老僧恁麼驗聻又　御茟書古人節
D46n8930_p0102a10║角誵訛則語問師〃謹書紙奏對不可勝計　勑洞
D46n8930_p0102a11║院都護請師入　禁掖就五莭　所俄設法座請師陞
D46n8930_p0102b01║座面前懸百丈禪師頂相　帝亦扵法座右側設御
D46n8930_p0102b02║榻側▆𦗟月𡖖雲客皆在扵左右前後拈香祝　聖
D46n8930_p0102b03║罷師下法座　帝亦下御榻師奏云臣僧適來許多
D46n8930_p0102b04║鄙俚言說㓛皈何処　帝指百丈真云百丈禪師為
D46n8930_p0102b05║證明師云此外更無有人作證明麼　帝便竪起拳
D46n8930_p0102b06║頭師云与麼則南山朝北闕夜〃見明星　帝瞬目
D46n8930_p0102b07║而祇揖師鞠躬而出去　皇情大恱次日賜兼金縑
D46n8930_p0102b08║帛䓁兩朝特賜興禪大灯高照正灯国師号所賜庄
D46n8930_p0102b09║田濃州長森播州小宅三職方并浦上総州遠山方
D46n8930_p0102b10║御厨信州伴野紀州高家仍見下官府宣正中年▆
D46n8930_p0102b11║南禪虚席　詔下請師𭁡三竟不赴建武初下　綸
D46n8930_p0103a01║旨云大德禪寺冝處五山之一也師却而不受之又
D46n8930_p0103a02║下　詔云冝相並南禪淨𠛴　萩原法皇　後醍醐
D46n8930_p0103a03║天皇親　宸翰有一流相羕不許他門住涇渭殊流
D46n8930_p0103a04║貽言扵竜華　御製臨之刊之見懸扵塔額左右
D46n8930_p0103a05║萩原法皇自剪　御髮造小塔安扵其中被置在靈
D46n8930_p0103a06║光塔左邊盖為結与大燈當[乞-乙+、]來𠀍香火緣也筑州
D46n8930_p0103a07║太宰府都督司馬少卿上帖扵師請住橫岳山崇福
D46n8930_p0103a08║禪寺詣闕而以此㕝奏　帝堅留之重敷奏以師翁
D46n8930_p0103a09║行道地　帝乃允之纔作百日主而告退还皈于大
D46n8930_p0103a10║德垂三轉語示衣云朝結眉夕交肩我何似　露柱
D46n8930_p0103a11║𥁞日徃來我囙甚不動　若透得亇兩轉語一生參
D46n8930_p0103b01║学㕝了畢建武丁丑冬一夕召首座德禪開山徹翁
D46n8930_p0103b02║和尚也曰我化緣已𥁞衣法并本寺末寺住持職㕝
D46n8930_p0103b03║悉付与你克令子孫接續使不断絕未𢆻得疾臘月
D46n8930_p0103b04║二十一日夜書亨首座相従久矣悟徹既人皆知之
D46n8930_p0103b05║語而授焉又示遺誡扵諸弟子云我行而後置骨扵
D46n8930_p0103b06║丈室莫別造塔其有以也夫汝䓁冝委悉二十二日
D46n8930_p0103b07║午時欲端坐胡床示滅而久有足疾患不克結跏趺
D46n8930_p0103b08║坐首座出以比為憾語師自以兩手加左足扵右股
D46n8930_p0103b09║上左膝傷折血流霑衣至今血痕尚存焉乃書辝𠀍
D46n8930_p0103b10║偈云截断佛祖吹毛常磨機輪轉処虚空咬牙擲茟
D46n8930_p0103b11║而逝大鑑禪師時住南禪有人傳誦遺偈鑑聞而大
D46n8930_p0104a01║驚云不意日本有明眼宗師也平生欲會面而人皆
D46n8930_p0104a02║沮止之遺恨不少欲赴茶毗而緣有朝廷祈禱㕝不
D46n8930_p0104a03║能也且遣僧人伺茶毗時至馳皈告之乃率大眾出
D46n8930_p0104a04║山門頭諷經遣侍者二人贈瓣香（溫中和尚正翁和
D46n8930_p0104a05║尚也）瓣香至今為寺什物世壽五十六僧臈三十四
D46n8930_p0104a06║門人悉遵遺誡親羕印可嗣其法者妙心関山和尚
D46n8930_p0104a07║興德海岸池寺白翁野州了翁長福璧峰金剛日山
D46n8930_p0104a08║貞庵主可監寺和典座各拠一方接引学者師平居
D46n8930_p0104a09║与物為春無町畦也迄于夫陞堂而𬼌拂子開室而
D46n8930_p0104a10║握竹篦以機攻機如張良躡足而封韓信是賊知賊
D46n8930_p0104a11║若孫子减竈而敗龐㳙阿脩羅王托動三有大城金
D46n8930_p0104b01║翅鳥王擘破娑竭羅海談笑而起臨濟扵己仆叱咜
D46n8930_p0104b02║而破雲門之機関到于極処穿山透石壁鼻孔血淋
D46n8930_p0104b03║淋有語錄三帙一帙雪竇錄着語有自來矣按夫雲
D46n8930_p0104b04║門遺誡云吾滅後置吾扵方丈中上或賜塔額祇懸
D46n8930_p0104b05║扵方丈勿別營作又遺表云聯叨鳳詔累對龍庭継
D46n8930_p0104b06║奉頌宣重疊慶賜師示遺誡准雲門故㕝置骨扵方
D46n8930_p0104b07║丈塔賜靈光額沭兩朝寵光優渥嬰足疾患大應雲
D46n8930_p0104b08║門𭁡誕語𮈔髮不爽也大應滅後十有九白嘉曆元
D46n8930_p0104b09║年奉　詔開大德法堂一香供大應二十年長養記
D46n8930_p0104b10║莂若合符節入滅纔九十年矣夫何門庭冷落子孫
D46n8930_p0104b11║寢㣲所謂強弩之末勢不能穿魯縞者歟寔足歎息。
D46n8930_p0105a01║應永三十三年竜集丙午九月日德禪遠孫小比丘
D46n8930_p0105a02║禪興謹狀梗槩以備大方尊宿名公銘塔之目云
D46n8930_p0105a03║
D46n8930_p0105a04║開山大灯国師語錄板行值応仁世乱壞刧
D46n8930_p0105a05║時燒失矣今既逮百五十餘嵗十二世之
D46n8930_p0105a06║子系（宗玩）㠯衣盂資𭁡刊三帙錄不直半
D46n8930_p0105a07║文錢若遂他昭覧則人謂家醜向外揚矣。
D46n8930_p0105a08║時元和七辛酉年七月日奉寄附（于）大德
D46n8930_p0105a09║雲門𤲅