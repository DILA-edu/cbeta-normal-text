D48n8939_p0176b01║南院和尚（亦云寶應）名慧顒鄉貫姓氏受業
D48n8939_p0176b02║不載得法於興化獎和尚臨濟第三
D48n8939_p0176b03║𠀍後唐莊宗明宗時人。
D48n8939_p0176b04║首山和尚名省念萊州人姓狄氏南
D48n8939_p0176b05║禪院受業得法於風宂昭和尚壽六
D48n8939_p0176b06║十八臨濟第五𠀍　本朝太宗淳化
D48n8939_p0176b07║中示寂。
D48n8939_p0176b08║葉縣和尚名歸省冀州人姓賈氏易
D48n8939_p0176b09║州保壽院受業得法於首山念和尚
D48n8939_p0176b10║臨濟第六𠀍　本朝太宗真宗時人。
D48n8939_p0177a01║神鼎和尚名洪諲襄水人姓氏受業
D48n8939_p0177a02║不載得法於首山念和尚年八十餘
D48n8939_p0177a03║臨濟第六𠀍與葉縣同時。
D48n8939_p0177a04║承天和尚名智嵩（亦云三交嵩亦云唐明嵩亦云鐵佛嵩三交即承天也）鄉
D48n8939_p0177a05║貫姓氏受業不載得法於首山念和
D48n8939_p0177a06║尚臨濟第六𠀍與葉縣同時。
D48n8939_p0177a07║石門和尚（亦住谷隱號慈照）名蘊聦南海人姓張
D48n8939_p0177a08║氏受業不載得法於首山念和尚壽
D48n8939_p0177a09║六十八　臨濟第六𠀍　本朝仁宗天聖
D48n8939_p0177a10║中示寂。
D48n8939_p0177b01║汝州南院顒和尚語要　　　嗣興化獎和尚
D48n8939_p0177b02║上堂云赤[冉-工+又]團上壁立千仞有僧問赤[冉-工+又]團上壁立千仞
D48n8939_p0177b03║豈不是和尚語師云是僧便掀倒禪床師云你看這瞎漢
D48n8939_p0177b04║乱做僧擬議師便打趂出院。
D48n8939_p0177b05║上堂云諸方只具啐啄同時眼不具啐啄同時用僧問如
D48n8939_p0177b06║何是啐啄同時用師云作家不啐啄啐啄同時失僧云猶
D48n8939_p0177b07║是學人問𩂜師云你問𩂜作麼生僧云失師便打其僧不
D48n8939_p0177b08║肯後到雲門會裏舉前因緣說不肯其時有傍僧云當時
D48n8939_p0177b09║南院棒折那僧聞此語言下大悟方見南院荅話𩂜僧却
D48n8939_p0177b10║來汝州省覲值南院已遷化却上風宂禮拜風宂認得便
D48n8939_p0177b11║問上座是當時問南院啐啄同時話否僧云是宂云會也
D48n8939_p0177b12║未僧云會也宂云當時作麼生僧云當時如在燈影裏行
D48n8939_p0178a01║相似宂云你會也。問大用不逢人時如何師云鷄鵝舞道
D48n8939_p0178a02║引入千峯。問十方通暢時如何師云八極連門禍問龍躍
D48n8939_p0178a03║江湖時如何師云瞥嗔瞥喜。問傾湫倒岳時如何師云
D48n8939_p0178a04║老鵶無觜。問從上古人見不盡𩂜師還見也無師云握
D48n8939_p0178a05║髮吐食人不頋滿朝盡道好周公僧向口上打師云道者
D48n8939_p0178a06║大煞瞎僧云有恁麼瞎老漢恁麼道師便打。問從上諸
D48n8939_p0178a07║聖向什麼𩂜去也師云不上天堂即入地獄僧云和尚作麼
D48n8939_p0178a08║生師云你還知寶應老落𩂜也無僧擬議師便打一拂云
D48n8939_p0178a09║你還知喫拂子底麼僧云不會師云正令却是你行又打
D48n8939_p0178a10║一拂子。問如何是第一句師云你試道看僧便喝師拍
D48n8939_p0178a11║手云大眾好喝僧又喝師便打。問囬旋空中時如何師
D48n8939_p0178a12║云四面連架打。問龍獸相交時如何師云狗脊坡頭。
D48n8939_p0178b01║問丹霄獨步時如何師云日馳五百。問金榜題名請師
D48n8939_p0178b02║印可師云日下拽脚。問大震虹霓請師引驗師云日下
D48n8939_p0178b03║三刻。問黃巢過後何𩂜囬避師云六纛旗下。問忽遇
D48n8939_p0178b04║捉著時如何師云賊首頭犯。問寶劒未出匣時如何師
D48n8939_p0178b05║云泥乾跌宕僧云出匣後如何師云天魔唱快。問楊朱
D48n8939_p0178b06║泣𭭛時如何師云白狗臨刑莫怨天。問人逢碧眼時如何
D48n8939_p0178b07║師云鬼爭[泳-永+(夾/(恭-共))]桶。問獨步青霄時如何師云四眾圍遶僧
D48n8939_p0178b08║云四眾圍遶時如何師云梵音絕𩂜行。問寂寂無聲時
D48n8939_p0178b09║如何師云打了拖聲𫝑。問鳳拪不到𩂜時如何師云忽
D48n8939_p0178b10║聞庭前撲煞老鴟梟。問如何是歸宗理事絕師云納孺
D48n8939_p0178b11║𩂜錯。問如何是日輪正當午師云理事甚分明便打。
D48n8939_p0178b12║問如何是獨步四山頂師云深深海底行。問如何是
D48n8939_p0179a01║自在如師子師云金鎚勒咽索白棒擁將行。問久在貧
D48n8939_p0179a02║中如何得濟師云滿掬摩尼親自捧學云教人眼瞎師
D48n8939_p0179a03║云眼裏無筋一𠀍貧學云挑筋了瞎師便打。問奔流
D48n8939_p0179a04║度刃疾㷔過風時如何師云住學云住即瞎師打禪床僧
D48n8939_p0179a05║便喝師拈棒僧云老和尚莫掣猱奪棒打老和尚去在
D48n8939_p0179a06║師云今日被這瞎漢鈍置煞我僧云陣敗不禁苕菷
D48n8939_p0179a07║掃。問疋馬單槍來時如何師云且待我斫棒。問如何
D48n8939_p0179a08║是佛法大意師云無量大病源僧云請師醫師云𠀍醫
D48n8939_p0179a09║拱手。問師唱誰家曲宗風嗣阿誰師云掌塔戴鵰冠口
D48n8939_p0179a10║中更河海。問如何是無相涅槃師云前三點後三點僧
D48n8939_p0179a11║云無相涅盤請師證照師云三點前三點後。問萬里無
D48n8939_p0179a12║雲時如何師云飢虎投崖。問古殿重興時如何師云明
D48n8939_p0179b01║堂瓦插簷僧云與麼則莊嚴畢備也師云斬草虵頭落。
D48n8939_p0179b02║問二王相見時如何師云十字街頭吹尺八。問如何是
D48n8939_p0179b03║無相道場師云斫破鬼神村。
D48n8939_p0179b04║上堂云是你諸人盡曾向諸方去來不是不知不見還知
D48n8939_p0179b05║老僧這裏有諱麼僧便問請和尚諱師云推筭决疑。
D48n8939_p0179b06║問如何是簷蔔林師云鬼厭箭。問如何是不動尊師云
D48n8939_p0179b07║邂逅到崖州。問擬驀要津時如何師云灰糞堆。問
D48n8939_p0179b08║百了于當時如何師云未是好手。問大義爭權時如何
D48n8939_p0179b09║支擬師云光漆交社僧云將何奉獻師云切以生蒭祭惟驢
D48n8939_p0179b10║糞。問如何是乾坤主師云周人遺刀心剜九竅。問麟閣
D48n8939_p0179b11║圖形請師憐念師云纓拂面塵。問如何是解脫漿師云
D48n8939_p0179b12║苞𦭘滲血簋物不多問如何是金剛不壞身師云老僧在
D48n8939_p0180a01║你脚底僧便喝師云未在不是僧又喝師便打。問南宗
D48n8939_p0180a02║北祖如何顯示師云大𢈔嶺頭雲太行山下賊僧云如何
D48n8939_p0180a03║明會師云幽燕經刼殺吴越笑呵呵僧云畢竟如何師云
D48n8939_p0180a04║莫言無法說最苦是新羅。問薄地天龍如何弁識師
D48n8939_p0180a05║云有什麼難弁僧云便請弁師云瘦眼生盲莖毛磔索
D48n8939_p0180a06║僧云如何醫治師云氣針抉舌上雷電震雲間僧云忽
D48n8939_p0180a07║遇葉公時如何師云見假不知驚著否至今猶是眼翻天。
D48n8939_p0180a08║問日出扶桑時如何師云𨵻浮樹下過問凡聖同居時如
D48n8939_p0180a09║何師云兩箇猫兒一箇獰。問旃檀𣠵密時如何師云獨
D48n8939_p0180a10║栁樹下坐。問近不得時如何師云冤家難解脫。問萬
D48n8939_p0180a11║仞龍門今朝透過時如何師云全存霹靂聲僧云恁麼
D48n8939_p0180a12║則全承布雨去也師云泥人眼赤。問如何是道師云鷹
D48n8939_p0180b01║過長空無一物。問獨遊滄海時如何師云雷震青空
D48n8939_p0180b02║畜生燒尾。問運尼不知路時如何師云鳥道盲人遇。
D48n8939_p0180b03║問中間不會時如何師云靜𠁅踝了打。問投機不遇時
D48n8939_p0180b04║如何師云足下全身去。問金鏁断時如何師云失僧云
D48n8939_p0180b05║金鏁既断為什麼却失師云崖州路上問行人。問燃
D48n8939_p0180b06║燈前即不問燃燈後亦不問如何是正燃燈師云滅僧
D48n8939_p0180b07║從東過西邊立師云野狐精。問不施寸刃便登九五時
D48n8939_p0180b08║如何師云單杖控天街太白過後望。問如何是無縫塔
D48n8939_p0180b09║師云八花九裂。問如何是塔中人師云頭不梳面不洗。
D48n8939_p0180b10║問萬里無雲時如何師云寸步不可過。問剪鐵鏌鎁
D48n8939_p0180b11║猶恨鈍齧鏃當鋒事如何師云剪即死僧便喝師拍
D48n8939_p0180b12║𰯌一下僧又喝師拈棒僧云老和尚莫盲枷瞎棒奪却
D48n8939_p0181a01║棒來打老和尚去莫言不道師云今日無端黃面浙子鈍
D48n8939_p0181a02║置一場僧云老和尚莫掣猱好。問如何是佛師云如
D48n8939_p0181a03║何不是佛。問惜宗風護三乗如何是道師云更夣見
D48n8939_p0181a04║什麼。
D48n8939_p0181a05║上堂云過去祖佛盡皆恁麼道時有僧問道箇什麼師
D48n8939_p0181a06║云大哉問上上根器人來師還接也無師云接僧云便請
D48n8939_p0181a07║和尚接師云且喜共你平交問如何是佛師云我不曾知
D48n8939_p0181a08║僧禮拜師便打。
D48n8939_p0181a09║上堂云有解問話者出來時有僧出禮拜師云是者老
D48n8939_p0181a10║漢罪過便下座問如何是和尚家風師云秋𭣣冬藏
D48n8939_p0181a11║問如何是寶應正主師云拘大椀小問如何是寶應水
D48n8939_p0181a12║師云了云飲者如何師云了問牛頭未見四祖時如何師
D48n8939_p0181b01║云今日不荅話問擬伸一問師意如何師云是何公案僧應
D48n8939_p0181b02║喏師云放你三十棒問如何是祖師西來意師云五男二
D48n8939_p0181b03║女問如何是寶應劒師云天下老和尚荅話了也將此語
D48n8939_p0181b04║別𩂜問去僧云用者如何師便打問祖意與教意是同是
D48n8939_p0181b05║別師云黃尚書李僕射僧云不會師云牛頭南馬頭北問萬
D48n8939_p0181b06║代留名時如何師云光漆郊社問如何是佛法大意師便
D48n8939_p0181b07║喝僧云老和尚莫探頭好師又喝僧便禮拜師云放過即
D48n8939_p0181b08║不可便打問如何是佛法大意師便喝僧便禮拜師云今
D48n8939_p0181b09║夜兩箇俱是作家禪客與寶應老稱提臨際正法眼藏若
D48n8939_p0181b10║要一喝下弁賔主問取二禪客問學人有一問在和尚𩂜
D48n8939_p0181b11║時如何師云你問道什麼僧便喝師便休至明日上堂眾
D48n8939_p0181b12║集師云昨日問話師僧在什麼𩂜僧才出師拈棒便打問
D48n8939_p0182a01║如何是佛師云待有即向你道僧云與麼則和尚無佛也
D48n8939_p0182a02║師云正當好𩂜僧云如何是好𩂜師云今日是三十日。
D48n8939_p0182a03║上堂云諸方盡是把虵頭求歇終不敢向第二頭荅賔家
D48n8939_p0182a04║話若是本色衲僧便莫共語作麼生是本色衲僧良久
D48n8939_p0182a05║云有輸有贏有防禦使問長老還具見聞覺知也無師
D48n8939_p0182a06║與一踏踏倒。
D48n8939_p0182a07║勘辯
D48n8939_p0182a08║問僧近離什麼𩂜云襄州師云來作什麼僧云特來禮拜
D48n8939_p0182a09║和尚師云恰遇寶應不在僧便喝師云向你道不在又喝
D48n8939_p0182a10║作什麼僧又喝師便打僧禮拜師云這棒本是你打我我
D48n8939_p0182a11║且打你要此話行瞎漢叅堂去。
D48n8939_p0182a12║師見新到來竪起拂子僧云敗闕師放下拂子僧云猶有
D48n8939_p0182b01║這箇在師便打。問園頭瓠子開花也未僧云開花已久師
D48n8939_p0182b02║云還著子也無僧云昨日遭霜了也師云大眾喫箇什麼
D48n8939_p0182b03║僧擬議師便打。問風宂南方一棒作麼商量宂云作
D48n8939_p0182b04║奇特商量宂却問和尚此間一棒作麼商量師拈拄杖
D48n8939_p0182b05║云棒下無生忍臨機不見師。問近離甚𩂜云長水師
D48n8939_p0182b06║云東流西流僧云𤙹不恁麼師云作麼生僧珎重師便打。
D48n8939_p0182b07║問僧近離什麼𩂜僧云龍興師云發足莫離葉縣否僧
D48n8939_p0182b08║便喝師云好好問你又𢙣發作什麼僧云喚作𢙣發即不
D48n8939_p0182b09║得師便喝云你既𢙣發我也𢙣發近前來僧近前來師
D48n8939_p0182b10║云我也沒量大罪過瞎漢叅堂去。師有時把住一僧
D48n8939_p0182b11║云作麼作麼僧無對師云三十年來弄馬騎有時把
D48n8939_p0182b12║住一僧云會麼僧云不會師云牛頭南馬頭北。問僧夏
D48n8939_p0183a01║在什麼𩂜僧云五臺師云文殊還說著老僧也無僧云
D48n8939_p0183a02║不說著師云今日遇作家有時見僧來參便把住參頭
D48n8939_p0183a03║云是什麼僧無語師云三十年弄馬騎今日被驢撲又
D48n8939_p0183a04║自云大眾莫道閑𩂜語。問僧近離甚𩂜云襄州師云
D48n8939_p0183a05║什麼物恁麼來云和尚試道看師云適來禮拜底僧
D48n8939_p0183a06║云錯師云錯箇什麼僧云再犯不容師云三十年弄馬
D48n8939_p0183a07║騎今日被驢子撲瞎漢參堂去。問大德講什麼經僧
D48n8939_p0183a08║云維摩經師𢫾云會麼僧云不會師云侍者點茶來
D48n8939_p0183a09║問僧夏在什麼𩂜云湖南師云喚維那來上板頭安
D48n8939_p0183a10║排著。問僧名什麼云普叅師云忽遇屎橛作麼生
D48n8939_p0183a11║僧不審師便打。
D48n8939_p0183a12║南院和尚語錄終