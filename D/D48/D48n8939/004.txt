D48n8939_p0183b01║汝州首山念和尚語錄
D48n8939_p0183b02║師入院上堂云佛法付與國王大臣有力檀那令其佛法
D48n8939_p0183b03║不断絕燈燈相續至于今日大眾且道續个什麼良久云
D48n8939_p0183b04║今日湏是迦葉師兄始得時有僧問靈山一會何異今朝
D48n8939_p0183b05║師云墮坑落塹僧云為什麼如此師云瞎問師唱誰家曲
D48n8939_p0183b06║宗風嗣阿誰師云少室嵓前親掌示僧云更請洪音和一
D48n8939_p0183b07║声師云如今也要大家知問如何是和尚家風師云一言
D48n8939_p0183b08║截断千江口萬仞峯前始得玄問如何是首山境師云一
D48n8939_p0183b09║任眾人看僧云如何是境中人師云喫棒得也未僧礼拜
D48n8939_p0183b10║師云喫棒且待別時問如何是佛法大意師云楚王城畔
D48n8939_p0183b11║汝水東流僧云如何是學人親切𠁅師云五九盡日又逢
D48n8939_p0183b12║春僧云畢竟事如何師云冬到寒食一百五問司徒郎中
D48n8939_p0184a01║臨座側祖胤西来願舉揚師云王臣三請今朝赴萬民樂
D48n8939_p0184a02║業普皆安僧云與麼則慈雲普潤處處皆通也師云野老
D48n8939_p0184a03║謳歌時人皆唱　師復云諸上座佛法無多子只是你諸
D48n8939_p0184a04║人自信不及若也自信得去千聖出頭來你面前亦無下
D48n8939_p0184a05║口𠁅何故只為你自信得及不向外馳求所以柰何不得
D48n8939_p0184a06║直饒釋迦老子到這裏也與三十棒然則如此初心後學
D48n8939_p0184a07║慿个什麼道理且問你諸人還得恁麼也未良久云若得恁
D48n8939_p0184a08║麼直湏恁麼無事珎重。
D48n8939_p0184a09║上堂僧問從上諸聖向什麼𠁅行履師云牽犁拽杷問古人
D48n8939_p0184a10║拈鎚竪拂意𣅀如何師云孤峰無𪧐客僧云未審意𣅀如何
D48n8939_p0184a11║師云不是守株人問如何是菩提道師云此去襄縣五里僧
D48n8939_p0184a12║云向上事如何師云徃來不易問如何是首山師云東山高
D48n8939_p0184b01║西山低僧云如何是山中人師云恰遇棒不在僧禮拜師
D48n8939_p0184b02║便打問如何是道師云炉中有火無心撥𠁅處無蹤任意
D48n8939_p0184b03║逰僧云如何是道中人師云坐看煙霞秀不與白雲齊問
D48n8939_p0184b04║諸聖說不到處請師唱師云萬里神光都一照誰人敢並
D48n8939_p0184b05║日輪齊問學人身心聚散時如何師云不聞天樂響僧云如
D48n8939_p0184b06║何收攝師云莫逐四時移問菩薩未成佛時如何師云眾生
D48n8939_p0184b07║僧云成佛後如何師云眾生眾生問覺花未發時如何辨
D48n8939_p0184b08║真實師云冬不寒[膜-大+(句-口+匕)]後看僧云莫便是也無師云錯問六
D48n8939_p0184b09║國未寧時如何師云什麼𠁅去來僧云寧後如何師云大
D48n8939_p0184b10║地火𧺫問寶劒未出匣時如何師云怨阿誰僧云出匣後
D48n8939_p0184b11║如何師云不斬無罪之人僧禮拜師云斬問寶劒未出匣
D48n8939_p0184b12║時如何師云你不惜猶可僧云出後如何師云伏惟尚享
D48n8939_p0185a01║僧云忽遇師子吼時如何師云一任野干鳴僧便喝師云
D48n8939_p0185a02║果然僧又喝師云放你三十棒僧禮拜師云這瞎漢。
D48n8939_p0185a03║復云諸上座不得盲喝乱喝者裏尋常向你道賔則始終
D48n8939_p0185a04║賔主則始終主賔無二賔主無二主若有二賔二主即是
D48n8939_p0185a05║兩个瞎漢所以我若立時你湏坐我若坐時你湏立坐則共
D48n8939_p0185a06║你坐立則共你立𨿽然如是到這裏急著眼始得若也眼
D48n8939_p0185a07║孔定動即千里萬里何故如此如隔牎看馬騎相似擬議
D48n8939_p0185a08║即沒交涉諸上座既然於此留心直湏子細不要掠虗好
D48n8939_p0185a09║他日異時賺著你在諸人若也有事近前無事珎重。
D48n8939_p0185a10║上堂僧問蓮花未出水時如何師云徧天徧地問出水後
D48n8939_p0185a11║如何師云特地一場愁問殺父殺母佛前懺悔殺佛殺祖
D48n8939_p0185a12║向什麼𠁅懺悔師云水深一丈問離凡離聖請師一句師
D48n8939_p0185b01║云不可錯怪老僧也僧云謝師𢫾示師便打問魚鼓未鳴
D48n8939_p0185b02║時如何師云望天不見天僧云鳴後如何師云覷地不見
D48n8939_p0185b03║地問和尚是大善知識為什麼却首山師云不坐孤峯頂
D48n8939_p0185b04║常伴白雲閑問四眾圍繞師說何法師云打草要蛇驚僧
D48n8939_p0185b05║云未審怎生下手師云𮷧來洎合喪身失命問不落三寸
D48n8939_p0185b06║請師速道師云老僧到這裏却道不得闍梨道看僧云猶
D48n8939_p0185b07║落三寸請師別道師云首山今日失利問如何是首山境
D48n8939_p0185b08║師云千花逈秀一葉長芳僧云如何是境中人師云好事
D48n8939_p0185b09║不如無問因緣未熟時如何師云進僧云熟後如何師云退
D48n8939_p0185b10║問二龍爭珠誰是得者師云得者失僧云不得者又如何師
D48n8939_p0185b11║云珠在什麼𠁅僧擬議師便打問維摩默然未審意旨如何
D48n8939_p0185b12║師云罕逢穿耳客多遇刻舟人問如何是首山出身路師云
D48n8939_p0186a01║誰人障閡得僧云與麼則自在去也師云去即打折你𦝫
D48n8939_p0186a02║師乃云要得親切第一莫將問來問還會麼問在荅𠁅荅在
D48n8939_p0186a03║問𠁅你若將問來問老僧在你脚底你若擬議則沒交涉時
D48n8939_p0186a04║有僧出禮拜師便打僧問挂錫幽岩時如何師云錯僧云錯
D48n8939_p0186a05║師便打。
D48n8939_p0186a06║上堂僧問終日忙忙郍事無妨如何是郍事師云孤峰頂上
D48n8939_p0186a07║千花秀萬仞嵳峩嶮𠁅行僧云莫是和尚為人𠁅也無師云
D48n8939_p0186a08║大眾謌謠送千峰永不囬僧云囬來底事又作麼生師云粉
D48n8939_p0186a09║骨碎身猶未報三年一度送錢財僧禮拜師云噓噓問一切
D48n8939_p0186a10║諸佛皆從此經出未審此經從何而出師云低声低声僧云如
D48n8939_p0186a11║何授持師云切不得染汙問作何行業報得四恩三有師云
D48n8939_p0186a12║殺人放火僧云與麼則大作業底人也師云苦痛深問𠀍尊
D48n8939_p0186b01║滅後法付何人師云好个問頭無人荅得僧云如何是𠀍
D48n8939_p0186b02║尊不說說師云任從滄海變終不為君通僧云如何是迦
D48n8939_p0186b03║葉不聞聞師云瞶人徒側耳問古人言見色便見心諸法
D48n8939_p0186b04║無形將何所見師云一家有事百家忙僧云學人不會乞
D48n8939_p0186b05║師再𢫾師云三日後看取問入京朝聖主只到潼𨵿便却
D48n8939_p0186b06║回時如何師云猶是鈍漢問路逢達道人不將語默對未
D48n8939_p0186b07║審將什麼對師云瞥爾三千界僧云與麼則目視不勞也
D48n8939_p0186b08║師云天恩未遇後悔難追問仗鏌鎁劒來耴師頭時如何
D48n8939_p0186b09║師噓一声僧云苦痛深師便打問得舡便渡時如何師云
D48n8939_p0186b10║猶是鈍漢問權借一問以為影草時如何師云放你三十
D48n8939_p0186b11║棒問久在貧中請師賑接師云不接僧云為什麼不接師
D48n8939_p0186b12║云喫棒得也未隨声便打問如何是古佛心師云鎮州蘿
D48n8939_p0187a01║蔔重三斤問龍宮海藏當有何物請師一別師云不掛三
D48n8939_p0187a02║寸舌僧云為什麼不掛三寸舌師云誰知句後親問不落
D48n8939_p0187a03║僧秖如何修證師云近前來與你道僧近前師便打問𮯱
D48n8939_p0187a04║霞掩耳黃蘗拄杖意旨如何師云坐參都不問暢殺子平
D48n8939_p0187a05║生僧云稀逢難遇請師𢫾示師云莫椀鳴問虚空以何為
D48n8939_p0187a06║體師云老僧在你脚底僧云和尚為什麼在學人脚底師
D48n8939_p0187a07║云知你是瞎漢問秪如和尚道老僧在你脚底意𣅀如何
D48n8939_p0187a08║師云橫身不怕侵泥水識者方知大作家問秖如和尚道
D48n8939_p0187a09║你是个瞎漢又作麼生師云將寶奉君君不識却令瞽叟
D48n8939_p0187a10║堕生盲問如何是玄中的師云有言湏道却僧云此意如
D48n8939_p0187a11║何師云無言鬼也嗔問如何是衲僧眼師云此問不當僧
D48n8939_p0187a12║云當後如何師云堪作什麼問如何得離眾緣去師云千
D48n8939_p0187b01║年一遇僧云不離時如何師云立在眾人前問諸佛未見
D48n8939_p0187b02║時如何師云拈𢁈不把筯僧云見後如何師云喫飰忘却
D48n8939_p0187b03║𢁈問佛未出𠀍時如何師云不可錯怪老僧也僧云出後
D48n8939_p0187b04║如何師云舉似天下人問如何是超毗𭾐之句稱釋迦之
D48n8939_p0187b05║譚師云妙語無多子親言舉似誰僧云湛然時如何師云
D48n8939_p0187b06║未明心地諦難過首山関僧擬進語師便打問如何是大
D48n8939_p0187b07║安樂底人師云不見有一法僧云將何為人師云謝闍梨
D48n8939_p0187b08║領話問如何是常在底人師云乱走作什麼問一毫未發
D48n8939_p0187b09║時如何師云路逢穿耳客僧云發後如何師云不用更遅
D48n8939_p0187b10║疑問無絃一曲請師音韻師良久云還聞麼僧云不聞師
D48n8939_p0187b11║云何不高声問著問大悲千手眼郍个是正眼師云即便
D48n8939_p0187b12║𣤩瞎僧云𣤩瞎後如何師云撈天摸地問如何是和尚說
D48n8939_p0188a01║法底口師云掛在壁上僧云忽有人來問時如何師云待
D48n8939_p0188a02║我耴囬來即向你道問學人此𠁅不薦擬向南方時如何
D48n8939_p0188a03║師云速僧云却不恁麼去時如何師云後會難逢問如何
D48n8939_p0188a04║是離凡離聖底句師云嵩山安國師僧云莫便是和尚極
D48n8939_p0188a05║則𠁅也無師云南岳讓和尚僧云如何是和尚家風師云
D48n8939_p0188a06║無絲傀儡有人牽僧云牽後如何師云妙有無言不較多
D48n8939_p0188a07║僧云如何是妙有無言不較多師云有言湏得句僧云如
D48n8939_p0188a08║何是無絲傀儡有人牽師云當明提祖道方得後人棲問
D48n8939_p0188a09║學人近入叢林乞師𢫾示師云闍梨到老僧會裏得多少
D48n8939_p0188a10║時僧云經冬過夏師云莫錯舉似人問有一人蕩盡來時
D48n8939_p0188a11║師還接也無師云蕩盡耶致郍一人是誰僧云風高月冷
D48n8939_p0188a12║師云僧堂內幾人坐卧僧無語師云賺殺老僧問學人求
D48n8939_p0188b01║出𠀍間時如何師云借水獻花先供養莫教落後索香錢
D48n8939_p0188b02║僧云𭮀生事大乞師一薦師云透漏遺蹤無走路僧云恁
D48n8939_p0188b03║麼則被他捉著也師云今日到長安問如來演說三乘教
D48n8939_p0188b04║未審是什麼教師云千言無一中僧云為什麼千言無一
D48n8939_p0188b05║中師云不是上鈎人問一切法皆空如何悟得真空理師
D48n8939_p0188b06║云南地先抽笋塞北著皮裘僧云莫落是非也無師云自
D48n8939_p0188b07║家看耴問青青翠竹還有佛性也無師云南天北地僧云
D48n8939_p0188b08║恁麼則推窮佛理也師云北地南天問鍾鼓未鳴時如何
D48n8939_p0188b09║師云問前不鳴問後打僧擬議師便喝問如何是迦葉門
D48n8939_p0188b10║前一盞燈師云孤峰朗月連天照性似寒泉徹底清僧云
D48n8939_p0188b11║勞而無功時如何師云日輪當午無私照自是時人見有
D48n8939_p0188b12║移問寶劒未出匣時如何師云大洋海底澄心鏡僧云出
D48n8939_p0189a01║匣後如何師云天外吒沙獨擺捎。
D48n8939_p0189a02║師乃云　第一句薦得堪與祖佛為師第二句薦得堪與
D48n8939_p0189a03║人天為師第三句薦得自救不了時有僧問如何是第一
D48n8939_p0189a04║句師云大用不揚眉棒下湏見血僧云慈悲何在師云送
D48n8939_p0189a05║出三門外問如何是第二句師云不打恁麼驢漢僧云將
D48n8939_p0189a06║接何人師云如斯爭柰何問如何是第三句師云解問無
D48n8939_p0189a07║人荅僧云即今祗對者是誰師云莫使外人知僧云和尚
D48n8939_p0189a08║是第幾句薦得師云月落三更穿市過問維摩一默文殊
D48n8939_p0189a09║賛善未審此意如何師云當時聽眾必不如是僧云既不
D48n8939_p0189a10║如是維摩默然又且如何師云知恩者少負恩者多乃云
D48n8939_p0189a11║若論此事實不掛一个元字脚便下座。
D48n8939_p0189a12║汝州首山語錄終
D48n8939_p0189b01║次住廣教語錄
D48n8939_p0189b02║師入院上堂有僧問曹溪一句天下人聞廣教一句什麼
D48n8939_p0189b03║人聞師云不出三門外僧云為什麼不出三門外師云舉
D48n8939_p0189b04║似天下人僧云如何是真如體師云徧乹坤僧云如何是
D48n8939_p0189b05║真如用師云動天地問如何是大海師云出頭天外看僧
D48n8939_p0189b06║云恁麼則包含不盡也師云不見本來身問如何是學人
D48n8939_p0189b07║自己師云是你自己問黑豆未生芽時如何師云萬里崖
D48n8939_p0189b08║州君自去臨行惆悵怨他誰僧云有何罪過師云昨夜貶
D48n8939_p0189b09║文殊僧云未審什麼時囬師云專候天恩僧云天恩到時
D48n8939_p0189b10║如何師云齊賀太平年問牛頭未見四祖時如何師云不
D48n8939_p0189b11║唧𠺕僧云見後如何師云不唧𠺕問久負沒絃琴請師彈
D48n8939_p0189b12║一曲師云正值嚴凝久披簑帶雨歸問觀身無相觀法亦
D48n8939_p0190a01║然時如何師云晴天開水路僧云恁麼則掃地而盡去也師
D48n8939_p0190a02║云孤月照高岑問萬機喪盡時如何師云𭮀水不蔵龍僧云
D48n8939_p0190a03║轉動後如何師云碧眼胡僧笑點頭問如何是正修行路師
D48n8939_p0190a04║云貧兒不雜食僧云撒手𡚖家去也師云香臭不曾聞僧
D48n8939_p0190a05║云三春無二月十五正團圎師云不是闍梨用心𠁅僧云
D48n8939_p0190a06║如何是學人用心𠁅師云要行即行要坐即坐問十二時
D48n8939_p0190a07║中作何行業即免生𭮀師云你喚什作生𭮀僧云與麼則
D48n8939_p0190a08║無生𭮀可免師云大眾盡皺眉問如何是超佛越祖之談
D48n8939_p0190a09║師云塞北風霜緊江南雪不寒問承古有言自從一見桃
D48n8939_p0190a10║花後直至而今更不疑意𣅀如何師云三尺杖子兩人舁
D48n8939_p0190a11║僧云還許學人舁也無師云放下着。
D48n8939_p0190a12║其時有化主問學人與麼去時將何稟受師云义手奉賔
D48n8939_p0190b01║德舉似莫沉吟僧云恁麼還當也無師云物逐人興僧云
D48n8939_p0190b02║今日點茶當為何人師云去此無消息無心永莫囬問如
D48n8939_p0190b03║何是真如躰師云[高*ㄆ]塼打瓦僧云此意如何師云切忌踏
D48n8939_p0190b04║著僧云有一人不會唐言梵語來時師還接也無師云舉
D48n8939_p0190b05║意便知有何勞側耳聽問學人不識文墨拾得个字來未
D48n8939_p0190b06║審喚作什麼字師云久為雲水客休作問禪賔問如何是
D48n8939_p0190b07║現前三昧師云三更不閉戶僧云還許學人商量也無師
D48n8939_p0190b08║云切忌五更初問若能轉物即同如來三門佛殿請師轉
D48n8939_p0190b09║師云長安道上無私曲縱遇知音到者稀問學人親到寶
D48n8939_p0190b10║山空手囬時如何師云家家門前火把子問靈丹一粒點
D48n8939_p0190b11║鐵成金至理一言轉凡成聖如何是至理一言師云更舉
D48n8939_p0190b12║一徧僧云與麼則退身三步師云笑破大眾口問如何是
D48n8939_p0191a01║學人自己師云放叅三下鼓喫粥五更鍾問久輔不逢時
D48n8939_p0191a02║如何師云闍梨有問老僧有荅僧云如何得逢師云闍梨
D48n8939_p0191a03║不問老僧不荅問維摩方丈不以日月為明未審和尚方
D48n8939_p0191a04║丈以何為明師云穿破天下人髑髏問久負無絃琴請師
D48n8939_p0191a05║彈一曲師云無言顯大道僧云還許學人和也無師云更
D48n8939_p0191a06║莫遅疑問十方薄伽梵一路涅槃門如何是一路師云龍
D48n8939_p0191a07║[蟠-釆+米]鳳舞子時前日出崑崙照大千問塵塵見佛剎剎聞經
D48n8939_p0191a08║如何是塵塵見佛師云好个燈籠僧云學人不會意𣅀如
D48n8939_p0191a09║何師云還我話頭來問無邊身菩薩為什麼不見如來頂
D48n8939_p0191a10║相師良久云即今還見也無僧擬議師便打問如何是學
D48n8939_p0191a11║人本來身師云牽牛不入市僧云如何是有相身中無相
D48n8939_p0191a12║身師云洎合錯對闍梨問万仞峰前如何卓立師云窄僧
D48n8939_p0191b01║云意旨如何師云苦問巧說不得只要心傳如何是心傳
D48n8939_p0191b02║底法師云有疑湏假問僧云恁麼則巧說不得也師云無
D48n8939_p0191b03║言正好聽問如何是佛法的的大意師云不將小意對闍
D48n8939_p0191b04║梨僧云如何領會師云逢人莫錯舉問德山棒臨濟喝未
D48n8939_p0191b05║審明得什麼邊事師云你試道看僧便喝師云瞎僧又喝
D48n8939_p0191b06║師云這瞎漢只管乱喝作什麼僧欲禮拜師擬拈棒僧約
D48n8939_p0191b07║住云莫乱打人好師擲下柱杖云明眼人難瞞僧云草賊
D48n8939_p0191b08║大敗問如何是生滅法師云新羅喫冷陶問久𠁅沉迷請
D48n8939_p0191b09║師一接師云老僧無恁麼閑工夫僧云和尚豈無方便師
D48n8939_p0191b10║云要行即行要坐即坐僧云臨機一句截断眾流請師垂
D48n8939_p0191b11║示師云棒下迸流星僧云恁麼則萬象顯然師云遣人拽
D48n8939_p0191b12║出問𠀍尊說法如雷吼未審誰是不聞者師云無人敢定
D48n8939_p0192a01║當僧云為什麼無人敢定當師云果然不聞問亡僧遷化
D48n8939_p0192a02║向什麼𠁅去師云散関正望三泉路厚朴花開始覺春問
D48n8939_p0192a03║古人道東山西嶺青意𣅀如何師云一囬舉著一囬新僧
D48n8939_p0192a04║云謝師指示師云功不浪施問如何是佛師云苦問如何
D48n8939_p0192a05║是然燈前師云諸佛在我前僧云如何然燈後師云諸佛
D48n8939_p0192a06║在我後僧云如何是正然燈師云青山無異路問有問有
D48n8939_p0192a07║荅盡在魔界無問無荅事如何師云庭前罷舞休思曲僧
D48n8939_p0192a08║云大眾證明也師云野老謳謌正好音問如何是和尚截
D48n8939_p0192a09║人之機師云三門前點燈僧云未審意𣅀如何師云佛殿
D48n8939_p0192a10║後燒香問如何是佛師云新婦騎馿阿家牽僧云未審此
D48n8939_p0192a11║語什麼句中収師云三玄収不得四句豈能該僧云此意
D48n8939_p0192a12║如何師云天長地久日月齊明問如何是佛師良久云會
D48n8939_p0192b01║麼僧云不會師云何不高声問僧再問師云瞎漢㒹言倒
D48n8939_p0192b02║語作什麼問如何是𡨜𡨜惺惺底人師云莫向白雲深𠁅
D48n8939_p0192b03║坐切忌寒灰煨煞人師復舉興化示眾云今日放諸人一
D48n8939_p0192b04║線道不用如何若何便請單刀[匕/且]入興化為你證明有旻
D48n8939_p0192b05║德長老出眾禮拜𧺫來便喝興化亦喝旻德又喝興化又
D48n8939_p0192b06║喝德禮拜興化却云𮷧來若是別人三十棒一棒也不較
D48n8939_p0192b07║何故為他旻德會一喝不作一喝用師云看他興化與麼
D48n8939_p0192b08║作用為什麼放得伊過諸上座且道什麼𠁅是一喝不作
D48n8939_p0192b09║一喝用是前一喝是後一喝郍个是賔郍个是主雖然如
D48n8939_p0192b10║此也湏子細始得良久云二俱有過二俱無過𭹀重。
D48n8939_p0192b11║次住寶應語錄
D48n8939_p0192b12║師入院上堂有僧問盡大地人來各各置一問問問各別未
D48n8939_p0193a01║審寶應如何祗對師云好僧禮拜師云見何道理僧云謝師
D48n8939_p0193a02║荅話師云賊是小人智過君子劉司徒問龍庭金口問如何
D48n8939_p0193a03║對玉機師云一輪逈脫三界外當軒照破萬家門司徒云臨
D48n8939_p0193a04║行一句請師𢫾示師云莫錯認定盤星座主問云始從飢国
D48n8939_p0193a05║來忽遇王饍未敢便飡飡即是不飡即是師云名利已彰天
D48n8939_p0193a06║下播手中如意有誰知主云與麼則珎重去也師云真師子
D48n8939_p0193a07║兒一撥便轉問既是清淨伽籃為什麼打魚鼓喫飰師云知
D48n8939_p0193a08║恩者少負恩者多問承師有言金沙灘頭馬郎婦意𣅀如何
D48n8939_p0193a09║師云高梳雲𩯫恐人怪笑問得力𠁅乞師一言師云山高無
D48n8939_p0193a10║異路僧云畢竟如何師云莫守白雲閑問向上一路請師𢫾
D48n8939_p0193a11║示師云對面不相識僧云為什麼不相識師云問𠁅分明荅
D48n8939_p0193a12║𠁅親問如何是觀音門入者師云超然一境無異路僧云如
D48n8939_p0193b01║何是普賢門入者師云野雲不向目前飛問有問有荅皆
D48n8939_p0193b02║落唇吻無問無荅請師道看師云不可錯怪老僧也僧云
D48n8939_p0193b03║猶落唇吻師云落在什麼𠁅僧無語師便打問萬法𡚖於
D48n8939_p0193b04║一體時如何師云三斗喫不足僧云畢竟歸扵何𠁅師云
D48n8939_p0193b05║二斗却有餘問文殊賛維摩不二法門意𣅀如何師云問
D48n8939_p0193b06║前不明問後瞎僧云未審此意畢竟如何師云瞎問離声
D48n8939_p0193b07║離色如何舉唱師云一點青霄異僧云如何是異師云透
D48n8939_p0193b08║過萬重関僧云只這如何透師便打云言前薦得辜負平
D48n8939_p0193b09║生句後投機殊乖道體離此二途請師方便師竪拂云爭
D48n8939_p0193b10║柰這个何僧云與麼則太保證明師云你莫帶累太保問
D48n8939_p0193b11║如何是佛師云朝看東南暮看西北問德山棒臨濟喝意
D48n8939_p0193b12║𣅀如何師云寶應今日不用僧擬進語師云瞎漢便打問
D48n8939_p0194a01║疑則与賊為伴不疑則野塚為家時如何師云北𠨑山下
D48n8939_p0194a02║千丘萬丘未審郍个是你家僧以坐具槭一槭師云洎不
D48n8939_p0194a03║問過問如何是古佛心師云三个婆婆排班拜問如何是
D48n8939_p0194a04║清淨法身師云新羅人不𮖐頭僧云向上還有事也無師
D48n8939_p0194a05║云有僧云如何是向上事師云新羅人不𮖐頭安貟外問
D48n8939_p0194a06║弟子不會請師𡸁示師云水急浪開漁父見錦[鱗-(烈-列)+大]透過碧
D48n8939_p0194a07║波中貟外云承教有言是法住法位𠀍間相常住如何是
D48n8939_p0194a08║常住底法師竪起拄杖召貟外云且道這个是住底法不
D48n8939_p0194a09║是住底法貟外云未曉之徒如何賑濟師云依稀似曲纔
D48n8939_p0194a10║堪聽又被風吹別調中貟外云一物不將來時如何師云
D48n8939_p0194a11║何得對眾妄語貟外擬議師便喝問如何是祖師西來意
D48n8939_p0194a12║師云風吹日𬉹問只如龍牙問德山山乃引頸此意如何
D48n8939_p0194b01║師云德山引頸寶應即偃身縮項問秖如和尚道新婦騎
D48n8939_p0194b02║驢阿家牽意旨如何師云百歲翁翁失却父僧云百歲翁
D48n8939_p0194b03║翁豈有父師云汝會也師復云諸上座不見興化老人道
D48n8939_p0194b04║直饒汝喝得興化向虚空裏撲下來一點氣也無忽然甦
D48n8939_p0194b05║息却向汝道未在何故我未向紫羅帳裏撒真珠與你諸
D48n8939_p0194b06║人胡喝乱喝作麼師云實為如斯今時兄弟只管撗喝竪
D48n8939_p0194b07║喝及至窮著並無言說看他臨濟會下有僧出來禮拜臨
D48n8939_p0194b08║際便喝僧云老漢莫探頭好際云汝道落在什麼𠁅僧便
D48n8939_p0194b09║喝又有僧問如何是佛法大意際便喝僧禮拜際乃召眾
D48n8939_p0194b10║云你道𮷧來這一喝好喝也無僧云草賊大敗際云過在什
D48n8939_p0194b11║麼𠁅僧云再犯不容際云要識臨際賔主話問耴堂中二
D48n8939_p0194b12║禪客師云諸兄弟學般若菩薩[匕/且]湏諦當去始得雖然
D48n8939_p0195a01║如是曉者還稀珎重。
D48n8939_p0195a02║師一日上堂汾陽昭和尚出問百丈卷蓆意旨如何荅云
D48n8939_p0195a03║龍袖拂開全體現進云未審師意如何荅云象王行𠁅絕
D48n8939_p0195a04║狐蹤昭於是言下大悟遂提起坐具𮨇視大眾云萬古碧
D48n8939_p0195a05║潭空界月再三撈漉始應知禮拜𡚖眾時葉縣省和尚作
D48n8939_p0195a06║首座纔退便問昭兄你𮷧來見个什麼道理便與麼道云
D48n8939_p0195a07║正是我放身捨命𠁅省便休。
D48n8939_p0195a08║小叅示眾云老僧擬欲𡚖鄉什麼人随得去時有僧問未
D48n8939_p0195a09║審和尚什麼時去師云待有伴即向你道僧云無伴底事
D48n8939_p0195a10║作麼生師云盡日不逢人明明不知𠁅僧云忽遇一人又
D48n8939_p0195a11║作麼生師云迷子不𡚖家失却來時路僧云請師𢫾个𡚖
D48n8939_p0195a12║鄉路師云枯木藏龍不存依𠋣僧云和尚什麼時節却囬
D48n8939_p0195b01║師云一去不知音六國無消息僧云正當𡚖鄉底事又作
D48n8939_p0195b02║麼生師云獨唱胡家曲無人和得齊僧云忽遇知音在時
D48n8939_p0195b03║如何師云山上石人齊拍掌溪邊野老笑呵呵僧云𡚖鄉
D48n8939_p0195b04║囬來底事又作麼生師云八國奉朝衣四相無遷改僧云未
D48n8939_p0195b05║審居何位次師云文殊不坐金䑓殿自有逍遙竹拂枝問如
D48n8939_p0195b06║何是梵音師云驢鳴狗吠問如何是截徑一路師云或在山
D48n8939_p0195b07║間或在樹下問如何是和尚不欺人底眼師云看看冬至來
D48n8939_p0195b08║僧云畢竟如何師云即便春風至問遠聞和尚無𮈔可掛及
D48n8939_p0195b09║至到來為什麼有山可守師云道什麼僧便喝師亦喝僧禮
D48n8939_p0195b10║拜師云放你三十棒久立眾慈伏惟珎重。
D48n8939_p0195b11║師出鏡清十二問荅洎翠岩代語師於一
D48n8939_p0195b12║語下代三轉
D48n8939_p0196a01║問時至草菴無一物為什麼却有盈餘清云要道何難岩云
D48n8939_p0196a02║𮷧來道什麼師代云自不知又云洎成忘却又云共語不知音。
D48n8939_p0196a03║問盡𠃵坤不出一剎郍今時人向什麼𠁅辨明清云共語商
D48n8939_p0196a04║量岩云向你道什麼辨明師代云不問他別人又云明眼人
D48n8939_p0196a05║𥬇你又云用辨即非。
D48n8939_p0196a06║問無神通菩薩為什麼蹤跡難尋清云波斯眼黑岩云莫
D48n8939_p0196a07║鬼語師代云不是閑心𠁅又云被他捉著又云不勞舉步。
D48n8939_p0196a08║問辨得親踈底人為什麼却被親踈不肯清云不平按劒
D48n8939_p0196a09║岩云當得也無師代云莫守閑又云大有人不解恁麼問
D48n8939_p0196a10║又云不可辨親踈。
D48n8939_p0196a11║問明知生是不生之相為什麼却被生之所流清云明知
D48n8939_p0196a12║無力岩云不関老兄事師代云自領過又云喚什麼作生
D48n8939_p0196b01║𭮀又云爭得不知有。
D48n8939_p0196b02║問人人具眼逢訪道人道即是不道即是清云頭上仙陁
D48n8939_p0196b03║岩云莫道乞辨明師代云分明舉似他又云莫道乞荅話
D48n8939_p0196b04║又云若不是寶應洎合遭他毒手。
D48n8939_p0196b05║問體本無瑕翳為什麼坐施良藥清云却正道著岩云且
D48n8939_p0196b06║放老僧過師代云知過人難得又云更教誰喫棒又云今
D48n8939_p0196b07║日草賊大敗。
D48n8939_p0196b08║問達者同逰一路行為什麼不行清云已到平頭岩云老兄
D48n8939_p0196b09║還達也未師云不爭先又云到了不知又云但請先行。
D48n8939_p0196b10║問盡令提綱為什麼不塞時人口清云自還得岩云老兄還
D48n8939_p0196b11║知明州米價麼師代云還曾失麼又云湏知老兄又云爭知
D48n8939_p0196b12║今日。
D48n8939_p0197a01║問無形本𡨜寥為什麼有物先天地清云寶公曲尺志公
D48n8939_p0197a02║剪刀岩云領過得也未師代云欺他作什麼又云阿誰與
D48n8939_p0197a03║麼道又云不是闍梨置問。
D48n8939_p0197a04║問十方薄伽梵為什麼一路涅槃門清云家無二主岩云
D48n8939_p0197a05║怪得人麼師代云到者方知又云一尚不可得又云常防
D48n8939_p0197a06║此問。
D48n8939_p0197a07║問同氣連枝為什麼却根莖有異清云邵案迸彩岩云阿
D48n8939_p0197a08║誰道有異師代云紹得麼又云見有前後又云今朝二十五。
D48n8939_p0197a09║師出風宂四賔主語僧云如何是賔中賔宂云攢眉看白
D48n8939_p0197a10║雲師別云去來長自在不與白雲齊問如何是賔中主宂云
D48n8939_p0197a11║入市雙瞳瞽師別云高声唱叫遶街行問如何是主中賔宂
D48n8939_p0197a12║云囬鑾兩耀新師別云定國安邦賀太平問如何是主中主
D48n8939_p0197b01║宂云磨礱三尺劒待斬不平人師別云収畨猛將寸草不
D48n8939_p0197b02║留。師出四種照用語問如何是先照後用師云南岳嶺
D48n8939_p0197b03║頭雲太行山下賊問如何是先用後照師云太行山下賊南
D48n8939_p0197b04║岳嶺頭雲問如何是照用同時師云収下南岳嶺頭雲捉得
D48n8939_p0197b05║太行山下賊問如何是照用不同時師云昨日有雨今日晴
D48n8939_p0197b06║師出四賔主語問如何是賔中賔師云青山綠水分問如何
D48n8939_p0197b07║是賔中主師云棒下耴分明問如何是主中賔師云退己讓
D48n8939_p0197b08║人問如何是主中主師云斬盡不留身。師出四料簡語問
D48n8939_p0197b09║如何是奪人不奪境師云人前把出遠送千峰問如何是
D48n8939_p0197b10║奪境不奪人師云打了不曾嗔冤家難解免問如何是人
D48n8939_p0197b11║境兩俱奪師云萬人作一塚時人尽帶悲問如何是人境
D48n8939_p0197b12║俱不奪師云問𠁅分明荅𠁅親。師出德山三轉語扵一
D48n8939_p0198a01║句中各下三轉問如何是凾盖乹坤句師云大地雪漫漫
D48n8939_p0198a02║又云普天匝地又云海底紅塵起如何是截断眾流句師
D48n8939_p0198a03║云不通凡聖又云洎合放過又云橫身三界外問如何是
D48n8939_p0198a04║随波逐浪句師云要道便道又云有問有荅又云此去西天
D48n8939_p0198a05║十萬八千。師舉僧問禾山如何是道山云耕人田不種僧
D48n8939_p0198a06║云如何是道中人山云禾熟不臨場因僧問師出語云耕人
D48n8939_p0198a07║田不種意旨如何師云大勛不竪賞僧云禾熟不臨場意𣅀
D48n8939_p0198a08║如何師云任從風雨爛。師出盤龍和尚問行者接待不
D48n8939_p0198a09║易行者云開心椀子盛將來無縫合兒合將去師云撗檐
D48n8939_p0198a10║拄杖登霄漢使煞農夫煑粥人。師出僧問如何是祖師西
D48n8939_p0198a11║來意荅云風吹日𬉹師又云多年塵土無人拂一身常在鎮
D48n8939_p0198a12║天涯。勘辯語
D48n8939_p0198b01║師諱省念萊州人也姓狄氏受業於本郡南禪纔具尸羅
D48n8939_p0198b02║徧逰叢蓆晚造風宂會中密常勤誦蓮經眾咸謂念法華
D48n8939_p0198b03║也偶知客退即就請師一日風宂見師侍立次乃𡸁涕告之
D48n8939_p0198b04║曰不幸臨際之道至吾將墜于地矣師曰觀此一眾豈無人
D48n8939_p0198b05║邪宂云雖敏者多見性者少師曰如某者如何宂云吾雖望
D48n8939_p0198b06║子之久猶恐耽著此經不能放下師曰此亦可事願聞其要
D48n8939_p0198b07║於是風宂上堂舉𠀍尊以青蓮目顧視大眾迦葉正當與
D48n8939_p0198b08║麼時且道說个什麼若道不說而說又是埋沒先聖且道
D48n8939_p0198b09║說个什麼師乃拂袖而退宂擲下拄杖便𡚖方丈侍者隨
D48n8939_p0198b10║後入室請益念法華為什麼不祗對和尚宂云念法華會
D48n8939_p0198b11║也次日師與真園頭同上問訊次宂又問真曰作麼生是
D48n8939_p0198b12║𠀍尊不說說真曰鵓鳩樹頭鳴宂云你作許多癡福作
D48n8939_p0199a01║什麼何不躰究言句又問師曰汝作麼生師曰動容揚古
D48n8939_p0199a02║路不堕悄然機宂云你何不看法華下語師受風宂印可
D48n8939_p0199a03║之後泯迹韜光人莫知其所以因楚和尚初至汝州宣化
D48n8939_p0199a04║安下風宂令師傳語纔相見展坐具次便問展即是不展
D48n8939_p0199a05║即是楚云自家看耴師便喝楚云我曾親近知識來未甞
D48n8939_p0199a06║輙敢恁麼造次師云草賊大敗楚云來日若見風宂和尚
D48n8939_p0199a07║待一一舉似師云一任一任不得忘却師乃先囬舉似風
D48n8939_p0199a08║宂宂云今日又被你収下一貟草賊師云好手不張名楚
D48n8939_p0199a09║次日纔到相見便舉前話宂云非但昨日今日連贜捉敗
D48n8939_p0199a10║扵是師乃名振四方遠近學者承風而湊初住汝州首山
D48n8939_p0199a11║為第一𠀍也石門遣使馳開堂書至師乃集眾於法堂上
D48n8939_p0199a12║使纔近前人事師約住云是洞上宗乘是雪嶺家風使云
D48n8939_p0199b01║書中已載師云一不成二不是使無語師云且坐喫茶。
D48n8939_p0199b02║一日師問僧近離甚𠁅僧云襄州師云路上曾逢逹麼也
D48n8939_p0199b03║無僧近前不審師云這个是驢前馬後底僧云和尚又如
D48n8939_p0199b04║何師云非公境界且坐喫茶僧纔坐師又問在什麼𩂜過
D48n8939_p0199b05║夏僧云石門師云水牯牛安樂麼僧云及時水草師云為
D48n8939_p0199b06║什麼傷人苗稼僧云對和尚不敢造次師云放過即不可
D48n8939_p0199b07║便打。師一日問僧是凡是聖僧云非𭂫非聖師云太不
D48n8939_p0199b08║定生僧云離此二途請師速道師云首山今日燒香供養
D48n8939_p0199b09║你去也僧云某甲特來禮拜師云滴水難消。一日問僧
D48n8939_p0199b10║近離什麼𠁅僧云廣慧師云穿雲不渡水渡水不穿雲離
D48n8939_p0199b11║此二途速道速道僧云某甲昨夜𪧐長槗師云你恁麼合
D48n8939_p0199b12║喫首山棒僧云某甲未曾參堂師云兩重公案僧云恰是
D48n8939_p0200a01║師云郍郍。又一日師見僧參次乃問近離甚𠁅僧云襄
D48n8939_p0200a02║州師云夏在甚𠁅僧云洞山師云還我洞山𮮲孔來僧云
D48n8939_p0200a03║不會師云却是老僧罪過。又一日問僧上人近離甚𠁅僧
D48n8939_p0200a04║云南方師云遠來不易且坐喫茶。又一日問僧近離甚𠁅
D48n8939_p0200a05║僧云襄州師云有事相借問得麼僧云便請師云且喜沒交
D48n8939_p0200a06║涉又云鷂子過新羅。又問僧近離甚𠁅僧云西京師云路
D48n8939_p0200a07║上還逢逹磨也無僧云適來已參見和尚了也師云為什麼
D48n8939_p0200a08║築着鼻孔僧云已知痛痒師云打破大唐囯𫟚覔个知痛
D48n8939_p0200a09║痒底人了不可得且坐喫茶。有僧來叅師乃問近離甚
D48n8939_p0200a10║𠁅僧云龍門師拽傍僧摑一摑喝出去。一日有僧侍次師乃
D48n8939_p0200a11║喚僧名僧應喏師云且去別時來為你說僧云而今尚自不
D48n8939_p0200a12║說別時决定不說師云我也罪過你也罪過。僧一日入室
D48n8939_p0200b01║師云且去別時來僧應喏師便打師𣫭見僧來便云恁麼
D48n8939_p0200b02║來者是誰僧云問者是誰師云是老僧僧便喝師云向道
D48n8939_p0200b03║是老僧又𢙣發作什麼僧又喝師云恰遇棒不在僧云草
D48n8939_p0200b04║賊大敗師云得便冝是落便冝。有僧入室師便喝僧亦
D48n8939_p0200b05║喝師又喝僧禮拜師便打云伏惟尚[享-口+(〡*＝*〡)]。一日因僧入室
D48n8939_p0200b06║師喚僧名僧應喏師云錯僧云某甲有什麼敗闕𠁅師云
D48n8939_p0200b07║錯。有新到相見師問從什麼𠁅來僧云芭蕉來師云芭
D48n8939_p0200b08║蕉有何言教僧云曾見有僧問牛頭未見四祖時如何蕉
D48n8939_p0200b09║云知僧云見後如何不知後有僧舉問襄陽石門徹禪師
D48n8939_p0200b10║只如二尊𪧐意𣅀如何徹云先行不到末後為初僧一日
D48n8939_p0200b11║入室師云恁麼來者是誰僧云某甲師云莫道是別人僧
D48n8939_p0200b12║禮拜師云𮷧來見个什麼道理即禮拜僧云今日大似因
D48n8939_p0201a01║齋慶讃師云我𮷧來一期向你恁麼道速湏吐却僧云也
D48n8939_p0201a02║知和尚曲為某甲師云後有人問你向他道什麼僧拂袖
D48n8939_p0201a03║便出去師召僧名僧回首師便喝僧云這老賊師乃以頌
D48n8939_p0201a04║示之曰四門通一要一要具三玄在賔全正令立主要湏
D48n8939_p0201a05║圜。又一夜師行道次見暗裏有僧師乃問是誰僧不對
D48n8939_p0201a06║師云我也識得你僧大𥬇師云你不得道是別人復作一
D48n8939_p0201a07║頌示之輕輕踏步恐人知語𥬇分明更莫疑智者只此猛
D48n8939_p0201a08║提耴莫待天明失却鷄。
D48n8939_p0201a09║師次住寶安山廣教禪院亦為第一𠀍後徇眾請入城
D48n8939_p0201a10║下寶應禪院（即南院第三代）三𠁅法席海眾常臻淳化三年十二
D48n8939_p0201a11║月初四日午時上堂示眾曰今年六十七老病随緣且遣
D48n8939_p0201a12║日今年記却來年事來年記著今朝日至四年十二月
D48n8939_p0201b01║日與時無爽前記上堂辝眾仍作偈曰白銀𠀍界金色身
D48n8939_p0201b02║情與無情共一真明暗盡時俱不照日輪午後是全身言
D48n8939_p0201b03║訖安坐日將昳而逝壽年六十八茶毗収舎利。
D48n8939_p0201b04║偈頌靈雲見[木*(七-(乏-之)+北)]花
D48n8939_p0201b05║分明歷𠀍三十春因悟[木*(七-(乏-之)+北)]花色轉新人人盡得靈雲意不識
D48n8939_p0201b06║靈雲是何人玄沙云諦當甚諦當
D48n8939_p0201b07║玄沙道𠁅少人知密密相逢更莫疑今古相傳親的旨少年多
D48n8939_p0201b08║是白頭兒四賔主頌
D48n8939_p0201b09║悟了却從迷裏悟迷悟從來無差㸦始知本末至于今今古
D48n8939_p0201b10║相承無別路無別路莫問人說今古問來事元是主從他人
D48n8939_p0201b11║問賔主識得賔全是主主中賔賔中主更互用無差互賔
D48n8939_p0201b12║中賔主中主兩家用莫讓主把定乹坤大作主不容擬議
D48n8939_p0202a01║斬全身始得名為主中主
D48n8939_p0202a02║偶作三頌
D48n8939_p0202a03║我有一機不假修持若人問着便喚沙弥
D48n8939_p0202a04║我有一著不自棲泊若人更問劈口便著
D48n8939_p0202a05║我有一宗勿示西東若人擬議別喚王公
D48n8939_p0202a06║送化主四頌
D48n8939_p0202a07║報你參禪賔人中有見親若求端的𣅀[膜-大+(句-口+匕)]月望陽春
D48n8939_p0202a08║臨行少語足人怜莫辱家風汙舊賢保護盡從今日去靜
D48n8939_p0202a09║坐寒䆫月那邊
D48n8939_p0202a10║幾多真子向西東物外縱橫莫用功随𠁅化緣皆是道臨
D48n8939_p0202a11║行一句盡流通
D48n8939_p0202a12║廓然無事少人聞任意縱橫勿計程步步登高看前路莫
D48n8939_p0202b01║教失脚堕深坑
D48n8939_p0202b02║示眾三首
D48n8939_p0202b03║背隂山子向陽多南來北徃意如何若人問我西來意東
D48n8939_p0202b04║海東面有新羅
D48n8939_p0202b05║咄㦲巧女兒攍梭不解織貪看𨵻鷄兒水牛也不識
D48n8939_p0202b06║咄㦲拙郎君巧妙無人識打破鳳林関穿靴水上立
D48n8939_p0202b07║
D48n8939_p0202b08║首山念和尚語錄終