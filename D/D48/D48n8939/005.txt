D48n8939_p0203b01║汝州葉縣廣教省禪師語錄
D48n8939_p0203b02║叅學小師　　　智親　　重錄
D48n8939_p0203b03║師初開堂日纔昇法座大眾雲集師捻香示眾云此一瓣
D48n8939_p0203b04║香不從他方得即汝州水土然願　皇帝萬歲重臣千秋
D48n8939_p0203b05║文武百僚常居祿位但某道薄人微觸事荒𤨏謝郎中
D48n8939_p0203b06║廵撿司徒諸官貟等光揚佛日野干說法釋迦和南𣑽
D48n8939_p0203b07║王前引帝釋後隨重法不重人謝西州和尚遠發緘封曲
D48n8939_p0203b08║獎𤰞能悚惕無盡兩院主首街市𣞀越堂內僧眾請某
D48n8939_p0203b09║開堂說箇什麼即得若說三乗五性來又有經律論座
D48n8939_p0203b10║主宣揚若說仁義禮智信又有夫子夫子是儒童菩
D48n8939_p0203b11║薩入𫑮化俗若是闡揚宗𣅀又有諸方𪧐德和尚穿鑿
D48n8939_p0203b12║了也更教某甚𩂜運釿斧即得便有僧問祖相傳心
D48n8939_p0204a01║印印印皆親師今出𠀍法　嗣何人　師云寰中天子
D48n8939_p0204a02║塞外將軍學云汝海一滴蒙師𢫾向上家風事若何師
D48n8939_p0204a03║云高祖殿前樊噲怒須知萬里絕煙塵。問昔日𠀍尊
D48n8939_p0204a04║說法𣑽王親躬此日朝騎臨筵將何𢫾教師云塞鴈過
D48n8939_p0204a05║時聲咽咽喜鵲喃喃恱殺人進云與麼即法雨洪傾
D48n8939_p0204a06║人天有頼也師云雲綻家家月春來𩂜𩂜花。問不落
D48n8939_p0204a07║諸緣請便道師云落。問如何是無縫塔師云頭不梳面
D48n8939_p0204a08║不洗問如何是出家人師云緊𮖐頭進云與麼即在家
D48n8939_p0204a09║出家師云麄麻鞋。問喫却施主食將何報荅他師云
D48n8939_p0204a10║老僧罪過進云與麼即萬兩黃金亦消得師云家醜不
D48n8939_p0204a11║外揚。問寶劒未出匣時如何師云不可錯恠老僧進云出
D48n8939_p0204a12║匣後如何師云換手搥𦚾。問如何是禪師云文殊殿
D48n8939_p0204b01║如何是道師云法堂是老僧蓋進云禪道相去多少師云汝
D48n8939_p0204b02║問我荅進云向上還更有事也無師云有如何是向上事
D48n8939_p0204b03║師云八捧對十三學家禮拜師云教休不肯休直待雨霖
D48n8939_p0204b04║頭。問如何是清淨法身師云廁坑頭籌子。問機臨一
D48n8939_p0204b05║句請師速道師云速進云與麼即沙場無朕跡也師云滴
D48n8939_p0204b06║血驗身容。
D48n8939_p0204b07║師乃云逹麼西來為傳東土直指人心見性成佛獨摽
D48n8939_p0204b08║萬像物外宣揚悟之者纖毫不隔迷之者背覺合塵中下
D48n8939_p0204b09║之機也須子細莫虛過時光各各有之况以西來的意教
D48n8939_p0204b10║外別傳道契一言縱撗自在打破髑髏揭却腦蓋豈不是
D48n8939_p0204b11║慶快。僧問學人來日擬入帝京帝王不𮨇時如何
D48n8939_p0204b12║師尋時頌荅云一年春盡一年春觸目無𥝠遍𠃵坤時人
D48n8939_p0205a01║盡唱無𥝠曲罕遇知音對者稀進云與麼即𩂜𩂜通身
D48n8939_p0205a02║去也師云底事作麼生進云十方𠀍界盡是學人行履𩂜
D48n8939_p0205a03║師云真師子児進云謝師證明師云一翳在眼天花乱墜。
D48n8939_p0205a04║問如何是佛法大意師云麥賤米貴問如何是當機一句師
D48n8939_p0205a05║云有你驢漢問進云與麼即打鼓弄琵琶也師云捺𩋰放
D48n8939_p0205a06║屁聲。問如何是隨色摩尼珠師云閙市散本進云未審
D48n8939_p0205a07║意旨如何師云拍手唱歌行。問維摩丈室不以日月為
D48n8939_p0205a08║明和尚丈室以何為明師云眉分八字進云未審意𣅀如
D48n8939_p0205a09║何師云雙耳垂肩。問如何是古佛心師云何不高聲問
D48n8939_p0205a10║進云莫者便是也無師云是即錯進云如何得不錯師
D48n8939_p0205a11║云千錯萬錯。問如何是非非法義師云十字路頭坐進
D48n8939_p0205a12║云不會意𣅀如何師云一任眾人看。問如何是金剛不壞身
D48n8939_p0205b01║師云百雜碎進云不會意𣅀如何師云終是一堆灰。問如
D48n8939_p0205b02║何是出家人師云草深不露頂進云露頂後如何師云搒
D48n8939_p0205b03║殺塚頭蒿。問無邊身菩薩來還起也無師云水牯牛
D48n8939_p0205b04║進云與麼即頭上安頭師云一頓五𫝢料。問蓮花未出水
D48n8939_p0205b05║時如何師云𥪰生頭角進云出水後如何師云一場𢣾㦬。
D48n8939_p0205b06║問承古有言未得入頭直須入頭既得入頭不得孤負老僧
D48n8939_p0205b07║意𣅀如何師云獨脚蝦䗫能上樹進云未審意𣅀如何師云
D48n8939_p0205b08║野鵲𭘧席㡌。問如何是戒定慧師云破家具。
D48n8939_p0205b09║師上堂良久云大眾夫行脚禪流直須著忖叅學須具
D48n8939_p0205b10║叅學眼見地須得見地句方始有相親分始得不被諸境
D48n8939_p0205b11║惑亦不落於𢙣道畢竟如何委息有時句到意不到妄緣前
D48n8939_p0205b12║塵分別影事有時意到句不到如盲摸象各說異端有時
D48n8939_p0206a01║意句俱到打破乹坤界光明照十方有時意句俱不到無
D48n8939_p0206a02║目之人縱撗走忽然不覺落深坈。問如何是道師云萬
D48n8939_p0206a03║緣俱頓息夜半繡鴛鴦。問如何是祖師西來意師以手
D48n8939_p0206a04║劃劃進云不會此意如何師云合掌靈山問𠀍尊。問
D48n8939_p0206a05║如何是和尚心師云長三尺進云如何通信師云方圎二
D48n8939_p0206a06║寸餘。問學人未到來時如何師云疑殺老僧進云到來
D48n8939_p0206a07║後如何師兩手搥𦚾。問慈雲起𩂜雷聲大廣教門下霹
D48n8939_p0206a08║靂聲時如何師云今冬頻雨雪來年麥大熟進云恁麼
D48n8939_p0206a09║即大眾有依𠋣也師云㷔頭誇富貴今古化灰塵問起坐
D48n8939_p0206a10║相隨為什麼不識師以手劃一劃進云恁麼即直截根源
D48n8939_p0206a11║也師云𡨋𡨋一去杳杳何知。
D48n8939_p0206a12║師上堂良久云宗師血脉或凢或聖龍樹馬鳴天堂地獄
D48n8939_p0206b01║鑊湯爐炭牛頭獄卒（森羅）萬像日月星辰他方此土有情無
D48n8939_p0206b02║情以手劃一劃云俱入此宗此宗門中亦能殺人亦能活人
D48n8939_p0206b03║殺人須得殺人刀活人須得活人句作麼生是殺人刀活人
D48n8939_p0206b04║句道得底出來對眾道看若是道不得即辜負平生珎
D48n8939_p0206b05║重。問忽遇大闡提人來還相為也無師云西天出白㲲
D48n8939_p0206b06║進云未審此意如何師云東土波斯𮮲孔大問十方薄伽
D48n8939_p0206b07║梵一路涅盤門如何是一路涅盤門師云洞山見雲門進云
D48n8939_p0206b08║未審意𣅀如何師云山僧是冀州人。問如何是真道人
D48n8939_p0206b09║師云露崖崖進云不會意𣅀如何師云莫遣外人聞。問
D48n8939_p0206b10║心地法門與佛相去多少師云闍梨致問老僧有荅進云未
D48n8939_p0206b11║審意𣅀如何師云五九盡日春。問如何是道師云家家門
D48n8939_p0206b12║前長安路。問如何是西來意師云齋後一椀茶。問己
D48n8939_p0207a01║事未明以何為驗師云閙市裏打靜搥進云意𣅀如何師
D48n8939_p0207a02║云日午點金燈問如何是無縫塔師云破皮厚三寸進云未
D48n8939_p0207a03║審意𣅀如何師云金牓題名天下傳。問如何是清淨法
D48n8939_p0207a04║身師云蝗䖝步蜪驚人恐飡食苗稼盡傷心進云為什麼
D48n8939_p0207a05║學人不識師云無心伏物賀太平。師上堂有僧問纔上法
D48n8939_p0207a06║堂來時如何師拍禪床一下進云未審此意如何師云無
D48n8939_p0207a07║人過價打與三百。問清淨伽藍為什麼打魚鼓喫飯
D48n8939_p0207a08║師云打草蛇驚。問路絕煙塵時如何師云無手行者能
D48n8939_p0207a09║打餅進云恁麼即傀儡人抽牽也師云無目之人不假燈。
D48n8939_p0207a10║師上堂云聞鍾聲即尋聲而來如無鍾聲向甚𩂜去即
D48n8939_p0207a11║得若是上來下去是何面目不來不去又濕地上坐了也
D48n8939_p0207a12║作麼生是納僧出氣底𮮲孔道得底出來道看直饒
D48n8939_p0207b01║道得也是勿交涉若是道不得也即墮坈落壍便下座。
D48n8939_p0207b02║問煞父煞母佛前懺悔煞佛煞祖向甚麼𩂜懺悔師云
D48n8939_p0207b03║長連城進云不會意旨如何師云天靈盖。問承古有言
D48n8939_p0207b04║良由取捨捨即是不捨即是師云大洋海底鑚龜卜進云
D48n8939_p0207b05║恁麼即取捨俱忘也師云遇明眼人舉似。問如何是佛云
D48n8939_p0207b06║大意師云杏熟來年麥進云不會意旨如何師云棗収當
D48n8939_p0207b07║年禾學人禮拜師云彭祖壽年八百𡻕莫忘却稀禾稹麥。
D48n8939_p0207b08║問如何是納僧活計師云城東太山廟進云不會意𣅀如何
D48n8939_p0207b09║師云判官手裏筆。問如何是露地白牛師云破盆子進
D48n8939_p0207b10║云未審意𣅀如何師云堪作麼。問不落言詮請師便道
D48n8939_p0207b11║師云西方極樂𠀍界進云恁麼即滿口道不得也師云東土
D48n8939_p0207b12║樹子大。問如何是和尚受用𠁅師云長三尺。問如何是
D48n8939_p0208a01║毗盧體師云寒時寒煞熱時熱煞進云不會意𣅀如何師
D48n8939_p0208a02║云冬天著火向夏月取凉行。學人心病請師一服妙藥師
D48n8939_p0208a03║云破皮厚三寸進云未審意𣅀如何師云杖頭挑取。
D48n8939_p0208a04║師上堂云廣教有驗人関截人機活人句還有人道得麼
D48n8939_p0208a05║若是道不得辜負平生。問和尚朝也說暮也說還接
D48n8939_p0208a06║得幾人師云洎合疑殺老僧。問靈山如𦘕月漕溪如𢫾
D48n8939_p0208a07║月如何是真月師云昨日擊金鍾告報天下聞進云恁麼
D48n8939_p0208a08║即山河大地也師云大眾齊合掌香煙滿乹坤。問無目
D48n8939_p0208a09║人來請師𢫾路師云坐飡都不問莫作問禪賔進云不會此
D48n8939_p0208a10║理如何師云紫羅袋裏盛官誥金牓題名天下傳。問大
D48n8939_p0208a11║施門開請師𡸁示師云腦後抽簮進云便恁麼會時如何
D48n8939_p0208a12║師云孤峯無𪧐客進云噓噓師便打。問如何是𠀍尊不
D48n8939_p0208b01║說說師云涅盤山側畔香煙滿乹坤進云如何是迦葉不聞
D48n8939_p0208b02║聞師云觀音勢至引到西方。問如何是學人親切𩂜師云
D48n8939_p0208b03║昨日十九今日二十。問如何是毗盧師法身主師云僧排夏
D48n8939_p0208b04║臘俗列𦒿年進云向上還更有事也無師云有進云如何
D48n8939_p0208b05║是向上事師云萬里崖州君自去臨行惆悵怨他誰。問
D48n8939_p0208b06║布鼓當軒擊誰是知音者師云眼中有澁釘進云未審此
D48n8939_p0208b07║意如何師云喬翁賽南神。
D48n8939_p0208b08║師上堂云諸[禪-(口*口)+(ㄙ*ㄙ)]德若是說[禪-(口*口)+(ㄙ*ㄙ)]說道說佛說法來又匝匝地遍
D48n8939_p0208b09║天遍地也更教廣教說箇什麼即得若約至理論似此之輩
D48n8939_p0208b10║且去涅盤堂內粥飯裏將養始得謂何如此當言不避截
D48n8939_p0208b11║舌若是說[禪-(口*口)+(ㄙ*ㄙ)][禪-(口*口)+(ㄙ*ㄙ)]是病若是說道道亦非真說佛被佛謾說
D48n8939_p0208b12║法被法障也錯恠廣教雖是善囙而招𢙣果何不離此之
D48n8939_p0209a01║外試與廣教相見看方有叅學分始得不被諸境惑亦不
D48n8939_p0209a02║落於𢙣道還委息得麼直饒委得入地獄如箭射無人替
D48n8939_p0209a03║代渠莫道不道珎重。問遍歷寰中未曾逢一人時如何
D48n8939_p0209a04║師云椀進云恁麼即碧霄雲外無依𠋣也師云未曾解開𩋰
D48n8939_p0209a05║僧云錯師云尋時打二十棒趂出院。問如何是密密𠁅用
D48n8939_p0209a06║心師云閙市裏輥毬進云未審意旨如何師云一任眾人
D48n8939_p0209a07║看。問如何是涅盤門師云三更無忌諱進云未審此意如
D48n8939_p0209a08║何師云却忌五更時。問西州和尚遷化向什麼𩂜去師云
D48n8939_p0209a09║寶塔元無縫靈骨鎮天涯。問如何是涅盤路師云玄
D48n8939_p0209a10║沙不出嶺寶壽不渡河。問如何是正令一句師云古墓
D48n8939_p0209a11║裏點燈猶作恠樹上叫喚闍梨意如何。問六國來朝時
D48n8939_p0209a12║如何師云南有雪峯北有趙州進云恁麼即萬里絕煙塵也
D48n8939_p0209b01║師云目前無一物不換太陽春。問遠遠相投請師一接師拈
D48n8939_p0209b02║起火示云會麼云不會師云滿爐添炭猶嫌冷路上行人
D48n8939_p0209b03║只守寒。問維摩默然文殊讃善此意如何師云莫埋沒
D48n8939_p0209b04║維摩進云恁麼即清淨道場師云莫錯認定盤星。問春
D48n8939_p0209b05║來萬物秀石頭為什麼不生芽師云為報遐方叅禪子只為
D48n8939_p0209b06║麄心致令廣教打二十進云又太不慈悲生師云禍福無門唯
D48n8939_p0209b07║人自召。
D48n8939_p0209b08║師上堂云說底法即便是也十二時中行住坐卧喫粥喫飯
D48n8939_p0209b09║合掌頂禮麄言細語闘打相爭揮拳掉臂是也不是若道
D48n8939_p0209b10║不是即法有二見若道是為什麼不休去不歇去若約至理
D48n8939_p0209b11║論須是待廣教與你打破髑髏揭却腦蓋廓然山河無礙豈
D48n8939_p0209b12║不慶快還委悉得麼直饒委悉得入地獄如箭射無人替代
D48n8939_p0210a01║渠莫言不道珎重。問彼自無瘡勿傷之也道合隨機請
D48n8939_p0210a02║師應用師云今年頻雨水何人不傷心進云恁麼即雲散青
D48n8939_p0210a03║天出山高眾岫歸師云日出天然異森羅觸目真。問忽逢
D48n8939_p0210a04║大闡提人来師還相為也無師云法久成弊進云慈悲何在師云
D48n8939_p0210a05║年老却成魔。問如何是第一句師云失如何是第二句師云
D48n8939_p0210a06║臰[冉-工+又]來蠅如何是第三句師云今日好晴云三句不分時如何
D48n8939_p0210a07║師云來日到崖州。問寶劒未出匣時如何師云擗口著云出匣
D48n8939_p0210a08║後如何師云拈却牙齒。問如何是論頓不留朕跡師云日午
D48n8939_p0210a09║打三更石人側耳聽云如何是語漸返常而合道師云問𩂜分
D48n8939_p0210a10║明覿面相呈。問三災𥪰起如何救之師云廣教不問你來
D48n8939_p0210a11║日喫鈐槌云不會師意如何師云涅盤山側念弥陁。問如
D48n8939_p0210a12║何是百骸俱潰散一物鎮長靈師云晴乾開水道無事設
D48n8939_p0210b01║曹司云未審此理如何師云雨下街頭濕晴乾便無泥。問禁
D48n8939_p0210b02║足九旬須藉無䖝之地甚𩂜是無䖝之地師云趂熟人民乱縱
D48n8939_p0210b03║撗五月麥熟盡息心云不知甚麼𩂜立身師云夏月多毒
D48n8939_p0210b04║熱行人盡休歇。問雪山童子捨身為求諸行此行如何師
D48n8939_p0210b05║云掉臂街頭走仰面看青天云恁麼即迷人尋著向城路也
D48n8939_p0210b06║師云此人入地獄萬刼出應難。問如何賔中賔師云慙惶沒
D48n8939_p0210b07║心情如何是賔中主師云相手覷前程如何是主中賔師云
D48n8939_p0210b08║起坐甚分明如何是主中主師云大祭不留身。問如何超師
D48n8939_p0210b09║之作師云老僧眉毛長多少。問古人一言便悟和尚種種說
D48n8939_p0210b10║學人為什麼不悟師云草鞋無底云畢竟如何師云皮襪
D48n8939_p0210b11║無根。問如何是和尚四無量心師云放火煞人云慈悲何
D48n8939_p0210b12║在師云遇明眼人舉似。
D48n8939_p0211a01║師上堂良久云惣被須弥山塞却你諸人眼也還覺麼莫
D48n8939_p0211a02║不識痛痒若是去却須弥山方有叅學分作麼生是去
D48n8939_p0211a03║却須弥山底句若是道得底試對眾道看若是道不得
D48n8939_p0211a04║也且莫乱磕便下座。問師子吼時全意氣文殊仗劒意
D48n8939_p0211a05║如何師云飛砂走石人驚恠决定彎弓射尉遟。問如
D48n8939_p0211a06║何是佛師云白馬駞經云如何是道師云善信扼喉。問
D48n8939_p0211a07║本来無一物以何法示於人師云無法示於人。問不施寸
D48n8939_p0211a08║刃便登九五時如何師云不封不樹云未審此意如何師
D48n8939_p0211a09║云今古不同且應時。問承古有言藏身不吞炭意𣅀如何
D48n8939_p0211a10║師云莫遣外人聞云山雉枉遭傷此意如何師云天網恢
D48n8939_p0211a11║恢踈而不漏。問夏終此日師意如何師云今年夏末去
D48n8939_p0211a12║年秋東京西洛任意㳺。問大用現前不存䡄則時如
D48n8939_p0211b01║何師云虛空無䈥骨金搥打不入進云恁麼即百雜碎也
D48n8939_p0211b02║師云弥陁佛前親聞玉偈。問如何是塵中獨露身師云
D48n8939_p0211b03║塞北有千人帳江南有萬斛舡進云恁麼即非塵也師云
D48n8939_p0211b04║學語之流一扎萬行。問如何是和尚深深𩂜師云猫有
D48n8939_p0211b05║縮血之印虎有起屍之德進云莫便是也無師云碓搗東
D48n8939_p0211b06║南磨推西北。問承教中有言三人同坐解脫床如何是解
D48n8939_p0211b07║脫床師云有言須得句進云未審此意如何師云不用更
D48n8939_p0211b08║遅疑。問萬法歸一一歸何𩂜師云北𠨑山下進云未審意旨
D48n8939_p0211b09║如何師云千年中一遇。問𠀍尊為一大事因緣故出現
D48n8939_p0211b10║扵𠀍如何是一大事因緣師云梁園城𫟚丹鳳門進云不
D48n8939_p0211b11║會意𣅀如何師云襄州出大悲。問行住坐卧如何用心得
D48n8939_p0211b12║不落於𢙣道師云莫用心。問如何是文殊活人底草師
D48n8939_p0212a01║云須弥頂上雨霖霖進云如何是文殊煞人底草師云錯。
D48n8939_p0212a02║問如何是㓛用智師云舉目千山秀大海徹底清。問疑
D48n8939_p0212a03║情未息如何除遣師云碓搗東南磨推西北。問學人迷
D48n8939_p0212a04║路請師直𢫾師云三更不閉戶進云未審此意如何師云日
D48n8939_p0212a05║午不點燈。問承古有言不在內不在外未審在什麼𩂜
D48n8939_p0212a06║師云南斗六星北斗七。問一物不將來時如何師云放下著
D48n8939_p0212a07║進云恁麼即纖毫不隔也師云且擔著。
D48n8939_p0212a08║師上堂云諸苦所因貪欲為本若㓕貪欲無所依止若是
D48n8939_p0212a09║無貪欲心在𩂜澇澇隨所碌碌山河大地不礙眼光不礙
D48n8939_p0212a10║眼光則且止你道雪山童子眉毛長多少眾中還有道
D48n8939_p0212a11║得者麼試對眾道看為你證𢴃若道不得辜負平生
D48n8939_p0212a12║便下座。問學人不曉三玄義請師方便第一玄師云
D48n8939_p0212b01║截舌三分進云如何是第二玄師云沒蹬驢子夜三更進
D48n8939_p0212b02║云如何是第三玄師云晴乾開水道無事設曹司。問羙
D48n8939_p0212b03║玉貴金門何異荊山體師云錯進云恁麼即鳳飛在𩂜祥
D48n8939_p0212b04║雲聚龍行何慮少風雷師云騎驢不把鞭一𠀍勿模樣。問
D48n8939_p0212b05║如何是第一要師云全令提綱行正令却須當道與人看
D48n8939_p0212b06║進云如何是第二要師云坐飡都不問莫作問禪賔進云
D48n8939_p0212b07║如何是第三要師云包含大地人皆喜滿路謌謠賀太平。
D48n8939_p0212b08║問如何是西來意師云骨崙背象牙。問色身病法身病
D48n8939_p0212b09║師云江山無阻滯日月鎮長明。問承聞一子出家九族
D48n8939_p0212b10║生天某甲兩人出家合作甚道理師云截舌三分進云未
D48n8939_p0212b11║審意𣅀如何師云閙市𫟚卧街。問擬過青山時如何師
D48n8939_p0212b12║云金州出好漆。問文殊云前三三後三三未審意𣅀如何
D48n8939_p0213a01║師云昨夜風寒緊今日又溫和。問如何是百尺竿頭進
D48n8939_p0213a02║步底句師云南贍部洲北𣠵單越。問如何是西來意師
D48n8939_p0213a03║云冬無積雪夏無餘粮。問如何是古今無異路師云俗
D48n8939_p0213a04║人盡𮖐頭進云未審意𣅀如何師云闍梨無席帽。問得
D48n8939_p0213a05║舡便渡時如何師云鈍根阿師進云恁麼即直截根源也
D48n8939_p0213a06║師云下坡不走快便難逢。問如何是奪人不奪境師云
D48n8939_p0213a07║臰[冉-工+又]來蠅進云如何是奪境不奪人師云沒鐙驢子夜三
D48n8939_p0213a08║更進云如何是人境兩俱奪師云光漆無人識進云如何
D48n8939_p0213a09║是人境俱不奪師云須弥頂上雨霖霖。問如何是一印
D48n8939_p0213a10║印空師云今年夏末[膜-大+(句-口+匕)]人氷進云如何是一印印水師云
D48n8939_p0213a11║未逢秋草死爭忍下堦行進云如何是一印印泥師云兩
D48n8939_p0213a12║重公桉就萬里江山應不廽。問𡨜𡨜無依時如何師云
D48n8939_p0213b01║觀身實相進云與麼即謝師指示師云廓然無邊。問龍女
D48n8939_p0213b02║獻珠得成佛學人無珠可獻還得成佛也無師云好日多
D48n8939_p0213b03║同贈土不贈金進云恁麼即謝師指示師云恐魔逐我後
D48n8939_p0213b04║鎮壓在㕔堦。問古路重開時如何師云無目之人不假
D48n8939_p0213b05║燈進云恁麼即七縱八撗沒去𩂜也師云拍手唱歌行。
D48n8939_p0213b06║問師子吼時無意氣文殊仗劒意如何師云一送荒郊裏
D48n8939_p0213b07║千峯永不廽進云恁麼即大眾齊合掌一時念弥陁師云
D48n8939_p0213b08║不因寒食節餘日且難來。問香煙起𩂜大眾側聆當為
D48n8939_p0213b09║何事師云專聽三下鼓喫粥五更時進云此理如何師云
D48n8939_p0213b10║朝霞不出門暮霞行千里。問國師禮倒鐵天王意𣅀如
D48n8939_p0213b11║何師云驚動十方剎進云此理如何師云當言不避截舌。
D48n8939_p0213b12║師上堂云僧堂入佛殿裏過佛殿入僧堂裏行須弥山騎
D48n8939_p0214a01║牛說話木人打鼓唱歌露柱每日𢬟笋犍椎拍手笑他若
D48n8939_p0214a02║遇大乗根器不在於言下若是中下之機也須子細珎重。
D48n8939_p0214a03║問未遇眾緣時如何師云虛空無瑕翳到者盡息心進云
D48n8939_p0214a04║遇眾緣後如何師云任你大海變桑田廣教誰能管得你。
D48n8939_p0214a05║問抱璞投師請師雕琢師云把將來看進云恁麼即得遇
D48n8939_p0214a06║和尚師云元來是箇糞毬。問古人有不了之句請師
D48n8939_p0214a07║為學人說師云破皮厚三寸。問自己面目終日不見
D48n8939_p0214a08║時如何師云拈却牙齒著進云見面後如何師云大眾
D48n8939_p0214a09║盡皺眉。問黑雲遮日時如何師云道士戴簮冠進云見
D48n8939_p0214a10║日後如何師云金剛眼睛大如拳一問生死事大如何免
D48n8939_p0214a11║得攀緣去師云喚什麼作生死進云與麼即是佛性也師云
D48n8939_p0214a12║又是七㒹八倒。問看經即是不看即是師云青山無異
D48n8939_p0214b01║路東西任意逰進云太不定生師云自是盲者過非日月
D48n8939_p0214b02║咎。問萬里無雲時如何師云今年大旱。問古鏡未磨
D48n8939_p0214b03║時如何師云磨他作什麼進云磨後如何師云堪作什麼。
D48n8939_p0214b04║問古佛舎利為什麼點不上來師云家蔵利器盜者息心。
D48n8939_p0214b05║問路逢達道人不將語默對未審將什麼對師云將拄杖
D48n8939_p0214b06║對。問驪龍頷下有珠如何取得師云用這糞毬作什麼
D48n8939_p0214b07║師有時上堂大眾雲集師良久以手槌胷三兩下喚侍者
D48n8939_p0214b08║侍者應喏師云老僧今日頭痛珎重。
D48n8939_p0214b09║問聞鍾聲只有這个聲為復別有師云腦後三斤。問真
D48n8939_p0214b10║性不隨緣如何得正悟師云大洋海底紅塵起須弥頂上
D48n8939_p0214b11║浪滔天。問如何是大作業底人師云城外斬屠兒進云
D48n8939_p0214b12║不會此意如何師云一斤秤不住。問大乗以心能荷萬善
D48n8939_p0215a01║時如何師云上天無路入地無門進云不會此理如何師云
D48n8939_p0215a02║沙門島裏望家鄉。因汝州實應馳開堂法嗣書來上堂有
D48n8939_p0215a03║僧問花開五葉法遍乾坤時如何師云九月重陽莭菊花
D48n8939_p0215a04║撲𮮲香進云恁麼即慈雲普潤也師云廓然無一物光
D48n8939_p0215a05║明照十方。問如何是第一玄師云平常道在語必幽玄
D48n8939_p0215a06║如何是第二玄師云有問有荅日月長明如何是第三玄
D48n8939_p0215a07║師云何勞龜卜問行年。問鍾聲纔罷大眾臨筵向上
D48n8939_p0215a08║宗乗請師舉唱師云僧排夏[膜-大+(句-口+匕)]俗列𦒿年進云恁麼即
D48n8939_p0215a09║一雨普潤扵大千也師云日出天然異光明照十方。問
D48n8939_p0215a10║善法堂中伸一問未審師還接也無師云蜀地錦觀陶綿
D48n8939_p0215a11║進云恁麼即承和尚慈悲也師云廓然無障礙縱撗任
D48n8939_p0215a12║意㳺。
D48n8939_p0215b01║師上堂云諸禪德衲僧是通變道人若遇鑊湯爐炭諸般
D48n8939_p0215b02║厄難又如何免得若是免不得何名通變道人作麼生是
D48n8939_p0215b03║透脫諸般厄難底句還有透脫得者麼試對眾道看為
D48n8939_p0215b04║你證𢴃若是透脫不得即是萬人作塚無人替代渠便下
D48n8939_p0215b05║座。問師登師子座祖意事若何師云行為佛事坐是道
D48n8939_p0215b06║場進云恁麼即撗身三界外也師云三界外底事又作麼
D48n8939_p0215b07║生僧便喝師云疑殺老僧這瞎驢。問向上一路千聖不
D48n8939_p0215b08║傳如何是不傳底事師云爐中添火猶嫌冷路上行人只
D48n8939_p0215b09║守寒進云未審此理如何師云冬無積雪夏無餘粮進云
D48n8939_p0215b10║恁麼即謝師𢫾示師云杖擲高聲唱棒頭頂見血學家禮
D48n8939_p0215b11║拜師云教休不肯休直待雨霖頭。問承古有言盡日忙
D48n8939_p0215b12║忙那事無妨如何是那事師云大眾一時聞進云此理如
D48n8939_p0216a01║何師云行人盡帶悲。問百丈昔時叅馬祖豁然蕩盡更
D48n8939_p0216a02║無疑學人今日專請益乞師方便為全提師云黃河有九
D48n8939_p0216a03║曲陝府出鐵牛進云大盡三十日小盡二十九已蒙師𢫾
D48n8939_p0216a04║示向上機鋒又如何師云深領這一問擔枷過狀有辱先
D48n8939_p0216a05║宗進云恁麼即學人禮拜有分也師云兩重公案就萬里
D48n8939_p0216a06║江山應不逥。問眾手淘金誰是得者師云杖頭著眼看
D48n8939_p0216a07║進云請師盡令師云灼然落深坈。問疋馬單鎗離君獨
D48n8939_p0216a08║戰時如何師云腦後抽簮進云恁麼即陣敗將軍馬空廽
D48n8939_p0216a09║也師云受領銀錢莫久停。
D48n8939_p0216a10║廣教勘辯語并行錄
D48n8939_p0216a11║師勘一僧曰近離什麼𩂜僧云東京師曰你因甚口上破
D48n8939_p0216a12║僧云和尚也須子細師云七棒對十三庫下喫茶去。師
D48n8939_p0216b01║問僧日暮投林朝離何𩂜僧云新戒不曾學禪師云生身
D48n8939_p0216b02║入地獄下去後有僧舉到隨州智門明教大師大師云何不
D48n8939_p0216b03║道鏁鑰在和尚手裏。因僧人事一箇書筒師問曰是箇什
D48n8939_p0216b04║麼僧云和尚識取好師云元來是箇漆桶僧云請和尚收
D48n8939_p0216b05║師云棺木裏努眼。因聞童子念經聲乃問僧曰聞念經
D48n8939_p0216b06║聲麼僧云今日勘破師云作家僧云草賊大敗師云老僧
D48n8939_p0216b07║今日失利。師勘五人新到云𤙹是雲居供養主那僧云
D48n8939_p0216b08║是師云是即一齊坐。因僧入室請益趙州和尚栢樹子
D48n8939_p0216b09║話師云我不辤與汝說還信麼僧云和尚重言爭敢不信
D48n8939_p0216b10║師云汝還聞簷頭水滴聲麼其僧豁然不覺失聲云㖿
D48n8939_p0216b11║師云你見箇什麼道理僧便以頌對云簷頭水滴分明瀝瀝
D48n8939_p0216b12║打破乹坤當下心息師忻然矣。師因不安有僧問四大本空
D48n8939_p0217a01║病從何來師云口談藥方終不瘥僧云不會此意如何師云
D48n8939_p0217a02║唯有醍醐心地凉。師因與僧俗三五人行次師拄一條白
D48n8939_p0217a03║棒一僧問云只是少一箇皮五𢫾師遂竪起展五𢫾問曰會
D48n8939_p0217a04║麼其僧俗云不會師云五輪𢫾上放毫光。師因去將息
D48n8939_p0217a05║寮看病僧僧乃問云和尚四大本空病從何來師云從闍
D48n8939_p0217a06║梨問𩂜來其僧喘氣又進云不問後如何師云撒手卧長空
D48n8939_p0217a07║其僧云㖿便命終矣。師與僧行路次因見死人僧便問車
D48n8939_p0217a08║在這裏牛在什麼𩂜師云你蹩𨇨行僧云牛又無行箇什
D48n8939_p0217a09║麼師云你既無牛因甚踏破脚僧云恁麼即親從葉縣來
D48n8939_p0217a10║也師云莫乱走。師因與僧摘藤花次有僧問此日摘藤
D48n8939_p0217a11║花他時還有果報也無師云有即錯僧云恁麼即無果報
D48n8939_p0217a12║也師云你却是个作家。師在首山會裏首山一日問云喚
D48n8939_p0217b01║作竹篦即觸不喚作竹篦即背合喚作什麼物即得師扵
D48n8939_p0217b02║言下豁然頓契遂扵手中掣得竹篦𫼡折擲于堦下却云是
D48n8939_p0217b03║什麼首山云瞎師便禮拜。師後到襄州廣德廣德垂
D48n8939_p0217b04║示云禪德直須是箇師子𫤗始得諸人惣具箇師子𫤗師
D48n8939_p0217b05║便出問承和尚有言諸人惣具箇師子兒如何是和尚師
D48n8939_p0217b06║子廣德便作師子吼師云這箇猶是野干鳴還我師子來
D48n8939_p0217b07║隨後便喝撫一掌德云真師子𫤗師云是何語話德云好
D48n8939_p0217b08║好問兄弟師云也不得放過。師到洞山問洞山廓然無依
D48n8939_p0217b09║法歸何𩂜山云三翻羯磨師云恁麼即知音不和也山云
D48n8939_p0217b10║知音不和底事作麼生師云龜毛拂子長三尺山云你因什
D48n8939_p0217b11║麼眉䰅墮落師便禮拜。
D48n8939_p0217b12║廣教歌行偈頌
D48n8939_p0218a01║塼庵
D48n8939_p0218a02║廣教塼庵廓然無邊隨緣度日任性癡憨森羅萬像凢聖
D48n8939_p0218a03║共傳有人到此雪山西畔
D48n8939_p0218a04║送僧往東京
D48n8939_p0218a05║攀送老兄入梁園杲日當軒不計年為報我師林下偈無
D48n8939_p0218a06║心照破萬重関
D48n8939_p0218a07║師有頌三首上監務祠部
D48n8939_p0218a08║祠部見𩂜少人知捿心歇地更無疑有人借問平生事日出
D48n8939_p0218a09║東方月落西
D48n8939_p0218a10║祠部見𩂜𩂜𩂜通山河大地是家風任他前面花錦樹無心
D48n8939_p0218a11║伏物演真宗
D48n8939_p0218a12║祠部見𩂜廓然安森羅萬像在目前任他前面歡與樂隨
D48n8939_p0218b01║緣度日化人天
D48n8939_p0218b02║先師有頌師逐句下釋語
D48n8939_p0218b03║背隂山子日陽多（云逈然無背面）南來北往意如何（云不墮有無邊）
D48n8939_p0218b04║有人借問西來意（云從來無間断）東海東頭有新羅（云大地不奈何）
D48n8939_p0218b05║師因不安有二頌
D48n8939_p0218b06║我今有病無見無聞清虛之理日月長明
D48n8939_p0218b07║我今有病罕遇知音直饒明得喪却平生
D48n8939_p0218b08║年老有頌
D48n8939_p0218b09║幻身七十三真性不隨緣廓然無障礙青虛獨湛然
D48n8939_p0218b10║因僧不問話乃述頌五首
D48n8939_p0218b11║是你不問話山僧不荅禪日頭恰正午𥬇破土地口
D48n8939_p0218b12║是你不問話山僧沒合煞日午打三更露柱夜說法
D48n8939_p0219a01║是你不問話山僧實驚訝冬後一百五廣南出象牙
D48n8939_p0219a02║是你不問話山僧沒可把𮮲孔在這裏拈來驀頭打
D48n8939_p0219a03║是你不問話山僧沒可誇蕩蕩隨緣去湖南出紵麻
D48n8939_p0219a04║木魚謌
D48n8939_p0219a05║木魚謌木魚謌撗身三界卧擺頭掉尾瞬金鱗凢聖縱撗
D48n8939_p0219a06║不奈何老胡聞聳耳聽聲聲振動古佛心逍遙自在無𥝠
D48n8939_p0219a07║曲蕩蕩行時任騰騰𢫾日月大山崩踴踴躍躍魔軍驚哮
D48n8939_p0219a08║吼吟時雲隊隊大洋海底霹靂聲
D48n8939_p0219a09║因共施主送羅漢供到南岳有頌
D48n8939_p0219a10║夙生慶幸共結良緣羅漢遺蹤日月青天松蘿𣠵茂取性巖
D48n8939_p0219a11║邊道人行𩂜滿目江山露地白牛廓然無伴森羅萬像只
D48n8939_p0219a12║在目前若人不會何𩂜相見有人問著直下看箭
D48n8939_p0219b01║因邀僧逰山頌
D48n8939_p0219b02║逰山日促路嶮巇結束行裝莫駐疑來日遍看山有色擬
D48n8939_p0219b03║心棲𩂜隔山迷
D48n8939_p0219b04║因山門供養主經過覔頌
D48n8939_p0219b05║諸方化主往來多青山淥水意如何演若達多應認影不
D48n8939_p0219b06║知鷂子過新羅
D48n8939_p0219b07║讃寶應第二代和尚真
D48n8939_p0219b08║師真師真皃古稜層言直訣烈去住分明森羅萬像普濟
D48n8939_p0219b09║群心往來禪子大岳石崩
D48n8939_p0219b10║我師之真何用丹青形如滿月徧布乹坤
D48n8939_p0219b11║送僧往東京有頌
D48n8939_p0219b12║攀送高僧入梁園春去秋來不計年蕩蕩行時無邪路江山
D48n8939_p0220a01║無滯𥬇西天雪山童子言下喝擬議中間萬萬年
D48n8939_p0220a02║燈籠
D48n8939_p0220a03║一盞金燈号玲瓏四方八面不施工照破𠃵坤黑暗𩂜山河
D48n8939_p0220a04║大地是家風
D48n8939_p0220a05║送供養主
D48n8939_p0220a06║化主別仙邑南北無西東超然威音外縱撗𩂜𩂜通明暗
D48n8939_p0220a07║皆自尓寂然天地空萬緣俱頓息哮吼振𠃵坤
D48n8939_p0220a08║先師三周年忌
D48n8939_p0220a09║師真似日三周已畢遍布𠃵坤翹足七日大展壃風狐魅
D48n8939_p0220a10║屏跡香茶供養光漆誰識
D48n8939_p0220a11║因與僧看椹子
D48n8939_p0220a12║椹子黑榔檔無心是道場高僧飡一頓菓熟自馨香
D48n8939_p0220b01║送氊供養主
D48n8939_p0220b02║前程化道莫辤辛隨緣兀兀任浮沉雲去水來為伴侶時
D48n8939_p0220b03║時哮吼振乹坤
D48n8939_p0220b04║因雪下有頌四首
D48n8939_p0220b05║此日好雪誰言氷㓗粟米白銀新羅日月
D48n8939_p0220b06║此日好雪萬民樂業大展長空凢聖路絕
D48n8939_p0220b07║此日好雪何勞言說萬物無心江山日月
D48n8939_p0220b08║此日好雪廓然敗賊逼塞乹坤誰人分別
D48n8939_p0220b09║夏末送僧
D48n8939_p0220b10║高僧相伴過九旬誰人言說話宗乗離凢離聖縱撗妙
D48n8939_p0220b11║何人擬議落千峯
D48n8939_p0220b12║因僧親近云不知和尚門風師有頌
D48n8939_p0221a01║廣教無門風縱撗𩂜𩂜通大地紅塵起失却主人翁
D48n8939_p0221a02║因雨下
D48n8939_p0221a03║此日好雨乹坤無路日月長明西方淨土
D48n8939_p0221a04║因人事手巾與史諫議述十頌
D48n8939_p0221a05║廣教手巾無功無能觸目受用青山白雲
D48n8939_p0221a06║廣教手巾亘古亘今寂寥虛廓打破乹坤
D48n8939_p0221a07║廣教手巾不恊眾情有人借問大岳石崩
D48n8939_p0221a08║廣教手巾何勞心神明暗自尓青山白雲
D48n8939_p0221a09║廣教手巾瞬目相呈露地白牛非凢非聖
D48n8939_p0221a10║廣教手巾誰見誰聞直下便會喪却平生
D48n8939_p0221a11║廣教手巾日月長明縱撗自在新羅國人
D48n8939_p0221a12║廣教手巾非功織成随緣度日任性浮沉
D48n8939_p0221b01║廣教手巾逼塞𠃵坤賢愚意解笑殺胡僧
D48n8939_p0221b02║廣教手巾不用持論言前薦得翳却眼睛
D48n8939_p0221b03║因西禪深和尚有頌請齋
D48n8939_p0221b04║莫推延莫推延從來此事只如然[膜-大+(句-口+匕)]雪雰雰兩度降
D48n8939_p0221b05║不由人主不由天
D48n8939_p0221b06║師有頌荅
D48n8939_p0221b07║不推延不推延森羅萬像在目前[膜-大+(句-口+匕)]雪雰雰天地黑
D48n8939_p0221b08║露地白牛遍大千
D48n8939_p0221b09║因逰草庵頌
D48n8939_p0221b10║忽覩庵園任性癡憨有人到此如隔関山
D48n8939_p0221b11║因備茶筵送供養主師後逐句識
D48n8939_p0221b12║有𥂁無醋（釋云如賊入空屋）有菜無油（云無𥝠可隔）
D48n8939_p0222a01║隨緣兀兀（云任性浮沉）百味珎羞（云觸類有得）
D48n8939_p0222a02║因僧言話次乃有頌
D48n8939_p0222a03║一到仙州四十秋隨緣兀兀到此休幸遇高僧相伴後縱
D48n8939_p0222a04║撗不意到峯頭
D48n8939_p0222a05║因僧𭂁真呈師師遂成頌自識之
D48n8939_p0222a06║誰人𭂁真（動用乹坤）妙筆丹青（口吐詞華）明暗自尓（乾濕同方）
D48n8939_p0222a07║何勞心神（任性浮沉）吾真非假（觸類有得）圖𦘕非真（擬心即𭅒）
D48n8939_p0222a08║容㒵陋質（天不能盖）遍布𠃵坤（應物現形）
D48n8939_p0222a09║年邁乃有頌
D48n8939_p0222a10║廣教六十八凢聖俱歇滅有人相借問九月重陽節
D48n8939_p0222a11║廣教六十八誰人相體察直下便會得腦後三斤鐵
D48n8939_p0222a12║送供養主
D48n8939_p0222b01║一年春盡一年春相煩化道任浮沉森羅萬像無𥝠曲一
D48n8939_p0222b02║聲纔動斬𠃵坤
D48n8939_p0222b03║扇子
D48n8939_p0222b04║廣教一柄扇本來無背面有時在手中要且無人見
D48n8939_p0222b05║拄杖
D48n8939_p0222b06║山僧一條杖縱撗無比量有時在手中應用遍十方
D48n8939_p0222b07║笻竹杖
D48n8939_p0222b08║笻竹九莭縱撗無邪大展長空凢聖路絕
D48n8939_p0222b09║頌兩堂上座下喝
D48n8939_p0222b10║兩堂上座齊下喝𥌒目之人無分別凢言賔主句下分
D48n8939_p0222b11║何勞龜卜問前程
D48n8939_p0222b12║示徒
D48n8939_p0223a01║廣教一言凢聖共傳直下便會萬里江山
D48n8939_p0223a02║因僧請益
D48n8939_p0223a03║兀兀隨緣任浮沉不拘春夏及秋冬闍梨請益平生
D48n8939_p0223a04║事問取寒山始知音
D48n8939_p0223a05║衲僧衲僧不用持論言前薦得腦後三斤
D48n8939_p0223a06║因李都尉問和尚生日述成十頌
D48n8939_p0223a07║山僧生日𠁅𠁅真隨緣兀兀任浮沉森羅萬像無𥝠曲
D48n8939_p0223a08║日出天然照𠃵坤
D48n8939_p0223a09║山僧生𠁅廓然寧不拘凢聖自在行任他前面歡與樂
D48n8939_p0223a10║無心伏物賀太平
D48n8939_p0223a11║山僧生𠁅碧雲中情與非情共真明暗盡時無邪路
D48n8939_p0223a12║明明不墮聖凢前
D48n8939_p0223b01║山僧生𠁅少知音任性隨緣過幾春有人借問平生事
D48n8939_p0223b02║石人打鼓木人聽
D48n8939_p0223b03║山僧生𠁅據令行十方禪子盡皆驚若人解接無根樹
D48n8939_p0223b04║海裏能挑水底燈
D48n8939_p0223b05║山僧生𠁅正令行野老謳謌盡傳名若人不識金剛用
D48n8939_p0223b06║涅槃山側井中人
D48n8939_p0223b07║山僧生𠁅亘古今誰人言說話宗乗離凢離聖縱撗妙
D48n8939_p0223b08║腦後抽簮祭鬼神
D48n8939_p0223b09║山僧生𠁅在林中碧澗虎聲騪英雄喝廻驚動十方剎
D48n8939_p0223b10║萬里江山入千峯
D48n8939_p0223b11║山僧生處峯頂上迦葉聞鍾出洞門粉骨碎身千萬刼思
D48n8939_p0223b12║量難報我師恩
D48n8939_p0224a01║山僧生𠁅碧潭中不拘春夏及秋冬一刀兩叚須休去
D48n8939_p0224a02║何人擬議落千峯
D48n8939_p0224a03║因僧親近乃有頌
D48n8939_p0224a04║廣教一言直下人嫌若人借問萬里江山
D48n8939_p0224a05║因上堂有頌
D48n8939_p0224a06║四十五年在仙州凢聖縱撗任君遊有人借問如何
D48n8939_p0224a07║事夜至三更到崖州
D48n8939_p0224a08║廣教省禪師語錄終