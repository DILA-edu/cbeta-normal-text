D48n8939_p0300b01║雲門匡真禪師廣錄卷中
D48n8939_p0300b02║門人明識大師賜紫　守堅集
D48n8939_p0300b03║室中語要一百八十五則
D48n8939_p0300b04║垂示代語二百九十則
D48n8939_p0300b05║室中語要
D48n8939_p0300b06║師示眾云盡十方𠀍界乾坤大地以拄杖一畫百雜
D48n8939_p0300b07║碎三乗十二分教達磨西來放過即不可若不放過
D48n8939_p0300b08║不消一喝。
D48n8939_p0300b09║師示眾云西天二十八祖唐土六祖天下老和尚揔
D48n8939_p0300b10║在拄杖頭上直饒會得倜儻分明秖在半途若不放
D48n8939_p0300b11║過盡是野狐精。
D48n8939_p0301a01║師一日云古來老宿皆為慈悲之故有落草之談隨
D48n8939_p0301a02║語識人若是出草之談即不與麼若與麼便有重話
D48n8939_p0301a03║會語不見仰山和尚問僧近離甚處僧云廬山仰山
D48n8939_p0301a04║云曾遊五老峯麼僧云不曾遊仰山云闍棃不曾遊
D48n8939_p0301a05║山師云此語皆為慈悲之故有落草之談。
D48n8939_p0301a06║師有時云若言即心即佛權且認奴作郎生死涅槃
D48n8939_p0301a07║恰似斬頭覓活若說佛說祖佛意祖意大似將木槵
D48n8939_p0301a08║子換却你眼睛相似。
D48n8939_p0301a09║舉古云聞聲悟道見色明心師云作麼生是聞聲悟
D48n8939_p0301a10║道見色明心乃云觀𠀍音菩[薩-產+(辛/工)]將錢來買餬餅放下
D48n8939_p0301a11║手云元來秖是饅頭。
D48n8939_p0301b01║師有時云燈籠是你自己把鉢盂噇飯飯不是你自
D48n8939_p0301b02║己有僧便問飯是自己時如何師云者野狐精三家
D48n8939_p0301b03║村裏漢復云來來不是你道飯是自己僧云是師云
D48n8939_p0301b04║驢年夢見三家村裏漢。
D48n8939_p0301b05║師有時云真空不壞有真空不異色僧便問作麼生
D48n8939_p0301b06║是真空師云還聞鐘聲麼僧云此是鐘聲師云驢年
D48n8939_p0301b07║夢見麼。
D48n8939_p0301b08║舉踈山和尚問僧什麼處來僧云嶺中來山云曾到
D48n8939_p0301b09║雪峯麼僧云曾到山云我已前到時是事不足如今
D48n8939_p0301b10║作麼生僧云如今足也山云粥足飯足無語師云粥
D48n8939_p0301b11║足飯足。
D48n8939_p0302a01║舉孚上座叅雪峯峯聞乃集眾孚到法堂上顧視雪
D48n8939_p0302a02║峯便下看知事明日却上禮拜云某甲昨日觸忤和
D48n8939_p0302a03║尚峯云知是般事便休時有僧問師作麼生是觸忤
D48n8939_p0302a04║和尚處師便打。
D48n8939_p0302a05║舉僧問資福古人拈槌豎拂意旨如何福云古人與
D48n8939_p0302a06║麼𨙻僧云拈槌豎拂又作麼生福便喝出師云古人
D48n8939_p0302a07║是什麼眼目僧云和尚作麼生師云驢年會麼僧無
D48n8939_p0302a08║對師復召僧來來僧近前師以拂子驀口打。
D48n8939_p0302a09║舉三平頌云即此見聞非見聞師云喚什麼作見聞
D48n8939_p0302a10║無餘聲色可呈君師云有什麼口頭聲色箇中若了
D48n8939_p0302a11║全無事師云有什麼事體用無妨分不分師云語是
D48n8939_p0302b01║體體是語復拈起拄杖云拄杖是體燈籠是用是分
D48n8939_p0302b02║不分不見道一切智智清淨。
D48n8939_p0302b03║舉一宿覺云幻化空身即法身師拈起拄杖云盡大
D48n8939_p0302b04║地不是法身。
D48n8939_p0302b05║舉僧問趙州某甲乍入叢林乞師𢫾示州云喫粥了
D48n8939_p0302b06║也未僧云喫粥了也州云洗鉢盂去師云且道有𢫾
D48n8939_p0302b07║示無𢫾示若道有𢫾示向他道什麼若道無𢫾示者
D48n8939_p0302b08║僧何得悟去。
D48n8939_p0302b09║舉僧問雪峯乞師𢫾示峯云是什麼其僧於言下大
D48n8939_p0302b10║悟師云雪峯向伊道什麼。
D48n8939_p0302b11║師有時云平地上死人無數過得荊𣗥林是好手僧
D48n8939_p0303a01║云與麼則堂中第一座有長處也師云蘇嚕蘇嚕。
D48n8939_p0303a02║舉無情說法忽聞鐘聲云釋迦老子說法也驀拈起
D48n8939_p0303a03║拄杖問僧者箇是什麼僧云拄杖子師云驢年夢見。
D48n8939_p0303a04║師一日云三家村裏賣卜東卜西卜忽然卜著也不
D48n8939_p0303a05║定僧便問忽然卜著時如何師云伏惟。
D48n8939_p0303a06║師有時云大用現前不存軌則僧便問如何是大用
D48n8939_p0303a07║現前師乃拈拄杖高聲唱云釋迦老子來也。
D48n8939_p0303a08║師有時以拄杖打火鑪一下大眾眼目定動師乃云
D48n8939_p0303a09║火鑪㪍跳上三十三天見麼見麼眾無語師云無智
D48n8939_p0303a10║人前莫說打你頭破百裂。
D48n8939_p0303a11║師有時云看看法身變作燈籠超佛越祖之談從你
D48n8939_p0303b01║脚跟下過也僧云脚跟下認得時如何師云鉢置殺
D48n8939_p0303b02║我僧云與麼則逈然不在者裏也師云十萬八千人。
D48n8939_p0303b03║舉槃山語云光境俱忘復是何物師云直饒與麼道
D48n8939_p0303b04║猶在半途未是透脫一路僧便問如何是透脫一路
D48n8939_p0303b05║師云天台華頂趙州石橋。
D48n8939_p0303b06║舉仰山云如來禪即許師兄會僧便問如何是如來
D48n8939_p0303b07║禪師云上大人又拈起扇子云我喚作扇子你喚作
D48n8939_p0303b08║什麼僧無語師云扇子上說法燈籠裏藏身作麼生
D48n8939_p0303b09║僧却問如何是和尚禪師叱云元來秖在者裏。
D48n8939_p0303b10║舉雪峯喚僧近前來僧近前峯云去師舉了問僧你
D48n8939_p0303b11║作麼生道得叉手句你若道得叉手句即見雪峯。
D48n8939_p0304a01║舉三祖云一心不生萬法無咎師云秖者裏悟了乃
D48n8939_p0304a02║拈起拄杖云乾坤大地有什麼過。
D48n8939_p0304a03║舉一宿覺云一切數句非數句與吾靈覺何交涉師
D48n8939_p0304a04║云行住坐卧不是靈覺喚什麼作數句。
D48n8939_p0304a05║舉槃山云光境俱忘復是何物師云東海裏藏身須
D48n8939_p0304a06║彌山上走馬復以拄杖打牀一下大眾眼目定動乃
D48n8939_p0304a07║拈拄杖趂散云將謂靈利者漆桶。
D48n8939_p0304a08║舉僧問乾峯十方薄伽梵一路涅槃門未審路頭在
D48n8939_p0304a09║什麼處峯以拄杖劃云在者裏師拈起扇子云扇子
D48n8939_p0304a10║㪍跳上三十三天築著帝釋鼻孔東海鯉魚打一棒
D48n8939_p0304a11║雨似盆傾相似會麼。
D48n8939_p0304b01║師有時云諸方拈槌豎拂云會麼但云莫壓良為賤
D48n8939_p0304b02║却云是是待伊擬議便打。
D48n8939_p0304b03║舉教云心生種種法生心滅種種法滅乃拈起拄杖
D48n8939_p0304b04║云重多少僧云半斤師云驢年夢見。
D48n8939_p0304b05║舉夾山語云百草頭上薦取老僧師合掌云不審不
D48n8939_p0304b06║審又以拄杖𢫾露柱云夾山變作露柱也看看。
D48n8939_p0304b07║舉仰山問僧近離甚處僧云向南山拈起拄杖云彼
D48n8939_p0304b08║中還說者箇麼僧云不說山云不說者箇還說𨙻箇
D48n8939_p0304b09║麼僧云不說山召大德叅堂去其僧便去山復召其
D48n8939_p0304b10║僧僧應喏山云近前來僧近前山便打師云仰山若
D48n8939_p0304b11║無後語爭識得人。
D48n8939_p0305a01║舉雪峯喚僧近前來僧近前峯云甚處去僧云普請
D48n8939_p0305a02║去峯云去師云此是隨語識人。
D48n8939_p0305a03║舉叅同契云回互不回互師云作麼生是不回互乃
D48n8939_p0305a04║以手𢫾板頭云者箇是板頭作麼生是回互師云喚
D48n8939_p0305a05║什麼作板頭。
D48n8939_p0305a06║舉見聞覺知無障礙聲香味觸常三昧師云一切處
D48n8939_p0305a07║不是三昧行時不是三昧有處云聲香味觸體在一
D48n8939_p0305a08║邊聲香味觸在一邊見解偏枯。
D48n8939_p0305a09║舉夾山坐次洞山到來云作麼生夾山云秖與麼師
D48n8939_p0305a10║代洞山云不放過又作麼生代夾山便喝師又拈來
D48n8939_p0305a11║山云秖與麼元來秖在蝦蟇窟裏又云秖與麼也難得。
D48n8939_p0305b01║舉祖師偈云法法本來法師云行住坐臥不是本來
D48n8939_p0305b02║法一切處不是本來法秖如山河大地與你日夕著
D48n8939_p0305b03║衣喫飯有什麼過又云法本法無法師拈起拄杖云
D48n8939_p0305b04║不是本無法。
D48n8939_p0305b05║舉傅大士頌云空手把鋤頭步行騎水牛師云是你
D48n8939_p0305b06║從向北騎一頭水牯牛到這裏乃拈起拄杖云不見
D48n8939_p0305b07║道千頭萬頭到這裏但識取一頭。
D48n8939_p0305b08║舉寶公云如我身空諸法空千品萬類悉皆同師云
D48n8939_p0305b09║你立不見立行不見行四大五蘊不可得何處見有
D48n8939_p0305b10║山河大地來是你𣫭日把鉢盂噇飯喚什麼作飯何
D48n8939_p0305b11║處更有一粒米來。
D48n8939_p0306a01║舉一切聲是佛聲一切色是佛色師拈起拂子云是
D48n8939_p0306a02║什麼若道是拂子三家村裏老婆禪也不會。
D48n8939_p0306a03║舉南方禪客問國師此閒佛法如何國師云身心一
D48n8939_p0306a04║如身外無餘師云山河大地何處有也。
D48n8939_p0306a05║師有時云要識祖師麼以拄杖𢫾云祖師在你頭上
D48n8939_p0306a06║㪍跳要識祖師眼睛麼在你脚跟下又云這箇是祭
D48n8939_p0306a07║鬼神茶飯然雖如此鬼神也無厭足。
D48n8939_p0306a08║師有時云若說菩提涅槃真如解脫是燒楓香供養
D48n8939_p0306a09║你若說佛說祖是燒黃熟香供養你若說超佛越祖
D48n8939_p0306a10║之談是燒缾香供養你歸依佛法僧下去。
D48n8939_p0306a11║師一日拈起拄杖舉教云凡夫實謂之有二乗析謂
D48n8939_p0306b01║之無緣覺謂之幻有菩[薩-產+(辛/工)]當體即空乃云衲僧見拄
D48n8939_p0306b02║杖但喚作拄杖行但行坐但坐揔不得動著。
D48n8939_p0306b03║舉夾山語云百草頭上薦取老僧閙市裏識取天子
D48n8939_p0306b04║又云一塵纔起大地全收。
D48n8939_p0306b05║舉雪峯云三𠀍諸佛向火燄上轉大法輪師云火燄
D48n8939_p0306b06║為三𠀍諸佛說法三𠀍諸佛立地聽。
D48n8939_p0306b07║師因喫茶了拈起盞子云三𠀍諸佛聽法了盡鑚從
D48n8939_p0306b08║盞子底下去也見麼見麼若不會且向多年曆日裏
D48n8939_p0306b09║會取。
D48n8939_p0306b10║舉槃山語云光非照境境亦非存光境俱忘復是何
D48n8939_p0306b11║物師云盡大地是光喚什麼作自己你若識得光去
D48n8939_p0307a01║境亦不可得有什麼屎光境光境既不可得復是何
D48n8939_p0307a02║物又云此是古人慈悲之故重話會語者裏倜儻分
D48n8939_p0307a03║明去放過即不可若不放過復舉手云蘇盧蘇盧。
D48n8939_p0307a04║舉傅大士云禪河隨浪靜定水逐波清師拈拄杖𢫾
D48n8939_p0307a05║燈籠云還見麼若言見是破凡夫若言不見有一雙
D48n8939_p0307a06║眼在你作麼生會良久復拈拄杖云盡大地不是浪。
D48n8939_p0307a07║師有時拈拄杖打牀一下云一切聲是佛聲一切色是
D48n8939_p0307a08║佛色你把鉢盂噇飯時有箇鉢盂見行時有箇行見
D48n8939_p0307a09║坐時有箇坐見者般底作與麼去就把棒一時趂散。
D48n8939_p0307a10║師有時拈起拂子云者裏得箇入處去捏怪也日本
D48n8939_p0307a11║國裏說禪三十三天有箇人出來喚云吽吽特庫兒
D48n8939_p0307b01║擔枷過狀。
D48n8939_p0307b02║舉古人道一處不通兩處失功兩處不通觸途成滯
D48n8939_p0307b03║師拈起拄杖云山河大地三𠀍諸佛盡在拄杖頭上
D48n8939_p0307b04║有甚滯礙如今明也暗向什麼處去秖者明便是暗
D48n8939_p0307b05║一切眾生秖被色空明暗隔礙便見有生滅之法。
D48n8939_p0307b06║舉一宿覺云六般神用空不空一顆圎光色非色師
D48n8939_p0307b07║拈起拂子云者箇是圎光是色非色喚什麼作色與
D48n8939_p0307b08║我拈將來看。
D48n8939_p0307b09║舉夾山云百草頭上薦取老僧閙市裏識取天子師
D48n8939_p0307b10║云蝦蟇入你耳朶裏毒蛇穿你眼睛中且向葛藤處
D48n8939_p0307b11║會取。
D48n8939_p0308a01║舉十方薄伽梵一路涅槃門師云你若不識大食國
D48n8939_p0308a02║裏人在你眼睫裏賣香藥。
D48n8939_p0308a03║舉般若經云無二無二分無別無斷故師乃𢫾露柱
D48n8939_p0308a04║云與般若經相去多少。
D48n8939_p0308a05║舉經云經書呪術一切文字語言皆與實相不相違
D48n8939_p0308a06║背師拈拄杖云者箇是什麼若道是拄杖入地獄不
D48n8939_p0308a07║是拄杖是什麼。
D48n8939_p0308a08║師一日拈拂子摵一下云日月星辰撲落地上見麼
D48n8939_p0308a09║良久起身云近後突著你眼睛。
D48n8939_p0308a10║舉十方薄伽梵一路涅槃門師云者箇是屋上頭是
D48n8939_p0308a11║天手裏是拄杖作麼生是涅槃門。
D48n8939_p0308b01║師有時云彈𢫾謦欬揚眉瞬目拈槌豎拂或即圎
D48n8939_p0308b02║相盡是撩鈎搭索佛法兩字未曾道著道著即撒屎
D48n8939_p0308b03║撒尿。
D48n8939_p0308b04║舉瓦官叅德山瓦官為侍者同入山斫木德山將一
D48n8939_p0308b05║椀水與瓦官官接得便喫却山云會麼官云不會山
D48n8939_p0308b06║又將一椀水與瓦官官接得又喫却山云會麼官云
D48n8939_p0308b07║不會山云何不成褫取𨙻不會底官云不會又成褫
D48n8939_p0308b08║箇什麼山云子大似箇鐵橛瓦官住院後雪峯去訪
D48n8939_p0308b09║茶話次峯云當時在德山會裏斫木因緣作麼生官
D48n8939_p0308b10║云先師當時肯我峯云和尚離先師太早其時面前
D48n8939_p0308b11║有一椀水峯云將水來官便過與雪峯峯接得便潑
D48n8939_p0309a01║却師代云莫壓良為賤。
D48n8939_p0309a02║因齋次將餬餅一咬云咬著帝釋鼻孔帝釋害痛復
D48n8939_p0309a03║以拄杖𢫾云在你諸人脚跟下變作釋迦老子見麼
D48n8939_p0309a04║見麼閻羅王聞說呵呵大笑云者箇師僧相當去不
D48n8939_p0309a05║奈你何若不相當揔在我手裏。
D48n8939_p0309a06║師有時以拄杖打牀一下云你若是箇漢忽然者裏
D48n8939_p0309a07║聞聲悟了一切山河大地日月星辰有什麼過。
D48n8939_p0309a08║舉洛浦云一塵纔起大地全收師云鳥窠拈布毛便
D48n8939_p0309a09║有人悟去。
D48n8939_p0309a10║因喫茶次舉一宿覺云三身四智體中圎八解六通
D48n8939_p0309a11║心地印師云喫茶時不是心地印乃拈拄杖云且向
D48n8939_p0309b01║者裏會取。
D48n8939_p0309b02║舉僧問雪峯如何是觸目菩提峯云好箇露柱有處
D48n8939_p0309b03║云還見露柱麼師拈起拄杖云有底體上會事見露
D48n8939_p0309b04║柱秖喚作露柱有處道不見有露柱見解偏枯見露
D48n8939_p0309b05║柱但喚作露柱見拄杖但喚作拄杖有什麼過。
D48n8939_p0309b06║舉僧問靈雲佛未出𠀍時如何靈雲豎起拂子僧云
D48n8939_p0309b07║出𠀍後如何雲亦豎拂子師云前頭却實後底打不
D48n8939_p0309b08║著又云不說出不出何處有一問時節秖如雪峯夏
D48n8939_p0309b09║末於僧堂前坐眾纔集峯拈起拄杖云者箇為中下
D48n8939_p0309b10║根人便有僧問忽遇上上人來時如何峯拈起拄杖
D48n8939_p0309b11║師云我不似雪峯打破狼藉僧便問未審和尚如何
D48n8939_p0310a01║師便打。
D48n8939_p0310a02║舉僧問玄沙如何是學人自己沙云是你自己師云
D48n8939_p0310a03║沒量大人被語脉裏轉却有僧問如何是學人自己
D48n8939_p0310a04║師云忽然路上有人喚衲僧齋你也隨例得飯喫。
D48n8939_p0310a05║師因齋次拈起餬餅云我秖供養江西兩浙人不供
D48n8939_p0310a06║養向北人僧云為什麼秖供養江西兩浙人不供養
D48n8939_p0310a07║向北人師云天寒日短兩人共一椀。
D48n8939_p0310a08║舉國師云南方佛法半生半滅此閒身心一如身外
D48n8939_p0310a09║無餘師云喚什麼作身心一如又云汝等要識國師
D48n8939_p0310a10║底麼自代云不可辜負國師去也。
D48n8939_p0310a11║舉肅宗帝請國師看戲國師云有什麼身心看戲帝
D48n8939_p0310b01║再請國師云幸自好戲師云龍頭蛇尾。
D48n8939_p0310b02║舉國師三喚侍者侍者三應國師云將謂吾辜負你
D48n8939_p0310b03║誰知你辜負吾師云作麼生是吾辜負你處你若會
D48n8939_p0310b04║得也是無端又云作麼生是侍者辜負國師處師云
D48n8939_p0310b05║粉骨碎身未報得。
D48n8939_p0310b06║舉藥山問僧什麼處來僧云湖南來山云洞庭湖水
D48n8939_p0310b07║滿也未僧云未滿山云許多時雨水為什麼未滿雲
D48n8939_p0310b08║巖代云湛湛地洞山代云什麼劫中曾欠少師云秖
D48n8939_p0310b09║在這裏。
D48n8939_p0310b10║舉雪峯云飯籮邊坐餓死人臨河渴死漢玄沙云飯
D48n8939_p0310b11║籮裏坐餓死漢水裏沒頭浸渴死漢師云通身是飯
D48n8939_p0311a01║通身是水。
D48n8939_p0311a02║舉僧問資福古人拈槌豎拂意旨如何福云嗄師云
D48n8939_p0311a03║雪上加霜。
D48n8939_p0311a04║舉僧問資福如何是一塵入正受福作入定勢僧云
D48n8939_p0311a05║如何是諸塵三昧起福云你問阿誰師云這阿師話
D48n8939_p0311a06║墮也不知又云前頭早是葛藤又道你問阿誰。
D48n8939_p0311a07║舉茱茰上堂云你諸人莫向虚空裏釘橛時有靈虚
D48n8939_p0311a08║上座出眾云虚空是橛茱茰便打虚云和尚莫錯打
D48n8939_p0311a09║某甲茰便歸方丈師云矢上加尖僧云和尚適來與
D48n8939_p0311a10║麼道𨙻師云槌鐘謝響得箇蝦蟇出來。
D48n8939_p0311a11║舉僧問投子密巖意旨如何子云須是與麼人始得
D48n8939_p0311b01║趙州云何不與他本分草料師問僧作麼生是本分
D48n8939_p0311b02║草料僧擬議師便打。
D48n8939_p0311b03║舉古云寂寂空形影師展兩手云山河大地何處得
D48n8939_p0311b04║也又云一切智通無障礙師云拄杖走到西天却歸
D48n8939_p0311b05║新羅國裏乃敲牀云這箇是你鼻孔。
D48n8939_p0311b06║舉僧問夾山如何是道山云太陽溢目萬里不挂片
D48n8939_p0311b07║雲師云不喚作一句不喚作法身是什麼。
D48n8939_p0311b08║僧問如何是學人自己師云老僧入泥入水僧云某
D48n8939_p0311b09║甲粉骨碎身去也師喝云大海水在你頭上速道速
D48n8939_p0311b10║道僧無語師代云也知和尚恐某甲不實。
D48n8939_p0311b11║師有時云直得乾坤大地無纖毫過患猶是轉句不
D48n8939_p0312a01║見一色始是半提直得如此更須知有全提時節。
D48n8939_p0312a02║師有時云泡幻同無礙一切處不是幻一切處不是
D48n8939_p0312a03║無礙。
D48n8939_p0312a04║師有時云橫說豎說菩提涅槃真如佛性揔是向下
D48n8939_p0312a05║商量直得拈槌豎拂時節亦是橫說豎說對前頭猶
D48n8939_p0312a06║較些子僧問請師向上道師云大眾久立速禮三拜。
D48n8939_p0312a07║舉崇壽問僧還見燈籠麼僧無語師代云推倒燈籠。
D48n8939_p0312a08║舉趙州問僧什麼處去僧云摘茶去師云閑口。
D48n8939_p0312a09║舉法身說法青青翠竹盡是法身未是提綱拈掇時節。
D48n8939_p0312a10║舉有為無三𠀍無為有三𠀍有為是斷滅法何處得
D48n8939_p0312a11║三𠀍無為有三𠀍不是守寂處法。
D48n8939_p0312b01║舉實學是葛藤言句拈槌豎拂時節於實學猶在
D48n8939_p0312b02║半途。
D48n8939_p0312b03║舉三種人一人因說得悟一人因喚得悟第三人見舉
D48n8939_p0312b04║便迴去你道便迴去意作麼生復云也好與三十棒。
D48n8939_p0312b05║舉法身喫飯早是剜肉作瘡將謂合有與麼說話。
D48n8939_p0312b06║舉僧問雲居湛然時如何居云不流師云不流說什
D48n8939_p0312b07║麼湛然又云此是截鐵之言。
D48n8939_p0312b08║舉藥病相治盡大地是藥那箇是你自己師云遇賤
D48n8939_p0312b09║即貴僧云乞師𢫾示師拍手一下拈起拄杖云接取
D48n8939_p0312b10║拄杖子僧接得拗作兩截師云直饒與麼也好與三
D48n8939_p0312b11║十棒。
D48n8939_p0313a01║舉翠巖夏末上堂云我一夏已來與師僧說話看翠
D48n8939_p0313a02║巖眉毛在麼保福云作賊人心虚長慶云生也師云𨵿。
D48n8939_p0313a03║師有時云不敢望你有逆水之波且有順水之意也
D48n8939_p0313a04║難得乃舉良遂初叅麻谷谷見來便去鋤草良遂到
D48n8939_p0313a05║鋤草處谷都不顧便歸方丈閉却門良遂連三日去
D48n8939_p0313a06║敲門至第三日纔敲門麻谷問阿誰良遂云和尚莫
D48n8939_p0313a07║瞞良遂若不來禮拜和尚洎被經論賺過一生師云
D48n8939_p0313a08║便有逆水之波如今得入是順水之意亦喚作雙放
D48n8939_p0313a09║時節又云麻谷問阿誰良遂道莫瞞良遂不是識破
D48n8939_p0313a10║麻谷相見時節若不來禮拜和尚洎被經論賺過一
D48n8939_p0313a11║生亦知有賺人處自後良遂歸京辭皇帝及左右街
D48n8939_p0313b01║大師大德再三相留茶筵次良遂云諸人知處良遂
D48n8939_p0313b02║揔知良遂知處諸人不知師云作麼生是良遂知處。
D48n8939_p0313b03║舉心經云無眼耳鼻舌身意師云為你有箇眼見所
D48n8939_p0313b04║以言無不可如今見時不可說無也然雖如此見一
D48n8939_p0313b05║切有什麼過一切不可得有什麼聲香味觸法。
D48n8939_p0313b06║舉光明寂照徧河沙問僧豈不是張拙秀才語僧云
D48n8939_p0313b07║是師云話墮也。
D48n8939_p0313b08║舉僧辭石霜霜問舩去陸去僧云遇舩即舩遇陸即
D48n8939_p0313b09║陸霜云我道半途稍難僧無語師代云三十年後此
D48n8939_p0313b10║話大行又云臨行一句永劫不忘。
D48n8939_p0313b11║舉生法師云敲空作響擊木無聲師以拄杖空中敲
D48n8939_p0314a01║云阿耶耶又敲板頭云作聲麼僧云作聲師云這俗
D48n8939_p0314a02║漢又敲板頭云喚什麼作聲。
D48n8939_p0314a03║舉僧問石霜教中還有祖師意麼霜云有僧云如何
D48n8939_p0314a04║是教中祖師意霜云莫向卷中求師代云不得辜負
D48n8939_p0314a05║老僧却向屎坈裏坐地作什麼。
D48n8939_p0314a06║舉石霜云須知有教外別傳一句僧問如何是教外
D48n8939_p0314a07║別傳一句霜云非句師云非句始是句。
D48n8939_p0314a08║舉洞山云須知有佛向上事僧問如何是佛向上事
D48n8939_p0314a09║山云非佛師云名不得狀不得所以言非。
D48n8939_p0314a10║舉洞山云塵中不染丈夫兒師云拄杖但喚作拄杖
D48n8939_p0314a11║一切但喚作一切。
D48n8939_p0314b01║舉法身清淨一切聲色盡是廉纖語話不涉廉纖作
D48n8939_p0314b02║麼生是清淨又云作麼生是法身師云六不收又云
D48n8939_p0314b03║三十三天二十八宿。
D48n8939_p0314b04║舉古云如我身空諸法空千品萬類悉皆同師云身
D48n8939_p0314b05║不可得一切諸法豈是有也所以古人道無情有佛
D48n8939_p0314b06║性又云無情不喚作法身說法。
D48n8939_p0314b07║師有時云光不透脫有兩般病一切處不明面前有
D48n8939_p0314b08║物是一又透得一切法空隱隱地似有箇物相似亦
D48n8939_p0314b09║是光不透脫又法身亦有兩般病得到法身為法執
D48n8939_p0314b10║不忘己見猶存坐在法身邊是一直饒透得法身去
D48n8939_p0314b11║放過即不可子細點撿來有什麼氣息亦是病。
D48n8939_p0315a01║舉僧問國師如何是本身盧舎那國師云與老僧過
D48n8939_p0315a02║淨瓶來僧取淨瓶至國師云却安舊處著僧送安舊
D48n8939_p0315a03║處又來問如何是本身盧舎𨙻國師云古佛過去久
D48n8939_p0315a04║矣師云無眹跡。
D48n8939_p0315a05║舉僧問灌溪久嚮灌溪到來秖見箇漚麻池溪云你
D48n8939_p0315a06║秖見漚麻池且不識灌溪僧云如何是灌溪溪云劈
D48n8939_p0315a07║箭急師云何不與第一機祗對。
D48n8939_p0315a08║舉韋監軍見帳子𦘕牛抵樹問僧牛抵樹樹抵牛無
D48n8939_p0315a09║對師代云歸依佛法僧。
D48n8939_p0315a10║舉老宿問僧聞說雪峯有毬子話是不僧云不見說
D48n8939_p0315a11║著宿云聞說有僧云秖是師僧亂舉宿云不亂舉底
D48n8939_p0315b01║事作麼生無對師代云某甲新到未曾叅堂。
D48n8939_p0315b02║舉佛問外道汝義以何為宗師代外道云者老和尚
D48n8939_p0315b03║我識得你也外道云以一切不受為宗代佛云放過
D48n8939_p0315b04║一著佛云汝以一切不受為宗耶代外道云者瞿曇
D48n8939_p0315b05║莫教失却問。
D48n8939_p0315b06║舉雪峯云盡大地是你將謂別更有師云不見楞嚴
D48n8939_p0315b07║經云眾生顛倒迷己逐物若能轉物即同如來。
D48n8939_p0315b08║舉教云諸法寂滅相不可以言宣師云見定如今說
D48n8939_p0315b09║話何處有說不說不見道去不到去來不到來。
D48n8939_p0315b10║舉一切真如含一切師云喚什麼作山河大地又云
D48n8939_p0315b11║是諸法空相不生不滅不垢不淨。
D48n8939_p0316a01║師或拈拄杖示眾云拄杖子化為龍吞却乾坤了也
D48n8939_p0316a02║山河大地甚處得來。
D48n8939_p0316a03║師或畫圎相云還有人出得麼。
D48n8939_p0316a04║舉教云是法住法位𠀍閒相常住師云釋迦老子甚
D48n8939_p0316a05║處去也。
D48n8939_p0316a06║舉僧問投子如何是此經子云維摩法華又問塵中
D48n8939_p0316a07║不染丈夫兒時如何子云不著師云不喚作法身不
D48n8939_p0316a08║喚作第一義亦為說法亦為說真空。
D48n8939_p0316a09║師因齋次拈起𢁈筯云我不供養南僧秖供養北僧
D48n8939_p0316a10║時有僧問為什麼不供養南僧師云我要鈍置伊僧
D48n8939_p0316a11║云為什麼秖供養北僧師云一箭兩垜有僧拈問秖
D48n8939_p0316b01║如前意作麼生師云好即同榮。
D48n8939_p0316b02║師或時以拄杖打露柱一下云三乗十二分教說得
D48n8939_p0316b03║著麼自云說不著復云咄者野狐精僧問秖如師意
D48n8939_p0316b04║作麼生師云張公喫酒李公醉。
D48n8939_p0316b05║舉古云有驚人之句僧問如何是驚人之句師云響。
D48n8939_p0316b06║舉國師云語漸也返常合道論頓也不留眹跡師云
D48n8939_p0316b07║拈槌豎拂彈𢫾時節若撿點來也未是無眹跡。
D48n8939_p0316b08║師有時拈拄杖云乾坤大地殺活揔在這裏僧便問
D48n8939_p0316b09║如何是殺師云七顛八倒僧云如何是活師云要作
D48n8939_p0316b10║飯頭僧云不殺不活時如何師便起云摩訶般若波
D48n8939_p0316b11║羅蜜。
D48n8939_p0317a01║師有時云遇人即途中受用乃拈起拄杖云拄杖不
D48n8939_p0317a02║是途說話不是途。
D48n8939_p0317a03║舉法身喫飯幻化空身即法身師云乾坤大地何處
D48n8939_p0317a04║有也物物不可得以空噇空若約點撿來將謂合有
D48n8939_p0317a05║與麼說話。
D48n8939_p0317a06║舉應化非真佛亦非說法者師曰應化之身說即是
D48n8939_p0317a07║法身說亦喚作覿體全真以法身喫法身又云飯不
D48n8939_p0317a08║是法身拄杖不是法身。
D48n8939_p0317a09║師有時云宗門七縱八橫殺活臨時僧便問如何是
D48n8939_p0317a10║殺師云冬去春來僧云冬去春來時如何師云橫擔
D48n8939_p0317a11║拄杖東西南北一任打野榸。
D48n8939_p0317b01║示眾云任你橫說豎說未是宗門苗裔若據宗門苗
D48n8939_p0317b02║裔是甚熱椀鳴三乗十二分教說夢達磨西來說夢
D48n8939_p0317b03║若有老宿開堂為人說法將利刀殺却百千萬箇有
D48n8939_p0317b04║什麼過又云將謂合有與麼說話底道理。
D48n8939_p0317b05║師一日云拈槌豎拂彈𢫾揚眉一問一荅並不當向
D48n8939_p0317b06║上宗乗僧便問如何是向上宗乗師云地下閻浮大
D48n8939_p0317b07║家揔道得秖如閙市裏坐朝時猪肉案頭茆坑裏蟲
D48n8939_p0317b08║子還有超佛越祖之談麼僧云有底不肯師云有底
D48n8939_p0317b09║不肯不可商量時便有不商量時便無也若約那箇
D48n8939_p0317b10║語話體上會事直言未到見解偏枯。
D48n8939_p0317b11║師有時云我尋常道一切聲是佛聲一切色是佛色
D48n8939_p0318a01║盡大地是法身枉作箇佛法中見如今見拄杖但喚
D48n8939_p0318a02║作拄杖見屋但喚作屋。
D48n8939_p0318a03║師有時云作而無作用而無用乃拈起拄杖云不是
D48n8939_p0318a04║用而無用喚什麼作拄杖。
D48n8939_p0318a05║舉丹霞云百骸俱潰散一物鎮長靈師云拄杖不可
D48n8939_p0318a06║不靈也喚什麼作百骸甚處得。
D48n8939_p0318a07║舉一切賢聖皆以無為法而有差別師云拄杖不是
D48n8939_p0318a08║無為法一切不是無為法。
D48n8939_p0318a09║舉誌公云雞鳴丑一顆圎光明已久師云腦後即不
D48n8939_p0318a10║問你三千里外道將一句來。
D48n8939_p0318a11║舉睦州喚僧趙州喫茶入水之義雪峯輥毬歸宗拽
D48n8939_p0318b01║石經頭以字國師水椀羅漢書字諸佛出身處東山
D48n8939_p0318b02║水上行揔是向上時節。
D48n8939_p0318b03║示眾云直得觸目無滯達得名身句身一切法空山
D48n8939_p0318b04║河大地是名名亦不可得喚作三昧性海俱備猶是
D48n8939_p0318b05║無風匝匝之波直得忘知於覺覺即佛性矣喚作無
D48n8939_p0318b06║事人更須知有向上一竅在。
D48n8939_p0318b07║師有時云一切處無不是說法打鐘打鼓時不可不
D48n8939_p0318b08║是若與麼一切處亦不是有一切處亦不是無又云
D48n8939_p0318b09║不可說時即有不說時便無也若約提唱即未在為
D48n8939_p0318b10║人門中即得。
D48n8939_p0318b11║舉生死涅槃合成一塊乃拈起扇子云是什麼不是
D48n8939_p0319a01║合成一塊得與麼不靈利直饒與麼也是鬼窟裏作
D48n8939_p0319a02║活計。
D48n8939_p0319a03║舉僧問南泉牛頭未見四祖時為什麼百鳥銜花獻
D48n8939_p0319a04║泉云步步蹋佛階梯僧云見後為什麼不銜花獻泉
D48n8939_p0319a05║云直饒不來猶較王老師一線道師云南泉秖解步
D48n8939_p0319a06║步登高不解從空放下僧云如何是步步登高師云
D48n8939_p0319a07║香積𠀍界僧云如何是從空放下師云填溝塞壑。
D48n8939_p0319a08║師有時云若問佛法兩字東西南北七縱八橫朝到
D48n8939_p0319a09║西天暮歸唐土雖然如此向後不得錯舉。
D48n8939_p0319a10║舉祖師偈云心隨萬境轉轉處實能幽僧問如何是
D48n8939_p0319a11║轉處實能幽師云吃嘹舌頭老僧倒走三千里又問
D48n8939_p0319b01║如何是隨流認得性師云饅頭䭔子摩訶般若波
D48n8939_p0319b02║羅蜜。
D48n8939_p0319b03║舉玄沙與韋監軍茶話次軍云占波國人語話稍難
D48n8939_p0319b04║辨何況五天梵語還有人辨得麼玄沙提起托子云
D48n8939_p0319b05║識得這箇即辨得師云玄沙何用繁辭又云適來道
D48n8939_p0319b06║什麼又云有什麼難辨。
D48n8939_p0319b07║舉古人云以空名召空色師云拄杖不是空名召得
D48n8939_p0319b08║不是空色喚什麼作拄杖不是空名。
D48n8939_p0319b09║因南泉示眾云自小養一頭水牯牛擬向溪東放不
D48n8939_p0319b10║免食他國王水草擬向溪西放不免食他國王水草
D48n8939_p0319b11║不如隨處納些些他揔不見復有僧舉似師師云南
D48n8939_p0320a01║泉水牯牛隨處納些些你道在牛內納牛外納直饒
D48n8939_p0320a02║你向這裏說得納處分明我更問你索牛在後長慶
D48n8939_p0320a03║云你道古人前頭為人後頭為人。
D48n8939_p0320a04║舉王大王向雪峯道擬蓋一所佛殿去如何峯云大
D48n8939_p0320a05║王何不蓋取一所空王殿大王云請師㨾子峯展兩
D48n8939_p0320a06║手師云一舉四十九。
D48n8939_p0320a07║舉報慈讚龍牙偈云日出連山月圎當戶不是無身
D48n8939_p0320a08║不欲全露有僧問請師全露龍牙撥開帳子云還見
D48n8939_p0320a09║麼僧云不見牙云將眼來後報慈聞舉云龍牙秖道
D48n8939_p0320a10║得一半師令僧舉我與你道其僧便舉師云我不妨
D48n8939_p0320a11║與你道。
D48n8939_p0320b01║師有時云諸方盡向繩墨裏脫出我者裏即不然僧
D48n8939_p0320b02║問未審和尚如何師云草鞋三十文買。
D48n8939_p0320b03║舉攬真成立色相宛然一切法不遷僧便問作麼生
D48n8939_p0320b04║是不遷師云還見燈籠麼僧云見師云靜處[薩-產+(辛/工)]婆訶。
D48n8939_p0320b05║示眾云你等諸人𣫭日上來下去問訊即不無若過
D48n8939_p0320b06║水時將什麼過有久住僧對云步師深喜之。
D48n8939_p0320b07║舉僧辭大隨隨問什麼處去僧云峨嵋禮拜普賢去
D48n8939_p0320b08║隨拈起拂子云文殊普賢揔在者裏其僧畫一圎相
D48n8939_p0320b09║拋向背後却展兩手隨云侍者將一貼茶來與者僧
D48n8939_p0320b10║師舉了云我即不與麼有僧云和尚又如何師云西
D48n8939_p0320b11║天斬頭截臂者裏自領出去。
D48n8939_p0321a01║舉黃蘗一日舉手作捏勢云天下老和尚揔在者裏
D48n8939_p0321a02║我若放一線道從汝七縱八橫若不放過不消一捏
D48n8939_p0321a03║僧問放一線道時如何蘗云七縱八橫又問不放過
D48n8939_p0321a04║不消一捏時如何蘗云普復有僧問師如何是七縱
D48n8939_p0321a05║八橫師云念老僧年老僧云如何是普師云天光迴
D48n8939_p0321a06║照僧云如何是天光迴照師云骼胔少人知。
D48n8939_p0321a07║師有時云一顆圎光明已久還有人問麼僧便問如
D48n8939_p0321a08║何是一顆圎光明已久師云西天斬頭截臂又云除
D48n8939_p0321a09║却須彌山拈却佛殿脊。
D48n8939_p0321a10║師一日披袈裟云我抖擻法身也揔無對師云汝問
D48n8939_p0321a11║我僧便問和尚抖擻法身意旨如何師云我也知你親。
D48n8939_p0321b01║舉玄沙示眾云諸方老宿盡道接物利生忽遇三種
D48n8939_p0321b02║病人來作麼生接患盲者拈槌豎拂他又不見患聾
D48n8939_p0321b03║者語言三昧他又不聞患瘂者教伊說又說不得且
D48n8939_p0321b04║作麼生接若接此人不得佛法無靈驗有僧請益師
D48n8939_p0321b05║師云你禮拜著僧禮拜起師以拄杖便挃僧退後師
D48n8939_p0321b06║云你不是患盲復喚近前僧近前師云你不是患聾
D48n8939_p0321b07║乃豎起拄杖云還會麼僧云不會師云你不是患瘂
D48n8939_p0321b08║其僧於此有省。
D48n8939_p0321b09║舉古云一言纔舉大地全收師云且道是什麼言自
D48n8939_p0321b10║云春鳥啼時西嶺上遂令僧你問我僧便問是什麼
D48n8939_p0321b11║言師云噫。
D48n8939_p0322a01║舉馬大師云一切語言是提婆宗以此箇為主師云
D48n8939_p0322a02║好語秖是無人問僧便問如何是提婆宗師云西天
D48n8939_p0322a03║九十六種你是最下種。
D48n8939_p0322a04║舉肈法師云諸法不異者不可續鳬截鶴夷嶽盈壑
D48n8939_p0322a05║然後為無異者哉師云長者天然長短者天然短又
D48n8939_p0322a06║云是法住法位𠀍間相常住乃拈起拄杖云拄杖不
D48n8939_p0322a07║是常住法。
D48n8939_p0322a08║舉古云一念劫收一切智師拈起拄杖云乾坤大地
D48n8939_p0322a09║揔在上頭若透得去拄杖也不見有直饒與麼也是
D48n8939_p0322a10║不著便。
D48n8939_p0322a11║舉須菩提說法帝釋雨華尊者問曰此華從天得耶
D48n8939_p0322b01║帝曰弗也從地得耶帝曰弗也從人得耶帝曰弗也
D48n8939_p0322b02║從何得耶帝釋舉手尊者所如是如是師云帝釋舉
D48n8939_p0322b03║手處作麼生與你四大五蘊釋迦老子同別。
D48n8939_p0322b04║舉𠀍尊初生下一手𢫾天一手𢫾地周行七步目顧
D48n8939_p0322b05║四方云天上天下唯我獨尊師云我當時若見一棒
D48n8939_p0322b06║打殺與狗子喫却貴啚天下太平。
D48n8939_p0322b07║舉禾山示眾云有作家戰將麼出來時有僧出云未
D48n8939_p0322b08║審彼中還有也無師云格。
D48n8939_p0322b09║舉僧問雪峯佛未出𠀍時如何峯橫案拄杖而坐師
D48n8939_p0322b10║云常。
D48n8939_p0322b11║舉德山問維那有幾人新到那云八人山云喚典座
D48n8939_p0323a01║來一時生按過師拈云更說什麼生按過。
D48n8939_p0323a02║舉雪峯勘僧什麼處去僧云識得即知去處峯云你
D48n8939_p0323a03║是了事人亂走作什麼僧云莫塗汙人好峯云我即
D48n8939_p0323a04║塗汙你古人吹布毛作麼生與我說來看僧云殘羹
D48n8939_p0323a05║餿飯已有人喫了也師別前語云築著便作屎臭氣
D48n8939_p0323a06║代後語云將謂是鑚天鷂子元來是死水裏蝦蟇。
D48n8939_p0323a07║舉韶山勘僧云莫便是多口白頭因麼因云不敢山
D48n8939_p0323a08║云有多少口因云徧身是山云大小二事向甚處屙
D48n8939_p0323a09║因云向韶山口裏屙山云有韶山口即向韶山口裏
D48n8939_p0323a10║屙無韶山口向甚處屙因無語山便打師代云這話
D48n8939_p0323a11║墮阿師放你三十棒又代云將謂是師子兒又云韶
D48n8939_p0323b01║山今日瓦解冰消。
D48n8939_p0323b02║舉僧到曹溪有守衣鉢上座提起衣云此是大𢈔嶺
D48n8939_p0323b03║頭提不起底僧云為什麼在上座手裏僧無語師云
D48n8939_p0323b04║彼彼不了師代云遠嚮不如親到又云將謂是師子兒。
D48n8939_p0323b05║舉睦州問僧莫便是清華嚴麼僧云不敢州云夢見
D48n8939_p0323b06║華嚴麼僧無語師云門前大狼藉生。
D48n8939_p0323b07║舉湖南報慈垂語云我有一句子徧大地僧便問如
D48n8939_p0323b08║何是徧大地底句慈云無空缺師云不合與麼道別
D48n8939_p0323b09║云何不庵外問。
D48n8939_p0323b10║舉南泉示眾云昨夜三更文殊普賢相打各與二十
D48n8939_p0323b11║棒貶向二鐵圍山趙州出眾云和尚棒教誰喫泉云
D48n8939_p0324a01║王老師有什麼過州便禮拜師代云深領和尚慈悲
D48n8939_p0324a02║某甲歸衣鉢下得箇安樂。
D48n8939_p0324a03║舉崇壽見僧做餬餅次隔牎問云你還見我麼僧云
D48n8939_p0324a04║不見壽云還我餬餅錢來無語師代云和尚禮拜餅
D48n8939_p0324a05║鑪好。
D48n8939_p0324a06║舉僧問趙州如何是妙峯頂州云不荅你者話僧云
D48n8939_p0324a07║為什麼不荅州云我若荅落在平地師代云俱胝和尚。
D48n8939_p0324a08║舉長慶見僧來云何得無禮師代云某甲罪過又云
D48n8939_p0324a09║甲辰乙巳。
D48n8939_p0324a10║舉長慶問秀才云佛教云眾生日用而不知儒書亦
D48n8939_p0324a11║云日用而不知不知箇什麼秀才云不知大道師云
D48n8939_p0324b01║灼然不知。
D48n8939_p0324b02║舉僧問睦州靈山還有蛇不州云者蚯蚓師代云白
D48n8939_p0324b03║骨連山。
D48n8939_p0324b04║舉長慶拈柱杖云識得這箇一生叅學事畢師云識
D48n8939_p0324b05║得這箇為什麼不住。
D48n8939_p0324b06║舉雲巖掃地次道吾云何得太區區生巖云須知有
D48n8939_p0324b07║不區區者吾云與麼則第二月也巖豎起掃箒云這
D48n8939_p0324b08║箇是第幾月吾拂袖出去師云奴見婢殷勤。
D48n8939_p0324b09║舉仰山問俗官云官居何位官云推官山乃豎起拂
D48n8939_p0324b10║子云還推得這箇麼官無語師代云久嚮和尚。
D48n8939_p0324b11║舉僧到翠巖值巖不在乃下看主事主事云叅見和
D48n8939_p0325a01║尚也未僧云未主事却𢫾狗子云要見和尚但禮拜
D48n8939_p0325a02║者狗子僧無語後翠巖歸聞此語云作麼生道免得
D48n8939_p0325a03║與麼無語師代云欲觀其師先觀弟子。
D48n8939_p0325a04║舉座主就華嚴講請翠巖齋巖云山僧有箇問座主
D48n8939_p0325a05║若道得即齋巖便拈起餬餅云還具法身麼主云具
D48n8939_p0325a06║法身巖云與麼則喫法身也主無語本講座主代云
D48n8939_p0325a07║有什麼過巖不肯東使云喏喏師代云特謝和尚降
D48n8939_p0325a08║重空筵。
D48n8939_p0325a09║舉雪峯示眾云𠀍界闊一丈古鏡闊一丈𠀍界闊一
D48n8939_p0325a10║尺古鏡闊一尺玄沙𢫾面前火鑪云火鑪闊多少峯
D48n8939_p0325a11║云似古鏡闊沙云這老漢脚跟未點地在後東使拈
D48n8939_p0325b01║問僧為復古鏡致火鑪與麼大火鑪致古鏡與麼大
D48n8939_p0325b02║西院云與麼問人也未可在師云餿飯泥茶鑪。
D48n8939_p0325b03║舉僧問雲居山河大地從何而有居云從妄想有僧
D48n8939_p0325b04║云與某甲想出一𮡻金得麼居便休去僧不肯師聞
D48n8939_p0325b05║得云已是葛藤不能折合得待伊道想出一𮡻金得
D48n8939_p0325b06║麼拈拄杖便打。
D48n8939_p0325b07║舉閩中韋監軍尋常見僧云某甲待官滿出江西湖
D48n8939_p0325b08║南置一問問殺江西湖南老宿僧云監軍作麼生問
D48n8939_p0325b09║軍云不勞手脚僧無語師代云話墮也又云伏惟尚饗。
D48n8939_p0325b10║舉王太傅問北院云古人道普現色身徧行三昧佛
D48n8939_p0325b11║法為什麼不到北俱盧州院云秖為徧行所以不到
D48n8939_p0326a01║師云如法置一問來。
D48n8939_p0326a02║舉王太尉入佛殿𢫾鉢盂問僧這箇是什麼鉢僧云
D48n8939_p0326a03║藥師鉢尉云秖聞有降龍鉢僧云待有龍即降尉云
D48n8939_p0326a04║忽遇拏雲擭浪來又作麼生僧云他亦不顧尉云話
D48n8939_p0326a05║墮也玄沙云盡你神力走向什麼處去保福云歸依
D48n8939_p0326a06║佛法僧百丈作覆鉢勢師云他日生天莫辜負老僧。
D48n8939_p0326a07║舉地藏問崇壽你久後將什麼利濟於人壽云無不
D48n8939_p0326a08║利濟藏云無一法得利濟師云直饒與麼也好喫棒
D48n8939_p0326a09║又云當時但喚近前來已後教伊無鵮啄處。
D48n8939_p0326a10║舉泉州王太傅問僧上座住甚處僧云半月山傅云
D48n8939_p0326a11║忽遇月頭月尾又作麼生僧無語師代云將謂與麼
D48n8939_p0326b01║更有與麼。
D48n8939_p0326b02║舉龍牙尋常道雲居師兄得第二句我得第一句西
D48n8939_p0326b03║院云秖如龍牙與麼道還扶得也無師云須禮拜雲
D48n8939_p0326b04║居始得西院云傍觀者哂。
D48n8939_p0326b05║舉崇壽問僧還見燈籠麼僧云見壽云兩箇師代云
D48n8939_p0326b06║三頭兩面又云七箇八箇。
D48n8939_p0326b07║垂示代語
D48n8939_p0326b08║師因不安云打草鞋行脚去無對師云汝問我與汝
D48n8939_p0326b09║道僧便問和尚什麼處去師云四維上下對機設教
D48n8939_p0326b10║去代前語云和尚冝喫薑附湯。上堂云劄久雨不
D48n8939_p0326b11║晴代云一箭兩垜。或云遇賤即貴遇明即暗代云
D48n8939_p0327a01║一起一倒。一日云咬齒一句作麼生道代云合。
D48n8939_p0327a02║或云初秋夏末責情三十棒代云某甲如是。問僧
D48n8939_p0327a03║新羅國與大唐國是同是別代云僧堂佛殿厨庫三
D48n8939_p0327a04║門。上堂云教意提不起過在什麼處代云為你蝦
D48n8939_p0327a05║蟇活。上堂云你道古佛與露柱相交是第幾機無
D48n8939_p0327a06║對師云汝問我與汝道僧便問師云一條絛三十文
D48n8939_p0327a07║代前語云南山起雲北山下雨僧又問作麼生是一
D48n8939_p0327a08║條絛三十文師云打與。一日云商量舉覺箇什麼
D48n8939_p0327a09║代云鹽貴米賤。或云佛法兩字拈却成得箇什麼
D48n8939_p0327a10║代云死蝦蟇。或云佛法不用學燈籠露柱欺你去
D48n8939_p0327a11║作麼生得不欺你去代云趙州南石橋北。一日云
D48n8939_p0327b01║古人面壁閉却門還透得這裏麼代云這裏是什麼
D48n8939_p0327b02║乾屎橛又云一。或云般柴來去行住坐卧四威儀
D48n8939_p0327b03║中還出得釋迦老子鼻孔麼代云和尚也是量才補
D48n8939_p0327b04║職。師或舉手云古佛為什麼不到這裏代云不可
D48n8939_p0327b05║降尊就𤰞。因僧設報慈和尚齋師問僧汝道報慈
D48n8939_p0327b06║和尚有幾身代云今日齋飯如法。問僧般柴來去
D48n8939_p0327b07║普賢菩[薩-產+(辛/工)]在什麼處代云般柴早是辛苦。上堂大
D48n8939_p0327b08║眾集定云是大過患子細點撿代云不用別人。
D48n8939_p0327b09║問僧𠀍間是什麼人罪最重代云平出。一日云古
D48n8939_p0327b10║人道一句合頭語萬劫繫驢橛作麼生明得免此過
D48n8939_p0327b11║代云趙州石橋嘉州大像。或云虚空還有長短也
D48n8939_p0328a01║無代云這箇師僧得與麼肥這箇師僧得與麼瘦。
D48n8939_p0328a02║一日云常徒之見過在什麼處代云洎作過中會。
D48n8939_p0328a03║上堂大眾集定云有理不伸死而不弔有理能伸罕
D48n8939_p0328a04║遇竒人置將一問來代云過。師有時問僧作麼生
D48n8939_p0328a05║代云少喫。或云是你諸人繞天下行脚不知有祖
D48n8939_p0328a06║師意露柱却知有祖師意你作麼生明得露柱知有
D48n8939_p0328a07║祖師意代云九九八十一。示眾云一舉不再說作
D48n8939_p0328a08║麼生是一舉又云你若不相當且覓箇入頭路微塵
D48n8939_p0328a09║諸佛盡在你舌頭上三藏聖教在你脚跟下不如悟
D48n8939_p0328a10║去好還有人悟得麼出來道看代云養子之緣代前
D48n8939_p0328a11║語云長安雖樂。上堂大眾集定云風不來樹不動
D48n8939_p0328b01║便下座代云樹折舩沉。或云第一句作麼生道若
D48n8939_p0328b02║道不得作麼生得心息代云和尚莫要草鞋拄杖麼。
D48n8939_p0328b03║一日云從上古人作麼生辨人代云城地因君置。
D48n8939_p0328b04║師因摘茶云摘茶辛苦置將一問來無對又云你若道
D48n8939_p0328b05║不得且念上大人更不相當且順朱代云功不浪施
D48n8939_p0328b06║代前語云勞而無功。或云今日二十七拈向什麼
D48n8939_p0328b07║處代云壁上挂。問僧三乗十二分教什麼人承當
D48n8939_p0328b08║得代云沙彌童行。一日云汝作麼生辨得無礙法
D48n8939_p0328b09║代云閑家具。或云還有句內藏身麼代云領。
D48n8939_p0328b10║一日云京華還有棟梁也無代云家家觀𠀍音。
D48n8939_p0328b11║或云不相當且順朱識取好代云因學人置得。
D48n8939_p0329a01║示眾云劄即難七九六十三作麼生道代云不可揔
D48n8939_p0329a02║無人去也又云洎合向後道。師或云日裏來往日
D48n8939_p0329a03║裏辨人忽然中夜教取箇物來未曾到處作麼生取
D48n8939_p0329a04║代云瞞却多少人。示眾云看看佛殿入僧堂裏去
D48n8939_p0329a05║也代云羅浮打鼓韶州舞。上堂拈起拄杖云看看
D48n8939_p0329a06║三千大千𠀍界一時搖動便下座代云拽。一日云
D48n8939_p0329a07║作麼生是雙明一句代云一箭兩垜。或云作麼生
D48n8939_p0329a08║是不瞞人底句代云莫道這箇是瞞人底。一日云
D48n8939_p0329a09║泥水不分過在什麼處代云昨日莫徭人設齋。
D48n8939_p0329a10║或云日裏來往揔識你作麼生是影身一句代云某
D48n8939_p0329a11║甲亦見日頭從東邊上。一日云盡力作麼生道代
D48n8939_p0329b01║云五箇餬餅三椀茶。或云作麼生是平伸一問代
D48n8939_p0329b02║云便摑傍僧。一日云空不異色作麼生道代云園
D48n8939_p0329b03║頭甚要。或云作麼生是不沉影底句代云現。
D48n8939_p0329b04║上堂大眾集師良久云久雨不晴代云一槌兩當蓋
D48n8939_p0329b05║覆將來。一日云教中有言謗斯經故獲罪如是拈
D48n8939_p0329b06║却當門齒將經來代云不空𦊰索。或云你多年在
D48n8939_p0329b07║叢林裏乃舉手便放下云向後不得與麼代云若與
D48n8939_p0329b08║麼便成辜負和尚。一日云昨日有一句語不敢望
D48n8939_p0329b09║你會還有人舉得麼代云驀又云走殺多少人。
D48n8939_p0329b10║上堂大眾集定云揔上來也各自東行西行便下座
D48n8939_p0329b11║代云不少。或云古人一言悟道觸緣見性拈起作
D48n8939_p0330a01║麼生商量代云雲居鼓上藍鐘。一日云日裏來往
D48n8939_p0330a02║上上下下一問一荅住汝當荷夾差一問來作麼生
D48n8939_p0330a03║當荷代云謂言侵早起更有夜行人又云一起一倒
D48n8939_p0330a04║又云生在兾州。上堂云乾坤側日月星辰一時黑
D48n8939_p0330a05║作麼生道代云好事不如無。師因說事了起立以
D48n8939_p0330a06║拄杖打禪牀一下云適來如許多葛藤貶向什麼處
D48n8939_p0330a07║去靈利底即見不靈利底著我熱瞞代云雪上加霜。
D48n8939_p0330a08║示眾云日月傍照三天下正照四天下我與你注破
D48n8939_p0330a09║了也一句道將來代云東弗于代西瞿耶尼。或云
D48n8939_p0330a10║佛法不用道著𠀍間什麼物最貴代云莫道這箇是
D48n8939_p0330a11║賤底又云乾屎橛。一日云今日十五入夏也寒山
D48n8939_p0330b01║子作麼生代云和尚問寒山學人對拾得。或云你
D48n8939_p0330b02║諸人傍家行脚還識西天二十八祖麼代云坐底坐
D48n8939_p0330b03║卧底卧又云少喫。因齋次𢫾白甆器云這箇知有
D48n8939_p0330b04║超佛越祖之談代云五九四十五又云和尚自喫飯。
D48n8939_p0330b05║一日云是你傍家行脚作麼生是不落賔主底句道
D48n8939_p0330b06║將來代云便出去。或云是你師僧在江西湖南所
D48n8939_p0330b07║在過夏衣鉢分付什麼人了來代云不是瞞却一人
D48n8939_p0330b08║來又云不作大人相。一日云非貴賤據什麼代云
D48n8939_p0330b09║鰕跳不出斗。示眾云看看殺了也便作倒勢云會
D48n8939_p0330b10║麼若不會且向拄杖頭上會取代云龍頭蛇尾蛇尾
D48n8939_p0330b11║龍頭又代作倒勢。一日云我𣫭日共你葛藤不能
D48n8939_p0331a01║到夜如今在這裏置將一問來代云秖恐和尚不荅。
D48n8939_p0331a02║或云作麼生是脚跟下一句代云有麼。師或問僧
D48n8939_p0331a03║你為什麼帶累我代云某甲帶累和尚。或云作麼
D48n8939_p0331a04║生出得這裏代云朝遊羅浮暮歸壇特。一日云明
D48n8939_p0331a05║己底人還見有己麼代云把將來又代展兩手。
D48n8939_p0331a06║或云作麼生是蹙舌一句代云和尚秖待某甲道。
D48n8939_p0331a07║一日云你師僧繞天下行脚見老和尚開口便上來
D48n8939_p0331a08║東聽西聽何不向洗鉢盂處置將一問來代云也知
D48n8939_p0331a09║和尚為物之故。因見火頭云你辛苦我賞你這箇
D48n8939_p0331a10║拄杖子吞却祖師也無對代云功不浪施又云禍不
D48n8939_p0331a11║單行。師因披衲衣云古人道披衣蓋乾坤乃拈起
D48n8939_p0331b01║衲衣抖擻云北斗一時黑作麼生代云也知和尚出
D48n8939_p0331b02║身早又云不道與麼去。或云佛法還有變易也無
D48n8939_p0331b03║代云鉢盂鞋履拄杖針筒。一日云佛法拈却我不
D48n8939_p0331b04║問你還有識𠀍諦法麼代云某甲若道有被和尚領
D48n8939_p0331b05║過。或云摩㝹顯正過在什麼處代云有什麼過。
D48n8939_p0331b06║示眾云天中函蓋乾坤目機銖兩不涉春緣作麼生
D48n8939_p0331b07║承當代云一鏃破三𨵿。師或云南來北往飛禽走
D48n8939_p0331b08║獸為什麼却有異代云辨却多少人。或云你諸人
D48n8939_p0331b09║擔鉢囊行脚不知有佛法佛殿上蚩吻却知有佛法
D48n8939_p0331b10║代云佛殿裏裝香三門外合掌。師或以拄杖一劃
D48n8939_p0331b11║云微塵諸佛盡在這裏還辨得盡麼代云日出東方
D48n8939_p0332a01║夜落西。一日云作麼生是扣門一句代云打。
D48n8939_p0332a02║或云迷本底人觸途俱滯悟本底人為什麼有四大
D48n8939_p0332a03║見代云益州附子建州薑。師或云你諸方愛荅話
D48n8939_p0332a04║還有透不得底句麼代云來。或云達磨西來為什
D48n8939_p0332a05║麼難得兒孫代云放。師因說事了起立云你諸人
D48n8939_p0332a06║忽然今夜揔悟去早起將刀截却我頭我說了也乃
D48n8939_p0332a07║拈衲衣抖擻云作麼生代云學人不得辜負和尚。
D48n8939_p0332a08║或云口秖堪喫飯你道古人拈槌豎拂揚眉動目作
D48n8939_p0332a09║麼生辨代云溈山笠子江西別又云龍頭蛇尾。或
D48n8939_p0332a10║云佛法中菩提涅槃真如解脫並為增語汝道𠀍諦
D48n8939_p0332a11║以何為增語代云閙市裏一箇兩箇又云菩提涅槃。
D48n8939_p0332b01║師或云古人道觸目是道拈却醬甕阿那箇是道無
D48n8939_p0332b02║對師云蒼天蒼天代前語云是什麼心行。或云見
D48n8939_p0332b03║即不可子細看代云長安雖樂。示眾云十五日已
D48n8939_p0332b04║前不問你十五日已後道將一句來代云日日是好
D48n8939_p0332b05║日。上堂良久云鈍置殺人便下座代云不獨。
D48n8939_p0332b06║因看誌公頌問僧半夜子心住無生即生死古人意
D48n8939_p0332b07║作麼生代云不可揔作野狐精見解也。或云古人
D48n8939_p0332b08║道人人盡有光明在看時不見暗昬昬作麼生是光
D48n8939_p0332b09║明代云厨庫三門又云好事不如無。一日云佛法
D48n8939_p0332b10║大殺有秖是舌頭短代云長也又云大斧斫了手摩
D48n8939_p0332b11║挱。師齋次問僧應是從前叢林學得底言語揔拈
D48n8939_p0333a01║却你道我飯作麼生滋味代云菜裏少鹽醋。或云
D48n8939_p0333a02║是你諸人行脚須知有隔身句作麼生是隔身句代
D48n8939_p0333a03║云初三十一。或云大智非明真空絕跡還有人明
D48n8939_p0333a04║得這箇道理麼若有人明得出來道看代云捏。
D48n8939_p0333a05║問僧常徒底人過在什麼處你與我拈出來代云不
D48n8939_p0333a06║可平地生堆阜又云和尚佛法身心何在。或云一
D48n8939_p0333a07║言纔舉千差同轍是什麼言代云如是我聞又云要
D48n8939_p0333a08║道有什麼難。因見狗子乃打一下云你為什麼咬
D48n8939_p0333a09║這露柱代但以脚趯狗子便去。舉華嚴經云金色
D48n8939_p0333a10║光明雲青色光明雲你道我尋常還有這箇時節麼
D48n8939_p0333a11║代云亦不得屈著和尚。因聞法堂門云作麼生是
D48n8939_p0333b01║入門一句有僧云喏師云漆桶無對代云掩面出去
D48n8939_p0333b02║代後語云道著。一日眾集定云莫錯認一著便下
D48n8939_p0333b03║座代云謝和尚重重相為。或云是你諸人行脚須
D48n8939_p0333b04║知有入頭路還有人道得麼出來道看代云也不得
D48n8939_p0333b05║辜負和尚。示眾云中有一寶秘在形山拈燈籠向
D48n8939_p0333b06║佛殿裏將三門來燈籠上作麼生代云逐物意移又
D48n8939_p0333b07║云雷起雲興。一日云宗門作麼生舉令代云吽。
D48n8939_p0333b08║師或云阿耶耶新羅國裏打鐵火星燒著我𢫾頭自
D48n8939_p0333b09║代云非但𢫾頭。師或云從上祖師三𠀍諸佛說法
D48n8939_p0333b10║山河大地草木為什麼不省去代云新到行人事又
D48n8939_p0333b11║云和尚京中喫麪多。師或云萬法紜紜三𠀍諸佛
D48n8939_p0334a01║天下老和尚一時出頭過在什麼處代云著什麼來
D48n8939_p0334a02║由。一日云忽然有一箇老宿把弓刀按劒入地獄
D48n8939_p0334a03║如箭射還有人會得這箇時節麼代云鑰𢁈在和尚
D48n8939_p0334a04║手裏。或云古人道難得不錯怪人句作麼生是不
D48n8939_p0334a05║錯怪人句代云爭塞得人口。一日云眼睫橫亘十
D48n8939_p0334a06║方眉毛上透乾坤下透黃泉須弥塞却你咽喉還有
D48n8939_p0334a07║人會得麼若有人會得拽取占波共新羅𨷖額代云
D48n8939_p0334a08║哂。或云古人道聲香味觸常三昧我與你葛藤乃
D48n8939_p0334a09║拈拄杖云這箇拄杖子是三昧你若識得拄杖子即
D48n8939_p0334a10║識得天下老宿又云你若識得拄杖子未夢見天下
D48n8939_p0334a11║老宿脚跟下一莖毛代云和尚不使別人。一日云
D48n8939_p0334b01║一箭兩垜作麼生代云長安雖樂。或云日謝樹無
D48n8939_p0334b02║影這箇是佛殿那箇是無影代云洎分南北。一日
D48n8939_p0334b03║云作麼生道得不落第二問代云洪州鞋履。一日
D48n8939_p0334b04║拈起拄杖云解脫深坑㪍跳代云出。或云一語明
D48n8939_p0334b05║得不要分外代云將謂是天地。師或云塵無自性
D48n8939_p0334b06║攬真成立作麼生是成立底事代云五尺拄杖三尺
D48n8939_p0334b07║竹。一日云說即天地懸殊不說即眼睫裏藏身眉
D48n8939_p0334b08║毛上㪍跳代云三三。或云古人道一語無二語作
D48n8939_p0334b09║麼生是一語代云早朝粥齋後茶。師或拈起拄杖
D48n8939_p0334b10║云是你諸人作麼生辨雲門雲門作麼生辨你諸人
D48n8939_p0334b11║代云平。問僧佛法還有青黃赤白也無代云東方
D48n8939_p0335a01║甲乙木西方庚辛金。一日云作麼生是塵中辨主
D48n8939_p0335a02║代云道州去江華不遠。師或云有一人問著口似木
D48n8939_p0335a03║𣔻有一人問著口似懸河你道二人過在甚處代云
D48n8939_p0335a04║有過即拈出。示眾云叢林言話即不要作麼生是
D48n8939_p0335a05║宗門自己代但展兩手。或云迷身一句作麼生道
D48n8939_p0335a06║代云何處有也。或云目前不溺作麼生道代云下
D48n8939_p0335a07║不舉上。示眾云江西即說君臣父子湖南即說他
D48n8939_p0335a08║不與麼我此閒揔不如是你還識壁麼代云何異。
D48n8939_p0335a09║一日云作麼生是不續再問代云秋風過去春風至。
D48n8939_p0335a10║因齋時聞鼓聲師云釋迦老子叫喚也時有僧問未
D48n8939_p0335a11║審釋迦老子叫喚作麼師云你與麼驢年夢見麼代
D48n8939_p0335b01║云今日喫飯甚是遟。或云我今年老七十八也所
D48n8939_p0335b02║作事難也良久問僧你道淨瓶年多少無對代云甲
D48n8939_p0335b03║子會。一日云靈利底人難得作麼生是靈利底人
D48n8939_p0335b04║代云不妨。或云問一荅十問十荅百底人從什麼
D48n8939_p0335b05║處來代云西京來。一日云會佛法底人共什麼人
D48n8939_p0335b06║語話代云行者。問僧云三藏聖教天下老和尚言
D48n8939_p0335b07║語揔拈却蝦蟇口裏道將一句來代云昨日新雷起
D48n8939_p0335b08║師舉古人道讀經千徧紙上見經不識忽然國師問
D48n8939_p0335b09║你作麼生又云忽然國師拈起作麼生代前語云唵
D48n8939_p0335b10║代後語云朝看華嚴夜讀般若。或云凡有請問不
D48n8939_p0335b11║得離於祗對作麼生道代云路逢劒客須呈劒。
D48n8939_p0336a01║一日云作麼生是一句通褒貶代云雖是善因而招
D48n8939_p0336a02║惡果。或云行住坐卧著衣喫飯是法身那箇是你
D48n8939_p0336a03║四大代云和尚今年年尊。一日云你若辨我我辨
D48n8939_p0336a04║你是尋常更有一條作麼生辨代云識。或云節角
D48n8939_p0336a05║語須是箇人始得作麼生是節角語代云摩斯吒落
D48n8939_p0336a06║水。一日云繞天下行脚辨人底人你道具什麼眼
D48n8939_p0336a07║代云聽水。上堂云遇人即鼻孔遼天便下座代云
D48n8939_p0336a08║識好惡。師或云閙市裏道將一句來代便唱聲云
D48n8939_p0336a09║人家莫點燈火。上堂云為眾竭力禍出私門代云
D48n8939_p0336a10║眾禍已除。或云照盡一句作麼生道代云某甲不
D48n8939_p0336a11║欲開蝦蟇口。師在餬餅寮喫茶云不向汝道罪過
D48n8939_p0336b01║無對復云第一須忌火便起去代云大眾不得辜負
D48n8939_p0336b02║和尚。師或云佛法大殺有秖是灸瘡痛代云灸瘡
D48n8939_p0336b03║痛猶可。一日云臨坑不損人代云也是又云某甲
D48n8939_p0336b04║識好惡。或云古人道舉即易作麼生代云以貌取
D48n8939_p0336b05║人。一日云驀點是什麼時節代云不可道是蝦蟇
D48n8939_p0336b06║蛤跛。或云不是雲門罪過便起去代云事不孤起。
D48n8939_p0336b07║師或云己事若明始消他供養作麼生是你明底事
D48n8939_p0336b08║又云舉一明三萬里崖州代云一切由和尚代前語
D48n8939_p0336b09║云飽。師或拈起拄杖問僧這箇汝不得道著作麼
D48n8939_p0336b10║生是衲僧孔竅無對又云你若道不得向鼻孔裏道
D48n8939_p0336b11║將一句來代云新羅火鐵鄆州針又云疋上不足。
D48n8939_p0337a01║因僧來叅師拈起袈裟云你若道得落我袈裟綣繢裏
D48n8939_p0337a02║你若道不得又在鬼窟裏坐作麼生代云某甲無氣
D48n8939_p0337a03║力。或云不明己底人過在什麼處代云大人不合
D48n8939_p0337a04║如此。一日云放下一句無不盡代云養子之緣。
D48n8939_p0337a05║或云不用𢫾東劃西什麼人會佛法代云三家村裏
D48n8939_p0337a06║老翁婆。一日云你若衣鉢下坐縛殺你你若走上
D48n8939_p0337a07║來走殺你作麼生是不停之句代云速。或云新羅
D48n8939_p0337a08║國裏置將一問來代云便請。一日云萬法從甚處
D48n8939_p0337a09║起代云糞堆頭。師或云第一句作麼生道你若明
D48n8939_p0337a10║得陝府鐵牛吞却乾坤代云謝和尚重重相為。
D48n8939_p0337a11║一日云作麼生是問中具眼代云瞽。示眾云舉一
D48n8939_p0337b01║不得舉二你若舉二放你舉三代云開。師或云天
D48n8939_p0337b02║堂地獄鑊湯鑪炭蓋却你頭三𠀍諸佛揔在你脚跟
D48n8939_p0337b03║下三十年後鼻孔遼天代云不可更作野狐精見解
D48n8939_p0337b04║也。一日云五音六律是有是無代云不可蝦蟇窟
D48n8939_p0337b05║裏作活計。師或云一句該通五千餘首蘇嚕[薩-產+(辛/工)]訶
D48n8939_p0337b06║代云三門頭打鼓佛殿裏行香。師或云如今半夏
D48n8939_p0337b07║也敲礚處道將一句來師復云蜜怛哩孤蜜怛哩智
D48n8939_p0337b08║又云蜜怛哩孤蜜怛哩智作麼生代云𭊘啉又云礚。
D48n8939_p0337b09║一日云三十年後會去在代云黠兒落節。或云頭
D48n8939_p0337b10║上霹靂即不問你脚下龍過道將一句來代云朝起
D48n8939_p0337b11║雲夜降雨。師問僧德山便棒你道學人還有長處
D48n8939_p0338a01║也無代云無端。一日云一切智智清淨中還有生
D48n8939_p0338a02║滅麼代云夜叉說半偈。或云若知去處什麼劫中
D48n8939_p0338a03║無祖佛代云發。示眾云作麼生是不露鋒骨句代
D48n8939_p0338a04║云今時人須是明明向道始得師乃有頌不露鋒骨
D48n8939_p0338a05║句未語先分付進步口喃喃知君大罔措。或云十
D48n8939_p0338a06║方國土中唯有一乗法你道自己在一乗法裏一乗
D48n8939_p0338a07║法外代云入又云是。一日云紐半破三針筒鼻孔
D48n8939_p0338a08║裏道將一句來代云海裏使風山上舩。或云折半
D48n8939_p0338a09║列三針筒鼻孔在什麼處與我箇箇拈出來看代云
D48n8939_p0338a10║上中下。或云分疆列土作麼生道代云文殊自文
D48n8939_p0338a11║殊解脫自解脫。師或云衲僧須得巴鼻即識得天
D48n8939_p0338b01║下人作麼生是衲僧巴鼻代云德山棒。示眾云淺
D48n8939_p0338b02║聞即深悟深聞即不悟代云迷逢達磨。或云衲僧
D48n8939_p0338b03║須識古人眼作麼生是古人眼代云蝦蟇跳上天。
D48n8939_p0338b04║一日云處處道將一句來代云閙市裏天子百草頭
D48n8939_p0338b05║上老僧。或云暗道將一句來代云藏頭露尾。
D48n8939_p0338b06║一日云將南作北將北作南作麼生道代云由阿誰。
D48n8939_p0338b07║或云未打板已前道將一句來代云著什麼來由。
D48n8939_p0338b08║一日云以有為有作麼生免得去代云患。師或云
D48n8939_p0338b09║解患非患明得了作麼生是眼代云晝見日夜見星。
D48n8939_p0338b10║一日云明暗為什麼不相管代云難為怪笑。或云
D48n8939_p0338b11║過在什麼處得與麼難代云辨。一日云渺漫不分
D48n8939_p0339a01║是什麼人分上事代云不可作沙弥行者見解也。
D48n8939_p0339a02║師或拈起拄杖云莫道老和尚瞞你貴之與賤縱橫
D48n8939_p0339a03║十字一時這裏會得了莫辜負老僧代云百鳥為子
D48n8939_p0339a04║屈又云抑與之與。師或云見麼自云見又云見什
D48n8939_p0339a05║麼代云花。師舉古人云至道無難唯嫌揀擇這箇
D48n8939_p0339a06║是僧堂這箇是佛殿那箇是不揀擇代云何必如此。
D48n8939_p0339a07║師或云全抽半抽作麼生道復云作麼生是半抽代
D48n8939_p0339a08║云跳出死蝦蟇又云作麼生是全抽代云案山雷主
D48n8939_p0339a09║山雨。師或云你自鈍置第一不得錯舉代云事不
D48n8939_p0339a10║孤起。一日云識得道得出來道看話端道什麼代
D48n8939_p0339a11║云識罪。或云作麼生是不再問底句代云今年春
D48n8939_p0339b01║氣早夜來陽鳥啼又云佛殿裏裝香三門前合掌。
D48n8939_p0339b02║一日云入夏來十一日也還得入頭麼作麼生道代
D48n8939_p0339b03║云來日十二。師因喫茶拈起茶盞云一口吞盡作
D48n8939_p0339b04║麼生代云茶又喫却。示眾云西天二十八祖唐土
D48n8939_p0339b05║六祖天下老和尚揔出頭來過在什麼處又云你在
D48n8939_p0339b06║此閒三冬兩夏忽然出外有人問雲門老和尚道什
D48n8939_p0339b07║麼你向他道什麼代云驀面唾這野狐精代前語云
D48n8939_p0339b08║他不是顛。或云古人道從門入者非寶作麼生是
D48n8939_p0339b09║門代云道得也無用處。因聞鼓聲云鼓聲咬破七
D48n8939_p0339b10║條又𢫾僧云抱取貓兒來代云不用別人。師問僧
D48n8939_p0339b11║行脚事即不問汝三十二相八十種好道將一句來
D48n8939_p0340a01║還有人道得麼代云怛[薩-產+(辛/工)]阿竭二千年。師或云不
D48n8939_p0340a02║問汝叢林言教這箇是天這箇是地以手𢫾身云這
D48n8939_p0340a03║箇是我又𢫾露柱云這箇是露柱那箇是佛法代云
D48n8939_p0340a04║也大難。師在僧堂中喫茶拈起托子云蒸餅饅頭
D48n8939_p0340a05║一任汝喫你道這箇是什麼代云乾狗屎又云茶又
D48n8939_p0340a06║喫了也。師或云你還識德山麼莫道我壓良為賤
D48n8939_p0340a07║代云也知和尚因某甲置得。師聞齋鼓聲云你道
D48n8939_p0340a08║鼓因什麼置得代云因皮置得。師聞齋鼓聲云你
D48n8939_p0340a09║還識得老婆禪麼代云鼓聲喚喫飯去。一日云古
D48n8939_p0340a10║人道巧拙具生殺作麼生是生殺代云𤴓上不足𤴓
D48n8939_p0340a11║下有餘。上堂大眾集已師云大眾齋去却問僧你
D48n8939_p0340b01║道我教伊去還有過也無代云也不是和尚特地如
D48n8939_p0340b02║此。師行次以拄杖打露柱一下云新羅天子㪍跳
D48n8939_p0340b03║上梵天代云無端。師或云𠀍諦不要道佛法道將
D48n8939_p0340b04║一句來代云父子之情。一日云通明底人什麼物
D48n8939_p0340b05║與麼來代云莫教屈著人又云釋迦老子須弥山。
D48n8939_p0340b06║或云古人道朝朝抱佛眠起時還共起你道見解朦
D48n8939_p0340b07║朧底人作麼生代云未到。問僧云眼中無色識識
D48n8939_p0340b08║中無色眼色眼二俱無何能令見色去却古人道將
D48n8939_p0340b09║一句來代云把將饅頭蒸餅來又云雪上更加霜又
D48n8939_p0340b10║云有什麼。師或云幡竿頭倒卓是第幾機代云打。
D48n8939_p0340b11║一日云學佛法底人如恒河沙百草頭上道將一句
D48n8939_p0341a01║來代云俱。師因出門云古人道從門入者非寶汝
D48n8939_p0341a02║道從門出者作麼生代云一。師入堂齋次𢫾聖僧
D48n8939_p0341a03║供鉢問僧云你若喫盡又在解脫深坑裏你若喫不
D48n8939_p0341a04║盡又不唧𠺕作麼生代云大眾喫飯次。上堂云劃
D48n8939_p0341a05║断即不可復云你若不會三十年後莫道不見老僧
D48n8939_p0341a06║代云和尚恐人埋沒代前語云今日上堂大眾著便。
D48n8939_p0341a07║師或以拄杖打露柱一下云你作麼生不說禪復云
D48n8939_p0341a08║埋沒人家男女無對自云擔枷過狀自代前語
D48n8939_p0341a09║云爭怪得別人。師或云湖裏魚變成龍即不問你
D48n8939_p0341a10║作麼生是針眼魚代云點。師聞打槌聲云妙喜𠀍
D48n8939_p0341a11║界百雜碎擎鉢盂向湖南城裏喫粥代云浴後喫。
D48n8939_p0341b01║一日云什麼語中無𠀍諦什麼語中無地獄代云天
D48n8939_p0341b02║晴日出雨下雷興。或云平常心是道你平常道將
D48n8939_p0341b03║一句來代云五箇餬餅三箇䭔。一日云一句辨邪
D48n8939_p0341b04║正忽有人問作麼生是辨邪正底句你作麼生道代
D48n8939_p0341b05║云西天與此土不同。或云今日已前不要今日已
D48n8939_p0341b06║後不要正當今日道將一句來代云正好。師或云
D48n8939_p0341b07║病遇因即瘥你道遇什麼因道得底道看代云尚。
D48n8939_p0341b08║或云鉢盂𢁈筯與露柱相去多少代云分開好又云
D48n8939_p0341b09║尋常得此便。一日云當鋒一句作麼生道代云領。
D48n8939_p0341b10║或云作麼生是辨慈風一句代云識取好。一日云
D48n8939_p0341b11║迷身一句作麼生道代云昨日雷聲起今朝陽鳥啼。
D48n8939_p0342a01║師或云不用㪍跳道將一句來代云死蛤跛也無用
D48n8939_p0342a02║處。一日云作麼生是提婆宗代云西天令嚴此土
D48n8939_p0342a03║還較。或云汝道何物具四德代云死貓兒又云把
D48n8939_p0342a04║不具底來。一日云荊𣗥不彫擇道將一句來代云
D48n8939_p0342a05║拈放一邊。或云有一切見底人是什麼人代云三
D48n8939_p0342a06║家村裏納稅漢。一日云不占田地道將一句來代
D48n8939_p0342a07║云揔屬和尚。或云倒道將一句來看代云訶[薩-產+(辛/工)]。
D48n8939_p0342a08║一日云息節一句作麼生道代云知時好。師或云
D48n8939_p0342a09║天下亂走將什麼過水代云且曬著。師或時拈拄
D48n8939_p0342a10║杖作射勢云官家進器械來也看看代云和尚不得
D48n8939_p0342a11║放過又云僧堂前。師或云一夜展脚睡天明道將
D48n8939_p0342b01║一句來代云何不快起。或云作麼生是赤脫一句
D48n8939_p0342b02║代云也大無端。一日云以有為有此人過在什麼
D48n8939_p0342b03║處代云苦。或云還有不識祖師底人麼代云仁義
D48n8939_p0342b04║道中又云不患。一日云識過無過不識過過也不
D48n8939_p0342b05║知代云熱。或云曹溪路上還有俗談也無代云二
D48n8939_p0342b06║事一時。一日云佛法外置將一問來代云一箇便
D48n8939_p0342b07║多。或云既知來處什麼劫中無祖師代云某甲今
D48n8939_p0342b08║年不著便。或云寸草不生不學禪不學道代云是
D48n8939_p0342b09║什麼閑。或云還有吞不盡句麼代云蛇。師行次
D48n8939_p0342b10║以拄杖打露柱一下云什麼處來自云西天來復云
D48n8939_p0342b11║來這裏作什麼自云說佛法乃喝云欺我唐土人又
D48n8939_p0343a01║以拄杖打一下便行却拈問僧汝道我意作麼生僧
D48n8939_p0343a02║便問秖如師意作麼生代云不用行主又云師子咬
D48n8939_p0343a03║人復問僧秖如當機合下得什麼語代云發又云百
D48n8939_p0343a04║歲老兒作歌舞。一日云驀劄一句作麼生道代云
D48n8939_p0343a05║因一事長一智。或云大藏教將什麼辨代云點。
D48n8939_p0343a06║一日云佛殿為什麼不見僧堂代云痛。或云衲僧
D48n8939_p0343a07║鼻孔即不問汝泥裏洗土塊道將一句來代但彈𢫾
D48n8939_p0343a08║又云衲僧鼻孔又作麼生道代云翫山翫水。師或
D48n8939_p0343a09║問僧作麼生是不寂句無對師云汝問我與汝道僧
D48n8939_p0343a10║便問作麼生是不寂句師云𭊘代前語云不可向鬼
D48n8939_p0343a11║窟裏作活計又云作麼生是𭊘代云會此意又云文
D48n8939_p0343b01║殊五字。或云作麼生是入鄉隨俗底句代云君子
D48n8939_p0343b02║可八。一日云作麼生是提綱一句代云雪峯南趙
D48n8939_p0343b03║州北。一日云靈苗不動根過在什麼處代云悮却
D48n8939_p0343b04║多少人。或云一顆圎光明已久作麼生是一顆圎
D48n8939_p0343b05║光代云謝和尚重重相為。師或云作麼生是對明
D48n8939_p0343b06║一句代云露。師或云非色非聲體上明得是第幾
D48n8939_p0343b07║機代云不可向野狐窟裏作活計。一日云布幔天
D48n8939_p0343b08║網打龍布𮈔網撈鰕摝蜆你道螺蚌落在什麼處代
D48n8939_p0343b09║云具眼。師因卸却七條語僧云汝道來生莫不會
D48n8939_p0343b10║佛法麼僧無語代云和尚幸是大人又云某甲不敢
D48n8939_p0343b11║道復云為什麼不敢道又云自有和尚在。師歲夜
D48n8939_p0344a01║問僧餅餤是羅漢藥石還將得饆饠䭔子來麼無對
D48n8939_p0344a02║代云今日東風起。師或云你若不相當且向古人
D48n8939_p0344a03║建化門中道將一句來若道不得向異處道將一句
D48n8939_p0344a04║來作麼生道代云前來猶是可。一日云遠即照近
D48n8939_p0344a05║即明作麼生道代云入水始見長人又云更不要也。
D48n8939_p0344a06║師或拈拄杖云且向這裏會也有利益也無利益緫
D48n8939_p0344a07║不會顢頇佛性儱侗真如代云𤴓上不足𤴓下有餘。
D48n8939_p0344a08║一日云萬法從什麼處起代云不可向和尚道蝦蟇
D48n8939_p0344a09║口裏也。因齋時聞鼓聲云古人道一切聲是佛聲
D48n8939_p0344a10║喚作佛聲喚作鼓聲代云和尚道了也又云和尚不
D48n8939_p0344a11║冝喫麪。因見僧來㕘師打露柱一下云來這裏瞞
D48n8939_p0344b01║我代云但打露柱一摑云為人自安。一日云至道
D48n8939_p0344b02║無難唯嫌揀擇作麼生是不揀擇又云如來妙色身
D48n8939_p0344b03║羅羅李代云不出代前語云古人道了也。因齋時
D48n8939_p0344b04║打帳座一下云這箇喫又打飯牀一下云這箇不喫
D48n8939_p0344b05║代云一槌兩當。因般米問僧人擔米米擔人代云
D48n8939_p0344b06║揔得又云般米辛苦猶是可。又問僧大橋有多少
D48n8939_p0344b07║米僧云七十碩師拈起拄杖云七十碩米一時在拄
D48n8939_p0344b08║杖頭上擔將來即得若擔不得餓殺你代云不可為
D48n8939_p0344b09║小小。一日云有所說野干鳴無所說師子吼我與
D48n8939_p0344b10║麼是野干鳴作麼生是師子吼代云九九八十一。
D48n8939_p0344b11║師或云埋沒兩字不用道著代云深領和尚慈悲又
D48n8939_p0345a01║云因某甲所置。師或云善財入門也作麼生道得
D48n8939_p0345a02║出去代云朝遊羅浮。師或云餬餅從你橫咬豎咬
D48n8939_p0345a03║不離這裏道將一句來代云今日新麪。一日云有
D48n8939_p0345a04║賞有罰道將一句來代云遇賤即貴天晴日出。或
D48n8939_p0345a05║云龍潛師溺起自何來作麼生是不活底句代云有
D48n8939_p0345a06║什麼難辨。一日云敲礚一句作麼生道代云驢生
D48n8939_p0345a07║馲𩢷馬生騾。或云作麼生得道断商量代云來年
D48n8939_p0345a08║更有新條在惱亂春風卒未休。一日云辨得親踈
D48n8939_p0345a09║為什麼被親踈所使代云阿誰置得。或云古人道
D48n8939_p0345a10║會即途中受用不會即𠀍諦流布完圝道將一句來
D48n8939_p0345a11║代云一錢兩箇二錢三箇。一日云一句道將來代
D48n8939_p0345b01║云𤴓上不足。因夏末問僧初秋夏末不觸平常道
D48n8939_p0345b02║將一句來代云初三十一中九下七。師問僧通身
D48n8939_p0345b03║是水阿誰喫代云洎與和尚作笑具。一日云三日
D48n8939_p0345b04║不相見不得作舊時看作麼生代云千。
D48n8939_p0345b05║
D48n8939_p0345b06║
D48n8939_p0345b07║雲門匡真禪師廣錄卷中