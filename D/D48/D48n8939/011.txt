D48n8939_p0346b01║雲門匡真禪師廣錄卷下
D48n8939_p0346b02║門人明識大師賜紫　守堅集
D48n8939_p0346b03║勘辨一百六十五則
D48n8939_p0346b04║遊方語錄三十一則
D48n8939_p0346b05║遺表
D48n8939_p0346b06║遺誡
D48n8939_p0346b07║行錄并請䟽
D48n8939_p0346b08║勘辨
D48n8939_p0346b09║師見新到云雪峯和尚道開却路達磨來也我問你
D48n8939_p0346b10║作麼生僧云築著和尚鼻孔師云地神惡發把須弥
D48n8939_p0346b11║山一摑㪍跳上梵天拶破帝釋鼻孔你為什麼向日
D48n8939_p0347a01║本國裏藏身僧云和尚莫瞞人好師云築著老僧鼻
D48n8939_p0347a02║孔又作麼生無對師云將知你秖是學語之流代無
D48n8939_p0347a03║語處云和尚秖恐某甲不實又云邏邏李。問新到
D48n8939_p0347a04║你是甚處人僧云新羅人師云將什麼過海僧云草
D48n8939_p0347a05║賊大敗師云你為什麼在我手裏僧云恰是師云㪍
D48n8939_p0347a06║跳無對代前語云常得此便又云一任㪍跳。問新
D48n8939_p0347a07║到你在南岳山借我二百錢為什麼不還無對代云
D48n8939_p0347a08║今日小出大遇又云今日不著便。問僧心法雙忘
D48n8939_p0347a09║是第幾座僧云第二座師云作麼生是第一座僧云
D48n8939_p0347a10║不敢虧於和尚師不肯代云韶州籴米。問僧什麼
D48n8939_p0347a11║處來僧云摘茶來師云人摘茶茶摘人無對代云和
D48n8939_p0347b01║尚道了某甲不可更道。師問僧你是修造那云是
D48n8939_p0347b02║師云盡乾坤是箇屋作麼生是屋主無對師云你問
D48n8939_p0347b03║我與汝道僧便問師云薨代前語云瞞却多少人來。
D48n8939_p0347b04║師問僧汝是湖南出家那僧云是師云識三門下金
D48n8939_p0347b05║剛麼僧云不可更識也師云野狐窟裏出頭無對代
D48n8939_p0347b06║云若不出頭代初問處云秖是箇泥人又云識得者
D48n8939_p0347b07║泥人有甚用處又云念某甲新入眾。師問僧甚處
D48n8939_p0347b08║來僧云礼塔來師云祖師道什麼僧云和尚道什麼
D48n8939_p0347b09║師云將謂是箇靈利漢無對代云秖為仁義道中。
D48n8939_p0347b10║師問僧甚處來僧提起衲衣師云我問你甚處來僧
D48n8939_p0347b11║云和尚為什麼不領話師便打代云且喜代前語云
D48n8939_p0348a01║和尚休得也未。僧辭師師云你辭去那云是師云
D48n8939_p0348a02║前頭江難過僧云一切臨時師云蘇盧[薩-產+(辛/工)]訶代前語
D48n8939_p0348a03║云臨行不可無礼去也代後語云太麤心又云近日
D48n8939_p0348a04║𠀍界不好。師問僧甚處過夏僧云和尚合知師云
D48n8939_p0348a05║我即知僧云且道某甲甚處過夏師云老䑕孔裏出
D48n8939_p0348a06║頭無對代云道著代前語云便出去。僧辭師師云
D48n8939_p0348a07║莫教敗闕僧云和尚有什麼事但問師云草賊大敗
D48n8939_p0348a08║無對代云敗也代前語云不少。因普請般米了坐
D48n8939_p0348a09║次云近日不唧𠺕秖擔得一斗米不如快脫去僧云
D48n8939_p0348a10║和尚脫向甚處去師云嗄僧擬再問師云釘釘了代
D48n8939_p0348a11║云酌然代前語云今日般米困又云尚近。師問僧
D48n8939_p0348b01║還見燈籠麼僧云不可更見也師云猢猻繫露柱代
D48n8939_p0348b02║云深領和尚佛法深心代前語云好事不如無。
D48n8939_p0348b03║問僧近離甚處僧云查渡師云蹋破多少草鞋無對
D48n8939_p0348b04║代云可惜草鞋又云不虚蹋破草鞋。師見飯頭云
D48n8939_p0348b05║汝是飯頭麼云是師云顆裏有幾米米裏有幾顆無
D48n8939_p0348b06║對代云某甲瞻星望月又云福利門中不得不作。
D48n8939_p0348b07║師因齋次問僧你是甚處人云淮南人又問一僧你
D48n8939_p0348b08║是甚處人云京兆人師拈起蒸餅云我也無可到你
D48n8939_p0348b09║淮南人也無可到你京兆人二僧無對師遂拈蒸餅
D48n8939_p0348b10║挒轉云我惜你作麼生又無對代云不是和尚惜代
D48n8939_p0348b11║前語云普同供養又云且留供養和尚。問僧看什
D48n8939_p0349a01║麼經云已有人問了師云你為什麼在我脚下僧云
D48n8939_p0349a02║恰是師云伏惟尚饗代云蒼天蒼天又云將謂韶州
D48n8939_p0349a03║無。問僧看什麼經云般若燈論師云西天金剛座
D48n8939_p0349a04║上甚人說佛法僧云和尚合知師云你夢見麼無語
D48n8939_p0349a05║代云不獨某甲代前語云跳出死蝦蟇又云將謂西
D48n8939_p0349a06║天無又云墮。因齋次問僧喫得幾箇餬餅僧云喫
D48n8939_p0349a07║得四箇師云你為什麼鼻孔裏秖有一莖毛無對師
D48n8939_p0349a08║云脫空妄語代前語云直須慎初又須護末。因齋
D48n8939_p0349a09║次問僧羹受飯裏飯受羹裏過在什麼處道得別有
D48n8939_p0349a10║商量無對代云好羹好飯又云不可道和尚蝦蟇窟
D48n8939_p0349a11║裏。因僧辭師師下座把僧手云著幾錢無對師云
D48n8939_p0349b01║你問我僧便問師云都不直半分錢代云有什麼信
D48n8939_p0349b02║物送路將來又云臨行。因見龍藏字問僧龍藏出
D48n8939_p0349b03║得箇什麼無對師云你問我與你道僧便問師云出
D48n8939_p0349b04║箇死蝦蟇代云屎臭氣又云饅頭蒸餅。因般米次
D48n8939_p0349b05║師以拄杖打僧一下云這箇師僧不去般米是不僧
D48n8939_p0349b06║云般米入倉了也師云般米入倉了且置阿誰喫飯
D48n8939_p0349b07║僧便出去師云脫空妄語漢又拈問僧作麼生免得
D48n8939_p0349b08║不被主家道得脫空妄語代云為什麼壓良為賤又
D48n8939_p0349b09║云因一事長一智代是不處云和尚著甚來由。
D48n8939_p0349b10║師在僧堂前問僧這箇鐘子是什麼物作無對師云
D48n8939_p0349b11║你問我僧便問師云衲僧作代但打鐘一下云摩訶
D48n8939_p0350a01║般若波羅蜜又云眾僧堂前。師問修造僧甚處來
D48n8939_p0350a02║僧云山上斫木來師云還斫得合盤麼僧云和尚放
D48n8939_p0350a03║某甲過即道師云放你過作麼生道僧便禮拜師便
D48n8939_p0350a04║打代云某甲也漝麼又云可惜成功不毀又云斫。
D48n8939_p0350a05║問僧甚處來僧云般柴來師云維那打鼓不般柴作
D48n8939_p0350a06║麼生無對代云錯領又云可惜般柴工夫又云和尚
D48n8939_p0350a07║位處當人某甲叅學又云纔施少許功勞。師問僧
D48n8939_p0350a08║甚處來云山下來師云有幾人僧云四人師豎起拄
D48n8939_p0350a09║杖云揔在者裏無對代云抑已而已又云悮却多少
D48n8939_p0350a10║人。問僧喫得幾箇餬餅云三箇師拈起餬餅云這
D48n8939_p0350a11║箇是第幾箇無對師云你問我僧便問師云不出代
D48n8939_p0350b01║云欺敵者亡。問僧甚處來僧云湖南來師云夏在
D48n8939_p0350b02║甚處僧云湖南師云開通寺在甚處僧云不會師云
D48n8939_p0350b03║叅堂去無對代云喏代初語云和尚遠問學人近對
D48n8939_p0350b04║又云纔始新到。師齋次問僧你道鉢盂裏多少飯
D48n8939_p0350b05║無對代云野又云飽便休又云一杓兩杓。師見僧
D48n8939_p0350b06║齋次問鉢盂𢁈筋拈向一邊把將餛飩來無對代云
D48n8939_p0350b07║好羹好飯又云休。問僧看什麼經僧拈起經師云
D48n8939_p0350b08║鬼窟裏出頭僧云和尚見箇什麼師云贓物見在無
D48n8939_p0350b09║對代云仁義道中不合如此。問僧看什麼經僧云
D48n8939_p0350b10║般若經師云經中道一切智智清淨是麼僧云是師
D48n8939_p0350b11║云你眼為什麼穿過石榴樹僧云古人何在師云古
D48n8939_p0351a01║人即知是你不知無對代云大有人不識勢。師問
D48n8939_p0351a02║僧甚處來云嶺中來師云夏在甚處僧云招慶師云
D48n8939_p0351a03║招慶有何言句僧近前應喏師云一不成二不是無
D48n8939_p0351a04║對師云酌然代云秖守是。師因齋次拈起餕餡謂
D48n8939_p0351a05║僧云擬分一半與你又却不分僧云為什麼不分師
D48n8939_p0351a06║云為你打野榸代云將食與人也不惡又云謝和尚
D48n8939_p0351a07║供養又云和尚無端作麼。師因喫茶次云茶作麼
D48n8939_p0351a08║生滋味僧云請和尚鑒師云鉢盂無底尋常事面上
D48n8939_p0351a09║無𮮲笑殺人無對師云趂隊噇飯漢代云秖守是又
D48n8939_p0351a10║代以茶便潑又云且待某甲點一椀茶。師問僧甚
D48n8939_p0351a11║處過夏僧云和尚合知師云我即知僧云且道某甲
D48n8939_p0351b01║甚處過夏師云不消一劄代云更不消也。問僧看
D48n8939_p0351b02║什麼經僧應喏師云因什失却僧云某甲甚處失却
D48n8939_p0351b03║師云自領出去代云同路又云和尚大人不合自作。
D48n8939_p0351b04║問僧完圝餅角子即不要你半截底把將來僧應喏
D48n8939_p0351b05║師云這箇是完圝底把將來代云齋與不齋當來無
D48n8939_p0351b06║礙又云檀越所修福。師問新到什麼處來僧云郴
D48n8939_p0351b07║州師云夏在甚處僧云荊南分金師云分得多少僧
D48n8939_p0351b08║展兩手師云這箇是瓦礫僧云和尚莫別有麼師云
D48n8939_p0351b09║乾屎橛一任咬代云若不言瑕爭得玉轉。問僧看
D48n8939_p0351b10║什麼經僧云瑜珈論師云為甚義墮僧云什麼處義
D48n8939_p0351b11║墮師云自領出去代云悔不先下手。問僧曾講百
D48n8939_p0352a01║法論是不僧云是師云為什麼脫空妄語代云事不
D48n8939_p0352a02║孤起又云著。因為亡僧唱衣次問僧如今唱衣亡
D48n8939_p0352a03║僧還向這裏麼代云勞煩大眾不能等𠋫打徧槌去
D48n8939_p0352a04║也。問僧甚處來僧云般柴來師云般得多少轉一
D48n8939_p0352a05║宿覺僧云二十轉師云你為什麼打落當門齒無對
D48n8939_p0352a06║師便打云學語之流代云也知和尚佛法身心又代
D48n8939_p0352a07║前語云般柴早是辛苦。問僧看什麼經其僧却𢫾
D48n8939_p0352a08║傍僧云和尚問何不祗對師云露柱為什麼倒退三
D48n8939_p0352a09║千里僧云豈干他事師云學語之流代云洎合不識
D48n8939_p0352a10║勢又代珎重便出又云著者非一。師在西京時問
D48n8939_p0352a11║僧你是甚處人僧云于闐國人師云還到西天麼僧
D48n8939_p0352b01║云到師拈起拄杖云掣電之機不問你還到這裏麼
D48n8939_p0352b02║僧云不會師呵呵大笑代云深領和尚降尊就𤰞又
D48n8939_p0352b03║云將謂此土無又云勳。問新到甚處來僧云南嶽
D48n8939_p0352b04║來師云觀音為什麼入洞庭湖裏去僧云某甲初心
D48n8939_p0352b05║不會師云叅堂去代云喏又云惑著多少人來又云
D48n8939_p0352b06║和尚問觀音某甲對弥勒。師齋次問僧半夜般柴
D48n8939_p0352b07║即不問你齋時將什麼喫飯僧拈起鉢盂師以拄杖
D48n8939_p0352b08║打落僧無語代云引又云兩片皮又云𢁈筯鉢盂手
D48n8939_p0352b09║巾單子。因喫茶次問僧你是柴頭不僧云是師云
D48n8939_p0352b10║更勸一甌茶代云辛苦受盡又云功不浪施又云和
D48n8939_p0352b11║尚念某甲辛苦。問僧你是園頭不僧云是師云蘿
D48n8939_p0353a01║蔔為什麼不生根無對代云雨水多又云不解恱豫
D48n8939_p0353a02║使人。問僧你是甚人僧云知客師云客來將何祗
D48n8939_p0353a03║待僧云隨家豐儉師云這箇是瓦椀竹筯客來將何
D48n8939_p0353a04║祗待僧云謝和尚慈悲師云鰕跳不出斗無對師云
D48n8939_p0353a05║你問我僧便問將何祗待師便打代初問處便打又
D48n8939_p0353a06║云一盤飯兩椀茶又云貪觀天上月。師問僧你是
D48n8939_p0353a07║甚處出家僧云趙州孫師云師翁是甚處人代云喫
D48n8939_p0353a08║飯老和尚。師因見水磨題梁云永為不朽後即破
D48n8939_p0353a09║損師問僧既是永為不朽為什麼却被水推無對代
D48n8939_p0353a10║云不因一事難長一智又云堯舜之君猶稽於化。
D48n8939_p0353a11║師問僧不惹泥水作麼生道代云南山打鼓北山舞。
D48n8939_p0353b01║因齋次問僧者裏還有超佛越祖之談麼僧云有師
D48n8939_p0353b02║云什麼處去也無對代云新羅國裏又云和尚恐某
D48n8939_p0353b03║甲不實代前語云喫飯時不合與麼道。師問柴頭
D48n8939_p0353b04║你為什麼拽折大梁鋸僧云無師云無即休代云彼
D48n8939_p0353b05║此又云平地又云也知和尚為頭首辛苦。師問僧
D48n8939_p0353b06║什麼處來僧云南岳來師云我此閒不曾與人葛藤
D48n8939_p0353b07║近前來僧乃近前師云去代云念學人遠來又云今
D48n8939_p0353b08║日無彩。因僧在師前立以拄杖打一下其僧迴首
D48n8939_p0353b09║師展手云把錢來無對代云若不轉頭爭知後事又
D48n8939_p0353b10║云但驀面唾。因入厨問菜頭云鍋裏多少茄子無
D48n8939_p0353b11║對師云你問我與你道僧便問師云消不得代云一
D48n8939_p0354a01║桶又代後語云是。因普請歸三門下問僧困作什
D48n8939_p0354a02║麼面目僧云和尚合知師云我即不知僧却問困作
D48n8939_p0354a03║什麼面目師拈拄杖云遇長即長遇短即短僧云未
D48n8939_p0354a04║審困與麼道和尚與麼道師云我也知你親無對代
D48n8939_p0354a05║云爭知又代前語云老少黃白。師問飯頭佛是千
D48n8939_p0354a06║百億化身你𣫭日作飯一杓幾箇釋迦老子無對代
D48n8939_p0354a07║云一僧一升米又云今日齋飯較細。問僧甚處來
D48n8939_p0354a08║僧云南華塔頭來師云祖師有什麼言句僧云有師
D48n8939_p0354a09║云不得錯舉僧云請和尚領話師云我道你一不成
D48n8939_p0354a10║二不是代云和尚大殺教令。問磨頭人打羅羅打
D48n8939_p0354a11║人無對代云近來喫麫多又云客來須看賊來須打。
D48n8939_p0354b01║問僧什麼處來僧云南華塔頭來師云還見祖師麼
D48n8939_p0354b02║僧云用見作什麼師云你又去那裏作什麼僧云有
D48n8939_p0354b03║什麼過師云既去無過見有什麼過無對代云若不
D48n8939_p0354b04║如是爭知慈悲。問僧甚處來僧云赴齋來師云將
D48n8939_p0354b05║嚫錢來僧云和尚欠少箇什麼師云你又欠少箇什
D48n8939_p0354b06║麼僧云不欠少師云不欠少又赴齋作什麼無對代
D48n8939_p0354b07║云何妨又云趂塊。問僧你是向北人僧云是師以
D48n8939_p0354b08║一摑無對師云你問我僧却問和尚甚處人師又以
D48n8939_p0354b09║一摑無對代前問處打一摑又代後云仁義道中。
D48n8939_p0354b10║有僧粥後來見師師云喫粥了也未僧云了也師云
D48n8939_p0354b11║咬著露柱麼僧云咬著師云看硬著你無對代云也
D48n8939_p0355a01║知和尚恐人不實又云硬阿誰。師因開門有僧便
D48n8939_p0355a02║入師驀𦙄擒住云有什麼事僧云有什麼事師以一
D48n8939_p0355a03║摑無對代云退己進於人為存賔主禮代擒住處云
D48n8939_p0355a04║驀面唾這野狐精又代云因學人置得。師𢫾露柱
D48n8939_p0355a05║問東京僧你鄉中還有這箇麼僧云有師云喚作什
D48n8939_p0355a06║麼僧云喚作露柱師云三家村裏老翁也解與麼道
D48n8939_p0355a07║無對代云本色。師見僧來乃舉起拳作打勢僧近
D48n8939_p0355a08║前作受勢師與一摑無對代云便出去又云一彩兩
D48n8939_p0355a09║賽又代云行因招禍又云謝重重相為。問僧甚處
D48n8939_p0355a10║來僧云大普請般柴來師云小普請為什麼不到無
D48n8939_p0355a11║對代云依前又是大普請又云辛苦受盡。問新到甚
D48n8939_p0355b01║處來僧云不敢師云放你三十棒無對代云某甲也
D48n8939_p0355b02║漝麼又云可惜許七閒法堂。問僧甚處來云荊南
D48n8939_p0355b03║來師云夏在什麼處僧云分金師云有事相借問得
D48n8939_p0355b04║麼僧云便請師云鷂子過新羅僧無對代云是於借
D48n8939_p0355b05║問處代云鷂子過新羅。師在僧堂內喫茶問設茶
D48n8939_p0355b06║僧云什麼處安排僧𢫾板頭云在這裏師云你更設
D48n8939_p0355b07║一堂茶始得無對代云近日錢難得又云小財不去
D48n8939_p0355b08║大財不來又云上閒下板頭。問僧甚處來僧云郴
D48n8939_p0355b09║州師云夏在什麼處僧云西禪師云說什麼法僧展
D48n8939_p0355b10║兩手垂兩邊師便打僧云某甲話在師却展兩手無
D48n8939_p0355b11║對師打趂出代云便出去。問僧甚處來僧云南華
D48n8939_p0356a01║禮塔來師云莫脫空僧云實去來師云五戒不持無
D48n8939_p0356a02║對代云彼此不出。因齋次問僧盂裏幾餅餅裏幾
D48n8939_p0356a03║盂僧拈起餅師云問著箇老婆無對代云不消又於
D48n8939_p0356a04║問處云大眾喫飯次。師因普請入柴寮云老底不
D48n8939_p0356a05║用去還有老底麼僧云有師云在什麼處僧乃推出
D48n8939_p0356a06║一僧師云這箇猶是後生無對代云若與麼却普請
D48n8939_p0356a07║去始得。師因喫茶了云什麼人接盞子有僧便接
D48n8939_p0356a08║師云村裏老翁拜冬至無對代云秖為行仁義却招
D48n8939_p0356a09║禍及身。有僧來叅師問曾聽講來麼僧云是師云
D48n8939_p0356a10║見說有唯識論是不僧云是師云非非想天說箇什
D48n8939_p0356a11║麼僧云不會師云且念文書代云禪師愛欺座主又
D48n8939_p0356b01║云吽㗶又云維摩頭法華尾。有僧辭師師云甚處
D48n8939_p0356b02║去僧云湖南去師云前頭津鋪難過僧云某甲有隨
D48n8939_p0356b03║身公驗師云這箇是念上大人無對代云小小村鎮
D48n8939_p0356b04║不足可言又云和尚大殺代前語云便珍重出去。
D48n8939_p0356b05║師問新到云把將公驗來僧云有人問了也師云由
D48n8939_p0356b06║是念上大人僧云莫錯師云草賊大敗無對代前語
D48n8939_p0356b07║云且存仁義代後語云大似村鎮頭又云久嚮。問僧
D48n8939_p0356b08║一切聲是佛聲一切色是佛色拈却了也與我道僧
D48n8939_p0356b09║云拈却了也師云與麼說驢年會麼無對代云君子
D48n8939_p0356b10║一言代初語云狂又云不存少許佛法身心。問僧
D48n8939_p0356b11║甚處來僧云摘茶來師云摘得幾箇達磨代云新茶
D48n8939_p0357a01║冝少喫又云因摘春茶不廢功力。因僧辭師師云
D48n8939_p0357a02║甚處去僧云䖍上去師云打野榸漢代云珍重又云
D48n8939_p0357a03║臨行。因曬麥問僧曬了也未僧云了也師云饅頭
D48n8939_p0357a04║從你橫咬豎咬不離這裏道將一句來代云新麥麫
D48n8939_p0357a05║少喫又云三事蒸作餬餅糖餅。問僧看什麼經云
D48n8939_p0357a06║顯揚聖教論師云適來一問為什麼照不著僧云什
D48n8939_p0357a07║麼處照不著師云夢見顯揚聖教麼代云若不如是
D48n8939_p0357a08║爭見當人又云照不著。師問看經僧表首是什麼
D48n8939_p0357a09║字僧拈起經師云我也有僧云和尚既有為什麼却
D48n8939_p0357a10║問師云爭奈與麼何僧云有什麼過師云自屎不覺
D48n8939_p0357a11║臭代云今日方知又云德山拄杖紫胡狗又云和尚
D48n8939_p0357b01║此問大殺靈利。鼓山有小師久在崇壽却歸嶺中到
D48n8939_p0357b02║保福處相看福知來却入帳子內衲衣蓋頭坐僧云和
D48n8939_p0357b03║尚出汗那不對有僧舉似師師云見成公案不能折合
D48n8939_p0357b04║代云鈍置殺人又云草賊大敗。師問僧看什麼經僧
D48n8939_p0357b05║云呪師云與麼語話未有主在僧云和尚莫錯師云自
D48n8939_p0357b06║領出去代云便出去。問僧我有箇不露鋒骨底句作
D48n8939_p0357b07║麼生有長老云收師云與麼道得一半代云深領和尚
D48n8939_p0357b08║慈悲又云句𠰚又云洎不別處。因修藏問僧作麼生
D48n8939_p0357b09║是藏僧應喏師云這箇是藏脚還我藏來無對代云爭
D48n8939_p0357b10║得不修藏又云玉。問新到甚處過夏云雲蓋師云多
D48n8939_p0357b11║少人僧云七十人師云你為什麼不在數代云新到分
D48n8939_p0358a01║上未受與麼又云恐久住瞋。問僧甚處來僧云郴州
D48n8939_p0358a02║師云你為什麼失脚代云魯般門下弄大斧又云客是
D48n8939_p0358a03║主人相師。問僧甚處來云查渡師云你為什麼蓋不
D48n8939_p0358a04║著僧云和尚莫塗糊某甲師云鰕跳不出斗代云新到
D48n8939_p0358a05║便蒙和尚重重嚴飾又云見面。問僧古人道無邊剎
D48n8939_p0358a06║境自他不隔於毫端新羅日本與這裏作麼生僧云不
D48n8939_p0358a07║別師云入地獄代云不可作地獄見解又云爭得玉歸。
D48n8939_p0358a08║問僧你不得鈍置我僧云和尚因什麼到與麼地師云
D48n8939_p0358a09║我鈍置你猶可你鈍置我更殺代云事不孤起又云和
D48n8939_p0358a10║尚也大無端又云某甲甚處不下馬。問僧你諸人行
D48n8939_p0358a11║脚道我知有與我拈三千大千𠀍界來眼睫上著僧云喏
D48n8939_p0358b01║師云錢塘為什麼去國三千里僧云豈干他事師云
D48n8939_p0358b02║者掠虚漢代云和尚𠋣勢欺人又云常得此便。問
D48n8939_p0358b03║僧甚處來僧云南華塔頭來師云還見祖師麼僧云
D48n8939_p0358b04║南華橋折師云南嶽石橋又作麼生無對師云學語
D48n8939_p0358b05║之流代云便出去又云上也。問僧甚處來僧云涅槃
D48n8939_p0358b06║堂裏來師云亡僧還喫飯麼僧云不喫師云活人還
D48n8939_p0358b07║喫飯麼無對代云一杓兩杓又云欠他一箇餬餅也
D48n8939_p0358b08║不得又云也能祗對。師問僧講律來是麼僧云是
D48n8939_p0358b09║師云律鈔中說大小乗無分別作麼生是無分別無
D48n8939_p0358b10║對代云靈樹置將一句來。師問僧法身還喫飯麼
D48n8939_p0358b11║僧云諸方老宿不肯法身無形無相作麼生喫師云
D48n8939_p0359a01║與麼道夢見法身麼僧云有不肯處作麼生師云自
D48n8939_p0359a02║不知乃云法身喫飯又代云將謂有衲僧孔竅猶是
D48n8939_p0359a03║潑屎潑尿復云灼然百千人中未有一人到此境界
D48n8939_p0359a04║自云和尚作麼生代云咄這有頭無尾漢。師問僧
D48n8939_p0359a05║三藏聖教古今老和尚憑箇什麼照僧云高也著低
D48n8939_p0359a06║也著師云你與麼不得代云得與麼狼藉生。因鑄
D48n8939_p0359a07║鐘歸山齋了請師打鐘師打了大眾打師問僧打鐘
D48n8939_p0359a08║啚什麼僧云喚和尚喫飯師不肯代云譬如閑又云
D48n8939_p0359a09║息苦停酸。師入京朝覲歸至大橋山門煎茶迎師
D48n8939_p0359a10║師喫茶果次僧侍立師語二叅隨僧云是你京中無
D48n8939_p0359a11║可喫乃拈一𭪱果子與一僧其僧接得便去又語一
D48n8939_p0359b01║僧云我不與你僧無對師云那裏也有也其僧又無
D48n8939_p0359b02║對別有僧出云某甲今日也隨和尚來請一分得麼
D48n8939_p0359b03║師云嗄僧云某甲罪過觸忤和尚師云我不能唾得
D48n8939_p0359b04║你無對代前語云也知果子少兩人共一𭪱又云未
D48n8939_p0359b05║到山便蒙和尚管顧代後語云某甲更是。師歸山
D48n8939_p0359b06║受大眾叅了乃云我離山得六十七日問你六十七
D48n8939_p0359b07║日事作麼生眾無對代云和尚京中歸無信物又云
D48n8939_p0359b08║和尚京中喫麫多。因數僧來叅師問作什麼來云
D48n8939_p0359b09║般柴來師云歸向北去不得辜負老僧無對復云來
D48n8939_p0359b10║來三愚共成一智作麼生代云一畝地代前語云不
D48n8939_p0359b11║因一事不長一智。因齋次云今日喫飯不得遷化
D48n8939_p0360a01║去也排比唱衣無對復云你問我僧便問將什麼唱
D48n8939_p0360a02║師云驢年摸著麼又云我與你三家村裏葛藤更問
D48n8939_p0360a03║僧又問師擎起椀云這箇是定州椀子一唱三十文
D48n8939_p0360a04║代前語云錢是足陌。因齋次問僧你道人喫飯飯
D48n8939_p0360a05║喫人無對師云你問我與你道僧乃問師云謝你荅
D48n8939_p0360a06║話代前語云不因喫飯難得此言。因僧隨師出三
D48n8939_p0360a07║門師問古人道大用現前不存軌則作麼生是不存
D48n8939_p0360a08║軌則無對復云你問我與你道僧便問師引聲云釋
D48n8939_p0360a09║迦老子來也僧又無對師遂行數步以拄杖打松樹
D48n8939_p0360a10║一下云嗄嗄會麼僧云不會師云你與麼驢年會麼
D48n8939_p0360a11║代前語云多華樹嘲無半子代後語云由是。師因
D48n8939_p0360b01║見僧量米乃問籮裏多少達磨無對師云你問我僧
D48n8939_p0360b02║便問師云斗量不盡代云因一事長一智又代趯却
D48n8939_p0360b03║米籮便行。因園頭請師喫茶師云你若煎茶我有
D48n8939_p0360b04║箇報荅你處無對師云汝問我與汝道園頭云請師
D48n8939_p0360b05║報荅師云多著水少著末代云得人一牛還人一馬
D48n8939_p0360b06║又云金字茶六百錢一斤。師因齋次拈起蒸餅云
D48n8939_p0360b07║我這箇秖供養向北人是你諸人揔不得時有僧問
D48n8939_p0360b08║某甲為什麼不得師云鈍置殺人代云某甲猶可代
D48n8939_p0360b09║前語云兩彩一賽。問僧古人道直須一句下悟去
D48n8939_p0360b10║作麼生僧云直須一句下悟去師云你為什麼𮮲孔
D48n8939_p0360b11║裏祗對我僧云某甲什麼處是𮮲孔裏祗對師云夢
D48n8939_p0361a01║見代云某甲慎初和尚護末又云南柯又云少喫又
D48n8939_p0361a02║云戒文一切揔不犯。師問侍者客來將什麼接侍
D48n8939_p0361a03║者無對代云和尚要拄杖即道。因歲日在堂中點
D48n8939_p0361a04║茶師問僧設羅漢齋得生天福你得飯喫無對師云
D48n8939_p0361a05║你問我與你道僧便問為什麼與麼道師云先來不
D48n8939_p0361a06║著便如今著屎潑代前語云非唯施主某甲也蒙。
D48n8939_p0361a07║因聞鼓聲問僧打鼓為什麼人無語師云你問我僧
D48n8939_p0361a08║便問師云打鼓為三軍不為你代云柴不辦。
D48n8939_p0361a09║師坐次有僧非時上來師云作什麼僧云請益師云
D48n8939_p0361a10║你有什麼疑僧云某甲曾問和尚一宿覺般柴柴般
D48n8939_p0361a11║一宿覺師乃[高*ㄆ]𬃪子三下云你作麼生會僧云一切
D48n8939_p0361b01║臨時師乃揎拳云我共你相撲一交得麼無對次日
D48n8939_p0361b02║其僧再上值師漱盥次師乃將水椀過與僧云送去
D48n8939_p0361b03║厨下著其僧送去了却來師見來乃從後門出去其
D48n8939_p0361b04║僧云比來請益却得一口椀。問僧作麼生是打靜
D48n8939_p0361b05║一句僧云誰敢出頭師云你問我僧便問師以拄杖
D48n8939_p0361b06║劃地一下。問僧將什麼轉大藏教僧云莫越於此
D48n8939_p0361b07║師云拈却菩提換却涅槃又作麼生僧云今日七明
D48n8939_p0361b08║日八師云依俙似佛莽鹵如僧。因僧請喫湯次師
D48n8939_p0361b09║云作麼生無對師云你問我僧便問師以湯滴云一
D48n8939_p0361b10║滴落地萬神俱醉會麼僧云不會師云不會即禮拜
D48n8939_p0361b11║著。因見僧商量次師打牀一下僧默然師云作麼
D48n8939_p0362a01║生是打靜一句僧云出頭即𠍹𦤻師云三十年後不
D48n8939_p0362a02║得錯舉。因供養羅漢問僧今夜供養羅漢你道羅
D48n8939_p0362a03║漢還來也無無對師云你問我與你道僧便問師云
D48n8939_p0362a04║換水添香僧云與麼即來也師云有什麼饅頭䭔子
D48n8939_p0362a05║速下來。師拈拄杖問僧這箇是什麼僧云拄杖子
D48n8939_p0362a06║師云入地獄。師見僧乃召來來僧便來師云蒼天
D48n8939_p0362a07║蒼天僧無語師云蒼天本是你哭為什麼却我哭。
D48n8939_p0362a08║因入菜園見糞堆上牌子問僧道什麼僧無對師云
D48n8939_p0362a09║你問我僧便問師云恐人無信。問修造庵主云佛
D48n8939_p0362a10║殿折了也忽然施主來將何瞻敬庵主合掌師云奴
D48n8939_p0362a11║見婢殷勤。因聞蚊子叫問僧蚊子吞却祖師也僧
D48n8939_p0362b01║云非蚊子吞祖師祖師亦吞蚊子師不肯乃云你問
D48n8939_p0362b02║我僧便問師云何怪香林云為渠有分。師問僧近
D48n8939_p0362b03║離甚處僧云杳渡師云夏在甚處僧云湖南報慈師
D48n8939_p0362b04║云甚時離彼僧云去年八月師云放你三頓棒僧至
D48n8939_p0362b05║來日却上問訊云昨日蒙和尚放三頓棒不知過在
D48n8939_p0362b06║什麼處師云飯袋子江西湖南便漝麼去僧於言下
D48n8939_p0362b07║大悟遂云某甲自今已後向無人煙處卓箇草庵不
D48n8939_p0362b08║畜一粒米不種一莖菜接待十方往來知識與他出
D48n8939_p0362b09║却釘去却楔除却膱脂帽子脫却尳臭布衫教伊灑
D48n8939_p0362b10║灑地作箇衲僧豈不俊哉師云飯袋子身如椰兒大
D48n8939_p0362b11║開與麼大口。問僧佛法還有長短也無僧云這簾
D48n8939_p0363a01║子長五尺師云這箇是簾子那箇是佛法僧云喚什
D48n8939_p0363a02║麼作簾子師云脫空妄語漢。因一日齋晚僧看廚
D48n8939_p0363a03║庫而立師見乃打一棒僧回首師云文殊普賢香積
D48n8939_p0363a04║𠀍界去也。問僧看什麼經僧云般若經師云作麼
D48n8939_p0363a05║生是清淨僧云共和尚商量了師云驢年夢見又云
D48n8939_p0363a06║來來更共你葛藤蚊幮裏藏身東海裏魚㪍跳上三
D48n8939_p0363a07║十三天作麼生僧云和尚與麼道即得師云這虚頭
D48n8939_p0363a08║漢。問僧看什麼經僧云般若經師云作麼生是清
D48n8939_p0363a09║淨僧云什麼處不清淨師云繩牀入枇杷樹裏去也
D48n8939_p0363a10║見麼僧云和尚莫瞞人師云瞞人且置你道我作麼生
D48n8939_p0363a11║無對師云這掠虚漢。師因見僧在殿角立次乃拍手
D48n8939_p0363b01║一下云佛殿露柱走入厨庫去也僧迴首看師云見
D48n8939_p0363b02║你不會却來祗候佛殿。因僧侍立次師云不問有
D48n8939_p0363b03║言不問無言你作麼生道僧無語師云你問我僧便
D48n8939_p0363b04║問師喚小師某甲小師應喏師云你又得箇師弟也。
D48n8939_p0363b05║師問僧今日般柴那僧云是師云古人道不見一法
D48n8939_p0363b06║是你眼睛乃於般柴處拋下一片柴云一大藏教秖
D48n8939_p0363b07║說這箇。師於普請處謂眾云今日困有解問話底
D48n8939_p0363b08║置將一問來若不問向後鼻孔遼天莫道我瞞你。
D48n8939_p0363b09║師問僧轉金剛經那云是師云一切法即非一切法
D48n8939_p0363b10║是名一切法乃拈扇子云喚作扇子是名拈了也在
D48n8939_p0363b11║什麼處從朝至暮顛倒妄想作麼。因喫茶次問僧
D48n8939_p0364a01║色香味觸具四塵你道茶具幾塵僧無語師云不得
D48n8939_p0364a02║辜負我。師因見僧看經乃云看經須具看經眼燈
D48n8939_p0364a03║籠露柱一大藏教無欠少拈起拄杖云一大藏教揔
D48n8939_p0364a04║在拄杖頭上何處見有一點來展開去也如是我聞
D48n8939_p0364a05║十方國土廓周沙界。師問僧從苗辨地因語識人
D48n8939_p0364a06║作麼生僧云不錯師云不敢。因僧設齋師云你是
D48n8939_p0364a07║甚處人僧云某處人師云報典座與阿師設齋。
D48n8939_p0364a08║師因喫茶次問僧曹溪路上還有俗談也無僧云請
D48n8939_p0364a09║和尚喫茶師云靜處[薩-產+(辛/工)]婆訶。師問僧餬餅是什麼
D48n8939_p0364a10║人做僧拈起餬餅師云這箇且放一邊長連牀上學
D48n8939_p0364a11║得來餬餅是甚人做僧云和尚莫瞞某甲好師云這
D48n8939_p0364b01║虚頭漢。師行次一僧隨後行師豎起拳云如許大
D48n8939_p0364b02║栗子喫得幾箇僧云和尚莫錯師云是你錯僧云莫
D48n8939_p0364b03║壓良為賤師云靜處[薩-產+(辛/工)]婆訶。師問直歲今日作甚
D48n8939_p0364b04║來歲云刈𦭘來師云刈得幾箇祖師歲云三百箇師
D48n8939_p0364b05║云朝行三千暮行八百東家杓柄長西家杓柄短作
D48n8939_p0364b06║麼生歲無語師以拄杖打趂。因僧齋歸師問齋主
D48n8939_p0364b07║有什麼供養僧豎起拳師云我這裏問你即恁麼僧
D48n8939_p0364b08║堂前有人問你作麼生道僧云一切臨時師云學語
D48n8939_p0364b09║之流。師問僧你作什麼僧云涅槃頭師云還有不
D48n8939_p0364b10║病者麼僧云不會師云恁麼不會不恁麼不會僧無
D48n8939_p0364b11║語師云汝問我僧便問作麼生是不病者師𢫾傍僧
D48n8939_p0365a01║有南雄僧上白㲲一𫨻師云汝道我向什麼處著僧
D48n8939_p0365a02║無語師代云拄杖頭上師却問傍僧你在南雄時識
D48n8939_p0365a03║此僧麼僧云識師云喚去茶堂內喫茶。師問僧不
D48n8939_p0365a04║占田地句作麼生道僧云不會師云不會且作韶州
D48n8939_p0365a05║客。師問僧喫得幾箇餬餅僧云忘却師云喫了忘
D48n8939_p0365a06║却未喫忘却僧云忘却說什麼喫與未喫師云是你
D48n8939_p0365a07║忘却甚處得來。師問僧你從向北來還曾遊臺麼
D48n8939_p0365a08║僧云是師云𨵿西湖南還見長觜鳥說禪麼僧云不
D48n8939_p0365a09║見師拈起拄杖以口作吹勢引聲云禪禪。師問僧
D48n8939_p0365a10║甚處過夏僧云和尚實問即道師云作賊人心虚。
D48n8939_p0365a11║舉臨濟三句語問塔主秖如塔中和尚得第幾句主
D48n8939_p0365b01║無語師云你問我主便問師云不快即道主云作麼
D48n8939_p0365b02║生是不快即道師云一不成二不是。師一日從方
D48n8939_p0365b03║丈出有僧過拄杖與師師接得却過與僧無語師云
D48n8939_p0365b04║我今日著便僧云和尚為什麼著便師云我拾得口
D48n8939_p0365b05║喫飯。師問僧甚處來僧云崇壽來師云崇壽有何
D48n8939_p0365b06║言句僧云崇壽𢫾凳子謂眾云識得凳子周帀有餘
D48n8939_p0365b07║師云我即不與麼僧云和尚又如何師云識得凳子
D48n8939_p0365b08║天地懸殊。師問堂中首座云你道乾坤大地與汝
D48n8939_p0365b09║自己同別首座云同師云一切物命蛾蛘蟻子與你
D48n8939_p0365b10║自己同別首座云同師云你為什麼干戈相待。因
D48n8939_p0365b11║在醋寮內𢫾云這一甕醋得與麼滿那一甕醋得與
D48n8939_p0366a01║麼淺僧云人貧智短馬瘦毛長師大笑而出。問座
D48n8939_p0366a02║主講什麼經主云涅槃經師云涅槃具四德是不主
D48n8939_p0366a03║云是師拈起椀子云這箇具幾德主云一德也無師云
D48n8939_p0366a04║古人因甚與麼道主云古人與麼道如何師敲椀子
D48n8939_p0366a05║云會麼主云不會師云且講經著。因齋次有僧侍
D48n8939_p0366a06║立師云你還飽也未僧無語師拈拄杖云拄杖却飽。
D48n8939_p0366a07║遊方遺錄
D48n8939_p0366a08║師初叅睦州蹤禪師州纔見師來便閉却門師乃扣
D48n8939_p0366a09║門州云誰師云某甲州云作什麼師云己事未明乞
D48n8939_p0366a10║師𢫾示州開門一見便閉却師如是連三日去扣門
D48n8939_p0366a11║至第三日州始開門師乃拶入州便擒住云道道師
D48n8939_p0366b01║擬議州托開云秦時𨍏轢鑽師從此悟入。師到雪
D48n8939_p0366b02║峯莊見一僧師問上座今日上山去那僧云是師云
D48n8939_p0366b03║寄一則因緣問堂頭和尚秖是不得道是別人語僧
D48n8939_p0366b04║云得師云上座到山中見和尚上堂眾纔集便出握
D48n8939_p0366b05║腕立地云這老漢項上鐵枷何不脫却其僧一依師
D48n8939_p0366b06║教雪峯見這僧與麼道便下座攔𦙄把住其僧云速
D48n8939_p0366b07║道速道僧無對雪峯托開云不是汝語僧云是某甲
D48n8939_p0366b08║語雪峯云侍者將繩棒來僧云不是某語是莊上一
D48n8939_p0366b09║浙中上座教某甲來道雪峯云大眾去莊上迎取五
D48n8939_p0366b10║百人善知識來師次日上山雪峯纔見便云因什麼
D48n8939_p0366b11║得到與麼地師乃低頭從茲契合。師在雪峯時有
D48n8939_p0367a01║僧問雪峯如何是觸目不會道運足焉知路峯云蒼
D48n8939_p0367a02║天蒼天僧不明遂問師蒼天意旨如何師云三斤麻
D48n8939_p0367a03║一𤴓布僧云不會師云更奉三尺竹後雪峯聞喜云
D48n8939_p0367a04║我常疑箇布衲。師行脚時見一座主舉在天台國
D48n8939_p0367a05║清寺齋時雪峯拈鉢盂問某道得即與你鉢盂某云
D48n8939_p0367a06║此是化佛邊事峯云你作座主奴也未得某云不會
D48n8939_p0367a07║峯云你問我與你道某始禮拜峯便蹋倒某得七年
D48n8939_p0367a08║方見師云是你得七年方見主云是師云更與七年
D48n8939_p0367a09║始得。師在浙中蘊和尚會裏一日因喫茶次舉蘊
D48n8939_p0367a10║和尚垂語云見聞覺知是法法離見聞覺知作麼生
D48n8939_p0367a11║有傍僧云見定如今目前一切見聞覺知是法法亦
D48n8939_p0367b01║不可得師拍手一下蘊乃舉頭師云猶欠一著在蘊
D48n8939_p0367b02║云我到這裏却不會。師到共相共相問什麼處來
D48n8939_p0367b03║師云雪嶺來相云要急言句舉一則來師云前日典
D48n8939_p0367b04║座來和尚何不問他相云典座且置師云箭過新羅。
D48n8939_p0367b05║師在嶺中時問卧龍和尚明己底人還見有己麼龍
D48n8939_p0367b06║云不見有己始明得己又問長連牀上學得底是第
D48n8939_p0367b07║幾機龍云第二機師云作麼生是第一機龍云緊帩
D48n8939_p0367b08║草鞋。師在嶺中時有僧問如何是法身向上事師
D48n8939_p0367b09║云向上與你道即不難汝喚什麼作法身僧云請和
D48n8939_p0367b10║尚鑒師云鑒即且置作麼生說法身僧云與麼與麼
D48n8939_p0367b11║師云此是長連牀上學得底我且問你法身還解喫
D48n8939_p0368a01║飯麼僧無語後有僧舉似梁家庵主主云雲門直得
D48n8939_p0368a02║入泥入水資福云欠一粒也不得剩一粒也不得。
D48n8939_p0368a03║師在雪峯與長慶西院商量雪峯上堂云盡大地撮
D48n8939_p0368a04║來如粟米粒大拋向面前漆桶不會打鼓普請看西
D48n8939_p0368a05║院問師雪峯與麼道還有出頭不得處麼師云有院
D48n8939_p0368a06║云作麼生是出頭不得處師云不可揔作野狐精見
D48n8939_p0368a07║解也又云狼藉不少又云七曜麗天又云南𨶒浮提
D48n8939_p0368a08║比鬱單越。師一日與長慶舉趙州無賔主話雪峯
D48n8939_p0368a09║當時與一蹋作麼生師云某甲不與麼慶云你作麼
D48n8939_p0368a10║生師云石橋在向北。師與長慶舉石鞏接三平話
D48n8939_p0368a11║師云作麼生道免得石鞏喚作半箇聖人慶云苦不
D48n8939_p0368b01║還價爭辨真偽師云入水見長人。師到洞巖巖
D48n8939_p0368b02║問作什麼來師云親近來巖云亂走作什麼師云暫
D48n8939_p0368b03║時不在巖云知過即得師云和尚亂走作什麼。
D48n8939_p0368b04║師到踈山踈山問得力處道將一句來師云請和尚
D48n8939_p0368b05║高聲問山便高聲問師云和尚早朝喫粥麼山云作
D48n8939_p0368b06║麼生不喫粥師云亂叫喚作麼。又因踈山示眾云
D48n8939_p0368b07║老僧咸通年已前會得法身邊事咸通年已後會得
D48n8939_p0368b08║法身向上事師問承聞和尚咸通年已前會得法身
D48n8939_p0368b09║邊事咸通年已後會得法身向上事是不山云是師
D48n8939_p0368b10║云如何是法身邊事山云枯椿師云如何是法身向
D48n8939_p0368b11║上事山云非枯椿師云還許學人說道理也無山云
D48n8939_p0369a01║許你說師云枯椿豈不是明法身邊事非枯椿豈不
D48n8939_p0369a02║是明法身向上事山云是師云法身還該一切不山
D48n8939_p0369a03║云作麼生不該師𢫾淨瓶云法身還該這箇麼山云
D48n8939_p0369a04║闍梨莫向淨瓶邊會師便禮拜。師到曹山山示眾
D48n8939_p0369a05║云諸方盡把格則何不與他道一轉語教伊莫疑去
D48n8939_p0369a06║師便問密密處為什麼不知有山云秖為密密所以
D48n8939_p0369a07║不知有師云此人作麼生親近山云不向密密處師
D48n8939_p0369a08║云不向密密處還得親近也無山云始得親近師應喏
D48n8939_p0369a09║喏師問曹山如何是沙門行山云喫常住苗稼者師云
D48n8939_p0369a10║便與麼去時如何山云你還畜得麼師云學人畜得
D48n8939_p0369a11║山云你作麼生畜師云著衣喫飯有什麼難山云何
D48n8939_p0369b01║不道披毛戴角師便禮拜。因瑫長老舉菩[薩-產+(辛/工)]手中
D48n8939_p0369b02║執赤幡問師作麼生師云你是無禮漢瑫云作麼生
D48n8939_p0369b03║無禮師云是你外道奴也作不得。師到天童童云
D48n8939_p0369b04║你還定當得麼師云和尚道什麼童云不會即目前
D48n8939_p0369b05║包裹師云會即目前包裹。因見信州鵝湖上堂云
D48n8939_p0369b06║莫道未了底人長時浮逼逼地設使了得底人明得
D48n8939_p0369b07║知有去處尚乃浮逼逼地師下來舉此語問首座適
D48n8939_p0369b08║來和尚示眾云未了底人浮逼逼地了得底人浮逼
D48n8939_p0369b09║逼地意作麼生首座云浮逼逼地師云首座在此久
D48n8939_p0369b10║住頭白齒黃作這箇語話首座云未審上座又作麼
D48n8939_p0369b11║生師云要道即得見即便見若不見莫亂道首座云
D48n8939_p0370a01║秖如堂頭道浮逼逼地又作麼生師云頭上著枷脚
D48n8939_p0370a02║下著杻座云與麼則無佛法也師云此是文殊普賢
D48n8939_p0370a03║大人境界。師行脚時有官人問還有定乾坤底句
D48n8939_p0370a04║麼師云蘇嚕蘇嚕悉哩[薩-產+(辛/工)]訶。師到江州有陳尚書
D48n8939_p0370a05║請師齋相見便問儒書中即不問三乗十二分教自
D48n8939_p0370a06║有座主作麼生是衲僧行脚事師云曾問幾人來書
D48n8939_p0370a07║云即今問上座師云即今且置作麼生是教意書云
D48n8939_p0370a08║黃卷赤軸師云這箇是文字語言作麼生是教意書
D48n8939_p0370a09║云口欲談而辭喪心欲緣而慮忘師云口欲談而辭
D48n8939_p0370a10║喪為對有言心欲緣而慮忘為對妄想作麼生是教
D48n8939_p0370a11║意尚書無語師云見說尚書看法華經是不書云是
D48n8939_p0370b01║師云經中道一切治生產業皆與實相不相違背且
D48n8939_p0370b02║道非非想天有幾人退位書無語師云尚書且莫草
D48n8939_p0370b03║草十經五論師僧拋却特入叢林十年二十年尚不
D48n8939_p0370b04║奈何尚書又爭得會尚書禮拜云某甲罪過。師到
D48n8939_p0370b05║歸宗僧問大眾雲集合談何事宗云兩兩三三僧云
D48n8939_p0370b06║不會宗云三三兩兩師却問其僧歸宗意旨如何僧
D48n8939_p0370b07║云全體與麼來師云上座曾到潭州龍牙麼僧云曾
D48n8939_p0370b08║到來師云打野榸漢。師因乾峯上堂云法身有三
D48n8939_p0370b09║種病二種光須是一一透得更須知有照用臨時向
D48n8939_p0370b10║上一竅在峯乃良久師便出問庵內人為什麼不見
D48n8939_p0370b11║庵外事峯呵呵大笑師云猶是學人疑處在峯云子
D48n8939_p0371a01║是什麼心行師云也要和尚相委峯云直須與麼始
D48n8939_p0371a02║解穩坐地師應喏喏。乾峯示眾云舉一不得舉二
D48n8939_p0371a03║放過一著落在第二師出眾云昨日有人從天台來
D48n8939_p0371a04║却往徑山去峯云典座來日不得普請便下座。
D48n8939_p0371a05║師問乾峯請師荅話峯云到老僧也未師云與麼則
D48n8939_p0371a06║學人在遟也峯云與麼𨙻與麼𨙻師云將謂猴白更
D48n8939_p0371a07║有猴黑。師到灌溪時有僧舉灌溪語云十方無壁
D48n8939_p0371a08║落四面亦無門淨躶躶赤灑灑沒可把問師作麼生
D48n8939_p0371a09║師云與麼道即易也大難出僧云上座不肯和尚與
D48n8939_p0371a10║麼道𨙻師云你適來與麼舉𨙻僧云是師云你驢年
D48n8939_p0371a11║夢見灌溪麼僧云某甲話在師云我問你十方無壁
D48n8939_p0371b01║落四面亦無門淨躶躶赤灑灑沒可把你道大梵天
D48n8939_p0371b02║王與帝釋商量箇什麼事僧云豈干他事師喝云逐
D48n8939_p0371b03║隊喫飯漢。陳尚書問雲居供養主云雲居高低於
D48n8939_p0371b04║弟子主無語尚書問師師云尚書莫教話墮。師在
D48n8939_p0371b05║嶺中時問一老宿一切時中如何辨明老宿云喚什
D48n8939_p0371b06║麼作一切時中師云釋迦老子道了也弥勒猶自不
D48n8939_p0371b07║知。又見一老宿上堂云若是商量舉覺如當門利
D48n8939_p0371b08║劒相似一句下須有殺活始得師出眾云和尚上堂
D48n8939_p0371b09║多時大眾歸堂老宿云道什麼師云日月易流。
D48n8939_p0371b10║師在嶺中順維𨙻處起彼時問古人豎起拂子放下
D48n8939_p0371b11║拂子意旨如何維𨙻云拂前見拂後見師云如是如
D48n8939_p0372a01║是又云是諾伊是不諾伊又云可知禮也。師聞洛
D48n8939_p0372a02║浦勘僧云近離甚處僧云荊南浦云有一人與麼去
D48n8939_p0372a03║還逢麼僧云不逢浦云為什麼不逢僧云若逢即頭
D48n8939_p0372a04║粉碎浦云闍棃三寸甚密師後於江西見其僧乃問
D48n8939_p0372a05║云還有此語不僧云有師云洛浦倒退三千里。
D48n8939_p0372a06║師在靈樹知聖大師會中為首座時僧問知聖如何
D48n8939_p0372a07║是祖師西來意聖云老僧無語却問僧忽然上碑合
D48n8939_p0372a08║著得什麼語時有數僧下語皆不契聖云汝去請首
D48n8939_p0372a09║座來洎師至聖乃舉前話問師師云也不難聖云著
D48n8939_p0372a10║得什麼語師云有人問如何是祖師西來意但云師
D48n8939_p0372a11║知聖深肯。
D48n8939_p0372b01║大師遺表
D48n8939_p0372b02║伏聞有限色身詎免榮枯之歎無形實相孰云遷變
D48n8939_p0372b03║之期既風燈炬焰難留在水月空華何適罔避典彛
D48n8939_p0372b04║之咎將陳委蛻之詞臣中謝伏念臣跡本寒微生從
D48n8939_p0372b05║草莽爰自髫齓切慕空門㓗誠誓屏於他緣𨦣志唯
D48n8939_p0372b06║探於內典其或忘餐待問立雪求知困風霜於十七
D48n8939_p0372b07║年間涉南北於數千里外始見心猨罷跳意馬休馳
D48n8939_p0372b08║身隈韶石之雲頭變楚山之雪以至榮逢景運屢沐
D48n8939_p0372b09║天波詰道談空誓荅乾坤之德開蒙發滯星馳雲水
D48n8939_p0372b10║之徒獲揚利益之因逈自聖明之澤加以聮叨鳳詔
D48n8939_p0372b11║累對龍庭繼奉頒宣重疊慶賜撫躬惆悵殞命何酬
D48n8939_p0373a01║不謂臣駑馬年衰難勝睿渥遽縈淪於疲瘵唯待盡
D48n8939_p0373a02║於朝昬星漢程遙遐[耳*丐]而纔瞻北極波濤去速迴眸
D48n8939_p0373a03║而已逐東流伏願鳳曆長春扇皇風於拂石之劫龍
D48n8939_p0373a04║圖永固齊壽考於芥子之城臣限餘景無時微躬將
D48n8939_p0373a05║謝不獲奔辭丹闕祝別彤庭臣無任瞻天戀聖激切
D48n8939_p0373a06║屏營之至謹奉表以聞。
D48n8939_p0373a07║遺誡
D48n8939_p0373a08║夫先德順化未有不留遺誡至若𠀍尊將般涅槃亦
D48n8939_p0373a09║遺教勑吾雖無先聖人之德既忝育眾一方殆盡不
D48n8939_p0373a10║可默而無示吾自居靈樹及徙當山凡三十餘載𣫭
D48n8939_p0373a11║以祖道寅夕激勵汝等或有言句布在耳目具眼者
D48n8939_p0373b01║知切須保任吾今已衰邁大數將絕剎那遷易頃息
D48n8939_p0373b02║待盡然淪溺生死幾經如是非獨于今矣吾自住持
D48n8939_p0373b03║已來甚煩汝等輔賛之勞但自知媿耳吾滅後置吾
D48n8939_p0373b04║於方丈中上或賜塔額秖懸於方丈勿別營作不得
D48n8939_p0373b05║哭泣孝服廣備祭祀等是吾切意蓋出家者本務超
D48n8939_p0373b06║越[母-(、/、)+〡]得同俗其住持等事皆仍舊貫接諸來者無失
D48n8939_p0373b07║常則諸徒弟等仰從長行訓誨凡係山門莊業什物
D48n8939_p0373b08║等竝盡充本院支用勿互移屬他寺教有明旨東西
D48n8939_p0373b09║廊物尚不應以互用汝當知矣或能遵行吾誡則可
D48n8939_p0373b10║使佛法流通天神攝衛不負四恩有益放𠀍或違此
D48n8939_p0373b11║者非吾眷屬勉旃勉旃大期將迫臨行略示遺誡努
D48n8939_p0374a01║力努力好住還會麼若不會佛有明教依而行之。
D48n8939_p0374a02║雲門山光泰禪院匡真大師行錄
D48n8939_p0374a03║集賢殿雷　　岳　　　　　錄
D48n8939_p0374a04║師諱文偃姓張氏𠀍為蘇州嘉興人寔𣈆王冏東曹
D48n8939_p0374a05║叅軍翰十三代孫也師夙負靈姿為物應𠀍故纔自
D48n8939_p0374a06║髫齓志尚率已厭俗遂依空王寺志澄律師出家為
D48n8939_p0374a07║弟子以其敏質生知慧辯天縱凡誦諸典無煩再閱
D48n8939_p0374a08║澄深器美之及長落䰂稟具於毗陵壇後還澄左右
D48n8939_p0374a09║侍講數年賾窮四分旨既毗尼嚴淨悟器淵發乃辭
D48n8939_p0374a10║澄謁睦州道蹤禪師蹤黃蘗之裔也知道不偶𠀍引
D48n8939_p0374a11║己自處潛居古伽藍雖揖𠀍高蹈而為時所慕凡應
D48n8939_p0374b01║接來者機辯峭捷無容佇思師初往叅三扣其戶蹤
D48n8939_p0374b02║纔啟𨵿師擬入蹤托之云秦時𨍏轢鑽因是釋然朗
D48n8939_p0374b03║悟既而諮叅數載深入淵到蹤知其神器充廓覺轅
D48n8939_p0374b04║可任因語之曰吾非汝師今雪峯義存禪師可往叅
D48n8939_p0374b05║承之無復留此師依旨入嶺造雪峯溫研積稔道與
D48n8939_p0374b06║存契遂密以宗印付師由是回稟存焉師叅罷出嶺
D48n8939_p0374b07║徧謁諸方覈窮殊軌鋒辯嶮絕𠀍所盛聞後抵靈樹
D48n8939_p0374b08║知聖禪師道場知聖夙已憶其來忽鳴鼓告眾請往
D48n8939_p0374b09║接首座時師果至先是知聖住靈樹凡數十年堂虚
D48n8939_p0374b10║首席眾屢請命上座知聖不許甞曰首座纔遊方矣
D48n8939_p0374b11║及師至始命首眾焉洎知聖將示滅欲師踵其席乃
D48n8939_p0375a01║潛書祕函中謂門弟子曰吾滅後上或幸此請以遺
D48n8939_p0375a02║上果會駕幸山知聖預測上至乃㚈堂加趺而終及
D48n8939_p0375a03║帝至已滅矣帝詢師遺示門人出函奉之上啟函得
D48n8939_p0375a04║書云人天眼目堂中上座帝乃勑刺史何希範具礼
D48n8939_p0375a05║命師以襲法會上於是欽美之累召至闕𣫭所顧問
D48n8939_p0375a06║酬荅響應帝逾揖服遂賜紫袍師名後徙居雲門山
D48n8939_p0375a07║鼎革廢址大新棟宇師自衡踞祖域凡二紀有半風
D48n8939_p0375a08║流四表大弘法化禪徒湊集登門入室者莫可勝紀
D48n8939_p0375a09║今白雲山實性大師乃其甲也師以乾和七年己酉
D48n8939_p0375a10║四月十日順寂夙具表以辭帝兼述遺誡然後加趺
D48n8939_p0375a11║而逝尋奉勑賜塔額以師遺旨令置全軀於方丈中
D48n8939_p0375b01║或上賜塔額秖懸於方丈勿別營作門人乃依教瘞
D48n8939_p0375b02║師於丈室以為塔焉師先付法于弟子實性俾紹覺
D48n8939_p0375b03║場僉議為實性已傳道育徒乃革命在會門人法球
D48n8939_p0375b04║以繼師席嗚呼出導云滅矣擿植冥行者何所從適
D48n8939_p0375b05║哉岳幸叅目師之餘化知師所為之大略敢不書之
D48n8939_p0375b06║以貽方來。時己酉歲孟夏月二十有五日雷岳錄
D48n8939_p0375b07║請䟽
D48n8939_p0375b08║弟子韶州防禦使兼防遏𢫾揮使權知軍州事
D48n8939_p0375b09║銀青光祿大夫檢校兵部尚書御史大夫上柱
D48n8939_p0375b10║國何希範洎闔郡官僚等請靈樹禪院第一座
D48n8939_p0375b11║偃和尚恭為皇帝陛下開堂說法上資聖壽者。
D48n8939_p0376a01║竊以伽跋西來克興大乗之教達磨東至乃傳心印
D48n8939_p0376a02║之宗然法炬以燭幽運慈舟而濟溺伏惟和尚慧珠
D48n8939_p0376a03║奮彩心鏡發輝性海深沈不可以識識言泉玄奧不
D48n8939_p0376a04║可以智知能造一相之門逈出六塵之境靈樹禪院
D48n8939_p0376a05║者敻古靈蹤最上勝槩自知聖大師順𠀍密授付囑
D48n8939_p0376a06║之詞皇帝巡狩榮加寵光之命足可以為祇園柱礎
D48n8939_p0376a07║梵苑梯航緇徒䖍心以歸依仕庶精誠而信仰希範
D48n8939_p0376a08║叨權使命謬治名藩幸逢法匠之風請踞方丈之室
D48n8939_p0376a09║願以廣濟為益無將自利處懷少徇披蓁之徒佇集
D48n8939_p0376a10║如雲之眾俯從所請即具奏聞
D48n8939_p0376a11║師歸寂後十七載感夢放雄武軍節度推官阮紹㽵
D48n8939_p0376b01║紹㽵夢師以拂子招曰與吾𭔃語秀華宮使特進李
D48n8939_p0376b02║托奏請開塔吾久蔽塔中冝令暫出時托奉使韶陽
D48n8939_p0376b03║監修營諸寺因得紹㽵之語乃以所夢聞上尋奉勑
D48n8939_p0376b04║令韶州刺史梁延鄂同托詣雲門山開塔果見真容
D48n8939_p0376b05║如昔髭䰂猶生遂具表聞奏復奉勑令托迎真身赴
D48n8939_p0376b06║闕留內庭供養逾月乃送還塔仍改寺為大覺諡大
D48n8939_p0376b07║慈雲匡真弘明禪師。
D48n8939_p0376b08║雲門匡真禪師錄卷下
D48n8939_p0376b09║頌雲門三句語（并餘頌八首）
D48n8939_p0376b10║門人住德山圎明大師緣密述
D48n8939_p0376b11║函蓋乾坤
D48n8939_p0377a01║乾坤并萬象地獄及天堂物物皆真現頭頭𢝰不傷
D48n8939_p0377a02║截断眾流
D48n8939_p0377a03║堆山積岳來一一盡塵埃更擬論玄妙冰消瓦解摧
D48n8939_p0377a04║隨波逐浪
D48n8939_p0377a05║辯口利舌問高低揔不虧還如應病藥診𠋫在臨時
D48n8939_p0377a06║三句外別置一頌
D48n8939_p0377a07║當人如舉唱三句豈能該有問如何事南岳與天台
D48n8939_p0377a08║褒貶句
D48n8939_p0377a09║金屑眼中瞖衣珠法上塵己靈猶不重佛祖為何人
D48n8939_p0377a10║辨親踈
D48n8939_p0377a11║黑豆未生前商量已成顛更尋言語會特地隔西天
D48n8939_p0377b01║辨邪正
D48n8939_p0377b02║罔象談真旨都緣未辨明守他山鬼窟不免是精靈
D48n8939_p0377b03║通賔主
D48n8939_p0377b04║自遠趨風問分明向道休再三如不曉消得箇非遙
D48n8939_p0377b05║擡薦商量
D48n8939_p0377b06║相見不揚眉君東我亦西紅霞穿碧海白日繞須弥
D48n8939_p0377b07║提綱商量
D48n8939_p0377b08║若欲正提綱直須大地荒欲來衝雪刀不免露鋒鋩
D48n8939_p0377b09║據實商量
D48n8939_p0377b10║睡來合眼飯來餐起坐終諸勿兩般同道盡知言不
D48n8939_p0377b11║惑十方剎土目前觀
D48n8939_p0378a01║委曲商量
D48n8939_p0378a02║得用由來處處通臨機施設認家風揚眉瞬目同
D48n8939_p0378a03║一眼豎拂敲牀為耳聾
D48n8939_p0378a04║
D48n8939_p0378a05║　　　　住福州鼓山圎覺　　宗演　　校勘