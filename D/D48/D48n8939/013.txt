D48n8939_p0422b01║寶峯雲庵真淨禪師住廬山歸宗語錄中
D48n8939_p0422b02║嗣法門人　　福深　　　錄
D48n8939_p0422b03║開堂日宣䟽罷
D48n8939_p0422b04║師拈香乃趺坐捿賢長老白槌了　便有僧出問草
D48n8939_p0422b05║庵孤坐誰知出格家風拄杖橫空未審是何宗旨
D48n8939_p0422b06║　師云雲閑五老水滿雙溪　進云若然者釰為不平
D48n8939_p0422b07║離寶匣藥因救病出金瓶　師云一條界破青山色
D48n8939_p0422b08║　進云忽遇五馬行春日萬家和氣生又且如何　師
D48n8939_p0422b09║云却被闍梨道著　進云海神知貴不知價留與人
D48n8939_p0422b10║間光照夜　師云靈利衲僧　問飛錫一聲天地動
D48n8939_p0422b11║爐煙起處遍乹坤為　國開堂於此日師將何法報
D48n8939_p0423a01║　皇恩　師云耶舎塔前消息在　進云　皇恩荅處
D48n8939_p0423a02║蒙師指朝宰臨筵事若何　師云已有隨車雨何須
D48n8939_p0423a03║動地雷　進云若然者虎出渡河皆此日珠還合浦
D48n8939_p0423a04║賀今朝　師云知恩有幾人。
D48n8939_p0423a05║復云諸佛心印祖祖傳授所謂教外別傳者蓋取其
D48n8939_p0423a06║要妙也其要妙之道在人不在教乗所以歸宗長老
D48n8939_p0423a07║得之以妙明心印印僧俗大眾彼我無𭅒同成佛道
D48n8939_p0423a08║還信得及麼權郡大夫得之以妙明心印印一郡千
D48n8939_p0423a09║里之事則自然殊途同歸一毛頭一一明了一一無
D48n8939_p0423a10║𭅒然後卷舒自在縱奪臨時皆吾心之常分非假於他
D48n8939_p0423a11║術　提刑都官得之以妙明心印印十方華藏𠀍界
D48n8939_p0423a12║海秖在一毛頭於中或行或坐或去或來逰山翫水
D48n8939_p0423b01║選勝尋幽法喜禪恱皆吾心之常分非假於他術
D48n8939_p0423b02║眾官得之各以妙明心印印之則王事民事一一明
D48n8939_p0423b03║了一一無𭅒然後可行則行可止則止皆吾心之常
D48n8939_p0423b04║分非假於他術　諸山禪師得之三𠀍諸佛一切法
D48n8939_p0423b05║門各以妙明心印印之則法法明了一一無𭅒然後
D48n8939_p0423b06║應機接物通變臨時或日靣月靣佛手驢脚或竪拂
D48n8939_p0423b07║拈槌或呵佛罵祖作大佛事皆吾心之常分也遂拈
D48n8939_p0423b08║拂子劃云劃断葛藤便擲下云是什麼良久喝一喝
D48n8939_p0423b09║下座。
D48n8939_p0423b10║師在筠州九峯辤眾晚參遂舉拂子云昔日𠀍尊拈
D48n8939_p0423b11║花迦[葉-廿+卄]微𥬇今夜歸宗舉拂大眾寂然為復寂然者
D48n8939_p0424a01║是微𥬇者是又是箇什麼只如歸宗舉拂與𠀍尊拈
D48n8939_p0424a02║花是同是別若言同法無同相若言別豈有兩般久
D48n8939_p0424a03║參先德聞舉便了後進初機却須子細良久云法法
D48n8939_p0424a04║緫歸宗臨機要變通靈源明妙處平等主人翁。
D48n8939_p0424a05║師初入寺陞座僧問遠遠公符命禪師俯應機祖令
D48n8939_p0424a06║當行也方便指群迷　師云深　進云深意又如何
D48n8939_p0424a07║　師云淺　進云學人如何領會　師云點　僧云大
D48n8939_p0424a08║眾證明學人禮謝　師云老僧今日失利　問遠離
D48n8939_p0424a09║九峯丈室已届歸宗道場如何是不動尊　師云鷓
D48n8939_p0424a10║鴣啼處百花香　進云萎花風掃去香水雨飄來
D48n8939_p0424a11║　師云今也如是古也如是　進云若然者將為少林
D48n8939_p0424b01║消息断如今蹤迹宛然存　師云如何是少林消息
D48n8939_p0424b02║　僧禮拜　師云點即不到。
D48n8939_p0424b03║師云佛法要妙但歸其宗苟歸宗也自然無可不可
D48n8939_p0424b04║一切成現海印發光今與大眾同已歸宗住平等本
D48n8939_p0424b05║際敢問何者是宗何者是要妙良久云秖為分明極
D48n8939_p0424b06║翻令所得遲。
D48n8939_p0424b07║上堂為新舊化主云舊者已還新者復作新舊相資
D48n8939_p0424b08║放過一著遂拈拂子云不可作新舊會既不作新舊
D48n8939_p0424b09║會又落在甚麼處若知落處受用無窮若不知落處
D48n8939_p0424b10║亦受用無窮知落處受用無窮則可知不知落處因
D48n8939_p0424b11║甚麼受用無窮明眼衲僧試断看。
D48n8939_p0425a01║上堂舉赤眼因見虵便與斬断傍僧曰久嚮歸宗元
D48n8939_p0425a02║來只是箇麁行沙門眼曰你麁我麁師云大眾只如
D48n8939_p0425a03║赤眼斬虵向其僧道你麁我麁且古人見處作麼生
D48n8939_p0425a04║遂舉拂子云今日歸宗舉拂子與當時歸宗斬虵是
D48n8939_p0425a05║同是別良久云人人有箇天真𧴦物妙用縱橫緫不知
D48n8939_p0425a06║今日分明齊指出斬虵舉拂更由誰。
D48n8939_p0425a07║上堂頭陁石被莓苔褁擲筆峯遭薜荔纏羅漢院一
D48n8939_p0425a08║年度三箇行者歸宗寺裏參退喫茶。
D48n8939_p0425a09║上堂今日乃是第二箇四月不見古人道放過一著
D48n8939_p0425a10║落在第二雖然第二未免秖是前來孟夏漸熱乃呵
D48n8939_p0425a11║呵大𥬇云有利無利不離行市西川成都府漏藍子
D48n8939_p0425b01║一文錢三箇五箇撒在諸人靣前一一可以治病又
D48n8939_p0425b02║且不知廬陵米作麼價。
D48n8939_p0425b03║上堂師乃到法座前顧視大眾便歸方丈。
D48n8939_p0425b04║上堂云南泉斬猫兒與歸宗斬虵叢林中商量還有
D48n8939_p0425b05║優劣也無優劣且止只如趙州戴靸鞋出去又作麼
D48n8939_p0425b06║生若也於此明得德山呵佛罵祖有什麼過於此不
D48n8939_p0425b07║明[舟-(白-日)]霞燒木佛院主眉鬢落所以禍福無門唯人自
D48n8939_p0425b08║召喝一喝下座。
D48n8939_p0425b09║上堂你有拄杖子我與你拄杖子你無拄杖子奪却
D48n8939_p0425b10║你拄杖子大眾見錢買賣莫受人謾知麼有利無利
D48n8939_p0425b11║不離行市阿呵呵却憶趙州勘婆子不風流處也風
D48n8939_p0426a01║流喝一喝下座。
D48n8939_p0426a02║上堂舉僧問雲門如何是雲門一曲門云臘月二十
D48n8939_p0426a03║五忽有人問歸宗如何是歸宗一曲但向伊道五月
D48n8939_p0426a04║二十五且道歸宗與雲門意作麼生今之與古相去
D48n8939_p0426a05║幾何又云唱者如何門云且緩緩忽有人問歸宗唱
D48n8939_p0426a06║者如何向他道莫錯莫錯且道歸宗是雲門非雲門
D48n8939_p0426a07║是歸宗非乃喝一喝云是非緫去却是非裏薦取。
D48n8939_p0426a08║上堂擲下拂子云歸宗擲下拂子大眾一時覩見任
D48n8939_p0426a09║是鶻眼龍睛也須遭伊繫絆喝一喝下座。
D48n8939_p0426a10║上堂今朝七月二十秋風凉冷相及一切佛法現前
D48n8939_p0426a11║自是常情不入遂舉拂子云拂子已入也為伊無佛
D48n8939_p0426b01║法知見解會汝諸人見道無佛法知見便道大盡三
D48n8939_p0426b02║十日小盡二十九作箇無事商量喝一喝云瞎屢生。
D48n8939_p0426b03║上堂舉僧問悟本大師寒暑到來如何廻避本云何
D48n8939_p0426b04║不向無寒暑處去僧云什麼處是無寒暑處本云寒
D48n8939_p0426b05║時寒殺闍梨熱時熱殺闍梨師云大眾若也會得不
D48n8939_p0426b06║妨神通逰戱一切臨時寒暑不相干若也不會且向
D48n8939_p0426b07║寒暑裏經冬過夏喝一喝下座。
D48n8939_p0426b08║上堂八月中秋凉風蕭索衲僧去來如雲似鶴山北
D48n8939_p0426b09║山南有路通一條拄杖橫擔却是即是覺不覺切忌
D48n8939_p0426b10║隨他老𭾐脚喝一喝下座。
D48n8939_p0426b11║上堂今日淵上座設道吾𩟪飯點趙州茶拈出如來
D48n8939_p0427a01║一大經卷為諸人徹困驀拈拄杖擲下云道吾飯趙
D48n8939_p0427a02║州茶如來一大經卷此三種法門盡在拄杖頭上撒
D48n8939_p0427a03║開也東西南北四維上下一任變通自在受用三十
D48n8939_p0427a04║年後不得辜負淵上座若也不知數日雨寒秋風漸
D48n8939_p0427a05║冷喝一喝下座。
D48n8939_p0427a06║施主捨法衣上堂大眾諸佛法衣得之者出三界離
D48n8939_p0427a07║五欲成大道度眾生遂舉衣云舉起也地獄停酸脩
D48n8939_p0427a08║羅息戰放下也帝釋搖頭諸天罷樂不舉不放十方
D48n8939_p0427a09║法界情與無情同成佛道未審施法衣者成得箇甚
D48n8939_p0427a10║麼良久云自從𭾐老収歸後須信人人緫有之。
D48n8939_p0427a11║長安化主歸上堂大眾一兩絲一疋絹一一盡從蚕
D48n8939_p0427b01║口現口中吐出濟人間衲僧如何緫不薦若也薦家
D48n8939_p0427b02║家門裏含元殿喝一喝下座。
D48n8939_p0427b03║開爐日上堂凡夫色碍二乗空礙菩薩色空無礙目
D48n8939_p0427b04║前萬象森羅理事融通自在僧堂又添煖火十方高
D48n8939_p0427b05║人共會不必更分彼此同是一真法界喝一喝下座。
D48n8939_p0427b06║上堂云今朝十月二十五須知有法離言句本明本
D48n8939_p0427b07║妙不假修一隊古佛參堂去。
D48n8939_p0427b08║上堂冬後一陽生乾坤解通變衲僧莫守株彼此丈
D48n8939_p0427b09║夫漢日用天真活人人自可見如何都不顧隨他物
D48n8939_p0427b10║所轉喝一喝下座。
D48n8939_p0427b11║啟聖節上堂舜日共佛日長明堯風與祖風並扇所
D48n8939_p0428a01║謂一人有慶兆民頼之祝延。
D48n8939_p0428a02║聖壽今正是時乃呼萬𡻕萬萬𡻕下座。
D48n8939_p0428a03║上堂僧問乾坤之內宇宙之間中有一寶秘在形山
D48n8939_p0428a04║山即不問如何是寶　師云闍梨終日騎牛不識牛
D48n8939_p0428a05║　進云恁麼則從今日歸家去也　師云如何是那一
D48n8939_p0428a06║寶　僧便喝　師云前三三後三三又作麼生　進
D48n8939_p0428a07║云謝師指示　師却喝云不識雲門𨵿捩子等閑動
D48n8939_p0428a08║著眼𭿇𭿇。
D48n8939_p0428a09║復云那一寶非今非古非僧非俗非男非女十二時
D48n8939_p0428a10║中光明炟赫還有人著得價麼若有人著得價三十
D48n8939_p0428a11║年後不得辜負歸宗莫有人著價麼這一隊漢十二
D48n8939_p0428b01║時中是箇甚麼喝一喝下座。
D48n8939_p0428b02║上堂今朝十月半天上月初圎遂拈拂子云拂子豈
D48n8939_p0428b03║不是圎又敲禪床云何曾偏來大眾只這偏圎道聲
D48n8939_p0428b04║色閙浩浩眼耳但見聞莫問歸宗老。
D48n8939_p0428b05║上堂衲僧門下無非過量境界自在禪定乃喝一喝
D48n8939_p0428b06║云豈不是過量境界又謦咳一聲云豈不是自在禪
D48n8939_p0428b07║定阿呵呵將此深心奉塵剎是則名為報佛恩。
D48n8939_p0428b08║上堂好雪大眾米麵柴炭之屬一切成現寒則圍爐
D48n8939_p0428b09║向暖火困來拽被蓋頭眠好大眾適從僧堂來却向
D48n8939_p0428b10║僧堂去喝一喝下座。
D48n8939_p0428b11║上堂大眾休得也無了期共來林下學無為袈裟同
D48n8939_p0429a01║肩一佛子相逢能得幾多時喝一喝下座。
D48n8939_p0429a02║化城大師來上堂三界無安猶如火宅出得火宅未
D48n8939_p0429a03║到寶所且在化城今日相逢化城不見寶所何在元
D48n8939_p0429a04║來只是舊時源上座大眾元來一時緫是舊時人伏
D48n8939_p0429a05║惟珎重。
D48n8939_p0429a06║上堂大眾古人道盡大地是箇解脫法門枉作佛法
D48n8939_p0429a07║會却何不見山是山見水是水歸宗則不然盡大地
D48n8939_p0429a08║是箇解脫法門不作知見解會有時見山不喚作山
D48n8939_p0429a09║有時見水不喚作水大眾彼此丈夫莫受人謾。
D48n8939_p0429a10║上堂大眾歸宗不是無禪可談無法可說正值雪寒
D48n8939_p0429a11║不冝久立乃喝一喝云歸堂向火。
D48n8939_p0429b01║上堂云今朝正月初五未免為君重舉斬新日月分
D48n8939_p0429b02║明禪家且莫莽鹵還有不莽鹵底麼且道是什麼喝
D48n8939_p0429b03║一喝下座。
D48n8939_p0429b04║上堂今朝正月初十晴暖春風襲襲觸目無礙法門
D48n8939_p0429b05║大家一時證入喝一喝下座。
D48n8939_p0429b06║上堂云大眾佛法兩字彼此不著便眾中莫有師子
D48n8939_p0429b07║兒麼不敢望你哮吼一聲使大眾一時頂門上眼開
D48n8939_p0429b08║且莫嚼他古人殘羹餿飯也難得歸宗今日謾你諸
D48n8939_p0429b09║人去也驀拈拄杖擲下云南山鼈鼻虵解弄者収取
D48n8939_p0429b10║喝一喝下座。
D48n8939_p0429b11║上堂二月仲春漸暄時來萬物爭妍莫待桃花悟道
D48n8939_p0430a01║出門芳草芊芊喝一喝下座。
D48n8939_p0430a02║上堂舉教中道不見一法是大過患乃喝一喝云有
D48n8939_p0430a03║什麼過驀拈拄杖卓云有什麼患復橫按云德山捧
D48n8939_p0430a04║臨濟喝舉𠀍何人解提掇天高地逈萬象閑揔是僧
D48n8939_p0430a05║家好時節遂擲下云是什麼時節喝一喝下座。
D48n8939_p0430a06║上堂𠀍尊三昧迦[葉-廿+卄]不知迦[葉-廿+卄]三昧阿難不知因甚
D48n8939_p0430a07║不知只為淺深有異三德六味施佛及僧法界有情
D48n8939_p0430a08║普同供養首座三昧大眾不知因甚不知對靣不相
D48n8939_p0430a09║識開單展鉢拈𢁈放筯大眾三昧各不相知因甚不
D48n8939_p0430a10║知阿呵呵復拈拄杖橫按云我觀法王法法王法如
D48n8939_p0430a11║是卓拄杖下座。
D48n8939_p0430b01║上堂拈拄杖云涅槃心易曉差別智難明古人道你
D48n8939_p0430b02║有拄杖子我與你拄杖子你無拄杖子我奪却你拄
D48n8939_p0430b03║杖子歸宗則不然你有拄杖子我奪却你拄杖子你
D48n8939_p0430b04║無拄杖子我與你拄杖子大眾芭蕉與麼歸宗不與
D48n8939_p0430b05║麼且道與麼是不與麼是擲下拄杖云是什麼良久
D48n8939_p0430b06║云是即龍女頓成佛非即善星生䧟墜。
D48n8939_p0430b07║上堂山門今日供養羅漢為十方檀越酬還心願亡
D48n8939_p0430b08║者生天現存獲福召云大眾但秖隨例飡䭔子莫問
D48n8939_p0430b09║人間短與長復拈起拄杖云我生已盡梵行已立所
D48n8939_p0430b10║作已辦不受後有三界不奈伊何堪受人天供養這
D48n8939_p0430b11║一隊少叢林漢緫好與二十拄杖喝一喝下座。
D48n8939_p0431a01║上堂大眾彼我雖殊根塵有異然則性自平等無平
D48n8939_p0431a02║等者平等尚無況有不平等者驀拈拄杖云情與無
D48n8939_p0431a03║情共一體處處皆同真法界遂擲下云撲落非他物
D48n8939_p0431a04║且道是什麼物喝一喝下座。
D48n8939_p0431a05║隆慶長老來上堂大眾教中道佛滅度後為善知識
D48n8939_p0431a06║者緫是見佛來然則其為善知識者亦不可容易覩
D48n8939_p0431a07║善知識者亦不可輕慢隆慶禪師斯之謂也老僧與
D48n8939_p0431a08║知事首座大眾同增懽慶乃喝一喝云𧆞溪宗𣲖龍
D48n8939_p0431a09║山子孫𠮷州隆慶大啟禪門古人所謂從門入者不
D48n8939_p0431a10║是家珎驀拈起拄杖云為是家珎為是外物大眾却
D48n8939_p0431a11║請隆慶禪師決断擲下拄杖下座。
D48n8939_p0431b01║因開福專使至上堂近有人從成都來乃得潭州信
D48n8939_p0431b02║却說廬陵米價高驀拈起拄杖云風行草偃擲下云
D48n8939_p0431b03║是什麼喝一喝下座。
D48n8939_p0431b04║上堂日往月來大盡小盡光隂已去生死漸近大眾
D48n8939_p0431b05║緫是祖師門下客須知生死不相𨵿且道歸宗與麼
D48n8939_p0431b06║說話還有過也無良久云父母不聽不得出家。
D48n8939_p0431b07║上堂舉昔日臺山路上有一婆子凡有僧問臺山路
D48n8939_p0431b08║向什麼處去婆云驀直去僧擬行婆云好箇阿師又
D48n8939_p0431b09║恁麼去師云遊臺山者憧憧往來莫知其數未有一
D48n8939_p0431b10║人不被伊謾唯趙州一日謂眾曰臺山下婆子被老
D48n8939_p0431b11║僧勘破了也大眾雖然不受伊謾若點檢來也好喫
D48n8939_p0432a01║婆手中棒且道趙州過在什麼處若知趙州過方解
D48n8939_p0432a02║不受人謾歸宗門下莫有不受人謾底麼喝一喝下
D48n8939_p0432a03║座。
D48n8939_p0432a04║上堂如來大師云不能了自心如何知正道又寒山
D48n8939_p0432a05║菩薩云一念了自心開佛之知見大眾是什麼直下
D48n8939_p0432a06║了取拈拄杖云阿誰不見阿誰不知知見分明又擊
D48n8939_p0432a07║禪床云阿誰不聞阿誰不了了心平等若此觀者名
D48n8939_p0432a08║為正觀若他觀者名為邪觀卓拄杖下座。
D48n8939_p0432a09║上堂良久云舩子下楊州大地無寸土虵咬蝦䗫聲
D48n8939_p0432a10║更有眾生苦驀拈拄杖擲下云今朝二十五喝一喝
D48n8939_p0432a11║下座。
D48n8939_p0432b01║上堂今朝六月旦萬物隨時變地肥茄子多雨足甜
D48n8939_p0432b02║𤓰賤紅桃大似拳綠李圎如彈誰識歸宗大道心拈
D48n8939_p0432b03║來一一人難辨驀拈拄杖云你有拄杖子我與你拄
D48n8939_p0432b04║杖子你無拄杖子我奪却你拄杖子又作麼生辨若
D48n8939_p0432b05║辨得出不虚在歸宗過夏若辨不出禪床且替他喫
D48n8939_p0432b06║棒乃擊禪床下座。
D48n8939_p0432b07║上堂大道不假雕鐫人心何須造作但知一切臨時
D48n8939_p0432b08║拈來無非妙藥驀拈拄杖云豈不是妙又擲下云拋
D48n8939_p0432b09║來擲去有什麼過乃喝云纔有是非紛然失心。
D48n8939_p0432b10║上堂古人有大智慧隨冝自在無可不可故僧問古
D48n8939_p0432b11║德如何是古佛心荅云墻壁瓦礫是僧云墻壁瓦礫
D48n8939_p0433a01║豈不是無情德云是僧云無情還解說法否德云常
D48n8939_p0433a02║說熾然說無間歇其僧於言下大悟證無情說法師
D48n8939_p0433a03║云古佛身心如飲醍醐渴心永寂竒特甚竒特安樂
D48n8939_p0433a04║則不妨安樂若是德山臨濟𤇅赫兒孫他亦不喫這
D48n8939_p0433a05║般茶飯何也不是他所食之物且道德山臨濟兒孫
D48n8939_p0433a06║所食何物良久乃噓噓佛法門中可謂刀刀莫辨魚
D48n8939_p0433a07║魯難分下座。
D48n8939_p0433a08║上堂今朝六月二十五莫問超佛及越祖但秖粥飯
D48n8939_p0433a09║飽便休日月朝昏自回㸦驀拈拄杖云回㸦不回㸦
D48n8939_p0433a10║佛殿走出三門僧堂趒過𢊍庫拄杖子穿却諸人鼻
D48n8939_p0433a11║孔廻而更相涉乃擲下良久云不尓依位住喝一喝
D48n8939_p0433b01║下座。
D48n8939_p0433b02║上堂一[葉-廿+卄]落天下秋廬山山北到江州驀拈拄杖擲
D48n8939_p0433b03║下云若知撲落非他物須信縱橫得自由。
D48n8939_p0433b04║解夏日上堂四月十五結夏七月十五解夏𠀍俗諦
D48n8939_p0433b05║中有秋有夏有解有結佛法門中無是無非無得無
D48n8939_p0433b06║失莫非妙用有時結也九十日內水𣳘不通聖凡路
D48n8939_p0433b07║絕誰敢咳嗽若咳嗽也須是你解咳嗽始得有時解
D48n8939_p0433b08║也十方通徹去來自在亦須知有路頭去處始得且
D48n8939_p0433b09║道不解不結又作麼生良久喝一喝下座。
D48n8939_p0433b10║上堂欲識佛性義當觀時節因緣昨日撞鍾送法眼
D48n8939_p0433b11║入塔今朝擊鼓集禪眾陞堂千般時節萬種因緣緫
D48n8939_p0434a01║不出這箇大眾且道這箇是什麼乃喝云異生見解
D48n8939_p0434a02║我執不同又爭恠得老僧。
D48n8939_p0434a03║上堂今朝八月中秋正是月圎當戶所謂盲者不見
D48n8939_p0434a04║非日月之咎故經云是法平等無有高下迷者自迷
D48n8939_p0434a05║悟者自悟大眾當知不得莽鹵。
D48n8939_p0434a06║上堂一切眾生緫一般妙明日用更無偏等閑却被
D48n8939_p0434a07║邪師指剛道西來別有禪驀拈拄杖云且道是西來
D48n8939_p0434a08║是妙明心地復擲下云試断看喝一喝下座。
D48n8939_p0434a09║上堂云今朝九月一夜來霜氣寒當知門外路一一
D48n8939_p0434a10║透長安喝一喝下座。
D48n8939_p0434a11║上堂諸州丐士經年去次第歸來復納䟽打鼓普請
D48n8939_p0434b01║共證明今朝九月二十五大眾證明則不無須知鉢
D48n8939_p0434b02║盂飯粒粒皆辛苦鉢裏飯滋味大眾緫知歸宗道今
D48n8939_p0434b03║朝九月二十五又且如何良久乃呼侍者參退請諸
D48n8939_p0434b04║郡化主喫茶喝一喝下座。
D48n8939_p0434b05║上堂今朝十月一天下煖爐開衲僧頂門眼依舊蒙
D48n8939_p0434b06║塵埃𡻕月既已往死生還到來床添新藁薦一任雪
D48n8939_p0434b07║成堆遂拈袈裟角云大眾人人有分須是頂門眼開
D48n8939_p0434b08║始得喝一喝下座。
D48n8939_p0434b09║上堂古人所謂終日忙忙郍事無妨師云不妨簡要
D48n8939_p0434b10║只如開單展鉢拈𢁈把筯揚眉瞬目有什麼妨處行
D48n8939_p0434b11║住坐卧動靜去來又有何異驀拈拄杖敲香卓云妨
D48n8939_p0435a01║箇什麼復擲下云不可喚作忙也敢問大眾郍事作
D48n8939_p0435a02║麼生良久喝一喝下座。
D48n8939_p0435a03║上堂是日已過命亦隨減如少水魚斯有何樂唯二
D48n8939_p0435a04║乗禪定寂滅為樂是為真樂學般若菩薩法喜禪恱
D48n8939_p0435a05║為樂是為真樂三𠀍諸佛慈悲喜捨四無量心為樂
D48n8939_p0435a06║是為真樂石霜普會云休去歇去冷湫湫地去是謂
D48n8939_p0435a07║二乗寂滅之樂雲門云一切智通無障碍拈起扇子
D48n8939_p0435a08║云釋迦老子來也是謂法喜禪恱之樂德山棒臨濟
D48n8939_p0435a09║喝是三𠀍諸佛慈悲喜捨之樂除此三種樂不為樂
D48n8939_p0435a10║也且道歸宗一眾在三種內三種外良久云今日莊
D48n8939_p0435a11║主設饡飯俵䞋錢參退僧堂內普請喫茶去喝一喝
D48n8939_p0435b01║下座。
D48n8939_p0435b02║上堂萬法是心光諸緣唯性曉本無迷悟人只要今
D48n8939_p0435b03║日了好大眾修山主見處與大眾見處日用無𭅒大
D48n8939_p0435b04║眾見處與歸宗長老見處日用無差歸宗見處與雲
D48n8939_p0435b05║峯山主日用無𭅒雲峯見處與深首座日用無𭅒乃
D48n8939_p0435b06║喝云莫分彼我彼我無差心光共曉日用堪誇驀拈
D48n8939_p0435b07║拄杖云阿誰不見阿誰不曉擊香卓云阿誰不聞復
D48n8939_p0435b08║擲下云是什麼喝一喝下座。
D48n8939_p0435b09║上堂舉龐居士云十方同聚會箇箇學無為此是選
D48n8939_p0435b10║佛塲心空及第歸大眾緫是選佛之人既到歸宗門
D48n8939_p0435b11║下須是一箇箇心空及第歸不可作長行粥飯僧彼
D48n8939_p0436a01║此出家離𠀍俗誰言祖獨有南能。
D48n8939_p0436a02║上堂今朝臘月初五有事為君直舉靈湯禪師到來
D48n8939_p0436a03║救濟大開府庫𭅒珎異寶不慳所好臨時揀取雖然
D48n8939_p0436a04║一一歸宗不妨却分賔主乃喝云且道是賔是主復
D48n8939_p0436a05║喝云賔主歷然久參到此也須莽鹵。
D48n8939_p0436a06║上堂獨樹不成林人人緫知有梵剎一纔興大家出
D48n8939_p0436a07║隻手驀拈拄杖云家家門前火把子復擲下云各自
D48n8939_p0436a08║看取喝一喝下座。
D48n8939_p0436a09║上堂今朝臘月二十五雲門一曲為重舉馿脚佛手
D48n8939_p0436a10║緫現前明眼衲僧多莽鹵喝一喝下座。
D48n8939_p0436a11║上堂滿目文殊普賢境界直下分明道無不在驀拈
D48n8939_p0436b01║拄杖擲下云拋來擲去有什麼過喝一喝下座。
D48n8939_p0436b02║上堂二月仲春漸暄時來萬化可憐到處桃紅栁綠
D48n8939_p0436b03║石頭也生暖煙驀拈拄杖擲下云有意氣時添意氣
D48n8939_p0436b04║不風流處也風流喝一喝下座。
D48n8939_p0436b05║上堂靈光洞耀逈脫根塵躰露真常不拘文字此是
D48n8939_p0436b06║百丈大智禪師舉揚大眾作麼生良久云在家疑是
D48n8939_p0436b07║客別國却為親喝一喝下座。
D48n8939_p0436b08║上堂南𨶒浮提眾生以音聲為佛事所謂此方真教
D48n8939_p0436b09║躰清淨在音聞是以三乗十二分教五千四十八卷
D48n8939_p0436b10║一一從音聲演出乃至諸代祖師天下老和尚種種
D48n8939_p0436b11║禪道莫不皆從音聲演出庭前栢樹北斗蔵身德山
D48n8939_p0437a01║呵佛罵祖臨濟喝豈不從音聲演出何況𠀍間所有
D48n8939_p0437a02║一切事法不從音聲成就者然後音聲無盡演說無
D48n8939_p0437a03║盡見聞無盡利樂無盡苟入此法門得旋陁羅三昧
D48n8939_p0437a04║自在海良久唱云十方羅漢喝一喝下座。
D48n8939_p0437a05║上堂今朝三月初五正是清明景序豈獨㳺人往來
D48n8939_p0437a06║更兼蜂狂蝶舞須信自在神通彼此性真妙具萬物
D48n8939_p0437a07║緫非断滅衲僧別求禪悟弃本逐末喝一喝云馿年
D48n8939_p0437a08║下座。
D48n8939_p0437a09║上堂今朝三月初十剳久雨不晴舩子下揚州東海
D48n8939_p0437a10║鯉魚打一棒洞庭湖裏浪滔天須知大道本無偏喝
D48n8939_p0437a11║一喝下座。
D48n8939_p0437b01║上堂今朝三月十五又是月圎當戶祖意教意同別
D48n8939_p0437b02║但看鷄寒上樹驀拈拄杖云春無三日晴夏無十日
D48n8939_p0437b03║雨復擲下云處處綠楊堪繫馬家家門底透長安喝
D48n8939_p0437b04║一喝下座。
D48n8939_p0437b05║上堂如來𠀍尊云菩薩覺成就故不與法縛不求法
D48n8939_p0437b06║脫不敬持戒不憎毀禁不重久習不輕初學何以故
D48n8939_p0437b07║一切究竟覺彼此成佛故如是則僧也如是俗也如
D48n8939_p0437b08║是凡也如是聖也如是賢也如是愚也如是驀拈拄
D48n8939_p0437b09║杖云拄杖子亦如是擲下云如是如是。
D48n8939_p0437b10║上堂舉西天昔有七女遊屍陁林見一死屍妹問姉
D48n8939_p0437b11║曰屍在這裏人在什麼處姉曰妹妹妹應喏姉曰在
D48n8939_p0438a01║什麼處於是空中散花女曰空中散花者誰應曰我
D48n8939_p0438a02║是帝釋見聖者善說般𠰥感我天宮特來散花聖者
D48n8939_p0438a03║欲何所須我當供給女曰別無所須只要箇無根樹
D48n8939_p0438a04║子帝釋曰我天宮無種不有若要無根樹子即無女
D48n8939_p0438a05║曰帝釋帝釋應喏女曰這箇是什麼帝釋遂隱去大
D48n8939_p0438a06║眾且道帝釋是會了隱去不會了隱去又道善說般
D48n8939_p0438a07║若感我天宮又道無無根樹子大眾且作麼生明得
D48n8939_p0438a08║不辜負聖女若也不會不得辜負帝釋歸宗亦有箇
D48n8939_p0438a09║無位真人憨憨癡癡跛跛挈挈且恁麼過時喝一喝
D48n8939_p0438a10║下座。
D48n8939_p0438a11║王主簿到上堂僧問雲門大師欲一棒打殺釋迦老
D48n8939_p0438b01║子和尚又欲糞掃堆頭罯殺雲門未審和尚罪過還
D48n8939_p0438b02║許學人點撿也無　師云且莫造次　學云和尚坐
D48n8939_p0438b03║断廬山為什麼不識某甲這話　師云三十棒　學
D48n8939_p0438b04║云𨵿　師云點　學云劄　師云念汝做街坊。
D48n8939_p0438b05║復云憶在報寧時彼彼各年少而今住山來各各已
D48n8939_p0438b06║𮕱老休話人間短與長相逢把手呵呵𥬇呵呵𥬇逍
D48n8939_p0438b07║遙自合無為道驀拈拄杖敲香臺云不可不自在復
D48n8939_p0438b08║擲下云不可不逍遙喝一喝下座。
D48n8939_p0438b09║上堂僧問馬祖下尊宿一箇箇屙轆轆地唯有歸宗
D48n8939_p0438b10║老較𬅿子黃龍下兒孫一箇箇硬剝剝地秖有真淨
D48n8939_p0438b11║老師較𬅿子學人恁麼道還扶得也無　師云打疊
D48n8939_p0439a01║面前搕𢶍却　進云若不同床睡焉知被底穿　師不
D48n8939_p0439a02║對　進云這箇為上上根忽遇中下之流如何指接
D48n8939_p0439a03║師亦不對　進云非和尚懡㦬學人亦乃一場敗闕
D48n8939_p0439a04║　師云三十年後悟去在。
D48n8939_p0439a05║復云一切禪與道觸目無非妙貴賤但臨時不要生
D48n8939_p0439a06║機巧驀拈拄杖云三𠀍諸佛說不到諸代祖師傳不
D48n8939_p0439a07║及遂擲下云是什麼喝一喝下座。
D48n8939_p0439a08║（徐泳刊）
D48n8939_p0439a09║歸宗語錄終
D48n8939_p0439a10║
D48n8939_p0439a11║
D48n8939_p0439b01║住寶峯禪院語錄
D48n8939_p0439b02║嗣法門人　　福深　　　錄
D48n8939_p0439b03║師開堂日接得
D48n8939_p0439b04║左司手中䟽乃示眾云左司傳授炟赫現前泐潭把
D48n8939_p0439b05║呈分明薦取薦與不薦却付與表白表白擬接復収
D48n8939_p0439b06║廽云不見道權柄在手縱奪臨時非但泐潭如是左
D48n8939_p0439b07║司眾官神通變化各各具足却度與表白宣罷於是
D48n8939_p0439b08║就座問話畢。
D48n8939_p0439b09║師乃云適來白槌云法筵龍象眾當觀第一義且道
D48n8939_p0439b10║何名第一義如何所觀大眾當知欲得分明現前可
D48n8939_p0439b11║以直截自觀若能自觀名為正觀若他觀者名為邪
D48n8939_p0440a01║觀而今莫有能自觀者麼既能自觀即能他觀且道
D48n8939_p0440a02║即今左司眾官僧俗大眾一一是箇什麼噫觀音妙
D48n8939_p0440a03║智力能救𠀍間苦可謂一一圎妙一一本靈一一神
D48n8939_p0440a04║通變化緫不欠少了無生死可相𨵿若不能自觀者
D48n8939_p0440a05║為迷真覺性還却受輪廽然洪州乃江西大都督府
D48n8939_p0440a06║古今已來人傑地靈佛事興盛昔有馬祖以禪道化
D48n8939_p0440a07║人亮座主乃教法救𠀍亮一日來參馬祖祖曰見說
D48n8939_p0440a08║座主大講得經論是否亮云不敢祖云將什麼講亮
D48n8939_p0440a09║云將心講祖曰心如工伎兒意如和伎者又爭講得
D48n8939_p0440a10║經亮乃抗聲云心既講不得虚空莫講得麼祖曰却
D48n8939_p0440a11║是虚空講得亮不肯便出去祖召云座主亮廽首豁
D48n8939_p0440b01║然大悟師云而今聞却是虚空講得多便向虚空裏
D48n8939_p0440b02║釘橛殊不識馬大師神通光明解黏去縛又龐居士
D48n8939_p0440b03║問馬祖云不與萬法為侶者是什麼人祖曰待汝一
D48n8939_p0440b04║口吸盡西江水即向汝道師云禪門多作竒特商量
D48n8939_p0440b05║玄妙解會又不見馬大師威光自在裁長補短又大
D48n8939_p0440b06║梅初參馬祖問如何是佛祖曰即心是佛師云如今
D48n8939_p0440b07║往往向即心裏喪身失命須還他馬大師觀機設法
D48n8939_p0440b08║應病與藥一切臨時無可不可其大梅蒙馬師開示
D48n8939_p0440b09║豁悟本心一得永得更不他觀直入深山庵居巖宂
D48n8939_p0440b10║後因有僧遊山見之問曰庵主住此山多少時梅曰
D48n8939_p0440b11║只見四山青又黃僧又問出山路向甚麼處去梅曰
D48n8939_p0441a01║隨流去祖聞之令一僧去問云和尚見馬師得箇什
D48n8939_p0441a02║麼便住此山梅曰馬師向我道即心是佛我便向這
D48n8939_p0441a03║裏住僧云馬師近日佛法又別梅云作麼生別僧曰
D48n8939_p0441a04║又道非心非佛師云且道馬大師還有為人底意也
D48n8939_p0441a05║無梅云這老漢惑乱人未有了日在任汝非心非佛
D48n8939_p0441a06║我秖即心是佛師云知恩方解報恩僧廽舉似祖祖
D48n8939_p0441a07║召大眾云梅子熟也龐居士遂去問梅曰久嚮梅子
D48n8939_p0441a08║熟還許學人摘喫也無梅云你向什麼處下口士云
D48n8939_p0441a09║百雜碎梅曰還我核子來師云且道此二人相見還
D48n8939_p0441a10║有優劣也無梅臨遷化時聞鼯鼠聲乃曰即此物非
D48n8939_p0441a11║他物汝等善護持之吾今逝矣師云大眾既非他物
D48n8939_p0441b01║是什麼物復云近有無盡居士曰大都此物非他物
D48n8939_p0441b02║豈有南宗與北宗如今衲子多是爭南宗北宗雲門
D48n8939_p0441b03║臨濟却被箇俗漢子點破雲門臨濟兒孫不勝懡㦬
D48n8939_p0441b04║久立諸官伏惟珍重。
D48n8939_p0441b05║入院上堂馬祖傳心石門泐潭𠃵師惣師前三後三
D48n8939_p0441b06║老僧到來如何指南遂拈拄杖云你有拄杖子我與
D48n8939_p0441b07║你拄杖子你無拄杖子我奪却你拄杖子良久云我
D48n8939_p0441b08║雖與你同條生不與你同條死乃擲下拄杖喝一喝
D48n8939_p0441b09║下座。
D48n8939_p0441b10║因雙林下生長老來上堂云寶山不易到既到莫空
D48n8939_p0441b11║廽莫有不空廽者麼遂擲下拄杖云是什麼良久云
D48n8939_p0442a01║不見雙林釋迦老又聞弥勒下生來喝一喝下座。
D48n8939_p0442a02║上堂今朝正月二十五孟春猶寒人共舉分明佛法
D48n8939_p0442a03║不二門甜者自甜苦者苦喝一喝下座。
D48n8939_p0442a04║開馬祖塔日上堂放過一著落在第二有利無利不
D48n8939_p0442a05║離行市家家門外綠楊垂不獨春風折桃李馬祖堂
D48n8939_p0442a06║開二月初二觸目遇緣法門大啟不如歸去來良久
D48n8939_p0442a07║云向什麼處去馬祖堂中燒香罷僧堂裏喫茶。
D48n8939_p0442a08║施主看藏經請上堂云毗盧藏中有大經卷含真空
D48n8939_p0442a09║而體寂鏡妙色以圎明驀拈拄杖云三𠀍諸佛一大
D48n8939_p0442a10║藏教盡在裏許阿誰不見阿誰不聞聞見分明是箇
D48n8939_p0442a11║什麼喝一喝下座。
D48n8939_p0442b01║出外歸上堂歸來閏二月閴寂寶山中城隍耳目盡
D48n8939_p0442b02║塵勞萬事空春水綠野花紅須信禪家道莫窮信手
D48n8939_p0442b03║拈來一枝草臨機生殺任西東。
D48n8939_p0442b04║上堂舉僧問馬祖如何是佛祖曰即心是佛師云馬
D48n8939_p0442b05║大師也是看孔著楔然現前一眾雖不受馬駒所踏
D48n8939_p0442b06║是不可忘古人大慈悲故誰教從來今日清明良久
D48n8939_p0442b07║云與大眾同到塔上燒香。
D48n8939_p0442b08║上堂今朝二月二十五野草閑花相共舉信手拈來
D48n8939_p0442b09║一一玄癡人莫認庭前樹眾中莫有不受𢙣水潑者
D48n8939_p0442b10║麼遂拈拄杖擲下云秖這拄杖子亦不辜負大眾喝
D48n8939_p0442b11║一喝下座。
D48n8939_p0443a01║上堂時光迅速𨚗事如何雖然如是我不敢輕於汝
D48n8939_p0443a02║等汝等皆當作佛故先覺云一切障碍即究竟覺驀
D48n8939_p0443a03║拈拄杖云不是究竟覺遂擲下拄杖云拋來擲去有
D48n8939_p0443a04║何障礙喝一喝下座。
D48n8939_p0443a05║上堂今朝三月初十知事首座大眾尊候萬福良久
D48n8939_p0443a06║云山前大小麥穗也未直歲照顧牛馬莫教踐踏秧
D48n8939_p0443a07║苗典座𢊍中調和眾口監院庫下坐籌帷幄決勝千
D48n8939_p0443a08║里諸寮舎各各照顧火燭勝上座設𩟪飯供飬馬祖
D48n8939_p0443a09║大寂禪師大眾緫飽老僧亦飽驀拈拄杖云拄杖子
D48n8939_p0443a10║亦飽山河大地亦飽遂卓云參退堂中喫茶。
D48n8939_p0443a11║上堂擲下拄杖云撲落非他物且道是什麼物縱橫
D48n8939_p0443b01║不是塵既不是塵是箇什麼山河及大地全露法王
D48n8939_p0443b02║身山河大地諸人𢝰見那箇是法王身良久云只為
D48n8939_p0443b03║分明極都緣日用親。
D48n8939_p0443b04║上堂一夏九十日看看將欲畢為報求佛人今朝七
D48n8939_p0443b05║月一教中道佛身無為不墮諸數且道如何是無為
D48n8939_p0443b06║佛身於此薦得不逐四時之所遷萬物之所變若也
D48n8939_p0443b07║不薦人漸老又經秋等閑白却少年頭喝一喝下座。
D48n8939_p0443b08║上堂今朝八月初五禪家安閑國土甜則甘草元甜
D48n8939_p0443b09║苦則黃檗元苦若也得意忘言自然超今越古。
D48n8939_p0443b10║上堂古人道毫𣯛有差天地懸隔且道毫𣯛不差又
D48n8939_p0443b11║如何良久云僧堂裏喫茶。
D48n8939_p0444a01║上堂今朝八月十五又是月圎當戶月不照人人不
D48n8939_p0444a02║問月彼此不相干趙官家國土不如歸去來田中晚
D48n8939_p0444a03║稻近日好雨喝一喝下座。
D48n8939_p0444a04║化主廽上堂演上人今日作齋供飬羅漢為供飬過
D48n8939_p0444a05║去耶見在耶未來耶若供飬過去已過去未來未至
D48n8939_p0444a06║見在無住三𠀍既不有一心何所依乃召云演上座
D48n8939_p0444a07║正好供飬過去亦如是見在亦如是未來亦如是彼
D48n8939_p0444a08║亦如是此亦如是一切諸法亦如是復召云演上座
D48n8939_p0444a09║正好供飬供飬亦如是如是如是。
D48n8939_p0444a10║上堂道德經曰大巧若拙大辯若訥師云達人到此
D48n8939_p0444a11║身心一如身外無餘十方𠀍界只在目前。
D48n8939_p0444b01║上堂一年十二月倐忽又臨頭人漸老水長流𠀍有
D48n8939_p0444b02║何人便肯休休休不如歸去來自有無繩水牯牛喝
D48n8939_p0444b03║一喝下座。
D48n8939_p0444b04║上堂方上人今日為施主供飬羅漢且道羅漢來也
D48n8939_p0444b05║無𠰥來在什麼處𠰥不來又供飬他作什麼乃[(厂@((既-旡)-日+口))*頁]謂
D48n8939_p0444b06║大眾云要識真羅漢麼元來緫在這裏復召云方上
D48n8939_p0444b07║座還見麼正好供飬來無所從去無所至一一不生
D48n8939_p0444b08║一一不滅性真妙明常住𠀍間清淨本然周徧法界
D48n8939_p0444b09║𠰥也如是萬兩黃金亦消得𠰥不如是滴水難消老
D48n8939_p0444b10║僧隨例飡䭔子也得三文買草鞋。
D48n8939_p0444b11║聖節上堂率土之土皆屬王土率民之民莫非王民
D48n8939_p0445a01║今朝臘月八日當釋迦如來成道之辰是。
D48n8939_p0445a02║今上皇帝降誕之日所謂前聖後聖聖德共明人王
D48n8939_p0445a03║法王王道同久應千年之慶運統萬國之歡心伏惟
D48n8939_p0445a04║皇帝陛下萬𡻕萬萬𡻕復召眾云大殿上念佛祝延
D48n8939_p0445a05║聖壽下座。
D48n8939_p0445a06║上堂舉佛在之日有一女人禮佛乃於座前入定佛
D48n8939_p0445a07║遂勑文殊出之文殊入百千金剛三昧出女子定了
D48n8939_p0445a08║不可得時有網明亦入三昧唯彈指三下女子從定
D48n8939_p0445a09║便起師云且道文殊與網明見處還有優劣也無𠰥
D48n8939_p0445a10║道無文殊何故出女子定不得只如今日擊動法鼓
D48n8939_p0445a11║大眾齊到座前與網明出女子定為是同是別不見
D48n8939_p0445b01║古人道欲識佛性義當觀時節因緣大眾緫是祖師
D48n8939_p0445b02║門下參玄上士試觀看若見得出家事畢解脫安樂
D48n8939_p0445b03║𠀍俗塵勞不用閑觀喝一喝下座。
D48n8939_p0445b04║上堂數日出入或風或雨或隂或晴或聚或散或鄉
D48n8939_p0445b05║或村或縣或邑及至歸來三門依舊向南開復云大
D48n8939_p0445b06║眾歸堂喫茶。
D48n8939_p0445b07║上堂出家沙門清淨佛子莫於袈裟下失却人身所
D48n8939_p0445b08║以古人道了即業障本來空未了還須償夙債且道
D48n8939_p0445b09║袈裟下了箇什麼便業障本來空未了箇什麼還須
D48n8939_p0445b10║償夙債出家門中也須子細不得莽鹵一等行脚離
D48n8939_p0445b11║鄉別井出一叢林入一叢林訪尋善知識決擇生死
D48n8939_p0446a01║直須子細假饒了得我更問你只如僧問雲門二祖
D48n8939_p0446a02║是了未了雲門云確眾中作麼生商量時中如何受
D48n8939_p0446a03║用大眾要會麼良久云昨日化主歸山一年在外化
D48n8939_p0446a04║導不易有利無利不離行市喝一喝下座。
D48n8939_p0446a05║上堂西瞿耶尼北欝單越家家門前長安道到處通
D48n8939_p0446a06║徹驀拈拄杖云拄杖頭上千差万別乃擲下拄杖喝
D48n8939_p0446a07║一喝下座。
D48n8939_p0446a08║上堂今朝欲入室侍者報言參搥鍾并擊鼓分明為
D48n8939_p0446a09║指南非但鍾鳴鼓響飛禽走獸草木叢林森羅万象
D48n8939_p0446a10║昨日仁上人設齋一一為諸人徹困還有知恩報恩
D48n8939_p0446a11║者麼老僧亦在其間良久云欲知端的意盡在不言
D48n8939_p0446b01║中下座。
D48n8939_p0446b02║上堂今朝二月二十五金銀琉璃握成土禪家如意
D48n8939_p0446b03║自在心妙用縱橫無不是彼此男兒大丈夫勸君莫
D48n8939_p0446b04║咬他人語。
D48n8939_p0446b05║上堂三月本不生二月何曾滅不滅與不生人心自
D48n8939_p0446b06║分別分別既不生一切皆寂滅山河大地不可不寂
D48n8939_p0446b07║滅如今一一現前不可不寂滅大眾還入此境界麼
D48n8939_p0446b08║即今又緫在何處喝一喝下座。
D48n8939_p0446b09║上堂今朝三月初五天地不晴久雨雲門劄意分明
D48n8939_p0446b10║衲僧如何伸吐驀拈拄杖云雲門大師來也劄久雨
D48n8939_p0446b11║不晴臨時變化不涉途程遂擲下云切忌隨他拄杖
D48n8939_p0447a01║子去下座。
D48n8939_p0447a02║上堂今日三月卜朝衲僧知見雄豪步步直須有主
D48n8939_p0447a03║擬議打折驢腰。
D48n8939_p0447a04║上堂先上座煑栗黃粥供飬禪眾喫了緫飽𪖙𪖙地
D48n8939_p0447a05║掛起鉢盂知恩方解報恩三十年後不得辜負趙州
D48n8939_p0447a06║老直饒當下見得倜儻分明不隨古人言語所轉各
D48n8939_p0447a07║證無生法忍得大解脫須知三年一閏九月重陽是
D48n8939_p0447a08║何宗旨喝一喝下座。
D48n8939_p0447a09║上堂今朝九月初五佛法未甞聞阻開單心印發光
D48n8939_p0447a10║何況上來下去大眾了然生死不相干快樂共住喝
D48n8939_p0447a11║一喝下座。
D48n8939_p0447b01║上堂今朝九月初十衲僧門風壁立不是宗乗強為
D48n8939_p0447b02║欲破禪家法執遂拈拄杖云𠰥喚作拄杖子翳汝眼
D48n8939_p0447b03║睛不喚作拄杖子避色逃聲乃擲下云還我師子兒
D48n8939_p0447b04║來喝一喝下座。
D48n8939_p0447b05║上堂今朝九月十五月色十分顯露人心纔有是非
D48n8939_p0447b06║便被浮雲點汚喝一喝下座。
D48n8939_p0447b07║上堂今朝九月二十大道本無拘執放開把住自由
D48n8939_p0447b08║還要人人悟入喝一喝下座。
D48n8939_p0447b09║因施主上堂佛以一音演說法眾生隨類各得解僧
D48n8939_p0447b10║俗男女平等心一一皆同證法界。
D48n8939_p0447b11║上堂今朝十月初十滴水滴凍禪眾上來長老說夢
D48n8939_p0448a01║忽然夢裏覺來顯發人人佛之妙用乃垂一足云不
D48n8939_p0448a02║是佛之妙用又喝一喝云不是佛之妙用大眾上來
D48n8939_p0448a03║下去不是佛之妙用復召云大眾分明是夢。
D48n8939_p0448a04║師一日到法座前乃提起數珠復顧視云大眾數珠
D48n8939_p0448a05║一百八便歸方丈。
D48n8939_p0448a06║上堂茲日夏首眾僧結制之辰泐潭山比丘克文與
D48n8939_p0448a07║清淨大眾踞菩薩乗修寂滅行以大圎覺為我伽
D48n8939_p0448a08║藍身心安居平等本際涅槃自性無繫屬故今我敬
D48n8939_p0448a09║請不依聲聞當與十方如來及大菩薩三月安居為
D48n8939_p0448a10║修菩薩無上妙覺大因緣故離諸垢染清淨梵行𠰥
D48n8939_p0448a11║能如是所謂如蓮華不著水心清淨超於彼。
D48n8939_p0448b01║上堂清大師則上人數年在浙中緣化石筧供具等
D48n8939_p0448b02║此者廽山不勝欣喜然於道人分上一切所作而無
D48n8939_p0448b03║作意既無作意則是無功用大解脫法門所謂無為
D48n8939_p0448b04║而無所不為信手拈來不勞心力種種聖像種種經
D48n8939_p0448b05║卷種種莊嚴種種供具種種佛事驀拈拄杖云緫在
D48n8939_p0448b06║拄杖頭上東涌西沒南涌北沒撒開也堂上庫下佛
D48n8939_p0448b07║殿僧堂及諸寮舎種種莊嚴種種清淨法喜禪恱遂
D48n8939_p0448b08║擲下云撲亦撲不破蕩亦蕩不散來無所從去無所
D48n8939_p0448b09║至無成無壞東海鯉魚打一棒雨似盆傾若信不及
D48n8939_p0448b10║華蔵𠀍界所有塵一一塵中現法界寶光化佛如雲
D48n8939_p0448b11║集此是如來剎自在却還清公大師伏惟珍重。
D48n8939_p0449a01║上堂今朝四月二十五為報禪家莫莽鹵淥水青山
D48n8939_p0449a02║在目前一一分明佛淨土擬心早不淨了也不擬心
D48n8939_p0449a03║又作麼生歸堂喫茶。
D48n8939_p0449a04║上堂倐忽又是五月時節交參緫別同異成壞重重
D48n8939_p0449a05║一一融通皎㓗驀拈拄杖云一切時分緫在拄杖頭
D48n8939_p0449a06║上不見有一塵一眾生不成佛者且道泐潭山一眾
D48n8939_p0449a07║有不成佛者也無乃擲下云是成是壞喝一喝下座。
D48n8939_p0449a08║上堂今朝五月復端午隨眾生心解分布粽子雖然
D48n8939_p0449a09║應所知要湏一一知來處且道從什麼處來驀拈拄
D48n8939_p0449a10║杖云若知拄杖子來處即知一切法來處所以道隨
D48n8939_p0449a11║眾生心應所知量循業發現只如大眾從甚處發現
D48n8939_p0449b01║一一分明在目前若知發現不妨竒特若也不知何
D48n8939_p0449b02║名出家遂擲下云只者末後一著也大難會喝一喝
D48n8939_p0449b03║下座。
D48n8939_p0449b04║上堂今朝五月半為眾決定断普請共成佛不須恠
D48n8939_p0449b05║老漢下座。
D48n8939_p0449b06║出外歸上堂古人所謂有物流動人之常情情若不
D48n8939_p0449b07║生則老僧出入動靜無去來之作自然人事周徧又
D48n8939_p0449b08║何妨遊戲神通藏法喜禪恱樂則與大眾同住如來
D48n8939_p0449b09║寂滅海究竟覺喝一喝下座。
D48n8939_p0449b10║上堂今朝六月又初一為報諸人莫自屈日用無非
D48n8939_p0449b11║大智門摩訶般若波羅蜜。
D48n8939_p0450a01║上堂般若靈智拔二親而歸佛國沙門誠信設一飯
D48n8939_p0450a02║以飽禪僧因緣既在功德何窮驀拈拄杖云所謂靈
D48n8939_p0450a03║源明皎㓗枝𣲖闇流注乃擲下云參同不二心歸堂
D48n8939_p0450a04║喫茶去喝一喝下座。
D48n8939_p0450a05║上堂今朝六月二十却歎時光催急看看解夏到來
D48n8939_p0450a06║拂拭拄杖與笠無非妙用神通盡是心心證入不須
D48n8939_p0450a07║向外馳求拋却自家城邑。
D48n8939_p0450a08║上堂今朝又是七月一夏去秋來自相失各悟自己
D48n8939_p0450a09║性無生人人當下成佛訖大眾莫道我不受者惡水
D48n8939_p0450a10║潑如今叢林多作此解。
D48n8939_p0450a11║上堂舉古德問僧云是什麼聲云虵咬蝦䗫聲德云
D48n8939_p0450b01║將謂眾生苦更有苦眾生又有古德問僧曰是什麼
D48n8939_p0450b02║聲曰雨滴芭蕉聲德曰莫謗如來正法輪師云有一
D48n8939_p0450b03║轉語可以安邦定國主聖臣賢有一轉語國清才子
D48n8939_p0450b04║貴家富小兒嬌若是辨得出許你於十字路頭不畜
D48n8939_p0450b05║一粒米不種一莖菜接待往來真善知識若辨不出
D48n8939_p0450b06║𬉹脂帽子鶻臭布衫且與麼東過西過喝一喝下座。
D48n8939_p0450b07║上堂但以禪門了却心頓入無生知見力驀拈拄杖
D48n8939_p0450b08║云不是無生𡎺著你鼻孔東海鯉魚打一棒雨似盆
D48n8939_p0450b09║傾不是知見誰不明了誰不具足阿誰無分不是頓
D48n8939_p0450b10║入𨶒老子呵呵大𥬇云泐潭山裏一眾若於者裏薦
D48n8939_p0450b11║得去盡作雲門烜赫兒孫若薦不得緫屬𨶒羅老子
D48n8939_p0451a01║所管遂擲下拄杖下座。
D48n8939_p0451a02║上堂昨日有人從袁州來却得洪州信說道長安米
D48n8939_p0451a03║價高福建路荔枝熟前三三後三三泐潭山裏五日
D48n8939_p0451a04║一參下座。
D48n8939_p0451a05║上堂今朝又是九月一日者往寒來春復秋須信人人
D48n8939_p0451a06║一叚事不同時節逐遷流既是人人一叚事為什麼
D48n8939_p0451a07║有信者有不信者不見𠀍尊云一雨所潤三草二木。
D48n8939_p0451a08║上堂舉古人云如珠在盤不撥而自轉只如大眾開
D48n8939_p0451a09║單展鉢拈𢁈把筯一切時中所作所為又何假人撥
D48n8939_p0451a10║而後轉乃至雲門糊餅趙州栢樹德山棒臨濟喝又
D48n8939_p0451a11║何假人撥而後應自是你諸人不悟後錯會又干他
D48n8939_p0451b01║糊餅栢樹棒喝甚麼事豈不見六祖大師云汝當一
D48n8939_p0451b02║念自知非自己靈光常顯現。
D48n8939_p0451b03║上堂舉雲門大師云盡大地是箇解脫門枉作佛法
D48n8939_p0451b04║會却何不見山是山見水是水師云大小雲門錯下
D48n8939_p0451b05║名言好與三十棒如今既不喚作山不喚作水又喚
D48n8939_p0451b06║作什麼若有明眼衲僧辨得出三十棒却還泐潭若
D48n8939_p0451b07║辨不出三十棒分付闍梨喝一喝下座。
D48n8939_p0451b08║上堂舉祖師云正說知見時知見即是心當心即知
D48n8939_p0451b09║見知見即如今師云若道是教外別傳又說道即如
D48n8939_p0451b10║今況此一心知見為復是諸人即今一心知見為復
D48n8939_p0451b11║是諸佛知見若道是諸人即今一心知見有底又不
D48n8939_p0452a01║肯說心說性若道是諸佛知見又有何𭅒別試為泐
D48n8939_p0452a02║潭定當看若定當不出虛消信施。
D48n8939_p0452a03║上堂今朝十一月節候又嚴寒倐忽光隂過死生君
D48n8939_p0452a04║自看是日已過命亦隨减如少水魚斯有何樂須知
D48n8939_p0452a05║人人赤肉團上有一物能隨萬事變不逐四時凋且
D48n8939_p0452a06║道是什麼喝一喝下座。
D48n8939_p0452a07║上堂舉僧問雲門如何是學人自己門云遊山翫水
D48n8939_p0452a08║師云且道雲門荅這僧不荅這僧莫謗雲門好若道
D48n8939_p0452a09║不荅這僧什麼處是不荅處眾中多是師承學解承
D48n8939_p0452a10║言者喪縱不在文字語言上又打在無事裏所謂滯
D48n8939_p0452a11║句者迷若識得雲門大師即識得自己可謂不見一
D48n8939_p0452b01║法即如來方得名為觀自在。
D48n8939_p0452b02║上堂祖師西來教外別傳所謂如牛駕車車若不行
D48n8939_p0452b03║打車即是打牛即是大眾人各有一頭水牯牛駕箇
D48n8939_p0452b04║車子即是毛色有異心相不同有赤者白者青者黃
D48n8939_p0452b05║者黑者如今莫待下痛鞭各自拽箇車子歸堂喫茶
D48n8939_p0452b06║去下座。
D48n8939_p0452b07║元旦日上堂問話畢師云一問一荅皆是當人各各
D48n8939_p0452b08║神通光明清淨妙心一一從自己運將出來烜赫現
D48n8939_p0452b09║前自是眾生迷情不覺不知改旦新元伏惟知事首
D48n8939_p0452b10║座大眾尊候萬福良久云昨日今朝事不同人人依
D48n8939_p0452b11║舊主人翁雖然平等添新𡻕夢覺元來緫是空是空
D48n8939_p0453a01║却不空二十空門元不著一性如來體共同喝一喝
D48n8939_p0453a02║下座。
D48n8939_p0453a03║供養羅漢上堂三界唯心萬法唯識未有一法不從
D48n8939_p0453a04║心之所生心若滅也一切法滅所以過去心不可得
D48n8939_p0453a05║未來心不可得現在心不可得三際既不有一心何
D48n8939_p0453a06║所生大眾但盡浮想盡證阿羅漢浮想不盡惣屬流
D48n8939_p0453a07║浪生死喝一喝下座。
D48n8939_p0453a08║上堂古人云仁者見之謂之仁智者見之謂之智雲
D48n8939_p0453a09║門云一切智通無障礙拈起扇子云釋迦老子來也
D48n8939_p0453a10║又拈起扇子云哱跳上三十三天築著帝釋鼻孔東
D48n8939_p0453a11║海鯉魚打一棒雨似盆傾好一切智智清淨無二無
D48n8939_p0453b01║二分無別無断故佛手開馿脚步東西生緣別處喝
D48n8939_p0453b02║一喝下座。
D48n8939_p0453b03║上堂今日供養羅漢夜來四方高人諷誦妙法蓮華
D48n8939_p0453b04║經安樂行品一遍大眾作麼生是安樂行擬心早不
D48n8939_p0453b05║安樂了也乃喝一喝云豈不是安樂行如何是透法
D48n8939_p0453b06║身北斗裏蔵身豈不是安樂行如何是祖師西來意
D48n8939_p0453b07║庭前栢樹子豈不是安樂行如何是超佛越祖之談
D48n8939_p0453b08║糊餅豈不是安樂行以至僧俗大眾一一清淨光明
D48n8939_p0453b09║住持豈不是安樂行乃至一佛二菩薩一一羅漢一
D48n8939_p0453b10║一辟支佛無不清淨實相住持所謂安樂行也大眾
D48n8939_p0453b11║唯有髻中寶珠不妄與之雖然不與亦人人具足十
D48n8939_p0454a01║二時中光明烜赫阿誰欠少還會麼歸堂喫茶去喝
D48n8939_p0454a02║一喝下座。
D48n8939_p0454a03║上堂衲僧門下有賔有主有時賔也和其光同其塵
D48n8939_p0454a04║四五百條花栁巷二三千處管絃樓有時主也奪賊
D48n8939_p0454a05║馬殺乎賊披毛戴角入𫑮來優鉢羅花火裏開大眾
D48n8939_p0454a06║只如賔主未分時如何今朝三月十五。
D48n8939_p0454a07║章江長老來上堂舉僧問雲門如何是諸佛出身處
D48n8939_p0454a08║門云東山水上行泐潭即不然𠰥有人問如何是諸
D48n8939_p0454a09║佛出身處但向伊道遠離洪井深入寶山大眾且道
D48n8939_p0454a10║是同是別忽有箇衲僧出來云這裏是什麼所在說
D48n8939_p0454a11║同說別也難得須是實到這田地始得若未到且不
D48n8939_p0454b01║得草草。
D48n8939_p0454b02║上堂舉僧問雲門如何是學人自己門云遊山翫水
D48n8939_p0454b03║而今多作自己會承言者喪既不作自己會又作麼
D48n8939_p0454b04║生會滯句者迷德山入門便棒其僧擬議山云不得
D48n8939_p0454b05║作棒會既不作棒會又作麼生會臨濟一喝不作喝
D48n8939_p0454b06║用既是一喝何故不作一喝用宗旨如何其宗旨者
D48n8939_p0454b07║諸佛諸祖教外別傳不屬文字言句其文字言句是
D48n8939_p0454b08║心外戲論之法既不屬戲論直須自悟𠰥自悟也事
D48n8939_p0454b09║同一家苟不然者彼我途轍喝一喝下座。
D48n8939_p0454b10║上堂今朝四月二十五栽秧漸漸徧南畒半飢半飽
D48n8939_p0454b11║淡飯羹泥裏雨裏可憐許唯有高僧緫不知各自歸
D48n8939_p0455a01║堂喫茶去。
D48n8939_p0455a02║上堂衲僧門下有春有冬有秋有夏有隂有陽有晝
D48n8939_p0455a03║有夜天地蓋載日月運行成就四時長飬万物善知
D48n8939_p0455a04║識者觀機設教應病與藥成就眾生種種方便亦復
D48n8939_p0455a05║如是然則無智人前莫說打你頭破額裂。
D48n8939_p0455a06║上堂釋迦老子道一切眾生生死相續皆由不知常
D48n8939_p0455a07║住真心性淨明體用諸妄想此想不真故有輪轉大
D48n8939_p0455a08║眾要得生死不相續妄想心滅但直下識取自己常
D48n8939_p0455a09║住真心性淨明體則自然生死不相関共生慶快所
D48n8939_p0455a10║謂一得永得若信不及不聽受則沉在業識無明海
D48n8939_p0455a11║喝一喝下座。
D48n8939_p0455b01║供飬羅漢上堂大眾一切法即諸佛法一切心即諸佛
D48n8939_p0455b02║心一切語即諸佛語一切道即羅漢道法也心也語
D48n8939_p0455b03║也道也且道是一也是二也是同別也二由一有一
D48n8939_p0455b04║亦莫守一心不生萬法無咎。
D48n8939_p0455b05║上堂二月復三月一一應時節栁絲弄春風梨花白
D48n8939_p0455b06║如雪門門法界門法法離言說驀拈拄杖云欲知交
D48n8939_p0455b07║參處杖頭諸佛剎乃擲下云不妨拋來擲去緫在諸
D48n8939_p0455b08║人眼睛裏。
D48n8939_p0455b09║上堂今朝三月初五普天之下好雨非但百姓歌謠
D48n8939_p0455b10║老僧不勝手舞何也豈不見乾闥婆王奏樂迦[葉-廿+卄]起
D48n8939_p0455b11║舞直得須弥岌嶪海水騰波驀拈拄杖云大眾一波
D48n8939_p0456a01║纔動眾波隨萬法皆從一法歸衲子大家同會取七
D48n8939_p0456a02║顛八倒緫光輝擲下拄杖下座。
D48n8939_p0456a03║上堂今朝又是三月半離念身心登彼岸泯其所以
D48n8939_p0456a04║歸自然兩箇五百作一貫喝一喝下座。
D48n8939_p0456a05║上堂舉𠀍尊問波斯匿王曰汝以何相觀佛王曰觀
D48n8939_p0456a06║身實相觀佛亦然觀佛實相觀法亦然法界眾生界
D48n8939_p0456a07║根根塵塵一切清淨大眾欲識如來大寂滅汝但盡
D48n8939_p0456a08║攀緣喝一喝下座。
D48n8939_p0456a09║閉馬祖塔上堂祖宗門下緫有関捩子應機接物有
D48n8939_p0456a10║開有閉苟開而不能閉喪家失計閉而不能開誰辨
D48n8939_p0456a11║往來或開而能閉也不妨遊戲閉而能開也重重善
D48n8939_p0456b01║財或不開不閉時又作麼生大眾僧堂裏隨例軟餅䭃
D48n8939_p0456b02║頭橫咬竪咬喝一喝下座。
D48n8939_p0456b03║上堂心生種種法生心滅種種法滅喚什麼作釋迦
D48n8939_p0456b04║老子驀拈起拄杖云假名三十二八十也空聲一切
D48n8939_p0456b05║人間緫強名卓拄杖下座。
D48n8939_p0456b06║上堂云天心得自在盛熱復清涼衲僧如薦得珎重
D48n8939_p0456b07║法中王喝一喝下座。
D48n8939_p0456b08║上堂佛言捨家出家難學道見性難元來捨家出家
D48n8939_p0456b09║難學道見性復難如今學道者如恒河沙見性者未
D48n8939_p0456b10║有一二佛又言性成無上道永嘉云自性天真佛雲
D48n8939_p0456b11║門云如今諸方多是說心說性教裏少哩師云雲門
D48n8939_p0457a01║又不許說心說性佛言性成無上道且道佛說底是
D48n8939_p0457a02║雲門說底是大眾差之毫𨤲失之千里。
D48n8939_p0457a03║上堂知事首座大眾出入相拋歸來依舊南山對北
D48n8939_p0457a04║山忙者自忙閑者閑閑忙彼此不相関依舊水雲間。
D48n8939_p0457a05║上堂舉僧問雲門如何是佛法大意門云春來草自
D48n8939_p0457a06║青又僧問首山如何是佛法大意山云楚王城畔汝
D48n8939_p0457a07║水東流忽有人問泐潭如何是佛法大意向伊道久
D48n8939_p0457a08║雨不晴此三轉語有一轉語可以作諸佛如來之法
D48n8939_p0457a09║藥治一切眾生病有一轉語可以作諸祖之秘関菩
D48n8939_p0457a10║薩直截之要道有一轉語可以作衲僧解脫大道場
D48n8939_p0457a11║是禪者放身命處大眾若擇得出如久客歸家若擇
D48n8939_p0457b01║不出若行人失路喝一喝下座。
D48n8939_p0457b02║上堂諸佛如來說一切眾生身中有三大何者為三
D48n8939_p0457b03║身大相大用大又古德云十方無壁落四面亦無門
D48n8939_p0457b04║露躶躶赤灑灑沒可把既沒可把喚什麼作三大莫
D48n8939_p0457b05║有人擇得出麼若擇得出不妨好手若擇不出眾生
D48n8939_p0457b06║日用而不知喝一喝下座。
D48n8939_p0457b07║上堂大眾好雨點點不落別處且道落在什麼處莫
D48n8939_p0457b08║是落在法堂前麼莫是落在田野中麼莫是落在山
D48n8939_p0457b09║林間若是通達底人神通妙用無可不可有一般人
D48n8939_p0457b10║更不求妙悟但作平常一路實頭見解又喚做不走
D48n8939_p0457b11║作人此之見解未出常流若妙悟明眼底人他一一
D48n8939_p0458a01║知來處一一知落處更不顢頇大眾且道落在什麼
D48n8939_p0458a02║處久參先德一舉便了後進初機更冝子細。
D48n8939_p0458a03║因雪上堂舉龐居士辤藥山因緣師云全禪客當断
D48n8939_p0458a04║不断返遭其亂且道全禪客當時合下得什麼語免
D48n8939_p0458a05║被龐公折挫如今莫有扶持佛事者麼出來開發大
D48n8939_p0458a06║眾眼目亦表自己參學身心如無老僧為你說破今
D48n8939_p0458a07║日臘月初十山門街坊丐者入寮打疊忽有人問諸
D48n8939_p0458a08║丐者已在寮中時又作麼生良久乃喝云相逢不下
D48n8939_p0458a09║馬各自有前程。
D48n8939_p0458a10║上堂今朝又是三月一大道何曾有得失桃花處處
D48n8939_p0458a11║靈雲心却𥬇玄沙弄不出只這弄不出罕遇知音。
D48n8939_p0458b01║上堂今朝七月秋初一時節循環夏又畢衲僧活計
D48n8939_p0458b02║拄杖頭去𠔃住𠔃無固必去住自由且道祖意是同
D48n8939_p0458b03║是別只如古人云鷄寒上樹鴨寒下水意旨如何喝
D48n8939_p0458b04║一喝下座。
D48n8939_p0458b05║上堂雲門云久雨不晴劄大眾且道雲門一劄與德
D48n8939_p0458b06║山棒臨濟喝是同是別若道別祖宗門下豈有兩般
D48n8939_p0458b07║若道同爭奈德山臨濟雲門家風有異衲僧到這裏
D48n8939_p0458b08║如何剖判若剖判得出可謂無邊剎境自他不隔於
D48n8939_p0458b09║毫端十𠀍古今始終不離於一劄今朝三月二十五
D48n8939_p0458b10║各自歸堂喫茶去。
D48n8939_p0458b11║上堂舉印宗法師問𭾐行者云仁者在黃梅有何言
D48n8939_p0459a01║教旨趣傳授𭾐曰彼指授者唯論見性成佛不說禪
D48n8939_p0459a02║定解脫無念無為宗云何故不說禪定解脫無念無
D48n8939_p0459a03║為𭾐曰况是二法不是佛法不二之法宗云如何是
D48n8939_p0459a04║不二之法𭾐曰如仁者講𣵀槃經明見佛性是名佛
D48n8939_p0459a05║法不二之法師云彼時小巧禪道早是中半了也如
D48n8939_p0459a06║今叢林多是唯論禪定解脫無念無為且道六祖底
D48n8939_p0459a07║是如今底是分即是不分即是若分去有違有順有
D48n8939_p0459a08║是有非若不分又不辨邪正埋沒我宗乗譬如𠀍間
D48n8939_p0459a09║道路有直有迃有險有善其行路者可行即行可止
D48n8939_p0459a10║即止大眾還識泐潭老僧麼良久云將此深心奉塵
D48n8939_p0459a11║剎是則名為報佛恩喝一喝下座。
D48n8939_p0459b01║師首座時在仰山結夏小叅云莫有真師子兒試出
D48n8939_p0459b02║來對眾哮吼看時有僧出禮拜師云不知是不是是
D48n8939_p0459b03║即也大竒　僧問鍾聲纔動大眾雲臻禁足已臨如
D48n8939_p0459b04║何指示　師云大家在這裏　進云莫便是和尚為
D48n8939_p0459b05║人處也無　師云多是向言句中轉却　進云一堂
D48n8939_p0459b06║風冷淡千古意分明　師云且莫亂道　僧問承古
D48n8939_p0459b07║有言眾生日用而不知未審不知箇什麼　師云道
D48n8939_p0459b08║　進云忽然知後如何　師云十萬八千　僧提起坐
D48n8939_p0459b09║具云爭奈者箇何　師便喝　僧云好一喝未有断
D48n8939_p0459b10║在　師云喫棒且待別時。
D48n8939_p0459b11║復云更有問話者麼良久云洎合放過乃喝復舉拂
D48n8939_p0460a01║子云耶耶盡十方𠀍界若凡若聖若僧若俗若草若
D48n8939_p0460a02║木盡向拂子下成佛作祖無前無後一時解脫還有
D48n8939_p0460a03║不解脫者麼設有命若懸絲又撫掌云知音者少所
D48n8939_p0460a04║以此箇事論實不論虚參須實參悟須實悟若纖毫
D48n8939_p0460a05║不盡緫落魔界豈不見古人道平地上死人無數過
D48n8939_p0460a06║得荊𣗥林是好手如今人多是得箇身心寂滅前後
D48n8939_p0460a07║際断一念萬年去休去歇去似古廟裏香炉去冷湫
D48n8939_p0460a08║湫地去便為究竟殊不知却被此勝妙境界障蔽自
D48n8939_p0460a09║己正知見不能現前神通光明不得發露或又執箇
D48n8939_p0460a10║一切平常心是道以為極則天是天地是地山是山
D48n8939_p0460a11║水是水僧是僧俗是俗大盡三十日小盡二十九此
D48n8939_p0460b01║依草附木不知不覺一向迷將去忽然問他我手何
D48n8939_p0460b02║似佛手便道是和尚手我脚何似馿脚便道是和尚
D48n8939_p0460b03║脚人人盡有生緣處那箇是上座生緣處便道某是
D48n8939_p0460b04║某州人是何言歟且莫錯會好凡百施為湏要平常
D48n8939_p0460b05║一路子以為穩當定將去合將去更不敢別移一步
D48n8939_p0460b06║怕墮坈落壍長時一似雙盲底人行路一條拄杖子
D48n8939_p0460b07║寸步拋不得緊把著慿將去步步依𠋣一日若道眼
D48n8939_p0460b08║豁開頓覺前非拋却杖子撒開兩手十方蕩蕩七縱
D48n8939_p0460b09║八橫東西南北無可不可豈可一向𠋣他門戶傍他
D48n8939_p0460b10║行脚有甚快活自己畢竟如何不見雲門大師道而
D48n8939_p0460b11║今天下老和尚多是師承學解路布葛藤印版上打
D48n8939_p0461a01║來模子裏脫出當人若是明去何不一切臨時又不
D48n8939_p0461a02║見臨濟大師云我者裏是活祖師西來意把來便用
D48n8939_p0461a03║立處皆真他不說古又如何今又如何者語得那語
D48n8939_p0461a04║不得那裏是虚者裏是實你與我拈出絲毫許實底
D48n8939_p0461a05║道理來看此蓋當人眼不開自無見處一向承虚接
D48n8939_p0461a06║響百般忌諱自纏自縛直饒與麼說當下忽然見得
D48n8939_p0461a07║倜儻分明去也是棺木裏瞪眼如今還有無師智自
D48n8939_p0461a08║然智不與萬法為侶者烜赫底丈夫漢[皻-皮+齒][皻-皮+齒]齖齖千
D48n8939_p0461a09║變萬化見我恁麼胡言漢語便好近前驀口摑拽下
D48n8939_p0461a10║椅子擲向三門外喝散大眾豈不快哉還有麼良久
D48n8939_p0461a11║云若無且看老僧騎案山跳入你諸人眼睛裏七顛
D48n8939_p0461b01║八倒呵佛罵祖去也喝一喝下座。
D48n8939_p0461b02║師到崇勝眾請小參僧問未明心地印難過趙州関
D48n8939_p0461b03║如何是趙州関　師云過　進云莫便是和尚為人
D48n8939_p0461b04║處也無　師云你作麼生會　僧作一圎相　師云
D48n8939_p0461b05║且喜勿交涉　進云也不得𡑅良為賤　師便喝。
D48n8939_p0461b06║復云更有問話者麼良久無人出師云不因一事不
D48n8939_p0461b07║長一智說事亦不妨說理亦無礙為報學道人莫作
D48n8939_p0461b08║理事會阿呵呵欲求長須入水是非中聲色裏放一
D48n8939_p0461b09║倒扶一起是何宗囉囉哩驀拈拄杖畫一畫云適來
D48n8939_p0461b10║許多葛藤向甚處去也復舉拄杖云拄杖子變作觀
D48n8939_p0461b11║音菩薩以甘露水灌入你諸人頂門裏還有眼開心
D48n8939_p0462a01║悟神清氣爽底麼乃喝云莫妄想活落落須弥山把
D48n8939_p0462a02║便撲擲下拄杖云耶耶三十三天不知不覺帝釋居
D48n8939_p0462a03║善法堂為諸天說法勸喻云汝等諸仙盡是𨶒浮提
D48n8939_p0462a04║歸依佛歸依法歸依僧不殺不盜不邪婬不妄語不
D48n8939_p0462a05║飲酒不食肉布施持戒廣作善業來生此間受種種
D48n8939_p0462a06║勝妙快樂汝等諸仙不得一向迷於妙樂須知無常
D48n8939_p0462a07║念念不停念念遷謝速疾速疾便是到來相將墜墮
D48n8939_p0462a08║汝等當求不來不去不生不滅究竟解脫清淨𣵀槃
D48n8939_p0462a09║之樂師乃噓噓今日為眾竭力禍出私門𥬇破衲僧
D48n8939_p0462a10║口然雖如是也不得草草乃撫膝下座。
D48n8939_p0462a11║師到九峯山眾請小參　僧問古人道前三三後三三
D48n8939_p0462b01║前三三即不問如何是後三三　師云的　進云恁
D48n8939_p0462b02║麼則進前三步也　師云関　進云大眾證明真善
D48n8939_p0462b03║知識　師云杜撰衲僧。
D48n8939_p0462b04║師云大眾此事若全提也便須荒却院散却眾拳倒
D48n8939_p0462b05║須弥山踏𮋒四大海三𠀍諸佛諸佛祖師天下老和
D48n8939_p0462b06║尚十二分教填其溝塞其壑雖然如此盡法無民且
D48n8939_p0462b07║向𠀍諦流布建化門中即不可乃拈拂子云三𠀍諸
D48n8939_p0462b08║佛諸大祖師天下老和尚十二分教緫在拂子頭上
D48n8939_p0462b09║分開也懷州牛喫禾益州馬腹脹天下覓醫人𬉹猪
D48n8939_p0462b10║左膞上以拂子左邊敲云太虚為鼓湏弥作槌遂喝
D48n8939_p0462b11║云鼕鼕閙市裏識取天子將錯就錯以拂子右邊敲
D48n8939_p0463a01║云大地作床長天為幕蹶倒打睡百草頭上薦取祖
D48n8939_p0463a02║師病鳥栖蘆噫九年空面壁撫掌不囬頭𥬇煞傍觀
D48n8939_p0463a03║如今莫有傍觀底麼良久乃喝云洎合停囚長智又
D48n8939_p0463a04║舉拂子云穿却你鼻孔却向脚跟下走出東西南北
D48n8939_p0463a05║土曠人稀天上天下唯我獨尊阿喇喇遂擲下拂子
D48n8939_p0463a06║云是什麼下座。
D48n8939_p0463a07║師到大愚眾請小參師云二三月來天氣和暖萬物
D48n8939_p0463a08║生長百鳥和鳴桃花紅李花白到處園林翠連野色
D48n8939_p0463a09║誰家年少賞勝踏青唯有古寺老僧坐對庭栢遂以
D48n8939_p0463a10║拂子敲禪床云敲枷打鎻出釘㧞楔大有癡頑怕吞
D48n8939_p0463a11║熱鐵醍醐上味候伊時節趙州石橋循途守轍百丈
D48n8939_p0463b01║野狐為君一決狐疑淨盡眼光電掣南北東西有誰
D48n8939_p0463b02║辨別還有辨別底麼試出來撫掌呵呵大𥬇打箇筋
D48n8939_p0463b03║斗供養大眾一者慶快平生二與天下人作標牓有
D48n8939_p0463b04║麼有麼秖為情生智隔想變體殊我者裏不免拆東
D48n8939_p0463b05║籬補西壁去也以拂子畫云十方𠀍界百雜碎何處
D48n8939_p0463b06║更有山河大地耶看看四大海水在諸人面前滔滔
D48n8939_p0463b07║地氣象萬端魚龍變化還見麼見則不無忽然有箇
D48n8939_p0463b08║巡海夜义出來道禪和子如何是脫生死底句向他
D48n8939_p0463b09║道什麼即得若不向他道被他一𠮷橑棒打殺餧魚
D48n8939_p0463b10║鼈喫當此之際以何為身以何為心以何為人以何
D48n8939_p0463b11║為我以何為佛以何為祖以何為禪以何為道會麼
D48n8939_p0464a01║良久云五更侵早起更有夜行人乃拂子擊禪床下座。
D48n8939_p0464a02║
D48n8939_p0464a03║泐潭山寶峯禪院雲庵真淨禪師語錄中
D48n8939_p0464a04║
D48n8939_p0464a05║奉[巟-亡]徐泳刊。