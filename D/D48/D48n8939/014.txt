D48n8939_p0465b01║寶峯雲庵真淨禪師偈頌下
D48n8939_p0465b02║嗣法門人　　福深　　　錄
D48n8939_p0465b03║僧請問三聖問雪峯云透網金[鱗-(烈-列)+大]以何為食
D48n8939_p0465b04║峯云待你透出網來即向你道聖云一千
D48n8939_p0465b05║五百人善知識話頭也不識師以頌示之
D48n8939_p0465b06║潦倒漁翁坐釣臺金[鱗-(烈-列)+大]赫赫鼓波來海門空闊纔施
D48n8939_p0465b07║網霹靂一轟天地開
D48n8939_p0465b08║雪峯云老僧住持事大
D48n8939_p0465b09║放去収來得自由不堪優處亦堪優可憐滯句承言
D48n8939_p0465b10║者爭是爭非空白頭
D48n8939_p0465b11║僧請問丹霞𮪍聖僧意旨如何
D48n8939_p0466a01║千變萬化七顛八倒𮪍却聖僧踏倒水潦釋迦起身
D48n8939_p0466a02║比丘悟道𠰥會此意寒來著襖
D48n8939_p0466a03║僧請問雪峯鼈鼻虵因緣
D48n8939_p0466a04║打鼓弄琵琶相逢一會家雲門能合調長慶解隨邪
D48n8939_p0466a05║古曲非音律南山鼈鼻虵何人知妙訣的子是玄沙
D48n8939_p0466a06║僧問南臺圎和尚大隨龜話圎以手𮋒覆示
D48n8939_p0466a07║之其僧不肯乃質於師師以頌釋之
D48n8939_p0466a08║少室之妙訣觀根而密付大隨曾𣳘機南臺亦失護
D48n8939_p0466a09║𮋒手與覆手脫履著龜處明明言外傳信何有今古
D48n8939_p0466a10║擲金鍾輥鐵鼓水東流日西去
D48n8939_p0466a11║僧請問馬大師日面佛月面佛
D48n8939_p0466b01║日面月面胡來漢現一點靈光万化千變
D48n8939_p0466b02║僧請益僧問雲門如何是正法眼門云普
D48n8939_p0466b03║但無一切心自然合大道應用在臨時莫分妙不妙
D48n8939_p0466b04║僧請問僧問雲門如何是諸
D48n8939_p0466b05║佛出身處門云東山水上行
D48n8939_p0466b06║目前有路誰解通方東山水上求者茫茫
D48n8939_p0466b07║諸佛出身處東山水上行目前一彈指徧現煞分明
D48n8939_p0466b08║日面月面過佛手馿脚呈皆承此箇力言外度迷情
D48n8939_p0466b09║僧曰眾中多以無事商量師復成頌
D48n8939_p0466b10║多將無事會無事困人心有無俱勿念自可剖靈音
D48n8939_p0466b11║落落雖殊應寥寥不在尋宜哉萬化首都秖屬于今
D48n8939_p0467a01║僧請問僧問首山如何是佛法的
D48n8939_p0467a02║的大意山云楚王城畔汝水東流
D48n8939_p0467a03║楚王城畔水東流樹倒藤枯𥬇不休好是自從投子
D48n8939_p0467a04║後更無人解道油油
D48n8939_p0467a05║僧舉趙州庭前栢樹子話或云有
D48n8939_p0467a06║此語或云無此語師以頌决之
D48n8939_p0467a07║庭前栢樹子趙州無此語若是本色人直下未相許
D48n8939_p0467a08║庭前栢樹子趙州有此語為報同道流覿面如何舉
D48n8939_p0467a09║僧舉雲門北斗裏蔵身
D48n8939_p0467a10║東涌西沒北斗蔵身法王法令德非有隣
D48n8939_p0467a11║趙州勘破婆子
D48n8939_p0467b01║似狂不狂趙州老或凡或聖人難曉是非長短任君
D48n8939_p0467b02║裁老婆被伊勘破了
D48n8939_p0467b03║婆子云好箇阿師又與麼去
D48n8939_p0467b04║臨岐有水復有火遇賤即貴全可可臺山一路去無
D48n8939_p0467b05║𭅒幾箇行人脫脫覊鎻
D48n8939_p0467b06║庭前栢樹子（二首）
D48n8939_p0467b07║庭前栢樹子我道不如松枯枝折落地打著去年㯶
D48n8939_p0467b08║造化無私不思力一一青青𡻕寒色長短大小在目
D48n8939_p0467b09║前可𥬇時人會不得
D48n8939_p0467b10║頌黃龍和尚垂示佛手驢脚生緣
D48n8939_p0467b11║我手何似佛手𮋒覆誰辨好醜若非師子之兒野干
D48n8939_p0468a01║謾為開口
D48n8939_p0468a02║我脚何似驢脚隱顯千𭅒萬錯欲開金剛眼睛看取
D48n8939_p0468a03║目前善惡
D48n8939_p0468a04║人人盡有生緣處認著依前還失路長空雲破日華
D48n8939_p0468a05║開東西南北從君去
D48n8939_p0468a06║鳥窠和尚吹布毛
D48n8939_p0468a07║鳥窠吹布毛紅日午方高趙王因好劒滿國人帶刀
D48n8939_p0468a08║僧問雲門如何是啐啄之機門云響
D48n8939_p0468a09║有問啐啄機雲門荅云響昨日雷轟天夜來山水長
D48n8939_p0468a10║寶壽開堂三聖推出僧
D48n8939_p0468a11║探𮪍飛來棒下寧瞎人𮋒滿鎮州城太平本是將軍
D48n8939_p0468b01║致不許將軍見太平
D48n8939_p0468b02║石火光中電影分怒雷隨振動乾坤耳聾眼瞎人無
D48n8939_p0468b03║數誰是知恩解報恩
D48n8939_p0468b04║僧問風宂如何是佛宂
D48n8939_p0468b05║云丈林山下竹根邊
D48n8939_p0468b06║丈林山下竹根邊水在深溪月在天良馬不知何處
D48n8939_p0468b07║去阿難依舊𠀍尊前
D48n8939_p0468b08║靈雲見桃花悟道
D48n8939_p0468b09║竒哉一見桃花後萬別千差更不疑獨有玄沙言未
D48n8939_p0468b10║徹子孫幾箇是男兒
D48n8939_p0468b11║昔日靈雲見悟時香苞紅蕚一枝枝如今到處還開
D48n8939_p0469a01║也陌上相逢說向誰
D48n8939_p0469a02║僧問趙州狗子還有佛性也無州云
D48n8939_p0469a03║無僧云上至諸佛下至螻蟻皆有佛
D48n8939_p0469a04║性狗子為什麼無州云有業識在
D48n8939_p0469a05║言有業識在誰云意不深海枯終見底人死不知心
D48n8939_p0469a06║僧問雲門如何是吹毛劒門云骼
D48n8939_p0469a07║誰謂吹毛利雲門骼可知一朝權在手看取令行時
D48n8939_p0469a08║僧問龍牙古人得箇什麼道理
D48n8939_p0469a09║便休去歇去牙云如賊入空室
D48n8939_p0469a10║買帽相頭量才補職明眼衲僧面前不識
D48n8939_p0469a11║僧問長沙了即業障本來空未了還須
D48n8939_p0469b01║償夙債秖如二祖是了不了沙云空
D48n8939_p0469b02║臨機無巧妙得意不勞功其如人不會聞空便謂空
D48n8939_p0469b03║僧問趙州一物不將來時如何州云放下著
D48n8939_p0469b04║移高就下縱威權解脫門開信可憐不得空王真妙
D48n8939_p0469b05║訣動隨聲色被勾牽
D48n8939_p0469b06║僧問雲門如何是超佛越祖之談門云餬餅
D48n8939_p0469b07║超佛越祖之談覿面相呈誰領不知箭過新羅動地
D48n8939_p0469b08║閑爭餬餅
D48n8939_p0469b09║雲門𨵿捩子
D48n8939_p0469b10║雲門𨵿捩子消息少人知有時一撥動大地眼𭿇𭿇
D48n8939_p0469b11║雲門抽顧
D48n8939_p0470a01║雲門抽顧自有來由一點不到休休休休
D48n8939_p0470a02║臨際三度問黃檗佛法大意三度被打
D48n8939_p0470a03║資糧更不著𬅿𬅿岐路年深恐轉賖直下痛施三頓
D48n8939_p0470a04║棒夜来依舊宿蘆花
D48n8939_p0470a05║臨際到大愚處悟
D48n8939_p0470a06║便言黃檗無多法大丈夫兒豈自乖脇下兩拳明有
D48n8939_p0470a07║信不從黃檗付將来
D48n8939_p0470a08║僧問首山如何是佛法大
D48n8939_p0470a09║意山云新婦𮪍馿阿家牽
D48n8939_p0470a10║張顛不似首山顛不動毫芒百怪全猶得黃龍再拈
D48n8939_p0470a11║出四方明眼若為傳
D48n8939_p0470b01║新婦𮪍驢阿家牽低頭拈得一文錢十字街頭拍手
D48n8939_p0470b02║𥬇東村王老屋頭穿
D48n8939_p0470b03║雲門云火裏蝍蟟吞大虫
D48n8939_p0470b04║秦時𨍏轢鑽頭通大施門開妙莫窮火裏蝍蟟依舊
D48n8939_p0470b05║活拈來誰解恣英雄
D48n8939_p0470b06║火裏蝍蟟吞大虫去年不似今年窮直得黃茅瘴氣
D48n8939_p0470b07║發雪𡑅桃花處處紅
D48n8939_p0470b08║臨際鋤茶園次見黃檗來遂拄鋤頭而立檗
D48n8939_p0470b09║云者漢困那際云鋤也未鋤困箇什麼檗以
D48n8939_p0470b10║拄杖便打際接住一送檗便倒叫云維那相
D48n8939_p0470b11║救維那近前扶云爭容得這風顛漢與麼無
D48n8939_p0471a01║禮檗以拄杖却打維那際乃連鋤地數下云
D48n8939_p0471a02║諸方火葬這裏一時活埋
D48n8939_p0471a03║奪旗掣鼓著精神父子雖親法不親為報四方禪者
D48n8939_p0471a04║道等閑莫作守株人
D48n8939_p0471a05║百丈再參馬祖
D48n8939_p0471a06║客情步步隨人轉有大威光不能現突然一喝雙耳
D48n8939_p0471a07║聾那吒眼開黃檗面
D48n8939_p0471a08║興化打克賔維那
D48n8939_p0471a09║丈夫當断不解断興化為人徹底漢已後從教眼自
D48n8939_p0471a10║開棒了罸錢趂出院
D48n8939_p0471a11║雲門臘月二十五
D48n8939_p0471b01║臘月二十五一曲超今古鎮州大蘿蔔生長在深土
D48n8939_p0471b02║僧問雲門不起一念還
D48n8939_p0471b03║有過也無門云須弥山
D48n8939_p0471b04║不起一念海裏須弥把來便用休別針錐
D48n8939_p0471b05║百丈野𤜶
D48n8939_p0471b06║不落蔵鋒不昧分要伊從此脫𤜶身相逢盡道休宮
D48n8939_p0471b07║去林下何曾見一人
D48n8939_p0471b08║𭔃百丈玿首座
D48n8939_p0471b09║百丈雄峯𠋣碧虚其間今古道非孤不知一句墮狐
D48n8939_p0471b10║事借問當時有也無
D48n8939_p0471b11║有無聞說𥬇咍咍不是知音不問來莫把祖機容易
D48n8939_p0472a01║𣳘待伊𤜶眼自醒開
D48n8939_p0472a02║潜能展事密投機落草之談信有之言下罕逢師子
D48n8939_p0472a03║子成群作隊野狐兒
D48n8939_p0472a04║和酬　運使蔣公頌古八絕句
D48n8939_p0472a05║仰山
D48n8939_p0472a06║溈仰法幢摧已久從頭提起又重新誰知断臂傳來
D48n8939_p0472a07║事光顯須慿大智人
D48n8939_p0472a08║父子有時揚密意神通變化不相知喚回業識忙忙
D48n8939_p0472a09║者𥬇倒溈山老古錐
D48n8939_p0472a10║踈山
D48n8939_p0472a11║呵呵大𥬇意難論樹倒藤枯問有因縱向明招言下
D48n8939_p0472b01║悟眼開只是舊時人
D48n8939_p0472b02║因茲自抱無絃琴歸隱踈山煙翠深有箇荊溪蔣居
D48n8939_p0472b03║士曾聞得得訪知音
D48n8939_p0472b04║末山
D48n8939_p0472b05║末山不露凌雲頂今古岹嶢在目前又道本無男女
D48n8939_p0472b06║相非君莫辨火中蓮
D48n8939_p0472b07║非色非心非行業成男成女解隨緣而今僧俗并群
D48n8939_p0472b08║有一一昭然緫不偏
D48n8939_p0472b09║洞山
D48n8939_p0472b10║掩耳重開眼界寬（金部到洞山留偈云眼處聞時方得知誤作耳字故云爾）廓然
D48n8939_p0472b11║無法不同觀山林瓦石縱橫說若到常情取信難
D48n8939_p0473a01║桉部不妨閑訪道新豐一宿話皮膚水聲山色紅塵
D48n8939_p0473a02║外軒蓋重來得也無
D48n8939_p0473a03║𭔃雲居長老五頌
D48n8939_p0473a04║絕頂雲居北斗齊雲門知見便高提莫將透脫常情
D48n8939_p0473a05║解須是當機離水𭰖
D48n8939_p0473a06║絕頂雲居北斗齊蔵身北斗最難提叢林緫作平常
D48n8939_p0473a07║解無限高僧沒在𭰖
D48n8939_p0473a08║絕頂雲居北斗齊出群消息要人提其中未善宗乗
D48n8939_p0473a09║者竒特商量滿眼𭰖
D48n8939_p0473a10║絕頂雲居北斗齊參𭅒光裏閙中提擎頭戴角誇能
D48n8939_p0473a11║解一一重教上細𭰖
D48n8939_p0473b01║絕頂雲居北斗齊橫三竪四目前提空中鶻眼殊無
D48n8939_p0473b02║礙還𥬇獰虵不離𭰖
D48n8939_p0473b03║雪朝上堂舉龐居士辤藥山
D48n8939_p0473b04║因緣復頌其意示諸禪者
D48n8939_p0473b05║龐翁境界滴水滴凍藥山闍梨兩目定動機不發時
D48n8939_p0473b06║一塲困夢本自天真阿誰解用
D48n8939_p0473b07║師室中問僧云了也未僧云未了師云你
D48n8939_p0473b08║喫粥了也未僧云了師云又道未了復云
D48n8939_p0473b09║門外什麼聲僧云雨聲師云又道未了復
D48n8939_p0473b10║云靣前是什麼僧云屏風師云又道未了
D48n8939_p0473b11║復云還會麼僧云不會乃云聽取一頌
D48n8939_p0474a01║隨緣事事了日用何欠少一切但尋常自然不顛倒
D48n8939_p0474a02║見僧來以火筯敲火爐僧云不會師乃頌曰
D48n8939_p0474a03║火筯敲火爐日用更無餘開單并展鉢何處有親踈
D48n8939_p0474a04║僧又問達磨西來單傳
D48n8939_p0474a05║心印又如何復乃成頌
D48n8939_p0474a06║火筯敲火爐直𢫾更無餘開單并展鉢一一晃心珠
D48n8939_p0474a07║師室中問僧如何是無文字一句僧
D48n8939_p0474a08║無語僧却問如何是無文字一句師
D48n8939_p0474a09║云廬陵米作麼價又云靣前是屏風
D48n8939_p0474a10║一一超然一一玄莫將情計自留連從來大道無文
D48n8939_p0474a11║字不要安排喚作禪
D48n8939_p0474b01║僧云洞山禪難參師乃有頌
D48n8939_p0474b02║洞山禪也不為難與君時復且閑閑楖𣗖迸開天地
D48n8939_p0474b03║眼一重山後一重山
D48n8939_p0474b04║示眾二頌
D48n8939_p0474b05║了無一法秖在臨時把來便用更莫遲疑
D48n8939_p0474b06║於法應自由更莫向餘求殺活劒在手到處得風流
D48n8939_p0474b07║法界三觀六頌
D48n8939_p0474b08║色空無礙如意自在萬象森羅影現中外出沒去來
D48n8939_p0474b09║此土他界心印廓然融通廣大
D48n8939_p0474b10║理事無礙如意自在倒把須弥卓向纖芥清淨法身
D48n8939_p0474b11║圎滿土塊一點鏡燈十方海會
D48n8939_p0475a01║事事無礙如意自在不動道場十方𠀍界東涌西沒
D48n8939_p0475a02║千𭅒萬怪火裏蝍蟟吞却螃蠏
D48n8939_p0475a03║事事無礙如意自在手把猪頭口誦淨戒趂出[婬-壬+(工/山)]坊
D48n8939_p0475a04║未還酒債十字街頭解開布袋
D48n8939_p0475a05║事事無礙如意自在拈起一毛重重法界一念遍入
D48n8939_p0475a06║無邊剎海只在目前或顯或晦
D48n8939_p0475a07║事事不知空色誰會理事既休鐵舩下海石火電光
D48n8939_p0475a08║咄哉不快橫案鏌鎁魔軍膽碎
D48n8939_p0475a09║讀金剛經是法平等無有高下佛意非傅大
D48n8939_p0475a10║士頌指南則異說者多矣故水陸同真際飛
D48n8939_p0475a11║行體一如則佛佛道同信斯也因成一頌用
D48n8939_p0475b01║示諸禪者
D48n8939_p0475b02║平等群生類迷為七趣因悠悠終莫覺擾擾但隨塵
D48n8939_p0475b03║頼我從凡質何緣獲法身神通雖未具作佛亦天真
D48n8939_p0475b04║短歌𭔃端上人
D48n8939_p0475b05║鷲峯深黃檗苦一來知味便回去去去不回顧大
D48n8939_p0475b06║地何曾有寸土廓然胷臆寰宇寬東涌西沒胡為
D48n8939_p0475b07║難早言云往逍遙山又聞已在袁城閒因思孤坐
D48n8939_p0475b08║雪寒夜松風瑟瑟添蕭洒端師端師聽我言玉鑰
D48n8939_p0475b09║在手須牢把
D48n8939_p0475b10║𭔃人
D48n8939_p0475b11║一二三四五清平打鼓道吾舞脚踏金舩海月高無
D48n8939_p0476a01║根樹下蹲龍虎優鉢羅花火裏開軒轅寶鑑埋糞土
D48n8939_p0476a02║為報頴川善女人信受摩耶千佛母
D48n8939_p0476a03║送和禪者南雄作丐
D48n8939_p0476a04║見不見逢不逢千里萬里圎光中左顧右眄華蔵海
D48n8939_p0476a05║輕提重按開盲聾此箇妙窮不窮是處園林落花紅
D48n8939_p0476a06║乾坤造化有時節莫比仁者無閒風忽釋迦慢弥勒
D48n8939_p0476a07║彼既丈夫我亦尓都來秖在一毛頭也解分身千百
D48n8939_p0476a08║億臨機一一不思量好𥬇時人識不識
D48n8939_p0476a09║送清禪者石城丐（清乃善畫）
D48n8939_p0476a10║菩提數珠一百八楖𣗖拄杖六七尺象王蹴踏潤無
D48n8939_p0476a11║邊達磨唯留履一隻至今天下重黃金𥬇殺寒山與
D48n8939_p0476b01║拾得觀音慈布袋憨維摩問疾文殊堪千竒萬怪狀
D48n8939_p0476b02║無盡皎然此理誰相諳石城人物多賢善仁者一到
D48n8939_p0476b03║皆和南有人問著新豐老切忌承言落二三
D48n8939_p0476b04║送生禪者袁州丐
D48n8939_p0476b05║箭穿紅日影山鬼把住麒麟兒竇八破布衫海神捧
D48n8939_p0476b06║出珊瑚枝臨際三𨵿透不透雲門一字知不知閑思
D48n8939_p0476b07║昔日同參者𥬇倒新豐老古錐小釋迦大禪佛集雲
D48n8939_p0476b08║峯下有窠窟相逢須辨是與非莫順人情剛負屈鼈
D48n8939_p0476b09║鼻虵遼天鶻徧問知音是底物竒哉高步下層巒好
D48n8939_p0476b10║向前途恣輕忽
D48n8939_p0476b11║送從禪者廬陵丐（乃閩人石霜受業）
D48n8939_p0477a01║鼓山頭上雲成蓋石霜霜水清如鏡新豐洞裏伸脚
D48n8939_p0477a02║眠眼開起來天地逈拍手呵呵𥬇不休堂上老胡俗
D48n8939_p0477a03║姓鄭廬陵米價高復低兎角拄杖須親携欲度門門
D48n8939_p0477a04║一切境當知密室爛如𭰖
D48n8939_p0477a05║送長上人袁州丐
D48n8939_p0477a06║集雲峯下四藤條誰復得逍遙祝融峯頂萬年松天
D48n8939_p0477a07║下名標新豐五位拄杖頭挑橫三竪四東西南北偏
D48n8939_p0477a08║中來正中去遇賤即貴逢低且高撞著三家村裏老
D48n8939_p0477a09║婆掣断裙腰十字街頭醉翁子扶起來與伊繫絛或
D48n8939_p0477a10║是或非胡抄乱抄休話祖師密意莫問𠀍俗塵勞道
D48n8939_p0477a11║人活計舉措堪褒咄將此深心奉塵剎諸子不同袍
D48n8939_p0477b01║頭[殳*頁]麵糊二禪者是不是若是不妨南去見老盧
D48n8939_p0477b02║送十一禪者往諸方緣化
D48n8939_p0477b03║身是光明寶幢心是神通法藏多虚不如少實千語
D48n8939_p0477b04║終歸一當欲知教外別傳便是西来牓樣神通利物
D48n8939_p0477b05║昭昭光明到處晃晃不屬諸方語言豈𨵿森羅萬象
D48n8939_p0477b06║大機大用天真或是或非過量一得永絕攀緣無法
D48n8939_p0477b07║更堪比況唯此一事真實其餘緫是虚妄可使法界
D48n8939_p0477b08║有情同悟此心無上十一禪者化行雄雄法王大將
D48n8939_p0477b09║後又添一人之萬載緣化
D48n8939_p0477b10║元是十一人添子成十二有利及無利終不離行市
D48n8939_p0477b11║木塔老婆禪河陽新婦子普化解風顛我今故直指
D48n8939_p0478a01║上高李居士求頌
D48n8939_p0478a02║李翁李翁惠性自通知身幻妄處𠀍皆空尊卑貴賤
D48n8939_p0478a03║暫且相逢共若朝露緫如春紅倐忽變滅誰是我儂
D48n8939_p0478a04║唯心即佛靈妙難窮長生不死人性皆同明明日用
D48n8939_p0478a05║不自信崇悟無彼此迷有西東李翁李翁宿植善功
D48n8939_p0478a06║一家蒙庇𠮷慶常隆兒孫樂善齋心融融正信清淨
D48n8939_p0478a07║諸佛法中或讃或毀如盲如聾一切魔惱自然銷鎔
D48n8939_p0478a08║道心堅固有始有終
D48n8939_p0478a09║送照禪者
D48n8939_p0478a10║䶥䶥齖齖人謂我𢙣是是非非我謂人莫不莫不作
D48n8939_p0478a11║不𢙣不樂法喜禪恱去黏解縛黃龍家風佛手驢脚
D48n8939_p0478b01║後代兒孫須自開拓大啟三𨵿末後一著雖涉語言
D48n8939_p0478b02║不在糟粕皎㓗靈源此彼何若神通光明圎滿大覺
D48n8939_p0478b03║切忌思量應病與藥
D48n8939_p0478b04║方禪人求師親書偈送
D48n8939_p0478b05║字要親手書偈不慿人作彼此有如意應病即與藥
D48n8939_p0478b06║閙裏何妨佛手開擬議之前出馿脚任是碧眼胡兒
D48n8939_p0478b07║也須路頭迷却不是特地要辨清濁活袞袞明落落
D48n8939_p0478b08║本自天然何須自縛還鄉曲調和者稀干木逢場但
D48n8939_p0478b09║戯樂
D48n8939_p0478b10║送諸郡丐者
D48n8939_p0478b11║諸郡丐者道無此彼直截根源更何擬議性本一源
D48n8939_p0479a01║用無有二但盡凡情別無勝義觸目遇緣無非佛事
D48n8939_p0479a02║有利無利不離行市干木隨身逢場作戯或逆或順
D48n8939_p0479a03║或非或是一主一賔一坐一起照用臨時縱奪有以
D48n8939_p0479a04║臨際兒孫衲僧巴鼻教化眾生成就根噐家家觀音
D48n8939_p0479a05║門門勢至兒女大小神通活計通人不疑法王已矣
D48n8939_p0479a06║送德禪者丐平江
D48n8939_p0479a07║平江一𣲖東流穿過千門萬戶佛法大意今明自是
D48n8939_p0479a08║時人不顧直到大海方休浩浩無今無古滔滔自有
D48n8939_p0479a09║靈源亦似參禪大悟若也心地洞然正法眼蔵發露
D48n8939_p0479a10║何妨運出家珎所在觀機救度明年是日歸來不尓
D48n8939_p0479a11║却依位住
D48n8939_p0479b01║南臺和福嚴長老結夏
D48n8939_p0479b02║今夏南嶽南臺晚飯不通水𣳘杉松空引寒風田地
D48n8939_p0479b03║莓苔不㓗又道禁足九旬人人口中一舌去夏臘人
D48n8939_p0479b04║消盡今後渾鑄成鐵殊不知有佛有法豈更解移凹
D48n8939_p0479b05║就凸秖待置箇葛衫准備來年夏熱
D48n8939_p0479b06║送[葉-廿+卄]道人
D48n8939_p0479b07║一[葉-廿+卄]落天下秋夕陽西去水東流黃河澄清聖人出
D48n8939_p0479b08║三千年事何悠悠稀復稀少復少使我虚生幾逥老
D48n8939_p0479b09║如今共𢝫居太平何妨學佛閑訪道歸去來歸去來
D48n8939_p0479b10║老𭾐得不在黃梅普光心印神通蔵日用分明眼自開
D48n8939_p0479b11║送琪道者作丐
D48n8939_p0480a01║衲僧門下縱奪臨時靈虵在手猛虎當𮪍有[肆-聿+((彰-章)/(泳-永+頁))]便捋
D48n8939_p0480a02║無尾莫追放去防渴把住知飢賔主易見隱顯難思
D48n8939_p0480a03║禪家大道法眼慈悲
D48n8939_p0480a04║送閑上人之黃龍覲老師
D48n8939_p0480a05║閑閑一片祥雲別海山卷舒出沒自有信豈同薄霧
D48n8939_p0480a06║縈漁灣閑閑閑情意態西南還黃龍久約待為雨我
D48n8939_p0480a07║今目送胡高攀
D48n8939_p0480a08║和黃檗老和尚送李居士
D48n8939_p0480a09║踏断秤槌兩截分明為君直說黃檗苦口多嫌三冬
D48n8939_p0480a10║何處無雪難難𮋒憶龐公與兒女不㛰不娉共頭活
D48n8939_p0480a11║送吉州曾居士昆季
D48n8939_p0480b01║來從山下來去從山下去行也曉便行住也晚便住
D48n8939_p0480b02║在路同弟兄到家會兒女莫嫌言語太尋常最是為
D48n8939_p0480b03║君省要處省要處三四五須弥𨁝跳迦[葉-廿+卄]舞
D48n8939_p0480b04║𭔃福嚴謹上人時在南臺
D48n8939_p0480b05║白雲籠高峯明月照淺水誰云與日同方曰為知己
D48n8939_p0480b06║北嶺讓邊人南臺石上子救得老盧頭失却少林齒
D48n8939_p0480b07║送一禪者袁州丐
D48n8939_p0480b08║佛子之心絲毫不掛無底藍子驪珠滿瀉袁州城裏
D48n8939_p0480b09║任人著價異日歸來倒𮪍鐵馬
D48n8939_p0480b10║送儼禪者𠮷州丐
D48n8939_p0480b11║佛子之心大喜大捨喚龜作鼈指鹿為馬偃溪水聲
D48n8939_p0481a01║廬陵米價一一法門死虵活把
D48n8939_p0481a02║送慶禪者崇陽丐
D48n8939_p0481a03║佛子之心無非利樂眾生界中應病與藥或呈佛手
D48n8939_p0481a04║或出馿脚我宗赫然莫錯莫錯
D48n8939_p0481a05║送泰禪者乞米
D48n8939_p0481a06║佛子之心能施惠澤山前穀熟人間米白十升一斗
D48n8939_p0481a07║大翁二伯但盡凡情錢不露陌
D48n8939_p0481a08║送際修造
D48n8939_p0481a09║佛子之心逢場作戯遇緣即興常可如意佛殿三門
D48n8939_p0481a10║觀音勢至彈指乃成九峯山寺
D48n8939_p0481a11║過義井莊猛才上人求頌
D48n8939_p0481b01║達佛心宗也寸無差㸦時相應存解行瞻敬見師資
D48n8939_p0481b02║𤥨玉當成噐磨塼莫問伊西來諸祖令一一𦁕如斯
D48n8939_p0481b03║性空
D48n8939_p0481b04║佛及眾生性圎明躰本同見聞皆共有取捨𦁕非空
D48n8939_p0481b05║在事能潜隱當機解變通談禪并治俗一一見全功
D48n8939_p0481b06║實際
D48n8939_p0481b07║妙湛緫持際光明覺性身在家疑是客別國却為親
D48n8939_p0481b08║漸誘終難信高提復倍嗔如今法末𠀍教我𠰥為人
D48n8939_p0481b09║不二
D48n8939_p0481b10║平等觀諸子家門不二開客程無是處浪迹緫歸來
D48n8939_p0481b11║法寶名如意禪朋號善財共遊華藏界寰宇一塵該
D48n8939_p0482a01║了義
D48n8939_p0482a02║迷頭曾認影了悟緫成非唯有道心在更無禪病依
D48n8939_p0482a03║靜中聞水過閑裏見蜂飛一一天真事何人共所歸
D48n8939_p0482a04║法忍
D48n8939_p0482a05║對境心常寂靈源本不生事隨高下應機逐淺深評
D48n8939_p0482a06║剖判彰神用觀瞻洞覺明無非法忍力更莫外求聲
D48n8939_p0482a07║妙用
D48n8939_p0482a08║神通并妙用迎送及攀陪更不假人教自然隨事來
D48n8939_p0482a09║幻身同草木淨性出塵埃多謝程居士迷頭緫喚廻
D48n8939_p0482a10║和集
D48n8939_p0482a11║法門元不二所到便為家圎頂旃檀樹方袍𦴻蓞花
D48n8939_p0482b01║六和儀有伴四攝道無涯豈獨携禪者俱登大寶車
D48n8939_p0482b02║雲鶴
D48n8939_p0482b03║旦過晚應宿山堂任去留孤雲能自在隻鶴更優游
D48n8939_p0482b04║楖𣗖開青眼袈裟伴白頭未明西祖意萍迹謾悠悠
D48n8939_p0482b05║𭔃通人
D48n8939_p0482b06║通人何揀擇一一道無偏擬欲分優劣還應落蓋纏
D48n8939_p0482b07║心心同作佛法法共談禪但盡常情也東流水滿川
D48n8939_p0482b08║禪定軒十偈
D48n8939_p0482b09║攝心名淨戒禪定號波羅到岸仍留筏行慈復度他
D48n8939_p0482b10║悟懷生極樂見性識弥陁即此明軒下菩提薩摩訶
D48n8939_p0482b11║其二
D48n8939_p0483a01║雖然迷悟別平等一禪心莫向雲門覓休從林際尋
D48n8939_p0483a02║瑕銷成白玉鑛盡得黃金無比不思議靈源最甚深
D48n8939_p0483a03║其三
D48n8939_p0483a04║本來同作佛妄想共留連此日不為道何時能去纏
D48n8939_p0483a05║便冝歸寶所休更認空拳一一天真性花開火裏蓮
D48n8939_p0483a06║其四
D48n8939_p0483a07║西來元不二天下所傳差佛法無多子門庭有幾家
D48n8939_p0483a08║主賔分兎馬棒喝辨龍虵學者冝詳審如今正可嗟
D48n8939_p0483a09║其五
D48n8939_p0483a10║諸祖傳心印何曾別有禪宗乗迷有異佛法悟無偏
D48n8939_p0483a11║寶覺人人大靈機事事圎莫求竒特說荒却自家田
D48n8939_p0483b01║其六
D48n8939_p0483b02║小乗不見性心外別有禪妄現𣵀槃樂迷遭煩惱纏
D48n8939_p0483b03║豈知潭底月元在屋頭天更把古人語將為竒特傳
D48n8939_p0483b04║其七
D48n8939_p0483b05║神通遊戯力一一本無生菩薩能親證如來更妙明
D48n8939_p0483b06║聲聞聞未信緣覺覺猶驚唯有大乗器靈源發便清
D48n8939_p0483b07║其八
D48n8939_p0483b08║佛性天真事誰言別有師男兒彈指處女子出禪時
D48n8939_p0483b09║不費纖毫力何曾動所思眾生緫平等日用自多疑
D48n8939_p0483b10║其九
D48n8939_p0483b11║學道先須明有悟法王法印印無偏拈來事事皆過
D48n8939_p0484a01║量把出心心緫離緣由是眾生㒹倒解不觀諸祖上
D48n8939_p0484a02║來傳蓮花𠀍界同遊戯主伴交參影像前
D48n8939_p0484a03║其十
D48n8939_p0484a04║龍象朝昏禪恱處幽深難勝此軒𰍋心為逰戯神通
D48n8939_p0484a05║藏身是光明智照幢徇物高𠇓雖有二歸源本未且
D48n8939_p0484a06║無雙但能知見同真正外道天魔稽首降
D48n8939_p0484a07║大義寮
D48n8939_p0484a08║大義無文字誰云達磨傳此心元淨妙是法本明圎
D48n8939_p0484a09║有據人人佛無生念念禪開單兼展鉢一一火中蓮
D48n8939_p0484a10║其二
D48n8939_p0484a11║大義即為寮包容起一朝聖凡同寂滅主伴共逍遙
D48n8939_p0484b01║少語工夫大多聞慧解饒禪餘遊覺苑朋友好相邀
D48n8939_p0484b02║照軒
D48n8939_p0484b03║本性本明妙如何却妄緣常光常寂照淨智淨空圎
D48n8939_p0484b04║舉眾皆平等臨機緫見前唯除不信者教外豈虚傳
D48n8939_p0484b05║其二
D48n8939_p0484b06║西來教外傳開悟却慿言心是神通蔵身為智照軒
D48n8939_p0484b07║法空平等座善巧緫持門大義靈無盡禪家各有源
D48n8939_p0484b08║法會寮蘭軒
D48n8939_p0484b09║晚應清涼候花苞吐國香謝庭家𠀍短孔子教風長
D48n8939_p0484b10║有德更誰並無人亦自芳蘭軒禪者眾佛性戒氷霜
D48n8939_p0484b11║其二
D48n8939_p0485a01║無人亦自秀況殖梵王家僧眾共白業禪庭開素花
D48n8939_p0485a02║對談為法會長飬壅溪沙正似修行者常將戒定加
D48n8939_p0485a03║春秋皆有蘭復作偈以原之
D48n8939_p0485a04║鶴白兼烏黑心為造化元二儀𨿽有象一氣本無言
D48n8939_p0485a05║萬物遂其性四時歸所存秋花與春𧰟香每滿蘭軒
D48n8939_p0485a06║𭔃荊南高司戶五偈
D48n8939_p0485a07║𠰥把心無却教誰辨主賔不知妄想性便是聦明人
D48n8939_p0485a08║秖要自覺了頓忘能所親但觀佛與祖一一洞天真
D48n8939_p0485a09║其二
D48n8939_p0485a10║知見無生力禪門已了心不從達磨得豈向釋迦尋
D48n8939_p0485a11║莫被無言溺須妨有語沈現成常現在唯悟始知深
D48n8939_p0485b01║其三
D48n8939_p0485b02║小乗修小法妄現寂寥禪務靜欣無念嫌喧怖有緣
D48n8939_p0485b03║不知佛𠀍界即是己心田起坐明如日眾生共皎然
D48n8939_p0485b04║其四
D48n8939_p0485b05║學道多沙數阿誰能自尋二人禪恱性千里月明心
D48n8939_p0485b06║瑩徹同僧俗靈通共古今莫將閑藝解可惜枉埋沉
D48n8939_p0485b07║其五
D48n8939_p0485b08║男兒丈夫志開鑿自家田莫逐雲門語休依臨濟禪
D48n8939_p0485b09║人人元具足法法本周圎但作主中主門門日月天
D48n8939_p0485b10║和開福長老送強禪者七偈
D48n8939_p0485b11║逆行順行皆青春或是或非不動神往往緫隨聲色
D48n8939_p0486a01║轉迴頭又昧本來人
D48n8939_p0486a02║一氣纔和萬物春不勞功力豈勞神非言非句非文
D48n8939_p0486a03║字快活當機有主人
D48n8939_p0486a04║多執平常夢裏春依他妄計自傷神更傳臨濟雲門
D48n8939_p0486a05║語竒特商量愁殺人
D48n8939_p0486a06║雲門臨濟百花春一一靈機緫有神到底不𨵿言語
D48n8939_p0486a07║事錯傳錯解誤他人
D48n8939_p0486a08║直截根源教外春阿誰不聖不通神雖然向道離蚖
D48n8939_p0486a09║舎又作無心常醉人
D48n8939_p0486a10║言句清新便謂春平常為實用安神希望成道不求
D48n8939_p0486a11║悟更把糟糠教授人
D48n8939_p0486b01║悟來無物不為春荊𣗥林中解飬神常與不常虛對
D48n8939_p0486b02║實臨機提出緫由人
D48n8939_p0486b03║𭔃浮山巖中渙達二上人
D48n8939_p0486b04║若是金毛那守窟奮迅東西警群物有時踞地吼一
D48n8939_p0486b05║聲突然驚起遼天鶻
D48n8939_p0486b06║所食不食鵰之殘戲來還是弄活物𮋒嗟疥狗一何
D48n8939_p0486b07║癡到處荒園咬枯骨
D48n8939_p0486b08║送宣上人
D48n8939_p0486b09║落落空門子心空法亦空肩橫楖𣗖杖南北與西東
D48n8939_p0486b10║𭔃玿首座時在大愚
D48n8939_p0486b11║高安灘上古禪𨵿吾祖曾開徹困顏經幾百年真迹
D48n8939_p0487a01║在長應留待子孫還
D48n8939_p0487a02║和荅筠守錢郎中圎相頌送住洞山
D48n8939_p0487a03║未有難名既形可措圎滿現前群迷得路
D48n8939_p0487a04║送榮上人往黃檗禮積翠庵老和尚
D48n8939_p0487a05║了然逆順皆方便往往宗師昧者多君𣣔决明心地
D48n8939_p0487a06║印鷲峯問取老禪和
D48n8939_p0487a07║到日應須次第攀入方境界妙堪觀重重無盡重重
D48n8939_p0487a08║異一一慿君子細看
D48n8939_p0487a09║和真首座試茶
D48n8939_p0487a10║從苗辨地知音少獨有吾師鑒最靈烹出異常還普
D48n8939_p0487a11║施幾人於味得全醒
D48n8939_p0487b01║留真首座
D48n8939_p0487b02║名山靈迹遍優㳺賞勝心應近已休好住新豐古洞
D48n8939_p0487b03║裏共揚佛事老春秋
D48n8939_p0487b04║因事
D48n8939_p0487b05║祖師心印鐵牛機直要當鋒決是非掣電未収轟霹
D48n8939_p0487b06║靂相逢誰是丈夫兒
D48n8939_p0487b07║南臺石頭真堂
D48n8939_p0487b08║南臺石上[木*彭][木*彭]子今古何人道可齊昔日住庵真斧
D48n8939_p0487b09║在夜來明月落前溪
D48n8939_p0487b10║𭔃信上人時在般若臺
D48n8939_p0487b11║要行便行住便住去住尋常與誰語而今又在般𠰥
D48n8939_p0488a01║臺無錢取妻衣自補
D48n8939_p0488a02║和香嚴和尚石磬
D48n8939_p0488a03║亂山深處雲蔵久不是知音辨也難一日禪堂高掛
D48n8939_p0488a04║著時時響應萬機寒
D48n8939_p0488a05║玎璫報曉會茶晨直下無私喚起人各各殷懃烹啜
D48n8939_p0488a06║了可怜幽韻又虚陳
D48n8939_p0488a07║送道嚴沙弥南康丐
D48n8939_p0488a08║步步登高鳥道玄心心開發火中蓮沙弥品格沙門
D48n8939_p0488a09║行始解南康化有緣
D48n8939_p0488a10║送則上人
D48n8939_p0488a11║困魚止濼鳥栖蘆空奮雙拳大丈夫一一盡從胷臆
D48n8939_p0488b01║裏蓋天蓋地洒醍醐
D48n8939_p0488b02║送全禪者廣南作丐
D48n8939_p0488b03║達磨遺下一隻履老盧把住諸祖衣家家門前赫日
D48n8939_p0488b04║月太平不用將軍威
D48n8939_p0488b05║送文禪人之吉州丐
D48n8939_p0488b06║自心隨色摩尼寶莫問廬陵米價高更欲徧逰華蔵
D48n8939_p0488b07║界都歸仁者一眉毛
D48n8939_p0488b08║滁州全椒塔院鑒上人邀宿草庵
D48n8939_p0488b09║未能直到覺元妙且向途中息草庵勿謂無心便休
D48n8939_p0488b10║去前三三有後三三
D48n8939_p0488b11║庵內不知塵𠀍事此心能有幾人全黑龍山寺椒城
D48n8939_p0489a01║外路入青林隱翠煙
D48n8939_p0489a02║和酬運判李大夫
D48n8939_p0489a03║同鄉同姓通玄士應念群迷復現身時向庵中開舊
D48n8939_p0489a04║論還隨法界在微塵
D48n8939_p0489a05║按行雖是江西漕䔧杖分明長者身湏信此心能自
D48n8939_p0489a06║在為官作論緫非塵（李公自言是長者之後）
D48n8939_p0489a07║又贈李運判
D48n8939_p0489a08║公道生平為布施況聞高潔到如今利民利國何人
D48n8939_p0489a09║識元是仁慈古佛心
D48n8939_p0489a10║竹炬點來明有盡智燈然去照無窮故知般𠰥靈光
D48n8939_p0489a11║妙行處輝華到處通
D48n8939_p0489b01║和泐潭乹長老見𭔃
D48n8939_p0489b02║泐潭乹老真淨翁白頭彼此雪霜蒙道人不必重相
D48n8939_p0489b03║見千里長同月下風
D48n8939_p0489b04║長愛末山塵𠀍外老來無用更深藏人間是事只如
D48n8939_p0489b05║此巖宂誰同一炷香
D48n8939_p0489b06║荅新昌簿求圎通頌
D48n8939_p0489b07║何妨識取主人公妙性雖空用不空王事更繁皆自
D48n8939_p0489b08║了未聞裴揩獨清通
D48n8939_p0489b09║送昭禪者
D48n8939_p0489b10║馬駒踏𠁅水雲深問道無非特訪尋別我又投三祖
D48n8939_p0489b11║去取魚不在一清潯
D48n8939_p0490a01║和楊川秀才見別
D48n8939_p0490a02║詩句清新已出塵西來祖道更能親雖然頭戴烏紗
D48n8939_p0490a03║帽心是蓮花社裏人
D48n8939_p0490a04║龍湫
D48n8939_p0490a05║參天四面碧崔嵬中有龍湫偃石堆往往山前為雨
D48n8939_p0490a06║雹正應從此起風雷
D48n8939_p0490a07║別江西漕王正言
D48n8939_p0490a08║滌盡塵勞破盡疑廓然還得本心時荒田不揀拈來
D48n8939_p0490a09║草生殺臨風自在施
D48n8939_p0490a10║和人𡻕旦
D48n8939_p0490a11║剃髮因驚雪滿刀年華須信不相饒逃生脫死勤為
D48n8939_p0490b01║佛莫謂明朝與後朝
D48n8939_p0490b02║送華禪者
D48n8939_p0490b03║此心本是法中王南北東西豈有方𠰥遇風雲轟霹
D48n8939_p0490b04║靂任教群鴈不成行
D48n8939_p0490b05║𭔃程承事
D48n8939_p0490b06║老也須知不老身同行同坐有精神雖然無相無容
D48n8939_p0490b07║貌能為群生作主人
D48n8939_p0490b08║筠洪中路有驛名大通其傍
D48n8939_p0490b09║精舎曰竹下因投宿題之
D48n8939_p0490b10║有寺路傍名竹下去洪一驛大通前偶來投宿滿𰍋
D48n8939_p0490b11║月伴我寥寥永夜禪
D48n8939_p0491a01║送曉化主
D48n8939_p0491a02║藤王閣上江山勝洪井城中萬事閑祖意西來本清
D48n8939_p0491a03║淨不須更要離人間
D48n8939_p0491a04║仙遊觀愚溪閣
D48n8939_p0491a05║濟用古今流不盡閣中誰是不言人此心𠰥似愚溪
D48n8939_p0491a06║水天下悠悠緫任真
D48n8939_p0491a07║觀彭學士會黃檗老宿覺林院頌遂乃詠之
D48n8939_p0491a08║性覺瑩無垢廓然圎滿心發生功𠰥地長飬行如林
D48n8939_p0491a09║居士從元大禪師復本深相逢一家內僧俗𠀍殊欽
D48n8939_p0491a10║雪朝陞座僧問雪上蹤由
D48n8939_p0491a11║事𠰥何師云片片色無別
D48n8939_p0491b01║高僧因雪問長老令當行片片色無別紛紛性共明
D48n8939_p0491b02║一陽曾告報萬物待生成不獨資禪恱臨機要盡情
D48n8939_p0491b03║弔黃龍和尚塔
D48n8939_p0491b04║示滅師何速空遺塔此中僧閑四海錫誰復九年風
D48n8939_p0491b05║鳥外千峯遶人間一徑通寥寥朝與暮唯有白雲同
D48n8939_p0491b06║新荷示徒
D48n8939_p0491b07║濁𭰖終不染況在梵宮生㓗性一池碧幽香滿座清
D48n8939_p0491b08║團團初映水短短漸分莖更待蓮花出禪心妙可明
D48n8939_p0491b09║投老庵示眾
D48n8939_p0491b10║九峯山色裏拙者草庵深投老遂踈懶問禪徒訪尋
D48n8939_p0491b11║欲知諸祖道不越眾人心彼此同成佛聊為直指吟
D48n8939_p0492a01║題清居栢樹
D48n8939_p0492a02║昔人曾指出今古道傳馨祖意慿君悟禪心使我惺
D48n8939_p0492a03║故知非俗物還長在僧庭凡木幾回老高標依舊青
D48n8939_p0492a04║呈筠守徐朝議辤九峯命二首
D48n8939_p0492a05║捨家從學道無用樂天真豈謂至愚者仍慚老病身
D48n8939_p0492a06║不堪為度𠀍止合作閑人乞放歸山去翛然老百春
D48n8939_p0492a07║六十四年期歸閑已是遲一身終有限萬事畢無時
D48n8939_p0492a08║學道當求靜為僧亦合冝蜀江賢太守外護却應知
D48n8939_p0492a09║張文結再任洪州
D48n8939_p0492a10║洪都王者府復鎮見君臣不責辤南越唯佳奉老親
D48n8939_p0492a11║江山千里舊賔主一時新曾對談禪客慚非下榻人
D48n8939_p0492b01║大寧山堂
D48n8939_p0492b02║禪家能自靜住處是深山門外事雖擾座中人亦閑
D48n8939_p0492b03║漁歌聞別浦鴈陣下前灣即此非他物何妨洪府間
D48n8939_p0492b04║散珠亭
D48n8939_p0492b05║一一分龍口當軒号散珠若教収拾得却恐久長無
D48n8939_p0492b06║合浦圎相似隨庭夜不殊豈唯能善利萬物有工夫
D48n8939_p0492b07║擬王元澤題鳳凰臺
D48n8939_p0492b08║鳳去臺長在園林別嶼連因傷故國事願學老𭾐禪
D48n8939_p0492b09║淨練澄江地餘霞散𦂶天六朝人不見極目舊山川
D48n8939_p0492b10║𭔃西庵法眼安師
D48n8939_p0492b11║不聞庵外事此意有誰知林壑路窮處𠀍途心盡時
D48n8939_p0493a01║鐘聲來舊寺月色下新池却𥬇承風者區區老若為
D48n8939_p0493a02║寂軒
D48n8939_p0493a03║本來心自寂不必更論禪我欲辝多事誰來共少緣
D48n8939_p0493a04║萬杉青靄裏五老碧峯邊第一幽蔵處廬山小洞天
D48n8939_p0493a05║留題天水居士靜宴閣
D48n8939_p0493a06║収心安養處靜不在山中冬暖一炉火夏涼三靣風
D48n8939_p0493a07║遣時緣既薄樂道意何窮莫問人間事勞生緫是空
D48n8939_p0493a08║洞山訥庵
D48n8939_p0493a09║寂寂坐無語何人知此心別傳來自昔密付到如今
D48n8939_p0493a10║胡氏田園上雷家洞府深高僧庵舎在誰為訥相尋
D48n8939_p0493a11║留題東軒
D48n8939_p0493b01║佛子異行蔵開軒亦有方故因迎夜月仍得待朝陽
D48n8939_p0493b02║群木煙初暖幽蘭花正芳坐來禪性澹蜂蝶自輕狂
D48n8939_p0493b03║𭔃香城順禪師
D48n8939_p0493b04║靈觀拋頭後名山護有神道場千古舊法席幾畨新
D48n8939_p0493b05║廢去何由物興來故在人況師先達者不與眾同塵
D48n8939_p0493b06║𭔃程承事
D48n8939_p0493b07║七十六七八時來又共新青烱池上栁白髮鏡中人
D48n8939_p0493b08║但逐年華轉焉知佛性𧴦𭔃言程老子有酒且歌春
D48n8939_p0493b09║荅靖安黃尉問疾二首
D48n8939_p0493b10║書來蒙慰問外護力何偏槌鼓會雲侶焚香開雪牋
D48n8939_p0493b11║滿池蓮出水逈漢月生天又似新裁錦文章少比肩
D48n8939_p0494a01║老病連綿發寧忘苦惱縈百骸雖朽敗一物却精明
D48n8939_p0494a02║古屋縱傾倒閑心亦坦平但知行大道懶更問前程
D48n8939_p0494a03║宿彬上人房
D48n8939_p0494a04║人事少相干亦由居處偏不隨流過日常得自安禪
D48n8939_p0494a05║野色郊原接雞聲市井連此身仍老矣風暖杏花天
D48n8939_p0494a06║退洞山上毛大夫
D48n8939_p0494a07║名山不到處閑欲遍追尋擬把新豐月將還悟本心
D48n8939_p0494a08║禪門無著性仙府有知音（筠陽乃李八伯昔隱之地也）聞說寒巖
D48n8939_p0494a09║在天台第一深
D48n8939_p0494a10║逰東鼓寺
D48n8939_p0494a11║東鼓與西鼓開先瀑布前廬山圍不匝勢更近南邊
D48n8939_p0494b01║逰景福訪省長老
D48n8939_p0494b02║人生倐忽間春色又東還方丈新宗匠禪門舊竹間
D48n8939_p0494b03║嶺雲飛片片溪水瀉潺潺緫是天真物高僧心共閑
D48n8939_p0494b04║𭔃績溪蘇子由
D48n8939_p0494b05║達人居處樂誰謂績溪荒但得雲山在從教塵𠀍忙
D48n8939_p0494b06║文章三父子德行二賢良却恐新天子無容老石房
D48n8939_p0494b07║蘇子由闢東軒有顏子陋巷之說因而𭔃之
D48n8939_p0494b08║才淹居亦弊道在不為貧未洒傅巖雨且蒙顏巷塵
D48n8939_p0494b09║曠懷隨處樂大噐任天真半夜東軒月勞生屬幾人
D48n8939_p0494b10║訪寶雲長老
D48n8939_p0494b11║相見呵呵𥬇園林落[葉-廿+卄]多青松色尚在仁者道如何
D48n8939_p0495a01║𠀍態期朝暮風光逐𦂶羅居山禪寂子無猒我頻過
D48n8939_p0495a02║經宣梵院延亭
D48n8939_p0495a03║績善一方人延祥日益新共當千百載長若二三春
D48n8939_p0495a04║座客心心靜環簷物物真院頒宣梵號天子福𥟦民
D48n8939_p0495a05║𭔃無為居士
D48n8939_p0495a06║𠀍俗事無盡飬高心自閑𬞞園通綠野林塢帶青山
D48n8939_p0495a07║丹竈慵添火雲庵懶著𨵿別應修有術七十見朱顏
D48n8939_p0495a08║怏亭
D48n8939_p0495a09║門徑杉松老悠悠日月閑法王真境界禪者舊家山
D48n8939_p0495a10║祖意傳來久人情自別攀如何快我臆滿座水聲還
D48n8939_p0495a11║清涼軒
D48n8939_p0495b01║夏間逃暑處軒戶對巖阿溪水漱無盡竹風來更多
D48n8939_p0495b02║百骸煩既謝諸祖意如何坐久聞魚戲時時動淥波
D48n8939_p0495b03║師在雙嶺清旦維那問訊乃曰寂
D48n8939_p0495b04║寞師曰寂寞僧家事遂成其偈
D48n8939_p0495b05║逈然生計別趣向少知音寂寞僧家事諠譁𠀍俗心
D48n8939_p0495b06║長遭兒女累莫厭水雲深但樂西來意塵勞久自沈
D48n8939_p0495b07║途中逢建州三秀才
D48n8939_p0495b08║桃紅兼栁綠天地雨初澄琴劒三才子瓶盂一老僧
D48n8939_p0495b09║文章投北闕道業維南能邂逅征途上生平識未曾
D48n8939_p0495b10║送周道士
D48n8939_p0495b11║歸去靈溪觀匡廬碧嶂深澗松多偃蓋嵓溜盡鳴琴
D48n8939_p0496a01║不死徒飡藥長生可練心他年如有道飛錫一相尋
D48n8939_p0496a02║送張簽判逰開先
D48n8939_p0496a03║步入青松裏迢迢一徑通漸分華藏界深隱法王宮
D48n8939_p0496a04║道與神仙別人非𠀍俗同欲知西祖意庭栢老春風
D48n8939_p0496a05║謝新昌權宰見訪
D48n8939_p0496a06║秋試舉人廻峨峨將相材過橋分路處勒馬入山來
D48n8939_p0496a07║邑佐閑空望林僧靜可陪何當布霖雨天下活枯荄
D48n8939_p0496a08║送然上人化導
D48n8939_p0496a09║曾聽新豐曲簷頭雨滴聲還吹無孔笛用度有緣生
D48n8939_p0496a10║欲破他迷暗當開已悟明春風活萬物天道羙何評
D48n8939_p0496a11║清公默庵
D48n8939_p0496b01║久息遊方念庵居道可親依依雖有主寂寂似無人
D48n8939_p0496b02║池裏蓮從老門前事自新此心誰會得庭栢對長春
D48n8939_p0496b03║留題玿公寂照軒
D48n8939_p0496b04║幽軒名寂照四海坐中閑景物有遷色主人無異顏
D48n8939_p0496b05║野泉澄檻外香靄起簷間涼夜誰相問寥寥月滿山
D48n8939_p0496b06║送人之南嶽
D48n8939_p0496b07║境幽南嶽寺一一碧巖分遠近松相接高𠇓鍾共聞
D48n8939_p0496b08║靈禽時奏樂香石日籠雲想到經行處昭然趣不羣
D48n8939_p0496b09║雷秀才顯閣
D48n8939_p0496b10║靜搆南池上羣芳益我曹蘭仍霑雨露松下隱蓬蒿
D48n8939_p0496b11║環坐山川秀開懷意氣豪為儒斯有業何慮桂枝高
D48n8939_p0497a01║上藍清涼軒
D48n8939_p0497a02║觀機唯說法一聽一清涼欲盡眾生病當開甘露埸
D48n8939_p0497a03║幽深方丈後掩映府門傍有問西來意城頭角韻長
D48n8939_p0497a04║逰桃源贈劉君實
D48n8939_p0497a05║宛若神仙府疑無𠀍俗風人家山色裏門徑水聲中
D48n8939_p0497a06║栁線共垂綠桃花相映紅煙光正和暖逰樂意何窮
D48n8939_p0497a07║與道士話長生
D48n8939_p0497a08║悠悠人共老誰復解追尋豈信長生道分明不滅心
D48n8939_p0497a09║魂飛瑤闕遠夢役海山深語此迷方者無勞競寸隂
D48n8939_p0497a10║書道士壁
D48n8939_p0497a11║仙學迷多說當依柱史評無心歸大道有德失長生
D48n8939_p0497b01║物我同真宰親踈豈可名良哉眾妙本一一在忘情
D48n8939_p0497b02║留贈香城淳長老
D48n8939_p0497b03║簾卷西山色禪心共月華香城深處寺靈觀上人家
D48n8939_p0497b04║絕頂壇猶在盈頭乳已賖而今淳道者經誦白蓮花
D48n8939_p0497b05║題矮鷄冠
D48n8939_p0497b06║㓗白異眾卉堦前莎草齊曉來和露看只欠一聲啼
D48n8939_p0497b07║再遊永固院
D48n8939_p0497b08║悠悠塵𠀍外居者少𨵿心是事有遷謝斯門無古今
D48n8939_p0497b09║乾坤同永久山水共幽深我愧重來此諸方懶去尋
D48n8939_p0497b10║淨頭端上人求洗滌之說因而成偈
D48n8939_p0497b11║叚食共滋養皆名有漏身焉知大小事不昧往來人
D48n8939_p0498a01║歷歷隨聞見惺惺應屈伸變通元自在鑒照本天真
D48n8939_p0498a02║由逐江湖客耻為堯舜臣所依投旅舎妄計困風塵
D48n8939_p0498a03║病故嫌王膳飢仍預國民既能分皂白須解別踈親
D48n8939_p0498a04║朽宅蚖虵會浮泡屎尿陳何妨觀穢惡却要滅貪嗔
D48n8939_p0498a05║除垢超凡果談空入聖因迦文教雖舊釋子道應新
D48n8939_p0498a06║革屣排朱戶禪衣掛綠筠攝心彰戒定彈指覺坈神
D48n8939_p0498a07║吐唾防塗壁拋籌怕動隣為僧當異俗學佛便行仁
D48n8939_p0498a08║伏忍冤憎盡興悲鳥獸馴汲湯冝讓伴盥手忌淋垠
D48n8939_p0498a09║受用生慚愧供承識苦辛堦甎同鏡靣瓦宇𠰥魚[鱗-(烈-列)+大]
D48n8939_p0498a10║狼籍欣歡少光明讃歎頻桶盆還次第灰土最精淳
D48n8939_p0498a11║寒鼻奢紅棗迎賔熾絳脣去驕終遠害習慢必遭迍
D48n8939_p0498b01║匾器易盈滿曠懷忘賤貧沙門脩慧命菩薩振慈綸
D48n8939_p0498b02║惣具如蓮性誰偏可意珎莫迷臭皮袋苦海枉沉淪
D48n8939_p0498b03║石筧二十韻
D48n8939_p0498b04║帶月眠霜磨復𤥨南康匠者好規模引廻鹿野靈源
D48n8939_p0498b05║水瀉入梵宮香積𢊍冝作竒祥當聖代永為盛事在
D48n8939_p0498b06║元符（年號）依依數里松蘿下往往諸方佛剎無左摺右
D48n8939_p0498b07║盤何繚繞高來[仁-二+氏]去更縈紆屈伸宛若蒼虬活裁剪
D48n8939_p0498b08║分明碧玉俱解逐方圎稱上善能隨甜苦任殊途既
D48n8939_p0498b09║成𬞞飯鳴犍稚還奉林僧洗鉢盂及物泠泠離洞府
D48n8939_p0498b10║漱湍瑟瑟近簾隅禪堂客𢝫滋茶味祖席人傳羙𦘕
D48n8939_p0498b11║圖澄湛池塘榮菡蓞清涼肺腑飲醍醐調和口腹功
D48n8939_p0499a01║非小蕩滌塵埃德不孤遐迩溪山同掩映朝昏鳥獸
D48n8939_p0499a02║共歡呼屯雲㘭裏龍擡首貯雪巖前[虎-儿+几]踞𨈬夾道㘽
D48n8939_p0499a03║杉根漸著傍垠種竹[葉-廿+卄]微甦橋橫深澗優游也亭起
D48n8939_p0499a04║危巒恱望乎佛手開時慚潦倒馬蹄踏處愧踈愚賢
D48n8939_p0499a05║將𠀍子勤其力則與清師忘所劬（清則賢𠀍四土人共成筧事）千
D48n8939_p0499a06║載石門慿沃潤萬家檀越頼霑濡輙將長句伽陁讃
D48n8939_p0499a07║誰謂江河[ㄐ*土]帝都
D48n8939_p0499a08║題雙嶺曇顯法師影堂
D48n8939_p0499a09║雨花臺下真身在便是梁朝顯法師南嶽早傳思大
D48n8939_p0499a10║道北齊曾挫陸脩詞沙門既悟神通妙道士休誇呪
D48n8939_p0499a11║術竒舉一無人能舉二至今佛日聖明時
D48n8939_p0499b01║秋夜宿景德院
D48n8939_p0499b02║荷滿秋塘菊滿籬凄涼軒檻冷風吹西來祖意堪任
D48n8939_p0499b03║處方丈禪心正寂時岸住何妨停棹子車行須是打
D48n8939_p0499b04║牛兒通人聞說呵呵𥬇帶水拖泥老古錐
D48n8939_p0499b05║和積翠庵老和尚送李二十歸袁州
D48n8939_p0499b06║深入靈山罷問禪還家林逕步苔錢悟懷此去須知
D48n8939_p0499b07║幸付謁誰來得有緣隱俗但忘憎愛見同塵寧畏是
D48n8939_p0499b08║非時時時好味庵中旨若遇如君始可傳
D48n8939_p0499b09║和楊川秀才
D48n8939_p0499b10║同是浮泡幻化身𩯫邊白髮但驚春墜星灣裏曾分
D48n8939_p0499b11║舊卷簟山中又話新君把詩篇多適性我將佛法獨
D48n8939_p0500a01║怡神𨿽然禪恱吟情別得意逍遙緫要津
D48n8939_p0500a02║謝毛大夫見留
D48n8939_p0500a03║山野欣逢太守賢故伸鄙臆下雲巔莫嫌苦死辝幽
D48n8939_p0500a04║隱却為勞生屬晚年多病況慚非道德踈慵虚古好
D48n8939_p0500a05║林泉片雲飃逸情無限不用覊留重愛怜
D48n8939_p0500a06║次韻郡倅李朝散留題洞山
D48n8939_p0500a07║凌空疊翠嵐光裏一蔟樓臺釋子宮誰謂道場無事
D48n8939_p0500a08║到自須蓮社有緣通曾迎彩斾長松下得奉氷顏累
D48n8939_p0500a09║日同從此承恩何以報悠悠心在白雲中
D48n8939_p0500a10║悟本道場三百載至今香火盛玄𨵿未逰長謂於人
D48n8939_p0500a11║外及到分明在𠀍間境屬化風林壑靜僧依勝迹錫
D48n8939_p0500b01║瓶閑訟庭無事民情樂洞寺何妨一再還
D48n8939_p0500b02║𭔃蘇子由
D48n8939_p0500b03║徧因訪祖參禪後拙直尋常見愛稀有道却從人事
D48n8939_p0500b04║得無心應與𠀍情違時光易變誰驚老真趣難窮自
D48n8939_p0500b05║覺微尤荷多才深此意諠譁聲裏共忘機
D48n8939_p0500b06║與會勝禪老同坐夏瑯瑘至
D48n8939_p0500b07║秋作偈相別以敘一時之事
D48n8939_p0500b08║涼秋時節諸禪子去去楊朱路仼差到處有山容駐
D48n8939_p0500b09║錫何方無寺不為家萬緣脫去輕浮𠀍一性常來看
D48n8939_p0500b10║落花我亦與師雖老大更尋幽隱過年華
D48n8939_p0500b11║送祥長老住雲門
D48n8939_p0501a01║曾學雲門自在禪而今歸去豈無緣南山下雨機雖
D48n8939_p0501a02║妙北斗蔵身語更玄衣到老𭾐長把住法從少室廣
D48n8939_p0501a03║流傳諸方彼此休分別唯佛功深見處圎
D48n8939_p0501a04║退居彭判官以詩見留次韻奉荅
D48n8939_p0501a05║勝剎當年偶重捿老來猶占自知非欲慿別選僧中
D48n8939_p0501a06║德可使重拈石上衣法付王臣千古振道期高下一
D48n8939_p0501a07║心歸何妨免我覊留事閑為君通佛祖機
D48n8939_p0501a08║和饒守周開祖見贈
D48n8939_p0501a09║休話東西北與南群生佛性妙相參詩書未必無夫
D48n8939_p0501a10║子道德何妨有老躭不二靈源誰共覺以三真教自
D48n8939_p0501a11║殊探山間老也為遺物多謝通人𮨇草庵
D48n8939_p0501b01║冩懷𭔃五峯長老
D48n8939_p0501b02║此𭔃欲拋拋未得長思來伴老嵩丘道因無念殊途
D48n8939_p0501b03║會人到有年諸事休閑徑草深方禁足碧林蟬叫又
D48n8939_p0501b04║驚秋𠀍情追逐何時盡覧鏡那堪更白頭
D48n8939_p0501b05║送西安丐者
D48n8939_p0501b06║禪性天真蓮出水等慈及物別巖阿供投野老門門
D48n8939_p0501b07║到飯謁林僧寺寺過獨木溪橋人戶少孤村草店路
D48n8939_p0501b08║頭多風寒日晚宿歸處猶隔𤲞園五里坡
D48n8939_p0501b09║別洪帥張左司歸泐潭
D48n8939_p0501b10║自𥬇年來七十三缾盂又汲石門潭偶迎府帥一時
D48n8939_p0501b11║意拋却雲山幾處庵大道也知無固必通人應亦重
D48n8939_p0502a01║相諳𮋒思恩德何由報潦倒扶持強指南
D48n8939_p0502a02║𭔃洪帥張天覺
D48n8939_p0502a03║雲頼德風輕舉力飃然又𭔃寶山中龍虵每用春雷
D48n8939_p0502a04║覺草木時將法雨蒙馬祖妙心傳不盡泐潭靈𣲖瀉
D48n8939_p0502a05║無窮回頭為報張居士豈獨今生外護功
D48n8939_p0502a06║聞說當年虵虎宂法王居後杳無蹤庭幽寂寂深深
D48n8939_p0502a07║處山好千千萬萬重張氏腴田圍大嶺馬師靈塔蔟
D48n8939_p0502a08║長松勝逰輸却君先到還屬南昌一化封
D48n8939_p0502a09║楞嚴偈𭔃撫守許朝散
D48n8939_p0502a10║十卷楞嚴萬行林法門開闢備機深八還四就且除
D48n8939_p0502a11║鑛三漸十徵猶煉金見見見時當見性聞聞聞處要
D48n8939_p0502b01║聞心使君為物延僧講付囑無忘佛正音
D48n8939_p0502b02║留題佚老庵
D48n8939_p0502b03║勞生唯有僧無事若悟真乗老更閑三徑園林禪性
D48n8939_p0502b04║在一庵風月道心還傍欄碧澗長來水隔岸青岑不
D48n8939_p0502b05║買山却𮨇群情塵土裏名牽利役自忘艱
D48n8939_p0502b06║送僧遊南嶽
D48n8939_p0502b07║住亦無求去亦閑飃然到處是家山偶棲龍嶠重嵓
D48n8939_p0502b08║寺又憶融峯絕頂𨵿禪性誰同秋月皎吟情自得古
D48n8939_p0502b09║風還平生聚散三回也知向何時更會顏
D48n8939_p0502b10║送黃州丐者
D48n8939_p0502b11║東西南北齊安道舜日高高照不偏千里江山稱佛
D48n8939_p0503a01║國萬家香火祝堯天麻城長者思聞道栢子真身尚
D48n8939_p0503a02║坐禪機但大悲平等化無人無我智為先
D48n8939_p0503a03║和僊上人秋夜對月
D48n8939_p0503a04║香殘火冷漏將沉孤坐寥寥對碧岑萬井共當門有
D48n8939_p0503a05║月幾人同在道無心風傳喬木時時雨泉瀉幽巖夜
D48n8939_p0503a06║夜琴為報參玄諸子道西來消息好追尋
D48n8939_p0503a07║
D48n8939_p0503a08║寶峯雲庵真淨禪師偈頌
D48n8939_p0503a09║
D48n8939_p0503a10║
D48n8939_p0503a11║
D48n8939_p0503b01║後序
D48n8939_p0503b02║鄱陽任軒程　袞　述
D48n8939_p0503b03║真淨文老以華嚴海藏無量珎竒放
D48n8939_p0503b04║大光明照四天下高安閙處妙應化
D48n8939_p0503b05║城赫日現時最初一句新豐古洞悟
D48n8939_p0503b06║本家風路徑依然七凹八凸開山建
D48n8939_p0503b07║業宰輔檀那再拊清音天然氣格斬
D48n8939_p0503b08║虵機峻祖令重行鶻眼龍睛亦遭摴
D48n8939_p0503b09║駮石門壁立宴坐寶山雲隱西堂潭
D48n8939_p0503b10║澄秋月緒餘珠霧流落人間衲子
D48n8939_p0504a01║允平貫穿收拾揭為標鑒掛向叢林
D48n8939_p0504a02║自性天真此味元無差別百千三昧
D48n8939_p0504a03║諸方各任拈提。崇寧攺元季春望日
D48n8939_p0504a04║靖安日舒軒序