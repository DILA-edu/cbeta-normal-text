D48n8939_p0540b01║舒州白雲山海會演和尚語錄序
D48n8939_p0540b02║左宣德郎知台州黃巖縣事張　景脩　撰
D48n8939_p0540b03║蓋聞言語道斷而未始無言心法
D48n8939_p0540b04║雙亡而率相傳法有得兔忘蹄之
D48n8939_p0540b05║妙無執指為月之迷故宗師起而
D48n8939_p0540b06║稱揚若尺棰取之不竭學者從而
D48n8939_p0540b07║領悟如連環解之無窮教外別傳
D48n8939_p0540b08║道斯為美。
D48n8939_p0541a01║演師和尚游方寖久徇請無私周
D48n8939_p0541a02║旋黃蘗之庭踐履白雲之室常心
D48n8939_p0541a03║是道信手成金紅粉佳人發最上
D48n8939_p0541a04║之機金色頭陀無容身之處念聦
D48n8939_p0541a05║明呪唱太平歌皆諸方之所未聞
D48n8939_p0541a06║後人之所警䇿其他妙語不可殫
D48n8939_p0541a07║論廣于簡編庶為龜鑑云耳。
D48n8939_p0541a08║巨宋紹聖三年三月　　日序
D48n8939_p0541b01║初住四面山錄
D48n8939_p0541b02║叅學　　才良　　　編
D48n8939_p0541b03║師開堂日授䟽示眾云兵隨印轉將逐符行請對尊
D48n8939_p0541b04║官分明剖露宣䟽了𢫾法座云此大寶華王座從朝
D48n8939_p0541b05║至暮與諸人同起同坐諸人還見麼若見更不在升
D48n8939_p0541b06║若不見莫道今日謾你便升座拈香云此一瓣香先
D48n8939_p0541b07║為
D48n8939_p0541b08║今上皇帝伏願常居鳳扆永鎮龍樓次拈香云此一
D48n8939_p0541b09║瓣香奉為
D48n8939_p0541b10║州縣官僚伏願乃忠乃孝惟清惟白永作生民父母
D48n8939_p0541b11║長為外護紀綱又拈香云此一瓣香得來久矣十有
D48n8939_p0542a01║餘年海上雲遊討一箇冤讎未曾遭遇一到龍舒果
D48n8939_p0542a02║遇其人方契憤憤之心今日對大眾雪屈須至𤑔却
D48n8939_p0542a03║為我
D48n8939_p0542a04║見住白雲端和尚從教熏天𬉹地一任穿過蔡州有
D48n8939_p0542a05║𮮲孔底辨取龍門和尚白槌云法筵龍象眾當觀第
D48n8939_p0542a06║一義　師云若論第一義西天二十八祖唐土六祖立
D48n8939_p0542a07║在下風一大藏教白雲萬里摩竭掩室毗耶杜口正
D48n8939_p0542a08║在夢中千佛出𠀍寐語未了文殊普賢𫼡曲作直所
D48n8939_p0542a09║以道設使言前薦得猶是滯殻迷封縱饒句下精通
D48n8939_p0542a10║未免觸途狂見若也把定封疆說什麼法堂前草深
D48n8939_p0542a11║一丈直得凡聖路絕鳥飛不度天下衲僧無出氣處
D48n8939_p0542b01║眾中莫有不甘底麼出來相見　時有僧問優曇花現
D48n8939_p0542b02║方便門開朝宰臨筵如何舉唱　師云今日好晴
D48n8939_p0542b03║　學云杲日當空清風匝地　師云省得我多少　問
D48n8939_p0542b04║如何是人中境　師云寶閣凌空金鐸響怪松隈險
D48n8939_p0542b05║野猿啼　學云如何是境中人　師云𮮲直眼撗。
D48n8939_p0542b06║乃云更有問話者麼若無雙泉今日向第二義門放
D48n8939_p0542b07║一線道與諸人相見和泥合水一上且要釋迦弥勒
D48n8939_p0542b08║動地雨花文殊普賢觀音勢至各踞一方助佛揚化
D48n8939_p0542b09║皆務本事器量堪任雙泉不免也入一分共說東家
D48n8939_p0542b10║杓柄長西家杓柄短任從春草青青炎光爍爍秋樹
D48n8939_p0542b11║葉零冬氷片薄何故如是且要諸人順時保愛（謝辭不錄）。
D48n8939_p0543a01║乃拈起拄杖云古人道拈起也天囬地轉放下也草偃
D48n8939_p0543a02║風行四面即不然拈起也七穿八宂放下也錦上鋪
D48n8939_p0543a03║花且道還有為人處也無良久云來年更有新條在
D48n8939_p0543a04║惱亂春風卒未休。
D48n8939_p0543a05║師在白雲授帖拈起示眾云大眾只恁麼會得埋沒
D48n8939_p0543a06║宗風過犯不小幸有見成公案請維那對眾宣讀宣
D48n8939_p0543a07║帖了授法衣提起云既是大𢈔嶺頭提不起為什麼
D48n8939_p0543a08║却在者裏且道者裏底是那裏底是乃云携缾自汲
D48n8939_p0543a09║清涼水却著袈裟作主人便披𢫾法座前云象王回
D48n8939_p0543a10║師子步儂家看著雙眉聚然雖如是事到如斯難為
D48n8939_p0543a11║辭讓但有路可上更高人也行便升座僧問禪非意
D48n8939_p0543b01║想道絕功勳轉身一句作麼生道　師云大眾見你
D48n8939_p0543b02║　學云也知和尚有此機鋒　師云獨出闍梨　學云
D48n8939_p0543b03║今日却成造次　師云捧上不成龍　問沙場久戰
D48n8939_p0543b04║名遂今朝不涉功勳作麼生道　師云長虵猶自可
D48n8939_p0543b05║偃月怎生當　學云金鏃慣調曾百戰鐵鞭多力恨
D48n8939_p0543b06║無讎　師云知君不是金牙作爭解彎弓射尉遟
D48n8939_p0543b07║　學云眼親不如手親　師云新長老敗闕　學云口
D48n8939_p0543b08║是禍門　師噓。
D48n8939_p0543b09║乃云秋風颯颯玉露垂珠水碧山青𧉨吟蟬噪圎通
D48n8939_p0543b10║門大𠷠文殊普賢穿過汝諸人𮮲孔自是汝諸人當
D48n8939_p0543b11║面諱却（敘謝）復云諸佛不出𠀍四十九年說未審說
D48n8939_p0544a01║箇什麼少林有妙訣殃及子孫至今分踈不下更說
D48n8939_p0544a02║什麼妙訣若人識祖佛當處便超越超越與未超越
D48n8939_p0544a03║則且置你道祖佛即今在什麼處若無人道得山僧
D48n8939_p0544a04║不惜眉毛與汝諸人拈出拍禪床一下。
D48n8939_p0544a05║小叅僧問如何是佛　師云肥從口入乃舉德山示
D48n8939_p0544a06║眾云今夜不荅話有問話者三十棒眾中舉者甚多
D48n8939_p0544a07║會者不少且道向什麼處見德山有不顧性命底漢
D48n8939_p0544a08║試出来道看若無山僧為大眾與德山老人相見去
D48n8939_p0544a09║也待德山道今夜不荅話問話者三十棒但向伊道
D48n8939_p0544a10║某甲話也不問棒也不喫你道還契他德山老人麼
D48n8939_p0544a11║到者裏須是箇漢始得況法演遊方十有餘年海上
D48n8939_p0544b01║參尋見數人尊宿自謂了當及到浮山圎鑑會下直
D48n8939_p0544b02║是開口不得後到白雲門下咬破一箇䥫酸餡直得
D48n8939_p0544b03║百味具足且道餡子一句作麼生道乃云花發鷄𭁺
D48n8939_p0544b04║媚早秋誰人能染紫絲頭有時風動頻相𠋣似向堦
D48n8939_p0544b05║前𨷖不休。
D48n8939_p0544b06║入院日上堂僧問携笻領眾祖令當行把斷封疆師
D48n8939_p0544b07║意如何　師云秋風吹渭水落葉滿長安　學云四
D48n8939_p0544b08║面無門山岳秀今朝且得主人歸　師云你道路頭
D48n8939_p0544b09║在什麼處　學云為什麼對面不相識　師云且喜
D48n8939_p0544b10║到來。
D48n8939_p0544b11║乃舉祖師道吾本來茲土傳法救迷情一花開五葉
D48n8939_p0545a01║結果自然成達磨大師信脚來信口道後代兒孫多
D48n8939_p0545a02║成計校要會開花結果處麼鄭州梨青州棗萬物無
D48n8939_p0545a03║過出處好。
D48n8939_p0545a04║上堂舉古人道若有一人發真歸源十方虚空悉皆
D48n8939_p0545a05║消殞雙泉則不然若有一人發真歸源十方虚空築
D48n8939_p0545a06║著礚著。
D48n8939_p0545a07║到興化上堂僧問和尚未離四面時如何　師云在
D48n8939_p0545a08║屋裏坐　學云離後如何　師云走殺闍梨。
D48n8939_p0545a09║乃舉法眼頌云山水君居好城堭我亦論靜聞鍾角
D48n8939_p0545a10║響閑對白雲屯大眾法眼雖不拏雲擭霧爭柰徧地
D48n8939_p0545a11║清風四面今日試與法眼把手共行靜聞鍾角響且
D48n8939_p0545b01║不是聲閑對白雲屯且不是色既非聲色作麼生商
D48n8939_p0545b02║量乃云洞裏無雲別有天桃花似錦柳如煙仙家不
D48n8939_p0545b03║解論冬夏石爛松枯不記年。
D48n8939_p0545b04║上堂云天上無彌勒地下無彌勒十字街頭立被人
D48n8939_p0545b05║喚作賊便下座。
D48n8939_p0545b06║上堂僧問四面無門山岳秀箇中時節若為分　師
D48n8939_p0545b07║云東君知子細徧地發萌芽　學云春去秋來事宛
D48n8939_p0545b08║然也　師云纔方搓彈子便要捏金剛。
D48n8939_p0545b09║乃舉古人云我若向你道即秃却我舌若不向你道
D48n8939_p0545b10║即啞却我口且道還有為人處也無四面有時擬為
D48n8939_p0545b11║你吞却只被當門齒礙擬為你吐却又為咽喉小且
D48n8939_p0546a01║道還有為人處也無乃云四面自來柳下惠。
D48n8939_p0546a02║歲旦上堂云元正𠷠祚萬物咸新揚盡大千沙界都
D48n8939_p0546a03║來只在一塵乃展手云是新是舊有人出來道看若
D48n8939_p0546a04║無四面且𠀍諦流布去也遂义手云孟春猶寒伏惟
D48n8939_p0546a05║首座大眾洎諸知事尊體起居萬福。
D48n8939_p0546a06║上堂僧問千峯寒色即不問雨滴嵓花事若何　師
D48n8939_p0546a07║云今日也相似　學云一句逈超千聖外千山鎖斷
D48n8939_p0546a08║萬重𨵿　師云一滴落在什麼處　學云錯　師云
D48n8939_p0546a09║錯　學云錯錯　師便打。
D48n8939_p0546a10║乃云千峯列翠岸柳垂金樵父謳歌漁人皷棹笙簧
D48n8939_p0546a11║聒地鳥語呢喃紅粉佳人風流公子一一為汝諸人
D48n8939_p0546b01║發上上機開正法眼若向者裏薦得金色頭陁無容
D48n8939_p0546b02║身處若也不會喫粥喫飯許你七穿八宂。
D48n8939_p0546b03║白眾出隊上堂云明日疋馬單槍為國出戰得勝回
D48n8939_p0546b04║戈之日滿路歌謠大眾作麼生是歌謠一曲乃云囉
D48n8939_p0546b05║邏哩囉邏哩還有人和得麼良久云鴛鴦繡了從君
D48n8939_p0546b06║看莫把金針度與人。
D48n8939_p0546b07║寒食夜小叅僧問群迷久渴冒雨登山向上之機請
D48n8939_p0546b08║師方便　師云不免入山一回　學云恁麼則步步
D48n8939_p0546b09║踏實去也　師云空手却回去　學云若是那邊還
D48n8939_p0546b10║的當也無　師云罕遇知音　學云謝師證明　師
D48n8939_p0546b11║云知音底事作麼生　僧劃一劃　師云又被風吹
D48n8939_p0547a01║別調中　學云往往隨他口頭走　師云更是阿誰。
D48n8939_p0547a02║乃云李白桃紅山青水淥雲撗洞口月皎長空若只
D48n8939_p0547a03║向者裏薦得法眼道月明幽室寒星分拱𮝾異便須
D48n8939_p0547a04║瓦解冰消韶國師道通玄峯頂不是人間心外無法
D48n8939_p0547a05║滿目青山亦須百雜碎何也盡𠃵坤大地不消一捏
D48n8939_p0547a06║然雖如是事無一向今夜且放過一著。
D48n8939_p0547a07║上堂舉梁武帝問達磨如何是聖諦第一義磨云廓
D48n8939_p0547a08║然無聖帝云對朕者誰磨云不識又僧問六祖黃梅
D48n8939_p0547a09║意𣅀什麼人得祖云會佛法底人得僧云和尚還得
D48n8939_p0547a10║麼祖云不得僧云和尚為什麼不得祖云我不會佛
D48n8939_p0547a11║法師云大小大祖師問著底便是不識不會為什麼
D48n8939_p0547b01║却兒孫徧地乃云一人傳虚萬人傳實。
D48n8939_p0547b02║小叅僧問施主遠趨於丈室請師一句利於人　師
D48n8939_p0547b03║云教天下人成佛去　學云悠悠塵內客不謾入山
D48n8939_p0547b04║來　師云中間猶有眾生在　僧便喝　師云且道
D48n8939_p0547b05║是佛是眾生　學云四面眼難謾　師云你向什麼
D48n8939_p0547b06║處見四面　僧拂袖歸眾　師云作家。
D48n8939_p0547b07║乃云滿口道得底却不知有知有底又道不得且道
D48n8939_p0547b08║過在什麼處將成九仞之山莫惜一籄之土。
D48n8939_p0547b09║上堂舉雲門垂語云古佛與露柱相交是第幾機自
D48n8939_p0547b10║代云南山起雲北山下雨師云大小大雲門大師元
D48n8939_p0547b11║來小膽四面道古佛與露柱相交是第四機良久却
D48n8939_p0548a01║云者箇說話面皮厚三寸出語成不遜好將臨濟棒
D48n8939_p0548a02║一日打三頓什麼人下得手雖然罪過彌天新赦咸
D48n8939_p0548a03║放。
D48n8939_p0548a04║結夏上堂僧問五天結制分付蠟人未審雙泉如何
D48n8939_p0548a05║示眾師云足不履地。
D48n8939_p0548a06║乃云結夏無可供養大眾作一家醼管顧諸人遂擡
D48n8939_p0548a07║手云囉邏招囉邏搖囉邏送莫怪空踈伏惟珎重。
D48n8939_p0548a08║上堂云於三七日中思惟如是事釋迦老子半夜逾
D48n8939_p0548a09║城直往雪山早是漏豆不少更思惟箇什麼便下座。
D48n8939_p0548a10║上堂舉藥山久不上堂主事報云大眾久思和尚示
D48n8939_p0548a11║誨山云打皷著大眾方集山便歸方丈主事云和尚
D48n8939_p0548b01║許為眾說法何故一言不措山云經有經師論有論
D48n8939_p0548b02║師爭怪得老僧師云雖然以己妨人爭柰賊身已露
D48n8939_p0548b03║諸人要識藥山麼閑持經卷𠋣松立𥬇問客從何處
D48n8939_p0548b04║來。
D48n8939_p0548b05║上堂舉僧問洞山如何是善知識眼山云紙撚無油
D48n8939_p0548b06║師云洞山老漢不是無只是太儉忽有人問四面如
D48n8939_p0548b07║何是善知識眼只向伊道瞎何故且要相稱乃云紙
D48n8939_p0548b08║撚無油也大竒不堪拈掇有誰知回身却憶來時路
D48n8939_p0548b09║月下騰騰信脚歸。
D48n8939_p0548b10║上堂舉教中道若謂如來有所說法即為謗佛只如
D48n8939_p0548b11║一大藏教甚處得來若言無說五千四十八卷什麼
D48n8939_p0549a01║處消遣到者裏須是箇人始得還會麼莫謗四面好。
D48n8939_p0549a02║上堂舉僧問投子如何是十身調御投子下禪床立
D48n8939_p0549a03║或有人問四面如何是十身調御老僧亦下禪床立
D48n8939_p0549a04║為什麼却依樣𦘕猫兒待我計校成即說向你。
D48n8939_p0549a05║上堂舉藥山問石頭三乗十二分教某甲粗知承聞
D48n8939_p0549a06║南方直指人心見性成佛某實未明乞師𢫾示石頭
D48n8939_p0549a07║云恁麼也不得不恁麼也不得恁麼不恁麼𢝰不得
D48n8939_p0549a08║山僧在眾日聞兄弟商量道即心即佛亦不得不即
D48n8939_p0549a09║心即佛亦不得若恁麼說話敢稱禪客何故殊不知
D48n8939_p0549a10║石頭老人文武兼備韜略雙全若是四面見處也要
D48n8939_p0549a11║諸人共知只見波濤涌不見海龍宮。
D48n8939_p0549b01║上堂云三𠀍諸佛遙望頂礼六代祖師開口不得四
D48n8939_p0549b02║面今日且權為𢫾使且道是箇什麼一二三四五雷
D48n8939_p0549b03║門誇布皷謾說李將軍藍田射石[虎-儿+几]。
D48n8939_p0549b04║上堂云真如凡聖皆是夢言佛及眾生並為增語或
D48n8939_p0549b05║有人出來道盤山老𠰚但向伊道不因紫陌開花早
D48n8939_p0549b06║爭得黃鸎下柳條若更問道四面老𠰚自云喏惺
D48n8939_p0549b07║惺著。
D48n8939_p0549b08║上堂云仲冬嚴寒伏惟首座大眾尊體起居萬福兩
D48n8939_p0549b09║彩一賽便下座。
D48n8939_p0549b10║上堂云有一則語舉似諸人第一不得錯舉便下座。
D48n8939_p0549b11║上堂云昨宵年暮夜今朝是歲旦都大尋常日𠀍人
D48n8939_p0550a01║生異見不解逐根元只管尋枝蔓新舊只如今子細
D48n8939_p0550a02║分明看若也更商量秦時鐸鑠鑽。
D48n8939_p0550a03║諸院長老入山師上堂云臨濟入門便喝是甚盌鳴
D48n8939_p0550a04║聲德山入門便棒拗曲作直雲門三句曹洞五位大
D48n8939_p0550a05║開眼了作夢何故如此國清才子貴家富小兒嬌。
D48n8939_p0550a06║到龍門上堂云有舌胡利無口非啞七出八沒風流
D48n8939_p0550a07║儒雅便下座。
D48n8939_p0550a08║到海會上堂云白雲山裏白雲人把定疆封無縫𦉑
D48n8939_p0550a09║無縫𦉑知幾價莫有知價底麼乃云一二三四五。
D48n8939_p0550a10║到興化上堂云𠀍事冗如麻空門路轉賖青松林下
D48n8939_p0550a11║客幾箇得歸家共唱胡笳曲分開五葉花幸逢諸道
D48n8939_p0550b01║友同上白牛車大眾車在者裏牛在什麼處芳草渡
D48n8939_p0550b02║頭尋不見夜來依舊宿蘆花下座甘露資長老把師
D48n8939_p0550b03║住云舒州管界元來有箇草賊師云和尚也須堤防
D48n8939_p0550b04║資擬議師便拓開。
D48n8939_p0550b05║上堂云祖師道葉落歸根來時無口祖師恁麼道猶
D48n8939_p0550b06║欠悟在便下座。
D48n8939_p0550b07║上堂僧問祖意教意是同是別　師云人貧智短馬
D48n8939_p0550b08║瘦毛長。
D48n8939_p0550b09║乃云祖師說不著佛眼看不見四面老婆心為君通
D48n8939_p0550b10║一線便下座。
D48n8939_p0550b11║上堂云春氣乍寒乍暖春雲或卷或舒引得韶陽老
D48n8939_p0551a01║子放出針眼裏魚乃云錯。
D48n8939_p0551a02║謝主事上堂僧問王索仙陁婆時如何　師云七孔
D48n8939_p0551a03║八竅　學云如何是王索仙陁婆　師云鸞駕未排
D48n8939_p0551a04║齊號令　學云如何是仙陁婆　師云眼瞤耳熱
D48n8939_p0551a05║　僧禮拜　師云點。
D48n8939_p0551a06║乃云文殊張帆普賢把柂勢至觀音共相唱和贏得
D48n8939_p0551a07║雙泉閙中打坐打坐即不無且道下水舡一曲作麼
D48n8939_p0551a08║生唱囉邏哩囉邏哩俗氣不除。
D48n8939_p0551a09║上堂云今宵正月半𠃵坤都一片普賢門大開相逢
D48n8939_p0551a10║不相見乃云過在阿誰。
D48n8939_p0551a11║上堂云默默默無上菩提從此得賺殺人便下座。
D48n8939_p0551b01║上堂云適來思量得一則因緣而今早忘了也却是
D48n8939_p0551b02║拄杖記得乃拈起拄杖云拄杖子也忘了遂卓一下
D48n8939_p0551b03║云同坈無異土咄。
D48n8939_p0551b04║上堂舉鏡清問玄沙學人乍入叢林乞師指箇入路
D48n8939_p0551b05║沙云還聞偃溪水聲麼清云聞沙云從者裏入師云
D48n8939_p0551b06║果是得入一任四方八面若也未然輒不得離却者裏
D48n8939_p0551b07║謝典座上堂云小繩錢貫大繩井索日急要用笟籬
D48n8939_p0551b08║木杓雖然破家具應用有處著著錯南北東西水洒
D48n8939_p0551b09║不著。
D48n8939_p0551b10║冬至上堂云少年天子此日拜郊林泉之士遠望歌
D48n8939_p0551b11║謠萬歲萬歲便下座。
D48n8939_p0552a01║有一道姑入山禮拜請上堂云道可道非常道真可
D48n8939_p0552a02║𥬇姮娥一夜繡鴛鴦解把金針呈巧妙將並老黃梅
D48n8939_p0552a03║兒孫一何拙如今箇箇口吒呀問著烏龜喚作[敞/黽]四
D48n8939_p0552a04║面今日與君決列怎生雪𡨚家𡨚家莫向背地裏吐舌。
D48n8939_p0552a05║次住太平錄
D48n8939_p0552a06║叅學　　　清遠　　集
D48n8939_p0552a07║師入院日僧問遠別雙泉來臨禪眾入門一句願師
D48n8939_p0552a08║舉揚　師云也待一一覷過　學云恁麼則清涼山
D48n8939_p0552a09║遠人休去只此焚香便見師師喝云話也不領　學
D48n8939_p0552a10║云今朝親見面端的勝聞名　師云猶自喃喃　問
D48n8939_p0552a11║如何是太平境　師云數層寶塔侵天起萬本喬松
D48n8939_p0552b01║帀地寒　學云如何是境中人　師云閑持經卷𠋣
D48n8939_p0552b02║松立𥬇問客從何處來　學云人境已蒙師指示向
D48n8939_p0552b03║上宗乗事若何　師云須信下方城郭近果然鍾磬
D48n8939_p0552b04║接笙歌　問如何是佛　師云露胷跣足　學云如
D48n8939_p0552b05║何是法　師云大赦不放　學云如何是僧　師云
D48n8939_p0552b06║釣魚舡上謝三郎。
D48n8939_p0552b07║乃云我本無心有所希求今此寶藏自然而至𠀍間
D48n8939_p0552b08║之寶能變窮為富此之一寶能轉凡成聖且道如今
D48n8939_p0552b09║是凡是聖太平道𢝰不是何故苦瓠連根苦甜𤓰徹
D48n8939_p0552b10║蒂甜。
D48n8939_p0552b11║上堂云達磨無端少林面壁二祖断臂一生受屈黃
D48n8939_p0553a01║蘗樹頭討甚木蜜太平今日兩眼如漆李廣神箭是
D48n8939_p0553a02║誰中的。
D48n8939_p0553a03║上堂云十方諸佛六代祖師天下善知識皆同者箇
D48n8939_p0553a04║舌頭若識得者箇舌頭始解大脫空便道山河大地
D48n8939_p0553a05║是佛草木叢林是佛若也未識得者箇舌頭只成小
D48n8939_p0553a06║脫空自謾去明朝後日大有事在太平恁麼說話還
D48n8939_p0553a07║有實頭處也無自云有如何是實頭處歸堂喫茶去。
D48n8939_p0553a08║上堂僧問如何是賔中賔　師云少喜多瞋　學云
D48n8939_p0553a09║如何是賔中主　師云傳言送語　學云如何是主
D48n8939_p0553a10║中賔　師云鍾馗小妹　學云如何是主中主　師
D48n8939_p0553a11║云一言纔出口地上繡絪開。
D48n8939_p0553b01║乃云近日太平院禪和多聚散參底老婆禪喫底籼
D48n8939_p0553b02║米飯知事失照顧主人少方便雖然沒滋味要且緩
D48n8939_p0553b03║緩嚥。
D48n8939_p0553b04║謝莊主上堂云一不做二不休不風流處也風流若
D48n8939_p0553b05║要公𥝠濟辦好看露地白牛。
D48n8939_p0553b06║上堂云此箇物上拄天下拄地皖口作眼皖山作𮮲
D48n8939_p0553b07║太平退身三步放你諸人出氣。
D48n8939_p0553b08║上堂僧問牛頭未見四祖時如何　師云頭上戴纍
D48n8939_p0553b09║𡸁　學云見後如何　師云青布遮前　學云未見
D48n8939_p0553b10║四祖時為什麼百鳥銜花獻　師云富與貴是人之
D48n8939_p0553b11║所欲　學云見後為什麼百鳥不銜花獻　師云貧
D48n8939_p0554a01║與賤是人之所惡。
D48n8939_p0554a02║乃云西天二十八祖也恁麼道唐土六祖也恁麼道
D48n8939_p0554a03║天下老和尚也恁麼道獨有太平不恁麼道何故寡
D48n8939_p0554a04║不敵眾且道畢竟如何妙舞更須知徧拍三臺須是
D48n8939_p0554a05║大家催。
D48n8939_p0554a06║上堂云上是天下是地南北東西依舊位釋迦老子
D48n8939_p0554a07║弄精魂達磨西來多忌諱忽有箇漢出來道和尚低
D48n8939_p0554a08║聲但向伊道秖要拋塼引玉。
D48n8939_p0554a09║上堂云山僧今日將山河大地盡作黃金凡該有情
D48n8939_p0554a10║無情𢝰令成佛去然後太平不入者保社何故爭畢
D48n8939_p0554a11║不足讓之有餘。
D48n8939_p0554b01║上堂云太平不會禪一向外邊走臘月三十日贏得
D48n8939_p0554b02║一張口且道那箇是太平口自云兩片皮也不識。
D48n8939_p0554b03║上堂舉寶壽作街坊時見兩人相諍一人以手打一
D48n8939_p0554b04║拳云你得恁無面目寶壽因而得入若人於此知落
D48n8939_p0554b05║處可謂公辦𥝠辦大眾聽取一頌甚妙也甚妙於此
D48n8939_p0554b06║知性命擗𮮲與一拳當時便打正。
D48n8939_p0554b07║上堂云太平淈𣸩漢事事盡經徧如是三十年也有
D48n8939_p0554b08║人讃歎且道讃歎道什麼好箇淈𣸩漢。
D48n8939_p0554b09║上堂舉教中道假使滿𠀍間皆如舎利弗盡思共度
D48n8939_p0554b10║量亦復不能知尋常衲僧家高揖釋迦不拜弥勒是
D48n8939_p0554b11║會佛智不會佛智眾中有則有只是藏牙伏𤓰太平
D48n8939_p0555a01║有箇見處不惜眉毛舉向諸人待有人問隨口便荅。
D48n8939_p0555a02║上堂僧問如何是奪人不奪境　師云秋風吹渭水
D48n8939_p0555a03║落葉滿長安　學云如何是奪境不奪人　師云路
D48n8939_p0555a04║上逢人半是僧　學云如何是人境俱不奪　師云
D48n8939_p0555a05║少婦棹輕舟歌聲逐流水　學云如何是人境俱奪
D48n8939_p0555a06║　師云高空有月千門掩大道無人獨自行。
D48n8939_p0555a07║乃云數日已來連綿大水所到之處皆有損傷曺源
D48n8939_p0555a08║一滴㳽滿人間衲僧一吸𮮲孔遼天且道名字既同
D48n8939_p0555a09║為什麼損益有異誰知遠煙浪別有好思量。
D48n8939_p0555a10║上堂云一葉落天下秋一塵起大地收收即不無何
D48n8939_p0555a11║人親手月中仙桂和根拔海底驪龍把角牽。
D48n8939_p0555b01║上堂云撮土為金猶容易變金為土却還難轉凡成
D48n8939_p0555b02║聖猶容易轉聖成凡却甚難何故誰肯屈尊就卑且
D48n8939_p0555b03║道不凡不聖一句作麼生道乃云不得教壞人家男女。
D48n8939_p0555b04║上堂舉三祖見二祖禮拜問曰請師懺罪二祖云將
D48n8939_p0555b05║罪來與汝懺三祖云求罪不可得二祖云與汝懺罪
D48n8939_p0555b06║竟因成一頌舉似大眾無孔笛子氊拍板五音六律
D48n8939_p0555b07║皆普徧時人不識黃幡綽𥬇道儂家登寶殿。
D48n8939_p0555b08║上堂云淺聞深悟深聞不悟爭柰何爭柰何獻佛不
D48n8939_p0555b09║在香多。
D48n8939_p0555b10║上堂云開眼為晝合眼為夜坐斷舌頭誰談般若金
D48n8939_p0555b11║色頭陁不入保社。
D48n8939_p0556a01║上堂舉風宂云若立一塵家國興盛野老嚬蹙不立
D48n8939_p0556a02║一塵家國喪亡野老謳歌太平即不然若立一塵法
D48n8939_p0556a03║堂前草深一丈不立一塵錦上鋪花何也不見道九
D48n8939_p0556a04║九八十一窮漢受罪畢纔擬展脚眠蚊蟲獦蚤出。
D48n8939_p0556a05║上堂因雪舉僧問雲門不起一念還有過也無門云
D48n8939_p0556a06║須弥山師云有時問著師僧或竪一指或進一步或
D48n8939_p0556a07║下一喝或拂袖便去上座未在何故太平未曾向二
D48n8939_p0556a08║三月間下一陣雪向汝諸人在如今有箇漢出來道
D48n8939_p0556a09║老和尚莫七顛八倒見今下也不是乃展手云了。
D48n8939_p0556a10║上堂僧問蓮花未出水時如何　師云在泥裏　學
D48n8939_p0556a11║云出水後如何　師云在水上　問王子未登九五
D48n8939_p0556b01║時如何　師云逢人多問路　學云正登九五時如
D48n8939_p0556b02║何　師云天下太平　學云登九五後如何　師云
D48n8939_p0556b03║誰論好醜。
D48n8939_p0556b04║乃云末後最慇懃儂家隨處新大千沙界裏不免箇
D48n8939_p0556b05║中人且道𨙻箇是箇中人平蕪盡處是青山行人更
D48n8939_p0556b06║在青山外。
D48n8939_p0556b07║上堂舉雲門道平地上死人無數出得荊𣗥林者是
D48n8939_p0556b08║好手時有僧云恁麼則堂中第一座有長處雲門云
D48n8939_p0556b09║蘇嚧蘇嚧太平即不然平地上箇箇丈夫荊𣗥林裏
D48n8939_p0556b10║坐得底是好手何故乃云格。
D48n8939_p0556b11║上堂云將四大海水為一枚硯須弥山作一管筆有
D48n8939_p0557a01║人向虚空裏寫祖師西來意五字太平下座大展坐
D48n8939_p0557a02║具禮拜為師若寫不得佛法無靈驗有麼有麼便下
D48n8939_p0557a03║座大眾散師高聲云侍者侍者應喏師云收取坐具
D48n8939_p0557a04║復問侍者云還收得坐具麼侍者提起坐具師云我
D48n8939_p0557a05║早知你恁麼也。
D48n8939_p0557a06║上堂僧問佛未出𠀍時如何　師云大憨不如小憨
D48n8939_p0557a07║　學云出𠀍後如何　師云小憨不如大憨。
D48n8939_p0557a08║乃云入荒田不揀信手拈來草不認大哥妻元來是
D48n8939_p0557a09║嫂嫂鄭州出鵝梨青州出大棗無事巾單下箇箇從
D48n8939_p0557a10║頭咬。
D48n8939_p0557a11║上堂云山僧昨日入城見一棚傀儡不免近前看或
D48n8939_p0557b01║見端嚴竒特或見醜陋不堪動轉行坐青黃赤白一
D48n8939_p0557b02║一見了子細看時元來青布幔裏有人山僧忍俊不
D48n8939_p0557b03║禁乃問長史高姓他道老和尚看便休問什麼姓大
D48n8939_p0557b04║眾山僧被他一句直得無言可對無理可伸還有人
D48n8939_p0557b05║為山僧道得麼昨日那裏落節今日者裏拔本。
D48n8939_p0557b06║上堂云有𥂁曰鹹無𥂁曰澹太平聞說口似匾檐便
D48n8939_p0557b07║下座。
D48n8939_p0557b08║上堂云神通妙用不欠絲毫通人分上何用忉忉泥
D48n8939_p0557b09║多佛大水長舡高。
D48n8939_p0557b10║上堂云一月普現一切水一切水月一月攝誠哉是
D48n8939_p0557b11║言也可謂塑不成𦘕不就昨夜三更白如晝。
D48n8939_p0558a01║謝典座上堂云變生作熟雖然易眾口調和轉見難
D48n8939_p0558a02║鹹澹若知真箇味自然飢飽不相干。
D48n8939_p0558a03║上堂拈起拄杖云昨夜三更夢見拄杖子教我一片
D48n8939_p0558a04║禪向我道和尚明日早起上堂舉似大眾昨日錦上
D48n8939_p0558a05║鋪花今日脚蹋實地但看今日明朝說甚祖師來意
D48n8939_p0558a06║𮋒思黃面老人謾道靈山授記直饒大地山河借我
D48n8939_p0558a07║鼻孔出氣不如放下身心自然仁義禮智。
D48n8939_p0558a08║為亡僧下火舉起火把云火風四大互相違背當此
D48n8939_p0558a09║時節隨緣自在。
D48n8939_p0558a10║次日又為一僧舉起火把云昨日也恁麼今日也恁
D48n8939_p0558a11║麼且道昨日是今日是說甚是不是你看是甚火色。
D48n8939_p0558b01║上堂云今朝正月半與諸人相見嫰麥長新苗粒粒
D48n8939_p0558b02║皆成麫薦不薦全藉春風扇。
D48n8939_p0558b03║次住海會錄
D48n8939_p0558b04║叅學　　　景淳　　集
D48n8939_p0558b05║師入院開堂日宣䟽了乃云䟽帖一時讀了若是具
D48n8939_p0558b06║金剛眼睛底何必重說偈言雖然如是事無一向便
D48n8939_p0558b07║升座拈香罷四面白搥云法筵龍象眾當觀第一義
D48n8939_p0558b08║師云金鏃慣將平祖道鐵鞭多力恨無讎莫有不顧
D48n8939_p0558b09║危亡底衲僧麼出來相見。
D48n8939_p0558b10║僧問白雲山下祖令當行如何是祖令　師云一二
D48n8939_p0558b11║三四五　學云恁麼則昨日太平今朝海會　師云
D48n8939_p0559a01║高著眼　僧問昔日為霖去今朝領眾來朝賢臨座
D48n8939_p0559a02║下願震一聲雷　師云你還聞麼　學云風送好雲
D48n8939_p0559a03║歸碧洞水潮滄海助波濤　師云知心有幾人　學
D48n8939_p0559a04║云寒山常撫掌拾得每慇懃　師云將謂無人　學
D48n8939_p0559a05║云也不得壓良為賤　師云且禮拜著。
D48n8939_p0559a06║乃云問話且止夫第一義適來若於四面搥下薦得
D48n8939_p0559a07║千聖不能近祖師言不到天下作者拱手歸降何也
D48n8939_p0559a08║況第一義本來清淨不受諸塵如何說得同道方知
D48n8939_p0559a09║今日放過一著向建化門中別作箇解話會是以紹
D48n8939_p0559a10║先聖之遺蹤稱提祖令為後學之模範建立宗風若
D48n8939_p0559a11║非當人曷能傳授（謝詞不錄）乃云陳謝既畢不可空然有
D48n8939_p0559b01║一頌舉似大眾日暖風和花正開七重山鎖白雲堆
D48n8939_p0559b02║𮋒思城市繁華處又出松門步一回。
D48n8939_p0559b03║師在太平受帖拈起示眾云恁麼會去早是鈍漢何
D48n8939_p0559b04║也若慿說五千四十八卷豈不是說若不慿說又如
D48n8939_p0559b05║何辨白請維那分明拈出讀䟽了遂升座。
D48n8939_p0559b06║乃曰祖令當行十方坐断其中莫有不惜性命者麼
D48n8939_p0559b07║出來與老僧相見　時有僧出云日月易見好事難
D48n8939_p0559b08║逢　師云令人疑著　問公牋已至師今受祖意西
D48n8939_p0559b09║來願舉揚　師云雲從龍風從[虎-儿+几]　學云人天既獲
D48n8939_p0559b10║聞真諦更有尖新事也無　師云有　學云如何是
D48n8939_p0559b11║尖新底事　師云蹉過也不知　問白雲長老太平
D48n8939_p0560a01║禪師於其中間未審如何辨的　師云你試定當看
D48n8939_p0560a02║　學云莫是月無來去影現千江　師云一任鑽龜打瓦
D48n8939_p0560a03║遂云法不孤起仗境方生明鏡當臺好醜自現久叅
D48n8939_p0560a04║上士言下知歸晚學初機當須子細是以古人道法
D48n8939_p0560a05║無去來無動轉者輙成山頌舉似大眾
D48n8939_p0560a06║觸目光明處處新其中那箇辨踈親祇園枝上千花
D48n8939_p0560a07║秀一度芬芳一度春。
D48n8939_p0560a08║上堂僧問如何是佛　師云悉達多太子　學云逾
D48n8939_p0560a09║城時如何　師云自有四天王在　學云到雪山時
D48n8939_p0560a10║如何　師云蘆芽穿膝鵲巢頂上　學云爭柰未是
D48n8939_p0560a11║學人安身處　師喝云禮拜了退。
D48n8939_p0560b01║乃云天地為烘炉烹煉強與弱大道本無元卷舒由
D48n8939_p0560b02║橐鑰凡聖路坦然各自看謀略。
D48n8939_p0560b03║謝首座上堂云槌破蟠桃核得見其仁捋斷驪龍鬚
D48n8939_p0560b04║得遇其寶雖然如是也未是好手黃帝失玄珠於赤
D48n8939_p0560b05║水使智索之而不得使離朱索之而不得使契詬索
D48n8939_p0560b06║之而不得乃使罔象直饒罔象得之亦未是好手爭
D48n8939_p0560b07║似今日與大眾同使一箇通事舎人雖然如是也只
D48n8939_p0560b08║得一半。
D48n8939_p0560b09║上堂云永嘉道取不得捨不得不可得中只麼得祖
D48n8939_p0560b10║師道不是心不是物不是佛大眾且道是箇什麼乃
D48n8939_p0560b11║云到江吳地盡隔岸越山多。
D48n8939_p0561a01║結夏上堂僧問如何是白雲境　師云七重山鎖潺
D48n8939_p0561a02║湲水　學云如何是鏡中人　師云來千去萬　學
D48n8939_p0561a03║云人境已蒙師指示向上宗乗又若何　師云面赤
D48n8939_p0561a04║不如語直。
D48n8939_p0561a05║乃云此夏居白雲禪人偶聚會三月九旬中尊𤰞相
D48n8939_p0561a06║𠋣頼粥飯與茶湯精麁隨忍耐逐意習經書任運行
D48n8939_p0561a07║三昧彼此出家兒放教肚皮大。
D48n8939_p0561a08║上堂云昨日有一則因緣擬舉似大眾却為老僧忘
D48n8939_p0561a09║事都大一時思量不出乃沉吟多時云忘却也忘却
D48n8939_p0561a10║也復云教中有一道真言号聦明王有人念者忘即
D48n8939_p0561a11║記得遂云唵阿盧勒継娑婆訶乃拍手大𥬇云記得
D48n8939_p0561b01║也記得也覔佛不見佛討祖不見祖甜𤓰徹蔕甜苦
D48n8939_p0561b02║瓠連根苦下座。
D48n8939_p0561b03║解夏上堂云一塵起大地收一葉落天下秋金風動
D48n8939_p0561b04║處警砌畔之蛩吟玉露零時引林間之蟬噪遠煙別
D48n8939_p0561b05║浦行行之鷗鷺爭飛絕壁危巒處處之猿猱競嘯又
D48n8939_p0561b06║見漁人舉櫂樵子謳歌數聲羗笛牧童戲一片征帆
D48n8939_p0561b07║孤客夢可以發揮祖道建立宗風九旬無虚弃之功
D48n8939_p0561b08║百劫在今時之用如斯話會衲子攅眉不見道一塵
D48n8939_p0561b09║不立始歸家若有纖毫非眷属。
D48n8939_p0561b10║上堂僧問見來不采時如何　師云各自守疆界
D48n8939_p0561b11║　進云見來却采時如何　師云看築著你𮮲孔　學
D48n8939_p0562a01║云謝師荅話　師云放。
D48n8939_p0562a02║乃云古人道如何是不動尊朝到西天暮歸唐土大
D48n8939_p0562a03║眾莫是動而不動不動而動麼只者便是白雲見處。
D48n8939_p0562a04║上堂云白雲不會說禪三門開向兩邊有人動著𨵿
D48n8939_p0562a05║棙兩片東扇西扇。
D48n8939_p0562a06║郡中囬上堂云舡上無散工時時事不同昨朝城郭
D48n8939_p0562a07║裏今日白雲中且道不動尊在什麼處自云氣似韛
D48n8939_p0562a08║袋令人可愛。
D48n8939_p0562a09║自出緣化囬上堂云白雲海會院足水𠔥柴炭唯少
D48n8939_p0562a10║麻與麥眾人皆盡見親去化檀那踈却阿羅漢且望
D48n8939_p0562a11║大慈悲一一看佛面大眾佛身充滿於法界且作麼
D48n8939_p0562b01║生看我道不隔一條線。
D48n8939_p0562b02║上堂云幸然無一事行脚要叅禪却被禪相惱不透
D48n8939_p0562b03║祖師𨵿如何是祖師𨵿把火入牛欄。
D48n8939_p0562b04║上堂云我有一柄箒掃盡雪山雪我有一張口臨事
D48n8939_p0562b05║無可說我有一雙眼和盲悖訴瞎任意過平生烏龜
D48n8939_p0562b06║喚作[敞/黽]處𠀍學為人喫水須防噎仰山曾道底兩口
D48n8939_p0562b07║一無舌四海五湖人當陽瞥不瞥。
D48n8939_p0562b08║上堂舉靈雲悟桃花頌云三十年來尋劒客幾經葉
D48n8939_p0562b09║落又抽枝自從一見桃花後直至如今更不疑玄沙
D48n8939_p0562b10║云諦當甚諦當敢保老兄未徹在師云說什麼諦當
D48n8939_p0562b11║更叅三十年始得。
D48n8939_p0563a01║上堂僧問如何是佛　師云獨木橋子　學云如何
D48n8939_p0563a02║趣向　師云緊帩草鞋。
D48n8939_p0563a03║乃云幸然可怜生剛地學叅問既然叅得了未免肚
D48n8939_p0563a04║裏悶悶即自家悶困即自家困祖佛生𡨚家好與槌
D48n8939_p0563a05║一頓且道佛祖過在什麼處若人會得許你具一隻眼
D48n8939_p0563a06║桐樹郭宅請升座云桐林郭評事家門幸食祿性靜
D48n8939_p0563a07║好吾宗溫良如美玉封䟽請諸山營齋殖洪福二人
D48n8939_p0563a08║長老共談玄正值陽和二月天渴鹿飲溪冰作水野
D48n8939_p0563a09║猿啼樹霧成煙黃梅路上多知己今日同乗般若舡
D48n8939_p0563a10║乗舡即不無且道說箇什麼事幸遇三春明媚因行
D48n8939_p0563a11║不妨掉臂囉邏哩囉邏哩乃拍手大𥬇云是何曲調
D48n8939_p0563b01║萬年歡。
D48n8939_p0563b02║上堂云二月春將半相呼同賞翫寒食近清明百花
D48n8939_p0563b03║開爛熳或上白雲峯或遊赤水畔野外摽墳人路傍
D48n8939_p0563b04║酒醉漢半𥬇半悲啼真誠堪讚嘆人人謂我𣳘天機
D48n8939_p0563b05║子細分明與批判看看五湖禪客莫輕詶記取本朝
D48n8939_p0563b06║者公案。
D48n8939_p0563b07║上堂舉趙州問婆子什處去婆云偷趙州笋去州云
D48n8939_p0563b08║或遇趙州又作麼生婆連打兩掌州便休去師云趙
D48n8939_p0563b09║州休去不知眾中作麼生商量白雲也要露箇消息
D48n8939_p0563b10║貴要眾人共知婆子雖行正令一生不了趙州被打
D48n8939_p0563b11║兩掌咬断牙𨵿婆子可謂去路一身輕似葉趙州高
D48n8939_p0564a01║名千古重如山。
D48n8939_p0564a02║上堂云僧問雲門如何是一代時教門云對一說師
D48n8939_p0564a03║云對一說卷盡五千四十八風花雪月任流傳金剛
D48n8939_p0564a04║腦後添生鐵。
D48n8939_p0564a05║施主請上堂云道吾與漸源往山下弔慰源拊棺問
D48n8939_p0564a06║曰生耶死耶吾云生也不道死也不道源云為什麼
D48n8939_p0564a07║不道吾云不道不道囬至中路源云和尚須與某甲
D48n8939_p0564a08║道若不道即打和尚去也吾云打即任打道即不道
D48n8939_p0564a09║源便打至院吾令潛去白雲今日忿氣不甘須要断
D48n8939_p0564a10║者公案道吾第一不解與身作主第二不能隨機入
D48n8939_p0564a11║俗當初待伊問道生耶死耶但向伊道等歸院裏向
D48n8939_p0564b01║你道當時若著得者語靈利漢一蹋蹋著大小大道
D48n8939_p0564b02║吾和尚也又免得一頓拳頭有眼底子細看。
D48n8939_p0564b03║解夏上堂云九旬三箇月彈指瞥然閒忙者直然忙
D48n8939_p0564b04║閑者直然閑事事無窮盡千古白雲山。
D48n8939_p0564b05║上堂舉雲門一日普請般柴次乃拋下一片柴云一
D48n8939_p0564b06║大藏教只說者箇師云大小雲門錯下註脚老僧當
D48n8939_p0564b07║時若見向伊道普請處不得狼藉若點撿得出免你
D48n8939_p0564b08║普請。
D48n8939_p0564b09║上堂僧問如何是先照後用　師云王言如絲　學
D48n8939_p0564b10║云如何是先用後照　師云其出如綸　學云如何
D48n8939_p0564b11║是照用同時　師云舉起軒轅鑑𧈪尤頓失威　學
D48n8939_p0565a01║云如何是照用不同時　師云金將火試。
D48n8939_p0565a02║乃舉僧問首山如何是佛首山云新婦𮪍馿阿家牽
D48n8939_p0565a03║大眾莫問新婦阿家免煩路上波吒遇飯即飯遇茶
D48n8939_p0565a04║即茶同門出入宿𠀍𡨚家。
D48n8939_p0565a05║上堂僧問如何是臨濟下事　師云五逆聞雷　學
D48n8939_p0565a06║云如何是雲門下事　師云紅旗閃爍　學云如何
D48n8939_p0565a07║是曹洞下事　師云馳書不到家　學云如何是溈
D48n8939_p0565a08║仰下事　師云斷碑橫古路　僧禮拜　師云何不
D48n8939_p0565a09║問法眼下事　學云留與和尚　師云巡人犯夜。
D48n8939_p0565a10║乃云會即事同一家不會萬別千差一半喫泥喫土
D48n8939_p0565a11║一半食麥食麻或即降龍伏虎或即摝蜆撈蝦禾山
D48n8939_p0565b01║唯解打皷祕魔一向擎[扠-一]者箇一場戲𥬇皆因微𥬇
D48n8939_p0565b02║拈花白雲隨隊骨董順風撒土撒沙若無者箇腸肚
D48n8939_p0565b03║如何衣錦還家且道還家一句作麼生道今日榮華
D48n8939_p0565b04║人不識十年前是一書生。
D48n8939_p0565b05║上堂云但知喫果子莫管樹曲录不識曲录樹爭解
D48n8939_p0565b06║喫果子不過祖師𨵿爭會敵生死如何是祖師𨵿拈
D48n8939_p0565b07║却大案山。
D48n8939_p0565b08║上堂云一向恁麼去路絕人稀一向恁麼來辜負先
D48n8939_p0565b09║聖云此二途祖佛不能近設使與白雲同生同死亦
D48n8939_p0565b10║未稱平生何也鳳凰不是凡間鳥不得梧桐誓不捿。
D48n8939_p0565b11║上堂舉法眼道識得橙子周帀有餘雲門道識得橙
D48n8939_p0566a01║子天地懸殊師云這兩人一人過舡一人渡水若點
D48n8939_p0566a02║撿得出許你具正法眼。
D48n8939_p0566a03║上堂云望天祈好雪祥瑞實難加鵲噪青松上變成
D48n8939_p0566a04║白老鵶紫騮牽出薄寒馬金鐙粧成銀鏤花苦苦苦
D48n8939_p0566a05║箇什麼忽然變成雨。
D48n8939_p0566a06║石臺師弟至上堂僧問如何是和尚家風　師云鐵
D48n8939_p0566a07║旗鐵皷　學云只有者箇為復別有　師云採石渡
D48n8939_p0566a08║頭看　學云或遇客來如何祗待　師云龍肝鳳髓
D48n8939_p0566a09║且待別時　學云客是主人相師　師云謝供養。
D48n8939_p0566a10║乃云昔日先師頌臨濟三頓棒云一拳拳倒黃鶴樓
D48n8939_p0566a11║一剔剔翻鸚鵡洲有意氣時添意氣不風流處也風
D48n8939_p0566b01║流大眾若到白雲門下須要眾人助拳。
D48n8939_p0566b02║上堂舉起拳頭云若喚作拳頭一似不曾行脚若不
D48n8939_p0566b03║喚作拳頭對面相謾除此之外也少一拳不得。
D48n8939_p0566b04║出隊歸上堂云出隊半箇月眼不見𮮲孔忘却祖師
D48n8939_p0566b05║禪拾得箇骨董且道向什麼處著一分奉釋迦牟尼
D48n8939_p0566b06║佛一分奉多寶佛塔。
D48n8939_p0566b07║謝首座上堂云弥勒看不見釋迦說不得恁麼尊貴
D48n8939_p0566b08║生日用無差忒得不得識不識三德六味味逾多千
D48n8939_p0566b09║古萬古為規則。
D48n8939_p0566b10║上堂僧問如何是燃燈前　師云令人疑著　學云
D48n8939_p0566b11║如何是正燃燈　師云錯認定盤星　學云如何是
D48n8939_p0567a01║燃燈後　師云一場懡㦬。
D48n8939_p0567a02║乃云每月有箇十五無始劫來盡數數到弥勒下生
D48n8939_p0567a03║未免有甜有苦且道畢竟如何南山白額大蟲元是
D48n8939_p0567a04║西山猛虎。
D48n8939_p0567a05║上堂云日可冷月可熱眾魔不能壞真說大眾作麼
D48n8939_p0567a06║生是真說潑狼潑賴若信不及白雲為你道一要眾
D48n8939_p0567a07║人會二要龍神知乃拈起法衣云者箇真紅色剛然
D48n8939_p0567a08║道是緋。
D48n8939_p0567a09║上堂云風和日暖古佛家風栁綠桃紅祖師巴𮮲眼
D48n8939_p0567a10║親手辦未是惺惺口辯舌端與道轉遠從門入者不
D48n8939_p0567a11║是家珎且道畢竟如何相見又無事不來還憶君。
D48n8939_p0567b01║上堂僧問如何是白雲為人親切處　師云愛捩轉人
D48n8939_p0567b02║𮮲孔　學云便恁麼去時如何　師云不知痛痒漢。
D48n8939_p0567b03║乃云四海五湖竒士圍遶無狀村夫只解拖犁拽杷
D48n8939_p0567b04║水草無底鉢盂高懸羊頭賣狗肉時中𨙻辨精與麤
D48n8939_p0567b05║恁麼續佛壽命誠哉天地懸殊誰有拔山之力撗身
D48n8939_p0567b06║擔荷也無有麼有麼有即家門富貴無那辜𧴥老盧。
D48n8939_p0567b07║上堂舉僧問巴陵鑒和尚祖意教意是同是別鑒云
D48n8939_p0567b08║鷄寒上樹鴨寒下水師云大小大巴陵只道得一半
D48n8939_p0567b09║白雲即不然掬水月在手弄花香滿衣。
D48n8939_p0567b10║上堂云春風別有巧工夫吹綻百花品類殊唯有牡
D48n8939_p0567b11║[舟-(白-日)]并芍藥時人一見便歡娛且道衲僧分上成得什
D48n8939_p0568a01║麼邊事拈來嗅罷歸何處透骨馨香付老盧。
D48n8939_p0568a02║上堂僧問達磨面壁時如何　師云計較未成　學
D48n8939_p0568a03║云二祖立雪時如何　師云將錯就錯　學云只如
D48n8939_p0568a04║断臂安心時又如何　師云煬帝開汴河　學云𢝰
D48n8939_p0568a05║不恁麼時如何　師云却問取二祖。
D48n8939_p0568a06║乃舉達磨問二祖作什麼二祖云請師安心白雲當
D48n8939_p0568a07║時若見好與二十棒何故他人覷見將謂兩箇說安
D48n8939_p0568a08║心法畢竟如何菩薩龍王行雨潤遮身向上數重雲。
D48n8939_p0568a09║上堂云昨日閙閧閧今朝靜悄悄子規枝上啼蝦蟆
D48n8939_p0568a10║鑽入草好箇寒食天辜負白雲老。
D48n8939_p0568a11║為亡僧下火提起火把云大眾三𠀍諸佛向火燄裏
D48n8939_p0568b01║轉大法輪聞名不如見面今日智悟上座見面不如
D48n8939_p0568b02║聞名。
D48n8939_p0568b03║上堂舉龐居士問馬大師不與萬法為侶是什麼人
D48n8939_p0568b04║大師云待汝一口吸盡西江水即向汝道師云一口
D48n8939_p0568b05║吸盡西江水洛陽牡丹新吐蘂簸土颺塵勿處尋擡
D48n8939_p0568b06║頭撞著自家底。
D48n8939_p0568b07║結夏上堂云聖制已臨時當初夏幽邃之巖巒蒼翠
D48n8939_p0568b08║畢鉢無差潺潺之溪谷清泠曹溪髣髴稱衲子安居
D48n8939_p0568b09║之地實吾家禁足之方大敝禪𨵿巨延儔侶扶立宗
D48n8939_p0568b10║旨高建法幢上荅君親下資含識莫不栴檀林中栴
D48n8939_p0568b11║檀林師子王多師子眾師子眾共躋攀萬象森羅指
D48n8939_p0569a01║掌間大眾灰頭土面從他𥬇贏得白雲堆裏閑。
D48n8939_p0569a02║上堂卓拄杖一下乃舉起云拄杖子敢問你還說得
D48n8939_p0569a03║如來禪麼自云說不得還說得祖師禪麼自云說不
D48n8939_p0569a04║得既說不得白雲今日出自己意去也出自己意小
D48n8939_p0569a05║兒子戲人天眾前討甚巴𮮲。
D48n8939_p0569a06║上堂僧問如何是白雲一滴水　師云打碓打磨
D48n8939_p0569a07║　學云飲者如何　師云教你無著麵處。
D48n8939_p0569a08║乃云恁麼恁麼蝦跳不出㪷不恁麼不恁麼弄巧成
D48n8939_p0569a09║拙軟似鐵硬如泥金剛眼睛十二兩衲僧手裏秤頭
D48n8939_p0569a10║低有價數勿商量無𮮲孔底將什麼聞香。
D48n8939_p0569a11║邑中升座云白雲相送出山來滿眼紅塵撥不開莫
D48n8939_p0569b01║謂塵中無好事一塵一剎一樓臺。
D48n8939_p0569b02║上堂舉馬大師不安院主問云和尚近日尊位如何
D48n8939_p0569b03║大師云日面佛月面佛師云會麼如不會白雲與你
D48n8939_p0569b04║頌出𩫾鬟女子𦘕娥眉鸞鏡臺前語似癡自說玉顏
D48n8939_p0569b05║難比並却來架上著羅衣。
D48n8939_p0569b06║𬉹茄會上堂云六月三伏天火雲布郊野松間臨水
D48n8939_p0569b07║坐解帶同歡奲毳侶弄荷花賔朋傾玉斚紅塵事繁
D48n8939_p0569b08║華碧洞何瀟洒重會在明年相期莫相捨白雲曾有
D48n8939_p0569b09║約願結青蓮社。
D48n8939_p0569b10║上堂云佛祖生𡨚家悟道染泥土無為無事人聲色
D48n8939_p0569b11║如聾瞽且道如何即是恁麼也不得不恁麼也不得
D48n8939_p0570a01║恁麼不恁麼𢝰不得忽有箇出來道恁麼也得不恁
D48n8939_p0570a02║麼也得恁麼不恁麼𢝰得則向伊道我也知你向鬼
D48n8939_p0570a03║窟裏作活計。
D48n8939_p0570a04║上堂云先入白雲門次過白雲浪吞底栗蒲禪喫底
D48n8939_p0570a05║籼米飯君子如到來好好看方便。
D48n8939_p0570a06║上堂僧問如何是道　師云治平郡　學云如何是
D48n8939_p0570a07║道中人　師云赤心為主　學云未審道與道中人
D48n8939_p0570a08║相去多少　師云名傳天下。
D48n8939_p0570a09║乃舉僧問南泉如何是道泉云平常心是道又龐居
D48n8939_p0570a10║士問馬大師不與萬法為侶是什麼人大師云待你
D48n8939_p0570a11║一口吸盡西江水即向你道師云為復是同是別同
D48n8939_p0570b01║則神出鬼沒別則醉後添盃畢竟如何待你念得熟
D48n8939_p0570b02║向你道。
D48n8939_p0570b03║上堂云釋迦弥勒猶是他奴且道他是誰便下座。
D48n8939_p0570b04║上堂云五千四十八卷教理行果成見祖師門下商
D48n8939_p0570b05║量須知一貴一賤貴則珠玉難偕賤則分文太遠有
D48n8939_p0570b06║人於此辯得白雲與你三十忽有箇漢出來道大丈
D48n8939_p0570b07║夫賞罸分明不知是那箇三十良久云三十年後。
D48n8939_p0570b08║上堂云三處移場定是非頑心不改在家時呼兄喚
D48n8939_p0570b09║弟長如此且作隈雚老古錐。
D48n8939_p0570b10║陳助教入山煎茶上堂云戒定慧相扶堂堂大丈夫
D48n8939_p0570b11║吹毛光燦爛佛祖不同途。
D48n8939_p0571a01║謝典座上堂云白雲嵌枯老漢要喫無皮餕餡典座
D48n8939_p0571a02║取巧安排一任眾人𠯗噉良久云羊羹雖美眾口難調。
D48n8939_p0571a03║上堂舉僧問馬大師離四句絕百非請師直指西來
D48n8939_p0571a04║意大師云我今日勞倦不能為汝說去問取智藏僧
D48n8939_p0571a05║問智藏藏云我今日頭痛不能為你說去問取海兄
D48n8939_p0571a06║僧問海兄海云我到者裏却不會僧却舉似大師大
D48n8939_p0571a07║師云藏頭白海頭黑師云馬大師無著慚惶處只道
D48n8939_p0571a08║得箇藏頭白海頭黑者僧將一擔矇𥋾換得箇不會
D48n8939_p0571a09║若也眼似流星多少人失錢遭罪。
D48n8939_p0571a10║上堂云庭開金菊宿根生來雁新聞一兩聲昨夜七
D48n8939_p0571a11║峯牽老興千思萬想到天明。
D48n8939_p0571b01║冬日上堂云達磨西來事久多變後代兒孫門風無
D48n8939_p0571b02║限攪擾身心一團麻線白雲今日都通截斷大眾一
D48n8939_p0571b03║百單五近清明上元定是正月半。
D48n8939_p0571b04║次日上堂云一陽生後正嚴寒皎潔蟾蜍挂碧天氷
D48n8939_p0571b05║鎖瀑泉聲細碎風搖危木影攣拳狂猿抱子藏深洞
D48n8939_p0571b06║羸鶴將鶵逐老仙莫謂可師徒立雪方知古德用心堅。
D48n8939_p0571b07║上堂舉德山問龍潭久響龍潭及乎到來潭又不見
D48n8939_p0571b08║龍又不現潭云子親到龍潭師云龍潭老人可謂𮪍
D48n8939_p0571b09║賊馬趕賊便下座。
D48n8939_p0571b10║送諸郡化主上堂云荷眾諸禪流才能足機劃逢人
D48n8939_p0571b11║定有錢見面寧無麥已是吾家兒久為物外客溫柔
D48n8939_p0572a01║一手擡剛硬雙拳搦牙爪一時全勝南山白額。
D48n8939_p0572a02║上堂云一代時教五千四十八卷空有頓漸豈不是
D48n8939_p0572a03║有永嘉道亦無人亦無佛大千沙界海中漚一切聖
D48n8939_p0572a04║賢如電拂豈不是無大眾若道是有違他永嘉若道
D48n8939_p0572a05║是無又違釋迦老子作麼生商量得恰好若知落處
D48n8939_p0572a06║朝見釋迦暮叅弥勒若也未明白雲為你點破道無
D48n8939_p0572a07║不是無道有不是有東望西耶尼面南看北斗。
D48n8939_p0572a08║上堂云說佛說法拈槌竪拂白雲萬里德山入門便
D48n8939_p0572a09║棒臨濟入門便喝白雲萬里然後恁麼也不得不恁
D48n8939_p0572a10║麼也不得恁麼不恁麼𢝰不得也則白雲萬里忽有
D48n8939_p0572a11║箇出來道長老你恁麼道也則白雲萬里者箇說話喚
D48n8939_p0572b01║作矮子看戯隨人上下三十年後一場好𥬇且道𥬇
D48n8939_p0572b02║箇什麼𥬇白雲萬里。
D48n8939_p0572b03║上堂云白雲門前路往復行大步中間有一片方塼
D48n8939_p0572b04║你諸人為什麼却蹋不著。
D48n8939_p0572b05║王提刑入山上堂云祖師門下如箭中的手辦眼親
D48n8939_p0572b06║無得無失僧問朝蓋臨筵清風帀座學人上來請師
D48n8939_p0572b07║决破　師云殘臘一雨即漸迎春　學云天𡸁寶蓋
D48n8939_p0572b08║地布金蓮去也　師云未為多在　學云多底事作
D48n8939_p0572b09║麼生　師云人天眾前不欲造次　學云覺海波瀾
D48n8939_p0572b10║增浩渺釋天日月轉光輝　師云也不消得。
D48n8939_p0572b11║乃舉阿難問迦葉𠀍尊傳金襴外別傳何物迦葉召
D48n8939_p0573a01║阿難阿難應喏迦葉云倒却門前剎竿著又永嘉道
D48n8939_p0573a02║建法幢立宗旨明明佛勑曹溪是師云迦葉教倒却
D48n8939_p0573a03║剎竿永嘉又教立宗旨且道倒底是立底是到者裏
D48n8939_p0573a04║須是具擇法眼始得畢竟如何倒也七縱八橫立也
D48n8939_p0573a05║二三成六七峯閣上共談玄一句一言清耳目。
D48n8939_p0573a06║
D48n8939_p0573a07║
D48n8939_p0573a08║
D48n8939_p0573a09║
D48n8939_p0573a10║
D48n8939_p0573a11║
D48n8939_p0573b01║舒州海會演和尚語錄序
D48n8939_p0573b02║粤自
D48n8939_p0573b03║靈山拈出葱嶺傳來天下叢林分枝布葉石霜古月
D48n8939_p0573b04║海會重圎介在祖山隱若敵國誰主茲地
D48n8939_p0573b05║演公其人。
D48n8939_p0573b06║演公系本蜀川令行淮甸三提宗印二紀于茲仁義
D48n8939_p0573b07║道中空華結果荊𣗥林內石筍抽條莫疑優鉢現前
D48n8939_p0573b08║翻作葛藤會去。
D48n8939_p0573b09║克勤上人錄其語要俾之賛揚兔角龜毛敢言有實
D48n8939_p0573b10║狐裘羔袖終愧非冝。紹聖二年十一月二十四日宣
D48n8939_p0573b11║德郎新差知蘄州蘄水縣事𠔥兵馬監押武𮪍尉河
D48n8939_p0574a01║間劉　　[跳-兆+(敲-高)]　　謹序
D48n8939_p0574a02║再序
D48n8939_p0574a03║海會演師昔行脚至白雲峯頂逢一善知識據師子
D48n8939_p0574a04║座現比丘身為無所為說無所說有時挐雲擭浪游
D48n8939_p0574a05║戱自如有時截鐵斬釘犯干不可諸方輻湊四眾景
D48n8939_p0574a06║從罔測其由舉皆自失。
D48n8939_p0574a07║師獨熟視而𥬇莫逆於心曾未踰時遂蒙受記天人
D48n8939_p0574a08║叶賛自四面而住太平父子相承由太平而來海會
D48n8939_p0574a09║隨機荅問因事舉揚不假尖新自然竒特其徒纂集
D48n8939_p0574a10║請余為之序欲傳於𠀍云紹聖二年十一月初十日述。
D48n8939_p0574a11║楊州錄事叅軍[口/矢]郡朱　元𥘑　序
D48n8939_p0574b01║海會後錄
D48n8939_p0574b02║叅學　　　智宣　　集
D48n8939_p0574b03║歸新僧堂上堂云十月今朝初一新搆雲堂已畢聖
D48n8939_p0574b04║眾已得安居雅麗全勝舊日於中受用之時凡百㸦
D48n8939_p0574b05║相愛惜願存古佛家風三有四恩獲益慶懺別有上
D48n8939_p0574b06║聞具位題名立石敢勸遠近諸檀越記取摩訶般若
D48n8939_p0574b07║波羅蜜忽有箇出來道長老不妨好文章乃云咄白
D48n8939_p0574b08║雲口裏道誰敢道不好。
D48n8939_p0574b09║提刑入寺上堂云兵隨印轉將逐符行大權菩薩覆
D48n8939_p0574b10║護眾生相順者善言誘諭凶頑者枷棒縱橫中間有
D48n8939_p0574b11║箇沒量大漢金鎖玄𨵿留不住聖凡位裏莫能收若
D48n8939_p0575a01║柰何不得佛法無靈驗白雲有箇消息試說看古人
D48n8939_p0575a02║云無邊剎境自他不隔於毫端十𠀍古今始終不離
D48n8939_p0575a03║於當念納須弥於芥中擲大千於方外變大地為黃
D48n8939_p0575a04║金攪長河為酥酪到者裏合作麼生國土動搖迎勢
D48n8939_p0575a05║至寶花弥滿送觀音。
D48n8939_p0575a06║端午上堂舉昔有秀才造無鬼論論就纔放筆有鬼
D48n8939_p0575a07║現身斫手謂秀才云你爭柰我何白雲當時若見便
D48n8939_p0575a08║以手作鵓鳩觜向伊道谷谷呱。
D48n8939_p0575a09║上堂舉肅宗帝問忠國師百年後所須何物國師云
D48n8939_p0575a10║與老僧造箇無縫塔帝曰請師塔㨾國師良久云會
D48n8939_p0575a11║麼帝曰不會國師云吾有弟子躭源却諳此事請詔
D48n8939_p0575b01║問之師云眾中盡道國師良久殊不知懸皷待槌當
D48n8939_p0575b02║時肅宗若是作家君三待伊道教詔躭源但向道國
D48n8939_p0575b03║師國師何必肅宗後詔躭源源呈頌湘之南潭之北
D48n8939_p0575b04║中有黃金充一國無影樹下合同舡瑠璃殿上無知
D48n8939_p0575b05║識師代肅宗云閑言語雪竇頌道無縫塔見還難澄
D48n8939_p0575b06║潭不許蒼龍盤層落落影團團千古萬古與人看師
D48n8939_p0575b07║云雪竇可使千古傳名老僧秖愛他道澄潭不許蒼
D48n8939_p0575b08║龍盤首尾一時貫串秖如前來一絡索拈放一邊且
D48n8939_p0575b09║道畢竟如何乃云姹女已歸霄漢去獃郎猶自守空房。
D48n8939_p0575b10║上堂舉僧問雲門如何是超佛越祖之談門云糊餅
D48n8939_p0575b11║白雲即不然忽有人問如何是超佛越祖之談只向
D48n8939_p0576a01║伊道驢屎似馬糞又云破草鞋又云靈龜曳尾且道
D48n8939_p0576a02║是同是別試辯看。
D48n8939_p0576a03║上堂僧問如何是極則事　師云何須特地。
D48n8939_p0576a04║乃舉僧請益瑯瑘清淨本然云何忽生山河大地瑯
D48n8939_p0576a05║瑘云清淨本然云何忽生山河大地其僧有省師云
D48n8939_p0576a06║金屑雖貴落眼成翳。
D48n8939_p0576a07║上堂云祖師遺下一隻履千古萬古播人耳空自肩
D48n8939_p0576a08║擔跣足行何曾踏著自家底。
D48n8939_p0576a09║上堂云行者不報來打皷曲录木頭上不免將錯就
D48n8939_p0576a10║錯叅。
D48n8939_p0576a11║上堂云子丑寅夘𮝾巳午未申酉戌亥終而復始有
D48n8939_p0576b01║猒有愛畢竟如何但管熟念。
D48n8939_p0576b02║上堂云遍周沙界幾曾移步深山白雲是何報土若
D48n8939_p0576b03║是真家道人日洗鉢盂兩度。
D48n8939_p0576b04║新鞔法皷上堂云多載頑皮擊不響新皮纔動震天
D48n8939_p0576b05║雷無滯莫言隨勢去有聲誰謂不平來何也雙眼聽
D48n8939_p0576b06║不聞雙耳覷不見一條平坦路是誰沒方便。
D48n8939_p0576b07║上堂云本末須歸宗尊𤰞用其語利劒擲虚空大棒
D48n8939_p0576b08║打老䑕。
D48n8939_p0576b09║上堂舉𠀍尊滅後諸聖弟子於畢鉢巖中結集法藏
D48n8939_p0576b10║阿難既陞座形儀與佛無殊大眾遂生三疑一疑阿
D48n8939_p0576b11║難成佛二疑佛再現身三疑他方佛化阿難唱云如
D48n8939_p0577a01║是我聞眾疑皆息當時若有箇漢出眾云大眾依而
D48n8939_p0577a02║行之各自散去免見滿藏琅函攪人膓肚然雖如是
D48n8939_p0577a03║猶未剿絕在何也阿難道如是我聞白雲也道如是
D48n8939_p0577a04║我聞若道當時是重古輕今若道即今是重今輕古
D48n8939_p0577a05║要會麼優曇花不開跡絕無香氣。
D48n8939_p0577a06║上堂云六祖能大師是箇大癡漢後代兒孫多展轉
D48n8939_p0577a07║生惑亂子細好思量白雲不著便。
D48n8939_p0577a08║上堂僧問百尺竿頭如何進步　師云快走始得
D48n8939_p0577a09║　乃舉雲門道聞聲悟道見色明心觀𠀍音菩薩將錢
D48n8939_p0577a10║來買糊餅放下手元來却是饅頭雲門好則甚好竒
D48n8939_p0577a11║則甚竒要且只說得老婆禪若是白雲即不然作麼
D48n8939_p0577b01║生是聞聲悟道見色明心遂作打杖皷勢云堋八囉札。
D48n8939_p0577b02║上堂云四五百石麥二三千石稻好箇休粮藥𦒿婆
D48n8939_p0577b03║不得妙。
D48n8939_p0577b04║上堂舉龍牙云天下名山到因脚年深辛苦與韈著
D48n8939_p0577b05║而今老大不能行手裏把柄破木杓白雲即不然脚
D48n8939_p0577b06║也不能著草鞋手亦不能把木杓端坐受供養施主
D48n8939_p0577b07║常安樂。
D48n8939_p0577b08║上堂云達磨西來事今人𧬒揣量天河爭起浪月挂
D48n8939_p0577b09║不聞香何也見成公案。
D48n8939_p0577b10║安樂院主修齋上堂云昨夜得一夢夢見臻公在天
D48n8939_p0577b11║宮與帝釋對坐臻問帝釋曰天上有五衰相是否釋
D48n8939_p0578a01║云此是佛之所說豈可妄言於是帝釋却問臻云我
D48n8939_p0578a02║聞閻浮提有不持戒者是否臻云此是佛之所說豈
D48n8939_p0578a03║可妄言良久臻云天宮雖樂不是久居遂下十八重
D48n8939_p0578a04║地獄乃見閻王居正殿與地藏菩薩耳語臻便出門
D48n8939_p0578a05║首見一青衣童鞠躬云東海龍王請伴諸羅漢齋臻
D48n8939_p0578a06║遂往赴齋迴得數顆如意珠一時分付諸門人白雲
D48n8939_p0578a07║被珠光一爍忽然夢覺以至今朝諸法乳為臻公設
D48n8939_p0578a08║齋請白雲陞座大眾且道昨夜夢底是適來說底是
D48n8939_p0578a09║眾中盡是久叅先德禪中之精若人辨得試出來露
D48n8939_p0578a10║箇消息看有麼有麼若無白雲又有箇古話釋迦老
D48n8939_p0578a11║子在跋提河側般涅槃了迦葉始至遶金棺而哭於
D48n8939_p0578b01║是𠀍尊為現雙趺大眾且道般涅槃時是現雙趺時
D48n8939_p0578b02║是乃云止止不須說我法妙難思諸增上[慢-又+万]者聞必
D48n8939_p0578b03║不敬信。
D48n8939_p0578b04║謝監收上堂云人之性命事第一須是○欲得成此
D48n8939_p0578b05║○先須防於○若是真○人○○。
D48n8939_p0578b06║上堂僧問不昧當機請師直道　師云捏聚放開
D48n8939_p0578b07║　乃舉僧辭趙州州云有佛處不得住師云換却你心
D48n8939_p0578b08║肝五臟無佛處急走過師云鴈過留聲三千里外逢
D48n8939_p0578b09║人不得錯舉師云出門便錯僧云恁麼則不去也師
D48n8939_p0578b10║云種粟却生豆州云摘楊花摘楊花師云不覺日又
D48n8939_p0578b11║夜爭教人少年。
D48n8939_p0579a01║小叅云達磨西來不立文字直指人心見性成佛忽
D48n8939_p0579a02║有箇出來道長老尋常室中愛問人如何是你心某
D48n8939_p0579a03║甲即不會却問長老如何是和尚心老僧即向他道
D48n8939_p0579a04║却來者裏捋虎鬚什麼心造次說向你他若又問栢
D48n8939_p0579a05║樹子話長老作麼生會向伊道我有箇方便有甚方
D48n8939_p0579a06║便却須先問取首座又問德山入門便棒作麼生會
D48n8939_p0579a07║我聞便[冉-工+又]戰臨際入門便喝作麼生會是什麼破草
D48n8939_p0579a08║鞋直饒一時透過也是七九六十八。
D48n8939_p0579a09║中秋上堂云中秋月中秋月古今盡謂尋常別別不
D48n8939_p0579a10║別皎皎清光遍大千任從天下紜紜說。
D48n8939_p0579a11║上堂僧問一代時教是箇切脚未審切那箇字　師
D48n8939_p0579b01║云鉢囉穰　學云學人秖問一字為什麼却荅許多
D48n8939_p0579b02║　師云七字八字　學云也是慣得其便　師云許多
D48n8939_p0579b03║時茶飯元來也有人知滋味。
D48n8939_p0579b04║乃云祖師心印好消息處無消息無消息古篆分明
D48n8939_p0579b05║拈起也大千岋𡼑放下也凡聖同源有時印却諸人
D48n8939_p0579b06║面門自是諸人甘伏不肯承當帶累白雲受屈且道
D48n8939_p0579b07║過在什麼處。
D48n8939_p0579b08║上堂拈起拄杖子者箇拄杖子不從天台南岳得亦
D48n8939_p0579b09║不在此土西天且道生在什麼處若也知生處同得
D48n8939_p0579b10║受用若也不知遂靠却下座。
D48n8939_p0579b11║上堂舉妙湛𢝰持不動尊首楞嚴王𠀍希有銷我億
D48n8939_p0580a01║劫顛倒想不歷僧祇獲法身大眾若作禪會則謗經
D48n8939_p0580a02║若作經會則謗禪若作一團則儱侗有人跳得日銷
D48n8939_p0580a03║萬兩黃金若跳不出有處著你在。
D48n8939_p0580a04║上堂云但知月圎月缺誰知月缺月圎忙忙乗舡過
D48n8939_p0580a05║水不知過水乗舡百年三萬六千日等閑老却失顏
D48n8939_p0580a06║各自照鏡看是什麼面孔。
D48n8939_p0580a07║上堂舉僧問洞山如何是善知識眼山云紙撚無油
D48n8939_p0580a08║若問白雲對道無油不點燈雖然如是也較洞山三
D48n8939_p0580a09║千里秖是其間有箇好處有甚好處諸人黑地裏撞
D48n8939_p0580a10║著露柱悟去也不定。
D48n8939_p0580a11║歲朝上堂云威音王已前也恁麼威音王已後也恁
D48n8939_p0580b01║麼三𠀍諸佛也恁麼西天四七唐土二三也恁麼前
D48n8939_p0580b02║年去年也恁麼明年後年更後年外後年也恁麼忽
D48n8939_p0580b03║有箇出來道和尚和尚和尚自云若不被他喚住便
D48n8939_p0580b04║一百年也只恁麼復云元正啔祚萬物咸新去年乞
D48n8939_p0580b05║火和煙得今日擔泉帶月歸晷運推移日南長至當
D48n8939_p0580b06║軒有直道無人肯駐脚孟春猶寒伏惟首座大眾起
D48n8939_p0580b07║居萬福蘇武牧羊海畔累日忻然李陵望漢臺邊終
D48n8939_p0580b08║朝𥬇發落在甚處人義只從貧處断𠀍情偏向富門多。
D48n8939_p0580b09║上堂僧問如何是本分事　師云結舌無言。
D48n8939_p0580b10║乃云每日起來拄却臨際棒吹雲門曲應趙州拍擔
D48n8939_p0580b11║仰山鍬駈溈山牛耕白雲田七八年來漸成家活更
D48n8939_p0581a01║告諸公每人出一隻手共相扶助唱歸田樂麁羹淡
D48n8939_p0581a02║飯且恁麼過何也但願今年蚕麥熟摩睺羅兒與一文。
D48n8939_p0581a03║上堂舉南泉云文殊普賢昨夜三更起佛見法見各
D48n8939_p0581a04║與二十棒貶向二䥫圍山白雲則具大慈悲遂拍手
D48n8939_p0581a05║云𭦟殊室利普賢大士不審不審今後更敢也無自
D48n8939_p0581a06║云一度被虵傷怕見断井索。
D48n8939_p0581a07║上堂云狗子還有佛性也無也勝猫兒十萬倍下座。
D48n8939_p0581a08║上堂舉雪峯問德山從上諸聖以何法示人山云我
D48n8939_p0581a09║宗無語句亦無一法與人雪峯從此有省後有僧問
D48n8939_p0581a10║雪峯和尚見德山得箇什麼便休去雪峯云我空手
D48n8939_p0581a11║去空手歸白雲今日說向透未過者有兩箇人從東
D48n8939_p0581b01║京來問伊什麼處來他却道蘇州來便問伊蘇州事
D48n8939_p0581b02║如何伊道一切尋常雖然如是謾白雲不過何故只
D48n8939_p0581b03║為語音各別畢竟如何蘇州菱邵伯藕。
D48n8939_p0581b04║上堂云二十五年坐這曲录木頭上舉古舉今則不
D48n8939_p0581b05║無秖是未曾道著第一句眾中莫有具大慈悲者試
D48n8939_p0581b06║出來道看也要眾人共知𠔥乃平生行脚有麼有麼
D48n8939_p0581b07║莫道無忽有箇出來却問如何是第一句白雲不免
D48n8939_p0581b08║向他道放憨作麼。
D48n8939_p0581b09║上堂云難難幾何般易易沒巴𮮲好好催人老默默
D48n8939_p0581b10║從此得過這四重𨵿了泗州人見大聖叅。
D48n8939_p0581b11║上堂云是法不可示言詞相寂滅這兩句猶較些子
D48n8939_p0582a01║忽遇羚羊掛角時如何直上指云天天久立。
D48n8939_p0582a02║上堂僧問如何是佛　師云口是禍門。
D48n8939_p0582a03║乃云今日上元之節處處燈光皎潔不知天意如何
D48n8939_p0582a04║瑞雪翻為苦雪貧窮變作殭蚕烏龜凍得成鼈唯有
D48n8939_p0582a05║四海禪流箇箇眼中添屑何故不說不說下座。
D48n8939_p0582a06║請化主上堂云造化之功祖宗門下作天地發生之
D48n8939_p0582a07║氣春夏秋冬決含靈顛倒之心常樂我淨若據衲僧
D48n8939_p0582a08║用處又且不然變大地為黃金攪長河為酥酪猶未
D48n8939_p0582a09║稱白雲在忽有箇漢出來道似恁說話只是箇貪心
D48n8939_p0582a10║不足漢自云道著叅。
D48n8939_p0582a11║上堂舉達磨大師云誰得吾正宗出來與汝證明尼
D48n8939_p0582b01║𢝰持云據某見處如慶喜見阿閦佛國一見更不再
D48n8939_p0582b02║見達磨云汝得吾皮道育云據某見處寔無一法當
D48n8939_p0582b03║情磨云汝得吾肉二祖禮三拜依位而立磨云汝得
D48n8939_p0582b04║吾髓師云當時若見他三人恁麼道各人好與三十
D48n8939_p0582b05║棒只如白雲今日也合喫二十九棒留一棒與汝諸
D48n8939_p0582b06║人其間若有知痛痒者不辜負先聖亦乃得見白雲
D48n8939_p0582b07║其或未知堂裏喫粥喫飯更須爛嚼多見是渾圝吞却。
D48n8939_p0582b08║上堂舉釋迦如來往忉利天為[母-(、/、)+〡]說法優填王思佛
D48n8939_p0582b09║命匠人雕栴檀像及至𠀍尊下來像亦出迎諸人且
D48n8939_p0582b10║道下來底是出迎底是又教中道如來者無所從來
D48n8939_p0582b11║亦無所去莫是法身無來去化身有來去麼若人於
D48n8939_p0583a01║此見得日消萬兩黃金其或未然草鞋錢教什麼人還。
D48n8939_p0583a02║上堂云說禪被禪纏不說却成現若真箇不說真箇
D48n8939_p0583a03║好方便如馬前相撲似霹靂閃電會即大富貴不會
D48n8939_p0583a04║空對面。
D48n8939_p0583a05║因齋上堂云不寒不暖喜春遊士女傾心結預修自
D48n8939_p0583a06║覺一生如幻夢始知百歲類浮漚子規啼處真消息
D48n8939_p0583a07║芍藥開時野興幽此箇門風誰會得等閑白却少年頭。
D48n8939_p0583a08║上堂云前迴底今日使不著今日底後次使不著使
D48n8939_p0583a09║不著說不著重遭撲自古至如今誰錯誰不錯忽有
D48n8939_p0583a10║箇出來道白雲不是今日錯也自云錯錯下座。
D48n8939_p0583a11║師一日持錫遶方丈行問僧還有屬牛人問命麼無
D48n8939_p0583b01║對　遂云孫賔今日開鋪並無一人垂顧可惜三尺
D48n8939_p0583b02║龍[肆-聿+((彰-章)/(泳-永+頁))]喚作尋常破布。
D48n8939_p0583b03║上堂云有一則竒特因緣舉似諸人欲說又被說礙
D48n8939_p0583b04║不說又被不說礙欲舉山河大地又被山河大地礙
D48n8939_p0583b05║從教頭上且安頭真金不愽鍮丈夫意如此快樂百
D48n8939_p0583b06║無憂。
D48n8939_p0583b07║上堂舉僧問曹山佛未出𠀍時如何山云曹山不如
D48n8939_p0583b08║出𠀍後如何山云不如曹山師云若以𠀍諦觀之曹
D48n8939_p0583b09║山合喫二十棒若以祖道觀之白雲合喫二十棒然
D48n8939_p0583b10║雖如是棒頭有眼兩人中一人全肯一人全不肯若
D48n8939_p0583b11║人點撿得出許你具半隻眼。
D48n8939_p0584a01║上堂云你等諸人見老和尚皷動唇吻竪起拂子便
D48n8939_p0584a02║作勝解及乎山禽聚集牛動尾巴却將作等閑殊不
D48n8939_p0584a03║知簷聲不断前霄雨電影還連後夜雷。
D48n8939_p0584a04║上堂云釋迦已滅弥勒未生森羅萬象推向一邊且
D48n8939_p0584a05║作麼生是你諸人常住法身乃云有功無功莫使腹空
D48n8939_p0584a06║請供頭修造上堂云白雲今日權將大宋𠀍界作一
D48n8939_p0584a07║面碁盤先將東嶽太山南嶽衡山西嶽華山北嶽恒
D48n8939_p0584a08║山中嶽嵩山定却五方次將五臺峨嵋支提羅浮以
D48n8939_p0584a09║為相助左畔則斜飛鴈陣右邊則虎口雙𨵿遂舉手
D48n8939_p0584a10║云且道這一著落在什麼處若知落處便為敵手若
D48n8939_p0584a11║也未然白雲試通箇消息十九條平路爭功勢未休
D48n8939_p0584b01║莫教一著錯敗子卒難收。
D48n8939_p0584b02║正旦上堂元正啔祚西天此土萬物咸新獬豸麒麟
D48n8939_p0584b03║應時納祐誠言不謬孟春猶寒種種多般伏惟首座
D48n8939_p0584b04║大眾普天齊用洎諸知事懷才抱義并諸化主如龍
D48n8939_p0584b05║似[虎-儿+几]尊體起居萬福直是如金如玉歲歲三百六十
D48n8939_p0584b06║管取粥足飯足。
D48n8939_p0584b07║因齋上堂云二月中春物象鮮盡塵沙界一般天蒼
D48n8939_p0584b08║莓雨洗去冬雪野火風飄昨夜煙危嶺乍聞猿嘯日
D48n8939_p0584b09║長江時見客乗舡人生幾度逢斯景好是誠心種福
D48n8939_p0584b10║田。
D48n8939_p0584b11║端午上堂僧問今朝五月五權罷䒵芸皷雖是無事
D48n8939_p0585a01║人亦請燒一炷　師云急急如律令　進云也待小
D48n8939_p0585a02║鬼做箇伎倆　師云鍾馗嚇你。
D48n8939_p0585a03║乃云今日端午節白雲有一道神符也有些小靈驗
D48n8939_p0585a04║不敢隱藏舉似諸人一要今上皇帝太皇太后聖躬
D48n8939_p0585a05║萬歲二要合朝𡖖相文武百官州縣寀寮常居祿位
D48n8939_p0585a06║三要萬民樂業雨順風調有箇符使却來報白雲道
D48n8939_p0585a07║諸處盡去徧只為神通小不柰一件事何遂問他是
D48n8939_p0585a08║甚事使云禪和子𮮲孔遼天白雲向伊說莫道你我
D48n8939_p0585a09║尚不柰何然雖如是澤廣藏山理能伏豹畢竟如何
D48n8939_p0585a10║一抽三二添四黃牛角向天八脚𡸁過𮮲急急下座。
D48n8939_p0585a11║上堂舉尼問趙州如何是密密意州於尼腕上掐一
D48n8939_p0585b01║掐尼云和尚猶有這箇在州云你猶有這箇在師云
D48n8939_p0585b02║此尼若是箇人但向他道也放和尚不得。
D48n8939_p0585b03║上堂僧問天下人舌頭盡被白雲坐斷秖如白雲舌
D48n8939_p0585b04║頭未審是什麼人坐断　師云東村王大翁。
D48n8939_p0585b05║乃云日用事無別慿君為甄別若於言上會知君打
D48n8939_p0585b06║不徹不於言上會心頭似火熱先過趙州𨵿剪断白
D48n8939_p0585b07║雲舌不負先聖恩歸堂且憩歇。
D48n8939_p0585b08║上堂云若要天下撗行見老和尚打皷升堂七十三
D48n8939_p0585b09║八十四將拄杖驀口便築然雖如是拈却門前上馬
D48n8939_p0585b10║臺剪断五色索方始得安樂。
D48n8939_p0585b11║小叅僧問德山不荅話千古把断要津白雲今夜小
D48n8939_p0586a01║叅未審如何施設　師云我不可承嗣端和尚不得
D48n8939_p0586a02║也　學云作家宗師天然有在　師云是何言歟
D48n8939_p0586a03║　進云只者箇又為甚人施設　師云你還信得及麼
D48n8939_p0586a04║　進云教某甲作麼生信　師云你是會來問不會來
D48n8939_p0586a05║問　進云某甲却是不會來問　師云昨日也恁荅
D48n8939_p0586a06║一僧來　進云今日為甚却干戈相待　師云只為
D48n8939_p0586a07║買賣不當價　進云壓良為賤則得爭柰有諸方在
D48n8939_p0586a08║　師云大眾看取者一貟禪客　進云放過一著　師
D48n8939_p0586a09║云噓。
D48n8939_p0586a10║乃舉陸亘大夫問南泉弟子家中有一片石也曾坐
D48n8939_p0586a11║也曾卧擬鎸作佛得麼泉云得陸云莫不得麼泉云
D48n8939_p0586b01║不得大眾夫為善知識須明決擇為什麼他人道得
D48n8939_p0586b02║也道得他人道不得也道不得還知南泉落處麼白
D48n8939_p0586b03║雲不惜眉毛與你注破得又是誰道來不得又是誰
D48n8939_p0586b04║道來你若更不會老僧今夜為你作箇樣子乃舉手
D48n8939_p0586b05║云將三界二十八天作箇佛頭金輪水際作箇佛脚
D48n8939_p0586b06║四大洲作箇佛身雖然作此佛兒子了你諸人又却
D48n8939_p0586b07║在那裏安身立命大眾還會也未老僧作第二箇樣
D48n8939_p0586b08║子去也將東弗于逮作一箇佛南贍部洲作一箇佛
D48n8939_p0586b09║西瞿耶尼作一箇佛北鬱單越作一箇佛草木叢林
D48n8939_p0586b10║是佛蠢動含靈是佛既恁麼又喚什麼作眾生還會
D48n8939_p0586b11║也未不如東弗于逮還他東弗于逮南贍部洲還他
D48n8939_p0587a01║南贍部洲西瞿耶尼還他西瞿耶尼北鬱單越還他
D48n8939_p0587a02║北鬱單越草木叢林還他草木叢林蠢動含靈還他
D48n8939_p0587a03║蠢動含靈所以道是法住法位𠀍間相常住既恁麼
D48n8939_p0587a04║你又喚什麼作佛還會麼忽有箇漢出來道白雲休
D48n8939_p0587a05║寐語大眾記取這一轉。
D48n8939_p0587a06║上堂云平生百了千當底正好喫棒且道過在什麼
D48n8939_p0587a07║處打你百了千當。
D48n8939_p0587a08║上堂云去聖時遙人多懈怠逆則生嗔順則生愛且
D48n8939_p0587a09║道作麼生是不瞋不愛東海剪刀西畨皮袋。
D48n8939_p0587a10║上堂僧問承師有言山前一片閑田地秖如威音王
D48n8939_p0587a11║已前未審什麼人為主　師云問取寫契書人　學
D48n8939_p0587b01║云和尚為甚倩人來荅　師云秖為你教別人問
D48n8939_p0587b02║　學云與和尚平出去也　師云大遠在。
D48n8939_p0587b03║乃云五目莫覩其容二聽絕聞其響有功者罸無功
D48n8939_p0587b04║者賞拈須弥山秤來二兩忽有箇道一方知識為什
D48n8939_p0587b05║麼大秤秤人物事自云官不容針私通車馬。
D48n8939_p0587b06║謝街坊上堂云街坊昨日將一把沙到方丈前一見
D48n8939_p0587b07║老僧劈面便撒頼遇老僧先見衫袖一遮並不妨事
D48n8939_p0587b08║今朝舉似大眾不敢隱藏何故賞伊膽大下得者箇
D48n8939_p0587b09║手脚忽有人問白雲為什麼只恁休去不見道老不
D48n8939_p0587b10║以筋力為能然雖如是賔主歷然。
D48n8939_p0587b11║上堂僧問如何是佛　師云許多時向什麼處去來。
D48n8939_p0588a01║乃云達磨未來時冬寒夏熱達磨來後夜暗晝明諸
D48n8939_p0588a02║人若下得一轉平實語喫鹽聞鹹喫醋聞酸若道不
D48n8939_p0588a03║得迦葉門前底。
D48n8939_p0588a04║上堂云若論此事如人博戯相似忽然贏得身心歡
D48n8939_p0588a05║喜家業昌盛覆隂兒孫不覺輸他自然迷悶然雖有
D48n8939_p0588a06║輸有贏此事還在白雲今日有條攀條無條攀例不
D48n8939_p0588a07║見陸亘大夫與南泉看雙陸次大夫撮起骰子問南
D48n8939_p0588a08║泉云恁麼不恁麼便恁麼信彩去時如何南泉云臰
D48n8939_p0588a09║骨頭十八大眾此去縣城不遠外人聞得便來捉賭
D48n8939_p0588a10║時又且如何乃云白雲自有道理記得龍牙道學道
D48n8939_p0588a11║先須有悟由還如曾𨷖快龍舟雖然舊閣閑田地一
D48n8939_p0588b01║度贏來方始休。
D48n8939_p0588b02║上堂云目犍連雙足越坈大迦葉聆箏起舞畢陵迦
D48n8939_p0588b03║訶駡河神迦留陁夷埋身糞壤此事教中一一有出
D48n8939_p0588b04║處𢝰道是習氣秖如祖師門下達磨九年面壁秘魔
D48n8939_p0588b05║擎𭩚禾山打皷石鞏彎弓雪峯輥毬國師水椀歸宗
D48n8939_p0588b06║拽石德山入門便棒臨際入門便喝無業纔有人問
D48n8939_p0588b07║便道莫妄想且道是箇什麼眾中還有久叅先德天
D48n8939_p0588b08║下撗行具頂門上眼底衲僧麼出來為白雲證據也
D48n8939_p0588b09║要暢快平生有麼有麼若無三十年後此話大行且
D48n8939_p0588b10║道畢竟如何朱夏火雲歸碧洞清秋危露滴金盤。
D48n8939_p0588b11║先師忌晨上堂云去年正當恁麼時多前年三件事
D48n8939_p0589a01║今年正當恁麼時多去年七件事這十件事數不過
D48n8939_p0589a02║者甚多何也去却七三存一事是去年說是今日急
D48n8939_p0589a03║如箭黑似漆無言童子口吧吧無足仙人擗胷趯乃
D48n8939_p0589a04║云交下座。
D48n8939_p0589a05║與能表白起喪云本是你送我今朝我送你生死是
D48n8939_p0589a06║尋常推倒又扶起至墳所復謂眾云今朝正當三月
D48n8939_p0589a07║八送𣩵之人且聽說君看陌上桃花紅盡是離人眼
D48n8939_p0589a08║中血。
D48n8939_p0589a09║上堂云仲春漸暖牡丹生𡖉紫鷰攢身黃鸎開眼共
D48n8939_p0589a10║賞芳春三盃兩盞唯有白雲一生擔板。
D48n8939_p0589a11║
D48n8939_p0589b01║偈頌
D48n8939_p0589b02║投機
D48n8939_p0589b03║山前一片閑田地义手叮嚀問祖翁幾度賣來還自
D48n8939_p0589b04║買為憐松竹引清風
D48n8939_p0589b05║題東頴西湖簡太守李秘監
D48n8939_p0589b06║脩竹喬松積翠隂綠楊紅蘂徧園林到頭須讓西湖
D48n8939_p0589b07║水淡靜還如君子心
D48n8939_p0589b08║悼浮渡圎鑑禪師
D48n8939_p0589b09║浮渡嵓前青瘦栢叢林聳出摽風格夜來寒影落西
D48n8939_p0589b10║衢誰唱胡家十八拍
D48n8939_p0589b11║聞角
D48n8939_p0590a01║幽幽寒角發孤城十里山頭漸杳冥一種是聲無限
D48n8939_p0590a02║意有堪聽有不堪聽
D48n8939_p0590a03║嘉隱堂
D48n8939_p0590a04║一松一竹一溪雲時有清風伴月輪䆫外泉聲長似
D48n8939_p0590a05║雨逈然居者不知春
D48n8939_p0590a06║賦祖花次李提刑韻
D48n8939_p0590a07║此花逈與人間別結果開花當處生要會祖師端的
D48n8939_p0590a08║旨未萌天地已先成
D48n8939_p0590a09║悼投子青禪師
D48n8939_p0590a10║寂住峯頭雲灑落曹溪水高張浮渡帆直入大洋裏
D48n8939_p0590a11║運載既緣終昨夜狂風起鬢角女子戴瓊花八十翁
D48n8939_p0590b01║翁穿繡履
D48n8939_p0590b02║次韻詶黃龍圖
D48n8939_p0590b03║海會雲山疊亂青龍潭瀉碧聲泠泠使君乞與安閑
D48n8939_p0590b04║地時共禪徒終夜聽
D48n8939_p0590b05║次韻詶蘄倅李朝奉
D48n8939_p0590b06║諦當之言不在多文殊不二問維摩趙州眼爍四天
D48n8939_p0590b07║下頼有同叅凌行婆
D48n8939_p0590b08║𭔃高臺本禪師法兄
D48n8939_p0590b09║春山望極幾千重獨凭危欄誰與同夜靜子規知我
D48n8939_p0590b10║意一聲聲在翠微中
D48n8939_p0590b11║𭔃太平燈長老
D48n8939_p0591a01║白雲嵓上月太平松下影深夜秋風生都成一片境
D48n8939_p0591a02║次韻詶甘露顒長老
D48n8939_p0591a03║本自居山不厭山水聲山色異人間知音若會儂家
D48n8939_p0591a04║意任是危層亦共攀
D48n8939_p0591a05║送仁禪者
D48n8939_p0591a06║秋雲秋水兩依依塞鴈聲聲度翠微多向洞庭青草
D48n8939_p0591a07║岸楚天空闊不知歸
D48n8939_p0591a08║次韻詶高臺師兄
D48n8939_p0591a09║每覽嘉隱篇清風益可愛有時說向人時人都不會
D48n8939_p0591a10║囬首望衡岳岳山千里外獨步立斜陽䬃䬃聞秋籟
D48n8939_p0591a11║俳佪兩澗齊瀉碧垂雙帶長沙波浪深湍流轉霶霈
D48n8939_p0591b01║詶石秀才
D48n8939_p0591b02║昨夜西風激怒濤驚翻舊事沒絲毫凭欄𥬇罷思量
D48n8939_p0591b03║著望斷長天月色高
D48n8939_p0591b04║送朱大𡖖
D48n8939_p0591b05║但得心閑到處閑莫拘城市與溪山是非名利渾如
D48n8939_p0591b06║夢正眼觀時一瞬間
D48n8939_p0591b07║病起
D48n8939_p0591b08║病來又病皮黏骨抖擻起來無一物行不成步語聲
D48n8939_p0591b09║𠇓𮮲孔依前空突[一/几]
D48n8939_p0591b10║𭔃李元中
D48n8939_p0591b11║𭔃盡千張紙徒煩心手勞人情如太華爭似道情高
D48n8939_p0592a01║山居
D48n8939_p0592a02║床是柴棚蓆是茅枕頭葛怚半中凹霜天索寞人投
D48n8939_p0592a03║宿睡到平明手脚交
D48n8939_p0592a04║東頴途中
D48n8939_p0592a05║一宿成家步孤雲萬里游吾門隨處靜𠀍路幾時休
D48n8939_p0592a06║舉首問明月慿心𭔃斗牛歸期何太晚猶尚往他州
D48n8939_p0592a07║擬雲送信禪者作丐
D48n8939_p0592a08║春晴觸石欲高飛皖伯臺前度翠微本自無心為雨
D48n8939_p0592a09║露何曾有意𣳘天機風雷𠋣勢聲光遠草木乗隂色
D48n8939_p0592a10║澤肥莫謂功成空聚散巖房潜約幾時歸
D48n8939_p0592a11║𭔃諸郡丐者
D48n8939_p0592b01║坐一須走七古聖留蹤跡此土與西天箇箇明格尺
D48n8939_p0592b02║點䥫化為金喝石變成壁大力那羅延是誰親中的
D48n8939_p0592b03║遷住白雲入院後示二三執事
D48n8939_p0592b04║登山須拄杖渡水要行舩有客開顏𥬇無愁展脚眠
D48n8939_p0592b05║萬般存此道一味信前緣試比紅塵裏清虚直幾錢
D48n8939_p0592b06║𭔃舊（三首）
D48n8939_p0592b07║木落高秋玉露垂䆫前黃菊漸離披白雲片片迎新
D48n8939_p0592b08║鴈不是知音說向誰
D48n8939_p0592b09║𭔃書未到他先望傳語不來我未知度日林泉無𠀍
D48n8939_p0592b10║慮斂眉偷看白猿兒
D48n8939_p0592b11║梅花欲謝不謝桃花欲開不開思君共聽猿啼處一
D48n8939_p0593a01║片白雲天外來
D48n8939_p0593a02║送化主（三首）
D48n8939_p0593a03║嵓縫迸開雲片片半籠幽石半從龍為霖普潤焦枯
D48n8939_p0593a04║後却入煙蘿第一重
D48n8939_p0593a05║莫論人情與道情大都物理自分明皖公山下長流
D48n8939_p0593a06║水今古滔滔徹底清
D48n8939_p0593a07║庭無立雪人路有塵埃客傾盡此時心松間贈行色
D48n8939_p0593a08║示學徒（四首）
D48n8939_p0593a09║學道之人得者稀是非長短幾時虧若慿言語論高
D48n8939_p0593a10║下恰似從前未悟時
D48n8939_p0593a11║空門有路人皆到到者方知滋味長心地不生閑草
D48n8939_p0593b01║木自然身放白毫光
D48n8939_p0593b02║一片秋光對草堂籬邊金菊預聞香蟬聲未息涼風
D48n8939_p0593b03║起勝似征人歸故鄉
D48n8939_p0593b04║終日談玄第一宗枯河道裏覔魚蹤直饒祖佛無階
D48n8939_p0593b05║級須向竒人棒下通
D48n8939_p0593b06║送己德二禪者之長安緣幹
D48n8939_p0593b07║二人同心其義断金古今有此吾道堪任山之厚重
D48n8939_p0593b08║海之淵深白雲留不住祖佛莫能禁極目少林峭峙
D48n8939_p0593b09║傍觀華岳崟岑分得維摩按指法且彈一曲訪知音
D48n8939_p0593b10║山中四威儀
D48n8939_p0593b11║山中行携藍採蕨稱幽情牧童唱罷胡家曲子規枝
D48n8939_p0594a01║上一聲聲
D48n8939_p0594a02║山中住萬疊千重誰伴侶縱使知音特地來雲深必
D48n8939_p0594a03║定無尋處
D48n8939_p0594a04║山中坐月夜霜天寒鴈過炉灰撥盡未成眠報曉靈
D48n8939_p0594a05║禽清耳朶
D48n8939_p0594a06║山中卧一片清光高鑑我但得身心到處閑多年布
D48n8939_p0594a07║衲從教破
D48n8939_p0594a08║次韻詶吳都曹
D48n8939_p0594a09║山家旨趣最幽微路轉峯囬到者稀一鉢黃菁消永
D48n8939_p0594a10║日滿頭白髮已玄機遶巖瀑布䆫前落哭月狂猿嶺
D48n8939_p0594a11║上飛自得平生觀不足𨙻知浮𠀍是𠔥非
D48n8939_p0594b01║自述真賛（二首）
D48n8939_p0594b02║以相取相都成幻妄以真求真轉見不親見成公案
D48n8939_p0594b03║無事不辦百年三萬六千日𮋒覆元來是這漢
D48n8939_p0594b04║我真我賛唯己自知面面相覷有甚了期
D48n8939_p0594b05║
D48n8939_p0594b06║舒州白雲山海會演和尚語錄終
D48n8939_p0594b07║四明胡昶刊