D48n8939_p0595b01║大隋和尚　已有行狀　馬祖第四𠀍
D48n8939_p0595b02║子湖和尚名利蹤澶州人姓周氏幽
D48n8939_p0595b03║州開元寺受業得法於南泉願和尚
D48n8939_p0595b04║壽八十一臘六十一馬祖第三𠀍唐僖
D48n8939_p0595b05║宗廣明中示寂
D48n8939_p0595b06║鼓山國師和尚名神晏大梁人姓李
D48n8939_p0595b07║氏衛州白鹿山受業得法於雪峰存
D48n8939_p0595b08║和尚壽七十七臘五十八石頭第六
D48n8939_p0596a01║𠀍五代晉天福中示寂
D48n8939_p0596a02║洞山和尚名守初鳳翔人姓𫝊氏渭
D48n8939_p0596a03║州崆峒山受業得法於雲門偃和尚
D48n8939_p0596a04║壽八十一臘六十五　本朝太宗淳化
D48n8939_p0596a05║中示寂
D48n8939_p0596a06║智門和尚名光祚鄉貫姓氏受業不
D48n8939_p0596a07║載得法於香林遠和尚雲門第三𠀍
D48n8939_p0596a08║真宗時人
D48n8939_p0596b01║大隋開山神照禪師語錄序
D48n8939_p0596b02║開封郭　　　凝　　　　述
D48n8939_p0596b03║元德上人自蜀挈大隋老錄欲罄囊資鏤板於杭廣其
D48n8939_p0596b04║說于天下余曰自老盧衣止不傳逮數百年枝分𣲖別披
D48n8939_p0596b05║法衣據座唱道者不啻萬數大抵穿鑿破裂隨言取義析
D48n8939_p0596b06║文生解求其直截根源如古尊宿者固未易得今欲闢其
D48n8939_p0596b07║邪而示之正使知所趨嚮不亦難哉然𠀍必有一覩斯錄默
D48n8939_p0596b08║契而獨得者庻乎佛日重輝慧命不絕於是乎書。時崇寧
D48n8939_p0596b09║四年閏二月十五日也
D48n8939_p0596b10║大隋神照禪師語要
D48n8939_p0596b11║西蜀臨卭沙門　　　元德　　重編
D48n8939_p0596b12║上堂云你不見道一塵含法界所以道有一智人破塵出經
D48n8939_p0597a01║卷量等三千大千𠀍界你欲破不破我今　舉起大家求此
D48n8939_p0597a02║事三千𠀍界收在一微塵四大海水歸一滴須弥納芥子
D48n8939_p0597a03║中若求自己秖在一毫毛你若一毫毛處見得三千大千
D48n8939_p0597a04║揔成經卷秖是自己動這箇境界不得所以真境不現說
D48n8939_p0597a05║什麼纖毫覺處揔是偎刀避箭懼境藏形你喚這箇作什
D48n8939_p0597a06║麼兄弟如石壓草相似或然捻却石依舊習氣秖在須是
D48n8939_p0597a07║隨𩂜了却始得與境為主免塵境使喚始得大難大難千
D48n8939_p0597a08║難萬難秖是殻解他後㘅鐵負鞍阿誰苦纔有些子覺觸
D48n8939_p0597a09║處便擬望與人為師大錯須說凡了却凡須說聖了却聖
D48n8939_p0597a10║舉一例諸無非恁麼不易不易珎重珎重下座
D48n8939_p0597a11║　問如何是大隋一面事師云無東西南北　問如何是生
D48n8939_p0597a12║𭮀中事師云水上浮漚內外不見　問如何是中理一句
D48n8939_p0597b01║師云表裏不從進云師决志事如何師云言下知音　問
D48n8939_p0597b02║如何是道用心處師云莫自謾　問陀那微細識到此如何
D48n8939_p0597b03║分師云你眼秖解觀色還解聽聲否　問萬法歸一一
D48n8939_p0597b04║歸何𩂜師云萬法元不歸　問六國未寧時如何師云臣
D48n8939_p0597b05║灰功進云直得君臣道合時如何師云不見有君臣　問
D48n8939_p0597b06║如何是自在師云不自在進云不自在時如何師云却自
D48n8939_p0597b07║在　問中雪瑤堦時如何師云不猒𠀍境　問漕溪一路
D48n8939_p0597b08║事如何師云老僧道如不淨坈進云何以如此師云佛祖
D48n8939_p0597b09║兩路了不相干　問久處寒巖何以日不照師云不照寒
D48n8939_p0597b10║巖寒巖終不出來就你日光　問離光影如何是師性師
D48n8939_p0597b11║云和光吐出進云莫鬼語師便打　問如何是最初一句
D48n8939_p0597b12║師云是末是本　問如何是大隋境師云不似學人進云
D48n8939_p0598a01║何故不道師云不然　問如何是最初處師云莫妄想
D48n8939_p0598a02║　問隱隱不停波時如何師云敬禮常住三寶進云息浪停
D48n8939_p0598a03║波為什麼沙石轉多師云為你斷伊　問學人秖如浮雲
D48n8939_p0598a04║以鏡捉光何𩂜安排師云與雲為主　問寸草未生時如
D48n8939_p0598a05║何師云老僧無米喫終不下大隋山　問祖意教意是同
D48n8939_p0598a06║是別師云不究始不顧末　問路逢古佛時如何師云你
D48n8939_p0598a07║或逢駞驢象馬喚作什麼師云夫上代諸德莫非求實
D48n8939_p0598a08║不自瞞昧豈比飛蛾投火自傷自壞他明白了彼生死輪
D48n8939_p0598a09║回拘障不得所以識不能識智不能知不聞道釋迦掩室
D48n8939_p0598a10║淨名杜口須菩提無說而說釋梵絕聽而聽此事大難
D48n8939_p0598a11║大難珎重。
D48n8939_p0598a12║陞座問萬法從心起未審心從何起師云石牛㳂江走
D48n8939_p0598b01║水底火燒天　問如何是大隋山師云耳不聞眼不見進
D48n8939_p0598b02║云如何是山中人師云千人眾裏萬人眾裏不向一人不
D48n8939_p0598b03║背一人問掘一丈見一丈空將一丈土填一丈空未
D48n8939_p0598b04║審空歸何處師云莫將這箇道理為佛法出去出去
D48n8939_p0598b05║　問佛法遍一切處未審教學人什麼處駐足師云大
D48n8939_p0598b06║海從魚躍長空任鳥飛　問撲碎驪龍珠請師明活寶
D48n8939_p0598b07║師云明活寶且致作麼生是你撲碎底珠僧無語
D48n8939_p0598b08║　問法報化三身佛亦非說如何是本來身師云海底如意
D48n8939_p0598b09║珠始終無不應　問如何是大人相師云肚上不帖牓
D48n8939_p0598b10║師問僧向什麼𩂜去僧云西山住庵去我向東山喚汝汝
D48n8939_p0598b11║便來得麼僧云不然師云汝住庵未得　問生死到來時
D48n8939_p0598b12║如何師云遇茶喫茶遇飯喫飯　進云誰受供養師云
D48n8939_p0599a01║合取鉢盂　師庵側有一龜僧問一切眾生皮裹骨這箇
D48n8939_p0599a02║眾生為什麼骨裹皮師遂捻草履向龜邊著復云會
D48n8939_p0599a03║麼僧無語　問如何是諸佛法要師舉拂子云會麼僧云
D48n8939_p0599a04║不會師云麈尾拂子　問如何是學人自己師云是我
D48n8939_p0599a05║自己進云為什麼却是和尚自己師云是汝自己　問
D48n8939_p0599a06║如何是無縫塔師云高五尺進云某不會師云鶻崙塼
D48n8939_p0599a07║　問如何是一切智空師云心空即是進云更有來時作麼
D48n8939_p0599a08║生師云不是空進云還稱向上事也無師云不隈　問和尚
D48n8939_p0599a09║百年後付法與何人師云露柱火爐進云還受也無師云
D48n8939_p0599a10║火爐露柱　有一行者領眾到師𩂜師問云叅得底人喚
D48n8939_p0599a11║東作什麼對云不可喚作東師咄云臰驢漢又喚作什麼
D48n8939_p0599a12║行者無語眾皆散　問但有一法耳不聞眼不見皆是光
D48n8939_p0599b01║影如何是光影中人師咄云莫無禮莫無禮　問理不言
D48n8939_p0599b02║詮時如何師云言詮即理　問如何是和尚家風師云赤
D48n8939_p0599b03║土𦘕簸箕進云未審此理如何師云簸箕有脣米跳不
D48n8939_p0599b04║出　師問座主講什麼教僧云百法論師拈拄杖云從
D48n8939_p0599b05║何而起僧云從緣而起師云苦哉苦哉　師問僧什麼處
D48n8939_p0599b06║去僧云禮普賢去　師舉拂子云文殊普賢揔在這裏僧
D48n8939_p0599b07║作圎相拋向背後却展兩手師呌侍者云取一貼茶與
D48n8939_p0599b08║這僧去　問遠聞大隋水到來秖見箇漚麻池師云汝秖
D48n8939_p0599b09║見漚麻池阿裏見大隋水進云如何是大隋水師云苦澁
D48n8939_p0599b10║難下觜進云還喫得否師云喫著便死　師因燒山次
D48n8939_p0599b11║見一虵以杖挑向火中咄云這箇形骸猶自不放捨你向
D48n8939_p0599b12║這裏死如暗得燈遂有僧問正當恁麼時還有罪也無
D48n8939_p0600a01║師云石虎呌時山谷響木人吼𩂜鐵牛驚　僧因馳書
D48n8939_p0600a02║辤師問曰學人此去未審師將何言到彼中師云好
D48n8939_p0600a03║為通達再問臨𭭛參晚請師垂示師云無事早歸。
D48n8939_p0600a04║僧從五臺山來師問云五臺山何似大隋山僧問云如
D48n8939_p0600a05║何是大隋山師云老僧耳背高聲問來僧高聲問如
D48n8939_p0600a06║何是大隋山師云若千山與萬山　問魚遊陸地時如
D48n8939_p0600a07║何師云𫼡不曲處是闍梨所貴進云却下碧潭時如何
D48n8939_p0600a08║師云立足事難明　師勘僧云從什麼處來僧云從蜀
D48n8939_p0600a09║中來師云未入蜀時在什麼𩂜盤泊僧云無𩂜所師云
D48n8939_p0600a10║莫是𩂜所有過耶僧云若有𩂜所鈍置人眼師云天
D48n8939_p0600a11║堂地獄有一坐具分似落坈皷相似不皷而自鳴堪作什
D48n8939_p0600a12║麼　問生死到來時還免得否師云飢時喫飯寒則著
D48n8939_p0600b01║衣。
D48n8939_p0600b02║上堂云夫沙門釋子見有如無始得向一切時中與凢
D48n8939_p0600b03║聖等與解脫等方有少許出處若不如此大難大難
D48n8939_p0600b04║珎重。
D48n8939_p0600b05║上堂問大地及日月時至皆歸盡未曾有一事不被無
D48n8939_p0600b06║常吞還有吞不得者也無師云汝喚什麼作無常進
D48n8939_p0600b07║云不究竟為無常師云無常却究竟自是汝不究竟
D48n8939_p0600b08║其僧不肯師便打　師勘居士云此身是什麼服制
D48n8939_p0600b09║士云父母俱亡師云喫茶去居士應喏出去師喚回
D48n8939_p0600b10║咄云你對老僧謾語父母秖在你莫說學無上道自
D48n8939_p0600b11║己父母尚乃不知出去出去　問如何是玄𣅀師云
D48n8939_p0600b12║直須玄去進云如何是玄中玄師云不返去　問古人
D48n8939_p0601a01║立雪断臂為求何法師云古人不断臂進云古人断臂
D48n8939_p0601a02║因什麼道却不断臂師云自是向雪堆裏樂　問
D48n8939_p0601a03║金鷄未啼時如何師云失却威音王進云正當啼時如
D48n8939_p0601a04║何師乃𥬇　問柴裏䖝柴裏死水裏䖝合作麼生師
D48n8939_p0601a05║云一切尋常　問金鴈附書為什麼不露翼師云不
D48n8939_p0601a06║通虚信　問道場獻寶誰人能辨師云虚空能辨。
D48n8939_p0601a07║師忽示微疾不見客時有僧隔簾問咫尺之間為什
D48n8939_p0601a08║麼不相覩師云如今相覩何不問來僧便問如何是
D48n8939_p0601a09║相覩底事師云老僧不安有什麼心情對你。
D48n8939_p0601a10║上堂云閑即遊天寂即歸地　問上無片瓦下無卓
D48n8939_p0601a11║錐時如何師云汝即今在什麼處居止　問無常迅
D48n8939_p0601a12║速不與人期忽若到來時如何師云速問速問進云
D48n8939_p0601b01║便問師云太不道速生　問啐啄同時如何瞻覩師云是
D48n8939_p0601b02║動是靜　問出殻時如何師云是末是本又云見麼
D48n8939_p0601b03║　問普雨為什麼不潤師云普雨　問滴水成氷古人
D48n8939_p0601b04║為什麼不許師云古人即如此若是老僧道向虚空
D48n8939_p0601b05║裏挂破瑠璃鉢　問既是師子為什被文殊𮪍　師云
D48n8939_p0601b06║調伏自在　問孤巖無紋繡特達事如何師云孤巖有
D48n8939_p0601b07║紋繡特達事顯現　問處水之魚為什麼渴死師云
D48n8939_p0601b08║秖為魚不親下口　問父子至親𭭛路各別時如何師
D48n8939_p0601b09║云為有父子　俗士施師鉢盂問未施鉢時師用什麼
D48n8939_p0601b10║師云使㝡末後者一僧欲下山為眾化緣辤師師云
D48n8939_p0601b11║汝若道得一句即放汝去若未然且歸堂休歇辦取
D48n8939_p0601b12║自己事去師問盡十方空界是王老師檀越未審化
D48n8939_p0602a01║什麼人去僧云但請和尚䟽頭來便與師道師云汝且
D48n8939_p0602a02║辦自己事去　問毀佛謗僧時如何師云僧有何過佛
D48n8939_p0602a03║辜負你箇什麼你毀謗他僧無語。
D48n8939_p0602a04║上堂云今時沙門向因中辨果果裏辨因始得僧便
D48n8939_p0602a05║問有一人不屬因果時如何師近前捉㝎云我今時
D48n8939_p0602a06║沙門向因中辨果果裏辨因汝云一人不屬因果別
D48n8939_p0602a07║道別道僧無語師便打出。
D48n8939_p0602a08║上堂僧問過去未來即不問如何是現在師云虛空還著
D48n8939_p0602a09║得碾砑石麼　問來時無阻隔去時無滯礙正當恁麼
D48n8939_p0602a10║乞師一句師云虛空無邊際大海平如掌般若性等
D48n8939_p0602a11║等。
D48n8939_p0602a12║上堂普告大眾云汝等還知有三𩂜不立質礙有緣
D48n8939_p0602b01║二際無分豈知來去三身四智非聖不無八解六通非
D48n8939_p0602b02║凡不有雖則眾生盡有佛性不可將蠢蠢而對佛
D48n8939_p0602b03║邪然則高下無偏爭奈途中有異此身難得胎𡖉
D48n8939_p0602b04║易成況是釋子之徒又乃祖宗苗裔三衣覆體曩
D48n8939_p0602b05║刼修來四事供須非從今日人前行相揔似高僧乃
D48n8939_p0602b06║至語言不如俗子稱名便是傳法沙門子細尋思還
D48n8939_p0602b07║傳箇什麼一向毀他經教有目如盲純乃謗於祖宗
D48n8939_p0602b08║有心也秖如木石不解忖己德行終日恣縱無明以
D48n8939_p0602b09║無慚愧之心兀兀何曾覺悟此身若失永刼沉淪
D48n8939_p0602b10║非但却復人身有福底畜生也難得　問孤峯頂上玩
D48n8939_p0602b11║月輪時如何師云何不了却孤峯事玩他月輪作什麼
D48n8939_p0602b12║進云豈無內外明徹事耶師云內外明徹事作麼生進
D48n8939_p0603a01║云無有不照師呵曰這鈍驢也擬學馬走僧無語　師
D48n8939_p0603a02║復云問你諸方雲水闍梨莫道老僧這裏有佛法與你
D48n8939_p0603a03║諸人說向諸方行脚叅尋知識說箇什麼汝又領箇
D48n8939_p0603a04║什麼莫道禮三拜後便起近前問若也言下便契時
D48n8939_p0603a05║猶未是了底人莫向口頭取俊他時人天眼目者非
D48n8939_p0603a06║是一生兩生修來盡是恒沙劫功成果滿始得如是所以
D48n8939_p0603a07║向你叢林裏示現下來秖圖你今時人勤苦修行秖恐你
D48n8939_p0603a08║出家人失却人身莫等閑過日老僧這裏有什麼佛法與
D48n8939_p0603a09║你諸人說自是你諸人上得山來云我修行學道是佛
D48n8939_p0603a10║向上人且問你佛向下人作什麼模樣不可老僧這
D48n8939_p0603a11║裏有佛向上人有佛向下人來向諸人說邪你若
D48n8939_p0603a12║不言我不可知你肚皮裏事也你或若問老僧也
D48n8939_p0603b01║則随汝根機與汝說不可教老僧乱道得麼秖如老僧
D48n8939_p0603b02║行脚時不揀叢林有供養無供養處秖要看他眼目
D48n8939_p0603b03║稍似根性有些些器量方欲過一夏或一冬若是根
D48n8939_p0603b04║性鄙劣者三朝兩日便行筭來叅六十餘貟大知識
D48n8939_p0603b05║有大眼目者那無一二餘者豈有真實知見秖是圖
D48n8939_p0603b06║你諸人供養欲望福報你又有什麼福報與伊不可
D48n8939_p0603b07║出家來空趂聚頭喫飯耶𨿽然如是四大之身誰免
D48n8939_p0603b08║得直饒心超聖境身是凡夫又乃假借增修今時人便
D48n8939_p0603b09║去向裏許埋沒却人身諸人莫謾向口頭裏無礙却成
D48n8939_p0603b10║謗佛毀法見須實見聞須實聞始得假饒說似斬釘截
D48n8939_p0603b11║鐵直須時中不謾自己始得一車芥子猶未點著來時
D48n8939_p0603b12║箇便道我是不思議底人縱然除得身邊麁重猶餘
D48n8939_p0604a01║微細不知麁重尚乃不知豈可說於解脫之法細中之細
D48n8939_p0604a02║佛尚不知微愚凡夫豈能測得但是𠀍間有者並從顛
D48n8939_p0604a03║倒所生欲得解脫塵勞無過心中自省摩訶般若
D48n8939_p0604a04║是解脫法身子細尋思復是誰有誰無老僧也不是
D48n8939_p0604a05║醉凡詐聖秖是習氣不除上合諸佛心印中合一切人
D48n8939_p0604a06║天下合蠢動含靈師僧家披如來法服須求出離時
D48n8939_p0604a07║不待人光隂頃刻珎重珎重。
D48n8939_p0604a08║上堂僧問真如法界以三昧為香花廓周沙界亦同一家
D48n8939_p0604a09║龍門為什麼無宿客灢水為什麼足蝦蟇師云真
D48n8939_p0604a10║如法界不以三昧為香花廓周沙界亦無家目前問
D48n8939_p0604a11║者豈不是智淵座主耶主云是師云秖這便是灢水
D48n8939_p0604a12║足蝦蟇師復云拋却從前活計認本源生涯主無語
D48n8939_p0604b01║師云經有經師論有論師律有律師你十二時中合談何事
D48n8939_p0604b02║還因箇什麼做得模樣不可三箇作隊五箇成群趂衣刼
D48n8939_p0604b03║食邪到處不免撓他施主坐卧心頭難勝於檀越直饒你
D48n8939_p0604b04║𨁝跳向虚空裏行也是國王管界不可將持齋奉戒隨時
D48n8939_p0604b05║轉一卷經用荅四㤙三有也又爭報荅得自是諸人時中
D48n8939_p0604b06║事修行到辟支佛地方能消得人天供養博地凡夫秖是
D48n8939_p0604b07║異俗之形喫了不知慚愧空自趂說己是他非出言欲断
D48n8939_p0604b08║人命根吐氣便作毒虵之行說著自己三界無過毀挫他
D48n8939_p0604b09║人秖如虫蟻若是古佛有此摽牓如今欲微俲些些從
D48n8939_p0604b10║上已來或無此則因何所起如此容縱豈言清德若也不達
D48n8939_p0604b11║本源未免滴瀝還他改皮換骨泥犁苦海誰人替得諸人
D48n8939_p0604b12║大須竭力不得因循過日學禪學道則不無你諸人且道禪
D48n8939_p0605a01║有可叅道有可學否若言有學者無有是處若言無學者
D48n8939_p0605a02║亦無有是𩂜不可顒然去也因地還從此去直須打底分
D48n8939_p0605a03║明了却生死根本縱饒異類中受生也終不昧己靈始得
D48n8939_p0605a04║四大合成秖是汝之窟宅這邊脫去那邊早生那邊脫
D48n8939_p0605a05║來這裏早別作箇模樣汝不思量看阿那箇是汝本來
D48n8939_p0605a06║之身須向彼中究取莫謾走南州北州終無了日光隂
D48n8939_p0605a07║迅速珎重珎重。
D48n8939_p0605a08║上堂云此性本來清淨具足萬德但以隨染淨二緣而
D48n8939_p0605a09║有𭅒別故諸聖悟之一向淨用而成覺道凡夫迷之一向
D48n8939_p0605a10║染用沒溺輪回其體不二故般若云無二無二分無別
D48n8939_p0605a11║無斷故時僧遂問刼火洞然大千俱壞未審此箇性壞
D48n8939_p0605a12║不壞師云壞進云恁麼則隨他去也師云隨他隨他去
D48n8939_p0605b01║也僧無語時會中三百餘僧盡皆不肯皆云從上已來
D48n8939_p0605b02║秖說不壞之性和尚何故却云壞邪眾各惶然時有一
D48n8939_p0605b03║僧上堂頭白師云適來僧問和尚話和尚荅他其僧似
D48n8939_p0605b04║不肯和尚荅底語師云只有此一僧不肯為如更有人
D48n8939_p0605b05║不肯邪僧云只是一僧師云直得三千大千𠀍界人㹅
D48n8939_p0605b06║不肯老僧猶較些些子非但這一僧其僧後至投子
D48n8939_p0605b07║和尚處投子云闍梨近離甚𩂜僧云遠離西川大隨
D48n8939_p0605b08║投子問云彼中還有尊宿也無僧云有一禪師住大隋山
D48n8939_p0605b09║見有三百餘眾子云有何言句接人試與老僧舉看僧云
D48n8939_p0605b10║某甲昨問大隋刼火洞然大千俱壞未審此箇壞不壞
D48n8939_p0605b11║子云大隋如何荅僧云大隋荅道壞僧云某更問恁麼則
D48n8939_p0605b12║隨他去也大隋又荅道隨他隨他去也子云汝作麼生會
D48n8939_p0606a01║大隋語僧云某甲不肯此語子云闍梨早錯了也大隋恁
D48n8939_p0606a02║麼道隨他隨他去汝又如何僧云至今未決子遂呼侍者
D48n8939_p0606a03║令裝香大展坐具望西川大隋山遙禮三拜已嘆曰不是
D48n8939_p0606a04║大隋和尚伊是箇古佛此乃真善知識汝速往彼懺悔叅
D48n8939_p0606a05║取老僧無如是法與汝說速去速去於是僧便回大隋和
D48n8939_p0606a06║尚已歸寂復回投子投子和尚亦乃歸寂。
D48n8939_p0606a07║蜀主賜師紫衣師號并遣內侍朱延溥侍奉師師不受
D48n8939_p0606a08║師復云山僧偶住未經多時隈巖傍水養道存真何人虛
D48n8939_p0606a09║譽致令王者如斯異㤙謝使遠來勞煩却送還王老僧
D48n8939_p0606a10║秖可布衣遮體不須名服向身王㤙𨿽重老朽何堪於是
D48n8939_p0606a11║天使遂回奏凡三次送來不受。
D48n8939_p0606a12║師又云老僧不為名利來此須要得箇人不可青山白雲
D48n8939_p0606b01║中趂你是非將來之𠀍捨一報身後草也無喫多少金毛
D48n8939_p0606b02║師子問著便作驢鳴馬喊諸人者似老僧行脚時到於
D48n8939_p0606b03║諸方多是一千少是七百五百眾或在其中經冬過夏
D48n8939_p0606b04║未省時中空過向溈山會裏做飯七年於洞山會中做柴
D48n8939_p0606b05║頭三年重處即便先去秖是了得自己時中干他人什麼
D48n8939_p0606b06║事如諸佛菩[薩-產+(辛/工)]盡是勤苦不計刼數捨金輪王寶位及
D48n8939_p0606b07║頭目髓腦所愛之物國城妻子不可筭數所以始得名為
D48n8939_p0606b08║佛似諸闍梨還曾捨得箇什麼作得箇什麼勤苦便道
D48n8939_p0606b09║我會出𠀍間法𠀍間法尚不會些些子境界現前便自
D48n8939_p0606b10║張眉怒目消容不得說什麼解脫法長連牀上坐不搖十
D48n8939_p0606b11║𢫾喫他信施了合眼合口便道我修行修道感果如是合
D48n8939_p0606b12║消得秖是謾自己如百丈和尚置於堂宇秖要辦事底人
D48n8939_p0607a01║諸闍梨還辦得箇什麼事其中有不動身手日消得萬兩
D48n8939_p0607a02║黃金若是消得者豈可如此見解不可從母腹中來如是
D48n8939_p0607a03║邪但會得𠀍間法是則名為出𠀍間法𠀍間法尚乃不會
D48n8939_p0607a04║豈況佛法秖如一大藏教盡是金口所宣如來秘密汝口
D48n8939_p0607a05║裏念將來揔成魔語豈得了為什麼不了若了時達麼不
D48n8939_p0607a06║從西來也秖如達磨未來此土時還有佛法也無又爭得
D48n8939_p0607a07║道無譬如人有一寶墜在淤泥中勤苦累刼尋求不得或
D48n8939_p0607a08║有一人善知寶所直從泥中𢫾出此寶以示失寶之人失
D48n8939_p0607a09║寶之人一見便識是我本物了無得失達磨西來亦復如
D48n8939_p0607a10║是不可秖是老僧是善知識邪遍地眾生揔是善知識
D48n8939_p0607a11║秖是見覺未明不可道伊無也若言有時諸人肯禮蠢
D48n8939_p0607a12║蠢之徒作佛麼譬如明珠墮在泥中未遇其人豈有出
D48n8939_p0607b01║期有此眾生比如無情還同頑物既在三衣之下直須
D48n8939_p0607b02║親近知識早是幾生修來始得如此不可却入輪回六
D48n8939_p0607b03║趣去也若是得自在底人論箇什麼鑊湯爐炭刀山劒樹
D48n8939_p0607b04║四生六道於中如喫羙食若未得如是便實受此報一
D48n8939_p0607b05║失人身載求欲似如今者萬中無一莫未得謂得未證謂
D48n8939_p0607b06║證未聞謂聞自謾自誑失却光隂虛延日月展轉秪是
D48n8939_p0607b07║無明檐重乍可為俗隨所任運遣過時日却乃無業如
D48n8939_p0607b08║今作沙門每日有業有什麼業踏底是國王地著底是檀
D48n8939_p0607b09║信衣喫底是檀信食骨肉是父母之體若也不了將何酬
D48n8939_p0607b10║荅所以言有業秖如老僧不可是了底人捨此一報身隨
D48n8939_p0607b11║業而行誰言定得除佛與佛乃能知之時有僧問不假言
D48n8939_p0607b12║句如何得知師云假言句尚乃不知僧無語禮拜。
D48n8939_p0608a01║師忽一日上堂眾集定師乃作患風勢告眾曰還有人醫
D48n8939_p0608a02║得老僧口麼眾僧競送藥俗士聞之亦多送藥師並不
D48n8939_p0608a03║受經七日後師自摑口令正復云如許多時皷這兩片
D48n8939_p0608a04║皮至今無人醫得老僧口於是齋前陞座辤眾儼然端
D48n8939_p0608a05║坐告終。
D48n8939_p0608a06║
D48n8939_p0608a07║大隋開山神照禪師語要終
D48n8939_p0608a08║
D48n8939_p0608a09║行狀
D48n8939_p0608a10║師諱法真貌古有威眉垂覆睫甞聞老𪧐軰皆稱為
D48n8939_p0608a11║㝎光佛示蹟於劒南梓州𥂁亭縣王氏家生族本簮
D48n8939_p0608a12║纓妙齡夙悟決志尋師於慧義寺今護聖寺竹林院是
D48n8939_p0608b01║也師圎具後遂遊南方初見藥山道吾雲巖先洞次至
D48n8939_p0608b02║嶺外大溈和尚會下數載食不至充卧不求暖清苦鍊行履
D48n8939_p0608b03║操不群大溈一見乃深器之或因一日大溈問曰闍梨在老
D48n8939_p0608b04║僧此中不曾問一轉話師云教某甲向什麼處下口溈云
D48n8939_p0608b05║何不道如何是佛師便作手勢掩溈口溈嘆曰子真得其
D48n8939_p0608b06║髓從此名傳嶺外聲振寰中爾後聿旋西蜀寄錫於天
D48n8939_p0608b07║彭𡊢口山龍懷寺路傍煎茶普施三年或一日往後山見
D48n8939_p0608b08║一古院號大隋山群峯矗秀澗水清泠中有一樹圍四
D48n8939_p0608b09║丈餘根[蟠-釆+米]刼石勢聳雲霄南開一門裏面虛通不假斤
D48n8939_p0608b10║斧自然一庵師乃居之比夫迦葉三峯維摩丈室不遠
D48n8939_p0608b11║矣時人皆目之為木禪庵師居十有餘年影不出山迹
D48n8939_p0608b12║不入俗道德弥著聲聞遐彰知者四方不遠千里櫛足
D48n8939_p0609a01║凾丈朝叅莫請虚往實歸時蜀王崇重師名凡三詔不從王
D48n8939_p0609a02║慕師孤風無由一見遂於光天元年十月十五日遣內侍
D48n8939_p0609a03║賫紫衣師號寺額等賜師師不受凡三度送至師確
D48n8939_p0609a04║意却之王愈欽師德再遣使出勑云寡人心願此回禪
D48n8939_p0609a05║師如准前不受乃𡖖之罪也回必誅𡖖天使奉　聖𣅀
D48n8939_p0609a06║再往師處師亦不受天使懃懇拜禮告云禪師此回若
D48n8939_p0609a07║更不受　君命某必受戮願師慈悲免某禍患師不獲
D48n8939_p0609a08║已受之師既受已使復告師求回表謝㤙師云老僧自
D48n8939_p0609a09║住山來無紙墨汝隨我口傳語大王須善保治家治國
D48n8939_p0609a10║事無偏傾領取傳言無令忘失欲求相見是何年月
D48n8939_p0609a11║使依師言回闕奏王王深恱再令天使詣山中長生侍奉
D48n8939_p0609a12║師師亦不受復云老僧不為名利須得箇人作什麼天
D48n8939_p0609b01║使忙然師且權留之師於乾德元年己夘七月十五日齋
D48n8939_p0609b02║前辤眾端坐而化俗壽八十六僧臘六十六時王聞之
D48n8939_p0609b03║哀慕師心不勝𢡖怛急宣中書令王宗壽賫香燭備
D48n8939_p0609b04║具等到山致祭
D48n8939_p0609b05║勑葬歸塔神異頗多不可具述。
D48n8939_p0609b06║祭文
D48n8939_p0609b07║維乾德元年𡻕次己夘十月乙未朔十五日己酉弟子
D48n8939_p0609b08║扶天佐命忠烈功臣開府儀同三司檢校太尉太子太
D48n8939_p0609b09║傅兼中書令食邑五阡戶嘉王宗壽謹以香燭茶果之
D48n8939_p0609b10║奠敬祭于
D48n8939_p0609b11║故神照禪師之靈惟
D48n8939_p0609b12║靈大教蓍龜釋宗水鑑傳心印以悟道握智珠以譚空
D48n8939_p0610a01║三乗洞曉其真如四眾頗𧆛於精妙自攜瓶錫來駐靈
D48n8939_p0610a02║山𭤟鷲嶺之高僧超人天之勝果雲臻士庻渴法如仰於
D48n8939_p0610a03║醍醐雨驟緇黃得𣅀似沾於甘露方化緣而大布何香
D48n8939_p0610a04║火而或虧蓋以諸行無常是生滅法爰歸真寂永断沉
D48n8939_p0610a05║淪弟子宗壽幸以孱庸久欽德宇克慕出塵之益將隆
D48n8939_p0610a06║離垢之能豈料法舟俄登彼岸今則遷神已卜歸塔行
D48n8939_p0610a07║期恨無緇地之能併寫終天之訣敢陳蘋藻式表追攀
D48n8939_p0610a08║靈鑑澄明伏惟
D48n8939_p0610a09║尚饗。