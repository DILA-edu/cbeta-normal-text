D48n8939_p0672b01║智門祚禪師語錄（并序）
D48n8939_p0672b02║門人住明州雪竇山資聖寺明覺大師賜紫　重顯　述
D48n8939_p0672b03║利生機要捨悲智無以立言暢道軌圍存中下無以
D48n8939_p0672b04║臻極苟非曠發羣動越絕孤應則何以𦦨續千燈芳
D48n8939_p0672b05║騰五葉師韶陽的孫香林嗣子闢天人之深域振今
D48n8939_p0672b06║古之洪謨建化度門高運寰海既編聮而㸦出致流
D48n8939_p0672b07║落以交叅敢議窺班輒形𠜂定但貴其簡略而已於
D48n8939_p0672b08║戲祖胄之來星布攸廣或𢩁一方一師之解玷瀆先
D48n8939_p0672b09║知蘊半禪半律之冝加諸後進起異端於筆舌固狂
D48n8939_p0672b10║狷於辭鋒譏圎明有三句接人𢫾淨慧列三聚之語
D48n8939_p0672b11║既非摭實頗共傳虚衒惑見聞盜求聲利蓋叢室之
D48n8939_p0673a01║巨蠹也豈堪忍乎夫欲抑其宗必先入其奥儻未甄
D48n8939_p0673a02║別徒自傷殘魯誥所謂君子非詩書不言非禮樂不
D48n8939_p0673a03║動故昔賢人三緘其口以誡于心況吾徒萌一意立
D48n8939_p0673a04║一事得不務於弘濟而恣銷金銷骨之毀說寧不畏
D48n8939_p0673a05║慎滅身之斧耶可為龜鑑矣庶知我者觀斯文而絕
D48n8939_p0673a06║其謗閱于集而味其道則凜凜慧風無遠不及。時辛
D48n8939_p0673a07║未歲蕤賔月之五日
D48n8939_p0673a08║上堂良久師顧視左右云莫有作家戰將出來雖然
D48n8939_p0673a09║如是風不來樹不動時有僧問十地菩[薩-產+(辛/工)]見性如隔
D48n8939_p0673a10║羅縠秖如初地菩[薩-產+(辛/工)]又隔什麼師云須彌山進云如
D48n8939_p0673a11║何透得師云三生六十劫　問一機未發如何辨其語
D48n8939_p0673b01║脉師云大眾可驗僧云學人如何進向師云退後三
D48n8939_p0673b02║步　問格外稱提請師舉唱師云你合作麼生進云
D48n8939_p0673b03║與麼則承𢫾示也師云莫妄想　問曹溪路上還有
D48n8939_p0673b04║俗談也無師云六祖是盧行者　問一切智智清淨
D48n8939_p0673b05║還有地獄也無師云𨶒羅王是鬼作　問如何是佛
D48n8939_p0673b06║　師云踏破草鞋赤脚走進云如何是佛向上事師云
D48n8939_p0673b07║拄杖頭上挑日月　問蓮華未出水時如何師云蓮
D48n8939_p0673b08║華進云出水後如何師云荷葉　師乃云一法若有
D48n8939_p0673b09║毗盧墮在凡夫萬法若無普賢失其境界正當與麼
D48n8939_p0673b10║時文殊向什麼處出頭若也出頭不得金毛師子𦝫
D48n8939_p0673b11║折又云幸好一盤飯莫待糝椒薑便下座　因舉僧
D48n8939_p0674a01║問香林雲門親的旨今夜囑何人林云涅槃經僧云
D48n8939_p0674a02║與麼則親的林云末後品時有僧問師涅槃經意旨
D48n8939_p0674a03║如何師云大喻八百小喻三千進云末後品意旨如
D48n8939_p0674a04║何師云雞足三峯頭倒卓又云會麼僧云不會師云
D48n8939_p0674a05║直待彌勒下生來　問師子返躑即不問[虎-儿+几]頭生角
D48n8939_p0674a06║時如何師云生得幾箇進云漝麼則學人退身三步
D48n8939_p0674a07║　師云龍頭蛇尾　問如何是大乗修行師云檐枷帶
D48n8939_p0674a08║鏁　問既是龍居未審龍在什麼處師云眼下一帶
D48n8939_p0674a09║青僧云學人未曉此意如何師云瞎。
D48n8939_p0674a10║上堂云汝若進一步即迷其理若退一步又失其事
D48n8939_p0674a11║若也寂然地又同無性作麼生免得此過所以古人
D48n8939_p0674b01║道明知與麼故合不犯正當與麼時切忌傾倒著便
D48n8939_p0674b02║下座　問古人拈起拄杖意旨如何師云看樓打樓
D48n8939_p0674b03║進云放下拄杖意旨如何師云百雜碎　問聖僧為
D48n8939_p0674b04║什麼被大蟲咬師云不錯　問如何是離却藥忌一
D48n8939_p0674b05║句師云口是禍門又云叉手當胷　問魚游陸地時
D48n8939_p0674b06║如何師云取死不遟進云却下碧潭時如何師云鑚
D48n8939_p0674b07║泥刺土　問牛頭未見四祖時如何師云天寬地窄
D48n8939_p0674b08║進云見後如何師云地窄天寬。
D48n8939_p0674b09║上堂云德山入門便棒臨際入門便喝你且道山僧
D48n8939_p0674b10║者裏用箇什麼還有人委悉麼不如歸堂向火珍重。
D48n8939_p0674b11║上堂云三兩日來好春雨可謂霶𩃰凡夫人見水是
D48n8939_p0675a01║水天人見水是琉璃魚龍見水是窟宅餓鬼見水是
D48n8939_p0675a02║火你衲僧家喚作什麼你若喚作水又同凡夫見若
D48n8939_p0675a03║喚作琉璃又同天人見若喚作窟宅又同魚龍見若
D48n8939_p0675a04║喚作火又同餓鬼見是你尋常還作麼生所以道若
D48n8939_p0675a05║是得底人道火不燒口道水不溺身你每日喫飯還
D48n8939_p0675a06║少得一粒麼又古人云終日著衣喫飯未曾咬著一
D48n8939_p0675a07║粒米未曾挂著一縷線雖然如此又須實到者裏始
D48n8939_p0675a08║得若未到者田地且莫掠虚　問諸法寂滅相不可
D48n8939_p0675a09║以言宣時如何師云好箇問頭進云漝麼則帀地普
D48n8939_p0675a10║天師云更是一堆　問如何是無縫塔師云四楞著
D48n8939_p0675a11║地進云如何是塔中人師云鼻孔三斤秤不起　問
D48n8939_p0675b01║威音王已前是什麼人先悟師云何不問露柱僧云
D48n8939_p0675b02║便漝麼會時如何師云二頭三手　問威音一響妙
D48n8939_p0675b03║色已彰時如何師云兩重公案　問既是普眼為什
D48n8939_p0675b04║麼不見普賢師云弄巧成拙　問學人有龜毛拂子
D48n8939_p0675b05║將奉師時如何師云老僧有兔角拄杖與闍棃進云
D48n8939_p0675b06║與麼則進貢得賞也師云三十年後此話大行。
D48n8939_p0675b07║上堂云諸上座且得秋涼正好進道決擇還有疑情
D48n8939_p0675b08║出來對眾大家共你商量理長處就所以趙州八十
D48n8939_p0675b09║尚自行脚秖是要飽叢林又且不檐板若有作者但
D48n8939_p0675b10║請對眾施呈忽有騎墻察辨呈中藏鋒忽棒忽喝或
D48n8939_p0675b11║施圎相忽象王廻旋忽師子返躑忽大作師子吼忽
D48n8939_p0676a01║拗折拄杖忽掀倒禪牀但請施設還有麼眾無對又
D48n8939_p0676a02║云若是宗門中兒孫須贍祖師機方可是祖師苗裔
D48n8939_p0676a03║不可喫却祖師飯著却祖師衣趂讚過日便道我是
D48n8939_p0676a04║行脚僧者箇秖喚作名字比丘徒消信施𨶒羅王久
D48n8939_p0676a05║後徵你草鞋錢有日在莫道我得便冝忽然一日眼
D48n8939_p0676a06║光落地入地獄如箭射又圖箇什麼各自著便冝又
D48n8939_p0676a07║不是憨漢也久立。
D48n8939_p0676a08║因歲朝上堂云斬新日月特地乾坤人人盡加一歲
D48n8939_p0676a09║你道露柱年多少還有人道得麼對眾道看若道不
D48n8939_p0676a10║得山僧與你註破也秖是甲子會時有僧問大用現
D48n8939_p0676a11║前不存軌則時如何師云你為什麼趯破脚𢫾頭
D48n8939_p0676b01║　問日用而不知常用事如何師云兩重公案進云漝
D48n8939_p0676b02║麼則更不運步也師云草鞋底穿　問金剛眼中著
D48n8939_p0676b03║得箇什麼師云一把沙進云為什麼如此師云非公
D48n8939_p0676b04║境界　問如何是學人自己師云問底是誰僧云學
D48n8939_p0676b05║人請益師云也是作賊人心虚　問絕功勳處如何
D48n8939_p0676b06║履踐師云更買兩緉草鞋進云漝麼則退步也師云
D48n8939_p0676b07║太少在　問如何是如來禪師云橫檐拄杖緊繫草
D48n8939_p0676b08║鞋問如何是祖師禪師云上大人又云會麼僧云不
D48n8939_p0676b09║會師云不會且順朱。
D48n8939_p0676b10║上堂云是你諸人橫檐拄杖出一叢林入一叢林你
D48n8939_p0676b11║道叢林有幾種或有栴檀叢林栴檀圍繞或有荊𣗥
D48n8939_p0677a01║叢林荊𣗥圍繞或有荊𣗥叢林栴檀圍繞或有栴檀
D48n8939_p0677a02║叢林荊𣗥圍繞秖如四種叢林是你諸人在阿那箇
D48n8939_p0677a03║叢林裏安身立命若無安身立命處虚踏破草鞋𨶒
D48n8939_p0677a04║羅王久後徵你錢有日在　問眾生有難炭庫裏藏
D48n8939_p0677a05║身諸佛有難火𦦨裏藏身衲僧有難甚處藏身師云
D48n8939_p0677a06║你不是衲僧　問既是龍居為什麼不降甘雨師云
D48n8939_p0677a07║踈田不貯水進云漝麼則眾生無賴也師云悲龍爭
D48n8939_p0677a08║柰何　問國師三喚侍者意旨如何師云憐兒不覺
D48n8939_p0677a09║醜進云國師辜負侍者意旨如何師云美食不中飽
D48n8939_p0677a10║人食進云侍者辜負國師意旨如何師云粉骨碎身
D48n8939_p0677a11║未足酬　問三身中那身說法師云闍棃鼻孔塌進
D48n8939_p0677b01║云因什麼如此師云謗斯經故獲罪如是　問既是
D48n8939_p0677b02║諸法寂滅相為什麼却有真說師云話墮也進云寂
D48n8939_p0677b03║滅相又何在師云不在你口裏　問如何是一大事
D48n8939_p0677b04║因緣師云問取目犍連進云學人不會乞師再𢫾師
D48n8939_p0677b05║云舎利弗當知進云未審如何領會師云大似不齋
D48n8939_p0677b06║來　問作麼生是和尚歇人一句師云待闍棃不漝
D48n8939_p0677b07║麼來即得僧云秖如漝麼來還得休歇也未師云驢
D48n8939_p0677b08║年　問盡大地人各置一問問問各別未審和尚如
D48n8939_p0677b09║何祗對師彈𢫾一下進云未審還副得他問也無師
D48n8939_p0677b10║云隋州紙貴　問如何是一合相師云明鏡當臺進
D48n8939_p0677b11║云如何是貪著底事師云胡是胡漢是漢　問從上
D48n8939_p0678a01║古德以何酬効於師承師云驗在目前進云漝麼則
D48n8939_p0678a02║心不𧴥人面無慚色師云你為什麼辜𧴥我僧云和
D48n8939_p0678a03║尚也須領話師云放你三十棒　問承教中有言譬
D48n8939_p0678a04║如摩尼寶殿三角常隱一角常現如何是常現底一
D48n8939_p0678a05║角師云險。
D48n8939_p0678a06║上堂云數日好雨且道雨從什麼處來若道從天降
D48n8939_p0678a07║那箇是天若道從地出喚什麼作地若更不會所以
D48n8939_p0678a08║古人道天地之前徑時人莫強移箇中生解會眼上
D48n8939_p0678a09║更安錐又云赫日裏我人雲霧裏慈悲霜雪裏假褐
D48n8939_p0678a10║雹子裏藏身還藏身得麼若藏不得却被雹子打破
D48n8939_p0678a11║你髑髏。
D48n8939_p0678b01║上堂云茫茫宇宙人無數幾箇男兒是丈夫且道男
D48n8939_p0678b02║兒與丈夫是同是別所以古人道佛法無多子其中
D48n8939_p0678b03║難得人且道難得什麼人秖是難得不會佛法底人
D48n8939_p0678b04║眾中還有不會佛法人麼若有吐露箇消息來看所
D48n8939_p0678b05║以黃梅七百眾却被行者傳衣付法去且道行者還
D48n8939_p0678b06║會佛法麼故知籌盈石室童子悟道又何𨵿多口衲
D48n8939_p0678b07║僧之事。
D48n8939_p0678b08║上堂云雪峯輥毬羅漢書字歸宗斬蛇大隨燒畬且
D48n8939_p0678b09║道明什麼邊事還有人明得麼試道看若明不得所
D48n8939_p0678b10║以道斬蛇須是斬蛇手燒畬須是燒畬人瞥起情塵
D48n8939_p0678b11║生妄見眼裏無筋一𠀍貧　問如何是大通智勝佛
D48n8939_p0679a01║師云言無再響進云如何是十劫坐道場師云禍不
D48n8939_p0679a02║單行進云如何是佛法不現前師云金屑雖貴進云
D48n8939_p0679a03║如何是不得成佛道師云眼裏著不得　問久雨不
D48n8939_p0679a04║晴時如何師云蘿蔔不生根進云既是久雨為什麼
D48n8939_p0679a05║不生根師云一任呌皇天　問如何是形山寶師云
D48n8939_p0679a06║你有幾條袈裟進云請師𢫾示師云一任亂走　問
D48n8939_p0679a07║如何是不變異句師云變也進云畢竟如何師云鳬
D48n8939_p0679a08║脚長鶴脚短。
D48n8939_p0679a09║上堂云若欲多求恐妨於道秖如諸上座還得道業
D48n8939_p0679a10║成辦也未若也未辦千般巧說不益其心萬種思量
D48n8939_p0679a11║是何道理所以古人道你若無心我也休晴乾不肯
D48n8939_p0679b01║去須待雨霖頭　問如何是般若體師云蚌含明月
D48n8939_p0679b02║進云如何是般若用師云兔子懷胎　問三春已去
D48n8939_p0679b03║九夏又臨學人未明乞師直𢫾師云打你頭破作七
D48n8939_p0679b04║分僧云也知師為迷徒切爭柰學人未曉何師云非
D48n8939_p0679b05║日月咎　問經有方便學人情學人上來乞師直
D48n8939_p0679b06║𢫾師云見成公案進云未審學人過在什麼處師云
D48n8939_p0679b07║放你三十棒　問未有𠀍界時還有佛法也無師云
D48n8939_p0679b08║少一時不生剩一時不死　問拈槌竪拂揚眉瞬目
D48n8939_p0679b09║即不問向上一路請師舉唱師云你為什麼檐枷過
D48n8939_p0679b10║狀進云與麼則謝師方便師云罪不重科　問師唱
D48n8939_p0679b11║誰家曲宗風嗣阿誰師云重疊𨵿山路進云今日一
D48n8939_p0680a01║會又奚為師云對牛彈琴　問真源無眹兆如何話
D48n8939_p0680a02║祖宗師云句裏明人進云漝麼則南山起雲北山下
D48n8939_p0680a03║雨師云揚花得暖風　問如何是透法身句師云猢
D48n8939_p0680a04║猻繫露柱。
D48n8939_p0680a05║上堂云千人排門不如一人拔𨵿僧便問如何是千
D48n8939_p0680a06║人排門師云守株待兔進云如何是一人拔𨵿師云
D48n8939_p0680a07║你不是者手脚　問如何是禪師云最苦是黃連進
D48n8939_p0680a08║云如何是道師云甜底是甘草。
D48n8939_p0680a09║上堂云鼓聲纔罷罕遇作家僧出禮拜師云打鼓為
D48n8939_p0680a10║三軍僧云長蛇偃月休施展匹馬單鎗謾立功師云
D48n8939_p0680a11║冰消瓦解僧云諾師云蘇嚕蘇嚕　問空王殿中以
D48n8939_p0680b01║何為侍者師云樓至佛。
D48n8939_p0680b02║上堂云南泉道自小養一頭水牯牛擬向谿東放不
D48n8939_p0680b03║免食他國王水草擬向谿西放不免食他國王水草
D48n8939_p0680b04║不如隨處納些些他惣不見所以雲門大師道平地
D48n8939_p0680b05║上死人無數過得荊𣗥林是好手直饒你截断凡聖
D48n8939_p0680b06║及盡有無也秖是老䑕入飯甕未知有向上一竅在
D48n8939_p0680b07║便有僧問如何是向上一竅師便打云我早是將一
D48n8939_p0680b08║塊屎驀口抹了你更來咬我手作麼僧擬議師便趂。
D48n8939_p0680b09║上堂云神方祕術子父不傳山僧有箇藥方黑正好
D48n8939_p0680b10║合醬便下座　問如何是清淨法身師云滿眼是埃
D48n8939_p0680b11║塵　問如何是色空師云薤園裏賣葱　問應化非
D48n8939_p0681a01║真佛亦非說法者未審是什麼人說師云露柱口唇
D48n8939_p0681a02║缺　問如何是無底鉢盂師云挂向壁上進云未審
D48n8939_p0681a03║將何齋粥師云瓦椀竹筯　問如何是佛師云抱贓
D48n8939_p0681a04║叫屈　問如何是祖師西來意師云山雲野雉　問
D48n8939_p0681a05║如何是然燈前師云空劫無閑人僧云如何是正然
D48n8939_p0681a06║燈師云火星入牛斗進云如何是然燈後師云衲僧
D48n8939_p0681a07║天下走　問古鏡未磨時如何師云也秖是箇銅片
D48n8939_p0681a08║進云磨後如何師云且收取　問學人有一問未審
D48n8939_p0681a09║師還荅也無師云南地鵠北地狐進云意𣅀如何師
D48n8939_p0681a10║云三月裏看　問善才入樓閣是何時節師云末後
D48n8939_p0681a11║殷勤進云畢竟如何折倒師云不如退後三步僧云
D48n8939_p0681b01║恁麼則古人不先今人不後師云秦王擊缶　問終
D48n8939_p0681b02║日切切秖為庭前殘雪如何得雪消去師云相次春
D48n8939_p0681b03║來進云恁麼則紅輪起處底穿盪盡師云雪上更加
D48n8939_p0681b04║霜　問閉門造車時如何師云還得成就也未進云
D48n8939_p0681b05║出門合轍時如何師云魯般門下　問承教有言一
D48n8939_p0681b06║人發真歸源十方虚空悉皆銷殞既是虚空云何銷
D48n8939_p0681b07║殞師云歸源者合知進云恁麼則一漚生處眾波同
D48n8939_p0681b08║師云細看前話。
D48n8939_p0681b09║因李都尉奏師紫衣到日上堂僧問皇恩遠降紫服
D48n8939_p0681b10║新披未審師今將何報荅師云頭戴天脚踏地進云
D48n8939_p0681b11║恁麼則知恩報恩也師云你也是老䑕喫鹽　問照
D48n8939_p0682a01║日𮈔綸自天而降皇恩極大師將何報師云大好天
D48n8939_p0682a02║涼進云與麼則雲龍會合日月重明師云閑言語
D48n8939_p0682a03║師乃云問話且止斯日皇恩且道自何而降老僧本
D48n8939_p0682a04║志弊衣遮幻質糲食補飢瘡無何都尉聞天榮頒紫
D48n8939_p0682a05║服著即又違本志不著又𧴥天心挂不挂且致你道
D48n8939_p0682a06║祖師挂什麼衣若也委悉許上座終日著衣未曾挂
D48n8939_p0682a07║著一縷𮈔終日喫飯未曾咬著一粒米若不委悉看
D48n8939_p0682a08║老僧今日披衣去也遂乃披衣。
D48n8939_p0682a09║師示眾云智門記得在母胎中有一則語今日舉似
D48n8939_p0682a10║大眾諸人又不得作道理商量還有人商量得麼若
D48n8939_p0682a11║商量不得三十年後不得錯舉　或云登天不假梯
D48n8939_p0682b01║徧地無行路正當漝麼時向什麼處安身立命　或
D48n8939_p0682b02║云千人排門不如一人拔𨵿還有人拔得𨵿麼試對
D48n8939_p0682b03║眾道看若道不得且在門外　或云日來月往瘡痍
D48n8939_p0682b04║轉多你將什麼醫得你若醫不得作麼生柰者瘡痍
D48n8939_p0682b05║何　或云三十年前即不問你三十年後不用將來
D48n8939_p0682b06║正當即今還道得麼若道不得一處不通兩處失功
D48n8939_p0682b07║或云荊𣗥叢林則不問你出身一句作麼生道　或云
D48n8939_p0682b08║頭上霹靂則不問你雲開雨散道將一句來　或云
D48n8939_p0682b09║天下行脚道我叅禪你道禪是什麼義　或云日裏
D48n8939_p0682b10║來往惣不疑著半夜裏道將一句來　或云橫檐拄
D48n8939_p0682b11║杖則不問你針箇鼻孔裏道將一句來　或云鉢盂
D48n8939_p0683a01║無底成得箇什麼　或云狂象無鉤將何制勒若制
D48n8939_p0683a02║勒不住莫教犯他苗稼　或云天降時雨為什麼枯
D48n8939_p0683a03║木不生花　或云天地及日月時至皆歸盡作麼生
D48n8939_p0683a04║是透脫一句　或云出身一句則不問你三家村裏
D48n8939_p0683a05║道將一句來　或云衲僧須是透得名身句身方可
D48n8939_p0683a06║具得衲僧一隻眼還有道得底麼　或云滿口道不
D48n8939_p0683a07║著底句還道得麼　或云仰面看天為什麼不識月。
D48n8939_p0683a08║
D48n8939_p0683a09║
D48n8939_p0683a10║
D48n8939_p0683a11║
D48n8939_p0683b01║青苔　因事二首
D48n8939_p0683b02║左轉復右轉身被摩訶衍放下搆深泉不論深與淺
D48n8939_p0683b03║猛𦦨爐中看月輪急須著眼莫因循若未𡸁得勞生
D48n8939_p0683b04║手如何出得𦦨光身
D48n8939_p0683b05║𠀍尊一日升座大眾雲集文殊從座而起白
D48n8939_p0683b06║槌云諦觀法王法法王法如是𠀍尊便下座
D48n8939_p0683b07║文殊白槌報眾知法王法令合如斯會中若有仙陀
D48n8939_p0683b08║客不待眉間毫相輝汾州莫妄想頌
D48n8939_p0683b09║馬祖出得一汾州妄想如雷播九州叅禪若無衲子
D48n8939_p0683b10║眼多於海上覓浮漚
D48n8939_p0683b11║雪峯示眾云南山有一條鼈鼻蛇你等諸人
D48n8939_p0684a01║切須好看
D48n8939_p0684a02║鼈鼻事難提當陽薦者迷舉頭錯入草嶺上鷓鴣啼
D48n8939_p0684a03║雪峯輥毬頌
D48n8939_p0684a04║象骨輥毬孰辨機一千五百幾人知眨起眉毛千萬
D48n8939_p0684a05║里須是吾門師子兒
D48n8939_p0684a06║僧問雲門如何是吹毛劒門云祖頌
D48n8939_p0684a07║吹毛寶劒問雲門來者投機豈更存路逢劒客如何
D48n8939_p0684a08║也甑人擕首向南奔
D48n8939_p0684a09║僧問雲門如何是和尚家風門云有讀書人
D48n8939_p0684a10║來報
D48n8939_p0684a11║在處叢林有家風且與雲門事不同門外若有讀書
D48n8939_p0684b01║或云低頭拾芥為什麼不見地或云初秋夏末遊
D48n8939_p0684b02║山翫水且從你驀劄一問快道將來或云出門一
D48n8939_p0684b03║句不問你萬里無雲道將一句來或云險峻路上
D48n8939_p0684b04║則不問你平田莊裏道將一句來或云黃卷赤軸
D48n8939_p0684b05║則不問你衲僧分上一句作麼生道或云直得凡
D48n8939_p0684b06║聖情盡未是衲僧本分事且作麼生是衲僧本分事
D48n8939_p0684b07║試通箇消息來若也道不得莫道龍居相埋沒好
D48n8939_p0684b08║綱宗歌
D48n8939_p0684b09║昆明池裏失却劒曲江池內撈得鋸䶥䶥齖齖且過
D48n8939_p0684b10║時莾莾鹵鹵河沙數糲竭節拽路布刢利衲僧通一
D48n8939_p0684b11║路師子不捉麒麟兒猛獸那堪牀下顧摩斯吒入水
D48n8939_p0685a01║去者廻休吐黑雲霧俊鷹俊鷂摶天飛鈍鳥籬根涯
D48n8939_p0685a02║不去佛祖言休更舉直饒格外猶未許見成公案早
D48n8939_p0685a03║多端那堪更涉他門戶夜烏鷄誰捉去天明戴雪遭
D48n8939_p0685a04║𢫾注胡蜂不戀舊時窠猛將那肯家中死
D48n8939_p0685a05║三巴鼻
D48n8939_p0685a06║座主巴鼻休誇不二維摩一默文殊失利
D48n8939_p0685a07║衲僧巴鼻高原陸地不生蓮華豈容香氣
D48n8939_p0685a08║禪師巴鼻師子遊戲水漲舩高蒱牢贔屓
D48n8939_p0685a09║示眾
D48n8939_p0685a10║何物苦求而不得何物不求而自來何物鐵槌打不
D48n8939_p0685a11║破何物夜合而晝開若人不會山僧意琉璃寶殿生
D48n8939_p0685b01║者任是顏回亦不通
D48n8939_p0685b02║僧問雲門如何是祖師西來意門云日裏看
D48n8939_p0685b03║山頌
D48n8939_p0685b04║日裏看山也是常西來祖意謾商量金毛師子稀逢
D48n8939_p0685b05║有多是狐狸喚作狼
D48n8939_p0685b06║雲門抽顧頌
D48n8939_p0685b07║雲門抽顧𥬇咦咦擬議遭他顧鑑咦任是張良多計
D48n8939_p0685b08║䇿到頭於此亦難施
D48n8939_p0685b09║僧問大隨劫火洞然大千俱壞未審者箇還
D48n8939_p0685b10║壞也無隨云壞僧云與麼則隨他去也隨云
D48n8939_p0685b11║隨他去頌
D48n8939_p0686a01║切忌隨他不會他大隨此語播天涯真淨性中纔一
D48n8939_p0686a02║念早是千差與萬差
D48n8939_p0686a03║大隨和尚看烏龜在陸地僧便問一切眾生
D48n8939_p0686a04║皮褁骨者箇眾生為什麼骨褁皮隨脫一隻
D48n8939_p0686a05║鞋蓋却烏龜便去
D48n8939_p0686a06║如龜藏六已彰名休向人前弄眼睛一隻皮鞋都蓋
D48n8939_p0686a07║却直至如今猶未惺
D48n8939_p0686a08║僧問洞山如何是佛山云麻三斤
D48n8939_p0686a09║麻皮三斤不用秤秤頭那肯坐於蠅一念纔生筋骨
D48n8939_p0686a10║露徒勞更覔定盤星
D48n8939_p0686a11║僧問雲門如何是沙門行門云會不得僧云
D48n8939_p0686b01║為什麼會不得門云秖守會不得
D48n8939_p0686b02║君問沙門行沙門行最高若教人會得業性卒難逃
D48n8939_p0686b03║僧問趙州久嚮趙州石橋到來秖見掠彴州
D48n8939_p0686b04║云你秖見掠彴不見石橋僧云如何是石橋
D48n8939_p0686b05║州云渡驢渡馬
D48n8939_p0686b06║趙州石橋本無星水急游魚不易停橋上秖觀驢馬
D48n8939_p0686b07║跡誰人敢向御街行
D48n8939_p0686b08║趙州問南泉離四句絕百非請師道泉便歸
D48n8939_p0686b09║方丈州云者老漢尋常口吧吧地不消一問
D48n8939_p0686b10║離却四句絕百非作者相諳識得伊跳下禪牀便歸
D48n8939_p0686b11║去從他鷂子摶天飛
D48n8939_p0687a01║同光帝命諸禪師坐次云朕收得中原之寶
D48n8939_p0687a02║秖是無人酬價興化云如何是陛下中原之
D48n8939_p0687a03║寶帝以兩手展幞頭脚化云君王之寶誰敢
D48n8939_p0687a04║酬價
D48n8939_p0687a05║君王之寶實難酬興化形言下一籌兩手展開幞頭
D48n8939_p0687a06║脚勑書挂在鳳皇樓
D48n8939_p0687a07║南泉齋次自將生盤去首座前云出生杉山
D48n8939_p0687a08║時為首座云無生泉云無生猶是未便過杉
D48n8939_p0687a09║山乃召長老長老泉回首云作麼杉云莫道
D48n8939_p0687a10║是未頌
D48n8939_p0687a11║古老巡堂親掠生渡水行舟不易耕莫道無生猶是
D48n8939_p0687b01║未纖毫不了亂縱橫
D48n8939_p0687b02║僧問長慶有問有荅賔主歷然不問不荅時
D48n8939_p0687b03║如何慶云相逢盡道休官去林下何曾見一
D48n8939_p0687b04║人頌
D48n8939_p0687b05║人人盡道我心休問著何曾有地頭口說心違瞞自
D48n8939_p0687b06║己業河迅速任漂流
D48n8939_p0687b07║僧問長慶眾手淘金誰是得者慶云有伎倆
D48n8939_p0687b08║者得僧云學人還得也無慶云大遠在頌
D48n8939_p0687b09║眾手淘金得者誰纖塵窒礙豈能為洪波浩渺黃金
D48n8939_p0687b10║遠一事無成空手歸
D48n8939_p0687b11║
D48n8939_p0688a01║
D48n8939_p0688a02║
D48n8939_p0688a03║
D48n8939_p0688a04║智門祚禪師語錄終