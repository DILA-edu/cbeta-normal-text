D48n8939_p0735b01║趙州真際禪師語錄并行狀卷上
D48n8939_p0735b02║師即南泉門人也俗姓郝氏本曹州郝鄉人也諱從諗
D48n8939_p0735b03║鎮府有塔記云師得七百甲子歟值武王㣲沭避地岨崍
D48n8939_p0735b04║木食草衣僧儀不易　師初随本師行脚到南泉本師先
D48n8939_p0735b05║人事了師方乃人事南泉在方丈內卧次見師來叅便問
D48n8939_p0735b06║近離什麼處師云瑞像院南泉云還見瑞像麼師云瑞像
D48n8939_p0735b07║即不見即見卧如來南泉乃起問你是有主沙彌無主沙
D48n8939_p0735b08║彌師對云有主沙彌泉云那箇是你主師云孟春猶寒伏
D48n8939_p0735b09║惟和尚尊體起居萬福泉乃喚維那云此沙彌別處安
D48n8939_p0735b10║排師受戒後聞受業師在曹州西住護國院乃歸院省覲
D48n8939_p0735b11║到後本師令郝氏云君家之子遊方已廻其家親属忻懌
D48n8939_p0735b12║不已祗候來日咸往觀焉師聞之乃云俗塵愛網無有了期
D48n8939_p0736a01║已辤出家不願再見乃於是夜結束前邁其後自攜瓶
D48n8939_p0736a02║錫遍歷諸方常自謂曰七歲童兒勝我者我即問伊百
D48n8939_p0736a03║歲老翁不及我者我即教他年至八十方住趙州城東觀
D48n8939_p0736a04║音院去石橋十里已來住持枯槁志効古人僧堂無前後
D48n8939_p0736a05║架旋營齋食繩床一脚折以燒断薪用繩繫之每有別制
D48n8939_p0736a06║新者師不許也住持四十來年未甞賷一封書告其檀越。
D48n8939_p0736a07║因有南方僧来舉問雪峯千古澗寒泉時如何　雪峯云
D48n8939_p0736a08║瞪目不見底　學云飲者如何　峯云不從口入　師聞之曰
D48n8939_p0736a09║不從口入從鼻孔裏入　其僧却問師古澗寒泉時如何
D48n8939_p0736a10║　師云苦　學云飲者如何　師云死　雪峯聞師此語讃云
D48n8939_p0736a11║古佛古佛雪峯因此後不荅話矣厥後因河北燕王領兵収鎮
D48n8939_p0736a12║府既到界上有觀氣象者奏曰趙州有聖人所居戰必不
D48n8939_p0736b01║勝燕趙二王因展筵會俱息交鋒乃問趙之金地上士何人
D48n8939_p0736b02║㦯曰有講華嚴經大師節行孤邈𠰥歲大旱咸命往䑓山
D48n8939_p0736b03║祈禱大師未廽甘澤如瀉乃曰恐未盡善㦯云此去一百二
D48n8939_p0736b04║十里有趙州觀音院有禪師年[膜-大+(句-口+匕)]高邈道眼明白僉曰此
D48n8939_p0736b05║可應兆乎二王稅駕觀焉既届院內師乃端坐不起燕王
D48n8939_p0736b06║遂問曰人王尊耶法王尊耶　師云𠰥在人王人王中尊
D48n8939_p0736b07║𠰥在法王法王中尊燕王惟然矣　師良久中間問阿那
D48n8939_p0736b08║箇是鎮府大王趙王應喏弟子（緣趙州属鎮府以表知重之礼）師云老僧濫在
D48n8939_p0736b09║山河不及趍面須㬰左右請師為大王說法　師云大王左
D48n8939_p0736b10║右多爭交老僧說法乃約令左右退師身畔時有沙彌文
D48n8939_p0736b11║遠高聲云啟大王不是者箇左右大王乃問是什麼左右
D48n8939_p0736b12║對曰大王尊諱多和尚所以不敢說法燕王乃云請禪師
D48n8939_p0737a01║去諱說法　師云故知大王曩劫眷属俱是冤家我佛𠀍
D48n8939_p0737a02║尊一稱名号罪滅福生大王先祖才有人觸著名字便生
D48n8939_p0737a03║嗔怒師慈悲非倦說法多時二王稽首讃嘆珎敬無盡
D48n8939_p0737a04║來日將廽燕王下先鋒使聞師不起凌晨入院責師慠兀
D48n8939_p0737a05║君侯師聞之乃出迎接先鋒乃問曰昨日見二王來不起今
D48n8939_p0737a06║日見某甲來因何起接師云待都衙得似大王老僧亦不
D48n8939_p0737a07║起接先鋒聆師此語再三拜而去尋後趙王發使取師供
D48n8939_p0737a08║養既届城門闔城威儀迎之入內師才下寶輦王乃設
D48n8939_p0737a09║拜請師上殿正位而坐　師良久以手斫額云堦下立者是
D48n8939_p0737a10║何官長左右云是諸院尊宿并大師大德　師云他各
D48n8939_p0737a11║是一方化主𠰥在堦下老僧亦起王乃命上殿是日齋筵
D48n8939_p0737a12║將罷僧官排定從上至下一人一問一人問佛法　師既望
D48n8939_p0737b01║見乃問作什麼　云問佛法　師云這裏已坐却老僧
D48n8939_p0737b02║那裏問什麼法二尊不並化（此乃語之詞也）王乃令止其時國后
D48n8939_p0737b03║与王俱在左右侍立國后云請禪師為大王摩頂受記
D48n8939_p0737b04║師以手摩大王頂云願大王与老僧齊年是時迎師權
D48n8939_p0737b05║在近院駐泊獲時選地建造禪宮　師聞之令人謂王
D48n8939_p0737b06║曰𠰥動著一莖草老僧却歸趙州其時竇行軍願捨
D48n8939_p0737b07║菓園一所直一万五千貫号為真際禪院亦云竇家園
D48n8939_p0737b08║也師入院後海眾雲臻是時趙王礼奉燕王從幽州奏到
D48n8939_p0737b09║命服鎮府具威儀迎接　師堅讓不受左右舁箱至師面
D48n8939_p0737b10║前云大王為禪師佛法故堅請師著此衣　師云老僧為
D48n8939_p0737b11║佛法故所以不著此衣左右云且看大王面　師云又干俗官
D48n8939_p0737b12║什麼事乃躬自取衣挂身上礼賀再三師惟知應喏而已
D48n8939_p0738a01║師住趙州二年將謝𠀍時謂弟子曰吾去𠀍之後焚燒了
D48n8939_p0738a02║不用淨淘舎利宗師弟子不同浮俗且身是幻舎利何
D48n8939_p0738a03║生斯不可也令小師送拂子一枝与趙王傳語云此是
D48n8939_p0738a04║老僧一生用不盡底　師扵戊子歲十一月十日端坐而終
D48n8939_p0738a05║于時竇家園道俗車馬數万餘人哀聲振動原野趙王
D48n8939_p0738a06║於時盡送終之礼感歎之泣無異金棺匿彩扵俱尸矣莫
D48n8939_p0738a07║不高營鴈塔特竪豐碑諡号曰真際禪師光祖之塔後唐
D48n8939_p0738a08║保大十一年孟夏月旬有三日有學者咨聞東都東院恵
D48n8939_p0738a09║通禪師趙州先人行化厥由作礼而退乃授筆錄之具實矣。
D48n8939_p0738a10║師問南泉如何是道　泉云平常心是　師云還可趣向不
D48n8939_p0738a11║　泉云擬即乖　師云不擬爭知是道　泉云道不属知不
D48n8939_p0738a12║知知是妄覺不知是無記𠰥真達不疑之道猶如太虚廓
D48n8939_p0738b01║然蕩豁豈可強是非也　師扵言下頓悟玄𣅀心如朗月。
D48n8939_p0738b02║南泉上堂師問明頭合暗頭合泉便㱕方丈師便下堂
D48n8939_p0738b03║云這老和尚被我一問直得無言可對　首座云莫道和
D48n8939_p0738b04║尚無語自是上座不會　師便打　又云這棒合是堂頭
D48n8939_p0738b05║老漢喫　師問南泉知有底人向什麼𠁅去　泉云山
D48n8939_p0738b06║前檀越家作一頭水牯牛去　師云謝和尚𢫾示　泉云昨
D48n8939_p0738b07║夜三更月到䆫　師在南泉作爐頭大眾普請擇菜師
D48n8939_p0738b08║在堂內叫救火救火大眾一時到僧堂前　師乃関却僧
D48n8939_p0738b09║堂門大眾無對　泉乃拋鏁𢁈從䆫內入堂中師便開門。
D48n8939_p0738b10║師在南泉井樓上打水次見南泉過便抱柱懸却脚云相
D48n8939_p0738b11║救相救　南泉上楜梯云一二三四五　師少時間却去礼謝
D48n8939_p0738b12║云適來謝和尚相救　南泉東西兩堂爭猫兒泉來堂
D48n8939_p0739a01║內提起猫兒云道得即不斬道不得即斬却大眾下語
D48n8939_p0739a02║皆不契泉意當時即斬却猫兒子至晚間　師從外㱕
D48n8939_p0739a03║來問訊次泉乃舉前語子云你作麼生救得猫兒
D48n8939_p0739a04║　師遂將一隻鞋戴在頭上出去　泉云子𠰥在救得猫
D48n8939_p0739a05║兒　師問南泉異即不問如何是類　泉以兩手托地
D48n8939_p0739a06║　師便踏倒却㱕涅槃堂內叫悔悔泉聞乃令人去問悔箇
D48n8939_p0739a07║什麼　師云悔不剩与兩踏　南泉從浴室裏過見浴頭
D48n8939_p0739a08║燒火問云作什麼云燒浴　泉云記取來喚水牯牛浴浴頭應
D48n8939_p0739a09║喏至晚間浴頭入方丈　泉問作什麼　云請水牯牛去浴
D48n8939_p0739a10║　泉云將得繩索來不浴頭無對　師來問訊泉　泉舉似
D48n8939_p0739a11║師　師云某甲有語　泉便云還將得繩索來麼　師便近
D48n8939_p0739a12║前驀鼻便拽　泉云是即是太麄生　師問南泉離四
D48n8939_p0739b01║句絕百非外請師道　泉便㱕方丈　師云這老和尚每
D48n8939_p0739b02║常口爬爬地及其問著一言不措侍者云莫道和尚無語好
D48n8939_p0739b03║師便打一掌　南泉便掩却方丈門便把灰圍却問僧云
D48n8939_p0739b04║道得即開門多有人下語並不契泉意　師云蒼天蒼天
D48n8939_p0739b05║　泉便開門　師問南泉云心不是佛智不是道還有過
D48n8939_p0739b06║也無　泉云有　師云過在什麼處請師道　泉遂舉
D48n8939_p0739b07║師便出去。師上堂謂眾曰此事的的沒量大人出這裏
D48n8939_p0739b08║不得老僧到溈山僧問如何是祖師西來意溈山云與我
D48n8939_p0739b09║將床子來𠰥是宗師須以本分事接人始得時有僧問如
D48n8939_p0739b10║何是祖師西來意　師云庭前栢樹子　學云和尚莫
D48n8939_p0739b11║將境示人　師云我不將境示人　云如何是祖師西來意
D48n8939_p0739b12║　師云庭前栢樹子　師又云老僧九十年前見馬祖大師
D48n8939_p0740a01║下八十餘貟善知識箇箇俱是作家不似如今知識枝蔓
D48n8939_p0740a02║上生枝蔓都大是去聖遙遠一代不如一代只如南泉尋
D48n8939_p0740a03║常道須向異類中行且作麼生會如今黃口小兒向十字街
D48n8939_p0740a04║頭說葛藤博飯噇覔礼拜聚三五百眾云我是善知識
D48n8939_p0740a05║你是學人　僧問如何是清淨伽藍　師云丫角女子如何是
D48n8939_p0740a06║伽藍中人　師云丫角女子有孕　問承聞和尚親見南泉是
D48n8939_p0740a07║否　師云鎮州出大蘿蔔頭　問和尚生緣什麼𠁅　師以
D48n8939_p0740a08║手𢫾云西邊更向西　問法無別法如何是法　師云外空
D48n8939_p0740a09║內空內外空　問如何是佛真法身　師云更嫌什麼
D48n8939_p0740a10║　問如何是心地法門　師云古今牓樣　問如何是賔中
D48n8939_p0740a11║主　師云山僧不問婦　如何是主中賔　師云老僧無
D48n8939_p0740a12║丈人　問如何是一切法常住　師云老僧不諱祖　其僧
D48n8939_p0740b01║再問　師云今日不荅話。師上堂云兄弟莫久立有事商
D48n8939_p0740b02║量無事向衣鉢下坐窮理好老僧行脚時除二時齋粥是
D48n8939_p0740b03║雜用心力𠁅餘外更無別用心𠁅也𠰥不如此出家大遠在
D48n8939_p0740b04║　問万物中何物[宋-木+((最-曰)-又+ㄑ)]堅　師云相罵饒汝接觜相唾饒汝潑
D48n8939_p0740b05║水　問曉夜不停時如何　師云僧中無与麼兩稅百姓
D48n8939_p0740b06║　問如何是一句　師云𠰥守著一句老却你　師又云𠰥一生
D48n8939_p0740b07║不離叢林不語十年五載無人喚你作啞漢已後佛也
D48n8939_p0740b08║不奈你何你𠰥不信截取老僧頭去。師上堂云兄弟你
D48n8939_p0740b09║正在第三[宋-木+免]裏所以道但攺舊時行履𠁅莫改舊時人
D48n8939_p0740b10║共你各自家出家比來無事更問禪問道三十二十人聚頭
D48n8939_p0740b11║來問恰似欠伊禪道相似你喚作善知識我是同受栲老
D48n8939_p0740b12║僧不是戲好恐帶累他古人所以東道西說　問十二時中
D48n8939_p0741a01║如何用心　師云你被十二時使老僧使得十二時你問那
D48n8939_p0741a02║箇時　問如何是趙州主人公　師咄云這篐桶漢　學
D48n8939_p0741a03║人應喏　師云如法篐桶著　問如何是學人本分事
D48n8939_p0741a04║　師云樹搖鳥散魚驚水渾　問如何是少神底人　師云
D48n8939_p0741a05║老僧不如你　學云不占勝　師云你因什麼少神　問至
D48n8939_p0741a06║道無難唯嫌揀擇是時人窠窟　師云曾有問我直得
D48n8939_p0741a07║五年分踈不得　有官人問丹霞燒木佛院主為什麼眉
D48n8939_p0741a08║鬚墮落　師云官人宅中變生作熟是什麼人　云所使
D48n8939_p0741a09║　師云却是他好手　問毗目仙人執善才手見微塵佛時如
D48n8939_p0741a10║何　師遂執僧手云你見箇什麼　有尼問如何是沙門
D48n8939_p0741a11║行　師云莫生兒　𡰱云和尚勿交涉　師云我𠰥共你打
D48n8939_p0741a12║交涉堪作什麼　問如何是趙州主人公　師云田厙奴
D48n8939_p0741b01║　問如何是王索仙陁婆　師云你道老僧要箇什麼
D48n8939_p0741b02║　問如何是玄中玄　師云說什麼玄中玄七中七八中八
D48n8939_p0741b03║　問如何是仙陁婆　師云靜𠁅薩婆訶　問如何是法
D48n8939_p0741b04║非法　師云東西南北　學云如何會去　師云上下四維
D48n8939_p0741b05║　問如何是玄中玄　師云這僧𠰥在合年七十四五　問王索
D48n8939_p0741b06║仙陁婆時如何　師驀起打躬义手　問如何是道　師云
D48n8939_p0741b07║不敢不敢　問如何是法　師云勑勑攝攝　問趙州去
D48n8939_p0741b08║鎮府多少　師云三百　學云鎮府來趙州多少　師云
D48n8939_p0741b09║不隔　問如何是玄中玄　師云玄來多少時也　學云玄
D48n8939_p0741b10║來久矣　師云賴遇老僧洎合玄殺這屢生　問如何是學
D48n8939_p0741b11║人自己　師云還見庭前栢樹子麼。師上堂云𠰥是久叅
D48n8939_p0741b12║底人莫非真實莫非亘古亘今𠰥是新入眾底人也須究理
D48n8939_p0742a01║始得莫趂者邊三百五百一千傍邊二眾叢林稱道好
D48n8939_p0742a02║箇住持洎乎問著佛法恰似炒砂作飯相似無可施為無可
D48n8939_p0742a03║下口却言他非我是面赫赤地良由𠀍間出非法語真實欲
D48n8939_p0742a04║明者意莫辜負老僧　問在塵為諸聖說法揔属披搭
D48n8939_p0742a05║未審和尚如何示人　師云什麼䖏見老僧　學云請和尚
D48n8939_p0742a06║說　師云一堂師僧揔不會這僧語話　別有一僧問請
D48n8939_p0742a07║和尚說　師云你說我聽　問真化無跡無師弟子時如
D48n8939_p0742a08║何　師云誰教你來問　學云更不是別人　師便打之
D48n8939_p0742a09║　問此事如何辨　師云我恠你　學云如何辨得　師云
D48n8939_p0742a10║我恠你不辨　學云還保任否　師云保任不保任自看
D48n8939_p0742a11║　問如何是無知解底人　師云說什麼事　問如何是西來
D48n8939_p0742a12║意　師下[禪-(口*口)+(ㄙ*ㄙ)]床　學云莫便是否　師云老僧未有語在
D48n8939_p0742b01║　問佛法久遠如何用心　師云你見前漢後漢把𭣄天下
D48n8939_p0742b02║臨終時半錢也無分　問時人以珎寶為貴沙門以何為貴
D48n8939_p0742b03║　師云急合取口　學云合口還得也無　師云口𠰥不合爭能
D48n8939_p0742b04║辨得　問如何是趙州一句　師云半句也無　學云豈無
D48n8939_p0742b05║和尚在　師云老僧不是一句　問如何得不被諸境惑
D48n8939_p0742b06║　師垂一足　僧便出鞋　師収起足　僧無語　有俗官
D48n8939_p0742b07║問佛在日一切眾生皈依佛佛滅度後一切眾生皈依什麼
D48n8939_p0742b08║𠁅　師云未有眾生　學云現問次　師云更覔什麼佛
D48n8939_p0742b09║　問還有不報四恩三有者也無　師云有　學云如何是
D48n8939_p0742b10║　師云這殺父漢筭你只少此一問　問如何是和尚意　師
D48n8939_p0742b11║云無施設䖏。師上堂云兄弟但攺往修來𠰥不攺大有
D48n8939_p0742b12║著你䖏在老僧在此間三十餘年未曾有一箇禪師到此
D48n8939_p0743a01║間設有來一宿一食急走過且趂軟煖𠁅去也　問忽遇
D48n8939_p0743a02║禪師到來向伊道什麼　師云千鈞之弩不為鼷䑕而發
D48n8939_p0743a03║機　師云兄弟𠰥從南方來者即与下載𠰥從北方來即
D48n8939_p0743a04║与裝載所以道近上人問道即失道近下人問道者即得
D48n8939_p0743a05║道兄弟正人說邪法邪法亦随正邪人說正法正法亦随邪
D48n8939_p0743a06║諸方難見易識我者裏易見難識　問善𢙣或不得底
D48n8939_p0743a07║人還獨脫也無　師云不獨脫　學云為什麼不獨脫　師
D48n8939_p0743a08║云正在善𢙣裏　𡰱問離却上來說𠁅請和尚指示
D48n8939_p0743a09║　師咄云煨破䥫瓶　𡰱將䥫瓶添水來請和尚荅話
D48n8939_p0743a10║　師𥬇之　問𠀍界變為黑宂未審此箇落在何路　師云
D48n8939_p0743a11║不占　學云不占是什麼人　師云田厙奴　問無言無
D48n8939_p0743a12║意始稱得句既是無言喚什麼作句　師云高而不危
D48n8939_p0743b01║滿而不溢　學云即今和尚是滿是溢　師云爭奈你
D48n8939_p0743b02║問我　問如何是靈者　師云淨地上痾一堆屎　學
D48n8939_p0743b03║云請和尚的旨　師云莫惱乱老僧　問法身無為不
D48n8939_p0743b04║墮諸數還許道也無　師云作麼生道　學云与麼即
D48n8939_p0743b05║不道也　師𥬇之　問如何是佛如何是眾生　師云眾生即是
D48n8939_p0743b06║佛佛即是眾生　學云未審兩个那个是眾生　師云問問
D48n8939_p0743b07║　問大道無根如何接唱　師云你便接唱　云無根又作麼生
D48n8939_p0743b08║　師云既是無根什麼𠁅繫縛你　問正修行底人莫被鬼
D48n8939_p0743b09║神測得也無　師云測得　云過在什麼𠁅　師云過在
D48n8939_p0743b10║覔𠁅　云与麼即不修行也　師云修行　問孤月當空
D48n8939_p0743b11║光從何生　師云月從何生　問承和尚有言道不属修
D48n8939_p0743b12║但莫染污如何是不染污　師云撿挍內外　云還自撿挍
D48n8939_p0744a01║也無　師云撿挍　云自己有什麼過自撿挍　師云你有
D48n8939_p0744a02║什麼事。師上堂云此事如明珠在掌胡來胡現漢來
D48n8939_p0744a03║漢現老僧把一枝草作丈六金身用把丈六金身作一枝
D48n8939_p0744a04║草用佛即是煩惱煩惱即是佛　問佛与誰人為煩惱
D48n8939_p0744a05║　師云与一切人為煩惱　云如何免得　師云用免作麼。
D48n8939_p0744a06║師示眾云老僧此間即以本分事接人𠰥教老僧隨伊根
D48n8939_p0744a07║機接人自有三乗十二分教接他了也𠰥是不會是誰過
D48n8939_p0744a08║歟已後遇著作家漢也道老僧不辜他但有人問以本分
D48n8939_p0744a09║事接人　問從上至今即心是佛不即心還許學人商量
D48n8939_p0744a10║也無　師云即心且置商量个什麼　問古鏡不磨還照
D48n8939_p0744a11║也無　師云前生是因今生是果　問三刀未落時如何
D48n8939_p0744a12║　師云森森地　云落後如何　師云逈逈地　問如何是
D48n8939_p0744b01║出三界底人　師云籠罩不得　問牛頭未見四祖百鳥
D48n8939_p0744b02║銜花供養見後為什麼百鳥不銜花供養　師云應𠀍
D48n8939_p0744b03║不應𠀍　問白雲自在時如何　師云爭似春風𩂜𩂜閑
D48n8939_p0744b04║　問如何是露地白牛　師云月下不用色　云食噉何物
D48n8939_p0744b05║　師云古今嚼不著　云請師荅話　師云老僧合与麼。
D48n8939_p0744b06║師示眾云擬心即𭅒僧便問不擬心時如何　師打二下
D48n8939_p0744b07║云莫是老僧辜負闍梨麼　問凡有問荅落在意根
D48n8939_p0744b08║不落意根師如何對　師云問　學云便請師道
D48n8939_p0744b09║　師云莫向者裏是非　問龍女親獻佛未審將什麼獻
D48n8939_p0744b10║　師以兩手作獻勢。師示眾云此間佛法道難即易道易
D48n8939_p0744b11║即難別處難見易識老僧者裏即易見難識𠰥能會
D48n8939_p0744b12║得天下撗行忽有人問什麼𠁅來𠰥向伊道從趙州來又
D48n8939_p0745a01║謗趙州𠰥道不從趙州來又埋沒自己諸人且作麼生對
D48n8939_p0745a02║他　僧問觸目是謗和尚如何得不謗去　師云若道不
D48n8939_p0745a03║謗早是謗了也　問如何是正修行路　師云解修行即
D48n8939_p0745a04║得𠰥不解修行即叅𭅒落他因果裏又云我教你道𠰥有
D48n8939_p0745a05║問時但向伊道趙州來忽問趙州說什麼法但向伊道寒
D48n8939_p0745a06║即言寒熱即言熱𠰥更問道不問者个事但云問什麼事
D48n8939_p0745a07║𠰥再問趙州說什麼法便向伊道和尚來時不交傳語上
D48n8939_p0745a08║座𠰥要知趙州事但自去問取　問不[(厂@((既-旡)-日+口))*頁]前後時如何
D48n8939_p0745a09║　師云不[(厂@((既-旡)-日+口))*頁]前後且致你問阿誰。師示眾云迦[葉-廿+卄]傳与阿難且
D48n8939_p0745a10║道達磨傳与什麼人　問且如二祖得髓又作麼生　師云
D48n8939_p0745a11║莫謗二祖　師又云達磨也有語在外者得皮在裏者得
D48n8939_p0745a12║骨且道更在裏者得什麼　問如何是得髓底道理
D48n8939_p0745b01║　師云但識取皮老僧者裏髓也不立　云如何是髓　師云
D48n8939_p0745b02║与麼皮也摸未著　問与麼堂堂豈不是和尚正位　師
D48n8939_p0745b03║云還知有不肯者麼　學云与麼即別有位　師云誰是
D48n8939_p0745b04║別者　學云誰是不別者　師云一任叫　問上上人一撥
D48n8939_p0745b05║便轉下下人來時如何　師云汝是上上下下　云請和尚
D48n8939_p0745b06║荅話　師云話未有主在　云某甲七千里來莫作心行
D48n8939_p0745b07║　師云[打-丁+(雨/匆)]你者一問心行莫不得麼　此僧一宿便去　問不
D48n8939_p0745b08║紹傍來者如何　師云誰　學云恵延　師云問什麼
D48n8939_p0745b09║　學云不紹傍來者　師以手撫之　問如何是衲衣下事
D48n8939_p0745b10║　師云莫自瞞　問真如凡聖皆是夢言如何是真言　師
D48n8939_p0745b11║云更不道者兩个　學云兩个且致如何是真言　師云唵
D48n8939_p0745b12║𭊘啉㗶　問如何是趙州　師云東門西門南門北門
D48n8939_p0746a01║　問如何是定　師云不定　學云為什麼不定　師云活
D48n8939_p0746a02║物活物　問不随諸有時如何　師云合与麼　學云莫
D48n8939_p0746a03║便是學人本分事　師云随也随也　問古人三十年一
D48n8939_p0746a04║張弓兩下箭只射得半个聖人今日請師全射　師便
D48n8939_p0746a05║起去。師示眾云至道無難唯嫌揀擇才有言語是揀擇
D48n8939_p0746a06║老僧却不在明白裏是你向什麼𠁅見祖師　問和尚
D48n8939_p0746a07║既不在明白裏護惜什麼𠁅　師云我亦不知　學云和
D48n8939_p0746a08║尚既自不知為什麼道不在明白裏　師云問事即得礼
D48n8939_p0746a09║拜退。師示眾云法本不生今則無滅更不要道才語是
D48n8939_p0746a10║生不語是默諸人且作麼生是不生不滅底道理　問草
D48n8939_p0746a11║是不生不滅麼　師云者漢只認得箇死語　問至道無
D48n8939_p0746a12║難唯嫌揀擇才有言語是揀擇和尚如何示人　師云何
D48n8939_p0746b01║不盡引古人語　學云某甲只道得到這裏　師云只這至道
D48n8939_p0746b02║無難唯嫌揀擇。上堂示眾云看經也在生死裏不看經
D48n8939_p0746b03║也在生死裏諸人且作麼生出得去僧便問只如俱不留時如何
D48n8939_p0746b04║　師云實即得𠰥不實爭能出得生死　問利劒鋒頭快
D48n8939_p0746b05║時如何　師云老僧是利劒快在什麼𠁅　問大難到
D48n8939_p0746b06║來如何逥避　師云恰好。上堂良久大眾揔來也未
D48n8939_p0746b07║對云揔來也　師云更待一人來即說話　僧云候無人
D48n8939_p0746b08║來即說似和尚　師云大難得人。師示眾云心生即種種
D48n8939_p0746b09║法生心滅即種種法滅你諸人作麼生　僧乃問只如不生
D48n8939_p0746b10║不滅時如何　師云我許你者一問　師因叅次云明又未
D48n8939_p0746b11║明道昏欲曉你在阿那頭　僧云不在兩頭　師云与麼
D48n8939_p0746b12║即在中間也　云𠰥在中間即在兩頭　師云這僧多少時
D48n8939_p0747a01║在老僧者裏作与麼語話不出得三句裏然直饒出得
D48n8939_p0747a02║也在三句裏你作麼生　僧云某甲使得三句　師云何不
D48n8939_p0747a03║早与麼道　問如何是通方　師云離却金剛禪。師
D48n8939_p0747a04║示眾云衲僧家直須坐断報化佛頭始得　問坐断報化
D48n8939_p0747a05║佛頭是什麼人　師云非你境界。師示眾云大道只在目
D48n8939_p0747a06║前要且難覩　僧乃問目前有何形段令學人覩　師云
D48n8939_p0747a07║任你江南江北　學云和尚豈無方便為人　師云適来問什
D48n8939_p0747a08║麼　問入法界來還知有也無　師云誰入法界　學云与
D48n8939_p0747a09║麼即入法界不知去也　師云不是寒灰死木花錦成現百
D48n8939_p0747a10║種有　學云莫是入法界𠁅用也無　師云有什麼交涉
D48n8939_p0747a11║　問𠰥是實際理地什麼𠁅得來　師云更請闍梨宣一遍
D48n8939_p0747a12║　問万境俱起還有或不得者也無　師云有　學云如何
D48n8939_p0747b01║是或不得者　師云你還信有佛法否　學云信有佛
D48n8939_p0747b02║法古人道了如何是㦯不得者　師云為什麼不問老
D48n8939_p0747b03║僧　學云問了也　師云㦯也　問未審古人与今人還
D48n8939_p0747b04║相近也無　師云相近即相近不同一躰　學云為什麼
D48n8939_p0747b05║不同　師云法身不說法　學云法身不說法和尚為人
D48n8939_p0747b06║也無　師云我向恵裏荅話　學云爭道法身不說法
D48n8939_p0747b07║　師云我向恵裏救你阿爺他終不出頭　問學人道不
D48n8939_p0747b08║相見時還廻㸦也無　師云測得廻㸦　學云測他不得
D48n8939_p0747b09║廻㸦个什麼　師云不与麼是你自己　學云和尚還受
D48n8939_p0747b10║測也無　師云人即轉近道即轉遠也　學云和尚為什
D48n8939_p0747b11║麼自隱去　師云我今見共你語話　學云爭道不轉
D48n8939_p0747b12║　師云合与麼著。師示眾云教化得底人是今生事教化
D48n8939_p0748a01║不得底人是第三生[宋-木+免]𠰥不教化恐墮却一切眾生教化
D48n8939_p0748a02║亦是[宋-木+免]是你還教化也無　僧云教化　師云一切眾生還
D48n8939_p0748a03║見你也無　學云不見　師云為什麼不見　學云無相
D48n8939_p0748a04║　師云即今還見老僧否　學云和尚不是眾生　師云自知
D48n8939_p0748a05║罪過即得。師示眾云龍女心親獻盡是自然事　問
D48n8939_p0748a06║既是自然獻時為什麼　師云𠰥不獻爭知自然。師示
D48n8939_p0748a07║眾云八百个作佛漢覔一个道人難得　問只如無佛無
D48n8939_p0748a08║人處還有修行也無　師云除却者兩个有百千万億
D48n8939_p0748a09║　學云道人來時在什麼處　師云你与麼即不修行也
D48n8939_p0748a10║其僧礼拜　師云大有𩂜著你在　問白雲不落時如何
D48n8939_p0748a11║　師云老僧不會上象　學云豈無賔主　師云老僧是主
D48n8939_p0748a12║闍梨是賔白雲在什麼𠁅　問大巧𠰥拙時如何　師云
D48n8939_p0748b01║喪却棟梁材。師示眾云佛之一字吾不喜聞　問和尚
D48n8939_p0748b02║還為人也無　師云為人　學云如何為人　師云不識玄
D48n8939_p0748b03║𣅀徒勞念靜　學云既是玄作麼生是𣅀　師云我不把
D48n8939_p0748b04║本　學云者个是玄如何是𣅀　師云荅你是𣅀。師示眾
D48n8939_p0748b05║云各自有禪各自有道忽有人問你作麼生是禪是道作
D48n8939_p0748b06║麼生祗對他　僧乃問既各有禪道從上至今語話為什
D48n8939_p0748b07║麼　師云為你遊魂　學云未審如何為人　師乃退身
D48n8939_p0748b08║不語。師示眾云不得閑過念佛念法　僧乃問如何是
D48n8939_p0748b09║學人自己念　師云念者是誰　學云無伴　師叱者驢。
D48n8939_p0748b10║上堂示眾云𠰥是第一句与祖佛為師第二句与人天為師
D48n8939_p0748b11║第三句自救無療　有僧問如何是第一句　師云与祖
D48n8939_p0748b12║佛為師　師又云大好從頭起　學人再問　師云又却人
D48n8939_p0749a01║天去也。師示眾云是他不是不將來老僧不是不𥘢對
D48n8939_p0749a02║　僧云和尚將什麼𥘢對　師長吁一聲　云和尚將這个𥘢
D48n8939_p0749a03║對莫辜負學人也無　師云你適來肯我我即辜負你
D48n8939_p0749a04║𠰥不肯我我即不辜負你。師示眾云老僧今夜荅話
D48n8939_p0749a05║去也解問者出來　有僧才出礼拜　師云比來拋塼引
D48n8939_p0749a06║玉只得个墼子　問狗子還有佛性也無　師云無
D48n8939_p0749a07║　學云上至諸佛下至螘子皆有佛性狗子為什麼無
D48n8939_p0749a08║　師云為伊有業識性在　問如何是法身　師云應身
D48n8939_p0749a09║云學人不問應身　師云你但管應身　朗月當
D48n8939_p0749a10║空時如何　師云闍梨名什麼　學云專甲　師云
D48n8939_p0749a11║朗月當空在什麼𩂜　問正當二八時如何　師云東
D48n8939_p0749a12║東西西　學云如何是東東西西　師云覔不著　問
D48n8939_p0749b01║學人全不會時如何　師云我更不會　云和尚還知有也
D48n8939_p0749b02║無　師云我不是木頭作麼不知　云大好不會　師拍
D48n8939_p0749b03║掌𥬇之　問如何是道人　師云我向道是佛人　問凡
D48n8939_p0749b04║有言句舉手動足盡落在學人網中離此外請師道
D48n8939_p0749b05║　師云老僧齋了未喫茶　馬大夫問和尚還修行也無
D48n8939_p0749b06║　師云老僧𠰥修行即禍事　云和尚既不修行教什麼人
D48n8939_p0749b07║修行　師云大夫是修行底人　云某甲何名修行　師
D48n8939_p0749b08║云𠰥不修行爭得撲在人王位中餧得來赤凍紅地無有
D48n8939_p0749b09║解出期大夫乃下淚拜謝。師示眾云闍梨不是不將來老
D48n8939_p0749b10║僧不是不𥘢對　又云闍梨莫擎拳合掌老僧不將禪床
D48n8939_p0749b11║拂子對　問思憶不及處如何　師云過者邊來　云過
D48n8939_p0749b12║者邊來即是及處如何是思不及處　師竪起手云你
D48n8939_p0750a01║喚作什麼　云喚作手和尚喚作什麼　師云百種名字
D48n8939_p0750a02║我亦道　云不及和尚百種名字且喚什麼　師云与麼
D48n8939_p0750a03║即你思憶不及處　僧礼拜　師云教你思憶得及者
D48n8939_p0750a04║云如何是　師云釋迦教祖師教是你師　云祖与佛古
D48n8939_p0750a05║人道了也如何是思憶不及處　師再舉𢫾云喚作什
D48n8939_p0750a06║麼　僧良久　師云何不當頭道著更疑什麼　問如
D48n8939_p0750a07║何是和尚家風　師云老僧耳背高聲問　僧再問　師
D48n8939_p0750a08║云你問我家風我却識你家風　問万境俱起時如何
D48n8939_p0750a09║　師云万境俱起　云一問一荅是起如何是不起　師云禪
D48n8939_p0750a10║床是不起底　僧才礼拜次　師云記得問荅　云記
D48n8939_p0750a11║得　師云試舉看　僧擬舉　師問　問如何是目
D48n8939_p0750a12║前佛　師云殿裏底　云者个是相皃佛如何是佛
D48n8939_p0750b01║　師云即心是　云即心猶是限量如何是佛　師云無心是
D48n8939_p0750b02║　學云有心無心還許學人揀也無　師云有心無心惣被你
D48n8939_p0750b03║揀了也更交老僧道什麼即得　問遠遠𭠘師未審家
D48n8939_p0750b04║風如何　師云不說似人　學云為什麼不說似人　師云是
D48n8939_p0750b05║我家風　學云和尚既不說似人爭奈四海來𭠘　師云你
D48n8939_p0750b06║是道我不是海　學云未審海內事如何　師云老僧釣
D48n8939_p0750b07║得不　問祖佛近不得底是什麼人　師云不是祖佛
D48n8939_p0750b08║　學云爭奈近不得何　師云向你道不是祖佛不是眾生
D48n8939_p0750b09║不是物得麼　學云是什麼　師云𠰥有名字即是祖佛
D48n8939_p0750b10║眾生也　學云不可只与麼去也　師云卒未与你去在
D48n8939_p0750b11║　問如何是平常心　師云狐狼野干是　問作何方便即得
D48n8939_p0750b12║聞扵未聞　師云未聞且致你曾聞个什麼來　問承教
D48n8939_p0751a01║有言随色摩𡰱珠如何是本色　師召僧名　僧應喏
D48n8939_p0751a02║　師云過者邊來　僧便過　又問如何是本色　師云且随
D48n8939_p0751a03║色走　問平常心底人還受教化也無　師云我不歷他門
D48n8939_p0751a04║戶　學云与麼則莫沉却那邊人麼　師云大好平常心
D48n8939_p0751a05║　問如何是學保任底物　師云盡未來際揀不出　問如何
D48n8939_p0751a06║是大修行底人　師云寺裏綱維是　問學人才到揔不知
D48n8939_p0751a07║門戶頭事如何　師云上座名什麼　學云恵南　師云
D48n8939_p0751a08║大好不知　問學人欲學又謗扵和尚如何得不謗去　師
D48n8939_p0751a09║云你名什麼　學云道皎　師云靜處去者米囤子　問
D48n8939_p0751a10║如何是和尚大意　師云無大無小　學云莫便是和尚大意
D48n8939_p0751a11║麼　師云𠰥有纖毫万劫不如　問万法本閑而人自閙是
D48n8939_p0751a12║什麼人語　師云出來便死　問不是佛不是物不是眾
D48n8939_p0751b01║生這个是断語如何是不断語　師云天上天下唯我獨尊
D48n8939_p0751b02║　問如何是毗𭾐圎相　師云老僧自小出家不曾眼花
D48n8939_p0751b03║　學云和尚還為人也無　師云願你長見毗𭾐圎相
D48n8939_p0751b04║　問佛祖在日佛祖相傳佛祖滅後什麼人傳　師云古今
D48n8939_p0751b05║揔是老僧分上　學云未審傳个什麼　師云个个揔
D48n8939_p0751b06║属生死　云不可埋沒却祖師也　師云傳个什麼　問凡
D48n8939_p0751b07║聖俱盡時如何　師云願你作大德老僧是障佛祖漢
D48n8939_p0751b08║　問遠聞趙州到來為什麼不見　師云老僧罪過　問
D48n8939_p0751b09║朗月當空未審室中事如何　師云老僧自出家不曾
D48n8939_p0751b10║作活計　學云与麼即和尚不為今時也　師云自疾不
D48n8939_p0751b11║能救焉能救諸疾　學云爭奈學人無依何　師云依即
D48n8939_p0751b12║踏著地不依即一任東西　問在心心不測時如何　師云測
D48n8939_p0752a01║阿誰　學云測自己　師云無兩个　問不見邊表時如何
D48n8939_p0752a02║　師𢫾淨瓶云是什麼　學云淨瓶　師云大好不見邊表
D48n8939_p0752a03║　問如何是㱕根　師云擬即𭅒　問不離言句如何得獨
D48n8939_p0752a04║脫　師云離言句是獨脫　學云適來無人教某甲來
D48n8939_p0752a05║　師云因什麼到此　學云和尚何不揀出　師云我早个揀
D48n8939_p0752a06║了也　問非心不即智請和尚一句　師云老僧落你後
D48n8939_p0752a07║　問如何是畢竟　師云畢竟　學云那个畢竟是　師云
D48n8939_p0752a08║老僧是畢竟你不解問者話　學云不是不問　師云畢
D48n8939_p0752a09║竟在什麼處　問不挂寸絲時如何　師云不挂什麼
D48n8939_p0752a10║　學云不挂寸絲　師云大好不挂寸絲　問如救頭燃底人
D48n8939_p0752a11║如何　師云便學　學云什麼處　師云莫占他位次
D48n8939_p0752a12║　問空劫中阿誰為主　師云老僧在裏許坐　學云說甚
D48n8939_p0752b01║麼法　師云說你問底　問承古有言虚明自照如何是自
D48n8939_p0752b02║照　師云不稱他照　學云照不著𩂜如何　師云你話
D48n8939_p0752b03║堕也　問如何是的　師云一念未起時　問如何是
D48n8939_p0752b04║法王　師云州裏大王是　云和尚不是　師云你擬造返去
D48n8939_p0752b05║都來一个王不認　問如何是佛心　師云你是心我是佛
D48n8939_p0752b06║奉不奉自看　學云師即不無還奉得也無　師云你
D48n8939_p0752b07║教化我看　問三身中那个是本來身　師云闕一不可
D48n8939_p0752b08║　問未審此土誰為祖師　師云達磨來這邊㧾是　學云
D48n8939_p0752b09║和尚是第幾祖　師云我不落位次　學云在什麼處
D48n8939_p0752b10║　師云在你耳裏　問不弃本不逐末如何是正道　師云大
D48n8939_p0752b11║好出家兒　學云學人從來不曾出家　師云㱕依佛㱕
D48n8939_p0752b12║依法　學云未審有家可出也無　師云直須出家　學
D48n8939_p0753a01║云向什麼處安排他　師云且向家裏坐　問明眼人見一
D48n8939_p0753a02║切還見色也無　師云打却著　學云如何打得　師云莫
D48n8939_p0753a03║用力　學云不用力如何打得　師云𠰥用力即乖　問祖
D48n8939_p0753a04║佛大意合為什麼人　師云只為今時　學云爭奈不得何
D48n8939_p0753a05║　師云誰之過　學云如何承當　師云如今無人承當得
D48n8939_p0753a06║云与麼即無依𠋣也　師云又不可無却老僧　問了事底
D48n8939_p0753a07║人如何　師云正大修行　學云未審和尚還修行也無
D48n8939_p0753a08║　師云著衣喫飯　學云著衣喫飯尋常事未審修行也
D48n8939_p0753a09║無　師云你且道我每日作什麼　崔郎中問大善知識
D48n8939_p0753a10║還入地獄也無　師云老僧末上入　崔云既是大善知識為
D48n8939_p0753a11║什麼入地獄　師云老僧若不入爭得見郎中　問毫𨤲
D48n8939_p0753a12║有𭅒時如何　師云天地懸隔　云毫𨤲無𭅒時如何
D48n8939_p0753b01║　師云天地懸隔　問如何是不睡底眼　師云凡眼肉眼
D48n8939_p0753b02║又云雖未得天眼肉眼力如是　學云如何是睡底眼
D48n8939_p0753b03║　師云佛眼法眼是睡底眼　問大𢈔嶺頭趂得及為什麼
D48n8939_p0753b04║提不起　師拈起衲衣云你甚處得者个來　云不問者个
D48n8939_p0753b05║　師云与麼即提不起　問不合不散如何辨　師云你有
D48n8939_p0753b06║一个我有一个　云者个是合如何是散　師云你便合　問
D48n8939_p0753b07║如何是不錯路　師云識心見性是不錯路　問明珠在掌
D48n8939_p0753b08║還照也無　師云照即不無喚什麼作珠　問靈苗無根
D48n8939_p0753b09║時如何　師云你從什麼處來　云太原來　師云大好無
D48n8939_p0753b10║根　問學人擬作佛時如何　師云大煞費力生　云不費
D48n8939_p0753b11║力時如何　師云与麼即作佛去也　問學人昏鈍在一浮
D48n8939_p0753b12║沉如何得出　師只[打-丁+(雨/匆)]坐云厶甲實問和尚　師云你甚處
D48n8939_p0754a01║作一浮一沉　問不在凡不在聖如何免得兩頭路　師云去
D48n8939_p0754a02║却兩頭來荅你　僧不審　師云不審從什麼處起在者
D48n8939_p0754a03║裏　從老僧起　在市裏時從什麼處起　云和尚為什
D48n8939_p0754a04║麼不定　師云我教你何不道今日好風　問如何是大闡
D48n8939_p0754a05║提底人　師云老僧荅你還信否　云和尚重言那敢不信
D48n8939_p0754a06║　師云覔个闡提人難得　問大無慚愧底人什麼𩂜著得
D48n8939_p0754a07║　師云此間著不得　云忽然出頭爭向　師云將取去　問
D48n8939_p0754a08║用處不現時如何　師云用即不無現是誰　問空劫中
D48n8939_p0754a09║還有人修行也無　師云喚什麼作空劫　云無一物是
D48n8939_p0754a10║　師云者个始稱修行喚什麼作空劫　問如何是出家
D48n8939_p0754a11║　師云不履高名不求垢壞　問不𢫾一法如何是和尚法
D48n8939_p0754a12║　師云老僧不說𦭘山法　云既不說𦭘山法如何是和尚法
D48n8939_p0754b01║　師云向你道不說𦭘山法　云莫者个便是也無　師云老
D48n8939_p0754b02║僧未曾將者个示人　問如何是目前獨脫一路　師云無二
D48n8939_p0754b03║亦無三　云目前有路還許學人進前也無　師云与麼即
D48n8939_p0754b04║千里万里　問如何是毗𭾐向上事　師云老僧在你脚底
D48n8939_p0754b05║云和尚為什麼在學人脚底　師云你元來不知有向上事
D48n8939_p0754b06║　問如何是合頭　師云是你不合頭　云如何是不合頭
D48n8939_p0754b07║　師云前句弁取　問如何和尚的的意　師云止止不湏說
D48n8939_p0754b08║我法妙難思　問澄澄絕點時如何　師云墮坑落壍　云
D48n8939_p0754b09║有什麼過　師云你屈著与麼人　問未審出家誓求無
D48n8939_p0754b10║上菩提時如何　師云未出家被菩提使既出家使得菩提
D48n8939_p0754b11║有秀才見師手中拄杖乃云佛不奪眾生願是否　師云
D48n8939_p0754b12║是　秀才云厶甲就和尚乞取手中拄杖得否　師云君子
D48n8939_p0755a01║不奪人所好　秀才云專甲不是君子　師云老僧亦不
D48n8939_p0755a02║是佛　師因出外見婆子插田云忽遇猛虎作麼生　婆
D48n8939_p0755a03║云無一法可當情　師云唋　婆子云唋　師云猶有者
D48n8939_p0755a04║个在　有秀才辝去云[十/田/寸]甲在此括撓和尚多時無可
D48n8939_p0755a05║報荅和尚待他日作一頭驢來報荅和尚　師云教老僧
D48n8939_p0755a06║爭得鞍　師到道吾處纔入僧堂　吾云南泉一隻箭
D48n8939_p0755a07║來　師云看箭　吾云過也　師云中也。
D48n8939_p0755a08║
D48n8939_p0755a09║趙州錄上䇿
D48n8939_p0755a10║
D48n8939_p0755a11║廬山棲賢寶覺[禪-(口*口)+(ㄙ*ㄙ)]院生持傳法賜紫沙門　澄諟重詳定