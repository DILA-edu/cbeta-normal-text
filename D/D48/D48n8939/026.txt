D48n8939_p0756b01║趙州和尚語錄卷中
D48n8939_p0756b02║師上堂示眾云金佛不度炉木佛不度火𭰖佛不度水真
D48n8939_p0756b03║佛內裏坐菩提涅槃真如佛性盡是貼躰衣服亦名煩
D48n8939_p0756b04║惱不問即無煩惱實際理地什麼𩂜著一心不生万法無咎
D48n8939_p0756b05║但究理而坐二三十年𠰥不會截取老僧頭去夢幻空花
D48n8939_p0756b06║徒勞把捉心𠰥不異万法亦然既不從外得更拘什麼如
D48n8939_p0756b07║羊相似更乱拾物安口中作麼老僧見藥山和尚道有人問
D48n8939_p0756b08║著但交合取狗口老僧亦道合取狗口取我是垢不取我
D48n8939_p0756b09║是淨一似獵狗相似專欲得物喫佛法向什麼𩂜著一千人
D48n8939_p0756b10║万人盡是覔佛漢子覔一个道人無𠰥与空王為弟子莫
D48n8939_p0756b11║教心病最難醫未有𠀍界早有此性𠀍界壞時此性不壞從
D48n8939_p0756b12║一見老僧後更不是別人只是个主人公者个更向外覔作
D48n8939_p0757a01║麼与麼時莫轉頭換面即失却也　問百骸俱潰散
D48n8939_p0757a02║一物鎮長靈時如何　師云今朝又風起　問三乗十二分
D48n8939_p0757a03║教即不問如何是祖師西來意　師云水牯牛生兒也好
D48n8939_p0757a04║看取　云未審此意如何　師云我亦不知　問万國來
D48n8939_p0757a05║朝時如何　師云逢人不得喚　問十二時中如何淘汰
D48n8939_p0757a06║　師云奈河水濁西水流急　云還得見文殊也無　師云者
D48n8939_p0757a07║矇瞳漢什麼處去來　問如何是道塲　師云你從道塲
D48n8939_p0757a08║來你從道塲去脫躰是道塲何處更不是　問萌芽未
D48n8939_p0757a09║發時如何　師云齅著即腦裂　云不齅時如何　師云無
D48n8939_p0757a10║者閑工夫　問如何數量　師云一二三四五　云數量不拘
D48n8939_p0757a11║底事如何　師云一二三四五　問什麼𠀍界即無晝夜　師
D48n8939_p0757a12║云即今是晝是夜　云不問即今　師云爭奈老僧何
D48n8939_p0757b01║　問迦[葉-廿+卄]上行衣不踏曹溪路什麼人得披　師云虚空不
D48n8939_p0757b02║出𠀍道人都不知　問如何是混而不雜　師云老僧菜食
D48n8939_p0757b03║長齋　云還得超然也無　師云破齋也　問如何是古人之
D48n8939_p0757b04║言　師云諦聽諦聽　問如何是學人本分事　師云
D48n8939_p0757b05║与麼嫌什麼　問万法㱕一一㱕何所　師云我在青州
D48n8939_p0757b06║作一領布衫重七斤　問如何是出家兒　師云不朝天
D48n8939_p0757b07║子父母返拜　問覿面事如何　師云你是覿面漢
D48n8939_p0757b08║　問如何是佛向上人　師云只者牽耕牛底是　問如何是
D48n8939_p0757b09║急　師云老僧与麼道你作麼生　云不會　師云向你
D48n8939_p0757b10║道急急著靴水上立走馬到長安靴頭猶未濕　問四
D48n8939_p0757b11║山相逼時如何　師云無路是趙州　問古殿無王時如何
D48n8939_p0757b12║師咳嗽一声　云与麼即臣啟陛下　師云賊身已露
D48n8939_p0758a01║　問和尚年多少　師云一串數珠數不盡　問和尚承嗣
D48n8939_p0758a02║什麼人　師云從諗　問外方忽有人問趙州說什麼法如
D48n8939_p0758a03║何祗對　師云𥂁貴米賤　問如何是佛　師云你是佛
D48n8939_p0758a04║麼　問如何是出家　師云爭得見老僧　問佛祖不
D48n8939_p0758a05║断處如何　師云無遺漏　問本源請師𢫾示　師云本
D48n8939_p0758a06║源無病　云了處如何　師云了人知　云与麼時如何
D48n8939_p0758a07║　師云与我安名字著　問純一無雜時如何　師云大煞好一
D48n8939_p0758a08║問　問無為𡨜靜底人莫落在沉空也無　師云落在沉
D48n8939_p0758a09║空　云究竟如何　師云作驢作馬　問如何是祖師西来
D48n8939_p0758a10║意　師云床脚是　云莫便是也無　師云是即脫取去
D48n8939_p0758a11║　問澄澄絕點時如何　師云老僧者裏不著客作漢
D48n8939_p0758a12║　問鳳飛不到時如何　師云起自何來　問實際理地不受一
D48n8939_p0758b01║塵時如何　師云一切惣在裏許　問如何是一句　師應
D48n8939_p0758b02║喏　僧再問　師云我不患聾　問初生孩子還具六識
D48n8939_p0758b03║也無　師云急流水上打毬子　問頭頭到來時如何　師
D48n8939_p0758b04║云猶較老僧百步　問如何是和尚家風　師云老僧自小
D48n8939_p0758b05║出家抖擻破活計　問請和尚離四句道　師云老僧常
D48n8939_p0758b06║在裏許　問扁鵲醫王為什麼有病　師云扁鵲醫王
D48n8939_p0758b07║不離床枕又云一滴甘露普潤大千　問如何是露地白牛
D48n8939_p0758b08║　師云者畜生　問如何是大人相　師側目視之　云猶是隔階
D48n8939_p0758b09║趍附在　師云老僧無工夫趍得者閑漢　問纔有心念落
D48n8939_p0758b10║在人天直無心念落在眷属時如何　師云非但老僧作家亦
D48n8939_p0758b11║荅你不得　問凡有施為盡落糟粕請師不施為荅　師叱
D48n8939_p0758b12║尼云將水來添鼎子沸　問如何是般𠰥波羅蜜　師云
D48n8939_p0759a01║摩訶般𠰥波羅蜜　問如何是咬人師子　師云皈依佛
D48n8939_p0759a02║皈依法皈依僧莫咬老僧　問離却言句請師道　師咳
D48n8939_p0759a03║嗽　問如何得不謗古人不負恩去　師云闍梨作麼
D48n8939_p0759a04║生　問如何是一句　師云道什麼　問如何是一句　師
D48n8939_p0759a05║云兩句　問唯佛一人是善知識如何　師云魔語　問
D48n8939_p0759a06║如何是菩提　師云者个是闡提　問如何是大人相
D48n8939_p0759a07║　師云好个兒孫　問𡨜𡨜無依時如何　師云老僧在你背
D48n8939_p0759a08║後　問如何是伽藍　師云別更有什麼　云如何是伽
D48n8939_p0759a09║藍中人　師云老僧与闍梨　問二龍爭珠誰是得者
D48n8939_p0759a10║　師云老僧只管看　問如何是離因果底人　師云不因
D48n8939_p0759a11║闍梨問老僧實不知　問眾盲摸象各說異端如何是
D48n8939_p0759a12║真象　師云無假自是不知　問如何是第一句　師咳嗽
D48n8939_p0759b01║云莫便是否　師云老僧咳嗽也不得　問大海還納
D48n8939_p0759b02║眾流也無　師云大海道不知　云因什麼不知　師云終
D48n8939_p0759b03║不道我納眾流　問如何是毗𭾐師　師云毗𭾐毗𭾐
D48n8939_p0759b04║　問諸佛還有師也無　師云有　云如何是諸佛師　師
D48n8939_p0759b05║云阿弥陁佛阿弥陁佛　問如何是學人師　師云雲有
D48n8939_p0759b06║出山勢水無投澗聲　云不問者个　師云是你師不認
D48n8939_p0759b07║　問諸方盡向口裏道和尚如何示人　師脚跟打火炉示之
D48n8939_p0759b08║云莫便是也無　師云恰認得老僧脚跟　問不行大道
D48n8939_p0759b09║時如何　師云者販私𥂁漢　云却行大道時如何　師
D48n8939_p0759b10║云還我公驗来　問如何是本來身　師云自從識得老僧
D48n8939_p0759b11║後只者漢更不別　云与麼即与和尚隔生去也　師云非但
D48n8939_p0759b12║今生千生万生亦不識老僧　問如何是祖師西來意　師云
D48n8939_p0760a01║東壁上挂葫蘆多少時也　問方圎不就時如何　師云
D48n8939_p0760a02║不方不圎　云与麼時如何　師云是方是圎　問道人
D48n8939_p0760a03║相見時如何　師云呈𣾰器　問諦為什麼觀不得
D48n8939_p0760a04║　師云諦即不無觀即不得　云畢竟如何　師云失諦
D48n8939_p0760a05║　問行又不到問又不到時如何　師云到以不到道人看如
D48n8939_p0760a06║涕唾　云其中事如何　師唾地　問如何是祖師西来意
D48n8939_p0760a07║　師云如你不喚作祖師意猶未在　云本來底如何　師云四目
D48n8939_p0760a08║相覩更無第二主宰　問不具形儀還會也無　師云即
D48n8939_p0760a09║今還會麼　問如何是大無慚愧底人　師云皆具不可思議
D48n8939_p0760a10║　問學人擬向南方學些子佛法去如何　師云你去南方見
D48n8939_p0760a11║有佛處急走過無佛處不得住　云与麼即學人無依也
D48n8939_p0760a12║　師云柳絮柳絮　問如何是急切處　師云一問一荅　問不
D48n8939_p0760b01║藉三寸還假今時也無　師云我随你道你作麼生會　問
D48n8939_p0760b02║如何是和尚家風　師云茫茫宇宙人無數　云請和尚不
D48n8939_p0760b03║荅話　師云老僧合与麼　問二龍爭珠誰是得者　師
D48n8939_p0760b04║云失者無虧得者無用　問如何是大人相　師云是什麼
D48n8939_p0760b05║有俗士獻袈裟　問披与麼衣服莫辜負古人也無　師
D48n8939_p0760b06║拋下拂子云是古是今　問如何是沙門行　師云展手不展
D48n8939_p0760b07║脚　問牛頭未見四祖時如何　師云飽柴飽水　云見後
D48n8939_p0760b08║如何　師云飽柴飽水　問如何是學人自己　師云喫粥了
D48n8939_p0760b09║也未　云喫粥也　師云洗鉢盂去　問如何是毗𭾐師
D48n8939_p0760b10║　師云白駞來也未　云來也　師云牽去餵草　問如何是
D48n8939_p0760b11║無師智　師云老僧不曾教闍梨　問如何是親切一句
D48n8939_p0760b12║　師云話墮也　問不借口還許商量也無　師云正是時
D48n8939_p0761a01║云便請師商量　師云老僧不曾出　問二祖断臂當
D48n8939_p0761a02║為何事　師云粉骨碎身　云供養什麼人　師云来者
D48n8939_p0761a03║供養　問無邊身菩薩為什麼不見如来頂相　師云
D48n8939_p0761a04║你是闍梨　問晝是日光夜是火光如何是神光　師云
D48n8939_p0761a05║日光火光　問如何是恰問𠁅　師云錯　云如何是不問
D48n8939_p0761a06║𠁅　師云向前一句裏弁取　問如何是大人相　師以手摸
D48n8939_p0761a07║面义手斂容　問如何是無為　師云者个是有為　問如何
D48n8939_p0761a08║是祖師西来意　師云欄中失却牛　問學人遠来請和
D48n8939_p0761a09║尚𢫾示　師云才入門便好驀面唾　問如何是直截一路
D48n8939_p0761a10║　師云淮南舡子到也未　云學人不會　師云且喜到來
D48n8939_p0761a11║　問栢樹子還有佛性也無　師云有　云幾時成佛　師云
D48n8939_p0761a12║待虚空落地　云虚空幾時落地　師云待栢樹子成佛
D48n8939_p0761b01║　問如何是西来意　師云因什麼向院裏罵老僧　云學
D48n8939_p0761b02║人有何過　師云老僧不能就院裏罵得闍梨　問如何
D48n8939_p0761b03║是西来意　師云板齒生毛　問貧子來將什麼過与　師
D48n8939_p0761b04║云不貧　云爭奈覔和尚何　師云只是守貧　問無邊身
D48n8939_p0761b05║菩薩為什麼不見如來頂相　師云如隔羅𭮹　問諸天
D48n8939_p0761b06║甘露什麼人得喫　師云謝你將來　問超過𠃵坤底人如
D48n8939_p0761b07║何　師云待有与麼人即報來　問如何是伽藍　師云三
D48n8939_p0761b08║門佛殿　問如何是不生不滅　師云本自不生今亦無滅
D48n8939_p0761b09║　問如何是趙州主　師云大王是　問急切𠁅請師道　師
D48n8939_p0761b10║云尿是小事湏是老僧自去始得　問如何是丈六金身
D48n8939_p0761b11║　師云腋下打領　云學人不會　師云不會請人裁　問學
D48n8939_p0761b12║人有疑時如何　師云大冝小冝　學云大疑　師云大冝東
D48n8939_p0762a01║北角小冝僧堂後　問如何是佛向上人　師下禪床上下
D48n8939_p0762a02║觀瞻相云者漢如許長大截作三橛也得問什麼向上向
D48n8939_p0762a03║下　尼問如何是密密意　師以手恰之　云和尚猶有者
D48n8939_p0762a04║个在　師云是你有者个。師示眾云老僧三十年前在南
D48n8939_p0762a05║方火炉頭有个無賔主話直至如今無人舉著　問和尚受
D48n8939_p0762a06║大王如是供養將什麼報荅　師云念佛　云貧子也解
D48n8939_p0762a07║念佛　師云喚侍者將一錢与伊　問如何是和尚家風
D48n8939_p0762a08║　師云屏風雖破骨格猶存　問如何是不遷之義　師云
D48n8939_p0762a09║你道者野鴨子飛從東去西去　問如何是西来意　師
D48n8939_p0762a10║云什麼𠁅得者消息来　問如何是塵中人　師云布施
D48n8939_p0762a11║茶𥂁錢來　問大耳三蔵第三度覔國師不見未審國師
D48n8939_p0762a12║在什麼𠁅　師云在三蔵鼻孔裏　問盲龜值浮木孔
D48n8939_p0762b01║時如何　師云不是偶然事　問久居嵓谷時如何　師云
D48n8939_p0762b02║何不隱去　問如何是佛法大意　師云礼拜著　僧擬進
D48n8939_p0762b03║話次　師喚沙弥文遠文遠到師叱云適來去什麼處來
D48n8939_p0762b04║　問如何是自家本意　師云老僧不用牛刀　問久響趙州
D48n8939_p0762b05║石槗到來只見掠彴子　師云闍梨只見掠彴子不見趙州
D48n8939_p0762b06║石槗　云如何是趙州石槗　師云過來過來　又僧問久
D48n8939_p0762b07║響趙州石槗到來只見掠彴子　師云你只見掠彴子不見
D48n8939_p0762b08║趙州石槗　云如何是石槗　師云度馿度馬　問和尚姓
D48n8939_p0762b09║什麼　師云常州有　云甲子多少　師云蘇州有。上
D48n8939_p0762b10║堂云才有是非紛然失心還有荅話分也無　有僧出撫侍
D48n8939_p0762b11║者一下云何不祗對和尚　師便㱕方丈　後侍者請益適
D48n8939_p0762b12║来僧是會不會　師云坐底見立底立底見坐底　問如何
D48n8939_p0763a01║是道　師云墻外底　云不問者个　師云問什麼道　云
D48n8939_p0763a02║大道　師云大道通長安　問撥塵見佛時如何　師云
D48n8939_p0763a03║撥塵即不無見佛即不得　問如何是無疾之身　師云
D48n8939_p0763a04║四大五隂　問如何是闡提　師云何不問菩提　云如何
D48n8939_p0763a05║是菩提　師云只者便是闡提　師有時屈𢫾云老僧喚作
D48n8939_p0763a06║拳你諸人喚作什麼　僧云和尚何得將境示人　師云我
D48n8939_p0763a07║不將境示人𠰥將境示闍梨即埋沒闍梨去也　云爭奈
D48n8939_p0763a08║者个何　師便珎重　問一問一荅揔落天魔外道設使
D48n8939_p0763a09║無言又犯他匡網如何是趙州家風　師云你不解問　云
D48n8939_p0763a10║請和尚荅話　師云𠰥𢴃你合喫二十棒。師示眾云才有
D48n8939_p0763a11║是非紛然失心還有荅話分也無　有僧出將沙弥打一掌
D48n8939_p0763a12║便出去　師便㱕方丈至來日問侍者昨日者師僧在什麼
D48n8939_p0763b01║處　侍者云當時便去也　師云三十年弄馬𮪍被馿子
D48n8939_p0763b02║撲　問与麼來底人師還接也無　師云接　云不与麼
D48n8939_p0763b03║来底人師還接也無　師云接　云与麼来從師接不与麼
D48n8939_p0763b04║来師如何接　師云止止不湏說我法妙難思　鎮府大王
D48n8939_p0763b05║問師尊年有幾个齒在　師云只有一个牙　大王云爭喫
D48n8939_p0763b06║得物　師云雖然一个下不咬著　問如何是學人珠　師云
D48n8939_p0763b07║高声問　僧礼拜　師云不解問何不道高下即不問如
D48n8939_p0763b08║何是學人珠何不与麼問　僧便再問　師云洎合放過
D48n8939_p0763b09║者漢　問二邊𡨜𡨜師如何闡揚　師云今年無風波
D48n8939_p0763b10║　問大眾雲集合談何事　師云今日拽木頭竪僧堂　云
D48n8939_p0763b11║莫只者个便是接學人也無　師云老僧不解雙陸不解
D48n8939_p0763b12║長行　問如何是真實人躰　師云春夏秋冬　云与麼即
D48n8939_p0764a01║學人難會　師云你問我真實人躰　問如何是佛法大意
D48n8939_p0764a02║　師云你名什麼　云厶甲　師云含元殿裏金谷園中　問如
D48n8939_p0764a03║何是七佛師　師云要眠即眠要起即起　問道非物外
D48n8939_p0764a04║物外非道如何是物外道　師便打　云和尚莫打厶甲已後
D48n8939_p0764a05║錯打人去在　師云龍虵易弁衲子難瞞　師見大王入院
D48n8939_p0764a06║不起以手自拍膝云會麼　大王云不會　師云自小出家
D48n8939_p0764a07║今已老見人無力下禪床　問如何是忠言　師云你娘醜陋
D48n8939_p0764a08║　問[彳*(前-刖+(之-、))]上至今不忘底人如何　師云不可得繫心常思念十
D48n8939_p0764a09║方一切佛　問如何是忠言　師云喫䥫棒　問如何是佛
D48n8939_p0764a10║向上事　師便撫掌大𥬇　問一燈燃百千燈一燈未審[彳*(前-刖+(之-、))]
D48n8939_p0764a11║什麼𠁅發　師便趯出一隻履又云作家即不与麼問
D48n8939_p0764a12║　問㱕根得𣅀随照失宗時如何　師云老僧不荅者話
D48n8939_p0764b01║云請和尚荅話　師云合与麼　問如何是不思𠁅　師云
D48n8939_p0764b02║快道快道　問夜昇兜率晝降閻浮其中為什麼摩𡰱
D48n8939_p0764b03║不現　師云道什麼　僧再問　師云毗婆尸佛早留心
D48n8939_p0764b04║直至如今不得妙　問非思量𠁅如何　師云速道速道
D48n8939_p0764b05║　問如何是衣中寶　師云者一問嫌什麼　云者个是問
D48n8939_p0764b06║如何是寶　師云与麼即衣也失却　問万里無店時如何
D48n8939_p0764b07║　師云禪院裏宿　問狗子還有佛性也無　師云家家門
D48n8939_p0764b08║前通長安　問覿面相呈還盡大意也無　師云低口　云
D48n8939_p0764b09║収不得𠁅如何　師云向你道低口　問如何是目前一句
D48n8939_p0764b10║　師云老僧不如你　問出來底是什麼人　師云佛菩薩
D48n8939_p0764b11║　問靈草未生時如何　師齅著即腦裂　云不齅時如
D48n8939_p0764b12║何　師云如同立死漢　云還許學人和合否　師云人来莫
D48n8939_p0765a01║向伊道　問祖意与教意同別　師云才出家未受戒則
D48n8939_p0765a02║𠁅問人　問如何是聖　師云不凡　云如何是凡　師云不
D48n8939_p0765a03║聖　云不凡不聖時如何　師云好个禪僧　問兩鏡相向
D48n8939_p0765a04║那箇[宋-木+((最-曰)-又+ㄑ)]明　師云闍梨眼皮蓋湏弥山　問學人近入
D48n8939_p0765a05║叢林乞師𢫾示　師云蒼天蒼天　問前句已往後句難
D48n8939_p0765a06║明時如何　師云喚作即不可　云請師分　師云問問
D48n8939_p0765a07║　問高峻難上時如何　師云老僧不向高峯頂　問不与万
D48n8939_p0765a08║法為侶者是什麼人　師云非人　問請師宗乗中道一句
D48n8939_p0765a09║子　師云今日無錢与長官　問學人不別問請師不別
D48n8939_p0765a10║荅　師云竒恠　問三乗教外如何接人　師云有此𠀍界
D48n8939_p0765a11║来日月不曾換　問三𠁅不通如何離識　師云識是分外
D48n8939_p0765a12║　問眾機来湊未審其中事如何　師云我眼本正不說其
D48n8939_p0765b01║中事　問淨地不止是什麼人　師云你未是其中人在
D48n8939_p0765b02║云如何是其中人　師云止也　問如何是万法之源　師云
D48n8939_p0765b03║棟梁椽柱　云學人不會　師云栱斗义手不會　問一物
D48n8939_p0765b04║不將來時如何　師云放下著　問路逢達道人不將語默
D48n8939_p0765b05║對未審將什麼對　師云人從陳州来不得許州信　問
D48n8939_p0765b06║開口是有為如何是無為　師以手示之云者个是無為
D48n8939_p0765b07║云者个是有為如何是無為　師云無為　云者个是有為
D48n8939_p0765b08║　師云是有為。師示眾云佛之一字吾不喜聞　問和尚還
D48n8939_p0765b09║為人也無　師云佛佛　問盡却今時如何是的的𠁅
D48n8939_p0765b10║　師云盡却今時莫問那个　云如何是的　師云向你道
D48n8939_p0765b11║莫問　云如何得見　師云大無外小無內　問離四句絕
D48n8939_p0765b12║百非時如何　師云老僧不認得死　云者个是和尚分上
D48n8939_p0766a01║事　師云恰是　云請和尚𢫾示　師云離四句絕百非把
D48n8939_p0766a02║什麼𢫾示　問如何是和尚家風　師云內無一物外無所求
D48n8939_p0766a03║　問如何是㱕根得𣅀　師云荅你即乖　問如何是疑心
D48n8939_p0766a04║　師云荅你即乖也　問出家底人還作俗否　師云出家即
D48n8939_p0766a05║是座主出与不出老僧不管　云為什麼不管　師云与
D48n8939_p0766a06║麼即出家也　問無師弟子時如何　師云無漏智性本
D48n8939_p0766a07║自具足又云此是無師弟子　問不見邊表時如何　師云
D48n8939_p0766a08║因什麼与麼　問澄而不清渾而不濁時如何　師云不清
D48n8939_p0766a09║不濁　云是什麼　師云也可怜生　云如何是通方　師
D48n8939_p0766a10║云離却金剛禪　問如何是囊中寶　師云嫌什麼
D48n8939_p0766a11║云用不窮時如何　師云自家底還重否又云用者即重
D48n8939_p0766a12║不用即輕　問如何是祖師的的意　師㖒唾　云其中
D48n8939_p0766b01║事如何　師又唾地　問如何是沙門行　師云離行
D48n8939_p0766b02║　問真休之𠁅請師𢫾　師云𢫾即不休　問無問時如何
D48n8939_p0766b03║　師云乖常語　問四山相逼時如何　師云無出跡　問
D48n8939_p0766b04║到者裏道不得時如何　師云不得道　云如何道
D48n8939_p0766b05║　師云道不得𠁅　問但有言句盡不出頂如何是頂外事
D48n8939_p0766b06║師喚沙弥文遠文遠應喏　師云今日早晚也　問如何
D48n8939_p0766b07║是毗𭾐師　師云莫𢙣口　問至道無難唯嫌揀擇如
D48n8939_p0766b08║何得不揀擇　師云天上天下唯我獨尊　云此猶是揀
D48n8939_p0766b09║擇　師云田厙奴什麼𠁅是揀擇　問如何是三界外人　師云
D48n8939_p0766b10║爭奈老僧在三界內　問知有不有底人如何　師云你𠰥
D48n8939_p0766b11║更問即故問老僧。師示眾云向南方趍叢林去莫在者
D48n8939_p0766b12║裏　僧便問和尚者裏是甚𠁅　師云我者裏是柴林
D48n8939_p0767a01║　問如何是毗𭾐師　師云性是弟子　問㱕根得𣅀時如
D48n8939_p0767a02║何　師云太慌忙生　云不審　師云不審[彳*(前-刖+(之-、))]甚𠁅起
D48n8939_p0767a03║劉相公入院見師掃地問大善知識為什麼却掃塵　師云
D48n8939_p0767a04║[彳*(前-刖+(之-、))]外来　問利劒出匣時如何　師云黑　云正問之時如何
D48n8939_p0767a05║弁白　師云無者閑工夫　云义手向人前爭奈何　師云早
D48n8939_p0767a06║晚見你义手　云不义手時如何　師云誰是不义手者
D48n8939_p0767a07║　問如何是沙門得力𠁅　師云你什麼𠁅不得力　問如
D48n8939_p0767a08║何是和尚示學人𠁅　師云目前無學人　云与麼即不出
D48n8939_p0767a09║𠀍也　師便珎重　問祖意与教意同別　師作拳安頭
D48n8939_p0767a10║上　云和尚猶有者个在　師卸下帽子云你道老僧有个
D48n8939_p0767a11║什麼　問心又不停不住時如何　師云是活物是者个正被心
D48n8939_p0767a12║識使在　云如何得不被心識使　師便低頭　問道[彳*(前-刖+(之-、))]何
D48n8939_p0767b01║生　師云者个即生也道不属生滅　云莫是天然也無
D48n8939_p0767b02║　師云者个是天然道即不与麼　問祖意与教意同別
D48n8939_p0767b03║　師云會得祖意便會教意　問如何是異類中行　師
D48n8939_p0767b04║云唵𭊘啉唵𭊘啉　問高峻難上時如何　師云老僧自
D48n8939_p0767b05║住峯頂　云爭奈曹溪路側何　師云曹溪是𢙣　云今
D48n8939_p0767b06║時為什麼不到　師云是渠高峻　問如何是寶月當
D48n8939_p0767b07║空　師云塞却老僧耳　問毫𨤲有差時如何　師云麄
D48n8939_p0767b08║云應機時如何　師云屈　問如何是沙門行　師展手拂
D48n8939_p0767b09║衣　問祖佛命不断𠁅如何　師云無人知　問未審權機
D48n8939_p0767b10║喚作什麼　師云喚作權機　問學人近入叢林不會乞師
D48n8939_p0767b11║𢫾示　師云未入叢林更是不會　問從上古德將何示人
D48n8939_p0767b12║　師云不因你問老僧也不知有古德　云請師𢫾示　師云
D48n8939_p0768a01║老僧不是古德　問佛花未發如何弁得真實　師云
D48n8939_p0768a02║是貞是實　云是什麼人分上事　師云老僧有分闍梨
D48n8939_p0768a03║有分　問如何是佛　師云你是什麼人　問驀直路時如
D48n8939_p0768a04║何　師云驀直路　問如何是玄中不断玄　師云你問我
D48n8939_p0768a05║是不断玄　問覺花未發時如何弁得真實　師云已發
D48n8939_p0768a06║也　云未審是真是實　師云真即實實即真　問還
D48n8939_p0768a07║有不報四恩三有者也無　師云有　云如何是　師云者
D48n8939_p0768a08║辜恩負德漢　問貧子來將什麼物与他　師云不欠
D48n8939_p0768a09║少　問如何是趙州正主　師云老僧是從諗
D48n8939_p0768a10║　有婆子問婆是五彰之身如何免得　師云願一切人
D48n8939_p0768a11║生天願婆婆永沉苦海　問朗月當空時如何
D48n8939_p0768a12║　師云猶是堦下漢　云請師接上堦　師云月落了来
D48n8939_p0768b01║相見。師有時示眾云老僧初到藥山時得一句子直
D48n8939_p0768b02║至如今齁齁地飽。
D48n8939_p0768b03║十二時歌
D48n8939_p0768b04║雞鳴丑愁見起來還漏逗裙子褊衫箇也無袈裟形
D48n8939_p0768b05║相些些有裩無𦝫袴無口頭上青灰三五斗比望修
D48n8939_p0768b06║行利濟人誰知變作不唧溜
D48n8939_p0768b07║平旦寅荒村破院實難論解齋粥米全無粒空對閑
D48n8939_p0768b08║䆫與隙塵唯雀噪勿人親獨坐時聞落[葉-廿+卄]頻誰道出
D48n8939_p0768b09║家憎愛断思量不覺淚沾巾
D48n8939_p0768b10║日出卯清淨却𮋒為煩惱有為功德被塵幔無限田
D48n8939_p0768b11║地未曾掃攅眉多稱心少尀耐東村黑黃老供利不
D48n8939_p0769a01║曾將得來放驢喫我堂前草
D48n8939_p0769a02║食時𮝾煙火徒勞望四隣饅頭䭔子前年別今日思
D48n8939_p0769a03║量空嚥津持念少嗟歎頻一百家中無善人來者秖
D48n8939_p0769a04║道覓茶喫不得茶噇去又瞋
D48n8939_p0769a05║禺中巳削髮誰知到如此無端被請作村僧屈辱飢
D48n8939_p0769a06║悽受欲死胡張三黑李四恭敬不曾生些子適來忽
D48n8939_p0769a07║爾到門頭唯道借茶兼借紙
D48n8939_p0769a08║日南午茶飯輪還無定度行却南家到北家果至北
D48n8939_p0769a09║家不推註苦沙鹽大麥醋蜀黍米飯虀萵苣唯稱供
D48n8939_p0769a10║養不等閑和尚道心須堅固
D48n8939_p0769a11║日昳未者回不踐光隂地曾聞一飽忘百飢今日老
D48n8939_p0769b01║僧身便是不習禪不論義鋪箇破蓆日裏睡想料上
D48n8939_p0769b02║方𫥢率天也無如此日𬉹背
D48n8939_p0769b03║晡時申也有燒香禮拜人五箇老婆三箇癭一雙面
D48n8939_p0769b04║子黑皴皴油麻茶實是珍金剛不用苦張筋願我來
D48n8939_p0769b05║年蠶麥熟羅睺羅兒與一文
D48n8939_p0769b06║日入酉除却荒涼更何守雲水高流定委無歷寺沙
D48n8939_p0769b07║彌鎮長有出格言不到口枉續牟尼子孫後一條拄
D48n8939_p0769b08║杖麤楋蔾不但登山兼打狗
D48n8939_p0769b09║黃昏戌獨坐一間空暗室陽𦦨燈光永不逢眼前純
D48n8939_p0769b10║是金州漆鐘不聞虚度日唯聞老䑕閙啾唧憑何更
D48n8939_p0769b11║得有心情思量念箇波羅蜜
D48n8939_p0770a01║人定亥門前明月誰人愛向裏唯愁卧去時勿箇衣
D48n8939_p0770a02║裳著甚蓋劉維那趙五戒口頭說善甚竒怪任你山
D48n8939_p0770a03║僧囊罄空問著都緣㹅不會
D48n8939_p0770a04║半夜子心境何曾得暫止思量天下出家人似我住
D48n8939_p0770a05║持能有幾土榻牀破蘆䉬老榆木枕全無被尊像不
D48n8939_p0770a06║燒安息香灰裏唯聞牛糞氣
D48n8939_p0770a07║
D48n8939_p0770a08║趙州錄卷中