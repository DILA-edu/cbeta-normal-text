D48n8939_p0771b01║趙州錄卷下　　　　并對機勘弁偈頌等
D48n8939_p0771b02║師因在室坐禪次主事報和尚云大王來礼拜大王礼拜了
D48n8939_p0771b03║左右問烈土王來為什麼不起　師云你不會老僧者裏
D48n8939_p0771b04║下等人來出三門接中等人來下禪床接上等人來禪床上
D48n8939_p0771b05║接不可喚大王作中等下等人也恐屈大王大王歡喜[再-土+(┴/十)]三
D48n8939_p0771b06║請入內供養　師因問周貟外你還夢見臨濟也無　貟
D48n8939_p0771b07║外竪起拳　師云那邊見　外云者邊見　師云什麼䖏
D48n8939_p0771b08║見臨濟　貟外無對　師問周貟外什麼䖏來　云非
D48n8939_p0771b09║來非去　師云不是老鵶飛來飛去。師示眾云才有
D48n8939_p0771b10║是非紛然失心還有荅話分也無　後有僧舉似洛浦
D48n8939_p0771b11║洛浦扣齒　又舉似雲居雲居云何必　僧舉似師師云南
D48n8939_p0771b12║方大有人喪身失命　僧云請和尚舉　師才舉僧便𢫾傍僧
D48n8939_p0772a01║云者个師僧喫却飯了作什麼語話　師因看金剛經次
D48n8939_p0772a02║僧便問一切諸佛及諸佛阿耨菩提皆[彳*(前-刖+(之-、))]此經出如何是此
D48n8939_p0772a03║經　師云金剛般若波羅蜜經如是我聞一時佛在舎衛國
D48n8939_p0772a04║　僧云不是　師云我自理經也不得　因僧辝去師云闍梨
D48n8939_p0772a05║出外忽有人問還見趙州否你作麼生祗對　云只可道見
D48n8939_p0772a06║　師云老僧是一頭馿你作麼生見　無語　師問新到[彳*(前-刖+(之-、))]
D48n8939_p0772a07║什麼䖏來　云南方來　師云還知有趙州関麼　云
D48n8939_p0772a08║湏知有不渉関者　師叱云者販私𥂁漢　又云兄弟趙
D48n8939_p0772a09║州関也難過　云如何是趙州関　師云石橋是有僧
D48n8939_p0772a10║從雪峯来師云上座莫住此間老僧者裏只是避難所
D48n8939_p0772a11║在佛法盡在南方　云佛法豈有南北　師云直饒你從
D48n8939_p0772a12║雲居雪峯来也只是个擔板漢　云未審那邊事如何
D48n8939_p0772b01║　師云你因什麼夜來尿床　云達後如何　師云又是阿
D48n8939_p0772b02║屎。示眾云我此間有出窟師子亦有在窟師子只是
D48n8939_p0772b03║難得師子兒　時有僧彈𢫾對之　師云是什麼　云
D48n8939_p0772b04║師子兒　師云我喚作師子兒早是罪過你更行趯踏
D48n8939_p0772b05║　問新到離什麼䖏　云離雪峯　師云雪峯有什麼
D48n8939_p0772b06║言句示人　云和尚尋常道盡十方𠀍界是沙門一隻眼你
D48n8939_p0772b07║䓁諸人向什麼䖏阿　師云闍梨若廽𭔃个鍬子去
D48n8939_p0772b08║師因捨衣俵大眾次僧便問和尚揔捨却了用个什麼去
D48n8939_p0772b09║師召云湖州子　僧應喏　師云用个什麼。師示眾云未
D48n8939_p0772b10║有𠀍界早有此性𠀍界壞時此性不壞　僧問如何是此
D48n8939_p0772b11║性　師云五蘊四大　云此猶是壞如何此性　師云四大五蘊
D48n8939_p0772b12║定州有一座主到師問習何業　云經律論不聽便講
D48n8939_p0773a01║師舉手示之還講得者个麼　座主忙然不知　師云直
D48n8939_p0773a02║饒你不聽便講得也只是个講經論漢𠰥是佛法未在
D48n8939_p0773a03║云和尚即今語話莫便是佛法否　師云直饒你問得荅得
D48n8939_p0773a04║揔属經論佛法未在　無語　師因問一行者[彳*(前-刖+(之-、))]什麼䖏来
D48n8939_p0773a05║云北院来　師云那院何似者院　行者無對　有僧在邊
D48n8939_p0773a06║立師令代行者語　僧代云[彳*(前-刖+(之-、))]那院来　師𥬇之　師又令
D48n8939_p0773a07║文逺代之文逺云行者還是不取師語話　師問座主所習
D48n8939_p0773a08║何業　云講維摩經　師云維摩經步步是道塲座主
D48n8939_p0773a09║在什麼䖏　無對　師令全益代座主語全益云只者一問
D48n8939_p0773a10║可識道塲麼　師云你身在道塲裏心在什麼䖏速道取
D48n8939_p0773a11║云和尚不是覔學人心　師云是　云只者一問一荅是什麼
D48n8939_p0773a12║　師云老僧不在心所裏法過眼耳鼻舌身意而知解　云既
D48n8939_p0773b01║不在心數裏和尚為什麼覔　師云為你道不得　云法
D48n8939_p0773b02║過眼耳鼻舌身意而不解作麼生道不得　師云喫我涕
D48n8939_p0773b03║唾　師問僧你曾看法華經麼　云曽看　師云經中
D48n8939_p0773b04║道納衣在空閑假名阿練𠰥誑惑𠀍間人你作麼生會
D48n8939_p0773b05║僧擬礼拜　師云你披納衣來否　云披來　師云莫或
D48n8939_p0773b06║我　云如何得不或去　師云自作活計莫取老僧語
D48n8939_p0773b07║師問座主所習何業　云講維摩經　師云那个是維
D48n8939_p0773b08║摩祖父　云厶甲是　師云為什麼却為兒孫傳語無對。
D48n8939_p0773b09║師一日上堂僧𦆵出礼拜　師乃合掌珎重　又一日僧礼
D48n8939_p0773b10║拜　師云好好問　云如何是禪　師云今日天隂不荅
D48n8939_p0773b11║話　問新到[彳*(前-刖+(之-、))]何方来　云無方面来　師乃轉背
D48n8939_p0773b12║僧將坐具随師轉　師云大好無方面　問新到從什
D48n8939_p0774a01║麼䖏来　云南方来　師云三千里外逢莫戯　云不曽
D48n8939_p0774a02║　師云摘楊花摘楊花　豐干到五𮑢山下見一老人干云
D48n8939_p0774a03║莫是文殊也無　老人云不可有二文殊也　干便礼拜
D48n8939_p0774a04║老人不見。有僧舉似師師云豐干只具一隻眼　師乃
D48n8939_p0774a05║令文逺作老人我作豐干　師云莫是文殊也無　豈有
D48n8939_p0774a06║二文殊也　師云文殊文殊。師問二新到上座曽到此間
D48n8939_p0774a07║否　云不曽到　師云喫茶去　又問那一人曽到此間否
D48n8939_p0774a08║云曽到　師云喫茶去　院主問和尚不曽到教伊喫茶
D48n8939_p0774a09║去即且致曽到為什麼教伊喫茶去　師云院主院主
D48n8939_p0774a10║應喏　師云喫茶去。師到雲居雲居云老老大大何不
D48n8939_p0774a11║覔个住䖏　師云什麼䖏住得　雲居云前面有古寺基
D48n8939_p0774a12║　師云与麼即和尚自住取　師又到茱茰茱茰云老老大大
D48n8939_p0774b01║何不覔个住䖏去　師云什麼䖏住得　茱茰云老老大
D48n8939_p0774b02║大住䖏也不識　師云三十年弄馬騎今日却被馿撲
D48n8939_p0774b03║師又到茱茰方丈上下觀瞻　茱茰云平地喫交作什麼
D48n8939_p0774b04║　師云只為心麄　師一日將拄杖上茱茰法堂上東西来去
D48n8939_p0774b05║茰云作什麼　師云探水　茰云我者裏一滴也無探个
D48n8939_p0774b06║什麼　師將杖子𠋣壁便下去。臺山路上有一婆子要
D48n8939_p0774b07║問僧僧問臺山路向什麼䖏去　云驀直去　僧才行
D48n8939_p0774b08║婆云又与麼去也　師聞後便去問臺山路向什麼䖏去
D48n8939_p0774b09║云驀直去　師才行　婆云又与麼去也　師便㱕舉似
D48n8939_p0774b10║大眾云婆子今日被老僧勘破了也　師見僧来挾火示之
D48n8939_p0774b11║云會麼　僧云不會　師云你不得喚作火老僧道了也
D48n8939_p0774b12║師挾起火云會麼　云不會　師却云此去舒州有投子
D48n8939_p0775a01║山和尚你去礼拜問取因緣相契不用更來不相契却来其
D48n8939_p0775a02║僧便去才到投子和尚䖏投子乃問近離什麼䖏云離
D48n8939_p0775a03║趙州特來礼拜和尚　投子云趙州老人有何言句僧乃具
D48n8939_p0775a04║舉前話投子乃下禪床行三五步却坐云會麼僧云不會
D48n8939_p0775a05║投子云你㱕舉似趙州其僧却㱕舉似師師云還會麼
D48n8939_p0775a06║云未會　師云也不較多也　洞山問僧什麼䖏来　云
D48n8939_p0775a07║掌鞋來　山云自解依他云依他　山云他還𢫾闍梨也
D48n8939_p0775a08║無　無對　師代云𠰥允即不違　普化喫生菜臨濟
D48n8939_p0775a09║見云普化大似一頭馿普化便作馿啼臨濟便休去　普
D48n8939_p0775a10║化云臨濟小廝兒只具一隻眼　師代云但与本分草料
D48n8939_p0775a11║保壽問胡釘教莫便是胡釘教否　云不敢　保云還
D48n8939_p0775a12║釘得虚空麼　云請打破虚空來　保壽便打却云他後
D48n8939_p0775b01║有多口阿師与你點破在　胡釘教後舉似師師云你
D48n8939_p0775b02║因什麼被他打　云不知過在什麼䖏　師云只者一縫尚
D48n8939_p0775b03║不奈何更教他打破　釘教便會　師代云且釘者一縫。
D48n8939_p0775b04║師問新到離什麼䖏　云雪峯来　師云雪峯有什
D48n8939_p0775b05║麼言句示人　云雪峯尋常道盡十方𠀍界都來是沙
D48n8939_p0775b06║門一隻眼你諸人向什麼䖏阿　師云你若廽𭔃闍梨一个
D48n8939_p0775b07║鍬子去　師因行路次見一婆子問和尚住在什麼䖏　師
D48n8939_p0775b08║云趙州東院西　師舉向僧云你道使那个西字　一僧云
D48n8939_p0775b09║東西字　一僧云依栖字　師云汝兩人揔作得𥂁䥫判官。
D48n8939_p0775b10║師与侍郎遊園見兎走過　侍郎問和尚是大善知識
D48n8939_p0775b11║兎子見為什麼走　師云老僧好殺　師因見僧掃地次
D48n8939_p0775b12║遂問与麼掃還得淨潔也無　云轉掃轉多　師云豈
D48n8939_p0776a01║無撥塵者也　云誰是撥塵者　師云會麼　云不會
D48n8939_p0776a02║　師云問取雲居去　其僧乃去問雲居如何是撥塵者
D48n8939_p0776a03║　雲居云者[目*(宭-尹+工)]漢　師問僧你在此間多少時也　云七八
D48n8939_p0776a04║年　師云還見老僧麼　云見　師云我作一頭馿你作
D48n8939_p0776a05║麼生見　云入法界見　師云我將為你有此一著枉喫了
D48n8939_p0776a06║如許多飯　僧云請和尚道　師云因什麼不道向草料
D48n8939_p0776a07║裏見　師問菜頭今日喫生菜熟菜　菜頭提起一[蘲-畾+(一/八)]
D48n8939_p0776a08║菜　師云知恩者少負恩者多。有俗行者到院燒香
D48n8939_p0776a09║師問僧伊在那裏燒香礼拜我又共你在者裏語話
D48n8939_p0776a10║正与麼時生在那頭　僧云和尚是什麼　師云与麼
D48n8939_p0776a11║即在那頭也　云与麼已是先也　師𥬇之。師与小師
D48n8939_p0776a12║文逺論義不得占勝占勝者輸餬餅　師云我是一頭
D48n8939_p0776b01║馿　逺云我是馿紂　師云我是馿糞　逺云我是
D48n8939_p0776b02║糞中虫　師云你在彼中作麼　逺云我在彼中過夏
D48n8939_p0776b03║　師云把將餬餅來　師因入內廽路上見一幢子無一截
D48n8939_p0776b04║僧問幢子一截上天去也入地去也　師云也不上天也不入地
D48n8939_p0776b05║云向什麼䖏去　師云撲落也。師坐次一僧才出礼拜
D48n8939_p0776b06║師云珎重　僧伸問次　師云又是也　師因在簷前立
D48n8939_p0776b07║見𪈏子語　師云者𪈏子喃喃地招人言語僧問未審
D48n8939_p0776b08║他還甘也無　師云依俙似曲才堪聽又被風吹別調中
D48n8939_p0776b09║有僧辝去　師云什麼䖏去　云閩中去　師云閩中大
D48n8939_p0776b10║有兵馬你湏廽避　云向什麼䖏廽避　師云恰好　有
D48n8939_p0776b11║僧上叅次見師衲衣盖頭坐次　僧便退　師云闍梨
D48n8939_p0776b12║莫道老僧不祗對　師問僧從什麼䖏來　云南方來
D48n8939_p0777a01║　師云共什麼人為伴　云水牯牛　師云好个師僧因什麼
D48n8939_p0777a02║与畜生為伴　云不異故　師云好个畜生　云爭肯
D48n8939_p0777a03║　師云不肯且從還我伴来　師問僧堂中還有祖師也無
D48n8939_p0777a04║云有　師云喚来与老僧洗脚　堂中有二僧相推不
D48n8939_p0777a05║肯作第一座主事白和尚師云揔教他作第二座　云教誰作
D48n8939_p0777a06║第一座　師云裝香著　云裝香了也　師云戒香定香
D48n8939_p0777a07║師問僧離什麼䖏　云離京中　師云你還[彳*(前-刖+(之-、))]潼関過
D48n8939_p0777a08║麼　云不歴　師云今日捉得者販私𥂁漢　因送亡僧
D48n8939_p0777a09║師云只是一个死人得無量人送又云許多死漢送一个生漢
D48n8939_p0777a10║時有僧問是心生是身生　師云身心俱不生　云者个
D48n8939_p0777a11║作麼生　師云死漢　有僧見猫兒問云厶甲喚作猫兒
D48n8939_p0777a12║未審和尚喚作什麼　師云是你喚作猫兒　因鎮州大
D48n8939_p0777b01║王來訪師侍者來報師云大王来　師云大王万福　侍者
D48n8939_p0777b02║云未在方到三門下　師云又道大王來也　因上東司召文
D48n8939_p0777b03║逺文逺應喏　師云東司上不可与你說佛法也　因在
D48n8939_p0777b04║殿上過乃喚侍者侍者應喏　師云好一殿功德　侍者無
D48n8939_p0777b05║對　師因到林濟方始洗脚　林濟便問如何是祖師覀來
D48n8939_p0777b06║意　師云正值洗脚　林濟乃近前側聆　師云𠰥會便
D48n8939_p0777b07║會𠰥不會更莫㗖啄作麼　林濟拂袖去　師云三十年
D48n8939_p0777b08║行脚今日為人錯下注脚　師因到天台國清寺見寒山
D48n8939_p0777b09║拾得　師云久響寒山拾得到来只見兩頭水牯牛寒山
D48n8939_p0777b10║拾得便作牛闘　師云叱叱　寒山拾得咬齒相看。
D48n8939_p0777b11║師便㱕堂二人来堂內問師適来因緣作麼生　師乃
D48n8939_p0777b12║呵呵大𥬇　一日二人問師什麼䖏去來　師云礼拜五百
D48n8939_p0778a01║尊者来　二人云五百頭水牯牛聻尊者　師云為什
D48n8939_p0778a02║麼作五百頭水牯牛去　山云蒼天蒼天　師呵呵大𥬇。
D48n8939_p0778a03║師行脚時見二庵主一人作丫角童　師問訊二人殊不[(厂@((既-旡)-日+口))*頁]
D48n8939_p0778a04║来日早晨丫角童將一鐺飯来放地上分作三分庵主將席
D48n8939_p0778a05║子近前坐丫角童亦將席近前相對坐亦不喚師師乃
D48n8939_p0778a06║亦將席子近前坐丫童目[(厂@((既-旡)-日+口))*頁]於師　庵主云莫言侵早
D48n8939_p0778a07║起更有夜行人　師云何不教詔這行者　庵主云他是
D48n8939_p0778a08║人家男女　師云洎合放過　丫童便起[(厂@((既-旡)-日+口))*頁]視庵主云多口
D48n8939_p0778a09║作麼　丫童從此入山不見　師因看經次沙弥文逺入
D48n8939_p0778a10║來師乃將經側示之沙弥乃出去　師随後把住云速道速
D48n8939_p0778a11║道　文逺云阿弥陁佛阿弥陁佛　師便㱕方丈　因沙
D48n8939_p0778a12║弥童行叅師向侍者道教伊去　侍者向行者道和尚教
D48n8939_p0778b01║去　師云沙弥童行得入門　侍者在門外　師行脚時
D48n8939_p0778b02║到一尊宿院才入門相見便云有麼有麼　尊宿竪起拳
D48n8939_p0778b03║頭　師云水淺舡難泊便出去　又到一院見尊宿便云
D48n8939_p0778b04║有麼有麼　尊宿竪起拳頭　師云能縱能奪能取
D48n8939_p0778b05║能𢲻礼拜便出去　師一日拈數珠問新羅長老彼中
D48n8939_p0778b06║還有者个也無　云有　師云何似者个　云不似者个
D48n8939_p0778b07║　師云既有為什麼不似　無語　師自代云不見道新
D48n8939_p0778b08║羅大唐　問新到什麼䖏來　云南方來　師竪起
D48n8939_p0778b09║𢫾云會麼　云不會　師云動止万福不會　師行脚時
D48n8939_p0778b10║　問大慈般𠰥以何為躰　慈云般𠰥以何為躰　師便呵
D48n8939_p0778b11║呵大𥬇而出　大慈來日見師掃地次問般𠰥以何為躰
D48n8939_p0778b12║師放下掃箒呵呵大𥬇而去　大慈便㱕方丈　師到百
D48n8939_p0779a01║丈百丈問[彳*(前-刖+(之-、))]什麼䖏來　云南泉来　百丈云南泉有
D48n8939_p0779a02║何言句示人　師云有時道未得之人亦湏峭然去　百
D48n8939_p0779a03║丈叱之　師容愕然　百丈云大好峭然　師便作舞而
D48n8939_p0779a04║出　師到投子䖏對坐齋投子將蒸餅与師喫　師云
D48n8939_p0779a05║不喫不久下糊餅投子教沙弥度与師師接得餅却礼沙
D48n8939_p0779a06║弥三拜　投子默然　因僧寫師真呈師師云𠰥似老僧
D48n8939_p0779a07║即打殺我𠰥不似即燒却　師因与文逺行次乃以手𢫾
D48n8939_p0779a08║一片地云這裏好造一个巡鋪子　文逺便去彼中立云把
D48n8939_p0779a09║將公驗来　師便打一摑　逺云公驗分明過　師問新
D48n8939_p0779a10║到近離甚䖏　云𮑢山　師云還見文殊也無　僧展手
D48n8939_p0779a11║　師云展手頗多文殊誰覩　云只守氣急殺人　師云不
D48n8939_p0779a12║覩雲中鴈焉知沙塞寒　問遠遠投師請師一接　師云
D48n8939_p0779b01║孫賔門下因什麼鑽龜　僧拂袖出去　師云將為當
D48n8939_p0779b02║榮折他雙足　師与首座看石槗乃問首座是什麼人造
D48n8939_p0779b03║云李膺造　師云造時向什麼䖏下手　無對　師云尋
D48n8939_p0779b04║常說石槗問著下手䖏也不知　有新羅院主請師齋
D48n8939_p0779b05║師到門首問此是什麼院　云新羅院　師云我与你
D48n8939_p0779b06║隔海　問僧什麼䖏来　云雲居来　師云雲居有
D48n8939_p0779b07║什麼言句　云有僧問靈羊掛角時如何　雲居云六
D48n8939_p0779b08║六三十六　師云雲居師兄由在　僧却問未審和尚尊
D48n8939_p0779b09║意如何　師云九九八十一　有一婆子日晚入院来　師云
D48n8939_p0779b10║作什麼　婆云𭔃宿　師云者裏是什麼所在　婆
D48n8939_p0779b11║呵呵大𥬇而去　師出外逢見一个婆子提一个籃子
D48n8939_p0779b12║師便問什麼䖏去　云偷趙州笋去　師云忽見趙州
D48n8939_p0780a01║又作麼生　婆子近前打一掌　師因見院主送生飯
D48n8939_p0780a02║鵶子見便𢝰飛去　師云鵶子見你為什麼却飛去
D48n8939_p0780a03║院主云怕[十/田/寸]甲　師云是什麼語話　師代云為厶甲有殺
D48n8939_p0780a04║心在　師問僧什麼䖏来　云江西来　師云趙州著
D48n8939_p0780a05║在什麼䖏　僧無對　師[彳*(前-刖+(之-、))]殿上過見一僧礼拜師打
D48n8939_p0780a06║一棒　云礼拜也是好事　師云好事不如無　師因
D48n8939_p0780a07║叅潼関潼関問師云你還知有潼関麼　師云知有
D48n8939_p0780a08║潼関云有公驗者即得過無公驗者不得過　師云忽遇
D48n8939_p0780a09║鑾駕來時如何　関云也湏檢點過　云你要造返。
D48n8939_p0780a10║師到寳壽寳壽見師來遂乃背面而坐　師便展坐具
D48n8939_p0780a11║寳壽起立　師便出去　師在南泉時泉牽一頭水牯牛
D48n8939_p0780a12║入僧堂內巡堂而轉首座乃向牛背上三拍泉便休去師
D48n8939_p0780b01║後將一束草安首座面前　首座無對　有秀才見
D48n8939_p0780b02║師乃讃嘆師云和尚是古佛　師云秀才是新如来
D48n8939_p0780b03║有僧問如何是𣵀槃　師云我耳重　僧再問　師云
D48n8939_p0780b04║我不害耳聾乃有頌　滕滕大道者對面𣵀槃門但
D48n8939_p0780b05║坐念無際来年春又春　有僧問生死二路是同是別
D48n8939_p0780b06║師乃有頌　道人問生死生死𠰥為論雙林一池水朗月
D48n8939_p0780b07║耀𠃵坤喚他句上識此是弄精魂欲會个生死顛人說
D48n8939_p0780b08║夢春　有僧問諸佛有難火焰裏蔵身和尚有難
D48n8939_p0780b09║向什麼䖏蔵身　師乃有頌　渠說佛有難我說渠
D48n8939_p0780b10║有灾但看我避難何䖏有相随有無不是說去來非
D48n8939_p0780b11║去來為你說難法對面識得未。
D48n8939_p0780b12║見起塔乃有頌
D48n8939_p0781a01║本自圎成何勞疊石名邈雕鐫与吾懸隔𠰥人借問
D48n8939_p0781a02║終不𢫾畫
D48n8939_p0781a03║因見諸方見解異途乃有頌呵
D48n8939_p0781a04║趙州南石槗北觀音院裏有弥勒祖師遺下一隻履直
D48n8939_p0781a05║至如今覔不得
D48n8939_p0781a06║因魚鼓有頌
D48n8939_p0781a07║四大猶来造化功有声全貴裏頭空莫恠不与凡夫說只
D48n8939_p0781a08║為宮商調不同
D48n8939_p0781a09║因蓮花有頌
D48n8939_p0781a10║竒異根苗帶雪鮮不知何代別西天淤泥深淺人不識
D48n8939_p0781a11║出水方知是白蓮
D48n8939_p0781a12║趙州和尚下錄終
D48n8939_p0781b01║趙王与師作真讃
D48n8939_p0781b02║碧溪之月清鏡中頭我師我化天下趙州
D48n8939_p0781b03║哭趙州和尚二首
D48n8939_p0781b04║師離㴲水動王𬾃心印光潜麈尾収碧落霧霾松嶺月
D48n8939_p0781b05║滄溟浪覆濟人舟一燈乍滅波旬喜雙眼重昏道侣愁
D48n8939_p0781b06║縱是了然雲外客每瞻瓶机淚還流
D48n8939_p0781b07║其二
D48n8939_p0781b08║佛日西傾祖印隳珠沉丹沼月沉輝影敷丈室炉烟[慘-(彰-章)+小]風
D48n8939_p0781b09║起禪堂松韻微隻履乍来留化跡五天何䖏又逢㱕解
D48n8939_p0781b10║空弟子絕悲喜猶自潸然對雪幃
D48n8939_p0781b11║
D48n8939_p0781b12║
D48n8939_p0782a01║廬山棲賢寳覺禪院住持傳法賜紫沙門澄諟重詳定