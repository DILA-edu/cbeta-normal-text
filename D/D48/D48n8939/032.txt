D48n8939_p0859b01║潭州雲蓋山會和尚語録序
D48n8939_p0859b02║湘中苾蒭　文政　　述
D48n8939_p0859b03║李唐朝有禪之傑者馬大師[打-丁+(雨/匆)]江西泐潭出門
D48n8939_p0859b04║弟子八十有四人其角立者唯百丈海得其大
D48n8939_p0859b05║機海出黃蘗運得其大用自餘唱導而矣運出
D48n8939_p0859b06║獎獎出顒顒出沼沼出念念出昭昭出圎圎出
D48n8939_p0859b07║會會初住袁州楊𭭛後止長沙雲蓋當時謂海
D48n8939_p0859b08║淂其大機運淂其大用𠔥而得者獨會師欤
D48n8939_p0859b09║師二居法席凡越一紀振領提綱應機接誘富
D48n8939_p0860a01║有言句不許抄録衡陽守端上人默而記諸編成一
D48n8939_p0860a02║軸愚仰會師之名久矣因就端求其編軸焚香
D48n8939_p0860a03║啟讀大矣㦲師之機辯也若巨靈神擘開太華
D48n8939_p0860a04║首陽河流迅急曽無凝滯匪上上大乗根器曷
D48n8939_p0860a05║䏻湊之乎端命愚為序貴師之道𣴑傳天下且會
D48n8939_p0860a06║師之名與道深於識者悉聞之故不可辤飾但
D48n8939_p0860a07║實序其由師袁州冝春人姓冷氏落[肆-聿+((彰-章)/犬)]於潭
D48n8939_p0860a08║州瀏陽道吾山俗齡五十四卒於雲蓋山塔
D48n8939_p0860a09║存焉。皇祐二年仲春既望日序
D48n8939_p0860b01║題楊𭭛會老語録
D48n8939_p0860b02║無為子楊　傑
D48n8939_p0860b03║楊𭭛會老跨三脚驢入水牯牛隊中拽杷牽犁種田博飰
D48n8939_p0860b04║撗吹玉笛飽吞栗蒲四十年来叢林以為竒特豈不聞三
D48n8939_p0860b05║𠀍諸佛說夢諸方老宿說夢是楊𭭛當日語不知楊𭭛自
D48n8939_p0860b06║作夢後還覺也未𠰥要清風再振舊令重行明眼底人試
D48n8939_p0860b07║將此録看。元祐三年立春日望海樓書
D48n8939_p0860b08║袁州楊𭭛山普通禪院會和尚語録
D48n8939_p0860b09║江寧府保寧禪院嗣法小師　仁勇　編
D48n8939_p0860b10║師在筠州九峰山受䟽了披法衣乃拈起示眾云會麼若也
D48n8939_p0860b11║不會今日無端走入水牯牛隊裏去也還知麼筠陽九岫
D48n8939_p0860b12║萍寔楊𭭛乃陞座時有僧出眾師云漁翁未擲釣躍鱗衝
D48n8939_p0861a01║浪来僧便喝師云不信道僧撫掌歸眾師云消得龍王多
D48n8939_p0861a02║少風問師唱誰家曲宗風嗣阿誰師云有馬騎馬無馬步
D48n8939_p0861a03║行進云少年長老足有機籌師云念你年老放你三十棒
D48n8939_p0861a04║問如何是佛師云三脚驢子弄蹄行進莫只者便是師云
D48n8939_p0861a05║湖南長老問人法俱遣未是𫀃僧極則佛祖雙亡猶是學
D48n8939_p0861a06║人疑處未審和尚如何為人師云你只要勘破新長老進
D48n8939_p0861a07║云與麼則旋斫生柴帶[葉-廿+卄]燒師云七九六十三。
D48n8939_p0861a08║師云更有問話者麼試出眾相見楊𭭛今日性命在你諸
D48n8939_p0861a09║人手裏一任撗拖倒拽為什麼如此大丈夫児須是當眾决
D48n8939_p0861a10║擇莫背地裏似水底捺葫蘆相似當眾引驗莫便面赤有
D48n8939_p0861a11║麼有麼出來决擇看如無楊𭭛失利師𦆵下座九峰勤和
D48n8939_p0861a12║尚把住云今日喜得箇同叅師云同叅底事作麼生九峰云
D48n8939_p0861b01║九峰牽犁楊𭭛拽杷師云正當與麼時楊𭭛在前九峰在
D48n8939_p0861b02║前九峰擬議師托開云將謂同叅元來不是。
D48n8939_p0861b03║師入院上堂僧問如何是楊𭭛境師云獨松嵓畔秀猿向
D48n8939_p0861b04║下山啼進云如何是境中人師云貧家女子攜籃去牧童
D48n8939_p0861b05║撗笛望源歸。
D48n8939_p0861b06║師乃云霧鎻長空風生大野百草樹木作大師子吼演說
D48n8939_p0861b07║摩訶大般𠰥三世諸佛在你諸人脚跟下轉大法輪𠰥也
D48n8939_p0861b08║會得功不浪施𠰥也不會莫道楊𭭛山勢嶮前頭更有最
D48n8939_p0861b09║高峰。
D48n8939_p0861b10║上堂云百丈把火開田說大義是何言歟楊𭭛兩日種禾亦
D48n8939_p0861b11║有箇竒特語乃云逹磨大師無當門齒。
D48n8939_p0861b12║上堂楊𭭛一要千聖同妙布施大眾拍禪床一下云果然失照。
D48n8939_p0862a01║上堂楊𭭛一言隨方就圎𠰥也擬議十萬八千下座。
D48n8939_p0862a02║上堂楊𭭛一語呵佛叱祖明眼人前不得錯舉下座。
D48n8939_p0862a03║上堂楊𭭛一句急着眼覷長連床上拈𢁈把筯下座。
D48n8939_p0862a04║上堂僧問急水江頭湏下釣如何釣得巨鼇歸師云撒手
D48n8939_p0862a05║長空外時人惣不知進云知底事作麼生師云雲生嶺上
D48n8939_p0862a06║進云作家宗師天然猶在師云念言語漢　師乃云不見
D48n8939_p0862a07║一法是大過患拈起拄杖云穿却釋迦老子鼻孔作麼生
D48n8939_p0862a08║道得脫身一句向水不洗水處道將一句来良久云向道
D48n8939_p0862a09║莫行山下路果聞猿呌断膓聲。
D48n8939_p0862a10║上堂拍禪床一下云只箇心心心是佛十方𠀍界最靈物釋
D48n8939_p0862a11║迦老子說夢三𠀍諸佛說夢天下老和尚說夢且問諸人
D48n8939_p0862a12║還曽作夢麼𠰥也作夢向半夜裏道將一句來良久云人
D48n8939_p0862b01║間縱有真消息偷向楊𭭛說夢看叅。
D48n8939_p0862b02║上堂坐断𠃵坤天地黯黑放過一着雨順風調然雖如是俗
D48n8939_p0862b03║氣未除在僧問𣣔免心中閙應須看古教如何是古教師
D48n8939_p0862b04║云𠃵坤月明碧海波澄進云未審作麼生看師云脚跟下
D48n8939_p0862b05║進云忽遇洪波浩渺時如何師云放過一着十字縱撗又
D48n8939_p0862b06║作麼生僧便喝撫掌一下師云看者一貟戰將進云打草
D48n8939_p0862b07║蛇驚師云也要大家知　師拈起拄杖云一即一切一切即一
D48n8939_p0862b08║劃一劃云山河大地天下老和尚百雜砕作麼生是諸人鼻
D48n8939_p0862b09║孔良久云劒為不平離寳匣藥因救病出金瓶喝一喝卓
D48n8939_p0862b10║一下叅。
D48n8939_p0862b11║上堂秋雨洗秋林秋林咸翆色傷嗟傅大士何處尋弥勒。
D48n8939_p0862b12║上堂薄福住楊𭭛年来氣力衰寒風凋敗[葉-世+廿]猶喜故人歸
D48n8939_p0863a01║囉唻哩拈上死柴頭且向無煙火。
D48n8939_p0863a02║上堂楊𭭛無𣅀的種田愽飰喫說夢老瞿曇何處覔蹤跡
D48n8939_p0863a03║喝一喝拍禪床一下叅。
D48n8939_p0863a04║上堂凡聖不存佛祖何立大眾清平𠀍界不許人攙奪行市。
D48n8939_p0863a05║上堂楊𭭛乍住屋壁踈滿床皆布雪真珠縮却項暗嗟吁
D48n8939_p0863a06║良久云翻憶古人樹下居。
D48n8939_p0863a07║後住潭州雲蓋山海會寺語録
D48n8939_p0863a08║舒州白雲峰嗣法小師　守端　　編
D48n8939_p0863a09║師於興化寺開堂府主龍圖度䟽與師師𦆵接得乃提起
D48n8939_p0863a10║云大眾府主龍圖駕部諸官盡為你諸人說第一義諦了也
D48n8939_p0863a11║諸人還知麼𠰥知家國安寧事同一家𠰥不知曲勞僧正度
D48n8939_p0863a12║與表白宣讀且要天下人知表白宣䟽了乃云今之日賢侯
D48n8939_p0863b01║霧擁海眾臨筵最上上乗請師敷演師云𠰥是最上上乗千
D48n8939_p0863b02║聖側立佛祖潜蹤何故如此為諸人盡同古佛還信得及麼
D48n8939_p0863b03║𠰥信得及大家散去𠰥不散去山僧謾你諸人去也遂陞座
D48n8939_p0863b04║拈香云此一瓣香祝延
D48n8939_p0863b05║今上皇帝聖壽無窮又拈香云此一瓣香奉為知府龍圖駕
D48n8939_p0863b06║部諸官伏願常㞐祿位復拈香云大眾還知落處麼𠰥也
D48n8939_p0863b07║不知却為注破奉酧石霜山慈明禪師法乳之㤙山僧不免
D48n8939_p0863b08║薰天𬉹地去也便燒淨行大師白槌云法筵龍象眾當觀第
D48n8939_p0863b09║一義師云大眾早是落二落三了也諸人何不負丈夫之氣
D48n8939_p0863b10║𠰥不然者有疑請問僧問昔日梵王請佛天雨四花府主臨
D48n8939_p0863b11║筵有何祥瑞師云片雲[(冰-水+〡)*ㄆ]岳面浪自靜瀟湘進云大眾霑
D48n8939_p0863b12║恩學人礼謝師云断頭舡子下楊州僧問埋兵掉闘即不
D48n8939_p0864a01║問今日當埸事𠰥何師云楊𭭛入界来未曽逢見者作家
D48n8939_p0864a02║僧以手劃一劃師云分身兩處看　師乃云更有問話者
D48n8939_p0864a03║請出來諸供養中法供養㝡勝𠰥[打-丁+(雨/匆)]祖宗令下祖佛潜蹤
D48n8939_p0864a04║天下黯黑豈容諸人在者[(重-┴)/衣]立地更待山僧開兩片皮雖
D48n8939_p0864a05║然如是且向第二機中說些葛藤繁興大用舉步全真既立
D48n8939_p0864a06║名真非離真而立立處即真者裏須會當處發生隨處解
D48n8939_p0864a07║脫此喚作閙市裏上竿子是人惣見你道金不博金一句作
D48n8939_p0864a08║麼生道還有人道得麼試出來踣跳看如無山僧今日失利
D48n8939_p0864a09║但某此際榮幸伏遇知府龍圖通判駕部洎諸官僚請住
D48n8939_p0864a10║雲蓋道場可謂諸官願弘深廣為國忠臣建立法幢上嚴
D48n8939_p0864a11║帝祚然願諸官壽齊山岳𣱵佐　明君作大股肱為佛施
D48n8939_p0864a12║主諸院尊宿在會信心𠀍𠀍生生共營大事久立𭹀重。
D48n8939_p0864b01║上堂春雨普潤一滴滴不落別處拈拄杖卓一下云會麼
D48n8939_p0864b02║九年空面壁年老轉心孤。
D48n8939_p0864b03║𡻕旦上堂僧問𦾔𡻕已隨殘[膜-大+(句-口+匕)]去今日新春事𠰥何師云
D48n8939_p0864b04║鉢盂裏滿盛進云與麼則三年逢一閏九月是重陽師云
D48n8939_p0864b05║野火燒不盡春風吹又生進云專為舉似諸方去也師云
D48n8939_p0864b06║你道雲蓋末後一句作麼道進云七九六十三師云念言
D48n8939_p0864b07║語漢　師乃云春風如刀春雨如膏律令正行萬物情動
D48n8939_p0864b08║你道脚踏寔地一句作麼生道出來向東湧西沒處道看
D48n8939_p0864b09║直饒道得也是梁山頌子。
D48n8939_p0864b10║上堂寅朝清旦古今惣見更問如何也是癡漢。
D48n8939_p0864b11║上堂一塵𦆵舉大地全[(冰-水+〡)*ㄆ]拈起拄杖云如今舉也卓禪床
D48n8939_p0864b12║一下云山河大地塞却諸人眼睛有不受人謾底出眾道看
D48n8939_p0865a01║良久云玉笛撗吹動天地未曽逢着箇知音叅。
D48n8939_p0865a02║上堂身心清淨諸境清淨諸境清淨身心清淨還知雲蓋
D48n8939_p0865a03║老人落地處麼乃云河裏失錢河裏摝下座。
D48n8939_p0865a04║上堂雲蓋是事不如說禪似吞栗蒲𠰥向此處會得佛法天
D48n8939_p0865a05║地懸殊。
D48n8939_p0865a06║上堂三春将杪四海廓清風恬浪靜是人知有且道将長就短
D48n8939_p0865a07║一句作麼生道良久云幾度黑風翻大海未曽聞道釣舟傾叅。
D48n8939_p0865a08║上堂拈拄杖卓一下云大眾逹磨縱有真消息也落諸人第
D48n8939_p0865a09║二機叅。
D48n8939_p0865a10║上堂景色乍晴物情舒㤗舉步也千身弥勒動用也隨處
D48n8939_p0865a11║釋迦文殊普賢惣在者裏眾中有不受人謾底便道雲蓋
D48n8939_p0865a12║和麩粜麵然雖如是布袋裏盛錐子。
D48n8939_p0865b01║上堂有句無句如藤𠋣樹文殊維摩撒手歸去雲蓋與麼
D48n8939_p0865b02║道也是看錮鏴更有後語不得錯舉下座。
D48n8939_p0865b03║上堂阿呵呵是什麼僧堂裏喫茶去下座。
D48n8939_p0865b04║上堂擲下拄杖云釋迦老子着跌偷𥬇雲蓋乱說雖然𠀍
D48n8939_p0865b05║界坦平也是將勤補拙叅。
D48n8939_p0865b06║叅　駕部歸寺上堂釋迦老子為先鋒弥勒大士為殿後
D48n8939_p0865b07║眾中還有著力者麼出眾来與雲蓋著力看如無雲蓋自
D48n8939_p0865b08║逞神通也三五日出入相看首座大眾你且道於者裏還有
D48n8939_p0865b09║隔礙底道理麼上座僧堂裏展鉢時與上座同展睡時與
D48n8939_p0865b10║上座同睡立地時與上座同立地長者長法身短者短法
D48n8939_p0865b11║短弥勒運用與去来何處有間隔𨿽然如是你且道雲蓋
D48n8939_p0865b12║在舡頭在舡尾眾中還有靈利底𫀃僧覷得見麼良久云
D48n8939_p0866a01║人人盡道平地險登樓方覺逺山青叅。
D48n8939_p0866a02║上堂雪雪處處光輝明皎㓗黃河凍鎻絕纖流赫日光中
D48n8939_p0866a03║須迸烈須迸烈郍吒頂上喫蒺䔧金剛脚下流出血下座。
D48n8939_p0866a04║上堂踏著秤鎚硬似鐵啞子得夢向誰說湏弥頂上浪滔
D48n8939_p0866a05║天大洋海底遭火𤑔叅。
D48n8939_p0866a06║上堂雲蓋不會禪只是愛噇眠打動震天雷不直半分錢。
D48n8939_p0866a07║上堂拍禪床一下云休戀江湖五六月収取絲輪歸去来。
D48n8939_p0866a08║上堂舉古人一轉公案布施大眾良久云口只好喫飰。
D48n8939_p0866a09║楊𭭛詮老来師上堂拈花付嘱有屈當人面壁九年胡言
D48n8939_p0866a10║漢語當人分上把断𠃵坤且道作麼生是把断𠃵坤底句
D48n8939_p0866a11║還有人道得麼如無雲蓋失利。
D48n8939_p0866a12║楊畋提刑山下過師出接提刑乃問和尚法嗣何人云慈明
D48n8939_p0866b01║大師楊云見箇什麼道理便法嗣他云共鉢盂喫飰楊云
D48n8939_p0866b02║與麼則不見也師捺膝云什麼䖏是不見楊大𥬇師云湏
D48n8939_p0866b03║是提刑始得師云請入院燒香楊云却待回来師乃献茶
D48n8939_p0866b04║信楊云者箇却不消得有甚乾嚗嚗底禪希見示些子師
D48n8939_p0866b05║𢫾茶信云者箇尚自不要豈况是乾嚗嚗底禪楊擬議師
D48n8939_p0866b06║乃有頌示作王臣佛祖罔措為𢫾迷源殺人無數楊云和尚
D48n8939_p0866b07║為什麼就身打刼師云元來却是我家裏人楊大𥬇師云
D48n8939_p0866b08║山僧罪過萬壽先馳馳書至師問萬壽峰前師子吼當人
D48n8939_p0866b09║返擲事如何僧云踣跳上三十三天師云與麼則雲蓋直下
D48n8939_p0866b10║覷也僧云草賊大敗師云更不𠕂勘且坐喫茶。
D48n8939_p0866b11║龍興孜老遷化僧馳書至師問𠀍尊入滅槨示雙趺和尚
D48n8939_p0866b12║歸具有何相示僧無語師搥𮌎云蒼天蒼天。
D48n8939_p0867a01║慈明遷化僧馳書至師集眾掛真舉哀師至真前提起坐
D48n8939_p0867a02║具云大眾會麼遂𢫾真云我昔日行脚時被者老和尚將
D48n8939_p0867a03║一百二十斤擔子放在身上如今且得天下太平却顧視大
D48n8939_p0867a04║眾云會麼眾無語師搥𮌎云嗚呼哀哉伏惟尚饗。
D48n8939_p0867a05║慈明忌晨設齋眾集師至真前以兩手捏拳安頭上以坐
D48n8939_p0867a06║具劃一劃打一圎相便燒香退身三步作女人拜首座云休
D48n8939_p0867a07║捏怪師云首座作麼生首座云和尚休捏怪師云兎子喫
D48n8939_p0867a08║牛妳第二座近前打一圎相便燒香亦退身三步作女人拜
D48n8939_p0867a09║師近前作聽勢第二座擬議師打一掌云者[泳-永+(夾/(恭-共))]桶也乱做
D48n8939_p0867a10║送武泉常老出門乃問出門便作還鄉計到家一句作麼生
D48n8939_p0867a11║道泉云和尚善為住持師云與麼則身隨寒影去脚大草
D48n8939_p0867a12║鞋寛泉云和尚善為開田師云兎子何曽離得窟。
D48n8939_p0867b01║一日三人新到師問三人同行必有一智提起坐具云叅頭上
D48n8939_p0867b02║座喚者箇作什麼僧云坐具師云真箇郍僧云是師云喚
D48n8939_p0867b03║作什麼僧云坐具師顧視左右云叅頭却具眼又問第二
D48n8939_p0867b04║上人欲行千里一步為初如何是㝡初一句僧云到和尚者
D48n8939_p0867b05║裏爭敢出手師以手劃一劃僧云了師展兩手僧擬議師
D48n8939_p0867b06║云了又問第三上人近離什麼處僧云南源師云楊𭭛今
D48n8939_p0867b07║日被上座勘破且坐喫茶。
D48n8939_p0867b08║一日七人新到師問陣勢既圎作家戰将何不出陣與楊
D48n8939_p0867b09║𭭛相見僧以坐具便打師云作家僧又打師云一坐具兩坐
D48n8939_p0867b10║具又作麼生僧擬議師背面立僧又打師云你道楊𭭛話
D48n8939_p0867b11║頭落在什麼處僧𢫾面前云在這裏師云三十年後遇明
D48n8939_p0867b12║眼人不得錯舉且坐喫茶。
D48n8939_p0868a01║一日道吾供養主馳書至師問春雨霖霖無暫息不觸波
D48n8939_p0868a02║瀾試道看主云適来已通信了師云者箇是道吾底那箇
D48n8939_p0868a03║是化主底主𢫾云春雨霖霖師撫掌大𥬇云不直半分錢
D48n8939_p0868a04║主便喝師云者[目*(宭-尹+工)]漢向道不直半分錢又惡發作什麼主
D48n8939_p0868a05║撫掌一下師云且坐喫茶。
D48n8939_p0868a06║一日石霜供養主至師問征行戰將假道經過劄寨既圎
D48n8939_p0868a07║何不與楊𭭛草戰主云昔時謬向途中覔今日親逢老作
D48n8939_p0868a08║家師云楊𭭛且輸小捷去也主便喝師云乱做作什麼主
D48n8939_p0868a09║将坐具劃一劃師云齋後鍾主云噓師云只者箇別更有
D48n8939_p0868a10║在主無語師云敗將不斬且坐喫茶。
D48n8939_p0868a11║師問僧楊𭭛路僻高步何來僧云和尚幸是大人師云嗄
D48n8939_p0868a12║僧云和尚幸是大人師云楊𭭛近日耳聾且坐喫茶。
D48n8939_p0868b01║師問僧秋色依依朝離何處僧云去夏在上籃師云不渉
D48n8939_p0868b02║程途一句作麼生道僧云两重公案師云謝上座荅話僧
D48n8939_p0868b03║便喝師云郍裏學得者虚頭来僧云明眼尊宿難謾師云
D48n8939_p0868b04║與麼則楊𭭛隨上座去也僧擬議師云念你鄉人在此放你
D48n8939_p0868b05║三十棒。師問僧雲深路僻高步何来僧云天無四壁師云
D48n8939_p0868b06║踏破多少草鞋僧便喝師云一喝两喝又作麼生僧云你看
D48n8939_p0868b07║者老和尚師云拄杖不在且坐喫茶。
D48n8939_p0868b08║師問僧敗[葉-世+廿]堆雲朝離何處僧云觀音師云觀音脚跟下
D48n8939_p0868b09║一句作麼生道僧云適来已相見了師云相見底事作麼
D48n8939_p0868b10║生僧無語師云第二上座代叅頭道看僧亦無語師云彼
D48n8939_p0868b11║此相鈍置。一日八人新到師問一字陣圎作家戰將何不
D48n8939_p0868b12║出陣與楊𭭛相見僧云和尚照顧話頭師云楊𭭛今日抱馬
D48n8939_p0869a01║拖旗去也僧云新戒打退鼓師云道僧擬議師云道僧撫掌
D48n8939_p0869a02║一下師云謝上座荅話僧無語師云將頭不猛累及三軍
D48n8939_p0869a03║且坐喫茶。
D48n8939_p0869a04║
D48n8939_p0869a05║袁州楊𭭛會和尚語録