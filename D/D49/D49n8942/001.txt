D49n8942_p0001a01║天童宏智覺和尚頌古集序
D49n8942_p0001a02║夫至理超名象之階真智出思議
D49n8942_p0001a03║之外佛〃祖〃相印一心[葉-世+廿]〃花〃
D49n8942_p0001a04║妙嚴於本門庭峻高而稜〃[((辟-辛)/土)*(〦/羊)]
D49n8942_p0001a05║立各紹其宗枝派衍遠而浩〃𭭛
D49n8942_p0001a06║流終歸於海付區分於杖拂與烹
D49n8942_p0001a07║鍊於鑪鎚道任斯人也廓吞納之
D49n8942_p0002a01║匈膺神應𣱵器也具變通之手叚
D49n8942_p0002a02║為萬世之龜筮眀覺首唱於其前
D49n8942_p0002a03║追千里之驥游阿淮步随於其後
D49n8942_p0002a04║天童和尚摭古徳機緣二百則頌
D49n8942_p0002a05║以宣其義拈以振其綱揚淮壖
D49n8942_p0002a06║兩席之光繼雪竇百年之踵
D49n8942_p0002a07║爛成春意東風暖而山被錦雲湛
D49n8942_p0003a01║作秋客半夜寒而水懷𤩹月縱
D49n8942_p0003a02║奪有則取舎何心翦蓁蘙而闢
D49n8942_p0003a03║正塗頌見古人之克力震雷霆而
D49n8942_p0003a04║破蟄戶拈彰底事之全機綿密
D49n8942_p0003a05║契同方圎㳷合鑿柄不𠁊斤斧亡
D49n8942_p0003a06║痕屈曲相通肖貫珠之絲蟻裵回
D49n8942_p0003a07║相附猶希雨之雲龍赤肉團獨
D49n8942_p0004a01║露真常髑髏眼瀝乹漏識箭鋒函
D49n8942_p0004a02║盖影草探竿脫功勳而空刼非
D49n8942_p0004a03║家𡸁方便而通身是手洗磨[〦/(鸞-〦)]鑑
D49n8942_p0004a04║清吹排雲夢之氛膠續鳳弦雅
D49n8942_p0004a05║韻奏雪樓之曲禪人法潤集以成
D49n8942_p0004a06║編小子嗣宗序而為引。建炎三年自
D49n8942_p0004a07║恣日序　　　　　南山書
D49n8942_p0005a01║天童覺和尚頌古
D49n8942_p0005a02║侍者　法潤　信悟　編
D49n8942_p0005a03║舉𠀍尊一日陞座文殊自槌云諦觀法王法法
D49n8942_p0005a04║王法如是𠀍尊便下座。
D49n8942_p0005a05║一叚真風見也麼綿綿化母理機梭織成古
D49n8942_p0005a06║錦含春象無奈東君漏泄何
D49n8942_p0005a07║舉梁武帝問達磨大師如何是聖諦苐一義磨
D49n8942_p0005a08║云廓然無聖帝云對朕者誰磨云不識帝不契
D49n8942_p0005a09║遂渡江至少林面壁九年。
D49n8942_p0005a10║廓然無聖来機逕廷得非犯𮮱而揮斤失不
D49n8942_p0006a01║回頭而堕甑寥寥冷坐少林默默全提正令
D49n8942_p0006a02║秋清月轉霜輪河淡斗𡸁夜柄繩繩衣鉢付
D49n8942_p0006a03║兒孫[彳*(前-刖+(之-、))]此人天成藥病
D49n8942_p0006a04║舉東印土國王請二十七祖般若多羅齋王問
D49n8942_p0006a05║云何不看經祖云貧道入息不居隂𭻃出息不
D49n8942_p0006a06║涉眾緣常轉如是經百千萬億卷。
D49n8942_p0006a07║雲犀玩月璨含輝木馬游春駿不覉眉底一
D49n8942_p0006a08║雙寒碧眼看經那到透牛皮明白心超曠刼
D49n8942_p0006a09║英雄力破重圍妙圎樞口轉靈機寒山忘却
D49n8942_p0006a10║来時路拾得相將携手歸
D49n8942_p0007a01║舉𠀍尊與眾行次以手指地云此䖏宜建梵剎
D49n8942_p0007a02║帝𥼶將一莖草插於地上云建梵剎已竟𠀍尊
D49n8942_p0007a03║微笑。
D49n8942_p0007a04║百草頭上無邊春信手拈来用得親丈六金
D49n8942_p0007a05║身㓛徳聚䓁閑携手入紅塵塵中䏻作主化
D49n8942_p0007a06║外自来賓觸䖏生涯随分足未嫌伎倆不如人
D49n8942_p0007a07║舉僧問清源如何是佛法大意源云廬陵米作
D49n8942_p0007a08║麼價。
D49n8942_p0007a09║太平治業無象野老家風至淳只管村歌社
D49n8942_p0007a10║飲那知舜徳堯仁
D49n8942_p0008a01║舉僧問馬大師離四句絕百非請師直指某甲
D49n8942_p0008a02║西来意大師云我今日勞倦不䏻為汝說問取
D49n8942_p0008a03║智蔵去僧問蔵蔵云何不問和尚僧云和尚教
D49n8942_p0008a04║来問蔵云我今日頭痛不䏻為汝說問取海兄
D49n8942_p0008a05║去僧問海海云我到這裏却不會僧舉似大師
D49n8942_p0008a06║大師云蔵頭白海頭黑。
D49n8942_p0008a07║藥之作病鑑乎前聖病之作醫必也其誰白
D49n8942_p0008a08║頭黑頭兮克家之子有句無句兮截流之機
D49n8942_p0008a09║堂堂坐𣂾舌頭路應笑毘耶老古錐
D49n8942_p0008a10║舉藥山久不陞座院主白云大眾久思示誨請
D49n8942_p0009a01║和尚為眾說法山令打鐘眾方集山陞座良久
D49n8942_p0009a02║便下座歸方丈主随後問云和尚適来許為眾
D49n8942_p0009a03║說法云何不𡸁一言山云經有經師論有論師
D49n8942_p0009a04║爭恠得老僧。
D49n8942_p0009a05║癡兒刻意止啼錢良駟追風顧影鞭雲掃長
D49n8942_p0009a06║空巢月鶴寒清入骨不成眠
D49n8942_p0009a07║舉百丈上堂常有一老人聽法随眾散去一日
D49n8942_p0009a08║不去丈乃問立者何人老人云某甲於過去迦
D49n8942_p0009a09║[葉-世+廿]佛時曾住此山有學人問大脩行底人還落
D49n8942_p0009a10║因果也無對他道不落因果堕野狐身五百生
D49n8942_p0010a01║今請和尚代一轉語丈云不昧因果老人於言
D49n8942_p0010a02║下大悟。
D49n8942_p0010a03║一尺水一丈波五百生前不奈何不落不昧
D49n8942_p0010a04║商量也依前撞入葛藤窠阿呵呵會也麼若
D49n8942_p0010a05║是你灑灑落落不妨我哆哆和和神歌社舞
D49n8942_p0010a06║自成曲拍手其閒唱哩囉
D49n8942_p0010a07║舉南泉一日東西兩堂爭猫兒南泉見遂提起
D49n8942_p0010a08║云道得即不斬眾無對泉斬却猫兒為兩叚南
D49n8942_p0010a09║泉復舉前話問趙州州便脫草鞋於頭上戴出
D49n8942_p0010a10║泉云子若在恰救得猫兒。
D49n8942_p0011a01║兩堂雲水盡分拏王老師䏻驗正邪利刀斬
D49n8942_p0011a02║𣂾俱亡像千古令人愛作家此道未喪知音
D49n8942_p0011a03║可嘉鑿山透海兮唯尊大禹鍊石補天兮獨
D49n8942_p0011a04║賢女媧趙州老有生涯草鞋頭戴較㱔㱔異
D49n8942_p0011a05║中来也還眀鑑只箇真金不混沙
D49n8942_p0011a06║舉臺山路上有一婆子凡有僧問㙜山路向什
D49n8942_p0011a07║麼䖏去婆云驀直去僧𦆵行婆云好箇阿師又
D49n8942_p0011a08║恁麼去也僧舉似趙州州云待與勘過州亦如
D49n8942_p0011a09║前問至来日上堂云我為汝勘破婆子了也。
D49n8942_p0011a10║年老成精不謬傳趙州古佛嗣南泉刳龜喪
D49n8942_p0012a01║命因圖象良駟追風累纆牽勘破了老婆禪
D49n8942_p0012a02║說向人前不直錢
D49n8942_p0012a03║舉雲門大師云光不透脫有兩般病一切䖏不
D49n8942_p0012a04║明面前有物是一透得一切法空隱隱地似有箇
D49n8942_p0012a05║物相似亦是光不透脫又法身亦有兩般病得
D49n8942_p0012a06║到法身為法執不忘己見猶存堕在法身邊是
D49n8942_p0012a07║一直饒透得放過即不可子細點撿將来有什
D49n8942_p0012a08║麼氣息亦是病。
D49n8942_p0012a09║森羅萬象許崢嶸透脫無方碍眼睛掃彼門
D49n8942_p0012a10║庭誰有力隱人胷次自成情船橫野渡涵秋
D49n8942_p0013a01║碧棹入蘆花照雪明串錦老漁懷舊市飄飄
D49n8942_p0013a02║一[葉-世+廿]浪頭行
D49n8942_p0013a03║舉地蔵問脩山主甚䖏来脩云南方来蔵云南
D49n8942_p0013a04║方近日佛法如何脩云商量浩浩地蔵云爭如
D49n8942_p0013a05║我者裏種田博飯喫脩云爭奈三界何蔵云你
D49n8942_p0013a06║喚什麼作三界。
D49n8942_p0013a07║宗說般般盡強為𣴑傳耳口便支離種田博
D49n8942_p0013a08║飯家常事不是飽叅人不知參飽明知無所
D49n8942_p0013a09║求子房終不貴封侯忘機歸去同魚鳥濯足
D49n8942_p0013a10║凔浪煙水秋
D49n8942_p0014a01║舉臨濟將示滅囑三聖云吾遷化後不得滅𨚫
D49n8942_p0014a02║吾正法眼蔵聖云爭敢滅却和尚正法眼蔵濟
D49n8942_p0014a03║云忽有人問汝作麼生對聖便喝濟云誰知吾
D49n8942_p0014a04║正法眼蔵向這瞎驢邊滅却。
D49n8942_p0014a05║信衣半夜付盧䏻攪攪黃梅七百僧臨濟一
D49n8942_p0014a06║枝正法眼瞎驢滅却得人憎心心相印祖祖
D49n8942_p0014a07║傳燈夷平海岳變化鯤鵬只箇名言難比擬
D49n8942_p0014a08║大都手叚解𮋒騰
D49n8942_p0014a09║舉廓侍者問徳山從上諸聖向什麼䖏去也山
D49n8942_p0014a10║云作麼作麼廓云𠡠點飛龍馬跛鼈出頭来山
D49n8942_p0015a01║便休去来日山浴出廓過茶與山山撫廓背一
D49n8942_p0015a02║下廓云這老漢方始瞥地山又休去。
D49n8942_p0015a03║覿面来時作者知可中石火電光遲輸機謀
D49n8942_p0015a04║主有深意欺敵兵家無遠思發必中更[謾-又+(万-一)]誰
D49n8942_p0015a05║腦後見腮兮人難觸犯眉底著眼兮渠得便宜
D49n8942_p0015a06║舉溈山問𠇩山甚䖏来仰山云田中来山云田
D49n8942_p0015a07║中多少人仰插下鍬子义手而立山云南山大
D49n8942_p0015a08║有人刈茆仰拈鍬子便行。
D49n8942_p0015a09║老覺情多念子孫而今慚愧起家門是須記
D49n8942_p0015a10║取南山語鏤骨銘肌共報恩
D49n8942_p0016a01║舉麻谷持錫到章敬繞禪床三匝振錫一下卓
D49n8942_p0016a02║然而立敬云是是谷又到南泉遶禪床三匝振
D49n8942_p0016a03║錫一下卓然而立泉云不是不是谷云章敬道
D49n8942_p0016a04║是和尚為什麼道不是泉云章敬即是是汝不
D49n8942_p0016a05║是此是風力所轉終成敗壞。
D49n8942_p0016a06║是與不是好看捲[社-土+貴]似抑似揚難兄難弟縱
D49n8942_p0016a07║也彼既臨時奪也我何特地金錫一振太孤
D49n8942_p0016a08║標繩床三遶閑游戲樷林擾擾是非生想像
D49n8942_p0016a09║髑髏前見鬼
D49n8942_p0016a10║舉法眼問脩山主毫𨤲有差天地懸隔汝作麼
D49n8942_p0017a01║生會脩云毫𨤲有差天地懸隔眼云恁麼又爭
D49n8942_p0017a02║得脩云某甲只如此和尚又如何眼云毫𨤲有
D49n8942_p0017a03║𭅒天地懸隔脩便禮拜。
D49n8942_p0017a04║秤頭蠅坐便欹傾萬𠀍權𢖍照不平斤兩錙
D49n8942_p0017a05║銖見端的終歸輸我定盤星
D49n8942_p0017a06║舉僧問趙州狗子還有佛性也無州云有僧云
D49n8942_p0017a07║既有為什麼却撞入這箇皮袋州云為他知而
D49n8942_p0017a08║故犯又有僧問狗子還有佛性也無州云無僧
D49n8942_p0017a09║云一切眾生皆有佛性狗子為什麼却無州云
D49n8942_p0017a10║為伊有業識在。
D49n8942_p0018a01║狗子佛性有狗子佛性無直釣尤末負命魚
D49n8942_p0018a02║逐氣尋香雲水客嘈嘈雜雜作分踈平展演
D49n8942_p0018a03║大鋪舒莫恠儂家不慎初𢫾點瑕疵還奪𤩹
D49n8942_p0018a04║秦王不識藺相如
D49n8942_p0018a05║舉僧問雲門不起一念還有過也無門云須弥山。
D49n8942_p0018a06║不起一念須弥山韶陽法施意非慳肯来兩
D49n8942_p0018a07║手相分付擬去千尋不可攀滄海闊白雲閑
D49n8942_p0018a08║莫將毫𩬊著其閒假鷄聲韻難謾我未肯模
D49n8942_p0018a09║胡放過關
D49n8942_p0018a10║舉地蔵問法眼上座何往眼云迤邐行腳蔵云
D49n8942_p0019a01║行腳事作麼生眼云不知蔵云不知最親切眼
D49n8942_p0019a02║豁然大悟。
D49n8942_p0019a03║而今參飽似當時脫盡廉纖到不知任短任
D49n8942_p0019a04║長休剪綴随高随下自平持家門豐儉臨時
D49n8942_p0019a05║用田地優游信步移三十年前行脚事分明
D49n8942_p0019a06║辜負一雙眉
D49n8942_p0019a07║舉雲巖掃地次道吾云太區區生巖云須知有
D49n8942_p0019a08║不區區者吾云恁麼則有苐二月也巖提𧺫掃
D49n8942_p0019a09║箒云這箇是苐幾月吾便休去玄沙云正是苐
D49n8942_p0019a10║二月雲門云奴見婢殷勤。
D49n8942_p0020a01║借来聊尓了門頭得用随宜即便休象骨嵓
D49n8942_p0020a02║前弄蛇手兒時做䖏老知羞
D49n8942_p0020a03║舉巖頭到徳山跨門便問是凡是聖山便喝頭
D49n8942_p0020a04║禮拜洞山聞舉云若不是奯公大難承當頭云
D49n8942_p0020a05║洞山老漢不識好惡我當時一手擡一手搦。
D49n8942_p0020a06║挫来機緫權柄事有必行之威國有不犯之
D49n8942_p0020a07║令賓尚奉而主驕君忌諫而臣佞底意嵓頭
D49n8942_p0020a08║問徳山一擡一搦看心行
D49n8942_p0020a09║舉魯祖凡見僧来便面壁南泉聞云我尋常向
D49n8942_p0020a10║他道空劫已前承當佛未出𠀍時會取尚不得
D49n8942_p0021a01║一箇半箇他恁麼驢年去。
D49n8942_p0021a02║淡中有味妙超情謂綿綿若存兮象先兀兀
D49n8942_p0021a03║如愚兮道貴玉雕文以喪淳珠在淵而自媚
D49n8942_p0021a04║十分爽氣兮清磨暑秋一片閑雲兮遠分天水
D49n8942_p0021a05║舉雪峯示眾云南山有一條鼈𮮱虵汝䓁諸人
D49n8942_p0021a06║切須好看長慶云今日堂中大有人䘮身失命
D49n8942_p0021a07║僧舉似玄沙沙云須是稜兄始得然雖如是我
D49n8942_p0021a08║即不與麼僧云和尚作麼生沙云用南山作麼
D49n8942_p0021a09║雲門以拄杖攛向峯面前作怕𫝑。
D49n8942_p0021a10║玄沙太剛長慶少勇南山鼈𮮱死無用風雲
D49n8942_p0022a01║際會頭角生果見韶陽下手弄下手弄激電
D49n8942_p0022a02║光中看變動在我也䏻遣䏻呼於彼也有擒
D49n8942_p0022a03║有縱底事如今付阿誰冷口傷人不知痛
D49n8942_p0022a04║舉鹽官一日喚侍者與我過犀牛扇子来者云
D49n8942_p0022a05║扇子破也官云扇子既破還我犀牛兒来者無
D49n8942_p0022a06║對資福𦘕一圎相於中書一牛字。
D49n8942_p0022a07║扇子破索犀牛棬攣中字有来由誰知桂轂
D49n8942_p0022a08║千年魄妙作通明一點秋
D49n8942_p0022a09║舉仰山指雪師子云還有過得此色者麼雲門
D49n8942_p0022a10║云當時便與推倒雪竇云只解推倒不解扶起。
D49n8942_p0023a01║一倒一起雪庭師子慎於犯而懷仁勇於為
D49n8942_p0023a02║而見義清光照眼似迷家眀白轉身還堕位
D49n8942_p0023a03║衲僧家了無寄同死同生何此何彼暖信破
D49n8942_p0023a04║梅兮春到寒枝涼飊脫[葉-世+廿]兮秋澄潦水
D49n8942_p0023a05║舉法眼一手指簾時有二僧同去卷簾眼云一
D49n8942_p0023a06║得一失。
D49n8942_p0023a07║松直𣗥曲鶴長鳬短𦏁皇𠀍人俱忘治亂其
D49n8942_p0023a08║安也潛龍在淵其逸也翔鳥脫絆無何祖祢
D49n8942_p0023a09║西来裏許得失相半蓬隨風而轉空船截流
D49n8942_p0023a10║而到岸箇中靈利𫀃僧者取清涼手叚
D49n8942_p0024a01║舉僧問護國鶴立枯松時如何國云地下底一
D49n8942_p0024a02║塲懡㦬僧云滴水滴凍時如何國云日出時一
D49n8942_p0024a03║塲懡㦬僧云會昌沙汰時護法善神向什麼雲
D49n8942_p0024a04║去也國云三門頭兩箇一塲懡㦬。
D49n8942_p0024a05║壯志稜稜𩯭未秋男兒不憤不封[俟-ㄙ+亡]𮋒思清
D49n8942_p0024a06║匂𫝊家客洗耳溪頭不飲牛
D49n8942_p0024a07║舉風穴在郢州衙內上堂云祖師心印壯似鐵
D49n8942_p0024a08║牛之機去即印住住即印破只如不去不住印
D49n8942_p0024a09║即是不印即是時有盧陂長老出問云某甲有
D49n8942_p0024a10║鐵牛之機請師不搭印穴云慣釣鯨鯢澄巨浸
D49n8942_p0025a01║却嗟蛙步𩥇泥沙陂佇思穴喝云長老何不進
D49n8942_p0025a02║語陂擬議穴便打一拂子云還記得話頭麼試
D49n8942_p0025a03║舉看陂擬開口穴又打一拂子牧主云佛法與
D49n8942_p0025a04║王法一般穴云見亇什麼牧云當𣂾不𣂾返招
D49n8942_p0025a05║其亂穴便下座。
D49n8942_p0025a06║䥫牛之機印住印破透出毘盧頂𩕳行却來
D49n8942_p0025a07║化佛舌頭坐風穴當衡盧陂負堕棒頭喝下
D49n8942_p0025a08║電光石火歴歴分明珠在盤眨起眉毛還蹉
D49n8942_p0025a09║過
D49n8942_p0025a10║舉僧問大随劫火洞然大千俱壞未審這箇壞
D49n8942_p0026a01║不壞随六壞僧云恁麼則随他去也随云随他
D49n8942_p0026a02║去僧問龍濟刼火洞然大千俱壞未審這亇壞
D49n8942_p0026a03║不壞濟云不壞僧云為什麼却不壞濟云為同
D49n8942_p0026a04║大千。
D49n8942_p0026a05║壞不壞随他去也大千界句裏了無鈎鎻機
D49n8942_p0026a06║脚頭多被葛藤礙會不會分明底事丁寧煞
D49n8942_p0026a07║知心拈出勿商量還我當行相買賣
D49n8942_p0026a08║舉雲門𡸁語云古佛與露柱相交是苐幾機眾
D49n8942_p0026a09║無語自代云南山起雲北山下雨。
D49n8942_p0026a10║一道神光初不覆蔵超見緣也是而無是出
D49n8942_p0027a01║情量也當而無當嵓花之粉兮蜂房成蜜野
D49n8942_p0027a02║草之滋兮麝臍作香随類三尺一丈六明明
D49n8942_p0027a03║觸䖏露堂堂
D49n8942_p0027a04║舉仰山問僧甚䖏人僧云幽州人山云汝還思
D49n8942_p0027a05║彼中麼僧云常思山云䏻思是心所思是境彼
D49n8942_p0027a06║中山河大地樓臺殿閣人畜䓁物反思思底心
D49n8942_p0027a07║還有許多般麼僧云某甲到這裏緫不見有山
D49n8942_p0027a08║云信位即是人位未是僧云和尚莫別有指示
D49n8942_p0027a09║否山云別有別無即不中據汝見䖏只得一玄
D49n8942_p0027a10║得坐披衣向後自看。
D49n8942_p0028a01║無外而容無礙而冲門墻岸岸𨵿鎻重重酒
D49n8942_p0028a02║常酣而臥客飯雖飽而頹農突出虗空兮風
D49n8942_p0028a03║摶妙翅踏𮋒滄海兮雷送遊龍
D49n8942_p0028a04║舉三聖問雪峯透網金鱗未審以何為食峯云
D49n8942_p0028a05║待汝出網来向汝道聖云一千五百人善知識
D49n8942_p0028a06║話頭也不識峯云老僧住持事煩。
D49n8942_p0028a07║浪級初昇雲雷相送騰躍稜稜看大用燒尾
D49n8942_p0028a08║分明度禹門華鱗未肯淹𧆌瓮老成人不驚
D49n8942_p0028a09║眾慣臨大敵初無𢙢泛泛端如五兩輕堆堆
D49n8942_p0028a10║何啻千鈞重高名四海復誰同介立八風吹
D49n8942_p0029a01║不動
D49n8942_p0029a02║舉風穴𡸁語云若立一塵家國興盛不立一塵
D49n8942_p0029a03║家國喪亡雪竇拈拄杖云還有同生同死底𫀃
D49n8942_p0029a04║僧麼。
D49n8942_p0029a05║皤然渭水起𡸁綸何似首陽清餓人只在一
D49n8942_p0029a06║塵分變態高名勳業兩難成
D49n8942_p0029a07║舉洛浦參夾山不禮拜當靣而立山云鷄棲鳳
D49n8942_p0029a08║巢非其同類出去浦云自遂趨風乞師一接山
D49n8942_p0029a09║云目前無闍梨此間無老僧浦便喝山云住住
D49n8942_p0029a10║且莫草草怱怱雲月是同溪山各異截𣂾天下
D49n8942_p0030a01║人舌頭即不無爭教無舌人解語浦無語山便
D49n8942_p0030a02║打浦從此伏膺。
D49n8942_p0030a03║搖頭擺尾赤稍鱗徹底無依解轉身截𣂾舌
D49n8942_p0030a04║頭饒有術拽回鼻孔妙通神夜明簾外兮風
D49n8942_p0030a05║月如晝枯木巖前兮花卉長春無舌人無舌
D49n8942_p0030a06║人正令全提一句親獨步寰中明了了任從
D49n8942_p0030a07║天下樂欣欣
D49n8942_p0030a08║舉馬大師不安院主問和尚近日尊位如何大
D49n8942_p0030a09║師云日靣佛月面佛。
D49n8942_p0030a10║日面月靣星流電卷鏡對像而無𥝠珠在盤
D49n8942_p0031a01║而自轉君不見鉗鎚前百鍊之金刀尺下一
D49n8942_p0031a02║機之絹
D49n8942_p0031a03║舉溈山問仰山忽有人問一切眾生但有業識
D49n8942_p0031a04║𣴭𣴭無本可據子作麼生驗仰云若有僧来即
D49n8942_p0031a05║召云某甲僧回首乃云是什麼待伊擬議向道
D49n8942_p0031a06║非唯業識茫茫亦乃無本可據山云善㢤善㢤。
D49n8942_p0031a07║一喚回頭識我不依俙蘿月又成鈎千金之
D49n8942_p0031a08║子𦆵流落漠漠窮途有許愁
D49n8942_p0031a09║舉臨濟示眾云有一無位真人常在汝䓁靣門
D49n8942_p0031a10║出入初心未證據者看看時有僧出問如何是
D49n8942_p0032a01║無位真人濟下禪床擒住者僧擬議濟托開云
D49n8942_p0032a02║無位真人是什麼乾屎橛。
D49n8942_p0032a03║迷悟相返妙傳而簡春坼百花兮一吹力回
D49n8942_p0032a04║九牛兮一挽無奈泥沙撥不𨳩分明塞𣂾甘
D49n8942_p0032a05║泉眼忽然突出肆橫流師復云險
D49n8942_p0032a06║舉僧問趙州學人乍入樷林乞師指示州云喫
D49n8942_p0032a07║粥了未僧云喫粥了州云洗鉢去。
D49n8942_p0032a08║粥罷令教洗鉢盂豁然心地自相符而今參
D49n8942_p0032a09║飽藂林客且道其間有悟無
D49n8942_p0032a10║舉雲門問乾峯請師荅話峯云到老僧也未門
D49n8942_p0033a01║云恁麼則某甲在遲也峯云恁麼那恁麼那門
D49n8942_p0033a02║云將謂𬾃白更有𬾃黑。
D49n8942_p0033a03║弦筈相銜網珠相對發百中而箭箭不虛攝
D49n8942_p0033a04║眾景而光光無礙得言句之惣持住游戱之
D49n8942_p0033a05║三昧妙其間也宛轉偏圎必如是也縱橫自在
D49n8942_p0033a06║舉洛浦臨終示眾云今有一事問你諸人這箇
D49n8942_p0033a07║若是即頭上安頭若道不是即斬頭覔浩時首
D49n8942_p0033a08║座云青山常舉足日下不挑燈浦云是什麼時
D49n8942_p0033a09║莭作這亇說話有彥從上座出云去此二途請
D49n8942_p0033a10║師不問浦云未在更道從云某甲道不𥁞浦云
D49n8942_p0034a01║我不管你道盡道不盡從云某甲無侍者祗對
D49n8942_p0034a02║和尚浦便休至晚喚從上座問你今日祗對甚
D49n8942_p0034a03║有来由合體得先師道目前無法意在目前他
D49n8942_p0034a04║不是目前法非耳目所到且道那句是賓那句
D49n8942_p0034a05║是主若揀得出分付鉢袋子[彳*(前-刖+(之-、))]云不會浦云汝
D49n8942_p0034a06║何會從云實不會浦喝出云苦㢤苦㢤僧問和
D49n8942_p0034a07║尚尊意如何浦云慈舟不棹清波上劒峽徒勞
D49n8942_p0034a08║放木鵝。
D49n8942_p0034a09║餌雲鈎月釣清津年老心孤未得鱗一曲離
D49n8942_p0034a10║騷歸去後汨𤄷江上獨醒人
D49n8942_p0035a01║舉僧問南陽忠國師如何是本身盧舎那國師
D49n8942_p0035a02║云與我過淨缾来僧將淨缾到國師云却安舊
D49n8942_p0035a03║䖏著僧復問如何是本身盧舎那國師云古佛
D49n8942_p0035a04║過去久矣。
D49n8942_p0035a05║鳥之行空魚之在水江湖相忘雲天得志擬
D49n8942_p0035a06║心一絲對靣千里知恩報恩人閒幾幾
D49n8942_p0035a07║舉羅山問嵓頭起滅不停時如何頭咄云是誰
D49n8942_p0035a08║起滅。
D49n8942_p0035a09║斫𣂾老葛藤打破狐窠窟豹披霧而變文龍
D49n8942_p0035a10║乗雷而揳骨咄起滅紛紛是何物
D49n8942_p0036a01║舉僧問興陽剖和尚娑竭出海乾坤震覿面相
D49n8942_p0036a02║呈事若何陽云妙翅鳥王當宇宙箇中誰是出
D49n8942_p0036a03║頭人僧云忽遇出頭時又作麼生陽云似鶻提
D49n8942_p0036a04║鳩君不覺御樓前驗始知真僧云恁麼則义手
D49n8942_p0036a05║當胷退身三步陽云須称座下烏龜子莫待重
D49n8942_p0036a06║教點額痕。
D49n8942_p0036a07║絲綸降號令分寰中天子塞外將軍不待雷
D49n8942_p0036a08║驚出蟄那知風遏行雲機底聮綿兮自有金
D49n8942_p0036a09║針玉線印前恢廓兮元無鳥篆虫文
D49n8942_p0036a10║舉圎覺經云居一切時不起妄念於諸妄心亦
D49n8942_p0037a01║不息滅住妄想境不加了知於無了知不辨真實。
D49n8942_p0037a02║巍巍堂堂磊磊落落閙䖏刺頭稳䖏下脚脚
D49n8942_p0037a03║下線𣂾我自由𮮱端泥盡君休斵莫動著千
D49n8942_p0037a04║年故紙中合藥
D49n8942_p0037a05║舉徳山圎明大師示眾云及盡去也直得三𠀍
D49n8942_p0037a06║諸佛口掛壁上猶有一人呵呵大𥬇若識此人
D49n8942_p0037a07║參學事畢。
D49n8942_p0037a08║收把𣂾襟喉風磨雲拭水冷天秋錦鱗莫謂
D49n8942_p0037a09║無滋味釣盡滄浪月一鈎
D49n8942_p0037a10║舉僧問趙州如何是祖師西来意州云庭前栢
D49n8942_p0038a01║樹子。
D49n8942_p0038a02║岸眉橫雪河目含秋海口鼓浪航舌駕流撥
D49n8942_p0038a03║亂之手太平之籌老趙州老趙州攪攪樷林
D49n8942_p0038a04║卒未休徒費工夫也造車合轍本無伎倆也
D49n8942_p0038a05║塞壑填溝
D49n8942_p0038a06║舉維摩詰問文殊師利何䓁是菩[薩-產+(辛/工)]入不二法
D49n8942_p0038a07║門文殊師利曰如我意者於一切法無言無說
D49n8942_p0038a08║無示無識離諸問荅是為入不二法門於是文
D49n8942_p0038a09║殊師利問維摩詰言我䓁各自說已仁者當說
D49n8942_p0038a10║何䓁是菩[薩-產+(辛/工)]入不二法門維摩默然。
D49n8942_p0039a01║曼殊問疾老毘耶不二門𨳩看作家珉表粹
D49n8942_p0039a02║中誰賞鑑忘前失後莫咨嗟區區抱璞兮楚
D49n8942_p0039a03║庭𭄗士璨璨報珠兮陏城𣂾虵休點破絕疵
D49n8942_p0039a04║瑕俗氣渾無却較㱔
D49n8942_p0039a05║舉洞山供養雲嵓真次遂舉前邈真話有僧問
D49n8942_p0039a06║雲巖道只這是意𭥍如何山云我當時洎錯會
D49n8942_p0039a07║先師意僧云未審雲嵓還知有也無山云若不
D49n8942_p0039a08║知有爭解恁麼道若知有爭肯恁麼道。
D49n8942_p0039a09║爭解恁麼道五更鷄唱家林曉爭肯恁麼道
D49n8942_p0039a10║千年鶴與雲松老寳鑑澄明驗正偏玉機轉
D49n8942_p0040a01║側看兼到門風大振兮規步綿綿父子變通
D49n8942_p0040a02║兮聲光浩浩
D49n8942_p0040a03║舉雪峯住庵時有兩僧来禮拜峯見来以手托
D49n8942_p0040a04║庵門放身出云是什麼僧亦云是什麼峯低頭
D49n8942_p0040a05║歸庵僧後到嵓頭頭問甚麼䖏来僧云嶺南来
D49n8942_p0040a06║頭云曾到雪峯麼僧云曾到頭云有何言句僧
D49n8942_p0040a07║舉前話頭云他道什麼僧云他無語低頭歸庵
D49n8942_p0040a08║頭云噫我當初不向他道末後句若向伊道天
D49n8942_p0040a09║下人不奈雪老何僧至夏末再舉前話請益頭
D49n8942_p0040a10║云何不早問僧云未敢容易頭云雪峯雖與我
D49n8942_p0041a01║同條生不與我同條死要識末後句只這是。
D49n8942_p0041a02║切瑳𤥨磨変態誵訛葛陂化龍之杖陶家居
D49n8942_p0041a03║蟄之梭同條生兮有[婁*殳]同條死兮無多末後
D49n8942_p0041a04║句只這是風舟載月浮秋水
D49n8942_p0041a05║舉法眼問覺上座舡来陸来覺云舡来眼云船
D49n8942_p0041a06║在什麼䖏覺云舡在河裏覺退後眼却問傍僧
D49n8942_p0041a07║云你道適来這僧具眼不具眼。
D49n8942_p0041a08║水不洗水金不博金昧毛色而得馬靡絲絃
D49n8942_p0041a09║而樂琴結繩畫卦有許事喪盡真淳盤古心
D49n8942_p0041a10║舉曺山問徳上座佛真法身猶若虛空應物現
D49n8942_p0042a01║形如水中月作麼生說箇應底道理徳云如驢
D49n8942_p0042a02║覷井山云道即太煞道只道得八成徳云和尚
D49n8942_p0042a03║又如何山云如井覷驢。
D49n8942_p0042a04║驢覷井井覷驢智容無外淨涵有餘肘後誰
D49n8942_p0042a05║分印家中不蓄書機絲不掛梭頭事文彩縱
D49n8942_p0042a06║橫意自殊
D49n8942_p0042a07║舉黃蘗示眾云汝䓁諸人盡是噇酒糟漢與麼
D49n8942_p0042a08║行脚何䖏有今日還知大唐國裏無禪師麼時
D49n8942_p0042a09║有僧出云只如諸方匡徒領眾又作麼生蘗云
D49n8942_p0042a10║不道無禪只是無師。
D49n8942_p0043a01║𭭛分絲染太嘮嘮[葉-世+廿]綴花聮敗祖曺妙握司
D49n8942_p0043a02║南造化柄水雲器具在甄陶屏割繁碎剪除
D49n8942_p0043a03║氄毛星衡藻鑑玉尺金刀黃蘗老察秋毫坐
D49n8942_p0043a04║𣂾春風不放高
D49n8942_p0043a05║舉雲巖問道吾大悲菩[薩-產+(辛/工)]用許多手眼作麼吾
D49n8942_p0043a06║云如人夜中背手摸枕子巖云我會也吾云汝
D49n8942_p0043a07║作麼生會嵓云徧身是手眼吾云道即太煞道
D49n8942_p0043a08║只道得八成巖云師兄作麼生吾云通身是手眼。
D49n8942_p0043a09║一竅虛通八靣玲瓏無象無𥝠春入律不留
D49n8942_p0043a10║不礙月行空清淨寳目㓛徳臂徧身何似通
D49n8942_p0044a01║身是現前手眼顯全機大用縱橫何諱忌
D49n8942_p0044a02║舉雪峯在徳山作飯頭一日飯遲徳山托鉢至
D49n8942_p0044a03║法堂峯云這老漢鐘未鳴鼓未響托鉢向什麼
D49n8942_p0044a04║䖏去山便歸方丈峯舉似嵓頭頭云大小徳山
D49n8942_p0044a05║不會末後句山聞令侍者喚嵓頭問汝不肯老
D49n8942_p0044a06║僧那嵓遂密啓其意山乃休去至明日陞堂果
D49n8942_p0044a07║與尋常不同巖撫掌𥬇云且喜老漢會末後句
D49n8942_p0044a08║他後天下人不奈伊何。
D49n8942_p0044a09║末後句會也無徳山父子太含胡座中亦有
D49n8942_p0044a10║江南客莫向人前唱鷓鴣
D49n8942_p0045a01║舉密師伯與洞山行次見白兔子靣前走過密
D49n8942_p0045a02║云俊㢤山云作麼生密云如白衣拜相山云老
D49n8942_p0045a03║老大大作這箇語話密云你又作麼生山云積
D49n8942_p0045a04║代簮纓暫時落薄。
D49n8942_p0045a05║抗力霜雪平步雲霄下恵黜國相如過橋蕭
D49n8942_p0045a06║曺謀略䏻成漢巢許身心欲避堯寵辱若驚
D49n8942_p0045a07║深自信真情參跡混漁樵
D49n8942_p0045a08║舉嚴陽尊者問趙州一物不將来時如何州云
D49n8942_p0045a09║放下著嚴云一物不將来放下箇什麼州云恁
D49n8942_p0045a10║麼則擔取去。
D49n8942_p0046a01║不防行細輸先手自覺心麤媿撞頭𢩁破腰
D49n8942_p0046a02║間斧柯爛洗清凡骨共仙遊
D49n8942_p0046a03║舉金剛經云若為人輕賤是人先𠀍罪業應堕
D49n8942_p0046a04║惡道以今𠀍人輕賤故先𠀍罪業則為消滅。
D49n8942_p0046a05║綴綴㓛過膠膠因果鏡外狂奔演若多杖頭
D49n8942_p0046a06║擊著破竈堕竈堕破来相賀却道從前辜負
D49n8942_p0046a07║我
D49n8942_p0046a08║舉僧問青林學人徑往時如何林云死虵當大
D49n8942_p0046a09║路勸子莫當頭僧云當頭時如何林云喪子命
D49n8942_p0046a10║根僧云不當頭時如何林云亦無回避䖏僧云
D49n8942_p0047a01║正當恁麼時如何林云却失也僧云未審向什
D49n8942_p0047a02║麼䖏去也林云草深無覔䖏僧云和尚也須隄防
D49n8942_p0047a03║始得林撫掌云一䓁是箇毒氣。
D49n8942_p0047a04║三老暗轉柂孤舟夜回頭蘆花兩岸雪煙水
D49n8942_p0047a05║一江秋風力扶㠶行不棹笛聲喚月下滄洲
D49n8942_p0047a06║舉劉䥫磨到溈山山云老牸牛汝来也磨云来
D49n8942_p0047a07║日臺山大會齋和尚還去麼山放身臥磨便出去。
D49n8942_p0047a08║百戰成功老太平優柔誰肯苦爭衡玉鞭金
D49n8942_p0047a09║馬閑終日明月清風富一生
D49n8942_p0047a10║舉僧問乾峯十方薄伽梵一路涅槃門未審路
D49n8942_p0048a01║頭在什麼𠁅峯以拄杖一畫云在這裏僧舉問
D49n8942_p0048a02║雲門門云扇子踣跳上三十三天築著帝𥼶鼻
D49n8942_p0048a03║孔東海鯉魚打一棒雨似盆傾會麼會麼。
D49n8942_p0048a04║入手還將死馬醫反魂香欲起君危一期拶
D49n8942_p0048a05║出通身汗方信儂家不惜眉
D49n8942_p0048a06║舉米胡令僧問仰山今時人還假悟否山云悟
D49n8942_p0048a07║即不無爭奈落苐二頭何僧回舉似米胡胡深
D49n8942_p0048a08║肯之。
D49n8942_p0048a09║苐二頭分悟破迷快須撒手捨筌罤㓛兮未
D49n8942_p0048a10║盡成胼拇智也難知覺噬[月*(〦/(刀*了*(留-刀-田))/肉)]兔老冰盤秋露
D49n8942_p0049a01║泣鳥寒玉樹曉風凄持来大仰辨真假痕玷
D49n8942_p0049a02║渾無貴白珪
D49n8942_p0049a03║舉趙州問投子大死底人却活時如何子云不
D49n8942_p0049a04║許夜行投明須到。
D49n8942_p0049a05║芥城劫石妙窮初活眼環中照廓虛不許夜
D49n8942_p0049a06║行投曉到家音未肯付鴻魚
D49n8942_p0049a07║舉子昭首座問法眼和尚𨳩堂承嗣何人眼云
D49n8942_p0049a08║地蔵昭云太辜負長慶先師眼云某甲不會長
D49n8942_p0049a09║慶一轉語昭云何不問眼云萬像之中獨露身
D49n8942_p0049a10║意作麼生昭乃竪起拂子眼云此是長慶䖏學
D49n8942_p0050a01║得底首座分上作麼生昭無語眼云只如萬像
D49n8942_p0050a02║之中獨露身是撥萬像不撥萬像昭云不撥眼
D49n8942_p0050a03║云兩箇叅随左右皆云撥萬像眼云萬像之中
D49n8942_p0050a04║獨露身𠰚。
D49n8942_p0050a05║離念見佛破塵出經現成家法誰立門庭月
D49n8942_p0050a06║逐舟行江練淨春随草上燒痕青撥不撥聴
D49n8942_p0050a07║丁寧三徑就荒歸便得舊時松菊尚芳馨
D49n8942_p0050a08║舉僧問首山如何是佛山云新婦騎驢何家牽。
D49n8942_p0050a09║新婦騎驢阿家牽體叚風流得自然堪笑效
D49n8942_p0050a10║顰隣舎女向人添醜不成妍
D49n8942_p0051a01║舉僧問九峯如何是頭峯云𨳩眼不覺曉僧云
D49n8942_p0051a02║如何是尾峰云不坐萬年[(冰-水+〡)*木]僧云有頭無尾時
D49n8942_p0051a03║如何峰云終是不貴僧云有尾無頭時如何峯
D49n8942_p0051a04║云雖飽無力僧云直得頭尾相稱時如何峯云
D49n8942_p0051a05║兒孫得力室內不知。
D49n8942_p0051a06║規圎矩方用行舎蔵鈍置棲蘆之鳥進退觸
D49n8942_p0051a07║藩之羊喫人家飯臥自家床雲騰致雨露結
D49n8942_p0051a08║為霜玉線相投透針𮮱錦絲不𣂾吐梭腸石
D49n8942_p0051a09║女機停兮夜色向午木人路轉兮月影移央
D49n8942_p0051a10║舉華嚴經云我今普見一切眾生具有如来智
D49n8942_p0052a01║慧徳相但以妄想執著而不證得。
D49n8942_p0052a02║天盖地載成團成塊周法界而無邊折隣虛
D49n8942_p0052a03║而無內及盡玄微誰分向背佛祖来償口業
D49n8942_p0052a04║債問取南泉王老師人人只喫一莖菜
D49n8942_p0052a05║舉僧問夾山撥塵見佛時如何山云直須揮劒
D49n8942_p0052a06║若不揮劒漁父棲巢後僧舉問石霜撥塵見佛
D49n8942_p0052a07║時如何霜云渠無國土何䖏逢渠僧回舉似夾
D49n8942_p0052a08║山山上堂云門庭施設不如老僧入理深談猶
D49n8942_p0052a09║較石霜百步。
D49n8942_p0052a10║拂牛劒氣洗兵威定亂歸㓛更是誰一旦氛
D49n8942_p0053a01║埃清四海𡸁衣皇化自無為
D49n8942_p0053a02║舉南泉示眾云三世諸佛不知有狸奴白牯却
D49n8942_p0053a03║知有。
D49n8942_p0053a04║跛跛挈挈㲯㲯毿毿百不可取一無所堪默
D49n8942_p0053a05║默自知田地稳騰騰誰謂肚皮憨普周法界
D49n8942_p0053a06║渾成飯鼻孔纍𡸁信飽叅
D49n8942_p0053a07║舉進山主問脩山主云明知生不生性為什麼
D49n8942_p0053a08║為生之所[一/(口*口)/田]脩云筍畢竟成竹如今作篾使還
D49n8942_p0053a09║得麼進云汝向後自悟在脩云某甲只如此上
D49n8942_p0053a10║座意𭥍如何進云這箇是監院房那箇是典座
D49n8942_p0054a01║房脩便禮拜。
D49n8942_p0054a02║豁落亡依高閑不覉家邦平貼到人稀㱔㱔
D49n8942_p0054a03║力量分階級蕩蕩身心絕是非是非絕介立
D49n8942_p0054a04║大方無軌轍
D49n8942_p0054a05║舉翠巖夏末示眾云一夏已来為兄弟說話看
D49n8942_p0054a06║翠巖眉毛在麼保福云作賊人心𠁅長慶云生
D49n8942_p0054a07║也雲門云𨵿。
D49n8942_p0054a08║作賊心過人膽歴歴縱橫對機感保福雲門
D49n8942_p0054a09║也𡸁𮮱欺脣翠巖長慶也脩眉映眼杜禪和
D49n8942_p0054a10║有何限剛道意句一齊剗埋沒自己也飲氣
D49n8942_p0055a01║吞聲𭘧累先宗也面牆擔板
D49n8942_p0055a02║舉仰山問中邑如何是佛性義邑云我與你說
D49n8942_p0055a03║箇[((辟-辛)/言)*(〦/羊)]喻如室有六窓中安一猕猴外有人喚云
D49n8942_p0055a04║狌狌猕猴即應如是六窓俱喚俱應仰云秪如
D49n8942_p0055a05║猕猴睡時又作麼生邑乃下禪床把住云狌狌
D49n8942_p0055a06║我與你相見。
D49n8942_p0055a07║凍眠雪屋嵗摧頹窈窕蘿門夜不開寒槁園
D49n8942_p0055a08║林看變態春風吹起律筒灰
D49n8942_p0055a09║舉僧問曺山靈衣不掛時如何山云曺山今日
D49n8942_p0055a10║孝滿僧云孝滿後如何山云曺山好顛酒。
D49n8942_p0056a01║清白門庭四絕隣長年関掃不容塵光明轉
D49n8942_p0056a02║䖏傾殘月爻象分時却建寅新滿孝便逢春
D49n8942_p0056a03║醉步狂歌任堕巾散髮夷猶誰管系太平無
D49n8942_p0056a04║事酒顛人
D49n8942_p0056a05║舉僧問法眼承教有言從無住本立一切法如
D49n8942_p0056a06║何是無住本眼云形興未質名起未名。
D49n8942_p0056a07║沒蹤跡𣂾消息白雲無根清風何色散乾盖
D49n8942_p0056a08║而非心持坤輿而有力洞千古之淵源造萬
D49n8942_p0056a09║像之模則剎塵道會也䖏䖏普賢樓閣門開
D49n8942_p0056a10║也頭頭弥勒
D49n8942_p0057a01║舉瑞巖問巖頭如何是本常理頭云動也巖云
D49n8942_p0057a02║動時如何頭云不見本常理巖佇思頭云肯即
D49n8942_p0057a03║未脫根塵不肯即𣱵沉生死。
D49n8942_p0057a04║圎珠不穴大璞不𤥨道人所貴無稜角拈却
D49n8942_p0057a05║肯路根塵空脫體無依活卓卓
D49n8942_p0057a06║舉首山示眾云苐一句薦得與祖佛為師苐二
D49n8942_p0057a07║句薦得與人天為師苐三句薦得自救不了僧
D49n8942_p0057a08║云和尚是苐幾句薦得山云月落三更穿市過。
D49n8942_p0057a09║佛祖髑髏穿一串宮漏沉沉密傳箭人天機
D49n8942_p0057a10║要發千鈞雲陣煇煇急飛電箇中人看轉變
D49n8942_p0058a01║遇賤則貴貴則賤得珠𠕀象兮至道綿綿游
D49n8942_p0058a02║刃亡牛兮赤心片片
D49n8942_p0058a03║舉僧問仰山和尚還識字否山云随分僧乃右
D49n8942_p0058a04║旋一匝云是什麼字山於地上書箇十字僧左
D49n8942_p0058a05║旋一匝云是什麼字山改十字作卍字僧𦘕一
D49n8942_p0058a06║圎相以兩手托如脩羅掌日月𫝑云是什麼字
D49n8942_p0058a07║山乃𦘕一圎相圍却卍字僧乃作樓至𫝑山云
D49n8942_p0058a08║如是如是汝善護持。
D49n8942_p0058a09║道環之虛靡盈空印之字未形妙運天輪地
D49n8942_p0058a10║軸密羅武緯文經放𨳩捏聚獨立周行機發
D49n8942_p0059a01║玄樞兮青天激電眼含紫光兮白日見星
D49n8942_p0059a02║舉僧問雲門如何是超佛越祖之談門云餬餅。
D49n8942_p0059a03║餬餅云超佛祖談句中無味若為叅衲僧一
D49n8942_p0059a04║日如知飽方見雲門靣不慚
D49n8942_p0059a05║舉長沙令僧問會和尚未見南泉時如何會良
D49n8942_p0059a06║久僧云見後如何會云不可別有也僧回舉似
D49n8942_p0059a07║長沙沙云百尺竿頭坐底人雖然得入未為真
D49n8942_p0059a08║百尺竿頭須進步十方𠀍界是全身僧云百尺
D49n8942_p0059a09║竿頭如何進步沙云朗州山澧州水僧云不會
D49n8942_p0059a10║沙云四海五湖王化裏。
D49n8942_p0060a01║玉人夢破一聲鷄轉盻生涯色色齊有信風
D49n8942_p0060a02║雷催出蟄無言桃李自成蹊及時莭力耕犁
D49n8942_p0060a03║誰怕春疇沒脛泥
D49n8942_p0060a04║舉龍牙問翠微如何是祖師西来意微云與我
D49n8942_p0060a05║過禪板来牙取禪板與翠微微接得便打牙云打
D49n8942_p0060a06║即任打要且無祖師意又問臨濟如何是祖師
D49n8942_p0060a07║西来意濟云與我過蒲團来牙取蒲團與臨濟
D49n8942_p0060a08║濟接得便打牙云打即任打要且無祖師意牙
D49n8942_p0060a09║後住院有僧問和尚當年問翠微臨濟祖師意
D49n8942_p0060a10║二尊宿明也未牙云明即明矣要且無祖師意。
D49n8942_p0061a01║蒲團禪板對龍牙何事當機不作家未意成
D49n8942_p0061a02║褫明目下恐將流落在天涯虛空那掛劒星
D49n8942_p0061a03║[漠-旲+天]却浮槎不萌草解蔵香象無底籃䏻著活
D49n8942_p0061a04║蛇今日江湖何障礙通方津渡有舡車
D49n8942_p0061a05║舉玄沙到蒲田縣百戱迎之次日問小塘長老
D49n8942_p0061a06║昨日許多喧閙向什麼䖏去也小塘提起袈裟
D49n8942_p0061a07║匊沙云料掉沒交涉。
D49n8942_p0061a08║夜壑蔵舟澄源著棹龍魚未知水為命折筋
D49n8942_p0061a09║不妨𦕅一攪玄沙師小塘老凾盖箭鋒探竿
D49n8942_p0061a10║影草潛縮也老龜巢蓮游戱也華鱗弄藻
D49n8942_p0062a01║舉雲門云聞聲悟道見色明心觀𠀍音菩[薩-產+(辛/工)]將錢
D49n8942_p0062a02║来買餬餅放下手却是饅頭。
D49n8942_p0062a03║出門躍馬掃攙搶萬國煙塵自肅清十二䖏
D49n8942_p0062a04║亡閑影響三千界放淨光明
D49n8942_p0062a05║舉溈山問道吾甚麼䖏来吾云看病来山云有
D49n8942_p0062a06║幾人病吾云有病者不病者山云不病者莫是
D49n8942_p0062a07║智頭陀麼吾云病與不病揔不干他事速道速
D49n8942_p0062a08║道山云道得也與他沒交涉。
D49n8942_p0062a09║妙藥何曾過口神醫莫䏻[打-丁+(口/(之-、))]手若存也渠本
D49n8942_p0062a10║非無至虛也渠本非有不滅而生不亡而壽
D49n8942_p0063a01║全超威音之前獨步刼空之後成平也天盖地
D49n8942_p0063a02║擎運轉也烏飛兔走
D49n8942_p0063a03║舉俱胝和尚凡有所問只竪一指。
D49n8942_p0063a04║俱𦙘老子𢫾頭禪三十年来用不殘信有道
D49n8942_p0063a05║人方外術了無俗物眼前看所得甚簡施設
D49n8942_p0063a06║弥寬大千剎海飲毛端鱗龍無限落誰手珎
D49n8942_p0063a07║重任公把釣竿師復竪起一指云看
D49n8942_p0063a08║舉肅宗帝問忠國師百年後所須何物國師云
D49n8942_p0063a09║與老僧作箇無縫塔帝曰請師塔樣國師良久
D49n8942_p0063a10║云會麼帝曰不會國師云吾有付法弟子躭源
D49n8942_p0064a01║却諳此事後帝詔躭源問此意如何源云相之
D49n8942_p0064a02║南譚之北中有黃金充一國無影樹下合同舡
D49n8942_p0064a03║琉璃殿上無知識。
D49n8942_p0064a04║孤逈逈圎陀陀眼力盡䖏高峩峩月落潭空
D49n8942_p0064a05║夜色重雲收山瘦秋容多八卦位正五行氣
D49n8942_p0064a06║和身先在裏見来麼南陽父子兮却似知有
D49n8942_p0064a07║西竺佛祖兮無如奈何
D49n8942_p0064a08║舉臨濟問黃蘗如何是佛法的的大意蘗便打
D49n8942_p0064a09║如是三度乃辭蘗見大愚愚問什麼䖏来濟云
D49n8942_p0064a10║黃蘗来愚云黃蘗有何言句濟云某甲三問佛
D49n8942_p0065a01║法的的大意三度喫棒不知有過無過愚云黃
D49n8942_p0065a02║蘗恁麼老婆為你得徹困更来問有過無過濟
D49n8942_p0065a03║於言下大悟。
D49n8942_p0065a04║九包之雛千里之駒真風度籥靈機發樞劈
D49n8942_p0065a05║面来時飛電急迷雲破䖏太陽孤捋虎䰅見
D49n8942_p0065a06║也無箇是雄雄大丈夫
D49n8942_p0065a07║舉踈山到溈山便問承師有言有句無句如藤
D49n8942_p0065a08║𠋣樹忽然樹倒藤枯句歸何䖏溈山呵呵大𥬇
D49n8942_p0065a09║踈云某甲四千里賣布單来和尚何得相弄溈
D49n8942_p0065a10║喚侍者取錢還者上座遂囑云向後有獨眼龍
D49n8942_p0066a01║為子點破去在後到明昭舉前話昭云溈山可
D49n8942_p0066a02║謂頭正尾正只是不遇知音踈復問樹倒藤枯
D49n8942_p0066a03║句歸何䖏昭云更使溈山𥬇轉新踈於言下有
D49n8942_p0066a04║省乃云溈山元来𥬇裏有刀。
D49n8942_p0066a05║藤枯樹倒問溈山大𥬇呵呵豈䓁閑𥬇裏有
D49n8942_p0066a06║刀窺得破言思無路絕機𨵿
D49n8942_p0066a07║舉楞嚴經云吾不見時何不見吾不見之䖏若
D49n8942_p0066a08║見不見自然非彼不見之相若不見吾不見之
D49n8942_p0066a09║地自然非物云何非汝。
D49n8942_p0066a10║滄海𤁋乾太虛充滿衲僧鼻孔長古佛舌頭
D49n8942_p0067a01║短珠絲度九曲玉機𦆵一轉直下相逢誰識
D49n8942_p0067a02║渠始信斯人不合伴
D49n8942_p0067a03║舉洞山示眾云秋初夏末兄弟或東或西直須
D49n8942_p0067a04║向萬里無寸草䖏去又云只如萬里無寸草䖏
D49n8942_p0067a05║作麼生去石霜云出門便是草大陽云直道不
D49n8942_p0067a06║出門亦是草漫漫地。
D49n8942_p0067a07║草漫漫門裏門外君自看荊𣗥林中下脚易
D49n8942_p0067a08║夜明簾外轉身難看看幾何般且随老木同
D49n8942_p0067a09║寒瘠將逐春風入燒瘢
D49n8942_p0067a10║舉仰山夢往弥勒所居苐二座尊者白云今日
D49n8942_p0068a01║當苐二座說法山乃起白椎云摩訶衍法離四
D49n8942_p0068a02║句絕百非謹白。
D49n8942_p0068a03║夢中擁衲參𦒿舊列聖森森坐其右當仁不
D49n8942_p0068a04║讓楗稚鳴說法無畏師子吼心安如海膽量
D49n8942_p0068a05║如斗鮫目淚流蚌膓珠剖譫語誰知泄我機
D49n8942_p0068a06║厖眉應𥬇揚家醜離四句絕百非馬師父子
D49n8942_p0068a07║病休醫
D49n8942_p0068a08║舉南泉因陸豆大夫云肇法師也甚奇恠解道
D49n8942_p0068a09║天地同根萬物一體泉指庭前牡丹云大夫時
D49n8942_p0068a10║人見此一株花如夢相似。
D49n8942_p0069a01║照徹𩀌微造化根紛紜出沒見其門游神刼
D49n8942_p0069a02║外問何有著眼身前知妙存𮓜嘯蕭蕭嵓吹
D49n8942_p0069a03║早龍吟冉冉洞雲昬南泉點破時人夢要識
D49n8942_p0069a04║堂堂補䖏尊
D49n8942_p0069a05║舉雲門大師云乾坤之內宇宙之間中有一寳
D49n8942_p0069a06║秘在形山拈燈籠向佛殿裏將三門来燈籠上。
D49n8942_p0069a07║收卷餘懷猒事華歸来何䖏是生涯爛柯樵
D49n8942_p0069a08║子疑無路掛樹壺公妙有家夜水金波浮桂
D49n8942_p0069a09║影秋風雪陣擁芦花寒魚著底不吞餌興盡
D49n8942_p0069a10║清歌却轉槎
D49n8942_p0070a01║舉魯祖問南泉摩尼珠人不識如来蔵裏親收
D49n8942_p0070a02║得如何是蔵泉云王老師與你徃往来者是祖云
D49n8942_p0070a03║不往来者泉云亦是蔵祖云如何是珠泉召云
D49n8942_p0070a04║師祖祖應諾泉云去汝不會我語。
D49n8942_p0070a05║別是非明得喪應之心指諸掌往来不往来
D49n8942_p0070a06║只者俱是蔵輪三賞之有㓛黃帝得之𠕀象
D49n8942_p0070a07║轉樞機䏻伎倆明眼衲僧無鹵莾
D49n8942_p0070a08║舉洞山不安僧問和尚病還有不病者麼山云有
D49n8942_p0070a09║僧云不病者還看和尚否山云老僧看他有分
D49n8942_p0070a10║僧云和尚看他時如何山云則不見有病。
D49n8942_p0071a01║卸却臭皮袋拈轉赤肉團當頭鼻孔正直下
D49n8942_p0071a02║髑髏乾老醫不見從来癖少子相看向近難野
D49n8942_p0071a03║水瘦時秋潦退白雲𣂾䖏舊山寒須勦絕莫
D49n8942_p0071a04║顢頇轉盡無㓛伊就位孤標不與汝同盤
D49n8942_p0071a05║舉臨濟問院主甚䖏来主云州中糶黃米来濟
D49n8942_p0071a06║云糶得盡麼主云糶得盡濟以拄杖一畫云還
D49n8942_p0071a07║糶得這箇麼主便喝濟便打次典座至濟舉前
D49n8942_p0071a08║話座云院主不會和尚意濟云你又作麼生座
D49n8942_p0071a09║便禮拜濟亦打。
D49n8942_p0071a10║臨濟全機格調高棒頭有眼辨秋毫掃除狐
D49n8942_p0072a01║兔家風峻變化魚龍電火燒活人劒殺人刀
D49n8942_p0072a02║𠋣天照雪利吹毛一䓁令行滋味別十分痛
D49n8942_p0072a03║䖏是誰遭
D49n8942_p0072a04║舉九峯在石霜作侍者霜遷化後眾欲請堂中
D49n8942_p0072a05║首座接續住持峯不肯乃云待某甲問過若會
D49n8942_p0072a06║先師意如先師侍奉遂問先師道休去歇去一
D49n8942_p0072a07║念萬年去寒灰枯木去一條白練去且道明什
D49n8942_p0072a08║麼邊事座云明一色邊事峯云恁麼則未會先
D49n8942_p0072a09║師意在座云你不肯我那裝香来座乃焚香云
D49n8942_p0072a10║我若不會先師意香煙起䖏脫去不得言訖便
D49n8942_p0073a01║坐脫峯乃撫其背云坐脫立亡則不無先師意
D49n8942_p0073a02║未夢見在。
D49n8942_p0073a03║石霜一宗親傳九峯香煙脫去正脉難通月
D49n8942_p0073a04║巢鶴作千年夢雪屋人迷一色㓛坐𣂾十方
D49n8942_p0073a05║猶點額密移一步看飛龍
D49n8942_p0073a06║舉同光帝謂興化云寡人收得中原一寳只是
D49n8942_p0073a07║無人酬價化云借陛下寳看帝以兩手引幞頭
D49n8942_p0073a08║脚化云君王之寳誰敢酬價。
D49n8942_p0073a09║君王底意語知音天下傾誠葵藿心掇出中
D49n8942_p0073a10║原無價寳不同趙璧與燕金
D49n8942_p0074a01║中原之寳呈興化一叚光明難定價帝業堪
D49n8942_p0074a02║為萬𠀍師金輪景耀四天下
D49n8942_p0074a03║舉僧問洞山三身中那身不堕諸[婁*殳]山云吾常
D49n8942_p0074a04║於此切。
D49n8942_p0074a05║不入𠀍未循緣劫壺空䖏有家傳白蘋風細
D49n8942_p0074a06║秋江暮古岸舡歸一𭘧煙
D49n8942_p0074a07║舉僧問雲門如何是塵塵三昧門云鉢裏飯桶
D49n8942_p0074a08║裏水。
D49n8942_p0074a09║鉢裏飯桶裏水𨳩口見膽求知己擬思便落
D49n8942_p0074a10║二三機對面忽成千萬里韶陽師較些子𣂾
D49n8942_p0075a01║金之義兮誰與相同匪石之心兮獨䏻如此
D49n8942_p0075a02║舉僧問瑯瑘覺和尚清淨本然云何忽生山河
D49n8942_p0075a03║大地覺云清淨本然云何忽生山河大地。
D49n8942_p0075a04║見有不有飜手覆手瑯瑘山裏人不落瞿曇
D49n8942_p0075a05║後
D49n8942_p0075a06║天童宏智覺和尚頌古一百則竟
D49n8942_p0075a07║
D49n8942_p0075a08║至正二年嵗次壬午蕤賓一日大明禪寺住持（海島）刊板印施流通
D49n8942_p0075a09║香山侍者　圎明　書
D49n8942_p0075a10║告白慕道高流此板見在西香山用者請来印造
D49n8942_p0076a01║
D49n8942_p0076a02║
D49n8942_p0076a03║大道者山雲峯禪寺住持嗣祖沙門月巖　徳明　助緣
D49n8942_p0076a04║大香山永安禪寺住持嗣祖沙門恵川　福珪　助緣
D49n8942_p0076a05║大甘泉普濟禪寺住持嗣祖沙門東溟　海潮　助緣
D49n8942_p0076a06║大萬壽禪寺住持嗣祖沙門玉川　道偡　助緣
D49n8942_p0076a07║大承天護聖寺住持月潭大師　了資　助緣
D49n8942_p0076a08║
D49n8942_p0076a09║舎人　朵鵉帖木兒　啊穆哥室利
D49n8942_p0076a10║太師國王孫銀青榮祿大夫河南江北䓁䖏行中書省國王承相（朵兒▆）施財