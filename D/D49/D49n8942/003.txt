D49n8942_p0135a01║投子山青和尚頌古集序
D49n8942_p0135a02║昔大陽山中木人孤坐石女懷胎頻年
D49n8942_p0135a03║不舉山前瑞草付與誰耘嶺畔泥牛何
D49n8942_p0135a04║人收放空王殿上車軸將摧古佛渡頭船
D49n8942_p0135a05║舷欲破唯有半穿皮履無縫布衫當時覿
D49n8942_p0135a06║面呈人到底承當不下月華圎鑑攢眉浩
D49n8942_p0135a07║歎携歸金谷巖中分付白雲老子於是
D49n8942_p0136a01║金雞抱卵丹鳳生雛玉樹𨳩花[(乏-之+虫)*(米/田)]桃結子
D49n8942_p0136a02║直淂山河震動大地掀騰不妨特地新鮮
D49n8942_p0136a03║也是一塲奇怪従此賣油市上舊店重開
D49n8942_p0136a04║古廟香爐祥𤇆再起胡笳曲子韻出青霄
D49n8942_p0136a05║寫向無孔笛中未知誰人側耳諸方傳玄
D49n8942_p0136a06║各善護持若遇知音大家吹唱。元豐七
D49n8942_p0136a07║年四月望日龍眠李沖元序
D49n8942_p0137a01║投子青禪師頌古
D49n8942_p0137a02║侍者　從圎　編
D49n8942_p0137a03║舉思和尚問六祖大師當何所務即不落階級
D49n8942_p0137a04║祖云汝曾作什麼来思云聖諦亦不為祖云落
D49n8942_p0137a05║何階級思云聖諦尚不為落何階級祖云如是
D49n8942_p0137a06║如是汝善護持吾當有偈。
D49n8942_p0137a07║心地含諸種普雨𢘻皆萌頓悟花情已菩提
D49n8942_p0137a08║果自成
D49n8942_p0137a09║無見頂露雲攢急刼外靈枝不𭘧春
D49n8942_p0137a10║那邊不坐空王殿爭肯耘田向日輪
D49n8942_p0138a01║舉石頭到思和尚䖏思問從什麼䖏来頭云曹
D49n8942_p0138a02║溪来思乃竪起拂子云曹溪還有這箇麼頭云
D49n8942_p0138a03║非但曹溪西天亦無思云子莫到西天来麼頭
D49n8942_p0138a04║云若到則有也思云未在更道頭云莫全靠某
D49n8942_p0138a05║甲和尚也須道一半思云不辤向汝道恐後無
D49n8942_p0138a06║人承當。
D49n8942_p0138a07║白雲蔵玉鳳紅日照無寥
D49n8942_p0138a08║隐隐星攢䖏無𥝠鎮九霄
D49n8942_p0138a09║舉藥山與雲巖遊山腰間刀響巖云什麼物作
D49n8942_p0138a10║聲山便抽刀驀口作斫𫝑。
D49n8942_p0139a01║大鵬無伴過天池師子將兒絕後随
D49n8942_p0139a02║崑崙觸犯歸行路一吼吞雲萬象馳
D49n8942_p0139a03║舉僧問道吾如何是和尚深深䖏吾下禪床作
D49n8942_p0139a04║女人拜云謝子遠来無可祗待。
D49n8942_p0139a05║驪龍海臥瑞雲高四望𡚖宗萬派潮
D49n8942_p0139a06║木人来問西宮事回恵東園一顆桃
D49n8942_p0139a07║舉雲巖初叅藥山山問什麼䖏来嵓云百丈来
D49n8942_p0139a08║山云百丈有何言句巖云有時云一句子百味
D49n8942_p0139a09║具足山云鹹即鹹味淡即淡味不鹹不淡是當
D49n8942_p0139a10║味作麼生是百味具足底句巖無對山云爭奈
D49n8942_p0140a01║目前生死何巖云目前無生死山云二十年在
D49n8942_p0140a02║百丈俗氣也不除又問海兄更說什麼法嵓云
D49n8942_p0140a03║有時道三句外省去六句外會取山云三千里
D49n8942_p0140a04║外且喜沒交涉山又問更說什麼法嵓云有時
D49n8942_p0140a05║上堂了大眾下堂次復召大眾大眾廻首乃云
D49n8942_p0140a06║是什麼山云何不早恁麼道嵓於言下有省。
D49n8942_p0140a07║行盡千峯路轉高肯歸方憶舊雲房
D49n8942_p0140a08║貪尋古調單于曲暨蹉胡笳一韻長
D49n8942_p0140a09║舉夾山叅船子船子問𡸁絲千尺意在深潭離
D49n8942_p0140a10║鈎三寸子何不道師擬𨳩口子便打師落水𦆵
D49n8942_p0141a01║出子又云道道師擬𨳩口子又打山豁然大悟
D49n8942_p0141a02║乃點頭三下子云竿頭絲線從君弄不犯清波
D49n8942_p0141a03║意自殊山遂進問拋綸擲釣師意如何子云絲
D49n8942_p0141a04║懸淥水浮定有無之意速道速道山云語𭘧玄
D49n8942_p0141a05║而無路舌頭談而不談子云釣盡江波金鱗始
D49n8942_p0141a06║遇山乃揜耳子云如是如是。
D49n8942_p0141a07║泛舟駕險三十春擊䖏竿頭活死人
D49n8942_p0141a08║夾嶺桂分千古韻朗江山翠萬重新
D49n8942_p0141a09║舉藥山問高沙弥云我聞長安甚閙弥云我國
D49n8942_p0141a10║晏然山忻然曰子[彳*(前-刖+(之-、))]看經得[彳*(前-刖+(之-、))]請益得弥云不
D49n8942_p0142a01║[彳*(前-刖+(之-、))]看經得亦不[彳*(前-刖+(之-、))]請益得山云大有人不看經
D49n8942_p0142a02║不請益為什麼不得弥云不道他不得自是他
D49n8942_p0142a03║不肯承當。
D49n8942_p0142a04║興亡雲去與雲来渠無國土絕塵埃
D49n8942_p0142a05║須弥頂上無根草不受春風花自𨳩
D49n8942_p0142a06║舉僧問石霜如何是和尚深深䖏霜云無鬚鏁
D49n8942_p0142a07║子兩頭搖。
D49n8942_p0142a08║三更月落兩山明古道程遙苔滿生
D49n8942_p0142a09║金鏁搖時無手犯碧波心月兔常行
D49n8942_p0142a10║舉僧問洞山如何是祖師西来意山云待洞水
D49n8942_p0143a01║逆流即向汝道。
D49n8942_p0143a02║古源無水月何生滿岸西流一派分
D49n8942_p0143a03║葱嶺罷詢熊耳夢雪庭休話少林春
D49n8942_p0143a04║舉僧問夾山如何是佛山云此間無賓主僧云
D49n8942_p0143a05║尋常與什麼人對談山云文殊與吾携水去普
D49n8942_p0143a06║賢猶未折花来。
D49n8942_p0143a07║親言言䖏幾人知今古無儔類莫齊
D49n8942_p0143a08║玉馬雪行𡚖半夜𦏰羊掛角月沉西
D49n8942_p0143a09║舉雲盖問石霜萬戶俱𨳩即不問萬戶俱閑時
D49n8942_p0143a10║如何霜云堂中事作麼生盖無對經半年方道
D49n8942_p0144a01║得語云無人接得渠霜云道則太煞道只道得
D49n8942_p0144a02║八成盖云和尚又如何霜云無人識得渠。
D49n8942_p0144a03║古殿巖開月鏁松霜凝雪露韻無窮
D49n8942_p0144a04║星前人臥千峯室佛祖無因識得渠
D49n8942_p0144a05║舉僧問九峯虔和尚一筆丹青為甚麼邈誌公
D49n8942_p0144a06║真不得峯云僧繇却許誌公僧云未審僧繇什
D49n8942_p0144a07║麼人證據峯云烏龜稽首須弥柱。
D49n8942_p0144a08║荊山採玉卞人尋至寳無瑕絕見因
D49n8942_p0144a09║鐵牛𭘧子踏滄海撞月石龜長羽鱗
D49n8942_p0144a10║舉僧問韶山是非不到䖏還有句也無山云有
D49n8942_p0145a01║僧云是什麼句山云一片孤雲不露醜。
D49n8942_p0145a02║白雲不到中峯頂滿目煙蘿景象殊
D49n8942_p0145a03║一句曲寒千古調萬重青碧月来初
D49n8942_p0145a04║舉僧問梁山如何是祖師西来意山云莫亂道。
D49n8942_p0145a05║國令嚴嚴擬者危毫𨤲釐𦆵動鐵輪随
D49n8942_p0145a06║心萌口應三千里齒露言来苦怨誰
D49n8942_p0145a07║舉僧問龍牙如何是祖師西来意龍云待石烏
D49n8942_p0145a08║龜解語即向汝道。
D49n8942_p0145a09║石龜語話是誰聞無耳髑髏夜聽深
D49n8942_p0145a10║天曉便蔵無影樹太陽雖照不䏻尋
D49n8942_p0146a01║舉靈雲見桃花悟道。
D49n8942_p0146a02║山前桃發故園春花綻紅枝省此身
D49n8942_p0146a03║證據謝君𠊓着力笑顏雖展意生瞋
D49n8942_p0146a04║煙鏁綠楊鸎囀緩雨侵石笋𠋣空鄰
D49n8942_p0146a05║金烏放去無消息木馬嘶聲過漢秦
D49n8942_p0146a06║舉肅宗帝問忠國師百年後所須何物師云與
D49n8942_p0146a07║老僧作箇無縫塔帝云請師塔樣國師良久云
D49n8942_p0146a08║陛下還會麼帝云不會師云吾有付法弟子躭
D49n8942_p0146a09║源卻諳此事請詔問之。
D49n8942_p0146a10║古塔踊聖迷雲籠龍鳳失
D49n8942_p0147a01║香風半夜沉寳殿無知識
D49n8942_p0147a02║舉龐居士問馬大師不與萬法為侶者是什麼
D49n8942_p0147a03║人師云待汝一口吸盡西江水即向汝道。
D49n8942_p0147a04║父母曠来別得奉當竭力
D49n8942_p0147a05║木人半夜言莫使外人識
D49n8942_p0147a06║舉僧問長沙本来人還成佛否沙云你道大唐
D49n8942_p0147a07║天子還割𦭘刈草否。
D49n8942_p0147a08║苔殿重重紫氣深星分辰位正乾坤
D49n8942_p0147a09║金輪不御𨵻浮境豈並諸侯寳印尊
D49n8942_p0147a10║舉道吾與雲嵓到南泉䖏泉問闍梨名什麼吾
D49n8942_p0148a01║云宗智泉云智不到䖏作麼生宗吾云切忌道
D49n8942_p0148a02║着泉云酌然道着則頭角生異日師與雲嵓在
D49n8942_p0148a03║後架把針南泉過見再問智頭陀前日道智不
D49n8942_p0148a04║到䖏切忌道着道着則頭角生合作麼生行履
D49n8942_p0148a05║師乃抽身入僧堂。
D49n8942_p0148a06║金剛際下古髑髏幾被人踏血濺空
D49n8942_p0148a07║明月任從君自掬寒松那棄白雲封
D49n8942_p0148a08║舉趙州𦆵見僧来便問曾到此閒麼僧云不曾
D49n8942_p0148a09║到州云喫茶去又問僧曾到此閒麼僧云曾到
D49n8942_p0148a10║州云喫茶去。
D49n8942_p0149a01║見僧便問曾到否有言曾到不曾来
D49n8942_p0149a02║留坐喫茶珎重去青煙暗機綠紋苔
D49n8942_p0149a03║舉大随與僧行次見一烏龜僧便問一切眾生
D49n8942_p0149a04║皮𮖐骨為什麼此箇眾生骨褁皮随以草鞋安
D49n8942_p0149a05║龜背上其僧無語。
D49n8942_p0149a06║一家有事百家忙春暖𦆵回草自長
D49n8942_p0149a07║東嶺月分西澗水菊殘猶自候重陽
D49n8942_p0149a08║舉南泉有兩堂上座爭猫兒不止泉陞座提起
D49n8942_p0149a09║猫兒云大眾道得即不斬眾無對泉乃揮猫兒
D49n8942_p0149a10║趙州至晚方到泉乃舉前話州脫一隻草鞋戴
D49n8942_p0150a01║頭上出去泉云子若早来卻救得猫兒。
D49n8942_p0150a02║臨險推人事要知求村先自露針錐
D49n8942_p0150a03║釣魚盡說諳風勢及至風来波路迷
D49n8942_p0150a04║潦倒趙州雖好手鐘鳴齋後赴来遲
D49n8942_p0150a05║要知大像嘉州路鐵牛鎮𣂾陝閞西
D49n8942_p0150a06║舉僧問雲居弘覺僧家畢竟如何覺云居山好。
D49n8942_p0150a07║突兀嵳峩萬仞橫四邊無路不通行
D49n8942_p0150a08║自古兩輪光不到夜深王老入西岑
D49n8942_p0150a09║舉丹霞和尚一日凝寒經院過宿乃取殿中木
D49n8942_p0150a10║羅漢燒向院主致怒乃感屓鬚堕落。
D49n8942_p0151a01║師拈云不會為客勞煩主人。
D49n8942_p0151a02║古嵓苔閑冷侵扉飛者驚危走者迷
D49n8942_p0151a03║夜深寒𤑔汀洲火失曉漁家忙自疑
D49n8942_p0151a04║舉洛浦初叅夾山山云鷄棲鳳巢非其同類出
D49n8942_p0151a05║去浦云自遠趨風乞師一接山云目前無闍梨
D49n8942_p0151a06║此閒無老僧浦便喝山云住住且莫草草怱怱
D49n8942_p0151a07║須知雲月是同溪山各異截𣂾天下人舌頭即
D49n8942_p0151a08║不無爭奈無舌人解語浦無語山便打。
D49n8942_p0151a09║師拈云到這裏作麼生道得一句得同身共命
D49n8942_p0151a10║一氣連枝遂代云無目繡雙鳳衝虗透碧霄。
D49n8942_p0152a01║無伴石人夜入山雲籠紅頂綠衣寒
D49n8942_p0152a02║喝𨳩刼兆三峯頂捧出金襴對日看
D49n8942_p0152a03║舉僧問踈山如何是佛山云何不問踈山老漢。
D49n8942_p0152a04║養子方知在上慈親言無味外人疑
D49n8942_p0152a05║欲窮滄浪深深䖏聽取漁家輒莫迷
D49n8942_p0152a06║舉僧問重雲和尚如何是𡚖根得𭥍雲云早時
D49n8942_p0152a07║忘却不憶塵生。
D49n8942_p0152a08║家破人亡何䖏依無心無緒話求𡚖
D49n8942_p0152a09║十年忘𥁞来時路暫憶㱔時緫不知
D49n8942_p0152a10║舉僧問夾山如何是夾山境山云猿抱子𡚖青
D49n8942_p0153a01║嶂後鳥𠾑花落碧嵓前。
D49n8942_p0153a02║月皎青松鶴夢長碧雲丹桂掛𦏰羊
D49n8942_p0153a03║巖高[((辟-辛)/土)*(〦/羊)]仞千峯雪石笋生條半夜霜
D49n8942_p0153a04║舉僧問曹山佛未出世時如何山云曹山不如
D49n8942_p0153a05║僧云出𠀍後如何山云不如曺山。
D49n8942_p0153a06║月隐青山瑞氣高梧蔵丹鳳覷無寥
D49n8942_p0153a07║無端石馬潭中過驚起泥龍飜海潮
D49n8942_p0153a08║舉僧問雲居全無學䖏如何立身居云無立身
D49n8942_p0153a09║䖏僧云佛事何勞居云不同興化。
D49n8942_p0153a10║苔殿煙𭣣紫氣旋拱班宸幄退堯年
D49n8942_p0154a01║鳳樓不宿桃源客豈並金光矚漢天
D49n8942_p0154a02║舉僧問風穴古曲無音韻如何和得齊穴云木
D49n8942_p0154a03║鷄啼子夜蒭狗吠天明。
D49n8942_p0154a04║古巖月色鎻重雲枯木迎芳曉𭘧春
D49n8942_p0154a05║昨夜星河轉南斗金烏随鳳過天輪
D49n8942_p0154a06║舉僧問投子刼火洞然時如何投云寒威威地。
D49n8942_p0154a07║天地為爐萬物燋石人駕浪渡雲霄
D49n8942_p0154a08║風生半夜霜威重月落氷寒逼𩯫凋
D49n8942_p0154a09║舉米胡和尚令僧問仰山今時人還假悟否山
D49n8942_p0154a10║云悟即不無爭奈落苐二頭何胡深肯之。
D49n8942_p0155a01║師拈云然仰山與麼道即得還免得自己落麼
D49n8942_p0155a02║若免得更有一人大不肯在若免不得亦落苐
D49n8942_p0155a03║二頭米胡雖然肯他自己還有出身之路也無
D49n8942_p0155a04║諸人試點撿看若點撿得出兩人瓦解冰消若
D49n8942_p0155a05║點撿不得且莫造次。
D49n8942_p0155a06║碧岫峯頭借問人指山窮䖏未安身
D49n8942_p0155a07║雖然免得重陽令爭似靈苗不犯春
D49n8942_p0155a08║舉鏡清問雪峯古人有言峯便倒臥良久起云
D49n8942_p0155a09║問什麼清再問峯云虗生浪死漢。
D49n8942_p0155a10║尋常愛客恨無来及至人来懶詰陪
D49n8942_p0156a01║空臥早知眠不當虗勞紅𦦨落寒灰
D49n8942_p0156a02║舉雲門一日問明教今日喫得幾箇餬餅教云
D49n8942_p0156a03║五箇門云露柱喫得幾箇教云請和尚茶堂裏
D49n8942_p0156a04║喫茶。
D49n8942_p0156a05║䓁閙𡸁借問端由不負平生盡吐酬
D49n8942_p0156a06║竭力為人須是徹方知茶味解人愁
D49n8942_p0156a07║舉僧問雲居六戶不明時如何居云不涉緣僧
D49n8942_p0156a08║云向上事如何居云慎者不護。
D49n8942_p0156a09║春到石人視遠山鸎啼花木碧波閑
D49n8942_p0156a10║須知雲外嵓松瑞千古迎風任嵗寒
D49n8942_p0157a01║舉風穴初到黃龍龍問石角穿雲路𡸁藤意若
D49n8942_p0157a02║何穴云紅霞籠玉像擁嶂照川原龍云恁麼則
D49n8942_p0157a03║相随来也穴云和尚低聲。
D49n8942_p0157a04║無價明珠暗䖏懸夜深將把木人穿
D49n8942_p0157a05║誰知卻被泥牛見吞入紅霞碧浪淵
D49n8942_p0157a06║舉雪峰送南際長老出乃作女人拜際斂手云
D49n8942_p0157a07║喏喏峯以手斫額便歸。
D49n8942_p0157a08║送客随家豐儉施盡情為餞免生疑
D49n8942_p0157a09║却蒙恵重過相贈斂手遙別向暮歸
D49n8942_p0157a10║舉傅大士見梁王不起公臣問曰大士見王為
D49n8942_p0158a01║什麼不起士云法地若動一切不安。
D49n8942_p0158a02║師拈云然安邦定亂實假良肱立法明宗須慿
D49n8942_p0158a03║作者然投機不妙過犯弥天力用不全化風减
D49n8942_p0158a04║半若據將高就下即枯木重陽若盡令雙趺即
D49n8942_p0158a05║哀同萬里。
D49n8942_p0158a06║梁國令他魏國愁渡江投水暗随流
D49n8942_p0158a07║雖然寸土俱無動爭奈雙林樹半秋
D49n8942_p0158a08║舉僧問首山如何是學人親切䖏山云五九盡
D49n8942_p0158a09║日又逢春僧云畢竟如何山云冬去寒食一百五。
D49n8942_p0158a10║目暮陰雲郊野深重陽到後菊花新
D49n8942_p0159a01║不因西嶠殘氷𥁞爭得東山一𭘧春
D49n8942_p0159a02║舉僧問雲門如何是超佛越祖之談門云餬餅。
D49n8942_p0159a03║祖佛超談問作家困来宜喫建溪茶
D49n8942_p0159a04║重陽日近𨳩金菊深水魚行暗動沙
D49n8942_p0159a05║舉僧問玄沙如何是和尚親傳底事沙云我是
D49n8942_p0159a06║謝家兒。
D49n8942_p0159a07║親伸端的向君言莫比流沙少室傳
D49n8942_p0159a08║昨夜鴈回雙嶺後謝家人立月明前
D49n8942_p0159a09║舉僧問趙州如何是祖師西来意州云板齒生
D49n8942_p0159a10║毛。
D49n8942_p0160a01║九年少室自虛淹爭似當頭一句傳
D49n8942_p0160a02║板齒生毛猶可事石人踏破謝家船
D49n8942_p0160a03║舉僧問仰山湧和尚如何是法身寳湧云百舌
D49n8942_p0160a04║未休枝上語鳳凰𨚗肯共同棲。
D49n8942_p0160a05║松生嵓畔鶴停稳鳳出丹山鸞並群
D49n8942_p0160a06║靣[((辟-辛)/土)*(〦/羊)]尚虧庵外事淨名何苦太言論
D49n8942_p0160a07║舉僧問雲門如何是祖師西来意門云日裏看山。
D49n8942_p0160a08║坦然曾問老師安爭似韶陽一句傳
D49n8942_p0160a09║日裏華山仙掌露夜深猿呌月當軒
D49n8942_p0160a10║舉夾山在溈山作典座溈山問云今日喫什麼
D49n8942_p0161a01║来夾山云二年同一春溈山云好好脩事着夾
D49n8942_p0161a02║山云龍宿鳳巢。
D49n8942_p0161a03║相逢借問眾僧糜莫比庵園香飯施
D49n8942_p0161a04║紫氣夜随丹鳳轉金龍曉纏月中枝
D49n8942_p0161a05║舉僧問巴陵鑑和尚祖意教意是同是別陵云
D49n8942_p0161a06║鷄寒上樹鴨寒下水。
D49n8942_p0161a07║同別祖意問端由便將元價與他酬
D49n8942_p0161a08║絲綸夜靜人𡸁釣曉得金烏𭘧月收
D49n8942_p0161a09║舉僧問投子𭂫聖相去幾何投子下禪床立。
D49n8942_p0161a10║水出崑崙浪接連天高地下秀林巒
D49n8942_p0162a01║禪牀略下雲山𣂾凡聖無𮜀海岳寒
D49n8942_p0162a02║舉僧問趙州如何是道州云城外底僧云不問
D49n8942_p0162a03║這箇道州云問什麼道僧云大道州云大道通
D49n8942_p0162a04║長安。
D49n8942_p0162a05║知道還他潦倒翁親言相指自怱怱
D49n8942_p0162a06║閞山路遠重須去一徑長途君任通
D49n8942_p0162a07║舉仰山湧和尚示眾云一言說盡山河僧便問
D49n8942_p0162a08║如何是一言山以火筯插向爐邊却𭣣舊䖏。
D49n8942_p0162a09║一句稱提萬象分摩竭空自掩重門
D49n8942_p0162a10║當初衲子微𨳩眼插筯爐邊當火焚
D49n8942_p0163a01║舉僧問首山如何是菩提路山云此去襄縣五
D49n8942_p0163a02║里僧云向上事如何山云来徃不易。
D49n8942_p0163a03║問路窮途擬進程綠楊鸎語送行人
D49n8942_p0163a04║牌標五里向君說莫道當年不指陳
D49n8942_p0163a05║舉僧問巖頭古㠶不掛時如何巖云後園驢喫
D49n8942_p0163a06║草。師拈云寒山睡重拾得起遅。
D49n8942_p0163a07║雲暗西巖東嶺眀汀洲南靣起笛聲
D49n8942_p0163a08║天光睡重和衣潤鸎囀高枝柳𭘧春
D49n8942_p0163a09║舉僧問風穴麈鹿成羣如何射得麈中主穴云
D49n8942_p0163a10║釣船載到瀟湘岸氣咽無寥問白鷗。
D49n8942_p0164a01║禁殿重闈視聽危側思偏立絳綸𡸁
D49n8942_p0164a02║漢卿雲𣂾汀洲逈嶺暮猿啼孤月随
D49n8942_p0164a03║舉僧問投子三身中那身說法子乃彈𢫾。
D49n8942_p0164a04║三身說法問端由彈指輕輕海岳收
D49n8942_p0164a05║金鏁塔開紅日像夜深人笑碧峯頭
D49n8942_p0164a06║舉僧問仰山湧和尚曹溪意𭥍如何山云一鏁
D49n8942_p0164a07║入寒空。
D49n8942_p0164a08║重峯層仞插寒空塔鎻深雲𫝑莫窮
D49n8942_p0164a09║千古松聲来有韻萬年溪水去無蹤
D49n8942_p0164a10║舉僧問福州靈峯顯和尚如何是諸佛向上人
D49n8942_p0165a01║峯云白雲覆青山僧云莫便是和尚為人䖏也
D49n8942_p0165a02║無峯云綠沼徒長蕖。
D49n8942_p0165a03║雪嶠層層翠鎻深風生寒岫結重雲
D49n8942_p0165a04║夜来丹鳳衝霄漢聽曉樵人逐鴈羣
D49n8942_p0165a05║舉僧問蘄州廣教志和尚是什麼物學人不會
D49n8942_p0165a06║志云生在[前-刖+異]州。
D49n8942_p0165a07║禁幄重闈苔蘚深金鈴不動侍無人
D49n8942_p0165a08║誰携班杖来相問報說東園麥壠青
D49n8942_p0165a09║舉僧問風穴如何是學人親切䖏穴云須弥南
D49n8942_p0165a10║畔齊打皷賀蘭山上築皮毬。
D49n8942_p0166a01║親切曾伸問老翁東山謌唱北山吟
D49n8942_p0166a02║弄潮須是江吳客別語還他漢地人
D49n8942_p0166a03║舉僧問首山如何是學人用心䖏山云恠你一
D49n8942_p0166a04║問遲也。
D49n8942_p0166a05║未語難明迷悟情發言方表赤心人
D49n8942_p0166a06║秪貪進步求名玉爭信靈苗不受春
D49n8942_p0166a07║舉僧問首山一切諸佛皆從此經出如何是此
D49n8942_p0166a08║經山云低聲佢聲僧云如何受持山云不污染。
D49n8942_p0166a09║水出崑崙山起雲釣人樵父昧来因
D49n8942_p0166a10║只知洪浪嵓巒闊不肯拋絲棄斧聲
D49n8942_p0167a01║舉僧問郢州趙橫山柔和尚如何是佛柔云平
D49n8942_p0167a02║地望高坡。
D49n8942_p0167a03║江山歴𥁞幾施㓛方得逢人話昔同
D49n8942_p0167a04║春到洞庭南[((辟-辛)/土)*(〦/羊)]岸鳥啼西嶺月生東
D49n8942_p0167a05║舉僧問九峯懃和尚如何是西来意峯云一寸
D49n8942_p0167a06║龜毛重九斤。
D49n8942_p0167a07║䓁閑不語未逢人語便傷直似太親
D49n8942_p0167a08║不顧火中鸞鳳息驚他石虎暗生瞋
D49n8942_p0167a09║舉僧問臨濟如何是吹毛劒濟云禍事禍事僧
D49n8942_p0167a10║禮拜濟便打。
D49n8942_p0168a01║劒蔵匣冷逼人寒擬問棲遲過嶺南
D49n8942_p0168a02║更欲進前求退後悲風千古遶溪潭
D49n8942_p0168a03║舉僧問大随如何是室中燈随云三人證龜成
D49n8942_p0168a04║龞。
D49n8942_p0168a05║六耳同謀事可成直言方表赤心人
D49n8942_p0168a06║室中燈熖誰来撥白𩬊童兒兩鬚新
D49n8942_p0168a07║舉僧問瑞嵓如何是誕生王子嵓云深宮引不出。
D49n8942_p0168a08║貴異天然應有時六宮春苑少相随
D49n8942_p0168a09║星攢半夜天輪逈燭曉東闈簾靜𡸁
D49n8942_p0168a10║舉僧問鼎州文殊和尚古人𡸁一足意𭥍如何
D49n8942_p0169a01║殊云坐久成勞。
D49n8942_p0169a02║馳書𦆵去返怱怱一足𡸁酬繼後蹤
D49n8942_p0169a03║坐久成勞誰委息紅爐點雪自相通
D49n8942_p0169a04║舉僧問上藍超和尚善財見文殊後為什麼却
D49n8942_p0169a05║徃南方藍云學慿入室知乃通方僧云到蘇摩
D49n8942_p0169a06║城為什麼弥勒却遣見文殊藍云道曠無涯逢
D49n8942_p0169a07║人不盡。師拈云然道無迷悟發證由師不住
D49n8942_p0169a08║聖凡莊嚴妙行是以文殊遣去須弥登山海岸
D49n8942_p0169a09║逢師市𨞬礼友𢦙刀山[婬-壬+(工/山)]舎罪杻王宮𢦙童女
D49n8942_p0169a10║童男瞿夷聖后弥勒彈指普賢親瞻再見文殊
D49n8942_p0170a01║復有何事信知通方知有道曠無涯不昧光蹤
D49n8942_p0170a02║歴窮盡妙諸仁者還知更有一人為什麼善財
D49n8942_p0170a03║不叅且道是什麼人良久云滿頭白𩬊離嵓谷
D49n8942_p0170a04║半夜穿雲過市𫑮。
D49n8942_p0170a05║日出昇空高下周崑崙源派入川流
D49n8942_p0170a06║春山雲逗風無盡鴈去迴南天地秋
D49n8942_p0170a07║舉僧問洛浦如何是一大蔵教收不得者浦云
D49n8942_p0170a08║雨滋三草秀片玉本来輝。
D49n8942_p0170a09║畢鉢嵓花曉𭘧春香風時結鷲峯層
D49n8942_p0170a10║須知玉像瓶中塔別有輝天照地燈
D49n8942_p0171a01║舉僧問芭蕉情和尚如何是透法身句蕉云一
D49n8942_p0171a02║不得問二不得休僧云學人不會蕉云苐三度
D49n8942_p0171a03║来與你相見。
D49n8942_p0171a04║休問維摩臥病城靈山空自掩光陰
D49n8942_p0171a05║流沙欲渡全無難莫聽鸎啼在𨚗林
D49n8942_p0171a06║舉僧問芭蕉徹和尚有一人不捨生死不證涅
D49n8942_p0171a07║盤師還提携也無徹云不提携僧云為什麼不
D49n8942_p0171a08║提携徹云老僧粗識好惡。
D49n8942_p0171a09║百嵗童兒出戶来滿身紅爛惹塵埃
D49n8942_p0171a10║火中閑步清涼地識者無因敢近擡
D49n8942_p0172a01║舉僧問天彭如何是佛彭云親切不離家寂寞
D49n8942_p0172a02║不當戶。
D49n8942_p0172a03║白雲時映𦾔山青竹鎻薄煙露幾[卄/一/八/土]
D49n8942_p0172a04║虗室夜寒秋月逈鴈回遙聽可三更
D49n8942_p0172a05║舉僧問禾山即心即佛即不問如何是非心非
D49n8942_p0172a06║佛山云解打皷。
D49n8942_p0172a07║布毛拈䖏費人言爭似禾山一句傳
D49n8942_p0172a08║打皷一聲喧宇宙冰寒千丈忽生蓮
D49n8942_p0172a09║舉僧問黃連和尚如何是聲前一句連云聲前
D49n8942_p0172a10║無句聲後問將来。
D49n8942_p0173a01║空刼前時曠路閑聲前無句信人難
D49n8942_p0173a02║欲窮滄浪白雲曲且看石人露半顏
D49n8942_p0173a03║舉僧問吉州資福寳和尚如何是古人歌福𦘕
D49n8942_p0173a04║圎相對之。
D49n8942_p0173a05║一曲兩曲深夜彈松風和雨過前山
D49n8942_p0173a06║可怜卞玉離荊岫誰是知音却取還
D49n8942_p0173a07║舉僧問益州崇福志和尚如何是寬廓之言志
D49n8942_p0173a08║云無舌人道得。
D49n8942_p0173a09║寬廓言時不犯舌清風高韻碧雲斜
D49n8942_p0173a10║石人貪話西峰事不覺東嵓起霧遮
D49n8942_p0174a01║舉大陽明安和尚問梁山如何是無相道場山
D49n8942_p0174a02║𢫾觀音云此是吴䖏士𦘕陽擬進語山急索云
D49n8942_p0174a03║這箇是有相底如何是無相底陽言下有省視
D49n8942_p0174a04║拜了乃歸本位立山云何不道取一句子陽云
D49n8942_p0174a05║道則不辝𢙢上紙墨山呵呵云此語上石去在
D49n8942_p0174a06║後果上碑。師拈云然道曠古今行人難渡山
D49n8942_p0174a07║危絕𡽗登者無因儻不發問先蹤履踐無期得
D49n8942_p0174a08║入所以悟由自己印乃慿師𮞏代證明續佛壽
D49n8942_p0174a09║命此者窮崖問路力𦘕指蹤嵓[((辟-辛)/土)*(〦/羊)]無門力窮進
D49n8942_p0174a10║退既金龍失水妙翅急提別透波瀾復歸本位
D49n8942_p0175a01║諸仁者正當恁麼時還知古人退位䖏麼若知
D49n8942_p0175a02║得可謂萬仞峯𨻵千波竭沸龍宮與天𭻃分[簷-言+(工/口)]
D49n8942_p0175a03║鳳閣並星辰合彩嵓松籠瑞川霧草薰不犯化
D49n8942_p0175a04║門千山逈出若不知落䖏嵓闊無人問龍愁滄
D49n8942_p0175a05║海深。
D49n8942_p0175a06║路窮崖仞問山翁別指嵓西嶺近東
D49n8942_p0175a07║擬進霧𡸁嵐色重回頭頂見太陽紅
D49n8942_p0175a08║舉僧問百丈如何是奇特事丈云獨坐大雄峰。
D49n8942_p0175a09║巍巍峭逈出雲霄頂鎻冰寒𫝑外遙
D49n8942_p0175a10║坐觀四望煙籠䖏一𭘧青山萬水潮
D49n8942_p0176a01║舉歴村和尚一日煎茶次僧問如何是祖師西
D49n8942_p0176a02║来意師舉起茶匙子僧云莫這箇便當否師擲
D49n8942_p0176a03║向火中。
D49n8942_p0176a04║煎茶未了人来問拈起茶匙呈似他
D49n8942_p0176a05║當初若遇收燕手性命難存爭奈何
D49n8942_p0176a06║舉僧問鼎州文殊和尚萬法歸一一歸何䖏殊
D49n8942_p0176a07║云黃河九曲。
D49n8942_p0176a08║問法窮因歸何䖏黃河透過碧波瀾
D49n8942_p0176a09║須知雲外千峯上別有靈松𭘧露寒
D49n8942_p0176a10║舉雪峯在洞山會下作典座淘米次山問云淘
D49n8942_p0177a01║砂去米淘米去砂峯云砂米一時去山云大眾
D49n8942_p0177a02║喫箇什麼峯乃覆却盆山云得即得須別見人
D49n8942_p0177a03║始得後果嗣徳山。師拈云大宗洞山恁麼道
D49n8942_p0177a04║是甚道理雖然一色乾坤爭奈山高水闊所以野
D49n8942_p0177a05║人云功夫不到不方圎言語不通非眷属乃代云淘
D49n8942_p0177a06║砂去米淘米去砂無影長生桂經霜結子頻大眾
D49n8942_p0177a07║喫箇什麼金鳳採香𠾑不盡玉芻食蘂葉長新。
D49n8942_p0177a08║滿鉢盛来一物無豈同香積変珎蘓
D49n8942_p0177a09║日月並輪長不照木人舞袖向紅爐
D49n8942_p0177a10║舉徳山一日上堂云問即有過不問又乖時有
D49n8942_p0178a01║僧𦆵出禮拜山便打僧云某甲話也未問為什
D49n8942_p0178a02║麼便打某甲山云待你開口堪作什麼。師拈
D49n8942_p0178a03║云然禍因自起傷損他人火發內生𦦨翻林獸
D49n8942_p0178a04║既險崖弄巧只可推落洪嵓放轉微通却成返
D49n8942_p0178a05║遭受屈雖小得便還知徳山大錯麼若知得徳
D49n8942_p0178a06║山粉碎若不知得棒猶少在。
D49n8942_p0178a07║金輪微動吼乾坤稍逆金軀草臥身
D49n8942_p0178a08║更欲發言来擬問悲風吹盡四絕鄰
D49n8942_p0178a09║舉僧問興化軍旗急速時如何化云日料半斤飡。
D49n8942_p0178a10║離城別閣暗愁時月落星分信馬蹄
D49n8942_p0179a01║風掃曉霜林木逈夜深汀岸火生微
D49n8942_p0179a02║舉僧問長慶如何得不疑去慶展兩手。
D49n8942_p0179a03║展手之時萬仞𨻵枯河無水月無来
D49n8942_p0179a04║若疑別問龐居士石女黃梅誰共陪
D49n8942_p0179a05║舉僧問洞山亡僧遷化向什麼䖏去山云火後
D49n8942_p0179a06║一莖𦭘。
D49n8942_p0179a07║野火燒時越轉新至今煙𦦨雨難霖
D49n8942_p0179a08║旱地紅蓮遮日月無根樹長翠成隂
D49n8942_p0179a09║舉國師三喚侍者話。
D49n8942_p0179a10║國師喚侍者重言不當吃
D49n8942_p0180a01║他耳又不聾自又無䖏雪
D49n8942_p0180a02║舉幽棲和尚一日斂鐘上堂大眾𦆵集棲云什
D49n8942_p0180a03║麼人打鐘僧云維𨙻棲云近前来僧近前棲便
D49n8942_p0180a04║打却歸方丈臥。師拈云然自急須逃古今皆
D49n8942_p0180a05║有行窮絕䖏試問傍人不惜下情果然獲有既
D49n8942_p0180a06║從相問急索端由不顧危亡得他假難雖獲小
D49n8942_p0180a07║利也是暗地傷人不為好手這僧雖然失利盖
D49n8942_p0180a08║為自不守分致禍臨身未為分外然雖如是終
D49n8942_p0180a09║是平人橫遭羅網自有傍人證據在且道證據
D49n8942_p0180a10║箇甚事乃云東家不了西舎受殃。
D49n8942_p0181a01║驀路相逢借問由寸心莫便與他酬
D49n8942_p0181a02║雖然重檐教人代終是慚顏暗地義
D49n8942_p0181a03║舉僧問襄州洞山如何是佛山云麻三斤。
D49n8942_p0181a04║三年一閏大家知也有顢頇不記時
D49n8942_p0181a05║昨夜鴈回沙塞冷嚴風吹綻月中枝
D49n8942_p0181a06║舉僧問雲門如何是透法身句門云北斗裏蔵
D49n8942_p0181a07║身。
D49n8942_p0181a08║南岳峯高北岳低行人泣淚兩遲疑
D49n8942_p0181a09║火星昨夜移牛斗照見西瞿人不知
D49n8942_p0181a10║舉僧問風穴如何是道穴云五鳳樓前僧云如
D49n8942_p0182a01║何是道中人穴云問取隍城使。師拈云然𢫾
D49n8942_p0182a02║道由人行之在己問窮决悟荅以提宗不是當
D49n8942_p0182a03║人徒勞進步何故盖向上一路千聖不遊擬議
D49n8942_p0182a04║之間䘮身失命是以龍樓迎瑞紫殿籠煙苔砌
D49n8942_p0182a05║深闈燭香人靜正當恁麼時還許人喘息麼若
D49n8942_p0182a06║喘息之間長途萬里。
D49n8942_p0182a07║深宮禁殿隔重闈簾靜簷楹紫氣𡸁
D49n8942_p0182a08║苔地不通朝請近家人指路莫遲疑
D49n8942_p0182a09║舉仰山插鍬話。
D49n8942_p0182a10║溈山問䖏少知音插地酬他佛祖沉
D49n8942_p0183a01║[跍-十+水]倒玄沙傍不肯免教蒼翠𭘧春深
D49n8942_p0183a02║舉僧問法眼如何是佛眼云汝是慧超。
D49n8942_p0183a03║𡾟嶮行時問路難有人相指北村南
D49n8942_p0183a04║長安無限人来徃幾箇無鈴過得閞
D49n8942_p0183a05║舉趙州勘婆話。
D49n8942_p0183a06║靈龜未兆無㐫吉変動臨時在卜人
D49n8942_p0183a07║路頭問破誰人委王老東村努目瞋
D49n8942_p0183a08║舉僧問興化多子塔前共談何事化云一人傳
D49n8942_p0183a09║虗萬人傳實。師拈云然諸佛不出𠀍亦無有
D49n8942_p0183a10║涅槃佛既如是道亦如然是以從上諸聖密證
D49n8942_p0184a01║此地所以燃燈不付正覺自成法既無𫝊至今
D49n8942_p0184a02║續𦦨法既無得更復何談罔測稱楊虗談𢆰說
D49n8942_p0184a03║然到此地者何必塔前相見對眾拈花截臂傳
D49n8942_p0184a04║表方為道矣既不如是因什麼大𢈔嶺頭提不
D49n8942_p0184a05║起。
D49n8942_p0184a06║於道無所證方通萬法路
D49n8942_p0184a07║𢦙明𢦙暗行不慎亦不護
D49n8942_p0184a08║月来松色寒雲去青山露
D49n8942_p0184a09║今古天台橋幾人䏻得度
D49n8942_p0184a10║舉僧問大陽堅和尚如何是玄𭥍堅云[((辟-辛)/土)*(〦/羊)]上掛
D49n8942_p0185a01║錢財。
D49n8942_p0185a02║輕輕人問玄中事便吐肝腸說與他
D49n8942_p0185a03║木人暗皱雙眉䖏石女多言爭奈何
D49n8942_p0185a04║舉徳山和尚上堂云大眾及𥁞去也直得三世
D49n8942_p0185a05║諸佛口掛[((辟-辛)/土)*(〦/羊)]上猶有一人呵呵大笑若識此人
D49n8942_p0185a06║叅學事畢。師拈云然雖如是徳山大似蔵𥁞
D49n8942_p0185a07║楚天月猶存漢地星。
D49n8942_p0185a08║雙盲入暗路崎嶇日落棲蘆暫得甦
D49n8942_p0185a09║爭似石人眠半夜免教舜讓守林居
D49n8942_p0185a10║須知花綻非干木無脚行時早觸途
D49n8942_p0186a01║昨朝風起長安道元是崑崙進國圖
D49n8942_p0186a02║舉僧問投子月未圎時如何子云吞却三箇四
D49n8942_p0186a03║箇圎後如何吐却七箇八箇。師拈云大眾投
D49n8942_p0186a04║子恁麼道諸人作麼生商量若也道得𡨜住峯
D49n8942_p0186a05║前煙雲盖地曹溪路上日月同輪若也不會山
D49n8942_p0186a06║僧有頌。
D49n8942_p0186a07║圎缺曾伸問老翁石龜㘅子引清風
D49n8942_p0186a08║昨朝木馬潭中過[跍-十+水]出金烏半夜紅
D49n8942_p0186a09║舉芭蕉和尚示眾云你若有拄杖子我即與汝
D49n8942_p0186a10║拄杖子你若無拄杖子我即奪汝拄杖子。
D49n8942_p0187a01║師拈云人無遠見必有近憂。
D49n8942_p0187a02║有無今古兩重閞正眼禪人過者難
D49n8942_p0187a03║欲通大道長安路莫聽崑崙敘徃還
D49n8942_p0187a04║舉僧問浮山和尚師唱誰家曲宗風嗣阿誰山
D49n8942_p0187a05║云八十翁翁輥繡毬僧云恁麼則一句逈然𨳩
D49n8942_p0187a06║祖胄三玄戈甲振樷林山云李陵元是漢朝臣。
D49n8942_p0187a07║師拈云水深魚稳[葉-世+廿]落巢踈。
D49n8942_p0187a08║月裏無根草山前枯木花
D49n8942_p0187a09║鴈回沙塞冷砧杵落誰家
D49n8942_p0187a10║舉僧問浮山如何是祖師西来意山云平地起。
D49n8942_p0188a01║
D49n8942_p0188a02║
D49n8942_p0188a03║
D49n8942_p0188a04║
D49n8942_p0188a05║
D49n8942_p0188a06║
D49n8942_p0188a07║
D49n8942_p0188a08║
D49n8942_p0188a09║
D49n8942_p0188a10║