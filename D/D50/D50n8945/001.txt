D50n8945_p0001b01║昔孔門曾叅孔伋傳道而罕見其書獨孟軻七篇具在着
D50n8945_p0001b02║學者講習則知曾子思同道者也吾宗草堂衍派黃
D50n8945_p0001b03║龍而語錄皆湮沒因閱普語僅載一二而已余𦾔莊象
D50n8945_p0001b04║骨東山外集今刊靈源茟語之外就以外集編諸梓學
D50n8945_p0001b05║者觀東山機用橫放若是况扵內集乎觀東山鉗鎚妙
D50n8945_p0001b06║密若是况扵草堂乎直須透乃他中木虵之毒𩂜便見
D50n8945_p0001b07║風幡下狸奴搏鼠[庄-十+(耜-耒)]消息。時庚寅中秋日前起廢住持
D50n8945_p0001b08║黃龍雪村叟覺性書
D50n8945_p0001b09║
D50n8945_p0002a01║東山和尚以百千三昧置毫端縱橫變態淂從上佛祖扵
D50n8945_p0002a02║不傳之妙几有一言一句叢林爭以傳習侍郎曾公謂誦
D50n8945_p0002a03║其深蜜伽陀妙天下乃信然矣而其道高一世俯視諸
D50n8945_p0002a04║方平居面目嚴冷學者不可乃而親近或遭喝罵而出
D50n8945_p0002a05║也此真善知識慈悲慧昇甞獲侍其誨藥臨𡨜之時以其
D50n8945_p0002a06║授親𠜂語錄相受尚有偈語書賛不入錄者斟酌古今發
D50n8945_p0002a07║揚蘊奥禪衲竸編烏焉成馬念欲鏤正廣其傳今始符
D50n8945_p0002a08║斯所願亦季子挂劒之義[ㄙ/天]扵戲真正法眼莊不類常流
D50n8945_p0002a09║故大惠老人每以東山為稱今信之者咸生敬仰乃知南
D50n8945_p0002b01║陽之鐘不待扣而鳴也。
D50n8945_p0002b02║淳凞戊戍季冬朔日位雷峯比丘　惠然敬書　昇
D50n8945_p0003b01║雪峯空和尚外集
D50n8945_p0003b02║頌古
D50n8945_p0003b03║梁魏山河本太平無端容此老狐精九年皮髓分張
D50n8945_p0003b04║盡隻履空棺更誑人
D50n8945_p0003b05║宗師一等把宗綱魯祖垂慈太著忙璞玉渾金雖定
D50n8945_p0003b06║價徃來多是不相當
D50n8945_p0003b07║廬陵米價忽相酬巨宋山河四百州青草渡頭韓幹
D50n8945_p0003b08║馬綠楊隂裏戴嵩牛
D50n8945_p0003b09║藏身北斗道彌昌三脚蝦䗫著錦襠多少病猫䬸死
D50n8945_p0003b10║鼠日中擡首眼無光
D50n8945_p0004a01║杖林山下竹筋鞭六月行人口吐煙曾在祝融峯頂
D50n8945_p0004a02║見十分月出在平田
D50n8945_p0004a03║杖林山下竹筋鞭生長由來古佛先一擊眼睛纔定
D50n8945_p0004a04║動又隨煙雨過秦川
D50n8945_p0004a05║趙州老倒一禪和勘破臺山箇老婆笑倒石門庵內
D50n8945_p0004a06║客一條濟水過新羅
D50n8945_p0004a07║野鴨羽翼能幾長馬師眼孔些子大從他飛去擬何
D50n8945_p0004a08║之須待拽回遭笑怪
D50n8945_p0004a09║不是風兮不是幡胡僧兩耳𭘧金環分明有語無人
D50n8945_p0004a10║會又上高樓看遠山
D50n8945_p0004b01║不是幡兮不是風毒蛇臥在酒杯中寒山撫掌豐干
D50n8945_p0004b02║笑萬里鴻溝屬沛公
D50n8945_p0004b03║不是風幡不是心曹溪一路盡平沈俊鷹豈肎籬邊
D50n8945_p0004b04║立直透青霄萬萬尋
D50n8945_p0004b05║十智同真驗作家可中毫笏不容差若無師子翻身
D50n8945_p0004b06║句現在徒將面目誇
D50n8945_p0004b07║古人悟處今人眼善巧休為眼𦘕眉不見馬頭人厮
D50n8945_p0004b08║撲一拳打倒只臨時
D50n8945_p0004b09║盲人端的有眼鐵牛通身無骨不信問取桃花便見
D50n8945_p0004b10║靈雲敗闕
D50n8945_p0005a01║桃花春暖盡情開一見無疑頗俊哉不是釣魚舩上
D50n8945_p0005a02║客無人把手上高臺
D50n8945_p0005a03║西來密意庭前柏有語無語徒分拆若是道人但舉
D50n8945_p0005a04║來▆麼守株無了日
D50n8945_p0005a05║咄哉王老師赤窮身也賣喫些油糍歸至今被人怪
D50n8945_p0005a06║六國平來一瞬中心王不動八方通從前汗馬無人
D50n8945_p0005a07║見只要重論蓋代功
D50n8945_p0005a08║泐潭暹上人出示延福頌古三首索鄙語因用
D50n8945_p0005a09║其韻贈之
D50n8945_p0005a10║馬駒[跍-十+水]殺天下人炙地熏天氣轉腥百歲翁翁開口
D50n8945_p0005b01║笑江西從此足人行
D50n8945_p0005b02║引鼻牽回野鴨兒升堂卷席便高飛後來要識吾宗
D50n8945_p0005b03║旨試看而今是甚時
D50n8945_p0005b04║千年滯貨無人顧拈起從教著價看一口直饒酬得
D50n8945_p0005b05║過泐潭山更過西山
D50n8945_p0005b06║覽趙州語
D50n8945_p0005b07║趙州借得空生口便自縱橫師子吼問其佛性狗子
D50n8945_p0005b08║無問其甲子蘓州有而今此口還空生古佛依前成
D50n8945_p0005b09║漏逗掀翻海嶽覓知音箇箇看來日中斗
D50n8945_p0005b10║大士講經
D50n8945_p0006a01║兩口明明一無舌同死同生為君決那吒頂上喫蒺
D50n8945_p0006a02║蔾金剛脚下流出血
D50n8945_p0006a03║石門庵偶作
D50n8945_p0006a04║百鍊黃金鑄鐵牛十分高價與人酬臺前不有花含
D50n8945_p0006a05║笑應是東山一夏休
D50n8945_p0006a06║冬至
D50n8945_p0006a07║冬後一陽生東君曾未說百草總不知梅花先漏泄
D50n8945_p0006a08║鐘聲出遠林鴈陣橫殘月更擬問如何弄巧翻成拙
D50n8945_p0006a09║巨風行
D50n8945_p0006a10║海山一雨三日風折木舉屋如飛蓬路人驚竄居人
D50n8945_p0006b01║泣平地乃是洪濤中
D50n8945_p0006b02║有生何處得安穩方寸是為風火本看來出爾方寸
D50n8945_p0006b03║間雨霽風休海天遠
D50n8945_p0006b04║擬月
D50n8945_p0006b05║圓時缺處何曾有缺處圓時自儼然舉世盡隨圓缺
D50n8945_p0006b06║走幾人透出未生前
D50n8945_p0006b07║擬山居
D50n8945_p0006b08║古人縛屋山頭住十年不行山下路終朝兩眼掛枯
D50n8945_p0006b09║松不憂無米但覓句滿屋風聲合雨聲半壁山雲雜
D50n8945_p0006b10║山霧於中只麼過此生猶勝時人三五步
D50n8945_p0007a01║食筍
D50n8945_p0007a02║機泉擣杭炊明璣竹根燒筍然竹枝錦綳稚子犢獻
D50n8945_p0007a03║角玉版阿師囊穎錐同槃苦覺風味好對客不知寒
D50n8945_p0007a04║涕垂古來山林例窮餓藜莧誑腹蕨𠑽饑我今一飽
D50n8945_p0007a05║萬想滅老馬釋羈牛脫縻南山蒼蒼入箕踞凉用冏
D50n8945_p0007a06║冏生談犀公無說與市朝子啄腐吞腥渠得知
D50n8945_p0007a07║與夢石分歲
D50n8945_p0007a08║歲盡人人有可分翁今分歲亦隨群餅翻溪上團團
D50n8945_p0007a09║月鱠縷簷間細細雲漱壑醴泉春萬斛堆槃珠粉雪
D50n8945_p0007a10║千斤兩翁一飽風顛在倦僕飢僮總未聞
D50n8945_p0007b01║無規矩
D50n8945_p0007b02║赫日光中強作主忽然霹靂聲中死仰觀不見太虛
D50n8945_p0007b03║空俯視分明無寸土跨瞎驢追猛虎百戰塲中有文
D50n8945_p0007b04║武老來信手斫方圎從教人笑無規矩
D50n8945_p0007b05║春日示眾
D50n8945_p0007b06║青帝一微笑恩光遍剎塵如何百草上剛有未明人
D50n8945_p0007b07║人人當節令合故竟開新東山拄杖子也自黑鄰皴
D50n8945_p0007b08║和直指春日示眾
D50n8945_p0007b09║庵前烏𪚴久不見一夜雷雨忽然出東山老漢眼𥉌
D50n8945_p0007b10║癡近前問訊定光佛
D50n8945_p0008a01║直指示眾重說偈瞿曇捨身得其半東山和出一字
D50n8945_p0008a02║無擘破靣門君自看
D50n8945_p0008a03║覽印無在語
D50n8945_p0008a04║老胡遺下一則語帀地普天無不舉傾湫倒嶽是家
D50n8945_p0008a05║常物義不傷多莽鹵螗螂莫笑夏蜩癡甘草酷似黃
D50n8945_p0008a06║連苦黃連苦南泉不打鹽官鼓
D50n8945_p0008a07║松齋直指因喫粽與兄弟論鐵酸豏金剛圈栗
D50n8945_p0008a08║𣗥蓬話作三偈見寄合為一偈酬之
D50n8945_p0008a09║直指喫粽被粽賺吐出多年鐵酸豏俊鷹纔見插天
D50n8945_p0008a10║飛餓狗牀根爭𠯗啖忽然變作蒲與圈鷹也迷蹤狗
D50n8945_p0008b01║也奔百年滯貨無人要千里持來訪我門象牙不出
D50n8945_p0008b02║老鼠口富貴或生窮相手倒把春風二月花滿勸松
D50n8945_p0008b03║齋一杯酒
D50n8945_p0008b04║別劉師美
D50n8945_p0008b05║世故熏人易變初誰能變處即如如相看有道遽難
D50n8945_p0008b06║說且可還家深讀書
D50n8945_p0008b07║十年倦客思深隱江北江南千萬峯今後故人應念
D50n8945_p0008b08║我有書何處覓行蹤
D50n8945_p0008b09║某得銀杏不食種之庵前見者曰是三十年乃
D50n8945_p0008b10║生公老矣能待之乎某不荅作曰
D50n8945_p0009a01║蟠桃一實三千年銀杏著子三十載老僧只作旦暮
D50n8945_p0009a02║看汝莫悤悤冝少待階前始芽今出屋便是攜籃走
D50n8945_p0009a03║僮僕伴我東園看菜歸與汝煎茶剝柔主
D50n8945_p0009a04║尤溪補陁巖
D50n8945_p0009a05║巖下溪聲傾法雨巖頭雲樹聳華冠游人不入普門
D50n8945_p0009a06║境只作青山綠水看
D50n8945_p0009a07║通海井
D50n8945_p0009a08║疾風駕海生春潮巖根石井澹不搖是中何曾得通
D50n8945_p0009a09║理而以名字懸巖腰道人眼空君勿怪大小混融無
D50n8945_p0009a10║雜壞呼僮探井濡硯時是君硯中有滄海
D50n8945_p0009b01║靜香軒
D50n8945_p0009b02║種竹竹既立藝蘭蘭亦芳爐熏安用許靜極自生香
D50n8945_p0009b03║十客九常在古人今不忘如何杜陵老獨喜賛公房
D50n8945_p0009b04║聽雨亭
D50n8945_p0009b05║我行台鴈之中途一年兩憩安公廬不知昔人去此
D50n8945_p0009b06║遠但見水石清而虛向來破讀有則語懸水瀟瀟日
D50n8945_p0009b07║夜舉道人似欲暗投明故立此亭名聽雨客如鏡清
D50n8945_p0009b08║老更癡入流𢧵流誰得知願公竹扉且常啟我或發
D50n8945_p0009b09║興來無時
D50n8945_p0009b10║東庵泉銘
D50n8945_p0010a01║脩竹盈門寒泉迸石此老何為居之終日泉知說法
D50n8945_p0010a02║竹亦能禪洞山五位臨濟三玄
D50n8945_p0010a03║四威儀
D50n8945_p0010a04║行忘其麤操得人憎一舉足趯倒佛前燈
D50n8945_p0010a05║住對火浩歌敲火筯有客來爐中出煨芋
D50n8945_p0010a06║坐入夏嚫錢無一箇催免丁縣裏公人到
D50n8945_p0010a07║臥合眼乹坤都蓋過沒人知晨雞剛說破
D50n8945_p0010a08║行兩袖清風一瘦藤人見翫南寺打齋僧
D50n8945_p0010a09║住五合黃陳半瓢醋見客來般般皆要做
D50n8945_p0010a10║坐鼻孔婪巉眼睛大也有人一見橫趨過
D50n8945_p0010b01║臥鼻息雷鳴撼隣座忽翻身鐵蛇橫大道
D50n8945_p0010b02║幽巖頭陀求化
D50n8945_p0010b03║火後幽巖山中有四在句院在要人興鐘在要人鑄
D50n8945_p0010b04║道在要人行佛在要人做頭陀寒拾流四句盡分付
D50n8945_p0010b05║與郛郎作骨董羹四首
D50n8945_p0010b06║詩人例窮無可佳借𮒄貸粟東西家𮌎中一字不療
D50n8945_p0010b07║餒奈此滿篋皆雲霞郛郎之貧亦相似眼高視世如
D50n8945_p0010b08║空花兩翁相值且相煦薄糝藜羹終勝茶
D50n8945_p0010b09║詩人說盡山中佳一原春色秦人家松自宮商竹自
D50n8945_p0010b10║羽空明樓觀溪明霞微言到耳萬世事香氣熏人百
D50n8945_p0011a01║種花同欄立盡聽吾語蠏眼湯成催客茶
D50n8945_p0011a02║寒士百爼食藉佳敢比八珍五侯家分甘長貧體生
D50n8945_p0011a03║粟誰能一飽面發霞自羹青菘燒蘆菔更雜石耳相
D50n8945_p0011a04║天花願留佳士宿清晝細引鑪香深注茶
D50n8945_p0011a05║上天既雨晴亦佳黃雲滿壠金滿家政須與子加餐
D50n8945_p0011a06║飯何苦預人三咽霞今年明年吾自老十日五日梅
D50n8945_p0011a07║當花豈無詩力禦強敵已作睡魔闘釅茶
D50n8945_p0011a08║四景
D50n8945_p0011a09║沙寒雪後天鳧鴈將儔佀獨怪蓑笠翁維舟一歸去
D50n8945_p0011a10║野闊煙迷樹江清水學天白鷗蓋具眼終日老人邊
D50n8945_p0011b01║急雨近欲黑斜暉遠更明倚樓誰氏子興與大江橫
D50n8945_p0011b02║快霽初無象豁然千里間十年歸客眼一點
D50n8945_p0011b03║贈[口/米]晦叔雪峯造金剛
D50n8945_p0011b04║執金剛神安法界塑之年深亦復壞居士有力如金
D50n8945_p0011b05║剛一念成就金剛王魔塵不飛佛日光門外人趨選
D50n8945_p0011b06║佛場
D50n8945_p0011b07║送湖州覺化主
D50n8945_p0011b08║佛子汝知世界海有等世界多寶藏於中凡聖情非
D50n8945_p0011b09║情靡不皆依此寶住或取而有為慳貪或捨而亡為
D50n8945_p0011b10║孤露有亡取捨紛其懷是皆未知真寶所佛子汝宜
D50n8945_p0012a01║入世間開示人人令自悟求心不有法本無今此寶
D50n8945_p0012a02║藏自然至善諸一身寶不增散之萬有寶猶故以此
D50n8945_p0012a03║奉供天人師佛子是名真供養
D50n8945_p0012a04║和無在木蛇歌
D50n8945_p0012a05║小小蛇兒大大身曾吞眾象空巴陵歸蟠故山骨欲
D50n8945_p0012a06║槁混入草木人更徵瞎屢生甚手腳不善提㭙休捉
D50n8945_p0012a07║摸枯木形骸似等閑觸著傷人毒無藥壽昌師憐老
D50n8945_p0012a08║病遠遠遣來相問訊擬欲庵頭伴老夫預憂十月霜
D50n8945_p0012a09║風勁著把火津送渠依舊令教侍坐隅重告之曰蛇
D50n8945_p0012a10║乎蛇乎當如雲門應機忽突出莫學嚴陽到老安其
D50n8945_p0012b01║廬
D50n8945_p0012b02║勸德上人莫作言語
D50n8945_p0012b03║凡物得其時則鳴鳴之大者唯雷霆使雷常鳴不以
D50n8945_p0012b04║節人忘修省孰震驚徃時耆年深此旨十度發言九
D50n8945_p0012b05║度已更有寶雲多口師每見僧來面壁耳豈似而今
D50n8945_p0012b06║文字禪駢頭竝駕爭後先願公藏此千鈞重等閑不
D50n8945_p0012b07║射射必中
D50n8945_p0012b08║草堂老師與靖名庵曰頓
D50n8945_p0012b09║縮腳水上橫行掉臂空中直過無端此箇老人特地
D50n8945_p0012b10║與伊注破
D50n8945_p0013a01║送清知客
D50n8945_p0013a02║從生至老只這漢歷歷孤明沒形段雖無形段𨚫誵
D50n8945_p0013a03║訛要是紅爐千萬𤊳如今何處是紅爐兩浙江南試
D50n8945_p0013a04║行看空生老矣渾不知㘽松只在寒巖畔
D50n8945_p0013a05║送僧歸淨眾
D50n8945_p0013a06║君不見昔日貴湖拋保福苧溪溪畔曾叮囑汝歸東
D50n8945_p0013a07║海我歸山鳥道行人難措足又不見無隱當年隱石
D50n8945_p0013a08║師獨傍巖阿燒栗皮塵埃擾擾未歸客四壁生涯說
D50n8945_p0013a09║向誰我今不向石師住貴湖亦非吾住處溪邊流水
D50n8945_p0013a10║自西東巖畔栗皮任堆聚信腳來到五華峯峯頭重
D50n8945_p0013b01║整舊家風為報漳泉諸道友吉山元是福山翁
D50n8945_p0013b02║頓庵
D50n8945_p0013b03║萬行不修僧祇不歷千佛數中位居第一
D50n8945_p0013b04║龍女獻珠成佛善財彈指入門若到頓庵門下一時
D50n8945_p0013b05║且作兒孫
D50n8945_p0013b06║無心道人梁長道以偈見寄次韻
D50n8945_p0013b07║法從本有何曾有心自元無不用無試問大雄山下
D50n8945_p0013b08║虎何如千里[跍-十+水]人駒
D50n8945_p0013b09║和慧知微雪韻
D50n8945_p0013b10║覆蓋乹坤似有功洞然明白𨚫無蹤其如未識無蹤
D50n8945_p0014a01║意屑玉霏霏落眼中
D50n8945_p0014a02║慧知微以布衫送壽昌可師有偈荅之戲成四
D50n8945_p0014a03║首
D50n8945_p0014a04║一物全無盡力擔相逢江北又江南向來貼肉那堪
D50n8945_p0014a05║語更著渠儂一布衫
D50n8945_p0014a06║著時人顯衫還隱不著人亡衫𨚫存隱顯存亡是何
D50n8945_p0014a07║物黃金鑄出鐵崑崙
D50n8945_p0014a08║十絲不掛魚游網萬善嚴身月入雲若是壽昌端的
D50n8945_p0014a09║處明年一領更煩君
D50n8945_p0014a10║普賢高繫象王袴妙德長拖師子衫遣向壽昌為侍
D50n8945_p0014b01║者一人不肎一人甘
D50n8945_p0014b02║送可師歸西山兼簡去華無證
D50n8945_p0014b03║半世幾離合翛然無住身又為一去客元是𭁡來人
D50n8945_p0014b04║野宿風鳴雪江行梅破春兩翁如問我為話𩯭毛新
D50n8945_p0014b05║雪堂仍舊老師和予送可師新字韻見招復作
D50n8945_p0014b06║五首寄之兼呈無證
D50n8945_p0014b07║夢歷百城路笑翻牀上身惟應箇些子所以見吾人
D50n8945_p0014b08║玉蘊西山重花開南浦春異時氷雪裏仍舊一枝新
D50n8945_p0014b09║不觸波瀾手而彰名句身向來天上寺得此眼中人
D50n8945_p0014b10║一別湘湖路三囬嶺海春何時清夜坐聽我話韶新
D50n8945_p0015a01║干戈平定日湖海倦遊身况得君為社招呼我輩人
D50n8945_p0015a02║初無家似燕宜有喜如春懸想西山下雨餘鐘鼓新
D50n8945_p0015a03║妙湛清虚理芭蕉丘井身惟君俱得地獨我不如人
D50n8945_p0015a04║書辱寒溫問茶分安樂春慇懃拜佳賜自汲井花新
D50n8945_p0015a05║木蛇頭𭘧角古路獨橫身大有傍觀者初無[跍-十+水]著人
D50n8945_p0015a06║病來思自養此去或同春送老須何物牕明貝[葉-世+廿]新
D50n8945_p0015a07║送人化脩上
D50n8945_p0015a08║爾祖傳家唯此鉢中雖無物不憂貧持從閙市門頭
D50n8945_p0015a09║過倒廩傾囷自有人
D50n8945_p0015a10║盡謂黃龍山裏龍彌年翻去碧潭空君行為報居人
D50n8945_p0015b01║道遐邇雖殊一雨同
D50n8945_p0015b02║送化士
D50n8945_p0015b03║洞山身如椰子大不畜粒米與莖菜無人煙處門打
D50n8945_p0015b04║開接待方來也奇怪吉山從作山中主只用十方菩
D50n8945_p0015b05║薩子二時鐘鼓不曾虧是汝持來還供汝兩翁同中
D50n8945_p0015b06║具生殺明眼高流試提掇可中見得無少差是謂能
D50n8945_p0015b07║持吉山鉢
D50n8945_p0015b08║送茶化士
D50n8945_p0015b09║建溪深與吉山隣勝氣潜通不在陳但看吉山茶椀
D50n8945_p0015b10║裏雪花時現建溪春
D50n8945_p0016a01║五湖雲水訪山家不問親踈盡與茶若省此茶來處
D50n8945_p0016a02║者出門風擺綠楊斜
D50n8945_p0016a03║正味森嚴來處異叢林多用顯家風趙州一味客必
D50n8945_p0016a04║盡風穴三廵主意濃要使人人開睡眼且煩小小現
D50n8945_p0016a05║神通郝源北苑大雲際盡入吉山茶椀中
D50n8945_p0016a06║送宗上人遊方
D50n8945_p0016a07║華峯壁立為初友鴈宕深奇為指南臨濟兒孫上封
D50n8945_p0016a08║老見今說法在靈巖
D50n8945_p0016a09║送璉兄之雲門
D50n8945_p0016a10║人言學禪如學射誤得同流走天下夢中射落蟭螟
D50n8945_p0016b01║窠開眼看來無縫鏬無縫鏬兮不為差萬𤊳鑪中尋
D50n8945_p0016b02║尾靶翻身築著老雲門從古風顛稱普化
D50n8945_p0016b03║送澤化士兼簡雲門延福二老
D50n8945_p0016b04║青蛇在握心方壯赤驥追風路不遙透得雲門鐵關
D50n8945_p0016b05║過海濤聲撼洛陽橋
D50n8945_p0016b06║吉山何啻百彌盧袖裏攜來一物無前路逢人即拈
D50n8945_p0016b07║出不知誰是赤鬚胡
D50n8945_p0016b08║過了雲門更好看前頭孤峻有姜山三關一箭收功
D50n8945_p0016b09║後南海波斯念八還
D50n8945_p0016b10║送巾扇街坊
D50n8945_p0017a01║華巾未解心中結阿難有理難伸說犀牛扇破索牛
D50n8945_p0017a02║兒鹽官為物心偏切上人幸是手眼親獨用雙拈此
D50n8945_p0017a03║時節一條秋水淨無痕八靣清風消惱熱
D50n8945_p0017a04║送知殿
D50n8945_p0017a05║西天胡子沒髭鬚南北禪和苦覓渠合眼相逢開眼
D50n8945_p0017a06║笑君山點破洞庭湖
D50n8945_p0017a07║人人盡有光明只恐點時不到試攜投子油缾一一
D50n8945_p0017a08║與伊按過
D50n8945_p0017a09║諸佛光中眾生眾生光中諸佛若明生佛一如便見
D50n8945_p0017a10║重重涉入
D50n8945_p0017b01║脩廊下夜沈沈古殿中香冉冉要參過去燈明只在
D50n8945_p0017b02║如今一點
D50n8945_p0017b03║黑月夜中無別行人下足即疑須得心燈發現令渠
D50n8945_p0017b04║是處光輝
D50n8945_p0017b05║送街坊
D50n8945_p0017b06║道在未能速說鉢空且要人持驀地街頭築著方知
D50n8945_p0017b07║此老慈悲
D50n8945_p0017b08║送踈山化主
D50n8945_p0017b09║踈山開山矮師叔手中木蛇稱㝡毒近江無水山無
D50n8945_p0017b10║柴我昔到時無不足休論苦匏與甜瓜是聖是凡同
D50n8945_p0018a01║一家但看開山好基業與伊隨分著些些
D50n8945_p0018a02║次韻知微無外石門相會
D50n8945_p0018a03║鐵牛插翅快於鶻石虎擡頭驚倒人笑把方山輕捩
D50n8945_p0018a04║轉幾多游子失關津
D50n8945_p0018a05║送照上人
D50n8945_p0018a06║五華崷崪白雲中送盡行人是此峯若問此峯何靣
D50n8945_p0018a07║目但言缾錫住經冬
D50n8945_p0018a08║送復上人之雪竇
D50n8945_p0018a09║復也雖少年其志亦猛烈發足指乳峯赤手探虎穴
D50n8945_p0018a10║直須得虎歸不可只麼說送之披秀前歲暮千峯雪
D50n8945_p0018b01║送超侍者
D50n8945_p0018b02║空生眾中居似欠人偈債超禪歸臨安亦來相惱害
D50n8945_p0018b03║布袋連底翻一還無復載閉門卷新經後來且莫怪
D50n8945_p0018b04║去去復何言西湖蓮子大
D50n8945_p0018b05║踈山作餬餅草堂老師出語云色香味觸具四
D50n8945_p0018b06║塵且道餬餅具幾塵是時眾皆無語老師末後
D50n8945_p0018b07║云大刀三十口以頌系其後
D50n8945_p0018b08║一處打開五處捏就中下之流槌聲斷後
D50n8945_p0018b09║送化士
D50n8945_p0018b10║一偈普送諸人諸人同乗一偈持遍萬戶千門箇箇
D50n8945_p0019a01║不落第二有則直是當陽無則極難回避有無二彼
D50n8945_p0019a02║俱收丹山與汝巴鼻
D50n8945_p0019a03║和彥忱舍弟與保壽靈空老二首
D50n8945_p0019a04║家山雖好未安住鄰寺有僧時訪尋拈出毛頭生死
D50n8945_p0019a05║海打翻歸去笑吟吟
D50n8945_p0019a06║鼻孔當陽曾蹉却眼睛在眼費追尋一朝眼在鼻孔
D50n8945_p0019a07║上和得靈空雪子吟
D50n8945_p0019a08║送白兄歸豫章
D50n8945_p0019a09║我今懶說偈汝亦莫言別莫歸剛要歸不說又著說
D50n8945_p0019a10║土宿騎黃牛旌陽鑄生鐵老胡道未行當門齒先折
D50n8945_p0019b01║三年留客歸一等是饒舌努力慎長途春寒天欲雪
D50n8945_p0019b02║送智道者
D50n8945_p0019b03║宛陵道者菩薩子化遍東吳今到此干戈叢裏月行
D50n8945_p0019b04║空憂苦海中蓮出水知空曾見老衡陽冷火枯牀同
D50n8945_p0019b05║夜雨大有衡陽跳竈兒珍重此行俱訪取
D50n8945_p0019b06║送堯愷二上人
D50n8945_p0019b07║四山如壁不可去當處如火不可住上人既是要游
D50n8945_p0019b08║方可中須得超方句珍重便行萬八千通霄有路恒
D50n8945_p0019b09║沙數不落平常試道看道道若道未得此去秦溪有
D50n8945_p0019b10║直指老子若能見之必為汝道
D50n8945_p0020a01║與洪兄
D50n8945_p0020a02║無傷機器微我此法門大萬殊紛目前一衲俱蓋過
D50n8945_p0020a03║天外出頭來眾中交脚坐佛祖是伊成未言遭一唾
D50n8945_p0020a04║和東禪以李侍郎庵招
D50n8945_p0020a05║大隱何曾弃簪組醉鄉有路入無何百年快活自不
D50n8945_p0020a06║徹誰肎尋人到薜蘿
D50n8945_p0020a07║敢將不出以為高朽索其如六馬何賴有舀溪長柄
D50n8945_p0020a08║杓不妨霜月在松蘿
D50n8945_p0020a09║送麥頭
D50n8945_p0020a10║淵明非達士乞食拙言詞誰知我輩人佳處正在茲
D50n8945_p0020b01║所化果何物持來復是誰山前小麥熟行矣今其時
D50n8945_p0020b02║乞鹽
D50n8945_p0020b03║水中鹽味舌頭眼不為無形便謂無試向秦溪溪上
D50n8945_p0020b04║問可中大有赤鬚胡
D50n8945_p0020b05║與諸友
D50n8945_p0020b06║龍亡大澤蚖蛇出火炎崑山玉石焚百種交煎今盡
D50n8945_p0020b07║見一時零落古無聞家居海角荔枝塢書斷江南鴻
D50n8945_p0020b08║鴈群記得風前二三月客亭長短我隨君
D50n8945_p0020b09║送空兄
D50n8945_p0020b10║空不識宗宗乃通宗不識空空乃同同風更得通風
D50n8945_p0021a01║句只這空宗是祖翁
D50n8945_p0021a02║衲僧杖子天然別千里萬里一條鐵點著閩山即便
D50n8945_p0021a03║回敢保老兄猶未徹
D50n8945_p0021a04║過靈石賦頑庵
D50n8945_p0021a05║道人楊岐五世孫曾持鈯斧開雲門屬時多艱眾且
D50n8945_p0021a06║去百折千摧君獨存住庵了却行脚債隨緣混入眾
D50n8945_p0021a07║生界和泥合水二頃田接待方來一莖菜我初北歸
D50n8945_p0021a08║先過君彼此老大言無父長年聽法庵外石𣱵日不
D50n8945_p0021a09║藏巖上雲莫嫌家風四立壁應用河沙體堅密客來
D50n8945_p0021a10║有以頑自疑三問道人三不知
D50n8945_p0021b01║學頑未到頑之孫再拜頑庵求入門當時此老有何
D50n8945_p0021b02║說火後莖苐今尚存人貧信是思舊債一飯重尋香
D50n8945_p0021b03║積界堂上未曕癡絕翁溪頭已見隨流菜惟頑顯頑
D50n8945_p0021b04║分不分以水投水無留文地爐火煖坐自睡金博朝
D50n8945_p0021b05║參寒起雲與君相從君莫逆向來不踈今不密明朝
D50n8945_p0021b06║山住雲自飛後會有無俱不知
D50n8945_p0021b07║亂後入黃龍途中示道伴
D50n8945_p0021b08║羯胡如鬼馬如風雪刃縱橫到處空生死路頭君自
D50n8945_p0021b09║看活人全在死人中
D50n8945_p0021b10║送川覺
D50n8945_p0022a01║鯉魚山赤梢鯉辰錦砂未為比吸盡九脉泉透出三
D50n8945_p0022a02║峽水上得百尺竿墮在齏甕裏桃花浪急禹門高雷
D50n8945_p0022a03║動不驚爭奈何
D50n8945_p0022a04║送人歸臨漳兼簡湛首座
D50n8945_p0022a05║白雲埋藏丘壑裏天風無端忽吹起鴈山聳秀我杖
D50n8945_p0022a06║頭漳水澄清君脚底一南一北恰同途雖曰同途不
D50n8945_p0022a07║相似到家為我到龍山問訊山中湛老子
D50n8945_p0022a08║別一老還鄉
D50n8945_p0022a09║遠去羌峯最上層齊開八目帶刀行更深誰向傍邊
D50n8945_p0022a10║立樹上安身兩弟兄
D50n8945_p0022b01║送人徃臨漳
D50n8945_p0022b02║通身紅爛不堪歸只為無人識得伊覓得休粮聖方
D50n8945_p0022b03║子刺桐花下笛橫吹
D50n8945_p0022b04║休處言休便好休家山春色滿揚州何須更說通身
D50n8945_p0022b05║句歷歷東風百草頭
D50n8945_p0022b06║與修漏頭陀
D50n8945_p0022b07║上頭一竅㝡誵訛多少鄉公不奈何每見諸方多指
D50n8945_p0022b08║注誰知笑殺此頭陀
D50n8945_p0022b09║是處叢林走一遭[高*ㄆ]甎打瓦不辭勞忽然[跍-十+水]著通天
D50n8945_p0022b10║竅始覺從前立處高
D50n8945_p0023a01║送十二嵗童兒
D50n8945_p0023a02║男兒十二有如此不減當年人姓甘避𭁵春風更春
D50n8945_p0023a03║雨舉家江北又江南藜羹脫粟依僧飯斷簡殘編近
D50n8945_p0023a04║佛龕我亦從來識英物夜深應與阿戎談
D50n8945_p0023a05║和壽山木魚韻
D50n8945_p0023a06║透出波瀾外橫身任探尋只知打我腹不覺痛他心
D50n8945_p0023a07║香積晨炊熟秋廊夜月深重重報君道千眼是觀音
D50n8945_p0023a08║和直指荅方仲姚
D50n8945_p0023a09║海燕坐間談實相泥人夢裏獲真如空中種黍長年
D50n8945_p0023a10║飽陸地㘽蓮永不枯
D50n8945_p0023b01║與香山虚頭陀
D50n8945_p0023b02║庵中有主從君住無主外來俱得路雲煙眯目山礙
D50n8945_p0023b03║膺榛莽欺人溪澗怒看他本色住庵人捏聚大千無
D50n8945_p0023b04║一塵自見泥牛𨷖入海不記住來經幾春頭陀頭陀
D50n8945_p0023b05║休趁閧一世初無一炊夢口邊白醭未暇揩誰能更
D50n8945_p0023b06║乞諸方頌持來拋放烈焰中歸種香山芓與菘驀地
D50n8945_p0023b07║钁頭輕築著林間石虎吼天風
D50n8945_p0023b08║和澹庵見留
D50n8945_p0023b09║未暇住為巖穴主尚堪行作水雲僧賔頭諾詎諸尊
D50n8945_p0023b10║者乆在峯頭望我能
D50n8945_p0024a01║把住如何却放行明頭暗合暗頭明豐干冷坐寒山
D50n8945_p0024a02║笑二月青田春水生
D50n8945_p0024a03║留度藏主
D50n8945_p0024a04║可行即行今未可得住且住時已寒霜芥滿園禾又
D50n8945_p0024a05║熟胡家曲子萬年歡
D50n8945_p0024a06║與照上人
D50n8945_p0024a07║照時遠近俱到用時毫髮無遺直得二途不涉方能
D50n8945_p0024a08║照用同時趯倒趙州略彴拈起馬師簸箕任持通身
D50n8945_p0024a09║是眼當陽未免膠[牛*离]
D50n8945_p0024a10║與建州介瀨溪翁道人
D50n8945_p0024b01║翁翁介瀨溪頭住我亦曾從溪上過一鉢飯香留不
D50n8945_p0024b02║住信根道眼兩無差菩提種子男兼女清淨家風菜
D50n8945_p0024b03║與茶大佛所傳無別法只今猶有老僧伽
D50n8945_p0024b04║送靈石修造
D50n8945_p0024b05║靈石有殿不知年日𬉹風吹太可憐今日諸郎爭著
D50n8945_p0024b06║力要令突兀在人前人前莫作土木見八靣渾無刀
D50n8945_p0024b07║斧痕似此殿成安底佛釋迦彌勒是他孫
D50n8945_p0024b08║建州梅仙壇
D50n8945_p0024b09║漢室中微竹生馬先生一尉何𤰞下天門九重呼不
D50n8945_p0024b10║聞避時乃作居山者朅來山間藥道成雲軺高舉風
D50n8945_p0025a01║馭輕大溪之南古壇在空山落日秋蟬鳴我寓其隣
D50n8945_p0025a02║喜清曠時來送眼風煙上遺丹存亡今不知癡人且
D50n8945_p0025a03║啗壇中泥
D50n8945_p0025a04║送僧上徑山兼簡妙喜老人
D50n8945_p0025a05║大士昨來聞出世阿師今日又登途杖頭倘有閑田
D50n8945_p0025a06║地寄我山頭一紙書
D50n8945_p0025a07║半愊全封一字無莫嫌者也及之乎還將昔日芭蕉
D50n8945_p0025a08║語寫作王公十道符
D50n8945_p0025a09║和支提秀和尚
D50n8945_p0025a10║尊宿老河東叢林之眼目靈明劒倚天秀潤山含玉
D50n8945_p0025b01║憶昨台鴈行再拜初接足森嚴聽法徒天冠千眷屬
D50n8945_p0025b02║不以空也愚斯事力見篤別來化城鐘屢度新豐曲
D50n8945_p0025b03║一字妙無傳四方牢記錄安得從之游寒泉薦秋菊
D50n8945_p0025b04║合三韻酬夢石
D50n8945_p0025b05║老人說法山荅鐘不以一重去一重後生望道未之
D50n8945_p0025b06║見鏤冰琢雪徒彫蟲門前蟻合忽雷吼蟲臂墯階爭
D50n8945_p0025b07║出手三父撈波年代深化成老婆黑而醜東山擊節
D50n8945_p0025b08║夢石歌空花之影陽焰波不知真偽爭幾何高燒榾
D50n8945_p0025b09║𣔻春寒多
D50n8945_p0025b10║又
D50n8945_p0026a01║淡齏薄粥歠兩鍾麤踈惡布著兩重大開摩醯頂門
D50n8945_p0026a02║眼莫作師子身中蟲石頭未必能真吼臨濟只是㘽
D50n8945_p0026a03║松手焚其禪版增其光受其鈯斧彰其醜夢石擊節
D50n8945_p0026a04║東山歌亘天烈焰橫清波小僧再拜問如何三十山
D50n8945_p0026a05║藤未是多
D50n8945_p0026a06║胡相士求偈三年予不說今秋復此與之
D50n8945_p0026a07║道人無心寧有相以相求之無乃妄更言壽夭吉與
D50n8945_p0026a08║凶空裏覓痕鏡中像胡君得處初不然無相之中以
D50n8945_p0026a09║相言聖凡良賤皆一目但有絲毫俱現前說既無私
D50n8945_p0026a10║聽無忤禍福死生皆夢事我惟以此入世間猶如化
D50n8945_p0026b01║人觀幻士孫陽於馬師曠琴未可與之同日語老僧
D50n8945_p0026b02║大笑客出門秋雲駕雨過前村去去不須談此老三
D50n8945_p0026b03║年一偈真賺我
D50n8945_p0026b04║謝顏庵主拄杖
D50n8945_p0026b05║拄杖一枝蒼龍出水大流激湍眾峯齊峙
D50n8945_p0026b06║回澤老
D50n8945_p0026b07║昔人住庵水流菜[葉-廿+卄]識者非之况紙上墨
D50n8945_p0026b08║和靈空見贈
D50n8945_p0026b09║跨海鐵牛真有力依山土豹敢言威春風二月江南
D50n8945_p0026b10║路相別相逢眼似眉
D50n8945_p0027a01║怒雷割地衡陽信皎日行天保壽書從此華山山腳
D50n8945_p0027a02║下又添潘閬倒騎驢
D50n8945_p0027a03║送泉州積善專使
D50n8945_p0027a04║積善山中僧有膽如天大敢持居士書來覓空上座
D50n8945_p0027a05║跨門不肎休著了方知道歸語晉江人大蟲𮖐紙𢝌
D50n8945_p0027a06║送泉州使臣
D50n8945_p0027a07║只這佛國土遍滿十方空毘耶金粟老說法在其中
D50n8945_p0027a08║徹骨慈悲棒當機激箭鋒空生打退鼓不敢現神通
D50n8945_p0027a09║送潮州定兄
D50n8945_p0027a10║臨漳拜起秀峯出氣潮落海門月生雲際定則不二
D50n8945_p0027b01║二則不定鰐魚潭底黑如煙輕輕窺著傷人命
D50n8945_p0027b02║送樞兄之梅州
D50n8945_p0027b03║住庵人老雷堆行腳士心孔開忍寒莫守雪山雪有
D50n8945_p0027b04║口快嚼梅州梅梅州老人我知識入門不用先安排
D50n8945_p0027b05║橫膝黑蛇三尺鐵崖崩石裂當一掣
D50n8945_p0027b06║謝曾運使惠詩拜石爐二首
D50n8945_p0027b07║公詩妙天下當與天下共我欲私藏之奈此知者眾
D50n8945_p0027b08║乃持海一滴施作無盡供莫生文字見句句是日用
D50n8945_p0027b09║淨名丈室中熏爐亦冰雪持供雪山僧蘆花與秋月
D50n8945_p0027b10║客有問法來跨門或未瞥𤑔尒懷中香聽此石友說
D50n8945_p0028a01║和徐侍郎兼呈鄭漁仲
D50n8945_p0028a02║徐卿天上石麒麟天遣來清地下塵一掃明珠三百
D50n8945_p0028a03║斛盡情乞與世間人
D50n8945_p0028a04║夢裏分攜二十年君忘名字我忘緣蹇驢風帽溪頭
D50n8945_p0028a05║見疑是襄陽孟浩然
D50n8945_p0028a06║忽憶曾乗蜑子船煙波萬頃對安眠向來親切渾拋
D50n8945_p0028a07║卻卻聽傍人名字傳
D50n8945_p0028a08║慣穿八索九流手參透男婚女嫁禪驀地來尋僧印
D50n8945_p0028a09║可趙州當日見南泉
D50n8945_p0028a10║歌辭信口端師子干木隨身鄧隱峯兩箇風㒹爭幾
D50n8945_p0028b01║許一天霜月似相容
D50n8945_p0028b02║眼看鴻鴈入冥冥忽起尋山杖屨輕不謂莆陽鄭夫
D50n8945_p0028b03║子一書猶解問空生
D50n8945_p0028b04║和曾運使
D50n8945_p0028b05║心法兩忘諸說到文章百鍊古風回方驚吸盡西江
D50n8945_p0028b06║口又出江西一派來
D50n8945_p0028b07║而今派下皆龍象肎著風㒹老萬回大士不知何所
D50n8945_p0028b08║取真成千里賺人來
D50n8945_p0028b09║我夢玉山架茅竹清溪濺濺路回回丘山便是龐公
D50n8945_p0028b10║宅老倒扶笻日日來
D50n8945_p0029a01║幻師拈起一枝草無限春光應手回認得春光與拈
D50n8945_p0029a02║草分明開眼被瞞來
D50n8945_p0029a03║諸佛眾生同說法一惟直截一迁回江南春水天相
D50n8945_p0029a04║似白鳥有盟歸去來
D50n8945_p0029a05║詩壇拜▆思二部我已佯彺類萬回賴有江西老尊
D50n8945_p0029a06║宿揭夫棒喝待方來
D50n8945_p0029a07║送隆首座
D50n8945_p0029a08║行腳人何踈豁芒草鞋布直裰打開包袋一物無拈
D50n8945_p0029a09║起瘦藤天地闊遇寺入逢飯抹不學些子律儀只是
D50n8945_p0029a10║一生快活見尒曲彔牀頭老漢六十三卞十八不消
D50n8945_p0029b01║一撮背卻法堂脫皮[革*(蔑-戍+戊)]阿剌剌
D50n8945_p0029b02║送攴提化士
D50n8945_p0029b03║天寒忽憶大攴寺迢遞晚鐘煙際山安得腰纏十萬
D50n8945_p0029b04║貫亦隨君去飯天冠
D50n8945_p0029b05║與法界才庵主
D50n8945_p0029b06║不動莖茅法界庵庵中無物不同參一條白棒胡牀
D50n8945_p0029b07║角穿卻從前五十三
D50n8945_p0029b08║三腳驢兒腳[跍-十+水]天恒沙諸佛若為宣𨶒浮夜半人驚
D50n8945_p0029b09║起把得芒繩下鐵鞭
D50n8945_p0029b10║題圓融庵藏書摀輞川圖
D50n8945_p0030a01║千尺蒼崖貫日虹忽驚懸水坐生風不知摩詰展神
D50n8945_p0030a02║力搏得他方置此中
D50n8945_p0030a03║橫澗老蛟松夭矯埋雲古洞石嵌空芒鞋竹杖如堪
D50n8945_p0030a04║𦘕乞與寒巖作主翁
D50n8945_p0030a05║別圓融庵主
D50n8945_p0030a06║青田東望山如藍過嶺獨喜雲腴甘叢林荒寒不入
D50n8945_p0030a07║眼耆舊只今多住庵汾陽昭對矮師叔甘露有源梅
D50n8945_p0030a08║子熟長年風月但平分一日空來鼎三足屋頭高梧
D50n8945_p0030a09║忽秋聲老去彼此雲無情歸山自畜長柄杓珍重庵
D50n8945_p0030a10║頭折腳鐺
D50n8945_p0031b01║悼惠知微
D50n8945_p0031b02║崇寧乙酉此時節情與無情同出生紹興甲子時不
D50n8945_p0031b03║移情與無情同入滅一生一滅無欠餘末上露些端
D50n8945_p0031b04║的別通身手眼不奈何謂是西歸訪吾友乞與諸方
D50n8945_p0031b05║拄杖頭黑黑明明三八九
D50n8945_p0031b06║惠知微臨遷寂作圎相中畫隻履寄東山東山開
D50n8945_p0031b07║見問僧曰會麼僧云隻履西歸東山叱之曰汝埋
D50n8945_p0031b08║沒惠書記僧云和尚如何東山將置頭上起身而
D50n8945_p0031b09║立僧罔措東山曰苦。
D50n8945_p0031b10║送僧之育王
D50n8945_p0032a01║一庵臥病死無異放髮齊眉老更㒹相送無言茶一
D50n8945_p0032a02║椀江山岸下浙東舩
D50n8945_p0032a03║劉世美宅新架詩禮堂萊衣閤來薰臺游息軒
D50n8945_p0032a04║養心齋以五偈贈之
D50n8945_p0032a05║蚤聞彭城子詩禮為專門只今青雲上璨然見諸昆
D50n8945_p0032a06║我願天下士奉親皆若此家家父母前人人老萊子
D50n8945_p0032a07║客有跛其足莫登主人臺願為南來風長滿主人懷
D50n8945_p0032a08║牕下羲皇人酒中桃源路客非伶與潛我醉卿且去
D50n8945_p0032a09║心惑由多披養之先欲正紛然萬化塗廓尒大圎鏡
D50n8945_p0032a10║庵前蜂去數日復返因作
D50n8945_p0032b01║向聞刮責抽單去今見時難領眾歸嵗晚蕭條單位
D50n8945_p0032b02║在汝飢猶可主人飢
D50n8945_p0032b03║蜜巖所綂眾如雲客至還開甘露門三扣蜜流人不
D50n8945_p0032b04║薦卻言蜂子解人言
D50n8945_p0032b05║無多鼓吹惱比隣且看梅梢欲放春尒輩只如前日
D50n8945_p0032b06║樂老僧何似去年貧
D50n8945_p0032b07║蒙庵自東山寄龍眠𦘕寒山拾得圖來令作頌
D50n8945_p0032b08║寒山著屐把箒作舞拾得腰筒拍手而笑豐干
D50n8945_p0032b09║騎虎搔痒眎之戲書其後云
D50n8945_p0032b10║二子相逢舞笑時此翁痒發似因之坐間一虎低頭
D50n8945_p0033a01║覰覰著三人總是伊龍眠𦘕出意不淺空也言之恐
D50n8945_p0033a02║未然更向蒙庵問端的榴花洞口笑掀天
D50n8945_p0033a03║和鈍庵雪頌
D50n8945_p0033a04║試看而今是甚時文殊無地得遊嬉衲僧眼目難瞞
D50n8945_p0033a05║處把定乹坤未許伊
D50n8945_p0033a06║和鈍庵見留
D50n8945_p0033a07║我來臨汝問黃龍君已空中定鳥蹤從此和君不唧
D50n8945_p0033a08║𠺕至今同飯五華峯
D50n8945_p0033a09║雖是同居元自住若言自住又交參十成有轉移身
D50n8945_p0033a10║句倒跨須彌一二三
D50n8945_p0033b01║作伴才消木上座同流初未許寒山而今卻向天台
D50n8945_p0033b02║去擊動寒巖莫與閑
D50n8945_p0033b03║用靖兄韻送義兄
D50n8945_p0033b04║妙德熏天富空生徹骨窮同將一點雪𤊳出太虛空
D50n8945_p0033b05║少待鵾鵬化聊資九萬風慇懃問行李一箭過遼東
D50n8945_p0033b06║和訥庵送秀上人之湖湘
D50n8945_p0033b07║君山清絕吾未廬坐想寒水連汀蒲公今因行得掉
D50n8945_p0033b08║臂扁舟獨載如輕鳧凭高乞與眼界大重磨古鏡開
D50n8945_p0033b09║平湖潛龍無聲霜月冷白鳥出沒叢蘆祜煙渺明邊
D50n8945_p0033b10║奯公渡岳陽句裏瀟湘圖作詩模寫但彷彿佳處付
D50n8945_p0034a01║公聊自娛
D50n8945_p0034a02║用詢山堂韻寄澹庵
D50n8945_p0034a03║泥牛石女本同宗一箇惟聰一箇聾問著威音已前
D50n8945_p0034a04║事總言裴楷号精通
D50n8945_p0034a05║休論他家種性邪惠崇蘆鴈趙昌花不知真假爭多
D50n8945_p0034a06║少且盡杯中苦澀茶
D50n8945_p0034a07║謝盧居士法衣
D50n8945_p0034a08║雞足山中藏不得黃梅夜半負將歸而今盧老重拈
D50n8945_p0034a09║出便是山僧肩上衣
D50n8945_p0034a10║長者施法衣山僧肩上搭有口今嬾開只慿衣說法
D50n8945_p0034b01║與隱上人
D50n8945_p0034b02║一庵老兮藏百拙隱不隱兮吾何說空心曾食梅州
D50n8945_p0034b03║梅赤脚又[跍-十+水]雪山雪歸去來兮何似生一朝雲突遼
D50n8945_p0034b04║天鶻
D50n8945_p0034b05║與正信庵吳居士
D50n8945_p0034b06║心外有佛不名信自心是佛亦非信信盡心亡佛亦
D50n8945_p0034b07║非那吒手把金剛印
D50n8945_p0034b08║與純堯二上人
D50n8945_p0034b09║東山不會禪只解拈飯椀方來英俊流苦苦攻渠短
D50n8945_p0034b10║袖中出幅紙當靣換渠眼不是東山癡且要客心滿
D50n8945_p0035a01║送覺兄之東禪
D50n8945_p0035a02║了了了覺覺覺萬里岷峨何處著全身夢入蠱毒鄉
D50n8945_p0035a03║滴水不沾隨飲啄覺覺覺了了了金雞一拍扶桑曉
D50n8945_p0035a04║眼開還是覺城東急打翻身箇筋斗
D50n8945_p0035a05║戊辰夏熱澹庵為設招涼感而有作
D50n8945_p0035a06║丹山之松有如此獵獵蒼髯自風雨是中便是無煩
D50n8945_p0035a07║天咫尺人間困蒸煑憐我牕軒苦未深解枝減翠分
D50n8945_p0035a08║清隂我初則喜久乃媿秀潤未赴人之心欲尒直為
D50n8945_p0035a09║臨濟樹一道隂涼天下住我寧獨受焦灼休無以枝
D50n8945_p0035a10║[葉-廿+卄]為我憂
D50n8945_p0035b01║送雪竇化士
D50n8945_p0035b02║雪竇性化士得得訪空生麤茶喫一椀淡話說兩聲
D50n8945_p0035b03║貧無錢註䟽嬾作偈送行只有霜空月相隨到四明
D50n8945_p0035b04║送僧行脚
D50n8945_p0035b05║兩兩三三獨自行風前大好水雲僧神光萬里杖頭
D50n8945_p0035b06║眼出入飛猿似不曾
D50n8945_p0035b07║送岸上座出隊
D50n8945_p0035b08║道人自嫌不安住四年三走黃塵路那知擾擾黃塵
D50n8945_p0035b09║中暗去明來皆當處觀音閙市開普門彌勒魚行弘
D50n8945_p0035b10║六度道人笑我勿多談出門煙雨遙山渡
D50n8945_p0036a01║送延福專使
D50n8945_p0036a02║全身荷去萬鈞重千里持來一物無且喜重關俱透
D50n8945_p0036a03║徹浩歌歸路倒騎驢
D50n8945_p0036a04║剪剪江風雪應時雪中春在老梅枝朝來折作江南
D50n8945_p0036a05║信戲蝶遊蜂總未知
D50n8945_p0036a06║送鍋頭
D50n8945_p0036a07║白雲生處踈山寺無水無柴世得知若問道人今日
D50n8945_p0036a08║事木蛇鑽破鐵鍋兒
D50n8945_p0036a09║和草堂送通直歲歸龍舒
D50n8945_p0036a10║箇是群中穴鼻牛去無所犯住無留須彌南畔封疆
D50n8945_p0036b01║闊水草縱橫得自由
D50n8945_p0036b02║送實兄入閩
D50n8945_p0036b03║病夫不釣龍江月倒指于今已十秋君過合沙煩問
D50n8945_p0036b04║訊蘆花深處舊漁舟
D50n8945_p0036b05║鉢飯元無那免乞家山既有要須還莫愁劍水急於
D50n8945_p0036b06║箭入得飛猿總不難
D50n8945_p0036b07║贈齡首座住庵
D50n8945_p0036b08║三關透罷復何言一派銀河落九天摩竭魚吞南海
D50n8945_p0036b09║浪扶桑人種陝西田
D50n8945_p0036b10║盱水盡頭居士宅白雲深處法王家誰知長就無根
D50n8945_p0037a01║樹便有人尋臘月花
D50n8945_p0037a02║南方浩浩正談禪誰問君家博飯田待我寒衣都補
D50n8945_p0037a03║了袖茶來訪钁頭邊
D50n8945_p0037a04║飛猿關外路縱橫雲水多年取次行今日有人親坐
D50n8945_p0037a05║斷徃來公驗要分明
D50n8945_p0037a06║說圎不覺拖泥水立悟分明落二三要得不移豪髮
D50n8945_p0037a07║許寶雲山裏寶雲庵
D50n8945_p0037a08║與海上人
D50n8945_p0037a09║信步南來謂行脚袖手群居頭似杓自視初無一線
D50n8945_p0037a10║長君獨喜之無乃錯偶將布衲翻轉披驚起黃龍跌
D50n8945_p0037b01║折角海兮海兮知不知西山走入滕王閣
D50n8945_p0037b02║送永兄遊浙
D50n8945_p0037b03║峨嵋山脚蓬蒿箭射中虛空成兩片驚起當年陳老
D50n8945_p0037b04║師通身是眼何曾見
D50n8945_p0037b05║湖南穿過來江南無師不道無禪參雲門坐臥了一
D50n8945_p0037b06║夏澗水松風共對談
D50n8945_p0037b07║秋來射入吳中去寄語吳人好相遇承言便是過新
D50n8945_p0037b08║羅孤負東山出門句
D50n8945_p0037b09║與南雄明上人
D50n8945_p0037b10║馬祖接得大雄峯一喝當機三日聾近來叢林無此
D50n8945_p0038a01║作多是活埋文字中君不見鬻薪客特石墜腰供七
D50n8945_p0038a02║百一字不能人為書繼續衣盂是伊得又不見周金
D50n8945_p0038a03║剛滿車載䟽遊南方紙燈忽滅眼睛出白棒一揮吾
D50n8945_p0038a04║道昌玄中人甚眼目指金成鍮石作玉聖凡命在渠
D50n8945_p0038a05║手中凜凜威風誰敢觸直得如斯未稱渠尒曹何苦
D50n8945_p0038a06║猶貪書是間縱得不為貴天外出頭方丈夫
D50n8945_p0038a07║西平石蛇庵
D50n8945_p0038a08║一𫨻風光出當家真成象骨與玄沙遊人擬[跍-十+水]庵前
D50n8945_p0038a09║石照顧南山鼈鼻蛇
D50n8945_p0038a10║頭枕南山尾北山風雷陡頓落人間五臺拍手峨嵋
D50n8945_p0038b01║笑此外都盧是赤斑
D50n8945_p0038b02║送天衣化士
D50n8945_p0038b03║化人手裏家常鉢細大投之總不遺今我助緣惟一
D50n8945_p0038b04║偈且煩持以供天衣
D50n8945_p0038b05║送化士
D50n8945_p0038b06║千𭅒路上尋人沒底盂中取足雖非格外風規且是
D50n8945_p0038b07║瞿曇目錄
D50n8945_p0038b08║諸方多是雙行踈山純用一著乞食且要及時佛法
D50n8945_p0038b09║不怕爛却
D50n8945_p0038b10║門外斜風細雨牕間禪版蒲團不有高人猛利那容
D50n8945_p0039a01║老者安閑
D50n8945_p0039a02║達幻方能應物忘心乃可循門在昔我甞用此而今
D50n8945_p0039a03║持以贈君
D50n8945_p0039a04║直為江西老宿便忘世路間關千里一辭閩嶺四年
D50n8945_p0039a05║三到踈山
D50n8945_p0039a06║飯在千門萬戶僧離古寺名山七佛已前儀式一時
D50n8945_p0039a07║頓覺追還
D50n8945_p0039a08║達士相逢即出衲僧似有如無上門上戶討得堆山
D50n8945_p0039a09║積嶽破除
D50n8945_p0039a10║調心不易安心易離世非難應世難要識諸君三昧
D50n8945_p0039b01║力莫辭同隊到人間
D50n8945_p0039b02║人間岐路事何如小大榮枯有萬殊但願家傳無底
D50n8945_p0039b03║鉢盡情收拾不論渠
D50n8945_p0039b04║秘在形山元是礙散於人世亦非真還從是礙非真
D50n8945_p0039b05║處收取歸來要見人
D50n8945_p0039b06║收得歸來一破顏兩肩荷負幾多般當堂放下元無
D50n8945_p0039b07║物打鼓從教普請看
D50n8945_p0039b08║堂中宴坐山含月塵裏分身珠走盤但得此心無住
D50n8945_p0039b09║著世間那有路行難
D50n8945_p0039b10║此鉢傳從諸佛大緣今在汝身盡力盡心持去上門
D50n8945_p0040a01║上戶尋人
D50n8945_p0040a02║迫促空生說偈頓送普化上街三日兩日要供十日
D50n8945_p0040a03║五日要齋
D50n8945_p0040a04║送化主
D50n8945_p0040a05║空生曾乞臨江市日與雲居打飯錢老入華峯無用
D50n8945_p0040a06║處君今行乞記當年
D50n8945_p0040a07║吉山真心成抑逼僧至參禪令乞食誤他多少禪家
D50n8945_p0040a08║流入不得處爭著力
D50n8945_p0040a09║明知曰空具足噐向裏得時無不是及至歸來放下
D50n8945_p0040a10║時笑倒南山老鼈鼻
D50n8945_p0040b01║袖裏深藏大吉山逢人拈出好生觀不嫌貧富僧兼
D50n8945_p0040b02║俗價數高低試著看
D50n8945_p0040b03║昔人遣化曾垂示三步五步一蹙鼻從緣入得即不
D50n8945_p0040b04║無七佛之儀殊未備今日吉山分化人豈在途中方
D50n8945_p0040b05║瞥地千差一印靡有遺萬善同歸寧自利不自利非
D50n8945_p0040b06║利他家家門啟通霄路處處蓮開火裏花
D50n8945_p0040b07║堆堆危危是什麼生鐵饅頭千萬箇無心椀裏盛將
D50n8945_p0040b08║來有眼禪人俱齩破吉山安眾飯亦無終是不教渠
D50n8945_p0040b09║忍餓煩君普告信心人一句當陽莫蹉過
D50n8945_p0040b10║空生曾乞臨江市恰似君今無別理只將千聖不曾
D50n8945_p0041a01║傳到處逢人水投水持來滿滿復是誰把得便行何
D50n8945_p0041a02║擬擬雖然末後有牢關[跍-十+水]著歸來不相似
D50n8945_p0041a03║一偈普送諸禪客萬化門中等慈力門門對現沒遮
D50n8945_p0041a04║攔箭箭離弦俱中的因記芭蕉曾遣化未出門時先
D50n8945_p0041a05║話霸而今更不論親踈收功盡在華峯下
D50n8945_p0041a06║少年入眾先行乞最初一步須牢實多見時流昧此
D50n8945_p0041a07║心施受之間兩無益信心人一粒米重似丘山曾不
D50n8945_p0041a08║止持來豈是得便宜未了分明著他底賢禪賢禪宜
D50n8945_p0041a09║努力諸佛眾生從此出逆行順行忽相當戶戶門門
D50n8945_p0041a10║成大吉
D50n8945_p0041b01║送泐潭化主徃泉南
D50n8945_p0041b02║馬駒霜蹄疾如電過處千人萬人見於中有箇見得
D50n8945_p0041b03║親也似不虚行一轉古來佛國號漳泉此去逢人呈
D50n8945_p0041b04║舊靣不須更揀親與踈是有是無都一串看看激起
D50n8945_p0041b05║南海波流入西江為瀚漫江西老宿問空生但道而
D50n8945_p0041b06║今成老徤
D50n8945_p0041b07║送通功二化士造大際藏經
D50n8945_p0041b08║大經本無文唐梵錯翻譯瞿曇宣一字至今猶未畢
D50n8945_p0041b09║歷世癡聖人出頭競分析要使其光明轉見黑似漆
D50n8945_p0041b10║若入衲僧手自是不費力拈出大際山般若波羅蜜
D50n8945_p0042a01║送茶頭并化士
D50n8945_p0042a02║四海建溪茶古今人所重惟有禪家流端的得受用
D50n8945_p0042a03║風穴出送行香嚴用原夢古佛老趙州到與不到共
D50n8945_p0042a04║今者披秀翁又作如是供階也分化權空生與之頌
D50n8945_p0042a05║但得出處真一用一切用
D50n8945_p0042a06║物以甘柔趨所嗜茶獨森嚴正其味老僧得之其夢
D50n8945_p0042a07║圓張喉引喙欲談禪小僧得之忘百慮挑囊直入茶
D50n8945_p0042a08║山去僧無老少俱喜茶問訊武夷僊子家待我明年
D50n8945_p0042a09║春睡醒借尒郝源作茶鼎
D50n8945_p0042a10║三昧酒喫便醉坐禪時只瞌睡輕輕未可悚動渠送
D50n8945_p0042b01║上茶山渠自會見張三逢李四把得便行果靈利一
D50n8945_p0042b02║枝春信有來由六出飛花不相類到秀峯真得地四
D50n8945_p0042b03║方老衲如雲至跨著三門酹一杯換却眼睛拈却鼻
D50n8945_p0042b04║鐵靣老禪今徤否家居道舊想安然飯香苦憶伊蒲
D50n8945_p0042b05║饌井冽還思甘露泉
D50n8945_p0042b06║真𨷖九湯雲起雪貢餘徑寸玉無瑕春寒不念山中
D50n8945_p0042b07║事歲歲封題記我家
D50n8945_p0042b08║瓦盆雷動千山曉橫嶺香傳兩袖風添得老禪精彩
D50n8945_p0042b09║好江西一吸兔甌中
D50n8945_p0042b10║今我老無崖險句送人行不折楊花前頭有問又須
D50n8945_p0043a01║道黃靣禪和喫釅茶
D50n8945_p0043a02║衲僧手眼親把得是日用左乞建溪茶右化連江供
D50n8945_p0043a03║快拈兩條蛇併作一手弄行看臘雪消便是春雷動
D50n8945_p0043a04║披秀三句二偈與寵為茶佛事法味法樂法財資神
D50n8945_p0043a05║資生資惠使於施受之間而無虚得虚弃我亦未證
D50n8945_p0043a06║其中乃就其中出氣截却嬌梵舌根捩轉衲僧巴鼻
D50n8945_p0043a07║來者滿與一甌看伊東倒西醉既醉各各起來門外
D50n8945_p0043a08║曉山橫翠
D50n8945_p0043a09║當陽一印妙無文慚愧東山有子孫是聖是凡齊印
D50n8945_p0043a10║定不妨持鉢扣人門
D50n8945_p0043b01║至辱莫若乞至樂在無求苟得無求旨雖乞吾何羞
D50n8945_p0043b02║道人白雲居心與白雲儔明朝出山去迫夏歸來不
D50n8945_p0043b03║盡大地是吾檀越梅花杏花先後發綠楊隂下問長
D50n8945_p0043b04║安門門有路皆通達祖師禪活鱍鱍長秔米飯抄滿
D50n8945_p0043b05║鉢
D50n8945_p0043b06║佛子平居觀世間皆謂圓融無雜壞使其應入如所
D50n8945_p0043b07║觀與奪交馳還窒閡我嘗行乞今示汝要得圓成先
D50n8945_p0043b08║擊碎一毛不立等剎塵八靣俱來無向背如採有無
D50n8945_p0043b09║於懷中如問可不於自己有無可不非外來是中欲
D50n8945_p0043b10║誰為▆喜佛子當持此法門入此界中而示現丹山
D50n8945_p0044a01║紅鑪為汝開歲晚歸來金百鍊
D50n8945_p0044a02║道人隨處展家風酒肆魚行有路通但得堂中鹽米
D50n8945_p0044a03║辦吉山佛法自興隆
D50n8945_p0044a04║佛與眾生舊有緣入廛一句更為宣眼前不用生貪
D50n8945_p0044a05║戀三界無安若火煎
D50n8945_p0044a06║達人不見塵中隘為有而今這一解長柄笊籬入手
D50n8945_p0044a07║來倒用橫拈風雨快南街打到北街頭東園乞得西
D50n8945_p0044a08║園菜阿呵呵也奇怪他家自有通人愛
D50n8945_p0044a09║送印侍者廣化開田歌
D50n8945_p0044a10║君不見東山老人僧中月法惟直指初無說有眾如
D50n8945_p0044b01║雲來不休有飯如山供不徹印道人善時節不持應
D50n8945_p0044b02║噐循門乞只募同心一萬人請將大地為檀越或寬
D50n8945_p0044b03║平或曲折與我福田衣不別二彼雖無施受心萬斛
D50n8945_p0044b04║千倉從此出若見聞宜猛烈莫守從前慳恡穴些兒
D50n8945_p0044b05║信種落其中遍界靈苗齊秀發
D50n8945_p0044b06║送光侍者充街坊
D50n8945_p0044b07║養子不著順摩捋喝要耳聾棒要殺摩捋得成用不
D50n8945_p0044b08║行棒殺教伊應手活東山妙得養子方所以用時俱
D50n8945_p0044b09║𤓰抹我是謝郎光早歸打就鐵船相觸撥
D50n8945_p0044b10║送願兄化永嘉
D50n8945_p0045a01║秦谿在處皆招提我此東山為最上非謂豐庖麗堂
D50n8945_p0045a02║宇於中坐此真導師如火周空擬則焚如鼓塗毒聞
D50n8945_p0045a03║則死癡禪眇劣渠得知但以情疑實相法我觀此會
D50n8945_p0045a04║比丘眾一一從其法化生混而不雜如千光用而無
D50n8945_p0045a05║畏如師子汝宜於此辦肎心此心一辦一切辦善哉
D50n8945_p0045a06║遍界塵勞門悉是東山大智海
D50n8945_p0045a07║脩途初發步步步要相似後步纔到時豈離最初故
D50n8945_p0045a08║乃翁眾導師況是為之子欲取步驟同努力無忽此
D50n8945_p0045a09║送廣州化士
D50n8945_p0045a10║禪參閩嶺雪峯寺飯在南方檀越家歲歲僧歸飯滿
D50n8945_p0045b01║鉢普熏何獨是毘耶
D50n8945_p0045b02║雪嶺留香眾南方上善人先佛肅恭法佛子今此行
D50n8945_p0045b03║古佛有儀式衲僧不放過一座雪峯山千門萬戶到
D50n8945_p0045b04║次直指老人韻送璠化士兼呈丘中大
D50n8945_p0045b05║寶所龍蛇爭守護自非其人手難措若於箇裏到一
D50n8945_p0045b06║回堪與東山稱化士
D50n8945_p0045b07║上方香飯遠吹風墮我雲堂一鉢空要使人人無食
D50n8945_p0045b08║想却煩小小現神通
D50n8945_p0045b09║南庵居士今摩詰久稔聲光未扣門忽覩曼殊說三
D50n8945_p0045b10║偈坐令身在對談邊
D50n8945_p0046a01║送化主造大目谿橋
D50n8945_p0046a02║擘開太華手生鐵鑄就漢拈起白玉虹跨著谿兩岸
D50n8945_p0046a03║東西南北人步步無間斷直造大歇堂一生事成辦
D50n8945_p0046a04║與聚道者造白林橋
D50n8945_p0046a05║白林山中一句子大谿為舌日夜說路人擾擾如不
D50n8945_p0046a06║聞聚等諸人今始瞥
D50n8945_p0046a07║橫身谿上略相酬不住中間徹兩頭行人掉臂上頭
D50n8945_p0046a08║過誰信如今有趙州
D50n8945_p0046a09║與玠道者造東山寺前石橋
D50n8945_p0046a10║灌谿劈箭雖云急截流過者脚不濕東山一水人不
D50n8945_p0046b01║驚擬動脚時灘下立如何咫尺東山門在眼可望不
D50n8945_p0046b02║可及玠公老手但問渠自有方便令人入
D50n8945_p0046b03║送圓上人歸雲居
D50n8945_p0046b04║康廬諸峯歐阜殊寺稱天上眾五湖古來相傳應真
D50n8945_p0046b05║輩多入此眾潛安居有為白癩聊戲劇鄰坐惡之思
D50n8945_p0046b06║割席一朝忽怪單位空遺下瘡痂渺無跡東山若是
D50n8945_p0046b07║與同時捶折其脛寧容之圓今病痛又相似放過從
D50n8945_p0046b08║教天下疑
D50n8945_p0046b09║送正維那歸華亭
D50n8945_p0046b10║無絲線子拽不斷正要并州▆剪刀尒既有之還不
D50n8945_p0047a01║用山僧贏得笑呵呵只將一笑贈君行無限青山送
D50n8945_p0047a02║又迎到得華亭人不識柳隂終日釣舟橫
D50n8945_p0047a03║與[日*東]兄
D50n8945_p0047a04║雲水四方人同居九十日大光明藏中各各不相識
D50n8945_p0047a05║月兔曉東生日烏夜西出善現問瞿曇般若波羅蜜
D50n8945_p0047a06║與明寧二川
D50n8945_p0047a07║東山東遊形弔影閉門作夏山房冷兩士能來共寂
D50n8945_p0047a08║寥人謂同風吾未省牕間一笑巖穴驚牕外數峯清
D50n8945_p0047a09║晝永不知祖道今安危自撥寒灰出燒餅
D50n8945_p0047a10║送妙侍者遊方
D50n8945_p0047b01║秋雨秋風如解事忽送新涼到庭戶道人明日先我
D50n8945_p0047b02║行少立斯須聽吾語龍蛇共路古猶今魔佛同源水
D50n8945_p0047b03║非乳滿世誰能辨正邪入門且可分賔主句中有眼
D50n8945_p0047b04║汝驗渠棒下無私渠驗汝好手雖然不犯鋒橫身却
D50n8945_p0047b05║在鋒鋩裏象王蹴蹋驢群空師子嚬呻狐類死道人
D50n8945_p0047b06║一等是精靈大顯無功合如此愧當十偈非賞音喜
D50n8945_p0047b07║見獨行無伴佀相逢休問來何從佛壽之孫佛心子
D50n8945_p0047b08║送僧遊天台
D50n8945_p0047b09║天台五百尊者喫盡秀峯酸豏更引秀峯禪和盡向
D50n8945_p0047b10║橋頭脫賺初開盞裏茶花次散空中燈爓分明不是
D50n8945_p0048a01║好心到者以何為驗若是具眼高流一見不勞再勘
D50n8945_p0048a02║天台五百尊者受盡秀峯供養更引秀峯禪和費他
D50n8945_p0048a03║草鞋拄杖初說石梁橫空次誇聖燈明亮元來不是
D50n8945_p0048a04║好心只要遞相欺誑煩公勘破歸來領過不消一狀
D50n8945_p0048a05║和趙超然
D50n8945_p0048a06║鈍根阿師初樂小同一法中人怪笑白雲堆裏強安
D50n8945_p0048a07║身掣電機前爭失照業風吹下到天亭無著力處盡
D50n8945_p0048a08║力爭一朝力盡却自笑放下蛇頭擺手行超然居士
D50n8945_p0048a09║今龐老此日相逢猶草草不知舩子下楊州更指梅
D50n8945_p0048a10║花開恰好開恰好慚愧東君解傾倒一枝倒把贈公
D50n8945_p0048b01║行擬行把住道道道
D50n8945_p0048b02║山僧當年活計小冷地不知人怪笑白雲堆裏強安
D50n8945_p0048b03║身石火光中多失照業風吹下到天亭無著力處盡
D50n8945_p0048b04║力爭千歲靈𪚴退靈穀而今步步火中行超然居士
D50n8945_p0048b05║今龐老一笑相逢重撥草全機透出上頭關平展家
D50n8945_p0048b06║風且安好且安好走過市橋曾撻倒回頭築著老丹
D50n8945_p0048b07║霞咄這冤家何不道
D50n8945_p0048b08║喜溫首座至
D50n8945_p0048b09║我昔識此老謂之定上座是時朋輩中箇箇道與麼
D50n8945_p0048b10║一別二十年相逢皆老大把手兩風顛傍觀盡驚倒
D50n8945_p0049a01║翻思徃者言幸尒欺得過若是在今日管取遭一唾
D50n8945_p0049a02║兩翁相對好機緣點在人人本命年方外笑譚無忌
D50n8945_p0049a03║諱夢中歧路說迍邅自從打破秦時鏡總是花開臘
D50n8945_p0049a04║月蓮或問兩翁年幾許尋常兒喚首羅天
D50n8945_p0049a05║與撮藥曹道
D50n8945_p0049a06║當陽拈出大家看來處分明去處端總是諸人自遮
D50n8945_p0049a07║護先生豪髮不相瞞
D50n8945_p0049a08║與開道者
D50n8945_p0049a09║大悲院裏羅齋出十字街頭覓水程肩上袈裟無一
D50n8945_p0049a10║截草鞋落地作金聲
D50n8945_p0050b01║與明州茂上人
D50n8945_p0050b02║十五已前不得去寒木一尋生鐵鑄十五已後不得
D50n8945_p0050b03║住鍼筒鼻孔俱分付正當十五天然別誰管春寒與
D50n8945_p0050b04║秋熱拈起笠子為爓光遍在湖南并兩浙
D50n8945_p0050b05║送川全之雲門
D50n8945_p0050b06║入嶺踏著披秀恰似倒食甘蔗前頭節節不同未可
D50n8945_p0050b07║只麼掉下雪峯玄沙黃檗鼓山東禪西禪是處波騰
D50n8945_p0050b08║嶽立隨方五位三玄一一從頭咬嚼要令首尾完全
D50n8945_p0050b09║雲門盡頭一節苦硬如咬生鐵一咬咬著舌頭洛陽
D50n8945_p0050b10║橋成兩截普賢隱身無地文殊倒退三千有問蔗作
D50n8945_p0051a01║何味附子出在西川
D50n8945_p0051a02║送德上人歸故山
D50n8945_p0051a03║泯泯眾人中不與一人共闃尒居閑房儼若臨千眾
D50n8945_p0051a04║是謂有恒人一心無二用東山早甞學身行而口誦
D50n8945_p0051a05║久之如善射縱橫無不中魔外作姻親蛇虎為伯仲
D50n8945_p0051a06║離歌無可言出此以為送
D50n8945_p0051a07║送珍兄之黃檗
D50n8945_p0051a08║老倒空生言無旨的索缾指泥覓偈與墼俊流把得
D50n8945_p0051a09║劈靣便擲如其不然分付黃檗
D50n8945_p0051a10║和披秀韻與般陽明上人
D50n8945_p0051b01║衲僧一口劎莫問何年鑄既有殺人威亦有活人句
D50n8945_p0051b02║說夢老瞿曇至今未曾悟為之子孫者果以何為據
D50n8945_p0051b03║聚頭化城中自謂得安住拋却金剛王記持死漢語
D50n8945_p0051b04║臘月三十日一字不堪覩若驚吾劎在便解子與午
D50n8945_p0051b05║忽掛忽為輪可見不可取提出長橋蛟却是南山虎
D50n8945_p0051b06║與璨上人
D50n8945_p0051b07║參尋惟上士駿逸諒無儔去住一言下東西拄杖頭
D50n8945_p0051b08║主賔能互換鍼芥更相投忽豎頂門眼西江水倒流
D50n8945_p0051b09║與勇上人
D50n8945_p0051b10║虎丘之虎老且死道人勇者乃其子以其有子父不
D50n8945_p0052a01║亡揭地風聲猶在耳東山於其父子間為之道舊為
D50n8945_p0052a02║鄉里要尒全機起乃翁據虎頭而收虎尾
D50n8945_p0052a03║與眉州遠上人
D50n8945_p0052a04║左握峨眉右五臺新羅喫粥七閩齋朝來不省何方
D50n8945_p0052a05║去背却三門著草鞋
D50n8945_p0052a06║與通上人
D50n8945_p0052a07║行脚莫歸鄉枝笻一條鐵庵居不說禪直以身為舌
D50n8945_p0052a08║莫歸剛要歸不說又著說張翁把研槌鍋中釣出鼈
D50n8945_p0052a09║示僧
D50n8945_p0052a10║推出睦州擔版漢是聖是凡齊贊嘆十方世界絕冤
D50n8945_p0052b01║親不用藏身更吞炭
D50n8945_p0052b02║趙州狗子無佛性咬人更不存性命大悲千手不能
D50n8945_p0052b03║遮䟦陁那龍側耳聽
D50n8945_p0052b04║有問西來祖意但與衲僧巴鼻香林坐久成勞東山
D50n8945_p0052b05║睡多損氣
D50n8945_p0052b06║一箇端坐喫不足二箇同槃則有餘缺齒老胡曾未
D50n8945_p0052b07║會洞傳今古在吾徒
D50n8945_p0052b08║普化傳真七錯八錯後人不明隨邪逐惡若是真鍮
D50n8945_p0052b09║黃金不博令人長愛李將軍一箭離弦雙鵰落
D50n8945_p0052b10║送廣南僧
D50n8945_p0053a01║神光三拜菩提達磨老安平生一破竈墮東山病漢
D50n8945_p0053a02║有箇什麼信筆寫出不勘自破丹山鶵鳳九苞文海
D50n8945_p0053a03║壇云子似驢大
D50n8945_p0053a04║送白上人還豐巖
D50n8945_p0053a05║我初不識丹霞師邇來偶識丹霞子却因其子識其
D50n8945_p0053a06║師雲水相懸渺千里空生不徃豐巖中丹霞不到西
D50n8945_p0053a07║庵裏如何說箇相識來理契即隣休寐語風前把出
D50n8945_p0053a08║贈行人虚空稽首須彌舞千載氷巖一日春懸水落
D50n8945_p0053a09║崖聲似雨
D50n8945_p0053a10║送定勳二上人
D50n8945_p0053b01║定禪快為師子吼勳禪瑩淨玉無垢兩禪同居淵不
D50n8945_p0053b02║分一日用之左右手超方獨脫王老師向何壁立今
D50n8945_p0053b03║何慈杓柄短長鍋大小揭而示之無可疑末後更有
D50n8945_p0053b04║一句子未省兩禪著何語東山有句不敢書恐箸替
D50n8945_p0053b05║渠出山去
D50n8945_p0053b06║和慈覺炊字韻并送蘭蕙
D50n8945_p0053b07║竹屋孤煙未斷炊鷗盟歲晚不應違五湖雲水座中
D50n8945_p0053b08║客一沼芰荷身上衣
D50n8945_p0053b09║蕙弟蘭兄本一山莫如白下望長干人間草木非其
D50n8945_p0053b10║對留與芝翁到老看
D50n8945_p0054a01║招南泉
D50n8945_p0054a02║一飯之微亦報緣蒲團紙帳在吾年道惟簡易人惟
D50n8945_p0054a03║儉遯乃嘉肥進乃邅問訊江頭白石佛願回足下紫
D50n8945_p0054a04║金蓮當年手種庭前柏歲晚青青欲入天
D50n8945_p0054a05║素上人為普賢辦供過溪上需偈予曰與普賢
D50n8945_p0054a06║有素不可無詞乃作五偈遺之歸山呈似道人
D50n8945_p0054a07║一笑
D50n8945_p0054a08║普賢願海君能續火聚刀山勿厭登更入人間煩惱
D50n8945_p0054a09║海自然觸處妙相應
D50n8945_p0054a10║素公初住峨眉寺遣化人間要話行借問話頭何自
D50n8945_p0054b01║得大都來處要分明
D50n8945_p0054b02║雞寒上樹鴨下水舉著令人長努觜眾生不明顛倒
D50n8945_p0054b03║機祖教從來同一䡄
D50n8945_p0054b04║保壽當年作街坊街頭橦著自家底而今豈是有遮
D50n8945_p0054b05║藏撩起清風殊未已
D50n8945_p0054b06║千邪堆裏容開手萬毒叢中許奪標不墮功勳夷險
D50n8945_p0054b07║外前頭寶所即非遙
D50n8945_p0054b08║華光墨梅
D50n8945_p0054b09║隔江遙望白雲村橫折梅花臥石根病眼朦朧失端
D50n8945_p0054b10║的淡煙小雨復黃昏
D50n8945_p0055a01║石菖蒲
D50n8945_p0055a02║僊裔來何許羅浮小洞天老僧忘百念相對兩翛然
D50n8945_p0055a03║水潔情惟潔石堅心更堅願持青苦節庻足永君年
D50n8945_p0055a04║書定兄宗派圖
D50n8945_p0055a05║虛名驚世刻舟痕迺祖初無一法傳流出胸襟蓋天
D50n8945_p0055a06║地只今子子與孫孫
D50n8945_p0055a07║筆頭定有鑪鎚地陶冶諸方入正傳不許南泉誇獨
D50n8945_p0055a08║脫且教雷例作兒孫
D50n8945_p0055a09║觀僧作小字宗派圖
D50n8945_p0055a10║蠅頭細字集為圖瓜瓞綿綿走線朱虎踞龍蟠諸老
D50n8945_p0055b01║宿半牕斜日黑蚍蜉
D50n8945_p0055b02║寒泉洗眼看新圖字線岐分黑間朱妙似他方摶棗
D50n8945_p0055b03║[葉-廿+卄]巧如九曲度蚍蜉
D50n8945_p0055b04║戲題淵知客水墨圖
D50n8945_p0055b05║一身隨處得輕安老入蒼崖疊嶂間真箇溪山看似
D50n8945_p0055b06║夢却將水墨寫溪山
D50n8945_p0055b07║書覺侍者空寂會銘後
D50n8945_p0055b08║白首儒生困路岐殘杯冷炙飽還饑一朝得意春風
D50n8945_p0055b09║下便把驢兒作馬騎
D50n8945_p0055b10║拄杖銘
D50n8945_p0056a01║黑似漆清而癯龍無角蛇有鬚契得之不自扶空老
D50n8945_p0056a02║矣乃用渠穿天台挑衡廬𣹢瀛浡吞江湖山水具默
D50n8945_p0056a03║然無突然出擬則迃點須彌為丘墟指牆壁為文殊
D50n8945_p0056a04║快薦取勿躊躇是之外乃無餘
D50n8945_p0056a05║䟦白鹿寄庵續寒山詩卷後
D50n8945_p0056a06║寒山忍寒哦五字不為世間瓜與瓠寄庵續之則有
D50n8945_p0056a07║餘法燈擬之不相似拾得日暮趁牛歸豐干天明騎
D50n8945_p0056a08║虎去可憐辛苦油澆神年年打供國清寺
D50n8945_p0056a09║與曇上人
D50n8945_p0056a10║我今無別語方便唯一路古今賢聖人皆由此得度
D50n8945_p0056b01║無為一加鞭只貴闊著步力行不中休理盡即自悟
D50n8945_p0056b02║不見新豐老母在不歸去不見老趙州蹔歸終不住
D50n8945_p0056b03║兩翁僧中龍千載乃一遇觀其入道初尚欲一味做
D50n8945_p0056b04║况我中下流日用更多事行行宜念諸青春易遲暮
D50n8945_p0056b05║次韻答靖侍者
D50n8945_p0056b06║一句忽截流千差俱失路誰為三界師出生與滅度
D50n8945_p0056b07║一念忽到家大千無跬步誰為九類生𣲽迷及省悟
D50n8945_p0056b08║向來先達人箇箇與麼去只今禪家流一一如是住
D50n8945_p0056b09║求其獨脫者舉世亦罕遇道人我同參豈不以此故
D50n8945_p0056b10║遺我一百言言言論何事北鬱打三更西瞿日未暮
D50n8945_p0057a01║和劉天啟對牡丹歠茶
D50n8945_p0057a02║優曇惟時迺現餘芳得暖爭抽誰肎不萌枝上折來
D50n8945_p0057a03║一洗春柔小智勞乎刻畫鈍根溺在熏修縱是根同
D50n8945_p0057a04║體一皆為蝶戲蜂游所以南泉一指頓開陸子雙眸
D50n8945_p0057a05║披秀因齋慶讚東山助出茶甌不是雲居安樂絕勝
D50n8945_p0057a06║黃檗中洲更看年年二月扁舟逆上春流
D50n8945_p0057a07║和秀峰
D50n8945_p0057a08║白馬駞經弄玉蹄雲中歸去不曾迷從今大事因緣
D50n8945_p0057a09║畢坐聽河聲流向西
D50n8945_p0057a10║教意拈來作麼看唐言梵語不相干更將祖意論同
D50n8945_p0057b01║別識取雞寒與鴨寒
D50n8945_p0057b02║才仲出示巨軸佳篇復惠新詩降嘆不已又似
D50n8945_p0057b03║欲置人於苦海中惟恐墮其計而不免次韻奉
D50n8945_p0057b04║呈
D50n8945_p0057b05║先生詞源真洶湧已如鳴鶴聞于天隋珠却把暗投
D50n8945_p0057b06║擲但覺驚捧蛟槃圓終須負鼎于明主况其致治如
D50n8945_p0057b07║烹鮮伊尹未聘獨耕野先生是以由居廛古人投筆
D50n8945_p0057b08║真不淺為有妙伎非難捐風流顧愷雖可尚要之無
D50n8945_p0057b09║乃癡為緣願言自信𪚴手藥無使小子譏便便
D50n8945_p0057b10║送鵬上人
D50n8945_p0058a01║生兒墮地要著鞭無使長居父母前既緇其衣童其
D50n8945_p0058a02║顛是欲置之於聖賢聖賢道大非小緣要當猛斷無
D50n8945_p0058a03║遷延九萬鵬程脚下天一言相契猶未然要中之要
D50n8945_p0058a04║玄中玄千人萬人得一傳東山說罷鵬出門祝融峯
D50n8945_p0058a05║後湘水邊
D50n8945_p0058a06║送明首座并簡元故人
D50n8945_p0058a07║目山第一座江隂道人明披秀五年住眾中稱老成
D50n8945_p0058a08║龍門吹毛子甌峯空故人昨聞開定山問之乃其兄
D50n8945_p0058a09║投機雷雨解操行氷霜清一點皮下血大千塵中經
D50n8945_p0058a10║以公好兄弟增我朋友情新年拄杖頭依舊吳山青
D50n8945_p0058b01║譚間煩引及衰病老空生
D50n8945_p0058b02║甘泉惠石銚鄭才仲以詩見賞次韻酬之
D50n8945_p0058b03║老空煎茶噐惟石石有何好空乃惜先生嗜好偶然
D50n8945_p0058b04║同我久眼中無此客呼童活火煑山泉旋破小團分
D50n8945_p0058b05║五白不嫌菌蠢賦龍頭便覺彌明猶在席
D50n8945_p0058b06║和才仲五字韻
D50n8945_p0058b07║豹變惟君子吾方見一斑君宜為世瑞未用愛僧閑
D50n8945_p0058b08║文出東西漢詩成大小山慇懃五字句乞我薜蘿間
D50n8945_p0058b09║一身走四海未老髮先斑得住從緣住非閑亦似閑
D50n8945_p0058b10║泉鳴堂下石雲起屋頭山不礙徃來者無人到此間
D50n8945_p0059a01║漆匠王榮朱法座求頌
D50n8945_p0059a02║大鑑祖師曾指出拄地撐天黑似漆眾生日用多不
D50n8945_p0059a03║知王榮代代承恩力承恩力皎如日擲地金聲更堅
D50n8945_p0059a04║密兩手持來付與人一任高低酬價直
D50n8945_p0059a05║與淨上人開行和尚語錄
D50n8945_p0059a06║捏烏巨山為筆蘸鄱陽湖作墨空中大書六字薦福
D50n8945_p0059a07║和尚語錄若人一覽無遺山僧與伊臠肉
D50n8945_p0059a08║和無在悼惠書記
D50n8945_p0059a09║惠初不死而言死空本無情似有情手把遺書一揮
D50n8945_p0059a10║淚秦溪三夜雨連明
D50n8945_p0059b01║憶昨同渠離汝水而今先我至天台後生有轉通身
D50n8945_p0059b02║句悔不當初與道來
D50n8945_p0059b03║全死全生大法王能醫生死更無方乾城影裏封疆
D50n8945_p0059b04║闊石火光中劫數長
D50n8945_p0059b05║前日有客陳墨梅者僕因誦高臺所作為絕至
D50n8945_p0059b06║於尋常墨綴處餘人用盡工夫不到不知圓公
D50n8945_p0059b07║何從見聞客疑僕能之昨日袖紙相過苦求揮
D50n8945_p0059b08║灑不覺令人失笑因戲作少謝盛意是中亦有
D50n8945_p0059b09║墨梅請呈本際老必為指出
D50n8945_p0059b10║高臺仁老今已老冷蘂踈枝餘薄怒後來塗抹如牛
D50n8945_p0060a01║毛過眼番番泛於土不如十月江南行長條半落霜
D50n8945_p0060a02║水清氷[ㄊ/鬼]玉骨淡不俗𭓩轉自有騷人情惟公好事
D50n8945_p0060a03║心尚爾苦愛霜枝橫短紙不因作意寬作程少待今
D50n8945_p0060a04║年氷雪底
D50n8945_p0060a05║悼覺庵
D50n8945_p0060a06║石人生子便英靈胎髮未除先老成不讀五經并十
D50n8945_p0060a07║史一言纔出萬人驚
D50n8945_p0060a08║有何等語能驚眾三問渠儂三不知是我松齋會心
D50n8945_p0060a09║友或聞或見更無疑
D50n8945_p0060a10║鳥道玄關方打脫刀山劒樹又躋攀老來別得安身
D50n8945_p0060b01║法八面朱門夜不關
D50n8945_p0060b02║南華定兄訪予踈山臨分欲偈作此
D50n8945_p0060b03║一滴曹溪水千江悉混流深期能遠到未可輙中休
D50n8945_p0060b04║知識隨方有禪林在處稠杖頭親探過歸路卻相求
D50n8945_p0060b05║送吳居士
D50n8945_p0060b06║化緣架就留香堂乞飯又飽留香眾明年入夏便歸
D50n8945_p0060b07║來二日一齋五日供普願雪山立雪徒聖箭離弦萬
D50n8945_p0060b08║鈞重
D50n8945_p0060b09║送鑑維那弼侍者之徑山
D50n8945_p0060b10║佛日叢林我弟兄見來應是問空生謂如烏石嶺頭
D50n8945_p0061a01║石送盡行人自不行
D50n8945_p0061a02║弼禪弼禪緊峭草鞋闊著步莫似山僧繩牀角頭立
D50n8945_p0061a03║地時徑山老人我知識橫膝竹箆三尺鐵那吒頂上
D50n8945_p0061a04║喫一掣金剛脚下流出血別別辰錦砂兮未為赤
D50n8945_p0061a05║送澤監寺出嶺
D50n8945_p0061a06║我自入嶺來稱鎚落深井如君英俊流當以我為警
D50n8945_p0061a07║摩挲探水杖透脫飛猿嶺送別無所譚霜清溪路永
D50n8945_p0061a08║和劉天常見寄
D50n8945_p0061a09║足疾三年只杜門孤懷如月耿朝昏同風不昧古人
D50n8945_p0061a10║意此道當期老者論露地白牛純到角雪山香草細
D50n8945_p0061b01║和根蘇州未解吾家事夜對高僧無一言
D50n8945_p0061b02║送悟大師重造金剛
D50n8945_p0061b03║八大金剛常住世護佛正法令久住精藍金剛相先
D50n8945_p0061b04║壞欲令正法住為難悟禪致力扶正法故先成此金
D50n8945_p0061b05║剛王老僧嘉悟善用心說偈贊其令速辦
D50n8945_p0061b06║送妙修造
D50n8945_p0061b07║昔人架屋著閑漢同道嗔之不與語秀峯屋下沒閑
D50n8945_p0061b08║人不是超佛即超祖佛祖至大渠更超此屋黃金君
D50n8945_p0061b09║勿憚下山遍訪檀施門必有奇人咄嗟辦
D50n8945_p0061b10║送本書記住保壽
D50n8945_p0062a01║吳山道人真倔強氣吞佛祖無諸方飽參不數古韶
D50n8945_p0062a02║偃操詞不齒今蘇黃獨能以父事圓悟期於季世振
D50n8945_p0062a03║頹綱緣熟果能符素志要與乃祖聮遺芳金券揭起
D50n8945_p0062a04║益高價栗蒲突出重耿光弄蹄驢子驥莫及踢出保
D50n8945_p0062a05║壽今開堂三聖休更推僧出此公毒手難近傍咦
D50n8945_p0062a06║送忍禪遊方
D50n8945_p0062a07║人言祖意不可說未動脣吻先卷舌雖然說著也不
D50n8945_p0062a08║妨道火何曾口邊熱若作說會一重關不作說會萬
D50n8945_p0062a09║重山自家肚皮自家劃莫被傍人開眼瞞忍禪少年
D50n8945_p0062a10║心踊躍買雙草鞋穿兩脚天台南嶽走一遭鐵額銅
D50n8945_p0062b01║頭須撞著
D50n8945_p0062b02║贈寥元飾
D50n8945_p0062b03║十日中林足音絕凍雲不飛天欲雪剪剪溪風忽轉
D50n8945_p0062b04║霜天工似與遊人設蹇驢風帽溪上來眼明一一僧
D50n8945_p0062b05║牕開地爐夜話月入屋竹徑朝行山放梅公家秦溪
D50n8945_p0062b06║富山水碧瓦朱甍空翠裏還家開取虎頭巖會見丹
D50n8945_p0062b07║霞訪居士
D50n8945_p0062b08║世途湔去利名垢僧搨來熏知見香昭曠情懷陶靖
D50n8945_p0062b09║節清明風韻孟襄陽
D50n8945_p0062b10║家住秦溪紫翠間好山終日遶朱闌莫如馬上尋山
D50n8945_p0063a01║者到老不知身在山
D50n8945_p0063a02║和劉天啟拜留別
D50n8945_p0063a03║崇觀文章獨老蒼後生猶及見堂堂十年契闊形容
D50n8945_p0063a04║改一日相逢道韻長盡啟軒牕供遠目莫嫌𮒄笋飯
D50n8945_p0063a05║家常願陪劉遠焚香在蓮社風流有耿光
D50n8945_p0063a06║相從無十日相別又經年為問南來雁群飛孰使然
D50n8945_p0063a07║和彥正居士見寄并勉定兄及再和夢石
D50n8945_p0063a08║學道窮年無寸勳忘機似可置鷗群謾勞長者開青
D50n8945_p0063a09║眼送與高巖臥白雲機鈍莫酬摩詰問鼻端終待郢
D50n8945_p0063a10║人斤歸來不寐思君語落澗寒泉深夜聞
D50n8945_p0063b01║從容中道絕功勳野鶴昂藏不類群雙眼烱如潭底
D50n8945_p0063b02║月一身閑似嶺頭雲撮來大地如粟粒放去𪚴毛重
D50n8945_p0063b03║九斤三載相依話疇昔我初無說子無聞
D50n8945_p0063b04║貧家只有四立壁分歲那追豪右群方辨五言酬絕
D50n8945_p0063b05║唱又傳秀句入深雲應機殺活生譚笑信手方圓斫
D50n8945_p0063b06║斧斤無以險崖多困我須防官府有新聞
D50n8945_p0063b07║與嶽麓範老
D50n8945_p0063b08║閩蜀限西南中有同風句今年台雁行一笑果相遇
D50n8945_p0063b09║朝飯靈峯泉暮宿中巖寺常恐溪漲時阿師截流去
D50n8945_p0063b10║送印禪歸鄉
D50n8945_p0064a01║秦溪青田十日程自彼到此小行脚念來三見楓[葉-廿+卄]
D50n8945_p0064a02║丹依然又𭘧天平錯問渠去矣再來無遊客雖好家
D50n8945_p0064a03║山樂我亦無家可得歸去去善為山路惡
D50n8945_p0064a04║漁家傲四篇寄夢石
D50n8945_p0064a05║說法瀾翻河漢渺天龍寂聽天魔悄憶昔母懷通夕
D50n8945_p0064a06║皎香風杳夢吞佛祖元非小擘海取龍金翅鳥從前
D50n8945_p0064a07║手𫨻今誰曉少處添些多減少何遮表義成一切同
D50n8945_p0064a08║時了
D50n8945_p0064a09║一水遠連江漢渺薄羅輕捲西風悄隱隱雲端月初
D50n8945_p0064a10║皎煙波杳虛徐一[葉-廿+卄]歸來小兩兩三三江上鳥相看
D50n8945_p0064b01║慣也情相曉占得春光應不少無邊表生涯只在鉤
D50n8945_p0064b02║頭了
D50n8945_p0064b03║人問漁家何漂渺自言居處更幽悄午夜月穿篷牕
D50n8945_p0064b04║皎秋聲杳興來應恐江湖小荏苒流年如過鳥夢殘
D50n8945_p0064b05║又是江天曉擲鉤茫茫吞底少絲綸表離鉤三寸知
D50n8945_p0064b06║誰了
D50n8945_p0064b07║鶴髮翁翁來處渺沙寒水冷魚龍悄但自碧潭孤月
D50n8945_p0064b08║皎風期杳六鼇一舉猶嫌小短艇夷猶波上鳥一聲
D50n8945_p0064b09║款乃湘天曉澤國知音今轉少江湖表白鷗有約翁
D50n8945_p0064b10║歸了
D50n8945_p0065a01║送僧行脚
D50n8945_p0065a02║趙州送人曾有語有佛無佛俱莫住若是金毛師子
D50n8945_p0065a03║兒他家自有通霄路因記雪峯行脚時九上洞山三
D50n8945_p0065a04║投子被風墮笠渠不收蓋天蓋地從此始兩翁從此
D50n8945_p0065a05║跡已陳後世事之如事生道人既是後來秀千里脩
D50n8945_p0065a06║途宜力行勿賢前輩輙自己當與兩翁爭重輕我如
D50n8945_p0065a07║老馬雖伏櫪喜見此行猶更鳴
D50n8945_p0065a08║示澤監寺
D50n8945_p0065a09║雲門山澤監寺對空生出此語書偈及傳衣全非衲
D50n8945_p0065a10║僧事等閑透出雲門關赤手要縛南山虎三寸㔃除
D50n8945_p0065b01║能再來凜凜威風驚海宇
D50n8945_p0065b02║書知微偈後
D50n8945_p0065b03║醯雞負須彌瞬息九萬里獼猴對秦鏡一一總沒尾
D50n8945_p0065b04║生平五湖心短笛秋風裏借問魚有無夜凉天在水
D50n8945_p0065b05║寄拂柄與知微微不受兼頌附回後有僧請益
D50n8945_p0065b06║故答之
D50n8945_p0065b07║火中駑馬變黃牛不見全身露兩頭龍樹馬鳴齊卷
D50n8945_p0065b08║舌山僧親為說來由
D50n8945_p0065b09║送本首座還梅州
D50n8945_p0065b10║病夫獨臥雪山雪抱渴惟思梅嶺梅歲晚犯寒宜好
D50n8945_p0066a01║去新年忍死待歸來
D50n8945_p0066a02║信道姑見佛日
D50n8945_p0066a03║信是有髮比丘尼東山不及渠一著聞說佛日嶺外
D50n8945_p0066a04║還不起公憑便行脚
D50n8945_p0066a05║寄信上人
D50n8945_p0066a06║一缾一鉢且隨緣此事時時強為宣知己不來春自
D50n8945_p0066a07║老孤峯皎月對寒泉
D50n8945_p0066a08║獨宿省堂告友人
D50n8945_p0066a09║秋瘴驚寒却自平匡牀獨臥四無聲涅槃堂裏通身
D50n8945_p0066a10║句永夜孤燈一點明
D50n8945_p0066b01║懷友
D50n8945_p0066b02║一牛鳴地竹橋西成趣生涯有菜畦三度春歸憶君
D50n8945_p0066b03║別亂紅如雨暗前溪
D50n8945_p0066b04║仙翁初不記年華食罷蟠桃又著花只在人前人不
D50n8945_p0066b05║識藍溪流水兩三家
D50n8945_p0066b06║寄谷堂老
D50n8945_p0066b07║谷堂去我如許久病起諸峯瘦入天放髮齊眉寒又
D50n8945_p0066b08║至幾時歸叫老風顛
D50n8945_p0066b09║送光兄之百丈兼呈山中禪師以當書矣
D50n8945_p0066b10║不疑汝未徹端的若為分寶劒寒光動桃花雪裏春
D50n8945_p0067a01║生涯一物無坐對方來客有問不違伊向道庭前柏
D50n8945_p0067a02║送善兄還洞山兼呈方丈
D50n8945_p0067a03║洞山好佛貴兼尊老奯才方得入門留得中心者些
D50n8945_p0067a04║子而今著力有兒孫
D50n8945_p0067a05║一書遠寄雲中舊五偈仍觀雪子吟且喜新豐消息
D50n8945_p0067a06║在南方滿眼是叢林
D50n8945_p0067a07║謝龐道惠茶
D50n8945_p0067a08║氷雪心腸獨老龐一枝春信果無雙茅堂客散熏爐
D50n8945_p0067a09║冷有味無言日轉牕
D50n8945_p0067a10║大老昔住此庵今出世再過山次日出諸偈頌
D50n8945_p0067b01║乃和之
D50n8945_p0067b02║舀溪長柄向來杓瑞世優曇今日花到我住庵無此
D50n8945_p0067b03║瑞只將溪水煮山茶
D50n8945_p0067b04║僧上蜀絹毛段不受以偈謝之
D50n8945_p0067b05║關西毛段蜀川絹萬里持來恐亦艱謝汝慇懃復歸
D50n8945_p0067b06║汝老僧布衲得遮寒
D50n8945_p0067b07║送澤上人
D50n8945_p0067b08║出入叢林成歲月養成大樹沒根㘽東山老矣病且
D50n8945_p0067b09║耄為䕃為涼待後來
D50n8945_p0067b10║容茶頭為本無庵道根頭陁求偈
D50n8945_p0068a01║道本無根却有根根深枝葉遍乾坤不知根本深多
D50n8945_p0068a02║少徃見頭陁試問看
D50n8945_p0068a03║與通上人
D50n8945_p0068a04║迷時翻手迷為悟悟處存心悟是迷迷悟兩忘歸路
D50n8945_p0068a05║盡皖山深夜老猿啼
D50n8945_p0068a06║送僧歸四明
D50n8945_p0068a07║跛鼈三年病一書千里心冤家容可避到老也相尋
D50n8945_p0068a08║送曇上人遊方
D50n8945_p0068a09║昔人有言生處樂東山何勸人行脚殊方異域走苦
D50n8945_p0068a10║辛峻嶺重關多險惡東山徃昔被賺來故就于今𢬌
D50n8945_p0068b01║本著問渠端的何處生一言解却通身縛
D50n8945_p0068b02║題石室拜和澹庵
D50n8945_p0068b03║野桃欹岸竹連雲石徑縈𥾍到洞門花落莫隨流水
D50n8945_p0068b04║去恐人認此是桃源
D50n8945_p0068b05║石門有路建隆初樹老崖荒路欲無我以多生巖下
D50n8945_p0068b06║住到門先記石菸菟
D50n8945_p0068b07║山日輝輝雲細細石渠淺淺竹疎疎珍禽引客飛還
D50n8945_p0068b08║住靈草忽香尋却無
D50n8945_p0068b09║百里尋山但宿春欲留未得去還慵東風莫使歸帆
D50n8945_p0068b10║飽放我中流認九峯
D50n8945_p0069a01║要識停厨第一方為空石廩著黃粱明年便入巖中
D50n8945_p0069a02║坐五偈先來作定場
D50n8945_p0069a03║住如止水動如雲去住無拘是我門又舉杖頭千佛
D50n8945_p0069a04║剎來藏海上小桃源
D50n8945_p0069a05║驚蛇斷路我來初鉢掛藤梢物物無只向無中成活
D50n8945_p0069a06║計譍門童子兩菸菟
D50n8945_p0069a07║夜雨滴階泉淅瀝青煙遶屋樹扶疎異時有問碧巖
D50n8945_p0069a08║境舉似酬之莫道無
D50n8945_p0069a09║黃陳五合不勞春食罷無營一似慵麋鹿徃還溪上
D50n8945_p0069a10║路白雲開合靣前峯
D50n8945_p0069b01║來年四色更多方憂水憂風憂夏糧未必澹庵能快
D50n8945_p0069b02║活隨身干木便逢場
D50n8945_p0069b03║戒庵主示諸老船子圖偈賛因與之結緣
D50n8945_p0069b04║我笑華亭老虛舟漾明月撞著問津人萬劫繫驢橛
D50n8945_p0069b05║開口贈兩橈老婆心更切回首與翻身亦未為剿絕
D50n8945_p0069b06║那堪钁頭邊勿令有斷絕老戒不放伊攜之入閩粤
D50n8945_p0069b07║到處出似人幾箇知時節空也心膽麤戒戒勿漏泄
D50n8945_p0069b08║離雲居寓九僊寄無在
D50n8945_p0069b09║癡雲翳目不肎散一雨一風行路迷好山但自著孤
D50n8945_p0069b10║兔百城孤客其安之朝來喜事遽如許高空卷雲風
D50n8945_p0070a01║掃雨徑須呼我木上座去探大雄山下虎
D50n8945_p0070a02║和可上人
D50n8945_p0070a03║夢裏身投九澤鄉共驚日月去堂堂江湖亂後人雖
D50n8945_p0070a04║健鴻雁不來書亦亡訪舊悲凉山起霧得君譚笑目
D50n8945_p0070a05║生光犀牛扇破犀牛在宜有清風可播揚
D50n8945_p0070a06║答宜禪頌見謁
D50n8945_p0070a07║宜禪謁老空先自著便宜分明金彈子博得糞毬兒
D50n8945_p0070a08║把得急拋下堂堂空手歸前路逢人問如何舉似伊
D50n8945_p0070a09║過疎山化士求偈
D50n8945_p0070a10║南來雨宿仍風飡蠻溪鬼洞三年還叢林龍象老衲
D50n8945_p0070b01║死處處鐘鼓空雲山獨聞疎山有尊宿不減當年矮
D50n8945_p0070b02║師叔欲求法雨洗蠻煙正恐齋𢊍窘炊玉道人忽從
D50n8945_p0070b03║山中來要乞上方香飯回我方癡坐視屋壁毛孔要
D50n8945_p0070b04║須香七日
D50n8945_p0070b05║送泐潭化士
D50n8945_p0070b06║大智承當三日聾丈夫志氣豈雷同飛鸞渡水急於
D50n8945_p0070b07║箭喝下教伊不敢東
D50n8945_p0070b08║不道二方遭毒手更持一鉢訪空生空生亦似把不
D50n8945_p0070b09║住放出瞎驢隨隊行
D50n8945_p0070b10║瞎驢無足尾過頭蹴[跍-十+水]乾坤勢未休大寂馬駒追莫
D50n8945_p0071a01║及溈山水牯豈同流
D50n8945_p0071a02║送油頭
D50n8945_p0071a03║十分親近見還遲放去令渠自發機他日歸來如點
D50n8945_p0071a04║著普天無處不光輝
D50n8945_p0071a05║明星時時出現眾生日日成道如何空王殿前多是
D50n8945_p0071a06║點時不到
D50n8945_p0071a07║食蕁
D50n8945_p0071a08║朔風吹雪排疎櫺[高*ㄆ]冰汲水淘香秔前村老樵餽法
D50n8945_p0071a09║供深壑病夫精勤誠耼耼黃耳擁秀色不約喜氣鍾
D50n8945_p0071a10║柴荊隆隆沙鐺漚起滅點點釜口風雨爭嚴行禁謁
D50n8945_p0071b01║戒俗客約束從事煩庖丁老饕寓意前具辦宿衲得
D50n8945_p0071b02║路豐頤頳中林雪月皎戶牖一飽對榻雙眸明五侯
D50n8945_p0071b03║之家政自醉我困欲臥聽松聲
D50n8945_p0071b04║送宜川
D50n8945_p0071b05║一氣萬化之所鍾眼處不透花重重達人於中有大
D50n8945_p0071b06║觀得處何止如雞蟲倒尒鼻息作雷吼佛祖望之猶
D50n8945_p0071b07║縮手擡頭三世才曉昏過眼千差孰妍醜孤雲為伴
D50n8945_p0071b08║鳥助歌沙鷗起舞魚吹波世間憂樂如我何病夫聊
D50n8945_p0071b09║示見其多
D50n8945_p0071b10║送廣州達珠二化士
D50n8945_p0072a01║凡物不達何施為惟其達者深所宜如珠走槃白圓
D50n8945_p0072a02║轉影迹不滯孤光隨良由水達舟船通道路達則車
D50n8945_p0072a03║書同心境達則機用活事理達則人法空至於真達
D50n8945_p0072a04║不疑處鼎鼎舌頭無剩語殺人老賊今放憨喝聲雷
D50n8945_p0072a05║送番禺雨
D50n8945_p0072a06║二龍爭珠不必求頂上之珠何足留摩尼之珠不必
D50n8945_p0072a07║識衣裏之珠何足收廣南自有鎮海珠白月黑月分
D50n8945_p0072a08║形模無求無得珠不露冏冏壁月生珊瑚而今四海
D50n8945_p0072a09║呈珠者俊快不在仰山下若謂縱橫不犯波爭奈龍
D50n8945_p0072a10║王按劒何
D50n8945_p0072b01║鼈鼻毒蛇橫古路切忌當頭犯渠怒犯時性命俱喪
D50n8945_p0072b02║亡不犯依前無避處更有木蛇隨後來草中毒氣觸
D50n8945_p0072b03║還乖山頭老漢遭一螫至今負痛聲如雷痛聲撼動
D50n8945_p0072b04║大庾嶺直至海南人猛省靣前公桉甚分明莫負東
D50n8945_p0072b05║山水上行
D50n8945_p0072b06║木毬轉處橫身去按住毬時須款步定場戲罷急翻
D50n8945_p0072b07║身莫來攔我毬門路五州管內人再來無毬可放莫
D50n8945_p0072b08║生𭛯朝來打鼓普請看未見當年人斫牌廣南人自
D50n8945_p0072b09║有佛性試攜此語辨邪正巖巖象骨摩蒼穹凜凜四
D50n8945_p0072b10║靣生清風
D50n8945_p0073a01║東山到溫州僊巖覽安楞嚴姚郎中故事安初
D50n8945_p0073a02║讀楞嚴經破句悟道後接姚郎中以梅潭水聲
D50n8945_p0073a03║悟道東山拈云大小郎中可惜埋向僊巖山中
D50n8945_p0073a04║遂說偈仍贈僊巖監寺
D50n8945_p0073a05║一句渾淪忽擊開銀山鐵壁絕纖埃至今千尺雷霆
D50n8945_p0073a06║水大與姚郎雪屈來
D50n8945_p0073a07║休於言下覓玄微去却人間是與非得意不從頭上
D50n8945_p0073a08║過摩訶衍出祖師機
D50n8945_p0073a09║港口呼舟載月行月中回首望巖扃直慿懸水通消
D50n8945_p0073a10║息莫作中宵風雨聲
D50n8945_p0073b01║覽天童示寂偈
D50n8945_p0073b02║太白峯前青海尾一目秋光彌萬里漁翁醉入蘆花
D50n8945_p0073b03║深白鳥不飛天在水
D50n8945_p0073b04║普賢夢石紀夢授觀音偈拜序
D50n8945_p0073b05║紹興己巳二月二十七夜夢僧捧一盆水水中
D50n8945_p0073b06║有二石因取中一石視之乃觀音菩[薩-產+(辛/工)]像也及
D50n8945_p0073b07║覺猶固握在手未幾德雲夢石老書至乃以栴
D50n8945_p0073b08║檀觀世音像見授其祥異符合如此因書所夢
D50n8945_p0073b09║奉呈夢石夢石遂作紀夢一編某又於菩[薩-產+(辛/工)]前
D50n8945_p0073b10║燒香拜茗稽首說偈少答二大士付授之重。
D50n8945_p0074a01║補陁大士觀世音位超灌頂佛長子不取正覺不涅
D50n8945_p0074a02║槃大慈悲等眾生界以如幻智入我夢示身為石令
D50n8945_p0074a03║我取▆手光嚴覺即無無中度我觀音在俄而夢石
D50n8945_p0074a04║一信通授我大士栴檀像空無定居懶墯久禮敬供
D50n8945_p0074a05║養心常踈云何大士與夢石不付他人惟付我譬如
D50n8945_p0074a06║良醫視患眾各隨其病授其藥空今病處正在懶是
D50n8945_p0074a07║故二彼用同時慈力欲我如觀音一身普現一切處
D50n8945_p0074a08║辯才欲我如夢石一法圓成一切義懶無根帶當處
D50n8945_p0074a09║平道有萌芽隨念長仰觀仁意乃我願敢不再拜而
D50n8945_p0074a10║欽承惟願菩[薩-產+(辛/工)]大慈悲受我少分之供養戒品為香
D50n8945_p0074b01║萬行花勇猛為幢堅固座願雲定水功德山慧燈智
D50n8945_p0074b02║日清凉月所陳妙樂皆法喜所列珍羞盡禪悅一一
D50n8945_p0074b03║遍滿虛空界念念出我清淨心心無所住供亦然是
D50n8945_p0074b04║則名為無盡供普願我等諸佛子見佛盡作如己想
D50n8945_p0074b05║而無彼己同異心乃至夢中亦如是雖恒觀世間如
D50n8945_p0074b06║夢而能廣作諸佛事雖常觀諸法如幻而能力轉大
D50n8945_p0074b07║法輪當知如夢如幻法非眼境界惟智境東山說偈
D50n8945_p0074b08║夢石紀見者悉成無上覺
D50n8945_p0074b09║
D50n8945_p0074b10║偈頌終
D50n8945_p0075b01║法語
D50n8945_p0075b02║東山以夫為笠大地作緉草鞋須彌山作條拄杖子
D50n8945_p0075b03║奉送深禪行脚便請緊帩草鞋拈起笠子橫擔拄杖
D50n8945_p0075b04║直入蟭螟右眼中行一步歷百億佛剎微塵數世界
D50n8945_p0075b05║參百億佛剎微塵數善知識若也歷得遍參得透又
D50n8945_p0075b06║須入左眼中行一步歷千億佛剎微塵數世界參千
D50n8945_p0075b07║億微塵數惡知識若也歷得遍參得透更須知蟭螟
D50n8945_p0075b08║頂門上一隻眼遮一隻眼近之則遠向之則背擬之
D50n8945_p0075b09║則差覰之則瞎且作麼生入若入不得此去衡陽峯
D50n8945_p0075b10║下有佛日妙喜老人汝若見之高掛笠子踢脫草鞋
D50n8945_p0076a01║拗折拄杖自當得入。
D50n8945_p0076a02║玄沙白真覺曰某甲如今大用去和尚作麼生真覺
D50n8945_p0076a03║將三箇毬子一時拋玄沙作斫牌勢真覺曰爾親在
D50n8945_p0076a04║靈山方得如此玄沙曰也即是自家事東山曰玄沙
D50n8945_p0076a05║大用前頭赫殺人後頭笑殺人而今到性塔主大用
D50n8945_p0076a06║去也忽若三毬拋時又如何祇對但張起燈燒起燭
D50n8945_p0076a07║爾親在靈山方得如此却拽轉燭照看真覺靣皮厚
D50n8945_p0076a08║多少東山與麼只是將性塔主家常底拈出未為大
D50n8945_p0076a09║用若要大用現前直須下山一回始得。
D50n8945_p0076a10║儔禪自江南入吉山每每訪予善慧閣今歸乃出紙
D50n8945_p0076b01║請法語於予子笑而問之曰法語之作古無有也古
D50n8945_p0076b02║既不為今人為之汝觀今人何如為宗師者有如馬
D50n8945_p0076b03║祖黃檗乎為參徒者有如百丈臨濟乎儔曰不如也
D50n8945_p0076b04║予曰法語既盛行天下宜乎具越格超宗眼目者倍
D50n8945_p0076b05║萬古人今人反不如是𦘕餅不充飢耳汝適來登善
D50n8945_p0076b06║慧閣因甚[跍-十+水]折釋迦老子脊梁骨釋迦老子害痛走
D50n8945_p0076b07║入摩竭國掩室去因甚不覺汝既不覺此去江南妙
D50n8945_p0076b08║峯山中有慈覺和尚汝若見之必為汝說。
D50n8945_p0076b09║昔隆慶閑禪師師事黃檗老南統要具載與南相見
D50n8945_p0076b10║機緣時南會中皆龍象如雙嶺順泐潭英最為宿衲
D50n8945_p0077a01║每對之橫機無所讓南公在時衲子爭歸之熙寧元
D50n8945_p0077a02║豐間出世示寂殊勝事尤多迨今叢林仰之如在乃
D50n8945_p0077a03║福州古田卓氏之子也自爾卓氏子孫𠀍多學佛今
D50n8945_p0077a04║巖上人是其一巖依吉山和尚為弟子吉山乃南四
D50n8945_p0077a05║世孫也道不減於南而巖之望閑亦不到遠要知南
D50n8945_p0077a06║與閑相見時事麼只是吉山家常用底是什麼物若
D50n8945_p0077a07║見未得且趁色力康健行丏一遭。
D50n8945_p0077a08║東山癡鈍漢常謂兄弟曰世間無難事特人不發心
D50n8945_p0077a09║耳橫流難治莫若洪水大禹疏而東之高廣難動莫
D50n8945_p0077a10║若王屋大形愚公卒移之如蓬萊弱水之不可濟功
D50n8945_p0077b01║行到者如履平地惟佛與祖至難跂及而上根智則
D50n8945_p0077b02║證之於一念敢問忠禪此心此念從何而發若也遲
D50n8945_p0077b03║回且與真覺塔下化油。
D50n8945_p0077b04║建祖禪人問東山拈古山曰拈古之法無他只要眼
D50n8945_p0077b05║正有出古人手段若只到古人田地亦動他底不得
D50n8945_p0077b06║先德雖謂之公桉欲後人就其節文輕重而斷之使
D50n8945_p0077b07║合其宜然亦不只於此汝不見世間造泥孩兒乎或
D50n8945_p0077b08║捏聚擊碎或擊碎捏聚為之心肝五臟為之眼耳鼻
D50n8945_p0077b09║舌衣服鮮明機關動轉見者隨其好醜愛惡而形之
D50n8945_p0077b10║語言造之者方且袖手仰視而不知其為泥孩兒矣
D50n8945_p0078a01║若能如是乃可於古人公按中出一隻手若見他心
D50n8945_p0078a02║肝五臟不得捏聚擊他底不破切不可動著然則東
D50n8945_p0078a03║山此語不獨施之於拈古會麼祖佇思東山曰我與
D50n8945_p0078a04║麼弄泥團也不會乃喝出去。
D50n8945_p0078a05║
D50n8945_p0078a06║
D50n8945_p0078a07║
D50n8945_p0078a08║
D50n8945_p0078a09║
D50n8945_p0078a10║
D50n8945_p0078b01║真讚
D50n8945_p0078b02║世尊
D50n8945_p0078b03║悉達纔生便自尊無人剪此葛藤根指天指地虎投
D50n8945_p0078b04║檻說頓說圎羊觸藩室利逼之輕出手韶陽打殺略
D50n8945_p0078b05║知恩東山門戶大無外留取提鞋及灌園
D50n8945_p0078b06║達磨
D50n8945_p0078b07║香至國王之季子般若多羅之克家六宗既正西乹
D50n8945_p0078b08║眼五[葉-廿+卄]來開東震花根源直截無文字皮髓分張有
D50n8945_p0078b09║等差却怕老僧行正令急攜隻履返流沙
D50n8945_p0078b10║一出南天竺平欺震旦人九年皮髓盡冷地忽翻身
D50n8945_p0079a01║不思折却當門齒更向空棺遺隻履而今脚下知幾
D50n8945_p0079a02║何不是當年留下底敢問如何是當年留下底
D50n8945_p0079a03║二祖
D50n8945_p0079a04║缺齒老胡不敢說一夜漫天三尺雪神光初只立齊
D50n8945_p0079a05║腰大地到今寒徹骨寒徹骨金剛扶起泥人佛樵歌
D50n8945_p0079a06║漁唱樂昇平靈芝瑞草年年出
D50n8945_p0079a07║觀音
D50n8945_p0079a08║此菩[薩-產+(辛/工)]從聞思修入三摩地於一身現千手眼明乎
D50n8945_p0079a09║無所不照無所不明東山老漢不免隨泥作佛南無
D50n8945_p0079a10║觀世音菩[薩-產+(辛/工)]南無大慈悲菩[薩-產+(辛/工)]
D50n8945_p0079b01║靜處藏身動中跳出全起滅心為自在力耳聞不知
D50n8945_p0079b02║眼見不識天下人稱圓通第一
D50n8945_p0079b03║此大開士願力𪪺深初無自相隨眾生心或以土木
D50n8945_p0079b04║至於縷線但有少緣悉皆出現終不自言我出於誰
D50n8945_p0079b05║惟令見者默爾知歸
D50n8945_p0079b06║一香一華惟稱惟讚潮落海門風生彼岸
D50n8945_p0079b07║龐居士
D50n8945_p0079b08║要識龐家箇老翁東山壁上之圖是手攜長柄竹漉
D50n8945_p0079b09║籬犯寒曉[跍-十+水]南昌市市心躂倒靈照扶則川斫額丹
D50n8945_p0079b10║霞呼襄陽耆舊風標在留與禪家作殃害
D50n8945_p0080a01║真覺
D50n8945_p0080a02║一千五百人善知識大坐當軒取意描眼上安眉猶
D50n8945_p0080a03║不薦靣前毬子更相饒
D50n8945_p0080a04║德山師之師巖頭師之友有是師有是友而負一千
D50n8945_p0080a05║五百人善知識之地而於法道大成也宜矣至若開
D50n8945_p0080a06║雪山則忠懿閩主為之檀越辦眾事則興聖國師為
D50n8945_p0080a07║之服勤定其宗則有雲門偃正其派則有玄沙備自
D50n8945_p0080a08║餘稜展勁孚鵝湖鏡清流皆分光四海若揭日月嗚
D50n8945_p0080a09║呼盛哉瞻之仰之殺人老賊靣前毬子并贓捉獲
D50n8945_p0080a10║草堂
D50n8945_p0080b01║此大和尚叢林先覺衲僧性命出其掌握問北指南
D50n8945_p0080b02║愈病勿藥驚起三聖瞎驢趯倒趙州略彴噁四海緇
D50n8945_p0080b03║流爭名邈
D50n8945_p0080b04║此庵
D50n8945_p0080b05║此據胡牀捉麈拂老和尚惡手段不可近傍曾將千
D50n8945_p0080b06║五百斤鐵枷頓在山僧項上而今筆下見之亦自心
D50n8945_p0080b07║驚膽喪得人一尺還人一丈願以此百億佛剎微塵
D50n8945_p0080b08║數不可說刧為之壽量於其中間荷負楊𭭛重擔倒
D50n8945_p0080b09║跨三脚驢兒奔走四海之龍象
D50n8945_p0080b10║毬堂
D50n8945_p0081a01║四眾之師萬星之月為照為明如行如說承其光則
D50n8945_p0081a02║器器皆圓得其心則塵塵無物及其瞎却衲僧眼倒
D50n8945_p0081a03║握麈尾拂則叢林皆謂有老黃龍之體裁備頭陁之
D50n8945_p0081a04║風骨
D50n8945_p0081a05║夢石
D50n8945_p0081a06║王母夢中石佛象骨峯前鼈鼻僧藍棊布閩山神秀
D50n8945_p0081a07║盡鍾於是提石蛇與奪出其掌握居德雲大千乃其
D50n8945_p0081a08║遊戲使著書輔教則聮珠貫璧不作道原作仲靈使
D50n8945_p0081a09║儼臨萬眾則雷轟電激不為德山為臨濟天其有意
D50n8945_p0081a10║於斯文則無使袖手雲山友麋鹿而混吾曹於此世
D50n8945_p0081b01║同時出家先我聞道既為我友又為我兄浮雲會散
D50n8945_p0081b02║初無定蹤晚喜其歸雪山之東長松片石相對兩翁
D50n8945_p0081b03║遽乗六牙香象雨後峩嵋掃空氷片滿街留不住使
D50n8945_p0081b04║人不能無所慕
D50n8945_p0081b05║谷堂
D50n8945_p0081b06║冰出水玉出石破鏡出窠母遭食宗師得法佛祖避
D50n8945_p0081b07║席正令當行十方辟易耕者驅其牛饑者奪其食龍
D50n8945_p0081b08║驤虎驟鐵眼銅睛到繩牀角頭則不寒而慄有此體
D50n8945_p0081b09║裁具此作略是真臨濟兒孫黃龍頭角東山與麼讚
D50n8945_p0081b10║之何曾一字讚著
D50n8945_p0082a01║予常對人言谷堂老子人類精奇緇流標格若挽置
D50n8945_p0082a02║江湖之上予則謂之溈山道人慕喆若任其桒梓之
D50n8945_p0082a03║能謂之飛山宗一至於江湖不涉桒梓不居予將望
D50n8945_p0082a04║洋向若而失又欲引誰為等匹
D50n8945_p0082a05║真歇
D50n8945_p0082a06║碎丹霞不傳之印起洞山已墜之宗雷聞一世奔走
D50n8945_p0082a07║四方此大唐國內家至而戶知不假東山發揚獨自
D50n8945_p0082a08║涅槃後大人之相又屬其賢子孫之承當東山只得
D50n8945_p0082a09║炷香再拜慶師有子而洞水流長
D50n8945_p0082a10║楮庵
D50n8945_p0082b01║橫楖𣗖據此座者長蘆夫跳竈之子天衣懷的骨之
D50n8945_p0082b02║孫抽一顧而瞎其正眼用十無而誑彼後昆說法則
D50n8945_p0082b03║雷轟電激乎仰山之上入滅則霜清月落乎連水之
D50n8945_p0082b04║湄是謂楮庵和尚而般陽老明提耳之師也
D50n8945_p0082b05║淨信道人
D50n8945_p0082b06║入淨信心宗則無俗不真得幻智法門而有佛皆子
D50n8945_p0082b07║視人間為忉利天宮坐平蕪乃臺山路上東山晚識
D50n8945_p0082b08║此婆蓋因其子止庵道人幽巖和尚
D50n8945_p0082b09║如一悟空二居士
D50n8945_p0082b10║如一一亦不如悟空空須得悟誰家一對鴛鴦萬象
D50n8945_p0083a01║之中獨露
D50n8945_p0083a02║髑髏
D50n8945_p0083a03║皮膚脫落盡骨節有如許未即化泥塵且更相撐拄
D50n8945_p0083a04║一味五味禪千差萬別語問著如紡車而今較些子
D50n8945_p0083a05║較些子汝等現前齊聽取
D50n8945_p0083a06║得些皮肉大家快活沒些皮肉一塲冷落舜若開顏
D50n8945_p0083a07║那吒發惡萬里神光猶較些一物長靈渾大錯錯不
D50n8945_p0083a08║錯切忌無繩而自縛
D50n8945_p0083a09║假以四大抽之一機空無作相動轉云為有能曉了
D50n8945_p0083a10║成佛無疑何待如是然後知非
D50n8945_p0083b01║終南山入定獼猴
D50n8945_p0083b02║方得其樹萬壑千巖至今休復屹若終南呼之六牕
D50n8945_p0083b03║𭓬爾不譍惟彼呼者乃出其定
D50n8945_p0083b04║八風
D50n8945_p0083b05║八風無根當處彰一為熱惱一清凉乹城影裏金剛
D50n8945_p0083b06║眼傀儡棚頭古佛塲與世推移元不動隨人憂喜竟
D50n8945_p0083b07║無妨可中若有纖豪許物我相持意未忘
D50n8945_p0083b08║
D50n8945_p0083b09║
D50n8945_p0083b10║
D50n8945_p0084b01║書簡
D50n8945_p0084b02║辭使府劄
D50n8945_p0084b03║某伏蒙判府安撫龍學侍郎留神至道誤採虚聲遽
D50n8945_p0084b04║引名藍付之鄙樸感秆之深出於望外念某雲水一
D50n8945_p0084b05║身脫落萬事早歷江湖晚歸桒梓連年疾病餘息僅
D50n8945_p0084b06║存分甘老於山林跡不入於州府而又賦性迃疎無
D50n8945_p0084b07║所堪奈若使應世住持則如置禽於籠置獸於檻雖
D50n8945_p0084b08║日飽其芻粟而念念不忘脫去縱使勉強諒無能為
D50n8945_p0084b09║適足上累深仁下渝素守伏乞惻然慜其野性縱之
D50n8945_p0084b10║長林豐草以遂其生則某之幸大耳所有䟽帖不敢
D50n8945_p0085a01║承受伏望鈞慈特賜矜察。
D50n8945_p0085a02║答妙喜
D50n8945_p0085a03║某稽首上狀雲門妙喜老師几下今月十四日俱侍
D50n8945_p0085a04║者入山出十月十五日所賜書焚香拜讀如侍座隅
D50n8945_p0085a05║親奉誨旨驚喜交懷言不能諭敬承冬寒比日尊候
D50n8945_p0085a06║動止萬福圓悟禪師遷▆法門殄瘁四方禪流同增
D50n8945_p0085a07║悲愴况某素獲參侍此情倍萬他人但江山敻阻不
D50n8945_p0085a08║時申慰疏負愧無量快乞垂察閩山海隅自玄沙雪
D50n8945_p0085a09║峯數老之後寥落無人今得妙喜說法其間閩山增
D50n8945_p0085a10║重凢曰禪流望風加敬某孤蹤所至滯留恨未即歸
D50n8945_p0085b01║座下朝夕但有瞻仰常記在甌峯雲門時屢蒙妙喜
D50n8945_p0085b02║指令謁草堂和尚是時為兵塵隔絕別後常切在念
D50n8945_p0085b03║故去春自曹溪指疎山到臨汝遭時荒歉遂贏糧入
D50n8945_p0085b04║山日夕啟叩雖焦芽敗種不能發生敢不勉強圖報
D50n8945_p0085b05║知遇之萬一又蒙問及見祖師後消息某到時恰值
D50n8945_p0085b06║曹溪水漲不曾入得南華門亦不曾見祖師只是來
D50n8945_p0085b07║疎山失脚[跍-十+水]著木蛇子親遭一口去死無幾今者痛
D50n8945_p0085b08║定悔不可及非素荷愛憐不敢輙露醜惡乞勿語人
D50n8945_p0085b09║幸甚草堂老人耆年八十一視聽飲食如舊閑居門
D50n8945_p0085b10║戶無𦚣來者應之某兵火間深入瘴卿抱病歸來志
D50n8945_p0086a01║力衰微非復徃時但思故山深處閱藏教理廢圃送
D50n8945_p0086a02║此餘生非晚定為是計歸時當取道過庵再拜求教
D50n8945_p0086a03║而行歲且盡氣極寒尚遠參侍伏乞上為大法陪保
D50n8945_p0086a04║崇重不備。
D50n8945_p0086a05║與雲門求侍者
D50n8945_p0086a06║某頓首上記無已賢友隆冬苦寒伏乞庵居逸豫道
D50n8945_p0086a07║福兩勝作別怱怱六年中間避地居無定所各不相
D50n8945_p0086a08║聞去春來臨汝訪諸相識間或言歸九華結庵近方
D50n8945_p0086a09║知在溫陵俱侍者來雖不得書俱能道大槩亦足喜
D50n8945_p0086a10║慰江西叢席殘破後至今未有振起之者法門衰落
D50n8945_p0086b01║如此為之奈何三五年諸老衲率多入閩海隅陋邦
D50n8945_p0086b02║為之一盛雲門雖庵居道聲獨出聞閩中奇秀飽參
D50n8945_p0086b03║兄弟多歸席下名公大儒咸預徒列使江湖間識與
D50n8945_p0086b04║未識者無不景慕况不肖兩親圅丈素荷提持此心
D50n8945_p0086b05║又可知某昔在甌峯雲門時且不識妙喜嘗私謂只
D50n8945_p0086b06║是辯口利舌一味孟八郎奪人蓋人捩人初無實處
D50n8945_p0086b07║及避地南方大病幾死定省起來始疑著妙喜及參
D50n8945_p0086b08║侍草堂方知妙喜今既放過此𫨻大事盡屬公等耳
D50n8945_p0086b09║不見許時計今所得去久益遠有兩則語常切自疑
D50n8945_p0086b10║如巖頭德山密啟其意只得三年謂果有意則後來
D50n8945_p0087a01║參學人合知之未識當時所啟者何意謂果無意何
D50n8945_p0087a02║得昨日與今日不同三年果化去為或預知為復偶
D50n8945_p0087a03║中此未明者一又雲巖遷化道吾得遺書示眾云雲
D50n8945_p0087a04║巖不知有我悔不向伊道且雲巖藥山正續謂其不
D50n8945_p0087a05║知可乎謂其知道吾抑之又可乎其必有深旨此未
D50n8945_p0087a06║明者二吾友蘊卓識奇姿種草不凡又從妙喜遊最
D50n8945_p0087a07║久於此决無疑滯倘不見棄因書幸䟽示實所願望
D50n8945_p0087a08║衰病非晚入閩當圖款集為法門珍愛臨書但增仰
D50n8945_p0087a09║之劇不宣。
D50n8945_p0087a10║答普賢
D50n8945_p0087b01║某咨目再拜上稟普賢夢石老師兄十日中兩拜教
D50n8945_p0087b02║賜諄諄以觀時善應為諭仰荷慈悲至感至慰仍審
D50n8945_p0087b03║即日春寒尊體動土百順某不善藏護致有今日之
D50n8945_p0087b04║命方茲戰懼如夢跳千仞坑若跳得過翻身開眼展
D50n8945_p0087b05║脚一笑便是無事人跳過跳不過皆夢事初無損益
D50n8945_p0087b06║其如跳得過為快何以空住雪峯便是歇後鄭五作
D50n8945_p0087b07║宰相呵呵老師兄且莫臨崖擠人不是好心堂頭老
D50n8945_p0087b08║子早招得湛庵來助拳殊不知空是箇鐵漢第恐此
D50n8945_p0087b09║老無鐵拳頭耳更望以此語彥忱勿望師兄住院不
D50n8945_p0087b10║是好事設合吾閩千五百寺為一雪峯於空何加千
D50n8945_p0088a01║萬見亮坐客修布甚踈後五日跳得過當有捷報不
D50n8945_p0088a02║宣。
D50n8945_p0088a03║某頓首再拜夢石老師兄春氣暴暖比日不審庵居
D50n8945_p0088a04║道候如何正月末辱書并法華二義庵頭無事時時
D50n8945_p0088a05║得以究味是真光明廣大之賜設復有人以七寶滿
D50n8945_p0088a06║閻浮提奉施東山曾不若二義一箇之字嘗謂此義
D50n8945_p0088a07║非夢石不能問然非夢石亦不能答皆出自己眼目
D50n8945_p0088a08║發明先佛不傳之妙更不援引助成其義如所謂世
D50n8945_p0088a09║間出世間一切法義各各解脫各各平等初無差別
D50n8945_p0088a10║同異凡聖有無謂之差別同異凡聖有無者眾生識
D50n8945_p0088b01║情為之分別也此發端便見手𫨻不同至雖二萬佛
D50n8945_p0088b02║均一名字何得謂之同同且不可得况於異乎當廓
D50n8945_p0088b03║之智眼則法義昭然而無隱自首至尾無一字一句
D50n8945_p0088b04║非統諸佛降靈之本智使羅什生肇輩再出頭來亦
D50n8945_p0088b05║當拱手况其下者乎山中兄弟輩得之傳以為勝事
D50n8945_p0088b06║夢石雖端居一庵利及叢林者多矣正月二十九日
D50n8945_p0088b07║堅上座自衡陽歸來得妙喜老書此老名雖未脫罪
D50n8945_p0088b08║籍其身甚安樂道愈光衡之伊山開福花藥三院與
D50n8945_p0088b09║之舘參徒無事即騎馬入三處坐方丈與之入室普
D50n8945_p0088b10║說來者皆湖海英爽有志之士是臨濟一宗未至委
D50n8945_p0089a01║地矣來書頗怪東山不肎以安樂法普施未安樂者
D50n8945_p0089a02║勸無作末後斷佛種性人殊不知東山於安樂法未
D50n8945_p0089a03║曾夢見只是喫飯屙屎無明煩惱底老比丘兄弟輩
D50n8945_p0089a04║到庵不遭打去即喝出何曾有少安樂到伊此妙喜
D50n8945_p0089a05║不知東山故有此說話夢石知之可以發一笑也去
D50n8945_p0089a06║年臘下因廣化直指寄拈古來近日湛庵又見寄不
D50n8945_p0089a07║免也趁謴拈提得數十則以酬之上元日深書狀出
D50n8945_p0089a08║嶺亦嘗錄呈妙喜老子今夢石更為看過無端遠遠
D50n8945_p0089a09║來納敗闕似東山這敗闕非二老靣前不納三月又
D50n8945_p0089a10║半未拜見間仰兾慧時善加調重。
D50n8945_p0089b01║與劉澤之
D50n8945_p0089b02║十二月初三日某啟上道友劉澤之諸公足下冬寒
D50n8945_p0089b03║比日體道端居諸况何如某昨遊上州首見公於大
D50n8945_p0089b04║中精舍及寓圓融而公率諸同道時復見訪空癡鈍
D50n8945_p0089b05║一老僧無他長不知公等何所取而懃若此得非澤
D50n8945_p0089b06║之諸公曩於吾佛法中植大信根現作長者居士優
D50n8945_p0089b07║婆塞等身於末法中與諸比丘傳佛心宗者相為表
D50n8945_p0089b08║裏使正法眼藏承承不絕而然不爾又何為孜孜汲
D50n8945_p0089b09║汲追逐吾輩於閑曠𭓬寞之濵如是其懃耶幸甚幸
D50n8945_p0089b10║甚今時入佛法中著道服稱道友者率多閭巷擾擾之
D50n8945_p0090a01║人因地不真所習惟近脫或從人文皆今時說葛藤
D50n8945_p0090a02║博飯喫底流俗阿師印以已解誤他道流一執為是
D50n8945_p0090a03║牢不可破到處裏馳騁只知爭鋒脣吻輕忽上流品
D50n8945_p0090a04║藻當代或則硬地打坐認無相無形湛然不動彌滿
D50n8945_p0090a05║六虚以為本體不然則一切掃除不存不立佛祖微
D50n8945_p0090a06║言指為剩法不然只據目前光明烜爀拈得便用見
D50n8945_p0090a07║得便說或守今時為日用那邊為空刧空而常用用
D50n8945_p0090a08║而常空為宗旨似此異解不可具陳聚為徒佀密相
D50n8945_p0090a09║傳授佛法之微蓋由此也昨見澤之諸公皆有從上
D50n8945_p0090a10║長者居士之風而無今時短販掠虚之習所以期諸
D50n8945_p0090b01║公於大法中有大開悟發明正見具大智慧具大力
D50n8945_p0090b02║量植眾德本作大利益無得一法而生滿足無守一
D50n8945_p0090b03║善而自矜伐勤求正法曾無休息當如善財童子深
D50n8945_p0090b04║達實相善說法要當如毘耶老人心佛無異要見郎
D50n8945_p0090b05║見當如解脫長者財施法施隨意出生當如明智居
D50n8945_p0090b06║士三十二應十四無畏當如觀音菩[薩-產+(辛/工)]得菩提記次
D50n8945_p0090b07║補佛處當如彌勒世尊從上來事只在而今一念相
D50n8945_p0090b08║應現前受用時寒未緣再見一書普同問訊。
D50n8945_p0090b09║答靈空老辯韓書
D50n8945_p0090b10║夏初得書寄釋氏辯歐韓說一𠕋反覆究味靈空可
D50n8945_p0091a01║謂今之仲靈也某常怪天下之士不體乎大公至正
D50n8945_p0091a02║之道各安其私合為吾徒離為彼眾彼說而此不信
D50n8945_p0091a03║此說而彼不然紛紛紜紜務為多言以相排𭤟惟得
D50n8945_p0091a04║其正者能乎其心而無彼此之異若靈空老可謂得
D50n8945_p0091a05║其正矣既得之似不當與之辯以明乎正方吾佛在
D50n8945_p0091a06║時大力之魔不可以萬數計皆欲瓦碎吾道而後已
D50n8945_p0091a07║及佛滅後法行二千載而不移豪髮此其故何也是
D50n8945_p0091a08║吾佛之道卒不以勢力排而語言沮也如唐之韓愈
D50n8945_p0091a09║氏本朝之歐陽子皆著書力詆以其為害過於揚墨
D50n8945_p0091a10║若二子之文章光耀一世宜當時之人皆從其說而
D50n8945_p0091b01║惟當時萬乘之主視之為何如同朝元臣國老識真
D50n8945_p0091b02║之士以之為何如而天下之人能盡變其心以從之
D50n8945_p0091b03║乎無也雖然二子有區區之心推尊堯舜禹湯文武
D50n8945_p0091b04║周公孔子殊不知堯舜禹湯之心佛心也不得其心
D50n8945_p0091b05║而尊之如人終日譽天之高日月之明天無所加已
D50n8945_p0091b06║日以勞不若體天之高懸日月于胸中者雖無言人
D50n8945_p0091b07║信之矣嗟乎二子非獨不知佛是亦不知堯舜禹湯
D50n8945_p0091b08║文武周孔也况吾佛之道廣矣大矣無所不遍矣梵
D50n8945_p0091b09║釋諸天修羅龍鬼他方國土恒沙佛剎百億須彌山
D50n8945_p0091b10║百億四天下至於香水海華藏世界重重無盡無盡
D50n8945_p0092a01║重重情與非情莫不頂戴而奉行豈一人不知二國
D50n8945_p0092a02║不奉便謂無佛可乎欲使其無是病狂人惡太虚空
D50n8945_p0092a03║闔戶急排不知空在其室矣假使滿世文章勢力皆
D50n8945_p0092a04║為歐韓其如佛法何靈空可高枕無以二子芥蔕但
D50n8945_p0092a05║於楊歧一味粟𣗥蓬飽滿方來是所望於靈空也。
D50n8945_p0092a06║答余才茂
D50n8945_p0092a07║向辱惠顧荷愛之厚別後又承枉書益自感愧某本
D50n8945_p0092a08║巖穴間人與世漠然才茂似知之今雖作長老居方
D50n8945_p0092a09║丈只是前日空上座常住有無一付主事出入攴籍
D50n8945_p0092a10║竝不經眼不畜衣鉢不用常住不赴外請不求外援
D50n8945_p0092b01║任緣而住初不作明日計才茂既以道舊見稱故當
D50n8945_p0092b02║相忘於道今書中就覓數脚不知此脚出於常住耶
D50n8945_p0092b03║空上座耶若出於空空亦何有若出常住是私用常
D50n8945_p0092b04║住一涉私則為盜豈有善知識而盜用常住乎公既
D50n8945_p0092b05║入帝鄉求好事不宜於寺院營此等事公閩人所見
D50n8945_p0092b06║所知皆閩之長老一住著院則常住盡盜為己有或
D50n8945_p0092b07║用結好貴人或用資給俗家或用接陪己知殊不念
D50n8945_p0092b08║其為十方常住招提僧物也今之戴角披毛償所負
D50n8945_p0092b09║者多此等人先佛明言可不懼哉比年以來寺舎殘
D50n8945_p0092b10║廢僧徒寥落皆此等咎願公勿置於此等我輩中公
D50n8945_p0093a01║果見信則他寺所許者皆謝而莫取則公之前程未
D50n8945_p0093a02║可量也逆耳之言不知以謂如何時寒途中保愛。
D50n8945_p0093a03║
D50n8945_p0093a04║雪峯空和尚外集終
D50n8945_p0093a05║
D50n8945_p0093a06║
D50n8945_p0093a07║
D50n8945_p0093a08║
D50n8945_p0093a09║
D50n8945_p0093a10║
D50n8945_p0093b01║【圖】
D50n8945_p0093b02║
D50n8945_p0093b03║
D50n8945_p0093b04║
D50n8945_p0093b05║
D50n8945_p0093b06║
D50n8945_p0094a01║【圖】
D50n8945_p0094a02║
D50n8945_p0094a03║
D50n8945_p0094a04║
D50n8945_p0094a05║
D50n8945_p0094a06║
D50n8945_p0094a07║
D50n8945_p0094b01║【圖】
D50n8945_p0094b02║
D50n8945_p0094b03║
D50n8945_p0094b04║
D50n8945_p0094b05║
D50n8945_p0095a01║【圖】
D50n8945_p0095a02║
D50n8945_p0095a03║
D50n8945_p0095a04║
D50n8945_p0095a05║
D50n8945_p0095b01║【圖】
D50n8945_p0095b02║
D50n8945_p0095b03║
D50n8945_p0095b04║
D50n8945_p0095b05║
D50n8945_p0096a01║【圖】
D50n8945_p0096a02║
D50n8945_p0096a03║