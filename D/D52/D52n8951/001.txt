D52n8951_p0001b01║如来香序
D52n8951_p0001b02║客曰。禪恱罷来無正句。豈非一
D52n8951_p0001b03║色一香。無非中道。佛法世法。捴
D52n8951_p0001b04║是法身㢤。今子專摘義味之語。
D52n8951_p0001b05║以為如来之香。母乃未圎乎。菩
D52n8951_p0001b06║薩樂成佛。樂度眾生。即是貪瞋
D52n8951_p0001b07║癡。况專摘義味。非貪乎。專取義
D52n8951_p0002a01║味之語而揀其平薄之言。非瞋
D52n8951_p0002a02║乎。如來無定法可說。而㝎取其
D52n8951_p0002a03║有義味者。非癡乎。三障𭓩然。胡
D52n8951_p0002a04║以度世。答曰。凢夫起心動念。即
D52n8951_p0002a05║是塵勞。貪瞋癡之過。何敢辤也。
D52n8951_p0002a06║祇為我軰生〃死〃扵貪瞋癡
D52n8951_p0002a07║海中。欲出甚難。莫若就貪瞋癡
D52n8951_p0002b01║尋一出頭之路。憐予自幼堕入
D52n8951_p0002b02║筆墨知見中。貪著滋味。一生受
D52n8951_p0002b03║其鈍置。然却忘筆墨中人。與余
D52n8951_p0002b04║同病者不少。非義味不能攝其
D52n8951_p0002b05║心猿。非義味不能折其慢幢。非
D52n8951_p0002b06║義味不能使其倒心塌地。畢命
D52n8951_p0002b07║皈依。故欲即從義味。引之深入。
D52n8951_p0003a01║冀其耽味之深。乃或与無義味
D52n8951_p0003a02║者𥡆然相會耳。昔孟子告齊宣
D52n8951_p0003a03║王。好色可王。好貨可王。好勇可
D52n8951_p0003a04║安天下。好樂惟恐其不甚。而又
D52n8951_p0003a05║曰。今之樂猶古之樂。夫誠使好
D52n8951_p0003a06║色。而見天下之瘝寡。好貨而見
D52n8951_p0003a07║天下之饑寒。好勇而見。天下鬱
D52n8951_p0003b01║抑。無聊之氣。好樂而見。天下憂
D52n8951_p0003b02║愁。痛苦之聲。則貪瞋癡之作。略
D52n8951_p0003b03║与戒定慧之作。略奚別。豈非就
D52n8951_p0003b04║貪瞋癡中。指一出頭之路。但此
D52n8951_p0003b05║等道理。若不曾聴孟子說過。不
D52n8951_p0003b06║知聲色貨利中。有轉身之路。則
D52n8951_p0003b07║千古来。沉湎扵聲色。以𦤺敗亡
D52n8951_p0004a01║者。接踵而是。豈可謂。好貨好色
D52n8951_p0004a02║𥁞是興王之具也㢤。人不學佛
D52n8951_p0004a03║法。豈知貪瞋癡即戒定慧乎。客
D52n8951_p0004a04║曰。夫學則何可廢也。但入有利
D52n8951_p0004a05║鈍。而學之深淺随之。是故。中士
D52n8951_p0004a06║學而後知。上士知而後學。〃在
D52n8951_p0004a07║知先。便須由小教入。如行人未
D52n8951_p0004b01║見大路。歷險阻過重𮤚。始達國
D52n8951_p0004b02║都耳。胡不直提向上。乃尚語言。
D52n8951_p0004b03║答曰。孔子曰。為之不厭。誨人不
D52n8951_p0004b04║倦。可謂云尔。他日又曰。默而識
D52n8951_p0004b05║之。學而不猒。誨人不倦。何有扵
D52n8951_p0004b06║我。夫既任不厭不倦。而又辞默
D52n8951_p0004b07║識之。不厭不倦。豈非知在學先
D52n8951_p0005a01║者。學則無相。誨則如如。雖上聖
D52n8951_p0005a02║猶難之㢤。今天下即不乏聦慧
D52n8951_p0005a03║之士。何至遠軼仲尼。不由學問。
D52n8951_p0005a04║頓見法身者。𢫾不勝屈也。且圎
D52n8951_p0005a05║与不圎存乎其人。豈在句㢤。謂
D52n8951_p0005a06║孟子貨色。通王道之語為圎。而
D52n8951_p0005a07║孔子遠色賤貨戒闘放鄭之語
D52n8951_p0005b01║非圎。謂圓覺經[泳-永+(瑤-王)]房酒肆無非
D52n8951_p0005b02║道塲之語為圎。而楞嚴經先佛
D52n8951_p0005b03║如来决㝎明戒之語非圎。可乎。
D52n8951_p0005b04║世尊阿含小教之會。何甞不華
D52n8951_p0005b05║嚴㢤。又仲尼六十而耳順。尔時
D52n8951_p0005b06║風聲鳥語。無非法音。假若蒙童
D52n8951_p0005b07║初上學時。便謂不必讀古人書。
D52n8951_p0006a01║一味吟風聽鳥。謂是法音。豈有
D52n8951_p0006a02║少分之干涉乎。吾幼喜讀蘇子
D52n8951_p0006a03║瞻之文。經時不讀。覺手腕𢫈澁。
D52n8951_p0006a04║輙飽讀𢿘日。如病後服補中益
D52n8951_p0006a05║氣湯。肺氣一充。四臟皆有生色。
D52n8951_p0006a06║文字尚能補策。豈不能補理㢤。
D52n8951_p0006a07║吾軰無始以来。六塵外感。六識
D52n8951_p0006b01║內傷。其耗理也久矣。人參本草
D52n8951_p0006b02║云。患人[雨/(並-(前-刖))]而多夢。加而用之。氣
D52n8951_p0006b03║滿則夢歇。此補中之驗也。人以
D52n8951_p0006b04║氣虛作梦者。夜間晷刻而已。只
D52n8951_p0006b05║今剎那皆夢。都從理虛淂来。非
D52n8951_p0006b06║佛法豈能峻補其根本乎。理足
D52n8951_p0006b07║則內壅。自通向來。三萬六千毛
D52n8951_p0007a01║孔中。邪氣充塞久矣。若淂大補
D52n8951_p0007a02║之劑。衝其壅蔽。忽開遍滿界。一
D52n8951_p0007a03║草一木。皆作如来香。与吾毛孔。
D52n8951_p0007a04║吞吐動盪。便從一切毛孔出。過
D52n8951_p0007a05║人天優鉢羅華。上妙香氣。普熏
D52n8951_p0007a06║法界。尓時。病去藥亡。一字不立
D52n8951_p0007a07║可矣。
D52n8951_p0007b01║七十朽人唐時力疾題扵龍
D52n8951_p0007b02║潭之上妙意庵中
D52n8951_p0007b03║
D52n8951_p0007b04║
D52n8951_p0007b05║黃山查士標書
D52n8951_p0007b06║
D52n8951_p0007b07║
D52n8951_p0008b01║如來香序二
D52n8951_p0008b02║余生平筆墨。孟浪居多。惟如来
D52n8951_p0008b03║香一書。似略有補助。甞謂。宇宙
D52n8951_p0008b04║閒若無佛法。遍大地無快活人
D52n8951_p0008b05║矣。惣貧賤患難与富貴功名。各
D52n8951_p0008b06║有戚〃者存。誰是解脫者。自佛
D52n8951_p0008b07║法流通。但沾其纖毫㳙滴。皆有
D52n8951_p0009a01║轉身之地甚矣。佛法之不可不
D52n8951_p0009a02║知也。夫佛法之在人。如水之行
D52n8951_p0009a03║地。雖不讀佛經。佛經故在。然不
D52n8951_p0009a04║讀佛經。不能知身中有佛法。如
D52n8951_p0009a05║盲人行地。不知地中有水也。甚
D52n8951_p0009a06║矣。佛經之不可不讀也。而世間
D52n8951_p0009a07║之不能讀佛經者。盖有多種之
D52n8951_p0009b01║人焉。少年進取。自有功名之書。
D52n8951_p0009b02║一登王途。遂有職掌之事。富翁
D52n8951_p0009b03║理家。不勝會稽之苦。即有志看
D52n8951_p0009b04║經。而無清淨之時矣。即有閒暇
D52n8951_p0009b05║之時。而無㓗淨之地矣。如外典
D52n8951_p0009b06║盈几。可与佛經溷雜乎。如葷酒
D52n8951_p0009b07║滿座。可與佛經對越乎。如貴人
D52n8951_p0010a01║傳驛皇程。如商賈騎騾肖。臥𭠒
D52n8951_p0010a02║𦨞展佛經扵何地乎。夫此數種
D52n8951_p0010a03║之人。幾乎半天下之聦明才智。
D52n8951_p0010a04║可以入佛乗。半天下之權力資
D52n8951_p0010a05║財。可以莊嚴佛事之人也。而皆
D52n8951_p0010a06║不能与扵佛經之觀。豈不重可
D52n8951_p0010a07║惜㢤。予因妄思如来密語。㝎湏
D52n8951_p0010b01║齋戒沐浴。方可持誦。否則招愆。
D52n8951_p0010b02║而世間文人。富貴人。驟難齋戒。
D52n8951_p0010b03║幾妄緣入。佛法之閫奥矣。世尊
D52n8951_p0010b04║特開凖提咒一門。謂不持齋戒。
D52n8951_p0010b05║苟一念淨心。一水潄口。即房闈
D52n8951_p0010b06║之中。許其持念。此如来方便中
D52n8951_p0010b07║之方便也。而恰合扵不分淨穢
D52n8951_p0011a01║之大乗。然則別有一書焉。不出
D52n8951_p0011a02║扵一時之金口。而半滿無非如
D52n8951_p0011a03║来之意。獨非方便之津梁乎㢤。
D52n8951_p0011a04║蔵中有𪪺明兩集。梅氏有釋文
D52n8951_p0011a05║紀。頗具精言。苐𪪺明集主扵衛
D52n8951_p0011a06║注。辨諍之文居多。釋文紀兼之
D52n8951_p0011a07║記事。𠬧羅不淂不廣。二端畧𧺫
D52n8951_p0011b01║讀者之厭惓。况二書皆止扵六
D52n8951_p0011b02║朝。唐宋以来之佳文。未載讀者。
D52n8951_p0011b03║又有夷猶未暢之感焉。予故不
D52n8951_p0011b04║揣扵𪪺明文紀中。𠜂其辨諍紀
D52n8951_p0011b05║事之言。而抽其至精至微之語。
D52n8951_p0011b06║其唐宋以至于今。則䖍咨耆宿。
D52n8951_p0011b07║旁搜典籍。拈其秘妙。以成一書。
D52n8951_p0012a01║展卷之間。世尊一代之時教。周
D52n8951_p0012a02║秦以来。𢿘千年善知識之精神。
D52n8951_p0012a03║帝王卿相闡揚道法之義味粲
D52n8951_p0012a04║然畢陳扵前矣。覧此書者。雖未
D52n8951_p0012a05║能讀大蔵。而三蔵之大意。居然
D52n8951_p0012a06║可見。雖未能齋戒。而持戒之萌
D52n8951_p0012a07║孽。油然而興。雖未能澄佛知見。
D52n8951_p0012b01║而慧命之正知。躍然欲露。若謂
D52n8951_p0012b02║讀此書竟。而猶之未讀之時。吾
D52n8951_p0012b03║不信也。至扵文士淂之。而思入
D52n8951_p0012b04║玄㣲。茟無膚語。仕路淂之。而襟
D52n8951_p0012b05║期開拓。事無難處。巨室淂之。而
D52n8951_p0012b06║因果了然。錢無業事。特此書之
D52n8951_p0012b07║剩事耳。譬之凖提咒力。原是明
D52n8951_p0013a01║心地取淨土之權輿。然求壽求
D52n8951_p0013a02║子求科。名求富貴。皆可如意而
D52n8951_p0013a03║淂。不為凖提之所擯弃。譬如江
D52n8951_p0013a04║海巨浸。不拒溝壑之潤。此書亦
D52n8951_p0013a05║有然者欤。又况置此書扵外典
D52n8951_p0013a06║之林。覧此書扵簿書之暇。携此
D52n8951_p0013a07║書扵車塵馬足之間。皆未若褻
D52n8951_p0013b01║內典之招愆也。然則此書流通
D52n8951_p0013b02║扵人間。豈不略師凖提咒之遺
D52n8951_p0013b03║意乎。此予輯如来香之初意也。
D52n8951_p0013b04║憶十年前。豫章楊內美。屢遺書
D52n8951_p0013b05║蕭伯玉。向余取此書。欲梓扵淮
D52n8951_p0013b06║上。尔時。序部失扵襄陽亂離之
D52n8951_p0013b07║際。傳部未有㝎本。不便付梓。荏
D52n8951_p0014a01║苒十年。庚寅冬。予力補序部竟。
D52n8951_p0014a02║辛夘重病頻危。不能親筆石。每
D52n8951_p0014a03║以此為未了之願。幸語幻師兄。
D52n8951_p0014a04║憐我病中綣念。禪㝎之餘。相助
D52n8951_p0014a05║料理。又淂雪照故人之蓮史。扵
D52n8951_p0014a06║道友菡生家。雖其佛菩薩紀中。
D52n8951_p0014a07║裁節佛經以成篇。非予初意。而
D52n8951_p0014b01║慧日炳然。庶幾成書矣。安淂內
D52n8951_p0014b02║美伯玉其人。忽然來吾眼底。使
D52n8951_p0014b03║此書沛然流通。俾天下讀書人。
D52n8951_p0014b04║皆淂入佛㳒海中。豈不大快矣
D52n8951_p0014b05║乎。有緣念佛眾生唐時又題
D52n8951_p0014b06║
D52n8951_p0014b07║
D52n8951_p0015a01║康熙丙午修褉月
D52n8951_p0015a02║查士標載書
D52n8951_p0015a03║
D52n8951_p0015a04║
D52n8951_p0015a05║
D52n8951_p0015a06║
D52n8951_p0015a07║
D52n8951_p0015b01║如來香凡例
D52n8951_p0015b02║各部皆以作者之時代為先後唯序部以世尊說
D52n8951_p0015b03║法之時為先後。
D52n8951_p0015b04║一華嚴時序二阿含時序三方等時序四般若時
D52n8951_p0015b05║序五法華時序六淨土乃為如來異方便另為一
D52n8951_p0015b06║門序七附論序集序詩文諸序。
D52n8951_p0015b07║集中惟佛經不敢擬議去取其經敘論說碑銘之
D52n8951_p0015b08║類皆通選於藏內藏外之書獨紀傳一門則宗門
D52n8951_p0015b09║之傳浩繁將欲盡載則不勝其載將欲選擇又恐
D52n8951_p0016a01║有遺珠之恨且世間既有五燈會元指月錄傳燈
D52n8951_p0016a02║錄僧寶傳諸書昭然揭日月而行矣茲單拈淨土
D52n8951_p0016a03║一門發皇提唱以紹雲棲之意云。
D52n8951_p0016a04║淨土紀傳如佛祖統紀中之淨土志雲棲之往生
D52n8951_p0016a05║錄所載姓名詳矣第二書皆詳於人而畧於事蓋
D52n8951_p0016a06║欲見往生者之多動人欣羨又節畧簡要使觀者
D52n8951_p0016a07║一見了然也今予此集詳於事而畧於人苐擇其
D52n8951_p0016a08║姓名之最著者詳載其始末使覽者閱一傳即見
D52n8951_p0016a09║其人之用心處得力處可依樣修行也。
D52n8951_p0016b01║向聞佛經不可節畧取捨故諸門中不敢載佛經
D52n8951_p0016b02║也頃欲輯淨土紀傳於道友丁菡生處見故友雪
D52n8951_p0016b03║照之蓮史良工苦心不忍使其泯沒苐雪照引用
D52n8951_p0016b04║經文間有裁節以成篇者揆之以律未知有過無
D52n8951_p0016b05║過若不以過論則仍其舊貫可矣若以過論則朢
D52n8951_p0016b06║海內大知識融會經文運以己筆如佛祖統紀中
D52n8951_p0016b07║載釋迦佛本紀之例以行世（某）教典未精年又衰
D52n8951_p0016b08║邁不敢動筆不能不翹首於法門之尊宿也
D52n8951_p0016b09║凡宗門正脈與弘法大僧暨高僧神僧之類大藏
D52n8951_p0017a01║中皆有成書行世故此集專紀淨土之一門惟邇
D52n8951_p0017a02║來二三修行大僧雲棲已入淨土矣而達觀憨山
D52n8951_p0017a03║普門諸師未經入藏恐後來或致遺忘將錄其傳
D52n8951_p0017a04║附於此焉。
D52n8951_p0017a05║
D52n8951_p0017a06║
D52n8951_p0017a07║
D52n8951_p0017a08║
D52n8951_p0017a09║
D52n8951_p0017b01║如來香目錄大綱
D52n8951_p0017b02║三藏選敘第一
D52n8951_p0017b03║蓮池海會紀畧第二
D52n8951_p0017b04║佛法中論辨第三
D52n8951_p0017b05║佛法中書啟表荅第四
D52n8951_p0017b06║佛法中碑銘讚偈頌文第五
D52n8951_p0017b07║佛法中說記疏祭文紀事等第六
D52n8951_p0017b08║
D52n8951_p0017b09║
D52n8951_p0018b01║如來香卷之一目錄
D52n8951_p0018b02║序
D52n8951_p0018b03║大方廣佛華嚴經合論序　　　　李通玄（唐）
D52n8951_p0018b04║（附）唐沙門志寧序
D52n8951_p0018b05║（附）唐沙門慧研序
D52n8951_p0018b06║（附）明李贄小序
D52n8951_p0018b07║（附）李長者事迹
D52n8951_p0018b08║華嚴經修行次第決疑論序　　　　李通玄（唐）
D52n8951_p0018b09║大方廣佛華嚴經疏序　　　　釋澄觀（唐）
D52n8951_p0019a01║（附）清涼國師疏鈔緣起
D52n8951_p0019a02║（附）詔清涼講華嚴宗旨
D52n8951_p0019a03║（附）上問華嚴法界
D52n8951_p0019a04║華嚴經綱要序　　　　釋觀衡（明）
D52n8951_p0019a05║安般守意經序　　　　康僧會（吳）
D52n8951_p0019a06║安般守意經序　　　　謝　敷（𣈆）
D52n8951_p0019a07║安般注序　　　　釋道安（𣈆）
D52n8951_p0019a08║法鏡經序　　　　康僧會（吳）
D52n8951_p0019a09║正法念處經序　　　　失　名（後魏）
D52n8951_p0019b01║陰持入經序　　　　釋道安（𣈆）
D52n8951_p0019b02║了本生死經序　　　　釋道安（𣈆）
D52n8951_p0019b03║大十二門經序　　　　釋道安（𣈆）
D52n8951_p0019b04║緣生經并論序　　　　失　名
D52n8951_p0019b05║佛說興起行經序　　　　失　名
D52n8951_p0019b06║比丘尼大戒序　　　　釋道安（𣈆）
D52n8951_p0019b07║八關齋制序　　　　簡文帝（梁）
D52n8951_p0019b08║比丘尼戒本所出本末序　　　　竺法汰（𣈆）
D52n8951_p0019b09║阿毘曇心序　　　　釋慧遠（𣈆）
D52n8951_p0020a01║廬山出修行方便禪經綂序　　　　釋慧遠（𣈆）
D52n8951_p0020a02║舍利弗阿毘曇序　　　　釋道標（後秦）
D52n8951_p0020a03║關中出禪經序　　　　釋僧叡（後秦）
D52n8951_p0020a04║內典序　　　　沈　約（梁）
D52n8951_p0020a05║金光明經序　　　　釋宗[〡*賾]（宋）
D52n8951_p0020a06║勝鬘經序　　　　釋慧觀（宋）
D52n8951_p0020a07║十法句義經序　　　　釋道安（𣈆）
D52n8951_p0020a08║刻千佛名經序　　　　釋觀衡（明）
D52n8951_p0020a09║刻月上女經序　　　　管志道（明　　　　終）
D52n8951_p0020b01║如來香卷之一
D52n8951_p0020b02║西吳唐　時宜之父手輯
D52n8951_p0020b03║序（上）
D52n8951_p0020b04║大方廣佛華嚴經合論序李通玄（唐）
D52n8951_p0020b05║〔論〕夫以有情之本。依智海以為源。含識之流。總法身
D52n8951_p0020b06║而為體。只為情生智隔。想變體殊。達本情亡。知心體
D52n8951_p0020b07║合。今此大方廣佛華嚴經者。明眾生之本際。示諸佛
D52n8951_p0020b08║之果源。其為本也。不可以功成。其為源也。不可以行
D52n8951_p0020b09║得。功亡本就。行盡源成。源本無功。能隨緣自在者。即
D52n8951_p0021a01║此毘盧遮那也。以本性為先智。隨根應大悲濟物。以
D52n8951_p0021a02║此為名。依本如是設其教澤。滂流法界。以潤含生。於
D52n8951_p0021a03║是寄位四天。示形八相。菩提場內。現蘭若以始成。普
D52n8951_p0021a04║光法堂。處報身之大宅。普賢長子。舉果德於藏身。文
D52n8951_p0021a05║殊小男。創啟蒙於金色。以海印三昧。周法界而降靈。
D52n8951_p0021a06║用普眼之法門。覩塵中之剎海。依正二報。身土交叅。
D52n8951_p0021a07║因果兩門。體用相徹。以釋天之寳網。彰十剎以重重。
D52n8951_p0021a08║取離垢之摩尼。明十身而隱隱。無邊剎境。自他不隔
D52n8951_p0021a09║於毫端。十世古今。始終不移於當念。其為廣也。以虚
D52n8951_p0021b01║空而為量。其為小也。處極微而無跡。十方無卷。匪虧
D52n8951_p0021b02║於小相之中。纖塵不舒。含十方而非礙於智海。果德
D52n8951_p0021b03║殊分。於五位之門。常住法堂。示進修於九天之上。此
D52n8951_p0021b04║方如是。十剎同然。聖眾如雲。海會相入。智凡不礙。狀
D52n8951_p0021b05║多鏡以納眾形。彼此無妨。若千燈而共一室。此經總
D52n8951_p0021b06║有四十品之勝典。玄開果德之門。百萬億之妙言。咸
D52n8951_p0021b07║舉佛華之行海。十身十會。闡十十之法門。十處十方。
D52n8951_p0021b08║啟十通而疏十辯。出現品內示因果以結始終。給孤
D52n8951_p0021b09║獨園利人天之明法界。目連鶖子。隔視聽於對顏。六
D52n8951_p0022a01║千比丘啟十明於路上。覺城東際。五眾咸臻。古佛廟
D52n8951_p0022a02║前。同登十智。善財𤼵明。導首用彰。來眾齊然。又成五
D52n8951_p0022a03║位法門。具德行其軌範。令使啟蒙易達。解行無疑。還
D52n8951_p0022a04║信首文殊之前。正證妙峯之頂。經過五眾。成一百一
D52n8951_p0022a05║十之法門。至慈氏之園。結會一生之佛果。返示文殊
D52n8951_p0022a06║之初友。明以果同因。後入普賢之妙身。彰體用圓極。
D52n8951_p0022a07║此經名大方廣佛華嚴經者。大以無方為義。方以理
D52n8951_p0022a08║智為功。廣則毫剎相含。佛乃體用無作。華喻行門可
D52n8951_p0022a09║樂。能敷理事之功。嚴即依正莊嚴。經即貫穿縫綴。世
D52n8951_p0022b01║主妙嚴品者。菩薩示生。皆為世主。同臻海會。故號妙
D52n8951_p0022b02║嚴品者。類會同流。法門均隔。為品此經。總有四十品
D52n8951_p0022b03║之勝典。此品建初。故稱第一。是故言大方廣佛華嚴
D52n8951_p0022b04║經。世主妙嚴品第一。
D52n8951_p0022b05║（附）唐沙門志寧序
D52n8951_p0022b06║大中載福州開元寺。沙門志寧復以論入經。仍自
D52n8951_p0022b07║述曰。華嚴經者。蓋非羅漢結集。亦非小聖傳持。大
D52n8951_p0022b08║本華嚴。非佛不能知見。中本華嚴。住地菩薩乃知。
D52n8951_p0022b09║小本華嚴。即十萬之偈。今之所傳。只獲四萬五千
D52n8951_p0023a01║餘偈經云。如人化心。化作佛化與不化等無異。一
D52n8951_p0023a02║切諸佛成菩提。成與不成無差別。善財童子成道。
D52n8951_p0023a03║只在一生。六千比丘。𤼵智不因多刼。白牛之駕將
D52n8951_p0023a04║悟。即以超於大乘金色世界現前。文殊之智全證。
D52n8951_p0023a05║法華龍女成佛只在剎那。妙峯見佛光明便登正
D52n8951_p0023a06║覺。大唐忻代之間。有長者李通玄。造斯經論四十
D52n8951_p0023a07║卷。志寧覽此論文。得其大意。今見此方君子。以論
D52n8951_p0023a08║與經。難為和會。志寧不揆衰邁。將此論文。注於經
D52n8951_p0023a09║下。使後之覽者。無費乃心。纔始開經。便得見論。論
D52n8951_p0023b01║從第八卷起。註入經。兼論與經。共成一百二十卷。
D52n8951_p0023b02║其會釋七卷。寫附於前。
D52n8951_p0023b03║（附）沙門慧研序
D52n8951_p0023b04║乾德歲。沙門慧研。又撰為序曰。此教非貝巖所編。
D52n8951_p0023b05║乃文殊結集。總三部。一部有十三千大千世界微
D52n8951_p0023b06║塵數偈。一四天下微塵𢿘品。一部有四十九萬八
D52n8951_p0023b07║千八百偈。一千二百品。一部有十萬偈。四十八品。
D52n8951_p0023b08║隱乎龍藏。未擅閻浮。逮從正法光餘。年將五百。則
D52n8951_p0023b09║第十四代祖師龍樹。運神海藏。觀前二部。非世人
D52n8951_p0024a01║所及。乃誦後部。歸於五天。傳布千年。方垂華夏。東
D52n8951_p0024a02║晉初譯。地湧靈泉。唐朝次𮋒。天降甘露。玄宗開元
D52n8951_p0024a03║中。太原有逸士李通玄者。窮八十卷之真詮。括四
D52n8951_p0024a04║十軸之玄論。夜驅神筆。舒玉齒之祥光。日探幽玄。
D52n8951_p0024a05║感天童之給饍。張皇教海。羅列義天。大中載。無諸
D52n8951_p0024a06║有高僧志寧。緬思後進之披尋。難測法門之豐富。
D52n8951_p0024a07║遂合經論。文旨相須。然其義類繁衍。未圓品藻。慧
D52n8951_p0024a08║研因叅雲水。叨覽指歸。敢搵牋毫𨤲斯漏略列經
D52n8951_p0024a09║論以標舉。彰教理而相𭣣。義朗文清。不假猊臺而
D52n8951_p0024b01║抱帙。神輝智𤼵。何勞鷲嶺以尋師。
D52n8951_p0024b02║（附）明李卓吾小序
D52n8951_p0024b03║卓和尚曰備矣。先佛為經。後佛為論。佛志寧合經
D52n8951_p0024b04║論而為一。佛慧研𨤲經論以標綱。皆不過為後代
D52n8951_p0024b05║佛子。便於觀覽故耳。其用心勤矣。然一百二十卷
D52n8951_p0024b06║之繁。吾恐一切賢聖。終未敢輕易也。破夏以來。獲
D52n8951_p0024b07║聽學佛者袁文煒。細讀華嚴合論一遍。乃知善說
D52n8951_p0024b08║華嚴。無如長者因簡其尤要者錄之。倘有大心眾
D52n8951_p0024b09║生。欲乘如來乘。直至道場。則此二百紙簡要之論
D52n8951_p0025a01║文。便是華嚴無盡藏之法界也。自心是毘盧遮那
D52n8951_p0025a02║佛智。自眼。是佛文殊根本智。自身是佛普賢差別
D52n8951_p0025a03║萬行智。自誦。是佛音聲。自聽。是佛觀世音力。自語。
D52n8951_p0025a04║是佛開不二之法門。自念。是佛不思議神通自在
D52n8951_p0025a05║功德。皆佛也。吾何幸身親見之。
D52n8951_p0025a06║（附）李長者事迹
D52n8951_p0025a07║李長者。諱通玄。莫詳所自。或有詢其本者。但言滄
D52n8951_p0025a08║州人。開元二十七年三月朢日。曳策荷笈。至於太
D52n8951_p0025a09║原盂縣西四十里。同潁鄉村名大賢。有高山奴者。
D52n8951_p0025b01║尚德慕士。長者詣其門。山奴諦瞻神儀。知非常器
D52n8951_p0025b02║遂罄折禮接。請歸安居。每旦惟食棗十顆。栢葉餅
D52n8951_p0025b03║子如七大者一枚。自爾不交外人。掩室獨處。含毫
D52n8951_p0025b04║臨紙。曾無虗時。如是三稔。一旦捨山奴南去五六
D52n8951_p0025b05║里。至馬氏古佛堂。自搆土室。寓於其側。端居宴默。
D52n8951_p0025b06║亦又十年。後復囊挈經書。遵道而去。二十里餘。次
D52n8951_p0025b07║韓氏別業。即今冠蓋村焉。忽逢一虎。當塗馴伏。如
D52n8951_p0025b08║有所待。長者語之曰。吾將著論釋華嚴經。可與吾
D52n8951_p0025b09║擇一棲止。言畢。虎起。長者徐而撫之。遂將所挈之
D52n8951_p0026a01║囊。挂於虎背。任其所止。於是虎望神福山原。直下
D52n8951_p0026a02║三十餘里。當一土龕前。便自蹲駐。長者旋𭣣囊裝。
D52n8951_p0026a03║置於龕內。虎乃屢顧。妥尾而去。其龕瑩潔圓廻。廣
D52n8951_p0026a04║袤尋丈。自然而有。非人力成。龕之四傍。舊無泉澗。
D52n8951_p0026a05║長者始來之夕。風雷暴作。拔去一古松。高三百餘
D52n8951_p0026a06║尺。及旦。松根之下。化為一潭。深極數尋。廻環五十
D52n8951_p0026a07║餘步。甘逾瑞露。色奪琉璃。時人號為長者泉。至今
D52n8951_p0026a08║澄明。未曾增減。𠎝陽之歲。祈之必應。長者製論之
D52n8951_p0026a09║夕心窮玄奥。口出白光照耀龕中。以代燈燭。居山
D52n8951_p0026b01║之後。忽有二女子容華絕世。皆可笄年。俱依大布
D52n8951_p0026b02║之衣。悉以白巾幪首。姓氏居處。一無所言。常為長
D52n8951_p0026b03║者。汲木焚香供給紙筆。卯辰之際。輒具淨饌。甘珍
D52n8951_p0026b04║畢備。置長者前。齋罷撤器。莫知所止。歷於五祀曾
D52n8951_p0026b05║不闕時。及著論將終。遂爾絕跡。謹按華嚴舊。傳東
D52n8951_p0026b06║晉三藏佛䭾跋陀羅於江都謝司空寺譯經。有二
D52n8951_p0026b07║青衣童子。忽自庭沼而出。承事梵僧。𤑔香添瓶。不
D52n8951_p0026b08║離座右。每欲將夕。還潛沼中。日日皆然。率為常事。
D52n8951_p0026b09║及譯畢寫淨。沉默無迹。長者感通。事符曩昔。長者
D52n8951_p0027a01║身長七尺二寸。廣眉朗目。丹唇紫肥。長鬚美茂。脩
D52n8951_p0027a02║臂圓直。髮彩紺色。毛端右旋。質狀無倫。風姿特異。
D52n8951_p0027a03║殊妙之相。靡不具足。首冠樺皮之冠。身披麻衣。長
D52n8951_p0027a04║裙博袖。散腰而行。亦無韋帶。居常跣足。不務將迎。
D52n8951_p0027a05║放曠人天。無所拘制。忽一日出山。訪舊址之里。適
D52n8951_p0027a06║值墅人。聚族合樂。長者徧語之曰。汝等好住。吾將
D52n8951_p0027a07║歸去。眾乃罷樂。驚惶相顧。咸皆惻愴。必謂長者却
D52n8951_p0027a08║還滄州。揮涕同詞。懇請留止。長者曰。縱在百年。會
D52n8951_p0027a09║當歸去。於是舉眾却送長者入山。至其龕所。復語
D52n8951_p0027b01║之曰。去住常然耳。汝等可各還家。及眾旋踵之頃。
D52n8951_p0027b02║嵐霧四起。景物不分。行路之人。咸共駭異。翌日。長
D52n8951_p0027b03║叟結徒登山禮候。但見姿容端儼。已坐化於龕中
D52n8951_p0027b04║矣。時當三月二十八日。報齡九十六。有一巨蛇。蟠
D52n8951_p0027b05║當龕外。張目呀口。不可向近。眾乃歸誠。致祝某等
D52n8951_p0027b06║今欲𭣣長者全身將營𣩵藏。乞潛威靈。願得就事。
D52n8951_p0027b07║蛇因攝形不現。𦒿舊潸泣轝荷。擇地於大山之陰。
D52n8951_p0027b08║累石為墳。即神福山逝多蘭若。今方山是也。初長
D52n8951_p0027b09║者隱化之日。及成墳之時。煙雲凝布。巖谷震蕩。有
D52n8951_p0028a01║二白鶴。哀唳當空。二鹿相叫連夕。其餘飛走悲鳴
D52n8951_p0028a02║滿山。鄉原之人。相率變服。追攀孺慕。若喪所天。每
D52n8951_p0028a03║當建齋。即墳上雲起。七七如是。至大曆九年二月
D52n8951_p0028a04║六日。有僧廣超。於逝多蘭若。獲長者所著論二部。
D52n8951_p0028a05║一是大方廣佛新華嚴經論四十卷。一是十二緣
D52n8951_p0028a06║生解迷顯智成悲。十明論。一卷。傳寫揚顯。遍於并
D52n8951_p0028a07║汾。廣超門人。道光能繼師志。肩負二論同遊燕趙。
D52n8951_p0028a08║昭示淮泗。使後代南北學人。悉得叅閱論文。宗承
D52n8951_p0028a09║長者。皆超光二僧流布之功。比歲僧元覘。特抵方
D52n8951_p0028b01║山。求長者遺迹。初禮石墳。次尋龕址。龕前有松三
D52n8951_p0028b02║株。俱是長者手植。長者將化之月。一株遂枯。至今
D52n8951_p0028b03║二株。常有靈鶴。結巢於頂。又於壽陽南界解愁村。
D52n8951_p0028b04║遇李士源者。乃傳論僧廣超之猶子也。示長者真
D52n8951_p0028b05║容圖瞻禮而廻。斯為滿願矣。雲居散人馬支纂錄。
D52n8951_p0028b06║
D52n8951_p0028b07║
D52n8951_p0028b08║
D52n8951_p0028b09║
D52n8951_p0029b01║畧釋新華嚴經修行次第決疑論序
D52n8951_p0029b02║李通玄（唐）
D52n8951_p0029b03║夫大方廣佛華嚴經者。是一乘圓教。佛果之門。佛果
D52n8951_p0029b04║者。體無成壞。以化眾生故。示現自成正覺佛果之樣。
D52n8951_p0029b05║舉自五位因果。及攝化境界。報得莊嚴。示與後人。令
D52n8951_p0029b06║其𤼵志。依法倣學。令修行者。所歸不疑。若不曉解𤼵
D52n8951_p0029b07║心初因。如何𤼵意。修其成佛之道。設畏罪修福。及息
D52n8951_p0029b08║妄住心。及願生淨土。乃至二乘得果。永超三界。且是
D52n8951_p0029b09║求自免苦之心。未有以十方三塗。人天苦道。及自心
D52n8951_p0030a01║之境。便成智境。與一切眾生及以諸佛同一智海之
D52n8951_p0030a02║門。三乘之流。但且說空破有。說一切眾生有自性清
D52n8951_p0030a03║淨。又說三千大千世界。為一佛報境。又云無𢿘劫修
D52n8951_p0030a04║菩薩行成佛。又說他方有淨土。此間是穢土。皆是隨
D52n8951_p0030a05║情接引。皆是化城。非真實說。此一乘智境。皆非邊量。
D52n8951_p0030a06║云十佛剎微塵數。身土交叅意明。如虛空無盡無限。
D52n8951_p0030a07║智境相入。故化儀利物皆如是。故三世劫量。無去無
D52n8951_p0030a08║來。無時可遷。不見三世。不見世間及以眾生。不見成
D52n8951_p0030a09║佛及不成佛。不見有佛處無佛處。亦無正法像法。末
D52n8951_p0030b01║法時分法故。但以自性普光明無作大智如虚空平
D52n8951_p0030b02║等無作大悲住眾生見應根利物而無失時無所造
D52n8951_p0030b03║作法如是故。智由三昧觀照。迷解顯得。不是修成。悲
D52n8951_p0030b04║由願興。不是自然。以願興成。功終願廢。五位之中。十
D52n8951_p0030b05║住第八。十行第八。十廻向第八。十地第八。分分無功
D52n8951_p0030b06║智悲。任運利物。故皆至等覺方終。智悲道滿。時亦不
D52n8951_p0030b07║改。法亦不移。但為生熟不同。時法元來不異。如三乘
D52n8951_p0030b08║一乘。境界殊別。事廣難量。今但略敘紀綱。廣申難盡
D52n8951_p0030b09║意。令行者順轍不枉其功。於此一部之經。畧立十門。
D52n8951_p0031a01║以知進修之軌。望得免其未得。識過歸真約立十門
D52n8951_p0031a02║者。
D52n8951_p0031a03║長者言西方淨土。是權非實。情存取舍。非法界如
D52n8951_p0031a04║如之體也。然華嚴本經中。善財初𤼵心悟道時。德
D52n8951_p0031a05║雲比丘。教以憶念一切諸佛法門。及入彌勒閣後。
D52n8951_p0031a06║普賢菩薩為𤼵十大願王。導生極樂。即本經已如
D52n8951_p0031a07║此矣。何况諸大乘經。讚歎淨土乎。所以古人辨論
D52n8951_p0031a08║至詳。宗鏡錄云。初心成佛者。經云。初𤼵心時。便成
D52n8951_p0031a09║正覺。譬眾川如海。纔入一滴。即稱周大海。無始無
D52n8951_p0031b01║終。如經說普莊嚴童子。一生得聞善熏習。二生成
D52n8951_p0031b02║其解行。三生得入果海。同一緣起。而此三生。只在
D52n8951_p0031b03║一念。猶如遠行。到在初步。然此初步之到。非謂無
D52n8951_p0031b04║於後步也。蓋初念即成者。與佛同位。未具究竟。禪
D52n8951_p0031b05║門悟達之士。正當親覲彌陀。直至成佛。故經曰。親
D52n8951_p0031b06║睹如來無量光。現前授我菩提記。蒙彼如來授記
D52n8951_p0031b07║已。化身無數百俱胝。智力廣大遍十方。普利一切
D52n8951_p0031b08║眾生界。夫華藏世界。一剎一塵。具含無量國土。豈
D52n8951_p0031b09║有西方不入塵剎。塵剎不含西方耶。斯不必泥於
D52n8951_p0032a01║權實之論矣。宋陳瓘云。普賢大士親覩無量光。解
D52n8951_p0032a02║脫長者。不往安樂土。親覩者。初無動移。不往者。如
D52n8951_p0032a03║是而往。旨哉言乎。
D52n8951_p0032a04║
D52n8951_p0032a05║
D52n8951_p0032a06║
D52n8951_p0032a07║
D52n8951_p0032a08║
D52n8951_p0032a09║
D52n8951_p0032b01║大方廣佛華嚴經疏序釋澄觀（唐）
D52n8951_p0032b02║往復無際。動靜一源。含眾妙而有餘。超言思而迥出
D52n8951_p0032b03║者。其唯法界歟。剖裂玄微。昭廓心境。窮理盡性。徹果
D52n8951_p0032b04║該因。汪洋冲融。廣大悉備者。其惟大方廣佛華嚴經
D52n8951_p0032b05║焉。故我世尊。十身初滿。正覺始成。乗願行以彌綸。渾
D52n8951_p0032b06║虛空為體性。富有萬德。蕩無纖塵。湛智海之澄波。虛
D52n8951_p0032b07║含萬象。皎性空之滿月。頓落百川。不起𣗳王。羅七處
D52n8951_p0032b08║於法界。無違後際。暢九會於初成。盡宏廓之幽宗。被
D52n8951_p0032b09║難思之海會。圓旨落落。該十剎而頓周。主伴重重。極
D52n8951_p0033a01║十方而齊唱。雖空空絕跡。而義天之星象燦然。湛湛
D52n8951_p0033a02║亡言。而教海之波瀾浩瀚。若乃千門潛注。與眾典為
D52n8951_p0033a03║洪源。萬德交歸。攝羣經為眷屬。其為旨也㝠真體於
D52n8951_p0033a04║萬化之域。顯德相於重玄之門。用繁興以恒如。智周
D52n8951_p0033a05║鑒而常靜。真妄交徹。即凡心而見佛心。事理雙修。依
D52n8951_p0033a06║本智而求佛智。理隨事變。則一多緣起之無邊。事得
D52n8951_p0033a07║理融。則千差涉入而無礙。故得十身歷然而相作。六
D52n8951_p0033a08║位不亂以更𭣣。廣大即入於無間。塵毛包納而無外。
D52n8951_p0033a09║炳然齊現猶彼芥缾。具足同時。方之海滴。一多無礙。
D52n8951_p0033b01║等虗室之千燈。隱顯俱成。似秋空之片月重重交映。
D52n8951_p0033b02║若帝網之垂珠。念念圓融。類夕夢之經世。法門重疊。
D52n8951_p0033b03║如雲起長空。萬行芬披。比花開錦上。若夫高不可仰。
D52n8951_p0033b04║則積行菩薩。曝鰓鱗於龍門。深不可窺。則上德聲聞。
D52n8951_p0033b05║杜視聽於嘉會。見聞為種。八難超十地之階。解行在
D52n8951_p0033b06║躬。一生圓曠劫之果。師子奮迅。眾海頓證於林中。象
D52n8951_p0033b07║王廻旋。六千道成於言下。啟明東廟。智滿不異於初
D52n8951_p0033b08║心。寄位南求。因圓不踰於毛孔。剖微塵之經卷。則念
D52n8951_p0033b09║念果成。盡眾生之願門。則塵塵行滿。真可謂常恒之
D52n8951_p0034a01║妙說。通方之洪規。稱性之極談。一乘之要軌也。尋斯
D52n8951_p0034a02║玄旨。却覽餘經。其猶杲日麗天。奪眾景之耀。須彌橫
D52n8951_p0034a03║海。落羣峯之高。是以菩薩搜秘於龍宮。大賢闡揚於
D52n8951_p0034a04║東夏。顧惟正法之代。尚匿清輝。幸哉像季之時。偶斯
D52n8951_p0034a05║玄化。况逢聖主。得在靈山。竭思幽宗。豈無慶躍。題稱
D52n8951_p0034a06║大方廣佛華嚴經者。即無盡修多羅之總名。世主妙
D52n8951_p0034a07║嚴品第一者。即眾篇義類之別目。大以曠兼無際。方
D52n8951_p0034a08║以正法自持。廣則稱體而周。佛謂覺斯玄妙。華喻功
D52n8951_p0034a09║德萬行。嚴謂飾法成人。經乃注無竭之涌泉。貫玄凝
D52n8951_p0034b01║之妙義。攝無邊之海會。作終古之常規。佛及諸王並
D52n8951_p0034b02║稱世主。法門依正。俱曰妙嚴。分義類以彰品名。冠羣
D52n8951_p0034b03║篇而稱第一。斯經有三十九品。此品建初。故云大方
D52n8951_p0034b04║廣佛華嚴經。世主妙嚴品第一。
D52n8951_p0034b05║清涼國師疏鈔緣起
D52n8951_p0034b06║清涼國師澄觀。字大休。會稽人。姓夏侯氏。生於開
D52n8951_p0034b07║元戊寅。身長九尺四寸。垂手過膝。口四十齒。目光
D52n8951_p0034b08║夜𤼵。晝乃不眴。天寳七年出家。至肅宗二年丁酉。
D52n8951_p0034b09║受具。是年奉詔入內。敕譯華嚴。初至德中。即以十
D52n8951_p0035a01║事自勵曰。體不捐沙門之表。心不違如來之制。坐
D52n8951_p0035a02║不背法界之經。性不染情礙之境。足不履尼寺之
D52n8951_p0035a03║塵。脇不觸居士之榻。目不視非儀之綵。舌不味過
D52n8951_p0035a04║午之餚。手不釋圓明之珠。㝛不離衣鉢之側。從牛
D52n8951_p0035a05║頭忠。徑山欽。問西來宗旨。授華嚴圓教於京都詵
D52n8951_p0035a06║禪師。至是大曆三年代宗詔入內。與大辯正三藏
D52n8951_p0035a07║譯經為潤文大德。既而辭入五臺大華嚴寺。𫟛思
D52n8951_p0035a08║華嚴。以五地聖人。棲身佛境。心體真如。猶於後得
D52n8951_p0035a09║智起世俗心。學世間解。繇是博覽六藝圖史。九流
D52n8951_p0035b01║異學。華夏訓詰。竺經梵字。及四圍五明。聖教世典
D52n8951_p0035b02║等書。靡不該洽。至建中四年。下筆著疏。先求瑞應。
D52n8951_p0035b03║一夕夢金容當陽山峙。光相顒顒。因以手捧咽面
D52n8951_p0035b04║門。既覺而喜。以謂獲光明遍照之徵。自是落筆無
D52n8951_p0035b05║停思。乃以信解行證。分華嚴為四科。理無不包。觀
D52n8951_p0035b06║每慨舊疏。未盡經旨。唯賢首國師。頗涉淵源。遂宗
D52n8951_p0035b07║承之。製疏凡歷四年而文成。又夢身為龍。矯首南
D52n8951_p0035b08║臺。尾蟠北臺。宛轉凌虚。鱗鬣耀日。須臾變百千數
D52n8951_p0035b09║蜿蜒青𡨕。分散四方而去。識者以為流通之象也。
D52n8951_p0036a01║初為眾講之。感景雲凝停講堂庭前之空中。又為
D52n8951_p0036a02║僧叡等著隨疏演義四十卷。隨文手鏡一百卷云。
D52n8951_p0036a03║詔清涼講華嚴宗旨
D52n8951_p0036a04║己卯十五年。清涼受鎮國大師號。進天下大僧錄。
D52n8951_p0036a05║四月帝誕節。敕有司備儀輦迎教授和尚澄觀入
D52n8951_p0036a06║內殿。闡揚華嚴宗旨。觀陞高座。曰。大哉真界。萬法
D52n8951_p0036a07║資始。包空有而絕相。入言象而無迹。妙有得之而
D52n8951_p0036a08║不有。真空得之而不空。生滅得之而真常。緣起得
D52n8951_p0036a09║之而交暎。我佛得之。妙踐真覺。廓盡塵習。寂寥於
D52n8951_p0036b01║萬化之域。動用於一虚之中融身剎以相含流聲
D52n8951_p0036b02║光而遐燭。我皇得之。靈鑒虗極。保合太和。聖文掩
D52n8951_p0036b03║於百王。淳風扇於萬國。敷玄化以覺夢。垂天真以
D52n8951_p0036b04║性情。是知不有太虗。曷展無涯之照。不有真界。豈
D52n8951_p0036b05║淨等空之心。華嚴教者。窮斯旨趣。盡其源流。故恢
D52n8951_p0036b06║廓宏遠。包納冲𮟏。不可得而思議矣。指其源也。情
D52n8951_p0036b07║塵有經。智海無外。妄惑非取。重玄不空。四句之火
D52n8951_p0036b08║莫分。萬法之門皆入。𡨕二際而不一。動千變而非
D52n8951_p0036b09║多。事理交涉而兩忘。性相融通而無盡。若秦鏡之
D52n8951_p0037a01║互照。猶帝珠之相含。重重交光。歷歷齊現。故得圓
D52n8951_p0037a02║至功於頃刻。見佛境於塵毛。諸佛心內眾生新新
D52n8951_p0037a03║作佛。眾生心內諸佛念念證真。一字法門。海墨書
D52n8951_p0037a04║而不盡。一毫之善。空界盡而無窮。語其定也。𡨕一
D52n8951_p0037a05║如於無心。即萬法動而常寂。海湛真智。光含性空。
D52n8951_p0037a06║星羅法身。影落心水。圓音非扣而長演。果海離念
D52n8951_p0037a07║而心傳。萬行忘照而齊修。漸頓無礙而雙入。雖四
D52n8951_p0037a08║心被廣。八難頓超。而一極唱高。二乗絕聽。當其器
D52n8951_p0037a09║也。百城詢友。一道棲神。明正為南。方盡南矣。益我
D52n8951_p0037b01║為友。人皆友焉。遇三毒而三德圓入。一塵而一心
D52n8951_p0037b02║淨。千化不變其慮萬境順通於道。契文殊之妙智。
D52n8951_p0037b03║宛是初心。入普賢之玄門。曾無別體。失其旨也。徒
D52n8951_p0037b04║修因於曠劫。得其門也。等諸佛於一朝。諦觀一塵。
D52n8951_p0037b05║法界在掌。理深智遠。識昧辭單。塵黷聖聰。退座而
D52n8951_p0037b06║已。帝時默湛海印朗然大覺。顧謂羣臣曰。朕之師。
D52n8951_p0037b07║言雅而簡。辭典而富。扇真風於第一義。天能以聖
D52n8951_p0037b08║法清涼朕心仍以清涼賜為國師之號。朕思從來
D52n8951_p0037b09║執身心我人及諸法定相。斯為甚倒。羣臣再拜稽
D52n8951_p0038a01║首。頂奉明命。由是中外台輔重臣。咸以八戒禮而
D52n8951_p0038a02║師之。凡歷九朝。為七帝門師。是為六祖（玄宗至文宗）。
D52n8951_p0038a03║上問華嚴法界
D52n8951_p0038a04║帝問國師澄觀曰。華嚴所詮。何謂法界。奏曰。法界
D52n8951_p0038a05║者。一切眾生之身心本體也。從本以來。靈明廓徹。
D52n8951_p0038a06║廣大虚寂。唯一真境而已。無有形貌而森羅大千。
D52n8951_p0038a07║無有邊際而含容萬有。昭昭於心目之間而相不
D52n8951_p0038a08║可覩。晃晃於色塵之內而理不可分。非徹法之慧
D52n8951_p0038a09║目離念之明智。不能見自心如此之靈通也。故世
D52n8951_p0038b01║尊初成正覺歎曰。奇哉。我今普見一切眾生具有
D52n8951_p0038b02║如來智慧德相。但以妄想執著而不能證得。於是
D52n8951_p0038b03║稱法界性。說華嚴經。全以真空簡情。事理融攝。周
D52n8951_p0038b04║遍凝寂。帝天縱聖明。一聽玄談。廓然自得。於是敕
D52n8951_p0038b05║有司備禮鑄印。遷國師統冠天下緇徒。號僧統清
D52n8951_p0038b06║涼國師。
D52n8951_p0038b07║
D52n8951_p0038b08║
D52n8951_p0038b09║
D52n8951_p0039b01║華嚴經綱要序（刪）釋觀衡（明）
D52n8951_p0039b02║華嚴大經者。乃毘盧遮那佛稱法界量顯現自性因
D52n8951_p0039b03║果本妙莊嚴究竟圓頓總持法門也。文豐義富。事渺
D52n8951_p0039b04║宗玄。要而𭣣之。不出四法界而已。蓋四法界者。一理
D52n8951_p0039b05║法界。此界也。真性法中。本無生佛名言。豈有自他影
D52n8951_p0039b06║像。世出世法。染淨因緣。當體全空。究竟清淨。不可思
D52n8951_p0039b07║議。是謂理法界也。二事法界。斯界也。即理法界。至虚
D52n8951_p0039b08║而靈。淨極而妙。不動本然。循業𤼵現。頓變相見二分。
D52n8951_p0039b09║幻開迷悟兩途。情與非情。聖凡依正。熾然同異。究竟
D52n8951_p0040a01║所有。不可思議。是謂事法界也。三理事無礙法界。是
D52n8951_p0040a02║界也。即理外無事。事外無理。理不拒事。縛脫歷然。事
D52n8951_p0040a03║不拒理。生滅寂爾。波濤萬殊而全彰水體。水性一味
D52n8951_p0040a04║而徧示波瀾。空有並施。性相不二。不可思議。是謂理
D52n8951_p0040a05║事無礙法界也。四事事無礙法界。茲界也。合上三界。
D52n8951_p0040a06║圓入一真。理事既不相違。彼此自是無礙。以事入理。
D52n8951_p0040a07║理無盡而事事無盡。以理𭣣事。理無殊而事事無殊。
D52n8951_p0040a08║舉一念而三世圓明。吹一毛而十方炳現。正中有依。
D52n8951_p0040a09║一毛孔中有無量無邊世界。依中有正。一微塵裏有
D52n8951_p0040b01║無窮無盡如來。一多互融。延促自在。不可思議。是謂
D52n8951_p0040b02║事事無礙法界也。是則世出世間。色心諸法。不出此
D52n8951_p0040b03║四種法界。又此四界。唯是一心。離心之外。無法可言。
D52n8951_p0040b04║此心亦是強名。不可言議。不可思議。即一真大法界
D52n8951_p0040b05║也。如來證此法界性。示此法界相。廣此法界量。放此
D52n8951_p0040b06║法界光。攝此法界機。彰此法界會。盡此法界理。演此
D52n8951_p0040b07║法界經。是經一名而有三部。品偈既廣。卷𢿘勝多。人
D52n8951_p0040b08║間難於秘藏。龍宮久為密護。像法住世。龍樹大師。博
D52n8951_p0040b09║盡世間琅函。因搜海中寳藏。逢斯妙典無上真乘。慨
D52n8951_p0041a01║大法不聞。何以見自心現量。圓宗未會。豈能開法性
D52n8951_p0041a02║光明。注神淵記。得下部之始終。竭力宣揚。廣上根之
D52n8951_p0041a03║知見。初流布於于闐。次傳演於支那。自經出興。此方
D52n8951_p0041a04║禪教。𤼵無礙辯才。得無師智慧。皆從此經法化而出
D52n8951_p0041a05║者也。或在諸餘經典。及師友因緣。一念相應。得見自
D52n8951_p0041a06║性。亦須從此經印證。方能弘自性圓通。所以古人云。
D52n8951_p0041a07║無不出乎此法界。無不還歸此法界。斯之謂歟。是經
D52n8951_p0041a08║疏論。代有當家。唯清涼大師。獨超越諸作。體法界觀。
D52n8951_p0041a09║開合此經。實文殊之應身。乃毘盧之徧照。以六相十
D52n8951_p0041b01║玄。𤼵其幽旨。以五周四分。𭣣其全文。分章剔義。逐句
D52n8951_p0041b02║揭宗。是疏鈔與經。可謂君臣道合也。疏鈔一出。自唐
D52n8951_p0041b03║至明。代不虗講。至於我朝神宗年次。亦講未歇時。奈
D52n8951_p0041b04║何二十年來。皆貴指點本文。講解漸於虗浮。疏鈔將
D52n8951_p0041b05║同湮沒。使如來一字法門。書海墨而不盡。破塵經卷。
D52n8951_p0041b06║包法界以無餘。全若無聞。良可惜哉。我憨山大師。乘
D52n8951_p0041b07║法界大願。示生此際。痛惜時蔽。注意大經。游心古疏。
D52n8951_p0041b08║提綱挈要。斷義分文。全經大旨。首尾昭然。此綱要之
D52n8951_p0041b09║所以作也。是清涼大師為本經之勳臣。我憨山大師。
D52n8951_p0042a01║又為疏鈔之導師也。正閣筆之日。適曹溪堅請。經疏
D52n8951_p0042a02║源流未敘。綱要起止無題。不期大師示寂曹溪。此種
D52n8951_p0042a03║公案。遂成缺典。幸益公法屬。竭力募刻。丁丑春衡為
D52n8951_p0042a04║大師掃塔因緣。特之匡山法雲蘭若。得此新刻。如獲
D52n8951_p0042a05║舊藏。法法現前。受用不盡。感斯大惠。無可為酬。罄此
D52n8951_p0042a06║微言。用以鳴後云爾。
D52n8951_p0042a07║
D52n8951_p0042a08║
D52n8951_p0042a09║
D52n8951_p0042b01║安般守意經序康僧會（吳）
D52n8951_p0042b02║夫安般者。諸佛之大乘。以濟眾生之漂流也。其事有
D52n8951_p0042b03║六。以治六情。情有內外。眼耳鼻口身心。謂之內矣。色
D52n8951_p0042b04║聲香味細滑邪念。謂之外也。經曰。諸海十二事。謂內
D52n8951_p0042b05║外六情之受邪行。猶海受流。餓夫夢飯。蓋無滿足也。
D52n8951_p0042b06║心之溢盪。無微不浹。怳惚髣髴。出入無間。視之無形。
D52n8951_p0042b07║聽之無聲。逆之無前。尋之無後。深微細妙。形無絲髮。
D52n8951_p0042b08║梵釋僊聖。所不能照明。默種于此。化生乎彼。非凡所
D52n8951_p0042b09║覩。謂之陰也。猶以晦曀。種夫粢芬。闓手覆種。孳有萬
D52n8951_p0043a01║億。旁人不覩其形。種家不知其𢿘也。一朽乎下。萬生
D52n8951_p0043a02║乎上。彈指之間。心九百六十轉。一日一夕。十三億意。
D52n8951_p0043a03║意有一身。心不自知。猶彼種夫也。是以行寂。繫意著
D52n8951_p0043a04║息。𢿘一至十。十數不誤。意定在之。小定三日。大定七
D52n8951_p0043a05║日。寂無他念。泊然若死。謂之一禪。禪棄也棄十三億
D52n8951_p0043a06║穢念之意。已獲數定。轉念著隨。蠲除其八。正有二意。
D52n8951_p0043a07║意定在隨由在數矣。垢濁消滅。心稍清淨。謂之二禪
D52n8951_p0043a08║也。又除其一。注意鼻頭。謂之止也。得止之行。三毒四
D52n8951_p0043a09║趣。五陰六𡨕。諸穢滅矣。焸然心明。踰明月珠。婬邪巧
D52n8951_p0043b01║心。猶鏡處泥。穢垢污焉。偃以照天。覆以臨土。聰叡聖
D52n8951_p0043b02║達。萬土臨照。雖有天地之大。靡一夫而能覩。所以然
D52n8951_p0043b03║者。由其垢濁。眾垢污心。有踰彼鏡矣。若得良師。剗刮
D52n8951_p0043b04║瑩磨。薄塵微曀。蕩使無餘。舉之以照。毛髮面理。無微
D52n8951_p0043b05║不察。垢退明存。使其然矣。情溢意散。念萬不識一矣。
D52n8951_p0043b06║猶若於市。馳心放聽。廣采眾音。退宴存思。不識一夫
D52n8951_p0043b07║之言。心逸意散。濁翳其聰也。若自閒處。心思寂寞。志
D52n8951_p0043b08║無邪欲。側耳靖聽。萬句不失。片言斯著。心靖意清之
D52n8951_p0043b09║所由也。行寂止意。懸之鼻頭。謂之三禪也。還觀其身。
D52n8951_p0044a01║自頭至足。反覆微察。內體污露。森楚毛豎。猶覩膿涕。
D52n8951_p0044a02║於斯具照。天地人物。其盛若衰。無存不亡。信佛三寳。
D52n8951_p0044a03║眾𡨕皆明。謂之四禪也。攝心還念。諸陰皆滅。謂之還
D52n8951_p0044a04║也。穢欲寂盡。其心無想。謂之淨也。得安般行者。厥心
D52n8951_p0044a05║即明。舉眼所觀。無幽不覩。往無數劫。方來之事。人物
D52n8951_p0044a06║所更。現在諸剎。其中所有世尊法化。弟子誦習。無遐
D52n8951_p0044a07║不見。無聲不聞。怳惚髣髴。存亡自由。大彌八極。細貫
D52n8951_p0044a08║毛氂。制天地住壽命。猛神德壞天兵動三千。移諸剎。
D52n8951_p0044a09║八不思議。非梵所測。神德無限。六行之由也。世尊初
D52n8951_p0044b01║欲說斯經時。大千震動。人天易色。三日安般。無能質
D52n8951_p0044b02║者。於是世尊化為兩生。一曰何等。一曰尊主。演于斯
D52n8951_p0044b03║義出矣。大士上人六雙十二軰。靡不執行。有菩薩者
D52n8951_p0044b04║安清。字世高。安息王嫡后之子。讓國與叔。馳避本土。
D52n8951_p0044b05║翔而後進。遂處京師。其為人也。博學多識。貫綜神模。
D52n8951_p0044b06║七正盈縮。風氣吉凶。山崩地動。鍼脉諸術。覩色知病。
D52n8951_p0044b07║鳥獸鳴啼。無音不照。懷二儀之弘仁。愍黎庶之頑闇。
D52n8951_p0044b08║先挑其耳。卻啟其目。欲之視聽明也。徐乃陳演正真
D52n8951_p0044b09║之六度。譯安般之秘奥。學者塵興。靡不去穢濁之操。
D52n8951_p0045a01║就清白之德者也。余生未蹤。始能負薪。考妣徂落。三
D52n8951_p0045a02║師凋喪。仰瞻雲日。悲無質受。睠言顧之。潸然出涕。㝛
D52n8951_p0045a03║祚未沒。會見南陽韓林。潁川皮業。會稽陳慧。此三賢
D52n8951_p0045a04║者。信道篤密。執德弘正。烝烝進進。志道不倦。余從之
D52n8951_p0045a05║請問。規同矩合。義無乖異。陳慧注義。余助斟酌。非師
D52n8951_p0045a06║不傳。不敢自由也。言多鄙拙。不究佛意。明哲眾賢。願
D52n8951_p0045a07║共臨察。義有肱腨。加聖刪定。共顯神融矣。
D52n8951_p0045a08║（會其先康居人。世居天竺。移交趾。出家。礪行。博覽。屬文。吳孫權赤烏中。至建業。為營建初寺。由是江
D52n8951_p0045a09║左失法遂興。晉武初卒。時於吳朝。注安般守意。法鏡。道樹。三經。并製經序。辭趣雅贍。義旨微密。並見
D52n8951_p0045b01║重後世。）。
D52n8951_p0045b02║
D52n8951_p0045b03║
D52n8951_p0045b04║
D52n8951_p0045b05║
D52n8951_p0045b06║
D52n8951_p0045b07║
D52n8951_p0045b08║
D52n8951_p0045b09║
D52n8951_p0046b01║安般守意經序謝　敷（晉）
D52n8951_p0046b02║夫意也者。眾苦之萌基。背正之元本。荒迷放蕩。浪逸
D52n8951_p0046b03║無涯。若狂夫之無所麗。愛惡充心。躭昬無節。若戎狄
D52n8951_p0046b04║之無君。微矣哉。即之無像。尋之無朕。則毫末不足以
D52n8951_p0046b05║喻其細。迅矣哉。僨蹻惚怳。昫帀宇宙。則奔電不足以
D52n8951_p0046b06║比其速。是以彈指之間。九百六十轉。一日一夕十三
D52n8951_p0046b07║億想念。必響報成生死栽。一身所種。滋蔓彌劫。凡在
D52n8951_p0046b08║三界倒見之徒。溺𠷔淵流。莫能自反。正覺慈愍。開示
D52n8951_p0046b09║慧路。防其終凶之源。漸塞忿欲之微兆。為啟安般之
D52n8951_p0047a01║要徑。泯生滅以𡨕寂。伸道品以養恬。建十慧以入微。
D52n8951_p0047a02║縶九神之逸足。防七識之洪流。故曰。守意也。若乃制
D52n8951_p0047a03║伏麤垢。拂剗漏結者。亦有望見貿樂之士。閉色聲於
D52n8951_p0047a04║視聽。遏塵想以禪寂。乘靜泊之禎祥。納色天之嘉祚。
D52n8951_p0047a05║然正志荒於華樂。昔習沒於交逸。福田矜執而日零。
D52n8951_p0047a06║毒根迭興而罪襲。是以輪廻五趣。億劫難拔嬰羅。欲
D52n8951_p0047a07║網有劇深牢。由於無慧樂定。不惟道門使其然也。至
D52n8951_p0047a08║於乘慧入禪。亦有三軰。或畏苦滅色。樂㝛泥洹。志存
D52n8951_p0047a09║自濟。不務兼利者。為無著乘。或仰希妙相。仍有遣無。
D52n8951_p0047b01║不建大悲。練盡緣縛者。則號緣覺。菩薩者。深達有本。
D52n8951_p0047b02║暢因緣無達本者。有有自空。暢無者因緣常寂。自空
D52n8951_p0047b03║故不出有以入無。常寂故不盡緣以歸空。住理而有
D52n8951_p0047b04║非所縛。非縛故無無所脫。苟厝心領要。觸有悟理者。
D52n8951_p0047b05║則不假外以靜內。不因禪而成慧。故曰。阿惟越致不
D52n8951_p0047b06║隨四禪也。若欲塵翳心。慧不常立者。乃假以安般息
D52n8951_p0047b07║其馳想。猶農夫之淨地。明鏡之瑩剗矣。然則耘耨不
D52n8951_p0047b08║以為地。地淨而種滋。瑩剗非以為鏡。鏡淨而照明。故
D52n8951_p0047b09║開士行禪。非為守寂。在遊心於玄𡨕矣。肇自𤼵心悲
D52n8951_p0048a01║盟弘普。秉權積德。忘期安眾。眾雖濟而莫脫。將廢知
D52n8951_p0048a02║而去筌矣。是謂菩薩不滅想取證也。此三乘雖同假
D52n8951_p0048a03║禪靜。至於建志厥初。各有攸歸。故學者宜恢心宏模。
D52n8951_p0048a04║植栽於始也。漢之季世。有捨家開士安清。字世高。安
D52n8951_p0048a05║息國王之太子也。審榮辱之浮寄。齊死生乎一貫。遂
D52n8951_p0048a06║脫屣於萬乘。抱玄德而遊化。演道教以𤼵朦。表神變
D52n8951_p0048a07║以源之。于時俊乂歸宗。釋華崇實者。若禽獸之從麟
D52n8951_p0048a08║鳳。鱗介之赴[乳-孚+(乏-之+虫)]蔡矣。又博綜殊俗。善眾國音。傳授斯
D52n8951_p0048a09║經。變為晉文。其所譯出百餘萬言。探暢幽賾。淵玄難
D52n8951_p0048b01║測此安般典。其文雖約。義關眾經。自淺至精。眾行具
D52n8951_p0048b02║舉。學之先要。孰踰者乎。行者欲凝神反朴。道濟無外。
D52n8951_p0048b03║而不循斯法者。何異刖夫之陟太山。無翅而圖昇虚
D52n8951_p0048b04║乎。釋迦如來。妙慧足於曩劫。歷無𢿘以潛化。至于眾
D52n8951_p0048b05║生運會。圓滿告成。而猶現行六年以為教端者。誠以
D52n8951_p0048b06║鎮一紛邪。莫尚茲也。由是而觀。可不務歟。敷染習沈
D52n8951_p0048b07║𡨕。積罪歷劫。生與佛乖。弗覩神化。雖以微祚。得稟遺
D52n8951_p0048b08║典。而情想繁蕪。道根未固。仰欣聖軌。未一暫履。夕惕
D52n8951_p0048b09║戰懼。惄焉如儔。是以誠心諷誦。以鍾識習。每遭明叡。
D52n8951_p0049a01║輒咨凝滯。然𡨕宗已遠。義訓小殊。乃採集英彥。戢而
D52n8951_p0049a02║載焉。雖粗聞大要。未悟者眾。於是復率愚思。推檢諸
D52n8951_p0049a03║數。尋求明證。遂相繼續。撰為注義。并抄撮大安般修
D52n8951_p0049a04║行諸經事相應者。引而合之。或以隱顯相從。差簡搜
D52n8951_p0049a05║尋之煩。經道弘深。既非愚淺所能裁衷。又辭意鄙拙。
D52n8951_p0049a06║萬不暢一。祇增理穢。敢云足以闡融妙旨乎。實欲私
D52n8951_p0049a07║記所識。以備遺忘而已耳。儻有覽者。願亮不逮。正其
D52n8951_p0049a08║愚謬焉。
D52n8951_p0049a09║
D52n8951_p0049b01║安般注序（禪定）釋道安（晉）
D52n8951_p0049b02║安般者出入也。道之所寄。無往不因。德之所寓。無往
D52n8951_p0049b03║不託。是故安般寄息以成守。四禪寓骸以成定也。寄
D52n8951_p0049b04║息故有六階之差。寓骸故有四級之別。階差者。損之
D52n8951_p0049b05║又損之。以至於無為。級別者。忘之又忘之。以至於無
D52n8951_p0049b06║欲也。無為故。無形而不因。無欲故。無事而不適。無形
D52n8951_p0049b07║而不因。故能開物。無事而不適。故能成務。成務者。即
D52n8951_p0049b08║萬有而自彼。開物者。使天下兼忘我也。彼我雙廢者
D52n8951_p0049b09║守乎。唯守也。故修行經以斯二法而成寂。得斯寂者。
D52n8951_p0050a01║舉足而大千震。揮手而日月捫。疾吹而鐵圍飛。微𭊌
D52n8951_p0050a02║而須彌舞。斯皆乗四禪之妙止。御六息之大辨者也。
D52n8951_p0050a03║夫執寂以御有。崇本以動末。有何難也。安般居十念
D52n8951_p0050a04║之一。於五根則念根也。故撰法句者。屬唯念品也。昔
D52n8951_p0050a05║漢氏之末。有安世高者。博聞稽古。特專阿毘曇學。其
D52n8951_p0050a06║所出經。禪數最悉。此經其所譯也。茲乃趣道之要徑。
D52n8951_p0050a07║何莫由斯道也。魏初康會為之注義。義或隱而未顯
D52n8951_p0050a08║者。安竊不自量。敢因前人。為解其下。庶欲蚊翮。以助
D52n8951_p0050a09║隨藍。霧潤以增巨壑也。
D52n8951_p0050b01║（安姓衛。常山扶柳人。窮覽經典。注般若道行密跡安般諸經。序致淵富。妙盡深旨。博涉經義。南投襄
D52n8951_p0050b02║陽化行樊沔。後歸符堅建元中終長安五級▆。）。
D52n8951_p0050b03║
D52n8951_p0050b04║
D52n8951_p0050b05║
D52n8951_p0050b06║
D52n8951_p0050b07║
D52n8951_p0050b08║
D52n8951_p0050b09║
D52n8951_p0051b01║法鏡經序康僧會（三國）
D52n8951_p0051b02║夫心者。眾法之原。臧否之根。同出異名。禍福分流。以
D52n8951_p0051b03║身為車。以家為國。周旋十方。禀無勌息家欲難足。猶
D52n8951_p0051b04║海吞流。火之獲薪。六邪之殘已甚於蒺藜。網之賊魚
D52n8951_p0051b05║矣。女人佞等三𩲐其善偽而信寡。斯家之為禍也。尊
D52n8951_p0051b06║邪穢。賤清真。連藂瑣。謗聖賢。興獄訟。喪九親。斯家之
D52n8951_p0051b07║所由矣。是以上士。恥其穢。懼其厲。為之懾懾如也。嘿
D52n8951_p0051b08║思遁邁。由明哲之避無道矣。鬄髮毀容。法服為珍。靖
D52n8951_p0051b09║處廟堂。練情攘穢。懷道宣德。開導聾瞽。或有隱處山
D52n8951_p0052a01║澤。漱石枕流。專心滌垢。神與道俱。志寂齊乎無名。明
D52n8951_p0052a02║化周乎羣生。賢聖競於清淨。稱斯道曰大明。故曰法
D52n8951_p0052a03║鏡。騎都尉安玄。臨淮嚴浮調。斯二賢者。年在束齕。弘
D52n8951_p0052a04║志聖業。鉤𣸧致遠。窮神逹幽。愍世蒙惑。不睹大。雅竭
D52n8951_p0052a05║思譯傳斯經。景謨都尉口陳。嚴調筆授。言既稽古。義
D52n8951_p0052a06║又微妙。然時干戈未戢。志士莫敢或遑。大道陵遲。內
D52n8951_p0052a07║學者寡。聞睹其景化。可以拯塗炭之尤險然義壅而
D52n8951_p0052a08║不達。因閑竭愚。為之注義。喪師歷載。莫由重質心憤
D52n8951_p0052a09║口悱。停筆愴如。追遠慕聖涕泗并流。今記識闕疑。俟
D52n8951_p0052b01║後明哲庶有暢成。以顯三寳矣。
D52n8951_p0052b02║
D52n8951_p0052b03║
D52n8951_p0052b04║
D52n8951_p0052b05║
D52n8951_p0052b06║
D52n8951_p0052b07║
D52n8951_p0052b08║
D52n8951_p0052b09║
D52n8951_p0053b01║正法念處經序（小教）失名（後魏）
D52n8951_p0053b02║夫域中之名四等。道之所生萬殊。名蓋眾名之所生。
D52n8951_p0053b03║非有生之寔。然則修促共盡。小大同期。而金字絲編。
D52n8951_p0053b04║緗文素篆。分途列道。門張戶設。既昧斷惑之境。未接
D52n8951_p0053b05║息言之路。詎能探神測妙。苞總無邊。有聖將應。靈因
D52n8951_p0053b06║曠遠。志遺髮膚。施單城國。及繁星駐綵。夕馬騰空。出
D52n8951_p0053b07║四門以結念。屬三夜而圓果。十力在己。八解俱照。智
D52n8951_p0053b08║兼一切。慈洽萬方。既而法吼傍震。甘露降洒。鷲山祗
D52n8951_p0053b09║𣗳之下。鹿苑連河之地。眾出恒沙。徒繁林竹。反窮迷
D52n8951_p0054a01║於升極。啟重昬於燈炬。雖鵠林興暮。檀薪已燃。教義
D52n8951_p0054a02║不忘。風聲逾被。壽陵仰丹素之工。清臺寫金玉之質。
D52n8951_p0054a03║冰骨流輝。園間加等。遺𢍆餘旨。薄傳前載。幽宗絕唱。
D52n8951_p0054a04║方備茲辰。使持節大將軍領中書監攝吏部尚書京
D52n8951_p0054a05║畿大都督渤海王世子高公。道風虗邁。神衿峻遠。負
D52n8951_p0054a06║日月於中衢。擊雷霆於上路。德表生民。作舟梁於華
D52n8951_p0054a07║夏。器含羣物。制天淵於廟堂。殊流共委。酌而不竭。異
D52n8951_p0054a08║軫同騖。仰以知歸。黃扉南闢。鈴閣東啟。則有高士通
D52n8951_p0054a09║才。幽人偉器。懱其漢爵之重。鄙其南岳之遊。曳裾高
D52n8951_p0054b01║步。自得門下。俱申前趣之禮。並應却行之眷。蓋以書
D52n8951_p0054b02║奏多方。術呈異等。或披卷而止。或一貫獨得。每留神
D52n8951_p0054b03║釋典。洞叩玄門。以夫照壁瀉瓶。遺文必舉。非徒九部。
D52n8951_p0054b04║寧止十二。逷矣西方。路超百㝛。精力苦心。不憚重𥀹。
D52n8951_p0054b05║故能法藏流行。異聞俱凑。爰有舍城妙說。時將感通。
D52n8951_p0054b06║法螺良藥。響授斯在。從善業之本。極身念之際。標品
D52n8951_p0054b07║有七。明義者五。至如違俗絕世。託想菩提。眷彼天人。
D52n8951_p0054b08║深嗟鬼畜。鑒茲因果。𡨕心是緣。篤誠修行。又悟前旨
D52n8951_p0054b09║載懷依仰。形殊理一。大覺下臨。照然獨曉。四攝六通。
D52n8951_p0055a01║網羅羣智。贊揚妙德。事屬斯文。直以風殊俗舛。詞翰
D52n8951_p0055a02║乖絕。傾耳注目。隔若山河。將恐靈教有虧。玄旨多墜。
D52n8951_p0055a03║有婆羅門人瞿曇流支。比丘曇林僧昉等。鉤深索隱。
D52n8951_p0055a04║言通理接。延居第館。四事無違。乃譯明茲典。名正法
D52n8951_p0055a05║念處。起自興和歲陽玄黓。終於武定淵獻之年。條流
D52n8951_p0055a06║積廣。合七十卷。微言不沫。弘之在我。大崇覺典。尅宣
D52n8951_p0055a07║靈迹。此乃濟四部於法橋。涮六塵於定水。心般業重。
D52n8951_p0055a08║無德而言。龍𣗳不追。馬鳴日遠。申法尊道。夫豈異昔。
D52n8951_p0055a09║所以緇素擊節。雅俗傾首。義有存焉。永法三界云爾。
D52n8951_p0055b01║隂持入經序釋道安（晉）
D52n8951_p0055b02║隂持入者。世之深病也。馳騁人心。變德成狂耳。聾口
D52n8951_p0055b03║爽躭醉榮寵抱癡投𡨕酸號三趣。其為病也。猶癩疾
D52n8951_p0055b04║焉。入骨徹髓。良醫拱手。猶蹎蹶焉。來則𡨕然。莫有所
D52n8951_p0055b05║識。大聖悼茲。痛心內𤼵。忘身安。赴塗炭。含厚德。忍舞
D52n8951_p0055b06║擊。觀羅密於重雲。止𦊨網于八極。洪癡不得振其翼。
D52n8951_p0055b07║巨愛不得逞其足。採善心於毫𦬆。拔兇頑於虎口。以
D52n8951_p0055b08║大寂為至樂。五音不能聾其耳矣。以無為為滋味。五
D52n8951_p0055b09║味不能爽其口矣。曜形濁世。拯擢難計。陟降教終。潛
D52n8951_p0056a01║淪無名。諸無著等。尋各騰逝。大弟子眾。深懼妙法混
D52n8951_p0056a02║然廢沒。於是令迦葉集結阿難所傳。凡三藏焉。該羅
D52n8951_p0056a03║幽廓。難度難測也。世雄授藥。必因本病。病不能均。是
D52n8951_p0056a04║故眾經相待乃備。非彥非聖罔能綜練。自茲以後。神
D52n8951_p0056a05║通高士。各為訓釋。或攬撰諸經。以為行式。譬瓔璣歟。
D52n8951_p0056a06║擇彼珠珍。以色相𤼵。佩之冠之為灮為飾。喻繪事歟。
D52n8951_p0056a07║調別眾彩。以圖暉列。諸明叡者。所撰亦然。此經則是
D52n8951_p0056a08║其數也。有捨家開士。出自安息。字世高。大慈流洽。播
D52n8951_p0056a09║化斯土。譯梵為晉。微顯闡幽。其所敷宣。專務禪觀。醇
D52n8951_p0056b01║玄道數。深矣遠矣。是經其所出也。陰入之弊。人莫知
D52n8951_p0056b02║苦。是故先聖。照以止觀。陰結日損。成泥洹品。自非知
D52n8951_p0056b03║機。其孰能與於此乎。從首至于九絕。都是四十五藥
D52n8951_p0056b04║也。以慧斷知。入三部者。成四諦也。十二因緣訖淨法
D52n8951_p0056b05║部者。成四信也。其為行也。唯神矣。故不言而成。唯妙
D52n8951_p0056b06║矣。故不行而至。統斯行者。則明白四達。立根得眼。成
D52n8951_p0056b07║十力子。紹胄法王奪澤大千。若取證則拔三結。住壽
D52n8951_p0056b08║成道。徑至應真。此乃大乘之舟檝。泥洹之𨵿路。于斯
D52n8951_p0056b09║晉土。禪觀弛廢。學徒雖興。蔑有盡漏。何者。禪思守玄。
D52n8951_p0057a01║練微入寂。在取何道。猶覘于掌。墮替斯要。而希見證。
D52n8951_p0057a02║不亦難乎。安末近積罪。生逢百罹。戎狄孔棘。世乏聖
D52n8951_p0057a03║導。潛遁晉山。孤居離眾。幽處窮壑。竊覽篇目。淺識獨
D52n8951_p0057a04║見。滯而不達。夙宵抱疑。諮諏靡質。會太陽比丘竺法
D52n8951_p0057a05║濟。并州道人支曇講。陟岨冐𡨥。重繭遠集。此二學士。
D52n8951_p0057a06║高朗博通。誨而不倦者也。遂與㭊槃暢礙。造茲注解。
D52n8951_p0057a07║世不值佛。又處邊國。音殊俗異。規矩不同。又以愚量
D52n8951_p0057a08║聖。難以逮也。冀未踐緒者。少有微補。非敢自必㭊究
D52n8951_p0057a09║經旨。
D52n8951_p0057b01║了本生死經序（四諦）釋道安（晉）
D52n8951_p0057b02║夫四信妙輿者。眾祐之寶軒也。以運連縛倒見眾生。
D52n8951_p0057b03║凡在三界。罔弗冠癡佩嬰行舞生死。而趨陰堂。揖讓
D52n8951_p0057b04║色味。驂惑載疑。驅馳九止者也。既則狎賢侮聖。從其
D52n8951_p0057b05║姦慝。貪劒恚鏚。梟截玄路。羣誹上要。殃禍備嘗矣。世
D52n8951_p0057b06║雄顧愍。深圖變謀法旍曜於重霓。道皷震於雷吼。寂
D52n8951_p0057b07║千障乎八紘。慧戈陷乎三有。於是碎癡冠決嬰佩。升
D52n8951_p0057b08║信車入諦軌。則因緣息。成四喜矣。故曰。了本生死也。
D52n8951_p0057b09║了猶解也。本則癡也。元也。如來指舉一隅。身子伸敷
D52n8951_p0058a01║高旨。引興幽讚。美矣盛矣。夫計身有命。則隨緣縛。𧩂
D52n8951_p0058a02║佛毀信。若彌綸於幽室矣。夫解空無命。則成四諦。照
D52n8951_p0058a03║然立信。若日殿之麗乾矣。斯乃五十六藥之崇基。淵
D52n8951_p0058a04║乎蓋眾行之宗也。開微成務。孰先者乎。佛始得道。隆
D52n8951_p0058a05║建大哀。此經則十六之一也。其在天竺三藏聖師。莫
D52n8951_p0058a06║不以為教首而研幾也。漢之季世。此經始降茲土。雅
D52n8951_p0058a07║䆳奥邈。少達旨歸者也。魏代之初。有高士河南支恭
D52n8951_p0058a08║明為作注解。探玄暢滯。真可謂入室者矣。俊哲先人。
D52n8951_p0058a09║足以折中也。然童蒙之倫。猶有未悟。故仍前迹附釋
D52n8951_p0058b01║末訓。非苟穿鑿。以紫亂朱也。儻孤居始進者。可以辯
D52n8951_p0058b02║惑焉。
D52n8951_p0058b03║
D52n8951_p0058b04║
D52n8951_p0058b05║
D52n8951_p0058b06║
D52n8951_p0058b07║
D52n8951_p0058b08║
D52n8951_p0058b09║
D52n8951_p0059b01║大十二門經序（禪定）釋道安（晉）
D52n8951_p0059b02║夫婬息存乎解色。不係防閑也。有絕存乎解形。不係
D52n8951_p0059b03║念空也。色解。則冶容不能縛。形解則無色不能滯。不
D52n8951_p0059b04║縛者。雖天魔玉顏。窈窕豔姿。莫足傾之。之謂固也。不
D52n8951_p0059b05║滯者。雖遊空無識。泊然永壽。莫足礙之。之謂真也。何
D52n8951_p0059b06║者。執古以御有。心妙以了色。雖羣居猶芻靈。泥洹猶
D52n8951_p0059b07║如幻。豈多制形而重無色哉。是故聖人以四禪防淫。
D52n8951_p0059b08║淫無遺焉。以四空滅有。有無現焉。淫有之息要在明
D52n8951_p0059b09║乎。萬行之未始有百化猶逆旅也。怨憾之興。興於此
D52n8951_p0060a01║彼。此彼既興。遂成仇敵。仇敵適成。勃然赫怒。赫怒已
D52n8951_p0060a02║𤼵。無所不至。至不可至。神幽想獄。乃毒乃辛。欣之甘
D52n8951_p0060a03║之。是以如來訓之以等。等所難等。何往不等。等心既
D52n8951_p0060a04║富。怨本息矣。豈非為之乎。未有圖難於其易者乎。夫
D52n8951_p0060a05║然則三事凶躭廢然息矣。十二重關廓然闢矣。根立
D52n8951_p0060a06║而道生。覺立而道成。莫不由十二門立乎。定根以逆
D52n8951_p0060a07║道休也。大人揮變。榮光四塞。彈撇安明。吹沫千萬。默
D52n8951_p0060a08║動異剎。必先正受。明夫匪禪無以統乎。無方而不畱。
D52n8951_p0060a09║匪定無以周乎。萬形而不礙。禪定不愆於神變乎何
D52n8951_p0060b01║有也。至矣盡矣。蔑以加矣。此經世高所出也。辭旨雅
D52n8951_p0060b02║密。正而不豔。比諸禪經最為精悉。案經後記云。嘉禾
D52n8951_p0060b03║七年在建鄴周司𨽾舍寫。緘在篋匱。向二百年矣。𡨕
D52n8951_p0060b04║然不行。無聞名者。比丘竺道護。於東垣界賢者經中
D52n8951_p0060b05║得送詣濩澤乃得流布。得經之後。俄而其家遇火。護
D52n8951_p0060b06║若不覩為灰炭矣。自然將𠷔斯禪也。後死者不得與
D52n8951_p0060b07║聞此經也。此經也八音所誨。四道作訓。約無乏文重
D52n8951_p0060b08║無簡矣。精義入神何以上乎。前世又為懸解一家之
D52n8951_p0060b09║傳。故筌而次之。然世高出經。貴本不飾。天竺古文。文
D52n8951_p0061a01║通尚質。倉卒尋之。時有不達。今為畧注。繼前人之末。
D52n8951_p0061a02║非敢亂朱。冀有以寤焉。
D52n8951_p0061a03║
D52n8951_p0061a04║
D52n8951_p0061a05║
D52n8951_p0061a06║
D52n8951_p0061a07║
D52n8951_p0061a08║
D52n8951_p0061a09║
D52n8951_p0061b01║緣生經并論序（大藏華字函亦載云緣生論序）失名
D52n8951_p0061b02║原是一心。積為三界。癡流漫遠。苦樹鬱高。欲討其際。
D52n8951_p0061b03║難測其本。理極實相之門。筌窮假名之域。五因七果。
D52n8951_p0061b04║十有二分緣生之法。總備於此。凡則迷而起妄。聖則
D52n8951_p0061b05║悟以通真。下似兔浮上如象。度大哉妙覺。淵乎洞盡。
D52n8951_p0061b06║十地與雙林俱暢。聞城共稻芊咸敷。至若此經。獨苞
D52n8951_p0061b07║彼例。彼所未說。此乃具演。攀緣為首。對治為末。總則
D52n8951_p0061b08║一十一門。別則百二十門。其旨微而密。其詞約而隱。
D52n8951_p0061b09║經之綱目攝在茲焉。并有聖者鬱楞迦。附此經旨作
D52n8951_p0062a01║論顯𤼵。其論也遍取三乘之意。不執一部之筌。先立
D52n8951_p0062a02║偈章。後興論釋。偈有三十。故亦名三十論也。大業二
D52n8951_p0062a03║年十月南賢豆國（舊名天竺者訛也）三藏法師達摩笈多。與
D52n8951_p0062a04║故𮋒經法師彥琮。在東都上林園。依林邑所獲賢豆
D52n8951_p0062a05║梵本譯為隋言。三年九月其功乃竟。經二卷。論一卷。
D52n8951_p0062a06║三藏師究論閒明。義解沉密。琮法師博通經論。兼善
D52n8951_p0062a07║梵本。共對華本更相扣擊。一言靡違。三覆逾審。辭頗
D52n8951_p0062a08║簡質。意存允正。比之昔人。差無尤失。真曰法燈。足稱
D52n8951_p0062a09║智藏。願窮後際。常益世間云爾。
D52n8951_p0062b01║佛說興起行經序（說戒）失名
D52n8951_p0062b02║所謂崑崙山者。則閻浮利地之中心也。山皆寳石。周
D52n8951_p0062b03║匝有五百窟。窟皆黃金。常五百羅漢居之。阿耨大泉
D52n8951_p0062b04║外周圍山。山內平地。泉處其中。泉岸皆黃金以四獸
D52n8951_p0062b05║頭出水。其口各繞一匝已。還復其方。出投四海。象口
D52n8951_p0062b06║所出者。則黃河是也。其泉方各二十五由延。深三厥
D52n8951_p0062b07║劣。一厥劣者七里也。泉中有金臺。方一由延。臺上有
D52n8951_p0062b08║金蓮華。以七寳為莖。如來將五百羅漢常以月十五
D52n8951_p0062b09║日於中說戒。因舍利弗問佛十事㝛緣。後以十五日
D52n8951_p0063a01║時。將本弟子說訖乃止。如是至九往。所以十問而九
D52n8951_p0063a02║荅者。以木鏘之對。人間償之。欲示人㝛緣不可逃避
D52n8951_p0063a03║故也。又阿耨泉中。非有漏礙形所可周遊。雖有阿難
D52n8951_p0063a04║為如來所接也。所以𣪞勤告舍利弗者。欲化諸龍故
D52n8951_p0063a05║也。
D52n8951_p0063a06║
D52n8951_p0063a07║
D52n8951_p0063a08║
D52n8951_p0063a09║
D52n8951_p0063b01║比丘尼大戒序釋道安（晉）
D52n8951_p0063b02║世尊立教法有三焉。一者戒律也。二者禪定也。三者
D52n8951_p0063b03║智慧也。斯三者至道之由戶。泥洹之關要也。戒者斷
D52n8951_p0063b04║三惡之干將也。禪者絕分散之利器也。慧者齊藥病
D52n8951_p0063b05║之妙醫也。具此三者。於取道乎何有也。夫然用之有
D52n8951_p0063b06║次。在家出家。莫不始戒以為基址也。何者。戒雖檢形。
D52n8951_p0063b07║形乃百行舟輿也。須臾不矜不莊。則傷戒之心入矣。
D52n8951_p0063b08║傷戒之心入。而後欲求不入三惡道。未所前聞也。故
D52n8951_p0063b09║如來舉為三藏之首也。外國重律。每寺立持律月。月
D52n8951_p0064a01║相率說戒。說戒之日。終夜達曉。諷乎切教以相維攝。
D52n8951_p0064a02║犯律必彈。如鷹隼之逐鳥雀也。大法東流。其日未遠。
D52n8951_p0064a03║我之諸師始秦受戒。又乏譯人考校者尠。先人所傳
D52n8951_p0064a04║相承謂是。至澄和上多所正焉。余昔在鄴少習其事。
D52n8951_p0064a05║未及檢戒。遂遇世亂。每以怏怏不盡於此。至歲在鶉
D52n8951_p0064a06║火。自襄陽至關右。見外國道人曇摩侍諷阿毘曇於
D52n8951_p0064a07║律特善。遂令涼州沙門竺佛念寫其梵文。道賢為譯。
D52n8951_p0064a08║慧常筆受。逕夏漸冬。其文乃訖。考前常行世戒。其謬
D52n8951_p0064a09║多矣。或殊失旨。或粗舉意。昔從武遂法潛得一部戒。
D52n8951_p0064b01║其言煩直。意常恨之。而今侍戒規矩與同。猶如合符
D52n8951_p0064b02║出門應轍也。然後乃知淡乎無味。乃真道味也。而嫌
D52n8951_p0064b03║其丁寧文多反復稱。即命慧常令斥重去複。常乃避
D52n8951_p0064b04║席。謂大不宜爾。戒猶禮也。禮執而不誦。重先制也。慎
D52n8951_p0064b05║舉止也。戒乃逕廣長舌相。三達心制。八輩聖士。珍之
D52n8951_p0064b06║寶之。師師相付。一言乖本。有逐無赦。外國持律。其事
D52n8951_p0064b07║實爾。此土尚書及與河洛。其文樸質無敢措手。明祇
D52n8951_p0064b08║先王之法言。而慎神命也。何至佛戒聖賢所貴。而可
D52n8951_p0064b09║改之以從方言乎。恐失四依不嚴之教也。與其巧便。
D52n8951_p0065a01║寧守雅正。譯梵為秦東教之士。猶或非之。願不刊削
D52n8951_p0065a02║以從飾也。眾咸稱善。於是案梵文書。唯有言倒時從
D52n8951_p0065a03║順耳。前出戒十三事。中起室與檀越議三十事。中至
D52n8951_p0065a04║大姓家及綺紅錦繡衣及七因緣法。如斯之比。失旨
D52n8951_p0065a05║多矣。將來學者。審欲求先聖雅言者。宜詳攬焉。諸出
D52n8951_p0065a06║為秦言。便約不煩者。皆蒲萄酒之被水者也。外國云
D52n8951_p0065a07║戒有七篇而前出戒皆八篇。今戒七悔過。後曰尸义
D52n8951_p0065a08║罽頼尼。尸义罽頼尼有百七事。明也如斯則七篇矣。
D52n8951_p0065a09║又侍尸义罽賴尼。有百一十事。余嫌其多。侍曰我持
D52n8951_p0065b01║律許口受十事一記無長也。尋僧純在丘慈國。佛陀
D52n8951_p0065b02║舌彌許得比丘尼大戒來。出之正與侍同百有一十。
D52n8951_p0065b03║爾乃知其審不多也。然則比丘戒不止二百五十。阿
D52n8951_p0065b04║夷戒不止五百也。
D52n8951_p0065b05║比丘大戒本。欲說戒。維那出堂前。唱不淨者出。次曰
D52n8951_p0065b06║庾跋門怒鉢羅鞞處。然後入唱行籌曰。頞簸含陀阿
D52n8951_p0065b07║素舍羅遮麗吏布薩陀心密栗楴娑㯓鞞度舍羅姞
D52n8951_p0065b08║隸怒說戒者乃曰僧和集會。未受大戒者出。僧何等
D52n8951_p0065b09║作為荅說戒不來者。屬授清淨說。說已。那春夏冬若
D52n8951_p0066a01║干日已過去。僧盡共思惟。一切生死過。求於度世道。
D52n8951_p0066a02║若精進持戒。同亦當歸死。不精進持戒。同亦當歸死。
D52n8951_p0066a03║寧持戒而死。不犯戒而生。譬如駛水流。日月不常住。
D52n8951_p0066a04║人命疾於彼。去者不復還。
D52n8951_p0066a05║
D52n8951_p0066a06║
D52n8951_p0066a07║
D52n8951_p0066a08║
D52n8951_p0066a09║
D52n8951_p0066b01║八關齋制序簡文帝（梁）
D52n8951_p0066b02║夫五宅易昏。四流不泊。業動心風。情漂愛燄。自非識
D52n8951_p0066b03║達真空。照靈珠於難曉。神緣妙境。蓄慈根於未化。無
D52n8951_p0066b04║以却此四魔。登茲十善。今列筵肅靜。高宇閒邃。香吐
D52n8951_p0066b05║六銖。煙浮五色。目對金容。耳餐玉韻。無容使情緣異
D52n8951_p0066b06║染。形不肅恭。類倚於鴛宮。同力於羊角。宜制此心虵。
D52n8951_p0066b07║袪斯醉象。立制如左。咸勉聽思。謹條八關齋制如左。
D52n8951_p0066b08║睡眠籌至不覺。罰禮二十拜。擎香罏𦗟經三契。一出
D52n8951_p0066b09║不請刺罰禮十拜。二出過三契經不還。罰禮十拜。三
D52n8951_p0067a01║鄰座睡眠。維那至而不語者。罰禮十拜。四鄰座睡眠
D52n8951_p0067a02║私相容隱不語維那者。罰禮十拜。五維那不勤𦗟察。
D52n8951_p0067a03║有犯制者不即糺舉。為眾座所𤼵覺者。維那罰禮二
D52n8951_p0067a04║十拜。擎香罏𦗟經三契。六白黑維那更相糺察。若有
D52n8951_p0067a05║阿隱。罰禮二十拜。七聽經契終有不唱讚者。罰禮十
D52n8951_p0067a06║拜。八請刺無次第罰禮十拜。九請刺白黑刺有誤者
D52n8951_p0067a07║罰禮十拜。十。
D52n8951_p0067a08║
D52n8951_p0067a09║
D52n8951_p0067b01║比丘尼戒本所出本末序竺法汰（晉）
D52n8951_p0067b02║拘夷國寺甚多。修飾至麗。王宮彫鏤。立佛形像。與寺
D52n8951_p0067b03║無異。有寺名達慕藍。（百七十僧）北山寺名致[(匕/禾)*(企-止+米)]藍。（六十僧）劒
D52n8951_p0067b04║慕王新藍。（五十僧）溫㝛王藍。（七十僧）。
D52n8951_p0067b05║右四寺佛圖舌彌所統。寺僧皆三月一易屋。床坐或
D52n8951_p0067b06║易藍者。未滿五臘。一㝛不得無依止。
D52n8951_p0067b07║王新僧伽藍。（九十僧有年少沙門。字鳩摩羅。乃才大高。明大乗學。與舌彌是師徒。而舌彌阿
D52n8951_p0067b08║含學也。）阿麗藍。（百八十比丘尼）輪若干藍。（五十比丘尼）阿麗跋藍。（二十
D52n8951_p0067b09║尼道）。
D52n8951_p0068a01║右三寺比丘尼。統依舌彌受法戒。比丘尼外國法不
D52n8951_p0068a02║得獨立也。此三寺尼。多是葱嶺以東王侯婦女。為道
D52n8951_p0068a03║遠集斯寺。用法自整。大有撿制。亦三月一易房。或易
D52n8951_p0068a04║寺出行。非大尼三人不行。多持五百戒。亦無師一㝛
D52n8951_p0068a05║者。輒彈之。今所出比丘尼大戒本。此寺常所用者也。
D52n8951_p0068a06║舌彌乃不肯令此戒來東。僧純等求之至勤。每嗟此
D52n8951_p0068a07║後出法整唯之斯戒。末乃得之。其解色以息婬。不在
D52n8951_p0068a08║止冶容也。不欲以止竊。不在謹封藏也。解色則無情
D52n8951_p0068a09║於外形何計飾容與不飾乎。不欲則無心於珠玉。何
D52n8951_p0068b01║須慢藏與緘縢乎。所謂無關而不可開。無約而不可
D52n8951_p0068b02║解也。內徤既爾。外又毀容粗服。進𨓤中規非法不視。
D52n8951_p0068b03║非時不餐。形如朽柱。心若溼灰。斯戒之謂也。豈非聖
D52n8951_p0068b04║人善救人。故無棄人也哉。然女人之心。弱而多放。佛
D52n8951_p0068b05║達其微。防之宜密。是故立戒每倍於男也。大法流此。
D52n8951_p0068b06║五百餘年。比丘尼大戒了餘其文以此推之。外國道
D52n8951_p0068b07║士亦難斯人也。法汰頃年鄙當世為人師處。一大域
D52n8951_p0068b08║而坐視令無一部僧法。推求出之。竟不能具。吾昔得
D52n8951_p0068b09║大露精比丘尼戒。而錯得其藥方一匣。持之自隨。二
D52n8951_p0069a01║十餘年。無人傳譯。近欲參出。殊非尼戒。方知不相關
D52n8951_p0069a02║通至於此也。賴僧純於拘夷國來。得此戒本。令佛念
D52n8951_p0069a03║曇摩侍慧常傳。始得具斯一部法矣。然弘之由人。不
D52n8951_p0069a04║知斯人等。能遵行之不耳。
D52n8951_p0069a05║
D52n8951_p0069a06║
D52n8951_p0069a07║
D52n8951_p0069a08║
D52n8951_p0069a09║
D52n8951_p0069b01║阿毘曇心序釋慧遠（晉）
D52n8951_p0069b02║阿毘曇心者。三藏之要頌。詠歌之微言。管統眾經領
D52n8951_p0069b03║其宗會。故作者以心為名焉。有出家開士。字曰法勝。
D52n8951_p0069b04║淵識遠鑒。探深研機。龍潛赤澤。獨有其明。其人以為
D52n8951_p0069b05║阿毗曇經。源流廣大。難卒尋究。非贍智宏才。莫能畢
D52n8951_p0069b06║綜。是以探其幽致。別撰斯部。始自界品。訖于問論。凡
D52n8951_p0069b07║二百五十偈以為要解。號之曰心。其頌聲也。擬象天
D52n8951_p0069b08║樂。若靈籥自𤼵儀形羣品。觸物有寄。若乃一吟一咏。
D52n8951_p0069b09║狀鳥步獸行也。一弄一引。類乎物情也。情與類遷。則
D52n8951_p0070a01║聲隨九變而成歌。氣與數合。則音協。律呂而俱作。拊
D52n8951_p0070a02║之金石。則百獸率舞。奏之管絃。則人神同感。斯乃窮
D52n8951_p0070a03║音聲之妙會。極自然之象趣。不可勝言者矣。又其為
D52n8951_p0070a04║經。標偈以立本。述本以廣義。先弘內以明外。譬由根
D52n8951_p0070a05║而尋條。可謂美𤼵於中。暢於四肢者也。𤼵中之道要
D52n8951_p0070a06║有三焉。一謂顯法相以明本。二謂定己性於自然。三
D52n8951_p0070a07║謂心法之生。必俱遊而同感。俱遊必同於感。則照𢿘
D52n8951_p0070a08║會之相因。己性定於自然。則達至當之有極。法相顯
D52n8951_p0070a09║於真境。則知迷情之可反。心本明於三觀。則覩玄路
D52n8951_p0070b01║之可遊。然後練神達思。水鏡六府。洗心淨慧。擬蹟聖
D52n8951_p0070b02║門。尋相因之數即有以悟無。推至當之極。動而入微
D52n8951_p0070b03║矣。罽賔沙門僧伽提婆。少翫茲文。味之彌久。兼宗匠
D52n8951_p0070b04║本正。關入神要。其人情悟所叅。亦已涉其津矣。會遇
D52n8951_p0070b05║來遊。因情令譯。提婆乃手執梵本。口宣晉言。臨文誡
D52n8951_p0070b06║懼。一章三復。遠亦寶而重之。敬慎無違。然方言殊韻。
D52n8951_p0070b07║難以曲盡。儻或失當。俟之來賢。幸諸明哲。正其大謬。
D52n8951_p0070b08║（遠姓賈。鴈門樓煩人。少為諸生。與弟慧持受業道安。義熈十二年終于廬山。）。
D52n8951_p0070b09║
D52n8951_p0071b01║廬山出修行方便禪經統序釋慧遠（晉）
D52n8951_p0071b02║夫三業之興。以禪智為宗。雖精麤異分。而階藉有方。
D52n8951_p0071b03║是故𤼵軫分逵。塗無亂轍。革俗成務。功不待積。靜復
D52n8951_p0071b04║所由。則幽緒告微。淵博難究。然理不云昧。庶旨統可
D52n8951_p0071b05║尋。試略而言。禪非智。無以窮其寂。智非禪。無以深其
D52n8951_p0071b06║照。則禪智之要。照寂之謂。其相濟也。照不離寂。寂不
D52n8951_p0071b07║離照。感則俱遊。應必同趣。功玄於日用。交養於萬法。
D52n8951_p0071b08║其妙物也。運羣動以至壹而不有。廓大象於未形而
D52n8951_p0071b09║不無。無思無為而無不為。是故洗心靜亂者以之研
D52n8951_p0072a01║慮。悟徹入微者。以之窮神也。若乃將入其門。機在攝
D52n8951_p0072a02║會。理玄數廣。道隱於文。則是阿難曲承音詔。遇非其
D52n8951_p0072a03║人。必藏之靈府。何者。心無常規。其變多方。𢿘無定像。
D52n8951_p0072a04║待感而應。是故化行天竺。緘之有匠。幽關莫開。罕𨶳
D52n8951_p0072a05║其庭。從此而觀。理有行藏。道不虗授。良有以矣。如來
D52n8951_p0072a06║泥洹未久。阿難傳其共行。弟子末田地。末田地傳其
D52n8951_p0072a07║那婆斯。此三應真。咸乘至願。𡨕契于昔。功在言外。經
D52n8951_p0072a08║所不辨。必闇軌元匠孱焉無差。其後有優波崛。弱而
D52n8951_p0072a09║超悟。智終世表。才高應寡。觸理從簡。八萬法藏。所存
D52n8951_p0072b01║唯要。五部之分。始自於此。因斯而推。固知形運。以廢
D52n8951_p0072b02║興自兆。神用。則幽步無蹟。妙動難尋。涉麤生異。可不
D52n8951_p0072b03║慎乎。可不察乎。自茲以來。感於事變。懷其舊典者。五
D52n8951_p0072b04║部之學。並有其人。咸懼大法將頹。理深其慨。遂各述
D52n8951_p0072b05║讚禪經。以隆盛業。其為教也。無數方便以求寂然。寂
D52n8951_p0072b06║乎唯寂。其揆一耳。而尋條求根者眾。統本運末者寡。
D52n8951_p0072b07║或將暨而不至。或守方而未變。是故經稱滿願之德。
D52n8951_p0072b08║高普事之風。原去聖旨。非徒全其長。亦所以救其短。
D52n8951_p0072b09║若然五部殊業。存乎其人。人不繼世。道或隆替廢興
D52n8951_p0073a01║有時。則互相升降。小大之目。其可定乎。又達節善變。
D52n8951_p0073a02║出處無際。晦名寄蹟。無聞無示。若斯人者。復不可以
D52n8951_p0073a03║名部分。既非名部之所分。亦不出乎其外。別有宗明
D52n8951_p0073a04║矣。每慨大教東流。禪數尤寡。三業無統。斯道殆廢。頃
D52n8951_p0073a05║鳩摩𦒿婆。宣馬鳴所述。乃有此業。雖其道未融。蓋是
D52n8951_p0073a06║為山於一簣。欣時來之有遇。感寄趣於若人。捨夫制
D52n8951_p0073a07║勝之論。而順不言之辯。遂誓彼僧那。以至寂為己任。
D52n8951_p0073a08║懷德未忘。故遺訓在茲。其為要也。圖大成於末象。開
D52n8951_p0073a09║微言而崇體。悟惑色之悖德。杜六門以寢患。達忿競
D52n8951_p0073b01║之傷性。齊彼我以宅心。於是異族同氣。幻形告疎。入
D52n8951_p0073b02║深緣起。見生死際。爾乃闢九關於龍津。超三忍以登
D52n8951_p0073b03║位。垢習凝於無生。形累畢於神化。故曰無所從生。靡
D52n8951_p0073b04║所不生。於諸所生。而無不生。今之所譯。出自達摩多
D52n8951_p0073b05║羅。與佛大先。其人西域之俊。禪訓之宗。搜集經要。勸
D52n8951_p0073b06║𤼵大乗。弘教不同。故有詳略之異。達摩多羅。闔眾篇
D52n8951_p0073b07║於同道。開一色為恒沙。其為觀也。明起不以生。滅不
D52n8951_p0073b08║以盡。雖往復無際。而未始出於如。故曰色不離如。如
D52n8951_p0073b09║不離色。色則是如。如則是色。佛大先以為澄源引流。
D52n8951_p0074a01║固宜有漸。是以始自二道。開甘露門。釋四義以反迷。
D52n8951_p0074a02║啟歸塗以領會。分別陰界。導以正觀。暢散緣起。使優
D52n8951_p0074a03║劣自辯。然後令原始反終。妙尋其極。其極非盡。亦非
D52n8951_p0074a04║所盡。乃曰無盡。入於無盡法門。非夫道冠三乘。智通
D52n8951_p0074a05║十地。孰能動玄根於法身。歸宗一於無相。靜無遺照。
D52n8951_p0074a06║動不離寂者哉。
D52n8951_p0074a07║
D52n8951_p0074a08║
D52n8951_p0074a09║
D52n8951_p0074a10║
D52n8951_p0074a11║
D52n8951_p0074a12║
D52n8951_p0074a13║
D52n8951_p0074a14║
D52n8951_p0074a15║
D52n8951_p0074a16║
D52n8951_p0074b01║舍利弗阿毘曇序釋道標（後秦）
D52n8951_p0074b02║阿毘曇。秦言無比法。出自八音。亞聖所述。作之雖簡。
D52n8951_p0074b03║成命曲僃。重徽曠濟。神要莫比。真祗洹之微風。反眾
D52n8951_p0074b04║流之宏趣。然佛後闇昧。競執異津。或有我有法。或無
D52n8951_p0074b05║我有法。乖忤淳風。虧蒙聖道。有舍利弗。玄哲高悟。神
D52n8951_p0074b06║貫翼從。德備左面。智參照來。其人以為是非之越大
D52n8951_p0074b07║猷將隱。既曰像法任之益滯是以敢於佛前所聞經
D52n8951_p0074b08║法。親承即集。先廵隄防。摭抑邪流。助宣法化。故其為
D52n8951_p0074b09║經也。先立章以崇本。後廣演以明義。明義之體四焉。
D52n8951_p0075a01║問分也非問分也。攝相應分也。緒分也。問分者寄信
D52n8951_p0075a02║扣擊。明夫應會。非問分者。假韻默通。唯宣法相。攝相
D52n8951_p0075a03║應分者。總括自他釋非相無。緒分者遠述因緣以彰
D52n8951_p0075a04║性空。性空彰則反迷至矣。非相無則相與用矣。法相
D52n8951_p0075a05║宣則邪觀息矣。應會明則極無遺矣。四體圓足。二諦
D52n8951_p0075a06║義備。故稱無比法也。此經於先出阿毗曇。雖文言融
D52n8951_p0075a07║通而旨格各異。制又載自空以明宗極。故能取貴於
D52n8951_p0075a08║當時。而垂軌於千載。明典振於遠維。四眾率爾。同仰
D52n8951_p0075a09║是使。狥有者袪妄見之惑。向化者起即隆之動。迢迢
D52n8951_p0075b01║焉故𡨕宗之遺緒也。亹亹焉故歸輪之所契也。此經
D52n8951_p0075b02║標明曩代。靈液西畛。淳教彌於閬風。玄問扇於東嶺。
D52n8951_p0075b03║雖秦天王沖姿叡聖。𡨕根樹於既往。實相結於皇極。
D52n8951_p0075b04║王德應符。闡揚三寳。聞茲典誥。夢想思覽。雖曰悠邈。
D52n8951_p0075b05║感之愈勤。會天竺沙門曇摩崛多。曇摩耶舍等。義學
D52n8951_p0075b06║來遊。秦主既契㝛心。相與辯明經理。趣起清言於名
D52n8951_p0075b07║教之域。散眾微於自無之境。超超然誠韻外之致。愔
D52n8951_p0075b08║愔然覆美稱之實。於是詔令傳譯。然承華天哲。道嗣
D52n8951_p0075b09║聖躬。玄味遠流。妙度淵極。特體明旨。遂讚其事。經師
D52n8951_p0076a01║本雖闇誦。誠宜謹僃。以秦弘始九年。命書梵文。至十
D52n8951_p0076a02║年尋應令出。但以經趣微遠。非徒關言所契。苟彼此
D52n8951_p0076a03║不相領悟。直委之譯人者。恐津梁之要。未盡於善。停
D52n8951_p0076a04║至十六年。經師漸𡢃秦語。令自宣譯。皇儲親管理味。
D52n8951_p0076a05║言意兼了。復所向盡。然後筆受。即復內呈上。討其煩
D52n8951_p0076a06║重。領其指歸。故令文之者修飾。義之者綴潤。并校至
D52n8951_p0076a07║十七年訖。若乃文外之功。勝契之妙。誠非所階。未之
D52n8951_p0076a08║能詳。竝求之眾經。考之諸論。新異之美。自宣之文。惟
D52n8951_p0076a09║法住之實。如有表裏。然原其大體。有無兼用。微文淵
D52n8951_p0076b01║富。義旨顯灼。斯誠有部之永塗。大乘之靡趣。先達之
D52n8951_p0076b02║所宗。後進之可仰。標以近質。綜不及遠。情未能已。猥
D52n8951_p0076b03║參斯典。希感之誠。脫復微序。庶望賢哲。以恕其鄙。（出三
D52n8951_p0076b04║藏記集　大藏羣字函）。
D52n8951_p0076b05║
D52n8951_p0076b06║
D52n8951_p0076b07║
D52n8951_p0076b08║
D52n8951_p0076b09║
D52n8951_p0077b01║關中出禪經序釋僧叡（後秦）
D52n8951_p0077b02║禪法者向道之初門。泥洹之津徑也。此土先出修行
D52n8951_p0077b03║大小十二門。大小安般雖是其事既不根悉。又無受
D52n8951_p0077b04║法學者之戒。蓋闕如也。鳩摩羅法師。以辛丑之年。十
D52n8951_p0077b05║二月二十日。自姑臧至長安。予即以其月二十六日。
D52n8951_p0077b06║從受禪法。既蒙啟授。乃知學准。法有成修。首楞嚴經
D52n8951_p0077b07║云。人在山中學道無師。道終不成。是其事也。尋蒙抄
D52n8951_p0077b08║撰眾家禪要。得此三卷。初四十三偈。是鳩摩羅羅陀
D52n8951_p0077b09║法師所造。後二十偈是馬鳴菩薩之所造也。其中五
D52n8951_p0078a01║門。是婆須蜜僧伽羅叉。漚波崛僧伽斯那勒比丘。馬
D52n8951_p0078a02║鳴羅陀禪要之中抄集之所出也。六覺中偈。是馬鳴
D52n8951_p0078a03║菩薩修習之。以釋六覺也。初觀婬恚癡相。及其三門。
D52n8951_p0078a04║皆僧伽羅叉之所撰也。息門六事。諸論師說也。菩薩
D52n8951_p0078a05║習禪法中後更依持世經。益十二因緣一卷。要解二
D52n8951_p0078a06║卷。別時撰出。夫馳心縱想。則情愈滯而惑愈㴱。繫意
D52n8951_p0078a07║念明。則澄鑒朗照。而造極彌密。心如水火。擁之聚之
D52n8951_p0078a08║則其用彌全。波之散之則其勢彌薄。故論云質微則
D52n8951_p0078a09║勢重。質重則勢微。如地質重。故勢不如水。水性重。故
D52n8951_p0078b01║力不如火。火不如風。風不如心。心無形故。力無上神
D52n8951_p0078b02║通變化入不思議。心之力也。心力既全。乃能轉昬入
D52n8951_p0078b03║明。明雖愈於不明。而明未全也。明全在于忘照。照忘
D52n8951_p0078b04║然後無明非明。無明非明爾乃幾乎息矣。慧之功也。
D52n8951_p0078b05║故經云無禪不智。無智不禪。然則禪非智不照。照非
D52n8951_p0078b06║禪不成。大哉禪智之業可不務乎。出此經後。至弘始
D52n8951_p0078b07║九年閏月五日重求檢挍。懼初受之不審。差之一毫。
D52n8951_p0078b08║將有千里之隔。詳而定之。輒復多有。所正既備。無間
D52n8951_p0078b09║然矣。
D52n8951_p0079b01║內典序沈　約（梁）
D52n8951_p0079b02║尚矣哉。羣生之始也。義隱三藏之外。事非二乘所窺。
D52n8951_p0079b03║自並識同奔。隨緣受業。人天異軌。蠉動殊貫。苦樂𮋒
D52n8951_p0079b04║回。智愚相襲。莫不宅火輪騖。擬燄颷遷。以寸陰之短。
D52n8951_p0079b05║晷馳永劫之遙路。精靈起伏。萬緒千名。如來𤼵源恒
D52n8951_p0079b06║品。蓋亦含生之一。至於並首爭馳。斯固未或異也。至
D52n8951_p0079b07║於覆簣無始之初。成功斷籌之末。塗遙業遠。妙軫遐
D52n8951_p0079b08║長。累明積慧。靈覺獨曉。妙法輪轉。甘露啟霏。舟輿六
D52n8951_p0079b09║趣。津梁五道。斯既已事盈方等。義滿神宣逮於大權
D52n8951_p0080a01║恊化。對揚宗極。狥物兆於慈悲。亾身著乎非已。行符
D52n8951_p0080a02║四等。道升十地。遙然自得漏累煙銷。且精心適道。功
D52n8951_p0080a03║非一業。雖會理共源。而萌情或異。是故高心邈行。分
D52n8951_p0080a04║路同趨。忘懷屏欲。殊途一致。安忍與金石同固。戒行
D52n8951_p0080a05║與寳珠色等。雖秋禽年至。春鮪時登。而耿介長蔬。忡
D52n8951_p0080a06║怛在念。故能藉智探虗。乗心炤理。包括四天。卷舒萬
D52n8951_p0080a07║劫。聞片義而陟道塲。受一言而升彼岸。長夜未開。心
D52n8951_p0080a08║關自曉。淹廻聖迹。寢息神光。妙吼遐徹。鸞音自遠。權
D52n8951_p0080a09║迹四門。既非悟道之始。假滅雙𣗳。寧有薪盡之窮。而
D52n8951_p0080b01║天人瞻慕。彷彿興情。範金琢玉。圖容寫狀。靈儀炫日。
D52n8951_p0080b02║寳剎臨雲。莫不龍章八彩。瓊華九色。至乃齒髮傳靈。
D52n8951_p0080b03║衣履遺證。感降參差。雲霏霧委此。又昭被象譯。輝映
D52n8951_p0080b04║縑圖。夫秉牘書事。其流已遠。蓋所以彪著往迹。煥述
D52n8951_p0080b05║遐聲。雖篆籕異文。胡華舛則至於叶暢心靈。抑揚訓
D52n8951_p0080b06║義。固內外同規。人神一揆。墳典丘索域中之史策。本
D52n8951_p0080b07║起下生。方外之紀傳。統而為言。未始或異也。而經紀
D52n8951_p0080b08║繁廣。條流舛散。一事始末。袠理卷分。或詞義離斷。或
D52n8951_p0080b09║文字互出。甫涉後條。已昧前覽。尋源討流。未知攸適。
D52n8951_p0081a01║雖精理瑩。心止乎句偈。而初悟始學。致惑者多。是故
D52n8951_p0081a02║曲辨情靈。栖心妙典。伏膺空有之說。博綜兼忘之書。
D52n8951_p0081a03║該括羣流。集成茲典。事以例分。義隨理合。功約悟廣。
D52n8951_p0081a04║莫尚於斯。可以理求。證成妙果。若乃載司南之車。猶
D52n8951_p0081a05║稱靡惑。服四照之草。得用不迷。况乎六馬同鑣。萬流
D52n8951_p0081a06║共貫日月經天。方斯未已。河海帶地。夫豈足云。蓋入
D52n8951_p0081a07║道之筌蹄。羣生有悟於此也。
D52n8951_p0081a08║
D52n8951_p0081a09║
D52n8951_p0081b01║金光明經序釋宗𧷤（宋）
D52n8951_p0081b02║夫靈心絕待。泯萬物而獨存。妙行難思。諸緣普現。則
D52n8951_p0081b03║實際理地。雖不受於一毫。而事相門中。亦不捨於一
D52n8951_p0081b04║法。故如來出世。說金光明經。依清淨心。建解脫行。顯
D52n8951_p0081b05║出塵之經卷。𣱵廓迷情。示伏藏之寶王。頓圓大用。夫
D52n8951_p0081b06║以信相為起教之人。則菩薩無滯空之行。於堅牢有
D52n8951_p0081b07║贊空之頌。則法身非有相之求。性相該通。有無互建。
D52n8951_p0081b08║則一經之要義在於斯。至於明諸佛法性之源。探如
D52n8951_p0081b09║來壽量之本。金光普照。發揚一切智門。金鼓騰聲。顯
D52n8951_p0082a01║示無邊妙用。則菩薩發行之源也。懺除罪障。本如夢
D52n8951_p0082a02║之法門。讚歎如來。舉修行之妙果。摩訶薩埵之飼虎。
D52n8951_p0082a03║能捨能行。長者流水之濟魚。有始有卒。則菩薩依真
D52n8951_p0082a04║之行也。譬之明月當天。影沉眾水。真金作器。體應萬
D52n8951_p0082a05║形。主伴圓融。一多自在。能於一法受一切法。則信如
D52n8951_p0082a06║來之秘藏。實為三界之寶乗。莊嚴性海之門。趣向覺
D52n8951_p0082a07║王之本。是以十千天子。聞而頓證於菩提。一切眾生。
D52n8951_p0082a08║入者皆同於甘露。則見聞隨喜。讀誦受持。於一念具
D52n8951_p0082a09║了無上法門者。豈小緣哉。凡我同儔。勉思佛意。
D52n8951_p0082b01║勝鬘經序（方廣）釋慧觀（宋）
D52n8951_p0082b02║勝鬘經者。蓋方廣之要略。超昇之洪軌。故其為教也。
D52n8951_p0082b03║創基覆簣而雲峰已搆。冲想一興。而淵悟載豁。言踰
D52n8951_p0082b04║常訓。旨越舊篇。故𤼵心希聖。而神儀躍靈。歸無別章。
D52n8951_p0082b05║而歎德斯備。誠感聲𤼵。而尊號響集。然後勒心切戒。
D52n8951_p0082b06║曠志僧那。善攝靡遺。大乘斯御。馳輪幽轍。長驅永路。
D52n8951_p0082b07║期運克終。誕登玄極。玄極無二。故萬流歸一。故曰。二
D52n8951_p0082b08║乘皆入一乘。所謂究竟第一義乘。一誠無辨而義有
D52n8951_p0082b09║區分。名曰義生。故稱謂屢轉。三五之興。蓋繇此也。爾
D52n8951_p0083a01║其奥也。窮無始之前。以明解惑之本。究來際之味。挹
D52n8951_p0083a02║泥洹之妙。文寡義豐。彌綸羣籍。宇宙不足以擬其廣。
D52n8951_p0083a03║太虗不能以議其量。淵兮其不可測也。廓兮其不可
D52n8951_p0083a04║極也。將求本際之源。追返流之極者。必至于此焉。
D52n8951_p0083a05║
D52n8951_p0083a06║
D52n8951_p0083a07║
D52n8951_p0083a08║
D52n8951_p0083a09║
D52n8951_p0083b01║十法句義經序釋道安（晉）
D52n8951_p0083b02║夫有欲之激。百轉千化。搖蕩成教。亦何得一端乎。是
D52n8951_p0083b03║故正覺因心所遷即名為經。邪止名正。亂止名定。方
D52n8951_p0083b04║圓隨器。合散從俗。隨器。故因質而立名。從俗。故緣對
D52n8951_p0083b05║而授藥。立名無常名則神通矣。授藥無常藥。則感而
D52n8951_p0083b06║通故矣。即已不器。又通其故。則諸行汎然因法而結
D52n8951_p0083b07║也。二三至十。在乎其人。病有眾寡以人為目耳。譬藥
D52n8951_p0083b08║分劑。有單有複。診脉視色。投藥緣疾。法參相成。不其
D52n8951_p0083b09║然乎。自佛即幽。阿難所傳。分為三藏。纂乎前緒。部別
D52n8951_p0084a01║諸經。小乘則為阿含四行。中阿含者數之藏府也。阿
D52n8951_p0084a02║毘曇者。𢿘之苑藪也。其在赤澤。碩儒通人。不學阿毘
D52n8951_p0084a03║曇者。蓋闕如也。夫造舟而濟者。其體也安。粹𢿘而立
D52n8951_p0084a04║者。其業也美。是故般若啟卷。必𢿘了諸法。卒𢿘以成
D52n8951_p0084a05║經。斯乃眾經之㗋襟。為道之樞極也。可不務乎。可不
D52n8951_p0084a06║務乎。於戲。前徒不忘玄𢿘者。鶖鷺子也。于茲繼武。有
D52n8951_p0084a07║自來矣。篤斯業者。或不成也。爰晉土者。世高其俊也。
D52n8951_p0084a08║偉哉數學。淵源流清。抱德惠和。播馨此域。安雖希高
D52n8951_p0084a09║迹。末由也已。然旋焉周焉。藏焉修焉。未墜地也。并一
D52n8951_p0084b01║不惑。以成積習移志。蹈遠移質。綠以高尚。欲疲不能
D52n8951_p0084b02║也。人亦有言曰。聖人也者。人情之積也。聖由積靡。爐
D52n8951_p0084b03║鎚之間。惡可已乎。經之大例。皆異說同行。異說者。明
D52n8951_p0084b04║夫一行之歸致。同行者其要不可相無。則行必俱行。
D52n8951_p0084b05║全其歸致。則同處而不新。不新故頓至而不惑。俱行
D52n8951_p0084b06║故叢萃而不迷也。所謂知異知同。是乃大通。既同既
D52n8951_p0084b07║異。是謂大備也。以此察之。義焉廋哉。義焉廋哉。夫玄
D52n8951_p0084b08║覽莫美乎同異。而得其門者或寡矣。明白莫過乎辯
D52n8951_p0084b09║數。而入其室者鮮矣。昔嚴調撰十慧章句。康僧會集
D52n8951_p0085a01║六度要目。每尋其迹。欣有寤焉。然猶有闕文行未錄
D52n8951_p0085a02║者。今抄而第之。名曰十法句義。若其常行之注解。若
D52n8951_p0085a03║昔未集之。貽後同我之倫。儻可察焉。
D52n8951_p0085a04║
D52n8951_p0085a05║
D52n8951_p0085a06║
D52n8951_p0085a07║
D52n8951_p0085a08║
D52n8951_p0085a09║
D52n8951_p0085b01║刻千佛名經序釋觀衡（明）
D52n8951_p0085b02║世界以音聲為體。道德以名言為用。而綱常倫理非
D52n8951_p0085b03║名言無以立矣。名言於世大矣哉。是以古聖先賢。垂
D52n8951_p0085b04║名萬世。千載之下。俗流常品。仰名尋德。以革凡習。則
D52n8951_p0085b05║知聖賢非名無以垂化。凡愚非名無以導心。而成聖
D52n8951_p0085b06║成賢。不可不知名言為重矣。乃至出家妙法。諸佛菩
D52n8951_p0085b07║薩亦以名言為常住法身。名字不朽。即廣長舌常轉
D52n8951_p0085b08║法輪也。原其三刼三千佛。因聞五十三佛名而𤼵菩
D52n8951_p0085b09║提心。俱成正覺。而三千諸佛。亦以洪名。展轉開悟眾
D52n8951_p0086a01║生佛佛道同。名於世亦一也。有罪障之軰。經微塵刼。
D52n8951_p0086a02║不聞佛名字。菩提種子。何由生焉。悲夫。我軰何幸得
D52n8951_p0086a03║遇釋迦法中。感我覺皇。宣說諸佛名字。凡一歷耳根。
D52n8951_p0086a04║永為道種。况復稱揚讚歎。唱和禮拜。各自淨信。成佛
D52n8951_p0086a05║無疑矣。病僧自建五臺以來。每率清眾。日課千佛名
D52n8951_p0086a06║經。兼修諸佛懺法。有俞居士。㝛植德本。感悟佛恩。刻
D52n8951_p0086a07║千佛名經。一報佛恩。一化羣品。一自為佛種。此居士
D52n8951_p0086a08║刻經之本意。余因言此。使傍觀出家兒。日日翹勤五
D52n8951_p0086a09║體。和聲禮拜。知非虗勞也。
D52n8951_p0086b01║刻月上女經序管志道（明）
D52n8951_p0086b02║余留心大藏久矣。未聞有所謂月上女經也。歲乙酉
D52n8951_p0086b03║秋七月。里人盛在德為厲鬼所祟。再絕再甦。甦後自
D52n8951_p0086b04║言。為一皂衣𨽾攝去赴一公廨。門堂堦廡。畧如郡大
D52n8951_p0086b05║夫治事廳。而弘厰過之。上有緋衣貴人。威稜懍懍然。
D52n8951_p0086b06║則所謂郡隍大神者也。庭列吏卒。兩造具備。鞫訊拷
D52n8951_p0086b07║掠。較人間加烈焉。盛子所對厲鬼。則其族讐盛之化。
D52n8951_p0086b08║云其人桀黠亡賴。盛子曾訐其不法事。斃諸獄。越八
D52n8951_p0086b09║𱵲矣。猶從東嶽投牒。下郡隍逮對。株連頗眾。神覈先
D52n8951_p0087a01║年案牘。呵厲鬼曰。若憝重法無赦。何得挾私憾。輒誣
D52n8951_p0087a02║䧟人。責之二十下。禁獄。而命一吏撿盛子善惡簿。盛
D52n8951_p0087a03║子故賢大夫嚴州郡守應陽子也。雅好善。嘗叅善知
D52n8951_p0087a04║識蓮池。受優婆塞戒。立法名曰廣存。又習䁥講師懸
D52n8951_p0087a05║明。與聞法要。名在善簿中。吏撿簿以上。神喜。命吏引
D52n8951_p0087a06║入後堂。則西方三大聖尊像在焉。左鐘右磬。供具甚
D52n8951_p0087a07║都。旁列黃白楮二榜。書八屬善士姓名。黃者俱冠蓋。
D52n8951_p0087a08║約有數人。其姓名用金硃墨錯書。白者。舉通舉監生
D52n8951_p0087a09║儒農圃醫卜等流。約百有餘人。其姓名槩用墨書。而
D52n8951_p0087b01║廣存名預其中。吏稱神事佛甚謹。晨起必禮拜三聖。
D52n8951_p0087b02║因向兩旁善士合掌作禮。而後出視廳事。一切禱祀。
D52n8951_p0087b03║受齋供。不受牲供。飭內外十鄉諸𡨕屬悉如之。視事
D52n8951_p0087b04║畢。仍廻禮西方。以為常。且曰神雖尊。尚屬鬼趣。今皈
D52n8951_p0087b05║依三寳。求往生路耳。神命前𨽾引盛子縱觀獄囚。獄
D52n8951_p0087b06║去公廨頗遠。盛子隨𨽾迤邐行。若涉氤霧中。不辨天
D52n8951_p0087b07║日。閴閴腥穢不可聞。忽見大坑星列。羣僧蹲其下。裸
D52n8951_p0087b08║裎垢膩。行者溺糞。僧即接食。盛子詫問獄卒曰。此皆
D52n8951_p0087b09║破戒僧也。已而洞闢犴門。獄纍纍不可窮。盛子所歷
D52n8951_p0088a01║獄凡六。男婦雜沓。而髠流居半意斯土。大都為佛門
D52n8951_p0088a02║魔子地耶。中有一獄。號轉輪司。囚徒充斥。至不可𢿘。
D52n8951_p0088a03║錯疊馬牛犬豕等百獸皮。主者三日一入判事。蓋驅
D52n8951_p0088a04║惡業罪人。轉入畜生道者也。其他剉燒舂磨。等等具
D52n8951_p0088a05║足。波吒叫嘷。聲徹遠邇。盛子不禁悽愴。辭出復反前
D52n8951_p0088a06║廨。四顧森森。士女手握念珠。若動若定。有冷然御風
D52n8951_p0088a07║之狀。豈求往生而猶未至者耶。𨽾率盛子復命。神顧
D52n8951_p0088a08║盛子曰。是不嫌宣播陽世。為作善者勸。因誡曰。勉旃
D52n8951_p0088a09║勤修善果。可越吾籍。不者。大限屆期。吾不汝貸。𨽾乃
D52n8951_p0088b01║引盛子趨出。循故道還入戶內。若有人推背。仆檻而
D52n8951_p0088b02║甦。則家人已移尸地上。絕兩晝夜矣。往復𡨕司。恍如
D52n8951_p0088b03║半晌。甦無何。前𨽾復以神命來召。經一宿而復絕。神
D52n8951_p0088b04║降堦溫論曰。吾生前荊州人。姓曹氏。自登神籙。而吾
D52n8951_p0088b05║母張太夫人。三轉人世矣。並受女身而並弗育。若為
D52n8951_p0088b06║我叮嚀懸明和尚。䖍誦月上女經五百部。祈吾母轉
D52n8951_p0088b07║男。且渠既踞講師座。而輒遊俗姓家拜懺。何也。渠往
D52n8951_p0088b08║歲狥楓橋牙行陸某請。講彌陀四十八願。遷就染緣。
D52n8951_p0088b09║與汙戒沙門同調。吾重譴陸某。亦譴渠病足三年。尚
D52n8951_p0089a01║不悔乎。速懺前愆。聽吾所囑。足瘳可待。又曰。法席毋
D52n8951_p0089a02║輕踞哉。人天禮拜未易承也。講師入境。不問有行無
D52n8951_p0089a03║行。費吾曹若干文移。申請上神。允其代佛宣化則終
D52n8951_p0089a04║席。否則中廢。又曰大哉曇陽。度人無量。三百年為一
D52n8951_p0089a05║劫。慎勿蹉此機緣。盛子因請於神曰。某受讐鬼所搆。
D52n8951_p0089a06║自分必死。幸不死。願跪誦法華經十二部。酧再生之
D52n8951_p0089a07║德。神曰。可哉。誦須高朗。解義尋思。彼此俱益。盛子唯
D52n8951_p0089a08║唯辭去。至儀門。見一罪人反縛。懸兩楹間。楚甚。問門
D52n8951_p0089a09║卒為誰。曰。此齊關內宗羅道五部教弟子倪打紙是
D52n8951_p0089b01║也。衣食於外道。而假法華經以誑俗。故受斯罰耳。盛
D52n8951_p0089b02║子甦。亟令偵倪打紙作何狀。則患重瘧昬聵𢿘日。亦
D52n8951_p0089b03║自恍惚。如受𡨕罰然者。哉而懸明至。盛子為述前因。
D52n8951_p0089b04║懸明愕然良久。隨撿藏函。果得月上女經。展讀再三。
D52n8951_p0089b05║且悚且躍。謂其事奇而核。著而可風。屬同衣書寫已。
D52n8951_p0089b06║將梓以行。謁余一言為徵。余索經尋𢿘一遍。而知月
D52n8951_p0089b07║上女因地遠矣。自揣凡心漏習。何足以仰摹神聖之
D52n8951_p0089b08║踪。而敢張皇變幻。立左道幟乎。噫嘻。因果之說。拘儒
D52n8951_p0089b09║之疑冰也。史牒中所紀。男化女。女變男之異。漫曰不
D52n8951_p0090a01║祥云爾。至如履帝武。錫九齡。載在六籍。尚持疑信於
D52n8951_p0090a02║其間。烏知有諸佛菩薩解脫神通不可思議之用哉。
D52n8951_p0090a03║則於盛子所述種種。將又詆為矯誣附會之譚。未必
D52n8951_p0090a04║信也。易不云乎。神也者。妙萬物而為言者也。壽禪師
D52n8951_p0090a05║之論曰。鷹化為鳩。本性頓盡。橘變成枳。前味永消。故
D52n8951_p0090a06║知有情無情。各無自性。但隨心變。唯逐業生。然則轉
D52n8951_p0090a07║女為男。奚足怪者。而况因地菩薩。乘佛威神。以不思
D52n8951_p0090a08║議力。示現世間希有事。尤不當以情見窺求也。原夫
D52n8951_p0090a09║四聖六凡。不離因緣。因本自心。而緣從外合。以月上
D52n8951_p0090b01║女之曠劫修證。不難自轉其身。我郡隍之孝感陰隲。
D52n8951_p0090b02║不難轉母之身。此非因乎。然月上女。必受如來記。兼
D52n8951_p0090b03║與諸大菩薩𤼵明印證。而女身頓轉。郡隍必資月上
D52n8951_p0090b04║女經。仍托淨行比丘𮘗持廻向。而母身斯轉。此非緣
D52n8951_p0090b05║乎。雖有正因。匪緣不𤼵。雖有勝緣。匪因弗召。因緣相
D52n8951_p0090b06║感而三世成焉。淪而之分𫨻者謂之凡。超而之變易
D52n8951_p0090b07║者謂之聖。等分𫨻變易。皆以無餘涅槃而滅度之。其
D52n8951_p0090b08║唯聖中之聖歟。今有宗正學者。守靈明而撥因果。漸
D52n8951_p0090b09║投于闡提之坑。殆未知因之藉乎緣也。皈佛乘者滯
D52n8951_p0091a01║色相而迷性宗。誤入于天魔之網。殆未知緣之本乎
D52n8951_p0091a02║因也。甚者入主出奴。鬬諍日固。相驅而墮泥犁。尤有
D52n8951_p0091a03║𢡖於盛子之所觀者。得無重大神之悲愍歟。其標斯
D52n8951_p0091a04║經以風世。豈專為度一母氏已也。世多疑女身不得
D52n8951_p0091a05║作佛。跡月上女之事。正與龍女獻珠一律。由斯以觀。
D52n8951_p0091a06║蓋作佛不受女身。豈女身果不作佛哉。夫女身須㬰
D52n8951_p0091a07║轉男則轉惡而善。轉凡而聖。轉小乘而大乘。亦在剎
D52n8951_p0091a08║那頃耳。余故表而出之。以足大神勸誡之意。
D52n8951_p0091a09║如來香卷之一（終）