D52n8951_p0092b01║如來香卷之二目錄
D52n8951_p0092b02║序
D52n8951_p0092b03║毘摩羅詰提經義疏序　　　　釋僧叡（後秦）
D52n8951_p0092b04║維摩詰所說經序　　　　釋僧肇（後秦）
D52n8951_p0092b05║楞伽阿跋多羅寶經序　　　　蘇　軾（宋）
D52n8951_p0092b06║刻楞伽阿跋多羅寶經序　　　　蔣之奇（宋）
D52n8951_p0092b07║（附）德清觀楞伽寶經閣筆記
D52n8951_p0092b08║圓覺經序　　　　釋宗密（唐）
D52n8951_p0092b09║圓覺經略疏注序　　　　裴　休（唐）
D52n8951_p0093a01║首楞嚴經義海總序　　　　曾　懷（宋）
D52n8951_p0093a02║（附）宋沙門惟淨謝王隨為楞嚴義疏序書
D52n8951_p0093a03║首楞嚴經通議序　　　　釋德清（明）
D52n8951_p0093a04║首楞嚴懸鏡序　　　　虞淳熈（明）
D52n8951_p0093a05║首楞嚴經懸鏡序　　　　釋德清（明）
D52n8951_p0093a06║（附）王應乾楞嚴見道分說
D52n8951_p0093a07║楞嚴經玄義序　　　　釋智旭（明）
D52n8951_p0093a08║首楞嚴經四依解序　　　　釋觀衡（明）
D52n8951_p0093a09║道行般若波羅蜜經序　　　　釋道安（𣈆）
D52n8951_p0093b01║合放光光贊略解序　　　　釋道安（𣈆）
D52n8951_p0093b02║摩訶鉢羅若波羅蜜經抄序　　　　釋道安（𣈆）
D52n8951_p0093b03║大般若經初會序　　　　釋玄則（唐）
D52n8951_p0093b04║大般若經第二會序　　　　釋玄則（唐）
D52n8951_p0093b05║大般若經第三會序　　　　釋玄則（唐）
D52n8951_p0093b06║大般若經第四會序　　　　釋玄則（唐）
D52n8951_p0093b07║大般若經第五會序　　　　釋玄則（唐）
D52n8951_p0093b08║大般若經第六會序　　　　釋玄則（唐）
D52n8951_p0093b09║大般若經第七會序　　　　釋玄則（唐）
D52n8951_p0094a01║大般若經第八會序　　　　釋玄則（唐）
D52n8951_p0094a02║大般若經第九會序　　　　釋玄則（唐）
D52n8951_p0094a03║大般若經第十會序　　　　釋玄則（唐）
D52n8951_p0094a04║大般若經第十一會序　　　　釋玄則（唐）
D52n8951_p0094a05║大般若經第十二會序　　　　釋玄則（唐）
D52n8951_p0094a06║大般若經第十三會序　　　　釋玄則（唐）
D52n8951_p0094a07║大般若經第十四會序　　　　釋玄則（唐）
D52n8951_p0094a08║大般若經第十五會序　　　　釋玄則（唐）
D52n8951_p0094a09║大般若經第十六會序　　　　釋玄則（唐）
D52n8951_p0094b01║般若波羅蜜多心經略疏序　　　　釋法藏（唐）
D52n8951_p0094b02║心經修行會義序　　　　唐　時（明）
D52n8951_p0094b03║心經修行會義序　　　　冐起宗（明）
D52n8951_p0094b04║金剛般若經論疏纂要序　　　　釋宗密（唐）
D52n8951_p0094b05║七譯金剛經序　　　　楊　𩕍（唐）
D52n8951_p0094b06║金剛經修行會義序　　　　唐　時（明）
D52n8951_p0094b07║何踈園金剛經偈論合注序　　　　唐　時（明）
D52n8951_p0094b08║
D52n8951_p0094b09║
D52n8951_p0095a01║
D52n8951_p0095a02║
D52n8951_p0095a03║
D52n8951_p0095a04║
D52n8951_p0095a05║
D52n8951_p0095a06║
D52n8951_p0095a07║
D52n8951_p0095a08║
D52n8951_p0095a09║如來香卷之二目錄終
D52n8951_p0095b01║如來香卷之二
D52n8951_p0095b02║西吳唐　時宜之父手輯
D52n8951_p0095b03║序（中）
D52n8951_p0095b04║毘摩羅詰提經義疏序釋僧叡（後秦）
D52n8951_p0095b05║此經以毘摩羅詰所說為名者。尊其人。重其法也。五
D52n8951_p0095b06║百應真之所稱述。一切菩薩之所歎伏。文殊師利對
D52n8951_p0095b07║揚之所明荅。普現色身之要言。皆其說也。借座於燈
D52n8951_p0095b08║王。致飯於香積。接大眾於右掌。內妙藥於忍界。阿難
D52n8951_p0095b09║之所絕塵。皆其不可思議也。高格邁於十地。故彌勒
D52n8951_p0096a01║屈之而虚已。崇墉超於學境。故文殊已還竝未有窺
D52n8951_p0096a02║其庭者。法言恢廓。指玄門以忘期。觀品夷照。總化本
D52n8951_p0096a03║以㝠想。落落焉聲法皷於維耶。而十方世界莫不悟
D52n8951_p0096a04║其希音。恢恢焉感諸佛於一室。而恒沙正覺無不應
D52n8951_p0096a05║其虗求。予始𤼵心啟蒙於此。諷詠研求以為㗋襟。稟
D52n8951_p0096a06║玄指於先匠。亦復未識其絕往之通塞也。既蒙鳩摩
D52n8951_p0096a07║羅什法師。正玄文。擿幽指。始悟前譯之傷本。謬文之
D52n8951_p0096a08║乖趣耳。至如以不來相為辱來。不見相為相見。未緣
D52n8951_p0096a09║法為始神。緣合法為止心。諸如此比。無品不有。無章
D52n8951_p0096b01║不爾。然後知邊情譣詖。難可以參契真言廁懷玄悟
D52n8951_p0096b02║矣。自慧風東扇。法言流詠已來。雖曰講肆。格義迂而
D52n8951_p0096b03║乖本。六家偏而不即。性空之宗。以今驗之。最得其實。
D52n8951_p0096b04║然罏冶之功。微恨不盡。當是無法可尋。非尋之不得
D52n8951_p0096b05║也。何以知之。此土。先出諸經於神識性空明言處少。
D52n8951_p0096b06║存神之文其處甚多。中百二論文未及此。又無通鑒。
D52n8951_p0096b07║誰與正之。先匠所以輟章於遐慨。思決言於彌勒者。
D52n8951_p0096b08║良在此也。自提婆以前。天竺義學之僧。並無來者。於
D52n8951_p0096b09║今始聞宏宗高唱。敢預希位之流。無不竭其聰而注
D52n8951_p0097a01║其心。然領受之用易存。憶識之功難掌。自非般若朗
D52n8951_p0097a02║其聞慧。總持銘其思府。焉能使機過而不遺。神會而
D52n8951_p0097a03║不昧者哉。故因紙墨以記其文外之言。借眾聽以集
D52n8951_p0097a04║其成事之說。煩而不簡者。貴其事也。質而不麗者。重
D52n8951_p0097a05║其意也。其指微而婉。其辭博而晦。自非筆受。胡可勝
D52n8951_p0097a06║哉。是以即於講次。疏以為記冀通方之言。不咎其煩
D52n8951_p0097a07║而不要也。
D52n8951_p0097a08║
D52n8951_p0097a09║
D52n8951_p0097b01║維摩詰所說經序釋僧肇（後秦）
D52n8951_p0097b02║維摩詰不思議經者。蓋是窮微盡化。絕妙之稱也。其
D52n8951_p0097b03║旨淵玄。非言象所測。道越三空。非二乘所議。超羣𢿘
D52n8951_p0097b04║之表。絕有心之境。渺漭無為而無不為。罔知所以然
D52n8951_p0097b05║而能然者。不思議也。何則。夫聖智無知而萬品俱照。
D52n8951_p0097b06║法身無象而殊形並應。至韻無言而玄籍彌布。𡨕權
D52n8951_p0097b07║無謀而動與事會。故能統濟羣方。開物成務。利見天
D52n8951_p0097b08║下。於我無為。而或者觀感照因謂之智。觀應形則謂
D52n8951_p0097b09║之身。覿玄籍便謂之言。見變動而謂之權。天道之極
D52n8951_p0098a01║者。豈可以形言權智而語其神域哉。然羣生長寢。非
D52n8951_p0098a02║言莫曉。道不孤運。弘之由人。是以如來命文殊於異
D52n8951_p0098a03║方。召維摩於他土。爰集毘耶。共弘斯道。此經所明。統
D52n8951_p0098a04║萬行則以權智為主。樹德本。則以六度為根。濟蒙惑。
D52n8951_p0098a05║則以慈悲為首。語宗極。則以不二為門。凡此眾說。皆
D52n8951_p0098a06║不思議之本也。至若借座燈王。請飯香土。手接大千。
D52n8951_p0098a07║室包乾象。不思議之跡也。然幽關難啟。聖應不同。非
D52n8951_p0098a08║本無以垂跡。非跡無以顯本。本跡雖殊。而不思議一
D52n8951_p0098a09║也。故命侍者。標以為名焉。大秦天王。雋神超世。玄心
D52n8951_p0098b01║獨悟。弘至治於萬機之上。揚道化於千載之下。每尋
D52n8951_p0098b02║翫茲典。以為棲神之宅。而恨支竺所出。理滯於文。常
D52n8951_p0098b03║恐玄宗。墜於譯人。北天之運運通有在也。以弘始八
D52n8951_p0098b04║年歲次鶉火。命大將軍常山公右將軍安成矦。與義
D52n8951_p0098b05║學沙門千二百人於長安大寺。請羅什法師重譯正
D52n8951_p0098b06║本。什以高世之量。𡨕心真境。既盡寰中。又善方言。時
D52n8951_p0098b07║手執梵文。口自宣譯。道俗䖍䖍。一言三復。陶冶精求。
D52n8951_p0098b08║務存聖意。其文約而該。其旨婉而彰。微遠之言。於茲
D52n8951_p0098b09║顯然矣。余以闇短。時預聽次。雖思乏叅玄。然麄得文
D52n8951_p0099a01║意輒順所聞。為之註解。畧記成言。述而無作。庶將來
D52n8951_p0099a02║君子。異世同聞焉。
D52n8951_p0099a03║維摩詰自云。眾生病故。菩薩亦病。若眾生不病者。
D52n8951_p0099a04║菩薩無病。一經之旨盡於此矣。當知菩薩現病。都
D52n8951_p0099a05║如幻化。實無病相可得。病相既然。則所行六度。所
D52n8951_p0099a06║運慈悲。所談不二法門。亦如幻化。借座燈王。請飯
D52n8951_p0099a07║香土。手接大千。室包乾象。亦如幻化。無本可據。無
D52n8951_p0099a08║跡可尋。若言實有是事。即為謗不思議經。病比丘
D52n8951_p0099a09║真一識。
D52n8951_p0099b01║楞伽阿跋多羅寶經序蘇　軾（宋）
D52n8951_p0099b02║楞伽阿跋多羅寶經先佛所說微妙第一真實了義。
D52n8951_p0099b03║故謂之佛語心品。祖師達磨以付二祖。曰。吾觀震旦
D52n8951_p0099b04║所有經教。惟楞伽四卷。可以印心。祖師相授。以為心
D52n8951_p0099b05║法。如醫之難經。句句皆理。字字皆法。後世達者。神而
D52n8951_p0099b06║明之。如槃走珠。如珠走槃。無不可者。若出新意。而棄
D52n8951_p0099b07║舊學。以為無用。非愚無知則狂而已。近歲學者各宗
D52n8951_p0099b08║其師。務從簡。便得一句一偈。自謂了證。至使婦人孺
D52n8951_p0099b09║子抵掌嬉笑爭談禪。恱高者為名。下者為利。餘波末
D52n8951_p0100a01║流。無所不至。而佛法微矣。譬如俚俗醫師。不由經論
D52n8951_p0100a02║直授方藥。以之療病。非不或中。至於遇病。輒應懸斷
D52n8951_p0100a03║死生。則與知經學古者。不可同日語矣。世人徒見其
D52n8951_p0100a04║有一至之功。或㨗於古人。因謂難經不學而可。豈不
D52n8951_p0100a05║誤哉。楞伽義趣幽𦕈。文字簡古。讀者或不能句。而况
D52n8951_p0100a06║遺文以得義。忘義以了心者乎。此其所以寂寥於世。
D52n8951_p0100a07║幾廢而僅存也。太子太保樂全先生張公安道。以廣
D52n8951_p0100a08║大心。得清淨覺。慶曆中嘗為滁州。至一僧舍。偶見此
D52n8951_p0100a09║經入手恍然。如獲舊物。開卷未終。夙障冰解。細視筆
D52n8951_p0100b01║畫。手迹宛然。悲喜太息。從是悟入。常以經卷四偈。𤼵
D52n8951_p0100b02║明心要。軾遊於公之門三十年矣。今年二月過南都。
D52n8951_p0100b03║見公於私第。公時年七十九。幻滅都盡。慧光渾圜。而
D52n8951_p0100b04║軾亦老於憂患。百念灰冷。公以為可教者。乃授此經。
D52n8951_p0100b05║且以錢三十萬。使印施於江淮間。而金山長老佛印
D52n8951_p0100b06║大師了元。曰。印施有盡。若書而刻之。則無盡。軾乃為
D52n8951_p0100b07║書之。而元使其侍者曉機。走錢塘求善工刻之板。遂
D52n8951_p0100b08║以為金山常住。
D52n8951_p0100b09║
D52n8951_p0101b01║刻楞伽阿跋多羅寶經序蔣之奇（宋）
D52n8951_p0101b02║之奇嘗苦楞伽經難讀。又難得善本。會南都太子太
D52n8951_p0101b03║保致政張公施此經。而眉山蘇子瞻為書而刻之板。
D52n8951_p0101b04║以為金山常住。金山長老佛印大師了元。持以見寄
D52n8951_p0101b05║之奇為之言曰。佛之所說經。總十二部。而其多至於
D52n8951_p0101b06║五千卷。方其正法流行之時。人有聞半偈。得一句。而
D52n8951_p0101b07║悟入者。葢不可為量𢿘。至於像法末法之後。去聖既
D52n8951_p0101b08║遠。人始溺於文字。有入海算沙之困。而於一真之體。
D52n8951_p0101b09║乃漫不省解。於是有祖師出焉。直指人心。見性成佛。
D52n8951_p0102a01║以為教外別傳。於動容𤼵語之頃。而上根利器之人。
D52n8951_p0102a02║已目擊而得之矣。故雲門至於罵佛。而藥山至戒人
D52n8951_p0102a03║不得讀經。皆此意也。由是去佛而謂之禪。離義而謂
D52n8951_p0102a04║之玄。故學佛者必詆禪。而諱義者亦必宗玄。二家之
D52n8951_p0102a05║徒更相非。而不知其相為用也。且禪者。六度之一也。
D52n8951_p0102a06║顧豈異於佛哉。之奇以為禪出於佛。而玄出於義。不
D52n8951_p0102a07║以佛廢禪。不以玄廢義。則其近之矣。冉求問聞斯行
D52n8951_p0102a08║諸。孔子曰聞斯行之。子路問聞斯行諸。曰有父兄在。
D52n8951_p0102a09║如之何其聞斯行之。求也退故進之。由也兼人故退
D52n8951_p0102b01║之說。豈有常哉。救其偏而已。學佛之敝。至於溺經文
D52n8951_p0102b02║惑句義。而人不體玄。則言禪以救之。學禪之敝。至於
D52n8951_p0102b03║馳空言玩琦辯。而人不了義。則言佛以救之。二者更
D52n8951_p0102b04║相救而佛法完矣。昔達磨西來。既已傳心印於二祖。
D52n8951_p0102b05║且云吾有楞伽經四卷。亦用付汝。即是如來心地要
D52n8951_p0102b06║門。令諸眾生開示悟入。此亦佛與禪並傳。而玄與義
D52n8951_p0102b07║俱付也。至五祖始易以金剛經傳授。故六祖聞客讀
D52n8951_p0102b08║金剛經。而問其所從來。客云。我從蘄州黃梅縣東五
D52n8951_p0102b09║祖山來。五祖大師常勸僧俗但持金剛經。即自見性
D52n8951_p0103a01║成佛矣。則是持金剛經者。始於五祖。故金剛以是盛
D52n8951_p0103a02║行於世。而楞伽遂無傳焉。今之傳者。寔自張公倡之。
D52n8951_p0103a03║之奇過南都。謁張公。親聞公說楞伽因緣。始張公自
D52n8951_p0103a04║三司使翰林學士出守滁。一日入琅琊僧舍。見一經
D52n8951_p0103a05║函。𤼵而視之。乃楞伽經也。恍然覺其前生之所書。筆
D52n8951_p0103a06║畫宛然。其殆神先受之甚明也。之奇聞羊叔子五歲
D52n8951_p0103a07║時。令乳母取所弄金鐶。乳母謂之汝初無是物。祜即
D52n8951_p0103a08║自詣鄰人李氏。東垣桑木中探得之。主人驚曰此吾
D52n8951_p0103a09║亾兒所失物也。云何持去。乳母具言之。知祜之前身。
D52n8951_p0103b01║為李氏子也。白樂天始生七月。姆指之無兩字。雖試
D52n8951_p0103b02║百𢿘不差。九歲諳識聲律。史氏以為篤於才章。葢天
D52n8951_p0103b03║稟然。而樂天固自以為宿習之緣矣。人之以是一真
D52n8951_p0103b04║不滅之性。而死生去來。於天地之間。其為世𢿘。雖折
D52n8951_p0103b05║天下之草木以為籌[筋-月+耳]。不能算之矣。然以淪於死生。
D52n8951_p0103b06║神識疲耗。不能復記。惟圓明不昧之人知焉。有如張
D52n8951_p0103b07║公以高文大冊。再中制舉。登侍從。秉鈞軸。出入朝廷。
D52n8951_p0103b08║逾四十年。風烈事業。播人耳目。則其前身。嘗為大善
D52n8951_p0103b09║知識。無足疑者。其能記憶前世之事。豈不謂信然哉。
D52n8951_p0104a01║故因讀楞伽新經。而記其因緣於經之端云。
D52n8951_p0104a02║（附）釋德清觀楞伽寳經閣筆記
D52n8951_p0104a03║觀楞伽寳經記。蓋為觀經而作也。以此經直指眾
D52n8951_p0104a04║生識藏。即如來藏顯𤼵日用。現前境界。令其隨順
D52n8951_p0104a05║觀察自心現量。頓證諸佛自覺聖智。故名佛語心。
D52n8951_p0104a06║非文字也。又豈可以文字而解之哉。故今不曰注
D52n8951_p0104a07║疏。而曰觀經記。葢以觀遊心。所記觀中之境耳。此
D52n8951_p0104a08║經為𤼵最上乘者說。所謂是法甚深奥。少有能信
D52n8951_p0104a09║者。以文險義幽。老師宿學。讀之不能句。况遺言得
D52n8951_p0104b01║義。以入自心現量乎。昔達磨授二祖以此經為心
D52n8951_p0104b02║印。自五祖教人讀金剛。則此經不獨為文字。且又
D52n8951_p0104b03║束之高閣。而知之者希。望崖者眾矣。惟我聖祖以
D52n8951_p0104b04║廣大不二真心御寰宇。修文之暇。乃以楞伽金剛
D52n8951_p0104b05║佛祖三經。以試僧得度。如儒科。特命僧宗泐等注
D52n8951_p0104b06║釋之。頒布海內。浸久而奉行者亦希。清幼入空門。
D52n8951_p0104b07║切志向上事。愧未多歷講肆。嘗見古人謂文字之
D52n8951_p0104b08║學。不能洞當人之性源。貴在妙悟自心。心一悟。則
D52n8951_p0104b09║回觀文字。皆如推門落臼。固不難矣。因入山習枯
D52n8951_p0105a01║禪。直至一字不識之地。一旦脫然自信。回視諸經。
D52n8951_p0105a02║果了然如視歸家故道。獨於此經苦不能句。余居
D52n8951_p0105a03║海上時。萬曆壬辰夏。偶患足痛不可忍。因請此經
D52n8951_p0105a04║置案頭。潛心力究忽寂爾亡身。及開卷讀百八義。
D52n8951_p0105a05║了然如𦕑白黑。因憶昔五臺梵師言。遂落筆記之
D52n8951_p0105a06║至生滅章。其患即愈。及乙未春。因弘法罹難。幽囚
D52n8951_p0105a07║困楚中。一念孤光未昧。實仗此法門威德力也。頃
D52n8951_p0105a08║蒙恩遣雷陽。丙申春過吉州。遇大行王公性海。於
D52n8951_p0105a09║淨土中請益是經。因出前草二章。公首肯遂以正
D52n8951_p0105b01║受注。并三擇本。稽首屬余。請卒業焉。余携之。以是
D52n8951_p0105b02║年三月十日抵戍所。於四月朔即命筆。時值其地
D52n8951_p0105b03║饑且癘。死傷蔽野。余坐毒霧屍陀林中。日究此經。
D52n8951_p0105b04║至忘寢食。了然如處清涼國。至七月朔甫完卷半。
D52n8951_p0105b05║比與柯孝廉復元率諸父老。掩胔骼至四千頭有
D52n8951_p0105b06║奇。建盂蘭會。說幽𡨕戒。普濟之時。天廼雨。而癘遂
D52n8951_p0105b07║止。遂令蔑戾車地。大生歡喜心。無乃借此性海一
D52n8951_p0105b08║滴。潤此焦枯乎。余亦奉鎮檄來五羊。憇東郭壘壁
D52n8951_p0105b09║間。又首事於十月朔。至明年佛成道日廼閣筆焉。
D52n8951_p0106a01║愚竊思多生以謗法因緣。今感斯報。荷蒙聖慈。以
D52n8951_p0106a02║萬里之行而調伏之。使入其難入。期年之內。奔走
D52n8951_p0106a03║居半。而能了此積劫廣大因緣。非荷諸佛神力加
D52n8951_p0106a04║持。何能以思惟心測度如來自覺聖智境界乃爾。
D52n8951_p0106a05║以是彌感聖恩。析骨難報也。稿成觀察海門周公
D52n8951_p0106a06║欲梓之。以入賀未果。戊戌冬。適侍御樊公友軒。以
D52n8951_p0106a07║建儲議謫雷陽。與余同伍。道過仙城見訪。問雷陽
D52n8951_p0106a08║風景何如。余笑曰。在人不在境。因出此草示之曰。
D52n8951_p0106a09║此余雷陽風景也。公歎曰。信光明幢哉。願廣法施。
D52n8951_p0106b01║遂為疏募眾。幸諸宰官長者居士。各歡喜成之。願
D52n8951_p0106b02║將此勝因。回向楞伽法性海中。仰憑慧光圓照。破
D52n8951_p0106b03║此夙愆。蚤登解脫。冀見聞隨喜。用入自心現量。共
D52n8951_p0106b04║轉此法輪。直至未來際。以斯功德。上報聖恩。下拔
D52n8951_p0106b05║苦趣。齊登涅槃彼岸耳。苐此經單破外道二乘偏
D52n8951_p0106b06║邪之見。令生正智以一心為真宗。以摧邪顯正為
D52n8951_p0106b07║大用。其所破之執。各有所據。皆載彼宗。以瘴鄉苦
D52n8951_p0106b08║無經論察考。即所引證。咸以起信唯識提挈綱宗。
D52n8951_p0106b09║務在融會三譯。血脉貫通。若夫單提向上。直指一
D52n8951_p0107a01║心。枝詞異說。刷洗始盡。𡨕契祖印。何敢讓焉。因為
D52n8951_p0107a02║述其始末如此。萬曆己亥季夏。望日海印沙門德
D52n8951_p0107a03║清記。
D52n8951_p0107a04║
D52n8951_p0107a05║
D52n8951_p0107a06║
D52n8951_p0107a07║
D52n8951_p0107a08║
D52n8951_p0107a09║
D52n8951_p0107b01║圓覺經序釋宗密（唐）
D52n8951_p0107b02║元亨利貞乾之德也。始於一氣。常樂我淨佛之德也。
D52n8951_p0107b03║本乎一心。專一氣而致柔。修一心而成道。心也者。冲
D52n8951_p0107b04║虚妙粹。炳煥靈明。無去無來。𡨕通三際。非中非外。洞
D52n8951_p0107b05║徹十方。不滅不生。豈四山之可害。離性離相。奚五色
D52n8951_p0107b06║之能盲。處生死流。驪珠獨耀於滄海。踞涅槃岸。桂輪
D52n8951_p0107b07║孤朗於碧天。大矣哉。萬法資始也。萬法虚偽。緣會而
D52n8951_p0107b08║生。生法本無。一切唯識。識如幻夢。但是一心。心寂而
D52n8951_p0107b09║知。目之圓覺。彌滿清淨。中不容他。故德用無邊。皆同
D52n8951_p0108a01║一性。性起為相。境智歷然。相得性融。身心廓爾。方之
D52n8951_p0108a02║海印。越彼太虛。恢恢焉。晃晃焉。迥出思議之表也。我
D52n8951_p0108a03║佛證此。憫物迷之。再歎奇哉。三思大事。既全十力。能
D52n8951_p0108a04║摧樹下魔軍。爰起四心。欲示宅中寳藏。然迷頭捨父。
D52n8951_p0108a05║悟有易難。故仙苑覺場。教興頓漸。漸設五時之異。空
D52n8951_p0108a06║有迭彰。頓無二諦之殊。幽靈絕待。今此經者。頓之類
D52n8951_p0108a07║歟。故如來入寂光土。凡聖一源。現受用身。主伴同會。
D52n8951_p0108a08║曼殊大士創問本起之因。薄伽至尊首提究竟之果。
D52n8951_p0108a09║照斯真體。滅彼夢形。知無我人。誰受輪轉。種種幻化。
D52n8951_p0108b01║生於覺心。幻盡覺圓。心通法遍。心本是佛。由念起而
D52n8951_p0108b02║漂沉。岸實不移。因舟行而鶩驟。頓除妄宰空不生華。
D52n8951_p0108b03║漸竭愛源。金無重鑛。理絕修證。智似階差。覺前前非。
D52n8951_p0108b04║名後後位。况妄忘起滅。德等圓明者焉。然出廐良駒。
D52n8951_p0108b05║已搖鞭影。薶塵大寳。須設治方。故三觀澄明。真假俱
D52n8951_p0108b06║入。諸輪綺互。單複圓修。四相潛神。非覺違拒。四病出
D52n8951_p0108b07║體。心華𤼵明。復令長中下期。克念攝念而加行。別遍
D52n8951_p0108b08║互習。業障惑障而銷亾。成就慧身。靜極覺遍。百千世
D52n8951_p0108b09║界。佛境現前。是以聞五種名。超剎寳施福。說半偈義。
D52n8951_p0109a01║勝河沙小乘。實由無法不持。無機不被者也。噫巴歌
D52n8951_p0109a02║和眾。似量騰於猿心。雪曲應稀。了義匿於龍藏。宗密
D52n8951_p0109a03║髫專魯誥。冠討竺墳。俱溺筌罤。唯味糟粕。幸於涪上。
D52n8951_p0109a04║針芥相投。禪遇南宗。教逢斯典。一言之下。心地開通。
D52n8951_p0109a05║一軸之中。義天朗耀。頃以道非常道。諸行無常。今知
D52n8951_p0109a06║心是佛心。定當作佛。然佛稱種智。修假多聞。故復行
D52n8951_p0109a07║詣百城。坐探羣籍。講雖濫泰。學且師安。叨沐猶吾之
D52n8951_p0109a08║納。謬當真子之印。再逢親友。彌感佛恩。久慨孤貧。將
D52n8951_p0109a09║陳法施。採集般若。綸貫華嚴。提挈毘尼。𤼵明唯識。然
D52n8951_p0109b01║醫方萬品。宜選對治。海寳千般。先求如意。觀夫文富
D52n8951_p0109b02║義博。誠讓雜華。指體投機。無偕圓覺。故叅詳諸論。反
D52n8951_p0109b03║復百家。以利其器。方為疏解。𡨕心聖旨。極思研精。義
D52n8951_p0109b04║備性相。禪兼頓漸。勒成三卷。以傳強學。然上中下品。
D52n8951_p0109b05║根欲性殊。今將法彼曲成。從其易簡。更搜精要。直註
D52n8951_p0109b06║本經。庶即事即心。日益日損者矣。
D52n8951_p0109b07║
D52n8951_p0109b08║
D52n8951_p0109b09║
D52n8951_p0110b01║大方廣圓覺修多羅了義經畧疏注序
D52n8951_p0110b02║裴　休（唐）
D52n8951_p0110b03║夫血氣之屬必有知。凡有知者必同體。所謂真淨明
D52n8951_p0110b04║妙。虗徹靈通。卓然而獨存者也。是眾生之本源。故曰
D52n8951_p0110b05║心地。是諸佛之所得。故曰菩提。交徹融攝。故曰法界。
D52n8951_p0110b06║寂靜常樂。故曰涅槃。不濁不漏。故曰清淨。不妄不變。
D52n8951_p0110b07║故曰真如。離過絕非。故曰佛性。護善遮惡。故曰總持。
D52n8951_p0110b08║隱覆含攝。故曰如來藏。超越玄閟。故曰密嚴國。統眾
D52n8951_p0110b09║德而大備。爍羣昬而獨照。故曰圓覺。其實皆一心也。
D52n8951_p0111a01║背之則凡。順之則聖。迷之則生死始。悟之則輪廻息。
D52n8951_p0111a02║親而求之。則止觀定慧。推而廣之。則六度萬行。引而
D52n8951_p0111a03║為智。然後為正智。依而為因。然後為正因。其實皆一
D52n8951_p0111a04║法也。終日圓覺而未嘗圓覺者。凡夫也。欲證圓覺而
D52n8951_p0111a05║未極圓覺者。菩薩也。具足圓覺而住持圓覺者。如來
D52n8951_p0111a06║也。離圓覺無六道。捨圓覺無三乘。非圓覺無如來。泯
D52n8951_p0111a07║圓覺無真法。其實皆一道也。三世諸佛之所證。葢證
D52n8951_p0111a08║此也。如來為一大事出現。葢為此也。三藏十二部。一
D52n8951_p0111a09║切修多羅。葢詮此也。然如來垂教。指法有顯密。立義
D52n8951_p0111b01║有廣畧。乘時有先後。當機有深淺。非上根圓智。其孰
D52n8951_p0111b02║能大通之。故如來於光明藏。與十二大士。密說而顯
D52n8951_p0111b03║演。潛通而廣被。以印定其法。為一切經之宗也。圭峯
D52n8951_p0111b04║禪師得法於荷澤嫡孫南印上足道圓和尚。一日從
D52n8951_p0111b05║眾僧齋于州民任灌家。居下位以次受經。遇圓覺了
D52n8951_p0111b06║義卷未終軸。感悟流涕。歸以所悟告其師。師撫之曰。
D52n8951_p0111b07║汝當大弘圓頓之教。此經諸佛授汝耳。禪師既佩南
D52n8951_p0111b08║宗密印。受圓覺懸記。於是閱大藏經律。通唯識起信
D52n8951_p0111b09║等論。然後頓轡於華嚴法界。宴坐於圓覺妙塲。究一
D52n8951_p0112a01║雨之所霑。窮五教之殊致。乃為之疏解。凡大疏三卷。
D52n8951_p0112a02║大鈔十三卷。畧疏兩卷。小鈔六卷。道塲修證儀一十
D52n8951_p0112a03║八卷。並行於世。其序教也圓。其見法也徹。其釋義也
D52n8951_p0112a04║端如析薪。其入觀也明若秉燭。其辭也極於理而己
D52n8951_p0112a05║不虚騁。其文也扶於教而己不苟飾。不以其所長病
D52n8951_p0112a06║人。故無排斥之說。不以其未至蓋人。故無胸臆之論。
D52n8951_p0112a07║蕩蕩然實十二部經之眼目。三十五祖之骨髓。生靈
D52n8951_p0112a08║之大本。三世之達道。後世雖有作者。不能過矣。其四
D52n8951_p0112a09║依之一乎。或淨土親聞乎何盡其義味如此也。或曰
D52n8951_p0112b01║道無形。視者莫覩。道無方。行者莫能至。况文字乎。在
D52n8951_p0112b02║性之而已。豈區區[婁*支]萬言而可銓之哉。對曰。噫。是不
D52n8951_p0112b03║足以語道也。前不云乎。統眾德而大備。爍羣昏而獨
D52n8951_p0112b04║照者。圓覺也。蓋圓覺能出一切法。一切法未嘗離圓
D52n8951_p0112b05║覺。今夫經律論三藏之文。傳于中國者五千餘卷。其
D52n8951_p0112b06║所詮者。何也。戒定慧而已。修戒定慧而求者。何也。圓
D52n8951_p0112b07║覺而已。圓覺一法也。張萬行而求之者何。眾生之根
D52n8951_p0112b08║器異也。然則大藏皆圓覺之經。此疏乃大藏之疏也。
D52n8951_p0112b09║羅五千軸之文。而以數卷之疏通之。豈不至簡哉。何
D52n8951_p0113a01║言其繁也。及其斷言語之道。息思想之心。忘能所。滅
D52n8951_p0113a02║影像。然後為得也。固不在詮表耳。嗚呼。生靈之所以
D52n8951_p0113a03║往來者。六道也。鬼神沉幽愁之苦。鳥獸懷獝𭸀之悲。
D52n8951_p0113a04║修羅方瞋。諸天正樂。可以整心慮。趣菩提。唯人道為
D52n8951_p0113a05║能耳。人而不為。吾末如之何也已矣。休常遊禪師之
D52n8951_p0113a06║閫域。受禪師之顯訣。無以自効。輒直讚其法而普告
D52n8951_p0113a07║大眾耳。其他備乎本序云。
D52n8951_p0113a08║按圓覺科分正宗十一章。文殊一章。令信解正法
D52n8951_p0113a09║成本起因。普賢十章。令依解修行隨根證入。而十
D52n8951_p0113b01║章之內。又以普賢一章為頓悟法門。曰知幻即離。
D52n8951_p0113b02║不作方便。離幻即覺。亦無漸次者是也。普眼四章。
D52n8951_p0113b03║為上根修證。威德四章。為中根修證。圓覺章淨居
D52n8951_p0113b04║淨觀。廼下根修證。其說似矣。苐叅證修持。元是合
D52n8951_p0113b05║併工夫。最上知幻即離。不謂一知便可歇手。無修
D52n8951_p0113b06║持中儘有修持。最下安居修行。不謂戒定中全無
D52n8951_p0113b07║慧照。念佛人即是本來人。以修持言則上根亦可
D52n8951_p0113b08║言漸。以叅證言。則下根未嘗無頓。故余止欲隨章
D52n8951_p0113b09║領畧。不分上中下三根。而袁生德玄。謂當仍舊。亦
D52n8951_p0114a01║未為不可。但要識得此意。則無問分合矣。觀心居
D52n8951_p0114a02║主人。睢陵王應乾識。
D52n8951_p0114a03║
D52n8951_p0114a04║
D52n8951_p0114a05║
D52n8951_p0114a06║
D52n8951_p0114a07║
D52n8951_p0114a08║
D52n8951_p0114a09║
D52n8951_p0114b01║首楞嚴經義海總序曾　懷（宋）
D52n8951_p0114b02║大佛頂首楞嚴經。是諸佛之法印。羣生之心宗。得此
D52n8951_p0114b03║印者。成正覺於十方。迷此心者。淪生死於塵劫。是以
D52n8951_p0114b04║釋迦如來。獨佩此最上乘之法印。而出現於世。全提
D52n8951_p0114b05║直指。曲折開遮。五十年間。普印羣生心地。末後再垂
D52n8951_p0114b06║洪範。重起真慈。故以阿難示遭魔嬈。而啟𤼵宣明。遂
D52n8951_p0114b07║有楞嚴經王無見頂法之稱。審問心見。揀辨圓通。宣
D52n8951_p0114b08║勝義中真勝義性。是故於中。一為無量。現寳剎於毫
D52n8951_p0114b09║端。無量為一。轉法輪於塵裏。全彰頓悟。併銷權乘。𤼵
D52n8951_p0115a01║真歸元。入如來藏以至天魔外道。咸悟心宗。無量法
D52n8951_p0115a02║門。一印印定。所謂是名無上寳印者。不虚語也。已而
D52n8951_p0115a03║般剌蜜諦持此印。逾海越漠。彌伽釋迦用此印。譯梵
D52n8951_p0115a04║成華。相國房公秉筆授而潤其文。主法璿師立科條
D52n8951_p0115a05║而疏其義。自唐至宋。閱五百年。凡箋註解釋者。故不
D52n8951_p0115a06║可勝數。皆此印之力也。今有閩僧咸輝上人念佛祖
D52n8951_p0115a07║之囑累。慨法道之陵夷。力於禪學之餘。綜集多書。圓
D52n8951_p0115a08║成大部。且以楞嚴義海為題。求檀鏤板。確志流通。實
D52n8951_p0115a09║有助於王化。而補於宗教。以開悟後來。若非乘曩願
D52n8951_p0115b01║力。安能及此。華嚴主山之神。所得法門。名出現無邊
D52n8951_p0115b02║大義海者誠有在於是焉。比因姑蘇定慧長老顯公。
D52n8951_p0115b03║特以此經遠來相示。余三復其文。究其深旨。隨喜贊
D52n8951_p0115b04║揚。乃爰筆樂與敘其大畧。書以授之。偉乎義海冲深。
D52n8951_p0115b05║法流瀰漫。事理俱備。性相混融。唯心法之大旨。盡於
D52n8951_p0115b06║茲矣。後世讀是經者。能穎脫名相。旋復根塵。翛然遊
D52n8951_p0115b07║戲寶明空海。而直下取證楞嚴。圓照三昧。豈非悟自
D52n8951_p0115b08║本心。而得此法印者歟。旹皇宋乾道八年十一月十
D52n8951_p0115b09║五日左太中大夫叅知政事魯郡開國矦食邑一千
D52n8951_p0116a01║一百戶食實封三百戶賜紫金魚袋曾懷序。
D52n8951_p0116a02║（附）宋沙門惟淨謝王隨為楞嚴義疏序書
D52n8951_p0116a03║譯經三藏朝散大夫。試鴻臚卿光梵大師賜紫惟
D52n8951_p0116a04║淨謹上書于中丞閣下。近蒙新製首楞嚴經疏序。
D52n8951_p0116a05║特賜寵示者鴻儒大士。嘉讚寳乘。淺學緇流。叨窺
D52n8951_p0116a06║法句。身心適恱。種智增明。頂奉依歸。不任慶幸。竊
D52n8951_p0116a07║以大佛頂如來密因修證了義。諸菩薩萬行首楞
D52n8951_p0116a08║嚴經者。菩薩行門。諸佛心印。開有為。即塵沙妙用。
D52n8951_p0116a09║歸無相即法界真源。不有不空。絕名相於言罤之
D52n8951_p0116b01║外。現因示果。分階位於神化之中。境不礙心。惑不
D52n8951_p0116b02║礙智。七大之性。大無所待。八還之法。還無所從。所
D52n8951_p0116b03║以了真如心。息虗妄本。起方便慧。宣秘密言。萬法
D52n8951_p0116b04║以之圓融。諸佛以之自在。入不二之二諦。悟不空
D52n8951_p0116b05║之三空。偉矣真宗。不可思議。聿有高士。著述疏章。
D52n8951_p0116b06║煥決祕詮。簡談佛旨。恭惟中丞。入佛知見。解法因
D52n8951_p0116b07║緣。學佛修行。祛拂有空之病。宣法性相。融明起滅
D52n8951_p0116b08║之端。為護法城。作不請友。高製序引。恢闡教乘。永
D52n8951_p0116b09║代作程。長𡨕示炬。惟淨夙承道顧。忝翫奇文佩戴
D52n8951_p0117a01║恩私。不任忭躍。不宣惟淨頓首。
D52n8951_p0117a02║
D52n8951_p0117a03║
D52n8951_p0117a04║
D52n8951_p0117a05║
D52n8951_p0117a06║
D52n8951_p0117a07║
D52n8951_p0117a08║
D52n8951_p0117a09║
D52n8951_p0117b01║首楞嚴經通議序釋德清（明）
D52n8951_p0117b02║首楞嚴經者。諸佛如來大總持門。秘密心印。總攝一
D52n8951_p0117b03║大藏教。五時三乘。聖凡真妄。迷悟因果。攝法無遺。修
D52n8951_p0117b04║證邪正之階差。輪廻顛倒之情狀。了然目前。如觀掌
D52n8951_p0117b05║果。可謂澈一心之源。該萬法之致。無尚此經之廣大
D52n8951_p0117b06║悉備者。如來以一大事因緣。出現世間。捨此外無開
D52n8951_p0117b07║導矣。故判教者。局於一時一教。豈非管窺蠡測哉。自
D52n8951_p0117b08║入中土。解者凡十餘家。如會解之外。近世緇白。各出
D52n8951_p0117b09║手眼。而弘通者非一。崇尚已極。刻意已深。而披文釋
D52n8951_p0118a01║義。靡不叅詳精確。𤼵無餘蘊。又何俟其蛇足哉。但歷
D52n8951_p0118a02║覽諸說。有所未愜者。獨理觀未見會通。故言句雖明。
D52n8951_p0118a03║而大旨未暢。是於學者。未免摸象之歎。余昔居五臺
D52n8951_p0118a04║冰雪中。叅究向上。以此經印證。堅凝正心。以照曯之。
D52n8951_p0118a05║豁然有得。及至東海。枯坐三年。偶閱此經一夕於海
D52n8951_p0118a06║湛空澄。雪月交光之際。恍然大悟忽身心世界。當下
D52n8951_p0118a07║平沉。如空華影落。是夜秉燭述懸鏡一卷。乃依一心
D52n8951_p0118a08║三觀。融會一經。謂迷悟不出一心。究竟不離三觀。以
D52n8951_p0118a09║提大綱。但以理觀為主。於文。則畧如華嚴法界之設。
D52n8951_p0118b01║意在得義而言可忘也。說者又以文字為障。不能融
D52n8951_p0118b02║入觀心。猶以為缺。故予久有議。蘊藉胷中。及投炎荒。
D52n8951_p0118b03║雖波流瘴海。而一念不忘者。二十餘年。至萬曆甲寅。
D52n8951_p0118b04║以投老南嶽。寓靈湖之萬聖蘭若。結夏時。粵門人超
D52n8951_p0118b05║越。侍予最久。甘苦疾病患難。靡不同之。予感其精誠。
D52n8951_p0118b06║因入室請益懸鏡。觸𤼵先心。遂直筆成帙。較懸鏡雖
D52n8951_p0118b07║多。無非廣𤼵一心三觀之旨。而文不暇詳釋。題曰通
D52n8951_p0118b08║議。蓋取春秋經世先王之法。議而不辨之意。所謂議
D52n8951_p0118b09║其條貫。而通其大綱。是於向上一路。實以為贅。其於
D52n8951_p0119a01║初機之士。可以飲海一滴。而吞百川之味也。或曰佛
D52n8951_p0119a02║不思議。法可得而議之耶。曰。不然。法本離言。而堅執
D52n8951_p0119a03║邪見者。非言不破。佛說優波提舍。名為論議。以折邪
D52n8951_p0119a04║慢之幢。良以此經。摧九界之邪鋒。折聖凡之執壘。靡
D52n8951_p0119a05║不畢見於廣長舌端。種種堅壁。一鏃而破之。直使智
D52n8951_p0119a06║竭情枯。降心歸順而後已。以經盡𤼵其情。苟不議明
D52n8951_p0119a07║正令。無因以淨法界之妖氛。彰覺皇之大化。是可以
D52n8951_p0119a08║文字目之哉。得意遺言。是在金剛正眼。
D52n8951_p0119a09║
D52n8951_p0119b01║首楞嚴懸鏡序虞淳熙（明）
D52n8951_p0119b02║首楞嚴者。大定之總名也。而世之受此經者。有不定
D52n8951_p0119b03║之疑二焉。其一曰傳經不定。唐神龍初般剌密諦三
D52n8951_p0119b04║藏。潛將梵筴私入廣州。譯而授房相國融。時本國責
D52n8951_p0119b05║其違制。持筴遁去。融亦奏上不行。外則梵本無徵。內
D52n8951_p0119b06║則目錄失載。已不能無疑。而智昇又謂沙門懷廸。遇
D52n8951_p0119b07║梵僧於廣州。共譯十卷。較之融本。並不差異。豈廸與
D52n8951_p0119b08║融同時筆授耶。智昇所記不詳如此。何以傳信。及考
D52n8951_p0119b09║法顯誦之於晉。法聰持之於梁。智者不得見之於隋。
D52n8951_p0120a01║而融等乃始授之於唐。或彼或此。或隱或顯。其傳經
D52n8951_p0120a02║不定。起後世之疑一也。二曰判經不定。五時四教之
D52n8951_p0120a03║目。攝一切經。無不各從其判者。而獨此經。最為難判。
D52n8951_p0120a04║環師判入般若。璿師判入方等。智圓諸師判入法華
D52n8951_p0120a05║涅槃之間。夫不夭慧命。未獲法身。非般若矣。楞伽山
D52n8951_p0120a06║上。破外自然。非方等矣。匿王父子。生不逢受命之年。
D52n8951_p0120a07║非法華涅槃間矣。非漸非頓。非秘密非不定。非藏通
D52n8951_p0120a08║別圓。如真覺百問所列始終前後。恍惚難憑。其判經
D52n8951_p0120a09║不定。起後世之疑。二也。宣灑常舉秀師內道塲之所
D52n8951_p0120b01║書。慤師故相家之所得。相質以釋傳經之疑。竊意世
D52n8951_p0120b02║人皆信二師。亦皆信此經。無惑也。乃今四眾之信憨
D52n8951_p0120b03║師如二師。則判以為非一時頓說也者。顧不足信哉。
D52n8951_p0120b04║室羅筏城之說一時也。迦毘羅城之說。又一時也。結
D52n8951_p0120b05║集者直欲顯一心三觀之指。即十世古今不離當念。
D52n8951_p0120b06║而例何足以拘之雖然。師已顯真心。明大定幾無餘
D52n8951_p0120b07║蘊矣。又必名之曰懸鏡者。豈無其意歟。空中之鏡懸
D52n8951_p0120b08║而照壇中之鏡。葢持心咒之軌儀也。昔者阿難與摩
D52n8951_p0120b09║登伽乘此呪心。一念薰修。超有漏而證無學。世尊將
D52n8951_p0121a01║欲敷演大陀羅尼。先順其多聞之習。種種開示。復剷
D52n8951_p0121a02║落其所聞於佛。如語四眾文殊大慧比丘等。種種多
D52n8951_p0121a03║法。使之泰然蕩然。皎然了然。而終則快然於此金剛
D52n8951_p0121a04║三昧聞薰聞修之秘。此惟能說神呪。若觀世音始為
D52n8951_p0121a05║當機。故歷選圓通。取其梵音潮音。一形一呪。可從中
D52n8951_p0121a06║修證者為法耳。如是修。如是證。獲金剛心中初乾慧
D52n8951_p0121a07║地。地地皆以金剛觀察。而此金剛心。金剛觀察。乃金
D52n8951_p0121a08║剛三昧。自旦至暮。音聲相聯。從耳根入者也。因門而
D52n8951_p0121a09║入。得陀羅尼。入佛知見。不然。心有未通。佛為妄語矣。
D52n8951_p0121b01║魔有未降。呪為唐捐矣。獨不觀世尊自立之五名乎。
D52n8951_p0121b02║曰寳印。曰救護。曰密因。而終之曰陀羅尼呪灌頂章
D52n8951_p0121b03║句。所云灌頂者。經中凡三四見焉。岳師判為天竺灌
D52n8951_p0121b04║頂部。誠有見於三藏所傳。必為密宗。此之圓圓果海。
D52n8951_p0121b05║詎有時量。而可以一時一教[(冰-水+〡)*ㄆ]之耶。或謂五密部中
D52n8951_p0121b06║無此顯說。殊不知彼云夜𠳐。即如是我聞。我已聞佛
D52n8951_p0121b07║金口誠言曰灌頂章句矣。而難信受奉行。豈不謬哉。
D52n8951_p0121b08║是故憨師信受而標懸鏡也。得此呪心。無論登刀入
D52n8951_p0121b09║火。雖安公破句讀經。珪公詆佛妄說無不可者。舍呪
D52n8951_p0122a01║心而談真心。是增益多聞。非世尊意。亦非憨師之意
D52n8951_p0122a02║矣。
D52n8951_p0122a03║
D52n8951_p0122a04║
D52n8951_p0122a05║
D52n8951_p0122a06║
D52n8951_p0122a07║
D52n8951_p0122a08║
D52n8951_p0122a09║
D52n8951_p0122b01║首楞嚴經懸鏡序釋德清（明）
D52n8951_p0122b02║原夫首楞嚴經者。乃諸佛之秘藏。修行之妙門。迷悟
D52n8951_p0122b03║之根源。真妄之大本。而其所談。直指一味清淨如來
D52n8951_p0122b04║藏真心為體。葢此心體。本自靈明廓徹。廣大虚寂。平
D52n8951_p0122b05║等如如。絕諸名相。聖凡一際。生佛等同。然迷之則生
D52n8951_p0122b06║死無端。悟之則輪廻頓息。是以吾佛證此。愍物迷之。
D52n8951_p0122b07║故假大權。𤼵啟斯教。大開修證之門。曲示歸家之路。
D52n8951_p0122b08║是以一部所詮。從始洎終。不出迷悟真妄二法。然迷
D52n8951_p0122b09║途萬狀。悟有多門。若尅體窮源不無其要至若從迷
D52n8951_p0123a01║至悟之方。返妄歸真之指。端在楞嚴大定三。觀妙門
D52n8951_p0123a02║若欲洞觀法界。徹見自心。覿體還源。莫斯為要。慨夫
D52n8951_p0123a03║文詞簡奥。義理幽深。雖諸家註疏。精暢𤼵明。而學者
D52n8951_p0123a04║貪程。罔知㨗徑。致使理觀昧於陳言。修習失於正受。
D52n8951_p0123a05║清不揆固陋。志嘗刻意斯文。杜絕見聞。窮歷冰雪。顧
D52n8951_p0123a06║智識暗昧。非敢妄擬聖心。每於一線通途。麤述鄙意。
D52n8951_p0123a07║庶潛修之士。若攬鏡以照形。願即事安心。頓融藏性
D52n8951_p0123a08║者矣。
D52n8951_p0123a09║（附）王應乾楞嚴見道分說
D52n8951_p0123b01║楞嚴妙義。悉具見道分。此處叅透。其餘可沛然解
D52n8951_p0123b02║矣。葢楞嚴廣含法界。細剖鄰虗。而其大要。在於破
D52n8951_p0123b03║世相之幻。顯常住之真。故𤼵端徵心。而即約眼見
D52n8951_p0123b04║歸心。見因眼根。有因則有還。如頭自動。搖手自開
D52n8951_p0123b05║合。面有童[唆-口+芻]。是物非物。是見非見。非因緣自然和
D52n8951_p0123b06║合等論。皆以破世相之幻也。心為見精。無因亦無
D52n8951_p0123b07║還。如見無所動。見無卷舒。見性不[唆-口+芻]。不汝還者。非
D52n8951_p0123b08║汝而誰。自然非物。云何非汝。但一月真。中間自無
D52n8951_p0123b09║是月非月等論。皆以顯常住之真也。此常住真性。
D52n8951_p0124a01║空言之則本來無物而色言之。則物物具備。故以
D52n8951_p0124a02║五隂六入。十二處。十八界七大。皆歸之如來藏中
D52n8951_p0124a03║妙真如性。所以𤼵明色身。外洎山河虗空大地。咸
D52n8951_p0124a04║是妙明真心中物之旨也。阿難乃始身心蕩然。不
D52n8951_p0124a05║更認緣影幻。聚一塵一漚之身心矣。夫清淨本然
D52n8951_p0124a06║則宜無諸相流遷。既有諸相流遷。則宜相陵不相
D52n8951_p0124a07║容矣。胡各各周遍無礙若是。此富樓那𤼵問意也。
D52n8951_p0124a08║不知清淨本然。覺明為咎。能所既立。塵勞斯起。於
D52n8951_p0124a09║是有世界。於是有眾生。有因果。三種顛倒。輪廻相
D52n8951_p0124b01║續。諸有為相。次第流遷。而如來妙覺明空。並不復
D52n8951_p0124b02║生。山河大地。金純不襍。木灰不燃。諸佛如來亦復
D52n8951_p0124b03║如是。第此流遷之相。原屬幻妄。妄本無體。如何得
D52n8951_p0124b04║相陵滅。此觀相之性。原是真常。真非滯象。云何復
D52n8951_p0124b05║不相容。總之背覺合塵。則見諸相相拒。離塵合覺。
D52n8951_p0124b06║則見太虗融通。於一毛端現寳王剎。坐㣲塵裏轉
D52n8951_p0124b07║大法輪。非心非空。無之而非非也可。即心即空。無
D52n8951_p0124b08║之而非即也可。離即離非。是即非即。無之而非離。
D52n8951_p0124b09║無之而非非離也可。此能轉物而不轉於物之妙
D52n8951_p0125a01║也。阿難仍執因緣自然之說。故如來復以演若達
D52n8951_p0125a02║多之狂明之。而以因緣和合自然等說。歸於戲論。
D52n8951_p0125a03║以多聞自欺。深警阿難。可謂老婆心切矣。中間反
D52n8951_p0125a04║覆辯論。或離妄以明真。或即妄以明真。而究至於
D52n8951_p0125a05║離即是非。無處摸索。文義環廻。首尾照應。如層波
D52n8951_p0125a06║疊浪。無可分拆。溫陵見道分內。又科三分。恐啟學
D52n8951_p0125a07║人拘泥支離之病。余所為不揣而漫言之也。
D52n8951_p0125a08║
D52n8951_p0125a09║
D52n8951_p0125b01║大佛頂如來密因修證了義諸菩薩萬行首楞
D52n8951_p0125b02║嚴經玄義序釋智旭（明）
D52n8951_p0125b03║大佛頂者。即心自性之理體也。隨緣不變。融四科而
D52n8951_p0125b04║惟是本真。不變隨緣。妙七大而各周法界。喻冰水之
D52n8951_p0125b05║始終。惟是濕性。譬太虚之羣相。不拒𤼵揮。十界一心。
D52n8951_p0125b06║事造與理具。徧攝徧含。一境三諦。橫辯與豎歷。非並
D52n8951_p0125b07║非別。依此成自行因果。故名如來密因修證了義。即
D52n8951_p0125b08║此為化他因果。故名諸菩薩萬行首楞嚴。因果妙修。
D52n8951_p0125b09║全歸性具。化他力用。寧隔體宗。二本明而金沙立辨。
D52n8951_p0126a01║二義決而華屋有門。圓通既陳。信方便之無非聖性。
D52n8951_p0126a02║圓根既選。知耳門之獨利此方。明誨殷勤。戒乘俱急。
D52n8951_p0126a03║道塲安立。顯密互資。無漸次而立漸次。能歷之正助
D52n8951_p0126a04║圓彰。即位次而非位次。所歷之轉依如幻。精研七趣。
D52n8951_p0126a05║秖因迷此大佛頂理而妄受輪廻。誰達空華無別體。
D52n8951_p0126a06║詳辨五魔。本求悟此大佛頂理而中途成惑。那知妄
D52n8951_p0126a07║想作根源。是誠一代時教之精髓。成佛作祖之秘要。
D52n8951_p0126a08║無上圓頓之旨歸。三根普被之方便。超權小之殊勝
D52n8951_p0126a09║法門。摧魔外之實相正印也。所以一念示人。滅業障
D52n8951_p0126b01║如𮋒大地。依教行道。成菩提如觀掌果。智者大師。聞
D52n8951_p0126b02║名遙禮。不憚其勞。般剌尊者。剖膊遠傳。不辭其苦。智
D52n8951_p0126b03║旭生逢像季。獲遘雄詮。自非大士神功。曷繇染指。特
D52n8951_p0126b04║以文圓義妙。旨遠趣深。註疏雖多。宗極未立。悲了義
D52n8951_p0126b05║之尚隱。痛迷津之孰告。不辭固陋。聊殫隙明。徧採眾
D52n8951_p0126b06║長。折衷一理。研精竭思。再述玄文。不敢與前人苦較
D52n8951_p0126b07║是非。但自向斯經深求脉絡。願我同仁。虚心著眼。必
D52n8951_p0126b08║有知其同異淺深。違順得失者矣。
D52n8951_p0126b09║
D52n8951_p0127b01║首楞嚴經四依解序釋觀衡（明）
D52n8951_p0127b02║夫首楞嚴者。乃人人日用能見能聞能覺能知之自
D52n8951_p0127b03║性也。蓋此性即是常住真心。一真法界。聖凡不二。物
D52n8951_p0127b04║我同源。如是廣大圓明妙性。而眾生用之能見能聞。
D52n8951_p0127b05║能覺能知。而不識知廣大圓明實自狹自小。自私自
D52n8951_p0127b06║昧。可謂日用而不知也。圓覺序云。終日圓覺而未嘗
D52n8951_p0127b07║圓覺者。凡夫也。斯之謂歟。原此見聞知覺。常住真心。
D52n8951_p0127b08║照而常寂。名為奢摩他。而世出世間一切諸法皆非
D52n8951_p0127b09║即空如來藏。又此常住真心。寂而常照。名為三摩提。
D52n8951_p0128a01║而世出世間一切諸法皆即。即不空如來藏又此常
D52n8951_p0128a02║住真心。寂照不二。名為禪那。而世出世間一切諸法。
D52n8951_p0128a03║離即離非。是即非即。即空不空如來藏。是則三藏本
D52n8951_p0128a04║乎一心。三觀原無二體。究竟常住。無壞無雜。故名首
D52n8951_p0128a05║楞嚴苟。能於此見聞覺知。薦得常住真心。性淨明體。
D52n8951_p0128a06║而首楞嚴大定。備在我而不在於經也。若然者。心外
D52n8951_p0128a07║無法。法外無心。舉心則念念真詮。觀經則字字本性。
D52n8951_p0128a08║豈容心法能所對待之分哉。孰能達此。又不唯一經
D52n8951_p0128a09║之文義。不屬於他。盛矣。盡眼之所見。耳之所聞。鼻之
D52n8951_p0128b01║所齅。舌之所甞。身之所覺。意之所知。盡於虗空。徧於
D52n8951_p0128b02║法界。塵塵剎剎。事事法法。亦不出此見聞覺知六湛
D52n8951_p0128b03║圓明之外。是則十方法界乃吾見聞覺知之性量。十
D52n8951_p0128b04║方諸佛乃吾見聞覺知之心光。諸佛於眾生心中。轉
D52n8951_p0128b05║大法輪。眾生於諸佛光中。聞第一義。斯則一為無量。
D52n8951_p0128b06║無量為一。小中現大。大中現小。不動道塲。徧十方界。
D52n8951_p0128b07║身含十方無盡虚空。於一毛端現寳王剎。坐微塵裏
D52n8951_p0128b08║轉大法輪。如是妙用。眾生日用。個個圓成。豈唯諸佛
D52n8951_p0128b09║獨能哉。若爾廣大性量。廣大真用。即此日用見聞覺
D52n8951_p0129a01║知。而不知不覺。不能廣大真實受用。孰之過歟。經云。
D52n8951_p0129a02║汝復欲知無始無明使汝輪轉生死結根。唯汝六根。
D52n8951_p0129a03║更非他物。汝復欲知無上菩提。令汝速證安樂解脫
D52n8951_p0129a04║寂淨妙常。亦汝六根。更非他物。知此離吾見聞覺知。
D52n8951_p0129a05║別無片事可得。豈非十方世界。囫囫圇圇是一輪見
D52n8951_p0129a06║聞覺知妙真如性耶。苐眾生日用不知。勞我覺皇出
D52n8951_p0129a07║現於世。將錯就錯。從迷指迷。將此見聞覺知分作五
D52n8951_p0129a08║時名教。總欲生住異滅。復歸一性圓常。因當機有淺
D52n8951_p0129a09║深。故乘時有先後。至於斯經也。開三乘之區宇。統五
D52n8951_p0129b01║教之宏綱。權實並融。性相俱徹。初標常住真心。分別
D52n8951_p0129b02║為二種根本。後明二決定義。究竟歸常住真心。其究
D52n8951_p0129b03║妄也。即處即體以推心。心本非心若同若別以分見。
D52n8951_p0129b04║見亦非見其究真也。無內無外以示圓。圓自何圓。不
D52n8951_p0129b05║動不變以顯常。常如所常。或舉拳。或垂手。滿盤托放
D52n8951_p0129b06║阿難目前。或交光。或灌頂。親手撥在大眾口裏。或剖
D52n8951_p0129b07║剝於物象。或直指於見精。非因緣非自然非和合非
D52n8951_p0129b08║不和合。掃除戲論而妄想自空。曰清淨。曰本然。曰周
D52n8951_p0129b09║徧。曰不動搖。但不分別而實相全露。𤼵揮三種藏性。
D52n8951_p0130a01║細釋深妙疑惑。以應妙奢摩他之請。詳明二決定義。
D52n8951_p0130a02║繼選耳根圓通。以滿最初方便之酬。復示壇儀法行。
D52n8951_p0130a03║以為末世攝心。重宣秘密伽陀。以作當來護念。見聞
D52n8951_p0130a04║之真宅既悟。莊嚴之妙門已知。借路還家。由因達果。
D52n8951_p0130a05║立三漸次。滅二倒因。畨十二類生日用不知之沉習。
D52n8951_p0130a06║成十二聖位稱性圓明之妙覺。當機舉果求因。問荅
D52n8951_p0130a07║事訖。世尊依因示果。修證義周。隨請真詮之名。便示
D52n8951_p0130a08║了義之目。阿難末問七趨情想之昇降。如來自說五
D52n8951_p0130a09║隂迷悟之淺深。總是日用不知。未全道力。是知一經
D52n8951_p0130b01║所示所說大意。不出當機所恨所請二關。精研所恨。
D52n8951_p0130b02║未全道力之致使盡日用不知之愚。𤼵明所請。得成
D52n8951_p0130b03║菩提之因。便克自性圓明之妙。全經之旨。旨盡於斯。
D52n8951_p0130b04║要其如來種種方便。費盡多少婆心。不過指示人人
D52n8951_p0130b05║日用。見聞覺知。就是如來成佛真體。如能極盡擔當。
D52n8951_p0130b06║不唯當下與諸佛把手共行。便能高跳毘盧頂𩕳上
D52n8951_p0130b07║去也。可不快哉。可不快哉。是經自唐譯已還。千有餘
D52n8951_p0130b08║載。傳疏相繼二十餘家。犁文搜義。曲盡幽微。究妄研
D52n8951_p0130b09║真。了無滯礙。大觀諸疏。似乎白日之下。弗藉剔燈。細
D52n8951_p0131a01║閱本經。實矣太虗之中。不勞施點。何乃自見未圓。不
D52n8951_p0131a02║能如龍游空。超超於文義之外。鈍根不猛偏好猶蟲
D52n8951_p0131a03║蛀木。曲曲於字句之中。茲不揣沉𡨕。妄作分釋。自知
D52n8951_p0131a04║不免聚笑於大方之口。且圖取快於偏陋之心。知我
D52n8951_p0131a05║罪我。我心一如。是我非我。各有高見。衡不敢強知焉。
D52n8951_p0131a06║開章分門。不越古式。節文𤼵義。唯依本經。故以四依
D52n8951_p0131a07║名之。
D52n8951_p0131a08║
D52n8951_p0131a09║
D52n8951_p0131b01║道行般若波羅蜜經序（智觀）釋道安（晉）
D52n8951_p0131b02║大哉智度。萬聖資通。咸宗以成也。地合日照。無法不
D52n8951_p0131b03║周。不恃不處。累彼有名。既外有名。亦病無形。兩忘玄
D52n8951_p0131b04║莫。塊然無主。此智之紀也。夫永壽莫美乎上乾。而齊
D52n8951_p0131b05║之殤子神偉莫美於凌虗而同之涓滯。至德莫大乎
D52n8951_p0131b06║真人。而比之朽種高妙莫大乎世雄而喻之幻夢。由
D52n8951_p0131b07║此論之。亮為眾聖宗矣。何者執道御有。𤰞高有差。此
D52n8951_p0131b08║有為之域耳。非據真如。遊法性𡨕然無名也。據真如
D52n8951_p0131b09║遊法性。𡨕然無名者。智度之奥室也。名教遠想者。智
D52n8951_p0132a01║度之蘧廬也。然存乎證者。莫不𢍆其無生而煌眩。存
D52n8951_p0132a02║乎迹者。莫不忿其蕩𡨕而誕誹。道動必反。優劣致殊。
D52n8951_p0132a03║眩誹不其宜乎。不其宜乎。要斯法也。與進度齊軫。逍
D52n8951_p0132a04║遙俱遊。千行萬定。莫不以成。眾行得字而智進全名
D52n8951_p0132a05║諸法參相成者。求之此列也。且其經也。進咨第一義
D52n8951_p0132a06║以為語端。追述權便以為談首。行無細而不歷。𢿘無
D52n8951_p0132a07║微而不極。言似煩而各有宗。義似重而各有主。璅見
D52n8951_p0132a08║者。慶其邇教而恱寤。宏喆者。望其遠標而絕目。陟者
D52n8951_p0132a09║彌高而不能階。涉者彌深而不能測。謀者慮不能規。
D52n8951_p0132b01║尋者度不能盡。暨杳𡨕矣。真可謂大業淵藪。妙矣者
D52n8951_p0132b02║哉。然凡諭之者。攷文以徵其理者。昬其趣者也。察句
D52n8951_p0132b03║以驗其義者。迷其旨者也。何則。考文則異同每為辭。
D52n8951_p0132b04║尋句則觸類每為旨為辭。則喪其卒成之致。為旨則
D52n8951_p0132b05║忽其始擬之義矣。若率初以要其終。或忘文以全其
D52n8951_p0132b06║質者。則大智玄通。居可知也。從始𤼵意。逮一切智。曲
D52n8951_p0132b07║成決著。八地無染。謂之智也。故曰遠離也。三脫照空。
D52n8951_p0132b08║四非明有。統鑑諸法。因後成用。藥病雙亡。謂之觀也。
D52n8951_p0132b09║明此二行。於三十萬言。其如視諸掌乎。顛沛造次。無
D52n8951_p0133a01║起無止也。佛泥洹後。外國高士。抄九十章。為道行品。
D52n8951_p0133a02║桓靈之世。塑佛齎詣京師。譯為漢文。因本順旨轉音
D52n8951_p0133a03║如已。敬順聖言。了不加飾也。然經既抄投。撮合成章。
D52n8951_p0133a04║音殊俗異。譯人口傳。自非三達。胡能一一得本緣故
D52n8951_p0133a05║乎。由是道行頗有首尾隱者古賢論之。往往有滯。仕
D52n8951_p0133a06║行恥此。尋求其本。到于闐。乃得送詣倉垣。出為放光
D52n8951_p0133a07║品。斥重省刪。務令婉便。若其悉文。將過三倍。善出無
D52n8951_p0133a08║生。論空持巧。傳譯如是。難為繼矣。二家所出。足令大
D52n8951_p0133a09║智。煥然闡幽。支讖全本。其亦應然。何者抄經刪削所
D52n8951_p0133b01║害必多。委本從聖。乃佛之至誡也。安不量末學。庶幾
D52n8951_p0133b02║斯心。載詠載玩。未墜于地。檢其所出。事本終始。猶令
D52n8951_p0133b03║折傷玷缺戢然無際。假無放光。何由解斯經乎。永謝
D52n8951_p0133b04║先喆。所蒙多矣。今集所見為解句下。始況現首終隱
D52n8951_p0133b05║現尾出經見異。銓其得否。舉本證抄敢增損也。幸我
D52n8951_p0133b06║同好飾其瑕讁也。
D52n8951_p0133b07║
D52n8951_p0133b08║
D52n8951_p0133b09║
D52n8951_p0134b01║合放光光讚畧解序（刪）釋道安（晉）
D52n8951_p0134b02║般若波羅密者成無上正真道之根也。正者等也。不
D52n8951_p0134b03║二入也。等道有三義焉。法身也。如也。真際也。故其為
D52n8951_p0134b04║經也。以如為首。以法身為宗也。如者爾也。本末等爾。
D52n8951_p0134b05║無能令不爾也。佛之興滅。綿綿常存。悠然無寄。故曰
D52n8951_p0134b06║如也。法身者。一也。常淨也。有無均淨。未始有名。故於
D52n8951_p0134b07║戒則無戒無犯。在定則無定無亂處智。則無智無愚。
D52n8951_p0134b08║泯爾都忘。二三盡息。皎然不緇。故曰淨也。常道也。真
D52n8951_p0134b09║際者。無所著也。洎然不動。湛爾玄齊。無為也。無不為
D52n8951_p0135a01║也。萬法有為而此法淵默。故曰無所有者是法之真
D52n8951_p0135a02║也。由是其經。萬行兩廢。觸章輒無也。何者癡。則無往。
D52n8951_p0135a03║而非徼。終日言盡物也。故為八萬四千塵垢門也。慧
D52n8951_p0135a04║則無往而非妙。終日言盡道也。故為八萬四千度無
D52n8951_p0135a05║極也。所謂執大淨而萬行正。正而不害。妙乎大也。凡
D52n8951_p0135a06║論般若。推諸病之壃服者。理徹者也。尋眾藥之封域
D52n8951_p0135a07║者。斷迹者也。高談其轍迹者。失其所以指南也其所
D52n8951_p0135a08║以指南者。若假號章之不住。五通品之不貢高。是其
D52n8951_p0135a09║涉百辟而不失午者也。宜精理其轍迹。又思存其所
D52n8951_p0135b01║指。則始可與言智已矣。何者。諸五隂至薩云若則是
D52n8951_p0135b02║菩薩來往所現法慧。可道之道也。諸一相無相則是
D52n8951_p0135b03║菩薩來往所現真慧。明乎常道也。可道故後章或曰
D52n8951_p0135b04║世俗。或曰說已也。常道。則或曰無為。或曰復說也。此
D52n8951_p0135b05║兩者同謂之智。而不可相無也。斯乃轉法輪之目要。
D52n8951_p0135b06║般若波羅蜜之常例也。
D52n8951_p0135b07║
D52n8951_p0135b08║
D52n8951_p0135b09║
D52n8951_p0136b01║摩訶鉢羅若波羅蜜經抄序釋道安（晉）
D52n8951_p0136b02║昔在漢陰十有五載。講放光經。歲常再遍。及至京師
D52n8951_p0136b03║漸四年矣。亦恒歲二。未敢墯息。然每至滯句。首尾隱
D52n8951_p0136b04║沒。釋卷深思。恨不見護公叉羅等。會建元十八年正
D52n8951_p0136b05║車師前部王名彌第來朝。其國師字鳩摩羅跋提。獻
D52n8951_p0136b06║梵天品一部四百二牒言二十千首盧。首盧三十二
D52n8951_p0136b07║字梵𢿘經法也。即審數之。凡十七千二百六十首盧
D52n8951_p0136b08║殘二十七字。都并五十五萬二千四百七十五字。天
D52n8951_p0136b09║竺沙門曇摩[蜱-(白-日)]執本。佛護為譯。對而檢之慧進筆受。
D52n8951_p0137a01║與放光光讚同者。無所更出也。其二經譯人所漏者。
D52n8951_p0137a02║隨其失處。稱而正焉。其義異不知孰是者。輒併而兩
D52n8951_p0137a03║存之。往往為訓其下。凡四卷。其一紙二紙異者。出別
D52n8951_p0137a04║為一卷。合五卷也。譯梵為秦。有五失本也。一者梵語
D52n8951_p0137a05║盡倒而使從秦。一失本也。二者梵經尚質。秦人好文。
D52n8951_p0137a06║傳可眾心非文不合。斯二失本也。三者梵經委悉。至
D52n8951_p0137a07║於歎詠叮嚀反覆。或三或四不嫌其煩。而今裁斥。三
D52n8951_p0137a08║失本也。四者梵有義說。正似亂辭。尋說向語。文無以
D52n8951_p0137a09║異。或千五百。剗而不存。四失本也。五者事已全成。將
D52n8951_p0137b01║更傍及。反騰前辭已乃後說。而悉除此。五失本也。然
D52n8951_p0137b02║般若經。三達之心。覆面所演。聖必相因。時俗有易。而
D52n8951_p0137b03║刪雅古以適今時。一不易也。愚智天隔。聖人叵階。乃
D52n8951_p0137b04║欲以千歲之上微言。傳使合百王之下末俗。二不易
D52n8951_p0137b05║也。阿難出經。去佛未久。尊者大迦葉。令五百六通迭
D52n8951_p0137b06║察迭書。今離千年而以近意量裁。彼阿羅漢。乃兢兢
D52n8951_p0137b07║若此。此生死人。而平平若此。豈將不知法者勇乎。斯
D52n8951_p0137b08║三不易也。涉茲五失。經三不易。譯梵為秦。詎可不慎
D52n8951_p0137b09║乎。正當以不聞異言傳令知會通耳。何復嫌大匠之
D52n8951_p0138a01║得失乎。是乃未所敢知也。前人出經。攴讖世高。審得
D52n8951_p0138a02║梵本難繫者也。又羅攴越。斵鑿之巧者也。巧則巧矣。
D52n8951_p0138a03║懼竅成而混沌終矣。若夫以詩為煩重。以尚書為質
D52n8951_p0138a04║朴。而刪令合今。則馬鄭所深恨者也。近出此撮。欲使
D52n8951_p0138a05║不雜。推經言旨。唯懼失寔也。其有方言古辭。自為解
D52n8951_p0138a06║其下也。於常首尾相違句不通者。則𡨕如合符。厭如
D52n8951_p0138a07║復㭊。乃見前人之深謬。欣通外域之嘉會也。於九十
D52n8951_p0138a08║章。蕩然無措疑。毫芒之間。泯然無微疹已矣乎。
D52n8951_p0138a09║
D52n8951_p0138b01║大般若經初會序釋玄則（唐）
D52n8951_p0138b02║大般若經者。乃希代之絕唱。曠劫之遐津。光被人天。
D52n8951_p0138b03║括囊真俗。誠入神之奥府。有國之靈鎮。自非聖德遠
D52n8951_p0138b04║覃。哲人孤出。則玄音罕貿。圓教豈臻。所以帝敘金照。
D52n8951_p0138b05║皇述瓊振。事邈千古。理鏡三辰。鬱矣斯文。備乎茲日。
D52n8951_p0138b06║然則部分二四。昔徒掌其半珠。會兼十六。今乃握其
D52n8951_p0138b07║全寳。竊案諸會別起。每比一部。輒復本以殊迹。各申
D52n8951_p0138b08║一序。至如靈峯始集。宏韻首馳。控蕩身源。敷弘心要。
D52n8951_p0138b09║何者。夫五蘊為有情之封。二我為有封之宅。宅我而
D52n8951_p0139a01║舉。則逐燄之水方深。封蘊以居。則尋香之堞彌峻。焉
D52n8951_p0139a02║識夫我之所根者想。想妄而我不存。蘊之所繫者名。
D52n8951_p0139a03║名假而蘊無託。故即空之談啟。亡言之理暢。閱紛俗
D52n8951_p0139a04║於非動。置蠢徒於不生。齊谷響於百名。儔鏡姿於萬
D52n8951_p0139a05║像。筌宰失寄而後真宰獨融。規准莫施而後冲規妙
D52n8951_p0139a06║立。慮塗千泯言術四窮。使夫淺躁投機。拘攣解桎。嫓
D52n8951_p0139a07║司南之有在。同拱北以知歸。義既天悠。詞仍海溢。且
D52n8951_p0139a08║為諸分之本。又是前古未傳。凡勒成四百卷八十五
D52n8951_p0139a09║品矣。或謂權之方土。理宜裁譯。竊應之曰一言可蔽
D52n8951_p0139b01║而雅頌之作聯章。二字可題。而涅槃之音積軸。優柔
D52n8951_p0139b02║嘽緩。其慈誨乎。若譯而可削。恐貽患於傷手。今傳而
D52n8951_p0139b03║必本。庶無譏於溢言。况搦扎之辰。慨念增損。而䰟交
D52n8951_p0139b04║之夕。烱戒昭彰。終始感貺。具如別錄。其有大心茂器。
D52n8951_p0139b05║久聞歷奉者。自致不驚不怖。爰諮爰度矣。
D52n8951_p0139b06║
D52n8951_p0139b07║
D52n8951_p0139b08║
D52n8951_p0139b09║
D52n8951_p0140b01║大般若經第二會序釋玄則（唐）
D52n8951_p0140b02║觀夫委契中道。攄妙軌於無垠。流賞一歸。漾玄津於
D52n8951_p0140b03║有截。何嘗不首情而汲悟。即事以排疑。疑繁而誨自
D52n8951_p0140b04║廣。悟初而訪逾篤。所以重指鷲阿。再扣龍眾。慧命相
D52n8951_p0140b05║聚。則善現居宗。法忍為羣。則妙祥端首。既而搖區示
D52n8951_p0140b06║警。闢㝢開嚴。舌掩大千身分巨億。光汎慈影。而六趣
D52n8951_p0140b07║霑和。聲颺法言。而十方動訊。既駭殊觀。方希秘奬。或
D52n8951_p0140b08║謂迹高類誕。情昬佇析。故嘗言曰。殉蠡管之察。是病
D52n8951_p0140b09║高深執蟪菌之辰。終欺歲祀。夫以淺定微術。猶擅五
D52n8951_p0141a01║通小善片言。實應千里。况埏孕羣品。彈厭眾靈。萬期
D52n8951_p0141a02║一會。窮𡨕極遠。是使微塵剎土。不動而遊恒沙諸佛。
D52n8951_p0141a03║不謀而證。非般若至𧷤。其孰能致此。是用十空瑩曬。
D52n8951_p0141a04║七如朗聽雖惱趣森橫。寂岸層迥。莫不同幻。蘂之開
D52n8951_p0141a05║落。不滅不生。比夢象之妍蚩。無染無淨。猋谷投響則
D52n8951_p0141a06║譽毀共銷。月池浸色則物我俱謝。文優理詣感通悟
D52n8951_p0141a07║永。凡有八十五品七十八卷。即舊大品光讚放光。然
D52n8951_p0141a08║大品之於光讚。詞倍豐而加美。即明此分之於大品。
D52n8951_p0141a09║文益具而彌正。攢輝挍寳。豈不盛歟。
D52n8951_p0141b01║大般若經第三會序釋玄則（唐）
D52n8951_p0141b02║夫正理晦於率情。而情由理鏡。妙觀暌於循迹。而迹
D52n8951_p0141b03║以觀𡨕。然情迹兩崇。假名相而躭習。則理觀雙拔。資
D52n8951_p0141b04║漸漬於多聞。王城所以亟迂。聖席於茲復坦。是用入
D52n8951_p0141b05║遊戲定。摛前會之神蹤。出微妙音。集向時之遙證。光
D52n8951_p0141b06║敷法潤。藻沃心源。將欲利無利於情區。度不度於生
D52n8951_p0141b07║品。運六通於即寂。流四辯於忘言。固當住不思議。得
D52n8951_p0141b08║無分別。至如夢中重夢。尚縈馳狥之勞。即明覺後復
D52n8951_p0141b09║覺。乃有𤼵蒙之慶。何物物之殊炫。而如如之罕覯哉。
D52n8951_p0142a01║彼如復如者。非異所異也。在纏出纏而性淨。有佛無
D52n8951_p0142a02║佛而體常。會之則歸來號如來矣。乖之則流異。稱異
D52n8951_p0142a03║生焉。前際空而累盡。後際空而德滿。爾其闢甘露門。
D52n8951_p0142a04║坐金剛座。假名法外。無色而莊嚴。勝義諦中。無心而
D52n8951_p0142a05║啟悟。故能斷以空滯空之惡取。開無說假說之善權。
D52n8951_p0142a06║熈妙色之殊對。霈圓音之各解。莫非自般若以為源。
D52n8951_p0142a07║依般若以成學。譬山王之高妙。谷王之宗長。義必重
D52n8951_p0142a08║深。辭亦豐祕。凡五十九卷三十一品。於舊無涉。號單
D52n8951_p0142a09║譯焉。
D52n8951_p0142b01║大般若經第四會序釋玄則（唐）
D52n8951_p0142b02║若夫識之所識。曷嘗非識。如之所如。未始不如。是故
D52n8951_p0142b03║能行與所行兼空。則攝受之理廢。自性與無性不異。
D52n8951_p0142b04║則執取之念忘。若忘執而有恃。或存槩以隳業。知盛
D52n8951_p0142b05║修而不行。乃虚己而制勝。恐野馬之情未戢。故靈鷲
D52n8951_p0142b06║之談復敞。或曰其在名也。每切有行之誡。其於實也。
D52n8951_p0142b07║必警無行之怠。塗致或𠁊。折中奚歸。竊應之曰。一切
D52n8951_p0142b08║凡夫。剖名相之符。保癡愛之宅。所以措懷有著。擬議
D52n8951_p0142b09║必違。至真反此。動寂斯會。由此言之。行亦不行。不行
D52n8951_p0143a01║亦不行。而宛然行矣。宛然不行矣。以假名般若。授假
D52n8951_p0143a02║名菩薩。是持幻法與幻人。故無作亦無得。此又晨蜉
D52n8951_p0143a03║之語歲。夢蝶之議覺乎。慨斯取之未傾。欣此教之方
D52n8951_p0143a04║漸。凡二十九品。一十八卷。即舊小品道行。新道行明
D52n8951_p0143a05║度經。品之為言分也。分有長短。故有大品小品焉。道
D52n8951_p0143a06║行即分中之初品。譯者取以別經。明度乃智度之異
D52n8951_p0143a07║言。即就總目為號。實由殘缺未具。故使名題亦差。今
D52n8951_p0143a08║大教克圓。鴻規允布。心術之要。可復道哉。
D52n8951_p0143a09║
D52n8951_p0143b01║大般若經第五會序釋玄則（唐）
D52n8951_p0143b02║蓋聞申申夭夭。宴居而欲流誨。憤憤悱悱離座而思
D52n8951_p0143b03║請益。况深慈之遠鞠。遍知之委照。妙感之潛通。玄機
D52n8951_p0143b04║之盛扣。其於說也。何能已乎。神運之來。亟諧景集靈
D52n8951_p0143b05║山之上。復動希聲。良由心塗易蕪。情靄難拂。滯識象
D52n8951_p0143b06║之為識。昧空色之即空。豈知夫法。體法如不一不二。
D52n8951_p0143b07║性相唯寂。言慮莫尋。既無一在而可舒。又無不在而
D52n8951_p0143b08║可卷。諒非兆朕之可[恭-共+道]。又非塵躅之可隨。斯則行不
D52n8951_p0143b09║行矣。住不住矣。觀無二之性與二不二。則非一之。名
D52n8951_p0144a01║在一恒一。故紛之則萬舛。澄之則一如。一如未限而
D52n8951_p0144a02║義區之。一義未易而名異之。一名未改而想貿之。一
D52n8951_p0144a03║想未派而取亂之。過此已往。其不涯矣。故正乘之與
D52n8951_p0144a04║大心。廻向之與隨喜忘之。則戒定慧蘊存之。則想心
D52n8951_p0144a05║見倒。夫見生死者三有。著涅槃者二乘。是故知生死
D52n8951_p0144a06║空。斯出三界矣。知涅槃空。斯過二地矣釋五花之授
D52n8951_p0144a07║記。乃證菩提。𢮎七寳之校量。方深福德。天供天護。加
D52n8951_p0144a08║頂讚而徒𣪞。神呪神珠語靈祥而不極。痛惟此會。未
D52n8951_p0144a09║傳茲壤。凡二十四品。今譯充十卷。其亹亹通韻。新新
D52n8951_p0144b01║渴奉者。固當不以抵羽而輕積珍矣。
D52n8951_p0144b02║
D52n8951_p0144b03║
D52n8951_p0144b04║
D52n8951_p0144b05║
D52n8951_p0144b06║
D52n8951_p0144b07║
D52n8951_p0144b08║
D52n8951_p0144b09║
D52n8951_p0145b01║大般若經第六會序釋玄則（唐）
D52n8951_p0145b02║原夫控歸塗以彌綸。踐要極而端務。莫若警十度於
D52n8951_p0145b03║一施。披六蔽於三檀。矧般若之大猷。固總領而高視。
D52n8951_p0145b04║誠庶心之扄牖。積行之樞軸。故能範圍真際。充塞塵
D52n8951_p0145b05║區。汎之則無緣。綏之則無動。大悲抗其首。大捨維其
D52n8951_p0145b06║末。恬五痛之苦修。倐三祗之遙序。願無近遠遇物成
D52n8951_p0145b07║資。善靡鴻纖觸塗必衍。憑無象而永日。輟有輪於長
D52n8951_p0145b08║夜。窮幽盡妙。其般若之致乎。粵有天王。是為最勝。捐
D52n8951_p0145b09║樂宮而下拜。汎嘉名而上表。念茲在茲。爰究爰度。然
D52n8951_p0146a01║以位懸道隔。非目擊之能存。所以軌眾諧辰。寄言提
D52n8951_p0146a02║而取悟。即舊勝天王般若。今譯成八卷。一十七品。其
D52n8951_p0146a03║𤼵明弘旨。敞拔幽關。固已法寶駢映。義林交積。自性
D52n8951_p0146a04║三種。鬱無性以芊眠。果德萬區。𣪞不德而輝煥。凡鼓
D52n8951_p0146a05║篋之士。猶希取質。况乘杯之客。如何勿思。
D52n8951_p0146a06║
D52n8951_p0146a07║
D52n8951_p0146a08║
D52n8951_p0146a09║
D52n8951_p0146b01║大般若經第七會序釋玄則（唐）
D52n8951_p0146b02║聞夫即相無覩。挺真如之壯觀。即慮無知。成種智之
D52n8951_p0146b03║默識。但二塵且落。時逐見以輕濃。五翳將披。復因疑
D52n8951_p0146b04║而聚散。是以驟明空道。給孤總旋憇之場。歷選時徒。
D52n8951_p0146b05║妙吉昇對揚之重忽無覲以瞻仰。俄不聆以餐悟。既
D52n8951_p0146b06║泯修而造修。亦絕學而趨學。狀其區別。則菩提萬流。
D52n8951_p0146b07║斷其混𣴭。則涅槃一相一相則不見生死。萬流則無
D52n8951_p0146b08║非佛法。不壞假名之繁總。而開實相之沉寥。正明如
D52n8951_p0146b09║來法無。况菩薩法。菩薩法無。况二乘法。二乘法無。况
D52n8951_p0147a01║凡夫法。法尚不有。何有菩提。尚無菩提。云何可趣。尚
D52n8951_p0147a02║無可趣。何有證得。尚無證得。何有證者。是故有之斯
D52n8951_p0147a03║殊無之斯貫洞之斯遠沮之斯局。豁爾夷蕩而無懈。
D52n8951_p0147a04║熾然翹勵而不精。惱祲與慈渰分華。劒林將玉毫比
D52n8951_p0147a05║色。皆其所也。何以易諸。觀其假言路以便便。仰真宗
D52n8951_p0147a06║而止止。奕奕珠轉。冷冷玉振。起予聖旨。莫尚於茲。晞
D52n8951_p0147a07║體法王。不亦宜乎。然則探其義也。𤼵秘藏之玄局。味
D52n8951_p0147a08║其談也。包蜜語之殊轍。詞婉而旨蜜。即舊文殊般若
D52n8951_p0147a09║矣。雖雙軸成部。而警策備彰。庶七眾所歸。較然（無遠）。
D52n8951_p0147b01║大般若經第八會序釋玄則（唐）
D52n8951_p0147b02║載惟清規外滌。乃照晉於襟靈。神理內康。俄𤼵揮於
D52n8951_p0147b03║事業。若不訊諸動寂。將或謬以隨迎。是故妙祥資舍
D52n8951_p0147b04║衛之稟。龍祥扣分衛之節。挫舉下而迂足措屈伸而
D52n8951_p0147b05║矯手。慮不慮以思惟。行無行以𤼵趣。食夫幻食。反類
D52n8951_p0147b06║懸匏。資以無資𮋒同冽井。俄而縱觀空術。澄襟海定。
D52n8951_p0147b07║孕生靈為水性。罄功德為珍府。晏六動而不搖。走三
D52n8951_p0147b08║乘以終駐。無宰不宰黜心王而利見。無親不親恢善
D52n8951_p0147b09║友而遙集。是令近事取鉢。駭循臂之不存。應供投襟。
D52n8951_p0148a01║兀撫心其已滅。譬蜃樓切景。知積氣以忘躋。鸞鏡舍
D52n8951_p0148a02║姿。悟惟空而輟攬。故能自近而鑒遠。由真以立俗。識
D52n8951_p0148a03║危生之露集。知幻質之泡浮。電倐青紫之輝。雲空軒
D52n8951_p0148a04║蓋之影。文約理贍。昔祕今傳。雖一軸且單譯。而三復
D52n8951_p0148a05║固多重味矣。
D52n8951_p0148a06║
D52n8951_p0148a07║
D52n8951_p0148a08║
D52n8951_p0148a09║
D52n8951_p0148b01║大般若經第九會序（能斷金剛）釋玄則（唐）
D52n8951_p0148b02║竊尋浩汗其源者。必總靈怪之。儲紛糺其峰者。自動
D52n8951_p0148b03║鬱𡨕之觀。况冲照倬存。逸韻遐舉。規真附體。紐玄立
D52n8951_p0148b04║極。根大衍於初會。革小成於後心。蓄靈蘊福。信哉宜
D52n8951_p0148b05║矣。故其承閑語要。三問桀其標節理情塗兩如。肅其
D52n8951_p0148b06║致窮。非想以布想。弘不濟之大勳。攝眾度以檀度。勵
D52n8951_p0148b07║無行之廣德。願侔皦日。格虚空而未量。信異隨風。汎
D52n8951_p0148b08║聲香而不住。忘法身於相好。豈見如來。分剎土於微
D52n8951_p0148b09║塵。誰為世界。河沙數非多之多福。山王比非大之大
D52n8951_p0149a01║身。法性絕言。謂有說而便謗。菩提離取。知無授而乃
D52n8951_p0149a02║成。皆所以拂靄疑津。剪萌心徑。賞觸類而不極。悋緣
D52n8951_p0149a03║情而必盡。然金剛之𨦣。賞二物之可銷。對除之猛。雖
D52n8951_p0149a04║一念其無𦊱。詞必舉凡。故率言每約。理好鉤𧷤。故屬
D52n8951_p0149a05║意多迷。前聖由之著論。後賢所以𣪞學。非直有緣震
D52n8951_p0149a06║旦。實亦見重昌期。廣畧二本前後五譯。無新無故。逾
D52n8951_p0149a07║鍊逾明。然經卷所在。則為有佛。故受持之跡其驗若
D52n8951_p0149a08║神。傳之物聽。具如別錄。爾其刷蕩二邊。彰明九觀。雲
D52n8951_p0149a09║飄絲𩯭。愁含變滅之影。電轉珠目。榮遷倐忽之光。星
D52n8951_p0149b01║夜編而曉落。則邪見難保。露隂泫而陽晞則色蘊方
D52n8951_p0149b02║促。以有為之若此。加無相之如彼。寧不荷付囑之遙
D52n8951_p0149b03║恩。躬受行之美證矣。
D52n8951_p0149b04║
D52n8951_p0149b05║
D52n8951_p0149b06║
D52n8951_p0149b07║
D52n8951_p0149b08║
D52n8951_p0149b09║
D52n8951_p0150b01║大般若經第十會序釋玄則（唐）
D52n8951_p0150b02║般若理趣分者。蓋乃覈諸會之旨歸。綰積篇之宗緒。
D52n8951_p0150b03║𦕈詞筌而動眷。燭意象以興言。是以瞬德寳之所叢。
D52n8951_p0150b04║則金剛之慧為極。晞觀照之攸炫。則圓鏡之智居尊。
D52n8951_p0150b05║所以上集天宮。因自在而為心表。傍開寳殿。寄摩尼
D52n8951_p0150b06║而作說標。明般若之勝規。乃庶行之淵府。故能長驅
D52n8951_p0150b07║大地。抗策上乘。既得一以儀真。且吹萬以甄俗。行位
D52n8951_p0150b08║兼積。聳德山而秀峙。句義畢圓。吞教海而澄廓。爾其
D52n8951_p0150b09║攝真淨器。入廣大輪。性印磊以成文。智冠嶷以騰質。
D52n8951_p0151a01║然後即灌頂位。披總持門。以寂滅心。住平等性。滌除
D52n8951_p0151a02║戲論。說無所說。絕棄妄想。思不可思。足使愉忿共情。
D52n8951_p0151a03║親怨等觀。名字斯假。同法界之甚深。障漏未銷。均菩
D52n8951_p0151a04║提之遠離。信乎心凝旨敻。義皎詞明言理。則理邃環
D52n8951_p0151a05║中。談趣則趣冲垓表。雖一軸單譯。而具該諸分。若不
D52n8951_p0151a06║留連此旨。咀詠斯文。何能指悟迷津。搜奇密藏矣。
D52n8951_p0151a07║
D52n8951_p0151a08║
D52n8951_p0151a09║
D52n8951_p0151b01║大般若經第十一會序（布施）釋玄則（唐）
D52n8951_p0151b02║蓋萬德相照。統之者三身。萬行相資。都之者六度。若
D52n8951_p0151b03║冲虚之六翮。伺塵之六情矣。故每因別會。各彰其分
D52n8951_p0151b04║焉。至如利物之基。捨著之漸。詳其要也。無出施乎。但
D52n8951_p0151b05║施有淪昇良資誘折。所以室羅復集。檀那肇唱。欲令
D52n8951_p0151b06║三堅失守十度成津。即當攝四誓之修期。排七空之
D52n8951_p0151b07║秘鍵。轢二乘之直上。摧三輪以遐鶩。糺以唯識。何國
D52n8951_p0151b08║城之可依。斥以假名。豈頭目之為我。推之以隨喜。則
D52n8951_p0151b09║不植而自滋矣。終之以廻向。則不勸而自覃矣。控之
D52n8951_p0152a01║以菩提。則不遷而自致矣。權之以方便。則不念而自
D52n8951_p0152a02║融矣。故不患物之少也。患夫用心之不弘。不患施之
D52n8951_p0152a03║難也。患夫忘取之不易。其有嚴心以為淨。是未臻其
D52n8951_p0152a04║嚴矣。趣寂以為真。是未會其寂矣。又况名譽福樂之
D52n8951_p0152a05║求。王賊水火之慮。其於致極。不亦彌遠。然則大覺之
D52n8951_p0152a06║士。弘願所歸。其財施也畢生品以充足其法施也。罄
D52n8951_p0152a07║含識而出離。然後忘其所以為之。失其所以利之。洎
D52n8951_p0152a08║乎無感矣。巍乎有成矣。惟斯文之允被。欣此念之方
D52n8951_p0152a09║恢。雖盧至之不拔。卜商之難假。亦冀慈音漸染。鄙悋
D52n8951_p0152b01║推移。自此而還。孰能無變。其文句贍溢。誨喻殷明。凡
D52n8951_p0152b02║勒成五卷。非重譯矣。
D52n8951_p0152b03║
D52n8951_p0152b04║
D52n8951_p0152b05║
D52n8951_p0152b06║
D52n8951_p0152b07║
D52n8951_p0152b08║
D52n8951_p0152b09║
D52n8951_p0153b01║大般若經第十二會序（淨戒）釋玄則（唐）
D52n8951_p0153b02║夫欲儲淨法。先滌身器。將越愛流。前鳩行檝。居其選
D52n8951_p0153b03║也。特有戒焉。所以復指名區。更申玄集。切身口而流
D52n8951_p0153b04║訓。則一言一行斯佛事矣。因動靜以研機。則舉足下
D52n8951_p0153b05║足斯道塲矣。誠嶮道之夷隥。闇室之凝[卸-ㄗ+工]。度疾之仙
D52n8951_p0153b06║丸。出苦之神馭。鑒德者之明鏡。嚴心者之寳鬘。涉象
D52n8951_p0153b07║季之大師。處塵俗之善友。雖目之無朕。搏之不觸。而
D52n8951_p0153b08║芬郁布寫。類迷迭之盈空。潔映澄華。比醍醐之洞色。
D52n8951_p0153b09║含靈所以埏埴。法界所以彌綸。善逝法王抗之以為
D52n8951_p0154a01║明足。具壽尊者。養之而為淨命。但簡以行處。或非處
D52n8951_p0154a02║而難遵。格以正乘。或他乘而致爽。十七羣之喧俗。尚
D52n8951_p0154a03║動王機。五百生之掉影。仍貽佛誡。矧復嗅蓮馥而為
D52n8951_p0154a04║盜。分釧響以成婬。涅槃為求。保專精而尚犯。菩提入
D52n8951_p0154a05║願。受欲樂而猶持。輕嫌與重性同科。意防與身遮共
D52n8951_p0154a06║品。諦故住故。能行所行。導以隨喜。融以法性。豈止草
D52n8951_p0154a07║繫情𣪞。木义義遠。毒龍卷毒。怖鴿忘怖。將被之黎蠢。
D52n8951_p0154a08║棲之常樂。使八寒流煦。五熱浮涼。薜荔失其炎河。輪
D52n8951_p0154a09║圍𤼵其闇渚。行門允備。種智克圓。其五軸單譯。一如
D52n8951_p0154b01║施分。凡息心之士。豈不諏焉。
D52n8951_p0154b02║
D52n8951_p0154b03║
D52n8951_p0154b04║
D52n8951_p0154b05║
D52n8951_p0154b06║
D52n8951_p0154b07║
D52n8951_p0154b08║
D52n8951_p0154b09║
D52n8951_p0155b01║大般若經第十三會序（安忍）釋玄則（唐）
D52n8951_p0155b02║惟夫擅等覺之靈根。膺廣慈之奥主。馮闇海而利往。
D52n8951_p0155b03║籠蒼品以遐征。則忍波羅蜜。為無與競。是以玄明踵
D52n8951_p0155b04║萃。神謨繼闡。將夷道梗。為沮心怨播親親於蠢徒。闢
D52n8951_p0155b05║蕩蕩於情路。雖毀甚矛箭。害窮虀粉。必當內觸我想。
D52n8951_p0155b06║外抵人相目鄰虗之有間。投刃曷傷。念機關之無主
D52n8951_p0155b07║觸舟奚若。我無自我。物復誰物。譬夫大浸稽空而空
D52n8951_p0155b08║無溺懼積洿歸澤而澤無垢忿。况已謝之聲。毀譽一
D52n8951_p0155b09║貫。既遷之色。損益同科。大欲饒之以樂。豈復加之以
D52n8951_p0156a01║苦。不有來損。則攝受之路無從。不有往慈。則菩提之
D52n8951_p0156a02║行無主。𮋒為善友。更領深恩。聞詈劇絲竹之娛得捶
D52n8951_p0156a03║踰捧戴之恱。太子之二目兼喪。曾靡二心仙人之七
D52n8951_p0156a04║分支解。方酬七覺。其感通也。則百矛集體。百福之相
D52n8951_p0156a05║開。萬惱嬰身。萬德之基立。其致用也。則遠契無生。俯
D52n8951_p0156a06║遠塵於證淨。遙資大捨。均左塗於右。割比慙愧而為
D52n8951_p0156a07║衣。則龍衮不侔其麗。禦煩惱而成鎧。則犀渠有謝其
D52n8951_p0156a08║堅。語其大力則拔山無以喻。談其無畏。則賈勇弗之
D52n8951_p0156a09║倫。始即事而為三。卒階行而成五。莫不具依方便。斯
D52n8951_p0156b01║著圓音。詞旨殷勤。理義詳覈。一軸單譯。比於勤分。䂓
D52n8951_p0156b02║弼之美。不其要歟。
D52n8951_p0156b03║
D52n8951_p0156b04║
D52n8951_p0156b05║
D52n8951_p0156b06║
D52n8951_p0156b07║
D52n8951_p0156b08║
D52n8951_p0156b09║
D52n8951_p0157b01║大般若經第十四會序（精進）釋玄則（唐）
D52n8951_p0157b02║觀夫至運無動。妙警伊寂。梵輪𡨕退轉之規。慈航虗
D52n8951_p0157b03║下濟之影。斯進德所以為貴勤音所由而作也。其有
D52n8951_p0157b04║揭情區而遠荷。指覺地以高驤。比擐甲之精堅。同策
D52n8951_p0157b05║駟之遄夙。則必任善以為軛。引之無窮之路。委身而
D52n8951_p0157b06║作𨽾。驅之罔極之期。微五欲之宴安。乃三塗之酖毒。
D52n8951_p0157b07║從四修之勞悴。實萬德之光敷。惟夫淺溜穿石。小滴
D52n8951_p0157b08║盈器。鑽燧之勤。斷幹之漸。皆積微不已。故在著可觀。
D52n8951_p0157b09║蚓弱質而飲泉。蟹壯容而寄穴。驊鑣怠矣。駑駕先之。
D52n8951_p0158a01║矧乎摩訶衍心。波羅蜜行。其於勉刻。豈忘動靜。故能
D52n8951_p0158a02║千界如燬。詢一句以投之。萬流方割。拯一命而派之。
D52n8951_p0158a03║假使駐補處以三祗。終競勇於初𤼵。雖復澹即空於
D52n8951_p0158a04║萬行。乃均熾於昔耽。不端倪其所欲行。不翹佇其所
D52n8951_p0158a05║當證。撫塵劫之修如瞬。仍如渴日視沙界之赴若鄰
D52n8951_p0158a06║猶𣪞夙夜。故精進之於諸度也。若銜捶之在羣馭焉。
D52n8951_p0158a07║正勤之於道品也。若鹽梅之資列鼎焉。正法源底。由
D52n8951_p0158a08║之而至。聖人能事。於茲而畢。然後聞舍利之談覺支。
D52n8951_p0158a09║則輟賞無地。憶底沙之流讚頌。則勃興斯在。三練之
D52n8951_p0158b01║業允該。六意之修奚極。緬惟景躅。豈遑寧處。載詠玄
D52n8951_p0158b02║章。益荷昭趣。文乃單卷。事非重譯。庶將貿寸陰以尺
D52n8951_p0158b03║璧。甘夕死於朝聞矣。
D52n8951_p0158b04║
D52n8951_p0158b05║
D52n8951_p0158b06║
D52n8951_p0158b07║
D52n8951_p0158b08║
D52n8951_p0158b09║
D52n8951_p0159b01║大般若經第十五會序（靜慮）釋玄則（唐）
D52n8951_p0159b02║夫心之用也。其大矣哉。動之則舛競聿興。靜之則眾
D52n8951_p0159b03║變幾息。大之則充乎法界。細之則入於鄰虗。故海嶽
D52n8951_p0159b04║寰區心之影也。形骸耳目心之候也。生死邅廻。心之
D52n8951_p0159b05║迷也。菩提昭曠。心之悟也。三界唯此。寔曰難調。一處
D52n8951_p0159b06║制之。斯無不辦。所以仍給孤之勝集。開等持之妙門。
D52n8951_p0159b07║明夫定品克遷。心源允晏。沉掉雙斥。止觀兩澄。朋棲
D52n8951_p0159b08║欲界之表。孤騫有頂之外。境燄滅而逾明。因枝翦而
D52n8951_p0159b09║更肅。湛乎累盡。動與德會。故統之則一如。權之則二
D52n8951_p0160a01║相。敞之則三脫。依之則四神。行之則五印。檢之則六
D52n8951_p0160a02║念。聚之則七善。流之則八解。階之則九次。肆之則十
D52n8951_p0160a03║遍。其餘四念四等之儔。五根五力之類。莫不亘諸禪
D52n8951_p0160a04║地。蒨萰乎根本。儲之定瀲。磊砢乎邊際。譬泥之在均。
D52n8951_p0160a05║金之在鍛。唯所用耳豈有限哉。故能力味精通。神妙
D52n8951_p0160a06║揮忽。日月上掩。川嶽下搖。身遍十方。聲覃六趣。水火
D52n8951_p0160a07║交質。金土易形。殫變化之塗。出思議之表。具微妙定。
D52n8951_p0160a08║不受快己之勝生。關惡趣門而甘利他之獄苦。至有
D52n8951_p0160a09║八禪分用。三昧異名日旋星光。月愛花德。遊戲奮迅。
D52n8951_p0160b01║清淨照明。或百或千。難階難極。咸資說力。具啟嗣編。
D52n8951_p0160b02║凡勒成兩卷。亦未經再譯。𦊱入禪秘。其誰捨諸。
D52n8951_p0160b03║
D52n8951_p0160b04║
D52n8951_p0160b05║
D52n8951_p0160b06║
D52n8951_p0160b07║
D52n8951_p0160b08║
D52n8951_p0160b09║
D52n8951_p0161b01║大般若經第十六會序（般若）釋玄則（唐）
D52n8951_p0161b02║尋夫理殊凑以司方。坦一歸而揆務。何嘗不鎔想真
D52n8951_p0161b03║際。弭執幻塵。雖檀戒之崇嚴。忍進之調𨦣卒悟寵於
D52n8951_p0161b04║實慧。假道於真詮。將開象觸之迷。復有鷺池之會。所
D52n8951_p0161b05║以光導五之迹。昇第一之乘。甄陶二邊。洞希微而睠
D52n8951_p0161b06║睇。擬議四句。仰涔寂以韜音。剪諸見之萌。則繄蘂星
D52n8951_p0161b07║落。褰積疑之網。則障縠雲披。了性空而常修。悟生假
D52n8951_p0161b08║而恒利。四魔由之亂轍。六度因而彚征。施以之不捐。
D52n8951_p0161b09║而難捨能捨。戒以之不檢。而難護能護。忍以之無受。
D52n8951_p0162a01║而堪於不堪。進以之無行。而𤼵於不𤼵。定以之亡靜。
D52n8951_p0162a02║而三相不相。慧以之亡照。而三輪不輪。故體之則動
D52n8951_p0162a03║而逾寂。謬之則寂而彌動。法不即離於非法。行豈一
D52n8951_p0162a04║異於無行。其覺證也。真心混而一觀。其出生也。法寳
D52n8951_p0162a05║駢而萬區。故有二智焉。三身焉。四辯焉。五眼焉。六通
D52n8951_p0162a06║焉。七覺焉。八正焉。九定焉。十力焉。加十八不共八十
D52n8951_p0162a07║隨相十二緣智二十空心。皆挺以呬多成之羅。若聚
D52n8951_p0162a08║以玉毫之表。流之金吻之誨。勒成八卷。元非再譯。則
D52n8951_p0162a09║以不敏。謬齒譯徒。緬諸會之昌筵。嗟既往而莫奉。眷
D52n8951_p0162b01║言殊奬。載表遺音。本慈吹以紛騰。因聖期而頂戴。將
D52n8951_p0162b02║使家傳妙寳。人握靈珠。洗客塵於八區。霈玄滋於萬
D52n8951_p0162b03║葉。福庇宸極。帝后延齡。慶洽黎蒸。法教增闡。庶狹中
D52n8951_p0162b04║之士。擺疑於驚怖之辰。上慢之賔。輟謗於充詘之際。
D52n8951_p0162b05║自非恒沙歷奉宿代累聞。何能啟篇投恡忘言入賞
D52n8951_p0162b06║者哉。悲夫。
D52n8951_p0162b07║
D52n8951_p0162b08║
D52n8951_p0162b09║
D52n8951_p0163b01║般若波羅蜜多心經畧疏敘釋法藏（唐）
D52n8951_p0163b02║夫以真源素範。冲漠隔於筌罤。妙覺玄猷。奥𧷤超於
D52n8951_p0163b03║言象。雖真俗雙泯。二諦恒存。空有兩亾。一味常顯。良
D52n8951_p0163b04║以真空未嘗不有。即有以辨於空。幻有未始不空。即
D52n8951_p0163b05║空以明於有有空有故不有。空有空故不空。不空之
D52n8951_p0163b06║空。空而非斷。不有之有。有而不常。四執既亾。百非斯
D52n8951_p0163b07║遣。般若玄旨。斯之謂與。若歷事備陳。言過二十萬頌。
D52n8951_p0163b08║若撮其樞要。理盡一十四行。是知詮真之教。乍廣畧
D52n8951_p0163b09║而隨緣。超言之宗。性圓通而俱現。般若心經者。實謂
D52n8951_p0164a01║曜昬衢之高炬。濟苦海之迅航。拯物導迷。莫斯為最。
D52n8951_p0164a02║然則般若以神鑒為體。波羅蜜多以到彼岸為功。心
D52n8951_p0164a03║顯要妙所歸。經乃貫穿言教。從法就喻。詮旨為目。故
D52n8951_p0164a04║言般若波羅蜜多心經。
D52n8951_p0164a05║
D52n8951_p0164a06║
D52n8951_p0164a07║
D52n8951_p0164a08║
D52n8951_p0164a09║
D52n8951_p0164b01║心經修行會義敘唐　時（明）
D52n8951_p0164b02║如來說法總要眾生自見本心。故不空譯此經云。菩
D52n8951_p0164b03║薩有般若波羅蜜多心。名普遍智藏。又云。菩薩白言。
D52n8951_p0164b04║我欲於此會中。說諸菩薩普遍智藏般若波羅蜜多
D52n8951_p0164b05║心。蒙佛聽許。則般若波羅蜜多心七字。是觀世音菩
D52n8951_p0164b06║薩所安之名。不當舍此義而別求心字之解明矣。經
D52n8951_p0164b07║言色空不異。即楞嚴經中所謂性色真空。性空真色。
D52n8951_p0164b08║非普遍智藏之義乎。
D52n8951_p0164b09║何以謂之智藏。此心遍滿法界第。非觀不照見。非般
D52n8951_p0165a01║若不能觀。非深般若不能觀之徹底。菩薩依此觀門。
D52n8951_p0165a02║即五蘊以究竟涅槃。諸佛如來依此觀門。即五蘊而
D52n8951_p0165a03║成正等正覺。然則曰五蘊。而世間法盡矣。曰照見五
D52n8951_p0165a04║蘊皆空。而出世間法盡矣。是五蘊皆空一語。即金剛
D52n8951_p0165a05║經佛法非佛法。一切法皆是佛法。即法華經是法住
D52n8951_p0165a06║法位。世間相常住之義。可見得此一觀遍法界。總是
D52n8951_p0165a07║一個光明藏海。故曰大神曰大明。豈非普遍智藏哉。
D52n8951_p0165a08║所以千聖修行離不了觀字。故唐譯開卷第一個字。
D52n8951_p0165a09║即出一觀字。謂其為修行之要義也。特為文簡易持。
D52n8951_p0165b01║未見此經之源委。驟然讀之。不知此經為佛語。為觀
D52n8951_p0165b02║世音語。西竺施護譯。世尊入甚深光明。宣說正法。觀
D52n8951_p0165b03║世音在此會中。已能修行甚深般若。舍利子承佛威
D52n8951_p0165b04║神。為眾生啟請修學之法。大士代佛宣揚。世尊出定
D52n8951_p0165b05║讚歎。可見觀正是修行。則修行二字。仍宜拈出者也。
D52n8951_p0165b06║賢首大師深領此義。畧疏中。釋色空相即與生滅垢
D52n8951_p0165b07║淨等。頻舉天台觀門。蓋色是假觀。空是真觀。空色相
D52n8951_p0165b08║即是中觀。三觀圓修即是如來出現於世。故盡力𤼵
D52n8951_p0165b09║明。而連珠慧燈二記。又𤼵明賢首之意。皆於修行二
D52n8951_p0166a01║字。不輕易放過者也。恐讀經者求速解。倘見經簡而
D52n8951_p0166a02║疏繁。疏敘又繁。二記繁而又繁。不無望洋之歎。
D52n8951_p0166a03║故予小子。以三譯先列於前。而經中名相。則引他經
D52n8951_p0166a04║以解之。隨揀近解之精要者以翼之。是為一卷。此經
D52n8951_p0166a05║之源委了然。而後讀賢首三家之疏記。自津津其有
D52n8951_p0166a06║味矣。賢首疏全載不遺。連珠慧燈二記。集其精言。附
D52n8951_p0166a07║於賢首疏下。雖未知於佛旨如何。而賢首家精意粲
D52n8951_p0166a08║然。畢陳於前矣。是為二卷。
D52n8951_p0166a09║此經解者甚多。予從道友丁菡生借閱諸解。但曾見
D52n8951_p0166b01║賢首書者。解多可觀。出自胸臆者。則有以蜂蜜之蜜
D52n8951_p0166b02║解蜜多者。或有以房舍之舍解舍利子者。偽為大顛
D52n8951_p0166b03║呂祖之筆。殊可浩歎。予因朂𠁼法師之語。細看賢首
D52n8951_p0166b04║疏記。始知解經畢竟讓修行人出口深厚。
D52n8951_p0166b05║
D52n8951_p0166b06║
D52n8951_p0166b07║
D52n8951_p0166b08║
D52n8951_p0166b09║
D52n8951_p0167b01║心經修行會義敘冐起宗（明）
D52n8951_p0167b02║金剛經結句一個觀字。押底心經開首一個觀字。領
D52n8951_p0167b03║頭三世諸佛法門。盡未來際修行人入路出路約畧
D52n8951_p0167b04║可見。愚謂佛門之觀照。即儒家之致知。夫知也。何以
D52n8951_p0167b05║謂之致。故曰在格物。蓋觀不空立。即觀五蘊。照見五
D52n8951_p0167b06║蘊。是致知在格物也。照見五蘊皆空。是物格而知至
D52n8951_p0167b07║也。一人𤼵真歸元。十方世界永消隕。是國治而天下
D52n8951_p0167b08║平也。菩薩即五蘊而證涅槃。如來即五蘊而成正覺。
D52n8951_p0167b09║聖人即好色惡臭而與民同好惡。其道一而已矣。五
D52n8951_p0168a01║蘊者。眾生之生死海也。迷五蘊而無觀。則隨眾生於
D52n8951_p0168a02║生死海矣。避五蘊而立觀。既避生死豈能出眾生於
D52n8951_p0168a03║生死海中乎。凡夫迷蘊。到處𦊱礙。無非恐怖。所謂苦
D52n8951_p0168a04║厄眾生也。淺智空蘊。如𤼵兵討賊。賊退嚴守。然時時
D52n8951_p0168a05║防賊。此便是𦊱礙。此便是恐怖。深智照見於未五蘊
D52n8951_p0168a06║之先。純一妙明真性。因一念妄動而成蘊。則蘊原是
D52n8951_p0168a07║妙明中出。知賊原由子作。則子不復為賊。不動干戈。
D52n8951_p0168a08║世界太平。此謂深般若耳。以其徹盡源底。故謂之深
D52n8951_p0168a09║也。然則觀之一字。非即菩薩之行乎。所以古人言心
D52n8951_p0168b01║經數百字。能包舉大藏。而心經首三句。能包舉全經。
D52n8951_p0168b02║職此故也。此經解者多。而會心者鮮。道友唐宜之。首
D52n8951_p0168b03║列三譯以明出經之本。隨引諸經中佛說以證此經
D52n8951_p0168b04║之義。又全載賢首之疏。取精連珠慧燈之解。以悉此
D52n8951_p0168b05║經之蘊。予反復覽賢首家疏紀。頻舉天台圓觀以釋
D52n8951_p0168b06║色空不二。可見千古聖賢傳心之法一觀字而已矣。
D52n8951_p0168b07║
D52n8951_p0168b08║
D52n8951_p0168b09║
D52n8951_p0169b01║金剛般若經論疏纂要敘釋宗密（唐）
D52n8951_p0169b02║鏡心本淨。像色元空。夢識無初。物境成有。由是惑業
D52n8951_p0169b03║襲習。報應綸輪。塵沙劫波。莫之遏絕。故我滿淨覺者。
D52n8951_p0169b04║現相人中。先說生滅因緣。令悟苦集滅道。既除我執。
D52n8951_p0169b05║未達法空。欲盡病根。方談般若。心境齊冺即是真心。
D52n8951_p0169b06║垢淨雙忘。一切清淨。三千瑞煥。十六會彰。今之所傳。
D52n8951_p0169b07║即第九分句偈隱略。旨趣深微。慧徹三空。檀含萬行。
D52n8951_p0169b08║住一十八處。密示階差。斷二十七疑。潛通血脉。不先
D52n8951_p0169b09║遣遣。曷契如如。故雖策修。始終無間。由斯教理皆密。
D52n8951_p0170a01║行果俱玄。致使口諷牛毛。心通麟角。或配入名相着
D52n8951_p0170a02║事乖宗。或但云一真。望源迷派。其餘胷談臆注。不足
D52n8951_p0170a03║論矣。河沙珍寳。三時身命。喻所不及。豈徒然哉。且天
D52n8951_p0170a04║親無着。師補處尊。後學何疑。或添或棄。故今所述。不
D52n8951_p0170a05║攻異端。疏是論文。乳非城內。纂要名意。及經題目。次
D52n8951_p0170a06║下即釋。無煩預云。稽首牟尼大覺尊。能開般若三空
D52n8951_p0170a07║句。𤼵起流通諸上士。𡨕資所述契羣機。將釋此經。未
D52n8951_p0170a08║入文前懸敘義門。略開四段。第一辨起教因緣。第二
D52n8951_p0170a09║明經宗體。第三分別處會。第四釋通文義。初總論諸
D52n8951_p0170b01║教。謂酬因酬請。顯性度生也。若據佛本意。則惟為一
D52n8951_p0170b02║大事因緣故。出現於世。後別顯此經有五。一為對治
D52n8951_p0170b03║我法二執。故由此二執。起煩惱所知二障。由煩惱障
D52n8951_p0170b04║障心。心不解脫。造業受生。輪轉五道。由所知障障慧。
D52n8951_p0170b05║慧不解脫。不了自心。不達諸法性相縱出三界。亦滯
D52n8951_p0170b06║二乗不得成佛。故名障也。二執若除。二障隨斷。為除
D52n8951_p0170b07║二執。故說此經。二為遮斷種現二疑故。遮未起種子
D52n8951_p0170b08║之疑。斷現起現行之疑。即經中荅所問已便躡跡。節
D52n8951_p0170b09║節斷疑。乃至經終二十七段。三為轉滅輕重二業故。
D52n8951_p0171a01║轉重業令輕受。滅輕業令不受。四為顯示福慧二因
D52n8951_p0171a02║故。佛成正覺未說般若之前。眾生由無妙慧。施等住
D52n8951_p0171a03║相。皆成有漏。或滯二乘。故談般若。顯示妙慧為法身
D52n8951_p0171a04║因。五度為應身因。若無般若則施等五。非波羅蜜不
D52n8951_p0171a05║名佛因。故須福慧二嚴。方成二足尊矣。五為𤼵明真
D52n8951_p0171a06║應二果。故未聞般若之前。但言色相是佛。不知應化
D52n8951_p0171a07║惟真之影。不如實見真身應身。故此𤼵明二果。令知
D52n8951_p0171a08║由前二因。證得第二明經之宗體有二。初宗統論佛
D52n8951_p0171a09║教因緣為宗別顯此經。則實相般若。觀照般若。不一
D52n8951_p0171b01║不二。以為其宗。以即理之智。觀照諸相故。如金剛能
D52n8951_p0171b02║斷一切。即智之理。是為實相。故如金剛堅牢難壞萬
D52n8951_p0171b03║行之中一一不得昧此。是故合之以為經宗。二體。文
D52n8951_p0171b04║字般若即是經體。文字。即含聲名文句。文字性空。即
D52n8951_p0171b05║是般若。無別文字之體。故皆含攝。理無不盡。統為教
D52n8951_p0171b06║體。第三分別處會。有二。初總明佛說大部處會六百
D52n8951_p0171b07║卷文。四處十六會說。一。王舍城鷲峯山七會。二。給孤
D52n8951_p0171b08║獨園七會。三。他化天宮摩尼寳藏殿一會。四。王舍城
D52n8951_p0171b09║竹林園白鷺池側一會。此經。則第處第九會第五百
D52n8951_p0172a01║七十七卷後。別明傳譯。此卷時王前後六譯。一後秦
D52n8951_p0172a02║羅什。二後魏菩提流支。三陳朝真諦。四隋朝笈多。五
D52n8951_p0172a03║唐初玄奘。六大周義淨。上六人皆三藏。今所傳者。即
D52n8951_p0172a04║羅什。弘始四年於長安草堂寺所譯。天竺有無着菩
D52n8951_p0172a05║薩。入日光定。上昇兜率。親詣彌勒。稟受八十行偈。又
D52n8951_p0172a06║將此偈轉授天親。天親作長行解釋。成三卷論。約斷
D52n8951_p0172a07║疑執以釋。無着又造兩卷論。約顯行位以釋。今科經
D52n8951_p0172a08║唯約天親。釋義即兼無着。亦傍求餘論。採集諸疏。題
D52n8951_p0172a09║云纂要。其在茲焉。
D52n8951_p0172b01║七譯金剛經序楊　𩕍（唐）
D52n8951_p0172b02║金剛經前後六譯。各有異同。然貝葉皆自西來。而五
D52n8951_p0172b03║天音韻非一。傳授者所貴道存襃貶。義切錙銖。如小
D52n8951_p0172b04║失佛心即大訛秘印。今合諸家之說。擇言寡而理長。
D52n8951_p0172b05║語近而意遠者。即當纂集。況如來演教。本為大乗之
D52n8951_p0172b06║人。中下狐疑。聞法不能曉了。或立無破有。或取實捐
D52n8951_p0172b07║空。爭馳妄車背跡中道。曾不知有為者。是無為之體。
D52n8951_p0172b08║無為者是有為之用。若以有實有。此見未常。以無實
D52n8951_p0172b09║無。此心斷滅。夫真如之理。都在有法無法之間證現。
D52n8951_p0173a01║涅槃不離妄相實相之內。似考擊金石。知理亂之風
D52n8951_p0173a02║者。聲本乎樂而應在音。非樂不能流其聲。非聲不能
D52n8951_p0173a03║振其音。非音不能顯其樂。音之者入耳不知所自。無
D52n8951_p0173a04║象而感人。心求之于樂。無聲何以審音。求之于聲。無
D52n8951_p0173a05║樂聲從何有。善趣其用者。不可捨其聲。不可捨其樂。
D52n8951_p0173a06║善得其理者。不可取其聲。不可取其樂。今者以樂比
D52n8951_p0173a07║法教。以聲同修行。以音喻佛性。如光燄合體。明在其
D52n8951_p0173a08║中。絕燄求光明不可得。即老聖有無相生我佛。非法
D52n8951_p0173a09║非非法之義也。是故全功者物。證理者心。心昧即物
D52n8951_p0173b01║無所歸。物昧即心無所守。是以心因法悟。離法而存
D52n8951_p0173b02║心。佛在法中。有法而非佛。諸入菩薩乗者。但勤修一
D52n8951_p0173b03║切善法。于此見中而不取相。即合無生最上之理。𩕍
D52n8951_p0173b04║迷夫也。小渚傾襟。豈淘塵惑眾。源潤想方洗繁疑。燃
D52n8951_p0173b05║入闇之寳燈。獲在領之無價。所學為己。不足教人時
D52n8951_p0173b06║太和元年也。
D52n8951_p0173b07║
D52n8951_p0173b08║
D52n8951_p0173b09║
D52n8951_p0174b01║金剛經修行會義序唐　時（明）
D52n8951_p0174b02║無修無證。此是絕頂之談。然不善理會。皆成毒藥。思
D52n8951_p0174b03║益經云。諸佛出世不為令眾生出生死入涅槃。但是
D52n8951_p0174b04║度眾生生死涅槃之二見。故此經反反覆覆𤼵明實
D52n8951_p0174b05║無眾生得滅度。然所以實無眾生者。特謂眾生住於
D52n8951_p0174b06║四相之中。故見有眾生耳。而四相本空。故眾生可以
D52n8951_p0174b07║成佛。若四相是實相則佛當原亦是眾生何由成佛。
D52n8951_p0174b08║故達得四相本空自然無眾生。無眾生自然無佛。無
D52n8951_p0174b09║眾生之妄想。自然無世界。此所謂實相也。然此實相
D52n8951_p0175a01║決非住色聲香味觸法中人。能悟能解。心不清淨。不
D52n8951_p0175a02║見實相。自然墮於胎卵濕化之中。其望三十二相之
D52n8951_p0175a03║佛自然迢然遠隔萬重。豈有住色聲香味之中可漫
D52n8951_p0175a04║言無佛無眾生者乎。
D52n8951_p0175a05║予初讀此經。每疑恒河沙身命布施之語。竊疑一人
D52n8951_p0175a06║那得許多身命作布施。後讀悲華經。載世尊為轉輪
D52n8951_p0175a07║聖王時。以願力故。自成肉山。布施耳目鼻齒血肉身
D52n8951_p0175a08║皮。如恒河沙。方知是世尊因中親行之事。又復疑世
D52n8951_p0175a09║界非世界。三十二相非三十二相之語。竊謂世界見
D52n8951_p0175b01║成是世界。如何言非世界。竊謂佛現有三十二相如
D52n8951_p0175b02║何云非三十二相。後一日禮長干塔。見塔光如鏡如
D52n8951_p0175b03║雪如銀。有金佛趺座光中。又一日開窻。見鍾山化大
D52n8951_p0175b04║為小。化遠為近。生於金海之中。金光浮艶。爾時一切
D52n8951_p0175b05║頹垣破麓。卉木叢林皆悉不見。始感歎相好山河俱
D52n8951_p0175b06║是虚幻不實之事。恒沙身命布施。俱是虚幻不實之
D52n8951_p0175b07║法。一切有為法。如夢幻泡影。山河與佛相皆如此矣。
D52n8951_p0175b08║然則眾生在六道中幻苦幻樂。豈有實眾生者哉。眾
D52n8951_p0175b09║生無實滅度又豈有實乎。
D52n8951_p0176a01║又復疑經云。一切法皆是佛法。經又云。所謂佛法者。
D52n8951_p0176a02║即非佛法。夫一切法。皆是佛法。則淫房酒肆。皆佛法
D52n8951_p0176a03║矣。所謂佛法。即非佛法。則六度萬行。皆非佛法矣。此
D52n8951_p0176a04║不可大疑乎。無行經云。貪欲即是道。恚癡亦復然。如
D52n8951_p0176a05║是三法中。具一切功德。文殊云。我是貪欲尸利。我是
D52n8951_p0176a06║瞋恚尸利。我是愚癡尸利。正謂貪瞋癡中。性德具在。
D52n8951_p0176a07║示人於色聲香味觸法之中。當下開眼。證知實相。勿
D52n8951_p0176a08║被世界眾生三十二相。莊嚴佛土諸相所眩亂。豈許
D52n8951_p0176a09║其竟住三惑十惡之中乎。法華經言。是法住法位。世
D52n8951_p0176b01║間相常住。是即一切法皆是佛法之義。然欲說法華
D52n8951_p0176b02║者。必安住四法。金剛經後文云。是法平等無有高下。
D52n8951_p0176b03║此即一切法皆是佛法。佛法即非佛法之本原。而隨
D52n8951_p0176b04║繼之曰。以無我無人無眾生無壽者。修一切善法。即
D52n8951_p0176b05║得阿耨多羅三藐三菩提。何不言修一切惡法。即得
D52n8951_p0176b06║阿耨多羅三藐三菩提乎。
D52n8951_p0176b07║又復疑經中。凡受持誦讀之下。必有為人演說之句
D52n8951_p0176b08║矣。却乃又云如來無所說。若人言如來有所說。即為
D52n8951_p0176b09║謗佛。何故佛頻頻教持經者。為人演說而佛則無說。
D52n8951_p0177a01║及味經末云。如何為人演說曰。不取於相如如不動。
D52n8951_p0177a02║乃稍稍醒悟。釋迦佛於菩提𣗳下。成正覺時。凡蚤虱
D52n8951_p0177a03║之類。皆自見佛為蚤虱王。佛亦不離菩提樹。而現身
D52n8951_p0177a04║於蚤虱中說法。又華嚴經云。菩薩坐道塲。一切草木
D52n8951_p0177a05║叢林。皆屈身低影。歸向道塲。觀經云。觀世音身光中。
D52n8951_p0177a06║五道眾生。一切色相。皆於中現。夫不如蚤虱。安能為
D52n8951_p0177a07║蚤虱說法。不如草木。安能為草木說法。不如五道眾
D52n8951_p0177a08║生。安能為五道眾生說法。若不空四相。豈能法界為
D52n8951_p0177a09║身。不能以法界為身。則度生豈能不作度生想。有想
D52n8951_p0177b01║即是動心。豈能度眾生入於不動。可見不證實無眾
D52n8951_p0177b02║生。不能度眾生。不證如來如所說。不名為人演說也。
D52n8951_p0177b03║豈有住色聲香味觸法之人可漫言為人說法。可漫
D52n8951_p0177b04║言度眾生哉。
D52n8951_p0177b05║所以須菩提代眾生𤼵問。問住。問降伏。問修行。而佛
D52n8951_p0177b06║亦三荅之。其問應住之下。必有云何修行之句。佛荅
D52n8951_p0177b07║應如住之下。必有如是修行一句。五譯皆然。魏譯凡
D52n8951_p0177b08║說受持讀誦之後。必有修行二字。一經中數見焉。中
D52n8951_p0177b09║間再言修行是經。又言。若有我見眾生見人見壽者
D52n8951_p0178a01║見於此法門能受持讀誦修行為人解說者無有是
D52n8951_p0178a02║處。可見通經所重。在無我無人無眾生無壽者修一
D52n8951_p0178a03║切善法之句。前後隨說隨掃總洗𤼵以無四相為修
D52n8951_p0178a04║行而已。秦譯以無住是降心。無住降心。正是修行實
D52n8951_p0178a05║處。故去修行而存降住。正其深於言修行者也。第經
D52n8951_p0178a06║文止說大義。渾含不露。而闡𤼵修行之最深者。無過
D52n8951_p0178a07║於彌勒之偈。闡𤼵彌勒之最精者。無過無著天親功
D52n8951_p0178a08║德施之論。闡𤼵偈論之最明者。無過於圭峰之疏。長
D52n8951_p0178a09║水之記。惟諸菩薩之偈論。與魏經同。故載於魏譯之
D52n8951_p0178b01║下。圭峰長水之疏記。與天台無聞。及後來諸法師之
D52n8951_p0178b02║解。皆宗秦經。故載於秦譯之下。其餘四譯。不能盡載。
D52n8951_p0178b03║其間有小小異同。可與魏秦二譯互相𤼵明者。則載
D52n8951_p0178b04║之。又大藏諸經所說。與此經相為證佐者。并載之。務
D52n8951_p0178b05║使先聖後聖之意。了然指掌之間。以羽翼修行之義
D52n8951_p0178b06║而已。嗚呼。如來之千言萬語。菩薩之各吐胸懷。若除
D52n8951_p0178b07║却為修行人作眼目。豈復有他意乎。嗚呼。不空四相。
D52n8951_p0178b08║何以言修行哉。
D52n8951_p0178b09║
D52n8951_p0179b01║何疎園金剛經偈論合注序唐　時（明）
D52n8951_p0179b02║佛以法界為佛法。凡一切法界。無非佛法。凡夫認名。
D52n8951_p0179b03║世界為實世界。小乘認名佛法為實佛法。唯未見實
D52n8951_p0179b04║相故。經言。佛說一切法。無我無人無眾生無壽者。昆
D52n8951_p0179b05║蟲草木。地獄餓鬼。山河大地。盡無我人眾生壽者之
D52n8951_p0179b06║相。唯其盡無四相。故實無眾生得度。唯其盡無四相。
D52n8951_p0179b07║故皆是佛法。唯其盡無四相。故皆是法身。彌勒偈云。
D52n8951_p0179b08║不達真法界。起度眾生想。及清淨國土生心。即是倒
D52n8951_p0179b09║果達真法界。則豈但恒沙寳施。不足為喻。即恒沙命
D52n8951_p0180a01║施。亦不足為喻矣。但眾生現在四相之中而佛言無
D52n8951_p0180a02║四相。難信難解。然假若四相果實。則昆蟲常為昆蟲。
D52n8951_p0180a03║地獄常為地獄。誰是成佛者。以此見實無四相。較然
D52n8951_p0180a04║不疑。但不入佛知見。不能親證。不以無相修行。不能
D52n8951_p0180a05║開佛知見。故無著入日光定。上昇兜率親詣彌勒。稟
D52n8951_p0180a06║受偈語。轉授天親。天親約二十七疑以釋矣。無著又
D52n8951_p0180a07║自為一論。約十八住以釋。既於無說中通語言之脉。
D52n8951_p0180a08║又於無相中建修行之幢。菩薩之婆心如此。凡以開
D52n8951_p0180a09║凡夫四相之執。開小乘認名。四相為實。四相之執也。
D52n8951_p0180b01║第兄住弟疑。各標旨趣。各分科段。或一疑之中。有四
D52n8951_p0180b02║住五住。或一住之中。有二疑三疑。茲欲會歸一冶。良
D52n8951_p0180b03║難措手。疎園先生。靜心凝慮。會祖宗伯叔之精義於
D52n8951_p0180b04║一堂。[(冰-水+〡)*ㄆ]江淮河漢之法流於一海。清藤葛於深文。出
D52n8951_p0180b05║坦詞於奥義。使初機瞭然可尋。而深研積學之士。沉
D52n8951_p0180b06║潛其中。會無相修行之義。生淨心以見實相。豈非繼
D52n8951_p0180b07║往開來之書乎。立乎釋迦以視乎兜率。則彌勒為見
D52n8951_p0180b08║知。無著為聞知。立乎疎園以仰乎彌勒。則無著天親
D52n8951_p0180b09║為見知。而先生其為聞知矣乎。
D52n8951_p0181a01║
D52n8951_p0181a02║
D52n8951_p0181a03║
D52n8951_p0181a04║
D52n8951_p0181a05║
D52n8951_p0181a06║
D52n8951_p0181a07║
D52n8951_p0181a08║
D52n8951_p0181a09║如來香卷之二（終）