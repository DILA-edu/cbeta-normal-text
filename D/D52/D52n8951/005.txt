D52n8951_p0420b01║如來香卷之五目錄
D52n8951_p0420b02║蓮池海會列傳
D52n8951_p0420b03║往生高僧傳
D52n8951_p0420b04║𣈆廬山西林法師慧永𣈆慧持法師
D52n8951_p0420b05║𣈆佛[馬*丈]耶舍尊者𣈆佛[馬*丈]跋陀羅尊者
D52n8951_p0420b06║𣈆道生法師𣈆僧叡法師
D52n8951_p0420b07║𣈆僧濟法師𣈆慧恭法師
D52n8951_p0420b08║𣈆慧䖍法師宋曇鑑法師
D52n8951_p0420b09║後魏璧谷曇鸞法師北周慧命法師
D52n8951_p0421a01║陳南岳慧思禪師隋法智法師
D52n8951_p0421a02║唐法順大師唐僧衒法師
D52n8951_p0421a03║唐道昂法師唐惟岸法師
D52n8951_p0421a04║唐懷玉法師唐善道法師
D52n8951_p0421a05║石𣈆志通法師宋法智法師
D52n8951_p0421a06║宋慈仁法師宋天衣義懷禪師
D52n8951_p0421a07║宋圓照宗本禪師宋大通善本禪師
D52n8951_p0421a08║宋慈照宗主宋宗坦疏主
D52n8951_p0421a09║往生高尼傳
D52n8951_p0421b01║宋法盛比丘尼宋道爰比丘尼
D52n8951_p0421b02║宋法藏比丘尼隋大明比丘尼
D52n8951_p0421b03║唐淨真比丘尼唐悟性比丘尼
D52n8951_p0421b04║宋能奉比丘尼
D52n8951_p0421b05║明祩錦比丘尼明廣覺沙彌尼
D52n8951_p0421b06║往生童行傳
D52n8951_p0421b07║隋汶水沙彌宋雍州魏氏子師贊
D52n8951_p0421b08║宋錢塘何氏子曇遠宋越州大善寺童行
D52n8951_p0421b09║宋倪道者
D52n8951_p0422a01║往生王臣傳
D52n8951_p0422a02║中天竺國淨飯王北天竺烏萇國王
D52n8951_p0422a03║𣈆叅軍劉程之𣈆太尉掾周續之
D52n8951_p0422a04║𣈆中庶子宗炳梁黃門侍郎庾詵
D52n8951_p0422a05║唐太子太傅白居易
D52n8951_p0422a06║宋龍圖閣待制鍾離瑾
D52n8951_p0422a07║宋朝請大夫鍾離景融
D52n8951_p0422a08║宋少師馬亮侍郎馬圩
D52n8951_p0422a09║宋司馬叅軍王仲回宋尚書主客郎楊傑
D52n8951_p0422b01║宋禮部侍郎王古朝散大夫葛蘩
D52n8951_p0422b02║宋宣義大夫胡闉宋左司諫江公朢
D52n8951_p0422b03║宋進士馮檝宋禮部侍郎吳秉信
D52n8951_p0422b04║宋左丞相錢象祖宋進士王日休
D52n8951_p0422b05║宋武功大夫李秉明別駕王宇熙
D52n8951_p0422b06║往生士庶傳
D52n8951_p0422b07║宋陸浚明顧源
D52n8951_p0422b08║明楊嘉禕明郝熙載
D52n8951_p0422b09║明孫稷明黃承惠
D52n8951_p0423a01║明吳靖
D52n8951_p0423a02║往生女倫傳
D52n8951_p0423a03║頻婆娑羅王夫人韋提希
D52n8951_p0423a04║隋文帝皇后獨孤氏唐上黨姚婆
D52n8951_p0423a05║唐溫靜文妻宋荊王夫人王氏
D52n8951_p0423a06║宋廣平郡夫人馮氏宋吳氏觀音縣君
D52n8951_p0423a07║宋蔡氏縣君宋陸氏宜人
D52n8951_p0423a08║宋朱氏如一道人宋樓氏慧靖
D52n8951_p0423a09║宋周氏妙聰宋秦氏淨堅
D52n8951_p0423b01║宋鄭氏靜安宋秦氏淨樂
D52n8951_p0423b02║宋四明黃氏宋錢氏袁氏
D52n8951_p0423b03║宋錢塘陳氏媼宋武林王氏
D52n8951_p0423b04║宋夫人王氏宋四明孫氏
D52n8951_p0423b05║宋上虞李氏宋安吉王氏女
D52n8951_p0423b06║宋錢塘盛氏宋錢塘沈氏
D52n8951_p0423b07║宋汾陽約山翁婆宋汾陽裴氏女
D52n8951_p0423b08║宋醴泉孟氏女宋汾陽梁氏女
D52n8951_p0423b09║宋襄陽陳氏宋吳興陳氏
D52n8951_p0424a01║宋會稽胡氏宋錢唐孫氏
D52n8951_p0424a02║宋仁和郭氏宋太平周行婆
D52n8951_p0424a03║宋錢唐龔氏宋嘉禾鍾婆
D52n8951_p0424a04║宋潮山黃婆宋霅川朱氏
D52n8951_p0424a05║宋四明項氏宋四明沈氏
D52n8951_p0424a06║宋四明淨心女宋嘉禾周氏
D52n8951_p0424a07║宋常熟陶氏宋錢唐姚行婆
D52n8951_p0424a08║宋東平乳媼崔婆元鄞縣周婆
D52n8951_p0424a09║明昌平于媼明中官孫母
D52n8951_p0424b01║明杭郡許氏明武塘薛氏
D52n8951_p0424b02║明桐城方氏明長水陶氏
D52n8951_p0424b03║明嘉定朱氏明嘉定徐氏
D52n8951_p0424b04║明休寧吳母佘氏明嘉興劉母項氏
D52n8951_p0424b05║明姑蘇沈氏大珍明平湖張孺人
D52n8951_p0424b06║明徐氏女成聖明蘇州鄭氏女
D52n8951_p0424b07║往生惡軰傳
D52n8951_p0424b08║唐長安京屠者唐同州張鍾馗
D52n8951_p0424b09║唐長安張善和唐成都雄俊
D52n8951_p0425a01║唐荊州惟恭宋瑩珂
D52n8951_p0425a02║宋仲明宋會稽金𠁗
D52n8951_p0425a03║宋仁和吳瓊宋上虞馮珉
D52n8951_p0425a04║往生禽魚傳
D52n8951_p0425a05║龍子戒殺生西唐天寳羣魚念佛
D52n8951_p0425a06║唐貞元鸚鵡念佛生西
D52n8951_p0425a07║宋元祐鸜鵒口生蓮花
D52n8951_p0425a08║宋黃巖鸜鵒念佛立化
D52n8951_p0425a09║如來香卷之五目錄終
D52n8951_p0425b01║如來香卷之五
D52n8951_p0425b02║西吳唐　時宜之父手輯
D52n8951_p0425b03║蓮池海會列傳
D52n8951_p0425b04║往生高僧傳
D52n8951_p0425b05║晉廬山西林法師慧永。河內潘氏子。年十二出家。事
D52n8951_p0425b06║沙門竺曇現。初習禪於恒山。既而與遠公同依安法
D52n8951_p0425b07║師。期結宇羅浮。及遠公為安師所留。永公乃欲先度
D52n8951_p0425b08║五嶺。太元初至尋陽。刺史陶範。素挹道風。乃留憩廬
D52n8951_p0425b09║山。舍宅為西林以居之。師布衣蔬食。精心克己。容常
D52n8951_p0426a01║含笑。語不傷物。峰頂別立茅室。時往禪思。至其室者。
D52n8951_p0426a02║常聞異香。因號香谷。一虎同居。人至輒驅去。遠師來
D52n8951_p0426a03║之龍泉。桓伊為立東林。三十年影不出山。師居西林
D52n8951_p0426a04║亦如之。鎮南將軍何無忌。鎮尋陽至虎溪。請遠公及
D52n8951_p0426a05║師。遠公恃名望。從徒百餘。高言華論。舉止可觀。師納
D52n8951_p0426a06║衣半脛荷錫捉鉢。松下飄然而至。無忌謂眾曰。永公
D52n8951_p0426a07║清散之風。乃多於遠師也。師標誠植願。動在安養。義
D52n8951_p0426a08║熙十年在疾。忽斂衣求屣欲起。眾驚問。師曰佛來也。
D52n8951_p0426a09║言終而化。異香七日方歇。塟於寺之西南。春秋八十
D52n8951_p0426b01║有三。唐玄宗朝詔重建塔亭追諡覺寂大師實智之
D52n8951_p0426b02║塔。
D52n8951_p0426b03║（廬山紀事蓮宗寳鑑作繁氏子）。
D52n8951_p0426b04║雲栖贊曰。永初入道。既與遠師伯仲。而同創淨社
D52n8951_p0426b05║為萬世法。亦遠祖而永宗矣。至於命終之際。見佛
D52n8951_p0426b06║來迎。先後如出一轍。證往生之瑞。當以二師為凖
D52n8951_p0426b07║則焉。
D52n8951_p0426b08║晉慧持法師。遠公之同母弟也。度量冲㴱。風神俊爽。
D52n8951_p0426b09║幼讀書一日所記。常敵十日。年十八與兄同事安公。
D52n8951_p0427a01║徧學眾經。游刃三藏。及安公在襄陽。遣遠公與師東
D52n8951_p0427a02║下。遂止廬山。師形長八尺。衲衣垂膝。徒屬三百。師為
D52n8951_p0427a03║上首。豫章太守范甯請師講法華經。阿毘曇論。四方
D52n8951_p0427a04║雲聚。瑯琊王珣。與范甯書。問遠持二公孰愈。甯曰。誠
D52n8951_p0427a05║謂賢兄賢弟。玽復書曰。但令如兄。誠未之有。况復賢
D52n8951_p0427a06║耶。羅什在關中。遙相欽敬。每致書通好。隆安三年。辭
D52n8951_p0427a07║兄入蜀。遠公畱之不可。歎曰。人生愛聚。汝獨樂離耶。
D52n8951_p0427a08║師曰。若滯情愛聚者。本不應出家。今既割愛求道。正
D52n8951_p0427a09║以西方為期耳。即悵然而別。至成都[鄲-(口*口)]縣。居龍淵寺。
D52n8951_p0427b01║大弘佛法。升其堂者。號登龍門。義熙八年順寂春秋
D52n8951_p0427b02║七十有六。臨終遺命。務嚴律儀。專心淨業。以東間經
D52n8951_p0427b03║籍付道泓。西間法典付曇蘭。以泓行業清敏。蘭神悟
D52n8951_p0427b04║天𤼵。並能繼軌師蹤焉。後義熙十二年七月晦夕。遠
D52n8951_p0427b05║公於般若臺。方從定起。見阿彌陀佛。身滿虛空。圓光
D52n8951_p0427b06║之中。無量化佛。觀音勢至。侍立左右。又見水流光明。
D52n8951_p0427b07║分十四支。洄注上下。演說妙法。佛言我以本願力故。
D52n8951_p0427b08║來安慰汝。汝七日後。當生我國。又見佛陀耶舍慧持
D52n8951_p0427b09║慧永劉遺民在佛之側。揖曰。師志在先。何來之晚耶。
D52n8951_p0428a01║既知時至。謂門人曰。吾始居此三覩聖容。今復再見。
D52n8951_p0428a02║當生淨土必矣。然則持公以西方為期。先兄往生。端
D52n8951_p0428a03║不妄也。
D52n8951_p0428a04║（廬山紀事作後他適不知所終意其誤耳）。
D52n8951_p0428a05║考蓮社緇侶之西生。持公最在先。而臨終不現瑞
D52n8951_p0428a06║應。故雲栖集往生。而不敢錄。然則雲栖示寂。不現
D52n8951_p0428a07║瑞應。自以為不捏怪。豈一生行業。非西方之資粮
D52n8951_p0428a08║乎。又或以宋𡽪宗朝。嘉州風折大樹。中有一僧入
D52n8951_p0428a09║定。爪髮纏身。𢌿入內廷。命西域三藏法師。以金磬
D52n8951_p0428b01║出其定。自云遠公之弟慧持。因遊峩睂。路出嘉州。
D52n8951_p0428b02║入定於此。仍問遠公安在。不知人世之有七百餘
D52n8951_p0428b03║年也。此時且云往陳畱入定。則未嘗西生明矣。故
D52n8951_p0428b04║雲栖不敢錄。亦以為捏怪之甚歟。余謂持公龍淵
D52n8951_p0428b05║示寂。猶達磨熊耳。藏身大樹入定。即隻履西歸之
D52n8951_p0428b06║類耳。遠公定起所見之身。即持公定中覲佛之神
D52n8951_p0428b07║也。定回宋闕。暫離西方。再入陳畱。仍歸安養。其問
D52n8951_p0428b08║遠公安在者。正以定中相傍。定起恍然。不許人知。
D52n8951_p0428b09║故不明言耳。豈可以肉身入定。未必西生。龍淵示
D52n8951_p0429a01║寂。樹身為妄耶。
D52n8951_p0429a02║晉佛[馬*丈]耶舍尊者。晉言覺明。罽賓國婆羅門種族也。
D52n8951_p0429a03║有沙門至其家乞食。父本外道。怒毆之。遂手足攣躄。
D52n8951_p0429a04║巫師謂曰。坐犯賢聖。即請此沙門悔過。旬日乃瘳。因
D52n8951_p0429a05║令耶舍出家。時年十三。隨師行曠野。與虎遇。耶舍曰。
D52n8951_p0429a06║虎已飽。必不傷人。前行中道。果見餘骸。至十五。誦經
D52n8951_p0429a07║日至萬言。以分衛廢業為憂。一羅漢來代乞食。年十
D52n8951_p0429a08║九。誦經滿數百萬言。性度簡傲。不為人重。至三十猶
D52n8951_p0429a09║為沙彌。復從舅氏。學五明論。世間法術。至沙勒國。待
D52n8951_p0429b01║遇隆厚。既而羅什至。乃從學阿毘曇論。十誦律。什隨
D52n8951_p0429b02║母反龜茲。師遂畱止行化。符堅遣呂光伐龜茲。執羅
D52n8951_p0429b03║什。師聞歎曰。我與羅什。未盡懷抱。今忽羈虜。相見何
D52n8951_p0429b04║期。後十年。師東至龜茲。盛弘法化。羅什在姑臧。遣信
D52n8951_p0429b05║要之。師恐國人止其行。取清水以藥投之。咒數十言。
D52n8951_p0429b06║與弟子洗足。即夜便𤼵。比旦行數百里。追之不及。問
D52n8951_p0429b07║弟子何所覺耶。荅曰。惟聞疾風流響兩目有淚。師又
D52n8951_p0429b08║呪水。洗足乃止。既達姑臧。什已入長安。聞姚主逼以
D52n8951_p0429b09║妾媵。歎曰。羅什如好綿纊。可使入棘林乎。羅什勸姚
D52n8951_p0430a01║主遣使迎師。既至長安。別立省寺於逍遙園。四事供
D52n8951_p0430a02║養。一無所受。時至分衛。一食而已。時羅什譯出十住
D52n8951_p0430a03║經。師更相徵決。辭理方定。師髭赤。善解毘婆沙論。時
D52n8951_p0430a04║人目為赤髭論主。秦弘始中。譯出四分律四十四卷。
D52n8951_p0430a05║長阿含經二十二卷。義熙八年。來廬山入白蓮社。後
D52n8951_p0430a06║辭還本國。復自罽賔。以虚空藏經一卷。寄商客至凉
D52n8951_p0430a07║州。不知所終。
D52n8951_p0430a08║遠公義熙十二年七月晦夕。定中已見佛陀耶舍
D52n8951_p0430a09║在佛之側。是知耶舍還國未久西生矣。惜地遠未
D52n8951_p0430b01║知往生之瑞應耳。廬山疏云。梵僧佛䭾耶舍。嘗至
D52n8951_p0430b02║蓮社。舉鐵如意示慧遠。遠不悟。即拂衣去。王子充
D52n8951_p0430b03║曰。當是時禪學未入中國。而兆已見於此矣。蓮社
D52n8951_p0430b04║之僧。此其最高歟。余謂此不過一時舉揚之事。未
D52n8951_p0430b05║足以定二公優劣。既入蓮社十八賢之列。豈拂衣
D52n8951_p0430b06║之後。更不入耶。觀遠公所著禪經序。乃深於禪者
D52n8951_p0430b07║也。然廬山分水嶺之西。有耶舍塔。並塔院山疏云。
D52n8951_p0430b08║西域僧佛[馬*丈]耶舍建。或尊者藏經寳爪髮之處云
D52n8951_p0430b09║爾。非瘞骨處也。
D52n8951_p0431a01║晉佛[馬*丈]跋陀羅尊者。此云覺賢。姓釋迦。迦維羅衛國
D52n8951_p0431a02║人。甘露王苗裔也。幼亡父母。出家為沙彌。年十六博
D52n8951_p0431a03║學羣經。深達禪律。嘗與僧伽達多。共遊罽賔。達多閉
D52n8951_p0431a04║戶禪坐。忽見師來曰。暫往𫥢率。致敬彌勒。言訖便隱。
D52n8951_p0431a05║後益見其神變。敬心祈問。方知得不還果。時姚秦沙
D52n8951_p0431a06║門智嚴。至罽賔。覩法眾清淨。慨然東顧曰。吾諸同軰。
D52n8951_p0431a07║未遇真匠。將何𤼵悟。即諮詢於眾。孰能遂我祈請。流
D52n8951_p0431a08║化東土。僉應之曰。跋陀羅其人也。嚴乃要師裹糧而
D52n8951_p0431a09║行。經歷諸國至交趾附舶循海。達於青州東萊。聞鳩
D52n8951_p0431b01║摩羅什在長安。即往從之。秦太子泓。請師於東宮。集
D52n8951_p0431b02║眾說法。與羅什論色空義。師曰。汝秪說得果中色空。
D52n8951_p0431b03║未說得因中色空。什問何謂。師曰一微空故眾微空。
D52n8951_p0431b04║眾微空故一微空。一微空中無眾微。眾微空中無一
D52n8951_p0431b05║微。往復數畨。羅什罔測。秦主興供飯僧三千。盛修佛
D52n8951_p0431b06║事。而師禪淨自守。忽謂弟子曰。吾見本國。五舶俱𤼵。
D52n8951_p0431b07║眾謂妄言。因共𢷤棄。乃與弟子慧嚴慧觀四十餘人
D52n8951_p0431b08║俱𤼵。至廬山香谷。茇舍而居。時會遠公結蓮社。遠公
D52n8951_p0431b09║謂師被𢷤過。由門人懸記五舶。於律無犯。即遣弟子
D52n8951_p0432a01║曇邕。致書秦主。為其解𢷤。乃請師東林。譯出禪數諸
D52n8951_p0432a02║經。自是江東始躭禪學。師志在遊化。西適江陵。持鉢
D52n8951_p0432a03║分衛。果見天竺五舶至此。後還都下。立道場寺。先是
D52n8951_p0432a04║支法領於于闐。得華嚴梵本三萬六千偈。未經宣譯。
D52n8951_p0432a05║義熙十四年吳郡內史孟顗。右衛將軍褚叔度。請師
D52n8951_p0432a06║為主譯。與沙門法業慧義慧嚴慧觀等為筆授。譯成
D52n8951_p0432a07║六十卷。有二青衣旦從池出。灑掃研墨。師先後譯出
D52n8951_p0432a08║觀佛三昧海經。般泥洹經。修行方便論。及法顯所得
D52n8951_p0432a09║大僧祇律。凡十五部宋元嘉六年。念佛而化。塔于廬
D52n8951_p0432b01║山北嶺。（寳王論謂遠公從佛陀三藏授念佛三昧其觀佛三昧海經之類乎）。
D52n8951_p0432b02║廬山繙經臺南。有舍利塔。一名上方塔院在平崗
D52n8951_p0432b03║之巔。即梵僧佛䭾跋陀羅。自西域以佛舍利五粒
D52n8951_p0432b04║來瘞於此。在東林上。故曰上方塔院。左有虎跑泉。
D52n8951_p0432b05║皆當時社賢遺跡也。又南唐彭濵作上方塔記云。
D52n8951_p0432b06║師初從祖鳩婆利出家。因智嚴德觀等所要。即慧
D52n8951_p0432b07║嚴慧觀其人乎。其後宋武帝迎赴金陵。譯諸經論。
D52n8951_p0432b08║以元嘉十七年乙亥歲。終於京師。春秋七十有三。
D52n8951_p0432b09║然則元嘉六年其誤歟。又舍利塔。至唐開元十七
D52n8951_p0433a01║年。御史何光建與江州牧柳真望重建又感舍利
D52n8951_p0433a02║十四粒。其尊者西生已後。復以神力示現者歟。五
D52n8951_p0433a03║燈會元以師與羅什論色空語作與生公酬對。或
D52n8951_p0433a04║生公同在東宮共談。或別是一事。荅語偶同耳。觀
D52n8951_p0433a05║賢公生公。二俱被𢷤。則秦僧無識審矣。
D52n8951_p0433a06║晉道生法師。魏氏鉅鹿人。幼從竺法汰出家。批對經
D52n8951_p0433a07║誥。一覽能誦。年在志學。便登講座。吐納明辯。雖夙望
D52n8951_p0433a08║莫敢酬抗。初依廬山。嘗謂入道之要。慧解為本。乃與
D52n8951_p0433a09║僧叡慧嚴慧觀等遊學長安。從羅什受業。關中僧侶
D52n8951_p0433b01║咸仰神悟。嘗喟然嘆曰。自經典東流。譯人重阻。多滯
D52n8951_p0433b02║權文。鮮通圓義。若忘筌得魚。始可以言道矣。於是校
D52n8951_p0433b03║閱真俗。精練空有。研思因果。乃立善不受報。及頓悟
D52n8951_p0433b04║成佛義。又著二諦論。佛性常有論。佛無淨土論。應有
D52n8951_p0433b05║緣論。並籠罩舊說。妙有淵旨。守文之徒。嫌嫉競起。師
D52n8951_p0433b06║又以法顯三藏。所𮋒泥洹經本先至。經云。除一闡提。
D52n8951_p0433b07║皆有佛性。師云。夫稟質二儀。皆有涅槃正因。闡提含
D52n8951_p0433b08║生之類。何得獨無佛性。葢是經來未盡耳。乃唱闡提
D52n8951_p0433b09║之人。皆得成佛。時大本未傳。孤明先𤼵。舊學僧軰。以
D52n8951_p0434a01║為背經。遂顯大眾。𢷤而遣之。師正容誓曰。若我所說
D52n8951_p0434a02║背經。當見身癘疾。若與實相不背。願舍壽之日。踞師
D52n8951_p0434a03║子座。遂拂衣而行。及後大經至。聖行品云。一闡提人。
D52n8951_p0434a04║雖復斷善。猶有佛性。於是諸師。皆為媿服。師被𢷤南
D52n8951_p0434a05║還。入虎丘山。聚石為徒。講涅槃至闡提處。則說有佛
D52n8951_p0434a06║性。且曰。如我所說。契佛心否。羣石皆為點頭。旬日學
D52n8951_p0434a07║眾雲集。忽雷震青園。佛殿有龍升天。因改寺曰龍光。
D52n8951_p0434a08║師於寺請罽賔律師。譯彌沙塞律。傳於世。既而辭眾。
D52n8951_p0434a09║復投廬山預蓮社。久之還都。止青霞寺。宋文帝。大會
D52n8951_p0434b01║沙門。親御地筵。食至良久。眾疑過中。帝曰。始可中耳。
D52n8951_p0434b02║生乃曰。白日麗天。天言始中。何得非中。遂舉箸食。而
D52n8951_p0434b03║一眾從之。莫不歎其機辯。時王弘范泰顏延之。並挹
D52n8951_p0434b04║敬風猷。相從問道。元嘉十一年十一月庚子。於廬山
D52n8951_p0434b05║升座。說法將畢。眾見麈尾。紛然墜地。隱几而化。宛若
D52n8951_p0434b06║入定。諸師聞之。益信前誓有證。翌日塟於廬山之西
D52n8951_p0434b07║阜。初關中僧肇。始注維摩詰經。世咸玩味。師乃更𤼵
D52n8951_p0434b08║深旨。人服其妙。所述維摩詰法華泥洹小品諸經。皆
D52n8951_p0434b09║有義疏。時以師能推闡提得佛之義。於是顯其頓悟。
D52n8951_p0435a01║不受報等論焉。
D52n8951_p0435a02║羅什之門有高弟四人。生肇融叡是也。其二已入
D52n8951_p0435a03║蓮社。肇公被難。融公無聞。唯生公踞師子座而化
D52n8951_p0435a04║往。叡公覩金蓮花而西生。然則淨土之歸。勝同學
D52n8951_p0435a05║者多矣。或云生公未有西生之瑞。奈何入此。余曰
D52n8951_p0435a06║遠公蓮社。豈有凡材。矧其高賢者乎。觀其忍死十
D52n8951_p0435a07║六年。待大經之至。羣石點頭。高座而化。豈非去住
D52n8951_p0435a08║自由者歟。况彼三入廬山。親預蓮社。非西方之歸
D52n8951_p0435a09║而何歸。或又云。生公嘗論佛無淨土。豈復肯生淨
D52n8951_p0435b01║土耶。余曰獨不見公有應緣論乎。佛無淨土。應緣
D52n8951_p0435b02║則有。淨土非有。穢土自空。無淨無穢。即常寂光。又
D52n8951_p0435b03║嘗論善不受報。則惡亦不受報。即觀罪性空。福德
D52n8951_p0435b04║亦空。無善無惡。得心本體。則佛性常有。二諦常融。
D52n8951_p0435b05║闡提皆得作佛。頓悟可以成佛。况自性彌陀。唯心
D52n8951_p0435b06║淨土。而不可生哉。古人云。若人識得心。大地無寸
D52n8951_p0435b07║土。如生公其人。則時時親見彌陀。在在皆成淨土。
D52n8951_p0435b08║例以蓮社高賢。𭣣歸淨土。不亦可乎。
D52n8951_p0435b09║晉僧叡法師。冀州人。遊學諸方。嘗行經蜀西界。為人
D52n8951_p0436a01║所掠。使牧羊。有商客異之。疑是沙門。問以經義。無不
D52n8951_p0436a02║綜達。即出金贖之。後遊歷天竺諸國。還至關中。從羅
D52n8951_p0436a03║什諮稟經義。羅什𮋒法華經。以竺法護本云。天見人
D52n8951_p0436a04║人見天。什曰。此言過質耳。叡曰將非人天交接。兩得
D52n8951_p0436a05║相見。什喜。遂用其文。久之來廬山。依遠公修淨業。既
D52n8951_p0436a06║而適京師止烏衣寺。講說眾經。聼者推服。宋彭城王
D52n8951_p0436a07║義康。要入第受戒。師曰。禮聞來學。王乃入寺。祇奉戒
D52n8951_p0436a08║法。王以貂裘奉師。常用敷坐。王密令以錢三萬買之。
D52n8951_p0436a09║師曰。此雖非所宜服。然王之所施。不可棄也。王聞益
D52n8951_p0436b01║加敬仰。謝靈運篤好佛法。殊方俗音。多所通解。嘗以
D52n8951_p0436b02║經中字音。求證於師。因為著十四音訓。梵漢昭然。元
D52n8951_p0436b03║嘉十六年。無疾告眾曰。吾將行矣。即面西合掌而化。
D52n8951_p0436b04║眾見臥內一金蓮華。倏爾而隱。五色香𤎆從其房出。
D52n8951_p0436b05║春秋八十有五。
D52n8951_p0436b06║廬山紀事。載蓮社十八高賢。作曇叡。或云觀經下
D52n8951_p0436b07║品下生。但見金蓮華而不見佛。叡公慧業精深。何
D52n8951_p0436b08║亦同彼五逆十惡。臨終十念帶業往生者耶。余曰。
D52n8951_p0436b09║眾見榻前金蓮出沒。非叡公自見也。觀其面西合
D52n8951_p0437a01║掌。吾將行矣之語。則必見佛來迎。眾見金蓮。尤為
D52n8951_p0437a02║希有。况五色香煙。從其房出又豈下品可比耶。
D52n8951_p0437a03║晉僧濟。入廬山問道。從遠公學。精悟㴱要。遠公歎曰。
D52n8951_p0437a04║紹隆大法。其在汝乎。及後疾篤。誠期淨土。遠公以燭
D52n8951_p0437a05║一枝遺之曰。汝可憑此建心安養。濟執燭憑几。停想
D52n8951_p0437a06║無亂。又集眾諷淨土經。至五更。濟以燭授弟子元弼。
D52n8951_p0437a07║令隨眾行道。頃之覺自秉一燭。浮空而行。見阿彌陀
D52n8951_p0437a08║佛。接置於掌。徧至十方承事諸佛。須㬰歘然而覺。且
D52n8951_p0437a09║悲且慰。自省四大。了無疾苦。乃喜曰。吾以一夕觀念。
D52n8951_p0437b01║便蒙接引。明日忽起立。目逆虚空。見佛菩薩。謂弼曰。
D52n8951_p0437b02║佛來也。即舉首西顧。須㬰還臥。容色愉悅。謂傍人曰
D52n8951_p0437b03║吾行矣。右脅而逝。時方炎歊。三日而體不變。異香郁
D52n8951_p0437b04║然。
D52n8951_p0437b05║雲栖贊曰。濟以聖師指示而生淨土。然則臨終助
D52n8951_p0437b06║念。孰云無功乎。而留龕溽暑。體𤼵異香。梵行之精
D52n8951_p0437b07║堅驗矣。
D52n8951_p0437b08║晉慧恭。豫章豐城人。與僧光。慧堪。慧蘭。同志為學。光
D52n8951_p0437b09║等學力不逮恭。而於淨土繫想則過之。蘭謂恭曰。君
D52n8951_p0438a01║雖力學博聞豈不知經云。如聾奏音樂。恱彼不自聞。
D52n8951_p0438a02║恭曰學不可已。孰能未死昧昧如癡哉。後七年蘭等
D52n8951_p0438a03║先逝。去時並有奇應。又五年恭病且篤曰。大道沿洄。
D52n8951_p0438a04║何時可止。死生去來。吾何歸哉。於是翹勤雨淚。誓心
D52n8951_p0438a05║安養。念不少間。忽見無量壽佛。以金臺前迎。恭乘其
D52n8951_p0438a06║上。又見蘭等於臺上光明中而告之曰。長老受生已
D52n8951_p0438a07║居上品。吾等不勝慰喜。但恨五濁淹延。相依之晚耳。
D52n8951_p0438a08║恭於是日告眾。欣然奮迅而逝。時義熙十一年也。
D52n8951_p0438a09║一生忽畧淨業。臨終勇猛得生西方者。以讀誦大
D52n8951_p0438b01║乘。可以廻向淨土。加之善友提奬。信願夙具。故令
D52n8951_p0438b02║少行。而遂往生。按蓮社十八賢外。知名者三十七
D52n8951_p0438b03║人。唯濟恭二師。有往生遺事。光堪蘭三人附見。惜
D52n8951_p0438b04║傳記缺略。無從考見其他耳。
D52n8951_p0438b05║晉慧䖍法師。少出家。戒行精確。義熙年中投廬山居
D52n8951_p0438b06║焉。見遠公德業之盛。歎曰吾人也。彼人也。乃之山陰
D52n8951_p0438b07║嘉祥寺聚徒講經。苦身率眾。謂弟子曰。願乘講導。用
D52n8951_p0438b08║奉彌陀。後五年寢疾。知時已至。屬想安養。祈誠觀音。
D52n8951_p0438b09║乃曰華開見佛。即其時也矣。其夕北寺有尼淨嚴者。
D52n8951_p0439a01║宿德篤行。假寐之頃。夢見觀音勢至與百千眾。從空
D52n8951_p0439a02║而下。自西郭門入。清暉妙狀。光映日月。幢幡華葢。七
D52n8951_p0439a03║寳莊嚴。尼驚異作禮。問大士何之。荅曰。往嘉祥迎䖍
D52n8951_p0439a04║公耳。䖍亦預感勝相。以告弟子。師疾雖困。神色如常。
D52n8951_p0439a05║泊然而化。侍者皆聞異香。經旬不歇。
D52n8951_p0439a06║雲栖贊曰。臨終見佛。或疑純是自己想心。今他人
D52n8951_p0439a07║亦見之。何也。當知感應道交。不可思議。慎哉言乎。
D52n8951_p0439a08║宋曇鑑法師。居江陵。履行尤謹。常願身升安養。面見
D52n8951_p0439a09║阿彌陀佛。故平生雖毫芒之善。悉廻向西方。一日定
D52n8951_p0439b01║中見阿彌陀佛。以水洒其面曰。滌汝塵垢。浴汝心念。
D52n8951_p0439b02║汝之身口。俱致嚴淨。又於瓶中。出蓮華一枝授之。定
D52n8951_p0439b03║起乃於寺僧敘別。夜漸深獨步廊下。念阿彌陀佛。通
D52n8951_p0439b04║夕不寐。將至五更。其聲彌厲。及明旦。弟子依常問訊。
D52n8951_p0439b05║趺坐不動。就而視之。則亡矣。同時有江陵道海法師。
D52n8951_p0439b06║淮南曇泓法師。東轅道廣法師。弘農道光法師。臨終
D52n8951_p0439b07║皆見金臺來迎之相。
D52n8951_p0439b08║定中見佛。兼蒙加被。皆平生廻向之功。通夕念佛。
D52n8951_p0439b09║趺坐而化。所謂用力得着者也。同時四師皆見金
D52n8951_p0440a01║臺而傳記不詳。附見於此。古人往生而不得傳者。
D52n8951_p0440a02║何限。觀此可慨也。
D52n8951_p0440a03║後魏璧谷曇鸞法師。雁門人也。少遊五臺。感其靈異。
D52n8951_p0440a04║自誓出俗。三乘頓漸教典。俱能涉覽。具陶文理。然其
D52n8951_p0440a05║性嗜長生。好為方術之學。聞江南陶隱居。有長生法。
D52n8951_p0440a06║不遠千里就之。陶即以所學仙經十卷授師。師躍然
D52n8951_p0440a07║自得。以為神仙可必致也。後還洛下。遇菩提流支三
D52n8951_p0440a08║藏法師。乃問支曰。佛道有長生乎。其能却老為不死
D52n8951_p0440a09║乎。支笑而對曰。長生不死。吾佛道也。道家何有焉。遂
D52n8951_p0440b01║以十六觀經授之曰。汝可誦此。依而行之。則捨穢土
D52n8951_p0440b02║取淨邦。壽命無量。獲一切勝妙功德。三界無復生。六
D52n8951_p0440b03║道無復往。盈虚消息。吉凶禍福。無得而至。其為壽也。
D52n8951_p0440b04║有劫石焉。有河沙焉。沙石之數有極。壽量之數無窮。
D52n8951_p0440b05║此吾金仙氏之長生也。師承其語。驟起深信。遂焚所
D52n8951_p0440b06║學仙經。而專修觀經焉。每於觀經。得其義理。深生解
D52n8951_p0440b07║悟。修三福業。想像九品蓮邦。雖寒暑之變。疾病之侵。
D52n8951_p0440b08║曾不懈於始念。嘗抱疾行至汾州。俄見雲陰陡盡。天
D52n8951_p0440b09║門洞開。六欲階位。上下重複。師方瞬。疾乃隨愈。師於
D52n8951_p0441a01║是切心佛道。常如不及。開蒙誘俗。無間遠邇。後魏主
D52n8951_p0441a02║憐其志尚。又嘉其自行化他。道業弘廣。號為神鸞。勅
D52n8951_p0441a03║住并州大嚴寺。未幾移住汾州玄中寺。一夕師正持
D52n8951_p0441a04║誦次。忽一梵僧昂然而來。入其室曰。吾龍樹也。所居
D52n8951_p0441a05║者淨土焉。以汝有淨土之心。故來見汝。師曰。何以教
D52n8951_p0441a06║我。樹曰。已去不可及。未來未可追。現在今何在。白駒
D52n8951_p0441a07║難與回。言訖而失。師以所見勝異。必知死生之期屆
D52n8951_p0441a08║矣。即集弟子盛陳教誡。言四生役役。其止無日。地獄
D52n8951_p0441a09║諸苦。不可以不懼。九品淨業。不可以不修。因令弟子
D52n8951_p0441b01║齊聲高唱阿彌陀佛。師乃西向瞑目。頓顙示滅而往。
D52n8951_p0441b02║是時道俗數百人。同聞管絃絲竹之聲。由西而來。良
D52n8951_p0441b03║久乃寂。魏主感之。勅塟汾西。條其行業以立碑焉。
D52n8951_p0441b04║雲栖贊曰黃冠者。恒言釋氏有死。神仙長生。今支
D52n8951_p0441b05║公謂佛有長生。仙無長生。此論痛快簡當。高出千
D52n8951_p0441b06║古。鸞法師捨偽歸真。如脫敝屣。豈非宿有正因者
D52n8951_p0441b07║哉。
D52n8951_p0441b08║王龍舒淨土起信之六云。按楞嚴經有十種仙。皆
D52n8951_p0441b09║壽千萬載。數盡復入輪廻。為不曾了得真性。故與
D52n8951_p0442a01║六道眾生。同名七趣。是皆輪廻中人也。世人學仙
D52n8951_p0442a02║者。萬不得一。縱使得之。亦不免輪廻。為着於形神
D52n8951_p0442a03║而不能捨去也。且形神者。乃真性中所現之妄想。
D52n8951_p0442a04║非為真實故。寒山詩云。饒汝得仙人。恰似守屍鬼。
D52n8951_p0442a05║非若佛家之生死自如。而無所拘也。近自數百年
D52n8951_p0442a06║來。得仙者唯鍾離呂公。而學二公者。豈止千萬。自
D52n8951_p0442a07║予親知間。數亦不少。終皆死亡。埋于下土。是平生
D52n8951_p0442a08║空費心力。終無所益也。欲求長生。莫如淨土。生淨
D52n8951_p0442a09║土者。壽數無量。其為長生也大矣。不知修此法門
D52n8951_p0442b01║而學神仙。是捨目前之美玉。而求不可必得之碔
D52n8951_p0442b02║砆。豈不惑哉。或云淨土乃閉眼後事。有何證驗。荅
D52n8951_p0442b03║云淨土傳備載感應。豈無證騐。况仙者有所得。則
D52n8951_p0442b04║甚秘而不傳。謂泄天機。則有罪。而佛法門。唯恐傳
D52n8951_p0442b05║之不廣。直欲度盡眾生而後已。是其慈悲廣大。非
D52n8951_p0442b06║神仙之可比也。
D52n8951_p0442b07║北周慧命法師。長沙人。年十五誦法華。纔七日便終
D52n8951_p0442b08║一部。長習禪觀。深通教法。與南岳睿思禪師。俱行方
D52n8951_p0442b09║等懺法。悉願往生。當命終時。俱年八十三。又與法音
D52n8951_p0443a01║法師。為淨土友。一夕携手月下。相顧笑曰。時至不行。
D52n8951_p0443a02║為貪生。西方有期。吾其去矣。音曰。寧不俟我十日。命
D52n8951_p0443a03║竪兩指曰。過此不可也。越二日果終。時眾見師。跏趺
D52n8951_p0443a04║面西。唱佛來也。合掌而蛻。又見天神下降。奇香異樂。
D52n8951_p0443a05║幢幡來迎。唱言善哉。西向而厺。後十日音亦亾。祥瑞
D52n8951_p0443a06║悉與命同。
D52n8951_p0443a07║命公慧悟非常。當由夙植般若緣種。初與思公修
D52n8951_p0443a08║懺𤼵願。繼與音公為淨土友。然皆刻期。談笑而化。
D52n8951_p0443a09║可謂勝友矣。又音公能預知於十日之前。抑何所
D52n8951_p0443b01║待而不得偕往耶。或功行未圓。天命有在。不可超
D52n8951_p0443b02║越乎。命公許以相待二日。抑何所迫而不可留耶。
D52n8951_p0443b03║或功行已圓。願力有在。不可稽遲乎。俱有天人幢
D52n8951_p0443b04║旛奇香異樂來迎。其不能相待而偕往者。此也。然
D52n8951_p0443b05║同以西方為期。是真淨土之友矣。
D52n8951_p0443b06║陳南岳慧思禪師。武津人也。姓李氏。頂有肉髻。一夕
D52n8951_p0443b07║夢梵僧勸出俗。師乃辭親入道。及受具戒。日惟一食
D52n8951_p0443b08║長坐不臥。或夢普賢大士摩頂。遂通文字。誦法華等
D52n8951_p0443b09║經。至滿千徧。聞北齊文慧禪師。有徒數百。其道盛行。
D52n8951_p0444a01║乃往求法。經三七日。獲宿智通。時復隱居南岳。行方
D52n8951_p0444a02║等懺法。𤼵願往生。夢中感阿彌陀佛。及彌勒佛。與之
D52n8951_p0444a03║說法。感歎非常。倍加精進。晝則行務。夜則坐禪。夏滿
D52n8951_p0444a04║自責。豁然大悟。得法華三昧。自是之後。所未聞經。不
D52n8951_p0444a05║疑自解。於是陳主屢致慰勞。目為大禪師。大建九年。
D52n8951_p0444a06║師將欲順世。大集門人。連日說法。苦加訶責。聞者寒
D52n8951_p0444a07║心。乃謂門人曰。無常迅速。汝等宜各勉之。若有十人
D52n8951_p0444a08║不惜身命。常修法華般舟念佛三昧。及方等懺法常
D52n8951_p0444a09║坐苦行者。隨有所須。吾自供給。如無此人。吾當遠去。
D52n8951_p0444b01║竟無荅者。即屏眾斂念。將入寂。弟子靈辯不覺號哭。
D52n8951_p0444b02║師訶之曰。惡魔出厺。眾聖相迎。方論受生處。何驚吾
D52n8951_p0444b03║耶。即端坐唱佛來迎。合掌泊然而逝。異香滿室。顏色
D52n8951_p0444b04║如生。時年八十三。（或作後周睿思禪師其傳畧同）。
D52n8951_p0444b05║大師位登十信。猶切西歸。故智者示寂。見諸師友。
D52n8951_p0444b06║侍從觀音來迎。所謂論受生處者。以彌陀彌勒皆
D52n8951_p0444b07║嘗現夢。後侍觀音。則生西方必矣。然寳誌嘗勸師
D52n8951_p0444b08║下山。化度眾生。師曰。三世諸佛。被我一口吞却。何
D52n8951_p0444b09║處更有眾生可化。此乃入理深譚。對誌公則應爾。
D52n8951_p0445a01║觀其大蘇為智者說四安樂行。南岳為帝君授戒
D52n8951_p0445a02║法。又為海東玄光傳演教觀。何嘗不說法度生。但
D52n8951_p0445a03║終日度生。不見有生可度。則於淨土。念而無念。生
D52n8951_p0445a04║即無生。其證鐵輪。不亦宜乎。
D52n8951_p0445a05║隋法智法師。髫年出家。游學於東越。有通大小乘經
D52n8951_p0445a06║義者。智必師之。以故強學多聞。人罕儔匹。末年以徑
D52n8951_p0445a07║直之門莫如念佛。於晨興暮息。繫念不弛者七年。已
D52n8951_p0445a08║而議曰。犯一吉羅。承其罪也。歷一中劫。入於地獄。此
D52n8951_p0445a09║誠可信。以其故而為之也。我聞經中又言。一稱阿彌
D52n8951_p0445b01║陀佛。而滅八十億劫生死重罪。則予也切有疑焉。而
D52n8951_p0445b02║未之信。或有明者告智曰。汝大邪見。無可疑也。教以
D52n8951_p0445b03║念佛。久則成功。功成則化。化則三昧現前。今子之疑。
D52n8951_p0445b04║是疑佛也。夫佛語豈有可疑者耶。釋尊出廣長舌。十
D52n8951_p0445b05║方諸佛同讚淨土。正為眾生信根難立。故勸𤼵之耳。
D52n8951_p0445b06║既俱是佛言。何得不信。智斷其疑。乃於國清寺。絕去
D52n8951_p0445b07║諸緣。一心念佛。想念既極。常感觀音勢至。現身來下。
D52n8951_p0445b08║異日又感天冠寳瓶。光暎其身。智謂所親道俗曰。吾
D52n8951_p0445b09║生淨土葢有日矣。誰能具食餞我。眾笑而對曰。惟恐
D52n8951_p0446a01║道人之不能耳。吾等不辭也。遂尅後三日眾為具饍。
D52n8951_p0446a02║食罷。智無他異。眾或疑其相侮。因宿其房。以俟候之。
D52n8951_p0446a03║夜未央。智忽於繩牀上。安坐念佛而化。是夜有金色
D52n8951_p0446a04║自西而來。照數百里。江上漁人誤謂已天曉。舳艫相
D52n8951_p0446a05║望。率皆驚起。今國清兜率臺。即其晝夜精勤念佛處
D52n8951_p0446a06║也。
D52n8951_p0446a07║雲栖贊曰佛云吾言如蜜。中邊皆甜。悉宜信受。是
D52n8951_p0446a08║故信少惡入地獄。而不信一念生西方。此誠可謂
D52n8951_p0446a09║邪見矣。近世喜持咒者。見陀羅尼所說功德。能易
D52n8951_p0446b01║山海。役鬼神。求願必遂。則躍然而信。見淨土所說
D52n8951_p0446b02║功德。能直入聖階。立超三界。則恬然不介意。其為
D52n8951_p0446b03║邪見等耳。可慨也夫。
D52n8951_p0446b04║唐法順法師。萬年杜氏子。年十八出家。因師聖僧道
D52n8951_p0446b05║珍。受學定法。凡世間聾瘂遇之者必能聞能語。至於
D52n8951_p0446b06║驅園圃蟲。誡惡性馬。德及異類。所不可測。唐太宗詔
D52n8951_p0446b07║問。朕苦勞熱。師之神力。何以蠲除。師曰聖德御宇。微
D52n8951_p0446b08║恙奚憂。但頒大赦。聖躬自安。上從之。疾遂瘳。因錫號
D52n8951_p0446b09║曰帝心。師每遊歷郡國。勸念阿彌陀佛。著五悔文。讚
D52n8951_p0447a01║詠淨土。路逢神樹鬼廟。即焚毀之。貞觀十四年。十一
D52n8951_p0447a02║月十五日。坐亾於南郊義善寺。雙烏入房。異香畱室。
D52n8951_p0447a03║塔肉身於樊川北原。有弟子謁五臺抵山麓。見老人
D52n8951_p0447a04║語曰。文殊今往終南山。杜順和尚是也。弟子趨歸。師
D52n8951_p0447a05║已長往。
D52n8951_p0447a06║帝心法師。為賢首宗始祖。又為文殊化身。勸修淨
D52n8951_p0447a07║土。其誰不信。今華嚴一宗。莫不以法界觀為標准。
D52n8951_p0447a08║惜五悔文不可見耳。
D52n8951_p0447a09║唐僧衒法師。并州人。初念慈氏。期生內院。年九十。遇
D52n8951_p0447b01║道綽禪師。得聞淨土之法。始回心念佛。早暮禮佛千
D52n8951_p0447b02║拜。念佛萬聲。三年有疾。謂弟子曰。阿彌陀佛。授我香
D52n8951_p0447b03║衣。觀音勢至。示我寳手。吾其行矣。言訖而逝。既終。七
D52n8951_p0447b04║日異香不散。時有啟芳圓果二法師。目擊斯事。乃於
D52n8951_p0447b05║悟真寺觀音像前。共折楊枝。置像手中。誓曰。芳等若
D52n8951_p0447b06║於淨土有緣。當使七日不萎。至期枝益茂。芳果忻忭。
D52n8951_p0447b07║晝夜精心。觀念淨土不捨。後五月於觀想中。忽同覺
D52n8951_p0447b08║身臨七寳大池。池間有大寳帳。身入其中。見觀音勢
D52n8951_p0447b09║至坐二大寳蓮華。下有蓮華。彌滿千萬。阿彌陀佛。從
D52n8951_p0448a01║西來。坐最大蓮華。寳臺迭出。光明相照。互為輝映。芳
D52n8951_p0448a02║等禮佛問曰。𨶒浮眾生依經念佛。得生此否。佛云如
D52n8951_p0448a03║念我名者。皆生我國。無有一人念而不生者。又見其
D52n8951_p0448a04║國。地平如掌。寳幢珠網。上下間錯。有一梵僧乘寳車。
D52n8951_p0448a05║逐遠而來。謂芳等曰。吾法藏也。以宿願因。故來迎汝。
D52n8951_p0448a06║芳等乘車前往。自覺其身坐寳蓮華。及聞釋迦佛與
D52n8951_p0448a07║文殊菩薩。以梵音聲。稱讚淨土。其前有大殿。殿前復
D52n8951_p0448a08║有三道寳階。第一道純是白衣。第二道僧俗相半。第
D52n8951_p0448a09║三道唯是僧軰。佛指之謂芳等曰。此皆閻浮提念佛
D52n8951_p0448b01║之人。得生此土也。汝宜自勉。芳果既寤。歷與其徒言
D52n8951_p0448b02║之。後五日二人無病。忽聞鐘聲。他人不聞。芳果共云。
D52n8951_p0448b03║鐘聲以我軰事也。頃刻二人俱即化去。（此傳宜在綽公之次）。
D52n8951_p0448b04║雲栖贊曰耄耋之年。始修淨業。而尚得往生。少壯
D52n8951_p0448b05║可知矣。彼芳果二公。聞風興起。終獲靈應。見賢思
D52n8951_p0448b06║齊。其此之謂乎。
D52n8951_p0448b07║按淨土善人咏云。衍法師遇西河綽禪師講觀經。
D52n8951_p0448b08║始知觀心念佛法門。遂捐文字建立道場。日禮千
D52n8951_p0448b09║拜。專念阿彌陀佛名號。五年功成。報歸安養。似即
D52n8951_p0449a01║衒公。乃名之誤耳。但三年五年有異。當以統紀為
D52n8951_p0449a02║正。
D52n8951_p0449a03║唐道昂法師。魏郡人。少師靈裕法師。嘗於寒陵山寺
D52n8951_p0449a04║講華嚴十地論。稽洽博詣。志結西方。願生安養。後自
D52n8951_p0449a05║知命極。預期八月。人未之測也。至八月朔日無所患。
D52n8951_p0449a06║問齋時至未。即昇高座。身含奇相。爐𤼵異香。引諸四
D52n8951_p0449a07║眾。受菩薩戒。詞理切至。聼者寒心。昂舉目高視。見天
D52n8951_p0449a08║眾繽紛。雜沓而來。管絃嘹亮。遽揖而告眾曰。彼𫥢率
D52n8951_p0449a09║陀天眾。何來迎我。然天道乃生死根本。由來非吾願。
D52n8951_p0449b01║我常祈心淨土。如何此誠不果遂耶。言訖天樂還滅。
D52n8951_p0449b02║便見西方。香花伎樂。充塞如雲。飛湧而來。旋環頂上。
D52n8951_p0449b03║舉眾皆見。昂因𭿜目。久之曰。阿彌陀佛光明照我。諸
D52n8951_p0449b04║化菩薩又來會此。今西方靈相來迎。事須願往。於是
D52n8951_p0449b05║捧爐叩首陳慶。但見香爐墜手。即於高座而逝。足下
D52n8951_p0449b06║有普光堂等字。遐邇驚歎。（或云於相州講法華經時也）。
D52n8951_p0449b07║雲栖贊曰。却天宮而求淨土。前有光公洪公。今見
D52n8951_p0449b08║昂公。葢三人焉。而時迫須㬰。猶能導四眾以毘尼。
D52n8951_p0449b09║據高座而歸寂。靈相紛然。駭人心目。嗚呼異哉。
D52n8951_p0450a01║唐惟岸法師。并州人。約心淨土。為真歸之地。行方等
D52n8951_p0450a02║懺。服勤無缺。又常專修十六觀門。曾因微疾出觀。見
D52n8951_p0450a03║觀音勢至二菩薩。現於空中。遲久不滅。岸頂禮雨淚
D52n8951_p0450a04║而歎曰。幸由肉眼。得覩聖容。所恨後世無傳焉。倏有
D52n8951_p0450a05║二人自稱善𦘕。未展臂間。聖相克就。已而人亦不見。
D52n8951_p0450a06║弟子怪而問之。岸曰此豈𦘕工哉。乃謂弟子曰。吾之
D52n8951_p0450a07║西行此其時也。有從我者乎。當明言之。有一小童子
D52n8951_p0450a08║云。願從師往。岸曰必能從我。可歸告父母。小童曰。惟
D52n8951_p0450a09║師之命。即往白父母。父母聞而笑罵之。童子乃歸寺。
D52n8951_p0450b01║香湯沐浴。於阿彌陀佛像前。趺坐而化。人或告岸。岸
D52n8951_p0450b02║至撫其背曰。小子汝事吾者。何得先吾而行耶。遂索
D52n8951_p0450b03║筆向所畵二菩薩前。焚香作偈云。觀音助遠接。勢至
D52n8951_p0450b04║輔遙迎。寳瓶冠上顯。化佛頂中明。俱遊十方剎。持華
D52n8951_p0450b05║候九生。願以慈悲手。提奬共西行。因令弟子助聲念
D52n8951_p0450b06║佛。仰目西顧。寂然無聲而長逝焉。
D52n8951_p0450b07║雲栖贊曰岸公之事。無惑矣。彼童子非久積淨業。
D52n8951_p0450b08║胡脫化之神異耶。噫爾不見十念成功乎。不然則
D52n8951_p0450b09║宿世善根熟耳。修淨業者。或今身不克往生。觀此
D52n8951_p0451a01║可以自慰。
D52n8951_p0451a02║唐懷玉禪師。台州丹丘人。持律甚嚴。布衣一食。常坐
D52n8951_p0451a03║不臥。注想淨土將四十年。日課佛號五萬聲。誦彌陀
D52n8951_p0451a04║經三十萬遍。通誦淨土諸經三百萬。天寳元年。正念
D52n8951_p0451a05║佛間。忽見西方。佛及聖眾。數如恒沙。滿虚空中。中有
D52n8951_p0451a06║一人。手持銀臺來迎。前以示玉。玉曰。吾一生念佛。誓
D52n8951_p0451a07║取金臺。如我本願。必得金臺。何為不然耶。言𤼵而人
D52n8951_p0451a08║臺俱隱。於是玉彌加精進。至三七日後。向之擎臺者。
D52n8951_p0451a09║乃復現前告曰。法師以精苦故。得升上品。又曰上品
D52n8951_p0451b01║往生。必先見佛。可趺坐以俟佛來。未旋踵間。忽異光
D52n8951_p0451b02║照室。又越三日。異光再發。玉曰。我報身即盡。生淨土
D52n8951_p0451b03║矣。次日書偈云。清淨皎潔無塵垢。蓮華化生為父母。
D52n8951_p0451b04║我經十刼修道來。出示閻浮厭眾苦。一生苦行超十
D52n8951_p0451b05║劫。永離娑婆歸淨土。偈畢香氣四來。弟子有見佛與
D52n8951_p0451b06║二菩薩。共乘金臺。臺傍百千化佛。自西而下迎玉。玉
D52n8951_p0451b07║恭敬合掌。含笑而終。郡太守𫨻公懷然。見而異之。作
D52n8951_p0451b08║偈贊曰。我師一念登初地。佛國笙歌兩度來。惟有門
D52n8951_p0451b09║前古槐𣗳。低枝只為掛金臺。
D52n8951_p0452a01║雲栖贊曰或謂銀臺至而復隱。金臺誓而重來。何
D52n8951_p0452a02║得果報無憑。由人揀擇。通曰。此正謂萬法由心。隨
D52n8951_p0452a03║感而應者也。且火車已現。十念而得往生。天眾來
D52n8951_p0452a04║迎。矢心而歸淨土。善惡聖凡之相隔。尚可轉業須
D52n8951_p0452a05║㬰。况金銀幾希間耶。
D52n8951_p0452a06║唐善道法師。臨淄人。入大藏信手探卷得觀無量壽
D52n8951_p0452a07║佛經。乃專修十六妙觀。及往廬山觀遠公遺躅。豁然
D52n8951_p0452a08║增思。後遁跡終南。修般舟三昧。數載覩寳閣瑤池。𭓩
D52n8951_p0452a09║然在目。後往晉陽。從綽禪師授無量壽經。入定七日。
D52n8951_p0452b01║綽請觀所生處。道報曰。師當懺悔三罪。方可往生。師
D52n8951_p0452b02║嘗安佛像於簷牖下。自處深房。此一罪也。當於佛前
D52n8951_p0452b03║懺。又嘗役使出家人。此二罪也。當於四僧前懺。又因
D52n8951_p0452b04║造屋。多損蟲命。此三罪也。當於一切眾生前懺。綽靜
D52n8951_p0452b05║思往咎。洗心悔過以謝。久之。道因定出謂綽曰。師罪
D52n8951_p0452b06║滅矣。後有白光來照之時。是往生相也。道行化長安。
D52n8951_p0452b07║歸者如市。忽微疾。即掩室怡然而逝。異香天樂。向西
D52n8951_p0452b08║而隱。（淨土善人咏云。綽公嘗令善道入定。觀已得生安養否。佛言綽亾日。當放白毫遠照東方。此光
D52n8951_p0452b09║現時。來生我國。果綽亾日。三道白毫。照於房內。）。
D52n8951_p0453a01║按統紀之傳善道。與其所立蓮宗二祖光明法師
D52n8951_p0453a02║善導和尚。似是一人。而大同小異。故兩存之。其所
D52n8951_p0453a03║同者。與道綽禪師為友。又皆行化長安。其所異者。
D52n8951_p0453a04║善導不知何處人。而此則云臨淄人。善導登柳樹。
D52n8951_p0453a05║投身自絕。此則示微疾掩室而逝。善導因見九品
D52n8951_p0453a06║道場。講誦觀經而喜。此則先修十六妙觀。後從綽
D52n8951_p0453a07║禪師遊。然入定觀所生處。非大聖示現不能也。或
D52n8951_p0453a08║此師與綽公同時。而善導則觀綽公遺範。而興起
D52n8951_p0453a09║者。先後行化長安。何為不可。今杭州橫山有光明
D52n8951_p0453b01║寺。光明臺。云是善導遺跡。秦越相隔數千里。不知
D52n8951_p0453b02║何時至此。或紀傳所略耳。
D52n8951_p0453b03║石晉志通法師。扶風人。（或云鳳翔）遊天台。因見智者大師
D52n8951_p0453b04║淨土儀式。不勝忻抃。怡然會心。自是不向西唾。不背
D52n8951_p0453b05║西坐。專心念佛。嘗至招手岩。因陳大願。念阿彌陀佛
D52n8951_p0453b06║四十八願。誦已投身岩下。若有神人捧之於樹。乃復
D52n8951_p0453b07║整心登岩曰。餘生可厭。大願已𤼵。惟海眾菩薩。同相
D52n8951_p0453b08║接引。再投而下。適在蒙茸草上。久之復蘇。寺眾舁歸。
D52n8951_p0453b09║身心無損。後遊越之法華山。一夕見白鶴孔雀。行列
D52n8951_p0454a01║西下。又見蓮華開合。光相現於前。通云白鶴孔雀。淨
D52n8951_p0454a02║土境也。蓮華光相。受生處也。淨土現矣。乃起禮佛趺
D52n8951_p0454a03║坐而化。茶毘有五色祥雲。環覆火上。舍利鱗砌於身。
D52n8951_p0454a04║雲栖贊曰唾必西避。坐必西向。繫念如斯。何事不
D52n8951_p0454a05║辦。今以輕心淺心而欲往生難矣。或曰不已着乎。
D52n8951_p0454a06║噫諦觀落日。經有明文。智者大師。始生而面西趺
D52n8951_p0454a07║坐。乃至淨業諸賢。西向坐脫者。不着而能之乎。躭
D52n8951_p0454a08║心濁境。終世安然。纔念淨邦。便憂其着。顛倒乃爾。
D52n8951_p0454a09║嗟乎異哉。
D52n8951_p0454b01║宋法智法師知禮。字約言。姓金氏。四明人。從寳雲通
D52n8951_p0454b02║師。傳天台教觀。出世承天。繼住延慶。道化熾行。學徒
D52n8951_p0454b03║如林。力行法華般舟三昧。期生安養。晚居南湖。述妙
D52n8951_p0454b04║宗鈔。釋天台觀經疏。大彰觀心觀佛之旨。又撰融心
D52n8951_p0454b05║解。明一心三觀。顯四淨土之義。每歲二月望日。建念
D52n8951_p0454b06║佛施戒會。動逾萬人。嘗與十僧。結社修懺。約三載自
D52n8951_p0454b07║焚其身。決取淨土。楊文公億。以書勸請住世。傳法度
D52n8951_p0454b08║人。師荅以書極譚法要。必欲如願。公再四勸畱始允
D52n8951_p0454b09║其請。中興天台一宗。萬世之下。以師為凖的。稱為四
D52n8951_p0455a01║明尊者。著金光諸記指要諸鈔。講座譚麈。曾無虚日。
D52n8951_p0455a02║後於天聖六年。歲旦結壇建光明懺。七日為往生之
D52n8951_p0455a03║期。至第五日。召大眾為說法要。驟稱佛號數百聲。𧿡
D52n8951_p0455a04║坐奄然而逝。趙清獻公抃。銘其塔。（闍維時。異香芬郁舍利無𢿘。舌根不
D52n8951_p0455a05║壞。如紅蓮華。）。
D52n8951_p0455a06║雲栖贊曰。師述妙宗說淨觀。大弘台教。而臨終念
D52n8951_p0455a07║佛坐逝。豈騰口說者。可同日語耶。
D52n8951_p0455a08║宋慈仁法師遵式。字知白。姓葉氏。台州人。二十受具
D52n8951_p0455a09║學律於守初師。繼入國清。於普賢像前然一指誓傳
D52n8951_p0455b01║天台教觀。雍熈初。謁寳雲通師。智解秀出。學行高古。
D52n8951_p0455b02║名冠兩浙。而專志安養。智者大師諱日。然頂誓力行
D52n8951_p0455b03║四三昧。嘗於東山行般舟三昧。九十日。苦學嘔血。入
D52n8951_p0455b04║道場兩足皮裂。以死自誓。忽如夢中見觀音垂手。指
D52n8951_p0455b05║其口引出數蟲。又指端出甘露注其口。覺身心清涼。
D52n8951_p0455b06║疾遂愈。淳化初。眾請居四明寳雲。講說無間。結緇素
D52n8951_p0455b07║專修淨業。作誓生西方記。及居天竺靈隱。於寺東建
D52n8951_p0455b08║日觀庵。為送想西方之法。依無量壽經述。往生淨土
D52n8951_p0455b09║懺儀。為杭守馬亮述淨土決疑行願二法門。又製大
D52n8951_p0456a01║小本彌陀懺法。晨朝十念法。往生坐禪觀法。往生傳
D52n8951_p0456a02║略。念佛方法。十六觀頌。念佛三昧詩等。行於世。師惟
D52n8951_p0456a03║以淨土勸人。壽六十九。明道元年十月十八日示疾
D52n8951_p0456a04║草堂。將化之夕。炷香禮佛。願諸佛證明。往生安養。弟
D52n8951_p0456a05║子問所歸。對以寂光淨土。至夜端坐念佛。奄然而逝。
D52n8951_p0456a06║人見大星隕於靈鷲峰。時號慈雲懺主云。
D52n8951_p0456a07║雲栖贊曰。克勤懺法自行。而垂憲萬世。古今一人
D52n8951_p0456a08║而已。至於寳手出蟲。甘露灌口。非精誠之極。疇能
D52n8951_p0456a09║然乎。
D52n8951_p0456b01║宋天衣義懷禪師。溫州樂清人也。父以漁為業。懷稚
D52n8951_p0456b02║子時。坐船尾隨父漁。得魚即付懷。懷不忍串之私投
D52n8951_p0456b03║江中。父怒捶罵。樂而無悔。遂辭親出家。天聖中依景
D52n8951_p0456b04║德寺僧。試經得度。稟法于翠峰顯禪師。凡五住道場
D52n8951_p0456b05║晚居池州栖山庵。化人念佛。有勸修淨土說。師嘗室
D52n8951_p0456b06║中問學者云。若言捨穢取淨。厭此欣彼。則是取捨之
D52n8951_p0456b07║情。眾生妄想。若言無淨土。則違佛語。修淨土者。當如
D52n8951_p0456b08║何修。眾無語。復自荅云。生則決定生。去則實不去。又
D52n8951_p0456b09║云。譬如雁過長空。影沉寒水。鴈無遺踪之意。水無畱
D52n8951_p0457a01║影之心。及示寂之夕。其徒智才。問壘塔已畢。如何是
D52n8951_p0457a02║畢竟事。師豎拳示之。推枕而逝。（見淨土善人咏。及淨土指歸。）。
D52n8951_p0457a03║宗門密修淨業。自懷師始。觀生則決定生二語。則
D52n8951_p0457a04║不離自性而登上品。復何所疑。
D52n8951_p0457a05║宋圓照宗本禪師。常州無錫人。初叅天衣懷禪師。念
D52n8951_p0457a06║佛有省。性質直。少緣飾。貌豐碩。言無枝葉。契悟之後。
D52n8951_p0457a07║住姑蘇瑞光。杭州太守陳公襄。以淨慈懇請曰。借師
D52n8951_p0457a08║三年。為此邦植福。不敢久畱。師遂赴之。未幾神宗辟
D52n8951_p0457a09║相國寺六十有四院。師奉詔入東京。住惠林院。至則
D52n8951_p0457b01║召對延和殿。問荅稱旨。既退上目送之。謂左右曰真
D52n8951_p0457b02║福慧僧也。師平居密修淨土之業。初雷峰才法師。神
D52n8951_p0457b03║遊淨土。見一殿殊麗。人曰以待淨慈本禪師。又資福
D52n8951_p0457b04║曦律師至惠林禮足。施金而去。人詰之。荅曰。吾定中
D52n8951_p0457b05║嘗神遊淨土。見一金蓮華座。問彼土之人曰。此何人
D52n8951_p0457b06║之座。對曰大宋國僧宗本之座。又小蓮華無𢿘。稱是
D52n8951_p0457b07║以待受度人。或有萎者。云是退墮之人也。有問師傳
D52n8951_p0457b08║直指。何得蓮境標名。荅曰雖在宗門。亦以淨土兼修
D52n8951_p0457b09║耳。後居靈岩。閉戶密修淨業。元符二年十二月甲子
D52n8951_p0458a01║沐浴告眾。右脇而臥。若熟睡然。撼之已去矣。門弟子
D52n8951_p0458a02║塔肉身于靈嵓。諡圓照禪師。
D52n8951_p0458a03║雲栖贊曰。昔中峰天如謂禪與淨土。理雖一而功
D52n8951_p0458a04║不可並施。今曰兼修者何。葢兼之義二。足躡兩船
D52n8951_p0458a05║之兼。則誠為不可。圓通不礙之兼。何不可之有。况
D52n8951_p0458a06║禪外無淨土。即土即心。原非二物也。安得更謂之
D52n8951_p0458a07║兼。
D52n8951_p0458a08║宋大通善本禪師。穎州人。姓董氏。漢儒董仲舒之後。
D52n8951_p0458a09║其先家太康仲舒村。後遷于穎。師幼試華嚴經得度。
D52n8951_p0458b01║遂能博通內外書。操履清苦。及叅圓照本禪師。坐定。
D52n8951_p0458b02║本公特顧之。師默契其旨。一時流軰。俱列下風。遂住
D52n8951_p0458b03║淨慈。繼圓照之席。眾輳如雲。時號大小本。神宗聞其
D52n8951_p0458b04║名。詔住上都法雲寺。賜號大通禪師。所至凡見佛菩
D52n8951_p0458b05║薩立像。不敢坐。齋饌以魚胾為名者不食。其防心離
D52n8951_p0458b06║過。專志淨業。葢有所從來也。後歸杭州象塢寺。專修
D52n8951_p0458b07║淨業。定中見阿彌陀佛。示金色身。一日告門人曰。止
D52n8951_p0458b08║有三日在。至期趺坐面西而化。光明甚熾。
D52n8951_p0458b09║自天衣圓照至師。蓋三世禪淨兼修矣。見佛菩薩
D52n8951_p0459a01║立像不敢坐。則視土木形儀。與相好莊嚴者不異。
D52n8951_p0459a02║故定中見方丈彌陀佛示金色身也。且道與呵佛
D52n8951_p0459a03║罵祖者。是同是別。其亦破執之謂乎。
D52n8951_p0459a04║宋慈照宗主子元。別號萬事休。平江崑山茅氏子。母
D52n8951_p0459a05║柴氏。夜夢佛一尊入門。次旦遂生。因名佛來。父母早
D52n8951_p0459a06║亡。投本州延祥寺志通出家。習誦法華經。十九歲落
D52n8951_p0459a07║髮。習止觀禪法。一日於定中。聞鴉聲悟道。乃有頌曰。
D52n8951_p0459a08║二十餘年紙上尋。尋來尋去轉沉吟。忽然聼得慈鴉
D52n8951_p0459a09║呌。始信從前錯用心。於是利他心切。𤼵廣度願。乃慕
D52n8951_p0459b01║廬山遠公蓮社遺風。勸人皈依三寳。受持五戒。念阿
D52n8951_p0459b02║彌陀佛。普結淨緣。令超五濁。乃撮大藏要旨。編成白
D52n8951_p0459b03║蓮晨朝懺儀。代為法界眾生。禮佛懺悔。祈生安養。後
D52n8951_p0459b04║往澱山湖。剏立白蓮懺堂。同修淨業。述圓融四土三
D52n8951_p0459b05║觀選佛圖。開示蓮宗眼目。四十六歲障臨江州。隨方
D52n8951_p0459b06║勸化。即成頌文。目曰西行集。乾道二年。壽聖高宗皇
D52n8951_p0459b07║帝。詔至德壽殿。演說淨土法門。特賜勸修淨業白蓮
D52n8951_p0459b08║導師慈照宗主。就錢塘西湖昭慶寺祝聖謝恩。佛事
D52n8951_p0459b09║畢。回平江。嘗𤼵誓言。願大地人。普覺妙道。每以四字
D52n8951_p0460a01║為定名之宗。示導行人。專念彌陀。同生淨土。從此宗
D52n8951_p0460a02║風大振。師集彌陀節要法華百心證道歌風月集行
D52n8951_p0460a03║于世。三月二十三日。於鐸城倪普建宅。告諸徒曰。吾
D52n8951_p0460a04║化緣已畢。時當行矣。言訖合掌辭眾。奄然示寂。二十
D52n8951_p0460a05║七日茶毘。舍利無數。塔于松江力及市五港吳覺昌
D52n8951_p0460a06║宅。勅諡最勝之塔。師嘗有離相念佛三昧法門。見蓮
D52n8951_p0460a07║宗寳鑑。
D52n8951_p0460a08║觀師化導之盛。著述之富。可謂振古一人。惜文字
D52n8951_p0460a09║不少槩見。唯四土三觀圓融選佛圖。并離相念佛
D52n8951_p0460b01║之說。禪淨兼修教觀了徹。是誠白蓮導師矣。聞鴉
D52n8951_p0460b02║悟道。與見桃花聞擊竹者何別。孰謂叅禪悟者。不
D52n8951_p0460b03║求生淨土耶。已上略舉諸師甚顯甚著。其密修淨
D52n8951_p0460b04║土。不可勝記矣。
D52n8951_p0460b05║宋宗坦疏主。潞州𥠖城人。姓申氏。幼年於本州延祥
D52n8951_p0460b06║院出家。禮道恭為師。年十六落髮授具。少通義學。為
D52n8951_p0460b07║時所稱。長訪名師。廣弘知見。自爾德譽。垂五十年。以
D52n8951_p0460b08║大藏為遊息。以圓頓作門庭。先講圓頓等經。後集圓
D52n8951_p0460b09║覺十六觀經等疏。晚年多於唐鄧汝穎之問。講淨土
D52n8951_p0461a01║觀經。勸人念佛。求生安養。是時聼者如雲。皆稟淨業。
D52n8951_p0461a02║後於唐州青臺鎮誓求安養。念佛觀想。以為常則。三
D52n8951_p0461a03║業四儀。未嘗暫忘。大宋政和四年四月二十七日。忽
D52n8951_p0461a04║於夢中見彌陀化佛告曰。汝說法只有六日在。後當
D52n8951_p0461a05║生淨土也。師覺白眾曰吾修淨業。求生安養。似得因
D52n8951_p0461a06║緣相應。適來化佛告我。得生淨土。敢不信乎。次日雖
D52n8951_p0461a07║覺不豫。講唱不輟。於五月初四日丑時。自知時至。乃
D52n8951_p0461a08║鴻鐘集眾告曰。因緣聚散。固當有時。淨上勝緣。唯憑
D52n8951_p0461a09║時刻。幸望大眾念佛助往。又告曰享年七十六。四大
D52n8951_p0461b01║分離處。淨土禮彌陀。永超三界苦。言訖坐滅。滿空雷
D52n8951_p0461b02║鳴。白雲覆地。從西而來三日方歇。師先有瑪瑙念珠
D52n8951_p0461b03║一串。臨終盤於指上。眾人竟不能取。感應事繁。如別
D52n8951_p0461b04║處說。（見蓮宗寳鑑）。
D52n8951_p0461b05║雲栖贊曰。雷者法音之吼。雲者慈蔭之㴱。手珠不
D52n8951_p0461b06║脫。念力之牢強見矣。
D52n8951_p0461b07║
D52n8951_p0461b08║
D52n8951_p0461b09║
D52n8951_p0462b01║往生高尼傳
D52n8951_p0462b02║宋法盛比丘尼。居金陵道場寺。習十六觀想。一夕禮
D52n8951_p0462b03║像。遇病假寐。見大士乘雜華雲。出寳色光。前來相迎。
D52n8951_p0462b04║時諸尼款門問疾。咸見光明迸溢。盛曰。佛及菩薩放
D52n8951_p0462b05║光度我。言竟而絕。
D52n8951_p0462b06║宋道爰比丘尼。丹陽人。造於諸寺大像七軀。務極精
D52n8951_p0462b07║麗。又冶金銅。造無量壽佛像。忽於眉間。放大光明。地
D52n8951_p0462b08║皆金色。像與爰記曰。汝捨此身。必生我國。即於像前。
D52n8951_p0462b09║端坐而化。
D52n8951_p0463a01║宋法藏比丘尼。居金陵。勤志念佛。夜間見佛菩薩來
D52n8951_p0463a02║慰問。光明照寺。奄然遷化。
D52n8951_p0463a03║自遠公開導匡廬。淨土之教始傳。而南朝得三高
D52n8951_p0463a04║尼。豈非密邇蓮社之化歟。
D52n8951_p0463a05║隋大明比丘尼。居西河。遇綽禪師講無量壽經。即𤼵
D52n8951_p0463a06║願往生。凡入室禮誦念佛時。先着淨衣。口含沉香。文
D52n8951_p0463a07║皇后甚重之。將終之夕。眾忽聞沉香滿室。俄而光明
D52n8951_p0463a08║如雲。隱隱向西沒焉。（見淨土善人咏并往生集）。
D52n8951_p0463a09║雲栖贊曰。一尼造法華經。䖍敬類是。後感報靈異。
D52n8951_p0463b01║而二僧𡨕府誦經。致禮遇有殊。則無怪其然矣。今
D52n8951_p0463b02║時念佛有幾人似明者乎。使人人如是念佛。而千
D52n8951_p0463b03║不千生。萬不萬生者。吾弗信也。
D52n8951_p0463b04║唐淨真比丘尼。長安人。住積善寺。衲衣乞食。一生無
D52n8951_p0463b05║嗔。誦金剛般若十萬徧。莊嚴淨土。平居專志念佛。顯
D52n8951_p0463b06║慶五年染疾。告弟子曰。吾於五月內十度見佛。兩度
D52n8951_p0463b07║見淨土寳蓮華上。童子遊戲。吾已得上品生無疑矣。
D52n8951_p0463b08║言訖跏趺而化。祥光滿寺。（見龍舒淨土文。淨土善人咏。并統紀往生集四書大
D52n8951_p0463b09║同小異。）。
D52n8951_p0464a01║唐悟性比丘尼。洛陽人。於衡州遇照闍黎。教以𤼵願
D52n8951_p0464a02║念佛。大曆六年。入廬山念佛。願求往生。忽染疾。聞空
D52n8951_p0464a03║中音樂。謂左右人曰。我已得中品上生。何以知然。疇
D52n8951_p0464a04║昔神遊極樂。見同志念佛精進者。皆有蓮華生寳池
D52n8951_p0464a05║中。以待其生。言畢遂合掌而逝。身皆金色。時年二十
D52n8951_p0464a06║四。（見統紀善人咏往生集。互有同異。今合之。）。
D52n8951_p0464a07║宋能奉比丘尼。錢塘人。專修淨業。常夢佛光照身。或
D52n8951_p0464a08║聞諸尼。善言開𤼵。一日無疾。告其徒曰。吾往生時至。
D52n8951_p0464a09║少頃聞奉念佛聲甚厲。奔往視之。則合掌面西坐逝
D52n8951_p0464b01║矣。復聞異香滿室。樂音西邁。乃知奉語不誣。
D52n8951_p0464b02║宋慧安比丘尼。四明下水。大魁姚穎之婦也。住小溪
D52n8951_p0464b03║楊氏庵。專業西方。誦金剛般若。寒暑不易節。常於室
D52n8951_p0464b04║中佛光下燭。一日示疾端坐。以手搖曳。戒眾人勿諠。
D52n8951_p0464b05║移時曰。佛至矣。令眾念佛。倏然脫去。壽九十六。
D52n8951_p0464b06║明袾錦比丘尼。字太素。武林人。俗姓湯氏。父小江公。
D52n8951_p0464b07║母朱氏。年十四為母持齋三載。十八適庠生蓮池沈
D52n8951_p0464b08║公為繼室。逾年公奪愛出家。湯氏清修自矢。事庻姑
D52n8951_p0464b09║而撫嗣子。後亦剃染為尼。化家為庵。名曰孝義。初詣
D52n8951_p0465a01║關中性天和尚。授優婆夷戒。法名祩錦。至四十七出
D52n8951_p0465a02║家。受具足戒。亦以為名。而遙師焉。僦舍焚修。以白法
D52n8951_p0465a03║自持。為女流宗仰。五十九而菴成。大司馬宋公為文
D52n8951_p0465a04║勒石。六十七而遘疾。彌月粒米不入口。忽云經稱十
D52n8951_p0465a05║念往生。亟扶我起。起則正坐念佛而逝。時萬曆甲寅
D52n8951_p0465a06║八月十三日也。平生戒行潔白。信施因果明慎。絲毫
D52n8951_p0465a07║無所苟。其實行可為尼僧楷式云。
D52n8951_p0465a08║庵主不可思議。秘密之行與雲栖相表裏。詳見吳
D52n8951_p0465a09║觀我太史塔銘。茲不繁贅。
D52n8951_p0465b01║明廣覺沙彌尼。崇明人。父龔一夔。號夢萱。鄉之碩德
D52n8951_p0465b02║君子也。母施氏。生覺甫十二齡。即不茹葷。與從妹廣
D52n8951_p0465b03║曜相伴。習經禮佛。自誓貞潔。二十八剃染。與曜同依
D52n8951_p0465b04║孝義庵主。精持梵行。純一不雜。更五年得疾臨終忽
D52n8951_p0465b05║起趺坐。對彌陀像。怡然含笑。凝目諦觀。合掌皈命。已
D52n8951_p0465b06║而索水盥手。着新淨衣。持數珠端身對佛。如入禪定。
D52n8951_p0465b07║眾環繞助念。曰。吾自有主在。毋勞眾也。跏趺不動。凡
D52n8951_p0465b08║二晝夜。微聲念佛。泊然而逝。世壽三十有三。
D52n8951_p0465b09║
D52n8951_p0466b01║往生童行傳
D52n8951_p0466b02║隋汶水沙彌二人。失其名。居并州開元寺。同志念佛。
D52n8951_p0466b03║經五六年。長者忽先亾。得生淨土。見佛欣慶。即白佛
D52n8951_p0466b04║言。有小沙彌與我同修。不識可得生否。佛言。汝本無
D52n8951_p0466b05║心念佛。由彼勸汝。汝方𤼵心。汝今宜還。益勤淨業。三
D52n8951_p0466b06║年之後。當同來此。至期二人俱見佛與眾聖自西來
D52n8951_p0466b07║迎。大地震動。天花飄舞。一時二沙彌俱化。
D52n8951_p0466b08║佛世說法。七眾圍繞。統紀於往生高僧。往生高尼。
D52n8951_p0466b09║二傳之後。列往生雜眾。予更以童行。葢重出家清
D52n8951_p0467a01║淨之侶。故先之。二沙彌事。善人咏。及往生集。俱附
D52n8951_p0467a02║高僧之列。今仍統紀別立。然汶水去并州遠。似不
D52n8951_p0467a03║可合。疑是汾水耳。又唐初天下。始立開元寺。則云
D52n8951_p0467a04║隋者。似誤。三書互有同異。考之如此。當作唐汾水
D52n8951_p0467a05║沙彌二人則妥矣。
D52n8951_p0467a06║宋雍州魏氏子師贊。為僧童年十四。念佛不絕。遇疾
D52n8951_p0467a07║而亡。忽再蘇。白父母曰。阿彌陀佛來此。兒當隨行。鄰
D52n8951_p0467a08║人見空中寳臺。五色異光。向西而沒。
D52n8951_p0467a09║宋錢唐何氏子曇遠。年十八為行童。即持菩薩戒。修
D52n8951_p0467b01║淨土業。一宵四鼓。即起念佛。師曰太早。荅曰。我見佛
D52n8951_p0467b02║身金色。旛華滿空來迎。俄而化去。異香盈室。
D52n8951_p0467b03║宋越州大善寺。童行失其名。常隨師善輝念佛禮拜。
D52n8951_p0467b04║一夕夢婦人持數珠賣。童曰。欲得一串。恨無錢買。婦
D52n8951_p0467b05║曰。我當與汝。汝可開口。即以數珠投口中。童以告師。
D52n8951_p0467b06║輝曰。此是大勢至菩薩授汝念佛三昧也。過數日。童
D52n8951_p0467b07║見二大士。持華座與之曰。七日當乘此來。生淨土。童
D52n8951_p0467b08║逢人即說。我七日當往生也。至期忽自唱曰。菩薩來
D52n8951_p0467b09║矣。即座而化。
D52n8951_p0468a01║宋倪道者。仁和人。棄家作道者。建小庵。專意念佛。欲
D52n8951_p0468a02║焚身代一切受苦眾生。供養諸佛。久之有朱藤三窠。
D52n8951_p0468a03║生臥榻前。謂眾曰。此藤若焦。我當西厺。臨終半月。集
D52n8951_p0468a04║眾念佛。至於萬人。焚身前一夕其地忽有光明。金色。
D52n8951_p0468a05║高半尺許。以手掬之。隨浮掌上。又謂眾曰。我焚身時。
D52n8951_p0468a06║必有紫雲青雲。從東北過西南。是我往生之相。乃四
D52n8951_p0468a07║面𤼵炬。端坐其中。果有二色雲瑞。
D52n8951_p0468a08║此出家而未去髮者。列行人類。然其事太奇。往生
D52n8951_p0468a09║集不錄。以涉魔境。果何為而自焚耶。
D52n8951_p0468b01║往生王臣傳
D52n8951_p0468b02║中天竺國淨飯王。有太子名悉達。出家成道。號釋迦
D52n8951_p0468b03║牟尼。說種種法。普度人天。一日告其父王曰。一切眾
D52n8951_p0468b04║生。皆即是佛。汝今當念西方世界阿彌陀佛。常勤精
D52n8951_p0468b05║進。當得佛道。王言一切眾生。云何是佛。佛言一切法
D52n8951_p0468b06║無生滅。無動搖。無取捨。無相貌。無有自性。今可於此
D52n8951_p0468b07║法中。安住其心。勿信於他。爾時父王。與七萬釋種。聞
D52n8951_p0468b08║說是法。信解歡喜。悟無生忍。佛現微笑而說偈言。釋
D52n8951_p0468b09║種決定智。諸法不可得。是故於佛法。決定心安住。人
D52n8951_p0469a01║中命終已。得生安樂國。面奉無量壽。無畏成菩提。
D52n8951_p0469a02║親親而後仁民。仁民而後愛物。故世尊成道。四王
D52n8951_p0469a03║八子。皆令出家。父母妻子。咸登覺岸。此其教父王
D52n8951_p0469a04║實相念佛之法也。七萬釋種。共生極樂。皆夙世善
D52n8951_p0469a05║根成熟。惜六朝唐宋諸君。空慕聖諦。而不息心於
D52n8951_p0469a06║此法。豈佛告父王。猶非切要哉。
D52n8951_p0469a07║北天竺烏萇國王。萬機之暇。雅好佛法。嘗謂侍臣曰。
D52n8951_p0469a08║朕為國王。雖享福樂。不免無常。聞西方淨土。可以棲
D52n8951_p0469a09║神。朕當𤼵願求生彼國。於是六時。行道念佛。每日奏
D52n8951_p0469b01║樂供佛飯僧。王及夫人。躬自行膳。如是三十餘年不
D52n8951_p0469b02║廢。臨崩神色怡和。親感化佛菩薩來迎。祥瑞不一。
D52n8951_p0469b03║雲栖贊曰。末世聞法信受。無位者多。有位者少。有
D52n8951_p0469b04║位而極於尊貴者倍復少。所以者何。位彌高則欲
D52n8951_p0469b05║彌廣。欲彌廣則染彌重。勢所恒然。鮮克免者。今也
D52n8951_p0469b06║享南面之樂。不忘西方之歸。非宿植勝因何以致
D52n8951_p0469b07║此。雖然自古及今。帝王之畱神內典者。奚不錄。曰
D52n8951_p0469b08║茲傳淨土。意有所專主。故不泛紀云。
D52n8951_p0469b09║晉劉程之。字仲思。彭城人。漢楚元王之後。少孤事母
D52n8951_p0470a01║以孝聞。妙善老莊。旁通百氏。才藻絕羣。自負其才。不
D52n8951_p0470a02║委氣于時俗。雖威福當前泊如也。初釋褐為府叅軍。
D52n8951_p0470a03║太傅謝安。丞相桓玄太尉劉裕等。咸嘉其賢。欲相推
D52n8951_p0470a04║薦于朝。縻以爵祿。程之皆力辭。即隱去。性好佛理。乃
D52n8951_p0470a05║之廬山謁遠法師。傾心自託。遠公曰。官祿巍巍。何以
D52n8951_p0470a06║不為。程之荅曰。君臣相疑。疣贅相虧。晉室無磐石之
D52n8951_p0470a07║固。物情有累卵之危。吾何為哉。遠公然其言。劉裕以
D52n8951_p0470a08║其不屈。乃旌其號曰。遺民。時程之與雷次宗周續之
D52n8951_p0470a09║宗炳張野張詮畢穎之等。同依于遠公。公曰諸君之
D52n8951_p0470b01║來。豈宜忘淨土之游乎。於是謝靈運為遠公鑿池種
D52n8951_p0470b02║蓮。招一百二十三人。共結蓮社。行念佛三昧。程之乃
D52n8951_p0470b03║鑱石為蓮社誓文。以志其事。遂於西林北澗。別立禪
D52n8951_p0470b04║坊。養志安貧。精研玄理。篤修淨業。兼持禁戒。宗張等
D52n8951_p0470b05║咸歎仰之。嘗貽書關中。與什肇二公。揚確經義。著念
D52n8951_p0470b06║佛三昧詩。以見專志坐禪之意。始涉半載。即於定中
D52n8951_p0470b07║見佛光照地。皆作金色。居十五年。於正念佛中見阿
D52n8951_p0470b08║彌陀佛。玉毫光照。身紫金色。垂手下接。以臨其室。程
D52n8951_p0470b09║之悲泣自陳曰。安得如來為我摩頂。以衣覆我。佛乃
D52n8951_p0471a01║為摩其頂。引袈裟以覆之。又一日想念佛時。見自身
D52n8951_p0471a02║入七寳大池。蓮華青白相間。其水湛湛。照人眉目。有
D52n8951_p0471a03║人項佩圓光。胷出卍字。指池水曰。八功德水汝可飲
D52n8951_p0471a04║之。程之掬食。甘美盈口。及寤。猶覺異香。𤼵於毛孔。乃
D52n8951_p0471a05║自慰曰。吾淨土之緣至矣。復請僧轉法華經。近數百
D52n8951_p0471a06║遍。後時廬阜諸僧畢集。程之對像焚香再拜而祝曰。
D52n8951_p0471a07║我以釋迦遺教。知有阿彌陀佛。此香先當供養釋迦
D52n8951_p0471a08║牟尼如來。次供阿彌陀佛。復次供妙法蓮華經。所以
D52n8951_p0471a09║得生淨土。由此經功德。願令一切有情。俱生淨土。是
D52n8951_p0471b01║日祝香罷。即與眾話別。端坐床上。面西合掌而逝先
D52n8951_p0471b02║勅子雍積土為墳。勿用棺槨。今從之時。義熈六年。春
D52n8951_p0471b03║秋五十有九。舉世高之。稱遺民焉。
D52n8951_p0471b04║雲栖贊曰。觀經敘淨業正因。以孝養父母為第一。
D52n8951_p0471b05║故知不孝之人。終日念佛。佛亦不喜。今遺民少盡
D52n8951_p0471b06║孝養。而復深入三昧。屢感瑞徵。其往生品位高可
D52n8951_p0471b07║知矣。在家修淨業者。此其為萬代師法。
D52n8951_p0471b08║晉周續之。字道祖。鴈門人。從父渡江。因居豫章。八歲
D52n8951_p0471b09║䘮母。哀戚過於成人。年十二詣范𪧟受業。通五經五
D52n8951_p0472a01║緯。時號十經童子。養志閒居。研窮老易。公卿交辟。無
D52n8951_p0472a02║所就。入廬山。事遠公。預蓮社。以為身不可遺餘累宜
D52n8951_p0472a03║絕。遂終身不娶。布衣蔬食。劉毅鎮姑熟。命為撫軍。復
D52n8951_p0472a04║辟太學博士。俱不就。以嵇康高士傳。得出處之正。為
D52n8951_p0472a05║之注釋。宋武帝北伐。太子居守。迎館安樂寺。入講禮
D52n8951_p0472a06║月餘復還山。江州太守。薦於武帝。辟太尉掾不就。文
D52n8951_p0472a07║帝踐祚。召至都門館東郭外。乘輿行幸。問禮經慠不
D52n8951_p0472a08║可長。與我九齡。射於矍圃。三義。辨析精異。帝甚恱。或
D52n8951_p0472a09║問身為處士。時踐王廷。何也。荅曰心馳魏闕者。以江
D52n8951_p0472b01║湖為桎梏。情致兩忘者。市朝亦岩穴耳。時號通隱先
D52n8951_p0472b02║生。續之素患風痺。不復堪講。乃移病居鍾山。專心念
D52n8951_p0472b03║佛。愈老愈篤。一日向空曰。佛來迎我。合掌而逝。時景
D52n8951_p0472b04║平元年。春秋六十有七。
D52n8951_p0472b05║晉宗炳。字少文。南陽人。其母聰辯。富於學識。教授諸
D52n8951_p0472b06║子皆有成。炳善琴書。尤精玄理。𣪞仲堪桓玄。並以主
D52n8951_p0472b07║簿辟。皆不就。劉裕領荊州。復辟為主簿。荅曰。棲丘飲
D52n8951_p0472b08║谷。三十年矣。乃入廬山築室。依遠公蓮社。久之兄臧
D52n8951_p0472b09║為南平守。逼與俱還江陵。閒居絕俗。劉裕辟太尉掾
D52n8951_p0473a01║不就。二兄卒。累甚眾。頗營稼穡。武帝勅南郡長。時致
D52n8951_p0473a02║餼賚。衡陽王義季在荊州。親至其室。炳角巾布衣。引
D52n8951_p0473a03║見不拜。王曰處先生以重祿可乎。對曰。祿如秋草。時
D52n8951_p0473a04║過即腐。宋受禪。徵為太子舍人。元嘉初徵為通直郎。
D52n8951_p0473a05║太子建徵為中庻子。並不應。妻羅氏。亦有高志。羅氏
D52n8951_p0473a06║歿。炳哀過甚。既而悲情頓釋。謂沙門慧堅曰。死生之
D52n8951_p0473a07║分。未易可𨔶。三復至教。方能遣哀。又生平雅好山水。
D52n8951_p0473a08║往必㤀歸。西陟荊巫。南登衡岳。因結宇山中。懷尚平
D52n8951_p0473a09║之志。以疾還江陵。歎曰。老病俱至。名山不可再登。唯
D52n8951_p0473b01║澄懷觀道。臥以遊之。凡所遊履。悉圖之於室。謂人曰
D52n8951_p0473b02║撫琴動操。欲令眾山荅響。宋元嘉二十四年卒。春秋
D52n8951_p0473b03║六十有九。
D52n8951_p0473b04║少文淹貫名理。深入佛乘。而八辭徵辟。視祿位如
D52n8951_p0473b05║秋草。三復至教。齊𣦸生如旦暮。澄懷觀道。所觀者
D52n8951_p0473b06║何道。既非經世之道。亦非玩世之道。乃出世無生
D52n8951_p0473b07║之道耳。親𬉹聖師。高尚其事。不歸西方。而何歸耶。
D52n8951_p0473b08║梁𢈔詵。字彥寳。新野人。幼聰警。經史百家。無不該綜。
D52n8951_p0473b09║至於棊筭機巧。並絕一時。而性託夷簡。特愛林泉。十
D52n8951_p0474a01║畝之宅。山池居半。蔬食弊衣。不治生產。一時乘舟。從
D52n8951_p0474a02║沮中還載米一百五十石。有人寄載三十石。及至家。
D52n8951_p0474a03║寄者云君三十石。我一百五十石。詵默而不言。恣其
D52n8951_p0474a04║取足。凡處事類如此也。武帝少與詵善。及起兵署為
D52n8951_p0474a05║平西府記室。至普通間。詔為黃門侍郎。皆稱疾不起。
D52n8951_p0474a06║晚年尤遵釋教。宅內建立道場。六時禮懺。誦法華經。
D52n8951_p0474a07║日終一遍。忽於後夜見一道人。自稱願公。容止甚異。
D52n8951_p0474a08║呼詵為上行先生。授香而去。後大通四年。因寢忽夢
D52n8951_p0474a09║願公復來。覺云不可久住。言終而化。年七十八。舉室
D52n8951_p0474b01║咸聞空中。唱上行先生已生彌陀淨域矣。武帝聞而
D52n8951_p0474b02║敬之。諡號貞節處士。以顯高烈（見南史）。
D52n8951_p0474b03║通慧機巧。而託性夷簡。饒有資產。而布衣蔬食。帝
D52n8951_p0474b04║王知已。而甘處艸野。附載欺詐。而隱忍不言。此其
D52n8951_p0474b05║所以為上行先生。法華地涌之儔乎。
D52n8951_p0474b06║唐白居易。字樂天。京兆人。官至中大夫刑部尚書太
D52n8951_p0474b07║子太傅。蚤年以文章詞賦風流蘊藉。冠絕一時。然獨
D52n8951_p0474b08║傾心內典。恬於進取。達去就之故。舉世稱之。既至洛
D52n8951_p0474b09║中。盡遣侍妾。捨宅為香山寺。自號香山居士。勸一百
D52n8951_p0475a01║四十八人結上生會。行念慈氏名。坐想慈氏容。願當
D52n8951_p0475a02║來世。必生兜率。晚歲患風痺。遂專志西方。祈生安養。
D52n8951_p0475a03║出俸錢三萬。命工人杜宗敬。按無量壽經。畫西方世
D52n8951_p0475a04║界一部。依正莊嚴。靡不曲盡。公目對之。修念佛三昧
D52n8951_p0475a05║頂禮𤼵願。以偈贊曰。極樂世界清淨土。無諸惡道及
D52n8951_p0475a06║眾苦。願如我身老病者。同生無量壽佛所。又作偈曰。
D52n8951_p0475a07║余年七十一。不復事吟哦。看經費眼力。作福畏奔波。
D52n8951_p0475a08║何以度心眼。一聲阿彌陀。行也阿彌陀。坐也阿彌陀。
D52n8951_p0475a09║縱饒𢗅似箭。不廢阿彌陀。日暮而途遠。吾生已蹉跎。
D52n8951_p0475b01║旦夕清淨心。但念阿彌陀。達人應笑我。多却阿彌陀。
D52n8951_p0475b02║達又作麼生。不達又如何。普勸法界眾。同念阿彌陀。
D52n8951_p0475b03║一夕念佛坐榻上。翰墨不御。倐然而逝。
D52n8951_p0475b04║雲栖贊曰。人傳蓬萊有樂天名。樂天辭以偈曰。海
D52n8951_p0475b05║山不是吾歸處。歸即須歸𫥢率天。今復捨𫥢率而
D52n8951_p0475b06║求淨土。豈所謂披砂揀金。愈擇而愈精者耶。
D52n8951_p0475b07║宋鍾離瑾。字公瑜。會稽人。咸平三年。陳堯咨榜登第。
D52n8951_p0475b08║歷官至龍圖閣待制。累贈少師。忠績顯著。見嘉祐名
D52n8951_p0475b09║臣傳。公性至孝。幼事母任夫人甚謹。夫人精修淨業。
D52n8951_p0476a01║年九十八。起居如常。忽戒瑾曰。人人有箇彌陀。奈何
D52n8951_p0476a02║拋去。念念無非極樂。不解歸來。翌日予將行矣。及晨
D52n8951_p0476a03║起焚香誦佛。過於常課。合掌而化。夫人既卒。公遂廬
D52n8951_p0476a04║墓熏修不輒。服除日。課二十種利益事。罔有缺失。初
D52n8951_p0476a05║游宦宰吉水時。置一媵妾。從其女嫁。審之則舊令之
D52n8951_p0476a06║女。乃報所親緩納采。擬先遣前令女。所親復書曰。公
D52n8951_p0476a07║安得獨為高誼。予有猶子。請平分匳具。俾同親迎。公
D52n8951_p0476a08║從之。忽夢舊令來謝曰。賤息荷𭣣錄。已告之上帝。當
D52n8951_p0476a09║十世有土。然公更一紀。應生淨土。尋遷浙西路提刑
D52n8951_p0476b01║憲副被旨修杭州北山。時下天竺為慈雲懺主道塲。
D52n8951_p0476b02║公一見慈雲。相與究論往生西方指要。清修彌篤。自
D52n8951_p0476b03║以先夫人有旃檀佛像。常頂戴行道。公繼其志。像眉
D52n8951_p0476b04║間。忽迸出舍利𢿘粒。未幾詔知開封府。出則盡悴國
D52n8951_p0476b05║事。入則不寐念佛。忽夜未央。促家人起。仍告以趨朝
D52n8951_p0476b06║尚早。公謂之曰。昨夜太夫人。報我往生安養之期已
D52n8951_p0476b07║至矣。索香湯薰沐盥漱。峩冠振衣。趺坐而逝。舉家見
D52n8951_p0476b08║公乘青蓮華座。仙樂異香。海眾迎之西去。計其年正
D52n8951_p0476b09║一紀也。（統紀往生集善人咏叅合前後諸傳多倣此）。
D52n8951_p0477a01║以淨土誡子。而導引之。可謂慈母矣。以清修繼母。
D52n8951_p0477a02║而篤行之。可謂孝子矣。憐前令之女。而禮遣之。可
D52n8951_p0477a03║謂義人矣。重國畿之事。而盡悴焉。可謂忠臣矣。慈
D52n8951_p0477a04║義忠孝。萃於一門。信願精勤。終身靡怠。青蓮上品。
D52n8951_p0477a05║不亦宜乎。或云前一日舉家同夢往生之祥。但於
D52n8951_p0477a06║朝趨之詰相忤。故去彼從此。然舉家同夢亦自希
D52n8951_p0477a07║有。况親見親聞耶。宜其若子若孫若曾孫同趨安
D52n8951_p0477a08║養如歸也。孰謂王事鞅掌。有礙清修。必掛冠林下。
D52n8951_p0477a09║而後為然哉。
D52n8951_p0477b01║宋鍾離景融。少師第七子也。官朝請大夫。嘗誦觀經
D52n8951_p0477b02║念佛不輟。挂冠不仕。結茅儀真東園之側。嘗曰。識得
D52n8951_p0477b03║彌陀。彌陀彌陀。不識彌陀。奈何奈何。不識彌陀。彌陀
D52n8951_p0477b04║更在西方外。識得彌陀。彌陀秪在自己家。一夕延僧
D52n8951_p0477b05║妙應。誦普賢行願品。公炷香敬聼畢。兩手作印而化。
D52n8951_p0477b06║自任夫人。少師。大夫。三世得生淨土。故曾孫朝請大
D52n8951_p0477b07║夫。司封主事松。奉祠吳郡。與寳積實講師。東平李洎
D52n8951_p0477b08║等。結社念佛。越十一載。無所疾。忽端坐西向。合掌而
D52n8951_p0477b09║化。享壽八十有六。（鍾離松寳積蓮社画壁記見樂邦文類）。
D52n8951_p0478a01║少師出勤王事。入修淨業。而大夫必挂冠東園。始
D52n8951_p0478a02║克成就者。如魯男子閉戶不納。乃善學柳下惠也。
D52n8951_p0478a03║司封少預慈受深禪師法會。又與宗兄木訥首座。
D52n8951_p0478a04║諄諄警策。唯能知有自性彌陀。惟心淨土而已。至
D52n8951_p0478a05║年七十遇寳積蓮社。雖兵火飄零。晨昏不懈。其得
D52n8951_p0478a06║力處蓋不少。又令社友吳克己。𦘕淨土九品。及十
D52n8951_p0478a07║法界圖。開覺見聞厥功茂矣。
D52n8951_p0478a08║宋馬亮。官至少師。諡忠肅。初以侍郎守杭州日。慈雲
D52n8951_p0478a09║懺主。以安養佛事語之。公遂時詣靈山學淨土業。慈
D52n8951_p0478b01║雲為撰淨土決疑行願二門。及淨土往生略傳。自是
D52n8951_p0478b02║舉族遵奉。公臨終念佛而逝。其孫馬玗。字東玉。初官
D52n8951_p0478b03║朝奉郎。元豐中有僧廣益（一作廣初）者。以天台智者十疑
D52n8951_p0478b04║論授之。公大喜曰。吾得所依矣。復得慈雲十念回向
D52n8951_p0478b05║法。行之二十五年不少懈。公既自幼篤志佛教。相繼
D52n8951_p0478b06║祖訓不違。又得侍郎王古。示以蓮社圖決疑集往生
D52n8951_p0478b07║傳。於是誦佛益勤。尤以放生為佛事。勸導信入者不
D52n8951_p0478b08║可稱計。及倅當塗守淄川新定民皆化之。平日未嘗
D52n8951_p0478b09║以私怒笞責一人。錢塘照律師。勉以繫念法。其在官
D52n8951_p0479a01║閱教藏誦經咒。皆有常課成規。後以侍郎致仕。崇寧
D52n8951_p0479a02║元年。感疾經夏。忽一日盥櫛易衣幘。念佛端坐而化。
D52n8951_p0479a03║有氣如青葢出戶騰空而上。家人長幼貴賤。皆夢公
D52n8951_p0479a04║往生上品者。前後約十數日。言之皆如符契之合。時
D52n8951_p0479a05║現光相於几筵。後八月中。有婢臥疾。亦念佛而逝。云
D52n8951_p0479a06║荊王夫人神遊極樂。見公與楊傑。衣冠濟濟。坐蓮華
D52n8951_p0479a07║上。夫人往生傳記甚詳。公之子永逸。字強叟。官教授。
D52n8951_p0479a08║行天竺十念。習十六觀。歷三十餘年矣。每誦觀音常
D52n8951_p0479a09║覩其相。臨終之年。四月感疾。即命治後事。一日忽見
D52n8951_p0479b01║彌陀觀音勢至三聖俱來接引。結印而化。頂熱有異
D52n8951_p0479b02║香。舍利珠璣。其弟夢乃祖曰。某已生淨土。十日華開
D52n8951_p0479b03║矣。柩上有五色金光華者數四。自後瑞應。種種非一。
D52n8951_p0479b04║自忠肅。迨侍郎教授。凡三世往生。如鍾離少師。家
D52n8951_p0479b05║世淵源。𭸟歟盛哉。然皆自慈雲開導。良友助成淨
D52n8951_p0479b06║緣。詎可少乎。少師有慈母。侍郎有賢配。俱獲往生。
D52n8951_p0479b07║允宜別紀。婢子何幸。亦得令終。附見傳內。宋皈心
D52n8951_p0479b08║佛乘者。當以兩少師為白眉焉。統紀作忠肅之子
D52n8951_p0479b09║玗。孫永逸官宣義。未知何據。樂邦文類。有直閣黃
D52n8951_p0480a01║策。所撰馬侍郎往生記甚詳。善人咏大略取之。今
D52n8951_p0480a02║叅合三書。則世系名字官爵。各有異同。乃為訂正
D52n8951_p0480a03║如左。
D52n8951_p0480a04║宋王仲回。無為郡人。官光州司士叅軍。因陳本郡圩
D52n8951_p0480a05║旱水利。大司農考得其實。請于朝廷。推恩。乃有是命。
D52n8951_p0480a06║性信厚。未嘗與人較短長。頗通算數之學。而至老手
D52n8951_p0480a07║不釋卷。天衣懷禪師。住鐵佛道場時。亦常請問。而鄉
D52n8951_p0480a08║里以善人稱之。楊次公。以元祐初。自省闈乞守丹陽
D52n8951_p0480a09║待命次錦繡溪上。司士以同郡故老。時來相訪叩請。
D52n8951_p0480b01║未嘗拒也。司士於淨土妙緣。已能誠信嚮慕。但未具
D52n8951_p0480b02║深心。是時乃問曰。經典多教念彌陀生淨土。祖師則
D52n8951_p0480b03║云心淨即是土淨。不用更求往生西方。其意不同。何
D52n8951_p0480b04║也。荅曰。實際理地。無佛無眾生無苦無樂無壽無夭。
D52n8951_p0480b05║又何淨穢之有。豈得更以生不生為心耶。此以理奪
D52n8951_p0480b06║事也。然而處此界者。是眾生乎。是佛乎。若是佛境則
D52n8951_p0480b07║非眾生。又何苦樂壽夭淨穢之有哉。試自忖思。或未
D52n8951_p0480b08║出眾生之境。則安可不信教典。至心念彌陀而求生
D52n8951_p0480b09║淨土。以淨則非穢。樂則無苦。壽則無夭矣。於無念中
D52n8951_p0481a01║起念。於無生中求生。此以事奪理也。故維摩經云。雖
D52n8951_p0481a02║知諸佛國。及與眾生空。而常修淨土。教化於羣生。正
D52n8951_p0481a03║謂是也。又問如何得念不間斷。荅曰。一信之後。更不
D52n8951_p0481a04║再疑。即是不間斷也。司士欣躍而去。至元祐二年十
D52n8951_p0481a05║二月朔旦之夕。次公守丹陽。忽夢司士云。向蒙指示
D52n8951_p0481a06║淨土。今已得生。特來相謝。乃再拜而出。次公翌日召
D52n8951_p0481a07║丹徒令陳安止語其夢。欲陳令深信淨土故也。其後
D52n8951_p0481a08║得司士之子術哀訃。乃司士未亡前七日。預知時至。
D52n8951_p0481a09║與鄉舊告別而終。是知司士決生淨土矣。（詳見楊次公記中）。
D52n8951_p0481b01║石芝贊曰。次公此傳誠不可棄。但論事理相奪。未
D52n8951_p0481b02║若台宗所謂圓觀事理。一念具足也。其言一信不
D52n8951_p0481b03║疑。即是不間斷者。司士轉身只此一則語。昔善導
D52n8951_p0481b04║化人有曰。若人欲速得往生。應起無間修。所謂恭
D52n8951_p0481b05║敬禮拜。稱名讚歎。憶念觀察。廻向𤼵願。心心相續。
D52n8951_p0481b06║不以餘業相間。故曰無間修。又若貪嗔癡來間者。
D52n8951_p0481b07║但隨犯隨懺。不令隔念隔日隔時。常使清淨。亦名
D52n8951_p0481b08║無間修。若能畢命。誓不中止。決定往生。此文出大
D52n8951_p0481b09║藏集諸經禮懺儀。羣字函。次公閱藏。以淨土緣舉
D52n8951_p0482a01║示司士者。非若是乎。
D52n8951_p0482a02║宋楊傑。字次公。無為郡人。因號無為子。雄才俊邁。年
D52n8951_p0482a03║少登科。官至尚書主客郎。提點兩浙刑獄事。初徧歷
D52n8951_p0482a04║叢林。叅尋知識。尊崇佛法。悟明禪宗。熙寧末年。扶護
D52n8951_p0482a05║母喪。歸葬故里。得以暇日閱大藏教典。乃知江西臨
D52n8951_p0482a06║濟下棒喝承當之軰。猶是常流。因舉淨土妙緣。開𤼵
D52n8951_p0482a07║親故。時時闡揚彌陀教觀。接誘方來。括其所談。乃謂
D52n8951_p0482a08║眾生。根有利鈍。其近而易知。簡而易行者。唯西方淨
D52n8951_p0482a09║土也。但能一心觀念。總攝散心。仗彌陀願力。直超安
D52n8951_p0482b01║養。更無他趨。決取成功。以龍樹所謂易行之道。依他
D52n8951_p0482b02║力故也。公作天台十疑論序。王古直指淨土決疑集
D52n8951_p0482b03║敘法寳僧監彌陀寳閣記。安樂國三十讚。備陳西方
D52n8951_p0482b04║要津。誠為萬世往生龜鑑矣。公有輔道集。專紀佛乘。
D52n8951_p0482b05║東坡作序。其略曰。無為子夙稟靈機。徧叅知識。凡所
D52n8951_p0482b06║謂具爍迦羅眼者。次公目擊而道存焉。公晚年作監
D52n8951_p0482b07║司郡守。乃𦘕丈六彌陀尊像。隨行觀念。至壽終時。感
D52n8951_p0482b08║佛來迎。端坐而化。將終之日。作辭世頌曰。生亦無可
D52n8951_p0482b09║戀。死亦無可捨。太虚空中。之乎者也。將錯就錯。西方
D52n8951_p0483a01║極樂。宣和中有荊王夫人神遊淨土。見公坐蓮華上。
D52n8951_p0483a02║則往生必矣。
D52n8951_p0483a03║雲栖贊曰。讀無為子頌。所謂叅禪見性。而復以淨
D52n8951_p0483a04║土為歸者也。至於將錯就錯一語。蘊藉不少。嗚呼。
D52n8951_p0483a05║安得人間才士。咸就此一錯也。
D52n8951_p0483a06║宋王古。字敏仲。東都人。官至禮部侍郎。性至仁慈。寬
D52n8951_p0483a07║弘愛物。初在京師與叢林尊宿論道。遂篤志佛教。及
D52n8951_p0483a08║游江西。與黃龍翠巖晦堂楊岐諸師為禪侶。深契宗
D52n8951_p0483a09║旨。後作𤼵運使。遂居儀真。因悟淨土法門之勝。乃與
D52n8951_p0483b01║楊次公同志。皈命西方。復博考諸經。深究諸論。備陳
D52n8951_p0483b02║往生淨土要門。𤼵明佛意。作直指淨土決疑集三卷。
D52n8951_p0483b03║楊次公為序。又增補往生淨土傳。並行於世。公平生
D52n8951_p0483b04║修行。觀念之心。未嘗間歇。數珠持名。常不去手。行住
D52n8951_p0483b05║坐臥。悉以西方淨觀為佛事。臨終無所苦。忽滿室光
D52n8951_p0483b06║明。端坐而化。有人夢公乘蓮華西去者。又宋葛蘩。澄
D52n8951_p0483b07║江人。少登科第。官至朝散大夫。凡官居私第。必飾淨
D52n8951_p0483b08║室。安設佛像。每入室禮誦。舍利從空而下。普勸道俗。
D52n8951_p0483b09║同修淨業。皆服其化。有木訥首座。神遊淨土。見公與
D52n8951_p0484a01║葛蘩大夫。同在淨土。隨佛行道。後聞蘩無疾面西。端
D52n8951_p0484a02║坐而化。此往生安養之大證驗也。
D52n8951_p0484a03║優曇贊曰。自廬山十八賢之後。能繼此道而洪贊
D52n8951_p0484a04║淨方。開示要津。以助阿彌陀。佛普化一切入正定
D52n8951_p0484a05║聚者。獨次公敏仲二人而已。故著名於當時。流傳
D52n8951_p0484a06║於百世。其弘通淨土之教。廣度攝化之盛。無有窮
D52n8951_p0484a07║盡。則晉代朝士之高致。唯二公獨得之。豈非天欲
D52n8951_p0484a08║久其道。世必生其人者歟。乃能光顯前賢。克紹遺
D52n8951_p0484a09║烈如此。（詳見蓮宗寳鑑刪定成此傳贊）。
D52n8951_p0484b01║雲栖贊曰。士大夫信佛者。不無其人。然猶避世譏
D52n8951_p0484b02║嫌。外護形迹。公署不忘設像。葛君其篤信不回者
D52n8951_p0484b03║乎。坐脫往生良非偶然矣。
D52n8951_p0484b04║宋胡闉。字達夫。乃侍郎胡公則之子。官至宣義大夫。
D52n8951_p0484b05║性識聰敏。心地圓通。幼專書史。尤樂吟咏。晚年致政。
D52n8951_p0484b06║笑傲西湖。日有遊從之樂。胷襟平夷。出處簡率。其於
D52n8951_p0484b07║佛乘雖已信向。曾未專修。一日其子告清照律師曰。
D52n8951_p0484b08║大人感疾。請師垂訪。師往見之曰。慧亨平生與達夫
D52n8951_p0484b09║相善。未曾語及末後一着大事。豈可不知安身立命
D52n8951_p0485a01║之處乎。達夫曰。心淨則土淨也。師曰。宣義時中。曾有
D52n8951_p0485a02║襍念染污否。荅曰。既處世間。寧免襍念。師曰。若如此
D52n8951_p0485a03║又安能心淨土淨耶。達夫即問一稱阿彌陀佛。能滅
D52n8951_p0485a04║八十億劫生死重罪何也。師曰阿彌陀佛。據法華經
D52n8951_p0485a05║歷塵點劫修行。楞嚴經曰。我憶往昔恒河沙劫。有佛
D52n8951_p0485a06║出世名無量光。阿彌陀佛。經爾許時。成身成土。依正
D52n8951_p0485a07║莊嚴。有大威德。有大誓願。光明神力不可思議。以是
D52n8951_p0485a08║一稱萬德洪名。眾生無始八十億劫生死重罪。猶如
D52n8951_p0485a09║赫日消霜露矣。宣義快須念佛求生淨土。若不求生
D52n8951_p0485b01║淨土。陰境現前。未知何往。達夫遂大省悟。方知彌陀
D52n8951_p0485b02║願力功勛如是。眾生一稱其名。罪垢自消。如赫日中
D52n8951_p0485b03║天。霜露何有。乃一心念佛。又累日請眾僧為之助念。
D52n8951_p0485b04║律師宣白稱胡公宣義。達夫即言。須稱胡闉之名。次
D52n8951_p0485b05║日再請。其徒先至。律師後往。達夫問曰。此來何晚。已
D52n8951_p0485b06║荷觀音勢至二大士。降臨甚久。師與大眾尤加鄭重。
D52n8951_p0485b07║為之懺悔𤼵願。稱佛之次。忽聞達夫厲聲念佛。安坐
D52n8951_p0485b08║而化。享壽八十有四。（統紀善人咏樂邦文類往生集合定）。
D52n8951_p0485b09║石芝贊曰。公平日以理障故。不曾修習。一旦病苦
D52n8951_p0486a01║逼迫。無所依投。纔開彌陀法利。頓決疑情。便超樂
D52n8951_p0486a02║國。所謂一念廻光。𮋒邪為正。即此人也。知此道者。
D52n8951_p0486a03║善斷前轍。庻不辜於今世矣。
D52n8951_p0486a04║雲栖贊曰。闉之往生。得於清照。而致清照者子也。
D52n8951_p0486a05║其斯以為大孝歟。世有執小愛。而破父母之齋戒
D52n8951_p0486a06║者。誤亦甚矣。
D52n8951_p0486a07║宋江公朢。字民表。嚴州釣臺人。官至左司諫。智識高
D52n8951_p0486a08║朗。少年登科。蔬食清修。崇寧中為諫議。直言無諱。名
D52n8951_p0486a09║著一時。初酷嗜宗門。叅諸知識。晚年專修淨業。悟入
D52n8951_p0486b01║念佛三昧。作念佛三昧詩。述菩提文。念佛方便文。刻
D52n8951_p0486b02║石流布。以勸道俗。指導往生。有子早亡。託夢舅氏曰。
D52n8951_p0486b03║欲稟大人。乞就天寧寺。看寳積經。庻得生善處。大人
D52n8951_p0486b04║修行。功業已成。𡨕府有金字牌云。嚴州府江公望。身
D52n8951_p0486b05║居言責。志慕苦空。躬事熏修。心無愛染。動靜不忘於
D52n8951_p0486b06║佛法。言談罔失於宗風。名預脫於幽關。身必歸於淨
D52n8951_p0486b07║土。宣和末知廣德軍。一旦無疾面西。端坐而化。知其
D52n8951_p0486b08║為淨土歸矣。
D52n8951_p0486b09║宋馮檝字濟川。西蜀遂寧府人。性好佛法。自稱不動
D52n8951_p0487a01║居士。由太學登第。場屋中文字多用圓覺經語。明悟
D52n8951_p0487a02║理性。士論欽服。初訪道禪林。徧叅知識。洞達五家宗
D52n8951_p0487a03║旨。晚年篤行彌陀教法。專崇淨業。作西方禮文三卷。
D52n8951_p0487a04║彌陀懺儀一部。在鄉郡作淨土會。嘗感香爐中。白光
D52n8951_p0487a05║亘天。舍利應現。光明照室。靖康兵厄。名山藏經多燬。
D52n8951_p0487a06║公捨俸積之資。造大藏經四十八藏。小藏四大部者。
D52n8951_p0487a07║亦四十八藏。造旃檀像彌陀化導九品往生圖。隨身
D52n8951_p0487a08║供奉。其功德回向莊嚴淨土。後以給事中。出帥瀘南。
D52n8951_p0487a09║率道俗作繫念會。公於老年。懷歸西方甚切。追和淵
D52n8951_p0487b01║明歸去來詞一篇。及鎮長沙。於㕔敷設高座望闕肅
D52n8951_p0487b02║拜。着僧衣登座。謝官吏。橫拄杖於膝上而化。
D52n8951_p0487b03║雲栖贊曰。傳燈錄載公初叅龍門遠。次叅妙喜。各
D52n8951_p0487b04║有證悟。臨終刻期陞座。拈拄杖按膝脫去。其自在
D52n8951_p0487b05║顯赫。宛有宗門諸大老操略。然都不言念佛往生
D52n8951_p0487b06║何也。良由著述家。彼此立義。為門不同。各隨所重
D52n8951_p0487b07║而已。彼重直指人心。自應專取了明心地。而略淨
D52n8951_p0487b08║土。如懷土金臺再至。圓照蓮蕋標名。皆不錄是也。
D52n8951_p0487b09║此重指歸淨土。故詳其生平念佛。報盡往生。而了
D52n8951_p0488a01║明心性。自在其中。如所謂既得見彌陀。何愁不開
D52n8951_p0488a02║悟是也。喻如重德。則顏子列德行之科。而不言政
D52n8951_p0488a03║事。重才則顏子具王佐之器。而不言德行。亦為門
D52n8951_p0488a04║不同耳。淨業人。願篤信無惑。
D52n8951_p0488a05║宋吳秉信。字子才。別號信叟。四明人。官至禮部侍郎。
D52n8951_p0488a06║初登進士。方正忤時。尋致仕歸。築菴城南。禪坐自適。
D52n8951_p0488a07║預製一棺。夜臥其中。至五更。令童子擊棺而歌曰。吳
D52n8951_p0488a08║子才。歸去來。三界無家不可住。西方淨土有蓮胎。歸
D52n8951_p0488a09║去來。信叟聞唱。自棺中從而和之。即起禪誦。後秦檜
D52n8951_p0488b01║亡。復召為禮部侍郎。被召至蕭山驛。令家人靜聼空
D52n8951_p0488b02║中。聞天樂之聲。即曰清淨界中。失念來此。金臺既至。
D52n8951_p0488b03║吾當有行。言訖而逝。
D52n8951_p0488b04║信叟生臥棺中。可謂達矣。聞歌禪誦。可謂勤矣。清
D52n8951_p0488b05║淨界中。何容失念。但自申歸歟之歎耳。至於天樂
D52n8951_p0488b06║金臺。當由一生忠節。多年信願精勤而致然也。脫
D52n8951_p0488b07║是西方再來。乃乘悲願。何失念之有。
D52n8951_p0488b08║宋錢象祖。號止菴。天台人。官至左丞相。初守金陵日。
D52n8951_p0488b09║嘗問道於保寧無用全禪師。尤以淨土真修為念。又
D52n8951_p0489a01║於鄉州建接待院十處。皆以淨土極樂等名之。立高
D52n8951_p0489a02║僧寮。為延僧談道之所。自左相辭歸。益進淨業。嘉定
D52n8951_p0489a03║四年二月微疾書偈曰。菡萏香從佛國來。琉璃地上
D52n8951_p0489a04║絕纖埃。我心清淨超於彼。今日遙知一朵開。後三日
D52n8951_p0489a05║有僧問疾者。公曰。我不貪生。不怖死。不生天。不為人。
D52n8951_p0489a06║唯求生淨土耳。言訖加趺而逝。時天鼓震響。異香芬
D52n8951_p0489a07║郁。未終之前。子姪郡人同夢空中有人曰。錢丞相。當
D52n8951_p0489a08║生西方蓮宮。為慈濟菩薩。
D52n8951_p0489a09║真修淨業。即菩薩道。接待十方。即慈濟心。解左相
D52n8951_p0489b01║組。坐蓮華宮。安肯貪生怖死。求為天為人耶。然則
D52n8951_p0489b02║西方人天。即是菩薩。不畏生死故也。
D52n8951_p0489b03║宋王日休。字虚中。龍舒人。為國學進士。端靜簡潔。博
D52n8951_p0489b04║通羣書。著六經諸子訓傳。數十萬言。一旦捐之曰。是
D52n8951_p0489b05║皆業習。非究竟法。吾其為西方之歸。自是精進。惟佛
D52n8951_p0489b06║是念。年且六十。布衣蔬食。重趼千里。以是教人。風雨
D52n8951_p0489b07║寒暑弗遑恤。閒居日課千拜。夜分乃寢。面目奕奕有
D52n8951_p0489b08║光。望之者信其為有道之士也。著淨土文十卷。凡修
D52n8951_p0489b09║習法門感驗章著者。具有顛末。簡易明白。覽者無不
D52n8951_p0490a01║信服。張于湖孝祥為之序。一夕三鼓。忽厲聲念佛。久
D52n8951_p0490a02║之唱曰。佛來迎我。遂屹然立化。邦人有夢二青衣童
D52n8951_p0490a03║子。引公西去者。又三日前徧別道友勉進淨業。有不
D52n8951_p0490a04║復相見之語。丞相周益公必大。覩君奇跡。為製贊曰。
D52n8951_p0490a05║惶惶然而無求。惕惕然而無憂。憫頹風之將墜。攬眾
D52n8951_p0490a06║善以同流。導之以仁義之原。誘之以寂滅之樂。世知
D52n8951_p0490a07║其有作。而莫識其無為。故中道奄然。而示人以真覺。
D52n8951_p0490a08║又廬陵李彥弼。病中夢公。示以白粥差病。復勸念佛。
D52n8951_p0490a09║後刊像報德。自是廬陵家家供事之。又刊淨土文者。
D52n8951_p0490b01║鐵筆有礙。獲舍利數粒。又僧夢佛親授大彌陀經。令
D52n8951_p0490b02║傳講焉。乃龍舒叅訂之本也。種種奇跡。別見感應志。
D52n8951_p0490b03║茲不繁贅。
D52n8951_p0490b04║雲栖贊曰。龍舒勸𤼵西方。最為激切懇到。非徒言
D52n8951_p0490b05║之。亦允蹈之。至於臨終之際。殊勝奇特。照耀千古。
D52n8951_p0490b06║嗚呼豈非淨土聖賢。入廛垂手者耶。
D52n8951_p0490b07║宋李秉。官至武功大夫。自紹興末。補入內廷。歷任三
D52n8951_p0490b08║朝。職至東門司監。三閱月即上宮祠。再期宸命。差御
D52n8951_p0490b09║藥院就職。僅五日。復伸前請。以公性好閒靜。志在釋
D52n8951_p0491a01║宗。故於駸駸榮顯泊如也。葢自壯年喜聞禪悅。可以
D52n8951_p0491a02║安神養性。往叅自得禪師有省。自得退淨慈歸。作拄
D52n8951_p0491a03║杖頌見意以寄之。頌曰得來拄杖元無價。分付知音
D52n8951_p0491a04║好受持。千里同風了無說。夜深月上珊瑚枝。公又不
D52n8951_p0491a05║專禪學。復自投誠安養。良知此道。橫截欲流。可以徑
D52n8951_p0491a06║超生死。於是板行龍舒淨土文。以廣化導。迨乎自利。
D52n8951_p0491a07║則殫極精進。朝課佛名。日味聖教。如是顯行密進。逾
D52n8951_p0491a08║三十載。其子閣長元美乘父之志。偕殿長林公師文。
D52n8951_p0491a09║率𢿘十賢士。仰傚廬山遠公蓮社。結淨業會于傳法
D52n8951_p0491b01║院。信者悅從。若眾流會海焉。公亦輸金入會。賢父子
D52n8951_p0491b02║更相輝映如此。歲甲子公自秋染疾。初不伏枕。雖減
D52n8951_p0491b03║食却劑。而神色愈警。正迨季冬朔旦。於寢臥中。忽感
D52n8951_p0491b04║彌陀現相。以金圈戴于首。越七日凌晨。又見金華滿
D52n8951_p0491b05║于房室。二子掖起趺坐。呼親屬盡囑後事。索筆書偈
D52n8951_p0491b06║曰。六十一年盡亂道。只有此見却也好。只將此見助
D52n8951_p0491b07║西方。仗此竟免生死老。置筆整手端坐。結彌陀印。暝
D52n8951_p0491b08║目而終。（詳見樂邦文類往生傳）。
D52n8951_p0491b09║石芝贊曰。偉乎超卓之化。自非精修力行。何以臻
D52n8951_p0492a01║此耶。予適寄崇壽纂錄斯文。聞公西行。嘉其善始
D52n8951_p0492a02║令終。因摭要事。以傳不朽云。
D52n8951_p0492a03║明王宇熙。常熟人。官東昌府別駕。初叅雲栖。法名廣
D52n8951_p0492a04║宸。歸改魚池為蓮華池。於東塔結念佛放生社。手書
D52n8951_p0492a05║法華經。及普賢行願品。病中𤼵願。放生十萬。夢星宮
D52n8951_p0492a06║迎復故位。謂即第二十四桺宿也。壬戌上元。令其弟
D52n8951_p0492a07║宇春。就榻前誦華嚴經。五日而生天之志移十日而
D52n8951_p0492a08║西方之願切矣。乃延諸山大德。共助往生。懸接引像。
D52n8951_p0492a09║燃九蓮燈。侍疾者皆稱聖號。諸燈輝映。丈室莊嚴。晝
D52n8951_p0492b01║夜無歇。越三日見一蓮蕋。其色粉紅。次日諸師䖍禮
D52n8951_p0492b02║梁皇懺。恭施法食。公乃口占一偈曰。六道無招帖。一
D52n8951_p0492b03║佛有慈光。投誠皈命地。決志向西方。初六日力疾書
D52n8951_p0492b04║一紙。出呈諸師曰。我必要效法杜黃裳祝髮。季弟力
D52n8951_p0492b05║為主持。兒子軰違者。即大逆不道。我知有西方。不知
D52n8951_p0492b06║有世法也。即日祝髮。禮雲栖大師像為和尚。授沙彌
D52n8951_p0492b07║戒。初七進具足戒。初八進菩薩戒。乃朗誦手書行願
D52n8951_p0492b08║品。畱諸師守護念佛持咒。至十三日乃云。昨天宮如
D52n8951_p0492b09║期來迎。幸已峻却。今九蓮缸中。開目閉目。皆羅漢出
D52n8951_p0493a01║入矣。次日人報當壽七十二小刼。見阿彌陀佛身甚
D52n8951_p0493a02║長大。十五日誦菩薩戒畢。厲聲念佛。遂側身右脇。縮
D52n8951_p0493a03║一足而逝。世壽五十有六。
D52n8951_p0493a04║王季和居士。雲栖高弟也。能導其兄往生安養。其
D52n8951_p0493a05║自行可知矣。作往生紀甚詳。茲不繁贅。採其明白
D52n8951_p0493a06║簡易者。著之略傳。或曰。雲栖護法宰官皈心西方
D52n8951_p0493a07║者。不啻百餘人。乃獨傳臨終策𤼵之一人可乎。子
D52n8951_p0493a08║曰。是在其子弟。不能傳之過耳。
D52n8951_p0493a09║
D52n8951_p0493b01║往生士庶傳
D52n8951_p0493b02║宋陸浚錢唐人。少遊公門。久之棄去。以淨土為業。預
D52n8951_p0493b03║西湖繫念會。每對佛懺悔。必至垂淚交頥。相見道友。
D52n8951_p0493b04║說淨土因緣。纔十餘句。便悲咽感歎。惟恐此生之不
D52n8951_p0493b05║度。三昧之不成。往生之未諧。我佛之未見也。臨終得
D52n8951_p0493b06║病。請圓淨律師。說淨土法門。開示西方。諷觀經至上
D52n8951_p0493b07║品。淨謂之曰。此時好去。可以行矣。浚曰。眾聖未齊。姑
D52n8951_p0493b08║待之。少時即起。就竹床面西端坐。頃刻化去。（往生集作陸俊）。
D52n8951_p0493b09║雲栖贊曰。無量壽經云。聞說阿彌陀佛。淚即出者。
D52n8951_p0494a01║皆夙世善根所致。浚之悲咽。本乎中心。而達之面
D52n8951_p0494a02║目。往生固其宜矣。今戲笑而談淨土。奚可乎。
D52n8951_p0494a03║明顧源。字清甫。別號寳幢居士。金陵人。幼能詩能文
D52n8951_p0494a04║善草書山水。名重一時。中年一志淨業。後微疾。集僧
D52n8951_p0494a05║俗道友曰念阿彌陀佛。唱和相續。語人云。我決定往
D52n8951_p0494a06║生矣。人問其故。曰我見阿彌陀佛。身滿虛空。世界金
D52n8951_p0494a07║色。佛以袈裟覆我。我身已坐蓮華中。時大眾聞蓮華
D52n8951_p0494a08║香。諸子悲戀不已。居士曰。汝謂我往何處。何處即此
D52n8951_p0494a09║處。此處若明。何處不了。乃屏人曰。毋多言。亂我心。空
D52n8951_p0494b01║中諸佛迎我。三鼓行矣。至期怡然含笑而逝。少宗伯
D52n8951_p0494b02║𣪞秋溟先生。為之傳云。
D52n8951_p0494b03║雲栖贊曰。身已坐蓮花中。生則決定生也。何處即
D52n8951_p0494b04║此處。去則實不去也。居士之生。當不在中下品矣。
D52n8951_p0494b05║明楊嘉禕。字邦華。泰和人。世家子也。年十三。持不殺
D52n8951_p0494b06║戒。蚤虱無所傷。二十三肄業南雍。俄疾作。以萬曆乙
D52n8951_p0494b07║巳仲冬十九日卒。卒之先夢遊地獄。見地藏大士於
D52n8951_p0494b08║𡨕陽殿。覺而放諸生命。延僧誦經念佛。謂人曰。吾將
D52n8951_p0494b09║逝矣。青蓮花現吾前。得非淨土境乎。遂晝夜念佛不
D52n8951_p0495a01║輟。命息燭曰。汝軰假燭為明。吾不須燭。常在光明中
D52n8951_p0495a02║耳。問何所見。曰。蓮開四色。問見彌陀否。曰。見彌陀現
D52n8951_p0495a03║千丈身。問觀音。曰。身與彌陀等。問勢至。曰。不見也。言
D52n8951_p0495a04║訖忽躍起。拈香。連聲語曰。彌陀經功德不可說不可
D52n8951_p0495a05║說不可說。吾已得上品矣。寂然而逝。
D52n8951_p0495a06║雲栖贊曰。邦華好學天植。於書無所不讀。已獨潛
D52n8951_p0495a07║心於內典。又獨加意於內典之淨土法門。其臨沒
D52n8951_p0495a08║也。謂彌陀經功德不可說。而三稱之。見之真。故言
D52n8951_p0495a09║之切也。仲兄嘉祚傳其事。而矢之曰。予所誑語。墮
D52n8951_p0495b01║拔舌獄。其亦見真而言切歟。不信淨土者。可思已。
D52n8951_p0495b02║明郝熈載。錢唐人。法名廣定。生平忠信不欺。以德行
D52n8951_p0495b03║稱於黌校。晚年歸心佛乘。夙夜禪誦匪懈。萬曆辛亥
D52n8951_p0495b04║春二月得疾。每睡覺云。吾夢於山中求見佛。佛未見。
D52n8951_p0495b05║見百鳥叢集。如是累日。至二十七。食時。忽舉首視窻
D52n8951_p0495b06║外。謂其子世翰曰。今日別是一乾坤矣。顧家人曰為
D52n8951_p0495b07║我置銀錢。俄而曰吾向恐見𡨕官備用。今無用此。三
D52n8951_p0495b08║鼓云。有二童子來迎。佛坐蓮花臺現吾前。吾往矣。吉
D52n8951_p0495b09║祥而逝。
D52n8951_p0496a01║明孫稷。桐城人。鏡吾居士廣寓之季子也。其母余氏。
D52n8951_p0496a02║夢觀音大士。挾小龍以投之而孕。臨月方侍姑。欠伸
D52n8951_p0496a03║之間子生。三歲患風痰。復夢大士。灌以甘露而愈。幼
D52n8951_p0496a04║不好嬉笑。而警敏有智。長而偕父兄入雲栖。受優婆
D52n8951_p0496a05║塞戒。法名大玗。歸營小室。奉彌陀觀音像。因斷葷血。
D52n8951_p0496a06║息交遊。罷呫嗶。一心念佛。每歲五修懺法。報君親恩。
D52n8951_p0496a07║書法華經。每字必持佛名禮拜。而後加手。數行放生
D52n8951_p0496a08║救苦事。每夜徧警家人寢戶。誓取金臺往生。遂以為
D52n8951_p0496a09║號。既以精進搆疾。母謂曰。汝不覩乃父之為蓮社長。
D52n8951_p0496b01║課以時。禮以度。坐臥以節。和於天倪。遊於法喜。亦足
D52n8951_p0496b02║矣。必使汝父瞠乎其後。奈遺體何。玗對曰。去火宅歸
D52n8951_p0496b03║金地。寧患速耶。幻身無堅。可以求堅。幻心無常。可以
D52n8951_p0496b04║悟常。生滅念即不生滅念。釋之一心不亂。即儒之至
D52n8951_p0496b05║誠不息也。盡形勇猛。猶懼不贍。敢以文字般若。與呼
D52n8951_p0496b06║吸爭命耶。既而異香𤼵於舌。襲他人鼻根於戶外。又
D52n8951_p0496b07║夢二緇衣。持蓮華合十而禮曰。安養之果熟矣。擬荅。
D52n8951_p0496b08║忽不知所在。自後數現身室中。以一心淨土印可警
D52n8951_p0496b09║策。臨終之夕。為誦金剛經一晝夜。玗忽矍然起坐曰。
D52n8951_p0497a01║本師彌陀。及觀世音來迎我矣。鐘磬之聲羣耳各𦗟。
D52n8951_p0497a02║左捧大士像。右掛數珠。結金剛拳印于項下。而說偈
D52n8951_p0497a03║曰。生死微塵。彌陀慧命。四聖有緣。六凡無分。遂三誦
D52n8951_p0497a04║讚佛偈。大呼阿彌陀佛數聲。泊然而逝。時萬曆辛亥
D52n8951_p0497a05║十一月十一日也。後七日見夢於其女曰。為我白大
D52n8951_p0497a06║父。吾西生矣。惟一心念佛。可以了大事也。所作有淨
D52n8951_p0497a07║土十二時歌。見吳觀我太史所撰孫叔子西生傳後。
D52n8951_p0497a08║葢春秋二十有九。而淨業之行十三年矣。
D52n8951_p0497a09║子親見吳太史。自謂所著方外遊。多海內名衲。及
D52n8951_p0497b01║志皈佛乘者之高行。不愧中郎之作有道碑也。觀
D52n8951_p0497b02║孫叔子西生傳。亹亹數千言。奇跡甚多。僅錄少分
D52n8951_p0497b03║恐駭視聼。太史既秉雲栖菩薩戒。必不阿私所親。
D52n8951_p0497b04║覽者幸母是古非今。謂末法中無此大乗器也。
D52n8951_p0497b05║明黃承惠。字元孚。錢唐人。生而孤介。性不合俗。不治
D52n8951_p0497b06║生產。居鄉多迕眾。每親友燕會。獨頹然瞠目而已。自
D52n8951_p0497b07║山水翰墨外。澹無嗜好。父死無遺資。僅能贍八口性
D52n8951_p0497b08║至孝。事祖母生母嗣母無二色。生奉甘旨死治喪事。
D52n8951_p0497b09║皆盡禮。嘗解衣衣人。傾囊給食。雖貧不恤也。其妻弟
D52n8951_p0498a01║聞啟初。導歸雲栖。法名大眼。別字淨明。年二十九得
D52n8951_p0498a02║蒺。三歲不瘳。移養城東邵氏園。聞氏兄弟。時往經畫
D52n8951_p0498a03║其家計。而警策之曰。汝眼光落地後。即今知痛知苦
D52n8951_p0498a04║的。畢竟落甚麼處。生悚然起曰。將奈何。聞即力勸念
D52n8951_p0498a05║佛。生曰。教我念自性彌陀耶。念極樂彌陀耶。聞曰。汝
D52n8951_p0498a06║將謂有二耶。生矍然有省。即請慧文法師。為說淨土
D52n8951_p0498a07║因緣。設像觀佛。又得雲栖大師。手書法語。生欣然請
D52n8951_p0498a08║聞。主張剃髮。受沙彌戒。披法服。引鏡自照曰。吾今得
D52n8951_p0498a09║死所矣。因屏家屬。囑曰。極樂是我家鄉。汝何苦為乃
D52n8951_p0498b01║極力念佛。默觀蓮華經七日。舉家皆聞蓮華香。臨終
D52n8951_p0498b02║忽破顏微笑。而說偈曰。一物不將來。一物不將去。高
D52n8951_p0498b03║山頂上一輪秋。此是本來真實意。乃命家人。作齋供
D52n8951_p0498b04║佛。請法侶念佛回向。誦雲栖西方願文。至放光接引。
D52n8951_p0498b05║垂手提携句。歡容可掬。乃掘起端坐。開眼諦視佛像。
D52n8951_p0498b06║安然而逝。時萬曆乙卯年五月十五日也。
D52n8951_p0498b07║明吳靖。字安竟。新安人。母初懷妊。夢白衣大士頂上
D52n8951_p0498b08║放光。抱一兒搴幃付之。生時復有紅光如霞。射燭庭
D52n8951_p0498b09║壁。幼而秀穎。端重寡言。長嗜典墳。尤攻詞賦。交遊多
D52n8951_p0499a01║通人傑士。每見緇流。如水乳合。生平腹笥。最富竺乾
D52n8951_p0499a02║之書。於淨土一門。似有夙契。為雲栖菩薩戒弟子。法
D52n8951_p0499a03║名大洲。且手書彌陀疏鈔付梓。工楷罕麗。足見注心。
D52n8951_p0499a04║嘗與盛如林。蔡坦如等。結淨土交。往來雲栖鵞湖博
D52n8951_p0499a05║山洞庭。叅叩宗教。幾二十年。然於淨業。則勇猛精進。
D52n8951_p0499a06║面西送想殆無虚日。晚年跪誦華嚴。昕夕靡間。病中
D52n8951_p0499a07║遂輟誦經。單提聖號。仲冬廿七夜。趺坐至五更。見佛
D52n8951_p0499a08║身充滿虚空。坐大蓮華。己身在蓮華瓣上。齊於佛耳。
D52n8951_p0499a09║時靖合掌讚佛。佛微笑放光。安慰。次日復夢與無數
D52n8951_p0499b01║羅漢。經行七寳樹下。樹大如屋。葉作翠色有光。羅漢
D52n8951_p0499b02║以衣祴示之。皆有金字。十二月十二日。薙髮作僧相。
D52n8951_p0499b03║次夜即夢同六七梵僧。徘徊橋上。心意曠然。神氣爽
D52n8951_p0499b04║朗。廿四日覺光明滿前。喜不自勝。春王正月二日忽
D52n8951_p0499b05║合掌。念大方廣佛華嚴經。華嚴海會佛菩薩十餘聲。
D52n8951_p0499b06║即高唱佛名。更令侍疾童子曰。汝可助我念佛。字字
D52n8951_p0499b07║分明。同念良久。因索水漱口。嘿嘿作金剛持。便右脇
D52n8951_p0499b08║吉祥而逝。觀者見其神氣若生。肢體如綿。莫不贊歎
D52n8951_p0499b09║希有。盛如林居士先逝。臨終亦高唱佛號。合掌端坐
D52n8951_p0500a01║而化不負淨土之交云。
D52n8951_p0500b01║往生女倫傳
D52n8951_p0500b02║天竺王舍城。頻婆娑羅王夫人。名韋提希。白佛言。我
D52n8951_p0500b03║今樂生極樂世界無量壽佛所。惟願世尊教我思惟。
D52n8951_p0500b04║教我正受。世尊為說十六觀門。當時夫人。與五百侍
D52n8951_p0500b05║女。聞佛所說。皆𤼵阿耨多羅三藐三菩提心。佛咸授
D52n8951_p0500b06║記。一時同生極樂世界。
D52n8951_p0500b07║自韋提希請說觀無量壽佛經。遂為萬世往生之
D52n8951_p0500b08║要術。女倫尤所宗尚。豈止五百侍女而已。實古今
D52n8951_p0500b09║第一導師也。
D52n8951_p0501a01║隋文帝皇后。獨孤氏。雖處王宮。深厭女質。心敬大乘。
D52n8951_p0501a02║常持佛號。求生西方。以八月甲子命終時。永安宮北。
D52n8951_p0501a03║種種音樂。自然震响。異香滿室。從空而至。文帝怪之。
D52n8951_p0501a04║問闍提斯那。是何祥瑞。對曰。西方有佛。號阿彌陀。皇
D52n8951_p0501a05║后業高。神生彼國。故有斯瑞。
D52n8951_p0501a06║雲栖贊曰。捨中宮之貴寵。志淨土而往生。古有韋
D52n8951_p0501a07║提。今見之矣。於戲。世間之樂。莫越王宮。而后厭之。
D52n8951_p0501a08║求生西方。草野窮民鄙夫愚婦。眾苦熾然交煎。而
D52n8951_p0501a09║不思廻光返省者。亦愚之甚矣。
D52n8951_p0501b01║唐上黨姚婆。貞觀間。因范行婆勸念佛。臨終見佛菩
D52n8951_p0501b02║薩來迎。乃告佛曰。未與范行婆相別。請佛暫駐少時。
D52n8951_p0501b03║須㬰范至。佛尚住空中。具言所見勝異。手執香爐與
D52n8951_p0501b04║范握別。佇立而化。（綂紀作宋長安人誤善人咏作唐）。
D52n8951_p0501b05║唐溫靜文妻。并州汾陽人。久病在牀。靜文勸令念佛。
D52n8951_p0501b06║二年不絕聲。一日謂靜文曰。我已見淨土佛菩薩。後
D52n8951_p0501b07║月當去。囑父母曰。我今得隨佛往生。願專心念佛。他
D52n8951_p0501b08║日西方相見耳。至期見金蓮花。大如日輪。言訖而逝。
D52n8951_p0501b09║宋荊王夫人。恩封越國。姓王氏。厭五欲而傾心淨土。
D52n8951_p0502a01║躬率內外富貴之人。同修淨觀。夫人精恪端潔。不捨
D52n8951_p0502a02║晝夜。給侍之人。無有異念。惟一庶媵。懈慢不勤。夫人
D52n8951_p0502a03║訓之曰。我盡室皆勤。唯爾怠惰。不從人告。幻惑在會。
D52n8951_p0502a04║恐失道心。不可居吾左右也。其妾悚悟。悲悔。精進思
D52n8951_p0502a05║惟。淨念相繼。久之謂同事曰。吾其行矣。一夕異香徧
D52n8951_p0502a06║室。無疾而終。明日同事之妾。告夫人言。夜夢化去之
D52n8951_p0502a07║妾。託致起居。夫人訓責。勤修西方。今獲往生。感德無
D52n8951_p0502a08║量。夫人曰。使我亦夢。乃可信爾。是夜夫人夢遇亾妾。
D52n8951_p0502a09║敘謝如前。夫人曰西方可至乎。妾曰第隨某行。夫人
D52n8951_p0502b01║隨之。見二池塘白蓮華。大小間錯。或榮或悴。種種不
D52n8951_p0502b02║同。夫人問曰。何以如此。妾曰。此皆世間𤼵念修西方
D52n8951_p0502b03║人境也。纔𤼵一念。善根已萌。遂成一花。唯其勤惰不
D52n8951_p0502b04║同。是以榮悴各異。蓋精進者鮮榮。間斷者枯悴。若悠
D52n8951_p0502b05║久不息。念定觀成。形消命盡。化生其中矣。中有一蓮
D52n8951_p0502b06║花葉忽落。復有人朝服而坐。其衣飄揚。隨風散滅。寳
D52n8951_p0502b07║冠瓔珞。莊嚴其身。夫人問曰。何人也。妾曰。楊傑也。又
D52n8951_p0502b08║一華開。衣朝服而坐者。然其華悴而葉存。夫人復問
D52n8951_p0502b09║之。妾曰。馬玗也。夫人曰。我當生何許。妾導夫人前邁。
D52n8951_p0503a01║約數里許。妾請夫人延望。唯見一壇。金璧照耀。光明
D52n8951_p0503a02║交徹。妾曰。夫人化生之地。乃金壇上品上生也。既覺
D52n8951_p0503a03║悲喜兼集。徐訪楊傑馬玗所在。則傑已死。而玗無恙。
D52n8951_p0503a04║夫人始生之日。秉爐爇香。望觀音閣而立。頃時子孫
D52n8951_p0503a05║左右。趣夫人受獻壽之儀。則已立化矣。荊王。即哲宗
D52n8951_p0503a06║叔。夫人示滅。年八十一。時宣和初也。（統紀作荊王楫𡽪宗之子未知
D52n8951_p0503a07║孰是）。
D52n8951_p0503a08║雲栖贊曰。集至此女人立化。蓋三人焉。金臺晃耀。
D52n8951_p0503a09║亦上品之流矣。孰曰閨閣無人哉。
D52n8951_p0503b01║宋廣平郡夫人馮氏。名法信。政和門司贈少師馮玽
D52n8951_p0503b02║之女。年十六。適鎮洮軍承宣使令陳思恭。夫人少多
D52n8951_p0503b03║病。體力尫孱。若不勝衣。及歸陳氏。病日以劇。𢿘呼醫
D52n8951_p0503b04║謀藥。殆無生意。時慈受深禪師。為王城法施主。夫人
D52n8951_p0503b05║徑造其室。求己疾之方。慈受憐之。教以持齋誦佛。默
D52n8951_p0503b06║求加護。夫人耳其語。諦信不疑。即屏葷血。却膏沐。專
D52n8951_p0503b07║念西方。起居食息。皆西方也。病既愈。十年精修。一日
D52n8951_p0503b08║語侍人曰。吾已神遊淨土。面禮三聖。海眾慶我來生
D52n8951_p0503b09║其國。境界勝妙。唯證方知。難語汝曹也。明日右脅吉
D52n8951_p0504a01║祥而逝。室中聞妙香。數日不散。
D52n8951_p0504a02║宋吳氏觀音縣君。都官呂宏妻也。宏因異僧勸𤼵。妙
D52n8951_p0504a03║悟佛理。吳氏閱金剛經頌。亦契空寂。夫婦齋戒四十
D52n8951_p0504a04║年。吳氏忽見巨跡三雙。皆承金蓮花。數日又見其膝。
D52n8951_p0504a05║又數日見其身。又數日見其面目。即西方三聖人也。
D52n8951_p0504a06║及見殿閣境界清淨男子。人問彼佛如何說法曰。我
D52n8951_p0504a07║得天眼通。未得天耳。如是三年。一夕微恙。自言吾將
D52n8951_p0504a08║西歸。言訖而逝。嘗事觀音。列瓶𦈢數十。以水滿中。手
D52n8951_p0504a09║持楊枝誦咒。必見觀音放光。灌諸器中。病者飲之必
D52n8951_p0504b01║愈。世因號為觀音縣君。（見統紀）。
D52n8951_p0504b02║宋蔡氏縣君。武林人。早年孀居。持經念佛。每旦禮像。
D52n8951_p0504b03║踰二十年。忽見金蓮花現空中。遽索平時修行課目。
D52n8951_p0504b04║卷而懷之。安坐而逝。
D52n8951_p0504b05║宋陸氏宜人。錢唐朝請王璵妻也。常誦法華經。晚年
D52n8951_p0504b06║篤意淨土。每日禮懺一會。念佛萬聲。凡三十載不輟。
D52n8951_p0504b07║一日因微疾。忽聞天鼓自鳴。人方驚異。即面西端坐
D52n8951_p0504b08║而化。兩手結印不解。其姪陸師壽。感而續淨土傳。
D52n8951_p0504b09║宋朱氏。如一道人。乃欽成皇后。淵聖中宮兩世之姪
D52n8951_p0505a01║也。歸於四明薛君。視世故如塵泥。年二十餘。即告其
D52n8951_p0505a02║夫。清淨自適。道裝素服。潔齋如也。常以黃絹。命經生
D52n8951_p0505a03║書妙法華經。手以碧茸繡其上。蕭然林下。明窻淨几。
D52n8951_p0505a04║線蹊鍼孔。去來綿密。無有間斷。如筆既試。如墨新乾。
D52n8951_p0505a05║至化城喻。針鋒綴舍利如粟。連獲數十粒。經一部閱
D52n8951_p0505a06║十年而後有成。復繡彌陀觀音像。無異繪𦘕。自經首
D52n8951_p0505a07║題敬致八萬四千拜。一句一字。凡唱禮者三。葢一字
D52n8951_p0505a08║一拜禮法華者三。於經首題別致八萬四千拜也。又
D52n8951_p0505a09║法華之文。幾數萬言。三月而能背誦。閱華嚴般若楞
D52n8951_p0505b01║嚴圓覺諸大乘經。亦𮋒水千偈。猶如建瓴。餘經可知。
D52n8951_p0505b02║常鋟木為圖。勸人誦阿彌陀佛。擘窠婁書滿十萬聲
D52n8951_p0505b03║而止。所化之數。僅二十萬人。道人則旦旦誦之。暮夜
D52n8951_p0505b04║叩之。無一毫惰意。尤喜禪悅。結廬於墓。一室事佛。一
D52n8951_p0505b05║室宴坐。一室書經。一婢供齋蔬。與同甘苦。雖烈丈夫。
D52n8951_p0505b06║有所不能堪也。紹熙四年春。盡易故奩具。為三日會。
D52n8951_p0505b07║會道俗以萬計。飯千苾蒭。為寳幢。貯所繡法華經。迎
D52n8951_p0505b08║歸南湖寺懺堂供奉。而慶讚之際。藏同念佛人姓名
D52n8951_p0505b09║於經函內。城內外歡動。傾士大夫之室。莫不聳觀。十
D52n8951_p0506a01║二月以微疾命醫。醫以丹砂進。道人竟不服。臨𭿜目
D52n8951_p0506a02║時。再起加趺。薛君曰。吾家無是法也。請就寢。後事即
D52n8951_p0506a03║如儀。道人右脅。吉祥而化。年三十七。實紹熙四年十
D52n8951_p0506a04║二月十一日也。初醫進丹砂。道人曰。吾往生決矣。丹
D52n8951_p0506a05║砂無為。遂不服。唯請僧念佛助往。後家人夢朱氏。乘
D52n8951_p0506a06║采雲向西而去。（樂邦文類統紀善人咏叅合往生集不錄未詳）。
D52n8951_p0506a07║橘洲贊曰。道人之身。春容月影耳。以靈山最後之
D52n8951_p0506a08║旨。廻向淨土。真鐵心石腸耶。吾知其於世間。不復
D52n8951_p0506a09║來矣。龐公云。不是聖賢。了事凡夫。斯言有旨哉。
D52n8951_p0506b01║宋樓氏慧靖。四明揚帥樓璹之孫。適寺簿周元卿。嘗
D52n8951_p0506b02║披味傳燈。𤼵明見地。尤以淨業為真修。晚年被疾。忽
D52n8951_p0506b03║見蓮臺紫色。化佛無數。異香滿室。以語家人。亟令念
D52n8951_p0506b04║佛。頃刻而化。
D52n8951_p0506b05║宋周氏妙聰。周元卿之女也。每感母氏華臺往生之
D52n8951_p0506b06║瑞。嘗誦經念佛。願生安養。病中請僧行懺。自見其身
D52n8951_p0506b07║著新淨衣。在樓閣上作禮念佛。謂家人曰。汝軰當勤
D52n8951_p0506b08║修淨業。吾於淨土待汝。即右脇吉祥向西而逝。
D52n8951_p0506b09║宋秦氏淨堅。家松江。厭惡女身。與夫各處。精持齋戒。
D52n8951_p0507a01║閱華嚴法華光明般若諸經。無虚一日。晨昏修彌陀
D52n8951_p0507a02║懺。禮佛千拜。久之有光明入室中。面西念佛。安坐而
D52n8951_p0507a03║化。
D52n8951_p0507a04║宋鄭氏淨安。錢唐人。念佛誦經。日無虚度。後得疾。禱
D52n8951_p0507a05║之於佛。聞空中聲曰。汝行有期。無得自怠。又見佛身
D52n8951_p0507a06║金色。即奮起。面西端坐。召其出家子。義修。諷彌陀經。
D52n8951_p0507a07║倐然而化。其女夢母報曰。吾已得生淨土。可聞諸修
D52n8951_p0507a08║師令知之。
D52n8951_p0507a09║宋秦氏淨樂。家錢唐。其夫姓于。賣魚為業。有男販私
D52n8951_p0507b01║商。常遭官事。秦氏愁苦。幾欲沉身于江。遇淨住寺照
D52n8951_p0507b02║師。勸之曰。有此煩惱。皆宿世怨家。枉自沉江。不如念
D52n8951_p0507b03║佛。秦氏醒然回心。即燼一指。誓長齋念佛。十年不怠。
D52n8951_p0507b04║見一切人。皆稱佛子。而人亦以于佛子稱之。一日請
D52n8951_p0507b05║戒行人。諷觀經。每一觀誦佛千聲。至像觀。忽焉而化。
D52n8951_p0507b06║宋黃氏。四明人。早䘮夫。因歸父舍。精修淨業。臨終稱
D52n8951_p0507b07║佛來迎。結印履地徐行。儼然立化。家人篩灰於地。以
D52n8951_p0507b08║驗生處。見蓮化一朵。生於灰中。（善人咏作黃長史女蚤適樂氏僧皓麟目
D52n8951_p0507b09║擊作賛餘畧同此）。
D52n8951_p0508a01║宋袁氏。錢唐人。因往靈芝。受菩薩戒。即斷葷酒。進修
D52n8951_p0508a02║淨業。一家皆服其化。二十年不渝初志。一日病中。請
D52n8951_p0508a03║圓淨律師說法。忽見佛菩薩眾現在前時。端坐而化。
D52n8951_p0508a04║宋陳氏媼。錢唐人。從靈芝律師。受菩薩戒。專心念佛。
D52n8951_p0508a05║日課千拜。常有舍利散於經案上。臨終見化佛來迎。
D52n8951_p0508a06║顧旁人語未及半。已凝然不動矣。
D52n8951_p0508a07║宋王氏。武林人。常誦法華。念佛求度。一旦見菩薩大
D52n8951_p0508a08║身。住立空中。遂連聲稱菩薩高大。菩薩高大。又云恐
D52n8951_p0508a09║女人足穢。難升花臺。語畢而化。
D52n8951_p0508b01║宋夫人王氏。即馬圩侍郎妻也。行慈雲十念法。及誦
D52n8951_p0508b02║破地獄真言。嘗夢獄主謝其為地獄眾生持偈咒之
D52n8951_p0508b03║賜。後因寢疾。修持不息。念佛而終。親戚侍妾。咸夢王
D52n8951_p0508b04║氏言。得生淨土極樂國矣。夫人與娣姒方氏有報應
D52n8951_p0508b05║往生傳。而其事略附黃子虚所撰馬侍郎往生記。其
D52n8951_p0508b06║子馬永逸教授。亦得往生云。
D52n8951_p0508b07║宋孫氏。四明人。寡居齋戒。禮誦念佛。三十年不懈。手
D52n8951_p0508b08║製衣衾鞋𮧬。施僧不記其數。一旦微恙。見異人立床
D52n8951_p0508b09║前曰。宜勤精進。又夢八僧遶行懺室。己身掛縵衣。隨
D52n8951_p0509a01║僧行道。既覺遂沐浴淨衣。請僧行懺。於大眾前。端坐
D52n8951_p0509a02║誦經。至一心不亂。左手結印。奄然而化。遠近皆聞空
D52n8951_p0509a03║中奏樂之音。
D52n8951_p0509a04║宋胡長婆李氏。上虞人。夫喪後。日夜高聲念佛。及誦
D52n8951_p0509a05║彌陀經。凡十餘年。臨終七日前。有僧覆以緋葢。告之
D52n8951_p0509a06║曰。汝今月十五日夜子時去。問師何人。荅曰我是汝
D52n8951_p0509a07║念者。婆遂會。別諸親。至期果有異香光明。即端坐而
D52n8951_p0509a08║逝。七日火化。齒如白玉。舌如紅蓮。睛如蒲萄。皆精堅
D52n8951_p0509a09║不壞。舍利不可數計。次日焚處生一花。如白罌粟然。
D52n8951_p0509b01║（善人咏作李十四娘。上虞永豐鄉西潜村人。適胡氏。人稱長婆。紹興初。夫死不再嫁。性剛烈唯念佛。見僧
D52n8951_p0509b02║則禮。）。
D52n8951_p0509b03║雲栖贊曰。諸根不壞。舍利無數。則世譏女人五漏
D52n8951_p0509b04║之體。無乃不可乎。
D52n8951_p0509b05║宋王氏女。安吉州人。日課彌陀觀音金剛諸經。念佛
D52n8951_p0509b06║求度。母病亾。既斂惡血流滴。女𤼵誓曰。若我孝心真
D52n8951_p0509b07║實。願臭氣不生。言訖流血即止。以舌䑛漏處。絕無穢
D52n8951_p0509b08║氣。父娶後室。與之同修淨業。女得疾。請僧說淨土觀
D52n8951_p0509b09║法。忽索衣吉祥而臥。手𭣄觀音手中旛。寂然不動。繼
D52n8951_p0510a01║母篩灰於室。以騐受生。見灰中印出蓮華𢿘朵。
D52n8951_p0510a02║宋盛氏。錢唐人。日課觀經。誦佛不輟。一日病中索浴。
D52n8951_p0510a03║浴畢面向西坐。問家人曰。聞磬聲乎。淨土眾聖且至。
D52n8951_p0510a04║已而合掌喜躍曰。佛菩薩來至此。觀音手執金臺。阿
D52n8951_p0510a05║彌陀佛接我登座。遂奄然而化。
D52n8951_p0510a06║宋沈氏。錢唐人。念佛十餘年。日加精進。命𦘕八尺彌
D52n8951_p0510a07║陀像。病中安設牀前。欣然曰。我何多幸。即請僧念佛
D52n8951_p0510a08║相助。忽曰見一僧長大。授我金座。遂至座前。方執錦
D52n8951_p0510a09║褥角。其座即行。恐有障緣。望眾更為念佛。眾皆勇猛
D52n8951_p0510b01║厲聲。良久復曰。念佛功德。已登金臺。此去不回矣。即
D52n8951_p0510b02║瞑目而逝。
D52n8951_p0510b03║宋汾陽約山翁婆。每日嗟嘆世間無常。無一可樂。月
D52n8951_p0510b04║晦必請僧二員。永夜念佛。翌旦設齋。婆手自營辦。臨
D52n8951_p0510b05║終之夕。咸見佛光入室。寳葢覆於庭上。婆忽遷化。
D52n8951_p0510b06║宋汾陽裴氏女。專志念佛。以小豆為數。積滿十三石。
D52n8951_p0510b07║報盡之日。索火焚香。口言佛以蓮華𡎲與我。今當往
D52n8951_p0510b08║生。已而天花飛墜。安坐而化。
D52n8951_p0510b09║宋醴泉孟氏女。久纏重病。沙門勸令念佛。三年。謂夫
D52n8951_p0511a01║曰。可急報諸親。令來相送。暨畢集。女焚香與眾念佛。
D52n8951_p0511a02║見空中執錫沙門曰。汝當往生。已而佛菩薩至。旛華
D52n8951_p0511a03║排空。忽然遷化。
D52n8951_p0511a04║宋汾陽梁氏女。兩目俱盲。遇沙門勸令念佛。越三年
D52n8951_p0511a05║雙目開明。後忽見佛菩薩旛葢來迎。即日命終。
D52n8951_p0511a06║宋襄陽陳氏。宗𧷤禪師母也。師住廣平普會寺。迎侍
D52n8951_p0511a07║方丈東室。剪髮作出家相。朝夕念佛。四眾稱為念佛
D52n8951_p0511a08║道者。後病中。集緇素鳴磬念佛兩日。忽合掌瞻像。泊
D52n8951_p0511a09║然而化。明日頂猶溫。面色鮮白。師前一日夢母謂曰。
D52n8951_p0511b01║我見尼師十餘來相召。禪師應之曰。此往生之祥。言
D52n8951_p0511b02║已見母坐滅。面色變白。至後果然。
D52n8951_p0511b03║長蘆慈覺𧷤禪師。結勝蓮華社。著勸孝文一百二
D52n8951_p0511b04║十篇。謂出世大孝。勸母念佛是也。靡徒言之。實躬
D52n8951_p0511b05║行之。而獲其報恩之騐。三種淨業。亦云孝養父母。
D52n8951_p0511b06║令生安養。較陳睦州尤勝。宜普賢普惠二大士。咸
D52n8951_p0511b07║附其蓮社。豈非近代大乘師乎。
D52n8951_p0511b08║宋吳興陳氏。受持齋戒。誦法華五千部。金剛彌陀諸
D52n8951_p0511b09║經各一藏。念佛滿三十年。一日不食。家人問欲何所
D52n8951_p0512a01║須。荅曰。欲求見佛。言訖右脇而化。
D52n8951_p0512a02║宋會稽胡氏淨安。禮阿彌陀佛八萬四千相好者四
D52n8951_p0512a03║會。偶微疾。見佛來迎。安詳坐逝。路人聞空中樂音。隱
D52n8951_p0512a04║隱西去。
D52n8951_p0512a05║宋錢唐孫氏女。常念佛持呪。因病請清照律師至。謂
D52n8951_p0512a06║曰。久病厭世。願求往生。師為談淨土因緣。大喜。至夜
D52n8951_p0512a07║夢師持藥一盞。服之流汗。身心輕安。三日後。語侍人
D52n8951_p0512a08║曰。迦葉尊者來此。好金蓮華座。即瞑目結印而化。
D52n8951_p0512a09║宋仁和郭氏妙圓。長齋念佛。誦法華彌陀經。及二懺。
D52n8951_p0512b01║常諦觀落日。對想西方。忽空中告曰。郭妙圓。決生淨
D52n8951_p0512b02║土。清照亨律師即其兄。嘗往寺中。建繫念會。作百僧
D52n8951_p0512b03║齋。莊嚴淨土。臨終之際。請亨師說法。求佛接引。即時
D52n8951_p0512b04║端坐。凝然不動。
D52n8951_p0512b05║宋周行婆。太平州人。蚤年念佛。專注不忘。一夕胡跪
D52n8951_p0512b06║念佛。泊然而化。鄰人見數僧自婆家出。引婆騰空西
D52n8951_p0512b07║去。
D52n8951_p0512b08║宋錢唐龔氏。晝夜念佛。誦彌陀經。偶得疾。請亨律師
D52n8951_p0512b09║指示西歸。講說未終。端坐而化。老妾于氏。亦念佛不
D52n8951_p0513a01║輟。一夕夢龔氏告曰。我已得生淨土矣。汝後七日。亦
D52n8951_p0513a02║當往生。至期果逝。
D52n8951_p0513a03║宋嘉禾鍾婆。日誦彌陀經十卷。餘時念佛。二十年以
D52n8951_p0513a04║為常課。一日語其子曰。見大白蓮華無數。一婦人端
D52n8951_p0513a05║正好衣。立我前。又眾僧在此。何以供養。子云不見。遂
D52n8951_p0513a06║無語端坐。聳身而逝。
D52n8951_p0513a07║宋潮山黃婆。持金剛法華。專心念佛。暑中忽得痢疾。
D52n8951_p0513a08║但飲水不食。鄰庵沙門善修。常建念佛會。婆病中欲
D52n8951_p0513a09║請修。修夢婆來謂曰。將往西方。修未以為異。越二日
D52n8951_p0513b01║婆西向念佛十聲。端坐而化。遠近皆見紅霞。覆婆之
D52n8951_p0513b02║屋。
D52n8951_p0513b03║宋霅川朱氏。念佛三十年。每讀金剛經。以為聖賢在
D52n8951_p0513b04║此。不敢踞坐。後忽不食。四十日唯飲水念佛。先夢三
D52n8951_p0513b05║僧。各執蓮花入室。謂曰。我先為汝種此蓮華。汝卻歸
D52n8951_p0513b06║來。既覺喜恱。乃請僧眾。念佛為助。即就座而化。
D52n8951_p0513b07║宋項氏妙智。四明鄞縣人。寡居二女悉令為尼。精勤
D52n8951_p0513b08║佛事。同居楊氏菴。見人惟勸念佛。晚歲偶疾。謂女尼
D52n8951_p0513b09║曰。多有尼僧相待西歸。乃請人念佛。忽曰。我欲坐化。
D52n8951_p0514a01║錯與作棺也。女曰。佛用金棺。無嫌也。母喜。諷上品觀
D52n8951_p0514a02║章。轉身面西。兩手作印。微笑而逝。時紹定六年也。
D52n8951_p0514a03║宋沈氏妙智。四明慈溪人。自幼蔬食念佛。長歸章氏。
D52n8951_p0514a04║未嘗中廢。施米貸被。以濟饑寒。常誦彌陀經為日課。
D52n8951_p0514a05║一夕微病。念佛尤力。忽見佛菩薩。居士長者。擁立目
D52n8951_p0514a06║前。燈光千點。纍纍然狀如虹橋。即日右脇吉祥而臥。
D52n8951_p0514a07║凝然不動。時端平二年也。
D52n8951_p0514a08║宋四明淨心女。不知其姓。刺血自𦘕佛菩薩三聖像
D52n8951_p0514a09║於羅木板。凡一千片。普散於人。上有正信女淨心題
D52n8951_p0514b01║曰願所修淨業。速獲成就。不入母胎。化生蓮沼。後不
D52n8951_p0514b02║知所終。
D52n8951_p0514b03║宋嘉禾周氏。適庻民孫氏同翁婆常時念佛。感室中
D52n8951_p0514b04║佛像。有光如螢。或現鮮華。或現佛菩薩像。三時必聞
D52n8951_p0514b05║天樂。或空中誦經聲。
D52n8951_p0514b06║宋常熟陶氏。寡居常持普門品。夢白衣人。授以蓮華
D52n8951_p0514b07║令食之。又夢梵僧授以彌陀經。覺即能誦。不假師授。
D52n8951_p0514b08║一夕帳幌光明。有彌陀像。立經函上。每誦經時。必於
D52n8951_p0514b09║卷上迸出舍利。積以成合。
D52n8951_p0515a01║宋姚行婆。錢唐人。老年惟念阿彌陀佛。無頃刻忘。一
D52n8951_p0515a02║日日落西嶺。行婆面坐想念。俄日輪中現佛像。妙相
D52n8951_p0515a03║畢具。後臨終時。化佛來迎。安然而逝。
D52n8951_p0515a04║宋東平梁氏乳媼崔婆。淄川人。平生茹素極愚。與同
D52n8951_p0515a05║軰爭長短。主母晁夫人。畱意禪學。崔朝夕在旁。但誦
D52n8951_p0515a06║阿彌陀佛。䖍誠不少輟。不持數珠。莫知其幾千萬徧。
D52n8951_p0515a07║年七十二得疾。洞泄不下床。然持念愈篤。忽若無事
D52n8951_p0515a08║時。唱偈曰。西方一路好修行。上無條嶺下無坑。去時
D52n8951_p0515a09║不用着鞋𮧬。脚踏蓮花步步生。諷咏不絕口。人問何
D52n8951_p0515b01║人語。曰。我所作。曰。婆婆何時可行。曰。申時去。果以其
D52n8951_p0515b02║時去。用僧法焚之。舌獨不化。如蓮花然。
D52n8951_p0515b03║元周婆。住鄞縣寳幢市。精修淨土。遇歲首。持不語。晝
D52n8951_p0515b04║夜常坐。盡月而止。遇暑月則施茶湯。歷久不厭。一夕
D52n8951_p0515b05║夢大荷葉。徧覆一市。覺自身持數珠。行道葉上。既而
D52n8951_p0515b06║微疾。鄰人夜見幢幡寳蓋。來入其家。𥠖明問之。婆已
D52n8951_p0515b07║合掌念佛逝矣。
D52n8951_p0515b08║明于媼。北京昌平州。邵村民。于貴之母。久修淨業。積
D52n8951_p0515b09║誠念佛。一日浣衣甚潔。謂其子曰。予將生淨土。子未
D52n8951_p0516a01║之信。至期媼自取几置庭心。坐几上脫去。異香天樂。
D52n8951_p0516a02║鄉人皆聞之。
D52n8951_p0516a03║明中官孫名之母。一生齋戒念佛。年老微恙。自知時
D52n8951_p0516a04║至。告其子欲坐脫。子哀泣止之不得。乃為作龕。至期
D52n8951_p0516a05║入龕。安坐化去。
D52n8951_p0516a06║明許氏婦。杭郡人。生平恭順質實。唯事念佛。無他務。
D52n8951_p0516a07║將卒。呼家人與決別。着淨衣。端坐。手執天目白花。自
D52n8951_p0516a08║簪之。安然而逝。
D52n8951_p0516a09║明薛氏。武塘世族女也。生時母夢長庚入懷。後歸周
D52n8951_p0516b01║君。生子五人而寡。秉節自誓。供觀音大士。香烟結蓮
D52n8951_p0516b02║花。人異之。專心淨業。好施不倦。念佛十五年。如一日。
D52n8951_p0516b03║萬曆丁亥五月得疾。醫進乳粥。確乎不許。遂絕粒屏
D52n8951_p0516b04║藥石。至九月六日。延僧禮懺。且曰四日足。吾事畢矣。
D52n8951_p0516b05║乃西向對彌陀像。晝夜繫念。囑諸子翊贊。禁諸婦女
D52n8951_p0516b06║毋入。時正重九。取淨衣點淨香水洒禪椅。次早索水
D52n8951_p0516b07║灌手。誦甘露真言。著淨衣戴誌公㡌。長跪佛前。念燃
D52n8951_p0516b08║香偈讚佛偈。唱三皈依。禮三拜。輪珠念佛一百八徧。
D52n8951_p0516b09║逮午趺坐。結印而化。神氣熈然。較生存倍更開朗。一
D52n8951_p0517a01║時在側者。俱聞蓮華香滿室中。諸子奉命入龕。觀者
D52n8951_p0517a02║數千人。歡喜頂禮。其詳載諸本傳墓誌云。
D52n8951_p0517a03║雲栖贊曰。母遺命具龕。無棺槨。無迎煞神。無燒紙
D52n8951_p0517a04║錢。無殺牲以祭。諸子隨順不二。吾聞昔有臨終坐
D52n8951_p0517a05║脫者。子恐乖名教。拽其足伸之。父忽躍臂捶子。子
D52n8951_p0517a06║懼曰。助父坐脫耳。視今日周氏諸子。為何如。先是
D52n8951_p0517a07║母以殘息。待子至授戒。子適稽緩。母曰。時至不可
D52n8951_p0517a08║待矣。即化去。人以為恨。寧知子未下船舷。羯磨已
D52n8951_p0517a09║竟。噫諸上善人。同會一處。周氏之母子。不其然歟。
D52n8951_p0517b01║明吳母方氏。桐城諸生吳應道室也。三十而寡。守志
D52n8951_p0517b02║念佛。專修淨土。一老媼亦齋戒。相隨逐二十年。萬曆
D52n8951_p0517b03║乙酉。時年五十矣。小疾呼老媼相對。念佛不輟。無一
D52n8951_p0517b04║語及他務。卒前一日。沐浴更衣。明晨然香禮佛。還坐
D52n8951_p0517b05║一榻而逝。有子用先。第進士開府越中。
D52n8951_p0517b06║明張母陶氏。為長水守約居士繼室。居士奉佛。母化
D52n8951_p0517b07║之。日。課誦無間。居士出禮普陀。母謂二子曰。吾平日
D52n8951_p0517b08║叅是心作佛。是心是佛二語。今始悟。初四日吾行矣。
D52n8951_p0517b09║及期端坐而逝。次日居士歸。成殮。俄而棺上出青蓮
D52n8951_p0518a01║花五朵。居士大駭異。自愧恒常與俱。不知其道行如
D52n8951_p0518a02║此。遠近見聞。靡不歎慕。
D52n8951_p0518a03║明陳母朱氏。吳郡嘉定人。濬川居士室也。孝慈天植。
D52n8951_p0518a04║素向三寳。年八十一。其子叅雲栖。歸導以念佛往生。
D52n8951_p0518a05║遂篤志淨業。越二載示疾。卒之前三日。堂前大呼母
D52n8951_p0518a06║名者三。母云有二青衣在此。時病久孱困。忽躍起竪
D52n8951_p0518a07║脊端坐。諸子勸其寢息。乃吉祥而逝。迎尸中堂。仰臥
D52n8951_p0518a08║之。尸自轉西向。一時駭異。以為精誠所感。
D52n8951_p0518a09║明陸母徐氏。嘉定人孀居刻志淨業。夫昔有千金出
D52n8951_p0518b01║貸。焚券不取。奩具罄以施人。恒于佛所。禮誦不輟。如
D52n8951_p0518b02║是者十載。一夕忽呼侍人曰。看東方光𤼵否。我往生
D52n8951_p0518b03║時至矣。汝軰可助我。遂高聲合掌而逝。
D52n8951_p0518b04║明吳母佘氏。休寧人。其夫吳漢。稟戒雲栖。名廣[打-丁+卯]。弟
D52n8951_p0518b05║名廣就。佘氏遙禮為優婆夷。名廣惟。自皈信後。并解
D52n8951_p0518b06║華飾。淨掃蒲團。閉戶焚修。專心淨土。不復關家政矣。
D52n8951_p0518b07║晨昏課式。覆誦無闕。飯僧䖍禮。雖貧病不恤也。一夕
D52n8951_p0518b08║感異僧現夢。指金剛經謂曰。授汝般若。為淨土資粮。
D52n8951_p0518b09║惟驚喜。即日加誦金剛。終身無缺。餘時斂目枯坐。澄
D52n8951_p0519a01║心念佛。凡女伴相謁。不及他語。但告以女身眾苦所
D52n8951_p0519a02║集。當樂遠離。問何以得度女身。則曰。西方故無是種
D52n8951_p0519a03║也。念佛求生。是永永遠離義。歲乙卯九月既望。示微
D52n8951_p0519a04║疾。至十月八日異香滿室。謂家人曰。若等皆聞異香
D52n8951_p0519a05║乎。其長女輒聞之。猶趨佛室。視鼎內香則故未煙也。
D52n8951_p0519a06║乃誡其夫若子曰。期至矣。却後七日。吾當往生。家人
D52n8951_p0519a07║不遽信。至期從容起。沐浴更衣。合掌仰視曰。觀音大
D52n8951_p0519a08║士來迎我矣。亟旋足趺坐。而左不恭。命侍者強旋之。
D52n8951_p0519a09║[打-丁+卯]曰。西方大士臨汝左跏右脇。寧有勝劣乎。惟乃高
D52n8951_p0519b01║聲念佛。吉祥而逝。世壽六十有五。
D52n8951_p0519b02║明劉貞母。項氏。嘉興人。年十四適海鹽劉生世芳。生
D52n8951_p0519b03║子祖錫。歲餘而寡。年二十一。遂屏跡小樓。侍大士像。
D52n8951_p0519b04║一燈熒熒。日與姑錢淑人。保母柴氏廣忠。學習內典。
D52n8951_p0519b05║棲心簡靜。不知身在娑婆也。撫孤子成立。同謁雲栖。
D52n8951_p0519b06║法名廣信。領念佛三昧之旨以歸。手書法華經。回向
D52n8951_p0519b07║西方。禮誦之𣪞。寒暄一致。氷霜之操。益為凜然。由是
D52n8951_p0519b08║譽播鄉評。旌榮帝錫。計從子問道雲栖者三。萬曆戊
D52n8951_p0519b09║午仲夏。以其夫四稔諱辰。復至山中追修佛事。別居
D52n8951_p0520a01║一室。隨聲禮懺。因聞法華講義。忽有省。歸而志行彌
D52n8951_p0520a02║厲。迎秋示疾兩月。踵息綿綿。正念靡間。九月晦母誕
D52n8951_p0520a03║辰也。命子就其邑慶壽寺禮懺三日。甫訖。於十月朔。
D52n8951_p0520a04║漏下二鼓。身津津微汗。子侍榻下。因進曰。母覺有不
D52n8951_p0520a05║寧處否。荅曰。無諸痛苦。不受惡纏。子復為勸進。則曰
D52n8951_p0520a06║汝勿多言。此皆我所記憶。我自徑直念去矣。因稱彌
D52n8951_p0520a07║陀名觀音名。手承接引佛像。及雲栖像。泊然而逝。世
D52n8951_p0520a08║壽六十命以遺髮入雲栖普同塔。
D52n8951_p0520a09║明沈氏大珍。姑蘇蔡居士善道室也。伉儷同志。皈依
D52n8951_p0520b01║雲栖秉五戒。專修淨業。每相對莊誦諸大乘。寒暑靡
D52n8951_p0520b02║間。乙丑新正。其弟文學邀歸寧辭之。復以秋請。笑曰。
D52n8951_p0520b03║無常迅速。我豈復能食新弟宅哉。弟與居士。咸訝之。
D52n8951_p0520b04║然謂此或達生語。未足為䜟也。不一月而病作。猶手
D52n8951_p0520b05║製錦袱十餘方。莊嚴法寳。始伏枕。葢完其夙志。恐侍
D52n8951_p0520b06║婢誤用耳。臨終前三日。即囑居士為整龕。造緇衣。取
D52n8951_p0520b07║雲栖病堂警策語。朝夕誦其旁。頓息萬緣。一心念佛。
D52n8951_p0520b08║以遲蓮臺之至。見侍疾人不睡。則諭曰。爾慮不及見
D52n8951_p0520b09║我往生乎。我行定以相報。決不暗別汝也。一日忽自
D52n8951_p0521a01║稱樂者數四。婢問故。荅曰。床褥債已得脫離。豈非快
D52n8951_p0521a02║事。婢遽白居士。居士趨視。則問今為何日。明後日有
D52n8951_p0521a03║凶咎乎。居士曰。今日吉祥。明後日皆俗所忌重䘮也。
D52n8951_p0521a04║珍即應曰。念佛人。若以惡日死。不幾退信心乎。吾行
D52n8951_p0521a05║矣。遂令人請尼師。暨同念佛諸媼。既集即索湯盥沐。
D52n8951_p0521a06║着衣趺坐。手執彌陀接引幡。亟呼取觀音兜戴於首。
D52n8951_p0521a07║乃同眾念佛。且囑眾念佛聲母太急。母過高。於是異
D52n8951_p0521a08║口共念。和適如平時。先一夜有老媼。夢菩薩數人。幢
D52n8951_p0521a09║旛天樂。迎珍往西方。旦即探問。見珍端坐欲化。眾知
D52n8951_p0521b01║媼夢。大異之。來觀者環列。疑信相半。即居士亦私念
D52n8951_p0521b02║言。預知時至。談何容易。惺然若此。倘娑婆尚有一日
D52n8951_p0521b03║緣。如人疑誚何。少選念佛未千聲。珍已安然而逝。目
D52n8951_p0521b04║𭿜唇動。蓋平時所習金剛持。到此猶能不亂。煖氣自
D52n8951_p0521b05║足捨至頂而盡。其召眾在巳初。捨煖纔亭午也。扶入
D52n8951_p0521b06║龕顏色不變。儼坐如生。遠近聞之。莫不歎仰。珍止生
D52n8951_p0521b07║一女。孝且敏。年十四。日誦金剛經。稟菩薩戒。持齋念
D52n8951_p0521b08║佛。出閣踰年先珍卒。卒時亦念佛安詳而往。則珍所
D52n8951_p0521b09║薰習。其同為西方之歸乎。
D52n8951_p0522a01║已上三人。皆親稟雲栖戒法。或遙禮。或面謁。篤行
D52n8951_p0522a02║淨土之教。雖後雲栖而往。其西生證驗。詳見慧文
D52n8951_p0522a03║仁安古德諸法師所紀。茲皆略錄平生行願。終時
D52n8951_p0522a04║祥瑞。以為皈心三寳者勸。
D52n8951_p0522a05║明趙母張孺人大年。精嚴齋戒。深解禪理。四十餘年
D52n8951_p0522a06║皈心淨土。其父平湖人。字心宇。為海陵令。母沈氏吳
D52n8951_p0522a07║興人。其外祖建山沈公。夜夢一女入室。坐紗厨中。面
D52n8951_p0522a08║紫金色。寤而語曰。子舍必誕女。女亦非常人。將現婦
D52n8951_p0522a09║女身而說法者。令人視之。而孺人生矣。年甫七齡。岐
D52n8951_p0522b01║嶷端正。根器[聰-囪+自]利。善誦諸書。尤喜內典。常持彌陀聖
D52n8951_p0522b02║號。及笄。歸同邑孝廉趙君瞻巖。樸素自如。奩中已携
D52n8951_p0522b03║金像。晨昏頂禮。年三十遂嚴持齋戒。誦華嚴諸經。寒
D52n8951_p0522b04║暑不廢。歲除則炷香於臂。以報四恩。手書法華金剛
D52n8951_p0522b05║各一部。航海登普陀者二。叅天竺大士。遂謁雲栖。授
D52n8951_p0522b06║名大年。及歸屏跡小樓。內奉旃檀聖容。及琅函寳笈。
D52n8951_p0522b07║人不得褻。孺人秉戒益䖍。誦經益勤。悲憫好施。內外
D52n8951_p0522b08║感之。然而百八在手。默然內觀。叅究念佛是誰。恍若
D52n8951_p0522b09║有得。自記諸簡。年七十七。仲秋示微疾。屏去藥餌。命
D52n8951_p0523a01║其子以𢋫曰。我用力數十年。今日方得圓滿。疇昔之
D52n8951_p0523a02║夜。夢紅日初升。蓮房半吐。所適勝境。頗為佳妙。不似
D52n8951_p0523a03║娑婆苦濁。命𢋫為我擇歸期。含笑述偈云。磨劫多端。
D52n8951_p0523a04║方成大道。冤親幻聚。抽身須早。時恙未遽篤。𢋫等聞
D52n8951_p0523a05║命驚痛。不知所出。精揀後閏月初十日巳時。催督再
D52n8951_p0523a06║三。不得已報命。孺人閱竟喜極曰。我今得全歸矣。呼
D52n8951_p0523a07║褒云。吾有遺金百鍰。為我走雲栖。作水陸普度大齋。
D52n8951_p0523a08║以完夙願。復命老婢曰。速請吾導師來。則雙節庵陸
D52n8951_p0523a09║貞師是。貞師名大秩。仝受雲栖大師記莂。功行甚高。
D52n8951_p0523b01║平日所供養。最崇信者也。語畢。遂命具浴。是日眾猶
D52n8951_p0523b02║懷疑。孺人則刻指定時。須貞師至。謂眾曰。可盡稱佛
D52n8951_p0523b03║號。送我西歸。左執接引長幡。右手結三昧印。眾等稱
D52n8951_p0523b04║念之次。漸聞陀字聲低。而孺人逝矣。通體已寒。頂際
D52n8951_p0523b05║如火。廻計所擇歸期。不爽漏刻云。
D52n8951_p0523b06║靖節自哂總角聞道。白首無成。今張氏四十餘年。
D52n8951_p0523b07║精修淨業。笄齡學道。皓首成功。刻期西歸。可謂奇
D52n8951_p0523b08║矣。諸子若孫森森玉立。敬述行業。附西生傳。則校
D52n8951_p0523b09║匍匐而請諛墓文者。不啻天淵矣。
D52n8951_p0524a01║明徐氏女成聖。須江道人徐智逢女也。生稟夙慧。甫
D52n8951_p0524a02║能言。乳母懷抱向火。即曰。我在懷中煖。野外禽鳥有
D52n8951_p0524a03║衣乎。母曰。羽毛亦煖。曰一切羽毛如。此苦。作何度之。
D52n8951_p0524a04║一日鄰家失火。延燒其屋。值家無人。女端坐念觀世
D52n8951_p0524a05║音菩薩。火應聲滅。十歲隨父學經受戒。通法華楞嚴
D52n8951_p0524a06║金剛諸經。三十餘部。觸目契旨。𭓩如宿習。依本邑童
D52n8951_p0524a07║女鄭成真。同修淨業。成真者。女中大善知識也。針芥
D52n8951_p0524a08║互投。兩相策進。早晚念佛。不輟。麗空法師。白之雲栖
D52n8951_p0524a09║大師。歎曰。此二童女。娑婆界中。未曾有也。萬曆戊午
D52n8951_p0524b01║春。辭真曰。吾世緣盡於五月中。今欲歸省。永別姊矣。
D52n8951_p0524b02║至四月微疾。父請醫。止之曰。四大假合。緣盡則散。藥
D52n8951_p0524b03║何能畱。五月十五日蚤。謂父曰。吾心空無礙。今日離
D52n8951_p0524b04║膝下矣。父曰。此中有何吉祥。荅曰。吾生平無愛心。此
D52n8951_p0524b05║時止是寂常境界而已。父請僧念彌陀經。曰。彌陀自
D52n8951_p0524b06║性。何用外助。遂索香湯澡豆沐浴。淨衣趺坐而化。容
D52n8951_p0524b07║顏如生。頂心煖氣後盡。觀者歎慕。
D52n8951_p0524b08║仁安法師贊曰生稟夙慧。其隔陰不昧者乎。純一
D52n8951_p0524b09║童真。末後分明。其證聖果而上品者乎。或曰世壽
D52n8951_p0525a01║二十有三。恐念力未深耳。曰僧祗一念。其以化身。
D52n8951_p0525a02║而示短促者乎。夫如此來。如此去。如此修。如此證。
D52n8951_p0525a03║此道人家本分事也。亦何必傳。苐不敢為化者蘄
D52n8951_p0525a04║一法施。亦不敢為將來靳一榜樣云。
D52n8951_p0525a05║明鄭氏女。蘇州人。年七歲遂持齋戒。既長。誓不適人。
D52n8951_p0525a06║日誦金剛經為業。寒暑不輟。嘗夢執金剛神謂曰。汝
D52n8951_p0525a07║持經甚篤。誠為精進。清泰花中。有汝名矣。言訖作神
D52n8951_p0525a08║光而去。女覺則欣然合掌曰。我持經有驗矣。而更加
D52n8951_p0525a09║精進。不食五穀者。僅十年。隨時樹果。接命而已。一日
D52n8951_p0525b01║忽謂宗親曰。執金剛神。扶金色蓮華至。我當歸也。遂
D52n8951_p0525b02║𭿜目趺坐而逝。異香終日不息。（見金剛證果錄）。
D52n8951_p0525b03║女子貞不字。自七齡迨終。不變厥志。十年茹果。不
D52n8951_p0525b04║食五穀。尤為特異。誦經精誠。感通神明。奉方等之
D52n8951_p0525b05║教。以資淨業。不期而合矣。
D52n8951_p0525b06║
D52n8951_p0525b07║
D52n8951_p0525b08║
D52n8951_p0525b09║
D52n8951_p0526b01║往生惡軰傳
D52n8951_p0526b02║唐京屠者。長安人。京姓以屠為業。因善導和尚勸人
D52n8951_p0526b03║念佛。滿城斷肉。京嫉之。持刀入寺。興殺害意。導指示
D52n8951_p0526b04║西方。現淨土相。即回心𤼵願。上高樹念佛。墮樹而終。
D52n8951_p0526b05║眾見化佛引天童子從其頂門而出。（見統紀）。
D52n8951_p0526b06║廣額屠兒。放下屠刀云。我是千佛一數今京屠本
D52n8951_p0526b07║欲殺善導。及見淨土相。乃能自殺。天童即其識神
D52n8951_p0526b08║也。往生集不錄。豈以墮樹同善導耶。
D52n8951_p0526b09║唐張鍾馗。同州人。初販雞於長安。遂以殺鷄為業。永
D52n8951_p0527a01║徽九年。臨命終時。見屋南羣鷄畢集。忽一人着緋衣
D52n8951_p0527a02║驅羣鷄至。唱言啄啄。其鷄即四向交相上啄。兩眼出
D52n8951_p0527a03║血。呌嘷痛苦。在牀不能堪忍。至酉時。值善光寺僧弘
D52n8951_p0527a04║道見之。為設聖像。勸令念佛。少頃忽覺香氣滿室。羣
D52n8951_p0527a05║鷄散去。即端坐而化。（統紀善人咏叅合）。
D52n8951_p0527a06║怨報相逼。念佛而解。彼此兩益。非故令逃避也。弘
D52n8951_p0527a07║道誠仁人哉。
D52n8951_p0527a08║唐張善和。長安人。殺牛為業。臨終之時。見牛無數頭
D52n8951_p0527a09║作人言曰。汝殺我命。當償我。善和於是大怖。喚其妻
D52n8951_p0527b01║而告曰。急請僧來救我。僧至為言十六觀經云。若有
D52n8951_p0527b02║眾生。作不善業。應墮惡道。臨終地獄相現。善友告令
D52n8951_p0527b03║至心。具足十念。稱南無阿彌陀佛。除八十億劫生死
D52n8951_p0527b04║之罪。即得往生極樂世界。善和大呌云。便入地獄也。
D52n8951_p0527b05║不暇取香爐。即以左手擎火。右手捻香。轉身向西。厲
D52n8951_p0527b06║聲念佛。未滿十念。乃曰阿彌陀佛。從西來迎我。已與
D52n8951_p0527b07║我寳座。言訖而終。
D52n8951_p0527b08║雲栖贊曰。觀其地獄相現。手作香爐。蓋勢迫情急。
D52n8951_p0527b09║懇苦精誠。更無第二念矣。雖云十念。寧不遠過悠
D52n8951_p0528a01║悠者。百千萬億念。決定往生。理實如是。或疑菩薩
D52n8951_p0528a02║示現者。容有之。而不盡然也。
D52n8951_p0528a03║唐雄俊。成都人。大曆間出家為僧。膽勇過人。不守戒
D52n8951_p0528a04║律。而善於講說。所得施利。非法而用。嘗罷道從戎。尋
D52n8951_p0528a05║逃難。又復僧相。守名節者。多畏避之。因聞經說。一稱
D52n8951_p0528a06║佛名。滅八十億劫生死重罪。乃大喜曰。賴有此耳。自
D52n8951_p0528a07║後雖為惡。而念佛不輟。丁未二月忽暴亡。經宿復甦。
D52n8951_p0528a08║言至𡨕司。𡨕官曰。悞追汝也。然汝罪惡不少。可略經
D52n8951_p0528a09║塗炭。令吏卒驅入獄中。俊厲聲大呼曰。雄俊若入地
D52n8951_p0528b01║獄。三世諸佛。即成妄語。以觀經云。下品下生者。造五
D52n8951_p0528b02║逆罪。臨終十念。尚得往生。一稱佛名。滅無量罪。俊雖
D52n8951_p0528b03║造惡。不作五逆。况平日念佛。罔知其數。若當至此。豈
D52n8951_p0528b04║佛語無慿耶。獄卒不敢陵迫。即以其語報王。王召至
D52n8951_p0528b05║語之曰。汝之念佛。本無深信。可還人間。精進修之。母
D52n8951_p0528b06║復放逸。更厲初心。俊既甦。屢以語人。時人聞其說。嘲
D52n8951_p0528b07║之謂曰。此地獄漏網之人也。俊乃入城南之西山。齋
D52n8951_p0528b08║戒念佛。專意淨土。越四年辛亥三月。同軰訪之。緇素
D52n8951_p0528b09║駢集。俊喜曰。吾時至矣。爾軰還城。見吾親知。為吾語
D52n8951_p0529a01║曰。雄俊以念佛力。得生淨土。毋以為地獄漏網人也。
D52n8951_p0529a02║語笑之間。端坐而化。俄頃見俊。乘華臺西往。
D52n8951_p0529a03║雲栖贊曰。薰蕕不同器。寧有且造惡且念佛。而得
D52n8951_p0529a04║往生者。噫。觀賴有此耳之一言。其於稱佛滅罪之
D52n8951_p0529a05║語。葢信入骨髓矣。即此一念。力重萬鈞。臨終轉業
D52n8951_p0529a06║往生。又何疑哉。
D52n8951_p0529a07║唐惟恭。荊州人出家法性寺。性憍傲。慢上凌下。親狎
D52n8951_p0529a08║非類。稍暇則誦經念佛。祈生安養。然酒徒博侶。交集
D52n8951_p0529a09║於門。虚誑之為。曾無實際。寺僧靈巋同惡相濟。其行
D52n8951_p0529b01║肖之。里人譏之曰靈巋作盡業。惟恭繼其迹。地獄千
D52n8951_p0529b02║萬重。莫厭排頭入。恭聞之曰。我既造業。罪無所逃。然
D52n8951_p0529b03║賴淨土教主。憫我愆尤。拔我塗炭。豈復墮惡道耶。乾
D52n8951_p0529b04║寧二年。恭病將亡。巋從外而還。見伶人六七軰。少年
D52n8951_p0529b05║麗服。手執樂器。若龜茲部。問所從來。荅曰。來自西爾。
D52n8951_p0529b06║惟恭上人所居何處。巋指示之。一人於懷中出金瓶。
D52n8951_p0529b07║瓶中出一蓮華。其合如拳俄頃即開。大如盤盂。葉葉
D52n8951_p0529b08║之下。迭出光明。望寺疾馳。而忽不見。巋至寺聞鐘聲。
D52n8951_p0529b09║眾咸集。乃知恭已死矣。異光籠罩其室。聞天樂之音。
D52n8951_p0530a01║巋因言所見。眾皆驚異。巋亦守名節。遂成高德云。
D52n8951_p0530a02║宋瑩珂。受業霅川瑤山寺。初徧叅教席禪門。以疾歸
D52n8951_p0530a03║瑤山。酒𬉹無所擇。忽自竊念。戒業有闕。恐從流轉。令
D52n8951_p0530a04║同住取戒珠師所編往生淨土傳。對牀讀之。凡讀一
D52n8951_p0530a05║傳。為一首肯。既而擇一室面西。設禪椅。不食。念佛三
D52n8951_p0530a06║日。夢佛及大士謂之曰。汝尚有壽十年。且當自勉。珂
D52n8951_p0530a07║白佛曰。設有百年。閻浮濁惡易失正念所願早升安
D52n8951_p0530a08║養。承事眾聖。佛曰。汝志若此。後三日當來迎汝。至期
D52n8951_p0530a09║令眾誦彌陀經。乃曰。佛及大眾皆至矣。遂寂然而化。
D52n8951_p0530b01║宋仲明。居山陰報恩寺。素無戒檢。因感疾。謂同學道
D52n8951_p0530b02║寧曰。我今心識散亂。何藥可治。寧曰。但隨息念佛為
D52n8951_p0530b03║上藥。明即依法念之。至七日。力已困。寧又令想目前
D52n8951_p0530b04║佛像。久之忽見二菩薩。次又見佛迎接。𭿜目而化。
D52n8951_p0530b05║已上四人。統紀列往生高僧。而雲栖列往生惡人。
D52n8951_p0530b06║葢示懲勸於千古。意各有在。若憍傲凌慢。不守戒
D52n8951_p0530b07║律。酒𬉹無擇。素無戒檢。則誠惡人矣。若四年齋戒
D52n8951_p0530b08║念佛。三日絕食。七日不亂。非高僧耶。
D52n8951_p0530b09║宋金𠁗。會稽人。網魚為業。因天華寺。利行人。結蓮社。
D52n8951_p0531a01║勸令念佛。𠁗一旦猛省。頓棄。前業。持戒精進。日課阿
D52n8951_p0531a02║彌陀佛萬聲。無有間斷。久之無疾。語家人曰。我已見
D52n8951_p0531a03║西方三聖佛菩薩在我前。以金蓮華來迎我。我今歸
D52n8951_p0531a04║淨土矣。索香爐安坐竹牀。結印而化。鄉村遠近。聞天
D52n8951_p0531a05║樂妙音。異香不散。時政和六年也。
D52n8951_p0531a06║雲栖贊曰。𠁗之事。與善和鍾馗不同。彼則生平造
D52n8951_p0531a07║業。臨歿輸誠。此則預革前非。久修善業。往生品位。
D52n8951_p0531a08║必過於二人矣。
D52n8951_p0531a09║宋吳瓊。仁和人。先為僧。因家務退道返俗。前後兩娶。
D52n8951_p0531b01║婦生二子。屠沽庖膾。無所不為。遇造食殺鷄鴨等。以
D52n8951_p0531b02║手提起唱曰。阿彌陀佛子。好脫此身去。連稱佛號。乃
D52n8951_p0531b03║施刃。每切肉時。口常念佛不輟。及教村人念經修懺。
D52n8951_p0531b04║後忽眼上生肉瘤。如鷄子大。常切憂怖。乃造草庵。獨
D52n8951_p0531b05║居。旦夜繫念依普賢行法。𤼵露懺悔。分散其妻子晝
D52n8951_p0531b06║夜念佛。禮懺。不怠。紹興廿三年無病。往諸親友家告
D52n8951_p0531b07║曰。瓊今言別。來日戌時去也。人皆笑之。次日請道友
D52n8951_p0531b08║念佛相助。及晚將布衫換酒飲畢。書頌曰。似酒皆空。
D52n8951_p0531b09║問甚禪宗。今日珍重。明月清風。遂合掌端坐念佛。忽
D52n8951_p0532a01║大呌云。佛來也。即便化去。
D52n8951_p0532a02║瓊之踪跡。大有過度處。令人可疑。似正似邪。似顛
D52n8951_p0532a03║似朴。葢非常人也。
D52n8951_p0532a04║宋馮珉。上虞人。少事遊獵。有巨蛇為鄉民害。珉持槊
D52n8951_p0532a05║往從之。見蛇在岩下。與黃特相持。珉推巨石壓之。蛇
D52n8951_p0532a06║竟死。後每思之。慮蛇為怨對。乃求佛解釋。投志西方。
D52n8951_p0532a07║修懺念佛。如是十載。一夕請同修社人相助。諷彌陀
D52n8951_p0532a08║經念佛號。次誦普賢懺罪偈。願往生偈。即端坐合掌
D52n8951_p0532a09║而終。
D52n8951_p0532b01║馮珉事見統紀。往生集不載。或以珉少事遊獵殺
D52n8951_p0532b02║巨蛇。屬惡律儀耳。既四高僧。以不守戒檢。降為惡
D52n8951_p0532b03║軰。則珉以少事遊獵。附惡軰往生傳。不亦宜乎。其
D52n8951_p0532b04║事與金𠁗改業同也。
D52n8951_p0532b05║雲栖總論曰。無邊苦海。岸在回頭。積劫幽宮。明存
D52n8951_p0532b06║一炬。淨土之不遺惡人無惑也。雖然。悟遷善之有
D52n8951_p0532b07║門。而痛自𭜥艾可也。恃帶業之猶生。而安心造惡。
D52n8951_p0532b08║僥倖於萬一不可也。古之惡人。以此為藥。今之惡
D52n8951_p0532b09║人。執此成病。是故古之惡人。惡人之善人也。今之
D52n8951_p0533a01║惡人。惡人之惡人也。悲夫。
D52n8951_p0533a02║
D52n8951_p0533a03║
D52n8951_p0533a04║
D52n8951_p0533a05║
D52n8951_p0533a06║
D52n8951_p0533a07║
D52n8951_p0533a08║
D52n8951_p0533a09║
D52n8951_p0533b01║往生禽魚傳
D52n8951_p0533b02║菩薩處胎經云。有一龍子。謂金翅鳥曰。我自受龍身。
D52n8951_p0533b03║未曾殺生。觸嬈水性。壽終之後。當生阿彌陀佛國。
D52n8951_p0533b04║雲栖贊曰慈心不殺。淨業正因。龍受佛言。往生固
D52n8951_p0533b05║其宜矣。
D52n8951_p0533b06║唐天寳中。當塗漁人李暉劉成。載魚往丹陽。泊舟浦
D52n8951_p0533b07║中。李他往。劉遽見船上。大魚振鬣搖首。稱阿彌陀佛。
D52n8951_p0533b08║劉驚奔于岸。俄聞萬魚俱跳躍念佛。聲動天地。劉大
D52n8951_p0533b09║恐。盡投魚于江。李至不信。劉即以己財償之。明日於
D52n8951_p0534a01║荻中。得錢萬五千。題曰還汝魚直。（見統紀往生集不載）。
D52n8951_p0534a02║流水長者。囊水救魚。而為說法。遂成十千天子。觀
D52n8951_p0534a03║音大士。現身蛤殻開悟明主。今萬魚念佛。亦為劉
D52n8951_p0534a04║成說法矣。就中大魚。或亦菩薩示現。開導同類者
D52n8951_p0534a05║乎。舊列往生禽魚。而不及龍子。雲栖集畜生往生
D52n8951_p0534a06║類。而首龍子。然龍能變化。經標人畜龍仙。則龍亦
D52n8951_p0534a07║神之類也。為鱗甲之長。故攝入魚中。
D52n8951_p0534a08║唐貞元中。河東裴氏。畜鸚鵡能言。以此鳥名載梵經。
D52n8951_p0534a09║智殊常類。狎而敬之。告以六齋之禁。及午後非時
D52n8951_p0534b01║食。遂終夕不視。或教以持佛名號者。曰當由有念以
D52n8951_p0534b02║至無念。則仰首奮翼。若承善聼。其後或俾之念佛。則
D52n8951_p0534b03║默然而不荅。或謂之不念。即鳴言阿彌陀。歷試如一。
D52n8951_p0534b04║曾無爽異。每虚室戒曙。𤼵和雅音。念念相續。聞之者。
D52n8951_p0534b05║莫不洗然。忽一日悴爾不懌。其馴養者知將盡。乃鳴
D52n8951_p0534b06║磬告曰。將西歸乎。為爾擊磬。爾其存念。每一擊磬。一
D52n8951_p0534b07║稱彌陀佛。洎十擊磬而十念成。斂翼委足。不震不仆。
D52n8951_p0534b08║奄然而絕。按釋典十念成者。往生西方。又云得佛慧
D52n8951_p0534b09║者。歿有舍利。遂命火闍維之。果有舍利十餘粒。烱爾
D52n8951_p0535a01║耀目。瑩然在掌。時有高僧慧觀。詣五臺山廵禮聖跡。
D52n8951_p0535a02║聞說此鳥。請以舍利於靈山。用陶甓建塔。以旌異也。
D52n8951_p0535a03║成都尹韋臯。為記其事。有曰此禽存而由道。歿而有
D52n8951_p0535a04║徵。了空相於一念。留真骨於已斃。（云云。）時貞元十九
D52n8951_p0535a05║年七月。而文成於八月十四日也。（見唐文粹及樂邦文類）。
D52n8951_p0535a06║宋元祐中。潭州長沙郡人。養一鸜鵒。俗呼八歌兒者。
D52n8951_p0535a07║隨言倣傚。偶見僧念阿彌陀佛。即隨口稱念。旦暮不
D52n8951_p0535a08║絕。因捨與僧。久之鳥亡。僧乃具棺以葬之。俄而口中
D52n8951_p0535a09║生蓮花一枝。有人為頌曰。有一靈禽號八歌。解隨僧
D52n8951_p0535b01║口念彌陀。死埋平地蓮華𤼵。人不回頭爭奈何。
D52n8951_p0535b02║宋黃巖正等寺觀法師。畜一鸜鵒。能言語。纔聞念佛
D52n8951_p0535b03║則隨之。其後則常念阿彌陀佛。不待教導。一日立化
D52n8951_p0535b04║籠中。乃穴土以葬之。未幾於舌端。生一紫色蓮華。靈
D52n8951_p0535b05║芝大智律師頌。有立亾籠閉渾閒事。化紫蓮華也太
D52n8951_p0535b06║奇之句。（見自信錄）。
D52n8951_p0535b07║雲栖贊曰。鸚鵡鴝鵒。人教以念佛。葢常事耳。今胡
D52n8951_p0535b08║不見往生者。噫。譬諸世人。均聞念佛之教。有信心
D52n8951_p0535b09║念者。有輕心念者。是以念佛人多。往生者少。彼鸚
D52n8951_p0536a01║鵡鴝鵒。何獨不然乎。
D52n8951_p0536a02║或謂人靈而物蠢。云何禽魚而得往生。是不知凡
D52n8951_p0536a03║厥有情。皆具佛性。迷有厚薄。而分人畜。非靈蠢之
D52n8951_p0536a04║不侔也。雉聼法華而再世為僧。牛覩金容而死超
D52n8951_p0536a05║天上。歷歷載諸傳記矣。况地獄鬼畜。皆生我剎。固
D52n8951_p0536a06║法藏比丘之本願乎。所恨人見禽魚之往生。而恬
D52n8951_p0536a07║無警悟。甘心五濁。束手輪廻。一息不來。易形於鱗
D52n8951_p0536a08║羽。而不自知也。獨何為哉。