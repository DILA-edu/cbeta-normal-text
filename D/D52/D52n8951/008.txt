D52n8951_p0744b01║如來香卷之八目錄
D52n8951_p0744b02║論辨
D52n8951_p0744b03║原教論　　　　沈士榮（明）
D52n8951_p0744b04║觀心辨　　　　沈士榮（明）
D52n8951_p0744b05║內教外教辨　　　　沈士榮（明）
D52n8951_p0744b06║執迹解　　　　沈士榮（明）
D52n8951_p0744b07║儒者叅禪辨　　　　沈士榮（明）
D52n8951_p0744b08║論禪近理辨　　　　沈士榮（明）
D52n8951_p0744b09║作用是性解　　　　沈士榮（明）
D52n8951_p0745a01║名儒好佛解　　　　沈士榮（明）
D52n8951_p0745a02║自私辨　　　　沈士榮（明）
D52n8951_p0745a03║老莊異同辨　　　　沈士榮（明）
D52n8951_p0745a04║錯說諸經解　　　　沈士榮（明）
D52n8951_p0745a05║較是非得辨　　　　沈士榮（明）
D52n8951_p0745a06║三教論　　　　沈士榮（明）
D52n8951_p0745a07║諸師人物雄偉論　　　　沈士榮（明）
D52n8951_p0745a08║淨土疑辨論　　　　釋袾宏（明）
D52n8951_p0745a09║攝受十方一切有情淨土論　　　　袁宏道（明）
D52n8951_p0745b01║顯果德論　　　　袁宏道（明）
D52n8951_p0745b02║堅忍力論　　　　袁宏道（明）
D52n8951_p0745b03║稱法行論　　　　袁宏道（明）
D52n8951_p0745b04║即心即相論　　　　袁宏道（明）
D52n8951_p0745b05║非心非相論　　　　袁宏道（明）
D52n8951_p0745b06║疑城胎生論　　　　袁宏道（明）
D52n8951_p0745b07║菩薩生三界外論　　　　袁宏道（明）
D52n8951_p0745b08║見網門論　　　　袁宏道（明）
D52n8951_p0745b09║淨願門論　　　　袁宏道（明）
D52n8951_p0746a01║剎土遠近釋　　　　袁宏道（明）
D52n8951_p0746a02║
D52n8951_p0746a03║
D52n8951_p0746a04║
D52n8951_p0746a05║
D52n8951_p0746a06║
D52n8951_p0746a07║
D52n8951_p0746a08║
D52n8951_p0746a09║如來香卷之八目錄終
D52n8951_p0746b01║如來香卷之八
D52n8951_p0746b02║西吳唐　時宜之父手輯
D52n8951_p0746b03║論辨（下）
D52n8951_p0746b04║原教論沈士榮（明）
D52n8951_p0746b05║論曰。人之為類不同。故聖人立教不一。此教之迹所
D52n8951_p0746b06║以異也。然為善不同。同歸于治。窮其至妙。不出一心
D52n8951_p0746b07║此教之理所以同也。此心也。此理也。天下未嘗有異
D52n8951_p0746b08║也。迹之雖異。若推而極之。必當致其同也。且聖人之
D52n8951_p0746b09║生。豈擇中國之與他方哉。至于東夷西戎南蠻北狄。
D52n8951_p0747a01║亦莫不有上智者出出則各隨其品類。順其土俗以
D52n8951_p0747a02║行其教化。良由為類之不同。故教迹不容于不異也。
D52n8951_p0747a03║其流之弊。紛爭違忤。執迹迷真宗旨訛謬。可勝言耶。
D52n8951_p0747a04║若得本忘末。不為迹之所惑研窮心性之原。直趨至
D52n8951_p0747a05║善之地。則殊途同歸。無有彼此之間矣。原夫四海之
D52n8951_p0747a06║內。不啻數千萬國。民俗不同。不啻數千萬類。隆禮義
D52n8951_p0747a07║者稱中華。阻聲教者為要荒。因其識見有大小正偏
D52n8951_p0747a08║之殊。故其為教有淺深權實之異。隨機順俗者為權
D52n8951_p0747a09║為淺。得本窮源者為實為深。迹之異者如百川。理之
D52n8951_p0747b01║同者為大海。順俗之教。不過行于一方。窮源之道。乃
D52n8951_p0747b02║可被于萬類。智者不𡱈于一方之權淺。必求理之極
D52n8951_p0747b03║致。以造乎實行甚深之地此教于是乎明矣。夫立教
D52n8951_p0747b04║之道豈易言哉。所以然者。聖人將取信而後立教。非
D52n8951_p0747b05║有證驗。不敢自為說也。夫子嘗曰鳳鳥不至河不出
D52n8951_p0747b06║圖吾已矣。夫且畫卦明疇。聖人豈不能哉。非有河圖
D52n8951_p0747b07║洛書之證則道綂之源。無自而來矣。又曰夏禮吾能
D52n8951_p0747b08║言之。𣏌不足徵也。殷禮吾能言之宋不足徵也。無所
D52n8951_p0747b09║證而言之。則疑惑者眾而諍論起。又何取信而行之
D52n8951_p0748a01║乎。故隂陽造化之理。三綱五常之道。聖人得以備言
D52n8951_p0748a02║者。賴其文有證而信者篤。行有驗而教化成。今之經
D52n8951_p0748a03║傳已顯然矣。惟變而不動之性。死而不滅之心以理
D52n8951_p0748a04║推之則可知欲詳言之則無證。必待吾佛之書而後
D52n8951_p0748a05║明矣。或有儒者徵諸夫子之所未言而佛言之。于是
D52n8951_p0748a06║驚疑惑亂。詆毀排斥。終莫證其理之所從出。徒自蔽
D52n8951_p0748a07║而已矣。然詆之為寂滅者。非佛說動而不變之理。斥
D52n8951_p0748a08║之以亂倫者。乃權迹流蔽之末。故佛之徒。聞之帖然
D52n8951_p0748a09║而不怒。默然而不辨。知理在人心信者自悟不可誣
D52n8951_p0748b01║也迹流于世。久則必弊。孰為吾累哉。是心也。變而無
D52n8951_p0748b02║動。死而不滅。斯理之明。昭如皎日。且安得而自蔽歟。
D52n8951_p0748b03║若人識此心。悟此理。在儒為真儒。在僧為聖僧矣。心
D52n8951_p0748b04║昏理迷。莫之所往。本之既失諍論復何益哉。今儒者
D52n8951_p0748b05║或謂人死即滅。亦無輪廻再生之理。甚非聖人之意。
D52n8951_p0748b06║易曰精氣為物。游魂為變精靈知也。氣形氣也。二者
D52n8951_p0748b07║合而為生魂即精也。游往也。靈知去。則形氣變。二者
D52n8951_p0748b08║離而為死。死而不滅。則有鬼神。故知鬼神之情狀死
D52n8951_p0748b09║生人鬼之道若隂陽晝夜日月寒暑之往來。誰能自
D52n8951_p0749a01║滅。同于草木乎。或言人物但稟氣而生。不知精魂為
D52n8951_p0749a02║靈知也。但氣無知。則草木而已豈可謂人歟。人之神
D52n8951_p0749a03║曰魂睡則為夢。即有知之心耳。或謂魂為氣。氣非有
D52n8951_p0749a04║知也。若視聽言動。皆曰氣之所為。必由心帥之以應
D52n8951_p0749a05║事是亦精與氣合而為用也。豈可謂魂為氣乎。庸常
D52n8951_p0749a06║之人。素無修心養性之功。一隔生死。不復知有前身
D52n8951_p0749a07║之事。是不足以為證。故聖人不及詳言也。葢儒者志
D52n8951_p0749a08║在排佛。故作人死斷滅之說。以破生死輪廻之論。不
D52n8951_p0749a09║知反違周孔聖人之意。甚則撥無因果。廢滅天理。以
D52n8951_p0749b01║造物歸于無知。善惡皆無果報。至若仁夭暴壽。敬慎
D52n8951_p0749b02║蒙禍。淫泆獲福。小人僥倖。君子無辜。不明前因。曲為
D52n8951_p0749b03║之說。理則不通障正知見。惑亦甚焉。今略以此一端
D52n8951_p0749b04║辨之。餘說自當解矣。但比丘之法。以出俗離倫斷煩
D52n8951_p0749b05║惱生死。為對治凡夫貪著之病此小乗權教。有沈空
D52n8951_p0749b06║滯寂之偏。故復立大乗菩薩教。以破斥其非。何待儒
D52n8951_p0749b07║者譏其寂滅耶。然佛之為教。自國王大臣長者居士。
D52n8951_p0749b08║以至天龍鬼神一切品類。佛皆隨類化身。說一切善
D52n8951_p0749b09║法究竟。皆至如來之地。非但出家一門之為至也。又
D52n8951_p0750a01║何待儒者譏其權迹。為無父無君以亂倫哉。况此土
D52n8951_p0750a02║乃南洲東隅。偏近東海。三界隔別。人鬼異途。至于因
D52n8951_p0750a03║緣果報。無以為證故夫子未及詳言者。必待中土聖
D52n8951_p0750a04║人之教。始盡其義中土者。中印度之地。東西去海。遠
D52n8951_p0750a05║近得中古今諸佛。咸降生于彼佛生之時三界相通
D52n8951_p0750a06║幽明互現凡佛言教一一可証舉三世則知因識果
D52n8951_p0750a07║立諸教而究竟佛乗乃能法被十方。化行萬類所至
D52n8951_p0750a08║之處教文義理。咸出彼教之上。莫不歡忻踊躍信受
D52n8951_p0750a09║奉行。自漢以來。經書迭至。究其指歸。誠所謂窮心性
D52n8951_p0750b01║之原。入至善之地者也。又非但文字而已。至如日月
D52n8951_p0750b02║雲霞。飛潛動植。色聲香味。而咸臻妙理。此教之體也。
D52n8951_p0750b03║得失違順。生死苦樂。事物遷流。而常住真性。此教之
D52n8951_p0750b04║相也。文音語默。食作動息。威儀典章。而隨機普應。此
D52n8951_p0750b05║教之用也。具是三者。其道大行矣。孰能排而毀之。拒
D52n8951_p0750b06║而絕之乎。智者體吾佛之理。觀孔子之道。性理之學。
D52n8951_p0750b07║益加詳焉。而勸善戒惡之文。尤為𦂳切。大有功于名
D52n8951_p0750b08║教。豈可自生違背。蔽吾心之良知也哉。
D52n8951_p0750b09║
D52n8951_p0751b01║觀心辨沈士榮（明）
D52n8951_p0751b02║晦菴先生曰。佛有觀心之說。夫心者人之所主乎
D52n8951_p0751b03║身一而不二者也。為主而不為客。命物而不命于
D52n8951_p0751b04║人。故以心觀物。則物之理得。今復有物以反觀于
D52n8951_p0751b05║心。則是心之外。復有一心。而能管乎此心也。聖人
D52n8951_p0751b06║之學。本心以窮理。順理以應物。葢如此也。○又曰
D52n8951_p0751b07║佛氏之學。以心求心。以心使心。如口齕口。如目視
D52n8951_p0751b08║目。其機危而迫。其途險而塞。其理虚而其勢逆。葢
D52n8951_p0751b09║其言雖若有相似者。而其實不同。葢如此也。然非
D52n8951_p0752a01║審思明辨之君子其孰能無惑于斯耶。
D52n8951_p0752a02║解曰。心該萬法。法徹心源。至理難知。觀心斯得。故世
D52n8951_p0752a03║尊初成正覺。歎曰奇哉。我今普見一切眾生。具有如
D52n8951_p0752a04║來智慧德相。但以妄想執著而不証得。葢人由迷此
D52n8951_p0752a05║心體。不知返求。外為六塵所惑。內生沈掉二病。是以
D52n8951_p0752a06║局促無知。偏僻異見。惟佛如來返觀此心。頓悟本性。
D52n8951_p0752a07║成等正覺。故于世間無量百千法門。出世無量百千
D52n8951_p0752a08║法門。莫不洞明無礙。廓徹無違。故號三界大師。十方
D52n8951_p0752a09║慈父。今儒者尚不自識本心。豈能以心觀物哉。所謂
D52n8951_p0752b01║人之主乎身一而不異者。即今出入六根緣染之識
D52n8951_p0752b02║神也。命物而不命于人者。即取著六塵而妄生我相
D52n8951_p0752b03║者也。以心觀物。則物之理得者。即周徧計度。似是而
D52n8951_p0752b04║非。如夜見枯株。疑以為人之類。葢不識自心則其本
D52n8951_p0752b05║已失。安能觀物明理哉。其所謂今復有物以反觀乎
D52n8951_p0752b06║心者如古德云。境無心外境。見境即見心是也。其所
D52n8951_p0752b07║謂則是此心之外。復有一心。而能管乎此心者。非也。
D52n8951_p0752b08║二祖云覓心了不可得。一心尚無。豈復有二哉。吾佛
D52n8951_p0752b09║之徒。本無如是之見也。又謂聖人之學。本心以窮理。
D52n8951_p0753a01║順理以應物。惟此言得之矣。但儒者錯解其義耳。虞
D52n8951_p0753a02║書曰。人心惟危。道心惟微。惟精惟一。允執厥中。此心
D52n8951_p0753a03║學之源也。人心妄想也。由執著顛倒。故危。道心天理
D52n8951_p0753a04║也。非思議之所能及。故微。精者不昧。一者不雜。由無
D52n8951_p0753a05║思故不昧。無為故不雜。乃能盡其至誠。固守此中道
D52n8951_p0753a06║也。中者即中庸之中在心而不在物。在內而不在外。
D52n8951_p0753a07║子思所謂喜怒哀樂未發者是也子思但以情識未
D52n8951_p0753a08║動即是中。義與吾佛一念無生之理相近止欠悟耳。
D52n8951_p0753a09║儒者釋中曰不偏不倚無過不及乃已發中節之和
D52n8951_p0753b01║也。便違子思之意矣。葢喜怒哀樂未𤼵之時。無有形
D52n8951_p0753b02║相可見。豈有偏倚過與不及之事。乎。又分釋曰未發
D52n8951_p0753b03║之中不偏不倚。已發之中無過不及。亦非也。子思未
D52n8951_p0753b04║嘗指已發為中。此又擅改經旨者焉。及解允執厥中。
D52n8951_p0753b05║皆曰已發之中。是儒者不知中之為義而妄釋之也。
D52n8951_p0753b06║君子時中者。言守此未發之中。心常不妄動也。子曰
D52n8951_p0753b07║易無思也。無為也。寂然不動。感而遂通天下之故者。
D52n8951_p0753b08║亦中和之義也。由無思無為未發之中。精一固執。則
D52n8951_p0753b09║寂然不動。故能感物應機。而通變無窮矣。若此可謂
D52n8951_p0754a01║本心以窮理。順理以應物者也。若未能造思慮未發
D52n8951_p0754a02║之時。終不識心之本體。如是之人。聞無思無為。寂然
D52n8951_p0754a03║不動之說。則茫然罔措。且不知聖人之道。何所謂中。
D52n8951_p0754a04║不識聖人之言。則曲為之解曰。聖人無心。則釋曰無
D52n8951_p0754a05║私心。曰聖人無為。則釋曰無所作為。是皆以有心有
D52n8951_p0754a06║為度聖人也。且得罪于堯舜周孔矣。何謂佛哉。彼既
D52n8951_p0754a07║不知觀心之妙。徒欲以徧計之妄心。觀物以窮理。譬
D52n8951_p0754a08║如塵鏡未磨。水漩未止。擬求鑒物。未之有也。是不知
D52n8951_p0754a09║此理在內。惟務外求。故學解益多。去道益遠矣。惟吾
D52n8951_p0754b01║佛觀心之道。不住六塵。頓息思慮。了悟本性。名為反
D52n8951_p0754b02║觀。水潦和尚有云。如來百千三昧。無量玅義。今日被
D52n8951_p0754b03║我一毫端識將去了。此反觀之妙也。一日觀心証理。
D52n8951_p0754b04║則天下萬事萬物之理。皆貫通焉。夫子亦曰一日克
D52n8951_p0754b05║己復禮。天下歸仁焉則亦求其在內者矣。今儒者未
D52n8951_p0754b06║嘗用力于此。輙妄議之。謂以心求心。如口齕口。如目
D52n8951_p0754b07║視目。其機危而迫。其途險而塞。其理虚而其勢逆者。
D52n8951_p0754b08║嗚呼。其可謂迷之甚矣。楞嚴經云。吾見之時人皆見
D52n8951_p0754b09║吾之見。吾不見時。何不見吾不見之地。以心求心。此
D52n8951_p0755a01║語明矣。若思慮未息。生滅宛然。若見若聞。皆為塵相。
D52n8951_p0755a02║須是離聲離色。聞見常真。即是見吾不見之處。真聞
D52n8951_p0755a03║真見。全顯本心。愚者自生迷悶。故有如是顛倒。果能
D52n8951_p0755a04║審明思辨。于此必有得焉。譬如百鍊真金又何憂火
D52n8951_p0755a05║試者歟。以心使心。吾佛本無如是之說也。
D52n8951_p0755a06║
D52n8951_p0755a07║
D52n8951_p0755a08║
D52n8951_p0755a09║
D52n8951_p0755b01║內教外教辨沈士榮（明）
D52n8951_p0755b02║或問晦翁曰。只為佛從心上起工夫。其學雖不然
D52n8951_p0755b03║却有本。儒者只從言語文字上作有知。此事只做
D52n8951_p0755b04║一塲說話過了。所以輸與他。答曰彼所謂心上工
D52n8951_p0755b05║夫本不是。却勝儒者多。○程子曰。釋氏之學。于敬
D52n8951_p0755b06║以直內。則有之矣。義以方外則未之有也。故滯固
D52n8951_p0755b07║者入于枯槁。疏通者歸于恣肆。此佛教所以隘也。
D52n8951_p0755b08║吾道則不然。率性而已。斯理也。聖人于易備言之。
D52n8951_p0755b09║又曰。佛有一個覺之理。可敬以直內無義以方外。
D52n8951_p0756a01║其直內者。要之亦不是。○晦翁曰。今說求放心。却
D52n8951_p0756a02║似釋氏說入定一般。但彼到此便死了。吾輩却要
D52n8951_p0756a03║此心主宰得定。賴此做事業。所以不同。○因說程
D52n8951_p0756a04║子耳無聞目無見之說。答曰。決無此理。釋教云塵
D52n8951_p0756a05║既不緣。根無所著。反流全一。六用不行。葢他意謂
D52n8951_p0756a06║六根不與六塵相緣。則[(冰-水+〡)*ㄆ]拾六根之用。反復歸于
D52n8951_p0756a07║本體。而使之不行。顧烏有此理。
D52n8951_p0756a08║辨曰。教有內外不同。故造理有淺深之異。求之于內
D52n8951_p0756a09║心性是也。求之于外。學解是也。故心通。則萬法俱融
D52n8951_p0756b01║著相。則目前自昧。嗚呼。外求之失。斯為甚矣。今儒學
D52n8951_p0756b02║之弊。浮華者固以辭章為事。純實者亦不過以文義
D52n8951_p0756b03║為宗。其視心學。則皆罔然也。宋之大儒。深知其病。又
D52n8951_p0756b04║知吾心上工夫為有本。是當敦本抑末以斥其言語
D52n8951_p0756b05║文字之非。可也。而復以心上工夫不是。何自為矛盾
D52n8951_p0756b06║與。本既不是。何謂却勝儒者乎。此其不能窮心學之
D52n8951_p0756b07║理于吾佛之道。深自惑亂而不能取決也。觀伊川之
D52n8951_p0756b08║言亦然。夫既愍吾道為有內無外矣。果能以內為本。
D52n8951_p0756b09║得本何憂于末哉繼言枯槁恣肆。又愍吾教之隘。是
D52n8951_p0757a01║未見其大者矣。既曰佛有覺之理。為敬以直內。復云
D52n8951_p0757a02║要之亦不是。皆反覆自惑之言。豈真知此理也哉。若
D52n8951_p0757a03║率性之說。亦不出吾心上工夫。必取証于易。易乃心
D52n8951_p0757a04║上之妙理。先儒不窮本心之體。遂不明良知良能之
D52n8951_p0757a05║所自出。謂有氣而後有知。乃推性命之源于氣。指性
D52n8951_p0757a06║為氣中之理。以氣循理為道。故隨事隨物以明理。不
D52n8951_p0757a07║知天地人物。形氣皆生于覺性之中。而吾之本心玅
D52n8951_p0757a08║明徧照。已在思慮未發之時。若有得于此。即時中之
D52n8951_p0757a09║義也。失此不能少存于內。徒追求于事物之末。謂之
D52n8951_p0757b01║義以方外。豈有是哉。取証于易者。易言至神至聖。皆
D52n8951_p0757b02║指不可測不可知之地。故不疾而速。不行而至。又以
D52n8951_p0757b03║無思無為為感通之本。則易所証。固非外矣。中庸曰。
D52n8951_p0757b04║中者。天下之大本。故在養于不睹不聞之間。以無聲
D52n8951_p0757b05║無臭為至。則率性之道。果在外乎。昔者聖人皆以內
D52n8951_p0757b06║學為本。而推其用于外。後世文儒務外。遂不知有心
D52n8951_p0757b07║學之源。乃以學解為事。惟宋河南之學。始言性理。而
D52n8951_p0757b08║有實踐之迹。然但知心之用。而不究心之體。遂不知
D52n8951_p0757b09║養未𤼵之中。又昧太極之理。在兩儀未判之先。或以
D52n8951_p0758a01║物理為性理。故本末體用。于是乎不明。而堯舜周孔
D52n8951_p0758a02║之道微矣。又或以孟子求放心比釋氏入定者非也。
D52n8951_p0758a03║若小乗之定。固以灰滅。更無求放心之意。佛乗之定。
D52n8951_p0758a04║即動常寂。何用求放心耶。其說到此便死了。則說法
D52n8951_p0758a05║度人者。又復生耶。不知佛所謂定。只是妄念不起。而
D52n8951_p0758a06║應機接物。允合其宜。儒者莫知此境。輙妄議之。又解
D52n8951_p0758a07║反流全一。為[(冰-水+〡)*ㄆ]拾六根之用。反復歸于本體。而使之
D52n8951_p0758a08║不行。非也。若人不緣六塵。無所染著。反觀自心。明明
D52n8951_p0758a09║不昧。寂寂常知。名曰圓照。即了悟之地。非學解能到。
D52n8951_p0758b01║悟則謂之內。解則謂之外。此內教外教所以不同也。
D52n8951_p0758b02║儒者專用力于外。凡知解所不能及者。不復窮究。故
D52n8951_p0758b03║不知允執厥中之道。天理流行之處。皆在思慮不起。
D52n8951_p0758b04║物欲淨盡之時。踐履雖專。終不入聖人之域矣。葢因
D52n8951_p0758b05║疑佛氏之迹為無父無君。遂不究盡其說。使孔聖之
D52n8951_p0758b06║道不明。乃毀佛之過也。惜哉。
D52n8951_p0758b07║
D52n8951_p0758b08║
D52n8951_p0758b09║
D52n8951_p0759b01║執迹解沈士榮（明）
D52n8951_p0759b02║程子曰。釋氏之說。若欲窮其源而去取之。則其說
D52n8951_p0759b03║未能窮。固已化為佛矣。只且于迹上考之。其設教
D52n8951_p0759b04║如是。其正果如何固難為取其心而不取迹。有是
D52n8951_p0759b05║心。則有是迹。○晦翁曰伊川所謂只消就迹上斷
D52n8951_p0759b06║他便了。他既迯其父母。雖說得如何道理。也使不
D52n8951_p0759b07║得。如此足以斷之矣。
D52n8951_p0759b08║解曰。德山云窮諸玄辨。似一毫置于太虚。竭世樞機。
D52n8951_p0759b09║似一滴投于巨壑。誠哉斯言也。今人欲以文字學解
D52n8951_p0760a01║著述經書。以窮佛理。不過增益知解。終不能入法性
D52n8951_p0760a02║之海。惟法華開權顯實。乃明因緣譬喻等文。皆非實
D52n8951_p0760a03║義。實則非言詞思議之所能及也。故不退菩薩。且不
D52n8951_p0760a04║能知。况世智乎。而程朱大儒。涉獵佛書。不究其旨。乃
D52n8951_p0760a05║以其迹斷之。其不信也宜矣。程朱氏既往。今之學者
D52n8951_p0760a06║惑焉。乃為之解。昔釋迦世尊。逃父母。捨王位。逾城出
D52n8951_p0760a07║家。毀形壞服。取異當世。以名教論之。以為不忠不孝。
D52n8951_p0760a08║無父無君者。是大不然。且輪王七寶之榮。天帝五欲
D52n8951_p0760a09║之富。泰來運合。賞閱暫時。報盡沈淪。悲哀永久。此有
D52n8951_p0760b01║漏之因。暫處人天。心生貪著。惡業便起。不久當墮惡
D52n8951_p0760b02║道。如來于寂光土中。佛眼所照。見諸眾生輪廻六趣。
D52n8951_p0760b03║長劫受苦。于是發大慈悲。假諸方便。降神母胎。八相
D52n8951_p0760b04║成道。上救君父。下濟眷屬。以及一切眾生。出離生死
D52n8951_p0760b05║苦海。俱登菩提彼岸其為功德。廣大難量豈可執其
D52n8951_p0760b06║方便權迹。妄生誹謗者哉。今以譬喻。更明此義。譬如
D52n8951_p0760b07║有一長者財富無比。止有一子。鍾愛甚篤。子又至孝。
D52n8951_p0760b08║省視無闕。并諸眷屬。顧念莫捨。凡有所適。必與之俱。
D52n8951_p0760b09║而此長者。依海而住。船舶甚多。僮僕無數。採取珍寳。
D52n8951_p0761a01║往來海上。他日長者。欲適他國。遂以巨舟。載其眷屬。
D52n8951_p0761a02║經汎海洋。復逾歲月。檣櫓柂櫛。各有損壞。船之根底。
D52n8951_p0761a03║亦有𦉑隙。若值風濤。將見沈溺。其子有智。察知斯事。
D52n8951_p0761a04║又知其父。別有堅固大船。尚在他岸所乗之舟。人物
D52n8951_p0761a05║繁重。意欲往彼。不可速去。設以此難。告于父母。請往
D52n8951_p0761a06║取船。知必不許。其餘僮僕不堪所使。亦不知彼大船
D52n8951_p0761a07║所在。其子有智。密思方便。不告父母。夜半逾出。將二
D52n8951_p0761a08║童子。駕一小舫。疾行至彼。既得大船。心甚安穩天色
D52n8951_p0761a09║且明。父乃覓子。忽聞迯逝。驚泣嗟怨。四望求索。連日
D52n8951_p0761b01║不得。方擬行舟。風濤大作。檣摧柂折漏水。入舟大眾
D52n8951_p0761b02║恐懼。知必沈溺。爾時其子。駕彼大船。乗風而至。甫及
D52n8951_p0761b03║敗舟。急扶父母。及諸眷屬。數千百人。咸免溺死得以
D52n8951_p0761b04║全歸。設若此子。先作思惟。我若迯逝。使父憂惱。是為
D52n8951_p0761b05║不可。當全忠孝。義同溺死。為此至德。與私自迯逝。取
D52n8951_p0761b06║船救父。孰為優劣。儒者因疑其迹。不究其道。所以為
D52n8951_p0761b07║義者。不過甘同溺死而已。豈不哀哉。先儒不信生死
D52n8951_p0761b08║輪廻之說。任運業識。不計沈浮。于佛出世之理。重有
D52n8951_p0761b09║惑焉。不知世間常道。有出世之道具焉。所以為大忠
D52n8951_p0762a01║大孝者。非但服勞奉養而已。欲盡為人之道。必當深
D52n8951_p0762a02║究佛道也。其可忽諸。
D52n8951_p0762a03║
D52n8951_p0762a04║
D52n8951_p0762a05║
D52n8951_p0762a06║
D52n8951_p0762a07║
D52n8951_p0762a08║
D52n8951_p0762a09║
D52n8951_p0762b01║儒者叅禪辨沈士榮（明）
D52n8951_p0762b02║晦翁曰韓退之接引僧徒。要他歸儒。不過文暢靈
D52n8951_p0762b03║師惠師之徒皆破賴底僧及晚年見大顛說得濶
D52n8951_p0762b04║大勝妙自然不得不服人多要出脫退之。也不消
D52n8951_p0762b05║得。恐亦有此理也。○又曰某年十五六時。嘗留心
D52n8951_p0762b06║于此。一日在劉病翁所會一僧。與語。其僧只相應
D52n8951_p0762b07║和了。也不說是不是。却與劉說。某也理會得個昭
D52n8951_p0762b08║昭靈靈底禪。某遂疑此僧。更有妙處。遂去叩問。見
D52n8951_p0762b09║他說得煞好。及去赴試。便用他意思胡說。試官被
D52n8951_p0763a01║某說動了。遂得舉。後赴同安任。時年二十四五。始
D52n8951_p0763a02║見李先生與他說。李先生只說不是。某却疑李先
D52n8951_p0763a03║生理會此未得。再三質問。只教看聖賢言語。某遂
D52n8951_p0763a04║將禪來倚閣意中謂禪亦自在。且將聖人書讀。讀
D52n8951_p0763a05║來讀去。一日覺聖賢言語。漸漸有味。回頭看釋氏
D52n8951_p0763a06║之說。漸漸破綻。𦉑漏百世。
D52n8951_p0763a07║辨曰。佛之法門多矣。東流此土者四。曰講。曰禪。曰律。
D52n8951_p0763a08║曰祕密。皆大行于天下。惟講與禪。繼述尤多。又為名
D52n8951_p0763a09║士大夫之所宗尚。雖入門不同。而証理則一。專之則
D52n8951_p0763b01║有得。兩可則無成。若無思入講。不能通貫諸經。知解
D52n8951_p0763b02║叅禪。無由超悟至理。故習講者。觀諸經論。文義玄微。
D52n8951_p0763b03║苟不深思。莫能通解。解終趨行。乃絕言思。能所兩忘。
D52n8951_p0763b04║名為入位。古德云。先以聞解信入。後以無思契同。是
D52n8951_p0763b05║也。叅禪者則異于是。惟單提直指。不尚多聞。但悟一
D52n8951_p0763b06║心。萬行斯備。故祖師云。我宗無語句。亦無一法與人。
D52n8951_p0763b07║又云。思而知。議而解。盡是鬼家活計。必也六根不動。
D52n8951_p0763b08║一念無生。于此等時。頓見本性。了悟至理。然後應機
D52n8951_p0763b09║接物。自然頭頭合道。處處圓通。此叅禪之大略也。若
D52n8951_p0764a01║當時大顛和尚。實與退之說禪。退之豈能即悟至理。
D52n8951_p0764a02║亦不過以名相開諭之而已。此晦翁所謂濶大勝妙。
D52n8951_p0764a03║正名相邊事也。退之果能悟禪。則後來見識。必當與
D52n8951_p0764a04║前不同。其答張籍等書。豈肯自為晦匿之辭。既疑似
D52n8951_p0764a05║若此。則胸中所見可知矣。唐宋諸儒。如白樂天。柳子
D52n8951_p0764a06║厚。蘇東坡。黃山谷等。雖曰叅禪。亦不過知解而已。非
D52n8951_p0764a07║徹悟者也。至如裴休。楊大年。張商英。張九成。數人悟
D52n8951_p0764a08║則悟矣。保養受持。則又未可知也。此叚大事不是說
D52n8951_p0764a09║了便休必要在塵勞裡不埋沒了方名解脫中人昔
D52n8951_p0764b01║圓悟和尚。得法之後。在五祖演禪師會下。最為上首。
D52n8951_p0764b02║偶然流注不在。即轉語參差。上上根人。專志此事。猶
D52n8951_p0764b03║有未盡。豈有身居名利之塲。又非果位菩薩。安得不
D52n8951_p0764b04║失念者哉。今儒者輕易論禪。誠可歎也。况朱晦翁所
D52n8951_p0764b05║遇之僧。又非大顛之比。必小有學解。妄稱證得。尚不
D52n8951_p0764b06║識禪為何事。烏足為晦翁師問哉。夫禪。悟門也。悟則
D52n8951_p0764b07║轉凡成聖。轉識成智。如斬一握𮈔。一斬一切斷。如鑛
D52n8951_p0764b08║成金。不重為鑛。豈有疑貳進退。反復生謗者乎。且晦
D52n8951_p0764b09║翁弱冠之時。未曾親見智人。而杜撰叅禪。不出情識
D52n8951_p0765a01║境界。若急與辨。斥剪其枝蔓。尚恨其遲。此僧不能如
D52n8951_p0765a02║此。便當斂手而退。却將昭昭靈靈引之。此則偏悟醒
D52n8951_p0765a03║醒。認賊為子。及其再來叩問。添得知解轉多。故云說
D52n8951_p0765a04║得煞好晦翁由是錯解禪意。反將其說為應舉之資。
D52n8951_p0765a05║久久破綻。豈不宜哉。晦翁如此保認。是將禪為知解
D52n8951_p0765a06║邊事。及見李延平。遂有倚閣自在二說。顯然生滅流
D52n8951_p0765a07║注。議論橫生。遂用心以著述為事。其分別事理字義
D52n8951_p0765a08║最為詳盡。至于性理未達道體之妙。于是旁思熟慮。
D52n8951_p0765a09║任情起見。則去聖人之道為有間矣。其論禪謂曹洞
D52n8951_p0765b01║宗說得細。故法嗣中絕。臨濟說粗枝大葉禪。故久遠。
D52n8951_p0765b02║此強辨也。故洞山密傳寳鏡三昧。又勘辨諸方言句
D52n8951_p0765b03║有三種滲漏。其所立宗旨漸涉知解而義路不絕正
D52n8951_p0765b04║是粗處。以晦翁所見。頗彷彿其影像。是故謂之細。臨
D52n8951_p0765b05║濟門風峻拔。超情離見。非上上根人。一聞千悟者。無
D52n8951_p0765b06║能窺其蹊徑。正是細處。晦翁于此罔然。故謂之粗。然
D52n8951_p0765b07║佛法流傳。如乳益水水味漸多乳味自絕絕者。非深
D52n8951_p0765b08║妙而絕也。乃久而弊。弊而壞。乃事物之常也。臨濟之
D52n8951_p0765b09║禪久遠非粗而能遠也。葢授受之際不苟與人。見齊
D52n8951_p0766a01║于師方傳師旨。故其法嗣。皆佛門梁棟。足以繼志述
D52n8951_p0766a02║事。此其所以久遠而繁盛也。儒者之論反之。知其不
D52n8951_p0766a03║識禪也。
D52n8951_p0766a04║
D52n8951_p0766a05║
D52n8951_p0766a06║
D52n8951_p0766a07║
D52n8951_p0766a08║
D52n8951_p0766a09║
D52n8951_p0766b01║論禪近理辨沈士榮（明）
D52n8951_p0766b02║中庸序曰。彌近理而大亂真。晦翁云。釋氏之學。與
D52n8951_p0766b03║吾儒甚相似處。如有物先天地。無形本寂寥。能為
D52n8951_p0766b04║萬象主。不逐四時凋。又撲落非他物。縱橫不是塵。
D52n8951_p0766b05║山河及大地。全露法王身。又若人識得心。大地無
D52n8951_p0766b06║寸土。看他是甚麼樣見識。今區區小儒。怎生出得
D52n8951_p0766b07║他手。宜其為他揮下也。又云此是法眼禪師下一
D52n8951_p0766b08║派宗旨如此。今之禪家。皆破其說。以為有理路。落
D52n8951_p0766b09║窠臼。礙正知見。今多是麻三斤。乾屎橛之說。謂之
D52n8951_p0767a01║不落窠臼。不墮理路。妙喜之說如此。又有𮋒轉。不
D52n8951_p0767a02║如此說時。○問禪家說無頭當底話。是如何。曰。他
D52n8951_p0767a03║說分明處。却不是。只內中一句黑如漆者。便是𦂳
D52n8951_p0767a04║要處。于此曉得時便都曉得。
D52n8951_p0767a05║辨曰。舉知解門。則以為近理。舉証悟門。莫契其當機。
D52n8951_p0767a06║不入悟階。何由與辨。如人徧身是病。不知痛癢所在。
D52n8951_p0767a07║則難治也。今欲治其不治之病。姑即其說論之。如近
D52n8951_p0767a08║理亂真者。譬莠之類禾。必當辨其非禾。石之類玉。必
D52n8951_p0767a09║當辨其非玉其所謂甚相似者。必似是而非者也。今
D52n8951_p0767b01║舉而讚之。竟未有以非之。既未有以非之。則不應以
D52n8951_p0767b02║近理目之。不能辨其非真。則不應以亂真斥之。夫知
D52n8951_p0767b03║其識見之高。愍小儒為其揮下。則當詳辨其近理非
D52n8951_p0767b04║理之處。亂真非真之事。使學者了然知其謬妄。何恨
D52n8951_p0767b05║真偽之不分也歟。若如泛說以僻之。何以服天下後
D52n8951_p0767b06║世乎。此叚偈頌。乃第二門知解中意。可以聞解信入。
D52n8951_p0767b07║非契証門也。故云有理路。落窠臼。若契証門。如禪者
D52n8951_p0767b08║問答機鋒相接。離言顯智。離智顯體。為人解粘去縛。
D52n8951_p0767b09║其間間不容髮。少有失機。名有話墮若圓智相對。機
D52n8951_p0768a01║如轉凡。針芥相投。昭如皎日。豈可謂之黑如漆乎。儒
D52n8951_p0768a02║者罔知其意隨語求解豈有曉得之理又禪門。文字
D52n8951_p0768a03║性離。思惟路絕。意不在言唯機所適儒者于此罔措。
D52n8951_p0768a04║乃云又有𮋒轉。不如此說時。尤為可笑。雲門曰。我若
D52n8951_p0768a05║一向舉揚宗教。法堂裏草須深一丈。若向上事。非但
D52n8951_p0768a06║儒者不會。而僧門鈍置者多矣。若諸宗匠。肯為人說
D52n8951_p0768a07║義理邊事。儒者必無疑謗然終不為說者吾解脫之
D52n8951_p0768a08║中無一字可得若有可得依前流浪迯逝又何益于
D52n8951_p0768a09║世哉。論至此豈但為儒者憂。正為吾僧門之（深憂也。嗚呼。）。
D52n8951_p0768b01║作用是性解沈士榮（明）
D52n8951_p0768b02║晦翁曰。上蔡云。佛所謂性。正聖人所謂心。佛所謂
D52n8951_p0768b03║心。正聖人所謂意。心只是該得這理。佛氏元不曾
D52n8951_p0768b04║認得這理一節便認知覺運動是性。如視聽言貌
D52n8951_p0768b05║思。聖人則各有其理。佛氏只認得能視能聽能思
D52n8951_p0768b06║能動底便是性。不管橫來竪來。他都認作性。最怕
D52n8951_p0768b07║人說這理字都要除掉了。○問釋氏作用是性曰。
D52n8951_p0768b08║便只是這性。他說得也是。孟子曰。形色天性也。惟
D52n8951_p0768b09║聖人然後可以踐形。便是此性。如彼說視聽言動
D52n8951_p0769a01║底是誰。便是這個。故其言曰在眼曰見在耳曰聞。
D52n8951_p0769a02║在鼻嗅香。在舌談論。識者知是佛性。不識喚作精
D52n8951_p0769a03║魂。他也說得好。所以直指人心。見性成佛。他只要
D52n8951_p0769a04║你見得言下便悟。做處便徹。見得無不是此性也。
D52n8951_p0769a05║說存心養性。養得來光明寂照。無所不徧。無所不
D52n8951_p0769a06║通。唐張拙詩云光明寂照徧河沙。凡聖含靈共一
D52n8951_p0769a07║家。又云實際理地。不受一塵。佛事門中。不舍一法。
D52n8951_p0769a08║他本自說得是所養者也。是只是差處便在這裡。
D52n8951_p0769a09║吾儒所養者。是仁義禮智。他所養者。只是視聽言
D52n8951_p0769b01║動。儒者則全體中。自有許多道理。各自有分別。有
D52n8951_p0769b02║是非。降衷秉彛。無不各具此理他則只是見得個
D52n8951_p0769b03║渾崙底物事。無分別。無是非。橫也是。竪也是。直底
D52n8951_p0769b04║曲底皆是。非禮而視也是此性。以理而視也是此
D52n8951_p0769b05║性。少間用處都差。所以七顛八倒。無有是處。吾儒
D52n8951_p0769b06║只是一個真實道理。他亦云惟此一事實。餘二即
D52n8951_p0769b07║非真。他只說得一邊。只認得人心。無所謂道心。所
D52n8951_p0769b08║爭處只在此。吾儒說無不周無不徧他亦說無不
D52n8951_p0769b09║周無不徧。然人倫上不能周徧。更說甚周徧。
D52n8951_p0770a01║解曰。大覺無思。乃徧知于法界。識情有著。徒妄起于
D52n8951_p0770a02║塵勞。佛與眾生。本同一體。但因迷悟。見有殊途。佛性
D52n8951_p0770a03║只在眼耳鼻舌之間。妙用不離見聞覺知之際。直是
D52n8951_p0770a04║一塵不受。一法不舍。名為直至道塲。頓見本來面目。
D52n8951_p0770a05║今以生滅垢心見。輪廻見。翳目生花。又求實花生處。
D52n8951_p0770a06║徒勞分別妄費精神者也。古德云。中間些子誵訛處。
D52n8951_p0770a07║千聖那能著眼窺。真性現時。若擊石火。閃電光。急著
D52n8951_p0770a08║精彩。認得依前不是此處正是迷悟𨵿子。得則速証
D52n8951_p0770a09║真常。失則速入塗炭。楞嚴經云。如我按指。海印發光。
D52n8951_p0770b01║汝暫舉心。塵勞先起。只如視聽言動。皆真性發現。若
D52n8951_p0770b02║無心體會。即森羅萬象。一鑑昭然。此按指發光所謂
D52n8951_p0770b03║一念不生。全體現也。若說是性。即是認着影子。使毫
D52n8951_p0770b04║釐繫念。瞥爾情生。業相宛然。仍相迷倒。此舉心塵起。
D52n8951_p0770b05║所謂六根纔動被雲遮也。到此着力不得。晦翁所謂
D52n8951_p0770b06║差處。正是大疑惑也。仁義禮智皆是就人事立名乃
D52n8951_p0770b07║事物𮜿則豈可謂本性便是此理本性乃一念未起。
D52n8951_p0770b08║事物未形。即是明覺之體。若常覺不昧。不為六塵所
D52n8951_p0770b09║惑。養成聖胎。佛門號曰如來。儒者稱為神聖。只是本
D52n8951_p0771a01║無私欲。純一之天理也。以此應事接物。乃可不思而
D52n8951_p0771a02║得。不勉而中。無為而成。所以仁者見之謂之仁。智者
D52n8951_p0771a03║見之謂之智。是無心于仁智。而仁智由是出生也。此
D52n8951_p0771a04║天理者。未見仁智之名發之于外乃有仁智之用故
D52n8951_p0771a05║本性即是天理。天理即是明覺。非在外也。若以五常
D52n8951_p0771a06║之理為性。不可言百姓日用而不知。百姓。庸常之人
D52n8951_p0771a07║也。情發未必中節。豈能日用五常之理耶。若以本心
D52n8951_p0771a08║明覺為性。百姓曷常不覺哉。然覺性在視聽言動日
D52n8951_p0771a09║用之間。而不自覺。常被塵勞所惑。自昧其明。故曰知
D52n8951_p0771b01║道者鮮矣。由是言之。周孔以上聖人。亦皆以本覺為
D52n8951_p0771b02║性也。如易有太極。是生兩儀。則本性明覺。在天地之
D52n8951_p0771b03║先。兩儀未判。豈便有仁義禮智之用。及兩儀既判。資
D52n8951_p0771b04║始資生。萬物化成。則此本性明覺之理。乃徧于萬事。
D52n8951_p0771b05║有五常之名也。三代而上。未有佛可名。惟聖帝繼天
D52n8951_p0771b06║立極。推本于天。言人得此明覺之理于天。故曰天命
D52n8951_p0771b07║之謂性。性者言人皆以此明覺為體也。率依此覺性
D52n8951_p0771b08║而常不昧謂之道。修者。即養其喜怒哀樂未𤼵之中
D52n8951_p0771b09║也。中者。私欲未起之時純乎天理者也。私欲未起。則
D52n8951_p0772a01║無思無為。寂然不動。寂者誠也。至誠無息。故曰道不
D52n8951_p0772a02║可須臾離也。繼之以戒懼不睹不聞之際。不使隱微
D52n8951_p0772a03║之或動。皆是養此未發之中。常覺不昧。故發為中節
D52n8951_p0772a04║之和。則仁義禮智之理。不待思而中矣。斯所以為教。
D52n8951_p0772a05║後章言誠者寂也。明者覺也。寂而覺曰天之道。覺而
D52n8951_p0772a06║寂曰人之道皆修道之義也。乃至大學之明德明命。
D52n8951_p0772a07║皆是指此本覺之理。我所謂佛。儒者所謂天。其體一
D52n8951_p0772a08║也如云即心即佛。亦可言即性即天若如此體會相
D52n8951_p0772a09║去亦不甚遠。但聖人得此理。乃立世間治教之法。吾
D52n8951_p0772b01║佛得此理。乃立世間出世間解脫之法。儒門但明天
D52n8951_p0772b02║人之道。吾佛則明四聖六凡之道。若盡天人之道。則
D52n8951_p0772b03║可以趨佛道矣。其于性理不悟。則天人之理有所不
D52n8951_p0772b04║明又安能究佛氏之理乎。其所謂全體之中。自有許
D52n8951_p0772b05║多道理非也。葢全體之中。無一物一事可見。豈有許
D52n8951_p0772b06║多道理耶。若謂𤼵用中。有許多道理。有分別是非。則
D52n8951_p0772b07║可安得以用為體乎。言所養者是仁義禮智。不知所
D52n8951_p0772b08║用者復是何物。若言所養者。乃未𤼵之中道。明覺之
D52n8951_p0772b09║天理。發而中節者。乃仁義禮智之用。事物之當然。豈
D52n8951_p0773a01║不明且盡與。孔子曰為仁由己。孟子曰由仁義行。皆
D52n8951_p0773a02║己𤼵中節之用也。葢克己復禮。體也。天下歸仁。用也。
D52n8951_p0773a03║由體可以發用。故其要在明。心體也。彼不知心體之
D52n8951_p0773a04║妙說為渾崙物事。是不見明鏡止水之中森羅萬象
D52n8951_p0773a05║無壞無雜不生分別之心。而妍醜了然。安得有非禮
D52n8951_p0773a06║顛倒之事歟。六塵不緣。則私欲淨盡。安得只有人心。
D52n8951_p0773a07║與夫周徧者。佛言一即一切。一切即一。理自徧周。非
D52n8951_p0773a08║因修得。儒者務用心觀物以求徧。豈能周徧乎。吾佛
D52n8951_p0773a09║于七情未發之時。已空其惡。故惡自不生。儒者于惡
D52n8951_p0773b01║念已形之後。擬欲斷之。其用力固不同矣。若有所得。
D52n8951_p0773b02║則賢者之學。宋儒有焉。聖人之道。未之或知也。其差
D52n8951_p0773b03║者以有為之心為體。故自見得有許多道理。又各自
D52n8951_p0773b04║有分別。有是非。只此三有。存之于心。我相既立。而卷
D52n8951_p0773b05║枝錯節。膠固莫解。不知天下事物之理變通不窮欲
D52n8951_p0773b06║以斯須之明造次之聰略加忖度若有得焉。即自滿
D52n8951_p0773b07║曰。吾分別詳矣。是非辨矣。人或異己則曰我明識道
D52n8951_p0773b08║理。必如是為當也。幸一二之偶中。則眼空四海。無復
D52n8951_p0773b09║他人。若王介甫之徒是也。此謂之我相。我相立而公
D52n8951_p0774a01║心亡矣。凡作此見者。或見用于世。其不敗者鮮矣。良
D52n8951_p0774a02║由認事理為性理。求外學以資于內。倒持本末。源委
D52n8951_p0774a03║失真。其流之弊。以作為為事有以起禍亂之階。可不
D52n8951_p0774a04║慎歟心學不明世教之不幸也。吾安得而默然哉。
D52n8951_p0774a05║
D52n8951_p0774a06║
D52n8951_p0774a07║
D52n8951_p0774a08║
D52n8951_p0774a09║
D52n8951_p0774b01║名儒好佛解沈士榮（明）
D52n8951_p0774b02║程子曰學者于釋氏之說。當如淫聲美色以遠之。
D52n8951_p0774b03║不然。則駸駸然入其中矣。○或問朱子曰今士大
D52n8951_p0774b04║夫晚年都被禪家引去者何故。答曰。是他高似你。
D52n8951_p0774b05║你平生讀許多書。記誦文章。所藉以取功名利祿
D52n8951_p0774b06║之計者。到這裡都靠不得。所以被他降下。他底且
D52n8951_p0774b07║省力。人誰不悅而趨之王介甫平生學力。說許多
D52n8951_p0774b08║道理。臨了捨宅為寺。○又云只緣他打併得心下
D52n8951_p0774b09║清潔。所以本朝李文靖公王文正公楊文公劉元
D52n8951_p0775a01║城呂申公都是甚麼人。也都去學他。○道夫問𪚴
D52n8951_p0775a02║山答陳了翁書。論華嚴大旨。不知諸人何為好之
D52n8951_p0775a03║之篤。曰。只是見不透。故覺他那個好。以今觀之。也
D52n8951_p0775a04║是好。也是動得人。○問𪚴山言道非禮。則蕩而無
D52n8951_p0775a05║止。禮非道。則梏于器數儀章之末。則道乃是一虚
D52n8951_p0775a06║無恍忽。無所凖則之物。此類甚多。如此類。則似禪。
D52n8951_p0775a07║曰。固是。其徒蕭子莊李西山陳默堂皆說禪。𪚴山
D52n8951_p0775a08║沒。西山嘗有佛經疏追薦之。此等皆不可曉。○又
D52n8951_p0775a09║云游定夫晚年亦學禪。○又云此個道理。纔理會
D52n8951_p0775b01║到深處。又易得似禪。須是理會到深處。却又與禪
D52n8951_p0775b02║不相似。學者只是不曾到深處纔到深處定走入
D52n8951_p0775b03║禪去了。譬如人在淮河上立。不知不覺走入畨界
D52n8951_p0775b04║去。如程門高弟游氏。分明是投畨了。雖上蔡𪚴山。
D52n8951_p0775b05║也只在淮河立。游游漾漾。終是看他未破。時時去
D52n8951_p0775b06║他那下探頭。也須疑著他有個好處。○尹和靖日
D52n8951_p0775b07║課金剛經。拜觀音菩薩。
D52n8951_p0775b08║解曰夫理學君子。既造聖賢之域。得盡心養性之道。
D52n8951_p0775b09║豈詖辭淫說邪見僻行之所能惑所能動哉。然為所
D52n8951_p0776a01║動者。必非詖淫邪僻之謂也。且聰明才智出倫之士。
D52n8951_p0776a02║早讀聖賢書。積德立身。功名節義。昭昭出人之表。綱
D52n8951_p0776a03║常之道弗虧。但嫌其有學佛之差。是果悖道如是耶。
D52n8951_p0776a04║非也。乃惑者之妄議耳。如李沆王旦楊億呂公著德
D52n8951_p0776a05║義行業。為盛宋名臣。彼固不耻于學佛。亦未嘗得罪
D52n8951_p0776a06║于名教。顧可輕議其非歟。劉安世陳了翁文章節義
D52n8951_p0776a07║冠世。豈不悅周程之道。然好佛之篤。未有以加之也。
D52n8951_p0776a08║其處患難。臨死生不測之禍。恬然莫能動其心。而害
D52n8951_p0776a09║之者或嘔血而亡。豈非學佛之驗歟。此數君子。未嘗
D52n8951_p0776b01║因好佛而虧行業。傷彛倫也。何謂佛氏為害之尤甚
D52n8951_p0776b02║哉。至于程門高弟。未有過于游楊尹謝。而皆有學佛
D52n8951_p0776b03║之癖。豈信道不篤。晚年遂改節如是耶。二程道南之
D52n8951_p0776b04║語。亦誤許之耶。不然。則其父師拳拳之心。唯恐學者
D52n8951_p0776b05║流入其中。如四子者。肯遽忘之耶。嗚呼是深有得于
D52n8951_p0776b06║周程之意。燭理之精。遂知禪學之妙。不覺趨入其中
D52n8951_p0776b07║矣。朱子論佛氏由義學變入于禪。即解終趨行之道
D52n8951_p0776b08║也。程門高弟造理之深。固不能遏其入禪矣。然考之
D52n8951_p0776b09║五燈。未有深許之者。葢信解而未契悟耳。其所著述
D52n8951_p0777a01║未出儒氏之說。謂之曰類禪。則禪學固如是乎。禪固
D52n8951_p0777a02║非彼所及。然因其有得于此。遂于儒書之理。益加詳
D52n8951_p0777a03║焉。後學耻其歸佛。故矯揉其說。凡聖人之書。有近于
D52n8951_p0777a04║佛者。皆故違經旨。別立異說。惟恐其類禪。理學之差。
D52n8951_p0777a05║皆由于此。其誤世豈淺淺哉。
D52n8951_p0777a06║
D52n8951_p0777a07║
D52n8951_p0777a08║
D52n8951_p0777b01║自私辨沈士榮（明）
D52n8951_p0777b02║晦翁曰近理亂真處。程子自私二字。得其要領。明
D52n8951_p0777b03║道答橫渠書云。人患在自私用智。此大凡人之任
D52n8951_p0777b04║私意耳。下文云豁然而大公。物來而順應。便是不
D52n8951_p0777b05║自私不用智也。○又云佛氏自私昧道今以惡外
D52n8951_p0777b06║物之心。求照無物之地。猶反鑑索照也。亦是絕外
D52n8951_p0777b07║物而求定之意。自私而用智。如世人一等嗜欲。是
D52n8951_p0777b08║不能以有為為應跡。若廓然大公。物來順應。便都
D52n8951_p0777b09║不如此。上不淪于空寂。下不累于物欲。○問明德
D52n8951_p0778a01║而不能推之以新民。可謂是自私。有學佛者王天
D52n8951_p0778a02║順與陸子靜辨論云。我這佛法和耳目鼻舌皆不
D52n8951_p0778a03║愛要天下人各成佛豈得是自私。先生笑云待度
D52n8951_p0778a04║天下人各成佛法却是教是他各各自私。陸子靜
D52n8951_p0778a05║從初亦學佛。嘗言佛差處。是義利之間。某應云。此
D52n8951_p0778a06║猶是第二著。只他根本處便不是。當初釋迦為太
D52n8951_p0778a07║子時出游。見生老病死苦遂厭惡之。入雪山修行。
D52n8951_p0778a08║從上一念。便一切作空看。惟恐割棄之不猛。屏除
D52n8951_p0778a09║之不盡吾儒却不然。葢見得無一物不是此理。無
D52n8951_p0778b01║一理可違于物。佛說萬理俱空。吾儒說萬理俱實。
D52n8951_p0778b02║從此一差。方有公私義利之不同。今學佛者云識
D52n8951_p0778b03║心見性。不知識是何心。見是何性。
D52n8951_p0778b04║辨曰。私莫私于物欲。公莫公于至理。私欲勝。則其見
D52n8951_p0778b05║昧。至理徹。則其見明。况所謂道乎。道者。古今賢聖之
D52n8951_p0778b06║所共由。非自私求利之地也。若謂佛以自私求利為
D52n8951_p0778b07║道不可也。謂佛用智。尤不可也。人之所愛。莫甚于利。
D52n8951_p0778b08║佛則捨愛矣。所利莫甚于生。佛則捨生矣。自私為利
D52n8951_p0778b09║必歸于己。佛無我相。利將誰歸今以佛厭生老病死
D52n8951_p0779a01║而脩出苦之道。謂之自私為利。則儒者不厭苦。而自
D52n8951_p0779a02║甘沈溺。乃謂之大公合義乎。夫用智必䧟人于險。佛
D52n8951_p0779a03║以方便之智。濟度一切眾生。反以為䧟之歟。吾佛之
D52n8951_p0779a04║道。周徧十方。于一切法。平等無二。自不以為公。普濟
D52n8951_p0779a05║六道眾生。猶如一子。自不以為利。智入三世。十方徧
D52n8951_p0779a06║知。一切眾生。若干種心。隨根與法。增長愛護而無失
D52n8951_p0779a07║時。雖知眾生界不可盡。而不暫起一念捨眾生意。此
D52n8951_p0779a08║名佛智。豈世間智術之事乎。彼所謂以惡外物之心。
D52n8951_p0779a09║求照無物之地者。如厭動求靜。避諠趨寂。諸經屢有
D52n8951_p0779b01║彈斥之文。不待辨也。然有形之物可以鑑喻反鑑則
D52n8951_p0779b02║不能照物心無形相無有背面反求則息妄歸真。內
D52n8951_p0779b03║外洞徹。非反鑑之比也。若謂自私用智。如世人一等
D52n8951_p0779b04║嗜欲者。吾佛以慈悲喜捨。勇于向道。尚有過于世人
D52n8951_p0779b05║嗜欲也。孔子亦曰。吾未見好德如好色者是也。古德
D52n8951_p0779b06║云道念若同情念。成佛多時。如來若不勇猛求道。安
D52n8951_p0779b07║能普濟夫羣生哉。今儒氏以有為為應跡。又能廓然
D52n8951_p0779b08║大公。物來順應。斷無是理。設以周徧計度之心。而志
D52n8951_p0779b09║在有為。必先有我相。我相既立。自私則甚焉。于是塵
D52n8951_p0780a01║勞紛動。惡覺競起。至于應跡。豈能廓然。利害𨵿心。有
D52n8951_p0780a02║如重翳。何謂太公。事物之來。機如逐電。造次顛沛。反
D52n8951_p0780a03║覆多矣。安能順應此由自私之為患也。故私莫私于
D52n8951_p0780a04║有我。我相執著。則不能虚心以容物。豈能公于天下
D52n8951_p0780a05║乎。若喜怒哀樂未發之時。有戒懼慎獨之功。不為私
D52n8951_p0780a06║欲所蔽。則天理昭明。雖倉卒發動之際。無能惑亂之
D52n8951_p0780a07║者。故發必中節而和矣。又言吾儒見得無一物不是
D52n8951_p0780a08║此理。無一理可違于物。不知本末之論也。理尊無對。
D52n8951_p0780a09║一而不二者也。隨物之差殊不同而各當其可。如衡
D52n8951_p0780b01║之秤物。物有輕重不同。而衡之錙銖不異故能為天
D52n8951_p0780b02║下之平。其言無一物不是此理者是也。其言無一理
D52n8951_p0780b03║可違于物非也。夫理本無名。必隨事立名。故理之當
D52n8951_p0780b04║長者必違于短。當短者必違于長。當厚必違薄。當薄
D52n8951_p0780b05║必違厚。又如理不當用此物。則違物以從理。豈可謂
D52n8951_p0780b06║無一理不違于物乎。理本也。物末也。但聞末根于本。
D52n8951_p0780b07║未聞本根于末。言理因事而有萬名則可言有萬物
D52n8951_p0780b08║則不可。事可分而理不可分也。理無名相。徹底惟空。
D52n8951_p0780b09║故能徧萬物而各得其宜。若有實體。即有名相。不可
D52n8951_p0781a01║與物作則。可謂理乎。言識心見性者。可識者是塵。可
D52n8951_p0781a02║見者是境。非心性也。如眼能見物。不能自見。若有可
D52n8951_p0781a03║見決定非眼雖不自見。非是無眼。心性亦然。先儒盡
D52n8951_p0781a04║心養性。只在已發處存養。但見得心性發用之處。其
D52n8951_p0781a05║于思慮未起。聖人允執之中。則昧然而莫識。其去孔
D52n8951_p0781a06║子子思為有間矣。指佛氏為自私。豈知佛理者哉。吾
D52n8951_p0781a07║佛以染淨和合為心。純淨無染為性。非真悟者。莫知
D52n8951_p0781a08║心性之體。可輕議歟。至若公私義利之分。非識心見
D52n8951_p0781a09║性者固莫及也。
D52n8951_p0781b01║莊老異同辨沈士榮（明）
D52n8951_p0781b02║或問晦翁曰。佛與莊老不同乎。曰。老莊滅義理人
D52n8951_p0781b03║倫未盡。至佛則人倫絕盡。至禪則義理滅盡。○又
D52n8951_p0781b04║云。至如佛徒。其初亦只是以老莊之言駕說耳。如
D52n8951_p0781b05║遠法師文與肇論之類。皆成片用老莊之意。然他
D52n8951_p0781b06║只是說。都不行。至達磨方始教人自去做。後來禪
D52n8951_p0781b07║學其傳亦如是。○達磨初至。見梁武。不契去。面壁
D52n8951_p0781b08║九年只說人心至善。即此便是不用辛苦修行。又
D52n8951_p0781b09║有人取老莊之說而附益之。其說愈精妙。然只是
D52n8951_p0782a01║不是。○庚桑子一篇都是禪。其他篇亦有禪語。然
D52n8951_p0782a02║但此篇首尾都是。○又云佛氏將老莊文餙其教。
D52n8951_p0782a03║○儒者要得順性命之理。佛氏也只理會這物事。
D52n8951_p0782a04║老氏便要把住這氣。不要散。便會長生。佛氏只見
D52n8951_p0782a05║個物事便放得下。所以生死禍福都不動。只是他
D52n8951_p0782a06║去作弄了。
D52n8951_p0782a07║辨曰。儒者謂老莊絕滅義理人倫者。老子憤當時文
D52n8951_p0782a08║過其質。將漸入于浮偽。乃著書。述上古治民之道。贊
D52n8951_p0782a09║無為之化。反淳朴之風。莊子雖推本其意而矯激過
D52n8951_p0782b01║之。其欲去毀譽。則以堯桀同倫。欲冺善惡。則以曾跖
D52n8951_p0782b02║並稱。乃至齊彭殤。一生死等說。皆祖述老子之意。老
D52n8951_p0782b03║子曰。智慧出。生大偽。莊子曰。聖人生而大盜起。謂世
D52n8951_p0782b04║之尊賢尚智。必有假仁義以為盜賊者。人不之覺。故
D52n8951_p0782b05║謂之大盜。言雖過而意有在也。老莊之說。其要歸于
D52n8951_p0782b06║無心無為安于自然。以為極致。其道足以救飾詐作
D52n8951_p0782b07║為之弊。抑狡計奔競之風。亦未可遽以滅絕義理人
D52n8951_p0782b08║倫而加之也。昔夫子問禮老子。退而贊重之。則夫子
D52n8951_p0782b09║之所尊。亦已存其教矣。後學未識夫子之意。豈宜遽
D52n8951_p0783a01║非之歟。若謂佛棄父母出家。為絕滅人倫。非是實事。
D52n8951_p0783a02║乃應化之迹。實未嘗離親側也。至如隨類化身。普度
D52n8951_p0783a03║萬品。非但出家一事而已。華嚴經云。孝養父母。當願
D52n8951_p0783a04║眾生善事于佛。愛護一切。豈滅人倫者哉。又謂禪則
D52n8951_p0783a05║義理滅盡。非也。禪悟門也。人由六塵而迷。必捨六塵
D52n8951_p0783a06║而悟。義理窠臼者。法塵也。以生心動念。即乖法體。故
D52n8951_p0783a07║絕解以趨行。行起之時。無量妙義亘古今以常說且
D52n8951_p0783a08║不窮也。况絕滅乎。儒門明理如執火照物。照一處。止
D52n8951_p0783a09║見一處。又且不能了了。禪門明理。如雲散日出。大地
D52n8951_p0783b01║山河。無不徧照。又且了然。謂迷解為雲散。頓悟為日
D52n8951_p0783b02║出也。又言佛氏成片用老莊意文餙而附益之。亦非
D52n8951_p0783b03║也。佛說諸經。理深事廣。文博義繁。此土諸師。極口贊
D52n8951_p0783b04║述。未能盡其旨趣。何能假老莊之說耶。葢傳譯解說。
D52n8951_p0783b05║必用此方經書之文以釋之。使讀者易曉。故或取老
D52n8951_p0783b06║莊文句用之。其意未嘗同也夫禪非言語文字思量
D52n8951_p0783b07║分別所及。故說禪者。機鋒相接而已。意不在言也。彼
D52n8951_p0783b08║所謂庚桑子一篇是禪不知禪者也。莊子之言可以
D52n8951_p0783b09║義解豈與禪同日語哉。又莊子以無心為道。未免灰
D52n8951_p0784a01║滅之病。與見性成佛之旨。懸隔遠矣。晦翁如此論禪
D52n8951_p0784a02║則是少年初見之僧誤之也。孔子不毀老子。知其言
D52n8951_p0784a03║有補于世矣。若生今之時。必不毀佛也又言老氏為
D52n8951_p0784a04║長生之術。固非老氏本意。言佛放得下生死禍福都
D52n8951_p0784a05║不動。其所以然者。非彼之所能知也。
D52n8951_p0784a06║
D52n8951_p0784a07║
D52n8951_p0784a08║
D52n8951_p0784a09║
D52n8951_p0784b01║錯說諸經解沈士榮（明）
D52n8951_p0784b02║程子曰看一部華嚴經。不如看個艮卦。○朱子曰
D52n8951_p0784b03║圓覺經云。四大分散。今者妄身。當在何處。是竊列
D52n8951_p0784b04║子骨骸反其根。精神入其門。我尚何存語。楞嚴前
D52n8951_p0784b05║面呪是他經後會說道理。是附會圓覺。前數叠稍
D52n8951_p0784b06║可看。後面一叚。淡如一叚末後二十五輪。與夫誓
D52n8951_p0784b07║語。可笑。○楞嚴經。是房融說得如此巧。佛當初也
D52n8951_p0784b08║不如此說。如四十二章。最初傳來中國的文字。其
D52n8951_p0784b09║說却自平實。○有學者讀法華經晦翁問曰此經
D52n8951_p0785a01║要在何處。答曰。在是法非思量分別之所及一句。
D52n8951_p0785a02║晦翁曰。吾儒正要思量分別。所以不同也。○晦翁
D52n8951_p0785a03║看金剛經曰。釋迦快說走輥語。
D52n8951_p0785a04║解曰。或者未識經之宗趣。以生滅垢心。妄議如來境
D52n8951_p0785a05║界而生毀訾如取螢火。燒金剛山。一何損耶。昔如來
D52n8951_p0785a06║稱法界性。說華嚴經。及諸佛神妙智用。徹諸法性相
D52n8951_p0785a07║理事。盡修行心數門戶。窮理盡性者也。曰不如看個
D52n8951_p0785a08║艮卦。是何言歟。葢曰。艮其背。不獲其身止之止也。行
D52n8951_p0785a09║其庭。不見其人。動之止也。不過十波羅蜜門禪定一
D52n8951_p0785b01║門而已。豈能該一部之義乎。若以佛理觀之。背者。居
D52n8951_p0785b02║心之頂。表無思之地。止于無思。則無我相。是不獲其
D52n8951_p0785b03║身也。庭者。應事接物之處行者舉動應用之時。謂動
D52n8951_p0785b04║而常寂。起于法起則無人相。眾生相壽者相是不見
D52n8951_p0785b05║其人也若如此解說與般若經意有少分相似。亦未
D52n8951_p0785b06║見本心之理也。必曰但止心不動如山則心境自然
D52n8951_p0785b07║明現。由定可以發慧也。列子所謂精神入其門。骨骸
D52n8951_p0785b08║反其根。我尚何存者。即原始反終之義。明生死之說
D52n8951_p0785b09║而已。若圓覺經言。四大各有所歸。即今妄身了不可
D52n8951_p0786a01║得。乃即色明空。不待滅也。與列子人死即滅。是滅色
D52n8951_p0786a02║方空。理正相反。鬳齋林氏曰天地間自有一種議論。
D52n8951_p0786a03║如此佛生西方。豈來剽竊其說。文公詆之太過。是不
D52n8951_p0786a04║公也。又圓覺十二菩薩。欲明圓覺之旨。故展轉設疑。
D52n8951_p0786a05║與佛論辨。皆相因互見。該攝上中下三根。因其惑有
D52n8951_p0786a06║輕重。故其言有淺深。適當其機而已。豈可以淡言哉。
D52n8951_p0786a07║二十五輪單複圓脩之。其根習順利。故有道塲修証
D52n8951_p0786a08║儀式。至弘誓流通諸經。法則如是。何必見笑。若楞嚴
D52n8951_p0786a09║經。則徵心辨性。顯密雙融。選擇圓通。應根立教。略陳
D52n8951_p0786b01║階地。廣說禪那。明諸隂銷。條分異見。與圓頓諸經。互
D52n8951_p0786b02║有顯𤼵。豈房融能巧說乎。其結集之人。以灌頂密因
D52n8951_p0786b03║集為一部。說有前後。不在一時。非附會也。四十二章。
D52n8951_p0786b04║乃佛法初來。未宜深旨。譯者姑從平淺之文。使易曉
D52n8951_p0786b05║耳。豈佛語但如是乎。如法華舊譯。有瞪目視世尊之
D52n8951_p0786b06║句甚為粗鄙。後譯云。瞻仰尊顏。目不暫捨。比舊文藻
D52n8951_p0786b07║多矣。房融之譯楞嚴。亦不過潤釋其文。安敢巧說佛
D52n8951_p0786b08║意哉。法華歎佛智甚深。非言思所及。其為宗要但顯
D52n8951_p0786b09║佛乗。而世人欲以思量分別求道文辭知解而已。非
D52n8951_p0787a01║心學也。心學則誠而已。至誠則無思而得純一不雜
D52n8951_p0787a02║是也。金剛經乃破相離塵。心無所住。而佛語略無留
D52n8951_p0787a03║滯。圓變無窮。豈走輥之語乎。葢佛語如王寶印。非有
D52n8951_p0787a04║異文。若潛心讀之。必有得焉。切勿輕議也。
D52n8951_p0787a05║
D52n8951_p0787a06║
D52n8951_p0787a07║
D52n8951_p0787a08║
D52n8951_p0787a09║
D52n8951_p0787b01║較是非得失辨沈士榮（明）
D52n8951_p0787b02║橫渠張先生曰。佛氏妄意天性。而不知範圍天用。
D52n8951_p0787b03║反以六根之微用緣天地。明不能盡。則誣天地日
D52n8951_p0787b04║月為幻妄。蔽其用于一身之小。溺其志于虚空之
D52n8951_p0787b05║大。此所以語大語小。流遁失中。其過于大也。塵芥
D52n8951_p0787b06║六合。其蔽于小也。夢幻人世。謂之窮理可乎。不知
D52n8951_p0787b07║窮理而謂之盡性可乎。塵芥六合。謂天地為有窮
D52n8951_p0787b08║也。夢幻人世。明其不能究所從也。○又曰。浮圖明
D52n8951_p0787b09║鬼。謂有識之死。受生循環。遂厭苦求免。以人生為
D52n8951_p0788a01║妄見。可謂知人乎。天人一物。輙生取舍。孔孟所謂
D52n8951_p0788a02║天。彼所謂道。或者指游魂為變為輪廻。未之思也。
D52n8951_p0788a03║大學當先知天德。知天德。則知聖人。知鬼神。今浮
D52n8951_p0788a04║圖劇談要歸。必謂生死流轉。非得道者不免。謂之
D52n8951_p0788a05║悟道。可乎。自其說熾傳中國。儒者未窺聖學門墻。
D52n8951_p0788a06║已為引取。淪胥其間。指為大道。乃其俗達之天下。
D52n8951_p0788a07║致善惡愚智。男女臧獲。人人著信。使英才間氣。生
D52n8951_p0788a08║則溺耳目恬習之事。長則師世儒崇尚之言。遂㝠
D52n8951_p0788a09║然被驅。因謂聖人可不修而至。大道可不學而知。
D52n8951_p0788b01║故未識聖心。已謂不必求其迹。未見君子志。已謂
D52n8951_p0788b02║不必事其文。此人倫所以不察。庶物所以不明。治
D52n8951_p0788b03║所以忽。德所以亂。異言滿耳。上無禮以防其偽。下
D52n8951_p0788b04║無學以稽其弊。自古詖淫邪遁之辭。翕然並興。一
D52n8951_p0788b05║出于佛氏之門者千二百年。向非獨立不懼。精一
D52n8951_p0788b06║自信。有大過人之才。何以正立其間。與之較是非。
D52n8951_p0788b07║計得失哉。○晦翁曰。詖者是他只見得一邊。于那
D52n8951_p0788b08║邊都蔽塞了。是詖辭知其所蔽。淫者。說得周遮浩
D52n8951_p0788b09║瀚。其書動數百卷。是皆䧟于偏而不能返。是淫辭
D52n8951_p0789a01║知其所䧟。邪者。他見得偏了。于道不相貫屬。是邪
D52n8951_p0789a02║辭知其所離。遁者。他已離于道。而不通。君臣父子。
D52n8951_p0789a03║都已棄絕。見去不得。却言道之精玅。不在乎此。是
D52n8951_p0789a04║遁辭知其所窮。初只是詖。詖而後淫。淫而後邪。邪
D52n8951_p0789a05║而後遁。遁而後窮。要之偏處只是虚其理。理是實
D52n8951_p0789a06║理。他却虚了。故于大本不立。
D52n8951_p0789a07║辨曰天性者吾佛謂之本覺。即一念未起。寂而常照
D52n8951_p0789a08║之心也。儒門乃喜怒哀樂未𤼵之中。無一毫私欲之
D52n8951_p0789a09║累。純乎天理者也。二教之迹雖異。本性之則同也。佛
D52n8951_p0789b01║由此本覺。𤼵為六度萬行。乃至圓滿佛果。儒亦從此
D52n8951_p0789b02║天性。發為仁義禮智。以成聖人之道。佛則兼四聖六
D52n8951_p0789b03║凡而治之。儒者但治人道而已。豈佛妄意天性。不知
D52n8951_p0789b04║範圍天用歟。若人六根塵念不生。則理自徧周。明照
D52n8951_p0789b05║法界。非六根能緣天地也。孔子亦曰。人生而靜。天之
D52n8951_p0789b06║性也。感物而動。性之欲也。則亦以七情未𤼵者為性。
D52n8951_p0789b07║感物而動者為情欲也。以迷者言之。則自身與天地
D52n8951_p0789b08║萬物。皆無常幻妄也以悟者言之則是法住法位世
D52n8951_p0789b09║間相常住。皆一真之境也。豈蔽其用于一身之小。溺
D52n8951_p0790a01║其志于虚空之大乎。語大語小乃依正二報。情器二
D52n8951_p0790a02║界。體自含容。固世智所不能知。非佛言流遁失中也。
D52n8951_p0790a03║知大小無體。則攝入互容。而塵含六合。芥納須彌矣。
D52n8951_p0790a04║知延促無時。三世不遷。則世界成壞。有如空花矣。此
D52n8951_p0790a05║一心之體相也以相即體則古今萬劫不出剎那以
D52n8951_p0790a06║體即相則一毛孔中現十方界皆性分之常也所謂
D52n8951_p0790a07║窮理者。舉一即明多理。舉多不出一理。非若今日格
D52n8951_p0790a08║一物。明日格一物。以為窮理也。所謂盡性者。自十住
D52n8951_p0790a09║初心。歷五位而入佛位。乃無明盡而智慧圓也。天地
D52n8951_p0790b01║世界。成住壞空。循環無已。以成壞言之則有窮。以循
D52n8951_p0790b02║環言之。則無窮也。非明心性之源。孰能究其所從哉。
D52n8951_p0790b03║言人死為鬼。古有其說。非佛始為此言也。孔子曰。祭
D52n8951_p0790b04║則鬼饗之古之祭宗廟皆是饗已死之鬼也受生循
D52n8951_p0790b05║環者聖人雖未顯言其事。以理則可見矣人性雖曰
D52n8951_p0790b06║明覺。因染六塵而起妄見。豈可謂人而無妄乎。然三
D52n8951_p0790b07║界惟。是一心。萬法隨識所變。豈分天人。是一是二。而
D52n8951_p0790b08║生取舍乎。佛亦未嘗指天曰道。此皆張子駕說也。精
D52n8951_p0790b09║氣為物。游魂為變。故知鬼神之情狀。豈非人死為鬼
D52n8951_p0791a01║乎。聖人繫易。以生死鬼神對說。正輪廻之義也易言
D52n8951_p0791a02║知幽明之故。幽則鬼神之道。明則天人之理。皆一而
D52n8951_p0791a03║不異者也。論語夫子答子路之問。言事人所以明事
D52n8951_p0791a04║鬼。言知生所以明知死。死生人鬼。亦一而不異者也。
D52n8951_p0791a05║張子不循聖經之旨。欲別為無稽之言。以破佛說。反
D52n8951_p0791a06║自昧焉。又引天德破輪廻之說。尤為迂遠。聖人與天
D52n8951_p0791a07║合德者。至誠而已。言知聖人可也言知鬼神則惑矣。
D52n8951_p0791a08║鬼神乃幽靈之動物。有吉凶邪正之殊。非純一至誠
D52n8951_p0791a09║者也聖人但言至誠可以感神。至誠可以前知。至誠
D52n8951_p0791b01║如神者。言至誠能前知吉凶。如神靈也。佛氏言悟道
D52n8951_p0791b02║者。明本心也。本心乃一念未起。無生死可得知此則
D52n8951_p0791b03║曰了生死非言得道免生死也了生死者不沒于生
D52n8951_p0791b04║死。亦不出于生死不沒不出故能化身萬類說法度
D52n8951_p0791b05║人。治世出世之道矣。儒門聖人。窮理盡性原始反終。
D52n8951_p0791b06║故知生死。知生死則樂天知命。而生順死安。成治世
D52n8951_p0791b07║之道矣。且人鬼二物。皆有形氣。以幽明異途。各不相
D52n8951_p0791b08║見。若反常為怪。則人亦見鬼鬼亦見人三尺之童。亦
D52n8951_p0791b09║能備曉此身。豈謂明理君子。惑反甚焉。謂佛法熾傳
D52n8951_p0792a01║中國而儒者之英才間氣。皆爭先崇尚。至于愚賤莫
D52n8951_p0792a02║不尊奉者。葢佛與眾生。本同一體。但因迷悟。乃異其
D52n8951_p0792a03║名。今聞佛說。以心照心。信而行之。即時明了其趨之
D52n8951_p0792a04║也。何足怪歟。若明五位階漸。圓極佛果。皆多劫積修。
D52n8951_p0792a05║非但儒者一生之修。豈不修而至乎。六度萬行。止觀
D52n8951_p0792a06║熏習。佛佛道同。豈不求其迹乎。三乗四教。問答論議。
D52n8951_p0792a07║祗陁讚誦。盈卷累牘豈不求其文乎。在家出家。戒儀
D52n8951_p0792a08║不等。治世典章。生產作業。皆是實相。豈人倫不察。庶
D52n8951_p0792a09║物不明乎。尊𤰞品類人物鳥獸。華戎異俗。語言異教。
D52n8951_p0792b01║佛皆徧周。隨機普應。不壞彼相。入我正法。何謂治忽
D52n8951_p0792b02║德亂。異言滿耳乎。是不知佛理之妙。遂疑為異言也。
D52n8951_p0792b03║然直指人心。在其自証自肯。非誘之使入。何論偽與
D52n8951_p0792b04║弊哉。又以佛言為詖淫邪遁者。豈有是歟。佛離斷常
D52n8951_p0792b05║顛倒異見。具正徧知。豈有邊見。及蔽塞之處。是未嘗
D52n8951_p0792b06║詖也。其經書。則文富義博。而宗旨了然。使人雖終身
D52n8951_p0792b07║讀誦而繹之無厭雖一句染神而千劫不朽終為解
D52n8951_p0792b08║脫之因未嘗淫而䧟也。諸經宗趣。性相互融。行解兼
D52n8951_p0792b09║備。如王寶印。無有異文。豈有不相貫屬者乎。不可謂
D52n8951_p0793a01║邪辭知其所離也。教有權實不同。故有三車之喻。而
D52n8951_p0793a02║出家之迹。事屬權門。圓滿報身。始明實理。其言先淺
D52n8951_p0793a03║後深。如世間訓蒙之法。豈可謂遁辭有所窮哉。言道
D52n8951_p0793a04║之精妙。不在君臣父子者。非佛氏之言也如來具足
D52n8951_p0793a05║萬善。豈忠孝之有缺耶。理之虚實。已見前篇。今或者
D52n8951_p0793a06║執有為之常見。耳目所不及者。不信別有境界。地理
D52n8951_p0793a07║可考者。自流沙以東九千里。南北萬餘里。古今可考
D52n8951_p0793a08║者。自堯舜至今三千七百餘年。自此之外。東海至西
D52n8951_p0793a09║海數十萬里。金輪王至淨飯王數萬億年。更有遠遊
D52n8951_p0793b01║之士。邁古之書。其所言者。便指為異說。况佛說微塵
D52n8951_p0793b02║數世界。微塵數劫乎。如人居環堵之內。不信天地之
D52n8951_p0793b03║大。豈非蔽乎。本心之理不明。向外著物窮理。困于見
D52n8951_p0793b04║聞之穽而終身莫出。豈非䧟乎。聞佛道而不信。駕浮
D52n8951_p0793b05║言以謗之。豈非邪乎。既不能求其本。議其迹以排之。
D52n8951_p0793b06║豈非遁乎。一言論佛。即具四者之差。又能獨立不懼
D52n8951_p0793b07║精一自信。以較是非。計得失歟。
D52n8951_p0793b08║
D52n8951_p0793b09║
D52n8951_p0794b01║三教論沈士榮（明）
D52n8951_p0794b02║明道先生曰。楊墨之害。甚于申韓。佛老之害甚于
D52n8951_p0794b03║楊墨。○佛老言甚近理。又非楊墨之比。所以為害
D52n8951_p0794b04║尤甚。○晦庵先生曰。佛氏乗虚入中國。廣大自勝
D52n8951_p0794b05║之說。幻妄寂滅之論。自齋戒變為義學。然只是盜
D52n8951_p0794b06║襲莊子之說。今肇論有四不遷之說。乃動中有靜。
D52n8951_p0794b07║即東坡逝者如斯而未嘗往也之意。此齋戒之學。
D52n8951_p0794b08║一變。遂說出這一般道理。及達磨入來。又𮋒了許
D52n8951_p0794b09║多窠臼。說出禪。又高妙于義學。以為可以直超徑
D52n8951_p0795a01║悟。其言禍福報應。足以鉗制愚俗。為資足衣食之
D52n8951_p0795a02║計。遂使有國有家者。割田以贍之。擇地以居之。以
D52n8951_p0795a03║相從。䧟于無父無君之域而不自覺。葢釋道之教
D52n8951_p0795a04║皆一再傳而侵其本真。有國有家者。雖隆重儒學。
D52n8951_p0795a05║而選舉之。制學校之法。施設舉措之方。既不出于
D52n8951_p0795a06║言語文字之工。而又以道之要妙。無越于釋老之
D52n8951_p0795a07║中。而崇重隆奉。反在于彼。至于二帝三王。述天理。
D52n8951_p0795a08║順人心治世教民。厚典庸禮之大法。一切不復有
D52n8951_p0795a09║行之者。
D52n8951_p0795b01║論曰。三教聖人。其言雖不同然皆足以開人心之天
D52n8951_p0795b02║理。救世俗之澆漓。成帝王之治功也。昔孔子祖述堯
D52n8951_p0795b03║舜之道。故能窮心學之源。推性德之用。刪詩定書。繫
D52n8951_p0795b04║周易。作春秋。以垂後世。曾子述大學。子思作中庸。而
D52n8951_p0795b05║其言詳矣。自漢以來。法而宗之。雖未能盡行其說。而
D52n8951_p0795b06║所以致治效也亦不少矣。漢明帝崇儒敬老。風俗為
D52n8951_p0795b07║之一變。當時名節相尚。非後代所及。唐太宗用河汾
D52n8951_p0795b08║之學而致太平。繼以狄仁傑。姚崇。宋璟。張九齡。李泌。
D52n8951_p0795b09║陸贄。裴度。皆用儒術。稱為名相。宋初四朝。專用儒者
D52n8951_p0796a01║而天下治。雖未有三代之盛。而其效亦可見矣。其弊
D52n8951_p0796a02║也。漢末諸儒。嫉惡太甚。而有党錮之禍。唐末諸儒。結
D52n8951_p0796a03║交權勢。而有朋黨之灾。宋元豐諸儒。作為生事乃成
D52n8951_p0796a04║新法之患。亦莫不因之以亡國然後世史臣論之。不
D52n8951_p0796a05║過成敗是非而已。孰能究其源哉。使王介甫不為元
D52n8951_p0796a06║豐之政。則學者尊之。必不在周程之下矣。若揣其源。
D52n8951_p0796a07║實心學不明之罪也。心學不明。又以為為盡性。不能
D52n8951_p0796a08║養中以誠明之道當時大儒。不能斥其學術之差。但
D52n8951_p0796a09║以執抝目之。執抝者謂之我相。故有為之心莫不自
D52n8951_p0796b01║我相起。至今儒者雖學程朱之道。我相甚焉。以周徧
D52n8951_p0796b02║計度之私。臨事物紛動之際。堅存己見。莫肯信人。各
D52n8951_p0796b03║以分別之心。橫起是非之論。上不懼神明之照察。下
D52n8951_p0796b04║不畏民物之相違。著書則妄解聖經。處事則失機背
D52n8951_p0796b05║理。良由不知堯舜之道。精一執中。正己而百姓自化。
D52n8951_p0796b06║垂衣拱手無為而天下自平。又不知古者帝王。皆稟
D52n8951_p0796b07║天為教。國有政令。先告于天。故有肆類上帝之文。三
D52n8951_p0796b08║代之書。動輙稱天。則王者事天。此臣事君。不敢專也。
D52n8951_p0796b09║先儒釋天曰理。釋鬼神曰氣。則是無所主者矣。雖釋
D52n8951_p0797a01║帝曰主宰。又不言實有神聖之靈則祭天即是祭理
D52n8951_p0797a02║饗鬼神即是饗氣如此見解豈能真起至敬耶又議
D52n8951_p0797a03║佛氏不應以禍福戒人。則小人為非。謂無禍福可降。
D52n8951_p0797a04║無所不至。是教之為亂也。又議楊墨之害。甚于申韓
D52n8951_p0797a05║何不公之甚耶。楊墨學術雖偏。尚不失為善人。申韓
D52n8951_p0797a06║之術刻深殘忍。商鞅李斯行之。壞先王之法制。焚先
D52n8951_p0797a07║聖之詩書。反乎周孔之教。莫斯為甚。至今猾吏效之。
D52n8951_p0797a08║流毒未已。未聞楊墨如是之甚也。又以佛老言近理
D52n8951_p0797a09║而害尤甚。則悖理者其害小。近理者其害大。更不知
D52n8951_p0797b01║何說也。往往儒術。乃以申韓輔之。亦不自覺其非矣。
D52n8951_p0797b02║良由心學不明。故名世之士。文章記誦而已。淳謹者
D52n8951_p0797b03║執古非今。昧適時通變之道。狂肆者有為任術。或生
D52n8951_p0797b04║事為亂之階。所以不能述天理。順人心。為治世教民
D52n8951_p0797b05║之本。使二帝三王之道。于是乎不行矣。若此其弊也。
D52n8951_p0797b06║豈佛老之說。能害之哉。昔老子述上古為治之道。列
D52n8951_p0797b07║子稱黃帝之政。由是世尊黃老者。其道尚清淨無為。
D52n8951_p0797b08║以慈儉不爭為行。以寬廉不擾為治。故為華胥國之
D52n8951_p0797b09║說。佛經言上古之時。三界相通。天人相接。故治人與
D52n8951_p0798a01║治天之道相若。則老子所述。乃治天之教也。是以兼
D52n8951_p0798a02║有養生之言。使有國者依而行之。足以反古還淳。漸
D52n8951_p0798a03║革華偽者也。且伯陽仕周而仲尼在魯。其聲聞相接。
D52n8951_p0798a04║亦已久矣。至于問禮。又親𬉹焉。伯陽著書。雖為𨵿尹
D52n8951_p0798a05║而𤼵。而其放言。豈專為尹喜者哉。使其非禮。則夫子
D52n8951_p0798a06║退而贊之。必不若是其重矣。歷子思孟子。又未嘗非
D52n8951_p0798a07║之。由是有專門之學。曰道家者流。至漢有葢公。河上
D52n8951_p0798a08║公。表章其說。曹參用之。齊國大治。起為漢相。漢民安
D52n8951_p0798a09║之。文帝景帝躬行其意。而天下大安矣。但未有深造
D52n8951_p0798b01║之者若盡其道。其治效豈若是而已哉。唐韓昌𥠖不
D52n8951_p0798b02║解其旨。始非毀其說。宋儒又甚焉葢不知孔子子思
D52n8951_p0798b03║之所存。則其理也。深非淺識之所知矣。其弊也或為
D52n8951_p0798b04║長生詭異之說。或行符藥呪禳之方。故漢武帝遭方
D52n8951_p0798b05║士之誣。唐憲宗中金丹之毒。宋道君有失國之憂。此
D52n8951_p0798b06║非老氏之過。乃怪誕之士。託其名耳。至若三武滅僧。
D52n8951_p0798b07║聽其邪說。此等未嘗知黃老之學。但習妖異之術而
D52n8951_p0798b08║已故不旋踵而敗。佛道由斯愈盛。此其流之為弊也。
D52n8951_p0798b09║又何待儒者之議。佛氏之辨哉。釋迦出現西乾。舉古
D52n8951_p0799a01║佛度人之教。與無量劫諸佛同因。及無量剎諸佛同
D52n8951_p0799a02║說。兼世出世間之法。窮心性之源者也。故能徧法界
D52n8951_p0799a03║而咸被。亘古今而常存。佛未滅時。五印度國。無量億
D52n8951_p0799a04║眾。咸得三乗聖果。至今未絕。東流此土。又化無數億
D52n8951_p0799a05║人。上士聞之則明心見性入聖超凡。下士聞之。則亦
D52n8951_p0799a06║識果知因。改過遷善。輔翊王政。使不煩刑罰而治矣。
D52n8951_p0799a07║故世之名儒英才間氣。無不尊奉。道門高士。亦或兼
D52n8951_p0799a08║通。至唐而禪學大行。教理亦著。宗通講貫。心要粲然。
D52n8951_p0799a09║不亦盛乎。其弊也。或偏行枯寂之宗。或作有為之福。
D52n8951_p0799b01║則有獨善而不能及人。乃至貪著而為供養。若左谿
D52n8951_p0799b02║有居山之癖。梁武有捨身之愚。觀達磨聖諦之言。永
D52n8951_p0799b03║嘉勸友之書。有以規之深矣。然法流已久。其弊必臻。
D52n8951_p0799b04║世道污隆。此亦常理。自五代至宋。而禪分五燈。各立
D52n8951_p0799b05║宗旨。解悟異途。心學微矣。而諸方大匠。力拯頹風。傑
D52n8951_p0799b06║出叢林。人亦不少。至四燈與宋運俱終。獨臨濟一宗。
D52n8951_p0799b07║尚留今日。然自中峰撤席。未知道隱何方。尚賴教有
D52n8951_p0799b08║明文。與心為証。慧命未絕。有若懸𮈔。作者弗起。予將
D52n8951_p0799b09║何述。其衰也。亦非儒者毀之也。嗚呼。三教之弊。由人
D52n8951_p0800a01║致之。三教之興。由人作之。不有明哲。何以繼其緒餘。
D52n8951_p0800a02║且世人之習性不同。好尚不一。故教分三等。各有專
D52n8951_p0800a03║門。使並行于世而不相悖。則人不歸儒。必歸于老。不
D52n8951_p0800a04║歸于老。必歸于佛。各隨機以率之。則世無不化之民。
D52n8951_p0800a05║而為惡者鮮矣。為惡者少。為善者多。則天下大治。心
D52n8951_p0800a06║學于是乎明矣。柰何自相排斥。必欲獨立而全化。豈
D52n8951_p0800a07║有是理哉。且教門如網漉眾生魚。雖于一目而得魚。
D52n8951_p0800a08║必以萬目而成網。固不可以一門而為教也。葢萬法
D52n8951_p0800a09║惟本一心。推原此心。三教一理而已。曷相妨礙哉。必
D52n8951_p0800b01║欲毀二教而獨行。正所以自滅也。幸隱君子。知時而
D52n8951_p0800b02║興。作而起之。必有盛于古矣。葢三教之書備而是非
D52n8951_p0800b03║可辨。大言者無驗。則狂肆之諍息。諍息理明。故學者
D52n8951_p0800b04║不尚言而敦乎行矣。三教聖人在天之靈。豈不為之
D52n8951_p0800b05║𥙿然哉。
D52n8951_p0800b06║
D52n8951_p0800b07║
D52n8951_p0800b08║
D52n8951_p0800b09║
D52n8951_p0801b01║諸師人物雄偉論沈士榮（明）
D52n8951_p0801b02║晦翁曰。梁會通間。達磨入來。一切掃蕩。不立文字。
D52n8951_p0801b03║直指人心。當時儒學廢弛。佛老之流又淺陋所以
D52n8951_p0801b04║橫說竪說。沒人柰何。人纔聰明。便被他引誘去。嘗
D52n8951_p0801b05║見畫底諸師人物皆雄偉。宜其傑然有立如此。玅
D52n8951_p0801b06║喜贊臨濟云。當初若非這個。定是作個渠魁。觀之
D52n8951_p0801b07║信然。氣貌如此。則富貴利達聲色貨利。如何籠絡
D52n8951_p0801b08║得他住。他視之無足動其心者。
D52n8951_p0801b09║論曰。達磨之來。正佛法盛行之時也。譯經自漢至姚
D52n8951_p0802a01║秦鳩摩羅什。教文粗備。而疏義始行。固非淺陋。老氏
D52n8951_p0802a02║之流。亦不乏人。達磨雖是單提直指。未有根基之士。
D52n8951_p0802a03║所傳不過數人。惟粲可得其要領。五傳至黃梅曹谿。
D52n8951_p0802a04║始大行于唐。乃徧于天下。講經莫盛于陳隋。天台之
D52n8951_p0802a05║教既興。而佛道備矣。至唐又益之賢首慈恩二宗。則
D52n8951_p0802a06║講與禪。並盛著當代。今但言禪門之盛。葢未考爾。然
D52n8951_p0802a07║佛之為教。義理深玄。造詣殊特。非上智之資。不能入
D52n8951_p0802a08║其閫奥。故諸師氣貌出羣。則才智可知矣。至如富貴
D52n8951_p0802a09║利達聲色貨利。雖古今豪傑。功業葢世者。莫不被其
D52n8951_p0802b01║籠絡。至死不悟。惟佛門諸師。其中有英雄之略。具上
D52n8951_p0802b02║智之資者多矣。其心豈不知事業可以昭當時。德澤
D52n8951_p0802b03║可以被四海。聲名可以垂後世。富貴可以及子孫。而
D52n8951_p0802b04║棄之有若敝屣。略不少顧。其介如此。柰何信詖淫邪
D52n8951_p0802b05║遁之辭。而引惹之深。繫縛之固。反有過于富貴利達
D52n8951_p0802b06║哉吾知其必不然矣。有生于數百年之下。見其氣貌
D52n8951_p0802b07║如此。不覺歎服則亦當知其心。必非自私為利之徒。
D52n8951_p0802b08║何故毀之若是其深也。聞其言。既知其意也微。見其
D52n8951_p0802b09║貌。又知其志也大。然終却行而莫入。退則與諸後學
D52n8951_p0803a01║深閉固拒。若將滅之。豈非惑歟。或曰先儒真信聖人
D52n8951_p0803a02║之學。躬踐而篤行之。欲比德于周公孔子。未必惑吾
D52n8951_p0803a03║佛之甚也。亦不過欲立其教。恐中衰而不吾若。又慮
D52n8951_p0803a04║其徒或趨入佛門而弗返。姑為障蔽而已。非實不知
D52n8951_p0803a05║也。愚曰。不然。若禪講諸門。而學者各有所尚。其行既
D52n8951_p0803a06║專。遂不相下。故諍論亦多矣。然皆足以利世化民而
D52n8951_p0803a07║不妨礙。使儒釋道亦並行而不戾。雖各以其道自尊。
D52n8951_p0803a08║終不為排毀之言。或兼學而互通之。則心學豈不益
D52n8951_p0803a09║明歟。必諍論而優劣之。非世教之福也。孟子曰予豈
D52n8951_p0803b01║好辨哉。不得已也。不得已恐性理不明而無以為教
D52n8951_p0803b02║也故曰道不虚行存乎其人今聖朝興隆三教必有
D52n8951_p0803b03║其人出焉故于終篇之論乃拳拳而望之也。
D52n8951_p0803b04║
D52n8951_p0803b05║
D52n8951_p0803b06║
D52n8951_p0803b07║
D52n8951_p0803b08║
D52n8951_p0803b09║
D52n8951_p0804b01║淨土疑辯論釋袾宏（明）
D52n8951_p0804b02║或問。淨土之說。葢表法耳。智人宜直悟禪宗。而今只
D52n8951_p0804b03║管讚說淨土。將無執着事相。不明理性歟。答。歸元性
D52n8951_p0804b04║無二。方便有多門。曉得此意。禪宗淨土。殊途同歸。子
D52n8951_p0804b05║之所疑。當下氷釋。昔人於此。遞互闡揚。不一而足。如
D52n8951_p0804b06║中峰大師道。禪者。淨土之禪。淨土者。禪之淨土。而修
D52n8951_p0804b07║之者。必貴一門深入。此數語尤萬世不易之定論也。
D52n8951_p0804b08║故大勢至菩薩。得念佛三昧。而曰以念佛心。入無生
D52n8951_p0804b09║忍。普賢菩薩。入華嚴不思議解脫。而曰願命終時。生
D52n8951_p0805a01║安樂剎。是二大士。一侍娑婆教主。一侍安養導師。宜
D52n8951_p0805a02║應各立門戶。而乃和會圓融。兩不相礙。此皆人所飫
D52n8951_p0805a03║聞習知那得尚執偏見。且爾云淨土表法者。豈不以
D52n8951_p0805a04║淨心即是淨土。豈復更有七寶世界。則亦將謂善心
D52n8951_p0805a05║即是天堂。豈復更有夜摩忉利。惡心即是地獄。豈復
D52n8951_p0805a06║更有刀劍鑊湯。愚癡心即是畜生。豈復更有披毛帶
D52n8951_p0805a07║角等耶。又爾喜談理性。厭說事相。都緣要顯我是高
D52n8951_p0805a08║僧。怕人說我不通理性。噫。汝若真實理性洞明便知
D52n8951_p0805a09║事外無理相外無性。何須定要捨事求理。離相覓性。
D52n8951_p0805b01║况土分四種。汝謂只有寂光真土。更無實報方便同
D52n8951_p0805b02║居等耶。若一向說無相話。以圖玄妙。即心為淨土之
D52n8951_p0805b03║說。新學後生。看得兩本經論。便能言之。何足為難。且
D52n8951_p0805b04║汝既心淨土淨。隨處淨土。吾試問汝。還肯即廁溷中。
D52n8951_p0805b05║作住止否。還肯就犬豕馬牛同槽而飲噉否還肯入
D52n8951_p0805b06║丘塜與臭腐屍骸。同睡眠否。還肯洗摩飼脯伽摩羅
D52n8951_p0805b07║疾。膿血屎尿諸惡疾人。積月累年否。於斯數者。歡喜
D52n8951_p0805b08║安隱。略不介意。許汝說高山平地總西方。其或外為
D52n8951_p0805b09║忍勉。內起疑嫌。則是淨穢之境未空。憎愛之情尚在。
D52n8951_p0806a01║而乃開口高談大聖人過量境界。撥無佛國。蔑視往
D52n8951_p0806a02║生。可謂欺天誑人。甘心自昧。苦哉苦哉。又汝若有大
D52n8951_p0806a03║力量。有大誓願。願於生死海中。頭出頭沒。行菩薩行
D52n8951_p0806a04║更無畏怯。則淨土之生。吾不汝強。如或慮此土。境風
D52n8951_p0806a05║浩大。作主不得。慮諸佛出世難值。修學無由。慮忍力
D52n8951_p0806a06║未固。不能於三界險處度脫眾生。慮盡此報身。未能
D52n8951_p0806a07║永斷生死。不受後有。慮既在捨身受身。前路𣴭𣴭。未
D52n8951_p0806a08║知攸往。則棄淨土而不生。其失非細。此淨土法門似
D52n8951_p0806a09║淺而深。似近而遠。難而實易。易而復難。但當諦信。速
D52n8951_p0806b01║宜謹言。毋恣口業。自禍禍人。貽苦報於無窮也。
D52n8951_p0806b02║
D52n8951_p0806b03║
D52n8951_p0806b04║
D52n8951_p0806b05║
D52n8951_p0806b06║
D52n8951_p0806b07║
D52n8951_p0806b08║
D52n8951_p0806b09║
D52n8951_p0807b01║攝受十方一切有情不可思議淨土論
D52n8951_p0807b02║袁宏道（明）
D52n8951_p0807b03║攝受十方一切有情不可思議淨土者。即阿彌陀佛
D52n8951_p0807b04║西方淨土。其中所有大功德海。大悲智海。大願力海。
D52n8951_p0807b05║若具說者假使盡十方世界諸佛菩薩聲聞辟支天
D52n8951_p0807b06║人鬼畜下至蜎飛蝡動及一切無情草木瓦礫鄰虚
D52n8951_p0807b07║微塵之類。一一具無量口。口中一一具無量舌。舌中
D52n8951_p0807b08║一一出無量聲音。常說倍說。熾然說。無間說。經百億
D52n8951_p0807b09║萬塵沙阿僧祗劫。亦不能盡。今且略釋。一身土不思
D52n8951_p0808a01║議義。二性相不思議義三因果不思議義四往來不
D52n8951_p0808a02║思議義。五畢竟不可思議不思議義。一身土不思議
D52n8951_p0808a03║義者。阿彌身中。有無量眾生。眾生身中。有無量阿彌
D52n8951_p0808a04║國土亦然。是故一眾生念阿彌。一阿彌見。眾眾生念
D52n8951_p0808a05║阿彌。眾阿彌見。眾生念念阿彌。即念念阿彌見。若眾
D52n8951_p0808a06║生身中無阿彌者。阿彌不見。如陽燧身中。不能得水。
D52n8951_p0808a07║非本有故。阿彌身中無眾生者。阿彌亦不見。如石女
D52n8951_p0808a08║求生兒。必不可得。以非應得故。是故身中含身。身身
D52n8951_p0808a09║中含。身土中含土。土土中含土。身土交含。重重無盡。
D52n8951_p0808b01║是身土不思議義二性相不思議義者。若離性言土。
D52n8951_p0808b02║土即心外。是幻化故。幻化者即斷滅相眾生不生。若
D52n8951_p0808b03║即性言土。性是有形。是一定故。一定者即無變易。無
D52n8951_p0808b04║變易。眾生亦不生。即性即相。非性非相。存非非亡。存
D52n8951_p0808b05║即即壞。是性相不思議義。三因果不思議義者有二
D52n8951_p0808b06║義。一因先果後義。如念佛是因。見佛是果。見佛是因。
D52n8951_p0808b07║成佛是果。成佛是因。度眾生是果。二因果無前後義。
D52n8951_p0808b08║即念即見。即成即度。一時具足。如人三十至四十歲。
D52n8951_p0808b09║三十是因。四十是果。然三十四十無間斷相。若無四
D52n8951_p0809a01║十。三十不立。無三十者。四十不成。是故當知非離三
D52n8951_p0809a02║十至四十故。若離三十至四十者。中間即有分限相。
D52n8951_p0809a03║而我此身無分限故。若由三十至四十者。中間即有
D52n8951_p0809a04║相續相。而我此身乃至相續不可得故。念佛因果亦
D52n8951_p0809a05║復如是。是因果不思議義。四去來不思議義者。若阿
D52n8951_p0809a06║彌佛因念而來。此眾生因憶佛而生。彼即有去來有
D52n8951_p0809a07║去來。即有程途。有程途。即有險易。如人近京師。則覲
D52n8951_p0809a08║君易。遠則難。果爾。念佛求生。應有難易。而阿彌僕僕
D52n8951_p0809a09║道途。亦無說法之口已。故般舟三昧經曰。不於是間。
D52n8951_p0809b01║終生彼間。佛剎佛無所從來。我亦無所至又先德云。
D52n8951_p0809b02║生則決定生。去則實不去。如天鼓鳴。遠近齊聞。非去
D52n8951_p0809b03║來故。如水中月。東行則東。西行則西非去來故。是去
D52n8951_p0809b04║來不思議義。五畢竟不可思議不思議義者。如澄潭
D52n8951_p0809b05║山影。如春暘百草。如眾生業力。如日月光相。如胎中
D52n8951_p0809b06║根如身中我。如齒堅舌柔。如眉橫髮長。是畢竟不可
D52n8951_p0809b07║思議不思議義。所以十方諸佛吐心吐膽。亦只道得
D52n8951_p0809b08║個希有難信而已。雖有遍覆三千大千舌相。豈能分
D52n8951_p0809b09║疏其萬一哉。孔子曰夫婦之愚。可以與知。及其至也。
D52n8951_p0810a01║聖人不知。至哉言也。無量法門。一以貫之矣。
D52n8951_p0810a02║
D52n8951_p0810a03║
D52n8951_p0810a04║
D52n8951_p0810a05║
D52n8951_p0810a06║
D52n8951_p0810a07║
D52n8951_p0810a08║
D52n8951_p0810a09║
D52n8951_p0810b01║顯果德論袁宏道（明）
D52n8951_p0810b02║華嚴經普賢行願品云。諸佛如來。因於眾生。而起大
D52n8951_p0810b03║悲。因於大悲。生菩提心。因菩提心。成等正覺。譬如曠
D52n8951_p0810b04║野沙磧之中。有大樹王。若根得水。枝葉華果。悉皆繁
D52n8951_p0810b05║茂。生死曠野菩提樹王。亦復如是一切眾生而為樹
D52n8951_p0810b06║根。諸佛菩薩而為花果。以大悲水。饒益眾生。則能成
D52n8951_p0810b07║就諸佛菩薩智慧花果。是故當知一切諸佛。取佛果
D52n8951_p0810b08║者。依于眾生。若無眾生。佛果不成。譬如漢祖。以救民
D52n8951_p0810b09║故。而有百戰。以百戰故。登大寶位。登寶位故。百姓樂
D52n8951_p0811a01║業。若無百姓。即無如上等事。究而論之。凡行一德一
D52n8951_p0811a02║事。一利一名者。若無眾生。皆悉不成。是故我無眾生。
D52n8951_p0811a03║即不成我。眾生是依。我即是正。眾生是正。我即是依。
D52n8951_p0811a04║人我平等。依正無礙。是法爾故。法爾者。即自然果德
D52n8951_p0811a05║故。若向外建立。即不成果義。
D52n8951_p0811a06║
D52n8951_p0811a07║
D52n8951_p0811a08║
D52n8951_p0811a09║
D52n8951_p0811b01║堅忍力論袁宏道（明）
D52n8951_p0811b02║龍樹菩薩曰。童子過四歲以上。未滿二十。名為鳩摩
D52n8951_p0811b03║羅伽地。若菩薩初生菩薩家者。如嬰兒得無生法忍。
D52n8951_p0811b04║乃至十住地離諸惡事。名為鳩摩羅伽地。故得如是
D52n8951_p0811b05║地。當學般若波羅密。常欲不離諸佛問曰。菩薩當化
D52n8951_p0811b06║眾生何故常欲不離諸佛。答曰。有菩薩未入菩薩位。
D52n8951_p0811b07║未得阿鞞䟦致。受記莂故。若遠離諸佛。便壞諸善根。
D52n8951_p0811b08║沒在煩惱。自不能度。安能度人。如人乗船。中流壞敗。
D52n8951_p0811b09║欲度他人反自沒水又如少湯。投大氷池雖消少處
D52n8951_p0812a01║反更成氷菩薩未入法位。若遠離諸佛。以少功德。無
D52n8951_p0812a02║方便力。欲化眾生。雖少益利反更墜落。以是故新學
D52n8951_p0812a03║菩薩。不應遠離諸佛。問曰。若爾者。何以不說不離聲
D52n8951_p0812a04║聞辟支佛。聲聞辟支佛。亦能利益菩薩。答曰。菩薩大
D52n8951_p0812a05║心。聲聞辟支佛。雖有湼槃利益。無一切智。故不能教
D52n8951_p0812a06║導菩薩。諸佛一切種智。故能教導菩薩如象沒泥非
D52n8951_p0812a07║象不能出。菩薩亦如是。若入非道中唯佛能救同大
D52n8951_p0812a08║道故。故說菩薩常欲不離諸佛。復次菩薩作是念我
D52n8951_p0812a09║未得佛眼故如盲無異。若不為佛所引導。則無所趣
D52n8951_p0812b01║錯入餘道。設聞佛法異處行者。未知教化時節。行法
D52n8951_p0812b02║多少復次菩薩見佛得種種利益。或眼見心清淨。若
D52n8951_p0812b03║聞所說。心則樂法。得大智慧。隨法修行而得解脫。如
D52n8951_p0812b04║是等值佛。無量益利。豈不一心常欲見佛。譬如嬰兒。
D52n8951_p0812b05║不應離母。又如行道。不離糧食。如大𤍠時。不離涼風
D52n8951_p0812b06║冷水。如大寒時。不欲離火。如度深水。不應離船。譬如
D52n8951_p0812b07║病人。不離良醫。菩薩不離諸佛。過於上事。何以故。父
D52n8951_p0812b08║母親屬知識人天王等。皆不能如佛益利佛益利諸
D52n8951_p0812b09║菩薩。離諸苦處。住世尊之地。以是因緣。故菩薩常不
D52n8951_p0813a01║離佛。問曰。有為之法。欺誑不真。皆不可信。云何得如
D52n8951_p0813a02║願。不離諸佛。答曰。福德智慧具足故。乃應得佛。何况
D52n8951_p0813a03║不離諸佛。眾生有無量劫罪因緣故。不得如願。雖行
D52n8951_p0813a04║福德而智慧薄少。雖行智慧而福德薄少。故所願不
D52n8951_p0813a05║成。菩薩求佛道故。要行二忍。生忍法忍。行生忍故。一
D52n8951_p0813a06║切眾生中發慈悲心。滅無量劫罪。得無量福德。行法
D52n8951_p0813a07║忍故。破諸法無明。得無量智慧。二行合和故。何願不
D52n8951_p0813a08║得。以是故菩薩世世常不離諸佛。復次菩薩常愛樂
D52n8951_p0813a09║念佛故。捨身受身。恒得值佛。譬如眾生。習欲心重。受
D52n8951_p0813b01║婬鳥身。所謂孔雀鴛鴦等。習瞋恚偏多。生毒蟲中。所
D52n8951_p0813b02║謂惡龍羅剎蜈蚣毒蛇等。是菩提心。不貴轉輪聖王
D52n8951_p0813b03║人天福樂。但念諸佛是故隨心所重而受身形。
D52n8951_p0813b04║
D52n8951_p0813b05║
D52n8951_p0813b06║
D52n8951_p0813b07║
D52n8951_p0813b08║
D52n8951_p0813b09║
D52n8951_p0814b01║稱法行論袁宏道（明）
D52n8951_p0814b02║稱法行者。法界海中無量無邊。菩薩行海。亦無量無
D52n8951_p0814b03║邊虚空着彩。粉墨徒勞。法界無方。轍跡安用。是故菩
D52n8951_p0814b04║薩自性行者非有非無非行非不行。唯是稱法自在
D52n8951_p0814b05║之行。一者菩薩度一切眾生。究竟無餘湼槃。而眾生
D52n8951_p0814b06║界不減。如登塲傀儡。悲笑宛然。唯一土泥。空無所有。
D52n8951_p0814b07║是稱法行。二者菩薩行五無間。而無惱恚。至于地獄。
D52n8951_p0814b08║無諸罪垢。至于畜生無有無明。憍憍等過。如淫女離
D52n8951_p0814b09║魂逐所歡去乃至生子而身常在父母前。是稱法行。
D52n8951_p0815a01║三者菩薩自身入定。他身起定。一身入定。多身起定。
D52n8951_p0815a02║從有情身入定。從無情身起定如猛虎起屍跪拜作
D52n8951_p0815a03║舞唯虎所欲而屍本無知。是稱法行。四者菩薩于一
D52n8951_p0815a04║小眾生身中轉大法輪燃大法炬。震大法雷。魔宮摧
D52n8951_p0815a05║毀大地震動。度無量無邊眾生而此小眾生。不覺不
D52n8951_p0815a06║知如天帝樂人逃入一小女子鼻孔徧率不得而此
D52n8951_p0815a07║女子不覺不知。是稱法行。五者菩薩欲久住世。即以
D52n8951_p0815a08║念頃衍作無量無數百千億那由他劫。欲少住世。即
D52n8951_p0815a09║以無量無數百千億那由他劫縮為念頃如小兒看
D52n8951_p0815b01║燈中走馬計其多寡首尾了不可得是稱法行。是故
D52n8951_p0815b02║若證如是不思議行者。一念之中。三世諸佛淨土。攝
D52n8951_p0815b03║入無餘。是謂菩薩莊嚴淨土之行。以無思智照之可
D52n8951_p0815b04║見。非是情量所能猜度。何以故。以自性超一切量故。
D52n8951_p0815b05║神通變化五譬尤是醒人。
D52n8951_p0815b06║
D52n8951_p0815b07║
D52n8951_p0815b08║
D52n8951_p0815b09║
D52n8951_p0816b01║即心即相論袁宏道（明）
D52n8951_p0816b02║若謂諸法畢竟空故。則有諸法。若諸法有決定性者。
D52n8951_p0816b03║則一切不立。般若經曰。若諸法不空。即無道無果。法
D52n8951_p0816b04║句經曰。菩薩于畢竟空中。熾然建立。華嚴經曰。菩薩
D52n8951_p0816b05║摩訶薩。了達自身。及以眾生。本來寂滅。而勤修福智。
D52n8951_p0816b06║無有厭足。於諸境界。永離貪欲。而常樂瞻奉諸佛色。
D52n8951_p0816b07║知佛國土皆如虚空而常莊嚴佛剎以是義故。菩薩
D52n8951_p0816b08║樂修淨土。羣疑論問曰。諸佛國土。亦復皆空。觀眾生
D52n8951_p0816b09║如第五大。何得取著有相。捨此生彼。答。諸佛說法。不
D52n8951_p0817a01║離二諦。經云。成就一切法。而離諸法相。成就一切法
D52n8951_p0817a02║者世諦諸法也離諸法者第一義諦無相也。又云。雖
D52n8951_p0817a03║知諸佛國及與眾生空常修淨土行教化諸羣生。汝
D52n8951_p0817a04║但見說圓成實相之教。破偏計所執畢竟空無之文。
D52n8951_p0817a05║不信說依他起性因緣之教。即是不信因果之人。說
D52n8951_p0817a06║于諸法斷滅相者。是為邪見外道。又十疑論曰。夫不
D52n8951_p0817a07║生不滅者。于生緣中。諸法和合。不守自性。求於生體。
D52n8951_p0817a08║亦不可得。此生生時無所從來。故名不生。諸法散時。
D52n8951_p0817a09║不守自性。此散滅時。去無所去。故言不滅。非因緣生
D52n8951_p0817b01║滅外。別有不生不滅。亦非不求生淨土。喚作無生。偈
D52n8951_p0817b02║云。因緣所生法。我說即是空。亦名為假名。亦名中道
D52n8951_p0817b03║義。又云。諸法不自生。亦不從他生。不共不無因。是故
D52n8951_p0817b04║說無生。又云。譬如有人造立宮室若依空地隨意無
D52n8951_p0817b05║礙。若依虚空。終不能成。諸佛說法常依二諦。不壞假
D52n8951_p0817b06║名。而說諸法實相。智者熾然求生淨土。達生體不可
D52n8951_p0817b07║得。即是真無生此謂心淨故佛土淨。愚者為生所縛。
D52n8951_p0817b08║聞生即作生解。聞無生即作無生解。不知生即無生。
D52n8951_p0817b09║無生即生。不達此理。橫想是非。嗔他求生淨土。幾許
D52n8951_p0818a01║誣哉。長蘆曰。以生為生者。常見之所失也以無生為
D52n8951_p0818a02║無生者。斷見之所惑也。生而無生。無生而生者。第一
D52n8951_p0818a03║義諦也。永明曰。即相之性。用不離體。即性之相。體不
D52n8951_p0818a04║離用。若欲讚性即是讚相若欲毀相祗是毀性天如
D52n8951_p0818a05║曰。性能現相無生即生相由性現生。即無生。是則無
D52n8951_p0818a06║聲聲中。風枝水響。非色色裏。寶樹欄干。豈同灰飛烟
D52n8951_p0818a07║滅之頑空。與撥無因果之魔屬哉。
D52n8951_p0818a08║
D52n8951_p0818a09║
D52n8951_p0818b01║故。心者佛無心。色者佛無色。故不用色心得三菩提。
D52n8951_p0818b02║佛色已盡。乃至識已盡。佛所說盡者。是癡人。不知智
D52n8951_p0818b03║者曉了。不用身口得佛。不用智慧得佛。何故智慧索
D52n8951_p0818b04║不可得自。索我了不可得。亦無所見。一切法本無所
D52n8951_p0818b05║有。壞本絕本。若如是念者。是名實相念佛之門亦名
D52n8951_p0818b06║絕待門。
D52n8951_p0818b07║
D52n8951_p0818b08║
D52n8951_p0818b09║
D52n8951_p0819b01║疑城胎生論袁宏道（明）
D52n8951_p0819b02║元魏譯曰若有眾生墮于疑悔。積集善根。希求佛智。
D52n8951_p0819b03║普遍智不思議智。無等智。威德智。廣大智。於自善根。
D52n8951_p0819b04║不能生信。由聞佛名。起信心故。以此因緣。於五百歲。
D52n8951_p0819b05║處花胎中。猶如苑觀宮殿之想。不見佛。不聞法。是名
D52n8951_p0819b06║胎生。魏譯曰。不了佛智。然猶信罪福。修習善本。願生
D52n8951_p0819b07║其國。是故胎生。宋譯曰眾生所種善根。不能離相。不
D52n8951_p0819b08║求佛慧。妄生分別。深着世樂。人間福報。是故胎生。王
D52n8951_p0819b09║氏本曰。若有眾生修諸功德。願生彼剎後復疑悔。不
D52n8951_p0820a01║信有彼佛剎。不信作善得福。其人雖爾續有念心。暫
D52n8951_p0820a02║信暫不信。臨命終時。佛乃化現其身。令彼目見。以心
D52n8951_p0820a03║悔故。其過差少。亦生彼剎。是謂胎生。今按前二譯但
D52n8951_p0820a04║不信自性。不了佛智。名胎生故。宋譯則直言修善求
D52n8951_p0820a05║生人天者為胎生。極樂國中無胎生故若王氏則又
D52n8951_p0820a06║以不信佛剎。不信罪福。暫信暫不信為胎生。異前譯
D52n8951_p0820a07║中聞名起信。及修習善本二種。往生。大約淨土中。略
D52n8951_p0820a08║言九品。廣言。千萬品亦不能盡。如今生人中者。種種
D52n8951_p0820a09║福報。種種罪業。各各不同。是故諸譯雖互異。皆為實
D52n8951_p0820b01║語。就中元魏譯。旨趣尤奥以不信自善根故依他起
D52n8951_p0820b02║信即是疑城信自善根者。即頓了自心。不從他得以
D52n8951_p0820b03║入悟方能脫疑是故未悟而修終隔疑胎胎以裹蔽
D52n8951_p0820b04║為義未悟之人。諸障未徹。合得是報。此等當在中下。
D52n8951_p0820b05║下上。品攝。何故。下品後二種。經歷六劫十二劫。方得
D52n8951_p0820b06║花開。此但五百歲故若如王本則信佛猛利。未若最
D52n8951_p0820b07║後二種。又所生在其剎邊地。不應五百歲。得見佛故。
D52n8951_p0820b08║
D52n8951_p0820b09║
D52n8951_p0821b01║菩薩生三界外論袁宏道（明）
D52n8951_p0821b02║菩薩生三界外者有二種一二乗三種菩薩。折伏現
D52n8951_p0821b03║行煩惱。捨分叚而生界外。悲智狹劣于嚴土。利他不
D52n8951_p0821b04║生喜樂。為如來所呵。若不廻心行六度等行。畢竟不
D52n8951_p0821b05║入大乗智海。二法身菩薩。如般若經。佛告舍利弗。有
D52n8951_p0821b06║菩薩摩訶薩。得六神通。不生欲界色界無色界。從一
D52n8951_p0821b07║佛國至一佛國。供養恭敬尊重讚歎諸佛。舍利弗有
D52n8951_p0821b08║菩薩摩訶薩。遊戲神通。從一佛國至一佛國所至到
D52n8951_p0821b09║處。無有聲聞辟支。乃至無二乗之名。舍利弗有菩薩
D52n8951_p0822a01║摩訶薩所至到處其壽無量。釋曰菩薩有二種。一者
D52n8951_p0822a02║生身菩薩。二者法身菩薩。法身菩薩斷結使得六神
D52n8951_p0822a03║通。生身菩薩不斷結使。惑離欲得五神通。得六神通
D52n8951_p0822a04║者。不生三界。所至世界皆一乗清淨。壽無量阿僧祗
D52n8951_p0822a05║劫。菩薩生彼。為樂集諸佛功德。故當知菩薩具六神
D52n8951_p0822a06║通。方得生彼。甚為希有。凡夫往生者。以佛力故又則
D52n8951_p0822a07║念佛不可思議。以念念中。具六神通故。
D52n8951_p0822a08║菩薩初發心時。生如來家者。為上上根人。頓示本智
D52n8951_p0822a09║初心創發十住位上。即與佛同如華嚴經。有一類菩
D52n8951_p0822b01║薩。經百千億那由他劫。行六波羅蜜。不生佛家猶是
D52n8951_p0822b02║假名菩薩。以雖見佛性未張智業長者決疑論云。初
D52n8951_p0822b03║𤼵心生明。以從禪定。顯得根本空智慧門。無明始謝。
D52n8951_p0822b04║智慧始明初生如來智慧之家。名住佛所住。故得憶
D52n8951_p0822b05║念一切諸佛境界智慧光明。普見法門。以此見道。無
D52n8951_p0822b06║古今中邊等見。經歷五位。鍊磨習氣。增長慈悲。名為
D52n8951_p0822b07║修道。故言初𤼵心時。便成正覺。方可修道。如善財南
D52n8951_p0822b08║行。求諸勝友。皆云我已先𤼵阿耨多羅三藐三菩提
D52n8951_p0822b09║心。云何學菩薩行。修菩薩道。不云增長佛道為根本
D52n8951_p0823a01║智。以定顯得無作無修。但學菩薩行。根本智自明自
D52n8951_p0823a02║顯。若不得正覺之體。諸行并是無常。皆是人天有生
D52n8951_p0823a03║死業報也。又云經此現生。一生𤼵心相應時。得以正
D52n8951_p0823a04║智。于分叚身觀行心成。兼修善業。來生入變易身。以
D52n8951_p0823a05║今生分叚之身。是過去作業。今身以智修觀行業。來
D52n8951_p0823a06║生得神通變化生也。如十善業。尚生天上。得業報神
D52n8951_p0823a07║通。如龍大力鬼。尚以無明惡業。猶有神通。何况道眼
D52n8951_p0823a08║開敷。慈善根力。使智神用。一生作意。而于來世不獲
D52n8951_p0823a09║大用神通者也。
D52n8951_p0823b01║見網門論袁宏道（明）
D52n8951_p0823b02║夫一切迷情。依諸見起。履之則為稠林溺之則為𤍠
D52n8951_p0823b03║海。如蠶作繭。即住處為受縛之因。似蛾赴燈。依光明
D52n8951_p0823b04║作䘮生之本。故先達云。行起解絕所以將趨聖室。先
D52n8951_p0823b05║入普賢之門。欲修正因首割邪見之網。今約諸家負
D52n8951_p0823b06║墮略分十則。無法可捨。是見必訶。拋家蕩子。慣憐羇
D52n8951_p0823b07║旅之人。落第寒生。備識窮途之苦。幸順佛言。莫依魔
D52n8951_p0823b08║教。
D52n8951_p0823b09║斷滅墮
D52n8951_p0824a01║斷滅墮者有二種。一諸儒生。滯現在身疑未來斷滅。
D52n8951_p0824a02║二新𤼵意學人。執空相。疑一切斷滅。此等尚不信有
D52n8951_p0824a03║生。云何信往生。及淨土等事。今為略釋。一釋儒生等
D52n8951_p0824a04║者。楞嚴經。佛告波斯匿王。汝今自傷髮白面皺。其面
D52n8951_p0824a05║必定皺于童年。則汝今時。觀此恒河。與昔童時觀河
D52n8951_p0824a06║之見。有童耄不。王言不也。佛言大王汝面雖皺。而此
D52n8951_p0824a07║見性。未曾皺。皺者為變。不皺非變。變者受滅。彼不變
D52n8951_p0824a08║者。元無生滅。云何于中受汝生死。而言此身死後全
D52n8951_p0824a09║滅。智度論問曰。人死歸滅。滅有三種。一者火燒為灰。
D52n8951_p0824b01║二者蟲食為糞。三者終歸于土。今但見其滅。不見更
D52n8951_p0824b02║有出者。受于後身。以不見故。則知為無。答曰若謂身
D52n8951_p0824b03║滅便無者。云何有眾生。先世所習憂喜怖畏等。如小
D52n8951_p0824b04║兒生時。或啼或笑。先習憂喜故今無人教而憂喜續
D52n8951_p0824b05║生。又如犢子。生知趣乳。猪羊之屬。其生未幾。便知有
D52n8951_p0824b06║牝牡之合。子同父母。好醜貧富。聰明闇鈍。各各不同。
D52n8951_p0824b07║若無先世因緣者。不應有異。如是等種種因緣知有
D52n8951_p0824b08║後世。又汝先言不見別有去者。人身中非獨眼根能
D52n8951_p0824b09║見。身中六情。各有所知。有法可聞可嗅可味可觸可
D52n8951_p0825a01║知者。可聞法尚不可見。何况可知者。有生有死。法亦
D52n8951_p0825a02║可見亦可知。汝肉眼故不見。天眼者。了了能見。如見
D52n8951_p0825a03║人從一房出。入一房。捨此身。至後身。亦如是。若肉眼
D52n8951_p0825a04║能見者。何用求天眼。若爾者。天眼肉眼。愚聖無異。汝
D52n8951_p0825a05║以畜生同見何能見後世可知者。如人死生。雖無來
D52n8951_p0825a06║去者。而煩惱不盡故于身情意相續更生身情意身
D52n8951_p0825a07║情意造業。亦不至後世。而從是因緣。更生受後世果
D52n8951_p0825a08║報。譬如乳中著毒乳變為酪。酪變為酥。乳非酪酥。酪
D52n8951_p0825a09║酥非乳。乳酪雖變而皆有毒此身亦如是今世五眾
D52n8951_p0825b01║因緣故更生後世五眾行身相續不異故。而受果報。
D52n8951_p0825b02║又如冬木雖未有華葉果實。得時節會。則次第而出。
D52n8951_p0825b03║于是因緣。故知有死生。復次現世有知宿命者。如人
D52n8951_p0825b04║夢行疲極。睡臥覺已。憶所經由。又一切聖人。內外經
D52n8951_p0825b05║書。皆說後世。復次現世不善法動𤼵過重生瞋恚嫉
D52n8951_p0825b06║妬疑悔內惱故身則枯悴。顏色不悅。惡不善法受害
D52n8951_p0825b07║如是。何况起身業口業。若生善法淨信業因緣。心清
D52n8951_p0825b08║淨得如實智慧。心則歡悅。身得輕輭。顏色和悅。以有
D52n8951_p0825b09║苦樂因緣故。有善不善。今定有善不善故。當知必有
D52n8951_p0826a01║後世。但眾生肉眼不見。智慧薄故。而生邪疑。雖修福
D52n8951_p0826a02║事。所作淺薄譬如藥師。為王療病。王密為起宅。而藥
D52n8951_p0826a03║師不知。既歸見之乃悔不加意盡力治王。復次聖人
D52n8951_p0826a04║說今現在事實可信故說後世事亦皆可信。如人夜
D52n8951_p0826a05║行險道導師授手。知可信故。則便隨逐比智及聖人
D52n8951_p0826a06║語。可知定有後世。汝以肉眼重罪。比智薄故。又無天
D52n8951_p0826a07║眼既自無智。又不信聖語。云何得之身後。如宣聖言
D52n8951_p0826a08║費隱。則言鬼神德盛。明明說道武周達孝。唯在識鬼
D52n8951_p0826a09║神之情狀。事死如事生處。而考亭先生。曲為解說。歸
D52n8951_p0826b01║之二氣。其何敢于誣先聖。疑後來耶。且稗官野史不
D52n8951_p0826b02║足論。如彭生為豕。伯有為厲。劉聰為遮須國王。蔣濟
D52n8951_p0826b03║之子乞官于泰山。今則正史也。玄鳥生商。帝武肇周。
D52n8951_p0826b04║則正經也。雀化蛤。田鼠化鴽。鷹化鳩則正令也一微
D52n8951_p0826b05║塵識。所知幾何。擬欲蛙嫌海量螢掩日光。侮聖䙝天
D52n8951_p0826b06║當得何罪。又談者恒言。非人所經歷及道理不可信
D52n8951_p0826b07║者。即不足憑。如日月度數。及五星往來。非人所得經
D52n8951_p0826b08║歷也天不來此。人亦不往彼。何以推測皆驗。又天何
D52n8951_p0826b09║為高。地何為卑。風何為起。雲何為行。春何為生秋何
D52n8951_p0827a01║為殺。此有何道理可慿。胎中之根。無知而轉字母之
D52n8951_p0827a02║乳。無因而出。此有何道理可慿。微而至于一毛一塵。
D52n8951_p0827a03║一草一木。若有毫頭許道理可慿。幸為指出不過常
D52n8951_p0827a04║見故則常之。此常見者。亦復無理。是故不應以不見
D52n8951_p0827a05║故。而疑往生。二釋學道執空相者。論曰。學人聞說空。
D52n8951_p0827a06║于生死業因緣中生疑。若一切法畢竟空無來無去
D52n8951_p0827a07║無出無入。云何死而有生。現在眼見。法尚不應有。何
D52n8951_p0827a08║况死後。復生餘處。不知佛法中諸法畢竟空而亦不
D52n8951_p0827a09║斷滅。生死雖相續。亦不是常。無量阿僧祗劫業因緣
D52n8951_p0827b01║雖過去。亦能生果報而不滅。是為微妙難知。若諸法
D52n8951_p0827b02║都空。佛不應說往生。何有智者前後相違若生死相
D52n8951_p0827b03║實有云何言諸法畢竟空但為除諸法中愛著邪見
D52n8951_p0827b04║顛倒故說畢竟空。不為破後身。又為遮罪業因緣故
D52n8951_p0827b05║說種種往生。佛法不著有。不著無。有無亦不著。非有
D52n8951_p0827b06║無亦不著。不著亦不著。如是人則不容難。如以刀斫
D52n8951_p0827b07║空。則無所傷。是為畢竟空相畢竟空。不遮生死業因
D52n8951_p0827b08║緣。是故說往生此疑甚淺。少有知者。皆能斷之。以世
D52n8951_p0827b09║間人作此見最多。故首破之。為是求往生者之第一
D52n8951_p0828a01║障難故。
D52n8951_p0828a02║隨語墮
D52n8951_p0828a03║隨語墮者六祖言東方人造罪。念佛求生西方。西方
D52n8951_p0828a04║人造罪。念佛求生何國。龐居士云事上說佛國。此去
D52n8951_p0828a05║十萬里。大海渺無邊動即黑風起。因此一輩無知。傳
D52n8951_p0828a06║虚接響。謂淨土不足修。自障障他。深可怜憫。夫論宗
D52n8951_p0828a07║門提唱。尚不言有佛。何况佛國。為欲破相明心。是非
D52n8951_p0828a08║俱剗。如吹毛利刃。執則傷手。金剛栗棘。豈是家常茶
D52n8951_p0828a09║飯。且宗門中此等語句甚多。若一一執之。釋迦老子
D52n8951_p0828b01║出世。將真以飼雲門狗子乎。又古德云。如何是佛。乾
D52n8951_p0828b02║屎橛。果爾。則凡見糞車糞担溷廁應當一一禮拜供
D52n8951_p0828b03║養。彌陀疏鈔曰。西方去此十萬億土。壇經言十萬八
D52n8951_p0828b04║千者。是錯以五天竺等為極樂也。此語近是。為六祖
D52n8951_p0828b05║未閱大藏。聞人說西方。即以為五天竺者有之。教中
D52n8951_p0828b06║分明言極樂國三毒不生。得不退轉今言西方造罪。
D52n8951_p0828b07║求生何土。此亦一証也。然宗門中此等一期之語最
D52n8951_p0828b08║多。亦不足辯。噫學人果能頓悟頓修。解行相應。如六
D52n8951_p0828b09║祖投金漢水。遊戲生死中如龐老雖不求生。亦何害
D52n8951_p0829a01║于生哉。
D52n8951_p0829a02║狂恣墮
D52n8951_p0829a03║狂恣墮者有等魔民。專逞狂慧。不肯持戒修行。妄引
D52n8951_p0829a04║經中相似語言。如煩惱即菩提。婬怒痴即梵行之類。
D52n8951_p0829a05║隨語生解。隨解𤼵毒。果如彼說迦文悟道。應親寶女。
D52n8951_p0829a06║阿難婬舍。何須提奬。六祖初隨獵人。尚未受戒。何苦
D52n8951_p0829a07║但食肉邊菜也。經云尚無不殺不盜不婬。何况更有
D52n8951_p0829a08║殺盜婬事。豈有聞人呵沉水香。便謂應住坑廁者也。
D52n8951_p0829a09║昔五天有僧達磨達者有辯慧。師事師子尊者尊者
D52n8951_p0829b01║知其悟解。對眾稱之。至傳法嗣祖。則以授婆舍斯多
D52n8951_p0829b02║磨達心恨之曰。尊者葢知我之深。何故嗣位。不以見
D52n8951_p0829b03║授。一日獨行渡水。有女子浣露其足。磨達念曰此脛
D52n8951_p0829b04║白晢乃爾。尊者忽在旁曰。今日之心。可授祖位乎磨
D52n8951_p0829b05║達于是攝念禮足求哀。即一婬戒。餘行可例。般若經
D52n8951_p0829b06║曰。罪不罪不可得故。應具足尸羅波羅蜜。釋云罪不
D52n8951_p0829b07║罪不可得者。非無邪見粗心言不可得。菩薩深入諸
D52n8951_p0829b08║法相行空三昧。慧眼觀故。罪不可得罪無故不罪亦
D52n8951_p0829b09║不可得。若人貪着無罪。見破戒罪人。則輕慢。見持戒
D52n8951_p0830a01║善人。則愛敬。如是持戒。是名起罪因緣不名具足。故
D52n8951_p0830a02║知住戒即破。何况棄毀戒執亦戒始名持戒諸大經
D52n8951_p0830a03║言。梵行不可得等。皆即此義。永明曰帶習尚被境牽。
D52n8951_p0830a04║現行豈迯緣縛。猶醉象無鈎。痴猿得樹。奔波乍擁生
D52n8951_p0830a05║鳥被籠。是故菩薩稟戒為師常懷大懼。又曰末代宗
D52n8951_p0830a06║門中學大乗人。多輕戒律。所以大湼槃經。扶律談常。
D52n8951_p0830a07║則乗戒俱急。故號此經為續常住命之重寶。何以故
D52n8951_p0830a08║若無此教。但取口解脫。全不修行。則乗戒俱失故乗
D52n8951_p0830a09║謂悟第一義。戒謂止一切黑業。祖師于此分四料簡。
D52n8951_p0830b01║一戒急乗緩。以戒急故。生人天中。如箭射空。力盡還
D52n8951_p0830b02║墜。以乗緩故。雖聞大法。如聾若啞。二乗急戒緩。以戒
D52n8951_p0830b03║緩故生惡趣中。以乗急故。常聞大法。如華嚴會上八
D52n8951_p0830b04║部鬼神是也。三乗戒俱急。則生人天中。而常聞大法
D52n8951_p0830b05║四乗戒俱緩。則墮三惡道。而永不聞法。是故乗戒三
D52n8951_p0830b06║法。如車二輪。廢一不可得。故龍樹曰。破戒之人。如清
D52n8951_p0830b07║涼池而有毒蛇不中澡浴其家如塜。人所不到。失諸
D52n8951_p0830b08║功德。譬如枯樹。如田被雹。不可依仰。如大病人。人不
D52n8951_p0830b09║欲近。譬如吐食。不可更噉菩薩如是苦口呵責。曾許
D52n8951_p0831a01║人破戒不。是故千日學解。不如一日持戒。何得貪悟
D52n8951_p0831a02║道之虚名。受泥犁之實禍。欺己誑人。枉遭王難夫狂
D52n8951_p0831a03║吠之人。無所不破。今獨言戒者。以邪見惡火首燒戒
D52n8951_p0831a04║寳故。又則戒是淨業之基一切白法。由戒生故。
D52n8951_p0831a05║支離墮
D52n8951_p0831a06║支離墮者。多有法師涉獵教典。記注章句。執法身之
D52n8951_p0831a07║假名。析名相之分齊。東緝西補。竟月窮年。弄毘盧之
D52n8951_p0831a08║畫面。坐法界之排塲。貢高我慢。得少為足。聞人念佛。
D52n8951_p0831a09║則曰此小乗中。攝妄想之一法。或云教海義深爾輩
D52n8951_p0831b01║鈍根。念此亦可。或云此三藏中。為某藏攝。或云此屬
D52n8951_p0831b02║何教。似坊上小兒鬬曲。以多為勝。各爭己見。無實行
D52n8951_p0831b03║履。如長爪梵志。以論議力摧伏諸師。搪突蹴蹋無能
D52n8951_p0831b04║制者。後至佛所。作是念一切論可破。一切執可轉。是
D52n8951_p0831b05║中何者是諸法實相。何者是第一義。何者性何者相。
D52n8951_p0831b06║不顛倒。作是思惟已。白佛言瞿曇。我一切法不受。佛
D52n8951_p0831b07║問梵志。爾一切法不受。是見受不。梵志答曰。瞿曇。一
D52n8951_p0831b08║切法不受。是見亦不受。佛與梵志。汝不受一切法。是
D52n8951_p0831b09║見亦不受。則無所受。與眾人無異。何用貢高而生憍
D52n8951_p0832a01║慢如是梵志不得答。自是服膺。是故當知飢兒過屠
D52n8951_p0832a02║門大嚼。止益饞心。無救枵腹。昔在江南。有一靈俐座
D52n8951_p0832a03║主。為余辯析惟識。及示所得教中奥義。于諸名流注
D52n8951_p0832a04║疏。多肆評駁。余問曰。是可敵得生死不。僧傲然曰。有
D52n8951_p0832a05║何生死可敵。余曰。是即是。但恐𨶒羅殿前。無譯字生
D52n8951_p0832a06║不會座主語言三昧也。此雖一時戲笑。亦大中講席
D52n8951_p0832a07║之病奉勸少年開士。長篇短章。牽藤引蔓。口誦心憶。
D52n8951_p0832a08║腦昏眼眯。究其效驗。不過上幾回座。講幾期經。受幾
D52n8951_p0832a09║個瞎漢禮拜。若無直實功行。唯添業債何若一聲阿
D52n8951_p0832b01║彌。直登不退。事一功百。如曇謨最講湼槃華嚴領眾
D52n8951_p0832b02║千人。為𨶒羅所呵云講經者。心懷彼我。以驕凌物。比
D52n8951_p0832b03║丘中第一麤行。即押付司。可為明戒。然有義解高流。
D52n8951_p0832b04║因叅教典。悟此西方不思議大事。以此自利利他。轉
D52n8951_p0832b05║益未來。燃長夜炬功德無量。又何必懲噎廢食。見蹶
D52n8951_p0832b06║停驂哉。
D52n8951_p0832b07║癡空墮
D52n8951_p0832b08║癡空墮者。學道之人。稍窺法空。聞人念佛。即曰法離
D52n8951_p0832b09║名字。若狥假名轉益虚妄。何故文言尚空。何况名號。
D52n8951_p0833a01║答。法句經曰佛告寶明菩薩。汝且觀是諸佛名字。若
D52n8951_p0833a02║是有。說食與人。應得充饑。若名字無者。定光如來。不
D52n8951_p0833a03║受我記。及于汝名。如無受者。我不應得佛。當知名字。
D52n8951_p0833a04║其已久如以我如故。備顯諸法。名字性空。不在有無。
D52n8951_p0833a05║華嚴經曰。譬如諸法。不分別自性。不分別音聲。而自
D52n8951_p0833a06║性不捨。名字不滅。羣疑論曰。若言名字無用。不能詮
D52n8951_p0833a07║諸法體。亦應喚水火來故知筌蹄不空。魚兔斯得。稱
D52n8951_p0833a08║斯弘名。生實淨土。何得言虚。天台智者曰。世間有空
D52n8951_p0833a09║行人。執其癡空。不與修多羅合。聞此觀心。而作難言。
D52n8951_p0833b01║觀心是法身等。應觸處平等。何故經像生敬。紙木生
D52n8951_p0833b02║慢。敬慢異故。則非平等。非平等故。法身義不成。答。我
D52n8951_p0833b03║以凡夫位中。觀如是相耳。為欲開顯此實相恭敬經
D52n8951_p0833b04║像。令慧不縛。使無量人。崇善去惡。今方便不縛。豈與
D52n8951_p0833b05║汝同耶。上都儀曰。夫皈命三寶者。要指方立相。住心
D52n8951_p0833b06║取境。不明無相離念也。佛懸知凡夫繫心。尚乃不得。
D52n8951_p0833b07║况離相耶。如無術通人居空造舍也。法華經曰。汝証
D52n8951_p0833b08║一切智。十方等佛法。具三十二相。乃是真實滅。南泉
D52n8951_p0833b09║大師曰。微妙淨法身。具相三十二。祗是不許分劑心
D52n8951_p0834a01║量。若無如是心。一切行處。乃至彈指合掌。皆是正因。
D52n8951_p0834a02║百丈和尚曰。行道禮拜。慈悲喜捨。沙門本事。宛然依
D52n8951_p0834a03║佛勑。祗是不許執着淨土指歸曰。圓頓行人。語默動
D52n8951_p0834a04║靜皆遵聖教。盡合佛心。若以念佛生心動念。成妄想
D52n8951_p0834a05║者。則息心無念。亦成妄想。首楞嚴經云。縱減一切見
D52n8951_p0834a06║聞覺知。內守幽閑。猶為法塵分別影事。若以念佛着
D52n8951_p0834a07║有為患。則執空之人。其患尤甚。永嘉云豁達空撥因
D52n8951_p0834a08║果漭漭蕩蕩招殃禍若以外求他佛為未達。則內執
D52n8951_p0834a09║己心。不達尤甚。長沙云。學道之人不識真。只為從來
D52n8951_p0834b01║認識神。無量劫來生死本。癡人喚作本來人。若以別
D52n8951_p0834b02║求淨土為偏見則執目前為淨土者。其失尤甚。楞嚴
D52n8951_p0834b03║經說落魔道者。都指現前即為佛國。無別淨居。及金
D52n8951_p0834b04║色相。口中好言眼耳鼻舌。皆為淨土。男女二根。即是
D52n8951_p0834b05║菩提。弟子與師俱䧟王難。迷惑無知墮無間獄。若以
D52n8951_p0834b06║執有修証為權說者執無修証墮落外道其禍尤甚。
D52n8951_p0834b07║楞嚴經曰。若彼定中。諸善男子。見色隂消。受隂明白。
D52n8951_p0834b08║自謂已足。則有一分大我慢魔。入其心腑謂三祗劫。
D52n8951_p0834b09║一念能越。心中上輕十方如來。何况下位聲聞緣覺
D52n8951_p0835a01║不禮塔廟。摧毀經像。謂檀越言。此是金銅是土木。經
D52n8951_p0835a02║是樹葉。或是疊華。肉身真常。不自恭敬。却崇土木。實
D52n8951_p0835a03║為顛倒。疑悞眾生。入無間獄。是故當知執空破相。皆
D52n8951_p0835a04║是魔屬。智度論曰。譬如田舍人。初不識鹽。見人以鹽
D52n8951_p0835a05║著種種肉菜中而食。問言何以故爾。語言此鹽。能今
D52n8951_p0835a06║諸物味美。故其人便念此鹽。能令諸物味美。自味必
D52n8951_p0835a07║多。便空鈔鹽。滿口食之。鹹苦傷口。而問言。汝何以言
D52n8951_p0835a08║鹽能作美。人言痴人。此當籌量多少。和之令美云何
D52n8951_p0835a09║純食。無智人聞空解脫門。斷諸善根。亦復如是。思之
D52n8951_p0835b01║思之。任爾一切空。生死空。爭柰𨶒羅大王空不得何。
D52n8951_p0835b02║隨緣墮
D52n8951_p0835b03║隨緣墮者謂古人云隨緣消舊業任運着衣裳。但順
D52n8951_p0835b04║天真。萬行自圓。舉足下足誰非淨業何用種種作為。
D52n8951_p0835b05║答。先德問曰。即心是佛。何假修行。答。祗為是故。所以
D52n8951_p0835b06║修行。如鐵無金。雖經鍛鍊不成金用賢首國師曰。今
D52n8951_p0835b07║佛之三身十波羅蜜乃至菩薩利他等行。並依首法
D52n8951_p0835b08║融轉而行。由眾生心中有真如。體大。相大。用大。今日
D52n8951_p0835b09║修行。引出法報身等。由眾生心中有真如。法性。自無
D52n8951_p0836a01║慳貪。今日修行順法性無慳引出檀波羅蜜等。湼槃
D52n8951_p0836a02║經。佛告師子吼菩薩。一切眾生。皆有念心慧心𤼵心
D52n8951_p0836a03║勤精進心信心定心。如是等法。雖念念滅。猶故相似
D52n8951_p0836a04║相續不斷。故名修道。乃至如燈。雖念念滅。而有光明
D52n8951_p0836a05║除破暗㝠。如眾生食雖念念滅亦能令饑者而得飽
D52n8951_p0836a06║滿譬如上藥雖念念滅。亦能愈病。日月光明雖念念
D52n8951_p0836a07║滅。亦能增長草木樹林。寳積經曰。若無正修者。猫兔
D52n8951_p0836a08║等亦應成佛。牛頭融大師曰。若言修生則造作非真。
D52n8951_p0836a09║若言本有。則萬行虚設。長者論曰若一槩皆平。則無
D52n8951_p0836b01║心修道。應須策修以至無修。慈愍三藏錄曰。若言世
D52n8951_p0836b02║尊說諸有為定如空華。何如勅諸弟子勤修六度萬
D52n8951_p0836b03║行。妙因當証菩提湼槃之果。豈有智者讚。乾闥婆城
D52n8951_p0836b04║堅實高妙。復勸諸人以兔角為梯。而可登陟乎。由此
D52n8951_p0836b05║理故。雖有漏修習。是實是正。如達摩對梁武之言。為
D52n8951_p0836b06║彼貪着有為。因病發藥。何得以一期之語。廢佛道業。
D52n8951_p0836b07║且諸經中。所謂不住相戒施等者。謂有而不住耳。有
D52n8951_p0836b08║而不住。故作而無作。今以本無為不住。如下里乞兒
D52n8951_p0836b09║向人言。吾不以富貴驕人。豈非夢語。又復執言無作
D52n8951_p0837a01║者。將須槁心枯體如鑄金像等邪。抑猶酬酢應對如
D52n8951_p0837a02║常人邪。若酬酢應對者。應非無作。若言不乖無作者。
D52n8951_p0837a03║觀佛禮念。本自天真。豈應獨乖。二義不成。即大妄語。
D52n8951_p0837a04║是故當知隨緣任運。非是無作若無作是隨緣者。蚓
D52n8951_p0837a05║壤蛙泥。亦是隨緣。何不成佛。錯認祖機。執礫為玉。與
D52n8951_p0837a06║市井兒之所宗之無為教。何以異哉。
D52n8951_p0837a07║唯心墮
D52n8951_p0837a08║唯心墮者。謂自性淨土。即俗恒真。七寶瓦礫。一道平
D52n8951_p0837a09║等。但淨自心。何須分別。答。汝言心淨土淨。不須分別
D52n8951_p0837b01║者。引汝入廁室中。能久住不。入死屍塲。穢氣熏灼。不
D52n8951_p0837b02║掩鼻不。與疥癩膿血之人。能同食器。及床褥不。若不
D52n8951_p0837b03║能者。此相即是厭五濁相。若居住尚須淨室。同遊尚
D52n8951_p0837b04║宜淨侶者。此相即是忻淨土相。忻厭熾然何謂平等。
D52n8951_p0837b05║縱汝難忍能忍。如上所說。種種濁穢。不求遠離。則諸
D52n8951_p0837b06║蜣蜋鴉犬。亦能親近此種種物。豈皆得道。脫汝淨穢
D52n8951_p0837b07║俱離。依然取捨于唯心義。亦不相應是故當知諸佛
D52n8951_p0837b08║以唯心故。忻厭不生。以唯心故。說名平等。以唯心故
D52n8951_p0837b09║莊嚴佛土。若不唯心。豈能隨念。若非平等。凡夫無分
D52n8951_p0838a01║穢　尚不捨。何獨捨淨。捨既是心取亦何乖皆由不
D52n8951_p0838a02║了佛㫖。致斯妄執。但識惟心。疑義斯遣。
D52n8951_p0838a03║
D52n8951_p0838a04║
D52n8951_p0838a05║
D52n8951_p0838a06║
D52n8951_p0838a07║
D52n8951_p0838a08║
D52n8951_p0838a09║
D52n8951_p0838b01║淨願門論袁宏道（明）
D52n8951_p0838b02║淨願者智度論曰諸菩薩見諸佛世界。無量嚴淨。發
D52n8951_p0838b03║種種願。有佛世界。都無眾苦。乃至無三惡之名者。菩
D52n8951_p0838b04║薩見已自發願言。我作佛時。世界無眾苦乃至無三
D52n8951_p0838b05║惡之名。亦當如是。有佛世界。七寶莊嚴。晝夜常有清
D52n8951_p0838b06║淨光明。無有日月。便𤼵願言。我作佛時。世界常有嚴
D52n8951_p0838b07║淨光明。亦當如是有佛世界。一切眾生。皆行十善。有
D52n8951_p0838b08║大智慧。衣被飲食。應念而至。便𤼵願言。我作佛時。世
D52n8951_p0838b09║界中眾生。衣被飲食。亦當如是。有佛世界。純諸菩薩。
D52n8951_p0839a01║如佛色身。三十二相。光明徹炤。乃至有無聲聞辟支
D52n8951_p0839a02║佛名。亦無女人。一切皆行深妙佛道。遊至十方。教化
D52n8951_p0839a03║一切。便𤼵願言。我作佛時。世界中眾生。亦當如是。如
D52n8951_p0839a04║是等無量佛世界。種種嚴淨。願皆得之。以是故名願
D52n8951_p0839a05║受無量諸佛世界。問曰。諸菩薩行業清淨。自得淨報。
D52n8951_p0839a06║何以要須立願。然後得之。譬如田家得穀。豈復待願
D52n8951_p0839a07║答曰。作福無願。無所標立。願為導御。能有所成。譬如
D52n8951_p0839a08║銷金。隨師而作。金無定也。如佛所說。有人修少施福
D52n8951_p0839a09║修少戒福。不知禪法聞人中有富樂人。或聞欲天色
D52n8951_p0839b01║天。心願樂者。命終之後。各生其中。菩薩亦如是。修淨
D52n8951_p0839b02║世界。願然後得之。以是故知因願受勝果。復次莊嚴
D52n8951_p0839b03║佛界事大。獨行功德。不能成故。要須願力。譬如牛力。
D52n8951_p0839b04║雖能挽車。要須御者。能有所至。淨世界願。亦復如是。
D52n8951_p0839b05║福德如牛。願如御者。問曰若不作願。不得福耶。答曰
D52n8951_p0839b06║雖得不如有願。願能助福。常念所行。福德增長。以是
D52n8951_p0839b07║義故。修淨佛國土者。當𤼵大願。一者不為福田故願
D52n8951_p0839b08║願為一切眾生。䕃生淨土故。二者不為眷屬故願願
D52n8951_p0839b09║治一切如來家。生淨土故。三者不為病苦故願願醫
D52n8951_p0840a01║一切世間無明等瘡。生淨土故四者不為轉輪王故
D52n8951_p0840a02║願。願轉諸佛如來法輪。作大法王。生淨土故。五者不
D52n8951_p0840a03║為欲界故願。願離一切微妙五欲。生淨土故。六者不
D52n8951_p0840a04║為色界故願。願離一切禪着。生淨土故。七者不為無
D52n8951_p0840a05║色界故願。願盡種種微細流注。證無量相好身。生淨
D52n8951_p0840a06║土故。八者不為聲聞辟支故願。願以福智二嚴饒益
D52n8951_p0840a07║一切眾生。生淨土故。九者不為一世界千世界故願。
D52n8951_p0840a08║願代無央數世界苦。㧞一切世界眾生。生淨土故。十
D52n8951_p0840a09║者不為一阿僧祗劫。千阿僧祗劫眾生故願。願代無
D52n8951_p0840b01║無量無數阿僧祗劫眾生苦。㧞一切眾生生淨土故。
D52n8951_p0840b02║若能如是𤼵大願者。最後剎那。決定當如普賢願中
D52n8951_p0840b03║所說。是故當知願為截苦海之舟航導極樂之明師
D52n8951_p0840b04║故。
D52n8951_p0840b05║
D52n8951_p0840b06║
D52n8951_p0840b07║
D52n8951_p0840b08║
D52n8951_p0840b09║
D52n8951_p0841b01║剎土遠近釋袁宏道（明）
D52n8951_p0841b02║剎土遠近者問大小本經皆云西方去此十萬億剎。
D52n8951_p0841b03║觀經獨云阿彌陀佛去此不遠。二說誰正。釋以遠近
D52n8951_p0841b04║無定故。故言亦遠亦近。何故。凡言某方者。某方至某
D52n8951_p0841b05║方。至某方。幾城幾剎者。是從色身建立。身相虚故。是
D52n8951_p0841b06║故所計方向道理。亦皆不實。不得言誰近誰遠。如滇
D52n8951_p0841b07║人言燕地遠。是從滇計故。燕實無遠。齊人言燕地近。
D52n8951_p0841b08║是從齊計故燕實無近。又如十步之地蟻子即遠。大
D52n8951_p0841b09║象即近。不應言遠是實。何故是地不當從蟻計故。亦
D52n8951_p0842a01║不應言近是實。何故。是地不當從象計故。又則計十
D52n8951_p0842a02║步者。亦非是實。何故。是地既不從蟻。不從象亦不當
D52n8951_p0842a03║從人計故。智度論曰。隨世俗所傳。故說有方。方實不
D52n8951_p0842a04║可得。問曰。何以言無方。是方亦有亦常。如經中說。日
D52n8951_p0842a05║出處是東方。日沒處是西方。日行處是南方。日不行
D52n8951_p0842a06║處是北方。日有三分合。若前合。若今合。若後合。隨方
D52n8951_p0842a07║日分初合是東方。南方西方亦如是。日出行處是無
D52n8951_p0842a08║分。答曰。不然。須彌山在四域之中。日繞須彌。照四天
D52n8951_p0842a09║下。鬱恒羅越日中。是弗婆提。日出於弗婆提。人是東
D52n8951_p0842b01║方。弗婆提日中。是𨶒浮提。日出於𨶒浮提。人是東方。
D52n8951_p0842b02║是實無初。何以故。一切方。皆東方。皆南方。皆西方。皆
D52n8951_p0842b03║北方。汝言日出處是東方。日行處是南方。日沒處是
D52n8951_p0842b04║西方。日不行處是北方。是事不然。問曰。我說一國中
D52n8951_p0842b05║方相。汝以四國為難。以是故東方非無初答曰若一
D52n8951_p0842b06║國中日。與東方合。是為有邊。有邊故無常無常故是
D52n8951_p0842b07║不徧。以是故但有方名而無實則方所尚不可得。豈
D52n8951_p0842b08║有程途。然亦不廢方所及程途故。何故。以不當從𨶒
D52n8951_p0842b09║浮提計。亦可即𨶒浮提計故如日雖非東西出沒。亦
D52n8951_p0843a01║可言東出西沒故。
D52n8951_p0843a02║身城大小
D52n8951_p0843a03║身城大小者。問聲王經曰。阿彌陁佛與聲聞俱其國
D52n8951_p0843a04║號曰清泰聖王所住。其城縱廣十千由旬。觀經曰。佛
D52n8951_p0843a05║身高六十萬億那由他恒河沙由旬。眉間白毫右旋
D52n8951_p0843a06║宛轉如五須彌山。佛眼如四大海水。今計一海八萬
D52n8951_p0843a07║四千由旬。四海合三十三萬六千由旬。身過其眼五
D52n8951_p0843a08║百六十萬由旬。計所住城。尚少于眼三十二萬六千
D52n8951_p0843a09║由旬。何况其身。不應身城懸絕如是。釋海東疏中亦
D52n8951_p0843b01║有此問。疏曰。彼佛有眾多城。隨眾大小。城亦大小。大
D52n8951_p0843b02║城之中。示以大身。小城之中現以小身。聲王經言十
D52n8951_p0843b03║千由旬者。是與聲聞俱住之城。當知佛身相當而住。
D52n8951_p0843b04║觀經所說身高大者。當知其城。亦隨廣大。與諸大眾
D52n8951_p0843b05║俱住處故。先德云。法華中淨光莊嚴土。唯演頓故淨
D52n8951_p0843b06║名中眾香佛土。純菩薩故所以彼佛但現高大之身。
D52n8951_p0843b07║若安養土。頓漸俱談。聲聞菩薩共為僧故。故使佛示
D52n8951_p0843b08║生身法身二種之相。三十二相。通于生法。大小共見。
D52n8951_p0843b09║若八萬相。局在法身。大乗賢聖。方得見也。是故應以
D52n8951_p0844a01║藏塵尊特之相得四益者。佛為稱機。現藏塵尊特身。
D52n8951_p0844a02║應以八萬尊特之相。得四益者。佛為稱機。現八萬尊
D52n8951_p0844a03║特身。應以三十二尊特之相得四益者。佛為稱機現
D52n8951_p0844a04║三十二尊特身如毘盧遮那聲聞視聽。隔于對顏。不
D52n8951_p0844a05║（妨菩薩。更見大身。何故。佛身隨所被機大小。如日光隨隙。分大分小。而是日光無大小故。）。
D52n8951_p0844a06║壽量多少
D52n8951_p0844a07║壽量多少者。經云。彼佛壽命無量無邊阿僧祗劫。又
D52n8951_p0844a08║云。彼佛至般泥洹時觀世音菩薩。乃當作佛。既當入
D52n8951_p0844a09║滅。即是有量。釋先德云。藏通補處。彰佛有量。別圓補
D52n8951_p0844b01║處。顯佛無量。以十方三世一切如來。更無彼此遞相
D52n8951_p0844b02║見故。同一法身。一智慧故。菩薩機忘。如來應息。名補
D52n8951_p0844b03║佛處。實異藏通。前佛定滅。後佛定生故。金光明四佛
D52n8951_p0844b04║降室疏乃釋云。若見四佛。同尊特身。一身一智慧即
D52n8951_p0844b05║是常身。弟子眾一故。若見四佛佛身不同。即是應化
D52n8951_p0844b06║弟子眾多故。故知全法界身。非生非滅。豈得豎分當
D52n8951_p0844b07║現。橫論彼此。既非生滅。無量義成。且淨佛剎中。塵剎
D52n8951_p0844b08║水樹皆是佛身故。經中云。是諸眾鳥。皆是阿彌陁佛
D52n8951_p0844b09║變化所作。智度論曰。眾生甚多。若佛處處現身眾生
D52n8951_p0845a01║不信。謂為幻化。心不敬重。有眾生從人聞法。心不開
D52n8951_p0845a02║悟。若從畜生聞法。則便信受。如本生經說。菩薩受畜
D52n8951_p0845a03║生身。為人說法。人以說法希有。故無不信受。有人謂
D52n8951_p0845a04║畜生。是有情之物。以樹木無心而有音聲。則皆信受。
D52n8951_p0845a05║以是故水樹禽鳥。皆是佛身變現故。若福壽量有盡
D52n8951_p0845a06║者。道塲國土。及諸水鳥音聲。亦應有盡。若有盡者。不
D52n8951_p0845a07║應有補。若不盡者。不應言滅。如虚空分齊。非有分齊。
D52n8951_p0845a08║非無分齊。以不思議智照之可得。
D52n8951_p0845a09║身心虗偽
D52n8951_p0845b01║唐相國裴休曰。大眾從無始來。常認為我身者。是地
D52n8951_p0845b02║水火風假合之身旋聚旋散。屬無常法。非我身也大
D52n8951_p0845b03║眾從無始來。常認為我心者。是緣慮客塵虚妄之心。
D52n8951_p0845b04║乍起乍滅。屬無常法。非我心也。我有真身。圓滿空寂。
D52n8951_p0845b05║者是也。我有真心。廣大靈知者是也。空寂靈知神用
D52n8951_p0845b06║自在。性含萬德。體絕百非。如淨月輪。圓滿無缺惑雲
D52n8951_p0845b07║所覆。不自覺知。妄惑既除。真心本淨十方諸佛。一切
D52n8951_p0845b08║眾生。與我此心。三無差別。此即菩提心體也。捨此不
D52n8951_p0845b09║認而認臭身。妄念隨死隨生。與禽畜雜類。比肩受苦。
D52n8951_p0846a01║為丈夫者。豈不羞哉。
D52n8951_p0846a02║萬劫沉身
D52n8951_p0846a03║𤼵引曰。佛過𤓰田。顧阿難言。𤓰上之土。大地之土。孰
D52n8951_p0846a04║為多少。阿難對言。𤓰土至微。大地無盡。佛言。得人身
D52n8951_p0846a05║者。如𤓰上之土。失人身者如大地之土。又須達為佛
D52n8951_p0846a06║營立精舍蟻子在地。佛告須達。此蟻毘婆佛時已在
D52n8951_p0846a07║此地。今經七佛。恒受蟻身。尚未能脫。由此觀之。人身
D52n8951_p0846a08║難得。如𤓰上之土。寧不信然。所以者何。經云。五戒堅
D52n8951_p0846a09║持。方得人身。五戒不持。人天路絕持戒難。則人身不
D52n8951_p0846b01║易明矣。况作十習因。又甚於五戒之不持。臨終墮無
D52n8951_p0846b02║間獄。受六交報。又不止於人身之難得而已。萬劫沉
D52n8951_p0846b03║身。不亦宜乎。