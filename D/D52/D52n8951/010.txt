D52n8951_p0963b01║如來香卷之十目錄
D52n8951_p0963b02║書啟表答
D52n8951_p0963b03║重述天台復𣈆王書　　　　釋智顗（隋）
D52n8951_p0963b04║訓知事人　　　　釋智顗（隋）
D52n8951_p0963b05║啟文帝　　　　釋道林（隋）
D52n8951_p0963b06║諫仁山深法師罷道書　　　　徐　陵（陳）
D52n8951_p0963b07║貽書與𣈆王　　　　釋智顗（隋）
D52n8951_p0963b08║遺臨海鎮將軍述放生池書　　　　釋智顗（隋）
D52n8951_p0963b09║諫周太祖沙汰僧表　　　　釋曇積（後周）
D52n8951_p0964a01║請施莊為寺表　　　　王　維（唐）
D52n8951_p0964a02║山中與裴秀才廸書　　　　王　維（唐）
D52n8951_p0964a03║與大慧禪師書　　　　曾　開（宋）
D52n8951_p0964a04║答曾侍郎書　　　　釋宗杲（宋）
D52n8951_p0964a05║與大慧禪師　　　　李　邴（宋）
D52n8951_p0964a06║答李叅政　　　　釋宗杲（宋）
D52n8951_p0964a07║復大慧禪師　　　　李　邴（宋）
D52n8951_p0964a08║答李叅政　　　　釋宗杲（宋）
D52n8951_p0964a09║答李叅政別紙　　　　釋宗杲（宋）
D52n8951_p0964b01║答陳少卿　　　　釋宗杲（宋）
D52n8951_p0964b02║答江給事　　　　釋宗杲（宋）
D52n8951_p0964b03║答富樞密　　　　釋宗杲（宋）
D52n8951_p0964b04║答趙待制　　　　釋宗杲（宋）
D52n8951_p0964b05║答許司理　　　　釋宗杲（宋）
D52n8951_p0964b06║答劉通判　　　　釋宗杲（宋）
D52n8951_p0964b07║答汪內翰　　　　釋宗杲（宋）
D52n8951_p0964b08║答夏運使　　　　釋宗杲（宋）
D52n8951_p0964b09║答呂舍人　　　　釋宗杲（宋）
D52n8951_p0965a01║答汪狀元　　　　釋宗杲（宋）
D52n8951_p0965a02║答李叅政　　　　釋宗杲（宋）
D52n8951_p0965a03║答曾中丞　　　　釋宗杲（宋）
D52n8951_p0965a04║答劉侍郎　　　　釋宗杲（宋）
D52n8951_p0965a05║答李郎中　　　　釋宗杲（宋）
D52n8951_p0965a06║答李寶文　　　　釋宗杲（宋）
D52n8951_p0965a07║答林院判　　　　釋宗杲（宋）
D52n8951_p0965a08║答黃知縣　　　　釋宗杲（宋）
D52n8951_p0965a09║答向侍郎　　　　釋宗杲（宋）
D52n8951_p0965b01║答嚴教授　　　　釋宗杲（宋）
D52n8951_p0965b02║答徐顯謨　　　　釋宗杲（宋）
D52n8951_p0965b03║答張侍郎　　　　釋宗杲（宋）
D52n8951_p0965b04║答楊教授　　　　釋宗杲（宋）
D52n8951_p0965b05║答樓樞密　　　　釋宗杲（宋）
D52n8951_p0965b06║答曹太尉　　　　釋宗杲（宋）
D52n8951_p0965b07║答榮侍郎　　　　釋宗杲（宋）
D52n8951_p0965b08║答張狀元　　　　釋宗杲（宋）
D52n8951_p0965b09║答湯丞相　　　　釋宗杲（宋）
D52n8951_p0966a01║答樊提刑　　　　釋宗杲（宋）
D52n8951_p0966a02║與喻貢元書　　　　釋克己（宋）
D52n8951_p0966a03║與王隨書　　　　釋唯淨（宋）
D52n8951_p0966a04║寄蘇子瞻書　　　　釋了元（宋）
D52n8951_p0966a05║與明智法師書　　　　陳　瓘（宋）
D52n8951_p0966a06║復楊文公請住世書　　　　釋知禮（宋）
D52n8951_p0966a07║答楊文公書　　　　釋知禮（宋）
D52n8951_p0966a08║答瀋王書　　　　釋明本（元）
D52n8951_p0966a09║與嗣瀋王　　　　釋明本（元）
D52n8951_p0966b01║答高麗白尚書　　　　釋明本（元）
D52n8951_p0966b02║與海粟居士　　　　釋明本（元）
D52n8951_p0966b03║與陸五臺病中　　　　釋真可（明）
D52n8951_p0966b04║與方幻輿書　　　　釋真可（明）
D52n8951_p0966b05║答穉登李將軍　　　　釋觀衡（明）
D52n8951_p0966b06║
D52n8951_p0966b07║
D52n8951_p0966b08║
D52n8951_p0966b09║
D52n8951_p0967a01║
D52n8951_p0967a02║
D52n8951_p0967a03║
D52n8951_p0967a04║
D52n8951_p0967a05║
D52n8951_p0967a06║
D52n8951_p0967a07║
D52n8951_p0967a08║
D52n8951_p0967a09║如來香卷之十目錄終
D52n8951_p0967b01║如來香卷之十
D52n8951_p0967b02║西吳唐　時宜之父手輯
D52n8951_p0967b03║書啟表答
D52n8951_p0967b04║重述天台復晉王書釋智顗（隋）
D52n8951_p0967b05║前所諮天台山事。本聽後期。爰逮報示。不然夙志棲
D52n8951_p0967b06║霞。乃言咫尺非𨵿本誓之心。天台既是寄終之地。所
D52n8951_p0967b07║以恒思果遂。每囑弟子恐命不待期。一旦無常。身充
D52n8951_p0967b08║禽鳥。焚燒餘骨。送往天台。願得次生。還棲山谷。修業
D52n8951_p0967b09║成辦。乃可利人。但仰赴義門。多慚芻淺。𤼵心既重。輒
D52n8951_p0968a01║課庸微。去聽慈恩。庶無悤促。政言天台營理。本擬十
D52n8951_p0968a02║方。安立僧徒。非專為己。昔年修葺。願創伽藍。形可隨
D52n8951_p0968a03║緣。香燈難絕。故欲遣修葺。冀慿方便。同途校具淨人。
D52n8951_p0968a04║得蒙勝舉并祈一㫖。事並前諮。方乞寺名。屈作檀越。
D52n8951_p0968a05║懼多煩沓。未敢同時。處處結緣。功德彌大。玉泉十住。
D52n8951_p0968a06║許垂恩為。唯待教㫖。即遣僧使。冀藉光威。三寺遙荷。
D52n8951_p0968a07║伽藍未整。功德已圓。仰鬧頻煩。言何能謝。沙門某白。
D52n8951_p0968a08║
D52n8951_p0968a09║
D52n8951_p0968b01║訓知事人釋智顗（隋）
D52n8951_p0968b02║吾少嬰勤苦。備歷艱𨵿。遊學荊揚雍豫。唯著一衲。三
D52n8951_p0968b03║十餘年。冬夏不釋體。上至天子。下至士民。雖有所施。
D52n8951_p0968b04║受而不私。一果一縷。入眾已後。尚不希念。況故侵之。
D52n8951_p0968b05║所以然者。眾寶尊重。若能增益。名甘露苑。若有減損。
D52n8951_p0968b06║即蒺䔧園。自飽自傷。因倒因起。可以意得。何俟多言。
D52n8951_p0968b07║夫人𤼵心。隨有所作為。讀誦聽學。講說經行。懺悔供
D52n8951_p0968b08║養。捨力。未有首尾。慎莫中止。中止者。違本心。若再有
D52n8951_p0968b09║所作。至前止處。畱難即起。脩業不成。今生現障。後彌
D52n8951_p0969a01║障道。此行人大忌。應須竭力。善始令終。業既坦然。報
D52n8951_p0969a02║亦圓滿。此亦可意得。昔有一寺。師徒數百晝夜禪講。
D52n8951_p0969a03║時不虚度。有淨人竊聽說法。聞已用心。每揚簸洮汰。
D52n8951_p0969a04║繫念有習。謂以淨心揚簸不善。以禪淨水洮汰不淨。
D52n8951_p0969a05║隨有所作。念念用心。一時執爨。觀火燒薪。念念就盡。
D52n8951_p0969a06║無常遷逝。復速於是。蹲踞竈前。寂然入定。火滅湯冷。
D52n8951_p0969a07║維那懼廢眾粥。以白上座。上座云。此是勝事。眾宜忍
D52n8951_p0969a08║之。慎勿驚觸。聽其自起。數日方覺。往上座所。具陳所
D52n8951_p0969a09║證。敘法轉深。上座止曰。爾向所言。皆我境界。而今所
D52n8951_p0969b01║說非我所知。勿復言也。因而顧問頗知宿命不。答云。
D52n8951_p0969b02║薄知。又問何罪為賤。何福易悟。答云。此賤身者。前世
D52n8951_p0969b03║之時。乃是今日徒眾老者之師。亦是少者之祖師。徒
D52n8951_p0969b04║眾所學。皆昔所訓。爾時多有私客。恒制約不敢侵眾。
D52n8951_p0969b05║忽有急客。輙取小菜。忘不陪備。由此譴責。今為眾奴。
D52n8951_p0969b06║前習未久。薄修易悟。宿命罪福。其事如是。一眾聞此。
D52n8951_p0969b07║悲不能勝。鑑鏡若斯。豈可不慎。同學照禪師。於南嶽
D52n8951_p0969b08║眾中。苦行禪定。最為第一。輒用眾一撮鹽作齋飲。所
D52n8951_p0969b09║侵無幾。不以為事後行方等。忽見相起。計三年增長
D52n8951_p0970a01║至數十斛。急令陪備。仍賣衣資。買鹽償眾。此事非久
D52n8951_p0970a02║亦非傳聞。宜以為規。莫令後悔。吾雖寡德行。遠近頗
D52n8951_p0970a03║相追尋。而隔剡嶺。難為徒步。老病出入。多以眾驢迎
D52n8951_p0970a04║送。此是吾客私。計功醻直。令彼此無咎。吾是眾主。驢
D52n8951_p0970a05║亦我得。既捨入眾。非復我有。我不合用。非我何言。舉
D52n8951_p0970a06║此一條。餘事皆爾。（國清百錄）。
D52n8951_p0970a07║
D52n8951_p0970a08║
D52n8951_p0970a09║
D52n8951_p0970b01║啟文帝釋道林（隋）
D52n8951_p0970b02║貧道聞山林之士。往而不返。浩然之氣。獨結林泉。望
D52n8951_p0970b03║得追蹤既往。故應義絕凡貫。陛下大敞法門。載清海
D52n8951_p0970b04║陸。乞以此名。遺虚仰者。（續高僧傳）。
D52n8951_p0970b05║
D52n8951_p0970b06║
D52n8951_p0970b07║
D52n8951_p0970b08║
D52n8951_p0970b09║
D52n8951_p0971b01║諫仁山深法師罷道書徐　陵（陳）
D52n8951_p0971b02║竊聞出家閒曠。猶若虚空。在俗籠樊。比於牢獄。非但
D52n8951_p0971b03║經有明文。亦自世間共見。瞥聞法師覆彼舟航。趣返
D52n8951_p0971b04║緇衣之務。此為目下之英奇。非久長之深計。何以知
D52n8951_p0971b05║然。從苦入樂。未知樂中之樂。從樂入苦。方知苦中之
D52n8951_p0971b06║苦。弟子素以法師雖無曩舊。相知已來。亦復不疎。夫
D52n8951_p0971b07║良藥必自無甘。忠諫者決乎逆耳。倚見其僻。是以不
D52n8951_p0971b08║忍不言。且三十年中。造莫大之業。如何一旦捨已成
D52n8951_p0971b09║之功。深為可惜敬度高懷。未解深意。將非帷帳之策。
D52n8951_p0972a01║欲集留侯。形類臥龍。擬求葛氏。黃石兵法。寧可再逢。
D52n8951_p0972a02║三併茅廬。無由兩遇。封爵五等。惟見不逢中閣外門
D52n8951_p0972a03║難朱易白。鳴笳鳳管。非有或聞。儛女歌姬。空勞反翫。
D52n8951_p0972a04║覓之者等若牛毛。得之者譬猶牛角。以此之外。何所
D52n8951_p0972a05║窺窬。法師今若退轉。未必有一稱心。交失現前十種
D52n8951_p0972a06║大利。何者。佛法不簡細流。入者則尊。歸依則貴。上不
D52n8951_p0972a07║朝天子。下不讓諸侯。獨翫世間。無為自在。其利一也。
D52n8951_p0972a08║身無執作之勞。口餐香積之飯。心不妻妾之務。身餙
D52n8951_p0972a09║芻摩之衣。朝無踐境之憂。夕不千里之苦。俯仰優游。
D52n8951_p0972b01║寧不樂哉。其利二也。躬無任重。居必方域。白壁朱門。
D52n8951_p0972b02║理然致敬。夜琴晝瑟。是自娛懷曉筆暮詩論情頓足
D52n8951_p0972b03║其利三也。假使𣗥生王路。橋化長溝巷吏門兒何因
D52n8951_p0972b04║仰喚寸絹不輸官庫。升米不進公倉。庫部倉司。豈須
D52n8951_p0972b05║求及。其利四也。門前擾擾。我且安眠。巷裏云云。余無
D52n8951_p0972b06║驚色。家休小大之調。門停強弱之丁。入出隨心。往還
D52n8951_p0972b07║自在。其利五也出家無當之僧猶勝在俗之士。假使
D52n8951_p0972b08║心存殺戮。手無斷命之愆。密裏通情。決勝灼然矯俗。
D52n8951_p0972b09║如斯煩垢萬倍勝於白衣一入愛河永沈無出。其利
D52n8951_p0973a01║六也。聽鐘聲而致敬。尋香馥以生心。朝覩尊儀。暮披
D52n8951_p0973a02║寶軸剎那之善逐此而生水滴微功漸盈大器。未知
D52n8951_p0973a03║因緣果報善惡皎然。就此而言。其利難陳矣。假使達
D52n8951_p0973a04║相白衣。猶有埃塵之務。縱令遙寄彈指遠近低頭形
D52n8951_p0973a05║去心畱身移意往閒有者得如此貧苦者永無因。近
D52n8951_p0973a06║在目前。不言可見。其利七也。山間樹下故自難期枕
D52n8951_p0973a07║石漱流。實為希有。猶斯之類。不可思議。如此者。難逢
D52n8951_p0973a08║一心人悕遇法師未能不學交習聽勝之因。一旦退
D52n8951_p0973a09║心。於理邈矣。其利八也。開織成之帙。見過去之因。摛
D52n8951_p0973b01║瑠璃之卷。驗當來之果。識因識果。不以為愆。知福知
D52n8951_p0973b02║報。何由作罪上無舟檝交見沒溺之悲下失浮囊則
D52n8951_p0973b03║有沈身之患。其利九也。曠濟羣品。為天人之師。水陸
D52n8951_p0973b04║空行。皆所尊貴。言必闍𥠖和上。書輒致敬和南。遠近
D52n8951_p0973b05║嗟咏。貴賤顒仰。法師今必退轉。立成可驗纔脫袈裟
D52n8951_p0973b06║逢人輒稱汝我。始解偏袒。姓名便亦可呼。平交者故
D52n8951_p0973b07║自不論。下劣者亦恐不讓。薄言稱已。榻席懸異。從來
D52n8951_p0973b08║小得自在。便以君為題封。若不屈膝斂手。自達無因。
D52n8951_p0973b09║俯仰承迎。未閑合度。如此專專。何由可與。其利十也。
D52n8951_p0974a01║略言十事。空失此機。其間深道。寧容具述。仰度仁者
D52n8951_p0974a02║心居魔境。為魔所迷。意附邪途。受邪易性。假使睂如
D52n8951_p0974a03║細柳。何足𨵿懷。頰似紅桃。詎能長久。同衾分枕。猶有
D52n8951_p0974a04║長信之悲。坐臥忘時。不免秋胡之怨。洛川神女。尚復
D52n8951_p0974a05║不惑東阿。世上班姬。何𨵿君事。夫心如面焉。若論繾
D52n8951_p0974a06║綣。則共氣共心。一遇纏綿。則連宵厭起。法師未通返
D52n8951_p0974a07║照。安悟賣花。未得他心。那知彼意。嗚呼桂樹。遂為豆
D52n8951_p0974a08║火所焚。可惜明珠。乃受淤泥埋沒。弟子今日橫諮。必
D52n8951_p0974a09║為法師所哂。世上白衣。何訾何限。且一人退道而不
D52n8951_p0974b01║安危。推此而言。實成難解。譬如瓦礫盈路。人所不驚。
D52n8951_p0974b02║片子黃金。萬夫息步。正言法師入道之功已備。染俗
D52n8951_p0974b03║之法未加。何異金搏赤銅。銀換鉛錫。可悲可惜。猶可
D52n8951_p0974b04║優量。能忍難忍。方知其最。願棄俗事。務息塵勞。正念
D52n8951_p0974b05║相應。行志兩全。薄加詳慮。更可思惟。悔之在前。無勞
D52n8951_p0974b06║後恨。如弟子算。遠即十數年中。決知惻惻。近即三五
D52n8951_p0974b07║歲內。空唱如何。萬恨萬悲。寧知遠及。自誤自錯。永棄
D52n8951_p0974b08║一生。乃知斷絃可續。情去難畱。或若火裏生花。可稱
D52n8951_p0974b09║希有。迷人知返。去道不遙。幸速推排。急登正路。法師
D52n8951_p0975a01║非是無智。遂為愚者所迷。類似阿難。更為魔之所嬈。
D52n8951_p0975a02║猶須承三寶之力。制彼羣㐫。竪般若之幢。天魔自欵。
D52n8951_p0975a03║若此言㫖當即便冀棄芻蕘。若不會高懷。幸停深怪
D52n8951_p0975a04║耳。
D52n8951_p0975a05║真誠懇切之語讀之悚然不識仁公作何領會。
D52n8951_p0975a06║
D52n8951_p0975a07║
D52n8951_p0975a08║
D52n8951_p0975a09║
D52n8951_p0975b01║遺書與晉王釋智顗（隋）
D52n8951_p0975b02║貧道初遇勝緣。𤼵心之始。上期無生法忍。下求六根
D52n8951_p0975b03║清淨。三業殷勤。一生望獲。不謂宿罪殃深。致諸畱難。
D52n8951_p0975b04║內無實德。外召虚譽。學徒強集。檀越自來。既不能絕
D52n8951_p0975b05║域遠避。而復依違順彼。自招惱亂。道退行虧。應得不
D52n8951_p0975b06║得。憂悔何補。上負三寶。下愧本心。此一恨也。然聖法
D52n8951_p0975b07║既差。自審非分。欲以先師禪慧。授與學人。故畱滯陳
D52n8951_p0975b08║都。八年弘法。諸來學者。或易悟而早亡。或隨分而自
D52n8951_p0975b09║益。無兼他之才。空延教化。略成斷種。自行前闕。利物
D52n8951_p0976a01║次虚。再負先師百金之寄。此二恨也。而年既西夕。恒
D52n8951_p0976a02║惜妙道。思值明時。願逢外護。初蒙四事。既勵朽年。師
D52n8951_p0976a03║與學徒。四十餘僧。三百許日。于江都行道。亦復開懷。
D52n8951_p0976a04║待來問者。儻逢易悟。用答王恩。而不見一人。求禪求
D52n8951_p0976a05║慧。與物無緣。頓至於此。謬當信施。化導無功。此三恨
D52n8951_p0976a06║也。又作是念。此處無緣。餘方或有。先因荊潭之願。願
D52n8951_p0976a07║報地恩。大王弘慈。霈然垂許。于湘潭功德。麤展微心。
D52n8951_p0976a08║雖結緣者眾。孰堪委業。初謂緣者不來。今則往求不
D52n8951_p0976a09║得。推想既謬。此四恨也。于荊州法集聽眾一千餘僧。
D52n8951_p0976b01║學禪三百。州司惶慮。謂乖國式。豈可聚眾。用惱官人。
D52n8951_p0976b02║故朝同雲合。暮如雨散。設有善萌。不獲增長此乃世
D52n8951_p0976b03║調無堪不能諧和得所。此五恨也。既再遊江都。聖心
D52n8951_p0976b04║重法。令著淨名疏。不揆闇識。輒述偏懷。玄義始竟。麾
D52n8951_p0976b05║葢入謁。復許東歸。而吳會之僧。咸欣聽學。山間虚乏。
D52n8951_p0976b06║不可聚眾。束心待出。訪求法門。暮年衰弱。許當開化。
D52n8951_p0976b07║今出期既斷。法緣亦絕。此六恨也。在山兩夏。專治玄
D52n8951_p0976b08║義。進解經文。至佛道品。為三十一卷。將身不慎。遂動
D52n8951_p0976b09║𤍠渴。一百餘日競疾治改。際此夏末。慮有追呼。束裝
D52n8951_p0977a01║待期。去月十七日。使人至山。止畱一宿遽此螢光早
D52n8951_p0977a02║希進路。行過剡嶺。次至石城氣疾兼篤不能復前。此
D52n8951_p0977a03║之義疏。口授出本。一徧自治。皆未搜簡。經論僻謬尚
D52n8951_p0977a04║多。不堪流布。既為王造。寧羞其拙。囑弟子抄寫後本。
D52n8951_p0977a05║仰簡前所送玄義及入文者。請付弟子焚之。天挺𥈠
D52n8951_p0977a06║智願一徧開讀覽其大意餘無可觀貧道灰壤雖謝。
D52n8951_p0977a07║願畱心佛法。詢訪勝德使義門無廢深窮佛教。治道
D52n8951_p0977a08║益明。徧行徧學。是菩薩行。如來滅度。法付國王貧道
D52n8951_p0977a09║何人慧門慿委。欣然就盡沒有餘榮。但著述延歲。文
D52n8951_p0977b01║義不同。悵然自慙。生來所以周章者。皆為佛法。為國
D52n8951_p0977b02║土。為眾生。今得法門仰寄。三為具足。六根釋矣。命盡
D52n8951_p0977b03║之後。若有神力誓當影護王之土境。使願法流衍。以
D52n8951_p0977b04║答王之恩。以副本志。菩薩誓願。誠而不欺。香火義深。
D52n8951_p0977b05║安知仰謝。願觀泡幻。知有為法。一切無常。會而不離。
D52n8951_p0977b06║終不可得。惟當謹戒施惠。以拒四山。早求出要。豈須
D52n8951_p0977b07║傷法。煩勞聖懷。蓮華香罏。犀角如意。是王所施。今以
D52n8951_p0977b08║仰別。願德香遐遠。長保如意也。昔聞齊高氏見負炭
D52n8951_p0977b09║兵。形容憔悴。愍其辛苦。放令出家。惟一人樂去。齊主
D52n8951_p0978a01║歎曰。人皆有妻子之愛。誰持孤房獨宿。瞪視四壁。自
D52n8951_p0978a02║儐山林。以此觀之。出家難得。今天下曠大。賦斂寛平。
D52n8951_p0978a03║出家者少。老僧零落。日就減。前貫帳時。或隨緣聽學。
D52n8951_p0978a04║或山林脩道。不及帳名。雖復用心。常懷憂懼。此例不
D52n8951_p0978a05║多。悉有行業。願許其首貫。則是度人出家。增益僧眾。
D52n8951_p0978a06║熾然佛法。得無量功德。昔三方鼎立。用武惜人。今太
D52n8951_p0978a07║平一𮜿。脩文修福。正是其宜。又末法眾僧。多行不稱
D52n8951_p0978a08║服尚不挾人意。况扶經律。王秉國法。兼匡佛教。有罪
D52n8951_p0978a09║者治之。無罪者敬之。起平等不可思議心。則功德無
D52n8951_p0978b01║量。此等之事。本欲面諮。未逢機會。奄成遺囑。亦是為
D52n8951_p0978b02║佛法。為國土。為眾生。若能畱心功德。仰賽臨命口授。
D52n8951_p0978b03║言盡力窮。期迫戀多。知復分說大善知識。菩提為期。
D52n8951_p0978b04║沙門某白。
D52n8951_p0978b05║
D52n8951_p0978b06║
D52n8951_p0978b07║
D52n8951_p0978b08║
D52n8951_p0978b09║
D52n8951_p0979b01║遺臨海鎮將解㧞國述放生池書
D52n8951_p0979b02║釋智顗（隋）
D52n8951_p0979b03║貧道少懷靜志。願屏囂塵。微悟苦空得從閒曠。是以
D52n8951_p0979b04║去西陜之舊里。將領門徒。游憩天台。十有二載。但此
D52n8951_p0979b05║山溪接江源。連亘海際。魚捕滬業。交橫塞水。煞戮既
D52n8951_p0979b06║多。煑𬉹無算。非直夭傷物命。有足悲者。亦是公私去
D52n8951_p0979b07║來。頻遭沒溺。以此死亡。不可稱數。貧道不惟虚薄。願
D52n8951_p0979b08║言拯濟。仍率勵山僧。貨衣資什物。就土民孔玄達等
D52n8951_p0979b09║買茲滬。業永作放生之池。變此魚梁。𮋒成法流之水。
D52n8951_p0980a01║故臨海內史計尚兒。敬法心重。仍請講說金光明經。
D52n8951_p0980a02║至流水品。檀越羊公賀等。聞斯妙句。咸捨滬業。凡五
D52n8951_p0980a03║十五所。遂使水陸沾濡人蟲荷澤。葢聞雨花滿室。答
D52n8951_p0980a04║長者之恩。明珠照夜報隋矦之德。斯固植妙行於前
D52n8951_p0980a05║脩。播芳風於末代。福不唐捐。善無虚失。仍以此事表
D52n8951_p0980a06║白前陳。勅云。此江若無烏賊珍味。宜依所請。永為福
D52n8951_p0980a07║池。國子祭酒徐孝克宿植德本。才地兼美。聞斯積善。
D52n8951_p0980a08║請樹高碑。冀此洪基。與嶽同固。願茲勝業。將日月俱
D52n8951_p0980a09║全。昔陳氏江東地不過數千里。猶若此慕善忘懷。仰
D52n8951_p0980b01║惟皇帝陛下。秉金輪而御八表。握寶鏡以臨四民。風
D52n8951_p0980b02║雨順時馬牛內向。信以道高堯舜。德邁軒羲。加復躬
D52n8951_p0980b03║行十善。等赤子于羣分。自運四弘。總下生而普濟。且
D52n8951_p0980b04║不麑不卵。著自外書。救蟻救魚。聞之內典。豈富有天
D52n8951_p0980b05║下。而恡惜一江源。恩洽宇內。而獨隔數百里。改蓮花
D52n8951_p0980b06║之池。興燒煑之業。使軍民恣其傷殺。水族嬰其酸楚。
D52n8951_p0980b07║身首分離。骨肉糜潰。以貧道意。度皇帝之心。豈其然
D52n8951_p0980b08║乎。豈其然乎。但晉王殿下道貫今古。允文允武。二南
D52n8951_p0980b09║未足比其功。多材多𮒛。兩獻無以齊其德。茂績振於
D52n8951_p0981a01║山西。英聲馳於江左。管淮海之地。化吳會之民不以
D52n8951_p0981a02║貧道不肖。曲垂禮接。躬膺世範。謬荷人師。具述事源
D52n8951_p0981a03║爰降符命。在所恭承。莫敢違越。假令別有嚴使的奉
D52n8951_p0981a04║勅符。毀所樹之碑。復民滬業者。貧道即振錫披衣。擔
D52n8951_p0981a05║簦躡履。遠遊京輦。詣闕上書。殞首碎身。以全物命。况
D52n8951_p0981a06║今上㫖。總使江南𭣣捕海族而江溪山水。不出海魚。
D52n8951_p0981a07║披省符文。事不相涉。特由在斯。苟欲是非。毀壞放生。
D52n8951_p0981a08║興殘害業。當今太平之世。路不拾遺。若恣軍民𭣣羅
D52n8951_p0981a09║採捕。則是奪人現財。公行劫盜。若以至尊。欲令軍門
D52n8951_p0981b01║豐沃。不許放生者。昔貧道西遊。路經岳州。刺史王宣
D52n8951_p0981b02║武。仍結香火。稟受大乗。而彼地民。不事農桑。專行殺
D52n8951_p0981b03║捕之業。學士曇揵請講。遂即停畱。一州五縣。咸捨其
D52n8951_p0981b04║業。凡一千餘所。以事表臺。降勅開許。自是岳州頻降
D52n8951_p0981b05║祥瑞。使君宣武。旌賞倍常。至尊神智高明。有感皆應。
D52n8951_p0981b06║豈容為軍民口味。奪人善業。縣尉此啟。恐成僻見。且
D52n8951_p0981b07║江溪狹小。不及岳州。一基之地。又止有雜魚。本無海
D52n8951_p0981b08║族。至尊以晉王殿下。有文武奇才。故徧加委任。江南
D52n8951_p0981b09║諸州。事無大小。皆由決判。今若不得注言王教不聽
D52n8951_p0982a01║者則是是非由于縣。裁斷不𨵿晉王。如此之言。豈可
D52n8951_p0982a02║聞於王耳。且大王親有符㫖。開許放生。何容在所。私
D52n8951_p0982a03║行壅遏。貧道辭還幽谷。有二因緣。一為大王功德治
D52n8951_p0982a04║葺舊寺。二為案行江溪。修營福會。共諸檀越。遠建菩
D52n8951_p0982a05║提。爰被存亡。莊嚴永願。一人有慶。保磐石之基。使十
D52n8951_p0982a06║千之魚。恣相忘之樂。貧道至止已久。頻荷優任。供給
D52n8951_p0982a07║資須。人功影響。每思往彼。未展來遊。逖聽所聞。頗傳
D52n8951_p0982a08║惠化。境有三異之德。民謠五袴之歌。飡味高風。誠深
D52n8951_p0982a09║隨喜。但君臨稍畢。旋反非賒。惟希善始令終。以全嘉
D52n8951_p0982b01║譽。攀轅臥轍。無媿昔賢貧道反覆九思。徘徊三省。北
D52n8951_p0982b02║方人士。壽長有福。豈非慈心少害。感此妙齡。東海民
D52n8951_p0982b03║庶。多夭殤漁獵所以短命貧窶。乃是世間現見。可為
D52n8951_p0982b04║鑒誡者也。今若斷三歸之命。養五隂之身。斯則廢淨
D52n8951_p0982b05║土之華業。起無邊之重過。事既反常。恐非養生之術。
D52n8951_p0982b06║餘州鎮防。不邊江海。既處高原。採捕無地。未聞亡身
D52n8951_p0982b07║他境。帶病還鄉。豈復必須水族以資身命。直令採捕。
D52n8951_p0982b08║尚乃非宜。况有毀他放生。以給軍士。明府在鎮清嚴。
D52n8951_p0982b09║遠近稱歎。一錢不納。一犢方畱。噲參養鵠。卒獲寶珠。
D52n8951_p0983a01║孔愉放𪚴。終佩金印。檀越若不逆晉王符旨。不乖貧
D52n8951_p0983a02║道之言。則是再灑法流。奉宣帝道。有德必酬。無善不
D52n8951_p0983a03║報。玉珮彫弓。不求自至。金印紫綬。應念便來。今遣弟
D52n8951_p0983a04║子普明賫舊事往簡。但明府總此邦之務。執一鎮之
D52n8951_p0983a05║兵機。有教必行。如風靡草。願以貧道此書。宣示百姓。
D52n8951_p0983a06║訓誨軍民。使遵九言之教。無為始禍。改十惡之心。永
D52n8951_p0983a07║符元吉。事爭信人口具。不復委陳。沙門智顗白。
D52n8951_p0983a08║
D52n8951_p0983a09║
D52n8951_p0983b01║諫周太祖沙汰僧表釋曇積（後周）
D52n8951_p0983b02║僧曇積白。皇帝大檀越。德握乾坤。心懸日月。照燭無
D52n8951_p0983b03║私之道。卷舒不測之化。能威臨皂白。悲及僧尼。控引
D52n8951_p0983b04║玄綱。示之出路。欲使清升練行。顯迹於明時。寡德沙
D52n8951_p0983b05║門。恥還於素俗。爰降明詔。責其試𮒛。頒下諸州。問其
D52n8951_p0983b06║課業。竊惟入道多端。諒非一揆。依相驗人。有五理不
D52n8951_p0983b07║足何哉。或有僧尼生年在寺。節儉自居。願行要心。不
D52n8951_p0983b08║犯諸禁。燒香旋塔。頂禮殷勤。合掌低頭。忘寢以食。但
D52n8951_p0983b09║受性愚鈍。於讀誦無緣。習學至苦而不得下字。今量
D52n8951_p0984a01║所告意。須文誦聰者為是。重審試僧不退實行為是。
D52n8951_p0984a02║正意偏望取其明快且實而不聰。行之本也聰而不
D52n8951_p0984a03║實。智之相也。若用為有業。是不求備於一人。若實為
D52n8951_p0984a04║非僧。便責知於滿足大覺智慧不可思議。諸所為法。
D52n8951_p0984a05║天人頂受。况在凡夫。輒思改易。羣聖自言。種種神變。
D52n8951_p0984a06║於斯大法。不能加減。大人出世。識本知機。巧妙多方。
D52n8951_p0984a07║化人以漸。眾生根行。各各不同令聖說經。互差不一。
D52n8951_p0984a08║內外相通。亦無乖異。又如孔子領徒三千。達者七十
D52n8951_p0984a09║有二。升堂入室。莫過數人。自餘已外。豈容斥逐。今州
D52n8951_p0984b01║郡縣各有學生。德及顏回。詎幾人也。可以不及顏回。
D52n8951_p0984b02║廢郡不立。可以無德頑僧。並令還俗。不及顏回者。猶
D52n8951_p0984b03║勝於野人。無德頑僧者。猶勝於外道。伏此二途。不足
D52n8951_p0984b04║一也。或有專歸樹下。擎錫持盂。望中而餐。正命自活。
D52n8951_p0984b05║名聞頓捨。利養無心。理觀除煩。遂闕文誦。論其人。入
D52n8951_p0984b06║道。則內業有餘。究其文解。則相功不足。何必聚眾京
D52n8951_p0984b07║華。悉是德僧。孤拔林野。咸非行士。故果有生熟。不可
D52n8951_p0984b08║以色相而啖。人有出沒。不可以形名而取。敢自三思。
D52n8951_p0984b09║不足二也。或有營經造像。厲力積年。修補伽藍。憂勤
D52n8951_p0985a01║累歲。捨身濟物。不以寒苦經心。施藥與人。不以飢貧
D52n8951_p0985a02║易志。但無聰力。日誦不過一言。旦夕栖栖。日讀不盈
D52n8951_p0985a03║數紙。准過廻向。則善不空施。徵其發趣。則佛之真子。
D52n8951_p0985a04║今無辜退俗。是枉濫行人。直性頓非。不足三也。佛說
D52n8951_p0985a05║僧是福田。理難損抑。雖可年末形凡。而法服尊重。豈
D52n8951_p0985a06║容朝施暮奪。自加薦毀。愛惡無常。豈責其得失於一
D52n8951_p0985a07║人之上。置不恒之式於十二冲典。恐不合聖心。甚乖
D52n8951_p0985a08║大趣。上損慈悲。下虧正化。唯畏後世相傳。受誣僧之
D52n8951_p0985a09║謗。不足四也。今大周大國僧尼未幾寺舍列然有盈
D52n8951_p0985b01║萬數。只應招延二部。溢滿其間。動梵鳴鐘。為國行道。
D52n8951_p0985b02║方便窮其長短。曲覓愆非。黜放還民。使棟梁空曠。若
D52n8951_p0985b03║他方異國。遠近聞知。疑謂求兵於僧眾之間。取地於
D52n8951_p0985b04║塔廟之下。深誠可怪。但頑僧任役。未足加兵。寺地給
D52n8951_p0985b05║民。豈能富國。深不頓除。性由漸顯。一切眾生。具諸煩
D52n8951_p0985b06║惱。若頓遣圓修。是滅佛法。匪直損身。魔必得便。何者。
D52n8951_p0985b07║一向純善。精加供養。一向純惡。退令還俗。此言所見
D52n8951_p0985b08║深滅三寶。若麤細等看。魔難得便。何者。純善退麤成
D52n8951_p0985b09║眾。麤眾之人。猶生物善。經文道理。莫問麤細之行。唯
D52n8951_p0986a01║不還俗。終成佛子。進退三思。不足五也。貧道餘年賤
D52n8951_p0986a02║質。寄命𨵿右。欽化承恩。得存道業。是以呻吟策杖。送
D52n8951_p0986a03║此丹誠。忓忤之愆。伏增戰越。敬白。
D52n8951_p0986a04║
D52n8951_p0986a05║
D52n8951_p0986a06║
D52n8951_p0986a07║
D52n8951_p0986a08║
D52n8951_p0986a09║
D52n8951_p0986b01║請施莊為寺表王　維（唐）
D52n8951_p0986b02║臣聞罔極之恩。豈有能報。終天不返。何堪永思。肰要
D52n8951_p0986b03║欲強有所為。自寛其痛。釋教有崇樹功德。弘濟幽𡨕。
D52n8951_p0986b04║臣亡母。故博陵縣崔氏。師事大照禪師三十餘歲。褐
D52n8951_p0986b05║衣蔬食。持戒安禪。樂住山林。志求寂靜。臣遂于藍田
D52n8951_p0986b06║縣。營山居一所。草堂精舍。竹林果園。竝是亡親宴坐
D52n8951_p0986b07║之餘。經行之所。臣往丁凶釁。當即發心。願為伽藍。永
D52n8951_p0986b08║刦追福。比雖未敢陳請。終日常積懇誠。又屬元聖中
D52n8951_p0986b09║興羣生受福。臣至庸朽。得備周行。無以謝生。將何答
D52n8951_p0987a01║施。願獻如天之壽。長為率土之君。惟佛之力可憑。施
D52n8951_p0987a02║寺之心轉切。効微塵于天地。固先國而後家。敢以烏
D52n8951_p0987a03║鼠私情。冐觸天聽。伏乞施此莊為一小寺。兼望抽諸
D52n8951_p0987a04║寺名行僧七人。精勤禪誦。齋戒住持。上報聖恩。下酬
D52n8951_p0987a05║慈愛。無任懇款之至。
D52n8951_p0987a06║
D52n8951_p0987a07║
D52n8951_p0987a08║
D52n8951_p0987a09║
D52n8951_p0987b01║山中與裴秀才廸書王　維（唐）
D52n8951_p0987b02║近臘月下。景氣和暢。故山殊可過。足下方溫經。猥不
D52n8951_p0987b03║敢相煩。輒便往山中。憇感配寺。與山僧飯訖而去。北
D52n8951_p0987b04║涉玄灞。清月映郭。夜登華子岡。輞水淪漣。與月上下
D52n8951_p0987b05║寒山遠火。明滅林外。深巷寒犬。吠聲如豹。村墟夜春。
D52n8951_p0987b06║復與疎鐘相聞。此時獨坐。童僕靜默。多思曩昔攜手
D52n8951_p0987b07║賦詩。步仄徑。臨清流也。當待春中。草木蔓發。春山可
D52n8951_p0987b08║望。輕儵出水。白鷗矯翼。露濕青臯。麥隴朝雊。斯之不
D52n8951_p0987b09║遠。倘能從我遊乎。非子天機清妙者。豈能以此不急
D52n8951_p0988a01║之務相邀。然是中有深趣矣。
D52n8951_p0988a02║
D52n8951_p0988a03║
D52n8951_p0988a04║
D52n8951_p0988a05║
D52n8951_p0988a06║
D52n8951_p0988a07║
D52n8951_p0988a08║
D52n8951_p0988a09║
D52n8951_p0988b01║與大慧禪師曾　開（宋）
D52n8951_p0988b02║開頃在長沙。得圜悟老師書。稱公晚歲相從。所得甚
D52n8951_p0988b03║是奇偉。念之再三。今八年矣。常恨未獲親聞緒餘。惟
D52n8951_p0988b04║切景仰某自幼年發心。叅禮知識。扣問此事。弱冠之
D52n8951_p0988b05║後即為婚官所役用工夫不純。因循至今。老矣。未有
D52n8951_p0988b06║所聞常自愧歉。然而立志發願實不在淺淺知見之
D52n8951_p0988b07║間。以為不悟則已。悟則須直到古人親証。方為大休
D52n8951_p0988b08║歇之地。此心雖未嘗一念退屈。自覺工夫終未純一。
D52n8951_p0988b09║可謂志願大而力量小也。向者痛懇圜悟老師。老師
D52n8951_p0989a01║示以法語六叚。其初直示此事。後舉雲門趙州放下
D52n8951_p0989a02║著。須彌山。兩則因緣。令下純工常自舉覺。久久必有
D52n8951_p0989a03║入處。老婆心切如此。其柰鈍滯太甚。今幸私家塵緣
D52n8951_p0989a04║都畢。閑居無他事。政在痛自鞭策。以償初志。苐恨未
D52n8951_p0989a05║得親𬉹教誨耳。一生敗闕。已一一呈似。必能洞照此
D52n8951_p0989a06║心望委曲提警。日用當如何做工夫。庶幾不涉他塗。
D52n8951_p0989a07║徑與本地相契也。如此說話。敗闕亦不少。但方投誠。
D52n8951_p0989a08║自難隱逃。良可愍也。至扣。
D52n8951_p0989a09║
D52n8951_p0989b01║答曾侍郎書釋宗杲（宋）
D52n8951_p0989b02║承敘及自幼年至仕官。叅禮諸大宗匠。中閒為科舉
D52n8951_p0989b03║婚官所役。又為惡覺惡習所勝。未能純一做工夫。以
D52n8951_p0989b04║此為大罪。又能痛念無常。世間種種虚幻。無一可樂。
D52n8951_p0989b05║專心欲究此一叚大事因緣。甚愜病僧意。然既為士
D52n8951_p0989b06║人。仰祿為生。科舉婚官。世間所不能免者。亦非公之
D52n8951_p0989b07║罪也。以小罪而生大怖懼。非無始曠大劫來。承事真
D52n8951_p0989b08║善智識。熏習般若種智之深。焉能如此。而公所謂大
D52n8951_p0989b09║罪者。聖賢亦不能免。但知虚幻非究竟法。能回心此
D52n8951_p0990a01║箇門中。以般若智水。滌除垢染之穢。清淨自居從脚
D52n8951_p0990a02║下去一刀兩叚更不起相續心足矣。不必思前念後
D52n8951_p0990a03║也。既曰虚幻。則作時亦幻。受時亦幻。知覺時亦幻。迷
D52n8951_p0990a04║倒時亦幻。過去未來現在。皆悉是幻。今日知非。則以
D52n8951_p0990a05║幻藥復治幻病。病瘥藥除依前只是舊時人。若別有
D52n8951_p0990a06║人有法。則是邪魔外道見解也。公深思之。但如此崖
D52n8951_p0990a07║將去。時時于靜勝中。切不得忘了須彌山。放下著。兩
D52n8951_p0990a08║則語。但從脚下著實做將去。已過者不須怖畏。亦不
D52n8951_p0990a09║須思量。思量怖畏。即障道矣。但于諸佛前發大誓願。
D52n8951_p0990b01║願此心堅固永不退失。仗諸佛加被。遇善知識。一言
D52n8951_p0990b02║之下。頓忘生死。悟證無上正等菩提。續佛慧命。以報
D52n8951_p0990b03║諸佛莫大之恩。若如此。則久久無有不悟之理。不見
D52n8951_p0990b04║善財童子從文殊發心。漸次南行。過一百一十城。叅
D52n8951_p0990b05║五十三善知識末後于彌勒一彈指頃。頓亡前來諸
D52n8951_p0990b06║善知識所得法門復依彌勒教思。欲奉覲文殊。于是
D52n8951_p0990b07║文殊遙伸右手。過一百一十由旬。按善財頂曰。善哉
D52n8951_p0990b08║善哉。善男子。若離信根。心劣憂悔。功行不具。退失精
D52n8951_p0990b09║勤。于一善根。心生住著。于少功德。便以為足。不能善
D52n8951_p0991a01║巧。發起行願。不為善知識之所攝護。乃至不能了知
D52n8951_p0991a02║如是法性。如是理趣。如是法門。如是所行。如是境界。
D52n8951_p0991a03║若周徧知。若種種知。若盡源底。若解了。若趣入。若解
D52n8951_p0991a04║說。若分別。若證知。若獲得。皆悉不能。文殊如是宣示
D52n8951_p0991a05║善財。善財于言下成就阿僧祗法門。具足無量大智
D52n8951_p0991a06║光明。入普賢門。于一念中。悉見三千大千世界微塵
D52n8951_p0991a07║數諸善知識。悉皆親近恭敬承事。受行其教。得不忘
D52n8951_p0991a08║念智。莊嚴藏解脫。以至入普賢毛孔剎。于一毛孔行
D52n8951_p0991a09║一步。過不可說不可說佛剎微塵數世界。與普賢等。
D52n8951_p0991b01║諸佛等。剎等。行等。及解脫自在。悉皆同等。無二無別。
D52n8951_p0991b02║當恁麼時始能。回三毒為三聚淨戒。回六識為六神
D52n8951_p0991b03║通。回煩惱為菩提。回無明為大智。如上遮一絡索只
D52n8951_p0991b04║在當人末後一念真實而已。善財于彌勒彈指之間。
D52n8951_p0991b05║尚能頓忘諸善知識所證三昧。况無始虚偽惡業習
D52n8951_p0991b06║氣耶。若以前所作底罪為實。則現今目前境界皆為
D52n8951_p0991b07║實有。乃至官職富貴恩愛悉皆是實。既是實。則地獄
D52n8951_p0991b08║天堂亦實。煩惱無明亦實。作業者亦實。受報者亦實。
D52n8951_p0991b09║所證底法門亦實。若作遮般見解。則盡未來際。更無
D52n8951_p0992a01║有人趣佛乗矣。三世諸佛。諸代祖師。種種方便。𮋒為
D52n8951_p0992a02║妄語矣。承公發書時焚香對諸聖及遙禮菴中而後
D52n8951_p0992a03║遣。公誠心至切如此。相去雖不甚遠。未得面言。信意
D52n8951_p0992a04║信手。不覺忉怛如許。雖若繁絮。亦出誠至之心。不敢
D52n8951_p0992a05║以一言一字相欺。苟欺公。則是自欺耳。又記得善財
D52n8951_p0992a06║見最寂靜婆羅門。得誠語解脫。過去現在未來諸佛
D52n8951_p0992a07║菩薩。于阿耨菩提。無已退。無現退。無當退。凡有所求。
D52n8951_p0992a08║莫不成滿。皆由誠至所及也。公既與竹倚蒲團為侶。
D52n8951_p0992a09║不異善財見最寂靜婆羅門。又發雲門書。對諸聖遙
D52n8951_p0992b01║禮而後遣。只要雲門信許。此誠至之劇也。但相聽。只
D52n8951_p0992b02║如此做工夫。將來于阿耨菩提。成滿無疑矣。
D52n8951_p0992b03║只敘華嚴善財一則略加虚字點提便當杲公自
D52n8951_p0992b04║家說法觀其大意只重真實誠信而已。
D52n8951_p0992b05║
D52n8951_p0992b06║
D52n8951_p0992b07║
D52n8951_p0992b08║
D52n8951_p0992b09║
D52n8951_p0993b01║與大慧禪師李　邴（宋）
D52n8951_p0993b02║邴近扣籌室。伏蒙激發蒙滯。忽有省入。顧惟根識暗
D52n8951_p0993b03║鈍。平生學解。盡落情見。一取一捨。如衣壞絮。行草𣗥
D52n8951_p0993b04║中。適自纏繞。今一笑頓釋。欣幸可量。非大宗匠委曲
D52n8951_p0993b05║垂慈。何以致此。自到城中。着衣喫飯。抱子弄孫色色
D52n8951_p0993b06║仍舊。既亡拘滯之情。亦不作奇特之想。其餘夙習舊
D52n8951_p0993b07║障。亦稍輕微。臨別丁寧之語。不敢忘也。重念始得入
D52n8951_p0993b08║門。而大法未明。應機接物。觸事未能無礙。更望有以
D52n8951_p0993b09║提誨使卒有所至。庶無玷于法席矣。
D52n8951_p0994b01║答李參政釋宗杲（宋）
D52n8951_p0994b02║示諭自到城中。着衣喫飯。抱子弄孫。色色仍舊。既亡
D52n8951_p0994b03║拘滯之情。亦不作奇特之想。夙習舊障。亦稍輕微。三
D52n8951_p0994b04║復斯語歡喜踴躍。此乃學佛之驗也。儻非過量大人。
D52n8951_p0994b05║于一笑中百了千當。則不能知吾家。果有不傳之妙。
D52n8951_p0994b06║若不爾者。疑怒二字法門盡未來際終不能壞。使太
D52n8951_p0994b07║虚空為雲門口草木瓦石。皆放光明。助說道理。亦不
D52n8951_p0994b08║柰何。方信此叚因緣。不可傳。不可學。須是自証自悟。
D52n8951_p0994b09║自肯自休。方始徹頭。公今一笑頓亡所得。夫復何言。
D52n8951_p0995a01║黃面老子曰。不取眾生所言說。一切有為虚妄事。雖
D52n8951_p0995a02║復不依言語道。亦復不着無言說。來書所說既亡拘
D52n8951_p0995a03║滯之情亦不作奇特之想。暗與黃面老子所言契合。
D52n8951_p0995a04║即是說者。名為佛說。離是說者。即波旬說。山野平昔
D52n8951_p0995a05║有大誓願。寧以此身。代一切眾生受地獄苦。終不以
D52n8951_p0995a06║此口將佛法以為人情。瞎一切人眼。公既到恁麼田
D52n8951_p0995a07║地。自知此事不從人得。但且仍舊。更不須問大法明
D52n8951_p0995a08║未明。應機礙不礙。若作是念。則不仍舊矣。承過夏後
D52n8951_p0995a09║方出復出甚愜病僧意。若更𤍠荒馳求不歇。則不相
D52n8951_p0995b01║當也。前日見公歡喜之甚。以故不敢說破。恐傷言語。
D52n8951_p0995b02║今歡喜既定。方敢指出。此事極不容易。須生慚媿始
D52n8951_p0995b03║得。往往利根上智者。得之不費力。遂生容易心。便不
D52n8951_p0995b04║修行。多被目前境界奪將去。作主宰不得。日久月深。
D52n8951_p0995b05║迷而不返。道力不能勝業力。魔得其便。定為魔所攝
D52n8951_p0995b06║持。臨命終時。亦不得力。千萬記取。前日之語。理則頓
D52n8951_p0995b07║悟乗悟併銷。事非頓除因次第盡行住坐臥切不可
D52n8951_p0995b08║忘了。其餘古人種種差別言句皆不可以為實然亦
D52n8951_p0995b09║不可以為虚久久純熟自然默默契自本心矣。不必
D52n8951_p0996a01║別求殊勝奇特也。昔水潦和尚。于採藤處。問馬祖如
D52n8951_p0996a02║何是祖師西來意。祖云。近前來。向你道。水潦纔近前。
D52n8951_p0996a03║馬祖攔胸一蹋蹋倒。水潦不覺起來拍手呵呵大笑。
D52n8951_p0996a04║祖曰。汝見個甚麼道理便笑。水潦曰。百千法門。無量
D52n8951_p0996a05║妙義。今日于一毛頭上。盡底識得根源去。馬祖便不
D52n8951_p0996a06║管他。雪峰知鼓山緣熟。一日忽然驀胸擒住。曰是甚
D52n8951_p0996a07║麼鼓山釋然了悟了心便亡。惟微笑舉手搖曳而已。
D52n8951_p0996a08║雪峰曰。子作道理耶。鼓山復搖手曰。和尚。何道理之
D52n8951_p0996a09║有。雪峰便休去。蒙山道明禪師趂盧行者至大庾嶺
D52n8951_p0996b01║奪衣鉢。盧公擲于石上曰。此衣表信可力爭耶。任公
D52n8951_p0996b02║將去。明舉之不動。乃曰。我求法非為衣鉢也。願行者
D52n8951_p0996b03║開示。盧公曰。不思善不思惡。正當恁麼時。那箇是上
D52n8951_p0996b04║座本來面目。明當時大悟。通身汗流。泣淚作禮曰。上
D52n8951_p0996b05║來密語密意外。還更有意㫖否。盧公曰我今為汝說
D52n8951_p0996b06║者。即非密意汝若返照自己面目密却在汝邊。我若
D52n8951_p0996b07║說得。即不密也。以三尊宿三叚因緣。較公于一笑中
D52n8951_p0996b08║釋然。優劣何如。請自斷看。還更別有奇特道理麼。若
D52n8951_p0996b09║更別有。則却似不曾釋然也。但知作佛。莫愁佛不解
D52n8951_p0997a01║語。古來得道之士。自己既充足。推己之餘。應機接物。
D52n8951_p0997a02║如明鏡當臺。明珠在掌。胡來胡現。漢來漢現。非著意
D52n8951_p0997a03║也。若著意。則有實法與人矣公欲大法明應機無滯
D52n8951_p0997a04║但且仍舊。不必問人。久久自點頭矣。臨行面禀之語。
D52n8951_p0997a05║請書于座右。此外別無說。總有說。于公分上。盡成剩
D52n8951_p0997a06║語矣。葛藤太多。姑置是事。
D52n8951_p0997a07║
D52n8951_p0997a08║
D52n8951_p0997a09║
D52n8951_p0997b01║復大慧禪師李　邴（宋）
D52n8951_p0997b02║邴比蒙誨答。備悉深㫖。邴自有驗者三。一事無逆順。
D52n8951_p0997b03║隨緣即應不畱胸中。二宿相濃厚不加排遣。自爾輕
D52n8951_p0997b04║微。三古人公案舊所茫然。時復瞥地。此非自昧者。前
D52n8951_p0997b05║書大法未明之語。葢恐得少為足。當擴而充之。豈別
D52n8951_p0997b06║求勝解耶淨除現流。理則不無。敢不銘佩。
D52n8951_p0997b07║
D52n8951_p0997b08║
D52n8951_p0997b09║
D52n8951_p0998b01║答李參政釋宗杲（宋）
D52n8951_p0998b02║信後益增瞻仰。不識日來隨緣放曠。如意自在否。四
D52n8951_p0998b03║威儀中。不為塵勞所勝否。寤寐二邊。得一如否。于仍
D52n8951_p0998b04║舊處。無走作否。于生死心。不相續否。但盡凡情。別無
D52n8951_p0998b05║聖解。公既一笑。豁開正眼。消息頓忘。得力不得力。如
D52n8951_p0998b06║人飲水。冷煖自知矣。然日用之間。當如黃面老子所
D52n8951_p0998b07║言刳其正性。除其助因。違其現業。此乃了事漢無方
D52n8951_p0998b08║便中真方便。無修証處真修証。無取捨中真取捨也
D52n8951_p0998b09║古德云。皮膚脫落盡。惟一真實在。又如栴檀。繁柯脫
D52n8951_p0999a01║落盡。惟真栴檀在。斯違現業除助因。刳正性之極致
D52n8951_p0999a02║也。公試思之如此說話。于了事漢分上。大似一柄臘
D52n8951_p0999a03║月扇子恐南地寒暄不常也少不得一笑。
D52n8951_p0999a04║
D52n8951_p0999a05║
D52n8951_p0999a06║
D52n8951_p0999a07║
D52n8951_p0999a08║
D52n8951_p0999a09║
D52n8951_p0999b01║答李參政別紙（字漢老）釋宗杲（宋）
D52n8951_p0999b02║富樞密頃在三衢時。嘗有書來問道。因而打葛藤一
D52n8951_p0999b03║上。落草不少。尚爾滯在默照處定是遭邪師引入鬼
D52n8951_p0999b04║窟裏無疑。今又得書。復執靜坐為佳。其滯泥如此。如
D52n8951_p0999b05║何叅得徑山禪。今次答渠書。又復縷縷葛藤。不惜口
D52n8951_p0999b06║業。痛與剗除。又不知肯回頭轉腦。于日用中看話頭
D52n8951_p0999b07║不。先聖云。寧可破戒如須彌山。不可被邪師熏一邪
D52n8951_p0999b08║念如芥子許在情識中。如油入麫。永不可出。此公是
D52n8951_p0999b09║也。如與之相見。試取答渠底葛藤一觀。因而作箇方
D52n8951_p1000a01║便。救取此人。四攝法中。以同事攝為最強。左右當大
D52n8951_p1000a02║啟此法門。令其信入。不唯省得山僧一半力。亦使渠
D52n8951_p1000a03║信得及。肯離舊窟也。
D52n8951_p1000a04║
D52n8951_p1000a05║
D52n8951_p1000a06║
D52n8951_p1000a07║
D52n8951_p1000a08║
D52n8951_p1000a09║
D52n8951_p1000b01║答陳少卿（字季壬）釋宗杲（宋）
D52n8951_p1000b02║示諭自得山野向來書之後。每遇閙中嚲避不得處。
D52n8951_p1000b03║常自點檢而未有著力工夫。只遮嚲避不得處。便是
D52n8951_p1000b04║工夫了也。若更着力點檢。則又却遠矣。昔魏府老華
D52n8951_p1000b05║嚴云。佛法在日用處。行住坐臥處。喫茶喫飯處。語言
D52n8951_p1000b06║相問處。所作所為處。舉心動念。又却不是也。正當嚲
D52n8951_p1000b07║避不得處。切忌起心動念。作點檢想。祖師云。分別不
D52n8951_p1000b08║生。虚明自照。又龐居士云。日用事無別。唯吾自偶諧。
D52n8951_p1000b09║頭頭非取捨。處處勿張乖。朱紫誰為號。丘山絕點埃。
D52n8951_p1001a01║神通并妙用。運水及搬柴。又先聖云。但有心分別計
D52n8951_p1001a02║較自心見量者。悉皆如夢。切記取嚲避不得時。不得
D52n8951_p1001a03║更擬心。不擬心時。一切現成。亦不用理會利。亦不用
D52n8951_p1001a04║理會鈍。總不干他利鈍之事。亦不干他靜亂之事。正
D52n8951_p1001a05║當嚲避不得時。忽然打失布袋。不覺拊掌大笑矣。記
D52n8951_p1001a06║取記取。此事若用一毫毛工夫取證。則如人以手撮
D52n8951_p1001a07║摩虚空。只益自勞耳。應接時但應接。要得靜坐但靜
D52n8951_p1001a08║坐。坐時不得執著坐底為究竟。今時邪師軰多以默
D52n8951_p1001a09║照靜坐為究竟法。疑誤後昆山野不怕結怨。力詆之
D52n8951_p1001b01║以報佛恩。救末法之弊也。
D52n8951_p1001b02║
D52n8951_p1001b03║
D52n8951_p1001b04║
D52n8951_p1001b05║
D52n8951_p1001b06║
D52n8951_p1001b07║
D52n8951_p1001b08║
D52n8951_p1001b09║
D52n8951_p1002b01║答江給事（字少明）釋宗杲（宋）
D52n8951_p1002b02║人生一世百年。光隂能有幾許。公白屋起家。歷盡清
D52n8951_p1002b03║要。此是世間第一等受福底人。能知慚愧。回心向道。
D52n8951_p1002b04║學出世間脫生死法。又是世間第一等討便宜底人。
D52n8951_p1002b05║須是𢚩着手脚。冷却面皮。不得受人差排。自家理會
D52n8951_p1002b06║本命元辰。教去處分明。便是世間出世間一箇了事
D52n8951_p1002b07║底大丈夫也。承連日去與叅政道話。甚善甚善。此公
D52n8951_p1002b08║歇得馳求心。得言語道斷。心行處滅。差別異路。覻見
D52n8951_p1002b09║古人脚手不被古人方便文字所羅籠。山僧見渠如
D52n8951_p1003a01║此所以更不曾與之說一字恐鈍置他直候渠將來
D52n8951_p1003a02║自要與山僧說話方始共渠眉毛廝結理會在不只
D52n8951_p1003a03║恁麼便休。學道人若馳求心不歇。縱與之眉毛厮結
D52n8951_p1003a04║理會。何益之有。正是痴狂外邊走耳。古人云。親近善
D52n8951_p1003a05║者。如霧露中行。雖不濕衣。時時有潤。但頻與叅政說
D52n8951_p1003a06║話。至禱至禱。不可將古人垂示言教。胡亂穿鑿。如馬
D52n8951_p1003a07║大師遇讓和尚說法云。譬如駕車。車若不行。打車即
D52n8951_p1003a08║是。打牛即是。馬師聞之。言下知歸。這幾句兒言語。諸
D52n8951_p1003a09║方多少說法。如雷如霆。如雲如雨底。理會不得。錯下
D52n8951_p1003b01║名言。隨語生解。見與舟峰書尾。杜撰解注。山僧讀之。
D52n8951_p1003b02║不覺絕倒。可與說如來禪祖師禪底一狀領過。一道
D52n8951_p1003b03║行遣也。來頌子細看過。却勝得前日兩頌自此可已
D52n8951_p1003b04║之頌來頌去有甚了期如叅政相似。渠豈不是會做
D52n8951_p1003b05║頌。何故都無一字乃識法者懼耳。間或露一毛頭。自
D52n8951_p1003b06║然抓着山僧癢處。如出山相頌云。到處逢人驀面欺
D52n8951_p1003b07║之語。可與藂林作點眼藥。公異日自見矣。不必山僧
D52n8951_p1003b08║注破也。某近見公頓然改變。為此事甚力。故作此書。
D52n8951_p1003b09║不覺縷縷。
D52n8951_p1004b01║答富樞密（字季申）釋宗杲（宋）
D52n8951_p1004b02║竊知日來以此大事因緣為念。勇猛精進。純一無雜。
D52n8951_p1004b03║不勝喜躍。能二六時中熾然作為之際。必得相應也
D52n8951_p1004b04║未。寤寐二邊。得一如也未如未。切不可一向沉空趣
D52n8951_p1004b05║寂。古人喚作黑山下鬼家活計。盡未來際。無有透脫
D52n8951_p1004b06║之期。昨接來誨。私慮左右必已躭着靜勝三昧。及詢
D52n8951_p1004b07║直閣公。乃知果如所料。大凡涉世有餘之士。久膠于
D52n8951_p1004b08║塵勞中。忽然得人指令向靜默處做工夫。乍得胸中
D52n8951_p1004b09║無事。便認着以為究竟安樂。殊不知似石壓草。雖暫
D52n8951_p1005a01║覺絕消息。柰何根株猶在。寧有證徹寂滅之期。要得
D52n8951_p1005a02║真正寂滅現前。必須于熾然生滅之中。驀地一跳跳
D52n8951_p1005a03║出。不動一𮈔毫。便攪長河為酥酪。變大地作黃金。臨
D52n8951_p1005a04║機縱奪。殺活自由。利他自利。無施不可。先聖喚作無
D52n8951_p1005a05║盡藏陀羅尼門。無盡藏神通游戲門。無盡藏如意解
D52n8951_p1005a06║脫門。豈非真大丈夫之能事也。然亦非使然皆吾心
D52n8951_p1005a07║之常分耳。願左右快著精彩。使期于此廓徹大悟。胸
D52n8951_p1005a08║中皎然如百千日月十方世界一念明了無一𮈔毫
D52n8951_p1005a09║頭異想始得與究竟相應。果能如是。豈獨于生死路
D52n8951_p1005b01║上得力。異日再秉鈞軸。致君于堯舜之上。如指諸掌
D52n8951_p1005b02║耳。
D52n8951_p1005b03║
D52n8951_p1005b04║
D52n8951_p1005b05║
D52n8951_p1005b06║
D52n8951_p1005b07║
D52n8951_p1005b08║
D52n8951_p1005b09║
D52n8951_p1006b01║答趙待制（字道夫）釋宗杲（宋）
D52n8951_p1006b02║示諭一一備悉。佛言有心者。皆得作佛。此心非世間
D52n8951_p1006b03║塵勞妄想心謂發無上大菩提心。若有是心。無不成
D52n8951_p1006b04║佛者。士大夫學道。多自作障難。為無決定信故也。佛
D52n8951_p1006b05║又言。信為道元功德母。長養一切諸善法。斷除疑網
D52n8951_p1006b06║出愛流。開示湼槃無上道。又云信能增長智功德。信
D52n8951_p1006b07║能必到如來地。示諭鈍根未能悟徹。且種佛種子于
D52n8951_p1006b08║心田。此語雖淺近。然亦深遠。但便肯心。必不相賺。今
D52n8951_p1006b09║時學道之士。往往緩處却急。急處却放緩。龐公云一
D52n8951_p1007a01║朝蛇入。布裩襠。試問宗師甚時節。昨日事今日尚有
D52n8951_p1007a02║記不得者。况隔隂事。豈容無忘失耶。決欲今生打教
D52n8951_p1007a03║徹。不疑佛。不疑祖。不疑生。不疑死。須有決定信。具決
D52n8951_p1007a04║定志。念念如救頭然。如此做將去。打未徹時。方始可
D52n8951_p1007a05║說根鈍耳。若當下便自謂我根鈍。不能今生打得徹。
D52n8951_p1007a06║且種佛種結緣。乃是不行欲到。無有是處。某每為信
D52n8951_p1007a07║此道者說漸覺得日用二六時中省力處便是學佛
D52n8951_p1007a08║得力處也。自家得力處。他人知不得。亦拈出與人看
D52n8951_p1007a09║不得。盧行者謂道明上座曰。汝若返照自己本來面
D52n8951_p1007b01║目。密意盡在汝邊是也。密意者。便是日用得力處也。
D52n8951_p1007b02║得力處。便是省力處也。世間塵勞事。拈一放一。無窮
D52n8951_p1007b03║無盡。四威儀中。未嘗相捨。為無始時來。與之結得緣
D52n8951_p1007b04║深故也。般若智慧。無始時來。與之結得緣淺故也。乍
D52n8951_p1007b05║聞知識說著覺得一似難會。若是無始時來。塵勞緣
D52n8951_p1007b06║淺。般若緣深者。有甚難會處。但深處放教淺淺處。放
D52n8951_p1007b07║教深生處。放教熟熟處。放教生纔覺思量塵勞事時。
D52n8951_p1007b08║不用着力排遣。只就思量處輕輕撥轉話頭省無限
D52n8951_p1007b09║力亦得無限力。請公只如此崖將去莫存心等悟忽
D52n8951_p1008a01║地自悟去。叅政公想日日相會。除圍棋外。還曾與說
D52n8951_p1008a02║著遮般事否。若只圍棋。不曾說著遮般事。只就黑白
D52n8951_p1008a03║未分處。掀了盤。撒了子。却問他索取那一著。若索不
D52n8951_p1008a04║得。是真箇鈍根漢。姑置是事。
D52n8951_p1008a05║
D52n8951_p1008a06║
D52n8951_p1008a07║
D52n8951_p1008a08║
D52n8951_p1008a09║
D52n8951_p1008b01║答許司理（字壽源）釋宗杲（宋）
D52n8951_p1008b02║黃面老子曰信為道元功德母。長養一切諸善法。又
D52n8951_p1008b03║云。信能增長智功德。信能必到如來地。欲行千里。一
D52n8951_p1008b04║步為初。十地菩薩。斷障證法門初從十信而入。然後
D52n8951_p1008b05║登法雲地。而成正覺初歡喜地因信而生歡喜故也。
D52n8951_p1008b06║若決定竪起脊梁骨。要做世出世間沒量漢。須是箇
D52n8951_p1008b07║生鐵鑄就底方了得若半明半暗。半信半不信。決定
D52n8951_p1008b08║了不得此事無人情。不可傳授。須是自家省發。始有
D52n8951_p1008b09║趣向分若取他人口頭辨永劫無有歇時。千萬十二
D52n8951_p1009a01║時中。莫令空過。逐日起來應用處圓陀陀地。與釋迦
D52n8951_p1009a02║達磨無少異。自是當人見不徹。透不過。全身跳在聲
D52n8951_p1009a03║色裏。却向裏許求出頭。轉沒交涉矣。此事亦不在久
D52n8951_p1009a04║叅知識。徧歷藂林。而後了得。而今有多少在藂林。頭
D52n8951_p1009a05║白齒黃。了不得底。又有多少乍入藂林。一撥便轉。千
D52n8951_p1009a06║了百當底。發心有先後。悟時無先後。昔李文和都尉
D52n8951_p1009a07║叅石門慈照。一句下承當。便千了百當。嘗有偈呈慈
D52n8951_p1009a08║照云。學道須是鐵漢。著手心頭便判。直取無上菩提。
D52n8951_p1009a09║一切是非莫管。但從脚下崖將去死便休。不要念後
D52n8951_p1009b01║思前。亦不要生煩惱。煩惱則障道也。祝祝。
D52n8951_p1009b02║
D52n8951_p1009b03║
D52n8951_p1009b04║
D52n8951_p1009b05║
D52n8951_p1009b06║
D52n8951_p1009b07║
D52n8951_p1009b08║
D52n8951_p1009b09║
D52n8951_p1010b01║答劉通判（字彥冲）釋宗杲（宋）
D52n8951_p1010b02║左右做靜勝工夫。積有年矣。不識于開眼應物處。得
D52n8951_p1010b03║心地安閑否。若未得安閑。是靜勝工夫。未得力也。若
D52n8951_p1010b04║許久猶未得力。當求個徑截得力處。方始不孤負平
D52n8951_p1010b05║昔許多工夫也。平昔做靜勝工夫。只為要支遣個閙
D52n8951_p1010b06║底。正閙時。却被閙底聒擾自家方寸。却似平昔不曾
D52n8951_p1010b07║做靜勝工夫一般耳。遮個道理。只為太近。遠不出自
D52n8951_p1010b08║家眼睛裏。開眼便刺着。合眼處亦不欠少。開口便道
D52n8951_p1010b09║著。合口處亦自現成。擬欲起心。動念承當。渠早已蹉
D52n8951_p1011a01║過十萬八千了也。直是無你用心處。遮個最是省力。
D52n8951_p1011a02║而今學此道者。多是要用力求。求之轉失。向之愈背。
D52n8951_p1011a03║那個墮在得失解路上。謂閙處失者多。靜處失者少。
D52n8951_p1011a04║左右在靜勝處住了二十餘年。試將些子得力底來
D52n8951_p1011a05║看則個。若將樁樁地底做靜中得力處。何故却向閙
D52n8951_p1011a06║處失却而今要得省力。靜閙一如但只透取趙州無
D52n8951_p1011a07║字忽然透得方知靜閙兩不相妨亦不著用力支撑。
D52n8951_p1011a08║亦不作無支撑解矣。
D52n8951_p1011a09║
D52n8951_p1011b01║答汪內翰（字彥章）釋宗杲（宋）
D52n8951_p1011b02║伏承第五令嗣以疾不起。父子之情。千生百劫。恩愛
D52n8951_p1011b03║習氣之所流注。想當此境界。無有是處。五濁世中。種
D52n8951_p1011b04║種虚幻。無一真實。請行住坐臥。常作是觀。則日久月
D52n8951_p1011b05║深。漸漸銷磨矣。然正煩惱時。子細揣摩窮詰。從甚麼
D52n8951_p1011b06║處起。若窮起處不得。現今煩惱底。却從甚麼處得來
D52n8951_p1011b07║正煩惱時是有是無是虚是實窮來窮去心無所之
D52n8951_p1011b08║要思量但思量要哭但哭哭來哭去思量來思量去
D52n8951_p1011b09║抖擻得藏識中許多恩愛習氣盡時自然如氷歸水
D52n8951_p1012a01║還我個本來無煩惱無思量無憂無喜底去耳入得
D52n8951_p1012a02║世間出世無餘世間法則佛法。佛法則世間法也。父
D52n8951_p1012a03║子天性。一而已。若子䘮而父不煩惱。不思量。如父䘮
D52n8951_p1012a04║而子不煩惱。不思量。還得也無。若硬止遏。哭時又不
D52n8951_p1012a05║敢哭。思量時又不敢思量。是特欲滅天性。逆天理。揚
D52n8951_p1012a06║聲止響。潑油救火耳。正當煩惱時總不是外事且不
D52n8951_p1012a07║得作外邊想。永嘉云。無明實性即佛性。幻化空身即
D52n8951_p1012a08║法身。是真語實語不誑不妄等語。恁麼見得了要思
D52n8951_p1012a09║量要煩惱亦不可得作是觀者。名為正觀。若他觀者
D52n8951_p1012b01║名為邪觀邪正未分。正好著力。此是妙喜決定意。無
D52n8951_p1012b02║智人前莫說。
D52n8951_p1012b03║不禁其煩惱思量正從煩惱思量中討我分曉可
D52n8951_p1012b04║謂單刀直入。
D52n8951_p1012b05║煩惱塲中此為要藥。
D52n8951_p1012b06║
D52n8951_p1012b07║
D52n8951_p1012b08║
D52n8951_p1012b09║
D52n8951_p1013b01║答夏運使釋宗杲（宋）
D52n8951_p1013b02║示諭。道契。則霄壤共處。趣異。則覿面楚越。誠哉是言。
D52n8951_p1013b03║即此乃不傳之妙。左右發意欲作妙喜書。未操觚拂
D52n8951_p1013b04║紙。已兩手分付了也。又何待堅忍究竟。以俟他日耶。
D52n8951_p1013b05║此個道理。惟證者方默默相契。難與俗子言。延平乃
D52n8951_p1013b06║閩嶺佳處。左右能自調伏。不為逆順𨵿捩子所轉。便
D52n8951_p1013b07║是大解脫人。此人能轉一切𨵿捩子。日用活潑潑地。
D52n8951_p1013b08║拘牽惹絆他不得。苟若直下便恁麼承當。自然無一
D52n8951_p1013b09║毫毛于我作障。古德有言。佛說一切法為度一切心
D52n8951_p1014a01║我無一切心何用一切法。又懶融云。恰恰用心時。恰
D52n8951_p1014a02║恰無心用。曲談名相勞。直說無繁重。無心恰恰用。常
D52n8951_p1014a03║用恰恰無。今說無心處。不與有心殊。非特懶融如是。
D52n8951_p1014a04║妙喜與左右。亦在其中。其中事難拈出似人前。所謂
D52n8951_p1014a05║默默相契是也。
D52n8951_p1014a06║
D52n8951_p1014a07║
D52n8951_p1014a08║
D52n8951_p1014a09║
D52n8951_p1014b01║答呂舍人（字居仁）釋宗杲（宋）
D52n8951_p1014b02║千疑萬疑只是一疑。話頭上疑破則千疑萬疑一時
D52n8951_p1014b03║破。話頭不破則且就上面與之厮崖。若棄了話頭却
D52n8951_p1014b04║去別文字上起疑。經教上起疑。古人公案上起疑。日
D52n8951_p1014b05║用塵勞中起疑。皆是邪魔眷屬。第一不得向舉起處
D52n8951_p1014b06║承當。又不得思量卜度。但著意就不可思量處思量。
D52n8951_p1014b07║心無所之。老鼠入牛角。便見倒斷也。又方寸若閙。但
D52n8951_p1014b08║只舉狗子無佛性話。佛語祖語。諸方老宿語。千差萬
D52n8951_p1014b09║別。若透得個無字。一時透過。不著問人。若一向問人
D52n8951_p1015a01║佛語又如何。祖語又如何。諸方老宿語又如何。永劫
D52n8951_p1015a02║無有悟時也。
D52n8951_p1015a03║
D52n8951_p1015a04║
D52n8951_p1015a05║
D52n8951_p1015a06║
D52n8951_p1015a07║
D52n8951_p1015a08║
D52n8951_p1015a09║
D52n8951_p1015b01║答汪狀元（字聖錫）釋宗杲（宋）
D52n8951_p1015b02║左右妙年自立。便在一切人頂𩕳上。不為富貴所籠
D52n8951_p1015b03║羅。非百劫千生願力所持。焉能致是。又能切切于此
D52n8951_p1015b04║一大事念念不退轉。有決定信。具決定志。此豈淺丈
D52n8951_p1015b05║夫所能老瞿曇云。惟此一事實。餘二則非真。請著鞭
D52n8951_p1015b06║不可忽。世間事只遮是。先聖豈不云乎。朝聞道夕死
D52n8951_p1015b07║可矣。不知聞的是何道到這裏豈容眨眼不可更引
D52n8951_p1015b08║吾道一以貫之去也。須自信自悟說得底終是無慿
D52n8951_p1015b09║據。自見得。自悟得。自信得。及了說不得形容不出。却
D52n8951_p1016a01║不妨。只怕說得似。形容得似。却不見。却不悟者。老瞿
D52n8951_p1016a02║曇指為增上慢人。亦謂之謗般若人。亦謂之大妄語
D52n8951_p1016a03║人。亦謂之斷佛慧命人。千佛出世不通懺悔。若透得
D52n8951_p1016a04║狗子無佛性話。遮般說話。却成妄語矣。而今不可便
D52n8951_p1016a05║作妄語會。呂居仁比連𠬧兩書。書中皆云夏中答隆
D52n8951_p1016a06║禮書常置座右。以得為期。又聞嘗錄呈左右。近世貴
D52n8951_p1016a07║公子似渠者。如優曇鉢花。時一現耳。頃在山頭。每與
D52n8951_p1016a08║公說遮般話。見公眼目定動領覽得九分九釐只欠
D52n8951_p1016a09║㘞地一下爾。若得㘞地一下了。儒即釋。釋即儒。僧即
D52n8951_p1016b01║俗。俗即僧。凡即聖。聖即凡。我即你。你即我。天即地。地
D52n8951_p1016b02║即天。波即水。水即波。酥酪醍醐。攪成一味。缾盤釵釧。
D52n8951_p1016b03║鎔成一金。在我不在人。得到遮箇田地。由我指揮。所
D52n8951_p1016b04║謂我為法王于法自在。得失是非。焉有𦊱礙。不是強
D52n8951_p1016b05║為。法如是故也。此個境界。除無垢老子他人如何信
D52n8951_p1016b06║得及。縱信得及。如何得入手。左右已信得及。已覻得
D52n8951_p1016b07║見。已能分別是邪是正。但未得入手耳。得入手時。不
D52n8951_p1016b08║分老少。不在智愚。如將梵位。直授凡庸。更無階級次
D52n8951_p1016b09║第。永嘉所謂一直超入如來地是也。但相聽。決不相
D52n8951_p1017a01║誤。
D52n8951_p1017a02║
D52n8951_p1017a03║
D52n8951_p1017a04║
D52n8951_p1017a05║
D52n8951_p1017a06║
D52n8951_p1017a07║
D52n8951_p1017a08║
D52n8951_p1017a09║
D52n8951_p1017b01║答李參政（字㤗𤼵）釋宗杲（宋）
D52n8951_p1017b02║示諭華嚴重重法界。斷非虚語。既非虚語。必有分付
D52n8951_p1017b03║處。必有自肯處。讀至此。嗟歎久之。士大夫平昔所學。
D52n8951_p1017b04║臨死生禍福之際。手足俱露者。十常八九。考其行事。
D52n8951_p1017b05║不如三家村裏省事漢。富貴貧賤不能汩其心。以是
D52n8951_p1017b06║較之。智不如愚。貴不如賤者多矣。何以故。生死禍福
D52n8951_p1017b07║現前。那時不容偽故也。大叅相公。平昔所學。已見于
D52n8951_p1017b08║行事。臨禍福之際。如精金入火。愈見明耀。又決定知
D52n8951_p1017b09║華嚴重重法界。斷非虚語。則定不作他物想矣。其餘
D52n8951_p1018a01║七顛八倒。或逆或順。或正或邪。亦非他物。願公常作
D52n8951_p1018a02║此觀。妙喜亦在其中。異日相從于寂寞之濱。結當世
D52n8951_p1018a03║來世香火因緣。成就重重法界。以實其事。豈小補哉。
D52n8951_p1018a04║更須下個注脚。即今遮一路索。切忌作寓言指物會。
D52n8951_p1018a05║一笑。
D52n8951_p1018a06║
D52n8951_p1018a07║
D52n8951_p1018a08║
D52n8951_p1018a09║
D52n8951_p1018b01║答曾中丞（字天隱）釋宗杲（宋）
D52n8951_p1018b02║左右天資近道。身心清淨。無他緣作障。只遮一叚誰
D52n8951_p1018b03║人能及。又能行住坐臥。以老僧所示省要處。時時提
D52n8951_p1018b04║撕。休說一念相應。千了百當。便是此生打未徹。只恁
D52n8951_p1018b05║麼崖到臘月三十日。𨶒家老子也須倒退三十里。始
D52n8951_p1018b06║得。何以故。為念念在般若中。無異念。無間斷故。只如
D52n8951_p1018b07║道家流。以妄心存想。日久月深。尚能成功。不為地水
D52n8951_p1018b08║火風所使。况全念住在般若中臘月三十日。豈不能
D52n8951_p1018b09║轉業耶。而今人多是將有所得心學道。此是無妄想
D52n8951_p1019a01║中真妄想也。但放教自在。然不得太𦂳。不得太緩。只
D52n8951_p1019a02║恁麼做工夫。省無限心力。左右生處已熟。熟處已生。
D52n8951_p1019a03║十二時中。自然不著枯心忘懷。將心管帶矣。雖未透
D52n8951_p1019a04║脫。諸魔外道。已不能伺其便亦自能與諸魔外道共
D52n8951_p1019a05║一手同一眼成就彼事而不墮其數矣。除公一人。可
D52n8951_p1019a06║以語此。餘人非但不能如公行履。亦未必信得及也。
D52n8951_p1019a07║但於話頭上看。看來看去。覺得沒巴鼻。沒滋味。心頭
D52n8951_p1019a08║悶時。正好著力。切忌隨他去。只遮悶處。便是成佛作
D52n8951_p1019a09║祖。坐斷天下人舌頭處也。不可忽。不可忽。
D52n8951_p1019b01║答劉侍郎（字季高）釋宗杲（宋）
D52n8951_p1019b02║示諭。臘月三十日已到。要知日用。當如是觀察。則世
D52n8951_p1019b03║間塵勞之心。自然消殞矣。塵勞之心既消殞則來日
D52n8951_p1019b04║依前孟春猶寒矣。古德云。欲識佛性義。當觀時節因
D52n8951_p1019b05║緣。此個時節。乃是黃面老子出世成佛。坐金剛座。降
D52n8951_p1019b06║伏魔軍。轉法輪。度眾生。入湼槃底時節。與解空所謂
D52n8951_p1019b07║臘月三十日時節。無異無別。到遮裏。只如是觀。以此
D52n8951_p1019b08║觀者。名為正觀。異此觀者。名為邪觀。邪正未分。未免
D52n8951_p1019b09║隨他時節遷變。要得不隨時節。但一時放下著。放到
D52n8951_p1020a01║無可放處。此語亦不受。依前只是解空居士。更不是
D52n8951_p1020a02║別人。
D52n8951_p1020a03║
D52n8951_p1020a04║
D52n8951_p1020a05║
D52n8951_p1020a06║
D52n8951_p1020a07║
D52n8951_p1020a08║
D52n8951_p1020a09║
D52n8951_p1020b01║答李郎中（字似表）釋宗杲（宋）
D52n8951_p1020b02║士大夫學此道。不患不聰明。患太聰明耳。不患無知
D52n8951_p1020b03║見。患知見太多耳。故常行識前一步。昧却脚跟下快
D52n8951_p1020b04║活自在底消息。邪見之上者。和會見聞覺知為自己。
D52n8951_p1020b05║以現量境界為心地法門。下者弄業識。認門頭戶口。
D52n8951_p1020b06║簸兩片皮。談玄說妙。甚者至于𤼵狂。不勒字數。胡言
D52n8951_p1020b07║漢語。指東畫西。下下者。以默照無言。空空寂寂。在鬼
D52n8951_p1020b08║窟裏著到求究竟安樂。其餘種種邪解。不在言而可
D52n8951_p1020b09║知也。冲密等歸。領所賜教。讀之喜慰不可言。更不復
D52n8951_p1021a01║敘世諦相酧酢。只以左右向道勇猛之志。便入葛藤
D52n8951_p1021a02║禪。無德山臨濟之殊。法眼曹洞之異。但學者無廣大
D52n8951_p1021a03║決定志。而師家亦無廣大融通法門。故所入差別究
D52n8951_p1021a04║竟歸宿處。並無如許差別也。示諭。欲妙喜因書指示
D52n8951_p1021a05║徑要處。只遮求指示徑要底一念早是刺頭入膠盆
D52n8951_p1021a06║了也。不可更向雪上加霜。雖然有問不可無答。請左
D52n8951_p1021a07║右都將平昔或自看經教話頭。或因人舉覺指示得
D52n8951_p1021a08║滋味歡喜處。一時放下。依前百不知。百不會。如三歲
D52n8951_p1021a09║孩兒相似。有性識而未行。却向未起求徑要底一念
D52n8951_p1021b01║子前頭看。看來看去。覺得轉沒巴鼻。方寸轉不寧帖
D52n8951_p1021b02║時。不得放緩。遮裏是坐斷千聖頂𩕳處。往往學道人。
D52n8951_p1021b03║多向遮裏打退了。左右若信得及。只向未起求徑要
D52n8951_p1021b04║指示一念前看。看來看去。忽然睡夢覺不是差事。此
D52n8951_p1021b05║是妙喜平昔所作底得力工夫。知公有決定志。故拖
D52n8951_p1021b06║泥帶水。納這一塲敗闕。此外別無可指示。若有可指
D52n8951_p1021b07║示。則不徑要矣。
D52n8951_p1021b08║
D52n8951_p1021b09║
D52n8951_p1022b01║答李寶文（字茂嘉）釋宗杲（宋）
D52n8951_p1022b02║向承示諭。性根昏鈍。而黽勉修持。終未得超悟之方。
D52n8951_p1022b03║某頃在雙徑答富季申所問。正與此問同。能知昏鈍
D52n8951_p1022b04║者。決定不昏鈍。更欲向甚處求超悟。士大夫學此道。
D52n8951_p1022b05║却須借昏鈍而入。若執昏鈍。自謂我無分。則為昏鈍
D52n8951_p1022b06║魔所攝矣。葢平昔知見。多以求證悟之心。在前作障。
D52n8951_p1022b07║故自己正知見。不能現前。此障亦非外來。亦非別事。
D52n8951_p1022b08║只是個能知昏鈍底主人公耳。故瑞巖和尚。居常在
D52n8951_p1022b09║丈室中。自喚云。主人公。又自應云。諾惺惺著。又自應
D52n8951_p1023a01║云。諾他時後日莫受人謾又自應曰諾諾。古來幸有
D52n8951_p1023a02║恁麼榜樣。謾向遮裏提撕。看是個甚麼。只遮提撕底。
D52n8951_p1023a03║亦不是別人只是遮能知昏鈍者耳。能知昏鈍者。亦
D52n8951_p1023a04║不是別人。便是李寶文本命元辰也。此是妙喜應病
D52n8951_p1023a05║與藥。不得已。略為居士指個歸家穩坐底路頭而已。
D52n8951_p1023a06║若便認定死語。真個喚作本命元辰。則是認識神為
D52n8951_p1023a07║自己。轉沒交涉矣。故長沙和尚云。學道之人不識真。
D52n8951_p1023a08║只為從前認識神。無量劫來生死本。痴人喚作本來
D52n8951_p1023a09║人。前所云借昏鈍而入是也。但只看能知得如是昏
D52n8951_p1023b01║鈍底畢竟是個甚麼只向遮裏看不用求超悟看來
D52n8951_p1023b02║看去忽地大笑去矣。此外無可言者。
D52n8951_p1023b03║杲公諸書只用一照字。
D52n8951_p1023b04║
D52n8951_p1023b05║
D52n8951_p1023b06║
D52n8951_p1023b07║
D52n8951_p1023b08║
D52n8951_p1023b09║
D52n8951_p1024b01║答林院判（字少瞻）釋宗杲（宋）
D52n8951_p1024b02║示諭求一語與信道人做工夫既看圓覺經經中豈
D52n8951_p1024b03║止一語而已哉諸大菩薩各隨所自疑處𤼵問。世尊
D52n8951_p1024b04║據所疑一一分明剖析大叚分曉。前所給話頭亦在
D52n8951_p1024b05║其中矣經云居一切時。不起妄念。于諸妄心。亦不息
D52n8951_p1024b06║滅。住妄想境。不加了知。于無了知。不辨真實。老漢昔
D52n8951_p1024b07║居雲門菴時。常頌之曰。荷葉團團團似鏡。菱角尖尖
D52n8951_p1024b08║尖似錐。風吹柳絮毛毬走。雨打梨花蛺蝶飛。但將此
D52n8951_p1024b09║頌放在上面却將經文移來下面。頌却是經。經却是
D52n8951_p1025a01║頌。試如此做工夫看。莫管悟不悟心頭休𤍠忙。亦不
D52n8951_p1025a02║可放緩。如調絃之法𦂳緩得其所。則曲調自成矣。歸
D52n8951_p1025a03║去但與冲輩相親。遞相琢磨。道業無有不辨者。祝祝。
D52n8951_p1025a04║
D52n8951_p1025a05║
D52n8951_p1025a06║
D52n8951_p1025a07║
D52n8951_p1025a08║
D52n8951_p1025a09║
D52n8951_p1025b01║答黃知縣（字子餘）釋宗杲（宋）
D52n8951_p1025b02║𭣣書知為此一大事因緣甚力。大丈夫漢所作所為。
D52n8951_p1025b03║當如是耳。無常迅速。生死事大。過了一日。則銷了一
D52n8951_p1025b04║日好事可畏可畏左右春秋鼎盛。正是作業不識好
D52n8951_p1025b05║惡時。能回此心學無上菩提。此是世界上第一等靈
D52n8951_p1025b06║利漢。五濁界中。有甚麼奇特事。過如此叚因緣趂色
D52n8951_p1025b07║力強徤。早回頭。比臨老回頭。其力量勝百千萬億倍。
D52n8951_p1025b08║老漢私為左右喜。前此寫去法語。曾時時覻看否。第
D52n8951_p1025b09║一記取。不得起心動念。肚裏𤍠忙。急要悟。纔作此念
D52n8951_p1026a01║則被此念塞斷路頭。永不能得悟矣。祖師云。執之失
D52n8951_p1026a02║度。必入邪路。放之自然。體無去住。此乃祖師吐心吐
D52n8951_p1026a03║膽。為人處也。但日用費力處莫要做。此個門中。不容
D52n8951_p1026a04║費力。老漢常為人說此話。得力處乃是省力處。省力
D52n8951_p1026a05║處乃是得力處。若起一念希望心求悟入處。大似人
D52n8951_p1026a06║在自家堂屋裏坐。却問他人覓住處無異。但把生死
D52n8951_p1026a07║兩字。貼在鼻尖兒上。不要忘了。時時提撕話頭。提來
D52n8951_p1026a08║提去。生處自熟。熟處自生矣。此語已寫在空相道人
D52n8951_p1026a09║書中。請同此書牙換一看。便了得也。
D52n8951_p1026b01║答向侍郎（字伯恭）釋宗杲（宋）
D52n8951_p1026b02║示諭悟與未悟。夢與覺一。一叚因緣。黃面老子云。汝
D52n8951_p1026b03║以緣心聽法此法亦緣。謂至人無夢。非有無之無。謂
D52n8951_p1026b04║夢與非夢一而已。以是觀之。則佛夢金鼓。高宗夢得
D52n8951_p1026b05║說。孔子夢奠兩楹。亦不可作夢與非夢解。却來觀世
D52n8951_p1026b06║間。猶如夢中事。教中自有明文。唯夢乃全妄想也。而
D52n8951_p1026b07║眾生顛倒。以日用目前境界為實殊不知全體是夢
D52n8951_p1026b08║而于其中復生虚妄分別以想心繫念神識紛飛為
D52n8951_p1026b09║實夢殊不知正是夢中說夢顛倒中又顛倒故佛大
D52n8951_p1027a01║慈悲。老婆心切。悉能徧入一切法界。諸安立海所有
D52n8951_p1027a02║微塵。于一一塵中以夢自在法門開悟世界海微塵
D52n8951_p1027a03║數眾生。住邪定者。入正定聚。此亦普示顛倒眾生。以
D52n8951_p1027a04║目前實有底境界為安立海。令悟夢與非夢。悉皆是
D52n8951_p1027a05║幻。則全夢是實。全實是夢。不可取。不可捨。至人無夢
D52n8951_p1027a06║之義。如是而已。來書見問。乃是某三十六歲時所疑。
D52n8951_p1027a07║讀之不覺抓著癢處。亦嘗以此問圜悟先師。但以手
D52n8951_p1027a08║指曰住住。休妄想。休妄想。某復曰。如某未睡著時。佛
D52n8951_p1027a09║所讚者。依而行之。佛所訶者。不敢違犯。從前依師及
D52n8951_p1027b01║自做工夫。零碎所得者。惺惺時。都得受用及乎上牀。
D52n8951_p1027b02║半惺半覺時。已作主宰不得。夢見得金寶。則夢中歡
D52n8951_p1027b03║喜無限。夢見被人以刀杖相逼。及諸惡境界則夢中
D52n8951_p1027b04║怕怖惶恐。自念此身尚存。只是睡著。已作主宰不得。
D52n8951_p1027b05║况地水火風分散。眾苦熾然。如何得不被回換。到遮
D52n8951_p1027b06║裏方始著忙。先師又曰。待汝說底許多妄想絕時汝
D52n8951_p1027b07║自到寤寐恒一處也。初聞亦未之信。每日我自顧寤
D52n8951_p1027b08║與寐。分明作兩叚。如何敢開大口說禪。除非佛說寤
D52n8951_p1027b09║寐恒一是妄語。則我此病不須除佛語果不欺人乃
D52n8951_p1028a01║是我自未了。後因聞先師舉諸佛出身處。熏風自南
D52n8951_p1028a02║來忽然去却礙膺之物。方知黃面老子所說。是真語
D52n8951_p1028a03║實語。如語不誑語。不妄語不欺人。真大慈悲。粉身沒
D52n8951_p1028a04║命不可報。礙膺之物既除。方知夢時便是寤時底。寤
D52n8951_p1028a05║時便是夢時底。佛言寤寐恒一。方始自知。遮般道理。
D52n8951_p1028a06║拈出呈似人不得。說與人不得。如夢中境界。取不得
D52n8951_p1028a07║捨不得。承問妙喜。于未悟已前。已悟之後。有異無異。
D52n8951_p1028a08║不覺依實供過。子細讀來教。字字至誠。不是問禪。亦
D52n8951_p1028a09║非見詰。故不免以昔時所疑處吐露。願居士試將老
D52n8951_p1028b01║龐語謾提撕。但願空諸所有。切勿實諸所無先以目
D52n8951_p1028b02║前日用境界作夢會了。然後却將夢中底移來目前
D52n8951_p1028b03║則佛金鼓。高宗得說。孔子奠兩楹。決不是夢矣。
D52n8951_p1028b04║
D52n8951_p1028b05║
D52n8951_p1028b06║
D52n8951_p1028b07║
D52n8951_p1028b08║
D52n8951_p1028b09║
D52n8951_p1029b01║答嚴教授（字少卿）釋宗杲（宋）
D52n8951_p1029b02║真實到不疑之地者。如渾鋼打就生鐵鑄成直饒千
D52n8951_p1029b03║聖出頭來現無量殊勝境界見之亦如不見况于此
D52n8951_p1029b04║作奇特殊勝道理邪。昔藥山坐禪次。石頭問子在遮
D52n8951_p1029b05║裏作甚麼。藥山云。一物不為。石頭云。恁麼則閑坐也。
D52n8951_p1029b06║藥山云。閑坐則為也。石頭然之。看他古人一個閑坐。
D52n8951_p1029b07║也柰何他不得。今時學道之士。多在閑坐處打住近
D52n8951_p1029b08║日藂林無鼻孔軰。謂之默照者是也。又有一種脚跟
D52n8951_p1029b09║元不曾點地。認得個門頭戶口光影。一向狂發。與說
D52n8951_p1030a01║平常話不得。盡作禪會了。似遮般底。喚業識作本命
D52n8951_p1030a02║元辰。更是不可與語本分事也。不見雲門大師有言。
D52n8951_p1030a03║光不透脫。有兩般病。一切處不明。面前有物是一。又
D52n8951_p1030a04║透得一切法空。隱隱地。似有個物相似。亦是光不透
D52n8951_p1030a05║脫。又法身亦有兩般病。得到法身為法執不忘。己見
D52n8951_p1030a06║猶存。坐在法身邊是一。直饒透得法身去。放過即不
D52n8951_p1030a07║可。子細檢點。亦有甚麼氣息。亦是病。而今學實法者
D52n8951_p1030a08║以透過法身為極致。而雲門返以為病。不知透過法
D52n8951_p1030a09║身了。合作麼生。到遮裏。如人飲水。冷暖自知。不著問
D52n8951_p1030b01║疑公案拖照。方見趙州老漢敗闕處。不覺信筆葛藤
D52n8951_p1030b02║如許。
D52n8951_p1030b03║
D52n8951_p1030b04║
D52n8951_p1030b05║
D52n8951_p1030b06║
D52n8951_p1030b07║
D52n8951_p1030b08║
D52n8951_p1030b09║
D52n8951_p1031b01║答徐顯謨（字稚山）釋宗杲（宋）
D52n8951_p1031b02║左右頻寄聲妙喜。想只是要調伏水牯牛。捏殺遮猢
D52n8951_p1031b03║猻子耳。此事不在久歷叢林。飽叅知識。只貴于一言
D52n8951_p1031b04║一句下。直截承當。不打之遶爾。據實而論。間不容髮。
D52n8951_p1031b05║不得已說個直截。已是紆曲了也。說箇承當。已是蹉
D52n8951_p1031b06║過了也。况復牽枝引蔓。舉經舉教。說理說事。欲究竟
D52n8951_p1031b07║耶。古德云。但有纖毫即是塵。水牯牛未調伏。猢猻子
D52n8951_p1031b08║未死。縱說得恒沙道理。並不干我一星兒事。然說得
D52n8951_p1031b09║說不得。亦非外邊事。不見江西老宿有言。說得亦是
D52n8951_p1032a01║汝心。說不得亦是汝心。決欲直截擔荷。見佛見祖。如
D52n8951_p1032a02║生冤家。方有少分相應如此做工夫。日久月深。不著
D52n8951_p1032a03║起心求悟。水牯牛自調伏。猢猻子自死矣。記取記取
D52n8951_p1032a04║但向平昔心意識。凑泊不得處。取不得處。捨不得處。
D52n8951_p1032a05║看個話頭。僧問雲門如何是佛。門云乾屎橛。看時不
D52n8951_p1032a06║用將平昔聰明靈利。思量卜度。擬心思量。十萬八千
D52n8951_p1032a07║未是遠。莫是不思量不計較。不擬心。便是麼。咄。更是
D52n8951_p1032a08║個甚麼且置是事。
D52n8951_p1032a09║
D52n8951_p1032b01║答張侍郎（字子韶）釋宗杲（宋）
D52n8951_p1032b02║左右以自所得瞥脫處為極則。纔見涉理路。入泥入
D52n8951_p1032b03║水為人底。便欲掃除。使滅蹤跡。見某所集正法眼藏。
D52n8951_p1032b04║便云臨濟下有數箇菴主。好機鋒。何不𭣣入。如忠國
D52n8951_p1032b05║師說義理禪。教壞人家男女。決定可刪。左右見道如
D52n8951_p1032b06║此諦當。而不喜忠國師說老婆禪。坐在淨淨潔潔處。
D52n8951_p1032b07║只愛擊石火。閃電光。一著子。此外不容一星兒別道
D52n8951_p1032b08║理。真可惜耳。故某盡力主張若法性不寛。波瀾不濶。
D52n8951_p1032b09║佛法知見不亡。生死命根不斷。則不敢如此四楞著
D52n8951_p1033a01║地。入泥入水為人。葢眾生根器不同。故從上諸祖。各
D52n8951_p1033a02║立門戶施設備眾生機隨機攝化。故長沙岑大蟲有
D52n8951_p1033a03║言。我若一向舉揚宗教。法堂前須草深一丈。倩人看
D52n8951_p1033a04║院始得。既落在遮行戶裏。被人喚作宗師須備眾生
D52n8951_p1033a05║機說法。如擊石火。閃電光一著子是遮般根器。方承
D52n8951_p1033a06║當得根器不是處用之。則揠苗矣。某豈不曉瞥脫一
D52n8951_p1033a07║椎。便七穿八穴。是性躁。所以集正法眼藏不分門類。
D52n8951_p1033a08║不問雲門臨濟曹洞溈仰法眼宗。但有正知正見。可
D52n8951_p1033a09║以令人悟入者。皆𭣣之。見忠國師大珠二老宿禪備
D52n8951_p1033b01║眾體。故𭣣以救此一類根器者。左右書來云。決定可
D52n8951_p1033b02║刪。觀公之意。正法眼藏。盡去除諸家門戶。只𭣣似公
D52n8951_p1033b03║見解者方是。若爾則公自集一書。化大根器者。有何
D52n8951_p1033b04║不可。不必須教妙喜隨公意去之。若謂忠國師說拖
D52n8951_p1033b05║泥帶水老婆禪。便絕後。則如巖頭。睦州。烏臼。汾陽無
D52n8951_p1033b06║業。鎮州普化。定上座。雲峰悅。法昌遇。諸大老。合兒孫
D52n8951_p1033b07║滿地。今亦寂然無正傳者。諸公豈是拖泥帶水。說老
D52n8951_p1033b08║婆禪乎。然妙喜主張國師。無垢破除。初不相妨也。
D52n8951_p1033b09║無垢悟徹如此然此書亦所以教無垢也。
D52n8951_p1034b01║答楊教授（字彥侯）釋宗杲（宋）
D52n8951_p1034b02║左右強項中却有不可思議底柔和。致一言之下。千
D52n8951_p1034b03║了百當。此事殊勝。若不閒于強項中打發得幾人佛
D52n8951_p1034b04║法。豈到今日。非有般若根性則不能如是。盛事盛事。
D52n8951_p1034b05║示諭欲來年春夏間。棹無底船。吹無孔笛。施無盡供。
D52n8951_p1034b06║說無生話要了無窮無始不有不無巴鼻但請來與
D52n8951_p1034b07║遮無面目漢商量。定不錯了遮話。又承需道號。政欲
D52n8951_p1034b08║相塗糊。可稱快然居士。故真淨老人云。快然大道。只
D52n8951_p1034b09║在目前。縱橫十字。擬而畱連。便是此義也。某只在長
D52n8951_p1035a01║沙作久住計。左右他日果從此來。則林下不寂寞也。
D52n8951_p1035a02║
D52n8951_p1035a03║
D52n8951_p1035a04║
D52n8951_p1035a05║
D52n8951_p1035a06║
D52n8951_p1035a07║
D52n8951_p1035a08║
D52n8951_p1035a09║
D52n8951_p1035b01║答樓樞密釋宗杲（宋）
D52n8951_p1035b02║不識別後日用應緣處。不被外境所奪否。視堆案之
D52n8951_p1035b03║文。能撥置否。與物相遇時。能動轉否。住寂靜處。不妄
D52n8951_p1035b04║想否。體究個事。無雜念否故黃面老子有言。心不妄
D52n8951_p1035b05║取過去法。亦不貪著未來事。不于現前有所住。了達
D52n8951_p1035b06║三世悉空寂。過去事或善或惡不須思量。思量則障
D52n8951_p1035b07║道矣。未來事不須計較。計較則狂亂矣。現在事到面
D52n8951_p1035b08║前或逆或順亦不須著意。著意則擾方寸矣。但一切
D52n8951_p1035b09║臨時隨緣酧酢。自然合著遮個道理。逆境界易打順
D52n8951_p1036a01║境界難打逆我意者。只消一個忍字。定省少時。便過
D52n8951_p1036a02║了順境界只是無你回避處如磁石與鐵相偶彼此
D52n8951_p1036a03║不覺合作一處無情之物尚爾况現行無明全身在
D52n8951_p1036a04║裏許作活計者。當此境界。若無智慧。不覺不知。被他
D52n8951_p1036a05║引入羅網。却向裏許要求出路。不亦難乎。所以先聖
D52n8951_p1036a06║云入得世間出世無餘。便是遮個道理也。近世有一
D52n8951_p1036a07║種修行失方便者。往往認現行無明。為入世間。便將
D52n8951_p1036a08║出世間法。強差排。作出世無餘之事。可不悲乎。除夙
D52n8951_p1036a09║有誓願。即時識得破。作得主。不被他牽引。故淨名有
D52n8951_p1036b01║言。佛為增上慢人。說離淫怒癡為解脫耳。若無增上
D52n8951_p1036b02║慢者。佛說婬怒痴性。即是解脫。若免得此過。于逆順
D52n8951_p1036b03║境界中。無起滅相。始離得增上慢名字。恁麼方可作
D52n8951_p1036b04║入得世間。謂之有力量漢。已上所說。都是妙喜平昔
D52n8951_p1036b05║經歷過底。即今日用。亦只如此修行。願公趂色力強
D52n8951_p1036b06║徤。亦入是三昧。此外時時以趙州無字提撕。久久純
D52n8951_p1036b07║熟。驀然無心撞破[添-天+夾]桶。便是徹頭處也。
D52n8951_p1036b08║
D52n8951_p1036b09║
D52n8951_p1037b01║答曹太尉（字功顯）釋宗杲（宋）
D52n8951_p1037b02║某雖年運而往矣。不敢不勉強力以此事與衲子輩
D52n8951_p1037b03║激揚。一日粥後撥牌子。輪一百人入室。間有負命者
D52n8951_p1037b04║上鈎來。亦有咬人師子。以此法喜禪悅為樂。殊不覺
D52n8951_p1037b05║倦。亦造物見怜耳。左右福慧兩全。日在至尊之側。而
D52n8951_p1037b06║畱意此叚大事因緣。真不可思議事。釋迦老子曰。有
D52n8951_p1037b07║𫝑不臨難。豪貴學道難非百劫千生。曾承事善知識。
D52n8951_p1037b08║種得般若種子深。焉能如是信得及。只遮信得及處。
D52n8951_p1037b09║便是成佛作祖底基本也。願公只向信得及處覻捕。
D52n8951_p1038a01║久久自透脫矣。然第一不得著意安排。覓透脫處。若
D52n8951_p1038a02║著意。則蹉過也。釋迦老子又曰。佛道不思議。誰能思
D52n8951_p1038a03║議佛又佛問文殊師利曰。汝入不思議三昧耶。文殊
D52n8951_p1038a04║曰。弗也世尊。我即不思議。不見有心能思議者云何
D52n8951_p1038a05║而言入不思議三昧。我初發心。欲入是定。如今思惟。
D52n8951_p1038a06║實無心想而入三昧。如人習射。久習則巧。後雖無心。
D52n8951_p1038a07║以久習故。箭發皆中。我亦如是。初學不思議三昧。繫
D52n8951_p1038a08║心一緣。若久習成就。更無心想。常與定俱。佛與祖師
D52n8951_p1038a09║所受用處。無二無別。近年叢林。有一種邪禪。以閉目
D52n8951_p1038b01║藏睛。觜盧都地。作妄想。謂之不思議事。亦謂之威音
D52n8951_p1038b02║那畔。空劫已前事。纔開口。便喚作落今時。亦謂之根
D52n8951_p1038b03║本上事。亦謂之淨極光通達。以悟為落在第二頭。以
D52n8951_p1038b04║悟為枝葉邊事。葢渠初發步時便錯了。亦不知是錯。
D52n8951_p1038b05║以悟為建立。既自無悟門。亦不信有悟者。遮般底。謂
D52n8951_p1038b06║之謗大般若。斷佛慧命。千佛出世。不通懺悔。左右具
D52n8951_p1038b07║驗人眼久矣。似此等軰。披却師子皮。作野干鳴。不可
D52n8951_p1038b08║不知。某與左右雖未承顏接論。此心已默默相契多
D52n8951_p1038b09║年矣。前此答字。極不如禮。今專遣法空禪人代往致
D52n8951_p1039a01║敬。故不暇入善思唯三昧。只恁麼信手信意。不覺葛
D52n8951_p1039a02║藤如許。聊謝不敏而已。
D52n8951_p1039a03║
D52n8951_p1039a04║
D52n8951_p1039a05║
D52n8951_p1039a06║
D52n8951_p1039a07║
D52n8951_p1039a08║
D52n8951_p1039a09║
D52n8951_p1039b01║答榮侍郎（字茂實）釋宗杲（宋）
D52n8951_p1039b02║示諭鐘鳴漏盡之譏。為君上盡誠。而下安百姓。自有
D52n8951_p1039b03║聞絃賞音者。願公凡事堅忍。當逆順境。正好著力。所
D52n8951_p1039b04║謂將此深心奉塵剎。是則名為報國恩。平昔學道。只
D52n8951_p1039b05║要于逆順境中受用。逆順現前而生苦惱。大似平昔
D52n8951_p1039b06║不曾向箇中用心。祖師曰。境緣無好醜。好醜起于心。
D52n8951_p1039b07║心若不強名。妄情從何起。妄情既不起。真心任徧知。
D52n8951_p1039b08║請于逆順境中。常作是觀。則久久自不生苦惱。苦惱
D52n8951_p1039b09║既不生。則可以驅魔王。作護法善神矣。前此老老大
D52n8951_p1040a01║大。著甚來由之說。言猶在耳。豈忘之耶。欲識佛性義。
D52n8951_p1040a02║當觀時節因緣。以居士前十餘載閑。自有閑時節。今
D52n8951_p1040a03║日仕權在手。便有忙底時節。當念閑時是誰閑。忙時
D52n8951_p1040a04║是誰忙。須信忙時却有閑時道理。閑時却有忙時道
D52n8951_p1040a05║理。政在忙中。當體主上起公之意。頃刻不可暫忘。自
D52n8951_p1040a06║警自察。何以報之。若常作是念。則鑊湯爐炭刀山劍
D52n8951_p1040a07║樹上。亦須著向前。况目前些小逆順境界耶。與公以
D52n8951_p1040a08║此道相契。故不畱情。盡淨吐露。
D52n8951_p1040a09║
D52n8951_p1040b01║答張舍人狀元（字安國）釋宗杲（宋）
D52n8951_p1040b02║左右決欲究竟此事。但常令方寸虚豁豁地。物來即
D52n8951_p1040b03║應。如人學射。久久中的矣。不見達磨謂二祖曰。汝但
D52n8951_p1040b04║外息諸緣。內心無喘。心如牆壁。可以入道。如今人纔
D52n8951_p1040b05║聞此說。便差排向頑然無知處硬自遏𭡠。要得心如
D52n8951_p1040b06║墻壁去。祖師所謂錯認何曾解方便者也。巖頭云纔
D52n8951_p1040b07║恁麼。便不恁麼是句亦剗。非句亦剗。遮箇便是外息
D52n8951_p1040b08║諸緣。內心無喘底樣子也。縱未得啐地折。嚗地破。亦
D52n8951_p1040b09║不被語言所轉矣。見月休觀指。歸家罷問程。情識未
D52n8951_p1041a01║破。則心火熠熠地。正當恁麼時。但以所疑底話頭提
D52n8951_p1041a02║撕。如僧問趙州狗子還有佛性也。無趙州云無。只管
D52n8951_p1041a03║提撕舉覺。左來也不是。右來也不是又不得將心等
D52n8951_p1041a04║悟。又不得向舉起處承當。又不得作玄妙領略又不
D52n8951_p1041a05║得作有無商量。又不得作真無之無卜度。又不得坐
D52n8951_p1041a06║在無事甲裏。又不得向擊石火閃電光處會。直得無
D52n8951_p1041a07║所用心。心無所之時。莫怕落空。遮裏却是好處。驀然
D52n8951_p1041a08║老鼠入牛角。便見倒斷也。此事非難非易。除是夙曾
D52n8951_p1041a09║種得般若種智之深。曾于無始曠大劫來。承事真善
D52n8951_p1041b01║知識。熏習得正知正見在靈識中。觸境遇緣。于現行
D52n8951_p1041b02║處。築著磕著。如在萬人叢裏。認得自家父母相似。當
D52n8951_p1041b03║恁麼時不著問人。自然求覓底心。不馳散矣。雲門示。
D52n8951_p1041b04║不可說時即有。不說時便無也。不可商量時便有不
D52n8951_p1041b05║商量時便無也。又自提起云。且道不商量時。是箇甚
D52n8951_p1041b06║麼。又怕人不會又自云。更是甚麼。近年以來。禪有多
D52n8951_p1041b07║塗。或以一問一答。末後多一句為禪者或以古人入
D52n8951_p1041b08║道因緣。聚頭商確云。遮裏是虚。那裏是實。遮語玄那
D52n8951_p1041b09║語妙或代或別。為禪者。或以眼見耳聞。和會在三界
D52n8951_p1042a01║惟心。萬法惟識上。為禪者。或以無言無說。坐在黑山
D52n8951_p1042a02║下鬼窟裏。閉眉合眼謂之威音王那畔。父母未生時
D52n8951_p1042a03║消息亦謂之默而常照為禪者。如此等輩。不求妙悟。
D52n8951_p1042a04║以悟為落在第二頭。以悟為誑諕人。以悟為建立。自
D52n8951_p1042a05║既不曾悟。亦不信有悟底。妙喜常謂衲子輩。說世間
D52n8951_p1042a06║工巧技秇。若無悟處。尚不得其妙。况欲脫生死。而只
D52n8951_p1042a07║以口頭說靜。便要𭣣殺。大似埋頭向東走。欲取西邊
D52n8951_p1042a08║物。轉求轉遠。轉急轉遲。此輩名為可怜愍者。教中謂
D52n8951_p1042a09║之謗大般若。斷佛慧命人。千佛出世不通懺悔。雖是
D52n8951_p1042b01║善因。返招惡果。寧以此身碎如微塵。終不以佛法當
D52n8951_p1042b02║人情決要敵生死須是打破遮𣷚桶。始得切忌被邪
D52n8951_p1042b03║師順摩𪭺將冬𤓰印子印定。便謂我千了百當。如此
D52n8951_p1042b04║之輩。如稻麻竹葦。左右聰明有識見。必不受遮般惡
D52n8951_p1042b05║毒。然亦恐用心之切。要求速效。不覺不知。遭他染污。
D52n8951_p1042b06║故信筆葛藤如許。被明眼人覻見。一塲敗闕。千萬相
D52n8951_p1042b07║聽。只以趙州一個無字。日用應緣處提撕。不要間斷。
D52n8951_p1042b08║古德有言。研窮至理。以悟為則。若說得天花亂墜。不
D52n8951_p1042b09║悟。總是痴狂外邊走耳。勉之。不可忽。
D52n8951_p1043b01║答湯丞相（字進之）釋宗杲（宋）
D52n8951_p1043b02║丞相既存心此叚大事因緣。缺減界中。虚妄不實。或
D52n8951_p1043b03║逆或順一一皆是發機時節。但常令方寸虚豁豁地。
D52n8951_p1043b04║日用合做底事。隨分撥遣。觸境逢緣。時時以話頭提
D52n8951_p1043b05║撕。莫求速效。研窮至理。以悟為則。然第一不得存心
D52n8951_p1043b06║等悟。若存心等悟。則被所等之心障却道眼。轉急轉
D52n8951_p1043b07║遲矣。但只提撕話頭。驀然向提撕處生死心絕則是
D52n8951_p1043b08║歸家穩坐之處。得到恁麼處了。自然透得古人種種
D52n8951_p1043b09║方便。種種異解。自不生矣。教中所謂絕心生死。伐心
D52n8951_p1044a01║稠林。浣心垢濁。解心執著。于執著處。使心動轉。當動
D52n8951_p1044a02║轉時。亦無轉動底道理。自然頭頭上明。物物上顯。日
D52n8951_p1044a03║用應緣處。或淨或穢。或喜或怒。或順或逆。如珠走盤。
D52n8951_p1044a04║不撥而自轉矣。得到遮箇時節。拈出呈似人不得。如
D52n8951_p1044a05║人飲水。冷暖自知。南陽忠國師有言。說法有所得。是
D52n8951_p1044a06║為野干鳴。此事如青天白日。一見便見。真實自見得
D52n8951_p1044a07║底。邪師走作不得前日亦嘗面言此事無傳授。纔說
D52n8951_p1044a08║有奇特玄妙。六耳不同謀之說。即是相欺。便好拽住
D52n8951_p1044a09║劈面便唾。書生做到宰相。是世間法中最尊最貴者。
D52n8951_p1044b01║若不向此事上了却。即是虚來南𨶒浮提打一遭𭣣
D52n8951_p1044b02║因結果時帶得一身惡業去。教中說作痴福是第三
D52n8951_p1044b03║生冤。何謂第三生冤。第一生作痴福。不見性。第二生
D52n8951_p1044b04║受癡福。無慚愧。不作好事。一向作業。第三生受痴福
D52n8951_p1044b05║盡。不做好事。脫却殻漏子時。入地獄如箭射。人身難
D52n8951_p1044b06║得。佛法難逢。此身不向今生度。更向何生度此身。學
D52n8951_p1044b07║此道須有決定志。若無決定志。則如聽聲卜者。見人
D52n8951_p1044b08║說東。便隨人向東走。說西。便隨人向西走。若有決定
D52n8951_p1044b09║志。則把持住。作得主宰。嬾融所謂設有一法過于湼
D52n8951_p1045a01║槃。吾說亦如夢幻况世間虚幻不實之法更有甚麼
D52n8951_p1045a02║心情與之打交涉也。願公堅此志。以得入手為決定
D52n8951_p1045a03║義。則縱使大地有情。盡作魔王。欲來惱亂。無有得其
D52n8951_p1045a04║便處。般若上。無有棄底工夫。若存心在上面。縱今生
D52n8951_p1045a05║未了。亦種得種子深。臨命終時。亦不被業識所牽。墮
D52n8951_p1045a06║諸惡趣。換却殻漏子。轉頭來。亦昧我底不得。察之。
D52n8951_p1045a07║
D52n8951_p1045a08║
D52n8951_p1045a09║
D52n8951_p1045b01║答樊提刑（字茂實）釋宗杲（宋）
D52n8951_p1045b02║示諭能行佛事。而不解禪語。能與不解。無別無同。但
D52n8951_p1045b03║知能行者。即是禪語。會禪語而不能行佛事。如人在
D52n8951_p1045b04║水底坐呌渴。飯籮裏坐呌饑。何異。當知禪語即佛事。
D52n8951_p1045b05║佛事即禪語。能行能解。在人不在法。若更向遮裏覓
D52n8951_p1045b06║同覓別。則是空拳指上生實解。根境法中虚捏恠。如
D52n8951_p1045b07║却行而求前。轉急轉遲。轉疎轉遠矣。要得徑截。心地
D52n8951_p1045b08║豁如。但將能與不能。解與不解。同與不同。別與不別。
D52n8951_p1045b09║能如是思量。如是卜度者。掃向他方世界。却向不可
D52n8951_p1046a01║掃處。看是有是無。是同是別。驀然心思意想絕。當恁
D52n8951_p1046a02║麼時。自不著問人矣。
D52n8951_p1046a03║
D52n8951_p1046a04║
D52n8951_p1046a05║
D52n8951_p1046a06║
D52n8951_p1046a07║
D52n8951_p1046a08║
D52n8951_p1046a09║
D52n8951_p1046b01║與喻貢元書釋克己（宋）
D52n8951_p1046b02║佛道來東華。幾二千載矣。吾儒攘斥甚力者無若韓
D52n8951_p1046b03║氏。歐陽氏然皆未究其言與其道。惟知堅執周孔立
D52n8951_p1046b04║教者以詆之。故雖攻之而愈堅。終無以大服天下之
D52n8951_p1046b05║心。獨𨵿洛諸賢。與胡氏父子。頗嘗出入釋氏而不信
D52n8951_p1046b06║之。然考其所與辨明。而謂之詖淫邪遁者。亦不過指
D52n8951_p1046b07║禪宗單傳之學而已。夫釋氏之有禪宗。猶吾儒之有
D52n8951_p1046b08║老莊也。苟以拈椎竪拂。誇誕之談。而疑釋氏一代正
D52n8951_p1046b09║教。是猶以王何所學之浮虚。而疑六經語孟。修身齊
D52n8951_p1047a01║家治國平天下之道也。奚可哉。去佛愈遠。異端並起。
D52n8951_p1047a02║惟天台大師。為得其正傳。此唐之梁敬之柳子厚。我
D52n8951_p1047a03║朝晁以道。陳瑩中。諸公所服膺而深造者也。僕雖不
D52n8951_p1047a04║敏。實研究有年。觀其發揮一性。範圍法界。俾六凡四
D52n8951_p1047a05║聖。各廸厥德。而咸底于極。誠未易遽為足下言。惟足
D52n8951_p1047a06║下它日考其書而訂其道。方知僕昨者鄙詩。所謂大
D52n8951_p1047a07║道不可私。與夫孔釋俱援世之句。果非自欺而又以
D52n8951_p1047a08║欺天下也。然則孔釋之道。果同乎果異乎。異則不可
D52n8951_p1047a09║得而一。同則不應異其施。曰有世法。有出世法。以世
D52n8951_p1047b01║法而疑出世法固不可。以出世法而外世法亦不可。
D52n8951_p1047b02║故天台所傳。亦有真俗相即之諦。其察乎道並行而
D52n8951_p1047b03║不相悖者。亦審矣。世有足跡未抵乎泰山之麓。而輙
D52n8951_p1047b04║談其廣狹高下。欲欺乎未見泰山者。且不可。况乃見
D52n8951_p1047b05║者乎。今足下未讀佛之書。而遽議佛之道。何怪乎言
D52n8951_p1047b06║之諄諄。而僕邈然不聽也。
D52n8951_p1047b07║拈椎竪拂毒遍海內豈是達磨子孫得此書大快
D52n8951_p1047b08║人意。
D52n8951_p1047b09║
D52n8951_p1048b01║與王隨書釋唯淨（宋）
D52n8951_p1048b02║近蒙新製首楞嚴經疏序特賜寵示者。鴻儒大士。嘉
D52n8951_p1048b03║讚寶乗。淺學緇流。叨窺法句。身心適悅。種智增明。頂
D52n8951_p1048b04║奉依歸。不任慶幸。竊以大佛頂如來密因修證了義
D52n8951_p1048b05║諸菩薩萬行首楞嚴經者。菩薩行門。諸佛心印。開有
D52n8951_p1048b06║為。即塵沙妙用。歸無相。即法界真源。不有不空。絕名
D52n8951_p1048b07║相於言罤之外。現因示果。分階位於神化之中。境不
D52n8951_p1048b08║礙心。惑不礙智。七大之性。大無所待。八還之法。還無
D52n8951_p1048b09║所從。所以了真如心息虚妄本起方便慧。宣祕密言。
D52n8951_p1049a01║萬法以之圓融。諸佛以之自在。入不二之二諦。悟不
D52n8951_p1049a02║空之三空。偉矣真宗。不可思議。聿有高士。著述疏章。
D52n8951_p1049a03║煥決祕詮。簡談佛㫖。恭惟中丞。入佛知見。解法因緣。
D52n8951_p1049a04║學佛修行。袪拂有空之病。宣法性相。融明起滅之端。
D52n8951_p1049a05║為護法城。作不請友。高製序引。恢闡教乗。永代作程
D52n8951_p1049a06║長㝠示炬。惟淨夙承道顧。忝翫奇文。佩戴恩私。不任
D52n8951_p1049a07║抃躍。不宣。惟淨頓首。
D52n8951_p1049a08║
D52n8951_p1049a09║
D52n8951_p1049b01║寄蘇子瞻書釋了元（宋）
D52n8951_p1049b02║嘗讀退之送李愿歸盤谷序。愿不遇于主上者。猶能
D52n8951_p1049b03║坐茂樹以終日。子瞻中大科。登金門。上玉堂。遠放寂
D52n8951_p1049b04║寞之濱權臣忌子瞻為宰相耳。人生一世間。如白駒
D52n8951_p1049b05║之過隙。三二十年功名富貴。轉盻成空。何不一筆勾
D52n8951_p1049b06║斷。尋取自家本來面目。萬劫常在。永無墮落。縱未得
D52n8951_p1049b07║到如來地。亦可以𲌂駕鸞鶴。翱翔三島。為不死人。何
D52n8951_p1049b08║乃膠柱守株。待入惡趣。昔有問師佛法在甚麼處。師
D52n8951_p1049b09║云在行住坐臥處。着衣吃飯處。沒理沒會處。死活不
D52n8951_p1050a01║得處。子瞻胸中有萬卷書。筆下無一點塵。到這地位
D52n8951_p1050a02║不知性命所在一生聰明要做甚麼。三世諸佛。則是
D52n8951_p1050a03║一箇有血性的漢子。子瞻若能脚下承當。把一二十
D52n8951_p1050a04║年富貴功名。賤如泥土。努力向前。珍重珍重也。
D52n8951_p1050a05║
D52n8951_p1050a06║
D52n8951_p1050a07║
D52n8951_p1050a08║
D52n8951_p1050a09║
D52n8951_p1050b01║與明智法師書陳　瓘（宋）
D52n8951_p1050b02║瓘頓首再拜上啟南湖延慶堂上講主明智法師人
D52n8951_p1050b03║回伏奉書教。獲審道體安隱無惱。下懷良慰。向承寄
D52n8951_p1050b04║示觀音玄義。并記。且荷開發妙㫖。以袪愚蔽深佩提
D52n8951_p1050b05║奬之意。感德無已。有門頌。但隨順古意。過蒙采覽。仰
D52n8951_p1050b06║見法師𭣣簡自在。來諭云。以有題之。恐鈍者不領。誠
D52n8951_p1050b07║如所慮。然智者以有門。為圓門之相。又謂此相四門。
D52n8951_p1050b08║皆妙無粗。若有門為法界攝一切法。况復三門法相
D52n8951_p1050b09║平等無復優劣。是故若論具足佛法。則見思假。即法
D52n8951_p1051a01║界也。若論法性因緣。則第一義。亦因緣也。故此妙門。
D52n8951_p1051a02║以有名之。即生死之有。是實相之有。一切法趣有有
D52n8951_p1051a03║即法界。出法界外。更無可論。此即止觀有門之大㫖
D52n8951_p1051a04║而前書妙假之意也。有未領者。亦當以妙假之義開
D52n8951_p1051a05║曉之耳。智者解大經之語云。因滅無明。則得熾然三
D52n8951_p1051a06║菩提燈。即有門也。有門即是妙假。妙假即是有門。其
D52n8951_p1051a07║或未領。則于此有門。不能無惑。然而前病後藥無兩
D52n8951_p1051a08║有也。病去惑亡。則有門豁矣。一指二指三指。不待更
D52n8951_p1051a09║說。然則有之一門。純妙無粗。具足萬善。豈非三千之
D52n8951_p1051b01║性乎。所云此之三千性。是中理。不當有無有無自爾。
D52n8951_p1051b02║茲乃古師詮具之微言也。自非深領其㫖。未易解此
D52n8951_p1051b03║夫三千也者。世間之數也。若三千性。則離世間矣。離
D52n8951_p1051b04║而復即。即而復離。不一不異。非有非無。三千而一。一
D52n8951_p1051b05║而三千。此不可思議數。即是不可思議境。若觀若智。
D52n8951_p1051b06║俱不思議。此數即是止觀。故云千性即中理。此境即
D52n8951_p1051b07║是此數。故中理即三千性。若但三千。則是一切一切
D52n8951_p1051b08║法耳。一切法。但有名字。何能具乎。若一切法性。則本
D52n8951_p1051b09║具矣。故三千即是一切法。一切法性即是三千性也。
D52n8951_p1052a01║此性不當有無有無自爾。夫不當有無者。泯妙外之
D52n8951_p1052a02║執一也。有無自爾者。開離執之一妙也。于有為妙有。
D52n8951_p1052a03║于無為真無。真無則空而不空。妙有則有而不有。有
D52n8951_p1052a04║無自爾。非有無也。在假則假具。在空則空具。在中則
D52n8951_p1052a05║中具。無不在則無不具也。然則妙假之有。豈情有乎。
D52n8951_p1052a06║假不待空。泯絕無對。說有說無。皆不待絕。今乃設有
D52n8951_p1052a07║待之言。讚嘆妙假之說。豈免為巧度之所訶乎。且一
D52n8951_p1052a08║念心起。則有三千世界之相。國土一千。則山河大地
D52n8951_p1052a09║是也。五隂世間一千則染淨一切色心是也。眾生世
D52n8951_p1052b01║間一千。則六凡四聖假名是也。一念心起。三千性相
D52n8951_p1052b02║一時起。一念心滅。三千性相一時滅。念外無一毫法
D52n8951_p1052b03║可得。法外無一毫念可得。此乃本住不遷。不遷者。中
D52n8951_p1052b04║理圓明之體。此體如理為念其壽無量。非得命根。亦
D52n8951_p1052b05║無連持。本無名字而不失諸名。名其土曰極樂國。名
D52n8951_p1052b06║其身曰阿彌陀。身土交修。融乎一妙。故能使說法之
D52n8951_p1052b07║音。不離彼土。而廣長舌相。具足周徧。其具如是。是體
D52n8951_p1052b08║具乎。是性具乎。是佛具乎。是眾生具乎。若有能知具
D52n8951_p1052b09║彼之樂者。其有不願往生者乎。向實際之中。要在不
D52n8951_p1053a01║往而往于方便之內何妨去已還來。機熟緣深。定須
D52n8951_p1053a02║成辦此瓘之有得于祖意者也。瓘屏迹丹丘。老病待
D52n8951_p1053a03║盡。千里相望。淨願不隔。更祈慈䕃以師法見攝而。終
D52n8951_p1053a04║教之未由會面。以究盡此㫖。臨風但極瞻嚮之切。瓘
D52n8951_p1053a05║頓首再拜上啟。
D52n8951_p1053a06║鑰舊讀了翁集。見有門頌一篇。莫知其㫖。有二沙
D52n8951_p1053a07║門來扣門。袖出有門頌真蹟及與明智講主論此
D52n8951_p1053a08║頌二帖讀之。恍然。因問天台教觀之說。始知智者
D52n8951_p1053a09║大師所說四門一曰有門一曰空門一曰亦空亦
D52n8951_p1053b01║有門一曰非空非有門。其實一可貫四。四實歸一。
D52n8951_p1053b02║公之為有門頌。葢謂此也。近世士大夫用力不及
D52n8951_p1053b03║前輩。秪如學佛。僅能涉獵楞嚴圓覺淨名等經。及
D52n8951_p1053b04║傳燈語錄以資談辨。若唐之梁補闕諸公本朝楊
D52n8951_p1053b05║文公。楊無為張無盡。及了翁輩。皆畱心教觀。深入
D52n8951_p1053b06║其趣。讀此頌及書。可以知其所造之實惟公忠言
D52n8951_p1053b07║大節。照映千載。身罹百謫。視生死如旦晝。平時學
D52n8951_p1053b08║問自得之效。固自應爾。方在丹丘時。逆境尤多。而
D52n8951_p1053b09║心地泰然。深入不二法門。公之學佛得力。豈易測
D52n8951_p1054a01║哉。二沙門欲刊石以傳之人。謹書諸後以歸之。妙
D52n8951_p1054a02║珣了怡二沙門之名云時慶元二年中秋四明樓
D52n8951_p1054a03║鑰題。
D52n8951_p1054a04║士大夫當患難則學佛。得志則有用夏變夷之說。
D52n8951_p1054a05║葢于佛無所得也。了翁有門頌。其于佛有所得歟。
D52n8951_p1054a06║政。媿其知之者歟。景定二年正月二十八日天台
D52n8951_p1054a07║法照為四明學子可登題于月桂峰下。
D52n8951_p1054a08║
D52n8951_p1054a09║
D52n8951_p1054b01║復楊文公請住世書釋知禮（宋）
D52n8951_p1054b02║知禮謹於講懺之隙。依本宗教觀寫書奉答秘監大
D52n8951_p1054b03║檀越。知禮伏奉載垂真翰。曲賜重言。俾知禮畢此懺
D52n8951_p1054b04║期。更畱講訓。仰承尊㫖。合改先心。但以專誠久趣此
D52n8951_p1054b05║門。鄙志莫能易轍。况良時難遇。勝事易差。故欲且副
D52n8951_p1054b06║夙心。不果恭遵嚴命。其如傳法之務。利人之功。諒此
D52n8951_p1054b07║身所為。其益葢寡。俟淨土却至。其化方隆。所言知禮
D52n8951_p1054b08║洞三觀之指歸者。稱之太過也。又云極樂本由示權。
D52n8951_p1054b09║修道須忘忻厭者。誠哉是言也。而知禮今忻淨土特
D52n8951_p1055a01║厭患身。亦有其由。輙伸於後。若其一心三觀。雖非洞
D52n8951_p1055a02║達。敢不依凭。知禮僅四十餘年。尋其筌罤。學其去就。
D52n8951_p1055a03║神根既鈍。證入無由。而於戶牖𨵿房。行用時節。多所
D52n8951_p1055a04║游歷。亦略諳知。今者蒙索報音。故難杜口。粗陳梗槩。
D52n8951_p1055a05║希賜否臧。三觀者。一念。即空。即假。即中也。恢揚肇自
D52n8951_p1055a06║於如來。妙悟近推於智者。全由性發。實匪修成。故於
D52n8951_p1055a07║一心宛有三用所謂空者。一切皆空。即三觀悉彰。破
D52n8951_p1055a08║相之用也。假者一切皆假。即三觀悉明。立法之功也。
D52n8951_p1055a09║中者一切皆中。即三觀悉是。絕待之體也。是則終日
D52n8951_p1055b01║破相而諸法皆成。終日立法而纖塵必盡。終日絕待
D52n8951_p1055b02║而二諦熾然。故般若談空。八十法門得顯。維摩立法。
D52n8951_p1055b03║三界見愛皆忘。法華一乗。世間之相常住。皆由三觀
D52n8951_p1055b04║相即。致令諸法無遺。故三即非三。一即非一。非次第
D52n8951_p1055b05║而入。非並別而觀。不可以有無求。不可以中邊取。故
D52n8951_p1055b06║云不並不別。非縱非橫。葢三一圓融。修性㝠泯。豈識
D52n8951_p1055b07║心之所測。何言說之能詮。故強示云。不可思議之妙
D52n8951_p1055b08║觀也。說即非說。無說而說。能知此已。對一切境。以此
D52n8951_p1055b09║觀照了之。立一切行。以此觀導達之。辨一切事。以此
D52n8951_p1056a01║觀成就之。設一切教。以此觀敷暢之。修此觀者。能所
D52n8951_p1056a02║必忘取捨斯泯。故真如無念。向則心絕。終日說示。不
D52n8951_p1056a03║異無言。捨此。則必同眾魔。離此則未超諸外。故龍樹
D52n8951_p1056a04║云。除諸法實相。餘皆魔事。迦葉云。未聞大湼槃。前皆
D52n8951_p1056a05║是邪見。大矣哉。一心三觀之妙宗也。故知禮所求安
D52n8951_p1056a06║養。生而所欲。燃燼而死。慿此三觀。遣彼百非也。言極
D52n8951_p1056a07║樂之界。葢覺皇示權者。經論既以淨土之教為勝方
D52n8951_p1056a08║便。驗知是如來善巧權用也。但權名不𡱈。實理亦通。
D52n8951_p1056a09║是要甄分方知去取。體外之權須破。體內方便須修。
D52n8951_p1056b01║離事之理則麤。即權之實方妙。故小乗無他佛之說。
D52n8951_p1056b02║大教有剎海之談。葢心性徧周。法界無外。理極故令
D52n8951_p1056b03║事廣。華大故省池深。剎如帝珠。出現重重無盡。方顯
D52n8951_p1056b04║寂光之理。身類天饌。感報彼彼不同。乃表遮那之性。
D52n8951_p1056b05║豈應極樂。不預唯心。故如來藏中。湼槃具足。隨緣發
D52n8951_p1056b06║現。應量而知。既能彰地獄天宮。豈不造穢邦淨國。本
D52n8951_p1056b07║性雖具。由心發明。彌陀以無緣之慈。取極樂之土。釋
D52n8951_p1056b08║迦以樂說之辯。示往生之門。斯皆善巧之權方。攝彼
D52n8951_p1056b09║沉淪之品彚。令懼退轉者不退使不善觀者能觀淨
D52n8951_p1057a01║土權相葢多。今且略論此二。故起信論云。初學大乗
D52n8951_p1057a02║正信。以在此土不常值佛。懼謂信心缺緣退失。當知
D52n8951_p1057a03║如來有勝方便。令其不退。但當專念極樂世界阿彌
D52n8951_p1057a04║陀佛。真如法身。必生彼國。住正定故。專念真如法身
D52n8951_p1057a05║者。豈異大乗正信。以依彼佛為境。故能牽生淨方。斯
D52n8951_p1057a06║是如來權巧也。又觀無量壽佛經云。凡夫心想羸劣。
D52n8951_p1057a07║未得天眼。不能遠觀諸佛。如來有異方便。令其得見。
D52n8951_p1057a08║此葢釋迦神力。彌陀願心。若有諦觀。必能覩見。斯亦
D52n8951_p1057a09║覺皇異妙方便也。此之權巧方便。既約圓論。即與法
D52n8951_p1057b01║華微妙方便。無二無別。故諸天及人聲聞緣覺。事度
D52n8951_p1057b02║菩薩。漸修大士。充滿世間。數等河沙。盡思度量。不能
D52n8951_p1057b03║知覺。唯佛與佛。乃能究盡。圓信圓解。方能造修。知禮
D52n8951_p1057b04║雖是鈍根。濫沾圓教。不離當念。願達彼方。庶即下凡。
D52n8951_p1057b05║便階不退。復聞大通佛世。結緣之徒。已經塵點劫來。
D52n8951_p1057b06║尚在聲聞之地。皆由退大故涉長時。身子大心。退落
D52n8951_p1057b07║五道。况悠悠學佛者乎。葢由此土。多值退緣。故云魚
D52n8951_p1057b08║子菴羅華菩薩。初發心三事。因中多及。其結果少。若
D52n8951_p1057b09║求生安養。即於博地。能藉勝緣。纔獲往生。永無退轉。
D52n8951_p1058a01║聞茲利益。得不忻求。乃用一心三觀為舟航。復以六
D52n8951_p1058a02║時五悔為櫓棹。求往唯心之淨土。願見本性之彌陀。
D52n8951_p1058a03║然後運同體之大悲。度法界之含識。順佛權巧。求生
D52n8951_p1058a04║樂邦。其意略爾。所言儻存忻厭。即起愛憎既萌取捨
D52n8951_p1058a05║之心乃生能所之見者。起過之相。誠如所言。立德之
D52n8951_p1058a06║緣。今當略說。葢以忻厭取捨。善能起過成功。故馬鳴
D52n8951_p1058a07║立為始覺之基。智者稱為淨土之漸。維摩以見愛為
D52n8951_p1058a08║侍者。文殊以貪恚為功能。斯皆用之在人。乗之有法。
D52n8951_p1058a09║且眾生曠劫住此娑婆。貪於麤弊色聲。著於下劣依
D52n8951_p1058b01║正。既無厭離之念。但增繫縛之緣。縱有熏修。鮮有克
D52n8951_p1058b02║遂以此土法門多障。致道行難成。故湼槃經云。得人
D52n8951_p1058b03║身者。如𤓰上土。失人身者如大地土。是故諸佛愍此
D52n8951_p1058b04║眾生。以願行功。取清淨土。令取忻慕。作受生因。以苦
D52n8951_p1058b05║切言。說垢穢相。令其厭惡。成出離心。若非此心。不成
D52n8951_p1058b06║始行。故非厭離。捨此無由。不起忻求。生彼無分。葢受
D52n8951_p1058b07║生之法。以愛為緣。始自初心。終至等覺。變易未盡。忻
D52n8951_p1058b08║厭叵忘。况始行耶。今求淨土。不為身受諸樂。心染妙
D52n8951_p1058b09║塵。葢欲托彼淨緣。速增勝道。以彼壽命無盡。依報自
D52n8951_p1059a01║然。無有女人。及以根缺。雖聖凡共處。而無惡道之名。
D52n8951_p1059a02║雖聲聞無邊。且離執真之見。彌陀為良導。觀音為勝
D52n8951_p1059a03║友。一生補處甚多。十地聖人無數。風吟寶葉。波動金
D52n8951_p1059a04║渠。皆出妙音。盡詮至理。既無違順。永息貪瞋。凡有見
D52n8951_p1059a05║聞悉資寂照。皆住正定。功在於斯。今之眾園。尚須求
D52n8951_p1059a06║預。彼之寶剎。寧不願生。但知淨土唯心。穢邦即性。即
D52n8951_p1059a07║厭無厭。即忻無忻。是則正助合修。解行兼運。順佛正
D52n8951_p1059a08║教。非己由情。况觀經說上品生因。須大乗妙解。加修
D52n8951_p1059a09║六度。兼勸眾生。故知禮今以三觀攻心。五悔助道。仍
D52n8951_p1059b01║恐淨因未備。故以畢命自要。庶慿最後之強緣以作
D52n8951_p1059b02║往生之定業。而又若不燒身臂指。非出家菩薩。梵網
D52n8951_p1059b03║之誡明然。捨身命財。是真法供養。法華之文煥矣。楞
D52n8951_p1059b04║嚴然香一炷。宿債俱酬。輪王剜身千燈。妙果斯克。故
D52n8951_p1059b05║知初心後位。上聖下凡。皆可遵修。並彰至教。但存正
D52n8951_p1059b06║解。自免邪修。以知性火真空。豈有能燒之相。所燒自
D52n8951_p1059b07║心也。又知佛體圓妙。豈存所供之人。則能供亦寂矣。
D52n8951_p1059b08║兩重能所既泯。一切功德斯成。是名苦行法門。所謂
D52n8951_p1059b09║火光正受。四土淨境。頓現此心。諸佛道塲。咸彰此處
D52n8951_p1060a01║但隨所願。必遂往生。故智者云臨終在定之心。即是
D52n8951_p1060a02║淨土。動念即是往生淨土時。如此捨穢身。則盡垢穢
D52n8951_p1060a03║之際。何理不彰。如此取淨土。則極清淨之源。何惑不
D52n8951_p1060a04║遣。是以韋提忻清淨業報之處即證無生薩埵捨癰
D52n8951_p1060a05║疽瘭疾之身。云求常樂。此之取捨。與不取捨。體無二
D52n8951_p1060a06║種。用亦同時。得名三種法門。謂取法門。捨法門。不取
D52n8951_p1060a07║不捨法門。亦是三毒法門。具一切法故。無行經云。貪
D52n8951_p1060a08║欲即是道。恚癡亦復然。如是三法中。具一切功德。文
D52n8951_p1060a09║殊云。我是貪欲尸利。我是瞋恚尸利。我是愚癡尸利。
D52n8951_p1060b01║深得此意。即一心三觀。導一切行。辦一切事也。以一
D52n8951_p1060b02║切法空。故捨穢必盡。一切法假。故取淨無遺。一切法
D52n8951_p1060b03║中。故無取無捨。此之三法。一切如來同證。一切菩薩
D52n8951_p1060b04║共修。故知禮今捨穢身。忻求淨土。輙敢仰効也。然則
D52n8951_p1060b05║修心萬行。入道多門隨樂隨宜。隨修隨悟。敢將測管。
D52n8951_p1060b06║局彼太虚。但以知禮爰自少年。便存此志。今已衰朽。
D52n8951_p1060b07║多歷事緣。此心常自現前。對境彌加增進。信由宿願。
D52n8951_p1060b08║敢不恭酬。年來建立道塲。眾信共營供具。三載資緣
D52n8951_p1060b09║粗備。數僧行願偶同。此者遭逢秘監。知乎姓名。察其
D52n8951_p1061a01║始末。敢請俯為檀越。運以力輪。使片善之有成。俾淨
D52n8951_p1061a02║願之克遂。然後庇我宗教。廣見流行。令未聞者聞。使
D52n8951_p1061a03║未悟者悟。更冀佐治功成之後。期頥報滿之時。隨願
D52n8951_p1061a04║求生極樂世界。冀得同會一處。同敘宿因。同化長生。
D52n8951_p1061a05║同登大覺。知禮素無文學。元是野僧。發語麤浮。顯理
D52n8951_p1061a06║疎脫。葢奉讀前書云精修懺之規。臻乎本淨。次書云
D52n8951_p1061a07║淨土匪虚。先佛所證。仰惟秘監深洞苦行。可以窮源。
D52n8951_p1061a08║復知淨邦。由來即理。葢欲知禮廣援誠教。傍示未聞。
D52n8951_p1061a09║是敢輙附本宗。少述愚見。有黷台聽。不任悚惶。不宣。
D52n8951_p1061b01║答楊文公書釋智禮（宋）
D52n8951_p1061b02║今明大乗復有三種。一者三乗通教此則門雖通大
D52n8951_p1061b03║類狎二乗。又當教菩薩雖復化他淨佛國土。化畢還
D52n8951_p1061b04║同二乗。歸於永滅。淨土深理。非彼所知。非了義也。二
D52n8951_p1061b05║者大乗別教此明大乗獨菩薩法。雖談實理。道後方
D52n8951_p1061b06║成。因果不融。淨土則理外修成。萬法。乃不由心具。雖
D52n8951_p1061b07║塵劫修道。廣游佛剎。指彼淨土因果。但是體外方便。
D52n8951_p1061b08║斯亦未了。三者佛乗圓教此教詮㫖圓融。因果頓足。
D52n8951_p1061b09║佛法之妙。過此以往。不知所裁也。經曰十方諦求。更
D52n8951_p1062a01║無餘乗。唯一佛乗。斯之謂與。是則淨土一門。是大乗
D52n8951_p1062a02║中大乗。了義中了義。十方淨穢。卷懷同在於剎那。一
D52n8951_p1062a03║念色心。羅列徧𠬧於法界。並天真本具。非緣起新成。
D52n8951_p1062a04║一念既然。一塵亦爾。故能一一塵中一切剎。一一心
D52n8951_p1062a05║中一切心。一一心塵復互周。重重無盡無障礙。一時
D52n8951_p1062a06║頓現非隱顯。一切圓成無勝劣。若神珠之頓含眾寶
D52n8951_p1062a07║猶帝網之交映千光。我心既然。生佛體等。如此則方
D52n8951_p1062a08║了廻神億剎實生乎自己心中。孕質九蓮豈逃乎剎
D52n8951_p1062a09║那際內。苟或事理攸隔。淨穢相妨。安令五逆凡夫。十
D52n8951_p1062b01║念便登於寶土。二乗賢輩。廻心即達於金池也哉。信
D52n8951_p1062b02║此圓談。則事無不達。昧斯至理。則觸類皆迷。故華嚴
D52n8951_p1062b03║云。心如工畵師。造種種五隂。一切世間中。無不從心
D52n8951_p1062b04║造。如心佛亦爾。如佛眾生然。心佛及眾生。是三無差
D52n8951_p1062b05║別。又起信論云。所言法者。謂眾生心。是心即攝一切
D52n8951_p1062b06║世間出世間法。依於此心。顯示摩訶衍義。十六觀云。
D52n8951_p1062b07║諸佛如來。是法界身入一切眾生心想中。乃至是心
D52n8951_p1062b08║作佛。是心是佛。又般舟三昧經云。佛是我心。是我心
D52n8951_p1062b09║見佛。是我心作佛。等談斯㫖者。大乗卷中。粲然可舉。
D52n8951_p1063a01║至若法華妙部。如來親記往生。華嚴頓談。普賢躬陳
D52n8951_p1063a02║廻向。是知彌陀因地。觀此理而大誓普𭣣。釋迦果成。
D52n8951_p1063a03║稱此理而廣舌深讚。十方三世。莫不咸然。一問如上
D52n8951_p1063a04║所明。妙理圓極。為世人須盡觀行然始生耶。答。此不
D52n8951_p1063a05║然也。今但直決疑情。令知淨土百寶莊嚴九品因果
D52n8951_p1063a06║並在眾生介爾心中。理性具足。方得。今日往生事用。
D52n8951_p1063a07║隨願自然。是則旁羅十方。不離當念。往來法界。正協
D52n8951_p1063a08║唯心。免信常流。執此非彼。其行願之相。正在次門。非
D52n8951_p1063a09║此所問。况九品生相。各有行類。上軰三品。須解須行。
D52n8951_p1063b01║故文云汝行大乗。解第一義即其人矣。若今之學者。
D52n8951_p1063b02║見賢思齊。企金座而高升。唯妙觀而是託若其中下
D52n8951_p1063b03║之流。六品生因。只是精持禁戒。行世仁慈。乃至下下
D52n8951_p1063b04║品生。本是惡逆。十念精誠。便生彼國。但能知有淨土。
D52n8951_p1063b05║盡可廻心。苟不然者。寧容九品之差降也。
D52n8951_p1063b06║傳燈大珠和尚云捨垢取淨。是生死之業。龐居士
D52n8951_p1063b07║云若捨煩惱入菩提。不知何方有佛地。以此句偈。
D52n8951_p1063b08║輕𥰓淨土者。固未可也。且不淨不垢之言。即心即
D52n8951_p1063b09║佛之義。凡稟釋教者。孰不知之。安以真如平等之
D52n8951_p1064a01║談。便廢因緣修證之法。六住大士。尚存分叚之生。
D52n8951_p1064a02║四果真人。亦有變易之死。云何殂落。永謂泥洹。須
D52n8951_p1064a03║知菩薩未證妙覺以還。常以空心。徧修萬行終日
D52n8951_p1064a04║觀佛。無佛可觀。歷劫度生。無生可度。暫趣於空華
D52n8951_p1064a05║淨土。權依於幻化彌陀。破昨夢之塵勞。入乾城之
D52n8951_p1064a06║地位乃至成佛。雖自得㝠寂而利他宛然。故諭之
D52n8951_p1064a07║以明鑒之身。現之以隨類之像。世人弗詢大義。惟
D52n8951_p1064a08║忻頓悟。直入無生。而不思永嘉一宿覺云。若實無
D52n8951_p1064a09║生無不生。既豁達而取空恐莽蕩而招禍。此類乎
D52n8951_p1064b01║越人習射。不踰數步之間。隴西學游。𮋒沒洄波之
D52n8951_p1064b02║內。如斯知識。未可叅尋。
D52n8951_p1064b03║
D52n8951_p1064b04║
D52n8951_p1064b05║
D52n8951_p1064b06║
D52n8951_p1064b07║
D52n8951_p1064b08║
D52n8951_p1064b09║
D52n8951_p1065b01║答瀋王書釋明本（元）
D52n8951_p1065b02║某為學既昧。于道無聞廁影僧園。濫叨田服。捫心揆
D52n8951_p1065b03║己。夙夜恐惶。伏惟閣下位冠百辟。爵居名王。天婣懿
D52n8951_p1065b04║親。為國尊己。性海巨筏。為佛雄藩。仁聲仁聞被乎寰
D52n8951_p1065b05║區。有德有言。無愧簡冊。顧某何人。敢當垂念。過蒙洪
D52n8951_p1065b06║叅軍與奇長老。冐塵觸暍。徒步登山。出王鈞緘。侑之
D52n8951_p1065b07║厚幣。辭情𢢽𢢽。自敵以下。有不敢當者。而况大王年
D52n8951_p1065b08║德名位。振耀皇家者哉。盥沐熏香。對信使展讀。雖山
D52n8951_p1065b09║林泉石增助光潤。其如某之愧悚何。觀信使之聰明。
D52n8951_p1066a01║有以知大王之貫通無礙也。因與信使話及世尊于
D52n8951_p1066a02║二千年外。將過去諸佛。已轉法輪。一音演唱。而諸弟
D52n8951_p1066a03║子結集為一大藏教。布之寰宇實袪情遣妄。指瑕摘
D52n8951_p1066a04║玼之無上法寶。當時一印印定。迨今無所加損。王亦
D52n8951_p1066a05║于過去佛所。親蒙授記。其大施之門。已嘗啟于彼。而
D52n8951_p1066a06║乃應于今日也。豈惟應于今日。將見綿續不斷。入未
D52n8951_p1066a07║來際。不可窺其涯涘者矣。故佛以智慧而現法藏。王
D52n8951_p1066a08║以布施而廣經教。布施乃六度之首。智慧乃六度之
D52n8951_p1066a09║終。咸具波羅蜜體。而無間然者也夫有文字相是謂
D52n8951_p1066b01║教。離文字相是謂禪。即其所有而離。是為功德惟其
D52n8951_p1066b02║所離而有是謂莊嚴。如是至理。在王已分。有自來矣。
D52n8951_p1066b03║茲承示諭于禪門向上一着子。未有所聞。似不勞過
D52n8951_p1066b04║遜也。然禪門言向上向下者。乃一時建立之方便巧
D52n8951_p1066b05║辭非實有也。記昔僧問古德曰。學人不識佛。乞師指
D52n8951_p1066b06║示。德曰。我言恐你不信。僧曰和尚重言。焉敢不信。德
D52n8951_p1066b07║曰。即你便是。僧曰。如何保任。德曰。一翳在目。空花亂
D52n8951_p1066b08║墜後有尊宿。舉此公案。乃云古德答此僧所問。如百
D52n8951_p1066b09║二十斤重擔。此僧一肩荷負。驀直便行。更不回顧。可
D52n8951_p1067a01║謂有力者也。此說安有向上者哉。貴在信根猛利。決
D52n8951_p1067a02║定不退轉久之無有不獲其悟入者管見若此。又承
D52n8951_p1067a03║論及某不肯住持之說。斯言似為過情。使某苟有一
D52n8951_p1067a04║毫利益于人。而獨擅其退休閑佚之計。不思法道之
D52n8951_p1067a05║隆替誠法門之罪人也。正以自救不暇。故當退遁。豈
D52n8951_p1067a06║有它哉。惟王諒之。聞王駕有江南遊覽之念。夫以王
D52n8951_p1067a07║心虚明。物境洞照能徧涉法界于不動神情之頃。恐
D52n8951_p1067a08║不待走輕車。策駿駟。然後為得也。信筆覼縷。山野無
D52n8951_p1067a09║文。下情不勝媿汗之至。伏幸矜悉。
D52n8951_p1067b01║與嗣瀋王釋明本（元）
D52n8951_p1067b02║某一介魯鈍。分守窮山。頗知佛祖之道為濟世舟航。
D52n8951_p1067b03║以其自救未能。焉敢濫膺主法者之任。不謂過情之
D52n8951_p1067b04║譽。上千尊王海印大居士之聽。遠賜寶緘。委洪叅軍
D52n8951_p1067b05║奇長老冐暑入山。焚香展誦。感愧奚文。因話次奇長
D52n8951_p1067b06║老宣傳王㫖俾書法語一篇。以資玄路。切謂一國之
D52n8951_p1067b07║主。遊刃羣機以寧海宇。何暇存神內典。以親方外之
D52n8951_p1067b08║學乎。教中有言。菩薩夙乗般若智力。示為人主。以夙
D52n8951_p1067b09║習濃厚。不為富貴之所籠絡。于六波羅蜜。四無量心。
D52n8951_p1068a01║念念策勛。念念成就。未嘗斯須暫忘者。殆非一生兩
D52n8951_p1068a02║生為人主也。何以知其然。十金之家。沉酣五欲。不暇
D52n8951_p1068a03║他顧。而况富有國土。乃爾孜孜于聖賢之道。非夙植
D52n8951_p1068a04║德本。何能若此。惟是富貴易于移人。故佛許之以生
D52n8951_p1068a05║生修證。成熟菩提。然禪宗門下。以無修而修。絕證而
D52n8951_p1068a06║證無修故直見自心絕證故見心即佛心不可見以
D52n8951_p1068a07║悟為見佛不可即忘悟為即。故古宿謂學以悟為難。
D52n8951_p1068a08║悟以忘為難。忘以行為難。如是三難。初無定論。在信
D52n8951_p1068a09║根之深淺。志願之重輕耳。惟王之信根。決定是深。志
D52n8951_p1068b01║願。天然其重。若夫信根不深。志願不重。則應念為諸
D52n8951_p1068b02║欲因緣所移安肯寄音于無似野僧。需入道之語耶。
D52n8951_p1068b03║教中有天皷忽鳴。謂諸天子曰。諸法苦空。無有真實。
D52n8951_p1068b04║勿貪五欲以快一時。當力求道果。以求本來。然本來
D52n8951_p1068b05║既悟。回觀天樂。特夢幻爾。學道有三種正見。第一要
D52n8951_p1068b06║念得生死無常。大事真切。畢其形命。不[止/目]放過。第二
D52n8951_p1068b07║要識破一切世間憎愛是非緣境。不使一塵為障為
D52n8951_p1068b08║惑。第三要辦取一片長遠決定身心。歲月愈久。而志
D52n8951_p1068b09║願益精。假使久無所入。雖三生五生。亦不知其疲倦。
D52n8951_p1069a01║久之更無有不成就者。或者謂道在一切處。道在平
D52n8951_p1069a02║常中。只要人一切時中。忘思絕慮。當念無心。無心即
D52n8951_p1069a03║道。舍此復有何實法與人。自取纏縛然此說亦未嘗
D52n8951_p1069a04║不是。殊不知未盡善也。何則。只如說箇無心。且心既
D52n8951_p1069a05║曰無復教何人知其為無耶。苟存所知則不得為無
D52n8951_p1069a06║心矣。或無所知。則又同木石。所以宗門中事。須求妙
D52n8951_p1069a07║悟。謂悟者何。悟此心耳。此心既悟則曰有曰無俱成
D52n8951_p1069a08║剩語。前代諸尊宿。與國王大臣酬酢此道初不曾有
D52n8951_p1069a09║做工夫之說惟是單提此事俾之言下領悟。後來法
D52n8951_p1069b01║久成弊。但欲會禪。多將情意識穿鑿解會。但說得相
D52n8951_p1069b02║似。葢不曾忘心契悟。生死岸頭。了無交涉。近代師僧。
D52n8951_p1069b03║不柰何。將箇無義味話頭。置之學人懷抱。命其朝叅
D52n8951_p1069b04║夕究。起大疑情。叅到心空念泯之際。不覺不知。以之
D52n8951_p1069b05║悟入。惟此一門。最為允當。聞王興隆三寶。備作佛事。
D52n8951_p1069b06║獨不知于此事上。曾究竟不如未留意。因記得僧問
D52n8951_p1069b07║古德云。一念不起。還有過也無。德云。須彌山。日用中
D52n8951_p1069b08║不妨舉此話。默默自看。如何是須彌山。且須彌山之
D52n8951_p1069b09║意作麼生道。但與麼舉起來叅取。政當叅時。都不妨
D52n8951_p1070a01║治國齊家。營福修善等事。于此等事上。亦不妨叅此
D52n8951_p1070a02║話頭久久純熟忽爾開悟𮋒思老釋迦棄王宮入雪
D52n8951_p1070a03║山見明星將謂有多少奇特元來鳳池淵底龍床角
D52n8951_p1070a04║頭雖去二千年曾無一髮少間。然後以此道治國則
D52n8951_p1070a05║國無不治。以此道理民。則民無不安。崇福則福無不
D52n8951_p1070a06║資。祈壽則壽無不永。豈特此為然。以至莊嚴真法界。
D52n8951_p1070a07║成就佛菩提。無所施而不可。管見若此。惟王諒之。
D52n8951_p1070a08║
D52n8951_p1070a09║
D52n8951_p1070b01║答高麗白尚書釋明本（元）
D52n8951_p1070b02║二使者至。捧出珍翰。兼出奇惠。物意隆厚。自非閣下
D52n8951_p1070b03║篤信正法。何以得茲。蒙以四疑下問。謹依來問。一一
D52n8951_p1070b04║奉答。一來問坐禪。或云不在坐。但四威儀中。令心無
D52n8951_p1070b05║放逸。此可信乎。答梵語禪那。此名思惟修。亦名寂滅。
D52n8951_p1070b06║乃指一心之極致也。教中有四種禪。皆人天聲聞沉
D52n8951_p1070b07║空滯寂。用心偏向。故少林不取焉。今之叢林稱禪者。
D52n8951_p1070b08║遠宗少林單傳一心之要㫖也。此心遍在行住坐臥
D52n8951_p1070b09║之間。不局于一隅也。雖不在坐。亦不離坐也。今之人。
D52n8951_p1071a01║但知不在坐而不知不離坐也。苟知不離坐則終日
D52n8951_p1071a02║坐。又何傷焉。或不了此心。謂不在坐。則近狂蕩。謂不
D52n8951_p1071a03║離坐。則近執縛。二俱異見。非至理也。謂坐禪者。必欲
D52n8951_p1071a04║以悟心為本。此心既悟。則四威儀。皆是坐時。此心未
D52n8951_p1071a05║悟。雖不離坐。實未曾坐也。二來問一切佛經。不解佛
D52n8951_p1071a06║意。但口常讀。于理上亦有小功德否。答佛說一切經
D52n8951_p1071a07║教。為破執遣疑而設焉。以世尊真實之說不虚。凡執
D52n8951_p1071a08║卷即獲勝利。其言獲利者。一以如來真實願力所致。
D52n8951_p1071a09║一以自己信心所成。凡閱經教。獲之途非止一端。隨
D52n8951_p1071b01║其信向之淺深。所蒙利益之優劣。俱不能外乎信心
D52n8951_p1071b02║也。且如展卷。信云獲福。即得福。信云獲慧。即得慧信
D52n8951_p1071b03║云滅罪。而罪即隨滅。或不以信。雖但口誦。亦沾利益。
D52n8951_p1071b04║葢聖人之至言。非鄙俗游談之比。曰功曰德。云胡不
D52n8951_p1071b05║具哉。三來問別法。謂佛說一切法。皆是佛法。如何更
D52n8951_p1071b06║說別法。此是落階級之法耶。生天之法耶。答教中有
D52n8951_p1071b07║總別二義。總者諸佛所致之一心也。別者乃諸佛隨
D52n8951_p1071b08║宜演唱之方便事也。須知總不異別。即一心現萬法
D52n8951_p1071b09║也。別不離總。惟萬法皆一心也。法無心外之法。心非
D52n8951_p1072a01║法外之心。但迷悟之自分耳。心迷。故但見別法無總
D52n8951_p1072a02║名。心悟。故惟知一切皆總名佛法。更無一物非總也。
D52n8951_p1072a03║但除却佛法大總持相。不問生天生人生十法界中。
D52n8951_p1072a04║皆是階級也。四來問在家菩薩。謂眼前妻子奴婢。全
D52n8951_p1072a05║然障道之本。何名為菩薩。此疑妄說。答昔維摩居士。
D52n8951_p1072a06║謂無住為家舍大慈悲為父隨順菩薩母柔和忍辱
D52n8951_p1072a07║妻智慧名為子方便即奴婢。如是而受者。名在家菩
D52n8951_p1072a08║薩。雖未獲如是解脫。使置身于五欲塵勞者。但存一
D52n8951_p1072a09║念信佛法之正心。念念欲遠離塵勞。雖未即清淨。亦
D52n8951_p1072b01║可稱菩薩。葢菩薩之稱。乃梵語耳。華言道心。但有向
D52n8951_p1072b02║道之心。則菩薩亦可通稱也。極理言之。佛法無二無
D52n8951_p1072b03║別。總因一心建立心悟。故山青水綠。鵲噪鴉鳴。更無
D52n8951_p1072b04║一點不是佛法。心迷。故花池寶樹。玉殿瓊樓。更無一
D52n8951_p1072b05║點不是世間法。一大藏教。祖師西來。只要人悟此心。
D52n8951_p1072b06║自然一一不被差別名相所礙。所以古人道。夢裏明
D52n8951_p1072b07║明有六趣。覺後空空無大千。如今必欲要驚覺夢中
D52n8951_p1072b08║所具之境別無方便但請發一念決定信心。叅箇四
D52n8951_p1072b09║大分散時。向何處安身立命話盡此餘生密密叅究。
D52n8951_p1073a01║久遠不退。廓悟自心此心既明。則世出世間。聖凡差
D52n8951_p1073a02║別。一念混融。更不容別有一法為分別也。某雖未克
D52n8951_p1073a03║瞻對。其體道之論。不過如此。古人云。但辨肯心。決不
D52n8951_p1073a04║相賺。
D52n8951_p1073a05║
D52n8951_p1073a06║
D52n8951_p1073a07║
D52n8951_p1073a08║
D52n8951_p1073a09║
D52n8951_p1073b01║與海粟居士（馮待詔子振）釋明本（元）
D52n8951_p1073b02║曩辱下訪。繼領詩章。枯槁之蹤。過蒙提奬。何以得此
D52n8951_p1073b03║哉。尋聞閣下奉㫖入覲。而某亦理浮游之棹。走淮泝
D52n8951_p1073b04║汳。又復三年。別來不識閣下于此道上。能精加念力
D52n8951_p1073b05║不。今古利達之士靡不知三界是大夢宅苟不曾一
D52n8951_p1073b06║回親切警悟。則與此所知之心。俱落夢寐。故吾法中
D52n8951_p1073b07║目之曰所知障是也。此障。鈍根人無分。惟利達者有
D52n8951_p1073b08║之。故少林初祖。只令人外絕諸緣。內心無喘心如墻
D52n8951_p1073b09║壁乃可入道肯將胸中解會底百千道理猛與截斷
D52n8951_p1074a01║俾之如墻壁。一回忽爾于墻壁處。孔竇豁開千差萬
D52n8951_p1074a02║別一以貫之曾何迷悟之有異同耶。或孔竇不即開
D52n8951_p1074a03║豁。但令久持而不忘。縱使盡生不了當針芥相投于
D52n8951_p1074a04║異世矣。安有虚棄之理哉。所以佛祖教人深信而不
D52n8951_p1074a05║疑。惟閣下于吾道信根未嘗不深。獨未見其于信處
D52n8951_p1074a06║能脫略所知不世間浮光幻影能幾何時。向者鄙偈
D52n8951_p1074a07║中有披衣終日坐茅堂之句。嘗蒙閣下許我以踐之。
D52n8951_p1074a08║今日所謂貧人索舊債也。
D52n8951_p1074a09║
D52n8951_p1074b01║與陸五臺公病中釋真可（明）
D52n8951_p1074b02║昨日見門下頺然抱疾而臥。及客至。復能強起支應。
D52n8951_p1074b03║噫。門下今日之事。可謂急矣。安有閒精神周給人情
D52n8951_p1074b04║哉。直當痛念無常。視自身為罪藪。知自心為惡源。苟
D52n8951_p1074b05║罪藪未空。惡源未竭。外則形骸為桎梏。內則識火焦
D52n8951_p1074b06║靈根。一刻萬劫。且念佛持呪。并叅機緣。既言皆不得
D52n8951_p1074b07║力。則臨行一着。有何慿據。貧道雖不敏。實為門下大
D52n8951_p1074b08║痛。豈門下思此寧弗自痛。如果不痛。或再來菩薩。則
D52n8951_p1074b09║非鄙人可思議矣若非菩薩。安得不謂之癡憨乎。昔
D52n8951_p1075a01║龐蘊初見石頭。便能頓融前境。前境既融。則何物為
D52n8951_p1075a02║吾敵敵既不立。則能有之根。曷可獨存。根既不存。則
D52n8951_p1075a03║身尚不有。誰為桎梏蘊次見馬祖。則命根俱斷。聖情
D52n8951_p1075a04║氷釋。况凡情耶。凡情既洗。識火潛消。則靈根密固。誰
D52n8951_p1075a05║為焦爍。若然者。則罪藪未始非功德之林。惡源未始
D52n8951_p1075a06║非菩提之路。惟善用其心者逆順皆為解脫之門。貧
D52n8951_p1075a07║道誠不作諂語。願門下照其迫切之心。深自痛焉。
D52n8951_p1075a08║
D52n8951_p1075a09║
D52n8951_p1075b01║與方幼輿書釋真可（明）
D52n8951_p1075b02║邇來祖風凋弊。法道荒涼。無分黑白凡在此門。孰不
D52n8951_p1075b03║以為生死為言。及問死生所以。十箇到有五雙罔措。
D52n8951_p1075b04║此皆最初發心不真實。見地不透徹。所以一逢逼拶。
D52n8951_p1075b05║自然手脚忙亂。且道真實心如何發。善財初見文殊。
D52n8951_p1075b06║即獲根本智。然後徧叅知識雖則門頭次第不同。要
D52n8951_p1075b07║且換他鼻孔不得。何以故有本者如是耳。今時人雖
D52n8951_p1075b08║說發心學佛。大都如瞎公雞相似。他也不知天明不
D52n8951_p1075b09║明。但聽得他雞鳴亦隨胡呌一聲。撞着個孟嘗門下
D52n8951_p1076a01║會假雞鳴的賊。冷地呌一聲。亦即隨他鳴去學佛的
D52n8951_p1076a02║人見地不透徹。見人嘴皮動。他心上閑知閑解。即搬
D52n8951_p1076a03║出許多來。殊不知總是意根上的影子。此點影子。熟
D52n8951_p1076a04║睡的人。熟睡去了。或被跌的人。跌悶去了。或臨卒然
D52n8951_p1076a05║利害𨵿頭意識照管不到處。都總用不着。這三個境
D52n8951_p1076a06║界較之臨命終時。孰險孰夷。想其輕重好惡。幼輿必
D52n8951_p1076a07║定。辨得出。既辨得出必知活時此點影子尚支吾不
D52n8951_p1076a08║來臨命終時。豈有交涉。又有一等人。以反聞聞自性
D52n8951_p1076a09║做工夫。是必不聞聲塵。將聞聲塵的機來。反照自性。
D52n8951_p1076b01║積習日久。或見個空清境界。便謂真得。我且問他聲
D52n8951_p1076b02║塵。畢竟是性內的。性外的。若在性內。則聲塵亦性。何
D52n8951_p1076b03║必去聲塵而反聞。則謂之聞自性。若在性外。性非有
D52n8951_p1076b04║外。謂性外有聲塵。決無是處。又有一等。於耳根門頭
D52n8951_p1076b05║靈靈應物的。謂之真性。殊不知此是由塵𤼵知。應境
D52n8951_p1076b06║影子。前境遷謝。此亦隨沒。以此當本來面目。此所謂
D52n8951_p1076b07║喚奴作郎。皆非佛㫖。若要真實會得眼根圓通的消
D52n8951_p1076b08║息。我拈個榜樣你看。古德問僧。隔壁聞釵釧聲。即為
D52n8951_p1076b09║破戒。且道作麼生持。其僧云。好個入路。幼輿會得這
D52n8951_p1077a01║僧入路處麼。若會得。方見善財。見文殊的境界。方可
D52n8951_p1077a02║叅天下善知識。若會不得。也須猛着精彩。向這僧入
D52n8951_p1077a03║路處討個分曉。無常迅速。時不待人。珍重。
D52n8951_p1077a04║入路處終不說破。
D52n8951_p1077a05║
D52n8951_p1077a06║
D52n8951_p1077a07║
D52n8951_p1077a08║
D52n8951_p1077a09║
D52n8951_p1077b01║答墀隆李將軍釋觀衡（明）
D52n8951_p1077b02║衡寢疾澬江。一十七載。過客雖有。而不以病僧見棄
D52n8951_p1077b03║者。唯執事一人而已。衡自知沈㝠。不能啟悟執事一
D52n8951_p1077b04║語。有孤慈愛甚多。別後一切謝絕。唯執事一念常在。
D52n8951_p1077b05║遣命忽至。拜讀慈㫖。及覩佳惠奇品。感荷殊勝。喜不
D52n8951_p1077b06║能禁。來諭云。漳臘僻處絕徼。觸目塞草黃沙。絕無漢
D52n8951_p1077b07║人之跡。萬里孤征。形影相弔。兼之餉絀兵單。番部環
D52n8951_p1077b08║錯。意欲求去。此數語不知是足下套語是實語如套
D52n8951_p1077b09║語則不合寄病僧如實語大不當執事所發。今日敵
D52n8951_p1078a01║人屢犯邊疆。奇男子多不見立名于世者。皆為輭暖
D52n8951_p1078a02║清好之氣。柔弱剛骨。在內不真其仁。在外不真其勇。
D52n8951_p1078a03║在儒不真其學。在武不真其技。皆此輭暖之風釀成
D52n8951_p1078a04║一時之弊。執事既禀剛毅之骨。豈可為時氣所奪耶。
D52n8951_p1078a05║人之去就不一。總之死生一念不決耳。死生一念看
D52n8951_p1078a06║破古人未死今人未生。生死既空。又何所慮哉。奇男
D52n8951_p1078a07║子視天下如掌中。方外道人視十方如毛孔。豈可以
D52n8951_p1078a08║鄉𨵿萬里為孤絕耶。塞草黃沙。多為古戰塲正是將
D52n8951_p1078a09║軍舊游之處。餉絀兵單。無乃久積之弊。正是將軍着
D52n8951_p1078b01║力之時。處此境。當此時。氣不剛而自剛。機不發而自
D52n8951_p1078b02║發。豈非執事稱意之境。舒志之時耶。心在此見。智在
D52n8951_p1078b03║此出。身在此用。名在此立。乃至立地成佛亦在此際
D52n8951_p1078b04║見分曉。外此別求詩酒笑談以為清尚閉門閒處以
D52n8951_p1078b05║為逃禪以彼為樂為得衡不知也。苟無益於世。諸有
D52n8951_p1078b06║所作。皆為魔業。如肯有益於世。不向此處。不於此時。
D52n8951_p1078b07║又待何處何時。如向安處安時。益又何施。成佛成祖。
D52n8951_p1078b08║為聖為賢。大抵都從苦難中發起。如將此身作一有
D52n8951_p1078b09║益事。雖七歲而夭。即永世之壽如為輭暖自安雖外
D52n8951_p1079a01║包以金玉內填以酒肉縱百歲千歲實若未曾生也。
D52n8951_p1079a02║衡言此。執事豈不踴躍哉。此語出衡鄙見。不知執事
D52n8951_p1079a03║以為何如。縱不當高明所鑒。亦衡犬馬之心。幸勿為
D52n8951_p1079a04║罪。謹復。