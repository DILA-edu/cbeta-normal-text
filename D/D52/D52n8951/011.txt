D52n8951_p1080b01║如來香卷之十一目錄
D52n8951_p1080b02║碑
D52n8951_p1080b03║頭陀寺碑　　　　王　巾（南齊）
D52n8951_p1080b04║并州寺碑　　　　邢　邵（北齊）
D52n8951_p1080b05║鍾山飛流寺碑　　　　元　帝（梁）
D52n8951_p1080b06║攝山棲霞寺碑　　　　元　帝（梁）
D52n8951_p1080b07║荊州放生亭碑　　　　元　帝（梁）
D52n8951_p1080b08║金陵攝山棲霞寺碑（并銘）　　　　江　總（陳）
D52n8951_p1080b09║玉泉寺碑　　　　皇甫毗（隋）
D52n8951_p1081a01║西京千福寺多寶佛塔碑　　　　岑　勛（唐）
D52n8951_p1081a02║岳州無姓和尚碑　　　　柳宗元（唐）
D52n8951_p1081a03║六祖能禪師碑（并銘）　　　　王　維（唐）
D52n8951_p1081a04║六祖大鑒禪師第二碑（并序）　　　　劉禹錫（唐）
D52n8951_p1081a05║法智大師行業碑　　　　趙　抃（宋）
D52n8951_p1081a06║銘
D52n8951_p1081a07║佛影銘（并序）　　　　釋慧遠（𣈆）
D52n8951_p1081a08║佛影銘（并序）　　　　謝靈運（宋）
D52n8951_p1081a09║湘宮寺碑銘　　　　簡文帝
D52n8951_p1081b01║信心銘　　　　釋僧璨（隋）
D52n8951_p1081b02║寶人銘　　　　釋曇積（後周）
D52n8951_p1081b03║心王銘　　　　傅　弘（梁）
D52n8951_p1081b04║秦州天水郡麥積岩佛龕銘（并序）庾　信（後周）
D52n8951_p1081b05║佛衣銘（并序）　　　　劉禹錫（唐）
D52n8951_p1081b06║卓錫泉銘（并序）　　　　蘇　軾（宋）
D52n8951_p1081b07║蝶夢亝銘（并序）　　　　釋德洪（宋）
D52n8951_p1081b08║明極亝銘（并序）　　　　釋德洪（宋）
D52n8951_p1081b09║明極堂銘（并序）　　　　釋德洪（宋）
D52n8951_p1082a01║昭昭堂銘（并序）　　　　釋德洪（宋）
D52n8951_p1082a02║要默堂銘（并序）　　　　釋德洪（宋）
D52n8951_p1082a03║宜獨室銘　　　　釋德洪（宋）
D52n8951_p1082a04║藏六軒銘（并序）　　　　釋德洪（宋）
D52n8951_p1082a05║俱清軒銘　　　　釋德洪（宋）
D52n8951_p1082a06║解空閣銘　　　　釋德洪（宋）
D52n8951_p1082a07║宜獨巖銘（并序）　　　　釋德洪（宋）
D52n8951_p1082a08║座右銘　　　　釋德洪（宋）
D52n8951_p1082a09║延福寺鐘銘（并序）　　　　釋德洪（宋）
D52n8951_p1082b01║五老硯銘（并序）　　　　釋德洪（宋）
D52n8951_p1082b02║王𥙿之硯銘　　　　釋德洪（宋）
D52n8951_p1082b03║石塔銘（并序）　　　　釋德洪（宋）
D52n8951_p1082b04║明白菴銘（并序）　　　　釋德洪（宋）
D52n8951_p1082b05║圓同菴銘　　　　釋德洪（宋）
D52n8951_p1082b06║覺菴銘（并序）　　　　釋德洪（宋）
D52n8951_p1082b07║如菴銘（并序）　　　　釋德洪（宋）
D52n8951_p1082b08║夢菴銘（并序）　　　　釋德洪（宋）
D52n8951_p1082b09║朴菴銘　　　　釋德洪（宋）
D52n8951_p1083a01║癡菴銘（并序）　　　　釋德洪（宋）
D52n8951_p1083a02║墮菴銘　　　　釋德洪（宋）
D52n8951_p1083a03║懶菴銘（并序）　　　　釋德洪（宋）
D52n8951_p1083a04║喧寂菴銘（并序）　　　　釋德洪（宋）
D52n8951_p1083a05║破塵菴銘（并序）　　　　釋德洪（宋）
D52n8951_p1083a06║甘露滅齋銘（并序）　　　　釋德洪（宋）
D52n8951_p1083a07║雲居菴銘（并序）　　　　釋明本（元）
D52n8951_p1083a08║懶禪室銘（并序）　　　　釋明本（元）
D52n8951_p1083a09║如來香卷之十一目錄終
D52n8951_p1083b01║如來香卷之十一
D52n8951_p1083b02║西吳唐　時宜之父手輯
D52n8951_p1083b03║碑
D52n8951_p1083b04║頭陀寺碑王　巾（南齊）
D52n8951_p1083b05║蓋聞挹朝夕之池者。無以測其淺深。仰蒼蒼之色者。
D52n8951_p1083b06║不足知其遠近况視聽之外。若存若亡。心行之表。不
D52n8951_p1083b07║生不滅者哉。是以掩室摩竭。用啟息言之津。杜口毗
D52n8951_p1083b08║邪。以通得意之路。然語𢑴倫者。必求宗於九疇。談隂
D52n8951_p1083b09║陽者。亦研幾於六位。是故三才既辨。識妙物之功。萬
D52n8951_p1084a01║象已陳。悟太極之致。言之不可以已。其在茲乎。然爻
D52n8951_p1084a02║繫所筌窮於此域則稱謂所絕形乎彼岸矣。彼岸者。
D52n8951_p1084a03║引之於有。則高謝四流。推之於無。則俯弘六度。名言
D52n8951_p1084a04║不得其性相。隨迎不見其終始。不可以學地知。不可
D52n8951_p1084a05║以意生及。其涅槃之蘊也。夫幽谷無私。有至斯響。洪
D52n8951_p1084a06║鐘虛受無來不應。况法身圓對。規矩宜立一音稱物
D52n8951_p1084a07║宮商潛運。是以如來利見迦維。託生王室。憑五衍之
D52n8951_p1084a08║軾拯溺逝川。開八正之門大庇交喪。於是玄關幽鍵。
D52n8951_p1084a09║感而遂通。遙源濬波。酌而不竭。行不捨之檀。而施洽
D52n8951_p1084b01║羣有唱無緣之慈。而澤周萬物。演勿照之明。而鑒窮
D52n8951_p1084b02║沙界。導亡機之權。而功濟塵劫時義遠矣。能事畢矣。
D52n8951_p1084b03║然後拂衣雙樹。脫屣金沙惟恍惟惚不皦不昧。莫繫
D52n8951_p1084b04║於去來。復歸於無物。因斯而談則棲遑大千無為之
D52n8951_p1084b05║寂不撓焚燎堅林不盡之靈無歇大矣哉。正法既沒。
D52n8951_p1084b06║象教陵夷。穿鑿異端者。以違方為得一。順非辯偽者。
D52n8951_p1084b07║比微言於目。論於是馬鳴幽讚。龍樹虛求。並振頹綱
D52n8951_p1084b08║俱維絕紐。蔭法雲於真際。則火宅晨涼。曜慧日於康
D52n8951_p1084b09║衢。則重昬夜曉。故能使三十七品有樽爼之師。九十
D52n8951_p1085a01║六種無籓籬之固。既而方廣東被。教肄南移周魯二
D52n8951_p1085a02║莊。親昭夜景之鑒。漢晉兩明。並勒丹青之飾。然後遺
D52n8951_p1085a03║文間出。列剎相望。澄什結轍於山西。林遠肩隨乎江
D52n8951_p1085a04║左矣。頭陀寺者。沙門釋慧宗之所立也。南則大川浩
D52n8951_p1085a05║汗。雲霞之所沃蕩。北則層峰削成。日月之所廻薄西
D52n8951_p1085a06║瞻城邑。百雉紆餘。東望平臯。千里超忽。信楚都之勝
D52n8951_p1085a07║地也。宗法師行潔珪璧。擁錫來遊。以為宅生者緣。業
D52n8951_p1085a08║空則緣廢存軀者惑。理勝則惑亡。遂欲捨百齡於中
D52n8951_p1085a09║身。殉肌膚於猛鷙班。荊蔭松者久之。宋大明五年。始
D52n8951_p1085b01║立方丈茅茨。以庇經象。後軍長史。江夏內史。會稽孔
D52n8951_p1085b02║府君諱覬。為之薙草開林。置經行之室。安西將軍郢
D52n8951_p1085b03║州刺史江安伯濟陽蔡使君諱興宗。復為崇基表剎。
D52n8951_p1085b04║立禪誦之堂焉。以法師景行大迦葉。故以頭陀為稱
D52n8951_p1085b05║首。後有僧勤法師。貞節苦心。求仁養志。纂修堂宇。未
D52n8951_p1085b06║就而沒高軌難追藏舟易遠。僧徒閴其無人。榱椽毀
D52n8951_p1085b07║而莫構。可為長太息矣。惟齊繼五帝洪名。紐三王絕
D52n8951_p1085b08║業。祖武宗文之德昭升嚴配。格天光表之功。弘啟興
D52n8951_p1085b09║復。是以惟新舊物。康濟多難。步中雅頌驟合韶濩。炎
D52n8951_p1086a01║區九譯。沙塲一候。粵在於建武焉。乃詔西中郎將郢
D52n8951_p1086a02║州刺史江夏王觀政藩維。樹風江漢。擇方城之令典。
D52n8951_p1086a03║酌龜蒙之故實。政肅刑清於是乎在。寧遠將軍長史
D52n8951_p1086a04║江夏內史行事彭城劉府君諱諠。智刃所遊日新月
D52n8951_p1086a05║故。道勝之韻。虚往實歸。以此寺。業費於己安。功墜於
D52n8951_p1086a06║幾立。慨深覆簣悲同棄井。因百姓之有餘間天下之
D52n8951_p1086a07║無事。庀徒揆日。各有司存。於是民以悅來。工以心競。
D52n8951_p1086a08║亘丘被陵。因高就遠。層軒延袤。上出雲霓。飛閣逶迤。
D52n8951_p1086a09║下臨無地夕露為珠網朝霞為丹臒九衢之草千計
D52n8951_p1086b01║四照之花萬品。崖谷共清。風泉相渙。金資寳相。永藉
D52n8951_p1086b02║閑安。息心了義。終焉游集。法師釋曇珍。業行淳修。理
D52n8951_p1086b03║懷淵遠。今屈知寺任。永奉神居。夫民勞事功。既鏤文
D52n8951_p1086b04║於鍾鼎。言時稱代。亦樹碑於宗廟。世彌積而功宣。身
D52n8951_p1086b05║逾遠而名劭。敢寓言於彫築。庶髣髴乎眾妙。辭曰。質
D52n8951_p1086b06║判玄黃。氣分清濁。涉器千名。含靈萬族。淳源上派。澆
D52n8951_p1086b07║風下黷。愛流成海。情塵為岳。皇矣能仁。撫期命世。乃
D52n8951_p1086b08║睠中土。聿來迦衛。奄有大千。遂荒三界。周鑒四門。幽
D52n8951_p1086b09║求六歲。亦既成德。妙盡無為。帝獻方石。天開淥池。祥
D52n8951_p1087a01║河輟水。寳樹低枝。通莊九折。安步三危。川靜波澄。龍
D52n8951_p1087a02║翔雲起。𦒿山廣運。給園多士。金粟來儀。文殊戾止。應
D52n8951_p1087a03║乾動寂。順民終始。法本不然。今則無滅。象正雖闌。希
D52n8951_p1087a04║夷未缺。於昭有齊。式揚洪烈。釋網更維。玄津重枻。惟
D52n8951_p1087a05║此名區。禪慧攸託。𠋣據崇巖。臨睨通壑。溝池湘漢。堆
D52n8951_p1087a06║阜衡霍。膴膴亭臯。幽幽林薄。媚茲邦后。法流是挹。氣
D52n8951_p1087a07║茂三明。情超六入。眷言靈宇。載懷興葺。丹刻翬飛。輪
D52n8951_p1087a08║奐離立。象設既闢。睟容已安。桂深冬煥。松疎夏寒。神
D52n8951_p1087a09║足游息。靈心往還。勝幡西振。貞石南刊。
D52n8951_p1087b01║（巾字簡栖琅邪臨沂人齊朝起家郢川從事後為輔國錄事叅軍偶遊頭陀以證佛遂鐫碑文以記
D52n8951_p1087b02║勝天竺言頭陀即華言斗藪言其斗藪煩惱也）。
D52n8951_p1087b03║
D52n8951_p1087b04║
D52n8951_p1087b05║
D52n8951_p1087b06║
D52n8951_p1087b07║
D52n8951_p1087b08║
D52n8951_p1087b09║
D52n8951_p1088b01║并州寺碑邢　邵（北齊）
D52n8951_p1088b02║夫至道密微。無跡可覩。神功感應。有理斯存。雖慧日
D52n8951_p1088b03║已照。而大夜莫曉。香雨時流。而㴱塵未息。曠劫悠緬。
D52n8951_p1088b04║歷代遐長。𦕈𦕈世羅。無能免其一目。汎汎慾網。孰敢
D52n8951_p1088b05║解其三面。自大教遷流。行於中土。希向之士。𤎆踊波
D52n8951_p1088b06║屬。恒沙未足為言。積塵所不能喻。皆去出沒生死之
D52n8951_p1088b07║河。浮沈愛慾之海。未有矯然獨悟。脫落身名。望彼岸
D52n8951_p1088b08║而攸往。汎寳船而利涉。（竝藝文類聚）。
D52n8951_p1088b09║
D52n8951_p1089b01║鍾山飛流寺碑元　帝（梁）
D52n8951_p1089b02║清梵夜聞。風傳百常之觀。寳鈴朝響。聲揚千秋之宮。
D52n8951_p1089b03║同符上隴。望長安之城闕。有類偃師。瞻洛陽之臺殿。
D52n8951_p1089b04║瞰連甍而如𦂶。雜卉木而成帷。銘曰。雲聚峰高。清風
D52n8951_p1089b05║鐘徹。月如秋扇。花疑春雪。極目千里。平原𨔴𨘬。
D52n8951_p1089b06║攝山棲霞寺碑元　帝（梁）
D52n8951_p1089b07║金池無底。已通寳壍之側。玉樹生風。傍臨綵船之上
D52n8951_p1089b08║七重欄楯。七寳蓮花。通風承露。含香映日。銘曰。苔衣
D52n8951_p1089b09║翠屋。樹隱丹楹。澗浮山影。山傳澗聲。風來露歇。日度
D52n8951_p1090a01║霞輕。三災不毀。得一而貞。
D52n8951_p1090a02║荊州放生亭碑元　帝（梁）
D52n8951_p1090a03║魚從流水。本在桃花之源。龍處大林。恒捻浮雲之。路
D52n8951_p1090a04║豈謂陵陽垂鉤。失雲失水。莊子懸竿。吞鉤吞餌。雖復
D52n8951_p1090a05║玄龜夜夢。終見取於宋王。朱鷺晨飛。尚張羅於漢后。
D52n8951_p1090a06║譬如黃雀伺蟬。不知隨彈應至。青鸇逐兔。詎識扛鼎
D52n8951_p1090a07║方前。北海之餐鸚鵡。未使非人。西王之使傳信。誰云
D52n8951_p1090a08║賤鳥。故知魚鳥一觀。俱在化生。欲使金牀之鴈更及
D52n8951_p1090a09║衡陽之侶。雪山之鹿不充食苹之宴。
D52n8951_p1090b01║金陵攝山棲霞寺碑（并銘）江　總（陳）
D52n8951_p1090b02║葢聞天有神宮。地云靈府。桑欽博記。始敘四衢之塔。
D52n8951_p1090b03║金朔著經因知千步之寺。至如峰形甑累岫勢堂密。
D52n8951_p1090b04║亦烏足言哉。南徐州瑯琊郡江乘縣界。有攝山者其
D52n8951_p1090b05║狀如繖。亦名繖山。尹先生記曰山多藥草可以攝養。
D52n8951_p1090b06║故以攝為名焉。南瞻舊落。顧悌鎮戍之塢。北望荒村。
D52n8951_p1090b07║扈謙卜筮之宅。此山西南隅。有外道館地。俄而疫痢
D52n8951_p1090b08║磨滅三清遺法。未明五怖之災。萬善開宗。遂變四禪
D52n8951_p1090b09║之境。倐見齊居士平原明僧紹空解淵深至理高妙
D52n8951_p1091a01║遺榮軒冕遁蹟巖穴。宋太始中嘗遊此山仍有終焉
D52n8951_p1091a02║之志。村民野老競來諫曰。山多猛虎毒蛇。所以久絕
D52n8951_p1091a03║行踐。僧紹曰毒中之毒。無過三毒。忠信可蹈。水火猛
D52n8951_p1091a04║獸。亦何能為。乃刊木駕峰。薙草開逕。披拂蓁梗。結搆
D52n8951_p1091a05║茅茨。廿許年不事入世。渡河息暴擾篋無意。皆曰誠
D52n8951_p1091a06║至所感。有法度禪師。家本黃龍。來游白社。梵行殫苦。
D52n8951_p1091a07║法性純備。與僧紹㝠契甚善。嘗於山舍講無量壽佛
D52n8951_p1091a08║經。中夜忽有金光照室光中如有臺館形像豈止一
D52n8951_p1091a09║念之間人王照其香葢。八未曾有。淵石朗其夜室。於
D52n8951_p1091b01║是居士遂捨本宅。欲成此寺。即齊永明七年正月三
D52n8951_p1091b02║日度上人之所搆也。山情率易野製疎朴。崖檐峻絕。
D52n8951_p1091b03║澗戶幽深。卉木滋榮。四時助其彫綺𤎆霞舒卷。五色
D52n8951_p1091b04║成其藻絢。居士嘗夢此巖。有如來光彩。又因閒居。依
D52n8951_p1091b05║稀目見。昔寳海梵志。睡覩花臺。智猛比丘。行逢影窟。
D52n8951_p1091b06║故知神應非遠。靈相斯在。居士有懷創造。俄而物故。
D52n8951_p1091b07║其第二子仲璋為臨沂令。克荷先業莊嚴龕像。首於
D52n8951_p1091b08║西峰石壁。與度禪師鐫造無量壽佛坐。身三丈一尺
D52n8951_p1091b09║五寸。通座四丈。并二菩薩𠋣高三丈三寸。若乃圖寫
D52n8951_p1092a01║瓌奇。刻削宏壯。蓮花瑩目。石鏡沈暉藕絲瑩髮。雲崕
D52n8951_p1092a02║失彩。頂目流影。東方韜其大明。面月馳光。西照匿其
D52n8951_p1092a03║成魄。大同二年。龕頂復放光光色身相晃若炎山林
D52n8951_p1092a04║間樹下赩如火殿。禪師自識終期。欣瞻瑞應。以建武
D52n8951_p1092a05║四年於此寺順寂。豈非六和精進。十念允諧。向沐寳
D52n8951_p1092a06║池。方登金地者也。齊文惠太子豫章文獻王竟陵文
D52n8951_p1092a07║宣王始安王等慧心開𤼵信力明悟。各捨泉貝。共成
D52n8951_p1092a08║福業。宋太宰江夏王霍姬。藩閨內德。齊雍州刺史田
D52n8951_p1092a09║奐。方牧貴臣。深曉正見。妙識來果。竝於此巖阿。廣抽
D52n8951_p1092b01║財施。琢磨巨石。影擬法身。梁太尉臨川靖惠王。道𢍆
D52n8951_p1092b02║真如。心弘檀密。見此山製置疎闊。功用稀少。以天監
D52n8951_p1092b03║十年八月爰撒帑藏。復加瑩飾。繢以丹青。鏤之銑盪。
D52n8951_p1092b04║五分照𤼵。千輪啟煥。排天堂廡。玉露分色。接岫軒墀。
D52n8951_p1092b05║翠微布影。八定之侶。步纖草而揚梵。三慧之徒。挹飛
D52n8951_p1092b06║泉而動色。喜園凝靜。豈傲吏之凡遊。深谷玄虚。非愚
D52n8951_p1092b07║公之俗路。是以王公縉紳之輩。郎吏胥史之屬。步林
D52n8951_p1092b08║壑。陟臯壤。升精舍。拜道塲。莫不洗滌無明。澣濯囂暗。
D52n8951_p1092b09║非直心之砥路。孰能如斯者乎。慧振法師志業該練
D52n8951_p1093a01║心力精確度上人將就遷神深相囑付法師聿修厥
D52n8951_p1093a02║緒勸助眾功基業田園多所創置先有名德僧朗法
D52n8951_p1093a03║師者去鄉遼水問道京師清規挺出碩學精詣早成
D52n8951_p1093a04║波若之性夙植尸羅之本闡方等之指歸弘中道之
D52n8951_p1093a05║宗致北山之北南山之南不游皇都。將涉三紀。梁武
D52n8951_p1093a06║皇帝能行四等善悟三空以法師累降徵書礭乎不
D52n8951_p1093a07║拔天監十一年帝乃遣中寺釋僧懷靈根寺釋慧令
D52n8951_p1093a08║等十僧詣山諮受經論大。義賈誼曰學聖道。如日之
D52n8951_p1093a09║明。孫卿云登高山。知天之峻。今之探𧷤其此之謂南
D52n8951_p1093b01║蘭陵蕭眕幽棲抗志獨法絕羣遁世茲山多歷年所
D52n8951_p1093b02║臨終遺言葬法師墓側還符田豫託西門之塜更似
D52n8951_p1093b03║梁鴻偶要離之瘞又按搜神錄云。楚靳神。在今臨沂
D52n8951_p1093b04║縣。齊永明初。神詣法度道人受戒。自通曰靳尚。即楚
D52n8951_p1093b05║大夫之靈也。大同元年二月五日神又現形。著菩薩
D52n8951_p1093b06║巾。披袈裟閒雅甚都來入禪堂。請寺眾說法。崑嶺之
D52n8951_p1093b07║中。百神所在。首陽之路。八駟並驅。未有修淨界之品。
D52n8951_p1093b08║詣得道之僧。整忍辱之衣。入安禪之室。是知名山大
D52n8951_p1093b09║澤。靈異慿依者矣。慧布法師幼落煩惱。早出塵勞律
D52n8951_p1094a01║儀明白。貞節峻遠貫綜三乘。不自媒衒楷模七眾。無
D52n8951_p1094a02║所詆訶。曩日靜憩鐘巖。余便覯止。餐仁飲德。十有餘
D52n8951_p1094a03║年。頃於攝阜受持珠戒。佩服之敬雖敢怠於斯須汲
D52n8951_p1094a04║引之勞。且曷伸於報効矣。夫言意難盡鉛槧易凋。固
D52n8951_p1094a05║比河山莫如金石。凡諸徵應并預隨喜。並勒於碑左。
D52n8951_p1094a06║乃為頌曰。
D52n8951_p1094a07║漫漫心火。㝠㝠世流。論生若寄。喻死如休。三明未了。
D52n8951_p1094a08║十智難周。盡纏癡愛。豈離瘡疣。敬仰鷄足。恭聞鷲頭。
D52n8951_p1094a09║斯風可羨。其路可由。我開梵宇。面壑臨丘。我圖靈蹟。
D52n8951_p1094b01║果植因修。兼金畵繢。泐石彫鎪。連雲出沒。泄雨沈浮。
D52n8951_p1094b02║經行松磴。禪坐蕙樓。澗風長瀉。崖溜懸抽。花臺似雪。
D52n8951_p1094b03║夏室疑秋。名僧宴息。勝侶薰修。三乘謂筏。六度為舟。
D52n8951_p1094b04║金幢合葢。寳駕驅輈。地祗來格。天眾追游。五時無爽。
D52n8951_p1094b05║七處相侔。辭題翠琰。字勒銀鉤。賢乎樂餌。過客宜留。
D52n8951_p1094b06║
D52n8951_p1094b07║
D52n8951_p1094b08║
D52n8951_p1094b09║
D52n8951_p1095b01║玉泉寺碑皇甫毗（隋）
D52n8951_p1095b02║蓋聞乾元資始。三辰著象于天坤道資生。萬物動形
D52n8951_p1095b03║于地。皇王於是建國。賢聖所以垂文。起名教而莫同。
D52n8951_p1095b04║制威儀而有別。至如畫卦觀爻。葢取隨時之象。綜經
D52n8951_p1095b05║織緯。會通為政之辭。大禮同和。大樂同節。安土治民。
D52n8951_p1095b06║移風易俗。斯生前之事。略矣可言。死後問知。仲尼弗
D52n8951_p1095b07║語。縱使絳雪縈空。玄霜拂樹。餌金丹而九轉。吞玉髓
D52n8951_p1095b08║而千年。乘雲駕九色之玄龍。游漢控三山之素鵠。逍
D52n8951_p1095b09║遙瑀臺之上。容與琳闕之間。未窺解脫之門。終趣葢
D52n8951_p1096a01║纏之境。唯正覺淵冲。真如妙有。不生不滅。無相無言。
D52n8951_p1096a02║隨緣應質則假色成形隨類觀音則因聲示說。故有
D52n8951_p1096a03║白銀千尺之體。紫金丈六之身。八部般若之文。四種
D52n8951_p1096a04║悉檀之義。神通自在慧力無窮。因導化行。開示悟入。
D52n8951_p1096a05║歸依者盡𤼵菩提。廻向焉普登常樂。是以獼猴建塔。
D52n8951_p1096a06║遂生忉利之天。野鴈𠼫華。復往彌陀之國。豈直口藏
D52n8951_p1096a07║沙門。孤游正道。月光童子。獨見如來。四生因茲度脫。
D52n8951_p1096a08║六道藉此昭蘇。實火宅之高車。昬河之大筏。若乃周
D52n8951_p1096a09║室昭王之世影。奪恒星漢朝明帝之時。光夢如日。使
D52n8951_p1096b01║旋西寓。化漸東都。置像南室。傾心北面。自摩騰入洛。
D52n8951_p1096b02║羅什游秦。名教更弘。道風期集。經臺像閣。寳塔香山。
D52n8951_p1096b03║麗溢巖阿。綺盈都邑。豈期後魏真君之歲。後周建德
D52n8951_p1096b04║之年。靈廟一除。伽藍再滅。形容廢毀。文字散遺。響落
D52n8951_p1096b05║瓊鍾。聲沉寳鐸。修禪𦒿舊。卷其舌而不談。護戒先賢。
D52n8951_p1096b06║改其形而晦影。世絕調心之路。時虧汲引之途。無出
D52n8951_p1096b07║世之津梁。失生民之大望。我大隋皇帝。乘乾御宇。握
D52n8951_p1096b08║鏡披圖。父愛蒼生。君臨赤縣。天地同其大德。日月合
D52n8951_p1096b09║其重光。鼓之以雷霆。潤之以風雨。除暴亂。致太平。張
D52n8951_p1097a01║四維。朝萬國。功成作樂。治定制禮。正道無為。區寰有
D52n8951_p1097a02║截。闢泥洹之路。開般若之門。宣十二分之經。流四千
D52n8951_p1097a03║年之法。又精勤𦒿舊捨俗歸僧。淨住初童持心秉戒。
D52n8951_p1097a04║非直法輪再轉。天鼓還鳴。四海於是無虞。兆民同而
D52n8951_p1097a05║有頼。委羽乘毛之國。慕風化以來庭。靈禽嘉貺之祥。
D52n8951_p1097a06║應圖書而萃苑。巍巍也非境智之思量。蕩蕩乎豈言
D52n8951_p1097a07║談而能盡。玉泉寺者基此山焉。智顗禪師之卜居也。
D52n8951_p1097a08║勑㫖正名。著額其山。嵬崿嵯峩。崎嶇崱嶷峯疑偃葢
D52n8951_p1097a09║巒似覆船。巨力寄奇之象。洪崖譎詭之形。崗曲抱而
D52n8951_p1097b01║成垣。水縈廻而結乳。青楓動葉。遠照金霞。翠柳搖枝。
D52n8951_p1097b02║低臨玉沼猨吟白雲之上鸎啼碧樹之間。日月為之
D52n8951_p1097b03║蔽虧。霄液由之散聚。前瞻江路。卻望荊岑。左帶昭丘。
D52n8951_p1097b04║右通巴峽禪師本姓陳氏穎川人也。少禀生知。童真
D52n8951_p1097b05║剃落。從師南嶽。蘊道天台。睿智洪才之響。非直播於
D52n8951_p1097b06║江南。知機妙辯之聲。固亦聞於河朔。皇帝外子太尉
D52n8951_p1097b07║公晉王。性禀孝慈。情包隱惻能臣能子。匡國匡家。蘊
D52n8951_p1097b08║機神之智垂汎愛之心。布君子之風。偃生民之草往
D52n8951_p1097b09║以偽陳納叛受律行師策妙指縱。威稜江海。遂尅定
D52n8951_p1098a01║金陵。化平銅柱。三吳霧卷。百越塵清。師乃因王利涉。
D52n8951_p1098a02║王遂因師受戒。師至此而頭陁。王奏聞而起寺。於是
D52n8951_p1098a03║異域才情之客。慕其道而雲臻。他鄉練行之僧。味其
D52n8951_p1098a04║風而雨集。師乃精言導理。盡意談玄。語證禪支。心開
D52n8951_p1098a05║定本。幽宗博義。若挹海而無窮。辯句清辭。似懸河而
D52n8951_p1098a06║自瀉。居朋之友。雖盈量而爭歸處少之徒從窮崖而
D52n8951_p1098a07║莫反。爾乃信心檀越。積善通人。咸施一材俱投一瓦。
D52n8951_p1098a08║慿茲眾力。事若神功。營之不日而成。飾矣經時而就。
D52n8951_p1098a09║層臺迥閣[社-土+复]殿連房。寒暑異形。陰陽殊制。雕簷繡拱。
D52n8951_p1098b01║與危岫而爭高。鑿礎鐫基。共磐巖而等固。風光出其
D52n8951_p1098b02║戶牖雲霧生其棟梁。華炫燿於金盤。氣芬芳於玉樹。
D52n8951_p1098b03║工圖相好。湛若金山匠寫真容凝如滿月殿起三層
D52n8951_p1098b04║之柱懸於自響之鐘堂開千葉之華蓮捧飛來之座
D52n8951_p1098b05║燈光不滅灌海踰明。剎柱俱低承幡自舉吉祥柔滑
D52n8951_p1098b06║之草。爛熳依庭。逆風和氣之香。氛氳滿院。斜通洞穴。
D52n8951_p1098b07║直注凝泉。色似瑠璃。味同甘露波投鼐鼎浪瀉階堂。
D52n8951_p1098b08║飲腹消疴。澆軀愈疾。石柱銅梁之狀。影入蓮池桃源
D52n8951_p1098b09║菊浦之華。香浮柰苑。可謂山類𦒿闍。寺同離越似龍
D52n8951_p1099a01║宮而出現。疑鹿野以飛來。竊以前王鑿鼎。唯論體國
D52n8951_p1099a02║之功。今共刊碑。永記菩提之道。余任宰屬城。寺居山
D52n8951_p1099a03║部。文雖寫意。書不盡言。
D52n8951_p1099a04║
D52n8951_p1099a05║
D52n8951_p1099a06║
D52n8951_p1099a07║
D52n8951_p1099a08║
D52n8951_p1099a09║
D52n8951_p1099b01║西京千福寺多寶佛塔碑岑　勛（唐）
D52n8951_p1099b02║粵妙法蓮華。諸佛之秘藏也。多寶佛塔。證經之踴現
D52n8951_p1099b03║也。𤼵明資乎十力。弘建在於四依。有禪師法號楚金。
D52n8951_p1099b04║姓程。廣平人也。祖父竝信著釋門。慶歸法胤。母高氏
D52n8951_p1099b05║入而無姙。夜夢諸佛覺而有娠。是生龍象之徵。無取
D52n8951_p1099b06║熊羆之兆。誕彌厥月。炳然殊相。岐嶷絕於葷茹。髫齔
D52n8951_p1099b07║不為童遊。道樹萌牙聳豫章之楨幹禪池𤱶澮涵巨
D52n8951_p1099b08║海之波濤。年甫七歲。居然厭俗。自誓出家。禮藏探經。
D52n8951_p1099b09║法華在手宿命潛悟。如識金環。總持不遺。若注瓶水。
D52n8951_p1100a01║九歲落髮。住西京龍興寺。從僧籙也。進具之年。昇座
D52n8951_p1100a02║講法。頓収珍藏。異窮子之疾走。直詣寶山。無化城而
D52n8951_p1100a03║可息。爾後因靜夜持誦至多寶塔品。身心泊然。如入
D52n8951_p1100a04║禪定。忽見寶塔。宛在目前。釋迦分身。遍滿空界。行勤
D52n8951_p1100a05║聖現。業淨感深。悲生悟中。淚下如雨。遂布衣一食。不
D52n8951_p1100a06║出戶庭。期滿六年。誓建茲塔。既而許王瓘。及居士趙
D52n8951_p1100a07║崇。信女普意。善來稽首。咸捨珍財。禪師以為輯莊嚴
D52n8951_p1100a08║之因。資爽塏之地。利見千福。默議於心。時千福有懷
D52n8951_p1100a09║忍禪師。忽于中夜。見有一水。發源龍興。流注千福。清
D52n8951_p1100b01║澄泛灔。中有方舟。又見寶塔。自空而下。久之乃滅。即
D52n8951_p1100b02║今建塔處也。寺內淨人名法相。先於其地。復見燈光。
D52n8951_p1100b03║遠望則明。近尋即滅。竊以水流開於法性。舟泛表於
D52n8951_p1100b04║慈航。塔現兆於有成。燈明示於無盡。非至德精感。其
D52n8951_p1100b05║孰能與於此。及禪師建言。雜然歡愜。負畚荷插。于槖
D52n8951_p1100b06║于囊。登登憑憑。是版是築。灑以香水。隱以金鎚。我能
D52n8951_p1100b07║竭誠。工乃用壯。禪師每夜于築階所懇志誦經。勵精
D52n8951_p1100b08║行道。眾聞天樂。咸嗅異香。喜歎之音。聖凡相半。至天
D52n8951_p1100b09║寶元載。創構材木。肈安相輪。禪師理會佛心。感通帝
D52n8951_p1101a01║夢七月十三日勅內侍趙思偘。求諸寶坊。驗以所夢。
D52n8951_p1101a02║入寺見塔。禮問禪師。聖夢有孚法名惟肖。其日賜錢
D52n8951_p1101a03║五十萬。絹千匹。助建修也。則知精一之行。雖先天而
D52n8951_p1101a04║不違。純如之心。當後佛之授記。昔漢明永平之日。大
D52n8951_p1101a05║化初流。我皇天寶之年。寶塔斯建。同符千古。昭有烈
D52n8951_p1101a06║光。於時道俗景附。檀施山積。庀徒度財。功百其倍矣。
D52n8951_p1101a07║至二載勅中使楊順景。宣主上及蒼生寫妙法蓮華
D52n8951_p1101a08║經一千部。金字三十六部。用鎮寶塔。又寫一千部。散
D52n8951_p1101a09║施受持。靈應既多。具如本傳。其載勅內侍吳懷實。賜
D52n8951_p1101b01║金銅香罏。高一丈五尺。奉表陳謝。手詔批云。師弘濟
D52n8951_p1101b02║之願。感達人天。莊嚴之心。義成因果。則法施財施信
D52n8951_p1101b03║所宜先也。主上握至道之靈符。受如來之法印。非禪
D52n8951_p1101b04║師大慧超悟。無以感於宸衷。非主上至聖文明。無以
D52n8951_p1101b05║鑒於誠願倬彼寶塔。為章梵宮。經始之功。真僧是葺。
D52n8951_p1101b06║克成之業。聖主斯崇。爾其為狀也。則岳聳蓮披。雲垂
D52n8951_p1101b07║葢偃。下欻崛以踴地。上亭盈而媚空。中晻晻其靜深。
D52n8951_p1101b08║[〦/(句-口+方)]赫赫以弘敞。礝磩承陛。琅玕綷檻。玉瑱居楹。銀黃
D52n8951_p1101b09║拂戶。重簷疊於畫栱。反宇環其璧璫。坤靈贔屭以負
D52n8951_p1102a01║砌。天祇儼雅而翊戶或復肩㧝摯鳥。肘擐脩虵。冠盤
D52n8951_p1102a02║巨龍。㡌抱猛獸。勃如戰色。有𠁗其容。窮繪事之筆精。
D52n8951_p1102a03║選朝英之偈贊。若乃開扄鐍。窺奥秘。二尊分座。疑對
D52n8951_p1102a04║鷲山千帙發題。若觀龍藏。金碧炅晃。環珮葳蕤。至於
D52n8951_p1102a05║列三乗。分八部。聖徒翕習佛事森羅。方寸千名。盈尺
D52n8951_p1102a06║萬象。大身現小。廣座能卑。須彌之容。欻入芥子。寶葢
D52n8951_p1102a07║之狀。頓覆三千。昔衡岳思大禪師。以法華三昧。傳悟
D52n8951_p1102a08║天台智者。邇來寂寥。罕契真要。法不可以久廢。生我
D52n8951_p1102a09║禪師。克嗣其業。繼明二祖。相望百年。夫其法華之教
D52n8951_p1102b01║也開玄關於一念照圓鏡於十方指陰界為妙門駈
D52n8951_p1102b02║塵勞為法侶聚沙能成佛道合掌已入聖流三乗教
D52n8951_p1102b03║門總而歸一八萬法藏我為最雄譬猶滿月麗天螢
D52n8951_p1102b04║光列宿山王映海蟻垤羣峰嗟乎三界之沈寐久矣。
D52n8951_p1102b05║佛以法華為木鐸。惟我禪師。超然深悟。其貌也岳瀆
D52n8951_p1102b06║之秀。冰雪之姿。果脣貝齒。蓮目月面。望之厲。即之溫。
D52n8951_p1102b07║覩相未言。而降伏之心已過半矣。同行禪師。抱玉飛
D52n8951_p1102b08║錫。襲衡台之祕躅。傳止觀之精義。或名高帝選。或行
D52n8951_p1102b09║密眾師。共弘開示之宗。盡契圓常之理。門人苾蒭如
D52n8951_p1103a01║巖靈悟淨真真空法濟等。以定慧為文質。以戒忍為
D52n8951_p1103a02║剛柔。含朴玉之光輝。等𣃼檀之圍繞夫𤼵行者因因
D52n8951_p1103a03║圓則福廣起因者相相遣則慧深求無為於有為通
D52n8951_p1103a04║解脫於文字舉事徵理。含毫強名。偈曰。
D52n8951_p1103a05║佛有妙法。比象蓮華。圓頓深入。真淨無瑕。慧通法界。
D52n8951_p1103a06║福利恒沙。直至寶所。俱乗大車。（其一）於戲上士。發行正
D52n8951_p1103a07║勤。緬想寶塔。思弘勝因。圓階已就。層覆初陳。乃昭帝
D52n8951_p1103a08║夢。福應天人。（其二）輪奐斯崇。為章淨域。真僧草創。聖主
D52n8951_p1103a09║增餙。中座耽耽。飛簷翼翼。薦臻靈感。歸我帝力。（其三）念
D52n8951_p1103b01║彼後學。心滯迷封。昬衢未曉。中道難逢。常驚夜杌。還
D52n8951_p1103b02║懼真龍。不有禪伯。誰明大宗。（其四）大海吞流。崇山納壤。
D52n8951_p1103b03║教門稱頓。慈力能廣。功起聚沙。德成合掌。開佛知見。
D52n8951_p1103b04║法為無上。（其五）情塵雖雜。性海無漏。定養聖胎。染生迷
D52n8951_p1103b05║鷇。斷常起縛。空色同謬。薝蔔現前。餘香何嗅。（其六）彤彤
D52n8951_p1103b06║法宇。繫我四依。事該理暢。玉粹金輝。慧鏡無垢。慈燈
D52n8951_p1103b07║照微。空王可託。本願同歸。（其七）
D52n8951_p1103b08║
D52n8951_p1103b09║
D52n8951_p1104b01║岳州無姓和尚碑柳宗元（唐）
D52n8951_p1104b02║維某年月日。岳州大和尚。終于聖安寺。凡為僧若干
D52n8951_p1104b03║年。年若干。有名無姓。世莫知其閭里宗族所設施者。
D52n8951_p1104b04║有問焉而以告曰。性。吾姓也。其原無初。其胄無終。承
D52n8951_p1104b05║于釋師以系道本吾無姓耶。法劍云者。我名也。實且
D52n8951_p1104b06║不有。名惡乎存。吾有名耶。性海吾鄉也。法界吾宇也。
D52n8951_p1104b07║戒為之牖。慧為之戶以守則固。以居則安吾閭里不
D52n8951_p1104b08║具乎度門道品。其數無極。菩薩大士。其眾無涯。吾與
D52n8951_p1104b09║之戚而不吾異也。吾宗族不大乎。其道可聞者如此
D52n8951_p1105a01║而止。讀法華經金剛般若經。數逾千萬。或譏以有為。
D52n8951_p1105a02║曰。吾未嘗作。嗚呼。佛道逾遠。異端競起。惟天台大師
D52n8951_p1105a03║為得其說。和尚紹承本綂。以順中道。凡受教者不失
D52n8951_p1105a04║其宗。生物流動。趣向混亂。惟極樂正路。為得其歸和
D52n8951_p1105a05║尚勤求端慤。以成至願。凡聼信者。不惑其道。或譏以
D52n8951_p1105a06║有跡。曰。吾未嘗行始居房州龍興寺。中徙于是州。作
D52n8951_p1105a07║道場于楞伽北峰。不越閫者五十祀。和尚所嚴事。皆
D52n8951_p1105a08║世高德。始出家。事而依者曰卓然師。居南陽立山。葬
D52n8951_p1105a09║岳州。就受戒者曰道穎師。居荊州。弟子之首曰懷遠
D52n8951_p1105b01║師。居長沙。安國寺為南岳戒法。歲來侍師。會其終。遂
D52n8951_p1105b02║以某日葬于卓然師塔東若干步。其銘曰。
D52n8951_p1105b03║道本于一。離為異門。以性為姓。乃歸其根。無名而名。
D52n8951_p1105b04║師教是尊。假以示物。非吾所存。大鄉不居。大族不親。
D52n8951_p1105b05║淵意內朗。冲虚外仁。聖有遺言。是究是勤。惟勤惟默。
D52n8951_p1105b06║逝如浮雲。教久益微。世罕究陳。爰有大智。出其真門。
D52n8951_p1105b07║近以顯示。俾民惟新。情動生變。物由湮淪。爰授樂國。
D52n8951_p1105b08║叅乎化源。師以誘導。俾民不昬。道用不作。神行無迹。
D52n8951_p1105b09║晦明俱如。生死偕寂。法付後學。施之無斁。葬從我師。
D52n8951_p1106a01║無忘真宅。寫是昭銘。刻茲玄石。
D52n8951_p1106a02║
D52n8951_p1106a03║
D52n8951_p1106a04║
D52n8951_p1106a05║
D52n8951_p1106a06║
D52n8951_p1106a07║
D52n8951_p1106a08║
D52n8951_p1106a09║
D52n8951_p1106b01║六祖能禪師碑（并銘）王　維（唐）
D52n8951_p1106b02║無有可捨。是達有源。無空可住。是知空本。離寂非動。
D52n8951_p1106b03║乘化用常。在百法而無傳。周萬物而不殆。鼓洩海師。
D52n8951_p1106b04║不知菩提之行。散花天女。能變聲聞之身。則知法本
D52n8951_p1106b05║不生。因心起見。見無可取。法則常如。世之至今人有
D52n8951_p1106b06║證于此得無漏不盡漏。度有為非無為者。其惟有曹
D52n8951_p1106b07║溪禪師乎。禪師俗姓盧氏。本貫范陽人也。名是虚假。
D52n8951_p1106b08║不生族姓之家法無中邊。不居華夏之地。善習表于
D52n8951_p1106b09║兒戲。利根𤼵于童心。不私其身。嗅味于耕桑之侶。苟
D52n8951_p1107a01║適其道。羶行于蠻貊之鄉。年若干事黃梅忍大師。願
D52n8951_p1107a02║竭其力。即安于井臼。素刳其心。獲悟于稊稗。每大師
D52n8951_p1107a03║登座。學眾盈庭中有三乘之根。共聼一音之法。禪師
D52n8951_p1107a04║默然受教。曾不起予退省其私。迥超無我。其有猶懷
D52n8951_p1107a05║渴鹿之想。尚求飛鳥之跡。香飯未消。弊衣仍覆。皆曰
D52n8951_p1107a06║升堂入室測海窺天。謂得黃帝之珠。堪授法王之印。
D52n8951_p1107a07║大師心知獨得。謙而不鳴。天何言哉。聖與仁豈敢。子
D52n8951_p1107a08║曰。賜也。吾與汝不如。臨終遂密授以祖師袈裟。謂之
D52n8951_p1107a09║曰。物忌獨賢。人惡出己。予且死矣。汝其行乎。禪師遂
D52n8951_p1107b01║懷寳迷邦。銷聲異域。眾生為淨土雜居止于編人世
D52n8951_p1107b02║事是度門混農商于勞侶。如此積十六載。南海有印
D52n8951_p1107b03║宗法師。講涅槃經。禪師聼于座下。因問大義。質以真
D52n8951_p1107b04║乘。既不能酧。𮋒從請益。乃歎曰。化身菩薩。在此色身。
D52n8951_p1107b05║肉眼凡夫。願開慧眼。遂領徒屬。盡詣禪居奉為挂衣。
D52n8951_p1107b06║親自削髮。于是大興法雨。普洒客塵。乃教人以忍。曰
D52n8951_p1107b07║忍者無生。方得無我。始于成初𤼵心。以為教首。至于
D52n8951_p1107b08║定無所入。慧無所依。大身過于十方本覺超于三世
D52n8951_p1107b09║根塵不滅。非色滅空。行願無成。即凡成聖。舉足舉手。
D52n8951_p1108a01║長在道塲。是心是情。同歸性海。商人告倦。自息化城。
D52n8951_p1108a02║窮子無疑。直開寳藏。其有不植德本。難入頓門。妄繫
D52n8951_p1108a03║空花之狂。會非慧日之咎。常歎曰。七寳布施等恒河
D52n8951_p1108a04║沙。億劫修行盡大地墨。不如無為之道。運無碍之慈。
D52n8951_p1108a05║弘濟四生。大庇三有。既而道德遍覆。名聲普聞。泉館
D52n8951_p1108a06║卉服之人。去聖歷劫。塗身穿耳之國航海窮年。皆願
D52n8951_p1108a07║拭目于龍象之姿。忘身于鯨鯤之口駢立于戶外。趺
D52n8951_p1108a08║坐于床前。林是旃檀。更無雜樹。花惟薝蔔。不嗅餘香。
D52n8951_p1108a09║皆以實歸。多離妄執九重延想。萬里馳誠。思布髮以
D52n8951_p1108b01║奉迎。願义手而作禮。則天太后。孝和皇帝。並勅書勸
D52n8951_p1108b02║喻。徵赴京城。禪師子牟之心。敢忘鳳闕。遠公之足。不
D52n8951_p1108b03║過虎溪。固以此辭。竟不奉詔。遂送百衲袈裟。及錢帛
D52n8951_p1108b04║等供養。天王厚禮。獻玉衣于幻人。女后宿因。施金錢
D52n8951_p1108b05║于化佛。尚德貴物。異代同符。至某載月日。忽謂門人
D52n8951_p1108b06║曰。吾將行矣。俄而異香滿室。白虹屬地。飯食畢而敷
D52n8951_p1108b07║坐。沐浴訖而更衣。彈指不畱。水流燈燄。全身永謝。薪
D52n8951_p1108b08║盡火滅。山崩川竭。鳥哭猿啼。諸人唱言。人無眼目。列
D52n8951_p1108b09║郡慟哭。世且空虚。某月日。遷神于曹溪安坐某所擇
D52n8951_p1109a01║吉祥之地。不待青烏。變功德之林。皆成白鶴。嗚呼。大
D52n8951_p1109a02║師至性淳一。天姿貞素。百福成相。眾妙會心。經行宴
D52n8951_p1109a03║息。皆在正受。談笑語言。曾無戲論。故能五天重跡。百
D52n8951_p1109a04║越稽首。脩蛇雄虺。毒螫之氣銷。跳殳彎弓。猜悍之風
D52n8951_p1109a05║變。畋漁悉罷。蠱鴆知非。多絕羶腥。効桑門之食。悉棄
D52n8951_p1109a06║𮊁網。襲稻田之衣。永為浮圖之法。實助皇上之化。弟
D52n8951_p1109a07║子曰神會。遇師于晚景。問道于中年。廣量出于凡心。
D52n8951_p1109a08║利智踰于宿學。雖末後供。樂最上乘。先師所明。乃類
D52n8951_p1109a09║獻珠之顧。世人未識。猶多抱玉之悲。謂余知道。以頌
D52n8951_p1109b01║見託。偈曰。五蘊本空。六塵非有。眾生倒計。不知正受。
D52n8951_p1109b02║蓮花承足。楊柳生肘。曷離身心。孰為休咎。至人達觀。
D52n8951_p1109b03║與佛齊功。無心捨有。何處依空。不着三界。徒勞八風。
D52n8951_p1109b04║以茲利智。遂與宗通。愍彼偏方。不聞正法。俯同惡類。
D52n8951_p1109b05║將興善業。教忍斷嗔。修慈捨獵。世界一花。祖宗六葉。
D52n8951_p1109b06║大開寳藏。明示衣珠。本源常在。妄轍遂殊。過動不動。
D52n8951_p1109b07║離俱不俱。吾道如是。道豈在吾。道遍四生。常依六趣。
D52n8951_p1109b08║有漏聖智。無義章句。六十二種。一百八喻。悉無所得。
D52n8951_p1109b09║應如是住。
D52n8951_p1110b01║六祖大鑒禪師第二碑（并序）劉禹錫（唐）
D52n8951_p1110b02║元和十一年某月日詔書追褒曹溪第六祖能公諡
D52n8951_p1110b03║曰大鑒實廣州牧馬總以疏聞由是可其奏尚道以
D52n8951_p1110b04║尊名同歸善善不隔異教。一字之褒。華夷也。懷得其
D52n8951_p1110b05║所故也。馬公敬其事。且謹始以垂後。遂咨于文雄。今
D52n8951_p1110b06║柳州刺史河東桺君為前碑。後三年有僧道琳率其
D52n8951_p1110b07║徒由曹溪來。且曰願立第二碑。學者志也。惟如來滅
D52n8951_p1110b08║後。中五百歲。而摩騰竺法蘭以經來。華人始聞其言。
D52n8951_p1110b09║猶夫重昬之見聰爽。後五百歲而達磨以法來。華人
D52n8951_p1111a01║始傳其心。猶夫昧旦之睹白日。自達磨六傳至大鑒
D52n8951_p1111a02║如貫意珠。有先後而無同異。世之言真宗者所謂頓
D52n8951_p1111a03║門。初達磨與佛衣俱來。得道傳付以為真印。至大鑒
D52n8951_p1111a04║置而不傳。豈以是為筌蹄耶。芻狗耶。將人之莫己若。
D52n8951_p1111a05║而不若置之耶。吾不得而知之也。按大鑒生新州。三
D52n8951_p1111a06║十出家。四十七年而歿。既歿百有六年而諡。始自蘄
D52n8951_p1111a07║之東山。從第五師得授記以歸。高宗使中貴人再徵
D52n8951_p1111a08║不奉詔。第以言為貢。上敬行之。銘曰。至人之生。無有
D52n8951_p1111a09║種類。同人者形。出人者智。蠢蠢南裔。降生傑異。父乾
D52n8951_p1111b01║母坤。獨肖元氣。一言頓悟。不踐初地。五師相承。授以
D52n8951_p1111b02║寳器。宴坐曹溪。世號南宗。學徒爰來。如水之東。飲以
D52n8951_p1111b03║妙藥。瘥其瘖聾。詔不能致。許為法雄。去佛日遠。羣言
D52n8951_p1111b04║積憶。着空執有。各走其域。我立真筌。揭起南國。無修
D52n8951_p1111b05║而修。無得而得。能使學者。還其天識。如黑而迷。仰見
D52n8951_p1111b06║斗極。得之自然。竟不可傳。口傳手付。則礙于有。畱衣
D52n8951_p1111b07║空堂。得者天授。
D52n8951_p1111b08║
D52n8951_p1111b09║
D52n8951_p1112b01║法智大師行業碑趙　抃（宋）
D52n8951_p1112b02║法智大師。名知禮。字約言。金姓世為明人。梵相奇偉。
D52n8951_p1112b03║性恬而器閎。初是父母禱佛求息。夜夢神僧携一童
D52n8951_p1112b04║遺之曰。此佛子羅[日*(危-(夗-夕)+矢)]羅也。既生以名焉。毀齒出家。十
D52n8951_p1112b05║五落髮受具戒。二十從本郡寳云通法師。傳天台教
D52n8951_p1112b06║觀。始三日首座謂曰。法界次第。若當受持。師曰。何謂
D52n8951_p1112b07║法界。座曰。大總相法門圓融無礙是也。師曰。既圓融
D52n8951_p1112b08║無礙。何得有次第耶。座無語。几一月。自講心經。人皆
D52n8951_p1112b09║屬聼而驚。謂教法之有頼矣。居三年。常代通師講入
D52n8951_p1113a01║文銷義。益闡所學出住承天。繼迂延慶道法大熾。學
D52n8951_p1113a02║徒如林。日本國師遣徒持二十問來訊法要。師荅之
D52n8951_p1113a03║咸臻其妙。真宗皇帝久知師名遣中使者至寺命修
D52n8951_p1113a04║懺法厚有賜予。歲大旱師與遵式異聞二法師。同修
D52n8951_p1113a05║金光明懺。以為禱。三日雨未降。徹席伏地。自誓以告
D52n8951_p1113a06║曰。茲會佛事倘未應禱。當各然一手以供佛。已而雨
D52n8951_p1113a07║大洽。嘗與奉先清源梵天慶昭孤山智圓為書設問
D52n8951_p1113a08║往復辨析。又遣門人神照大師本如與之講論卒能
D52n8951_p1113a09║取勝其所製指要妙宗二鈔觀音品別行金光明諸
D52n8951_p1113b01║記大悲懺儀悉傳于世嘗偕十僧修法華懺。三年。約
D52n8951_p1113b02║共焚身。以起精進。翰林學士楊儀駙馬都尉李遵朂
D52n8951_p1113b03║薦以紫服師號。心尤敬仰。知欲自焚。致書勸止。復委
D52n8951_p1113b04║天竺式師自杭自明面沮之皆不聼。郡守李夷庚密
D52n8951_p1113b05║戒隣社常察之師願既莫遂。乃復集十僧修大悲懺。
D52n8951_p1113b06║三年後于歲旦結光明懺七日。為順寂之期。方五日。
D52n8951_p1113b07║趺坐而逝。實天聖六年正月五日也享年六十有九。
D52n8951_p1113b08║僧夏五十有四。其亡經月𤼵龕以視。顏膚如生。爪髮
D52n8951_p1113b09║俱長。既就茶毘。舌根不壞。舍利不可勝數。三主法席
D52n8951_p1114a01║專事講懺四十餘年。脇不至席。授教唱道。者則全覺。
D52n8951_p1114a02║琮尚賢本如崇矩仁岳慧才梵臻之徒三十餘人當
D52n8951_p1114a03║時從化以千計。今江浙之間講席盛者靡不傳師之
D52n8951_p1114a04║道其于開人之功亦既博矣。元豐三年冬十月余謝
D52n8951_p1114a05║事多暇自衢抵溫法明院忠法師者頃嘗遊衢余未
D52n8951_p1114a06║第時曾與之接忽斂裓而前曰四明法智大師釋門
D52n8951_p1114a07║之木鐸也。繼忠實為其孫其示寂六十三年矣達宦
D52n8951_p1114a08║之士言可信于世者。乃無述焉。吾徒竊自羞之既而
D52n8951_p1114a09║狀其行請碑于予予乃歎曰人生之初虚一而靜本
D52n8951_p1114b01║無凡聖之別。逮交戰于事物之境。而莫之能返。此佛
D52n8951_p1114b02║祖不得已而來震旦。繁其名相以化之。豈苟而已哉。
D52n8951_p1114b03║設之以法而可行。示之以戒而不可犯。如木之有華。
D52n8951_p1114b04║它人不得見。耳之有聲。它人莫得聞。欲其自降乃心
D52n8951_p1114b05║而求復初本也。其後導師繼繼而興。騁智慧之辨。談
D52n8951_p1114b06║真實之理。不離當念以超最上乘。不離文字以示解
D52n8951_p1114b07║脫相。其究竟則無一法之可說。無一字以與人。法智
D52n8951_p1114b08║師已達乎此。則何假于人言而後傳者哉。
D52n8951_p1114b09║
D52n8951_p1115b01║銘
D52n8951_p1115b02║佛影銘（并序）釋慧遠（晉）
D52n8951_p1115b03║夫滯於近習。不達希世之聞。撫常永日。罕懷事外之
D52n8951_p1115b04║感。是使塵想制於玄襟。天羅網其神慮。若以之窮齡。
D52n8951_p1115b05║則此生豈遇。以之希心。則開悟靡期。於是𤼵憤忘食。
D52n8951_p1115b06║情百其慨。靜慮閒夜。理契其心。爾乃恩沾九澤之惠。
D52n8951_p1115b07║三復無緣之慈。妙尋法身之應。以神不言之化。化不
D52n8951_p1115b08║以方。唯其所感。慈不以緣。㝠懷自得。譬日月麗天。光
D52n8951_p1115b09║影彌暉。羣品熈榮。有情同順。咸欣懸映之在己。罔識
D52n8951_p1116a01║曲成之攸寄。妙物之談。功盡於此。將欲擬夫幽極以
D52n8951_p1116a02║言其道。髣髴存焉而不可論。何以明之。法身之運物
D52n8951_p1116a03║也。不物物而兆其端。不圖終而會其成。理玄於萬化
D52n8951_p1116a04║之表。數絕乎無形無名者也。若乃語其筌寄。則道無
D52n8951_p1116a05║不在。是故如來或晦先蹟以崇基。或顯生塗而定體。
D52n8951_p1116a06║或獨𤼵於莫尋之境。或相待於既有之場。獨𤼵類乎。
D52n8951_p1116a07║形相待類乎。影推夫𡨕寄。為有待耶。為無待耶自我
D52n8951_p1116a08║而觀。則有間於無間矣。求之法身。原無二統。形影之
D52n8951_p1116a09║分。孰際之哉。而今之聞道者。咸摹聖體於曠代之外
D52n8951_p1116b01║不悟靈應之在茲。徒知圓化之非形。而動止方其蹟。
D52n8951_p1116b02║豈不誣哉。遠昔尋先師奉侍歷載。雖啟蒙慈訓。託志
D52n8951_p1116b03║玄籍。每想奇聞。以篤其誠。遇西域沙門。輒餐遊方之
D52n8951_p1116b04║說。故知有佛影而傳者尚未曉然。及在此山。值罽賔
D52n8951_p1116b05║禪師。南國律學道士。與昔聞既同。竝是其人遊歷所
D52n8951_p1116b06║經。因其詳間。乃多有先徵。然後驗神道無方。觸像而
D52n8951_p1116b07║寄。百慮所會。非一時之感。於是悟徹其誠。應深其信。
D52n8951_p1116b08║將援同𢍆。𤼵其真趣。故與夫隨喜之賢。圖而銘焉。
D52n8951_p1116b09║廓矣大像。理玄無名。體神入化。落影離形。廻暉層巖。
D52n8951_p1117a01║凝暎虚亭。在陰不昧。處暗愈明。婉步蟬蛻。朝宗百靈。
D52n8951_p1117a02║應不同方。蹟絕兩㝠。（其一）茫茫荒宇。靡勸靡奬。談虚寫
D52n8951_p1117a03║容。拂空傳像。相具體微。沖姿自朗。白毫吐曜。昏夜中
D52n8951_p1117a04║爽。感徹乃應。扣誠𤼵響。留音停岫。津悟㝠賞。撫之有
D52n8951_p1117a05║會。功弗由曩。（其二）旋踵忘敬。罔慮罔識。三光掩暉。萬象
D52n8951_p1117a06║一色。庭宇幽藹。歸塗莫測。悟之以靜。震之以力。慧風
D52n8951_p1117a07║雖遐。維塵攸息。匪伊玄覽。孰扇其極。（其三）希音遠流。乃
D52n8951_p1117a08║眷東顧。欣風慕道。仰規玄度。妙盡毫端。運微輕素。託
D52n8951_p1117a09║彩虚凝。殆映霄霧。迹以像真。理深其趣。奇興開襟。祥
D52n8951_p1117b01║風引路。清氣廻於軒宇。昬明交而未曙。髣髴鏡神儀。
D52n8951_p1117b02║依稀若真遇。（其四）銘之圖之。曷營曷求。神之聼之。鑒爾
D52n8951_p1117b03║所修。庻茲巨軌。映彼玄流。潄清靈沼。飲和至柔。照虚
D52n8951_p1117b04║應簡。智落乃周。深懷𡨕託。霄想神遊。畢命一對。長謝
D52n8951_p1117b05║百憂（其五）。
D52n8951_p1117b06║晉義熈八年歲在壬子五月一日。共立此臺。擬像本
D52n8951_p1117b07║山。因即以寄誠。雖成由人匠。而功無所加。至於歲次
D52n8951_p1117b08║星紀。赤奮若貞于太隂之墟九月三日。乃詳檢別記。
D52n8951_p1117b09║銘之於石。爰自經始。人百其誠。道俗欣之。感遺蹟以
D52n8951_p1118a01║恱心。於是情以本應。事忘其勞。于時揮翰之賔僉焉
D52n8951_p1118a02║同詠。咸思存遠猷。託相異聞。庶來賢之重軌。故備時
D52n8951_p1118a03║人於影集。大通之會。誠非理所期。至於佇襟遐慨。固
D52n8951_p1118a04║已超夫神境矣。
D52n8951_p1118a05║（遠聞天竺有佛影。是佛昔化毒龍所畱之影。在北天竺月氏國那竭訶城。南古仙人石室中。會有西
D52n8951_p1118a06║域道士。敘其光相。乃于匡廬背山臨流。營築龕室妙筭畵工。淡彩圖寫色疑積空望似𤎆霧暉相。炳
D52n8951_p1118a07║曖。若隱而顯。）。
D52n8951_p1118a08║
D52n8951_p1118a09║
D52n8951_p1118b01║佛影銘（并序）謝靈運（宋）
D52n8951_p1118b02║夫大慈弘物。因感而接接物之緣。端緒不一。難以形
D52n8951_p1118b03║檢。易以理測。故已備載經傳。具著記論矣。雖舟壑緬
D52n8951_p1118b04║謝。像法猶在。感運欽風。日月彌深。法顯道人。至自祗
D52n8951_p1118b05║洹。具說佛影偏為靈奇。幽巖嵌壁。若有存形。容儀端
D52n8951_p1118b06║莊。相好具足。莫知始終。常自湛然。廬山法師。聞風而
D52n8951_p1118b07║悅。於是隨喜幽室。即考空巖。北枕峻嶺。南映滮澗。摹
D52n8951_p1118b08║擬遺量。寄託青彩。豈唯像形也篤。故亦傳心者極矣。
D52n8951_p1118b09║道秉道人。遠宣意㫖。命余製銘。以充刊刻石銘所始
D52n8951_p1119a01║寔由功被。未有道宗崇大若此之比。豈淺思膚學所
D52n8951_p1119a02║能宣述。事經徂謝。永眷罔已。輒罄竭劣薄。以諾心許
D52n8951_p1119a03║徽猷秘奥。萬不寫一。庶推誠心。頗感羣物。飛鴞有革
D52n8951_p1119a04║音之期。闡提獲自拔之路。當相尋於淨土。解顏於道
D52n8951_p1119a05║場。聖不我欺。致果必報。援筆興言情迫其慨。
D52n8951_p1119a06║羣生因染。六趣牽纏。七識迭用。九居屢遷。劇哉五陰。
D52n8951_p1119a07║卷矣四緣。遍使轉輪。苦根迍邅。迍邅未已。轉輪在己。
D52n8951_p1119a08║四緣雲薄。五陰火起。亹亹正覺。是極是理。動不傷寂。
D52n8951_p1119a09║行不乖止。曉爾長夢。貞爾沈詖。以我神明。成爾靈智。
D52n8951_p1119b01║我無自我。實承其義。爾無自爾。必祛其偽。偽既殊塗。
D52n8951_p1119b02║義故多端。因聲成韻。即色開顏。望影知易。尋響非難。
D52n8951_p1119b03║形聲之外。復有可觀。觀遠表相。就近曖景。匪質匪空。
D52n8951_p1119b04║莫測莫領。𠋣巖煇林。傍潭鑒井。借空傳翠。激光𤼵冏。
D52n8951_p1119b05║金好㝠漠。白毫幽曖。日月居諸。胡寧斯慨。曾是望僧。
D52n8951_p1119b06║擁誠俟對。承風遺則。曠若有槩。敬圖遺縱。疏鑿峻峰。
D52n8951_p1119b07║周流步欄。窈窕房櫳。激波映墀。引月入窓。雲往拂山。
D52n8951_p1119b08║風來過松。地勢既美。像形亦篤。彩淡浮色。羣視沈覺。
D52n8951_p1119b09║若滅若無。在摹在學。由其潔精。能感靈獨。誠之云孚。
D52n8951_p1120a01║惠亦孔續。嗟爾懷道。慎勿中惕。弱䘮之推。闡提之役。
D52n8951_p1120a02║反路今覩。𤼵蒙茲覿。式厲厥心。時逝流易。敢銘靈宇。
D52n8951_p1120a03║敬告震錫。
D52n8951_p1120a04║
D52n8951_p1120a05║
D52n8951_p1120a06║
D52n8951_p1120a07║
D52n8951_p1120a08║
D52n8951_p1120a09║
D52n8951_p1120b01║湘宮寺碑銘簡文帝（梁）
D52n8951_p1120b02║自真人西滅。洎羅漢東遊。五明盛士。並宣北門之教。
D52n8951_p1120b03║四姓小臣。稍能南宮之學。超洙泗之濟濟。比舍衛之
D52n8951_p1120b04║洋洋。是以高簷三丈。乃為祀神之舍。連閣四周。並非
D52n8951_p1120b05║中官之宅。雪山忍辱之草。天宮陀樹之花。四照芬吐。
D52n8951_p1120b06║五衢異色。能令扶解說法。果出妙衣。鹿苑豈殊。祇林
D52n8951_p1120b07║何遠。皇太子蕭綱。自昔藩邸。便結善緣。雖銀藏蓋寡。
D52n8951_p1120b08║金地多闕。有慙四事。久立五根。泗川出鼎。尚刻之罘
D52n8951_p1120b09║之石。㟭峩作鎮。猶銘劒壁之山。矧伊福界。寧無鐫刻。
D52n8951_p1121a01║銘曰。洛陽白馬。帝釋天冠。開基紫陌。峻極雲端。實惟
D52n8951_p1121a02║爽嵦。棲心之地。譬若淨土。長為佛事。銀鋪曜色。玉礎
D52n8951_p1121a03║金光。塔如仙掌。樓疑鳳凰。珠生月魄。鍾應秋霜。鳥依
D52n8951_p1121a04║交露。幡承杏梁。窻舒意蘂。室度心香。天琴夜下。紺馬
D52n8951_p1121a05║朝翔。生滅可度。離苦獲常。相續有盡。歸乎道場。
D52n8951_p1121a06║
D52n8951_p1121a07║
D52n8951_p1121a08║
D52n8951_p1121a09║
D52n8951_p1121b01║信心銘釋僧璨（隋）
D52n8951_p1121b02║至道無難。唯嫌揀擇。但莫憎愛。洞然明白。毫𨤲有差。
D52n8951_p1121b03║天地懸隔。欲得現前。莫存順逆。違順相爭。是為心病。
D52n8951_p1121b04║不識玄㫖。徒勞念靜。圓同太虚。無欠無餘。良由取捨。
D52n8951_p1121b05║所以不如。莫逐有緣。勿住空忍。一種平懷。泯然自盡。
D52n8951_p1121b06║止動歸止。止更彌動。唯滯兩邊。寧知一種。一種不通。
D52n8951_p1121b07║兩處失功。遣有沒有。從空皆空。多言多慮。轉不相應。
D52n8951_p1121b08║絕言絕慮。無處不通。歸根得㫖。隨照失功。須㬰反照。
D52n8951_p1121b09║勝却前空。前空轉變。皆由妄見。不用求真。唯須息見。
D52n8951_p1122a01║二見不住。慎莫追尋。才有是非。紛然失心。二由一有。
D52n8951_p1122a02║一亦莫守。一心不生。萬法無咎。無咎無法。不生不心。
D52n8951_p1122a03║能隨境滅。境遂能沉。境由能境。能由境能。欲知兩叚。
D52n8951_p1122a04║元是一空。一空同兩。齊含萬象。不見精麤。寧有偏黨。
D52n8951_p1122a05║大道體𡩖。無易無難。小見狐疑。轉急轉遲。執之失度。
D52n8951_p1122a06║必入迷路。放之自然。體無去住。任性合道。逍遙絕惱。
D52n8951_p1122a07║繫念乖真。昬沈不好。不好勞神。何用疎親。欲取一乘。
D52n8951_p1122a08║勿惡六塵。六塵不惡。還同正覺。智者無為。愚者自縛。
D52n8951_p1122a09║法無異法。妄有愛著。將心用心。豈非大錯。迷生寂亂。
D52n8951_p1122b01║悟無好惡。一切二邊。良由斟酌。夢幻虚花。何勞把捉。
D52n8951_p1122b02║得失是非。一時放却。眼若不寐。諸夢自除。心若不異。
D52n8951_p1122b03║萬法一如。如如體玄。兀爾忘緣。萬緣齊觀。復歸自然。
D52n8951_p1122b04║泯其所以。不可方比。止動無動。動止無止。兩既不成。
D52n8951_p1122b05║一何有爾。究竟窮極。不存軌則。契心平等。所作皆息。
D52n8951_p1122b06║狐疑淨盡。正信調直。一切不畱。無可記憶。虛明自照。
D52n8951_p1122b07║不勞心力。非思量處。識智難測。真如法界。無他無自。
D52n8951_p1122b08║要急相應。唯言不二。不二皆同。無不包容。十方智者。
D52n8951_p1122b09║皆入此宗。宗非促延。一念萬年。無在不在。十方目前。
D52n8951_p1123a01║極小同大。意絕境界。極大同小。不見邊表。有即是無。
D52n8951_p1123a02║無即是有。若不如是。必不須守。一即一切。一切即一。
D52n8951_p1123a03║但能如此。何慮不畢。信心不二。不二信心。言語道斷。
D52n8951_p1123a04║非去來今。
D52n8951_p1123a05║
D52n8951_p1123a06║
D52n8951_p1123a07║
D52n8951_p1123a08║
D52n8951_p1123a09║
D52n8951_p1123b01║寳人銘釋曇積（後周）
D52n8951_p1123b02║余十五而尚文。三十而重勢位。值京都𠷔亂。冠冕淪
D52n8951_p1123b03║沒。海內知識。零落殆盡。乃喟然歎曰。夫以廻天倒日
D52n8951_p1123b04║之力。一旦早彫。岱山磐石之固。忽焉燼滅。定知世相
D52n8951_p1123b05║無常。浮生虚偽。譬如朝露。其停幾何。大丈夫生當降
D52n8951_p1123b06║魔。死當飼虎。如其不爾。徒生何益。不如修禪定。足以
D52n8951_p1123b07║養志。讀誦經。足以自娛。富貴名譽。徒勞人耳。乃棄其
D52n8951_p1123b08║簮弁。剃其鬚髮。衣衲杖錫。聼講談玄。戰國未寧。安身
D52n8951_p1123b09║無地。自厭形骸。甚於桎梏。思絕苦本。莫知其津。大乘
D52n8951_p1124a01║經曰。如說行者。乃名是聖不但口之所言。小乘偈曰。
D52n8951_p1124a02║能行說為正。不行何所說。若說不能行。不名為智者。
D52n8951_p1124a03║所以顏回好學。勤改前非。季路未修。懼聞後語。功勞
D52n8951_p1124a04║智擾。役神傷命。為道日損。何用多知。誓欲枯木其形。
D52n8951_p1124a05║死灰其慮。降此患累。以求虚寂乃作絕學箴。又名息
D52n8951_p1124a06║心讚。擬夫周廟。其銘曰。
D52n8951_p1124a07║法界有如意寳人焉。九緘其口。銘其膺曰。古之攝心
D52n8951_p1124a08║人也。誡之哉。誡之哉。無多慮。無多智。多智多事。不如
D52n8951_p1124a09║息意。多慮多失。不如守一。慮多知散。知多心亂。心亂
D52n8951_p1124b01║生惱。志散妨道。勿謂何傷。其苦悠長。勿言何畏。其禍
D52n8951_p1124b02║鼎沸。滴水不停。四海將盈。纖塵不拂。五岳將成。防末
D52n8951_p1124b03║在本。雖小不輕。𨵿爾七竅。閉爾六情。莫窺於色。莫聼
D52n8951_p1124b04║於聲。聞聲者聾。見色者盲。一文一藝。空中小蚋。一伎
D52n8951_p1124b05║一能。日下孤燈。英賢才藝。是為愚蔽。捨棄浮樸。躭溺
D52n8951_p1124b06║淫麗。識馬易奔。心猨難制。神既勞役。形必損斃。邪徑
D52n8951_p1124b07║終迷。修途永泥。莫貴才能。是曰惽懜。誇拙羨巧。其德
D52n8951_p1124b08║不弘。名厚行薄。其高速崩。徒舒翰卷。其用不恒。內懷
D52n8951_p1124b09║憍伐。外致怨憎。或談於口。或書於手。邀人令譽。亦孔
D52n8951_p1125a01║之醜。凡謂之吉。聖以之咎賞悅暫時。悲憂長久。畏影
D52n8951_p1125a02║畏跡。逾走逾劇。端坐樹隂。迹滅影沈。厭生患老。隨思
D52n8951_p1125a03║隨造。心想若滅。長死長絕。不死不生。無相無名。一道
D52n8951_p1125a04║虗寂。萬物齊平。何勝何重。何劣何輕。何賤何辱。何貴
D52n8951_p1125a05║何榮。澄天愧淨。皎日慙明。安夫岱嶺。固彼金城。敬貽
D52n8951_p1125a06║賢哲。斯道利貞。
D52n8951_p1125a07║
D52n8951_p1125a08║
D52n8951_p1125a09║
D52n8951_p1125b01║心王銘大士傅弘（梁大士）
D52n8951_p1125b02║觀心空王。玄妙難測。無名無相。大有神力。能滅千災。
D52n8951_p1125b03║成就萬德。體性雖空。能施法則。觀之無形。呼之有聲。
D52n8951_p1125b04║為大法將。心戒傳經。水中鹽味。色裏膠青。決定是有。
D52n8951_p1125b05║不見其形。心王亦爾。身內居停。面門出入。應物隨情。
D52n8951_p1125b06║自在無礙。所作皆成。了本識心。識心見佛。是心是佛。
D52n8951_p1125b07║是佛是心。念念佛心。佛心念佛。欲得早成。戒心自律。
D52n8951_p1125b08║淨律淨心。心即是佛。除此心王。更無別佛。欲求成佛。
D52n8951_p1125b09║莫染一物。心性雖空。貪瞋體實。入此法門。端坐成佛。
D52n8951_p1126a01║到彼岸已。得波羅蜜。慕道真士。自觀自心。知佛在內。
D52n8951_p1126a02║不向外尋。即心即佛。即佛即心。心明識佛。曉了識心。
D52n8951_p1126a03║離心非佛。離佛非心。非佛莫測。無所堪任。執空滯寂。
D52n8951_p1126a04║于此漂沈。諸佛菩薩。非此安心。明心大士。悟此玄音。
D52n8951_p1126a05║身心性妙。用無能改。是故智者。放心自在。莫言心王。
D52n8951_p1126a06║空無體性。能使色身。作邪作正。非有非無。隱顯不定。
D52n8951_p1126a07║心性雖空。能凡能聖。是故相勸。好自防慎。剎那造作。
D52n8951_p1126a08║還復漂沈。清淨心智。如世黃金。般若法藏。盡在身心。
D52n8951_p1126a09║無為泫寳。皆淺非深。諸佛菩薩。了此本心（有緣遇者。非去來今。）
D52n8951_p1126b01║秦州天水郡麥積崖佛龕銘（并序）𢈔　信（後周）
D52n8951_p1126b02║麥積崖者。乃隴底之名山。河西之靈岳。高峰尋雲。深
D52n8951_p1126b03║谷無量。方之鷲島。迹遁三禪。譬彼鶴鳴。虚飛六甲。鳥
D52n8951_p1126b04║道乍窮。羊腸或斷。雲如鵬翼。忽已垂天。樹若桂華。𮋒
D52n8951_p1126b05║能拂日。是以飛錫遙來。英杯遠至。疏山鑿洞。鬱為淨
D52n8951_p1126b06║土。拜燈王於石室。乃假馭風。禮花首於山龕。方資控
D52n8951_p1126b07║鶴。大都督李允信者。籍於宿植。深悟法門。乃於壁之
D52n8951_p1126b08║南崖。梯雲鑿道。奉為亡父造七佛龕。似刻浮檀。如攻
D52n8951_p1126b09║氷玉。容從滿月。照曜青蓮。影現須彌。香聞忉利。如斯
D52n8951_p1127a01║塵野。還開說法之堂。猶彼香山。更對安居之佛。昔者
D52n8951_p1127a02║如來追福。有報恩之經。菩薩去家。有思親之供。敢緣
D52n8951_p1127a03║斯義乃作銘曰。
D52n8951_p1127a04║鎮地鬱盤。基乾峻極。石𨵿十土。銅梁九息。百仞崖橫。
D52n8951_p1127a05║千尋松直。陰兔假道。陽烏飛翼。載[竺-二+(大/車)]疏山。穿龕駕嶺。
D52n8951_p1127a06║糺紛星漢。廻旋光景。壁累經文。龕重佛影。彫輪月殿。
D52n8951_p1127a07║刻鏡花堂。橫鐫石壁。闇鑿山梁。雷乘法鼓。樹積天香。
D52n8951_p1127a08║潄泉珉石。吹塵石牀。集靈真館。藏仙丹府。芝洞秋房。
D52n8951_p1127a09║檀林春乳。水谷銀沙。山樓石柱。異嶺共雲。同峯別雨。
D52n8951_p1127b01║冀城餘俗。河西舊風。水聲幽咽。山勢崆峒。法雲常住。
D52n8951_p1127b02║慧日無窮。方欲芥盡。不變天宮。
D52n8951_p1127b03║
D52n8951_p1127b04║
D52n8951_p1127b05║
D52n8951_p1127b06║
D52n8951_p1127b07║
D52n8951_p1127b08║
D52n8951_p1127b09║
D52n8951_p1128b01║佛衣銘（并序）劉禹錫（唐）
D52n8951_p1128b02║吾既為僧琳撰曹溪第二碑。且思所以辨六祖置衣
D52n8951_p1128b03║不傳之㫖。作佛衣銘曰。佛言不行。佛衣乃爭。忽近貴
D52n8951_p1128b04║遠。古今常情。尼父之生。土無一里。夢奠之後。履存千
D52n8951_p1128b05║祀。惟昔有梁。如象之狂。達磨救世。來為醫王。以言不
D52n8951_p1128b06║痊。因物乃遷。如執符節。行乎複𨵿。民不知官。望車而
D52n8951_p1128b07║畏。俗不知佛。得衣為貴。壞色之衣。道不在茲。由之信
D52n8951_p1128b08║道。所以為寳。六祖未彰。其出也微。既還狼荒。憬俗蚩
D52n8951_p1128b09║蚩。不有信器。眾生何歸。是開便門。非止傳衣。初心有
D52n8951_p1129a01║終。傳豈無已。物必歸盡。衣胡久恃。先終知終。用乃不
D52n8951_p1129a02║窮。我道無阿。衣于何有。其用已陳。孰非芻狗。
D52n8951_p1129a03║
D52n8951_p1129a04║
D52n8951_p1129a05║
D52n8951_p1129a06║
D52n8951_p1129a07║
D52n8951_p1129a08║
D52n8951_p1129a09║
D52n8951_p1129b01║卓錫泉銘（并序）蘇　軾（宋）
D52n8951_p1129b02║六祖初住曹溪。卓錫泉湧。清涼滑甘。贍足大眾。逮今
D52n8951_p1129b03║數百年矣。或時小竭。則眾汲于山下。今長老辨公住
D52n8951_p1129b04║山四歲。泉日湧溢。聞之嗟異。為作銘曰。祖師無心。心
D52n8951_p1129b05║外無學。有來叩者。雲湧泉落。問何從來。初無所從。若
D52n8951_p1129b06║有從處。來則有窮。初住南華。集眾偵水。水性融會。豈
D52n8951_p1129b07║有無理。引錫指石。寒泉自冽。眾渴得飲。如我說法。云
D52n8951_p1129b08║何至今。有溢有枯。泉無溢枯。溢其人乎。辨來四年。泉
D52n8951_p1129b09║水洋洋。烹煑濯灌。飲及牛羊。手不病汲。肩不病負。匏
D52n8951_p1130a01║勺瓦盂。莫知其故。我不求水。水則許我。問于祖師。有
D52n8951_p1130a02║何不可。
D52n8951_p1130a03║
D52n8951_p1130a04║
D52n8951_p1130a05║
D52n8951_p1130a06║
D52n8951_p1130a07║
D52n8951_p1130a08║
D52n8951_p1130a09║
D52n8951_p1130b01║蝶夢亝銘（并序）釋德洪（宋）
D52n8951_p1130b02║龍舒陳顯仁。和粹而喜客。慈祥而樂善。宗族朋友。皆
D52n8951_p1130b03║稱之。余以怡然居士之齋為夢蝶。而為之銘曰。
D52n8951_p1130b04║浩蕩之春。萬物𤼵飾。淮山花開。麗其風日。蛺蝶何為。
D52n8951_p1130b05║栩栩自適。朱門青鞍。羣色棊布。富貴鼎來。賔客鴛鷺。
D52n8951_p1130b06║居士欠申。蘧然而寤。歲時獻壽。舉杯怡然。墮幘一醉。
D52n8951_p1130b07║其樂也天。紛紛萬緒。成我日用。睨而視之。開𥈤之夢。
D52n8951_p1130b08║明極齋銘（并序）釋德洪（宋）
D52n8951_p1130b09║太原王健伯強名臣惠公之子皇叔嘉王之壻方壯
D52n8951_p1131a01║年。則能棄官學道。閱首楞嚴經。至餘塵尚諸學明極
D52n8951_p1131a02║即如來。歎曰。此如來之訓。而余之志也。願以明極名
D52n8951_p1131a03║其齋。而乞銘于余銘曰。
D52n8951_p1131a04║有而尋求。痴暗所囿。得而驚異。智濁之咎。濁澄暗徹。
D52n8951_p1131a05║自覺成就。如人目睛。一塵不受開。𥈤譬生。明𤼵寄根。
D52n8951_p1131a06║斂𥈤譬死。暗不能昬。聖師真慈。開此妙門。睥睨不入。
D52n8951_p1131a07║夫豈知恩。枵然丈室。中置匡牀。經行宴坐。晨燈夕香。
D52n8951_p1131a08║勿使邪念。蔽常寂光。
D52n8951_p1131a09║明極堂銘（并序）釋德洪（宋）
D52n8951_p1131b01║道人法太。少年追隨翰墨。所與游多一時顯人。晚居
D52n8951_p1131b02║衡岳一衲窮年。垂涕捫蝨。猥衰。坐睡。守糞罏。煨芋。直
D52n8951_p1131b03║名其所居為明極。取首楞嚴餘塵尚諸學。明極即如
D52n8951_p1131b04║來義欲以道人坐進此道。為之銘曰。
D52n8951_p1131b05║見明之時。此見明者。緣明開達。則見暗時。此見暗者。
D52n8951_p1131b06║不明自𤼵。見則常明。寄根成就。見豈明生。暗能昏否。
D52n8951_p1131b07║我觀明暗。尚難掩藏。豈生死門。乃欲存亡。惟道人太。
D52n8951_p1131b08║以壁為口。全機現前。不落滲漏。
D52n8951_p1131b09║昭昭堂銘（并序）釋德洪（宋）
D52n8951_p1132a01║虎城永上人游方晚。館漳水上藍。余適還太原見之。
D52n8951_p1132a02║話臨川舊游累日不厭時方解王事縱望雲山。神魂
D52n8951_p1132a03║若飛動。而亦有落葉之興。曰欲于崆峒之下。作堂昭
D52n8951_p1132a04║昭名之而乞言于余。為之銘曰。
D52n8951_p1132a05║維塵勞海。是無明窟。眾生以之。生死出沒。而此昭昭。
D52n8951_p1132a06║首出萬物。廓然十方。寂湛徧周。月雖可見。而不可求。
D52n8951_p1132a07║倩汝名之。為物之尤。一堂𭣣身。丈尋之濶。斂目大千。
D52n8951_p1132a08║都寄毫末。乃欲見見。如鹿方渴。大哉此法。明白坦夷。
D52n8951_p1132a09║昧者迷失。智者得之。故甘露滅。為作銘詩。
D52n8951_p1132b01║要默堂銘（并敘）釋德洪
D52n8951_p1132b02║南楚山水。湘西為甲。湘西法席。保寧為甲。余既幸館
D52n8951_p1132b03║于其中。無別職事一堂窅然終日臥聼樓鐘而已。則
D52n8951_p1132b04║又以今寂為甲。乃名其堂曰要默。為之銘曰。
D52n8951_p1132b05║此無比法。如難信珠。雖曰得之。非實非虛。默而未說。
D52n8951_p1132b06║豈有說乎。虜中吾趾。矢貫其膺。即烹汝父。遺我杯羹。
D52n8951_p1132b07║直中有曲。令爾當行。是法平等。無有高下。定當作佛。
D52n8951_p1132b08║普告來者。而常不輕。乃遭詬罵。其珠圓徹。內外俱定。
D52n8951_p1132b09║自牖見子。呼之聼瑩。顧其糞除。則肯受命。自是而觀。
D52n8951_p1133a01║則有綱宗。以火觸火。鍛凡聖銅。縱使自返。窒使求通。
D52n8951_p1133a02║面壁而坐。理鉏而扄。要使求者。鼻直眼橫。是為大智。
D52n8951_p1133a03║破滅無明。提婆祖以。無所嗜好。祈神求信。自貶其道。
D52n8951_p1133a04║校此兩士。則為顛倒。湘西之麓。古屋數椽。臥聼樓鐘。
D52n8951_p1133a05║餞吾華顛。謂終不說。夫豈真然。
D52n8951_p1133a06║宜獨室銘釋德洪
D52n8951_p1133a07║金沙僧道明勤道如智海。事師如小朗機。陪清眾于
D52n8951_p1133a08║宿德寮之後。別開小室。僅可容膝。日宴寂其中。昔偉
D52n8951_p1133a09║禪師在黃檗。親老積翠。其靜住政如此。人問其故。答
D52n8951_p1133b01║曰聚語。
D52n8951_p1133b02║藏六軒銘（并序）釋德洪
D52n8951_p1133b03║端首座從吾磊苴兄遊有年。方埋光彩禪林。而學者
D52n8951_p1133b04║已相仍矣。開軒于室之後。乞銘于余。余為名曰藏六。
D52n8951_p1133b05║且以諷後學事虚名為實効者耳。銘曰。
D52n8951_p1133b06║寡欲養心。以直養氣。抱其德全。龜以蟬蛻。情緣崢嶸。
D52n8951_p1133b07║欲犬怒吠。端方藏六。攫摶無地。學者闐門。佇思擬議。
D52n8951_p1133b08║如大火聚。不宿蚊蚋。我觀此老。非愚非慧。人趨所爭。
D52n8951_p1133b09║師取其棄。
D52n8951_p1134a01║俱清軒銘釋德洪
D52n8951_p1134a02║曉雲滅盡。羣山蒼然。𠋣杖凝睇。如開青蓮。夜籟以寂。
D52n8951_p1134a03║繞除流泉。曲肱而聼。如鳴朱絃。有大禪衲。不礙見聞。
D52n8951_p1134a04║以雲門印。印空成文。對是淨境。深炷罏熏。人牛兩亡。
D52n8951_p1134a05║蓑笠具存。
D52n8951_p1134a06║解空閣銘釋德洪
D52n8951_p1134a07║以色礙眼。鏟其雲山。以聲聒耳。惡禽間𨵿。有大開士。
D52n8951_p1134a08║𠋣欄微笑。以眼聞色。以耳觀鳥。石屏玉立。泉以珮鳴。
D52n8951_p1134a09║乃知解空。不離色聲。
D52n8951_p1134b01║宜獨巖銘（并序）釋德洪
D52n8951_p1134b02║余性喜笑傲。不了人之愛憎。比坐譁眾人所鄙棄。飯
D52n8951_p1134b03║餘曳杖山行。路窮則反。會意植杖。莞然一笑。響應山
D52n8951_p1134b04║谷。谷之西崦。幽奇可愛。有岩西向。洞如側罄。中有石
D52n8951_p1134b05║碪。僅容坐臥。而附巖左右。偏生脩竹。余每至此。終日
D52n8951_p1134b06║忘歸。既久因名其巖曰宜獨。乃為之銘曰。
D52n8951_p1134b07║幽巖如罄。側立山腹。中有石牀。砥平而綠。我來忘歸。
D52n8951_p1134b08║臥聼風竹。夫物得宜。如眉映目。幽居情閑。乃名宜獨。
D52n8951_p1134b09║一頃之波。清飲兩鵠。得其所哉。此詩可錄。
D52n8951_p1135a01║座右銘釋德洪
D52n8951_p1135a02║行與邪分途。居與正為鄰。于中有取舍。此外無疎親。
D52n8951_p1135a03║此為朝市者言之。肥家以忍順。全交以簡恭。好學如
D52n8951_p1135a04║不及。求名如儻來。此為山林者。言之大丈夫。當期出
D52n8951_p1135a05║生死。生死皆由心所造。心滅生死乃壞。心滅則髑髏
D52n8951_p1135a06║是水。心生則爪皮是罪。淵乎妙哉。一念不生。即入無
D52n8951_p1135a07║垢三昧。
D52n8951_p1135a08║在患難恐怖中尤宜時時念誦。
D52n8951_p1135a09║延福寺鐘銘（并序）釋德洪
D52n8951_p1135b01║梁武帝假寳公神力。見地獄相。問何以救之。寳公曰
D52n8951_p1135b02║眾生定業。不可即滅。惟聞鐘聲其苦暫息耳。武帝于
D52n8951_p1135b03║是詔天下佛廟擊鐘當舒徐其聲欲以停苦也。宜豐
D52n8951_p1135b04║李元與弟施延福院大鐘。願資延母夫人周氏壽祺
D52n8951_p1135b05║且雪夙障。余以謂李氏知所施矣。晉許遜白日仙去。
D52n8951_p1135b06║天詔書曰。赦汝不事先祖之罪。佳汝施藥呪水之功。
D52n8951_p1135b07║夫施藥呪水。脫人于苦者也。唐崔祐甫。本貴且壽以
D52n8951_p1135b08║任情殺戮。囚繫不釋。遂不壽。囚繫殺戮。置人于苦者
D52n8951_p1135b09║也。嗚呼。壽固無象。脫人之苦則增。置人于苦則損。夫
D52n8951_p1136a01║鐘之功利博大昭著者也。以之為施。周氏之辠滅壽
D52n8951_p1136a02║延。理有固然者矣。因為銘曰。
D52n8951_p1136a03║眾生大夢營黑業。玲瓏擊鐘與開𥈤。功德之大吾敢
D52n8951_p1136a04║喋。願移慈母離障結。如聲度垣即超越。孝哉伯仲俱
D52n8951_p1136a05║勇決。依仗佛力等痛切。如取寓物執券牒。願壽慈母
D52n8951_p1136a06║春在頰。如鐘常撞無盡竭。政和甲午夏五月。誰為銘
D52n8951_p1136a07║之甘露滅。
D52n8951_p1136a08║五老硯銘（并序）釋德洪
D52n8951_p1136a09║杜季楊奉使湘南。過九江見廬山而愛之。得拳石于
D52n8951_p1136b01║九嶷山之下。類五老峰。有㘭其痕如硯。季楊欣然置
D52n8951_p1136b02║几案間。名之曰五老硯。余觀之于南楚門舟中。為之
D52n8951_p1136b03║銘曰。
D52n8951_p1136b04║廬山五老。寒翠𠋣天。公嘗過之。望見垂涎。朅來幽夢。
D52n8951_p1136b05║時歷其顛。九嶷之下。得石如拳。二三君子。聚首比肩。
D52n8951_p1136b06║豈其游戲。分身則然。下有㘭處。形如玉淵。疑有神龍。
D52n8951_p1136b07║風雷播掀。以當吾硯。刷其芳鮮。醉中落筆。粲然雲煙。
D52n8951_p1136b08║我作銘詩。擘窠為䥴。袖歸中朝。為好事傳。
D52n8951_p1136b09║王𥙿之硯銘釋德洪（宋）
D52n8951_p1137a01║吾聞大梁之東郭。有硯臺焉。而自然成㘭淵。挽九江
D52n8951_p1137a02║之水以為滴。聚桐柏之色以為烟。借溫江卓筆之峰
D52n8951_p1137a03║以蘸其尖。展青天以為紙。書吾餞君之詩情與曠野
D52n8951_p1137a04║以相連。吾軰留滯南楚。思上國而未得以還轅。雖然
D52n8951_p1137a05║會當。與君握手。州橋踏月。以語湘川。是時君必折蟾
D52n8951_p1137a06║宮之桂。我亦腰金紆紫。揖讓于人主之前。此言蓋理
D52n8951_p1137a07║有固然。非狂且顛也。
D52n8951_p1137a08║石塔銘（并序）釋德洪
D52n8951_p1137a09║溈山空印禪師軾公。與余登芙蓉。謁長老從公于潮
D52n8951_p1137b01║音堂。同遊東澗。道人師粲法欽文顯預焉。空印使同
D52n8951_p1137b02║遊者。以石纍塔于澗之曲。從笑曰。連日羣鴉翔鳴。豈
D52n8951_p1137b03║此勝緣之祥耶。空印請甘露滅某銘曰。
D52n8951_p1137b04║萬峰之巔。乃有流泉。迸兩石間。雪渦回旋。嶮于三峽。
D52n8951_p1137b05║下臨玉淵。上有危石。其大如屋。可坐百夫。蘚封蒼玉。
D52n8951_p1137b06║同來六僧。五七童僕。妍鄙俱笑。響荅山谷。唯大士軾。
D52n8951_p1137b07║約束長幼。疊石為塔。團團層秀。於一食頃。談笑而就。
D52n8951_p1137b08║其願伊何。天子萬壽。山禽何知。羣飛和鳴。物不虚應。
D52n8951_p1137b09║勝事克成。咨爾東阿。地祇山靈。護持此塔。使長聼經。
D52n8951_p1138a01║明白庵銘（并序）釋德洪（宋）
D52n8951_p1138a02║余世緣深重。夙習羈縻。好論古今治亂是非成敗。交
D52n8951_p1138a03║遊多譏訶之。獨陳瑩中曰。于道初不相妨。譬如山川
D52n8951_p1138a04║之有飛雲。草木之有華滋。所謂。秀媚精進。余心知其
D52n8951_p1138a05║戲。然為之不已。大觀元年春。結菴于臨川。名曰明白。
D52n8951_p1138a06║欲痛自治也。瑩中聞之。以偈見寄曰。菴中不著毗耶
D52n8951_p1138a07║坐。亦許靈山問法人。便謂世間憎愛盡。攢眉出社有
D52n8951_p1138a08║誰瞋。于是堤岸輒决。又復滾滾多言。然竟坐此得罪。
D52n8951_p1138a09║出九死而僅生。恨識不知微。道不勝習。乃𭣣招䰟魄。
D52n8951_p1138b01║料理初心為之銘曰。
D52n8951_p1138b02║雷霆𤼵聲。萬國春曉。聞者不言。心得意了。木落霜清。
D52n8951_p1138b03║水歸沙在。忽然震驚。聞者駭怪。合妙日用。如春雷霆。
D52n8951_p1138b04║背覺合塵。如冬震驚。萬機俱罷。隨緣放曠。尚無了知。
D52n8951_p1138b05║安有倒想。永惟此恩。研味其㫖。一菴𭣣身。以時臥起。
D52n8951_p1138b06║語默不昧。絲毫弗差。蒙難而著。隨孚于嘉。
D52n8951_p1138b07║圓同庵銘釋德洪
D52n8951_p1138b08║空印之菴。圓何所同。睨而視之。同太虚空。弗設戶牖。
D52n8951_p1138b09║無南北東。而庵中人。來無所從。廓然現前。以道為容。
D52n8951_p1139a01║我此法界。遇緣即宗。自受用境。出生無窮。使令服玩。
D52n8951_p1139a02║地獄天宮。各各無礙。如空行風。我非文殊。齒豁頭童。
D52n8951_p1139a03║以問法來。罄折其躬。而師應機。如隨叩鐘。聊觀此老。
D52n8951_p1139a04║游戲神通。不起于座。瞬兩漆瞳。以大千界。置于針鋒。
D52n8951_p1139a05║以香水海。藏于𥈤中。一切人天。之與魚龍。不覺不知。
D52n8951_p1139a06║如盲如聾。萬像懽呼。聲摩蒼穹。天魔外道。以手擣胷。
D52n8951_p1139a07║欲折困之。面為𤼵紅。如環輪上。尋其始終。于是雌伏。
D52n8951_p1139a08║仰此法雄。我雖衰退。氣猶如虹。未甘見刪。終依禪叢。
D52n8951_p1139a09║斯文之作。蕩除執封。當以理勝。文則非工。溈山之陰。
D52n8951_p1139b01║磐石可礱。書以刻之。昭示童蒙。
D52n8951_p1139b02║覺菴銘（并序）釋德洪
D52n8951_p1139b03║道人聞公以四威儀為庵。而以覺名之。隨身叢林之
D52n8951_p1139b04║別名也。余游此菴中微塵數劫。適今始讀其號。如人
D52n8951_p1139b05║靜坐忽見鼻端。心知之而不可以語人名之所解。又
D52n8951_p1139b06║如風中鼓槖。雖有神禹之知。莫能分別。特相視一笑
D52n8951_p1139b07║而已。銘曰。
D52n8951_p1139b08║明暗色空成住壞。即大寂滅究竟覺。居以名庵是增
D52n8951_p1139b09║語。而我銘之添注脚。如湯消氷無別氷。氷湯之相未
D52n8951_p1140a01║全脫。何如睡足百事懶。軒納林光鳥聲樂。當知今在
D52n8951_p1140a02║衡岳中。門外今無覺衡岳。道人撫掌笑軒渠。注經不
D52n8951_p1140a03║必居牛角。
D52n8951_p1140a04║如庵銘（并序）釋德洪
D52n8951_p1140a05║吾鄉日公謂余曰。吾以經行坐臥為庵。以分別塵勞
D52n8951_p1140a06║為如。且求銘。銘曰。
D52n8951_p1140a07║日用現前。隨眠煩惱。去之即生。如石下草。葢其妄覺。
D52n8951_p1140a08║取舍顛倒。小根怖之。氷炭懷抱。我以慧眼。燕坐默觀。
D52n8951_p1140a09║一切異相。如珠走盤。是時日公。非內非外。是非死生。
D52n8951_p1140b01║合成一塊。
D52n8951_p1140b02║夢庵銘（并序）釋德洪
D52n8951_p1140b03║弛擔假寐入大槐之宮嘗王者樂。覺來欠申炊未及
D52n8951_p1140b04║熟耳。輟薪得鹿。翳諸隍中。俄而忘之意以為夢且行
D52n8951_p1140b05║且詠路人用其語而得鹿一以為虚一以為實。此世
D52n8951_p1140b06║間之論也。夢中無女色而欲成辦非實非虚此出世
D52n8951_p1140b07║間之論也。衡岳素公。高行著叢林。寄傲一庵。而以夢
D52n8951_p1140b08║名。銘曰。
D52n8951_p1140b09║一境圓通。而法成辦。五根不行。而意自幻。晝思夜境。
D52n8951_p1141a01║塵劫無間。而𥈤開斂。初不出眼。知誰妙觀。鏡于心宗。
D52n8951_p1141a02║以世較夢。乃將無同。為魚泳波。為蝶翔空。在素曲肱。
D52n8951_p1141a03║吉祥止躬。即庵是夢。問井得水。即夢是菴。緣飯識米。
D52n8951_p1141a04║于一意地。無能無二。若見主人。夢庵俱棄。
D52n8951_p1141a05║朴庵銘
D52n8951_p1141a06║履長老禪。而色貴白。老禪有終。白不受色。道人游方。
D52n8951_p1141a07║學至無學。如役六用。則思返朴。有山可看。有飯可飽。
D52n8951_p1141a08║乃笑諸方。何必百巧。罏煙未殘。跏趺袖手。雪窻無晴。
D52n8951_p1141a09║鳥啼清晝。
D52n8951_p1141b01║癡人遂落想晴窻啼鳥之間矣。
D52n8951_p1141b02║癡菴銘（并序）釋德洪
D52n8951_p1141b03║眾生以貪瞋癡為三毒。三毒之過。能致生死。諸佛以
D52n8951_p1141b04║戒定慧。方便觀照。而用治之。余至龍山。翊道人引余
D52n8951_p1141b05║坐于明窻淨室之間。曰此吾癡菴也。翊頎然秀𤼵。論
D52n8951_p1141b06║議精到。余不見其癡之相。山雲朝升壁。月夜挂翛然。
D52n8951_p1141b07║無營余不見其癡之理。禪者方以精嚴黠慧。自矜機
D52n8951_p1141b08║辨。逸羣勝物。其肯甘為癡哉。顧虎頭之癡於畫。王述
D52n8951_p1141b09║之癡于不言。率為世傳。是好名之癡也。上人冺冺與
D52n8951_p1142a01║眾臥起不知人間是非榮辱貴賤功利如三世諸佛
D52n8951_p1142a02║之白牯。可謂之癡。雖以自志。然余以謂其未能絕對。
D52n8951_p1142a03║余為之銘。又可乎。上人之癡。不事于名。則余之銘。于
D52n8951_p1142a04║義未失。銘曰。
D52n8951_p1142a05║導師黠慧。出三界癡。于無癡中。致眾生疑。未若翊禪。
D52n8951_p1142a06║淡然無為。以癡為庵。聊以戲之。亦有癡侶。論癡要訣。
D52n8951_p1142a07║若見大智。紅爐片雪。
D52n8951_p1142a08║墮庵銘釋德洪
D52n8951_p1142a09║心非言傳。則無方便。以言傳之。又成瑕玷。葢言不言。
D52n8951_p1142b01║俱名污染。飲光華笑。智海簟卷。非言不言。驚如掣電。
D52n8951_p1142b02║異哉曹山。法幢特建。以墮一字。雪諸情見。在聖非貴。
D52n8951_p1142b03║在凡非賤。雜之不藏。著之難辨。二乘骨驚。十地魂戰。
D52n8951_p1142b04║而解空子。乃圓笑靨。善刀藏之。不露鋒燄。不動聲氣。
D52n8951_p1142b05║降伏魔怨。
D52n8951_p1142b06║懶菴銘（并序）釋德洪
D52n8951_p1142b07║放似狂。靜似懶。學者未得其真而先得其似。山林雲
D52n8951_p1142b08║壑之人。狂放一致。靜懶同用。然胷次涇渭。笑時真率
D52n8951_p1142b09║瞭然得于眉𥈤之間。融懶亦能負米。瓚懶亦能拭涕。
D52n8951_p1143a01║安懶亦能牧牛。未能真懶也者。南州仁公。以勃窣為
D52n8951_p1143a02║精進。以哆和為簡靜。以臨高眺遠未忘情之語。為文
D52n8951_p1143a03║字禪然則結菴自藏而名以懶。殆非苟然。甘露滅為
D52n8951_p1143a04║作銘曰。
D52n8951_p1143a05║惟融與安。品坐客瓚。于禪林中。是謂三懶。秀媚精進。
D52n8951_p1143a06║辨慧擔板。惟道人仁。俱透此患。水不洗水。眼不見眼。
D52n8951_p1143a07║以之名菴。葢亦泡幻。鳥啼華笑。日用成辦。睡起密傳。
D52n8951_p1143a08║露芽一盞。
D52n8951_p1143a09║喧寂庵銘（并序）釋德洪
D52n8951_p1143b01║高安居士王詢溫甫。和易寡欲。靖專無營。特刻意事
D52n8951_p1143b02║佛。精嚴弗懈。雖年運往矣。而視聼聰明。惟履無玷故。
D52n8951_p1143b03║聲稱閭里。雲菴道價值天下。元豐間游金陵。舒王捨
D52n8951_p1143b04║第為寺。以延叢林。號內外護。元祐初。退休來歸。說法
D52n8951_p1143b05║于洞山九峰。溫甫忘冠巾而師事之。其法嗣佛照禪
D52n8951_p1143b06║師。惠泉者與之交善自泉住上都名剎。士大夫有稀
D52n8951_p1143b07║見之者。而與溫甫日親。法喜偈語。酬唱不絕豈所謂
D52n8951_p1143b08║千里同風者乎。政和七年秋。結制對其所居。名曰喧
D52n8951_p1143b09║寂。余適以事至訪之。溫甫方負暄閱經。置卷坐語。語
D52n8951_p1144a01║少而理多。于是自媿。羈官四方。畏首尾。思蟬蛻垢紛。
D52n8951_p1144a02║縱浪閒曠。而不可得。乃銘其庵而去。銘曰。
D52n8951_p1144a03║孰談無生。惟老居士。孰為聼徒。團欒妻子。以諸塵勞。
D52n8951_p1144a04║而作佛事。視其家風。老龐是似。名聞諸方。流軰追崇。
D52n8951_p1144a05║餘四十年。一節保躬。老則結屋。置闤闠中。即喧而寂。
D52n8951_p1144a06║葢將無同。賢哉斯人。不二于物。蹇寓于世。莫知歸宿。
D52n8951_p1144a07║我睨而視。亦見彷彿。出生太虛。陶鑄魔佛。
D52n8951_p1144a08║破塵菴銘（并序）釋德洪（宋）
D52n8951_p1144a09║道人堪師。菴于水西南臺之下。名曰破塵菴。為之銘
D52n8951_p1144b01║曰。
D52n8951_p1144b02║取大經卷。破此一塵。何以破之。智為斧斤。塵非斷空。
D52n8951_p1144b03║可破非有。了然而知。空亦不受。異哉湘麓。菴此老堪。
D52n8951_p1144b04║視其菴名。如車指南。堪雖可即。語默弗及。如指自解。
D52n8951_p1144b05║如眼自覿。
D52n8951_p1144b06║甘露滅齋銘（并序）釋德洪
D52n8951_p1144b07║政和四年春余還自海外。過衡岳。謁方廣譽禪師。館
D52n8951_p1144b08║于靈源閣之下。因名其居曰甘露滅。道人法太請曉
D52n8951_p1144b09║其說。余曰三祖北齊天平二年。得法于少林。隱于𡷗
D52n8951_p1145a01║山。終身不言姓氏。老安隋文帝開皇七年。括天下私
D52n8951_p1145a02║度僧尼驗勘。安曰。本無名。遂遁于嵩山。二大老厭名
D52n8951_p1145a03║迹之累。而精一其道葢如此。余寔慕之。乃為之銘曰。
D52n8951_p1145a04║吾聞甘露。食之長生。而寂滅法。乃有此名。寂滅而生。
D52n8951_p1145a05║谷神不死。唯佛老君。其意如此。我本超放。憂患纏之。
D52n8951_p1145a06║今知脫矣。鬚髮伽梨。安遁嵩少。璨逃潛霍。是故覺範。
D52n8951_p1145a07║老于衡岳。山失孤峻。玉忘無瑕。當令舌本。吐青蓮華。
D52n8951_p1145a08║
D52n8951_p1145a09║
D52n8951_p1145b01║雲居菴銘（并序）釋明本（元）
D52n8951_p1145b02║天地之氣。凝而為雲。動則彌布十虛。靜則卷歸無所。
D52n8951_p1145b03║物其似之。三界如雲也。萬法如雲也。卷舒不定。開合
D52n8951_p1145b04║無時。推而窮之。則道人之心。亦如雲也。道人所居。亦
D52n8951_p1145b05║如雲也。無意而行。隨處而寓。曾何有為于世哉。乘月
D52n8951_p1145b06║二禪。素服杜多行。鑿巖闢址。縛屋于七寳山之陰。扁
D52n8951_p1145b07║曰雲居。乃有得于理也。乞銘于幻住道人。乃屬其銘
D52n8951_p1145b08║曰。
D52n8951_p1145b09║八荒一雲。天地一廬。寥寥四壁。孰與同居。以雲之舒。
D52n8951_p1146a01║彌綸十虗。以雲之卷。𭣣入無餘。道人住處。豈同舒卷。
D52n8951_p1146a02║牕牖不扄。戶庭深遠。清風徘徊。明月繾綣。雲間僧閑。
D52n8951_p1146a03║水流石轉。萬法不到。柴關自掩。
D52n8951_p1146a04║懶禪室銘（并序）釋明本
D52n8951_p1146a05║余嘗譏世之尚懶者。謂處俗必盡其義。入真當盡其
D52n8951_p1146a06║道。盡義。則務四民之役。盡道。乃營六度之勤。聖賢不
D52n8951_p1146a07║能免也。苟尚懶。則二途俱失。豈道人之所用心哉。或
D52n8951_p1146a08║者謂禪者之學。乃懶之尤者也。何則。其忘形骸于休
D52n8951_p1146a09║歇之地。滅情妄于空寂之門。冺見聞于解脫之淵。絕
D52n8951_p1146b01║去來于不動之域。𭣣視而色不惑其目。返聼而聲不
D52n8951_p1146b02║亂其耳忘緣而境不入其心。息慮而事不遷其念。則
D52n8951_p1146b03║其混世之跡飄然若行空之雲。廓爾如流澗之月。得
D52n8951_p1146b04║非懶之尤者乎。余曰。據爾之言。似非懶者之能事。徒
D52n8951_p1146b05║見其四體不勤。宴休閒逸。政恐勤勞于事者。莫之能
D52n8951_p1146b06║及也。南屏書記恭行已需余以懶禪室銘。因以或者
D52n8951_p1146b07║之言告之恭曰非也。世有不為者。有無為者。不為之
D52n8951_p1146b08║者。雖強使其為而不肯為也。無為之者。雖欲為之而
D52n8951_p1146b09║無所為也。二者皆似懶而非懶也。吾之懶禪異于是。
D52n8951_p1147a01║非不為也。非無為也。才涉名言。則不得為懶矣。欲知
D52n8951_p1147a02║吾懶之至要雖成佛。亦有所不願。又何禪之願焉余
D52n8951_p1147a03║乃為之銘曰。
D52n8951_p1147a04║吾之懶即禪兮。聖眼莫窺。吾之懶非禪兮。凡心那知。
D52n8951_p1147a05║雪嶺之六載高臥兮。徒自勞疲。少室之九年壁觀兮。
D52n8951_p1147a06║妄自驅馳。濟北之金剛王兮。亂鳴𤍠碗。德嶠之木上
D52n8951_p1147a07║座兮。何異蒿枝。總不入此行戶兮。自遊自嬉。三界無
D52n8951_p1147a08║事兮。萬法何羈。既非不為兮。尤非無為。毘婆尸佛早
D52n8951_p1147a09║留心兮。罔逃達者之譏。習懶成癖兮。舉世莫醫。千七
D52n8951_p1147b01║百人之豪唱絕呌兮。徒自鍼錐。我懶我禪兮。如獅子
D52n8951_p1147b02║獨行不求伴侶。從教門外打之遶者。吁嗟其已而已
D52n8951_p1147b03║而。