D55n8954_p0142a06║第七卷
D55n8954_p0142a07║令生事善故作是說
D55n8954_p0142a08║妙玄云。今明漸道之初。即三藏教。教云。求佛當三阿
D55n8954_p0142a09║僧祗刼修六度行。百刼種相。乃可得佛。欲令生事善。
D55n8954_p0142a10║故作是說。欲求佛者改惡從善。善立教廢。即便破曰。
D55n8954_p0143b01║豈有菩薩不斷結惑而得菩提。毒器不任貯食。此教
D55n8954_p0143b02║即廢。
D55n8954_p0143b03║雖修性念處而不斷結
D55n8954_p0143b04║四教義云。生𫥢率院天者。捨閆浮之報。上生此天。為
D55n8954_p0143b05║諸天師在於此天用三種念處修八勝處。為欲伏結
D55n8954_p0143b06║清淨。下閆浮提神通變化。降伏天魔。四辯說法。破諸
D55n8954_p0143b07║外道及一切眾生也。此猶屬中忍之位。問曰。菩薩何
D55n8954_p0143b08║意從初發心伏結。至此伏而不斷耶。答曰。若斷結。即
D55n8954_p0143b09║不得受生化物。觀無常伏結令諸煩惱脂消。用清淨
D55n8954_p0143b10║心修行六度。令諸功德肌長也。
D55n8954_p0144a01║無脂肥羊
D55n8954_p0144a02║輔行引大論云。此菩薩雖有上妙五欲。不生貪着。以
D55n8954_p0144a03║有無常等觀故。譬如有王。有一大臣自覆藏罪。王欲
D55n8954_p0144a04║罰罪。語言。若得無脂肥羊。當赦汝罪。大臣有智。繫一
D55n8954_p0144a05║羊。養以水草。日日三時以狼怖之羊雖得養。肥而無
D55n8954_p0144a06║脂。王問。云何得爾。答以上事。菩薩亦爾。見無常空狼。
D55n8954_p0144a07║令結使脂消。而功德身肥。
D55n8954_p0144a08║會釋二論斷伏不同
D55n8954_p0144a09║輔行云。三十四心者。今取論意與諸經論明斷少別。
D55n8954_p0144a10║大論中云。下地諸惑因時未斷。至樹下時。乃以九地
D55n8954_p0144b01║九品思惑。通名一九。故云三藏菩薩位同凡夫。以九
D55n8954_p0144b02║無礙九解脫合為十八。見道中八忍八智合為十六
D55n8954_p0144b03║心。總前合為三十四心。俱舍婆沙意云。下八地惑修
D55n8954_p0144b04║初禪時先以斷竟。唯非想地九品見思全在。用九無
D55n8954_p0144b05║碍九解脫。以根勝故。不復更修下八地定。不同聲聞
D55n8954_p0144b06║亦異緣覺。此與俱舍不同。什公飜譯及龍樹意。俱不
D55n8954_p0144b07║應悞。不同意者。今且以一意消通。令二論理齊。俱舍
D55n8954_p0144b08║取修禪時已斷惑竟。不復更斷。智論依餘部。雖有漏
D55n8954_p0144b09║斷。未名為斷。至菩提樹但斷非想八地。俱得名為無
D55n8954_p0144b10║漏。但是從部得名不同。故使二論用義不等。
D55n8954_p0145a01║證四真諦方斷塵沙
D55n8954_p0145a02║別行玄云。言三十四心正習俱盡者。頓證羅漢及以
D55n8954_p0145a03║支佛。亦三十四心無間而得。但不以此頓盡正習。一
D55n8954_p0145a04║言於習。有見思習。及塵沙習。菩薩修學塵沙法門。治
D55n8954_p0145a05║其劣慧。於一一門用四諦觀伏其正使。於一一門六
D55n8954_p0145a06║度行熏見思習。故樹王下三十四心於塵沙法上證
D55n8954_p0145a07║四真諦。故令正使及二習氣俱時而盡。故能二諦皆
D55n8954_p0145a08║究竟也。方異三乗弟子。徧彰佛眼佛智。
D55n8954_p0145a09║十種小劫
D55n8954_p0145a10║法𢿘云。一時。二年。三月。四半月。五日。六夜。七剎那。八
D55n8954_p0145b01║怛剎那。九臈縛。十目呼剌多。
D55n8954_p0145b02║拂石芥子刼
D55n8954_p0145b03║輔行引金光明云。梵天三銖天衣。三年一拂。拂盡畟
D55n8954_p0145b04║方四十里石。以為小刦。八十里盡。以為中刦。百二十
D55n8954_p0145b05║里盡。名為大刦。不於如此刦𢿘修學。不名菩薩。又云。
D55n8954_p0145b06║有一里刦。二里刦。乃至萬里刦。又云有大方城。周四
D55n8954_p0145b07║十里。滿中芥子。不槩令平。百年取一。盡名為刦。經刦
D55n8954_p0145b08║無𢿘。名阿僧祗。
D55n8954_p0145b09║從古釋迦緣
D55n8954_p0145b10║四教義云。發菩提心者。如釋迦牟尼菩薩。於過去世
D55n8954_p0146a01║為陶師。值釋迦牟尼佛。供養彼佛。又見彼佛智慧第
D55n8954_p0146a02║一弟子名舍利弗。神足第一弟子名目犍連。多聞侍
D55n8954_p0146a03║者名阿難。爾時陶師供養佛已。即便發菩提心。作是
D55n8954_p0146a04║誓願。願未來世我得作佛。還名釋迦牟尼。智慧弟子
D55n8954_p0146a05║名舍利弗。神足弟子名目犍連。多聞侍者還名阿難。
D55n8954_p0146a06║佛可其願。從是初發菩提心。即慈悲四弘誓願發也。
D55n8954_p0146a07║不生三惡道位不退等
D55n8954_p0146a08║文句云。約位行念論不退。應四句分別。不生三惡道
D55n8954_p0146a09║位不退不生邊地。諸根完具。不受女身。即行不退。當
D55n8954_p0146a10║識宿命。即念不退。具此名阿鞞䟦致地。三藏義也。若
D55n8954_p0146b01║六心已前。輕毛菩薩。信根未立。其位猶退。七心已上。
D55n8954_p0146b02║從初地至六地。不退為凡夫二乗。名位不退。雖正使
D55n8954_p0146b03║已盡。而未能徧修萬行。其行猶退。至七地名行不退。
D55n8954_p0146b04║而猶起二乗念。故有念退。至八地道觀雙流。入法流
D55n8954_p0146b05║水。名念不退。此名阿鞞䟦致。此乃三乗共十地之義
D55n8954_p0146b06║耳。地師云。十住是證不退。十行是位不退。十回向是
D55n8954_p0146b07║行不退。十地是念不退。此是別教義。若華嚴明初住。
D55n8954_p0146b08║得如來一身無量身。具三不退。此圓教不退。此是一
D55n8954_p0146b09║實事。妙樂云。第三祗橫得三不退故。離五障時。三義
D55n8954_p0146b10║俱得。即是第三僧祗。通至百刦。通是三不退也。至此
D55n8954_p0147a01║名為上忍故。
D55n8954_p0147a02║既云斷惑故知通佛行因之相
D55n8954_p0147a03║妙玄云。迹因多種。或言昔為陶師。值先釋迦佛。三事
D55n8954_p0147a04║供養。藉草。然燈。石密漿。發口得記。父母。名字。弟子。侍
D55n8954_p0147a05║人。皆如先佛。即是初阿僧祗發心既不明斷惑。知是
D55n8954_p0147a06║三藏行因之相也。或言昔為摩納。值然燈佛。五華奉
D55n8954_p0147a07║散。布髮掩泥。躍身虗空。得無生忍。佛與受記。號釋迦
D55n8954_p0147a08║文。大品亦云華嚴城內得記。義與此同。竝云斷惑。故
D55n8954_p0147a09║知通佛行因之相也。或言昔為寳海梵志。刪提嵐國
D55n8954_p0147a10║寳藏佛所行大精進。十方佛送華供養。既為寳藏佛
D55n8954_p0147b01║父。又是彌陀之師。稱其功德。不可思議故知別圓行
D55n8954_p0147b02║因之相。
D55n8954_p0147b03║三祗等義
D55n8954_p0147b04║輔行引俱舍云。於三無𢿘刼各供養七萬。又如次供
D55n8954_p0147b05║養五六七千佛。釋曰。初僧祗初。供養七萬五千佛。二
D55n8954_p0147b06║僧祗。七萬六千。三僧祗。七萬七千。頌曰。三無𢿘刼滿。
D55n8954_p0147b07║逆次逢勝觀。然燈寳髻佛。初釋迦牟尼。釋曰。第一僧
D55n8954_p0147b08║祗值釋迦牟尼。第一僧祗滿值寳髻佛。第二滿值然
D55n8954_p0147b09║燈佛。第三滿值勝觀。大論第二僧祗名𦋺那尸棄。第
D55n8954_p0147b10║三名毘婆尸者。彼此音異。
D55n8954_p0148a01║種相不拘前後
D55n8954_p0148a02║輔行云。初種何相。答。有云初種足下平。初安立故。然
D55n8954_p0148a03║後種餘相。有云。紺眼。先以大悲視眾生故。雖有此語。
D55n8954_p0148a04║義不必然。合時便種。理無前後。
D55n8954_p0148a05║福義多途
D55n8954_p0148a06║輔行云。一思多思。答。一思種一相。一相用百福。問。幾
D55n8954_p0148a07║許為一福。答。有云輪王於四天下自在為一福。有云。
D55n8954_p0148a08║如帝釋於二天自在為一福。有云。乃至六天。有云除
D55n8954_p0148a09║補處。餘一切人所有為一福。有云。大千眾生共為一
D55n8954_p0148a10║福。有云。大千眾生盲。能治得差為一福。有云。大千人
D55n8954_p0148b01║服毒。治得差為一福。有云。大千人死。救得為一福。有
D55n8954_p0148b02║云。一切人破戒見。能為說法。令捨是事為一福。有云。
D55n8954_p0148b03║無可譬。菩薩入第三祗。心思大行種相因緣。故福無
D55n8954_p0148b04║量。唯佛能知。論二十二云。菩薩修十善各有五心。
D55n8954_p0148b05║六度滿相
D55n8954_p0148b06║輔行云。六度行者。菩薩修此六度。各有滿時。初言檀
D55n8954_p0148b07║滿者。如釋迦菩薩本作王。名毗尸。得歸命救護陀羅
D55n8954_p0148b08║尼。視諸眾生如母𢜤子。是時天帝知命將終。求佛問
D55n8954_p0148b09║疑。徧求不得。卻還天宮愁憂苦惱。時天巧師。名毗首
D55n8954_p0148b10║羯磨。問天主言。何以愁惱。答言。我求一切知人。而不
D55n8954_p0149a01║能得。毗首言有大菩薩滿足六度。不久成佛。天主偈
D55n8954_p0149a02║答。菩薩發大心。魚子菴羅華。三事因時多。成果時甚
D55n8954_p0149a03║少。毗首答言。優尸那種六度滿足。不久成佛。帝釋言。
D55n8954_p0149a04║當往試之。是菩薩不。汝作鴿。我作鷹。汝便詐怖入王
D55n8954_p0149a05║腋下。毗首言。是大菩薩。云何以是事惱之。釋云。我亦
D55n8954_p0149a06║無惡心。如真金須試。即如所說。變入王腋。舉身戰懼。
D55n8954_p0149a07║動目作聲。眾人皆言。是王大仁慈。一切宜救護。如是
D55n8954_p0149a08║鴿小鳥。歸之如入舍。菩薩相如是。作佛必不久。是時
D55n8954_p0149a09║鷹在近樹。而語王言。還我鴿來。王言。我前受此鴿。非
D55n8954_p0149a10║是汝前受。我先發願度一切眾生。鷹言欲度一切眾
D55n8954_p0149b01║生。我非一切眾生耶。而何奪我食。王言。汝須何食。我
D55n8954_p0149b02║先作誓。若有眾生來歸我者。必救護之。鷹言。我須新
D55n8954_p0149b03║肉𤍠血。王云。無不由殺得之。云何殺一與一。思惟心
D55n8954_p0149b04║定。而說偈言。是我此肉身。恒受老病死。不久當臭爛。
D55n8954_p0149b05║彼須我當與。持刀自割股肉而授與之。鷹言須逐道
D55n8954_p0149b06║理。令輕重等。勿見欺也。王言。持秤來稱鴿。如言稱之。
D55n8954_p0149b07║鴿身轉重。王肉轉輕。乃至身盡。諸臣親戚卻諸看人。
D55n8954_p0149b08║王今如此。無可看也。王言任看。若有成佛道。當忍此
D55n8954_p0149b09║大事。王以血塗手攀秤欲上。盡對於鴿鷹言。何用如
D55n8954_p0149b10║此以鴿還我。王言。䘮身無量。今是求易佛道之時。肉
D55n8954_p0150a01║盡筋斷。欲上而墮乃自責言。汝須堅固。勿得迷悶。眾
D55n8954_p0150a02║生墮憂海。應救護之。何為懈怠。尚不及地獄之苦十
D55n8954_p0150a03║六分一。我特精進。猶患此苦。何況地獄中無有智慧
D55n8954_p0150a04║者。時諸天讚言。為小鳥能爾。時天地六動。海水揚波。
D55n8954_p0150a05║枯木生華。天雨香水。諸佛來讚。必成佛也。鷹與鴿言。
D55n8954_p0150a06║是真菩薩。毗首言。天主。汝有神力。可令彼平復。釋言。
D55n8954_p0150a07║不須我也。王自作誓感發一切。帝釋語王言。心不惱
D55n8954_p0150a08║耶。王言。我心歡喜。不惱不沒。釋云。誰當信汝。菩薩言。
D55n8954_p0150a09║若心不惱以求佛道者。使平復如故。語已平復。人天
D55n8954_p0150a10║見之皆大悲喜。歎未曾有。必當作佛。我當供養。尸滿
D55n8954_p0150b01║相者。如須陀摩王。是王精進。常依實語。欲入園遊戲。
D55n8954_p0150b02║始出城門。有一婆羅門來從我乞云。王是福德人。愍
D55n8954_p0150b03║我貧窮。王言。須待我還。適至園中。有兩翅鳥王名曰
D55n8954_p0150b04║鹿足。與山神共誓。取一千王。已得九百九十九王。唯
D55n8954_p0150b05║少須陀摩王。從空飛來。捉將王去。諸女號哭。哀動一
D55n8954_p0150b06║園。鹿足捉王至所住處。置諸王中。須陀摩王涕零如
D55n8954_p0150b07║雨。鹿足言。大剎利。汝何啼泣猶如小兒。人生有死。合
D55n8954_p0150b08║會有離。須陀答言。我不畏死。自恨生來不曾妄語。而
D55n8954_p0150b09║今失信。許婆羅門行施辜負宿心。自招欺罪。是故啼
D55n8954_p0150b10║耳。鹿足言還去。七日施竟。便就死。若不來者。我有力
D55n8954_p0151a01║取。王還。恣心布施。立太子為王。大會人民。王乃謝云。
D55n8954_p0151a02║我智不周。小不如法。當見瞋怒。我今身非己有。當去。
D55n8954_p0151a03║人民親戚留之。願王留意垂蔭此國。勿以鹿足鬼王
D55n8954_p0151a04║為慮也。當設鐵舍奇兵衛護。鹿足雖神。而不畏之。王
D55n8954_p0151a05║說偈言。實語第一戒實語升天梯。實語小人大。妄語
D55n8954_p0151a06║入地獄。我今守實語。寧失身壽命。於是發去。至鹿足
D55n8954_p0151a07║所。見來歡喜。汝實語人。不失信要。人皆惜命。脫竟還
D55n8954_p0151a08║來。汝是大人。時須陀王廣讚實語。呵責妄語。鹿足聞
D55n8954_p0151a09║之。信心清淨。語須陀言。汝能說此。今相放捨諸王各
D55n8954_p0151a10║還本國。如是語已。諸王各去。（云云）。忍成相者。如羼提
D55n8954_p0151b01║仙人。在於林間修行忍辱。時柯利王。將諸綵女入園
D55n8954_p0151b02║遊戲。飲食訖已。王少睡息。諸女采華。於其林間見此
D55n8954_p0151b03║仙人。加敬禮拜。在一面立。爾時仙人為諸女人讚歎
D55n8954_p0151b04║慈忍。其言美妙。聽者忘厭。久而忘去。王眠覺已。不見
D55n8954_p0151b05║諸女。抜劒逐蹤。見女在於仙人前立。嫉妬隆盛。恚目
D55n8954_p0151b06║奮劒而擬仙人。汝作何事。仙人答言。我修慈忍。王言。
D55n8954_p0151b07║我今試汝。當以利劒斬截手足及以耳鼻。若不瞋者。
D55n8954_p0151b08║乃知修忍。仙言任意。王即抜劒截其手足。及以耳鼻。
D55n8954_p0151b09║而問之言。汝心動不。答言。我修慈忍。心不動也。王言。
D55n8954_p0151b10║汝一身在此。無有勢力。雖口言不動。誰當信者。是時
D55n8954_p0152a01║仙人即作誓言。若我實是修慈忍者。血當為乳。即變
D55n8954_p0152a02║為乳。王大驚走。將諸綵女而去。時林中龍神。為此仙
D55n8954_p0152a03║人雨雷電霹靂。𦤺王毒害。遂不還宮。精進滿相者。如
D55n8954_p0152a04║好施太子求如意珠。如第一卷末。得珠墜海。而抒大
D55n8954_p0152a05║海。正使筋骨枯盡。終不懈廢。誓得如意以給眾生。濟
D55n8954_p0152a06║其身苦。諸天問之。答云。生生不休。諸天見此精進。助
D55n8954_p0152a07║其抒海。海水減半。諸龍見海水減。恐海乹竭。送珠與
D55n8954_p0152a08║之。禪滿相者。如螺髻仙人。名尚闍𥠖。有人畵像作僧。
D55n8954_p0152a09║形者非。得第四禪。出入息斷。坐一樹下。兀然不動。鳥
D55n8954_p0152a10║見不動。謂之為木。即於仙人髻中生卵。仙人定起。覺
D55n8954_p0152b01║其頂上有於鳥[卯-ㄗ+(ㄗ@、)]。即自思惟。我若起行。鳥母永不復
D55n8954_p0152b02║來。鳥[卯-ㄗ+(ㄗ@、)]必壞。即更入禪定。至鳥子飛去。爾乃起行。般
D55n8954_p0152b03║若滿相者。如劬嬪大臣。分閆浮提地以為七分。城邑
D55n8954_p0152b04║聚落皆使均等。為息諍故。
D55n8954_p0152b05║三十二相
D55n8954_p0152b06║法界次第云。今此三十二通云相者。相名有所表發。
D55n8954_p0152b07║𭣄而可別。名之為相。如來應化之體。現此三十二相。
D55n8954_p0152b08║以表法身眾德圓極。使見者𢜤敬。知有勝德可崇。人
D55n8954_p0152b09║天中尊。眾聖之王。故現三十二相也。一足下安平如
D55n8954_p0152b10║奩底。二足下千輻輪相。三手足指長勝餘人。四手足
D55n8954_p0153a01║柔輭勝餘身分。五手指合縵網勝餘人。六足跟具足
D55n8954_p0153a02║滿好。七足趺高好根相稱。八如伊尼延鹿王腨纖好。
D55n8954_p0153a03║九立手摩膝。十陰藏相如馬王。十一身縱廣等。十二
D55n8954_p0153a04║一一毛孔生青色柔輭。十三毛上向青色柔輭右旋。
D55n8954_p0153a05║十四金色光其相微妙。十五身光面各一丈。十六皮
D55n8954_p0153a06║膚薄細滑。不受塵水。不停蚊蚋。十七兩足下。兩手。兩
D55n8954_p0153a07║肩。項中。七處滿。十八兩腋下滿。十九身上如師子。二
D55n8954_p0153a08║十身端直。二十一肩圓好。二十二四十齒具足。二十
D55n8954_p0153a09║三齒白淨齊密而根深。二十四四牙最白而大。二十
D55n8954_p0153a10║五頰車如師子。二十六咽中津液淂味中上味。二十
D55n8954_p0153b01║七舌大薄覆面至髮際。二十八梵音深遠如迦陵頻
D55n8954_p0153b02║伽聲。二十九眼色如金精。三十眼𮋵如牛王。三十一
D55n8954_p0153b03║睂間白毫相如𫥢羅綿。三十二頂肉髻成。
D55n8954_p0153b04║道樹已前四波羅密滿
D55n8954_p0153b05║輔行云。此中明三祗百刦。與俱舍小異。俱舍則道樹
D55n8954_p0153b06║已前四波羅密滿。至佛果位二波羅密滿。故頌云。但
D55n8954_p0153b07║由悲普施。被折身無忿。讚歎底迦佛。次無上菩提。六
D55n8954_p0153b08║波羅密多。於如是四位。一二又一二。如次修圓滿。初
D55n8954_p0153b09║一謂布施。次二謂戒忍。次一謂精進。次二謂禪智。如
D55n8954_p0153b10║次對四句。由讚歎底迦。其超九刼故。從毘婆尸佛九
D55n8954_p0154a01║十一刼禪智二波羅密滿。若凖大論。三阿僧祗六波
D55n8954_p0154a02║羅密滿。不相違耶。亦無相違。大論三僧祗但是事禪
D55n8954_p0154a03║智滿耳。若至樹王下。亦是緣理禪智始滿。俱舍云。因
D55n8954_p0154a04║時已斷八地惑者。既未斷有頂。但用有漏。故大論沒
D55n8954_p0154a05║前有漏之名。至樹王下方云用三十四心斷三界見
D55n8954_p0154a06║修之惑。故知爾時方得無漏。今文且以大論所斥立。
D55n8954_p0154a07║三藏菩薩義。故且存之。名為伏道。
D55n8954_p0154a08║彌勒值佛必有超刦
D55n8954_p0154a09║別行玄云。若爾則無百刦義。答。任此法門則有百刦。
D55n8954_p0154a10║以精進力傳超。住此法門者。若任運行於六度法門。
D55n8954_p0154b01║則須百刦。此據常途理𢿘而言。若精進功倍。亦何局
D55n8954_p0154b02║於時分。
D55n8954_p0154b03║八相
D55n8954_p0154b04║四教義云。一𫥢率天下者。菩薩將欲下生時。用四種
D55n8954_p0154b05║觀人間。一觀時。即是人壽百歲。是佛出世之時。二觀
D55n8954_p0154b06║土地。諸佛常依中國生。迦維羅衛。即是百億日月之
D55n8954_p0154b07║中也。三觀種姓。生二種姓中。一剎利姓。勢力大故。二
D55n8954_p0154b08║婆羅門姓。智慧大故。釋迦牟尼佛生剎利姓也。四觀
D55n8954_p0154b09║生處。何等母人能懷那羅延力菩薩。唯中國迦毘羅
D55n8954_p0154b10║婆淨飯王后。能懷後身菩薩。如是思惟已。從𫥢率天
D55n8954_p0155a01║下。問。何故作白象形非餘二明處胎。即是正慧入母
D55n8954_p0155a02║胎。一切眾生邪慧入母胎。菩薩憶念不失。故名正慧
D55n8954_p0155a03║入母胎。中陰住。則知中陰。入胎時。知入胎。歌羅邏時。
D55n8954_p0155a04║知歌羅邏。七日赤白精血合。安浮陀時。二七如蠒狀。
D55n8954_p0155a05║伽陀時。三七日如凝酪。五胞時。出生時。皆憶念不失。
D55n8954_p0155a06║是名正慧入母胎。復次餘人住中陰。欲受生時。於父
D55n8954_p0155a07║母所生顛倒心。生不淨心。菩薩不爾。正慧明識父母。
D55n8954_p0155a08║相續入胎。是明正慧也。三明出胎相者。是菩薩滿足
D55n8954_p0155a09║十月。正慧不失。從右脇而出胎。生墮於地。即行七步。
D55n8954_p0155a10║口自發言。天上天下。惟我為尊。當初生時。國內即有
D55n8954_p0155b01║三十二瑞事。在瑞應經具明。乃至將示相師。阿夷相
D55n8954_p0155b02║太子。具三十二相。八十種好。即便悲淚。王恐不祥。問
D55n8954_p0155b03║阿夷曰。我子不祥。故悲淚耶。仙人答曰。吉無不利。太
D55n8954_p0155b04║子相好分明。其若在家。當作轉輪聖王。飛行皇帝。王
D55n8954_p0155b05║四天下。十善化世。其若出家。必成自然之佛。度脫萬
D55n8954_p0155b06║姓。但太子相好分明。必不在家作轉輪聖王。其若出
D55n8954_p0155b07║家。必得菩提。度脫天人。傷吾年老。不覩佛興。故悲淚
D55n8954_p0155b08║耳。所以用三十二相八十種好莊嚴其身。欲為得三
D55n8954_p0155b09║菩提之品器也。問。何故現相三十二。好有八十。答。成
D55n8954_p0155b10║佛莊嚴。法如此故。四明出家者。是菩薩年漸長大。出
D55n8954_p0156a01║四城門。見老病死苦。厭怖心生。夜半踰城出家。六年
D55n8954_p0156a02║苦行。食難陀婆羅門石密乳糜益身。十六功德。五明
D55n8954_p0156a03║降魔相者。即於菩提樹下破萬八千億鬼兵。魔眾。魔
D55n8954_p0156a04║王敗勣。鬼兵退散。六成道相者。魔眾散已。攝心端坐。
D55n8954_p0156a05║於第四禪住中忍。修觀成中忍。一剎那上忍。一剎那
D55n8954_p0156a06║世第一法。一剎那發真無漏。三十四心得阿耨多羅
D55n8954_p0156a07║三藐三菩提。三十四心者。八忍八智。九無礙九解脫
D55n8954_p0156a08║也。具足佛十力四無所畏。十八不共法。三達無碍。三
D55n8954_p0156a09║意止。大慈大悲。四無碍智。一切諸法總相別相悉知。
D55n8954_p0156a10║故名為佛。第九解脫。具足一切種智。竝在未來。故名
D55n8954_p0156b01║小乗佛。七明轉法輪者。於鹿野苑為拘隣五人三轉
D55n8954_p0156b02║生滅四諦法輪。天人得道此為證。三寳於是現世間。
D55n8954_p0156b03║次說十二因緣法輪。次為菩薩說六波羅密法輪。是
D55n8954_p0156b04║則開三乗之教名修多羅藏。十二年後。佛在毘舍離
D55n8954_p0156b05║國。為須隣那迦陀長者子作婬欲。以是因緣結初大
D55n8954_p0156b06║罪。二百五十戒。次佛在舍婆提城。告諸比丘。諸有五
D55n8954_p0156b07║怖五罪五𭜥。不除不減。是因緣故。作此世未來受無
D55n8954_p0156b08║量苦。是名佛自說毘曇教。從此轉三藏法輪。乃至涅
D55n8954_p0156b09║槃教三乗弟子。是名轉法輪也。八明入涅槃相者。於
D55n8954_p0156b10║拘尸那城。娑羅雙樹間。逆順出入超越三昧。於第四
D55n8954_p0157a01║禪中入火光三昧。燒身滅度。唯留舍利。為人天福田。
D55n8954_p0157a02║身智俱滅。入無餘涅槃。是為聲聞經中說大乗之位
D55n8954_p0157a03║也。止觀云。三藏初伏四魔。坐道塲破煩惱魔。得菩提
D55n8954_p0157a04║道。又得法性身。破陰入魔。此兩共破死魔。道樹下得
D55n8954_p0157a05║不動三昧。變三玉女。破八十億兵。冠蓋劒各墮者。是
D55n8954_p0157a06║破天子魔。輔行釋云。具如大集云。天主初令諸軍。次
D55n8954_p0157a07║遣太子。次遣三妃。皆不能壞。後自領軍。為佛所降。大
D55n8954_p0157a08║軍退敗。王顛倒墮。冠蓋劒三各在一處。此竝大論第
D55n8954_p0157a09║六文也。
D55n8954_p0157a10║三轉十二行法輪
D55n8954_p0157b01║文句云。十二行者。一約四諦教。二約十六行教。十二
D55n8954_p0157b02║者。即示勸證是也。行十二者。三轉皆生眼智明覺。又
D55n8954_p0157b03║教十二為能轉。行十二為所轉。十二行是輪。十二教
D55n8954_p0157b04║非輪。若作二輪義眼智明覺者。約四十八法。開此四
D55n8954_p0157b05║心成十六心。謂苦法忍為眼。苦法智為智。比忍為明。
D55n8954_p0157b06║比智為覺。餘三諦亦爾。故成十六心。三根人各得十
D55n8954_p0157b07║六心。故成四十八行也。十二諦是教法輪。十二行是
D55n8954_p0157b08║行法輪。教輪。則能轉唯是一權智。所轉則有十二教
D55n8954_p0157b09║也。若行法輪。能轉之教十二。所轉之行亦十二。或約
D55n8954_p0157b10║三人。或約一人。今就見諦道三人。利根聞示轉。即生
D55n8954_p0158a01║眼智明覺。三人合舉。故言十二也。記釋云。初文中云
D55n8954_p0158a02║十二行者。四諦各用示等為教。一轉各生眼等為行。
D55n8954_p0158a03║言能所者。四皆佛說。故云能。度入彼心。故云所。言是
D55n8954_p0158a04║輪非輪者。輪以摧碾為義。唯教無行。豈能摧惑。若不
D55n8954_p0158a05║摧惑。亦無輪名。佛知機知時。亦不無行而徒轉也。今
D55n8954_p0158a06║言非者。教從化主。行從受者。是故行輪。從受者得。功
D55n8954_p0158a07║歸化主。故從佛得。以未盡理。故重釋之。若作二輪。教
D55n8954_p0158a08║行相循。共能摧惑。況復教行俱由佛轉。是故教行俱
D55n8954_p0158a09║得名輪。但眼智等無別體故。還指忍等。故眼等行。約
D55n8954_p0158a10║於諦教而成十六。故三根人聞三轉教。各生眼等。成
D55n8954_p0158b01║四十八。寛狹中云。教輪等者。是化他智。但屬一秘。則
D55n8954_p0158b02║能轉惟一。所轉十二。則能轉名狹體寛。所轉名寛體
D55n8954_p0158b03║狹。行法輪者。教是能詮。行是所詮。故行隨教。竝有十
D55n8954_p0158b04║二。雖俱十二。寛狹則異。教定十二。行生眼等。若以示
D55n8954_p0158b05║等生於眼等。數同名異。次辯通別中所言或者。不定
D55n8954_p0158b06║辭也。或三人各聞三轉。或一人前後聞三。初雖別簡。
D55n8954_p0158b07║今就下。正釋。初轉法輪得見諦解。三乗之人方有十
D55n8954_p0158b08║二。
D55n8954_p0158b09║度三根性
D55n8954_p0158b10║文句云。問。初為五人。云何作三根耶。復有八萬諸天。
D55n8954_p0159a01║何故無三根。為生三慧。三根。三道故。記釋云。問初為
D55n8954_p0159a02║等者。既云聲聞自有三根。五人竝是聲聞根性。既具
D55n8954_p0159a03║三根。復有諸天何意無三。為生下。答。人天通有三義
D55n8954_p0159a04║故。謂慧根道聞等不同。是三慧。悟有前後。即三根。見
D55n8954_p0159a05║修無學。即三道。色無色般。義準亦有。但非因轉法輪
D55n8954_p0159a06║得耳。
D55n8954_p0159a07║老比丘
D55n8954_p0159a08║妙樂云。老比丘者。從後異故。以通教佛亦可言老。而
D55n8954_p0159a09║云𭘧者。辯異前教。
D55n8954_p0159a10║三百由旬
D55n8954_p0159b01║文句云。三界果報處為三百有餘國處為四百。實報
D55n8954_p0159b02║國處為五百。見惑為一百。五下分為二百。五上分為
D55n8954_p0159b03║三百。塵沙為四百。無明為五百。入空觀能過三百。入
D55n8954_p0159b04║假觀能過四百。入中觀能過五百。
D55n8954_p0159b05║諸般若有二乗得道
D55n8954_p0159b06║四教義云。通者。同也。三乗同稟。故名為通。大品經云。
D55n8954_p0159b07║欲學聲聞乗者。當學般若。欲學緣覺乗者。當學般若。
D55n8954_p0159b08║欲學菩薩乗者。當學般若。三乗同稟此教見第一義。
D55n8954_p0159b09║故云通教。
D55n8954_p0159b10║通有三義
D55n8954_p0160a01║四念處云。通義有八。謂理教智斷行位因果。理通者。
D55n8954_p0160a02║同緣即色是空故。教通者。同稟無生之說故。智通者。
D55n8954_p0160a03║諸法不生般若生故。斷通者。須陀洹若斷同是無生
D55n8954_p0160a04║法忍故。行通者。同乗摩訶衍乗故。位通者。同是乹慧
D55n8954_p0160a05║地乃至佛地故。因通者。同學般若波羅密故。果通者。
D55n8954_p0160a06║同到薩婆若故。三人八義不殊。故名通也。復次通有
D55n8954_p0160a07║三義。一因果皆通。二因通果不通。三通別通圓。因果
D55n8954_p0160a08║俱通者。如上八通說。近通偏真四枯拙度。因通果不
D55n8954_p0160a09║通者。乃是別果來接通因。得見佛性。成四榮雙樹。通
D55n8954_p0160a10║別通圓者。別圓因果皆與通異。藉通開導。得入別圓
D55n8954_p0160b01║因。成非枯非榮雙樹之果也。若通因果。正是小大半
D55n8954_p0160b02║滿分門。亦是析體拙巧。聲聞藏。菩薩藏。羊鹿異路。何
D55n8954_p0160b03║者。三藏未斷惑。猶是凡夫。住下忍位。伏見思惑。以誓
D55n8954_p0160b04║願乗五通。住生死化眾生。二乗斷正使。拙度保涅槃。
D55n8954_p0160b05║不能前進。故從此分門。若三人同以無言說道斷煩
D55n8954_p0160b06║惱者。是滿字摩訶衍門。多此含容。
D55n8954_p0160b07║藉通開導
D55n8954_p0160b08║捨遺記云。第三藉通開導者。即於乹慧及性地中聞
D55n8954_p0160b09║體法空。不但空於二十五有。亦乃空於涅槃之空。此
D55n8954_p0160b10║人雖藉通教譚空開導其心。而了此空體是中道。乃
D55n8954_p0161a01║以別圓內外凡觀。同於二乗歷乹慧及後諸地至十
D55n8954_p0161a02║地。即成別圓初地初住八相之佛。此乃通教通別通
D55n8954_p0161a03║圓義也。既在初地便知不空。是故不受被接之名。
D55n8954_p0161a04║總相別相等智
D55n8954_p0161a05║玄義云。通教聲聞總相一門達俗即真。緣覺能於一
D55n8954_p0161a06║門總相別相達俗即真。菩薩能於四門總相別相達
D55n8954_p0161a07║俗即真。又能徧四門出假教化眾生。籤云。聲聞緣覺
D55n8954_p0161a08║於一門總相等者。總。謂但作苦集觀耳。別。謂觀苦七
D55n8954_p0161a09║支。觀集五支。以自行故。但依一門。菩薩為他。故於四
D55n8954_p0161a10║門。然七地前約自行邊。亦但一門入假。方便亦須徧
D55n8954_p0161b01║習。
D55n8954_p0161b02║當教三乗共位
D55n8954_p0161b03║止觀云。乹慧地正是三賢位。一五停心。二別相念處。
D55n8954_p0161b04║三總相念處。通是外凢。故言乹慧地。性者。即是四善
D55n8954_p0161b05║根位。以總念處力。發善有漏五陰。名為煖。增進初中
D55n8954_p0161b06║後心。得入頂忍世第一法。通名內凢。故言性地。此兩
D55n8954_p0161b07║位共伏見惑。八人者。八忍也。從世第一轉入無間三
D55n8954_p0161b08║昧。故名八人。見者。見真。斷三界見惑八十八使皆盡。
D55n8954_p0161b09║故言見地。薄者。除欲界思惟六品。故名薄地。離欲者。
D55n8954_p0161b10║除欲界九品盡。故言離欲。已辦者。除色無色七十二
D55n8954_p0162a01║品盡。如火燒木為炭故言已辦地。辟支弗者。福慧深
D55n8954_p0162a02║利。道觀雙流。斷習氣及色心無知。得法眼道種智。遊
D55n8954_p0162a03║戲神通淨佛國土。學佛力無畏等法。殘習將盡。如餘
D55n8954_p0162a04║少灰。佛地者。大功德資利智慧。得一念相應慧。習氣
D55n8954_p0162a05║永盡。如刦燒火無炭無灰。此即三乗共十地斷思惑
D55n8954_p0162a06║之位也。
D55n8954_p0162a07║三乗共借一教
D55n8954_p0162a08║玄義四下云。別名者。即是十信三十心十地之名也。
D55n8954_p0162a09║鐵輪位。於通義即是乹慧地。伏忍也。三十心。即望性
D55n8954_p0162a10║地。柔順忍。八人見地。即是初歡喜得無生忍也。故大
D55n8954_p0162b01║品云。須陀洹若智若斷。皆是菩薩無生忍。薄地向果。
D55n8954_p0162b02║向即離垢。果即明地。大品云。斯陀含智斷。是菩薩無
D55n8954_p0162b03║生忍離欲地向果。向即𦦨地。果即難勝。大品云。阿那
D55n8954_p0162b04║含智斷。是菩薩無生忍。已辦地向果。向是現前。果是
D55n8954_p0162b05║遠行。大品云。阿羅漢智斷。是菩薩無生忍。支佛地。即
D55n8954_p0162b06║不動侵習也。大品云。支佛智斷。是菩薩無生忍。即是
D55n8954_p0162b07║善慧地。十地當知如佛也。
D55n8954_p0162b08║菩薩借別一教
D55n8954_p0162b09║止觀云。四借別名名通家菩薩位者。乹慧是外凡。性
D55n8954_p0162b10║地是內凡。八人為初地。十五心為二地。十六心為三
D55n8954_p0163a01║地。此三皆不出觀而斷見惑四忍為初地。四智為二
D55n8954_p0163a02║地。四比忍為三地。四比智為四地。皆不出觀而斷見
D55n8954_p0163a03║惑。薄地即五地。斷六品思。離欲即六地。斷九品思。已
D55n8954_p0163a04║辦即七地。斷色無色思。支佛即八地。乃至佛地斷習
D55n8954_p0163a05║無知。玄義云。問。初地至七地對果。出何經論。答。經論
D55n8954_p0163a06║非不對當。但高下不同。人師對之異。或用見地止對
D55n8954_p0163a07║初地。如今所用。或向取初三地併對初地。仁王明四
D55n8954_p0163a08║地併對初地。此難定判。但通教見地。本是無間之道。
D55n8954_p0163a09║不出觀證須陀洹。豈得初地斷見。乃至三地。或云四
D55n8954_p0163a10║地耶。若斷別惑。不共二乗。此義有之。又或言六地斷
D55n8954_p0163b01║結齊羅漢。或云七地。此難定執。前後兩果經論對皆
D55n8954_p0163b02║不定。中間可以義得。今以義推。不可定執也。
D55n8954_p0163b03║別為菩薩立忍名
D55n8954_p0163b04║玄義云。初就三乗共位中菩薩別立忍名。而義通二
D55n8954_p0163b05║用別教名。名別義通。通義已如前說。別立者。別為菩
D55n8954_p0163b06║薩立伏忍柔順忍無生忍之名也。乹慧地三人同伏
D55n8954_p0163b07║見惑。而菩薩更加伏忍之名者。菩薩信因緣即空。而
D55n8954_p0163b08║於無生四諦降伏其心。起四弘誓願。雖知眾生如虗
D55n8954_p0163b09║空。而發心度一切眾生。是菩薩欲度眾生。如欲度虗
D55n8954_p0163b10║空。故金剛般若云。菩薩如是降伏其心。所謂滅度無
D55n8954_p0164a01║量眾生。實無眾生得滅度者。次三誓願降伏其心亦
D55n8954_p0164a02║如是。是為菩薩在乹慧地。修停心別相總相念處觀
D55n8954_p0164a03║時。異於二乗。故別稱伏忍。復次三乗人同發善有漏
D55n8954_p0164a04║五陰。生相似解。皆伏見惑。順第一義。而菩薩獨受柔
D55n8954_p0164a05║順忍名者。菩薩非但伏結順理。又能為一切眾生伏
D55n8954_p0164a06║心。徧行六度。一切事中福慧皆令究竟。如三藏菩薩
D55n8954_p0164a07║於中忍中三僧祗行六度。不惜身命。今菩薩亦如是。
D55n8954_p0164a08║以空無相願。調伏諸根。為眾生故。滿足六度。故名順
D55n8954_p0164a09║忍也。復次三乗人同發真無漏。若智若斷同名無生。
D55n8954_p0164a10║而菩薩獨受無生法忍名者。以其見諦理斷結使。不
D55n8954_p0164b01║生取證之心。別受無生法忍之名也。
D55n8954_p0164b02║三處初𦦨
D55n8954_p0164b03║玄義云問。大論三處明初𦦨。約別圓皆取發真為初
D55n8954_p0164b04║𦦨。通教何意取乹慧為初𦦨。答。別圓各逗一種根性。
D55n8954_p0164b05║餘如文。（云云）又輔行云。大論三處燋炷者。意引乹慧
D55n8954_p0164b06║別在菩薩斷惑之位。若共二乗。不名初𦦨。初𦦨即是
D55n8954_p0164b07║斷位故也論別立菩薩。故以初地而為斷位。故大論
D55n8954_p0164b08║七十八燈炷品云。十地有二。一菩薩初地為初𦦨。二
D55n8954_p0164b09║聲聞見地為初𦦨。若獨菩薩地。即歡喜地為初𦦨。論
D55n8954_p0164b10║文既以菩薩初地而為初𦦨。故今取之以為況釋。於
D55n8954_p0165a01║共伏道尚得以為菩薩初𦦨。今但退取共斷位者為
D55n8954_p0165a02║獨菩薩初𦦨有何不可。故知此文別判通教菩薩位
D55n8954_p0165a03║也。
D55n8954_p0165a04║三地據斷見初四地據斷見後
D55n8954_p0165a05║止觀云。別名名通家共位者舊云。三地斷見。或言六
D55n8954_p0165a06║地斷思盡。或言七地斷思盡。今覈此語。若云三地四
D55n8954_p0165a07║地皆斷見者此師不解通教義。何者三乗共位。同入
D55n8954_p0165a08║無間三昧。不出入觀而斷見。那忽用三地四地皆斷
D55n8954_p0165a09║見耶。若但取第三地斷見者。第四地應斷思。若但取
D55n8954_p0165a10║第四地斷見者第三地應未斷見。若用兩地斷見。為
D55n8954_p0165b01║出入觀非斷見位。人師救云。經說如此。此師不解經
D55n8954_p0165b02║意。今言經借別義顯通耳。別見義長。論三地四地。通
D55n8954_p0165b03║見義短。不出入觀。然名可借別。義必依通。若作不入
D55n8954_p0165b04║出觀釋者。若言三地者。據斷見初。言四地者據斷見
D55n8954_p0165b05║後。皆不出觀例如第十六心。或言是見道。或言是思
D55n8954_p0165b06║道。
D55n8954_p0165b07║通雖二地斷時仍促等
D55n8954_p0165b08║輔行云問。當通教中判斷見位自分二地。何須破他
D55n8954_p0165b09║自立借別立斷見位。還同通教。答。秪緣同通故得名
D55n8954_p0165b10║通。通雖二地斷時仍促。三乗共故。雖促復長。是故須
D55n8954_p0166a01║分三地四地。或時借別。別見更長。仍有二意。若約理
D55n8954_p0166a02║說。通至佛地。若約教道云三四地。雖二意各別。見義
D55n8954_p0166a03║竝長。以別長故。故借教道用判兩地無爽。若依通義。
D55n8954_p0166a04║云不出觀。若依別義。但云地地皆能破見。以此為異。
D55n8954_p0166a05║以別長故。故後兩番通用四地皆斷見位。人多不見。
D55n8954_p0166a06║謂通義足。何須借別。
D55n8954_p0166a07║聲聞位齊七地
D55n8954_p0166a08║輔行六云。通教二乗。七地已前與菩薩共。名共聲聞。
D55n8954_p0166a09║乃至答云以初名後等。三藏亦共聲聞。何不立共名。
D55n8954_p0166a10║故又釋云。三藏教中雖有二乗。菩薩行遠始終伏惑。
D55n8954_p0166b01║永異二乗。故不名共。不聞別理。復非不共。
D55n8954_p0166b02║十力
D55n8954_p0166b03║法界次第云。此十通名力者。即諸佛所得如實智用。
D55n8954_p0166b04║通達一切。了了分明。無能壞。無能勝。故名力也。大菩
D55n8954_p0166b05║薩亦分得此智力。但比佛小劣。故沒不受名。一是處
D55n8954_p0166b06║非處力。二業智力。三定力。四根力。五欲力。六性力。七
D55n8954_p0166b07║至處道力。八宿命力。九天眼力。十漏盡力。
D55n8954_p0166b08║四無所畏
D55n8954_p0166b09║法界次第云。此四通名無畏者。於八眾中廣說自他
D55n8954_p0166b10║智斷。既决定無失。則無微𦤺恐懼之相。故稱無所畏。
D55n8954_p0167a01║一一切智無所畏。二漏盡無所畏。三說障道無所畏。
D55n8954_p0167a02║四說盡苦道無所畏。
D55n8954_p0167a03║通教諸位
D55n8954_p0167a04║妙玄明三乗共十地位。一乹慧地者。三乗之初。同名
D55n8954_p0167a05║乹慧。即是體法五停心別相總相四念處觀。事相不
D55n8954_p0167a06║異三藏。此三階法門體陰入界如幻如化。總破見𢜤
D55n8954_p0167a07║八倒。名身念處。受心法亦如是。住是觀中。修正勤如
D55n8954_p0167a08║意根力覺道。雖未得煗法相似理水。而總相智慧深
D55n8954_p0167a09║利。故稱乹慧位也。二性地位者。得過乹慧得煗已。能
D55n8954_p0167a10║增進初中後心。入頂法。乃至世第一法。皆名性地。性
D55n8954_p0167b01║地中無生方便解慧善巧轉勝於前。得相似無漏性
D55n8954_p0167b02║水。故言性地也。三八人地位者。即是三乗信行法行
D55n8954_p0167b03║二人。體見假以發真斷惑。在無間三昧中。八忍具足。
D55n8954_p0167b04║智少一分。故名八人位也。四見地位者。即是三乗同
D55n8954_p0167b05║見第一義無生四諦之理同斷見惑八十八使盡也
D55n8954_p0167b06║五薄地位者。體𢜤假即真。發六品無礙。斷欲界六品。
D55n8954_p0167b07║證第六解脫。欲界煩惱薄也。六離欲地位者。即是三
D55n8954_p0167b08║乗之人體𢜤假即真。斷欲界五下分結盡。離欲界煩
D55n8954_p0167b09║惱也。七已辦地位者。即是三乗之人體色無色𢜤即
D55n8954_p0167b10║真發真無漏。斷五上分結。七十二品盡也。斷三界事
D55n8954_p0168a01║一一切智無所畏。二漏盡無所畏。三說障道無所畏。
D55n8954_p0168a02║四說盡苦道無所畏。
D55n8954_p0168a03║通教諸位
D55n8954_p0168a04║妙玄明三乗共十地位。一乹慧地者。三乗之初。同名
D55n8954_p0168a05║乹慧。即是體法五停心別相總相四念處觀。事相不
D55n8954_p0168a06║異三藏。此三階法門體陰入界如幻如化。總破見𢜤
D55n8954_p0168a07║八倒。名身念處。受心法亦如是。住是觀中。修正勤如
D55n8954_p0168a08║意根力覺道。雖未得煗法相似理水。而總相智慧深
D55n8954_p0168a09║利。故稱乹慧位也。二性地位者。得過乹慧得煗已。能
D55n8954_p0168a10║增進初中後心。入頂法。乃至世第一法。皆名性地。性
D55n8954_p0168b01║地中無生方便解慧善巧轉勝於前。得相似無漏性
D55n8954_p0168b02║水。故言性地也。三八人地位者。即是三乗信行法行
D55n8954_p0168b03║二人。體見假以發真斷惑。在無間三昧中。八忍具足。
D55n8954_p0168b04║智少一分。故名八人位也。四見地位者。即是三乗同
D55n8954_p0168b05║見第一義無生四諦之理。同斷見惑八十八使盡也。
D55n8954_p0168b06║五薄地位者。體𢜤假即真。發六品無礙。斷欲界六品。
D55n8954_p0168b07║證第六解脫。欲界煩惱薄也。六離欲地位者。即是三
D55n8954_p0168b08║乗之人體𢜤假即真。斷欲界五下分結盡。離欲界煩
D55n8954_p0168b09║惱也。七已辦地位者。即是三乗之人體色無色𢜤即
D55n8954_p0168b10║真。發真無漏斷五上分結。七十二品盡也。斷三界事
D55n8954_p0169a01║惑究竟故言已辦地。八辟支佛地位者。緣覺菩薩發
D55n8954_p0169a02║真無漏。功德力大。故能侵除習氣也。九菩薩地位者。
D55n8954_p0169a03║從空入假道觀雙流。深觀二諦。進斷習氣色心無知。
D55n8954_p0169a04║得法眼道種智。遊戲神通。淨佛國土。成就眾生。學佛
D55n8954_p0169a05║十力四無所畏。斷習氣將盡也。齊此名小樹位也。十
D55n8954_p0169a06║佛地者。大功德力資智慧。一念相應慧觀真諦究竟。
D55n8954_p0169a07║習亦究竟。如刼火燒木無復炭灰。如象渡河。到於邊
D55n8954_p0169a08║底。雖菩薩佛名異二乗。通俱觀無生體法。同是無學。
D55n8954_p0169a09║得二涅槃。共歸灰斷。證果處一。故稱為通也。
D55n8954_p0169a10║布施攝眾生等
D55n8954_p0169b01║淨名云。當知直心是菩薩淨土。菩薩成佛時。不諂眾
D55n8954_p0169b02║生來生其國。深心是菩薩淨土。菩薩成佛時。具足功
D55n8954_p0169b03║德眾生來生其國。菩提心是菩薩淨土。菩薩成佛時。
D55n8954_p0169b04║大乗眾生來生其國。布施是菩薩淨土。菩薩成佛時。
D55n8954_p0169b05║一切能捨眾生來生其國。持戒是菩薩淨土。菩薩成
D55n8954_p0169b06║佛時。行十善道滿願眾生來生其國。忍辱是菩薩淨
D55n8954_p0169b07║土。菩薩成佛時。三十二相莊嚴眾生來生其國。精進
D55n8954_p0169b08║是菩薩淨土。菩薩成佛時。勤修一切功德眾生來生
D55n8954_p0169b09║其國。禪定是菩薩淨土。菩薩成佛時。攝心不亂眾生
D55n8954_p0169b10║來生其國。智慧是菩薩淨土。菩薩成佛時。正定眾生
D55n8954_p0170a01║來生其國等。
D55n8954_p0170a02║通教有合身義
D55n8954_p0170a03║金光疏云。丈六身佛住真諦。丈六尊特合身佛雙住
D55n8954_p0170a04║真中。尊特身佛雙住俗中。法身佛住中道。此依二理
D55n8954_p0170a05║故有二佛。
D55n8954_p0170a06║一金剛土臺成道四機所見不同
D55n8954_p0170a07║文句云。像法决疑經云。一切大眾所見不同。或見娑
D55n8954_p0170a08║羅林地悉是土砂草木石壁。或見七寶清淨莊嚴。或
D55n8954_p0170a09║見此林是三世諸佛所遊行處。或見此林即是不可
D55n8954_p0170a10║思議境界真實法體。例知此義。四見不同。所住既然
D55n8954_p0170b01║能住亦爾。此則約教分別也。
D55n8954_p0170b02║八相稍異三藏
D55n8954_p0170b03║文句云。成道如上註釋。入涅槃如後文。七轉法輪。權
D55n8954_p0170b04║智開三藏生滅四諦法輪。實智說摩訶衍無生四諦
D55n8954_p0170b05║法輪。通教三乗人也。
D55n8954_p0170b06║三種意生身
D55n8954_p0170b07║楞伽云。一三昧樂正受意生身。二覺法自性意生身。
D55n8954_p0170b08║三種類俱生無作意生身。三昧樂。即三四五地心寂
D55n8954_p0170b09║不動故也。二覺法自性。即八地普入佛剎。故以法為
D55n8954_p0170b10║自性。三種類俱生。謂了佛證法。成之與生。竝從果說。
D55n8954_p0171a01║此約通教及以別接。初是入空位。八地即當入假位。
D55n8954_p0171a02║種類即是入中。
D55n8954_p0171a03║一生實相二生法界
D55n8954_p0171a04║大經佛說觀因緣智四種不同。得菩提異。說是語時。
D55n8954_p0171a05║十千菩薩得一生實相。五千菩薩得二生法界。章安
D55n8954_p0171a06║云。三乗同觀第一義。智解不同。一生二生。乃是破無
D55n8954_p0171a07║明一品二品。實相是別理。法界是圓理。即是利根接
D55n8954_p0171a08║入別圓。
D55n8954_p0171a09║列八二諦章安作七二諦消之
D55n8954_p0171a10║釋籤云。若欲憑教者然此七文散在諸經。無一處具
D55n8954_p0171b01║出。唯大經十二。四諦文後。列八二諦。章安作七二諦
D55n8954_p0171b02║銷之。初一是總。餘七是別。初云。如出世人心所見者。
D55n8954_p0171b03║名第一義諦。世人心所見者。名為世諦。疏云。總冠諸
D55n8954_p0171b04║諦。世情多種束為世諦。聖智多知束為第一義諦。即
D55n8954_p0171b05║是諸教隨情智也。經云。五陰和合。稱名某甲。是名世
D55n8954_p0171b06║諦。解陰無陰。亦無名字。離陰亦無。是名第一義諦。陰
D55n8954_p0171b07║是實法。某甲是假名。即實有俗諦也。無陰無名。即假
D55n8954_p0171b08║實空。若離陰者。名太虗空。是故離陰亦無某甲及二
D55n8954_p0171b09║諦名。疏云。名無名二諦也。世諦有名。真諦無名。即生
D55n8954_p0171b10║滅二諦。經云。或有法有名有實。是名第一義諦。或有
D55n8954_p0172a01║法有名無實。是名世諦。幻化假名。即空故實。即真諦
D55n8954_p0172a02║也。秪指幻化但有假名。故名世諦。故疏云。實不實二
D55n8954_p0172a03║諦也。真實幻化。不實也。即無生二諦也。經云。如我人
D55n8954_p0172a04║眾生壽命知見。乃至如𪚴毛兔𧢲等。陰界入。是名世
D55n8954_p0172a05║諦。苦集滅道。是名真諦。兔𧢲之俗與前不殊。故成單
D55n8954_p0172a06║俗。四諦義含。共為真諦。即是含中真諦也。故疏云。定
D55n8954_p0172a07║不定二諦也。即單俗[社-土+复]真。俗是不定。中道名定。經云。
D55n8954_p0172a08║世法有五種謂名世。句世。縛世。法世。執着世。是名世
D55n8954_p0172a09║諦。經文廣解。於此五法。心無顛倒。名第一義諦。五種
D55n8954_p0172a10║世法名與前異。大意不別。亦是單俗。於世無倒。謂見
D55n8954_p0172b01║實相。教道但中。雖未究竟。此中究竟。望前故實。故疏
D55n8954_p0172b02║云。法不法二諦也。法謂實相。不法謂俗。亦是含中二
D55n8954_p0172b03║諦也。經云。燒割死壞。是名世諦。無燒割死等。是名第
D55n8954_p0172b04║一義諦。地前方便。皆屬無常。故云可燒。登地見常。故
D55n8954_p0172b05║無燒等。故疏云。燒不燒二諦也。無常可燒。常不可燒。
D55n8954_p0172b06║[社-土+复]俗單中二諦。經文。有八種苦。是名世諦。無八種苦。
D55n8954_p0172b07║故是第一義。八苦無常。同前燒義。無八苦真。即是實
D55n8954_p0172b08║相。故疏云。苦不苦二諦。亦是[社-土+复]俗單中。教道有苦。圓
D55n8954_p0172b09║中無苦。經云。譬如一人。有多名字。依父母生。是名世
D55n8954_p0172b10║諦。依十二緣和合生者。名第一義諦。依父母生。即十
D55n8954_p0173a01║二緣。而分二者。以大經中明十二緣即佛性故。且據
D55n8954_p0173a02║顯說。即以佛性而為真諦。依父母生。即是無明。名為
D55n8954_p0173a03║世諦。故疏云。和合二諦。真俗不二。故名和合。[社-土+复]俗[社-土+复]
D55n8954_p0173a04║中二諦也。後乃結云。今七二諦來消此文。佛㫖難知。
D55n8954_p0173a05║且用一師意耳。
D55n8954_p0173a06║七種二諦
D55n8954_p0173a07║妙玄云。一實有為俗。實有滅為真。二者幻有為俗。即
D55n8954_p0173a08║幻有空為真。三者幻有為俗。即幻有空不空共為真。
D55n8954_p0173a09║四者幻有為俗。幻有即空不空一切法趣空不空為
D55n8954_p0173a10║真。五者幻有幻有即空皆名為俗。不有不空為真。六
D55n8954_p0173b01║者幻有。幻有即空。皆名為俗。不有不空一切法趣不
D55n8954_p0173b02║有不空為真。七者幻有幻有即空皆為俗。一切法趣
D55n8954_p0173b03║有趣空趣不有不空為真。實有二諦者。陰入界等皆
D55n8954_p0173b04║是實法。實法所成森羅萬品故名為俗。方便修道滅
D55n8954_p0173b05║此俗已。乃得會真。是為實有二諦相也。幻有空二諦
D55n8954_p0173b06║者。斥前意也。何者。實有時無真。滅真時無俗。二諦義
D55n8954_p0173b07║不成。若明幻有者。幻有是俗。幻有不可得即俗而真。
D55n8954_p0173b08║是名幻有無二諦也。通人隨智照真與前不異。隨智
D55n8954_p0173b09║照俗不同。何者。通入觀巧。[社-土+复]局照俗亦巧。幻有空不
D55n8954_p0173b10║空二諦者。俗不異前。真則三種不同。一俗隨三真。即
D55n8954_p0174a01║成三種二諦。其相云何。如大品明非漏非無漏。大經
D55n8954_p0174a02║明空不空。復次明一切法趣。三人各各取解不同。𦤺
D55n8954_p0174a03║成三別。是故說此一俗隨三真轉。或對單真。或對[社-土+复]
D55n8954_p0174a04║真。或對不思議。真若隨智證。俗隨智轉。智證偏真。即
D55n8954_p0174a05║成通二諦。智證不空真。即成別入通二諦。智證一切
D55n8954_p0174a06║趣不空真。即成圓入通二諦。三人入智不同復局照
D55n8954_p0174a07║俗亦異。（云云）。幻有無為俗不有不無為真者。有無二
D55n8954_p0174a08║故為俗。中道不有不無為真。圓入別二諦者。俗與別
D55n8954_p0174a09║同。真諦則異。別人謂不空但理而已。欲顯此理。須緣
D55n8954_p0174a10║修方便。故言一切法趣不空。圓人聞不空理。即知具
D55n8954_p0174b01║一切佛法無有缺減故言一切趣不空也。圓教二諦
D55n8954_p0174b02║者。直說不思議二諦也。真即是俗。俗即是真。如如意
D55n8954_p0174b03║珠。珠以譬真用。以譬俗。即珠是用。即用是珠。不二而
D55n8954_p0174b04║二。分真俗耳。
D55n8954_p0174b05║風流二諦
D55n8954_p0174b06║止觀云。通教三乗二乗體假入真。秖入但空。不能從
D55n8954_p0174b07║空入假。無化他用。菩薩體假入真。能從空入假。化度
D55n8954_p0174b08║眾生。上根菩薩體假入真。前入但空。次入不但空。則
D55n8954_p0174b09║破無明見佛性。與前真永別。豈可同為一真諦也。昔
D55n8954_p0174b10║莊嚴家云。佛果由二諦外得此片意。而作義不成。不
D55n8954_p0175a01║知佛智別照何境別斷何惑。若得今意。出外義則成。
D55n8954_p0175a02║開善家云。佛果不出二諦外。不能動異二乗。作意復
D55n8954_p0175a03║不成。若得此意。不出義亦成。古來明此為風流二諦
D55n8954_p0175a04║意在此但空不但空合時秪是一真諦。離時成兩真
D55n8954_p0175a05║諦。與三藏家異。彼三藏第三諦但有中道名。無別體
D55n8954_p0175a06║眼無別見。智無別知。今則不爾。第三諦亦名真諦亦
D55n8954_p0175a07║名中道第一義諦。有別體別見別知。是為通教二諦
D55n8954_p0175a08║三諦離合之相也。輔行云。莊嚴云出。開善云不出。此
D55n8954_p0175a09║由三乗共學菩薩有但不但。古人不曉利鈍兩根。但
D55n8954_p0175a10║諍佛果出與不出。終未見今開合之意。故使二家各
D55n8954_p0175b01║朋已計。今文竝破。是故皆云作意不成。故知二家各
D55n8954_p0175b02║得今文利鈍一邊。故云片意。仍不能知出外別照中
D55n8954_p0175b03║道之境。用中道智進破無明。故云片意。若不能知鈍
D55n8954_p0175b04║根依教與二乗人同證真諦。是亦但得今文片意。若
D55n8954_p0175b05║全得今意。出與不出義皆悉成。古來名此等者。任二
D55n8954_p0175b06║家所說。各謂幽深。是非難分。古來無判。是故古人雙
D55n8954_p0175b07║美二家。名此二諦曰風流。言風流者。動止合儀。故許
D55n8954_p0175b08║出入無失。於今被破。出入俱非。舉措失儀。風流何在
D55n8954_p0175b09║若依今用含中二諦。進退咸美。風流有餘。
D55n8954_p0175b10║一真含二中
D55n8954_p0176a01║玄義云。俗不異前。真則三種不同。一俗隨三真轉。即
D55n8954_p0176a02║成三種二諦。其相云何。如大品明非漏非無漏。初人
D55n8954_p0176a03║謂非漏是非俗。非無漏是遣着。何者。行者緣無漏生
D55n8954_p0176a04║著。如緣滅生使。破其著心。還入無漏。此是一番二諦
D55n8954_p0176a05║也。次人聞非漏非無漏。謂非二邊。別顯中道。中理為
D55n8954_p0176a06║真。又是一番二諦。又人聞非漏非無漏。即知雙非正
D55n8954_p0176a07║顯中道。中道法界力用廣大。與虗空等。一切法趣非
D55n8954_p0176a08║有漏非無漏。又是一番二諦也。大經云。聲聞之人但
D55n8954_p0176a09║見於空。不見不空。智者見空及與不空。即是此意。二
D55n8954_p0176a10║乗謂著此空破。着空故。故言不空。空著若破。但是見
D55n8954_p0176b01║空。不見不空也。利人謂不空是妙有。故言不空。利利
D55n8954_p0176b02║人聞不空。謂是如來藏。一切法趣藏。還約空不空即
D55n8954_p0176b03║有三種二諦也。復次約一切法趣非漏非無漏顯三
D55n8954_p0176b04║種異者。初人聞一切法趣非漏非無漏者。謂諸法不
D55n8954_p0176b05║離空。周行十方界。還如瓶處如。又人聞趣。知此中理
D55n8954_p0176b06║須一切行來趣發之。又人聞一切趣。即非漏非無漏
D55n8954_p0176b07║具一切法也。
D55n8954_p0176b08║寄三法以示三根解源
D55n8954_p0176b09║釋籤云。通寄三法以辯其相。漏無漏本是通法。為成
D55n8954_p0176b10║接義。故立雙非。空不空本是別法。一切法趣本是圓
D55n8954_p0177a01║法。於一一法各有三人取解不同者。良由機發。故所
D55n8954_p0177a02║聞不同。又通教菩薩由根利鈍。發習不同。故鈍同二
D55n8954_p0177a03║乗。直至法華方乃被會。利者爾前接入中道。故使同
D55n8954_p0177a04║觀幻有之俗。而契真各異。所以別圓機發對鈍住空
D55n8954_p0177a05║故成三別。是以釋後二接。須對通鈍。共成三人。同聽
D55n8954_p0177a06║異聞。故約漏等以示解源。若得此意。於一切法自在
D55n8954_p0177a07║無碍。
D55n8954_p0177a08║四地為上六七為中八九為下
D55n8954_p0177a09║輔行云。通教前二地為俗。後七地皆名為真。除佛地。
D55n8954_p0177a10║別教前四十位為俗。後十二位為真。通教被接上根
D55n8954_p0177b01║三四地。中根五六地。下根七八地。圓接別。接俗不接
D55n8954_p0177b02║真。即接賢不接聖。三賢名俗。十聖名真。上根信住被
D55n8954_p0177b03║接。中根十行接。下根十向接。故云接俗。聖位證道同
D55n8954_p0177b04║圓。故言不接。不接三藏者。有四義故。一者接於可接。
D55n8954_p0177b05║三藏因拙不可接故。二者得受接名。方可用接。謂前
D55n8954_p0177b06║教有始無終已用七八。不至九十。即用後教有終無
D55n8954_p0177b07║始。但用向地。不須住行。中續接之。故得名接。三者不
D55n8954_p0177b08║須接故。亦不名接。如初地初住已成真因。亦破無明
D55n8954_p0177b09║八相作佛。任運流入。何須更接。四者得受接義。謂約
D55n8954_p0177b10║教分齊。文中初義即此第一不可接故。此第二義正
D55n8954_p0178a01║當通教可接者是。
D55n8954_p0178a02║約證道邊唯明一接
D55n8954_p0178a03║釋籤云。七種二諦。四正三接。若止觀中為成理觀但
D55n8954_p0178a04║以界外理接界外理。故藏通兩教。明界內理。別圓兩
D55n8954_p0178a05║教明界外理。通別兩教。是明兩理之交際。是故但明
D55n8954_p0178a06║別接通耳。今前六重仍存教道於法華前逗彼權機。
D55n8954_p0178a07║故有圓接通別二義。實道秪應圓理接權。故釋今文
D55n8954_p0178a08║應順教道。復以圓中接於但中。
D55n8954_p0178a09║巧拙論體析
D55n8954_p0178a10║止觀云。所言大乗體法觀者。異於三藏。三藏名假而
D55n8954_p0178b01║法實。析實使空。譬如破柱令空。今大乗體意。名實皆
D55n8954_p0178b02║假。自相是空。本來虗寂。譬如鏡柱。本自非柱。不待柱
D55n8954_p0178b03║滅方空。即影是空。不生不滅。不同實柱。復次三藏所
D55n8954_p0178b04║析名為隨情觀。實理但隨情為真耳。大乗體法名隨
D55n8954_p0178b05║理色心。如尋幻得幻師。尋幻師得幻法。亦如尋夢得
D55n8954_p0178b06║眠。尋眠得心。尋幻色心得無明。尋無明得佛性。體法
D55n8954_p0178b07║通理。故明隨理觀。
D55n8954_p0178b08║對破外道汝析非正
D55n8954_p0178b09║止觀破外隣虗云。此塵為有為無。若有極微色。則有
D55n8954_p0178b10║十方分。若無極微色。則無十方分。若析極微不盡。則
D55n8954_p0179a01║成常見有見。若析盡。則成斷見無見。此外道析色也。
D55n8954_p0179a02║析心亦如是。若有若無皆墮斷常。此外道析心也。論
D55n8954_p0179a03║文仍明三藏析法之觀云。色若麤若細。總而觀之。無
D55n8954_p0179a04║常無我。何以故。麤細色等從無明生。無明不實。故麤
D55n8954_p0179a05║細皆假。假故無常無性。即得入空。又介爾心起。必藉
D55n8954_p0179a06║根塵。無有一法不從緣生。從緣生者。皆悉無常。或言
D55n8954_p0179a07║一念心六十剎那。或三百億剎那。剎那不住念念無
D55n8954_p0179a08║常。是名析色心觀意。析名本於外道。對破邪析而明
D55n8954_p0179a09║正析。何但外析。乃至圓四門生著。亦須析破。
D55n8954_p0179a10║朱雀門中何妨庻民出入
D55n8954_p0179b01║止觀引衍中云。欲得聲聞當學般若者。元此是菩薩
D55n8954_p0179b02║法。大能兼小。𠊓狹聲聞。譬如朱雀門。天家所立。正通
D55n8954_p0179b03║王事。不妨羣小由之出入。雖通小人。終是大門。今摩
D55n8954_p0179b04║訶衍亦如是。正為菩薩體法入空。雖有小乗。終名為
D55n8954_p0179b05║大。
D55n8954_p0179b06║
D55n8954_p0179b07║
D55n8954_p0179b08║
D55n8954_p0179b09║
D55n8954_p0179b10║儀註僃簡（終）