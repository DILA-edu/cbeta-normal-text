D55n8954_p0201a01║第九卷
D55n8954_p0201a02║一塵有大千經卷
D55n8954_p0201a03║輔行云。言微塵有大千經卷者。寶性論云。有神通人
D55n8954_p0201a04║見佛法滅。以大千經卷藏一塵中。後有人破塵出卷。
D55n8954_p0201a05║華嚴如來性品云。佛子。譬如有一經卷。如大千界所
D55n8954_p0201a06║有一切。無不記錄。二千小千須彌山王乃至色欲天
D55n8954_p0201a07║宮等大。皆記其事。（文廣）時有一人出興於世。具足天眼
D55n8954_p0201a08║見此經卷在一塵內。作是念言。云何經卷在一塵內。
D55n8954_p0201a09║而不饒益一切眾生。我勤方便。破塵出卷。彼人即以
D55n8954_p0201a10║方便出卷。佛子。如來智慧。具足在於眾生身中。為惑
D55n8954_p0201b01║所覆。不見不知。如來天眼觀已。言曰。善哉善哉。云何
D55n8954_p0201b02║如來在於身中而不覺知。我當教彼覺悟聖道。令離
D55n8954_p0201b03║顛倒。見如來性。即時令彼修八聖道。見如來性。
D55n8954_p0201b04║十法成乗十心成就
D55n8954_p0201b05║妙玄云。畧言為十。謂識一念平等具足。不可思議。傷
D55n8954_p0201b06║已昏沉。慈及一切。又知此心常寂常照。用寂照心破
D55n8954_p0201b07║一切法即空即假即中。又識一心諸心若通若塞。能
D55n8954_p0201b08║於此心具足道品向菩提路。又解此心正邪之法。又
D55n8954_p0201b09║識己心及凡聖心。又安心不動不墮不退不散。雖識
D55n8954_p0201b10║一心無量功德。不生染着。十心成就。
D55n8954_p0202a01║法者謂眾生心
D55n8954_p0202a02║起信論云。摩訶衍者。總有二義。一者法。二者義。所言
D55n8954_p0202a03║法者。謂眾生心。是心則攝一切世間出世間法。依於
D55n8954_p0202a04║此心顯示摩訶衍義。何以故。是心真如相。即示摩訶
D55n8954_p0202a05║衍體。是心生滅因緣相。能示摩訶衍自體相用故。
D55n8954_p0202a06║表法約理
D55n8954_p0202a07║輔行云。今珠義者第一義天天然理體。即勝寶也。性
D55n8954_p0202a08║無雜染。名之為淨。無非佛法。故名為妙。在一剎那。故
D55n8954_p0202a09║云芥粟。珠中所雨不增人欲。生一切願。從悕須邊。故
D55n8954_p0202a10║名為欲。又理為四弘所緣之境。故名悕須。七寶金銀
D55n8954_p0202b01║等。寶不出七。故竝舉之。即譬無作道品寶炬陀羅尼
D55n8954_p0202b02║也。真寶名琳。似寶名瑯。真似二寶皆生於珠。即正助
D55n8954_p0202b03║二門。不出於理。非自性故非內畜。非他性故非外入。
D55n8954_p0202b04║既無自他。即無共離。故但兩句。不云三四。從不謀去。
D55n8954_p0202b05║有化他用。非縱故。不謀前後。非橫故。不擇多少。任運
D55n8954_p0202b06║施為。名為不謀。稱機設逗。名為不擇。雖五味不同。而
D55n8954_p0202b07║秘密不定。故縱而不縱。雖諸教不同。而適時增减。故
D55n8954_p0202b08║非多非少。若機若應竝非權非實。故云不作粗妙。觸
D55n8954_p0202b09║緣斯現。故云稱意豐儉。多名為豐。少名為儉。益物不
D55n8954_p0202b10║窮。故降雨穰穰。穰穰。福也。乃至依正。珠亦雨之。非本
D55n8954_p0203a01║無今有故不添。非本有今無故不盡。若自若他。皆不
D55n8954_p0203a02║出三諦。下之二喻。擬此可知。單銷譬事。意則可見。故
D55n8954_p0203a03║直對理以明體用。珠是色法。世福所感。尚能如是。况
D55n8954_p0203a04║復心神不思議境。
D55n8954_p0203a05║心佛眾生三無差別
D55n8954_p0203a06║妙玄云。南嶽師舉三種。謂眾生法。佛法。心法。如經。為
D55n8954_p0203a07║令眾生開示悟入佛之知見。若眾生無佛知見。何所
D55n8954_p0203a08║論開。當知佛之知見蘊在眾生也。又經。但以父母所
D55n8954_p0203a09║生眼。即肉眼。徹見內外彌樓山。即天眼。洞見諸色而
D55n8954_p0203a10║無染着。即慧眼。見色無錯謬。即法眼。雖未得無漏。而
D55n8954_p0203b01║其眼根清淨若此。一眼具諸眼用。即佛眼。此是今經
D55n8954_p0203b02║明眾生法妙之文也。佛法妙者。如經。止止不須說。我
D55n8954_p0203b03║法妙難思。佛法不出權實。是法甚深妙。難見難可了。
D55n8954_p0203b04║一切眾生類。無能知佛者。即實智妙也。及佛諸餘法。
D55n8954_p0203b05║亦無能測者。即佛權智妙也。如是二法。唯佛與佛乃
D55n8954_p0203b06║能究盡諸法實相。是名佛法妙。心法妙者。如安樂行
D55n8954_p0203b07║中修攝其心。觀一切法不動不退。又一念隨喜等。普
D55n8954_p0203b08║賢觀云。我心自空。罪福無主。觀心無心。法不住法。又
D55n8954_p0203b09║心純是法。淨名云。觀身實相。觀佛亦然。諸佛解脫。當
D55n8954_p0203b10║於眾生心行中求。華嚴云。心佛及眾生。是三無差別
D55n8954_p0204a01║破心微塵出大千經卷。是名心法妙也。
D55n8954_p0204a02║三法各有二造
D55n8954_p0204a03║指要舉華嚴心如工畵師等偈。引輔行釋云。心造有
D55n8954_p0204a04║二種。一者約理。造即是具。二者約事。即三世變造等。
D55n8954_p0204a05║心造既有二造。經以心例於佛。復以佛例於眾生。故
D55n8954_p0204a06║云如心佛亦爾。如佛眾生然。是則三法各具二造。方
D55n8954_p0204a07║無差別。
D55n8954_p0204a08║能破三諦相着
D55n8954_p0204a09║拾遺記云。非獨空觀於法破相。假中亦能於法破相。
D55n8954_p0204a10║何者。以空破相。即真破俗。以假破相。即俗破真。以中
D55n8954_p0204b01║破相。雙遮二邊。此三頓破。名畢竟空。
D55n8954_p0204b02║能立三諦之法
D55n8954_p0204b03║拾遺記云。非獨假觀能立於法。空中二觀亦能立法。
D55n8954_p0204b04║何者。以空立法。即俗而真。以假立法。即真而俗。以中
D55n8954_p0204b05║立法。雙照二諦。此三頓立。名為妙假。
D55n8954_p0204b06║能妙三諦之法
D55n8954_p0204b07║拾遺記云。非獨中觀於法絕待。空假亦能當處絕待。
D55n8954_p0204b08║何者。以空中故。真諦絕待。以假中故。俗諦絕待。以中
D55n8954_p0204b09║中故。雙遮雙照俱待俱絕。此三頓絕。名為圓中。
D55n8954_p0204b10║唯法華別約六時五悔
D55n8954_p0205a01║止觀云。若四種三昧修習方便。通如上說。唯法華別
D55n8954_p0205a02║約六時五悔。重作方便。今就五悔明其位次相。先知
D55n8954_p0205a03║逆順十心。而繫緣實相。是第一懺。常懺悔。無不懺時。
D55n8954_p0205a04║但心理微密。用觀輕微。黑惡覆障卒難開曉。重運身
D55n8954_p0205a05║口助發意業。使疾相應。更加五悔耳。輔行釋云。若修
D55n8954_p0205a06║四種三昧至重作方便者。明方便來意。四種四昧通
D55n8954_p0205a07║用二十五法為通方便。若行法華。別加五悔。不通餘
D55n8954_p0205a08║行。故云唯也。若方等中以求夢王為別方便。常行常
D55n8954_p0205a09║坐及隨自意。直爾行之。逆順十心。一切通具。
D55n8954_p0205a10║懺悔法
D55n8954_p0205b01║光明句云。懺者。首也。悔者。伏也。如世人得罪於王。伏
D55n8954_p0205b02║欵順從。不敢違逆。不逆為伏。順從為首。行人亦爾。伏
D55n8954_p0205b03║三寶足下。正順道理。不敢作非。故名懺悔。普賢觀云。
D55n8954_p0205b04║端坐念實相。眾罪如霜露。慧日能消除。我心自空。罪
D55n8954_p0205b05║福無主。是名大懺悔。是名莊嚴懺悔。是名無罪相懺
D55n8954_p0205b06║悔。小乗作法者。如毘尼中發露。與學二十僧行摩那
D55n8954_p0205b07║埵。或半月作法或對首作法。或責心。但令作法成就。
D55n8954_p0205b08║不障僧事。即清淨也。記云。然對治有四法。一治覆藏
D55n8954_p0205b09║情過。謂行波利婆沙。此云覆藏。或云別住。謂別住一
D55n8954_p0205b10║房。不得與僧同處。設入眾中。不得談論。亦不得答。行
D55n8954_p0206a01║此法者。湏滿一百日。不憶元覆藏日數故。乃以百日
D55n8954_p0206a02║為限。二治覆藏罪。謂犯已覆藏得吉罪。不覆藏。得殘
D55n8954_p0206a03║罪。若覆藏者。先懺吉罪。後與別住。三治僧殘情過罪。
D55n8954_p0206a04║謂六夜行摩那埵。此云意喜。前雖自意歡喜。亦使眾
D55n8954_p0206a05║僧歡喜。由前喜故。與其少日。即六夜也。故名意喜。僧
D55n8954_p0206a06║眾歡云。此人改悔成清淨。故云眾僧喜也。四治僧殘
D55n8954_p0206a07║謂二十僧中以白四羯磨出罪。然覆藏不經明相。直
D55n8954_p0206a08║行摩那埵。然後入眾出罪。或半月作法者。謂行別住
D55n8954_p0206a09║時。每至半月說戒。須白眾僧云。我犯僧殘。對首作法
D55n8954_p0206a10║者。懺重吉也。責心。懺輕吉也。摩夷論云。故作者。對首
D55n8954_p0206b01║一說。誤作者。責心而悔。句云。大乗作法。或八百日。虚
D55n8954_p0206b02║空藏塗廁是也。或九十日。般舟是也。或四十九日。大
D55n8954_p0206b03║悲懺是也。或二十一日。法華是也。或七日。方等是也。
D55n8954_p0206b04║灰湯等淨身。辛酒禁口。慚愧勤心。旋誦各有遍數等。
D55n8954_p0206b05║皆作法懺攝也。取相者。如方等求十二夢王菩薩。或
D55n8954_p0206b06║見光。見華。摩頂。虚空藏中唱聲印臂。相起罪滅。雖不
D55n8954_p0206b07║正明作法。兼得事用也。無生者。端坐念實相。如日照
D55n8954_p0206b08║霜露。觀空緣理。無相最上。雖不正作事相。兼上兩懺
D55n8954_p0206b09║也。
D55n8954_p0206b10║後一雖可獨修不進須假前二
D55n8954_p0207a01║要旨云。法雖三種。行在一時。寧可闕於前前。不得𧇊
D55n8954_p0207a02║於後後。無生最要。取相尚寬。盖妙觀之宗。是大乗之
D55n8954_p0207a03║主。滅罪如𮋒大地。草木皆枯。顯德如照澄江。森羅盡
D55n8954_p0207a04║現。以此理導於事儀。則一禮一旋。罪消塵刼。一燈一
D55n8954_p0207a05║水。福等虚空。故口說六根罪時。心存三種懺法。
D55n8954_p0207a06║三懺功能
D55n8954_p0207a07║光明句中。初約遮性釋。作法懺成。違無作罪滅。而性
D55n8954_p0207a08║罪不除。如犯殺生。作法懺成。違無作罪去。而償命猶
D55n8954_p0207a09║在。取相懺能滅性罪。性罪去。違無作罪亦去。觀無生
D55n8954_p0207a10║懺能滅無明。如覆大地根枝葉等悉盡無餘。記云。無
D55n8954_p0207b01║作罪者。昔受佛戒。由作法故。發無作體。若毀犯者。得
D55n8954_p0207b02║違逆罪。今由作法。𮋒破此罪。言性罪者。即十惡也。不
D55n8954_p0207b03║論受與不受。犯之性自是罪。大論云。斬草殺畜二罪
D55n8954_p0207b04║同懺。二種違制俱除。而殺畜償命猶存。由以定心想
D55n8954_p0207b05║成勝相。熏修力彊。能轉惡業。是故能滅性遮二罪。如
D55n8954_p0207b06║伐下。枝葉。喻性遮罪。根本。喻無明心也。二約三學釋。
D55n8954_p0207b07║又作法滅違戒上罪。取相滅犯定上罪。無生滅犯慧
D55n8954_p0207b08║上罪。記云。作法防非。故滅戒罪。取相專意。故滅定罪。
D55n8954_p0207b09║無生觀照。故滅慧罪。事非是戒家罪。散亂是定家罪。
D55n8954_p0207b10║惑暗是慧家罪。三除三報釋。又作法滅三惡道報障。
D55n8954_p0208a01║取相滅人道報障。無生滅三界有漏報障。記云。雖俱
D55n8954_p0208a02║報障。而有苦樂。三惡唯苦。違法而得。故作法能除。人
D55n8954_p0208a03║道之報半苦半樂。散善所招。故取相能滅。三界天報。
D55n8954_p0208a04║望人皆定。無苦唯樂。三漏所感。故無生能滅。別煩惱
D55n8954_p0208a05║釋。又作法滅怖畏憂愁之煩惱。亦是破煩惱。取相滅
D55n8954_p0208a06║四住之煩惱。無生滅無明之煩惱。記云。怖畏屬思。憂
D55n8954_p0208a07║愁屬見。今作法成。位在五品。能伏此惑。指伏為破。取
D55n8954_p0208a08║相懺成。在七信位。故滅四住。既見真諦。望中名相。故
D55n8954_p0208a09║名取相。無生觀成。位登初住。所除的在根本無明。
D55n8954_p0208a10║五石五芝
D55n8954_p0208b01║光明句記云。五石。謂白瑛。紫瑛。石膏。鍾乳。石脂。五芝。
D55n8954_p0208b02║謂五色芝也。
D55n8954_p0208b03║坐法
D55n8954_p0208b04║禪波羅密云。初至繩床。即前安坐處。每令安隱。久久
D55n8954_p0208b05║無妨。次當正腳。若半跏坐。以左腳置右䏶上。牽來近
D55n8954_p0208b06║身。令左腳指與右䏶齊。右腳指與左䏶齊。若欲全跏。
D55n8954_p0208b07║即上下右腳。䟤置左腳上。次解寬衣𢃄周正。不令坐
D55n8954_p0208b08║時脫落。次當安手。以左掌置右手上。重累手相對。頓
D55n8954_p0208b09║置左腳上。牽來近身。當心而安。正身。先當挺動其身
D55n8954_p0208b10║并諸支節。作七八反。如似按摩法。勿令手足差異。竟。
D55n8954_p0209a01║即正身端直。令脊相對。勿曲勿聳。次正頭。令鼻與臍
D55n8954_p0209a02║相對。不偏不邪。不低不昂。平面正住。次開口吐胷中
D55n8954_p0209a03║穢氣。吐法。開口放氣自恣而出。想身分中百脉不通
D55n8954_p0209a04║處。放息隨氣而出盡閉口。鼻中內清氣。如是至三。若
D55n8954_p0209a05║身息調和。但一亦足。次當閉口。唇齒纔相拄。舌向上
D55n8954_p0209a06║齶。次當閉眼。纔斷外光而已。當端身正坐。猶如奠石。
D55n8954_p0209a07║無得四支竊爾搔動。是為初入禪定調身之法。舉要
D55n8954_p0209a08║言之。不寬不急是身調相。
D55n8954_p0209a09║扇𢮎
D55n8954_p0209a10║輔行云。五扇提羅等者。昔五比丘懶惰懈怠。不修經
D55n8954_p0209b01║書。時世榖貴。為人所輕。不供養之。五人議曰。夫人生
D55n8954_p0209b02║計。隨其形儀。人命至重。不可守死。各共乞求辦具繩
D55n8954_p0209b03║床坐曠野中。掃洒莊嚴。依次而坐。外形似禪。內思邪
D55n8954_p0209b04║濁。見者謂聖。因此招供。飽足有餘。有一女人名曰提
D55n8954_p0209b05║韋。聞之心喜。莊嚴往詣。禮供請還。五人便許。提韋有
D55n8954_p0209b06║十頃園林。流泉浴池。堂舍供養。令住終身。五人又念。
D55n8954_p0209b07║夫人生計。種種方宜。求覔財物。雖受施主供給。日富
D55n8954_p0209b08║歲貧。迭差一人遊諸聚落。宣告眾人。彼四比丘成阿
D55n8954_p0209b09║羅漢。種種稱嘆。諸人聞已。賫持供養。如是多年。提韋
D55n8954_p0209b10║直心供養福故。經八千刼償其施主。雖復為人。諸根
D55n8954_p0210a01║暗鈍。無男女根。名為石女。經爾所刼償施主已。佛告
D55n8954_p0210a02║匿王。時提韋者今皇后是。五比丘者隨從擔轝五人
D55n8954_p0210a03║者是。王曰。何故秪四人耶。佛言。其一人者常在宮中
D55n8954_p0210a04║修治厮溷。夫人聞已。身毛為竪。夫人師者。使令擔轝
D55n8954_p0210a05║如牛馬耶。佛言。此是夫人福德所致。善者受報。惡者
D55n8954_p0210a06║受殃。佛解喻已。夫人曰。何當罪畢。唯願說之。佛令喚
D55n8954_p0210a07║宮中除糞來。湏㬰將至。佛前立已。佛言安隱快樂無
D55n8954_p0210a08║苦不耶。五人怒曰。佛不知時。晝夜勤苦。鞭打不息。有
D55n8954_p0210a09║何樂耶。佛豈不知如此事耶。為更問人。佛言。今身之
D55n8954_p0210a10║苦。為比前世苦耶。罪猶未畢。應當懺悔。修善補過。五
D55n8954_p0210b01║人聞已。忿怒背佛。不聽佛語。佛又化身向其前立。如
D55n8954_p0210b02║前慰喻。如是四方四維上下。皆見於佛。稱冤大喚。何
D55n8954_p0210b03║見逼耶。佛攝化已。告眾人言。夫罪有二種。一者業障。
D55n8954_p0210b04║二者報障。提羅具二。故不受化。夫人見已。語五人曰。
D55n8954_p0210b05║自今已後。任意東西。五人曰。我等何愆。而被驅棄。願
D55n8954_p0210b06║恕使役。再三不肯。皇后白佛。佛言。時滿當去。故知無
D55n8954_p0210b07║德受供。如彼提羅。
D55n8954_p0210b08║十惡
D55n8954_p0210b09║法界次第云。一殺生。斷一切眾生命。故名為殺生。二
D55n8954_p0210b10║偷盜。盜取他財物。故名為偷盜。三邪[婬-壬+(工/山)]。於非妻妾而
D55n8954_p0211a01║行欲事。故名邪[婬-壬+(工/山)]。四妄語。以言誑他。故名妄語。五兩
D55n8954_p0211a02║舌閗搆之言間他。令致得失分乖。名為兩舌。六惡口。
D55n8954_p0211a03║惡言加彼。令他受惱。名為惡口。七𦂶語。𦂶側語辭。言
D55n8954_p0211a04║乖道理。名為𦂶語。八貪欲。引取順情塵境。心無厭足。
D55n8954_p0211a05║名為貪欲。九嗔恚。若對違境心生忿怒。名為嗔恚。十
D55n8954_p0211a06║邪見。撥正因果。僻信求福。皆名邪見。次此應出四重。
D55n8954_p0211a07║五逆。七逆。謗方等經用僧鬘物。作闡提行。十六惡律
D55n8954_p0211a08║儀等。諸輕重惡業科目。皆從十惡中離合分別而說
D55n8954_p0211a09║者。今欲論諸入道要門具出。
D55n8954_p0211a10║彌勒五悔
D55n8954_p0211b01║彌勒問經。佛告阿難。彌勒往昔不修苦行。但修善巧
D55n8954_p0211b02║方便安樂之道。積習無上正等菩提。阿難言。云何名
D55n8954_p0211b03║為善巧方便。佛言。彌勒昔行菩薩道時。但晝夜六時
D55n8954_p0211b04║勤修五悔。而得菩提。彼經悔文有二十三行。亦無別
D55n8954_p0211b05║列五悔辭句。但數數請佛。數數說悔。餘三亦然。如云
D55n8954_p0211b06║有罪悉懺悔。是福皆隨喜。我今請諸佛。願成無上智。
D55n8954_p0211b07║天台建立解行
D55n8954_p0211b08║詳解云。定境用觀。一家宗要。必先詳於解行之文。解
D55n8954_p0211b09║行詳。境觀明矣。止觀一部。其要在乎解之與行。解則
D55n8954_p0211b10║解於諸法本真。行則立行。定境用觀。故十章中。前六
D55n8954_p0212a01║章以生妙解。第七方是正修。
D55n8954_p0212a02║了修即性全性起修
D55n8954_p0212a03║不二門云。性雖本爾。藉智起修。由修照性。由性發修。
D55n8954_p0212a04║鈔云。性雖具足全體在迷。必藉妙智解了。發起圓修。
D55n8954_p0212a05║故云。性雖本爾藉智起修。由此智行方能徹照性德。
D55n8954_p0212a06║而此智行復由性德全體而發。若非性發。不能照性。
D55n8954_p0212a07║若非徹照。性無由顯。故云由修照性。由性發修。
D55n8954_p0212a08║法藏華嚴皆有別願
D55n8954_p0212a09║輔行云。法藏彌陀因名。於自在王如來所。聞說二百
D55n8954_p0212a10║一十億佛剎發願。又觀經云。法藏比丘。為欲攝取諸
D55n8954_p0212b01║淨土故。發四十八願。發是願已。地為六動。為佛所記
D55n8954_p0212b02║大阿彌陀經。為菩薩時發二十四願。云不得是願。終
D55n8954_p0212b03║不作佛。願數不同。部異見別。不須和會。華嚴者。新經
D55n8954_p0212b04║第十四歷事別願。又如梵網發十大願。十三誓等。
D55n8954_p0212b05║懺悔義廣位位橫論各有三障
D55n8954_p0212b06║光明句云。他師明懺悔位。謂鄙濁凡夫。應須懺悔。離
D55n8954_p0212b07║垢清淨者。何用懺悔。故今斥局也。記云。位位不出四
D55n8954_p0212b08║土。四土論三障。分叚三障。見思為惑障。有漏業為業
D55n8954_p0212b09║障。界內生死為報障。方便三障。塵沙為惑障。無漏業
D55n8954_p0212b10║為業障。變易為報障。實報三障。無明為惑障。亦有漏
D55n8954_p0213a01║亦無漏業為業障。彼土變易為報障。寂光三障。約分
D55n8954_p0213a02║證說。無明為惑障。非有漏非無漏業為業障。變易生
D55n8954_p0213a03║死為報障。若究竟寂光。則不論。寂光無報。則不說也。
D55n8954_p0213a04║讀誦品
D55n8954_p0213a05║妙玄云。行者圓信始生。善須將養。若涉事紛動令道
D55n8954_p0213a06║芽破敗。唯得內修理觀。外則受持讀誦大乗經典。聞
D55n8954_p0213a07║有助觀之力。內外相藉。圓信轉明。十心堅固。金剛般
D55n8954_p0213a08║若云。一日三時以恒河身布施。不如受持一句功德。
D55n8954_p0213a09║南嶽為他損己
D55n8954_p0213a10║輔行云。南嶽大師。陳州項城武津人也。傳中不云領
D55n8954_p0213b01║徒太早。但云有智斷師咨疑禪要。思因為說十地法
D55n8954_p0213b02║門。驚異心目。智斷曰。恐師位階十地。師曰。吾是十信
D55n8954_p0213b03║鐵輪位耳。應是傳習者異聞。
D55n8954_p0213b04║天台為他損己
D55n8954_p0213b05║天台別傳云。今我最後策觀談玄。最後善寂。吾今當
D55n8954_p0213b06║入。智朗請云。伏願慈留賜釋餘疑。不審何位。歿此何
D55n8954_p0213b07║生。誰可宗仰。報曰。汝等懶種善根。問他功德。如盲問
D55n8954_p0213b08║乳。蹶者訪路。告實何益。乃至云。今更報汝。吾不領眾。
D55n8954_p0213b09║必淨六根。為他損己。只是五品位耳。
D55n8954_p0213b10║三術
D55n8954_p0214a01║止觀云。一莫受莫着。二縮德揚玼。三一舉萬里。內三
D55n8954_p0214a02║術。謂空假中。外障是輭賊。謂名譽等。內障是強賊。謂
D55n8954_p0214a03║煩惱等。是故內外用術不同。
D55n8954_p0214a04║三𮜿
D55n8954_p0214a05║法華經云。大慈悲為室。柔和忍辱衣。諸法空為坐。處
D55n8954_p0214a06║此為說法。
D55n8954_p0214a07║四安樂行
D55n8954_p0214a08║別行安樂行義云。復次四種安樂行。第一名為正慧
D55n8954_p0214a09║離着安樂行。第二名為無輕讚毀安樂行。亦名轉諸
D55n8954_p0214a10║聲聞令得佛智安樂行。第三名為無惱平等安樂行。
D55n8954_p0214b01║亦名敬善知識安樂行。第四名為慈悲接引安樂行。
D55n8954_p0214b02║亦名夢中具足成就神通智慧佛道涅槃安樂行。又
D55n8954_p0214b03║南嶽師云。一無着正慧。二口不說過。三敬上接下。四
D55n8954_p0214b04║大慈悲。天台師云。止觀慈悲導三業及誓願。身業有
D55n8954_p0214b05║止故。離身麤業。有觀故。不得身。不得身業。不得能離。
D55n8954_p0214b06║無所得故。不墮凡夫。有慈悲故。勤修身業。廣利一切。
D55n8954_p0214b07║不墮二乗地。有止行故。着忍辱衣。有觀行故。坐如來
D55n8954_p0214b08║座。有慈悲故。入如來室。止行離過。即成斷德。觀行無
D55n8954_p0214b09║着。即成智德。慈悲利他。即成恩德。恩德資成智德。智
D55n8954_p0214b10║德能通達斷德。是名身安樂行。餘口意誓願亦如是。
D55n8954_p0215a01║圓家五品擬對三藏五停心
D55n8954_p0215a02║妙玄云。𥝠謂五品是圓家方便。初欲令易解。准小望
D55n8954_p0215a03║大。如三藏之五停心。初品圓信法界。上信諸佛。下信
D55n8954_p0215a04║眾生。皆起隨喜。是圓家慈停心。徧對治法界上嫉妬。
D55n8954_p0215a05║第二讀誦大乗文字。文字是法身氣命。讀誦明利。是
D55n8954_p0215a06║圓家數息停心。徧治法界上覺觀。說法品能自淨心。
D55n8954_p0215a07║亦淨他心。是圓家因緣停心。徧治法界上自他痴。痴
D55n8954_p0215a08║去故行去。乃至老死去。兼行六度品是圓家不淨停
D55n8954_p0215a09║心。六蔽初名貪欲。若捨貪欲。欲因欲果皆捨。捨故無
D55n8954_p0215a10║復報身。非淨非不淨也。正行六度品。是圓家念佛停
D55n8954_p0215b01║心。正行六度時。即事而理。理不妨道。事妨於道。即事
D55n8954_p0215b02║而理。無障可論。大意如此。（云云）。
D55n8954_p0215b03║四信
D55n8954_p0215b04║文句云。云何四信。畧解三人。廣說二人。觀成一人。信
D55n8954_p0215b05║通四人。故言四信也。四信者。一一念信解。未能演說。
D55n8954_p0215b06║二畧解言趣。三廣為他說。四深信觀成。妙樂釋云。云
D55n8954_p0215b07║何四信者。問意兩兼。一問云何但立四數。二問云何
D55n8954_p0215b08║四俱名信。畧解去。釋也。四人通名為信。則二義俱成。
D55n8954_p0215b09║攝五成四。不須至五。又名從初得故俱名信。畧解三
D55n8954_p0215b10║人者。去通從別。則受別名。廣及觀成。必有畧故。故畧
D55n8954_p0216a01║通三人。唯除初信。初無解故。廣說二人。除畧解者。廣
D55n8954_p0216a02║局第三。不通前二。觀成一人。復除廣解。不通餘三。除
D55n8954_p0216a03║信一事。餘不通四。唯信解四。名為四信。若一念信解。
D55n8954_p0216a04║未有下三。乃是初信最局。畧具初信。廣具初二。觀必
D55n8954_p0216a05║具三。故後漸寛。但後後者勝於前前。故成後局。
D55n8954_p0216a06║伏忍諸教初心無此氣分
D55n8954_p0216a07║妙玄云。例如小乗伏煗。佛法則有。外道則無。今此伏
D55n8954_p0216a08║忍圓教則有。三教則無。
D55n8954_p0216a09║獲旋陀羅尼
D55n8954_p0216a10║妙玄云。若大乗懺悔發初隨喜圓信之心。獲一旋陀
D55n8954_p0216b01║羅尼。已不可向人說。雖種種分別。亦不可解况後諸
D55n8954_p0216b02║位。釋籤云。旋假入空。名之為旋。旋空入假。名百千萬
D55n8954_p0216b03║億。中道實相。名為法音。今舉三中之一。以劣况勝。故
D55n8954_p0216b04║云一旋。約教竪論雖在六根七信已前。今通明之。乃
D55n8954_p0216b05║在初心。妙玄云。如經文云。得三陀羅尼。但名似道。未
D55n8954_p0216b06║得真道。旋陀羅尼是旋假入真。百千旋陀羅尼是旋
D55n8954_p0216b07║真入假。法音方便。正是伏道。未得入中。釋籤云。旋轉
D55n8954_p0216b08║也。轉一切法皆悉入空。言百千萬億者。以從數故。故
D55n8954_p0216b09║名為假。中道法音。能作內體方便故也。此三秪是一
D55n8954_p0216b10║心三觀持一切法。通名總持。此中即是相似三總持
D55n8954_p0217a01║也。
D55n8954_p0217a02║十信有百橫竪十乗
D55n8954_p0217a03║妙玄云。以善修平等法界。即入信心。善修慈愍即入
D55n8954_p0217a04║念心。善修寂照。即入進心。善修破法。即入慧心。善修
D55n8954_p0217a05║通塞。即入定心。善修道品即入不退心。善修正助。即
D55n8954_p0217a06║入回向心。善修凡聖位。即入護法心。善修不動。即入
D55n8954_p0217a07║戒心。善修無着。即入願心。瓔珞云。一信有十。十信有
D55n8954_p0217a08║百。既由十乗入於十信。故今文義理須具對橫竪二
D55n8954_p0217a09║意。先竪對。次引瓔珞十信有百。橫對。一一信中言善
D55n8954_p0217a10║修者。由緣實相行於五悔策勤精進至五品。得入十
D55n8954_p0217b01║信。名為善修。由善修故。相似解起。是故十法在相似
D55n8954_p0217b02║位轉名十信心。乃至願心。亦復如是。何者。不思議境。
D55n8954_p0217b03║以為信本。慈悲弘誓。藉念力持。心安止觀。功由精進。
D55n8954_p0217b04║破於三惑。妙慧方徧。於通無塞。由决定力。元修道品。
D55n8954_p0217b05║為求不退。正助無闕。回因向果。不濫次位。方能護法。
D55n8954_p0217b06║內外不動。由善防非。於法無𢜤由大願力。故得至此
D55n8954_p0217b07║名為信心。乃至願心。十法既許初心具修。當知信信
D55n8954_p0217b08║皆具十法。是十信有百明矣。
D55n8954_p0217b09║別圓即離不可一混
D55n8954_p0217b10║妙樂云。起信論䟽釋真如門。立二義。一真如不變義
D55n8954_p0218a01║二隨緣起滅義。指要云。隨緣對不變說。不變即中道
D55n8954_p0218a02║理。本有不改之義。隨緣乃全理成事。轉變造作之義。
D55n8954_p0218a03║良由真如不守自性。故受熏變。隨於染淨二緣。故名
D55n8954_p0218a04║隨緣。體相者。別教不變。以真如一性如來藏理為當
D55n8954_p0218a05║體體。無明差別為所依體。圓教不變。以理造三千為
D55n8954_p0218a06║當體體。隨緣以事造三千為當體體。並以一念妄心
D55n8954_p0218a07║為所依體。不變即性具三千。相相宛然為相。隨緣則
D55n8954_p0218a08║以真如無明互相熏習。成染淨二用為相。不同他宗
D55n8954_p0218a09║一理隨緣。但是合義。不談理具。單說真如隨緣。仍是
D55n8954_p0218a10║離義。今家明三千之體隨緣起三千之用。不隨緣時
D55n8954_p0218b01║三千宛然。故差別法與體不二。
D55n8954_p0218b02║謂成妙覺謬之甚矣
D55n8954_p0218b03║妙玄云。有師言頓悟初心即究竟圓極。釋籤云。然華
D55n8954_p0218b04║嚴中位兼圓別。人不通曉兩教位意。又復不達圓位
D55n8954_p0218b05║始終。直指初心以為妙覺。唯尚頓門成佛速疾。乃成
D55n8954_p0218b06║圓教後位徒施。兼成出佛煩重之過。故依舊判。誠為
D55n8954_p0218b07║未可。
D55n8954_p0218b08║一切種智
D55n8954_p0218b09║別玄云。一切種智。能於一種智。知一切道。知一切種。
D55n8954_p0218b10║一相寂滅相。種種行類能知能解。名一切種智。記云。
D55n8954_p0219a01║夫中觀智者。則了一切皆是中道。中則不偏。絕待為
D55n8954_p0219a02║義。一法若中。則一切眾生因種。一切佛之道法。無不
D55n8954_p0219a03║咸趣。一外有法。不名中也。一法既爾。一切皆然。故云
D55n8954_p0219a04║於一種智知一切道知一切種。一相等者。結前所說
D55n8954_p0219a05║而成遮照。雙遮則一相寂滅。雙照則種種皆知。遮照
D55n8954_p0219a06║同時。故名一切種智。
D55n8954_p0219a07║龍女成佛權實
D55n8954_p0219a08║妙樂云。正示圓果中云。龍女作佛者。問。為不捨分叚
D55n8954_p0219a09║即成佛耶。若不即身成佛。此龍女成佛。及胎經偈云
D55n8954_p0219a10║何通耶。胎經云。魔釋女皆不捨身不受身。悉於現身
D55n8954_p0219b01║得成佛故。經云。法性如大海。不說有是非。凡夫賢聖
D55n8954_p0219b02║人。平等無高下。唯在心垢滅。取證如反掌。答。今龍女
D55n8954_p0219b03║文從權而說。以證圓經成佛速疾。若實行不疾。權行
D55n8954_p0219b04║徒引。是則權實義等。理不徒然。故胎經偈從實得說。
D55n8954_p0219b05║若實得者。從六根清淨得無生忍。應物所好。容起神
D55n8954_p0219b06║變。現身成佛。及證圓經。既證無生。豈不能知本無捨
D55n8954_p0219b07║受。何妨捨此往彼。餘教凡位至此會中進斷無明。亦
D55n8954_p0219b08║復如是。凡如此例。必須權實不二以釋疑妨。南方緣
D55n8954_p0219b09║熟宜以八相成道。此土緣淺。秪以龍女教化。此是權
D55n8954_p0219b10║巧之力。得一身一切身。普現色身三昧也。妙樂言權
D55n8954_p0220a01║巧者。不必一向唯作權釋。秪龍女已得無生。則約體
D55n8954_p0220a02║用而論權巧。非謂專約本迹為權巧也。故權實二義。
D55n8954_p0220a03║經力俱成。他人釋此。或云七地十地等者。不能顯經
D55n8954_p0220a04║力用故也。
D55n8954_p0220a05║從智證法
D55n8954_p0220a06║釋籤云。意言從證者。證不思議。名住一切佛法。證三
D55n8954_p0220a07║種菩提。名住慈悲普覆。證寂照止觀。名住成就萬行。
D55n8954_p0220a08║證破三惑徧。名一心三智。證於通無塞。名住佛眼圓
D55n8954_p0220a09║見。證無作道滅。名住法身冥益。證助道萬行。名住神
D55n8954_p0220a10║通顯益。證圓門實位。名住開顯一乗。證安忍內外。名
D55n8954_p0220b01║住嚴淨佛土。證無諸法𢜤名住諸地功德。此初住證。
D55n8954_p0220b02║轉似為真故也。
D55n8954_p0220b03║五眼洞照
D55n8954_p0220b04║大論三十九云。佛肉眼者。見因緣麤色。乃至亦過人
D55n8954_p0220b05║所見。名肉眼者。見形顯色不異於人。人見不遠。所見
D55n8954_p0220b06║又倒。如近看小則大。遠看大則小。乃至諸色若遠觀
D55n8954_p0220b07║者。則但見於空一顯色。大品云。如來肉眼見於大千。
D55n8954_p0220b08║論問曰。如來何故但見大千。答若佛肉眼應過大千。
D55n8954_p0220b09║但以風輪為隔障故。不見異界據理盡說。佛肉眼見
D55n8954_p0220b10║法界麤色。天眼者。如微塵名為細色。諸天天眼下不
D55n8954_p0221a01║見上。梵王不過見於大千。佛見過此。名佛天眼。大品
D55n8954_p0221a02║云。佛告須菩提。佛天眼見於尼吒。亦見十方恒沙世
D55n8954_p0221a03║界死此生彼。及善惡等論無修相。如那律緣。亦是其
D55n8954_p0221a04║事。言過天者。諸天報得。極如梵王。今見十方。尚過那
D55n8954_p0221a05║律。何况梵王。是故淨名正呵那律。旁折梵王。慧眼者。
D55n8954_p0221a06║言如二乗所見者。且約次第一徃而說。據理亦應云
D55n8954_p0221a07║過二乗。二乗但見大千之內麤細色空。佛見法界假
D55n8954_p0221a08║中俱空。大品云。云何名菩薩摩訶薩慧眼淨。佛告舍
D55n8954_p0221a09║利弗。慧眼菩薩不作是念。有為無為。世出世。漏無漏。
D55n8954_p0221a10║一切知見。論云肉眼見不遠。故修天眼。天眼虚誑。故
D55n8954_p0221b01║求慧眼。論文既云一切知見。是故即是過二乗也。法
D55n8954_p0221b02║眼者。但云如菩薩所見者。如別菩薩行向位中所見
D55n8954_p0221b03║者是。亦寄次第。故云假名。假名即是十六門法。據理
D55n8954_p0221b04║亦應云過菩薩。任運真化。究竟藥病名佛法眼。大品
D55n8954_p0221b05║云。云何名菩薩摩訶薩法眼。佛告舍利弗。法眼人者。
D55n8954_p0221b06║隨信隨法。三空五根。此業此果。受某身。生某處。某菩
D55n8954_p0221b07║薩退不退。得記不得記等皆當知之。論云。菩薩摩訶
D55n8954_p0221b08║薩初發心時。雖得肉天慧眼等。以見眾生種種不同。
D55n8954_p0221b09║云何能得如是實法。故求法眼引導令入。故名法眼。
D55n8954_p0221b10║佛眼者。但云見法實相。從勝為名。大品云。云何佛眼。
D55n8954_p0222a01║佛告舍利弗。菩薩摩訶薩求佛道時。入金剛三昧。得
D55n8954_p0222a02║一切種智成就力無所畏。十八不共。知一切法。（云云）。
D55n8954_p0222a03║是名菩薩摩訶薩得菩提時佛眼淨相。論云。有人言
D55n8954_p0222a04║十住菩薩得佛眼。與佛無別。如徧吉文殊。具佛功德。
D55n8954_p0222a05║而不作佛廣度眾生。是故生疑。故說佛眼徧見十方。
D55n8954_p0222a06║是菩薩於餘菩薩名大。於佛猶不徧知徧聞等也。
D55n8954_p0222a07║斷最後窮源微細無明
D55n8954_p0222a08║起信論云。如菩薩地盡滿足方便。一念相應。覺心初
D55n8954_p0222a09║起。心無初相。以遠離微細念故。得見心性。心性即常
D55n8954_p0222a10║住。名究竟覺。
D55n8954_p0222b01║道窮妙覺位極於茶
D55n8954_p0222b02║妙玄云。妙覺地者究竟解脫無上佛智。故言無所斷
D55n8954_p0222b03║者。名無上士。此即三德不縱不橫究竟後心大涅槃
D55n8954_p0222b04║也。一切大。理大。誓願大。莊嚴大。智斷大。徧知大。道大。
D55n8954_p0222b05║用大。權實大。利益大。無住大。即前十觀成乗。圓極竟
D55n8954_p0222b06║在於佛。過茶無字可說。（云云）。故盧舍那佛名為淨滿。
D55n8954_p0222b07║一切皆滿也。妙宗云。究竟者。始覺道窮本覺理極。本
D55n8954_p0222b08║始既冺。無以名焉。強稱妙覺。大品般若四十二字。字
D55n8954_p0222b09║字互具諸位功德。南嶽用對圓頓教中四十二位。初
D55n8954_p0222b10║住阿字中四十字對至等覺。最後茶字。當於妙覺。今
D55n8954_p0223a01║此極位。乃究竟具諸功德。（云云）。
D55n8954_p0223a02║無上士
D55n8954_p0223a03║觀經䟽云。次約喻稱嘆。如十五日月。圓滿具足。眾星
D55n8954_p0223a04║中王。最上最勝。威德特尊。是名究竟佛義。次以例諸
D55n8954_p0223a05║號明難說。佛有無量德。應有無量號。舉一蔽諸。華嚴
D55n8954_p0223a06║有萬號。又經有萬號。三世諸佛通有十號。淨名三號。
D55n8954_p0223a07║以刦壽說不能盡。何况諸號耶。
D55n8954_p0223a08║弒無明父斷貪𢜤母
D55n8954_p0223a09║楞伽云。云何五無間業。所謂弒父母。及害羅漢。破壞
D55n8954_p0223a10║眾僧。惡心出佛身血。云何眾生母。謂𢜤更受生。貪喜
D55n8954_p0223b01║俱。如緣母立。無明為父。生入處聚落。斷二根本。名害
D55n8954_p0223b02║父母。彼諸使不現。如鼠毒發諸法。究竟斷彼。名害羅
D55n8954_p0223b03║漢。云何破僧。謂異相諸隂和合積聚。究竟斷彼。名為
D55n8954_p0223b04║破僧。不覺外自共相。自心現量。七識身。以三解脫無
D55n8954_p0223b05║漏惡想。究竟斷彼七識身。名為惡心出佛身血。
D55n8954_p0223b06║境智寂滅
D55n8954_p0223b07║四念處云。能觀之智照而常寂。所觀之境。寂而常照。
D55n8954_p0223b08║境寂智亦寂。智照境亦照。一相無相。無相一相。即是
D55n8954_p0223b09║實相。實相即一實諦。亦名虚空佛性。亦名大涅槃。如
D55n8954_p0223b10║是境智無二無異。如如之境。即如如之智。智即是境。
D55n8954_p0224a01║說境及智處。皆名為般若。
D55n8954_p0224a02║隱前三相
D55n8954_p0224a03║文句約四教釋佛。佛者覺也。身長丈六。壽八十。老比
D55n8954_p0224a04║丘像。三藏佛自覺覺他。𢃄老比丘現尊特身。通教佛
D55n8954_p0224a05║自覺覺他。單現尊特坐蓮華臺受職。別教佛自覺覺
D55n8954_p0224a06║他。隱前三相等。即圓佛自覺覺他。妙樂云。若隱前三
D55n8954_p0224a07║相。從勝而說。非謂太虚而為圓佛。別佛既云單論。即
D55n8954_p0224a08║是隱前二相。如目連不窮其聲等。若法華已前三佛
D55n8954_p0224a09║離明。隔徧小故。來至此經。從劣辯勝。即三而一。他迷
D55n8954_p0224a10║一家所明四佛者。以棄舊譯經論故也。如四階成道。
D55n8954_p0224b01║三乗共位。瓔珞賢聖。華嚴融門。此四成道。不可孱齊。
D55n8954_p0224b02║以由設迹不同。隱實覆本。故開權顯本。方曰不殊。
D55n8954_p0224b03║六即
D55n8954_p0224b04║輔行云。一顯圓銓諸法事理不二。一切凡聖。生佛體
D55n8954_p0224b05║同。免生退屈。故明即字。雖全體是。迷悟因果其相有
D55n8954_p0224b06║殊。免生上慢故明六字。二革文字暗禪之𡚁。文字法
D55n8954_p0224b07║師封文滯義。唯守名相。推功上人。自甘退屈。謂為絕
D55n8954_p0224b08║分。為此等故。云全體即是。暗證禪人撥棄修行。唯云
D55n8954_p0224b09║即心是佛。不辯階位淺深。多濫上聖。起增上慢。為救
D55n8954_p0224b10║斯𡚁。故明六位。雖迷悟真似乍分。當處無非理性本
D55n8954_p0225a01║具。故即不妨六。六不妨即。一一無異。故事造三千始
D55n8954_p0225a02║終不缺。正由迷解當處點即也。
D55n8954_p0225a03║六種即名皆是事理體不二義
D55n8954_p0225a04║妙宗云。六種即名。皆是事理體不二義。而事有逆順。
D55n8954_p0225a05║名字等五。是順修事。唯理性一。純逆修事。此逆順事
D55n8954_p0225a06║與本覺理體皆不二。其逆順名自何而立。以知不二。
D55n8954_p0225a07║事皆合理。名之為順。其不知者。事皆違理。故名為逆。
D55n8954_p0225a08║名字等五。若淺若深。皆知皆順。若初理即。唯迷唯逆。
D55n8954_p0225a09║而迷逆事。與其覺理未始暫乖。故名即佛。
D55n8954_p0225a10║世間常住
D55n8954_p0225b01║妙宗云。世本代謝而言常者。以一切法即真實性。性
D55n8954_p0225b02║不改故。故名為常。若謂遷流不得言常。斯謂情見。良
D55n8954_p0225b03║以生法即性故常。住異滅法即性故常。即性之常。非
D55n8954_p0225b04║常非無常。不可思議。言偏意圓。故可得云。一生一滅
D55n8954_p0225b05║無非中道。唯生唯住。唯異唯滅。
D55n8954_p0225b06║無情佛性
D55n8954_p0225b07║金剛錍云。無情佛性。惑耳驚心。今且以十義評之。使
D55n8954_p0225b08║於理不惑。餘則例之。一者約身。言佛性者。應具三身。
D55n8954_p0225b09║不可獨云有應身性。若具三身。法身許徧。何隔無情。
D55n8954_p0225b10║二者從體。三身相即。無時暫離。既許法身徧一切處。
D55n8954_p0226a01║報應未嘗離於法身。况法身處二身常在。故知三身
D55n8954_p0226a02║徧於諸法。何獨法身。法身若徧尚具三身。何獨法身。
D55n8954_p0226a03║三約事理。從事則分情與無情。從理則無情無情別。
D55n8954_p0226a04║是故情具。無情亦然。四者約土。從迷情故。分於依正。
D55n8954_p0226a05║從理智故。依即是正。如常寂光。即法身土。身土相稱。
D55n8954_p0226a06║何隔無情。五約教證。教道說有情與非情。證道說故
D55n8954_p0226a07║不可分二。六約真俗。真故體一。俗故分二。二而不二。
D55n8954_p0226a08║思之可知。七約攝屬。一切萬法攝屬於心。心外無餘。
D55n8954_p0226a09║豈復甄隔。但云有情心體皆徧。豈隔草木獨稱無情。
D55n8954_p0226a10║八者因果。從因從迷。執異成隔。從果從悟。佛性恒同。
D55n8954_p0226b01║九者隨宜。四句分別。隨順悉檀。說益不同。且分二別。
D55n8954_p0226b02║十者隨教。三教云無。圓教徧有。又淨名云。眾生如故。
D55n8954_p0226b03║一切皆如。如無佛性。理小教權。教權理實。亦非今意。
D55n8954_p0226b04║又若論無情。何獨外色。內色亦然。故淨名云。是身無
D55n8954_p0226b05║知。如草木瓦礫。若論有情。何獨眾生。一切唯心。是則
D55n8954_p0226b06║一塵具足一切眾生佛性。亦具十方諸佛佛性。
D55n8954_p0226b07║唯色唯聲
D55n8954_p0226b08║四念處引天親唯識論唯是一識。復有分別識。無分
D55n8954_p0226b09║別識。分別識者。是識識。無分別者。似塵識。一切法界
D55n8954_p0226b10║所有瓶衣車乗等。皆是無分別識。龍𣗳云。一切法趣
D55n8954_p0227a01║身念處。即是一性色。得有分別色。無分別色。分別色
D55n8954_p0227a02║如言光明即是智慧也。無分別色。即是法界。四大所
D55n8954_p0227a03║成。皆是無分別色。是色心不二。彼既得作兩識之名。
D55n8954_p0227a04║此亦作兩色之說。若色心相對。離色無心。離心無色。
D55n8954_p0227a05║若不得作此分別色無分別色。云何得作分別識無
D55n8954_p0227a06║分別識耶。若圓說者。亦得唯色唯香唯聲唯味。唯觸
D55n8954_p0227a07║唯識。若合論。一一法皆具法界。諸法等故般若等。
D55n8954_p0227a08║貧女寶藏力士額珠
D55n8954_p0227a09║妙宗云。初引大迦葉品云。眾生即是佛。何以故。若離
D55n8954_p0227a10║眾生。不得三菩提故。如來性品我者。即是如來藏義。
D55n8954_p0227b01║一切眾生悉有佛性。即是我義。如是我義。從本已來
D55n8954_p0227b02║常為無量煩惱所覆。是故眾生不能得見。如貧女人
D55n8954_p0227b03║舍內。多有真金寶蔵。家人大小無有知者。時有異人。
D55n8954_p0227b04║善知方便。乃至即於其家掘出金藏。又云。譬如王家
D55n8954_p0227b05║有大力士。其人眉間有金剛珠。與餘力士捔力相撲
D55n8954_p0227b06║而彼力士以頭觸之。其額上珠尋沒膚中。都不自知
D55n8954_p0227b07║是珠所在。其處有瘡。即命良醫欲以療治。乃至時醫
D55n8954_p0227b08║執鏡以照其面。珠在鏡中明了顯現。如來藏經十喻。
D55n8954_p0227b09║彼經十文一法。九喻。一是所喻。九是能喻。以所從能。
D55n8954_p0227b10║故云十喻。一法者。經云。佛告金剛慧菩薩。我以佛眼
D55n8954_p0228a01║觀一切眾生貪瞋癡諸煩惱中。有如來智。如來眼。如
D55n8954_p0228a02║來身結跏趺坐。儼然不動。善男子。一切眾生雖在諸
D55n8954_p0228a03║趣。煩惱身中。有如來藏常無染污。德相具足。如我無
D55n8954_p0228a04║異。於此文後即舉九事以喻其法。一萎華佛身喻。二
D55n8954_p0228a05║巖峰淳密喻。三糠糩粳米喻四糞穢真金喻。五貧家
D55n8954_p0228a06║寶藏喻。六庵羅內實喻。七𡚁帛金像喻。八貧女貴胎
D55n8954_p0228a07║喻。九焦模鑄像喻。𡚁帛者。經偈云。譬如持金像。行詣
D55n8954_p0228a08║於他國。[裏-〦+六]以穢𡚁物。棄之在曠野。天眼見之者。即以
D55n8954_p0228a09║告眾人。去穢現真像。一切大歡喜。我天眼亦爾。觀彼
D55n8954_p0228a10║眾生類。惡業煩惱纏。生死僃眾苦。又見彼眾生。無明
D55n8954_p0228b01║塵垢中。如來性不動。無能毀壞者。土模者。經偈云。譬
D55n8954_p0228b02║如大冶鑄。無量真金像。愚者自外觀。但見焦黑土。鑄
D55n8954_p0228b03║師量已冷。開模令質現。眾穢既已除。相好劃然現。我
D55n8954_p0228b04║以佛眼觀。眾生類如是。煩惱淤泥中。皆有如來性。闇
D55n8954_p0228b05║室下。涅槃經云。如暗室中井。及種種寶。人亦知有。闇
D55n8954_p0228b06║故不見。有善方便。燃大明燈。照之得見。是人終不生
D55n8954_p0228b07║念是水及寶本無今有。涅槃亦爾。本自有之。非適今
D55n8954_p0228b08║也。大智如來以善方便。然智慧燈。令諸菩薩得見涅
D55n8954_p0228b09║槃。須知諸喻理兼圓別。若言三障定覆佛性。破障方
D55n8954_p0228b10║顯。此猶屬別。若全性成障。障即佛性。以不思議德障
D55n8954_p0229a01║消者。則諸喻皆圓。方是今文理即之喻。
D55n8954_p0229a02║三障理全是佛
D55n8954_p0229a03║金光䟽云。凡明觀法。初多就易。易處觀成。無難不曉。
D55n8954_p0229a04║大師得意。故以惑業苦三。皆是三因佛性。三障輪𢌞
D55n8954_p0229a05║之法。謂實。則三障確爾。情虚。則三德圓融。於三德境
D55n8954_p0229a06║不損毫微。此三修惡乃名性三。全為妙境即惑業苦。
D55n8954_p0229a07║一一通徹法界邊底。是名三道。欲顯此三圓融義故。
D55n8954_p0229a08║名從勝立。故云法身般若解脫。但轉其名。不轉其體。
D55n8954_p0229a09║其實秪是當體通徹耳。
D55n8954_p0229a10║相似即
D55n8954_p0230b01║妙宗云。相似即是菩提者。以其逾觀逾明。逾止逾寂。
D55n8954_p0230b02║如勤射隣的。名相似觀慧。一切世間治生產業。皆與
D55n8954_p0230b03║實相不相違背。所有思想籌量。皆是先佛經中所說。
D55n8954_p0230b04║如六根清淨位中說。圓伏無明名止。似中道慧名觀。
D55n8954_p0230b05║喻始似本
D55n8954_p0230b06║起信論云。本覺義者。對始覺義說。以始覺者。即同本
D55n8954_p0230b07║覺。始覺義者。依本覺故。而有不覺。依不覺故。說有始
D55n8954_p0230b08║覺。
D55n8954_p0230b09║稱隨分覺
D55n8954_p0230b10║起信論云。又以覺心源故。名究竟覺。不覺心源故。非
D55n8954_p0231a01║究竟覺。此義云何。如凡夫人。覺知前念起惡。故能止
D55n8954_p0231a02║後念令其不起。雖復名覺。即是不覺故。如二乗觀智
D55n8954_p0231a03║初發意菩薩等。覺於念異。念無異相。以捨麤分別執
D55n8954_p0231a04║着相故。名相似覺。如法身菩薩等覺於念住。念無住
D55n8954_p0231a05║相。以離分別麤念相故。名隨分覺。如菩薩地盡滿足
D55n8954_p0231a06║方便。一念相應。覺心初起。心無初相。以遠離微細。念
D55n8954_p0231a07║故。得見心性。心性即常住。名究竟覺。
D55n8954_p0231a08║修善修惡性善性惡
D55n8954_p0231a09║詳解中問。修性善惡其相如何。答。性具佛界為性善。
D55n8954_p0231a10║性具九界為性惡。修中佛界為修善。修起九界為修
D55n8954_p0231b01║惡。四明云本具三千為性善性惡。緣起三千為修善
D55n8954_p0231b02║修惡。（文）問。緣起三千為修善修惡。則三千法體不可
D55n8954_p0231b03║斷破。指要云。煩惱生死既是修惡。全體即是性惡法
D55n8954_p0231b04║門。故不須斷除及𮋒轉也。若云不斷。別行玄又云。闡
D55n8954_p0231b05║提斷修善盡。佛斷修惡盡。北峰曰。今言斷者。約即論
D55n8954_p0231b06║斷。四明云障體即德。無障可論。斯為斷義。（文）。