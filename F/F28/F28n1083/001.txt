F28n1083_p0627b04║漩澓偈杜順法師作
F28n1083_p0627b05║若人欲識真空理身內真如還遍外
F28n1083_p0627b06║情與非情共一體處處皆同真法界
F28n1083_p0627b07║不離幻色即見空即此真如含一切
F28n1083_p0627b08║一念照入於多刧一一念刧收一切
F28n1083_p0627b09║於一境內一切智於一智中諸境界
F28n1083_p0627b10║秖用一念觀諸境一切諸境同時會
F28n1083_p0627b11║時處帝網現重重一切智通無𦊱㝵
F28n1083_p0627b12║（第一句）真空不動智凡聖本來同雖為万有體曾無起作功
F28n1083_p0627b13║（第二句）真如無作性弥亘等虛空豈如浮漚質出沒在海中
F28n1083_p0627b14║（第三句）無情無自性性體發於真頓現如鏡像誰作自他身
F28n1083_p0627b15║（第四句）智現情無㝵心通事豈妨事理融無二何處非道場
F28n1083_p0627b16║（第五六句）幻性本無宗根塵結色空了塵無自性一切法皆同
F28n1083_p0627b17║（第七句）絕念超情識如鏡照十方万像斯頓現那假在思量
F28n1083_p0627b18║（第八句）譬如一鏡鑒十方十方一一鏡皆同
F28n1083_p0627b19║無㝵心鏡照古今九世重重㸦相容
F28n1083_p0627b20║（第九句）心為万法宗万法一心通毛端一滴海一切海皆同
F28n1083_p0627b21║（第十句）一一万法體同空一一虛空㸦相容
F28n1083_p0627b22║一海魚龍尚無盡一切海中多少龍
F28n1083_p0627b23║（第十一十二句）三際無思理等空空中何法不含容
F28n1083_p0627b24║一智万差融事理塵塵剎剎普皆同
F28n1083_p0627b25║（第十三十四句）寂用繫興帝網宗一塵纔舉十方通
F28n1083_p0627b26║六相十玄融斯理主伴交暎㸦重重
F28n1083_p0627b27║（通頌前文）又讚曰
F28n1083_p0627b28║尊從悲智起文殊海一漚片言通帝網漩澓顯深幽
F28n1083_p0627b29║一心圓頓備十重万行周無邊花藏界攝在一毛頭
F28n1083_p0627b30║釋花嚴漩澓偈