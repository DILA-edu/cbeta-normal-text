F29n1099_p0385a08║
F29n1099_p0385a09║無上玉皇心印經
F29n1099_p0385a10║上藥三品神與氣精恍恍惚惚
F29n1099_p0385a11║杳杳𭁷𭁷存無守有頃刻而成
F29n1099_p0385a12║廻風混合百日功靈默朝上帝
F29n1099_p0385a13║一紀飛昇知者易悟昧者難行
F29n1099_p0385a14║履踐天光呼吸育清出玄入牝
F29n1099_p0385a15║若亡若存綿綿不絕固蔕深根
F29n1099_p0385a16║人各有精精合其神神合其氣
F29n1099_p0385a17║氣合體真不得其真皆是強名
F29n1099_p0385a18║神能入石神能飛形入水不溺
F29n1099_p0385a19║入火不焚神依形生精依氣盈
F29n1099_p0385a20║不凋不殘松栢青青三品一理
F29n1099_p0385a21║玅不可聽其聚則有其散則零
F29n1099_p0385a22║七竅相通竅竅光明聖日聖月
F29n1099_p0385a23║照耀金庭一得永得自然身輕
F29n1099_p0385a24║太和𠑽溢骨散寒瓊得丹則靈
F29n1099_p0386a01║不得則傾丹在身中非白非青
F29n1099_p0386a02║誦之萬徧妙理自明
F29n1099_p0386a03║
F29n1099_p0386a04║無上玉皇心印經終
F29n1099_p0386a05║傳經始流
F29n1099_p0386a06║昔有高道到處源於石城縣仙界鋪遇真仙
F29n1099_p0386a07║傳授此經獲免厄難遂刊行焉嘗伏而誦
F29n1099_p0386a08║之辭約義愽盖撮本行集經之樞要是以謂
F29n1099_p0386a09║之經髓也涿鹿山雲居寺有洞室貯釋梵之
F29n1099_p0386a10║經殆至萬卷故名是山為小西天焉夫
F29n1099_p0386a11║三界萬靈尊莫尊於
F29n1099_p0386a12║昊天金闕玉皇上帝玄功妙德載在本行集經
F29n1099_p0386a13║正當刻之金石藏之名山傳之萬世也是以
F29n1099_p0386a14║至心各捐貲力請匠鐫刻經髓暨經纂及心
F29n1099_p0386a15║印經共為壹卷凢壹千柒佰肆拾捌字置諸
F29n1099_p0386a16║石室用彰悠久所以然者盖欲仰荅
F29n1099_p0386a17║天地君親四恩於萬一云爾。旹
F29n1099_p0386a18║大明宣德三年嵗次戊申四月吉日奉
F29n1099_p0386a19║道信官向福善阮常就勝等稽首頓首百拜謹記
F29n1099_p0386a20║同盟助貲
F29n1099_p0386a21║奉國將軍都指揮同知武興
F29n1099_p0386a22║奉直大夫工部虞衡員外郎陳孚
F29n1099_p0386a23║迪功郎工部營繕所所副陳道昌
F29n1099_p0386a24║懷遠將軍指揮同知段義　李實　郭敏
F29n1099_p0386a25║　管義
F29n1099_p0386a26║明威將軍指揮僉事冀源　黃安
F29n1099_p0386a27║
F29n1099_p0386a28║武畧將軍副千戶羅成　萬理　王友
F29n1099_p0386a29║　張禮
F29n1099_p0387a01║嗣全真教高士陳風便
F29n1099_p0387a02║正一盟威寶籙弟子王至玄字利賔書
F29n1099_p0387a03║信士曾至中　馮本源　章文得　崔景平
F29n1099_p0387a04║　李景雲　厲正善　夏惠機　葛鏞
F29n1099_p0387a05║　莊文玉　戴道清　朱福惠
F29n1099_p0387a06║鐫匠程善　刊