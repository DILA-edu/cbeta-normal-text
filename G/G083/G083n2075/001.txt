G083n2075_p0007a10║御製釋迦牟尼佛讚
G083n2075_p0007a11║如來勝相徧十方具足萬行顯微妙頂髻圓光無不照無量無礙性恒存譬如大海納百川
G083n2075_p0007a12║一滴徧涵諸水味又如海水起諸泡一泡中含一海體須彌微塵納芥子一毫徧攝於大千
G083n2075_p0007a13║大威大智大神通甚深甚廣甚方便能立最勝之大法演說無量最上乘猶如大風吹海波
G083n2075_p0007a14║散作甘雨徧世界一點霑滿於塵剎令溥清淨悉清涼法雲大周於十方妙具種種之勝色
G083n2075_p0007a15║普護眾生無露迹如八寶蓋勝吉祥有如雷音海潮音遠震十方無所礙世人有耳悉能聽
G083n2075_p0007a16║由聞以入觀一同咸悟圓覺及妙覺善巧方便出世間徵心演法顯真如五陰六入亦如是
G083n2075_p0007a17║一心萬行之本源真心自性恒冥寂領者由凡而入聖解者超斷以除緣以證信心為實心
G083n2075_p0007a18║以寂靜境為真境以大智海為性海以慧妙國為住持以法身而體色身以無相而攝有相
G083n2075_p0007a19║智身光明如日月照臨隨現於世間眾生心性亦如是一切與佛無分別若能斷除諸障垢
G083n2075_p0007a20║自然獲此智慧心令彼凡夫悉解脫如渴飲水成醍醐若能精進無退轉堅固心等金剛山
G083n2075_p0008a01║諸善男子善女人及諸聲聞與緣覺聞是真諦誦讚歎歡喜樂受作思惟無量無邊消劫塵
G083n2075_p0008a02║口變無等甘露味如是功德不思議庸愚俱至妙菩提隨緣感應無不周願使眾生皆成佛