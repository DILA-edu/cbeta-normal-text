G104n2250_p0098a01║南山律在家備覽　　略編　　（學者宜先詳覽卷首之例言及目表然後再閱正文）
G104n2250_p0098a02║持犯篇
G104n2250_p0098a03║▲事鈔云『然戒是生死舟航、出家宗要。　受者法界為量、持者麟角猶多。良由未曉本詮、故得隨塵生染。
G104n2250_p0098a04║　此既聖賢同有欽序。何得抑忍不論。故直筆舒之、略分四別。一者戒法、此即體通出離之道。二者戒體、即
G104n2250_p0098a05║謂出生眾行之本。三者戒行、謂方便修成、順本受體。四者戒相、即此篇所明、通亙篇聚。』資持釋云『
G104n2250_p0098a06║初二句標歎戒功。依此淨戒得越苦海、故如舟航。凡入道門無不稟戒、故是宗要。　受下明多犯所以。受時
G104n2250_p0098a07║徧境俱發、故通法界。隨中一行猶難、故如麟角。（麟是瑞獸國君有道乃現。止有一角、舉此喻其少耳。）受多持少、患在迷教、故云良由等。本
G104n2250_p0098a08║詮。即目律教。塵染即是毀犯。　此下示意列章、上句引聖為況。何下顯今須述。故下列示章門。通出離者貫
G104n2250_p0098a09║徹因果故。生眾行者基址義故。順本受者是隨行故。通篇聚者屬教詮故、亙即徧也。』
G104n2250_p0098a10║（通亙篇聚者、是即以戒本為相、就法而辨。　文舉篇聚、局具戒言。若五八戒、如濟緣云、罪無篇聚、至於大重小輕方便趣果義則不別
G104n2250_p0098a11║也。）
G104n2250_p0098a12║（事鈔中、標示戒法戒體戒行戒相四種、前後文凡兩出。其中戒法戒體戒行、前後文義大同、今並編入宗體篇內。唯戒相一種、前後有
G104n2250_p0098a13║異、前約行言、後就法辨。就法中、廣示持犯、卷帙繁重、故今別立持犯篇具明此義。前宗體篇中第四門戒相、僅明約行一義耳。）
G104n2250_p0098a14║▲資持云『問、何者為相。答。如後釋戒、三科束之、一所犯境、二成犯相、三開不犯、總為相矣。更以義求、亦為
G104n2250_p0098a15║三別、一犯與不犯、二犯中有輕重不同、三有方便根本差別。統論其相、不出心境。如下更解。』
G104n2250_p0098a16║　　相─┬─所犯境───境───┐
G104n2250_p0098a17║　　　　│　　　　　　　　　　　├─犯─┬─┬─輕
G104n2250_p0098a18║　　　　├─成犯相───心境合─┘　　　│　└─重
G104n2250_p0098a19║　　　　│　　　　　　　　　　　　　　　└─┬─方便（因）
G104n2250_p0098a20║　　　　└─開不犯───心境互缺──不犯　　└─根本（果）
G104n2250_p0099a01║▲資持云『問、何以不但釋相而總論四戒者。答。戒是一也、軌凡從聖名法、總攝歸心名體、三業造修名行、
G104n2250_p0099a02║覽而可別名相。由法成體、因體起行、行必據相。當知相者即是法相、復是體相、又是行相、無別相也。若昧餘
G104n2250_p0099a03║三、直爾釋相、既無由序、不知所來。徒自尋條、終難究本。』（已上皆見事鈔記卷十五）
G104n2250_p0099a04║▲資持云『前明戒法但述功能、次明戒體唯論業性、後明戒行略示攝修。若非辨相、則法體行三一無所
G104n2250_p0099a05║曉。何以然耶。法無別法即相是法、體無別體總相為體、行無別行履相成行。是故學者於此一門、深須研考。
G104n2250_p0099a06║然相所在、唯指教詮。舉要示相不出列緣、緣雖多少不出心境。罪無自體、必假緣構、非境不起、非心不成。若
G104n2250_p0099a07║曉此意、類通一切皎如指掌。餘更如文。』（見事鈔記卷十七）
G104n2250_p0099a08║　　持犯中分為二門─┬─一持犯總義
G104n2250_p0099a09║　　　　　　　　　　└─二持犯別相
G104n2250_p0099a10║▲資持云『以總收別、由別顯總前後相照、持犯方明。』（見事鈔記卷十五）
G104n2250_p0099a11║第一門　持犯總義
G104n2250_p0099a12║　　持犯總義中分為九章─┬─一持犯名字
G104n2250_p0099a13║　　　　　　　　　　　　├─二持犯體狀
G104n2250_p0099a14║　　　　　　　　　　　　├─三成就處所
G104n2250_p0099a15║　　　　　　　　　　　　├─四辨犯優劣
G104n2250_p0099a16║　　　　　　　　　　　　├─五方便趣果
G104n2250_p0099a17║　　　　　　　　　　　　├─六闕緣不成
G104n2250_p0099a18║　　　　　　　　　　　　├─七境想分別
G104n2250_p0100a01║　　　　　　　　　　　　├─八別簡性重
G104n2250_p0100a02║　　　　　　　　　　　　└─九廣斥愚教
G104n2250_p0100a03║第一章　持犯名字
G104n2250_p0100a04║▲資持云『名即是字、連綿為語、無勞強分。持犯兩名、並望受體違順為名。尋文可見。』
G104n2250_p0100a05║　　┌─二持─┬─止持　　　　　　　　　　　　┌─止持………………………作犯
G104n2250_p0100a06║　　│　　　　└─作持　　　　　　　　　　　　└─作持………………………止犯
G104n2250_p0100a07║　　└─二犯─┬─作犯
G104n2250_p0100a08║　　　　　　　└─止犯
G104n2250_p0100a09║（俗眾所受五戒八戒、唯有止持作犯二義。）
G104n2250_p0100a10║▲事鈔云『先解二持。言止持者。　方便正念、護本所受、禁防身口、不造諸惡、目之曰止。　止而無違、戒體
G104n2250_p0100a11║光潔、順本所受、稱之曰持。　持由止成、號止持戒。』資持釋云『初牒名。　方下釋義、初釋止義。方便
G104n2250_p0100a12║者起對治也、正念者離邪染也。身口者且據七支、必通三業。　止而下釋持義。　持由下雙結。』
G104n2250_p0100a13║△事鈔續云『二明作持。　策勤三業、修習戒行、有善起護、名之為作。　持如前解。』資持釋云『初
G104n2250_p0100a14║句牒名。　策下釋義、初釋作義。　持下指略。三節同前。應以前文續之、但改止為作。』
G104n2250_p0100a15║△事鈔續云『次釋二犯。言作犯者。　內具三毒、我倒在懷、鼓動身口、違理造境、名之為作。　作而有違、汙
G104n2250_p0100a16║本所受、名之曰犯。　犯由作成、故曰作犯。』資持釋云『初牒名。　內下釋義、初釋作義。初二句起業
G104n2250_p0100a17║本也。鼓下所造業也。　作而下釋犯義。　犯由下結合。』
G104n2250_p0101a01║△事鈔續云『言止犯者。　良以癡心怠慢、行違本受、於諸勝業厭不修學、故名為止。　止而有違、反彼受
G104n2250_p0101a02║願、故名為犯。』資持釋云『初句牒名。　良下釋義、初釋止義。　止而下釋犯。』（已上皆見事鈔記卷二十六）行
G104n2250_p0101a03║宗云『作犯造惡則通三毒、止犯慢法偏對癡心。』（見戒疏記卷四）
G104n2250_p0101a04║（依上事鈔二持二犯之文、分配對照、列表如下。）
G104n2250_p0101a05║　　┌止持─方便正念─禁防身口（記云必通三業）─不造諸惡、護本所受─止而無違戒體光潔─順本所受
G104n2250_p0101a06║　　├作持─修習戒行─策勤三業───────────有善起護────作而無違戒體光潔─順本所受
G104n2250_p0101a07║　　├作犯─三毒我倒─鼓動身口（疏作三業）─────造境違理────作而有違─────汙本所受
G104n2250_p0101a08║　　└止犯─癡心───怠慢───────────不修勝業、行違本受─止而有違─────反彼受願
G104n2250_p0101a09║（已上分釋持犯四種名義竟。　戒疏中別明單雙持犯義。今撮略疏記諸文、附示其概。）
G104n2250_p0101a10║（疏中所明單雙持犯義、略分二意。初約心用、後約教行。　初約心用者。此乃持奉用心、非正簡判。故一切諸戒皆有雙持雙犯。俗眾所
G104n2250_p0101a11║受五戒八戒悉具此義。以凡持一戒必起護心、望離惡邊即成止持、望起護邊復是作持。兩犯亦爾、違教作惡即作犯、不思對治即止
G104n2250_p0101a12║犯。此謂二持二犯各自相通、非謂持中有犯。以善惡行別、違順心乖故也。　後約教行者。簡判諸戒、正用此義。是須有教令行者方具
G104n2250_p0101a13║雙持雙犯、自餘殺盜等無教開作者並屬單持單犯耳。故教行雙持雙犯、唯道眾戒中有之。（比丘戒本二百五十戒中有二十六戒具雙持犯）例如某事教制須行
G104n2250_p0101a14║者、依教而作為作持、望無違犯是止持、不依教而作為止犯、望有違犯是作犯。若俗眾所受五戒八戒、唯是單持單犯、與此教行雙持
G104n2250_p0101a15║犯不相涉也。）
G104n2250_p0101a16║（上來持犯總義中第一章持犯名字竟）
G104n2250_p0101a17║
G104n2250_p0101a18║
G104n2250_p0102a01║第二章　持犯體狀
G104n2250_p0102a02║▲事鈔云『二明體狀。餘義廢之。　直論正解、出體有二。一就能持、二就所持。』資持釋云『初刪古。
G104n2250_p0102a03║疏引云、有人立十善為止持體、十惡為作犯體、行檀禮誦頭陀四弘等為作持體、違此名止犯體。不明化行、
G104n2250_p0102a04║於理頗疏。委如彼破。　直下標今。正解者能所二體並依本宗制教而立。文中能所例略犯字、義須具之。』
G104n2250_p0102a05║行宗云『非謂施慈等行都不修之、但非持犯體耳。』（見戒疏記卷四）
G104n2250_p0102a06║△事鈔續云『言能持者。　用心為體。身口是具。　故論云、是三種業皆但是心。又律云、備具三種業、當審
G104n2250_p0102a07║觀其意等。如後更解。』資持釋云『初牒名。　用下出體、上句正示。疏云、若不思慮、不成持犯、故以意
G104n2250_p0102a08║思為能持犯體。下句簡非。以身口色但是成業之緣、非正業本疏云、身口是具、不名為業。　故下引據、初即
G104n2250_p0102a09║成論。推業之本。彼又續云、離心無思無身口業。次引本律。意業是主、身口由成、故偏審。之以明成否。而言等
G104n2250_p0102a10║者如律結犯並問何心、諸不犯中例開忘誤。下指如後即第三章。　問、論云三業皆但是心此即心王、那得
G104n2250_p0102a11║上定意思為體。答。心王意思、體用分耳。論推三業之本故就體論、此定成業之能故從用說。　若爾、何不如
G104n2250_p0102a12║論從本明者。答。體通四陰、用局行心。捨通從局、論業彌顯。又復心未必是思、思必是心。體不兼用、用必得體。
G104n2250_p0102a13║今云意思、則體用齊收、義無乖異。』（已上皆見事鈔記卷二十六）行宗云『成論由是當宗、故可為證。皆是心者此指
G104n2250_p0102a14║意識猶通四陰、若據成業須至行心。行即意思。以思從心起、身口二業復由思成。今從業本故言心耳。』
G104n2250_p0102a15║行宗云『問。受中作戒、色心為體。今此能持、即是隨作、但云思心。受隨應等、那不同者。答。受取緣成必須
G104n2250_p0102a16║兼色、隨取成業但約心論。學者深思、方見遠致。』（已上皆見戒疏記卷四）
G104n2250_p0103a01║▲芝苑云『一切事法為所持犯體。此正義也。　言事法者、各具善惡二種。於善惡事法、心起順違、故有二
G104n2250_p0103a02║持兩犯生焉。違順之心即能持犯體、善惡事法即所持犯體。持犯既因事法而生、故今以一切事法為所持
G104n2250_p0103a03║犯體。豈不然乎。』（見芝苑遺編卷一）
G104n2250_p0103a04║（上來持犯總義中第二章持犯體狀竟）
G104n2250_p0103a05║
G104n2250_p0103a06║第三章　成就處所
G104n2250_p0103a07║　　成就處所中分為三節─┬─一約三心明止持
G104n2250_p0103a08║　　　　　　　　　　　　├─二約行心明四行
G104n2250_p0103a09║　　　　　　　　　　　　└─三約三業明四行
G104n2250_p0103a10║（是章分為三節、悉依鈔疏原科。若詳審是章文義、或可分為兩科、一就四心以明、二就三業以明。就四心以明中又分為二、初約三心
G104n2250_p0103a11║明止持、二約行心明四行。如是較為明晰也。）
G104n2250_p0103a12║第一節　約三心明止持
G104n2250_p0103a13║▲戒疏云『前將止持對心以明。　若無染汙以明止持、行前三心得有持義。　謂識想受、此之三心非業
G104n2250_p0103a14║非記。流入行心方成別業。故分四陰以為二分。　豈非本有戒體、外無染汙、光潔純淨、名之為持。三心非記、
G104n2250_p0103a15║受體是記、故得持也。』行宗釋云『上句標舉。　若下正釋為三、初通示。據此非持、取本受體說名為
G104n2250_p0103a16║持、故云有義。古人目為端拱止持、以非造作、任運成故。　謂下別簡四心分二所以。統論四行、止持有二、餘
G104n2250_p0103a17║之三種並局行心故也。　豈下結顯。三心下釋疑。　問、三心何分。答。了別所緣境名識（即通指六識。）取所領之相
G104n2250_p0104a01║名想（謂取所領六塵之相則為六想。）領納所緣名受（謂六觸因緣生六受、一一各有苦樂不苦不樂三受之異、皆從違順非違非順而生。）造作之心能趣於果名為行。（謂六受之後、各起善
G104n2250_p0104a02║不善不動業等。亦名六思、思即是業。）若大乘經則受想行識、列次不同。（由受生想、從想起行、由行成識。）今依小論則識想受行、以取最初一念了別
G104n2250_p0104a03║之心名識、次起想像名想、復次領納名受、後起業思造作名行。　問、破毀之人有此持否。答。據事鈔中、犯一
G104n2250_p0104a04║重戒、餘戒常淨儼然。是則持毀皆有持義、今文且從持說故云無耳。』（見戒疏記卷四）資持云『謂分四心以
G104n2250_p0104a05║明二止、三心中止此科所明、行心中止則如後述。　三心非業、本不名持、但望受體說有持義。以持是記業、
G104n2250_p0104a06║無記非持故。（此由古謂但不作惡、即名止持。今約四心分為二別、則無前濫。）』（見事鈔記卷二十六）
G104n2250_p0104a07║第二節　約行心明四行
G104n2250_p0104a08║▲戒疏云『二就治行明止持者、必入行心方得成就、前之三心不名為持。善性便有、惡無記無。如欲離過、
G104n2250_p0104a09║作意遮約、或對境防、或起心護、豈彼無記而得成持。　若據作持、例同後止。既就境論、三心非分。』行
G104n2250_p0104a10║宗釋云『初明二持中、初明止持。以非思慮不成事業、故云必入等。前下揀三心。善下揀二性。如下舉事顯
G104n2250_p0104a11║相。　若下二明作持。同後止者簡前三心止故。』
G104n2250_p0104a12║△戒疏續云『若據二犯、行心成就、（前言持者三善為行。今言犯者三毒為行）前三亦無。（識想受等通善惡行）局不善性、善無記無。』行宗
G104n2250_p0104a13║釋云『二明兩犯中。亦約四心三性以定行體、尋文可了。　註中、以行通善惡故須簡異。』（已上皆見戒疏記卷四）
G104n2250_p0104a14║資持云『註分善惡者、以行心語通恐相濫故。三善同時而不相離。三惡相別其性相違、作犯多是貪瞋、止
G104n2250_p0104a15║犯率由癡慢、一往大判、非不互兼。』（見事鈔記卷二十六）
G104n2250_p0104a16║第三節　約三業明四行
G104n2250_p0105a01║▲事鈔云『後三業明成就。身二持者、離殺等過名身止持、受食食等名身作持。口二持者、離口四過名止、
G104n2250_p0105a02║知淨語等名作。　身口各二犯、反上應知。』資持釋云『初明身口業中二、初明二持。　次明二犯。言
G104n2250_p0105a03║反上者行殺盜等名身作犯、不受食名身止犯、為口四過名口作犯、不作淨語名口止犯。並略舉事配、餘者
G104n2250_p0105a04║例說。』
G104n2250_p0105a05║（於制教中、俗眾唯有止持作犯。其作持止犯、依原文具錄而示四行、應知受食淨語等事與俗眾無涉。）
G104n2250_p0105a06║△事鈔續云『單意業中、不成持犯。　若動身口思、亦成持犯。』資持釋云『二明單意業中意至身
G104n2250_p0105a07║口名身口業、未至身口則名單意。初判不成。　若下次明通成。籌度所為事名身口思。雖未動相、即屬身口、
G104n2250_p0105a08║不妨上文。』資持云『律制身口思者、謂計度身口所作事故。此心粗著、判屬身口。』（見事鈔記卷二十七）
G104n2250_p0105a09║（戒疏中釋此科義有兩解、一約身口思釋、二約重緣釋。事鈔撰述先成、止有初解。故事鈔言戒相時、每唯舉身口者、即依此釋也。逮後
G104n2250_p0105a10║撰戒疏時、乃列兩釋。其第二釋、如下段記文所引。）
G104n2250_p0105a11║▲資持云『若準戒疏、上是初解。後復解云。獨頭心念、忽起緣非、不名為犯。重緣向念、可得思覺、而不制約、
G104n2250_p0105a12║即入犯科。又云、任情兩取、後為正義。（順今宗故）』（已上皆見事鈔記卷二十六）
G104n2250_p0105a13║▲行宗云『問、意已成犯、何以前約身口明成就耶。　答。就意辨成皆遠方便。心念果罪少分有之、大論趣
G104n2250_p0105a14║果須至身口。』
G104n2250_p0105a15║▲行宗云『問、世云小乘不制意地、今那制耶。　答。此由不辨假實兩宗制限深淺故也。小乘實宗定不制
G104n2250_p0105a16║意、動色成犯。假宗制意、但約重緣、簡非瞥爾。是則三宗歷然、大小無濫。學者至此、宜須精究。』（已上皆見戒疏記卷四）
G104n2250_p0106a01║（簡非瞥爾者、瞥爾單意制限大乘。瞥爾亦名獨頭、即前資持引疏所云獨頭心念也。）
G104n2250_p0106a02║（第三章成就處所大意、撮錄列表如下。）
G104n2250_p0106a03║　　┌約三心明止持──三心（無記非業善惡未著）─────止持┬三心無記本不名持
G104n2250_p0106a04║　　│　　　　　　　　　　　　　　　　　　　　　　　　　　　└望受體是記業說有持義
G104n2250_p0106a05║　　├約行心明四行──行心（流入行心思心成業善惡乃異）┬止持┐〔行心通三性〕
G104n2250_p0106a06║　　│　　　　　　　　　　　　　　　　　　　　　　　　│　　├三性中唯局無貪等三善為行
G104n2250_p0106a07║　　│　　　　　　　　　　　　　　　　　　　　　　　　├作持┘
G104n2250_p0106a08║　　│　　　　　　　　　　　　　　　　　　　　　　　　├作犯┐
G104n2250_p0106a09║　　│　　　　　　　　　　　　　　　　　　　　　　　　│　　├三性中唯局貪等三惡為行
G104n2250_p0106a10║　　│　　　　　　　　　　　　　　　　　　　　　　　　└止犯┘
G104n2250_p0106a11║　　└約三業明四行─┬身
G104n2250_p0106a12║　　　　　　　　　　├口
G104n2250_p0106a13║　　　　　　　　　　└意┬無犯
G104n2250_p0106a14║　　　　　　　　　　　　└有犯（有二釋）┬約身口思釋
G104n2250_p0106a15║　　　　　　　　　　　　　　　　　　　　│　（發心籌度、將由身口、尚未動相。
G104n2250_p0106a16║　　　　　　　　　　　　　　　　　　　　│　　此心粗著、判屬身口、而非單意。）
G104n2250_p0106a17║　　　　　　　　　　　　　　　　　　　　└約重緣釋
G104n2250_p0106a18║　　　　　　　　　　　　　　　　　　　　　　（謂以後念還追前事、自不制約。
G104n2250_p0106a19║　　　　　　　　　　　　　　　　　　　　　　　是為重緣向念、而非瞥爾單意。）
G104n2250_p0106a20║（上來持犯總義中第三章成就處所竟）
G104n2250_p0106a21║第四章　辨犯優劣
G104n2250_p0107a01║　　辨犯優劣中分為四節─┬─一約三性辨犯
G104n2250_p0107a02║　　　　　　　　　　　　├─二將心望境辨犯
G104n2250_p0107a03║　　　　　　　　　　　　├─三單心辨犯
G104n2250_p0107a04║　　　　　　　　　　　　└─四有心無心辨犯
G104n2250_p0107a05║▲資持云『化制兩教、辨業天乖。制則從教重輕。化則論心濃薄。教唯楷定、緣具則例入刑科。心既不常、動
G104n2250_p0107a06║發則須分體性。因果既異、化制斯分。必昧宗途、未窮業本。故先料簡、委示來蒙。』（見事鈔記卷十四）
G104n2250_p0107a07║（第四章中、有四節。初二兼明化制、三局化教、四局制教。　若犯性戒、具受化制二罪。若犯遮戒、唯受制罪。）
G104n2250_p0107a08║第一節　約三性辨犯
G104n2250_p0107a09║　　約三性辨犯中分為三項─┬─一明起業之源
G104n2250_p0107a10║　　　　　　　　　　　　　├─二約三性示相
G104n2250_p0107a11║　　　　　　　　　　　　　└─三結示傷歎
G104n2250_p0107a12║第一項　明起業之源
G104n2250_p0107a13║▲事鈔云『起業要託三毒而生。然毒之所起、我心為本。此義廣張、行人須識、如懺法中具明業相。』
G104n2250_p0107a14║資持釋云『前示業本。業無自性、必假緣生。緣雖眾多、不出心境、由境發毒構造成業。境是外緣、毒從內發、
G104n2250_p0107a15║故明起業惟推三毒。毒從我生、我即妄計、即斯妄計是業之本、故名妄業。經云、一切業障海、皆從妄想生。諦
G104n2250_p0107a16║求妄本畢竟無依、但是一心隨緣不覺、以不覺故硜然計我。由我起毒。因毒生業。業成感果、果全是苦、苦即
G104n2250_p0107a17║生死、流浪出沒、造受更資、如是億劫莫知所止。從本至末、就果推因、少識妄源、粗知苦本。諸賢覽此、豈不自
G104n2250_p0108a01║思。悲夫。此下指廣、請尋後篇、不復煩引。』
G104n2250_p0108a02║△事鈔續云『今略述起罪必約三性而生、受報淺深並由意業為本。　故明了論解云。破戒得罪輕重不
G104n2250_p0108a03║定。　有重心破輕戒得罪重。無慚羞心、作無畏難。或由見起、謂無因果。或由不信生、謂非佛制此戒、或不信
G104n2250_p0108a04║破此戒得此報。或由疑生、為定佛制為非佛制、為定得報不定得報。若由如此心破、得罪便重。　若不由如
G104n2250_p0108a05║此心、偶爾破戒、重翻成輕。』資持釋云『次正敘重輕又二、初示犯報分齊。上二句明犯從心起示因
G104n2250_p0108a06║差也、下二句明報約心分示果異也。三性者性即心體。心雖萬狀、論體唯三、二是有記一號無記。然據善心
G104n2250_p0108a07║應受福報、由心愚癡、損境義一、業道制教二俱有犯、但業有少輕制還依教。意業謂能造之主、總上三性、但
G104n2250_p0108a08║性據始起業取已成。　故下引文顯相、上二句通示。　有下別釋、前明制輕業重為三、初標。二無下列相為
G104n2250_p0108a09║四。初二句無慚心、無畏難者釋無慚相。次二句邪見心。或下四句不信心又二、一不信聖教二不信果報。或
G104n2250_p0108a10║疑下五句疑惑心、同上二種。三若由下結示。　次若不下明制重業輕。反上四心可解。』（已上皆見事鈔記卷十四）
G104n2250_p0108a11║（事鈔引了論解、顯重輕相。資持釋文至為明晰。今依其文列表如下。）
G104n2250_p0108a12║　　制輕業重（以重心破輕戒得罪重）┬無慚心
G104n2250_p0108a13║　　　　　　　　　　　　　　　　　├邪見心
G104n2250_p0108a14║　　　　　　　　　　　　　　　　　├不信心─┬不信聖教
G104n2250_p0108a15║　　　　　　　　　　　　　　　　　│　　　　└不信果報
G104n2250_p0108a16║　　　　　　　　　　　　　　　　　└疑惑心─┬疑聖教
G104n2250_p0108a17║　　　　　　　　　　　　　　　　　　　　　　└疑果報
G104n2250_p0109a01║　　制重業輕（以輕心破重戒得罪輕）┬有慚心
G104n2250_p0109a02║　　　　　　　　　　　　　　　　　├無邪見心
G104n2250_p0109a03║　　　　　　　　　　　　　　　　　├有信心─┬信聖教
G104n2250_p0109a04║　　　　　　　　　　　　　　　　　│　　　　└信果報
G104n2250_p0109a05║　　　　　　　　　　　　　　　　　└無疑惑心┬不疑聖教
G104n2250_p0109a06║　　　　　　　　　　　　　　　　　　　　　　└不疑果報
G104n2250_p0109a07║第二項　約三性示相
G104n2250_p0109a08║　　約三性示相中分為三支─┬─一善心
G104n2250_p0109a09║　　　　　　　　　　　　　├─二不善心
G104n2250_p0109a10║　　　　　　　　　　　　　└─三無記心
G104n2250_p0109a11║第一支　善心
G104n2250_p0109a12║▲資持云『初善心者、雖非粗惡、然是無知。結業乃輕、違制無別。』
G104n2250_p0109a13║▲事鈔云『如僧祇中。知事闇於戒相、互用三寶物。隨所違者、並結上罪。　或見他厭生、與其死具。看俗殺
G104n2250_p0109a14║生、教令早與、勿使苦惱。此並慈心造罪、而前境違重。　不以無知便開不犯、由是可學皆結根本。』資
G104n2250_p0109a15║持釋云『初明好心犯盜。　或下次明慈心犯殺。　不以下示犯所以。』（已上皆見事鈔記卷十四）
G104n2250_p0109a16║第二支　不善心
G104n2250_p0109a17║▲資持云『次不善心者、謂貪瞋癡三毒所起單複等分、鼓發七支故。』
G104n2250_p0110a01║▲事鈔云『識知戒相、或復闇學。輕慢教網、毀訾佛語。　如明了論述云。有四種粗惡意犯罪。一者濁重貪
G104n2250_p0110a02║瞋癡心、二者不信業報、三者不惜所受戒、四者輕慢佛語。故心而造、則得重果。　以此文證。由無慚愧、初無
G104n2250_p0110a03║改悔、是不善心。』資持釋云『初通敘。上二句別舉犯人學不學故、下二句合明心相。　如下引示。四
G104n2250_p0110a04║中、初是總相、攝一切故。濁重難顯、且約三時無悔名上品心。下三別相、開癡心故。二是邪見心、三即放逸心、
G104n2250_p0110a05║四即憍慢心。故下二句總示業報。　以下鈔家結示。無慚無愧即是不善始終二心、該前四種一一相兼。初
G104n2250_p0110a06║無者古記云初猶都也。』（已上皆見事鈔記卷十四）
G104n2250_p0110a07║第三支　無記心
G104n2250_p0110a08║▲資持云『三無記多別。一、無情局無記、有情通三性。二、就情中、報色是無記、心則通三性。三就心中、三心
G104n2250_p0110a09║局無記、行心通三性。下明二種、初縱放者謂汎爾無記、次約睡狂即昏迷無記。』
G104n2250_p0110a10║▲事鈔云『元非攝護、隨流任性。意非善惡、汎爾而造並通攝犯。　唯除恆懷護持、誤忘而造。此非心使、不
G104n2250_p0110a11║感來果。』
G104n2250_p0110a12║△事鈔續云『非即如上。前為方便、後眠醉狂遂成業果、通前結正並如論中無記感報。』資持釋云
G104n2250_p0110a13║『初句指前未盡、即猶止也。前方便者或教他犯如殺盜等、或自業相成犯如自安殺具等。若據果成雖在
G104n2250_p0110a14║無記、由假方便故云通。前等如論即下成實。』
G104n2250_p0110a15║（自業相成者、自起方便、後趣正果。）
G104n2250_p0110a16║△事鈔續云『問、無記無業、云何有報。　答。解有二。初言感報者。謂先有方便、後入無記、業成在無記心中、
G104n2250_p0111a01║故言感報。而實無記非記果也。　二者不感總報、非不別受。如經中、頭陀比丘不覺殺生、彼生命過墮野豬
G104n2250_p0111a02║中、山上舉石即因崩下還殺比丘。如成論中、睡眠成業、是無記業。』資持釋云『初問中。徵上指論。
G104n2250_p0111a03║答中、先約方便釋。即上睡狂無記也。初明因前故感報、而下明正成則非報。　二約總別兩報釋。此義通前
G104n2250_p0111a04║兩種無記。總報謂地獄總受、別報謂餘趣別受。如下引證、前證上縱放、後證上睡狂。如經者未詳何經。不覺
G104n2250_p0111a05║是無記心。』
G104n2250_p0111a06║△事鈔續云『問、如前無記有不犯者、其相如何。　答。謂學知戒相、善達持犯。心常兢厲。偶爾忘迷、由非意
G104n2250_p0111a07║緣、故開不犯。如扶持木石、失手殺人。如是等緣、並非結限。　反上所懷、並結正犯。』資持釋云『次問
G104n2250_p0111a08║中。徵前開忘。　答中、初敘學人。　反下謂非學人。翻對可解。』（已上皆見事鈔記卷十四）
G104n2250_p0111a09║（依上鈔文之意、唯有學人可開迷忘、若不學人雖於境迷忘亦結正罪。事鈔記卷二十七中廣明不學無知、其敘結本意文與此大同、
G104n2250_p0111a10║但後例開句法中則不學亦可開迷。資持記有問答釋疑文、附錄於下、以資參考。　問、前云隨戒境想唯開學人、今不學人何以開耶。
G104n2250_p0111a11║答。前文敘結且據大判、不妨不學準例同開。若以義求則迷事不別、若取文證則戒疏顯然、此不繁引。）
G104n2250_p0111a12║第三項　結示傷歎
G104n2250_p0111a13║▲事鈔云『然則業苦綿積、生報莫窮。　虛縱身口、汙染塵境。既無三善可附、唯加三惡苦輪。　以此經生、
G104n2250_p0111a14║可為歎息。』資持釋云『初二句示生死長久。業苦通舉因果。緜謂出沒久遠、積謂造受眾多。生報別
G104n2250_p0111a15║示苦果窮盡也。　虛下嗟毀犯陷墜。隨妄興業故云虛縱。無三善者多惡因也、加三惡者無善果也。附憑也、
G104n2250_p0111a16║加增也。　以下正歎經生猶度世也。息即是氣。』資持云『且夫心緣境發、果自因成。造受更資沈流
G104n2250_p0112a01║長劫、因緣遇會形影無差。至於火爍湯煎痛非可忍、霜寒冰凍聲不可聞、萬苦衝心如鎔鐵聚、翻思往業雖
G104n2250_p0112a02║悔何追。矧乃戴角披毛、飛空潛水、氣命繫於屠獵、血肉委於庖廚。或復炬口鍼咽飢虛切體、臭膿穢屎食啖
G104n2250_p0112a03║聊生。信乎禍福無門、昇沈由己。嗚呼。含靈蠢蠢、生死悠悠。方便多門、其誰一悟。辭雖繁費、意復何窮。』（已上皆見
G104n2250_p0112a04║事鈔記卷十四）
G104n2250_p0112a05║第二節　將心望境辨犯
G104n2250_p0112a06║▲事鈔云『如母論云。犯必託境、關心成業。心有增微、境有優劣故也。　或心境俱重、人作人想殺。或境重
G104n2250_p0112a07║心輕、人作非人想。或境輕心重、非人人想。　論通一切、不局一戒。』資持釋云『初引論通示三、初準
G104n2250_p0112a08║文通示。以罪假緣成、緣即心境。境是外緣故云託也、心是內緣故云關也。心起不常故有增微、境緣非一故
G104n2250_p0112a09║有優劣。　或下歷句別簡。初句俱優。下二句互有優劣。義立俱劣一句、如非人作畜杌想之類。　論下點上
G104n2250_p0112a10║語通。』
G104n2250_p0112a11║△事鈔續云『婬中自有輕重。　畜生及人。人中有在家出家。在家中持戒破戒、出家五眾持戒破戒。乃至
G104n2250_p0112a12║聖人。　重同報異。』資持釋云『二對戒別明四、初婬中、初句通標。　畜下別簡有四、初句簡異類。理
G104n2250_p0112a13║加非人、次於畜趣。二人中簡道俗。三道俗中各簡持破。在家更簡無戒有戒、持中復有士女五八。出家先簡
G104n2250_p0112a14║五眾、大僧最重、五中各有持破。四持中簡凡聖。薄地持戒外凡已去、乃至無學、陵辱極重。　末句總示。重同
G104n2250_p0112a15║謂制罪、婬不簡境皆犯重故。報異謂業道、業有優劣受報不同。後三制報俱異、可知。』
G104n2250_p0112a16║△事鈔續云『第二盜重者。天及人。乃至聖人。三寶差別、僧物最重。』資持釋云『二盜中三、初簡趣。
G104n2250_p0113a01║亦合加畜為首。二人中簡凡聖。三簡三寶。佛輕、法次、僧重。』
G104n2250_p0113a02║△事鈔續云『第三殺戒。成論云。如六足毗曇中說。殺邪見人、輕殺蟲蟻。此人汙染世間、多損減故。』
G104n2250_p0113a03║資持釋云『三殺中。引論唯簡邪正。人輕蟻重、且據業論、不約制教。　準義、亦合約趣道俗持毀凡聖簡之。
G104n2250_p0113a04║文略不出。』
G104n2250_p0113a05║△事鈔續云『第四妄戒。向在家人說重、向出家人說輕。』資持釋云『四妄中。三趣同盜、人則反之
G104n2250_p0113a06║如文所顯。又出家中五眾、乃至聖人、漸輕可解。若如五分、僧中妄語、重百羅漢前。故知誑僧極重。』
G104n2250_p0113a07║（對戒別明中、依鈔記文義具列表如下。）
G104n2250_p0113a08║　　婬──────────┬簡趣─────┬人
G104n2250_p0113a09║　　　約制罪言、同犯重罪。│　　　　　　　├非人
G104n2250_p0113a10║　　　約業道言、各有優劣、│　　　　　　　└畜
G104n2250_p0113a11║　　　皆前優後劣可知。　　├人中簡道俗──┬出家
G104n2250_p0113a12║　　　　　　　　　　　　　│　　　　　　　└在家
G104n2250_p0113a13║　　　　　　　　　　　　　├道俗中各簡持破┬出家┬比丘比丘尼┬持戒
G104n2250_p0113a14║　　　　　　　　　　　　　│　　　　　　　│　　│　　　　　└破戒
G104n2250_p0113a15║　　　　　　　　　　　　　│　　　　　　　│　　├式叉摩那─┬持戒
G104n2250_p0113a16║　　　　　　　　　　　　　│　　　　　　　│　　│　　　　　└破戒
G104n2250_p0113a17║　　　　　　　　　　　　　│　　　　　　　│　　└沙彌沙彌尼┬持戒
G104n2250_p0113a18║　　　　　　　　　　　　　│　　　　　　　│　　　　　　　　└破戒
G104n2250_p0114a01║　　　　　　　　　　　　　│　　　　　　　└在家┬有戒───┬八戒┬持戒
G104n2250_p0114a02║　　　　　　　　　　　　　│　　　　　　　　　　│　　　　　│　　└破戒
G104n2250_p0114a03║　　　　　　　　　　　　　│　　　　　　　　　　│　　　　　└五戒┬持戒
G104n2250_p0114a04║　　　　　　　　　　　　　│　　　　　　　　　　│　　　　　　　　└破戒
G104n2250_p0114a05║　　　　　　　　　　　　　│　　　　　　　　　　└無戒
G104n2250_p0114a06║　　　　　　　　　　　　　└持中簡凡聖──┬無學人
G104n2250_p0114a07║　　　　　　　　　　　　　　　　　　　　　├三位果人
G104n2250_p0114a08║　　　　　　　　　　　　　　　　　　　　　├內凡
G104n2250_p0114a09║　　　　　　　　　　　　　　　　　　　　　├外凡
G104n2250_p0114a10║　　　　　　　　　　　　　　　　　　　　　└薄地
G104n2250_p0114a11║　　盜──────────┬─簡趣────┬人
G104n2250_p0114a12║　　　約制罪言、唯簡趣有　│　　　　　　　├天〔非人〕
G104n2250_p0114a13║　　　異、簡凡聖同、簡三寶│　　　　　　　└畜
G104n2250_p0114a14║　　　稍異。　　　　　　　├─人中簡凡聖─┬無學人
G104n2250_p0114a15║　　　約業道言、各有優劣、│　　　　　　　├三位果人
G104n2250_p0114a16║　　　皆前優後劣可知。　　│　　　　　　　├內凡
G104n2250_p0114a17║　　　　　　　　　　　　　│　　　　　　　├外凡
G104n2250_p0114a18║　　　　　　　　　　　　　│　　　　　　　└薄地
G104n2250_p0114a19║　　　　　　　　　　　　　└─簡三寶───┬僧
G104n2250_p0114a20║　　　　　　　　　　　　　　　　　　　　　├法
G104n2250_p0114a21║　　　　　　　　　　　　　　　　　　　　　└佛
G104n2250_p0115a01║　　殺────────────鈔文唯簡邪正。
G104n2250_p0115a02║　　　約制罪言、唯簡趣有　　　準義亦合約趣道俗持破凡聖簡之如婬中所列。
G104n2250_p0115a03║　　　異、餘皆同。
G104n2250_p0115a04║　　　約業道言、各有優劣、
G104n2250_p0115a05║　　　皆前優後劣可知。
G104n2250_p0115a06║　　妄──────────┬─簡趣────┬人
G104n2250_p0115a07║　　　與殺同　　　　　　　│　　　　　　　├天〔非人〕
G104n2250_p0115a08║　　　　　　　　　　　　　│　　　　　　　└畜
G104n2250_p0115a09║　　　　　　　　　　　　　├─人中簡道俗─┬在家
G104n2250_p0115a10║　　　　　　　　　　　　　│　　　　　　　└出家
G104n2250_p0115a11║　　　　　　　　　　　　　├─道中簡五眾─┬沙彌沙彌尼
G104n2250_p0115a12║　　　　　　　　　　　　　│　　　　　　　├式叉摩那
G104n2250_p0115a13║　　　　　　　　　　　　　│　　　　　　　└比丘比丘尼
G104n2250_p0115a14║　　　　　　　　　　　　　└─簡凡聖───┬薄地
G104n2250_p0115a15║　　　　　　　　　　　　　　　　　　　　　├外凡
G104n2250_p0115a16║　　　　　　　　　　　　　　　　　　　　　├內凡
G104n2250_p0115a17║　　　　　　　　　　　　　　　　　　　　　├三位果人
G104n2250_p0115a18║　　　　　　　　　　　　　　　　　　　　　└無學人
G104n2250_p0115a19║▲資持云『上四但出境之優劣。心隨境故、重輕可知。若約互論、如前作句、無不通曉。』（已上皆見事鈔記卷二十六）
G104n2250_p0116a01║第三節　單心辨犯
G104n2250_p0116a02║▲事鈔云『單心三時辨犯輕重。如善生經、且約殺戒、輕重八句、位分四別。』資持釋云『前科對境、
G104n2250_p0116a03║此獨論心、故云單也。三時初方便時、二根本時、三成已時。且約殺者餘可準也。心念不常、前後具缺、不出八
G104n2250_p0116a04║句括之斯盡。』
G104n2250_p0116a05║△事鈔續云『初一句三時俱重。謂方便舉尤害心、根本起尤快心、成已起隨喜心。』資持釋云『初
G104n2250_p0116a06║句歷示三心重相。尤即訓甚、但非極甚即是輕心。　然極甚難明、略須示相。但約起心、念念不間、色心躁悶
G104n2250_p0116a07║不愧旁人、神思昏迷都忘善事、奔趨前境、暢悅己情。或邪見居懷撥無因果、向親姻作穢、對塔殿行非。凡此
G104n2250_p0116a08║用心、皆名定業。能牽來報、縱懺不亡。以此自量、何容輕動。識心之士、豈不畏乎。』
G104n2250_p0116a09║△事鈔續云『第二三句、二重一輕。初方便根本重、成已輕。中云方便輕、根本成已重。後云方便成已重、根
G104n2250_p0116a10║本輕。』
G104n2250_p0116a11║△事鈔續云『第三三句、一重二輕。初根本重、初後輕。中云方便重、中後輕。三云成已重、初中輕。』
G104n2250_p0116a12║△事鈔續云『第四一句、三時俱輕。善生、十誦中。啼哭殺父母。畏苦痛故、害父母命等是。』資持釋云
G104n2250_p0116a13║『引諸經律、舉事顯相。雖懷憐愍、非無殺意。俱輕可知。』
G104n2250_p0116a14║△事鈔續云『律據人想、八業皆重。業隨心故、牽報不同。』資持釋云『若依律制則無輕重、今取心
G104n2250_p0116a15║業故分八句。』
G104n2250_p0116a16║▲資持云『文中句數交絡。欲令新學易曉、為圖示之。
G104n2250_p0117a01║　　初有一句三時俱重────┬方便─重
G104n2250_p0117a02║　　　　　　　　　　　　　　├根本─重
G104n2250_p0117a03║　　　　　　　　　　　　　　└成已─重
G104n2250_p0117a04║　　第二有三句二重一輕┬初句┬方便─重
G104n2250_p0117a05║　　　　　　　　　　　│　　├根本─重
G104n2250_p0117a06║　　　　　　　　　　　│　　└成已─輕
G104n2250_p0117a07║　　　　　　　　　　　├中句┬方便─輕
G104n2250_p0117a08║　　　　　　　　　　　│　　├根本─重
G104n2250_p0117a09║　　　　　　　　　　　│　　└成已─重
G104n2250_p0117a10║　　　　　　　　　　　└後句┬方便─重
G104n2250_p0117a11║　　　　　　　　　　　　　　├根本─輕
G104n2250_p0117a12║　　　　　　　　　　　　　　└成已─重
G104n2250_p0117a13║　　第三有三句一重二輕┬初句┬方便─輕
G104n2250_p0117a14║　　　　　　　　　　　│　　├根本─重
G104n2250_p0117a15║　　　　　　　　　　　│　　└成已─輕
G104n2250_p0117a16║　　　　　　　　　　　├中句┬方便─重
G104n2250_p0117a17║　　　　　　　　　　　│　　├根本─輕
G104n2250_p0117a18║　　　　　　　　　　　│　　└成已─輕
G104n2250_p0117a19║　　　　　　　　　　　└後句┬方便─輕
G104n2250_p0117a20║　　　　　　　　　　　　　　├根本─輕
G104n2250_p0117a21║　　　　　　　　　　　　　　└成已─重
G104n2250_p0118a01║　　第四有一句三時俱輕───┬方便─輕
G104n2250_p0118a02║　　　　　　　　　　　　　　├根本─輕
G104n2250_p0118a03║　　　　　　　　　　　　　　└成已─輕
G104n2250_p0118a04║若以四位分之、上句最優、下句至劣、中二通優劣。　若約八句論之、則句句相降。中間二位各有三句、並依
G104n2250_p0118a05║重輕次列、比之自見。』（已上皆見事鈔記卷二十六）
G104n2250_p0118a06║第四節　有心無心辨犯
G104n2250_p0118a07║▲事鈔云『有心無心相對八句、四位如前。』資持釋云『有心通含輕重、無心與前為異。歷句並
G104n2250_p0118a08║同。』
G104n2250_p0118a09║（已下且約性重四戒顯相、餘可準也。）
G104n2250_p0118a10║△事鈔續云『初一句。三時有心。』
G104n2250_p0118a11║△事鈔續云『次三句。一、初中有心、後則無心、犯四重。二、初則無心、中後有心、亦犯四重。三、初後有心、中間
G104n2250_p0118a12║無心、犯初重、下三戒中罪下罪。』
G104n2250_p0118a13║△事鈔續云『後三句。一、中間有心、初後無心、犯四重。二、初便有心、中後無心、犯初重、餘三戒或中罪下罪。
G104n2250_p0118a14║三、後便有心、上二無心、婬戒犯重以出時樂故、若餘三犯下罪。』
G104n2250_p0118a15║△事鈔續云『次一句。三時無心不犯。』
G104n2250_p0118a16║▲資持云『
G104n2250_p0119a01║　　初有一句三時俱有心────┬方便─有心┐
G104n2250_p0119a02║　　　　　　　　　　　　　　　├根本─有心├─四戒俱重
G104n2250_p0119a03║　　　　　　　　　　　　　　　└成已─有心┘
G104n2250_p0119a04║　　第二有三句二有一無─┬初句┬方便─有心┐
G104n2250_p0119a05║　　　　　　　　　　　　│　　├根本─有心├─四戒俱重
G104n2250_p0119a06║　　　　　　　　　　　　│　　└成已─無心┘
G104n2250_p0119a07║　　　　　　　　　　　　├中句┬方便─無心┐
G104n2250_p0119a08║　　　　　　　　　　　　│　　├根本─有心├─四戒俱重
G104n2250_p0119a09║　　　　　　　　　　　　│　　└成已─有心┘
G104n2250_p0119a10║　　　　　　　　　　　　└後句┬方便─有心┐┌初戒重
G104n2250_p0119a11║　　　　　　　　　　　　　　　├根本─無心├┤
G104n2250_p0119a12║　　　　　　　　　　　　　　　└成已─有心┘└餘三戒方便中罪成已下罪
G104n2250_p0119a13║　　第三有三句一有二無─┬初句┬方便─無心┐
G104n2250_p0119a14║　　　　　　　　　　　　│　　├根本─有心├─四戒俱重
G104n2250_p0119a15║　　　　　　　　　　　　│　　└成已─無心┘
G104n2250_p0119a16║　　　　　　　　　　　　├中句┬方便─有心┐┌初戒重
G104n2250_p0119a17║　　　　　　　　　　　　│　　├根本─無心├┤
G104n2250_p0119a18║　　　　　　　　　　　　│　　└成已─無心┘└餘三戒方便中罪或下罪
G104n2250_p0119a19║　　　　　　　　　　　　└後句┬方便─無心┐┌初戒重
G104n2250_p0119a20║　　　　　　　　　　　　　　　├根本─無心├┤
G104n2250_p0119a21║　　　　　　　　　　　　　　　└成已─有心┘└餘三戒成已下罪
G104n2250_p0120a01║　　第四有一句三時俱無心───┬方便─無心┐┌初戒怨逼禁心無罪
G104n2250_p0120a02║　　　　　　　　　　　　　　　├根本─無心├┤
G104n2250_p0120a03║　　　　　　　　　　　　　　　└成已─無心┘└餘三戒始終迷忘無罪
G104n2250_p0120a04║優劣之義亦如上明。若八句相望者、但以第二位中後句在下、第三位中初句在上、則次第義便。　問、下句
G104n2250_p0120a05║無罪、豈名犯劣。答、但望教開故無有罪、非不造事故入犯中。』
G104n2250_p0120a06║▲事鈔云『後之八句由心有無故犯不犯別、不同前八莫不有心。』資持釋云『料簡中、初簡前單
G104n2250_p0120a07║心。可解。應知前約化業、此據制教。』
G104n2250_p0120a08║△事鈔續云『後明無心者。　或無心受樂。及殺盜等、心或狂亂不覺者。』資持釋云『二重示無心
G104n2250_p0120a09║二、初牒前。對上輕重故云後明。（或可別點第四俱無）　或下示相、初句別簡婬戒。此門明婬、並據怨逼三時有無。若約自
G104n2250_p0120a10║造、境合即犯、不約三時、境想不開、無心亦重、故非所論及下合示三戒。通約迷心不了前境。　又復婬戒、於
G104n2250_p0120a11║三時中、隨有一時無非皆重、俱無方開。餘之三戒、重輕不定。初有餘無、或中罪或下罪、並方便故。中有餘無
G104n2250_p0120a12║皆重、並根本故。後有餘無皆下罪、並隨喜故。』（已上皆見事鈔記卷二十六）
G104n2250_p0120a13║（上來持犯總義中第四章辨犯優劣竟）
G104n2250_p0120a14║
G104n2250_p0120a15║第五章　方便趣果
G104n2250_p0120a16║▲事鈔云『然造修前境、必有三時。　是以大聖隨時而制、意令智士剋志不為。』資持釋云『初示
G104n2250_p0120a17║三時。即方便根本成已也。　是下顯制意。剋猶約也。』（見事鈔記卷二十七）
G104n2250_p0121a01║　　方便趣果中分為三節─┬─一前方便
G104n2250_p0121a02║　　　　　　　　　　　　├─二中根本
G104n2250_p0121a03║　　　　　　　　　　　　└─三後方便
G104n2250_p0121a04║第一節　前方便
G104n2250_p0121a05║▲資持云『通三方便、望後根本、俱名為前。』
G104n2250_p0121a06║▲事鈔云『今約婬戒以明。如內心婬意、身口未現、名遠方便。此犯下罪。　二動身口、未到前境、名次方便。
G104n2250_p0121a07║犯中罪。　三者臨至境所、身分相交、未至犯處已來、名近方便。是重中罪。』
G104n2250_p0121a08║△事鈔續云『已下雖輕重多少不同、大相可準。』（已上皆見事鈔記卷二十七）
G104n2250_p0121a09║（上罪皆有三方便、例前可知。　若獨頭中罪下罪、準諸記文、止分遠近二方便。遠方便同前。又合前次近、總名曰近方便。皆結下罪、無
G104n2250_p0121a10║有區別。）
G104n2250_p0121a11║▲戒疏云『言方便者、乃是趣果之都名。　業未成前、諸緣差脫、故令此罪壅住方便。』行宗釋云『
G104n2250_p0121a12║前示名。　業下釋義。』（見戒疏記卷四）
G104n2250_p0121a13║第二節　中根本
G104n2250_p0121a14║▲事鈔云『本相如何。　謂入如毛頭名婬、舉離本處名盜、斷其命根名殺、言章了知名妄。　若結罪之時、
G104n2250_p0121a15║並攬前因、共成一果。不同他部、因成果已、更有本時方便。』資持釋云『前明根本之相二、初句通問。
G104n2250_p0121a16║　謂下別釋。　若下明攬因成果。簡異他宗、使無濫用。』（見事鈔記卷二十七）
G104n2250_p0122a01║第三節　後方便
G104n2250_p0122a02║▲事鈔云『何者後方便。謂所造事暢決稱懷、發喜前心、未思悔改。復結其罪、通得下罪。』資持釋云
G104n2250_p0122a03║『不論本罪重輕、並制一下罪、故云通也。翻前方便、二三不同、中罪下罪有異故也。』（見事鈔記卷二十七）
G104n2250_p0122a04║（上來持犯總義中第五章方便趣果竟）
G104n2250_p0122a05║
G104n2250_p0122a06║第六章　闕緣不成
G104n2250_p0122a07║　　闕緣不成中分為二節─┬─一顯相
G104n2250_p0122a08║　　　　　　　　　　　　└─二校量
G104n2250_p0122a09║第一節　顯相
G104n2250_p0122a10║▲戒疏云『闕緣方便、隨相眾多。且以事約分為七種、所謂闕緣乃至心息。』（見戒疏記卷四）
G104n2250_p0122a11║　　顯相中分為七項─┬─一闕緣
G104n2250_p0122a12║　　　　　　　　　　├─二境強
G104n2250_p0122a13║　　　　　　　　　　├─三緣差
G104n2250_p0122a14║　　　　　　　　　　├─四境差
G104n2250_p0122a15║　　　　　　　　　　├─五想差
G104n2250_p0122a16║　　　　　　　　　　├─六疑心
G104n2250_p0122a17║　　　　　　　　　　└─七善心息
G104n2250_p0122a18║第一項　闕緣
G104n2250_p0123a01║▲戒疏云『初明闕緣、泛解有三。　一通名闕緣。七方便者闕不至果、並為緣來、豈非通也。』
G104n2250_p0123a02║△戒疏續云『二別名闕緣。如諸戒下各有闕緣、不可以盜而開殺戒、各不相通、故名別也。』行宗釋
G104n2250_p0123a03║云『上二泛論總收一切、第三兩亦正示初緣。』
G104n2250_p0123a04║△戒疏續云『三者亦通亦別。何者是耶。　凡是犯戒、體是婆塞。　若造罪未果。或自命終、捨戒、邪見、二形
G104n2250_p0123a05║生等。或病狂癡。　但有二緣不名犯戒、俱為造因、未成至果、故名闕婆塞緣。望下六別、對戒並通、故兼二號。
G104n2250_p0123a06║』行宗釋云『初標徵。　凡下示相三、初標緣。　若下次明闕相。罪未果者方便義也。列相有二、初列
G104n2250_p0123a07║四捨體壞無法、後病狂等自不了知。初則體相俱壞、後謂體具相乖。鈔中仍加受戒不得等。　但下三總結、
G104n2250_p0123a08║初結闕緣。望下次結兩亦。　問、已下六緣可例此否。答。亦可例也。以互望皆別、對戒並通。但境強一種不必
G104n2250_p0123a09║盡通。如是思之。』（已上皆見戒疏記卷四）
G104n2250_p0123a10║第二項　境強
G104n2250_p0123a11║▲戒疏云『二境強者。如欲行殺、前境反強、倒欲害我。差此進趣、壅住在因、故曰方便。　然境強非中罪、中
G104n2250_p0123a12║罪由強而生。餘之上下、類此可釋。』行宗釋云『初敘緣。　然下定罪。強非罪緣故曰非中罪、因強壅
G104n2250_p0123a13║住故云由生也。餘下指例。如云、闕緣非中罪、中罪由闕緣而生等。　問、境差中亦有境強、與此何別。答。此本
G104n2250_p0123a14║境強、下異境強。故不同也。』（見戒疏記卷四）
G104n2250_p0123a15║第三項　緣差
G104n2250_p0123a16║▲戒疏云『三者緣差方便。如欲殺盜。往逢異人、或恐有事、或刀杖毀壞、或要期未遂。　總號緣差。就義通
G104n2250_p0124a01║名、七緣皆是。隨相取別、唯此第三。』行宗釋云『初列相有四。一非本所期、二慮他所獲、三殺具有闕、
G104n2250_p0124a02║四如不見前境等。　總下結名。以名通七緣、相局四位。』（見戒疏記卷四）
G104n2250_p0124a03║第四項　境差
G104n2250_p0124a04║▲戒疏云『四境差者。隨戒並有。　且據大殺、四境來差。謂人、非人、畜生、杌木。』行宗釋云『初示緣
G104n2250_p0124a05║通。　且下次標所出。人是同類、非畜是異趣、杌木即無情。』（見戒疏記卷四）
G104n2250_p0124a06║　　境差中分為二支─┬─一明人異境
G104n2250_p0124a07║　　　　　　　　　　└─二明餘異境
G104n2250_p0124a08║第一支　明人異境
G104n2250_p0124a09║　　明人異境中分為三類─┬─一正明
G104n2250_p0124a10║　　　　　　　　　　　　├─二問答
G104n2250_p0124a11║　　　　　　　　　　　　└─三指廣
G104n2250_p0124a12║第一類　正明
G104n2250_p0124a13║▲戒疏云『如欲殺人、剋心在張、王人異境而代張處。　緣王張解、望人不殊、究竟成重。　由異境來、張人
G104n2250_p0124a14║不死、殺意又息、壅住方便、故曰境差。』行宗釋云『初明差相。且舉張王兩姓、以分本異二境。　緣下
G104n2250_p0124a15║二結犯又二、初結異境。　由下結本境。罪是中罪、號闕緣方便也。』（見戒疏記卷四）
G104n2250_p0124a16║第二類　問答
G104n2250_p0124a17║　　　問答中分為二端─┬─一問異境無心
G104n2250_p0124a18║　　　　　　　　　　　└─二問因果差別
G104n2250_p0125a01║第一端　問異境無心
G104n2250_p0125a02║▲戒疏云『問、本殺王時、但作張解、無殺王心、何因得重。　答。張王非罪緣、人是殺境。雖無王心、然有人想、
G104n2250_p0125a03║殺緣既具、何得非重。　是故律云。男想、殺女。佛言、上罪。可以類之。』行宗釋云『初問。以心境既差、理
G104n2250_p0125a04║非結重。　答中、初正答。望張境差、望王心差、故云非罪。張王是別、人趣是通、今就通結故成殺重。　是故下
G104n2250_p0125a05║例證。』（見戒疏記卷四）
G104n2250_p0125a06║（準上疏文、似殺戒於人異境不開剋心。若據下別簡性重章辨錯誤文、錯者亦開、誤者乃犯。）
G104n2250_p0125a07║第二端　問因果差別
G104n2250_p0125a08║▲戒疏云『問、殺王重罪、乃取張因而成極果、為望張邊別有方便。』行宗釋云『初敘問。意謂果成
G104n2250_p0125a09║因沒、應無方便。古有異解、故問以決之。』
G104n2250_p0125a10║△戒疏續云『解云。張王姓別、人境不殊。重果位同、輕因相等。故攬張因、用成王重。　如律本中、列過五因、
G104n2250_p0125a11║用成五重。』行宗釋云『二引解二、初古解為二、初立理。謂本異並人、因果無別、故攬相成。　如下引
G104n2250_p0125a12║例。如律、盜戒有四句。一方便求過五錢、得過五錢、上罪。二若方便求過五錢、得五錢、上罪。三方便求過五錢、
G104n2250_p0125a13║得減五錢、中罪。四方便求過五錢、不得、中罪。今引第二過五方便、能成五果。此亦因果兩別、相攬而成、可為
G104n2250_p0125a14║今例。』
G104n2250_p0125a15║△戒疏續云『問。既攬張因成王果者。本立境差方便。今因成果、無境差矣。』行宗釋云『二今解三、
G104n2250_p0125a16║初難破。以攬因成果、果成因滅、境差不立。故知非矣。』
G104n2250_p0126a01║△戒疏續云『今正解云。人趣乃同、形者有異、不攬相成。　與王未交、屬前張因。對王已去、別起方便、即攬
G104n2250_p0126a02║王因還成正果。　本境張因、壅住方便、號此方便名王境差。』行宗釋云『二立義中二、初通示因果
G104n2250_p0126a03║各異。　與下二釋成二、初明王果。　本下釋張因。言王境差者以張是本境不得名差、故從異境以彰差
G104n2250_p0126a04║義。』
G104n2250_p0126a05║△戒疏續云『問、不攬張因以成王果、何故律文攬過五因成五重果。　答。彼以同損一主、元來有心、故得
G104n2250_p0126a06║相成。張王既別、何得例也。』行宗釋云『三釋妨中。以向古師執此為例、須為通之、令無後惑。　答中。
G104n2250_p0126a07║顯示境有一異、不例可知。』（已上皆見戒疏記卷四）
G104n2250_p0126a08║第三類　指廣
G104n2250_p0126a09║▲戒疏云『昔來諸師、於人異境、更立諸相。通列六緣、中加疑想用分多句。事理境心、不無其致。』行
G104n2250_p0126a10║宗釋云『諸相即下六緣及餘句法。一是人二人想三有殺心四興方便五命斷更加第六疑想、以殺但五
G104n2250_p0126a11║緣故言中加也、復於疑想分出句法。且依首疏、三趣各有五句、杌木非情無境強義但有三句、總十八句。文
G104n2250_p0126a12║中但云人異境、至於作句則通四境、今備列之。
G104n2250_p0126a13║　　一人趣五句┬想心二句─┬一境不強而殺　張人境差中罪
G104n2250_p0126a14║　　　　　　　│　　　　　│　　　　　　　王人根本上罪
G104n2250_p0126a15║　　　　　　　│　　　　　└二境強殺不得　張人境差中罪
G104n2250_p0126a16║　　　　　　　│　　　　　　　　　　　　　王人境強中罪
G104n2250_p0126a17║　　　　　　　└疑心三句─┬一境不強而殺　同上
G104n2250_p0126a18║　　　　　　　　　　　　　├二境強殺不得　同上
G104n2250_p0126a19║　　　　　　　　　　　　　└三疑故善心息　張人境差中罪
G104n2250_p0127a01║　　二非人五句┬┬想心二句┬一境不強而殺　張人境差中罪
G104n2250_p0127a02║　　三畜生五句┘│　　　　│　　　　　　　非畜無罪
G104n2250_p0127a03║　　　　　　　　│　　　　└二境強殺不得　張人境差中罪
G104n2250_p0127a04║　　　　　　　　│　　　　　　　　　　　　非畜無罪
G104n2250_p0127a05║　　　　　　　　└疑心三句┬一境不強而殺　張人境差中罪
G104n2250_p0127a06║　　　　　　　　　　　　　│　　　　　　　非畜疑心下罪
G104n2250_p0127a07║　　　　　　　　　　　　　├二境強殺不得　張人境差中罪
G104n2250_p0127a08║　　　　　　　　　　　　　│　　　　　　　非畜疑心下罪
G104n2250_p0127a09║　　　　　　　　　　　　　└三疑故善心息　張人境差中罪
G104n2250_p0127a10║　　　　　　　　　　　　　　　　　　　　　非畜疑心下罪
G104n2250_p0127a11║　　四杌木三句─┬想心一句─境不強而殺　　張人境差中罪
G104n2250_p0127a12║　　　　　　　　│　　　　　　　　　　　　杌木無罪
G104n2250_p0127a13║　　　　　　　　└疑心二句┬一境不強而殺　張人境差中罪
G104n2250_p0127a14║　　　　　　　　　　　　　│　　　　　　　杌木無罪
G104n2250_p0127a15║　　　　　　　　　　　　　└二疑故善心息　張人境差中罪
G104n2250_p0127a16║　　　　　　　　　　　　　　　　　　　　　杌木無罪
G104n2250_p0127a17║事即制罪、理謂業道、方便究竟皆兼兩業。境即四異、心謂想疑。』（見戒疏記卷四）
G104n2250_p0127a18║（首疏、即隋智首律師所撰之律疏、有二十卷、為南山所師承者。）
G104n2250_p0127a19║第二支　明餘異境
G104n2250_p0127a20║　　明餘異境中分為二類─┬─一通示
G104n2250_p0127a21║　　　　　　　　　　　　└─二釋疑
G104n2250_p0127a22║第一類　通示
G104n2250_p0127a23║▲戒疏云『餘有非人畜杌來作異境。通望本境不死、中罪若望異境無心、無罪。』（見戒疏記卷四）
G104n2250_p0127a24║第二類　釋疑
G104n2250_p0128a01║　　釋疑中分為二端─┬─一釋人異境難
G104n2250_p0128a02║　　　　　　　　　　└─二釋律境想難
G104n2250_p0128a03║第一端　釋人異境難
G104n2250_p0128a04║▲戒疏云『問、王人異境、亦是無心、何為結重。　答。人想而殺、境心相應、是故成重。不起非人想、故無罪也。
G104n2250_p0128a05║』行宗釋云『初躡前人異境、相並為難。　釋中。以餘三境、趣類全乖、不可相例。』（見戒疏記卷四）
G104n2250_p0128a06║第二端　釋律境想難
G104n2250_p0128a07║▲戒疏云『問。若無罪者。云何律中、非人人想、中罪者。』行宗釋云『初敘難。引律者即殺戒境想第
G104n2250_p0128a08║四句。』
G104n2250_p0128a09║（此段疏文與上端連續、故先牒上文而後徵難。）
G104n2250_p0128a10║（已下疏文六段共有三釋、初二為古解、後一為今義。文六段中、第一段為初師釋、第二三四段先示次師釋後由初師斥辨、第五六段
G104n2250_p0128a11║為今義先詰破初師後詳申正解。文繁義密、故先預明大意、學者自易貫通。）
G104n2250_p0128a12║▲戒疏續云『答。此由境差、方便罪也。　由非人來、人想不捨、殺張心成而境乖異。望張方便、望非人邊本
G104n2250_p0128a13║無罪也。　具足五緣殺非人者、但中罪。如何其因已是中罪、義不然也。』行宗釋云『二引釋二、初引
G104n2250_p0128a14║他師約本境釋二、初約想心解又三、上二句定罪。　由下釋所以。彼謂律結中罪、還從本境、不望非人。　具
G104n2250_p0128a15║下引殺非人罪質成上義。五緣者一是非人、二非人想、三有殺心、四興方便、五命斷。如何等者以非人作人
G104n2250_p0128a16║想、在人為境差、望非人為想差、故是殺非人因也。謂果罪但中罪、豈得因罪即結方便中罪耶、以非人方便
G104n2250_p0129a01║但下罪故。此明律結中罪、不望非人。斥他異解、故云不然也。』
G104n2250_p0129a02║△戒疏續云『有人言。上立異境想疑心中。想則決徹、人差結重、餘則無心但屬本境。疑則不爾、緣兩境生、
G104n2250_p0129a03║故就兩境雙結二罪。』行宗釋云『二斥疑心解三、初示他解。彼謂想心同上。疑心不同、以未決徹、本
G104n2250_p0129a04║異二境並有心故。云二罪者本境方便中罪。人異境是上罪、餘三異境並疑心中罪。』
G104n2250_p0129a05║△戒疏續云『今解不然。但列本境縱使四異來差本境、若強若疑、皆列本境。　何以明之。畜是小愆、杌非
G104n2250_p0129a06║生罪、如何來差俱犯中罪。豈不望人從本境結。』行宗釋云『次約義斥。還即古義、對破前解故云今
G104n2250_p0129a07║耳。下云今明正解始是今義。文中、初判定。云但列者即指律文境想句中。　何下徵釋。且舉畜杌難破前義。
G104n2250_p0129a08║據此破詞、則知前解異境皆中罪。』
G104n2250_p0129a09║△戒疏續云『問、異境有強、方便屬何。　答。強想猶懷本境、故知此強不望異結。如是類例、若疑若想皆從
G104n2250_p0129a10║本境。』行宗釋云『三引強為例。據上已明強從本境、更欲別示、故問所屬。　答中、強是異境、想緣本
G104n2250_p0129a11║境、故云強想。如下例通。據此立義、不問想疑、異境之上永無罪也。（前門境強乃約本境、此明異強。須知兩別。）』
G104n2250_p0129a12║△戒疏續云『問。異境若強、差我不殺。強是本境、異非罪者。　異境忽弱、而被我害。未害之前、方便屬誰。
G104n2250_p0129a13║若見異已去、別有方便、此則本境方便自立。若見異已去、無別方便、害異果罪、因還本境、若此立義則無境
G104n2250_p0129a14║差。』行宗釋云『二明今釋約兩境難二、初躡境強難破又三、初牒前義。　異下反以境弱為問。　若
G104n2250_p0129a15║見下雙難、初約有方便難。則本異兩境皆有罪故。次以無方便難。則異境果成、本境因沒、故云無境差也。』
G104n2250_p0129a16║△戒疏續云『今明正解。本境一品齊是中罪。　異境來差、人境緣人、有強有疑、莫不殺心、皆結中罪。　若
G104n2250_p0130a01║至非畜、例有強疑。　以懷人想、強從本境、非畜異境一向無罪。若兼疑心、從兩境生、本境疑中罪、非畜疑下
G104n2250_p0130a02║罪。若至杌木並結本境、以杌異境非生罪緣。』行宗釋云『二申今正解中二、初明本境通結。　異下
G104n2250_p0130a03║明異境別結又復為二、初明人異境。　若至下次明非畜境又二、初通標強疑。　以下別釋、初釋境強。若兼
G104n2250_p0130a04║下釋疑心。非畜二異、正犯中罪下罪、疑故並下罪。杌非罪緣故無所犯。　初師局就本境、異則不結。次師疑
G104n2250_p0130a05║心兩緣、異境皆中罪、不簡輕重。觀今所判、文理精詳、比前可鑒。』（已上皆見戒疏記卷四）
G104n2250_p0130a06║（上釋律境想難中科文、別錄於下、以便對閱。）
G104n2250_p0130a07║　　┌初敘難
G104n2250_p0130a08║　　└二引釋┬初引他師約本境釋┬初約想心解
G104n2250_p0130a09║　　　　　　│　　　　　　　　└二斥疑心解┬初示他解
G104n2250_p0130a10║　　　　　　│　　　　　　　　　　　　　　├二約義斥
G104n2250_p0130a11║　　　　　　│　　　　　　　　　　　　　　└三引強為例
G104n2250_p0130a12║　　　　　　└二明今釋約兩境難┬初躡境強難破┬初牒前義
G104n2250_p0130a13║　　　　　　　　　　　　　　　│　　　　　　├二反以境弱為問
G104n2250_p0130a14║　　　　　　　　　　　　　　　│　　　　　　└三雙難┬初約有方便難
G104n2250_p0130a15║　　　　　　　　　　　　　　　│　　　　　　　　　　└二約無方便難
G104n2250_p0130a16║　　　　　　　　　　　　　　　└二申今正解┬初明本境通結
G104n2250_p0130a17║　　　　　　　　　　　　　　　　　　　　　└二明異境別結┬初明人異境
G104n2250_p0130a18║　　　　　　　　　　　　　　　　　　　　　　　　　　　　└二明非畜異境┬初通標強疑
G104n2250_p0130a19║　　　　　　　　　　　　　　　　　　　　　　　　　　　　　　　　　　　└二別釋┬初釋境強
G104n2250_p0130a20║　　　　　　　　　　　　　　　　　　　　　　　　　　　　　　　　　　　　　　　└二釋疑心
G104n2250_p0131a01║第五項　想差
G104n2250_p0131a02║▲戒疏云『第五想差方便、義張八位。　初、心差境、方便。如律、人非人想等。　二、境差心、方便。如律、非人人
G104n2250_p0131a03║想等。　三、心差境、究竟。如律、婬酒戒、若懷非道非酒想疑、但是正境皆結究竟。　四、境差心、究竟。如欲殺誑
G104n2250_p0131a04║張人、張去王來、緣王張解、若誑若殺、是境俱差、齊成究竟。　五、心境俱差、成方便。　六、即此互差、成究竟。以
G104n2250_p0131a05║事思取。　七、心境不差、成方便。如出佛身血、境強緣差之類。　八、心境不差、成究竟。諸戒並是。』行宗
G104n2250_p0131a06║釋云『此門八位、前四互歷、後四具兼。一三全是想差、五六心境兼差、此門唯收四句二四屬前境差、七八
G104n2250_p0131a07║即境想初句、故此四句皆非科意、句法相從故為八位耳。　五六二句令以事思者。五中、如欲殺張、王人替
G104n2250_p0131a08║處是境差、心復轉想謂為非人即想差、成方便。第六、如欲殺張、王人替處、心作李想、還成究竟。言互差者互
G104n2250_p0131a09║即是俱。承上第五故云即此。　七中。出血一罪永無根本。境強緣差事不究竟、心境無改。』
G104n2250_p0131a10║（疏中四云殺誑張人等、如別簡性重章錯誤節委釋。）
G104n2250_p0131a11║△戒疏續云『就此想中。或有從輕向重。如殺盜畜生、轉想向人者是。　或從重至輕。即反上句是。　或互
G104n2250_p0131a12║轉者。如彼婬酒、俱是正境、想疑或生無非究竟。』行宗釋云『初殺畜盜畜、方便但下罪。轉作人想、殺
G104n2250_p0131a13║盜皆中罪。　二殺人盜人、轉為非畜後心並下罪、故云反上。　三互轉俱重。如婬、前作非道想後作正道想、
G104n2250_p0131a14║或前正後非、無非果本。　私釋。更立互轉俱輕。如非人畜生、心想互差、可以明之。』（已上皆見戒疏記卷四）
G104n2250_p0131a15║第六項　疑心
G104n2250_p0131a16║▲戒疏云『第六疑心方便者、相對義張八位方盡。　我疑他、方便。人非人疑也。　他疑我、方便。身現妄語
G104n2250_p0132a01║相、前疑不了是。　他疑我、究竟。我疑他、究竟。如口造語業、但使言章了了、不問自他疑也。』行宗釋云
G104n2250_p0132a02║『前四互句。初即境想中第二句。　問、與前境差中疑心何別。答、前對異境、此就本境。　餘三俱約妄語配
G104n2250_p0132a03║對。』
G104n2250_p0132a04║△戒疏續云『上四句單疑也。今此雙舉、何者是耶。　自他俱疑、成方便。如身口互造也。　即成究竟者。妄
G104n2250_p0132a05║語言了也。　自他俱不疑、成方便。如出血在佛也。　即成究竟者。一切戒是也。』行宗釋云『後四俱
G104n2250_p0132a06║句。前二還約妄戒、但具兩疑與前為異。言互造者亦即如上身造口業。　後二亦是相從而出。』（已上皆見戒疏記卷四）
G104n2250_p0132a07║第七項　善心息
G104n2250_p0132a08║▲戒疏云『第七善心息方便者。如欲造罪、身口雖發、未鄰究竟、忽起善心便止前業、壅礙不暢但居方便。』
G104n2250_p0132a09║行宗釋云『初正明。鄰近也。云忽起者或因他勉、或遇勝緣、或思佛戒、或畏因果。若非此類、善心寧發
G104n2250_p0132a10║居方便者前心中罪。』
G104n2250_p0132a11║△戒疏續云『問、此乃善心生、今何言息。　答。實如來問。向若不生、惡必趣果。由此善心能息惡想、即所息
G104n2250_p0132a12║處號為方便。　又如律文、捨者中罪。捨時非罪。由能捨故、前惡不至後果、故號前因為方便也。』行宗
G104n2250_p0132a13║釋云『二釋難中。此即善生惡息、於義易知。欲生下答、故此為問。　答文為二、初正答。　又下引例。能捨則
G104n2250_p0132a14║同善生、所捨可類惡息。』（已上皆見戒疏記卷四）
G104n2250_p0132a15║第二節　校量
G104n2250_p0132a16║▲行宗云『二校量者即總料簡前七位也。』
G104n2250_p0133a01║▲戒疏云『初以自身造境、對置殺具、明方便多少者。　身自造境、具七方便。　設置懸擬、既非自身、故闕
G104n2250_p0133a02║想疑、但五方便。』行宗釋云『初明多少寬狹二、初自造置具多少又二、初標示。　身自下別釋、初明
G104n2250_p0133a03║自造故多。　設下次釋置具則少。以想差疑心必約到境、懸擬相成不可論故。』
G104n2250_p0133a04║△戒疏續云『剋心辨差、其境則寬。以元在張。王非畜杌、後來差故。　漫心辨差、其境則狹。以通三趣、有境
G104n2250_p0133a05║齊害。唯有杌境、用分輕相。』行宗釋云『二剋漫寬狹。言寬狹者謂異境多少也。初明剋心寬。王非畜
G104n2250_p0133a06║杌即四異境。　次明漫心狹。杌境輕者非情無過、止有方便。　上據大漫。若約小漫、如欲通害人趣、望剋為
G104n2250_p0133a07║狹、對大猶寬。』
G104n2250_p0133a08║△戒疏續云『二心境分別。境差、境強、緣差、據前境論。闕婆塞緣、想、疑、心息、據自心辨。』行宗釋云『
G104n2250_p0133a09║二心境分別。三種屬境、四種屬心。闕婆塞緣或約四捨、或是狂癡、故屬心也。』（已上皆見戒疏記卷四）
G104n2250_p0133a10║（上來持犯總義中第六章闕緣不成竟）
G104n2250_p0133a11║
G104n2250_p0133a12║第七章　境想分別
G104n2250_p0133a13║　　境想分別中分為五節─┬─一明制意
G104n2250_p0133a14║　　　　　　　　　　　　├─二明有無
G104n2250_p0133a15║　　　　　　　　　　　　├─三定四五句
G104n2250_p0133a16║　　　　　　　　　　　　├─四互四五句
G104n2250_p0133a17║　　　　　　　　　　　　└─五輕重
G104n2250_p0134a01║第一節　明制意
G104n2250_p0134a02║▲戒疏云『初明制意。若無境想、不可定罪輕重。』行宗釋云『以心有是非、境有錯誤。婬酒、前三句
G104n2250_p0134a03║重、後二句輕。餘戒、初句相應故重、後四句乖差故輕。』（見戒疏記卷六）
G104n2250_p0134a04║第二節　明有無
G104n2250_p0134a05║▲戒疏云『二明有無者。準律約戒、不必具有。今解、無者是略無也、無別所以。』（見戒疏記卷六）
G104n2250_p0134a06║（五戒八戒中、律出境想句者、有殺盜婬妄飲酒非時食六戒。今依資持記中引律四重戒句法、具錄如下。餘可準知。）
G104n2250_p0134a07║　　婬戒五句────────┬─道作道想上罪
G104n2250_p0134a08║　　　　　　　　　　　　　　├─道作非道疑上罪
G104n2250_p0134a09║　　　　　　　　　　　　　　├─道作非道想上罪
G104n2250_p0134a10║　　　　　　　　　　　　　　├─非道道想中罪
G104n2250_p0134a11║　　　　　　　　　　　　　　└─非道非道疑中罪
G104n2250_p0134a12║　　盜戒二重─┬─過五四句─┬─有主有主想上罪
G104n2250_p0134a13║　　　　　　　│　　　　　　├─有主有主疑中罪
G104n2250_p0134a14║　　　　　　　│　　　　　　├─無主有主想中罪
G104n2250_p0134a15║　　　　　　　│　　　　　　└─無主無主疑中罪
G104n2250_p0134a16║　　　　　　　└─減五四句─┬─有主有主想中罪
G104n2250_p0134a17║　　　　　　　　　　　　　　├─有主有主疑下罪
G104n2250_p0134a18║　　　　　　　　　　　　　　├─無主有主想下罪
G104n2250_p0134a19║　　　　　　　　　　　　　　└─無主無主疑下罪
G104n2250_p0135a01║　　殺戒五句────────┬─人作人想上罪
G104n2250_p0135a02║　　　　　　　　　　　　　　├─人作人疑中罪
G104n2250_p0135a03║　　　　　　　　　　　　　　├─人作非人想中罪
G104n2250_p0135a04║　　　　　　　　　　　　　　├─非人人想中罪
G104n2250_p0135a05║　　　　　　　　　　　　　　└─非人非人疑中罪
G104n2250_p0135a06║　　妄戒五句────────┬─人作人想上罪
G104n2250_p0135a07║　　　　　　　　　　　　　　├─人作人疑中罪
G104n2250_p0135a08║　　　　　　　　　　　　　　├─人作非人想中罪
G104n2250_p0135a09║　　　　　　　　　　　　　　├─非人人想中罪
G104n2250_p0135a10║　　　　　　　　　　　　　　└─非人非人疑中罪
G104n2250_p0135a11║第三節　定四五句
G104n2250_p0135a12║▲戒疏云『三定四五句者。』行宗釋云『以律中列句、四五不定。如婬殺妄三戒並五句、盜戒四句。
G104n2250_p0135a13║但由第三一句結罪有無、故句法不定。如殺戒、人非人想、轉想中罪、本迷下罪。（以作非人殺故）盜戒無第三句者、以
G104n2250_p0135a14║有主無主想、轉想亦中罪、本迷無罪。（以無主物非罪緣故）』
G104n2250_p0135a15║△戒疏續云『若輕重相望、境是可學、生不可學迷、同是五句。』行宗釋云『初輕重明定五。迷重為
G104n2250_p0135a16║輕、如人作非畜殺、有主作非畜盜等。皆緣罪境、定有第三句、故同五句。』
G104n2250_p0135a17║△戒疏續云『若犯不犯相形、則四則五。　謂前後俱迷、非緣罪境、即定四句、除第三位如無主想等。　迷
G104n2250_p0135a18║雖是定、而緣罪境、即定五句。如非道想、非人想、減五想等。』行宗釋云『二犯不犯明四五中、初標舉。
G104n2250_p0136a01║　謂下別釋、初明定四。無主想者律無此句。　迷雖下次明定五。此即總收輕重二位。減五想者此謂盜戒
G104n2250_p0136a02║若作無主則是四句、若盜滿五迷為減五亦隨結犯故入五句。意顯隨義不定、不必依文。』（已上皆見戒疏記卷六）
G104n2250_p0136a03║第四節　互四五句
G104n2250_p0136a04║▲戒疏云『四互四五者。由是可學生不可學迷、即互輕重。　或從四以至五。如實無主體唯四句、後轉為
G104n2250_p0136a05║主即為五也。　若本緣人、轉想當杌、約從後心則唯四句。』行宗釋云『初標。　二隨釋二、初從四至
G104n2250_p0136a06║五。即約前心本迷、後心轉入罪境故。　二從五至四。亦合標云從五至四。謂本是心境相當、後轉緣非罪境、
G104n2250_p0136a07║故云轉想。當杌即人作杌木想。』（見戒疏記卷六）
G104n2250_p0136a08║第五節　輕重
G104n2250_p0136a09║▲戒疏云『五輕重者。如文次第。前疑重。後疑輕、以境是異、輕本境故。　前想重、結本方便、心境相當故後
G104n2250_p0136a10║想輕、以正犯時、有心無境。』行宗釋云『初約疑想分二、前釋兩疑後釋兩想。制教同罪、心業重輕、故
G104n2250_p0136a11║分兩異前疑重下準鈔應云、以本緣人、人境不捨、臨殺有半緣人心故。後疑雙闕、故輕。　後釋兩想中。有心
G104n2250_p0136a12║無境者闕本境也。』資持云『兩疑中、疑心不別、境分本異、故說重輕。後想亦爾。　前想中云本方便
G104n2250_p0136a13║者取前心也、望後正對心不當境。』（見事鈔記卷二十七）
G104n2250_p0136a14║（殺戒五句。此文前釋兩疑、約第二句及第五句。後釋兩想、約第三句及第四句。）
G104n2250_p0136a15║△戒疏續云『又就本境中、疑重想輕。以疑半心、不捨本境、故重想則捨本從異、故輕。　就後異境、想重疑
G104n2250_p0136a16║輕。以想緣本、但是境差、故重以疑減半、緣於異境、故輕。』行宗釋云『二約本異分二、初明本境二句。
G104n2250_p0137a01║　次明異境二句。疑減半者以疑猶豫、半涉是非。是於異境復減半心、故輕於想。』
G104n2250_p0137a02║△戒疏續云『此判輕重、據本重異輕為言。若本輕異重、例之即是。　如殺非畜、人為異境。可以例諸。』
G104n2250_p0137a03║行宗釋云『三明本異重輕中、初立義。　如下顯相。』（已上皆見戒疏記卷六）
G104n2250_p0137a04║（上來持犯總義中第七章境想分別竟）
G104n2250_p0137a05║
G104n2250_p0137a06║第八章　別簡性重
G104n2250_p0137a07║　　別簡性重中分為五節─┬─一剋漫
G104n2250_p0137a08║　　　　　　　　　　　　├─二錯誤
G104n2250_p0137a09║　　　　　　　　　　　　├─三身口互造
G104n2250_p0137a10║　　　　　　　　　　　　├─四教遣
G104n2250_p0137a11║　　　　　　　　　　　　└─五重犯戒
G104n2250_p0137a12║第一節　剋漫
G104n2250_p0137a13║▲戒疏云『言其剋者、本情專注唯在一境。若言漫者、通涉無準。』行宗釋云『剋唯有一、漫通大小。
G104n2250_p0137a14║剋即訓定、漫猶徧也。』（見戒疏記卷五）資持云『剋謂情專一境、漫謂心涉多緣。漫復有二。一者大漫、如本標心
G104n2250_p0137a15║徧通三趣、俱是所期、隨作成犯。二者小漫、但該人道、不兼非畜。』（見事鈔記卷二十七）
G104n2250_p0137a16║　　剋漫中分為三項─┬─婬
G104n2250_p0137a17║　　　　　　　　　　├─盜殺
G104n2250_p0137a18║　　　　　　　　　　└─妄
G104n2250_p0138a01║第一項　婬
G104n2250_p0138a02║▲戒疏云『約婬為言。犯無剋心、同成極重。　何以明之。　但有染心將欲成犯、初期在此而後會彼。或男
G104n2250_p0138a03║女境亂張王者別、或人畜趣乖境心雙轉、但使境交無非大重。』行宗釋云『初判犯。　何下二釋成。
G104n2250_p0138a04║初句徵。　但下釋有二、初四句通示。染心將欲即起方便、期此會彼即至果本。或下別顯。餘人非畜為境轉
G104n2250_p0138a05║想疑名心轉、或境心俱轉。』（見戒疏記卷五）
G104n2250_p0138a06║第二項　盜殺
G104n2250_p0138a07║▲戒疏云『盜殺剋心相當、方成重罪。心境俱違、但結方便。』行宗釋云『盜殺中略示剋心。以剋有
G104n2250_p0138a08║重輕、漫唯通犯。但明剋異、漫則可知。』（見戒疏記卷五）資持云『盜殺二戒。大漫則隨境成犯。小漫則異趣非犯。
G104n2250_p0138a09║剋定一人、三趣非犯。』（見事鈔記卷二十七）
G104n2250_p0138a10║（剋定一人三趣非犯者、盜戒可爾。殺戒張去王來、緣王張解、誤亦成重。如下節委明。）
G104n2250_p0138a11║第三項　妄
G104n2250_p0138a12║▲戒疏云『若三趣齊現、內知歷然、犯無剋心、通境隨犯。三趣不現、隨剋隨犯。』行宗釋云『妄語論
G104n2250_p0138a13║剋、不同殺盜。但有多境則不成剋。單對一境方成剋義、如本期人、畜現非犯。』（見戒疏記卷五）
G104n2250_p0138a14║（據上剋漫別配四戒文義、並參用下節文、列表如下。　大漫標心徧通三趣、小漫且約唯期人趣、剋心且約唯期張人或張人某物。下
G104n2250_p0138a15║節列表亦爾。）
G104n2250_p0139a01║　　婬───不論剋漫──三趣──────────通犯
G104n2250_p0139a02║　　盜─┬─大漫────三趣物─────────通犯
G104n2250_p0139a03║　　　　├─小漫──┬─人物───────────犯
G104n2250_p0139a04║　　　　│　　　　　└─非或畜物────────非犯
G104n2250_p0139a05║　　　　└─剋心──┬─張人某物─────────犯
G104n2250_p0139a06║　　　　　　　　　　├─張人他物─┐
G104n2250_p0139a07║　　　　　　　　　　│　　　　　　├──────非犯
G104n2250_p0139a08║　　　　　　　　　　└─王人等物─┘
G104n2250_p0139a09║　　殺─┬─大漫────三趣──────────通犯
G104n2250_p0139a10║　　　　├─小漫──┬─人趣───────────犯
G104n2250_p0139a11║　　　　│　　　　　└─非或畜趣────────非犯
G104n2250_p0139a12║　　　　└─剋心──┬─人趣─┬─錯──────非犯
G104n2250_p0139a13║　　　　　　　　　　│　　　　└─誤───────犯（通人趣結犯不論張王）
G104n2250_p0139a14║　　　　　　　　　　└─非或畜趣────────非犯
G104n2250_p0139a15║　　妄─┬─大漫────三趣──────────通犯
G104n2250_p0139a16║　　　　├─小漫──┬─三趣俱現────────通犯（與大漫同）
G104n2250_p0139a17║　　　　│　　　　　│　（或二趣現）
G104n2250_p0139a18║　　　　│　　　　　└─僅一趣現─┬─人趣────犯
G104n2250_p0139a19║　　　　│　　　　　　　　　　　　└─非或畜趣─非犯
G104n2250_p0139a20║　　　　└─剋心────同上小漫
G104n2250_p0139a21║（統觀已上四戒、於大漫小漫剋心三義、唯有盜戒最為完備。婬戒一概不論。妄戒剋心、與小漫全同。又小漫中三趣俱現通境隨犯、與
G104n2250_p0139a22║大漫同。殺戒於剋心中人趣誤者亦通結犯、與小漫同。　下節錯誤二義別配四戒表例此可知。）
G104n2250_p0140a01║第二節　錯誤
G104n2250_p0140a02║▲戒疏云『夫立錯誤義者、並是不當本心之謂也。　錯就現緣境差為義。誤就不現緣境差、心謬忘為義。
G104n2250_p0140a03║　所以然者。現緣二境相別顯然、及至造趣事容舛錯、即名眾境交涉為錯。若論誤者、心通前後不可雙緣、
G104n2250_p0140a04║如前心謂此後心謂彼、心想謬忘故謂之誤。』行宗釋云『初通示。　錯下二別釋、初略分。　所下委
G104n2250_p0140a05║釋、初釋錯義。若下釋誤義。準文顯相、不出境心論境有二、一現不現別、二多與少別。心亦有二、一忙亂迷謬、
G104n2250_p0140a06║二臨機前後。如是尋之、不更繁釋。』（見戒疏記卷五）
G104n2250_p0140a07║　　錯誤中分為四項─┬─一婬
G104n2250_p0140a08║　　　　　　　　　　├─二盜
G104n2250_p0140a09║　　　　　　　　　　├─三殺
G104n2250_p0140a10║　　　　　　　　　　└─四妄
G104n2250_p0140a11║第一項　婬
G104n2250_p0140a12║▲戒疏云『初之一戒、無論錯誤。患起內心、通皆障道。　但是正道、不問迷誤。或此彼男女非畜諸境、緣此
G104n2250_p0140a13║謂彼、誤亦犯重。　境雖交涉、錯亦犯重。』行宗釋云『初示不立。　但下顯犯二、初明誤犯。　境下明
G104n2250_p0140a14║錯犯。』（見戒疏記卷五）
G104n2250_p0140a15║第二項　盜
G104n2250_p0140a16║▲戒疏云『語盜而言。漫心無寄、三趣有物皆欲盜奪。及至往趣、縱境差舛心有迷忘、皆稱欲心、錯誤齊重。
G104n2250_p0140a17║』行宗釋云『初約三趣二、初明大漫。不論錯誤、三趣隨犯。』
G104n2250_p0141a01║△戒疏續云『若先剋定要取人物、不盜餘趣。　及往盜時、境交想轉、雖舉離處不成罪攝。　不稱本心。猶
G104n2250_p0141a02║屬本主、以於此物元無盜心。心境既非、何過之有、故錯與誤俱不名犯。　後知錯誤、即應還主。不還起盜、後
G104n2250_p0141a03║方成重。』行宗釋云『二明小漫中有二、初示起心。　及下二明造境三、初判非犯。境交是錯、想轉即
G104n2250_p0141a04║誤。若得人物犯重無疑、若非畜物則開無犯。　不稱下次釋所以、初句示心非。言不稱者本期在人故。猶下
G104n2250_p0141a05║三句明境非。屬本主者猶是非畜物故。心等四句雙結。　後下三明後犯。前開離處、後知起盜則非所開。非
G104n2250_p0141a06║畜中罪下罪、望盜云重。』
G104n2250_p0141a07║△戒疏續云『二對人趣辨錯誤者、俱亦非犯。　如欲盜張、忽得王物。既非所期即是境差。物非本物又是
G104n2250_p0141a08║想差。　據此為異、境不稱心。後物無心、心不當境。　故錯與誤並同不犯。』行宗釋云『二對人趣中
G104n2250_p0141a09║三、初標示。　如下次顯相又二、初示心境俱差。　據下二明開犯所以、初二句躡上境差。據此為異者本期
G104n2250_p0141a10║張人故。境不稱者得王物故。次二句躡上想差。　故下三結示。』
G104n2250_p0141a11║△戒疏續云『三對同主辨錯誤者、俱非犯也。　故善生云、盜金得銀、還置本處、不得盜罪。　如律、男想盜
G104n2250_p0141a12║女物者犯。據漫心也。』行宗釋云『三對同主中三、初通標。　故下引示。得銀許還、則知離處不即成
G104n2250_p0141a13║犯。知銀不還、後心自結。　如下點異。律文結重、似不開誤、故須引決與上無違。據漫心者謂小漫也。』
G104n2250_p0141a14║▲行宗云『前之三門。初是漫心兼含大小、後二剋心別開自他。又前對異趣、二對異人、三約異物。』（已上皆見
G104n2250_p0141a15║戒疏記卷五）
G104n2250_p0141a16║第三項　殺
G104n2250_p0142a01║▲戒疏云『論殺戒者。漫無所寄、三趣同害。及至行事、不稱初期、雖有少乖、不妨本有害意、故使錯誤同成
G104n2250_p0142a02║一重。　若論剋局、但是一緣。造趣行害、相應成重。　若非本期、則非殺境。及往加害、境則交涉或以迷忘、非
G104n2250_p0142a03║畜雖死、不稱本期、又無殺心、錯誤不犯。』行宗釋云『初明三趣中二、前明大漫。同上無開。　若論下
G104n2250_p0142a04║次明小漫。而云剋者對大為言。文中二、初明本趣成犯。　若非下二明異趣俱開、初示乖期。及下明開犯。交
G104n2250_p0142a05║涉是錯、迷忘即誤。』
G104n2250_p0142a06║△戒疏續云『二就人趣以論錯誤。　如剋心害張、不欲害王。現境歷然、心緣亦別。及以殺具害張之時、而
G104n2250_p0142a07║彼王人忽然與我刀輪相應、王命雖斷、由非心故、錯則不犯。　若論其誤、張去王來、緣王張解、加害者犯。若
G104n2250_p0142a08║望後王、雖非本期、以心不了、緣此謂彼、既人想不差、殺緣具故、雖誤犯重。如上方便已為分別。』行宗
G104n2250_p0142a09║釋云『二就人趣中二、初總標。　如下二別釋又二、前釋開錯為三、初明標心。現下明對境。張王並現故云
G104n2250_p0142a10║歷然。期意在張故云心別。及下示錯相。　若論下次釋誤犯為三、初文斷犯。若下釋犯所以。如下指廣。即境
G104n2250_p0142a11║差方便中。』（已上皆見戒疏記卷五）
G104n2250_p0142a12║（即境差方便中者。見本篇前闕緣不成章、顯相中、第四境差文。）
G104n2250_p0142a13║第四項　妄
G104n2250_p0142a14║▲戒疏云『論妄語業、異趣通辨。錯犯、誤非。　漫心無簡、錯誤隨犯。』行宗釋云『初明三趣二、初明
G104n2250_p0142a15║小漫。本欲誑人、非畜境交、錯亦隨犯。前後互差、境想開迷、故誤非犯。　下二句明大漫。』
G104n2250_p0142a16║△戒疏續云『二對人趣、錯誤俱犯。由詐顯道德謀誑在人、表聖招利境損義一、但使言竟、錯誤同重。』
G104n2250_p0143a01║行宗釋云『二對人趣中。亦即小漫。準知大妄不開剋心。』
G104n2250_p0143a02║△戒疏續云『三就所稱凡聖二法。　心欲說聖、口錯稱凡。既非聖法、前無所損、故錯非重。　若就聖法明
G104n2250_p0143a03║於錯誤。如善見云、錯說三四禪皆同一重。』行宗釋云『三約所稱法中二、初總標。　心下二別釋又
G104n2250_p0143a04║二、初約凡聖互論。文唯明錯、誤亦應開。　若下二單就聖法以辨。心雖錯誤、說聖不殊、故無差降。』（已上皆見戒疏記卷
G104n2250_p0143a05║五）
G104n2250_p0143a06║（已上錯誤別配四戒大科附錄於下、以備對閱。）
G104n2250_p0143a07║　　┌婬
G104n2250_p0143a08║　　├盜┬初約三趣────┬初明大漫
G104n2250_p0143a09║　　│　│　　　　　　　　└二明小漫
G104n2250_p0143a10║　　│　├二對人趣
G104n2250_p0143a11║　　│　│　　　　（剋心）
G104n2250_p0143a12║　　│　└三對同主
G104n2250_p0143a13║　　├殺┬初明三趣────┬初明大漫
G104n2250_p0143a14║　　│　│　　　　　　　　└二明小漫
G104n2250_p0143a15║　　│　└二就人趣（剋心）
G104n2250_p0143a16║　　└妄┬初明三趣────┬初明小漫
G104n2250_p0143a17║　　　　│　　　　　　　　└二明大漫
G104n2250_p0143a18║　　　　├二對人趣（剋心）
G104n2250_p0143a19║　　　　└三約所稱法
G104n2250_p0143a20║（據上錯誤別配四戒文義、並參用前節文、列表如下。）
G104n2250_p0144a01║　　婬─不論剋漫─不論錯誤─三趣─────────通犯
G104n2250_p0144a02║　　盜┬大漫───不論錯誤─三趣物────────通犯
G104n2250_p0144a03║　　　├小漫──┬錯────非或畜物───────非犯
G104n2250_p0144a04║　　　│　　　　└誤────非或畜物───────非犯
G104n2250_p0144a05║　　　└剋心──┬錯───┬王人等物─┐
G104n2250_p0144a06║　　　　　　　　│　　　　│　　　　　├─────非犯
G104n2250_p0144a07║　　　　　　　　│　　　　└張人他物─┘
G104n2250_p0144a08║　　　　　　　　└誤───┬王人等物─┐
G104n2250_p0144a09║　　　　　　　　　　　　　│　　　　　├─────非犯
G104n2250_p0144a10║　　　　　　　　　　　　　└張人他物─┘
G104n2250_p0144a11║　　殺┬大漫───不論錯誤─三趣─────────通犯
G104n2250_p0144a12║　　　├小漫──┬錯────非或畜趣───────非犯
G104n2250_p0144a13║　　　│　　　　└誤────非或畜趣───────非犯
G104n2250_p0144a14║　　　└剋心──┬錯────王人等────────非犯
G104n2250_p0144a15║　　　　　　　　└誤────王人等─────────犯　通人趣結犯不論張王
G104n2250_p0144a16║　　妄┬大漫───不論錯誤─三趣─────────通犯
G104n2250_p0144a17║　　　├小漫──┬錯────三趣俱現────────犯　若準前剋漫節文、通境隨犯、與大漫同。不待錯故。
G104n2250_p0144a18║　　　│　　　　│　　　　　　或二趣現
G104n2250_p0144a19║　　　│　　　　└誤────僅一趣現─┬人趣────犯
G104n2250_p0144a20║　　　│　　　　　　　　　　　　　　　└非或畜趣─非犯
G104n2250_p0144a21║　　　└剋心───同上小漫　若依此節疏文、統論錯誤、而云在人。實則誤唯人趣、錯亦通結、與小漫同。
G104n2250_p0144a22║第三節　身口互造
G104n2250_p0145a01║　　身口互造中分為三項─┬─一婬
G104n2250_p0145a02║　　　　　　　　　　　　├─二殺盜
G104n2250_p0145a03║　　　　　　　　　　　　└─三妄
G104n2250_p0145a04║第一項　婬
G104n2250_p0145a05║▲戒疏云『婬戒成犯、事在形交、故唯在身。口非犯意、由無語故。』行宗釋云『由無語者非口能成
G104n2250_p0145a06║故。律中、教他作婬、他作犯中罪、不作但下罪。』（見戒疏記卷五）
G104n2250_p0145a07║第二項　殺盜
G104n2250_p0145a08║▲戒疏云『殺盜二戒。身口互造、兩得相成。然身為根本、口為枝條。　所以然者。損財害命、身自獨成、不待
G104n2250_p0145a09║語助、故知身本。　口語教死、言了未成、待前命斷方得重罪、要由彼身助口成業、故知枝條。』行宗釋
G104n2250_p0145a10║云『初明不互造二、初立義。上二句明造成通互、容相助故。下二句明結業不互、局本枝故。本即正位、枝謂
G104n2250_p0145a11║旁兼。　所下二徵釋所以、初釋根本。　口下釋枝條。』
G104n2250_p0145a12║△戒疏又云『若依多雜等論、三業不互　所以者何。業性異故　事不究竟言雖了了、未得成業、要由身
G104n2250_p0145a13║助。』行宗釋云『二明互造二、初出前所計為二、初示宗。多雜等論皆有部所計。　所下二出不互所
G104n2250_p0145a14║以則有二意、初約業異釋。若約能造色、身是可見有對、口即不可見有對。若據所造過、身造婬盜殺、口作誑
G104n2250_p0145a15║妄。若約所發、業性不混。若取來報、感果不同。　事下次約事不竟釋、初句立意。言下釋成。』
G104n2250_p0145a16║△戒疏續云『若依本律、成論所通。三業互造、各自成業　故彼文云。殺不善業、身亦可造、隨以自身殺害
G104n2250_p0146a01║眾生。口亦可造、或教人死、或以呪殺。心亦可造、有人發心能令他死。　故彼論云。如和利經說、外道神仙起
G104n2250_p0146a02║一瞋心、殺那羅國。如檀特等諸險難處、皆諸仙人瞋心所作。』行宗釋云『二正示今宗中為二、初示
G104n2250_p0146a03║宗。各自成者隨約能造、結業成罪不同多雜、從所作事、判定身口。　故彼下二引示。且明殺業、餘可準知。文
G104n2250_p0146a04║中二、初通明三業。身口意三、如文次列。而身是正、口意為互。云教死者論云教勅、即是遣使。文無歎死、義亦
G104n2250_p0146a05║同之。　故下二別示心造論文二節、初引經證。那羅國者具云那羅千陀羅國。如下次舉事證。言檀特者即
G104n2250_p0146a06║西土山名。經音義云、或言單多羅迦山、此云蔭山。此明仙人心業強猛、證上起心即能害故。』（已上皆見戒疏記卷五）
G104n2250_p0146a07║第三項　妄
G104n2250_p0146a08║▲戒疏云『妄語一戒。本希名利、非言不成。　亦有身現、無疑成重。比前互造可以類之。』行宗釋云
G104n2250_p0146a09║『初明正業。　亦下明互造。現相必約前信、故須無疑。』（見戒疏記卷五）
G104n2250_p0146a10║第四節　教遣
G104n2250_p0146a11║　　教遣中分為二項─┬─一教人
G104n2250_p0146a12║　　　　　　　　　　└─二遣人
G104n2250_p0146a13║第一項　教人
G104n2250_p0146a14║▲戒疏云『先明教人。言婬戒者、自作成重。教人為非、樂染前人、於我無預、不得同犯。』行宗釋云『
G104n2250_p0146a15║初婬中。於我無預言能教人不預其樂也。』
G104n2250_p0146a16║△戒疏續云『殺盜二戒、過通損益。自作教人、損境暢思、期契相同、彼我同犯。　或能教者剋所使意異、或
G104n2250_p0147a01║時節早晚坐立乖契。或互顛狂捨戒、緣闕。但有少差、於此犯法、教者不犯。　漫心無寄、隨作相應、皆名為犯。
G104n2250_p0147a02║』行宗釋云『二殺盜中二、初通明犯相。損益者謂損他益己。以婬唯適己而非惱他、殺盜兩兼故通
G104n2250_p0147a03║損益。　或能下二別簡剋漫、初科中。或時等者且列五異。時節坐立緣闕此三並約所教、顛狂捨戒則通能
G104n2250_p0147a04║所故云互也。　問、如教殺坐人、彼立即害、云何非重。答。既云剋心、能教應言、見坐可害、立不應害。此則不犯。
G104n2250_p0147a05║若不指定、同下漫心。時節早晚亦同此釋。　此明漫心者即不定早晚等也。』
G104n2250_p0147a06║△戒疏續云『大妄語者、自說成重。教人稱聖、名利擁彼、於我無潤、故不同犯。』行宗釋云『三妄語
G104n2250_p0147a07║中。問文云教他不犯者。如教他稱己、自得名利、豈不犯重。答、此落後遣、非此所明。』（已上皆見戒疏記卷五）
G104n2250_p0147a08║第二項　遣人
G104n2250_p0147a09║▲戒疏云『教者利己義疏、遣者向己義親。　何以明之。且如戒中。遣人就己行婬、遣人說己得聖、利樂是
G104n2250_p0147a10║我、犯齊究竟。殺盜兩戒無有遣義、故非所論。』行宗釋云『初分示。　何下推釋。可解。　問、殺盜何以
G104n2250_p0147a11║無遣義耶。答。遣人殺己、罪不至果。豈有令他盜取我物。是則婬妄二戒遣重教輕、殺盜兩戒有教無遣。』（見戒
G104n2250_p0147a12║疏記卷五）
G104n2250_p0147a13║第五節　重犯戒
G104n2250_p0147a14║（此節文中重字、有平呼去呼二別、宜細分之。平呼者如重犯是、去呼者如四重戒是。）
G104n2250_p0147a15║▲事鈔云『若論重犯、律自明斷、隨犯多少一一上罪。　婬眾多重犯、餘盜殺妄重犯亦爾。』資持釋
G104n2250_p0147a16║云『重犯有二、一同名之罪謂四重互望、二同種之罪謂四戒各論上通十誦、下局本宗文約四戒各別論
G104n2250_p0148a01║重、即明今宗同種之義。』
G104n2250_p0148a02║△事鈔續云『此說別解脫戒、由境緣別、得戒不同。故後犯時、還隨別犯。　如薩婆多云、寧可一時發一切
G104n2250_p0148a03║戒、不可一時犯一切戒。　且如婬戒、女人身上發得二十一戒、男子身上得十四戒。餘法界中男女亦爾。今
G104n2250_p0148a04║或貪心、犯一女一道、但名汙一婬戒。自餘諸婬、戒體光潔、無行可違、稱本受體。』資持釋云『初敘宗
G104n2250_p0148a05║意。律儀從境故名別脫、道定從心即是總脫。　如下引論委釋二、初舉文。受是懸擬故可總發、犯是臨境故
G104n2250_p0148a06║唯別犯。　且下二歷示、初明總發。文中別舉婬支以明、餘可例顯。婬境約道、女三男二。婬心三毒、三單三複
G104n2250_p0148a07║一具。隨緣間起、以心歷境、故發多戒、如文所列。今下明別犯。』
G104n2250_p0148a08║△事鈔又云『世中有人、犯一婬戒、初乃惶懾。後復思審、謂言失戒、遂即雷同隨過皆犯。　豈不由愚於教
G104n2250_p0148a09║網、自陷流俗。　焉知但犯一婬、諸婬並皆不犯。餘殺盜等常淨儼然。』資持釋云『初敘非。　豈下正
G104n2250_p0148a10║斥。　焉下重示。』
G104n2250_p0148a11║△事鈔續云『故同法之儔、理須明察。　若先嚴淨識。託對五塵、欲染不生、由前方便。　若先非攝慮、對境
G104n2250_p0148a12║不能不犯。既犯業成、必須無覆早懺、還成本淨。』資持釋云『初二句囑其所告。受隨一等故名同法。
G104n2250_p0148a13║　若下二正勸又二、初示持行。嚴謂謹攝、淨識即心、五塵皆境。所謂方便正念、常擬對治也。嗚呼。末世凡流
G104n2250_p0148a14║沈溺滋久、攝念離染未見其人。自非宿善資熏、明師訓匠。勤求聖教、精擇良明。志慕孤高、行希清卓。時時不
G104n2250_p0148a15║懈、日日如新。或體達前塵反求欲本、或冥心所受專意通持。故得對境蕭然、遇緣確爾翔而後集、默而識之。
G104n2250_p0148a16║其猶揮手於空了無滯矣、著鎧入陣何所畏乎。然惑業未銷、生死可懼。豈唯言說、即是清昇。在欲遠塵良恐
G104n2250_p0149a01║非爾所及、居凡學聖故且抑而為之勿事悠悠、宜應切切。因茲言及、一為深思。　若下次勸犯悔、上二句明
G104n2250_p0149a02║成犯。既下示懺益。大慈博愛、於物無遺。雖惡行下愚、亦苦加提引。祖恩所及、無得而知。』（已上皆見事鈔記卷十四）
G104n2250_p0149a03║（上來持犯總義中第八章別簡性重竟）
G104n2250_p0149a04║
G104n2250_p0149a05║第九章　廣斥愚教
G104n2250_p0149a06║▲事鈔云『今時不知教者、多自毀傷。云此戒律所禁止、是聲聞之法。於我大乘棄同糞土。猶如黃葉木牛
G104n2250_p0149a07║木馬、誑止小兒。此戒法亦復如是、誑汝聲聞子也。』資持釋云『初敘倚濫毀傷。自毀者身為佛子、反
G104n2250_p0149a08║毀佛教故。又自身稟戒、反毀戒律故。　如黃葉等此明倚濫、即佛經中有此言故。涅槃云。嬰兒啼哭之時。（喻小
G104n2250_p0149a09║機也）父母即以楊樹黃葉而語之言、莫啼、我與汝金。（喻如來施權也）嬰兒見已、生真金想、便止不啼、（謂得涅槃）然此楊葉實非
G104n2250_p0149a10║金也。（非大涅槃）木牛木馬木男木女、嬰兒見已、亦復生於男女等想。（喻亦同上）此明如來追述爾前施小之意。至涅槃
G104n2250_p0149a11║時、決了權疑、同歸常住、寧復有小耶。此所謂不知教也。』
G104n2250_p0149a12║△事鈔續云『原夫大小二乘、理無分隔。　對機設藥、除病為先。　故鹿野初唱、本為聲聞、八萬諸天便發
G104n2250_p0149a13║大道。雙林告滅、終顯佛性、而有聽眾果成羅漢。　以此推之。悟解在心、不唯教旨也。』資持釋云『二
G104n2250_p0149a14║約理正破三、初教逐機分又四、初二句敘教本融。若據大小、理教實異。今約從本施出、或約開會有歸、故云
G104n2250_p0149a15║無分隔耳。　對下明因機故異。　故下引證、初證說小悟大。即無量義經。雙下證說大悟小。即涅槃經。　以
G104n2250_p0149a16║下準經顯意。此謂如來一音演法、眾生隨類得解。然此但望言教是一、至於佛意不無密赴、故使隨類得益
G104n2250_p0150a01║也。此明不以所學、即判大小。但達其大者、一切歸大、何妨學律。志之小者、所為皆小、徒自窮經。故曰。在心不
G104n2250_p0150a02║唯教也。』
G104n2250_p0150a03║△事鈔續云『故世尊處世、深達物機。凡所施為、必以威儀為主。　但以身口所發事在戒防、三毒勃興要
G104n2250_p0150a04║由心使。今先以戒捉、次以定縛、後以慧殺、理次然乎。　今有不肖之人、不知己身位地、妄自安託云是大乘。
G104n2250_p0150a05║輕弄真經、自重我教。即勝鬘經說、毗尼者即大乘學。智論云、八十部者即尸波羅蜜。如此經論、不入其耳、豈
G104n2250_p0150a06║不為悲。』資持釋云『二三學次第為二、初推戒功二、先敘佛偏弘。施為者通語一期化物軌度。威儀
G104n2250_p0150a07║即目戒學。主猶尊也。　但下次出所以、初明對病。身口即業、心使是惑。勃卒也。今下明次治。顯戒學居初、釋
G104n2250_p0150a08║成為主耳。　今有下二斥誑妄三、初敘所計。位地謂薄地凡夫。安託謂無疑畏。輕真經者毀律教也、重我教
G104n2250_p0150a09║者黨所習也。即下據教反質。二文並約開會之義。由本小教、歸一佛乘、故兩皆云即八十即目段數、部即指
G104n2250_p0150a10║根本一部。聲聞但云尸羅、菩薩則加波羅蜜、即六度之一。如下傷其愚暗。教雖顯了、聞而不信、故云不入耳。』
G104n2250_p0150a11║△事鈔又云『故百喻經云。昔有一師、畜二弟子、各當一腳隨時按摩。其大弟子、嫌彼小者、便打折其所當
G104n2250_p0150a12║之腳。彼又嫌之、又折大者所當之腳。　譬今方等學者非於小乘、小乘學者又非方等。故使大聖法典、二途
G104n2250_p0150a13║兼亡。　以此證知、今自目覩。』資持釋云『三相非滅法、初引經。師喻如來、弟子喻學者。腳喻兩乘、按
G104n2250_p0150a14║摩喻尋究。其下喻學大毀小、彼下喻學小毀大。　譬下法合。可解。方等即大乘之通名。　以下顯驗。』
G104n2250_p0150a15║△事鈔又云『恐後無知初學、為彼塵蒙。故曲引張。　猶恐同染悲夫。』資持釋云『三示意結勸中、
G104n2250_p0151a01║初示廣斥之意。彼即濫大不肖之者。塵蒙謂邪言惡見壞信喪道、猶如塵垢、穢於淨物故也。　猶下囑累。所
G104n2250_p0151a02║謂素絲易染、朱紫難分。雖委曲指陳、猶未能知返。豈非禁情節欲舉世之所難、縱意為非是人之所欲。且祖
G104n2250_p0151a03║師之世、其風尚然。況及於今、無足怪矣。』（已上皆見事鈔記卷十四）
G104n2250_p0151a04║（此章大科別錄如下。）
G104n2250_p0151a05║　　┌─初敘倚濫毀傷
G104n2250_p0151a06║　　├─二約理正破───┬─初教逐機分
G104n2250_p0151a07║　　└─三示意結勸　　　├─二三學次第
G104n2250_p0151a08║　　　　　　　　　　　　└─三相非滅法
G104n2250_p0151a09║（上來持犯總義中第九章廣斥愚教竟）
G104n2250_p0151a10║（上來持犯篇中第一門持犯總義竟）
G104n2250_p0151a11║
G104n2250_p0151a12║
G104n2250_p0151a13║
G104n2250_p0151a14║第二門　持犯別相
G104n2250_p0151a15║　　持犯別相中分為二章─┬─一性罪
G104n2250_p0151a16║　　　　　　　　　　　　└─二遮罪
G104n2250_p0151a17║第一章　性罪
G104n2250_p0151a18║（已下所列性罪、重輕不同。今列略表、預示其概。餘如文中委明。）
G104n2250_p0152a01║　　┌─殺──殺人、上罪──殺非人、中罪──殺畜生、下罪
G104n2250_p0152a02║　　├─盜──五錢、上罪──減五錢、中罪──一錢、下罪
G104n2250_p0152a03║　　├─婬──正道、上罪──非道、中罪
G104n2250_p0152a04║　　└─妄──大妄、上罪──────────小妄、下罪（兩舌惡口綺語併同）
G104n2250_p0152a05║　　性罪中分為四節─┬─一殺
G104n2250_p0152a06║　　　　　　　　　　├─二盜
G104n2250_p0152a07║　　　　　　　　　　├─三婬
G104n2250_p0152a08║　　　　　　　　　　└─四妄
G104n2250_p0152a09║第一節　殺
G104n2250_p0152a10║▲戒疏云『經明性重、多以此戒為初。豈非身為業先故、殺業因首故也。　言性重者、以性含輕重也、重則
G104n2250_p0152a11║人道、輕則非畜。約境分心、故罪階三位。』（見戒疏記卷七）
G104n2250_p0152a12║（殺戒所攝、人及非畜。已下諸文、多約殺人而言。非人畜生、可以例知。）
G104n2250_p0152a13║　　殺中分為三項──┬─一犯境
G104n2250_p0152a14║　　　　　　　　　　├─二犯相
G104n2250_p0152a15║　　　　　　　　　　└─三不犯
G104n2250_p0152a16║第一項　犯境
G104n2250_p0152a17║▲事鈔云『人者。律云、從初識至後識、而斷其命也。（初識者、謂初識在胎、猶自凝滑、是識所依。乃至命終最後一念未捨執持、隨煖壞者是也。）』資持釋云
G104n2250_p0152a18║『註中初至所依釋上初識。大集經云。歌羅邏時、（此云雜穢。入胎七日狀如凝酥即凝滑也。）即有三事、一命二煖三識。出入息為命、
G104n2250_p0153a01║不臭不爛為煖、（業持火大色不臭爛）此中心意識為識。若壞凝滑、即壞識之所依、命煖隨謝、便名犯殺。　乃至下釋上後
G104n2250_p0153a02║識。謂四大將解、識神未去、害亦成重。疏云、隨有煖處、識在其中、即識住處、為命根攝。』（見事鈔記卷十八）
G104n2250_p0153a03║第二項　犯相
G104n2250_p0153a04║　　犯相中分為二支─┬─一列緣
G104n2250_p0153a05║　　　　　　　　　　└─二隨釋
G104n2250_p0153a06║第一支　列緣
G104n2250_p0153a07║　　列緣中分為二類─┬─一正明犯緣
G104n2250_p0153a08║　　　　　　　　　　└─二別示闕緣
G104n2250_p0153a09║第一類　正明犯緣
G104n2250_p0153a10║▲事鈔云『犯緣具五。一是人、二人想、三起殺心、四興方便、五命斷。』（見事鈔記卷十八）
G104n2250_p0153a11║▲戒疏云『上明人趣。非人畜生加害等同、但罪輕為別耳。』行宗釋云『非畜二殺並五緣犯、具闕
G104n2250_p0153a12║同之。』
G104n2250_p0153a13║第二類　別示闕緣
G104n2250_p0153a14║　　別示闕緣中分為五端─┬─一闕初緣
G104n2250_p0153a15║　　　　　　　　　　　　├─二闕第二緣
G104n2250_p0153a16║　　　　　　　　　　　　├─三闕第三緣
G104n2250_p0153a17║　　　　　　　　　　　　├─四闕第四緣
G104n2250_p0153a18║　　　　　　　　　　　　└─五闕第五緣
G104n2250_p0154a01║第一端　闕初緣
G104n2250_p0154a02║▲戒疏云『若闕初緣。小漫心起、但得三中罪、以非人畜杌三境替故。大漫心起、但得一中罪、三趣隨犯俱
G104n2250_p0154a03║無差故。若對剋心加王異境來替張處、則有四句可準上思。』行宗釋云『初闕三別、即大小二漫及
G104n2250_p0154a04║剋心也。　大漫一中罪者以三趣齊害、杌境來差、心期雖漫、望人從重、故得中罪。必對杌木起非畜想、應得
G104n2250_p0154a05║下罪、非此所明、在文蓋闕。　此中結句。大漫一句杌作人想。小漫三句一非人人想二畜生人想三杌木人
G104n2250_p0154a06║想。剋心中但加一句王作張想殺則同重、餘三同前故云四句、通前二漫總有八句。』（見戒疏記卷七）
G104n2250_p0154a07║（此中結句、列表如下。）
G104n2250_p0154a08║　　┌大漫一句──杌作人想──中罪　殺人方便罪────────────────┐
G104n2250_p0154a09║　　│　　　　　〔杌作非畜想─下罪　殺非畜方便罪今文闕略不明〕　　　　　　　　│
G104n2250_p0154a10║　　├小漫三句┬─非人作人想─中罪　殺人方便罪　　　　　　　　　　　　　　　　│
G104n2250_p0154a11║　　│　　　　├─畜生非人想─同　　　　　　　　　　　　　　　　　　　　　　　│
G104n2250_p0154a12║　　│　　　　└─杌作人想──同　　　　　　　　　　　　　　　　　　　　　　　├─總有八句
G104n2250_p0154a13║　　└剋心四句┬─王作張想──上罪　行宗云張王是別人趣是通、今就通結故成殺重。│
G104n2250_p0154a14║　　　　　　　│　　　　　　　　　　　此約誤言。若錯不犯重、唯結殺張方便中罪。│
G104n2250_p0154a15║　　　　　　　├─非人作張想─中罪　殺張方便罪　　　　　　　　　　　　　　　　│
G104n2250_p0154a16║　　　　　　　├─畜生作張想─同　　　　　　　　　　　　　　　　　　　　　　　│
G104n2250_p0154a17║　　　　　　　└─杌作張想──同───────────────────────┘
G104n2250_p0154a18║（錯誤之義。見前持犯總義、別簡性重、第二節錯誤中委明。）
G104n2250_p0155a01║第二端　闕第二緣
G104n2250_p0155a02║▲戒疏云『二闕想緣。亦有大小兩漫及一剋心。』行宗釋云『初通舉三位。一一位中各有想疑單
G104n2250_p0155a03║雙之別、如指略中。』
G104n2250_p0155a04║△戒疏續云『且對剋心生想有四句、一上罪三中罪也。　剋心生疑有十句、一上罪九中罪也。謂直疑有
G104n2250_p0155a05║四、互疑有六。亦可準知也。　剋心雙闕二緣四十句、如王境差心對有十、乃至杌木例可解也。』行宗
G104n2250_p0155a06║釋云『二別釋剋心中。句法交亂、須作圖相。三位不同。
G104n2250_p0155a07║　　初闕想四句─┬──────────────張作王想、上罪
G104n2250_p0155a08║　　　　　　　　├──────────────張作非想、中罪
G104n2250_p0155a09║　　　　　　　　├──────────────張作畜想、中罪
G104n2250_p0155a10║　　　　　　　　└──────────────張作杌想、中罪
G104n2250_p0155a11║　　二疑心十句─┬──────直疑四句───┬張作王疑、上罪
G104n2250_p0155a12║　　　　　　　　│　　　　　　　　　　　　　├張作非疑、中罪
G104n2250_p0155a13║　　　　　　　　│　　　　　　　　　　　　　├張作畜疑、中罪
G104n2250_p0155a14║　　　　　　　　│　　　　　　　　　　　　　└張作杌疑、中罪
G104n2250_p0155a15║　　　　　　　　└──────互疑六句───┬為張為非、中罪
G104n2250_p0155a16║　　　　　　　　　　　　　　　　　　　　　　├為張為畜、中罪
G104n2250_p0155a17║　　　　　　　　　　　　　　　　　　　　　　├為張為杌、中罪
G104n2250_p0155a18║　　　　　　　　　　　　　　　　　　　　　　├為非為畜、中罪
G104n2250_p0155a19║　　　　　　　　　　　　　　　　　　　　　　├為非為杌、中罪
G104n2250_p0155a20║　　　　　　　　　　　　　　　　　　　　　　└為畜為杌、中罪
G104n2250_p0156a01║　　三雙闕四十句┬初王人來差十句─┬直疑四句┬張疑、上罪
G104n2250_p0156a02║　　　　　　　　│　　　　　　　　│　　　　├非疑、中罪
G104n2250_p0156a03║　　　　　　　　│　　　　　　　　│　　　　├畜疑、中罪
G104n2250_p0156a04║　　　　　　　　│　　　　　　　　│　　　　└杌疑、中罪
G104n2250_p0156a05║　　　　　　　　│　　　　　　　　└互疑六句┬為張為非、中罪
G104n2250_p0156a06║　　　　　　　　│　　　　　　　　　　　　　├為張為畜、中罪
G104n2250_p0156a07║　　　　　　　　│　　　　　　　　　　　　　├為張為杌、中罪
G104n2250_p0156a08║　　　　　　　　│　　　　　　　　　　　　　├為非為畜、中罪
G104n2250_p0156a09║　　　　　　　　│　　　　　　　　　　　　　├為非為杌、中罪
G104n2250_p0156a10║　　　　　　　　│　　　　　　　　　　　　　└為畜為杌、中罪
G104n2250_p0156a11║　　　　　　　　├二非人來差十句─┬直疑四句┬張疑、中罪
G104n2250_p0156a12║　　　　　　　　│　　　　　　　　│　　　　├非疑、中罪
G104n2250_p0156a13║　　　　　　　　│　　　　　　　　│　　　　├畜疑、中罪
G104n2250_p0156a14║　　　　　　　　│　　　　　　　　│　　　　└杌疑、中罪
G104n2250_p0156a15║　　　　　　　　│　　　　　　　　└互疑六句┬為張為非、中罪
G104n2250_p0156a16║　　　　　　　　│　　　　　　　　　　　　　├為張為畜、中罪
G104n2250_p0156a17║　　　　　　　　│　　　　　　　　　　　　　├為張為杌、中罪
G104n2250_p0156a18║　　　　　　　　│　　　　　　　　　　　　　├為非為畜、中罪
G104n2250_p0156a19║　　　　　　　　├三畜生來差十句┐　　　　　├為非為杌、中罪
G104n2250_p0156a20║　　　　　　　　│　　　　　　　├併同上非人└為畜為杌、中罪
G104n2250_p0156a21║　　　　　　　　└四杌木來差十句┘
G104n2250_p0157a01║通前三心、總五十四句、三上罪五十一中罪。圖中可見。但知前二心差境定、後一復加境差故號雙闕耳。』
G104n2250_p0157a02║△戒疏續云『餘大小漫、心境闕相可以準知。』行宗釋云『三指略二漫。小漫但除王人、則想有三
G104n2250_p0157a03║句疑但九句。雙闕除王境差、但存三境、亦各九句。總前三位、共有三十九句。大略同上圖相、唯直疑中各除
G104n2250_p0157a04║第一句為異、又通改張字為人字讀之。準前易見、不復重出。　大漫三境通害、但有杌為異境。止有一十三
G104n2250_p0157a05║句。復恐難曉、故須列示。
G104n2250_p0157a06║　　初闕想三句──────────┬人作杌想、中罪
G104n2250_p0157a07║　　　　　　　　　　　　　　　　　├非作杌想、下罪
G104n2250_p0157a08║　　　　　　　　　　　　　　　　　└畜作杌想、下罪
G104n2250_p0157a09║　　二疑心六句┬─────直疑三句┬人作杌疑、中罪
G104n2250_p0157a10║　　　　　　　│　　　　　　　　　├非作杌疑、下罪
G104n2250_p0157a11║　　　　　　　│　　　　　　　　　└畜作杌疑、下罪
G104n2250_p0157a12║　　　　　　　└─────互疑三句┬為人為杌、中罪
G104n2250_p0157a13║　　　　　　　　　　　　　　　　　├為非為杌、下罪
G104n2250_p0157a14║　　　　　　　　　　　　　　　　　└為畜為杌、下罪
G104n2250_p0157a15║　　三雙闕四句─杌木來差┬直疑一句─杌疑、一中罪二下罪
G104n2250_p0157a16║　　　　　　　　　　　　└互疑三句┬為人為杌、中罪
G104n2250_p0157a17║　　　　　　　　　　　　　　　　　├為非為杌、下罪
G104n2250_p0157a18║　　　　　　　　　　　　　　　　　└為畜為杌、下罪』（見戒疏記卷七）
G104n2250_p0157a19║（小漫句法圖表、記中闕略不出。今依其文義、為之補出、附列如下、以資學者參攷。）
G104n2250_p0158a01║　　初闕想三句────────────────┬人作非想、中罪
G104n2250_p0158a02║　　　　　　　　　　　　　　　　　　　　　　　├人作畜想、中罪
G104n2250_p0158a03║　　　　　　　　　　　　　　　　　　　　　　　└人作杌想、中罪
G104n2250_p0158a04║　　二疑心九句─┬──────────直疑三句┬人作非疑、中罪
G104n2250_p0158a05║　　　　　　　　│　　　　　　　　　　　　　　├人作畜疑、中罪
G104n2250_p0158a06║　　　　　　　　│　　　　　　　　　　　　　　└人作杌疑、中罪
G104n2250_p0158a07║　　　　　　　　└──────────互疑六句┬為人為非、中罪
G104n2250_p0158a08║　　　　　　　　　　　　　　　　　　　　　　　├為人為畜、中罪
G104n2250_p0158a09║　　　　　　　　　　　　　　　　　　　　　　　├為人為杌、中罪
G104n2250_p0158a10║　　　　　　　　　　　　　　　　　　　　　　　├為非為畜、中罪
G104n2250_p0158a11║　　　　　　　　　　　　　　　　　　　　　　　├為非為杌、中罪
G104n2250_p0158a12║　　　　　　　　　　　　　　　　　　　　　　　└為畜為杌、中罪
G104n2250_p0158a13║　　三雙闕二十七句┬初非人來差九句─┬直疑三句┬非疑、中罪
G104n2250_p0158a14║　　　　　　　　　│　　　　　　　　│　　　　├畜疑、中罪
G104n2250_p0158a15║　　　　　　　　　│　　　　　　　　│　　　　└杌疑、中罪
G104n2250_p0158a16║　　　　　　　　　│　　　　　　　　└互疑六句┬為人為非、中罪
G104n2250_p0158a17║　　　　　　　　　│　　　　　　　　　　　　　├為人為畜、中罪
G104n2250_p0158a18║　　　　　　　　　│　　　　　　　　　　　　　├為人為杌、中罪
G104n2250_p0158a19║　　　　　　　　　│　　　　　　　　　　　　　├為非為畜、中罪
G104n2250_p0158a20║　　　　　　　　　├二畜生來差九句┐　　　　　├為非為杌、中罪
G104n2250_p0158a21║　　　　　　　　　│　　　　　　　│併同上非人└為畜為杌、中罪
G104n2250_p0158a22║　　　　　　　　　└三杌木來差九句┘
G104n2250_p0159a01║第三端　闕第三緣
G104n2250_p0159a02║▲戒疏云『三闕殺心。或無罪、如開緣中。或得中罪、謂苦治人、過與病藥、近死方便、但無殺心。』行宗
G104n2250_p0159a03║釋云『苦治即有過因罰而死。與病藥即不好心看、反令增病。』（見戒疏記卷七）
G104n2250_p0159a04║▲事鈔云『伽論。病人不欲起不欲舒、若起者當死、看病人強與食藥死者、中罪。癰未熟、強破命終、亦爾。
G104n2250_p0159a05║不與食、不治療、因而死者、亦中罪。』資持釋云『明不善看病因而致死、但無害意故並中罪。初與食
G104n2250_p0159a06║破癰兩犯並謂不合與而與。　次不下謂合與而不與。』資持云『上引伽論皆結中罪者。若無害心
G104n2250_p0159a07║不合有犯、若有害心結犯復輕、進退難定。今以義求。但看病者心有強弱。若懷慈濟、因而致死、如律所開。汎
G104n2250_p0159a08║爾為之、不顧得失、失治死者、由本無心故不結重、近於殺業緣闕故有中罪。思之。』（見事鈔記卷十八）
G104n2250_p0159a09║第四端　闕第四緣
G104n2250_p0159a10║▲戒疏云『四闕方便。由未起故、不制單心。　或得下罪。雖心緣殺、以未動身、尋悔故也。　或得中罪。如十
G104n2250_p0159a11║誦中、厭患懈怠不好看病致死、但結中罪、以無方便故。』行宗釋云『初約無犯明闕。言未起者未至。
G104n2250_p0159a12║重緣也。　次犯下罪明闕。即約重緣遠方便罪。　三犯中罪明闕無方便者反有方便即攝上罪。』（見戒疏記卷七）
G104n2250_p0159a13║第五端　闕第五緣
G104n2250_p0159a14║▲戒疏云『闕第五緣未斷命。如上七方便、則具七中罪。　如十誦云、殺人未死、則狂發戒捨、但結中罪。』
G104n2250_p0159a15║行宗釋云『闕命斷中、指上七緣。　下引十誦、略證初緣。』（見戒疏記卷七）
G104n2250_p0159a16║（指上七緣者、見前持犯總義闕緣不成章。）
G104n2250_p0160a01║第二支　隨釋
G104n2250_p0160a02║　　隨釋中分為二類─┬─一廣辨殺相
G104n2250_p0160a03║　　　　　　　　　　└─二別明非畜
G104n2250_p0160a04║第一類　廣辨殺相
G104n2250_p0160a05║　　廣辨殺相中分為四端─┬─一自作教人
G104n2250_p0160a06║　　　　　　　　　　　　├─二用語破國
G104n2250_p0160a07║　　　　　　　　　　　　├─三讚死
G104n2250_p0160a08║　　　　　　　　　　　　└─四自殺
G104n2250_p0160a09║第一端　自作教人
G104n2250_p0160a10║▲事鈔云『四分云。殺有二種。一者自殺。　謂身現相、口讚死相、阬陷、倚撥、若安殺具、及以與藥等。』
G104n2250_p0160a11║資持釋云『先明自殺、初句標。　謂下列相。準含註戒本有八、今闕二種、下引足之。身現相（或令怖畏墜墮、或示死相等。）口
G104n2250_p0160a12║讚死相（含註戒本作口現相。謂以言說勸教、或以大聲恐喝。今鈔語局初解。）阬陷（知人行從此道、故設阬陷令墮死也。）倚撥（審彼倚撥其處、便施刀杖、彼依而死。）安殺具（安置繩索刀杖、令其取死。）與藥（可解。）
G104n2250_p0160a13║文云等者謂自殺（謂自行殺、若身若杖、隨死者是。）身口俱現相（身兼口歎。）』
G104n2250_p0160a14║（上段記文中所含小註、皆撮略戒疏文義、分釋殺相。宜與大字連合讀之。次段記文中小註亦爾。）
G104n2250_p0160a15║△事鈔續云『二教他而殺。隨其前使。　若教歎、教遣使、往來使、重使、展轉使、求男子、教求男子、遣書、教遣
G104n2250_p0160a16║書等。　並任方便、但令命終稱本期者。三性之中、能教犯重。』資持釋云『教人中、初標示。　若教下
G104n2250_p0161a01║二列相。含註戒本具列十一、今鈔亦闕二種。教歎。（含註戒本作遣使歎。謂遣人語彼也。）教遣使（指示所教、令遣人往害。）往來使（受語往害。還來重往。）重使
G104n2250_p0161a02║（隨續使人乃至百千、令害一人。）展轉使（彼使不去、轉使他往乃至百千、最後人殺、隨前所使皆同一重。）求男子（選擇有勇、令往害之。）教求男子（使他求也。）遣書（表於紙墨、令用死者。）教遣書
G104n2250_p0161a03║（使他代作。）等取餘二謂求持刀人（謂能殺者。）教求持刀人也。　並下總示。欲顯上文列相未盡、又遮惡人避此造彼、故
G104n2250_p0161a04║用此語通而攝之。能教犯者且據本犯之人、若論所教則通道俗、若是道人能所皆犯。』（已上皆見事鈔記卷十八）
G104n2250_p0161a05║（所教若是俗人已受五八戒者、亦犯。）
G104n2250_p0161a06║第二端　用語破國
G104n2250_p0161a07║▲事鈔云『薩婆多。比丘知星曆陰陽吉凶。由比丘語、征破異國、殺害得財、皆犯盜殺二上罪。優婆塞例同。
G104n2250_p0161a08║』資持釋云『由比丘語者即教他業。兼犯盜者以攻擊刧掠、損彼物故。優婆塞同者五八並制故。』
G104n2250_p0161a09║（見事鈔記卷十八）
G104n2250_p0161a10║第三端　讚死
G104n2250_p0161a11║▲事鈔云『薩婆多。若為一人讚死、此人不解。邊人解用此法死者、無犯。』資持釋云『謂剋心專緣
G104n2250_p0161a12║一境、無意於他。若心通漫、隨死皆犯。』
G104n2250_p0161a13║△事鈔續云『今多有人自焚。多有愚叢七眾讚美其人、令生欣樂、並如律本結重。』資持釋云『如
G104n2250_p0161a14║律重者同歎死故。』（已上皆見事鈔記卷十八）
G104n2250_p0161a15║第四端　自殺
G104n2250_p0162a01║▲事鈔云『五分四分、自殺者中罪。謂結其方便。』資持釋云『以命斷戒失、無可犯故。』（見事鈔記卷十八）
G104n2250_p0162a02║行宗云『今亦有人、不知所以、自投焚溺、欲冀超昇。苦因未除寧亡三有之報、死而無悔實唯一勇之
G104n2250_p0162a03║夫。將謂永滅不生、焉知此沒彼出。固當勤修三學、廣運四弘。誦持方等大乘、繫念諸佛嘉號。冀龍華而得度、
G104n2250_p0162a04║指安養為所歸。深厭死生、善識因果。欲除苦本、其要在茲。』（見戒疏記卷七）
G104n2250_p0162a05║▲事鈔云『十誦、不得自傷毀形、乃至斷指犯罪。』資持釋云『斷指犯罪者相傳並云下罪。』（見事鈔記
G104n2250_p0162a06║卷十八）
G104n2250_p0162a07║第二類　別明非畜
G104n2250_p0162a08║▲戒本註云『若殺非人、若畜生有智解於人語若能變形、方便殺者並中罪。不死者下罪。　畜生不能變
G104n2250_p0162a09║形、若殺者下罪。』（見含註戒本卷上）戒疏釋云『智變有勝、加害犯中罪者。以相同人、心非重者何能害也。　若
G104n2250_p0162a10║知而害義依法科、不知而害亦從律結。』行宗釋疏云『初明犯意。　若下斷犯。還約知論依法科者
G104n2250_p0162a11║即結中罪、不知從律如常犯下罪。』（見戒疏記卷七）
G104n2250_p0162a12║（若知水中有蟲、或用或飲者。亦應準此而結下罪、隨所用所飲一一犯也。）
G104n2250_p0162a13║第三項　不犯
G104n2250_p0162a14║▲事鈔云『不犯中。律云。若擲刀杖瓦石材木、誤著彼身而死。　及扶抱病人而死。或以藥食及以來往出
G104n2250_p0162a15║入而死者。一切無害心、不犯。』資持釋云『前開誤失。　及下次開看病。以藥食者因與而死也。往來
G104n2250_p0163a01║出入者含註戒本云扶將病人入房往反、此釋濫上扶抱、但上約臥起下據往還耳、或可約看病者出入闕
G104n2250_p0163a02║事釋之。一切無害者上文略舉此句通收、但約無心不唯此二。』（見事鈔記卷十八）行宗云『然此誤者由於他
G104n2250_p0163a03║事、全無害心。不同前明錯誤之誤。學者知之。』（見戒疏記卷七）
G104n2250_p0163a04║（前明錯誤者、見前持犯總義別簡性重章。）
G104n2250_p0163a05║第二節　盜
G104n2250_p0163a06║▲資持云『疏云、非理損者為盜、公白取者曰劫、畏主覺知為偷。盜名通攝、故特標之。』
G104n2250_p0163a07║▲事鈔云『性戒含輕重也。性重之中、盜是難護。　故諸部明述、餘戒約略總述而已。及論此戒、各並三卷
G104n2250_p0163a08║五卷述之。必善加披括、方能免患。　有人別標此盜、用入私鈔。抑亦勸誡之意也。』資持釋云『初示
G104n2250_p0163a09║相難護。上句總示性戒、次句局就四重、下句獨顯今盜。　故下二據諸文顯難、前示律論。僧祇釋盜涉五卷、
G104n2250_p0163a10║十誦四卷、善見三卷。　有下次指別鈔。未詳何人。』（已上皆見事鈔記卷十七）
G104n2250_p0163a11║　　盜中分為三項─┬─一犯境
G104n2250_p0163a12║　　　　　　　　　├─二犯相
G104n2250_p0163a13║　　　　　　　　　└─三不犯
G104n2250_p0163a14║第一項　犯境
G104n2250_p0163a15║▲事鈔云『初犯境之中。謂六塵六大、有主之物、他所吝護。非理致損、斯成犯法。　若無主物、及以己物。或
G104n2250_p0163a16║為緣差、境奪、心想疑轉。　雖有盜取之心、而前非盜境、並不結犯。唯有本心方便。』資持釋云『初示
G104n2250_p0163a17║境。六塵六大攝盡一切、如下自釋。　若下二明闕緣又二、初別示闕相。上二句及下境奪並名闕境、非畜物
G104n2250_p0164a01║替故云奪也。言緣差者互闕不定、或心息物移前事阻礙等。言想疑者即闕心也、於人物上異想有三謂非
G104n2250_p0164a02║人畜生及無主也、疑亦同之。　雖下通結非犯。一往觀文、似結闕境。然據闕心、前境雖定、若望正作非畜物
G104n2250_p0164a03║疑想時、心不相當、亦非盜境。故下總云唯有本心方便、驗非偏判也。』（見事鈔記卷十七）
G104n2250_p0164a04║（如下自釋者。見下犯相、隨釋、有主物、別人物、明盜相文。）
G104n2250_p0164a05║（明闕緣中。參閱前持犯總義、闕緣不成、列名顯相文。及下犯相、列緣、別示闕緣文。）
G104n2250_p0164a06║第二項　犯相
G104n2250_p0164a07║　　犯相中分為三支─┬─一列緣
G104n2250_p0164a08║　　　　　　　　　　├─二隨釋
G104n2250_p0164a09║　　　　　　　　　　└─三結示
G104n2250_p0164a10║第一支　列緣
G104n2250_p0164a11║　　列緣中分為二類─┬─一正明犯緣
G104n2250_p0164a12║　　　　　　　　　　└─二別示闕緣
G104n2250_p0164a13║第一類　正明犯緣
G104n2250_p0164a14║▲事鈔云『二成犯相中、總緣具六種。一有主物、二有主想、三有盜心、四重物、五興方便、六舉離本處。必具
G104n2250_p0164a15║成犯。』資持釋云『準疏但有五緣、無今第五。今鈔不釋、意亦可見。　總括犯緣、不出心境。一四即境。
G104n2250_p0164a16║二三及五是心。六中兼二、心境合故。』（見事鈔記卷十七）
G104n2250_p0164a17║第二類　別示闕緣
G104n2250_p0165a01║　　別示闕緣中分為二端─┬─一引疏犯緣
G104n2250_p0165a02║　　　　　　　　　　　　└─二依示闕緣
G104n2250_p0165a03║第一端　引疏犯緣
G104n2250_p0165a04║（戒疏盜戒犯緣、與事鈔稍異。故須別錄戒疏犯緣、俾與闕緣互對。）
G104n2250_p0165a05║▲戒疏云『此戒五緣。初是人物。以盜餘趣不成重故。』行宗釋云『雖通三寶、至於結重多從主掌、
G104n2250_p0165a06║是以初緣通云人物。對簡非畜、如後自分。』
G104n2250_p0165a07║△戒疏續云『物雖人主。及至盜損、還須人想。若生餘想、疑謂別境、則是輕犯。是以第二作人物想。』
G104n2250_p0165a08║行宗釋云『文明疑想即境想中二三兩句。』
G104n2250_p0165a09║△戒疏續云『問、想知二心有差別否。　答。有同異也。了境無疑曰知、當境意謂為想。俱能了境、想與知同。
G104n2250_p0165a10║然知唯了境、想通迷悟故與知異。　若以此心知是人物、於下闕緣轉想不便、謂實達境、非迷忘故。若謂人
G104n2250_p0165a11║物想、即順闕緣、不乖律文境想互義。』行宗釋云『問中。或有立云知是人物、故問決之。　答中、初答
G104n2250_p0165a12║知想差別、上句通標。了下分示。俱下顯同異。　若下次明立緣是非、前敘立知有濫。意謂若具緣中標云知
G104n2250_p0165a13║者、則人謂後闕緣中轉想皆是明了之心、故不可立。若下次明立想順教。以律但有想差、不言知故。互即差
G104n2250_p0165a14║也。』
G104n2250_p0165a15║△戒疏續云『想雖當境。若盜輕物、不成重罪。故次第三明是重物。』
G104n2250_p0165a16║△戒疏續云『財雖滿五。若無盜心、本自無咎。故次第四明有盜心。』
G104n2250_p0166a01║△戒疏續云『心雖起盜。財未離處、損主未就、屬己不顯、亦未成重。故次第五明舉離處。』
G104n2250_p0166a02║△戒疏續云『問。前後諸戒、緣具方便。今此盜緣無方便者。　答。損財明盜、便成重罪。　有盜成重、不假方
G104n2250_p0166a03║便、恐涉濫故。縱有方便亦俱不明、但知未離已前並方便攝。』行宗釋云『初問。可見。若準事鈔、須具
G104n2250_p0166a04║六緣、五興方便。今此除之、故發此問。　答中、初示成犯齊限。　有下次明避濫不出。如互用三寶燒薶壞色
G104n2250_p0166a05║寄借抵拒之類、但使虧損即成盜業、不必方便。然非一向都無、故云縱有不明等。』（已上皆見戒疏記卷六）
G104n2250_p0166a06║第二端　依示闕緣
G104n2250_p0166a07║　　依示闕緣中分為五目─┬─一闕初緣
G104n2250_p0166a08║　　　　　　　　　　　　├─二闕第二緣
G104n2250_p0166a09║　　　　　　　　　　　　├─三闕第三緣
G104n2250_p0166a10║　　　　　　　　　　　　├─四闕第四緣
G104n2250_p0166a11║　　　　　　　　　　　　└─五闕第五緣
G104n2250_p0166a12║第一目　闕初緣
G104n2250_p0166a13║▲戒疏云『若闕初境、得三中罪。初非人物替人物處作人想取、二畜生物、三無主物。俱作人想。望本人物
G104n2250_p0166a14║不得、境差方便中罪。後之三物、本自無心、則非罪也。如前義門、可以通之。　此據小漫、人物並取為言。若據
G104n2250_p0166a15║剋心、王物替張亦同前判、闕境還立。如此識相、舉一千從。可謂達持犯者。』行宗釋云『前約小漫。以
G104n2250_p0166a16║大漫隨犯、故非所論上二句總標。初下別示。三種異境替人物處、而非本境、故名闕境。俱下示犯。如下指廣。
G104n2250_p0166a17║即境差方便中。　此下次明剋心、初躡前以示。同前判者張物不得境差方便中罪、王物無心則無所犯。對
G104n2250_p0167a01║上小漫人趣無闕故云還立。如下結歎。』（見戒疏記卷六）
G104n2250_p0167a02║（即境差方便中者。見前持犯總義、闕緣不成、列名顯相、境差文。）
G104n2250_p0167a03║　　┌─大漫───隨犯、故非所論
G104n2250_p0167a04║　　├─小漫─┬─非人物作人想──中罪（盜人物方便罪）
G104n2250_p0167a05║　　│　　　　├─畜生物作人想──同
G104n2250_p0167a06║　　│　　　　└─無主物作人想──同
G104n2250_p0167a07║　　└─剋心───王物作張想───中罪（盜張物方便罪）
G104n2250_p0167a08║（上列之表、且據疏記文而錄寫稍有闕略。宜檢前殺戒闕初緣中結句列表、對閱可知。）
G104n2250_p0167a09║第二目　闕第二緣
G104n2250_p0167a10║▲戒疏云『闕第二緣、據小漫者、九句中罪。謂轉想疑心雙闕各三、故有九也。』行宗釋云『闕第二
G104n2250_p0167a11║中、即闕人想。想疑境定心差、雙闕心境俱差。用此三種各歷三句、故成九句。』
G104n2250_p0167a12║△戒疏續云『言轉想者。初須人想可得同境、臨欲取時乃作非人物想。據後心時俱得下罪。然律但結前
G104n2250_p0167a13║心之罪、盜人方便、故云人物非人物想取中罪。此句既爾、諸句諸戒例同此解。　二人物畜生物想。　三人
G104n2250_p0167a14║物無主物想。罪或有無。若先知人物、後作無主想、則有前心罪。若本作無主、無心故無罪也。』行宗釋
G104n2250_p0167a15║云『轉想三中、初非人物想又三、初明心轉。須人想者示本想也。心境相當故云同也。臨欲等者明後心也。
G104n2250_p0167a16║據下次辨罪相。此下三例通。諸句即下八句。諸戒指殺妄等。若據殺戒亦列句數、但不敘前後心想結罪之
G104n2250_p0167a17║義耳。　二畜生物想。　三無主物想。罪有無者即約轉想本迷為言。今此正明轉想、旁示本迷。』
G104n2250_p0168a01║△戒疏續云『二明疑心者。初是人物、對境生疑、為人非人物。　為人畜生物。　為人無主物。』
G104n2250_p0168a02║△戒疏續云『三明雙闕者。初盜人物、非人物替、闕境緣也。就非人物復生疑心、為人物為非人物、闕心緣
G104n2250_p0168a03║也。　二畜物來替、為人為畜耶。　三無主物替、為主無主耶。並例準知。』行宗釋云『疑及雙闕同是
G104n2250_p0168a04║疑心、但前疑據境定、雙闕約境轉耳。』
G104n2250_p0168a05║▲行宗云『作圖示之。
G104n2250_p0168a06║　　初轉想三句─┬─一人物、非人物想（前心中罪後心下罪）
G104n2250_p0168a07║　　　　　　　　├─二人物、畜生物想（前心中罪後心下罪）
G104n2250_p0168a08║　　　　　　　　└─三人物、無主物想（前心中罪後心無罪）
G104n2250_p0168a09║　　二疑心三句─┬─一人物、疑為人物為非人物（前心中罪後心下罪）
G104n2250_p0168a10║　　　　　　　　├─二人物、疑為人物為畜生物（同上）
G104n2250_p0168a11║　　　　　　　　└─三人物、疑為人物為無主物（同上）
G104n2250_p0168a12║　　三雙闕三句─┬─一非人物替───疑為人物為非人物（前心中罪後心下罪）
G104n2250_p0168a13║　　　　　　　　├─二畜生物替───疑為人物為畜生物（同上）
G104n2250_p0168a14║　　　　　　　　└─三無主物替───疑為有主物為無主物（同上）』（已上皆見戒疏記卷六）
G104n2250_p0168a15║（上錄行宗圖表、依戒疏盜戒文出、故僅有九句。若準前殺戒句數、應不止此。宜檢前殺戒闕第二緣中附補之小漫句法表、對閱可知。）
G104n2250_p0169a01║第三目　闕第三緣
G104n2250_p0169a02║▲戒疏云『闕第三緣。重物作輕想、結前方便中罪。』行宗釋云『如取滿五、意謂不滿。』（見戒疏記卷六）
G104n2250_p0169a03║第四目　闕第四緣
G104n2250_p0169a04║▲戒疏云『闕第四緣。有盜無盜心、前心下罪。　本無、非罪。』行宗釋云『初約先有後無。前心下罪
G104n2250_p0169a05║者遠方便也。　下句次約始終無心。如開緣中、糞掃親厚等取也。　由前具緣不列方便、故此闕中須分二
G104n2250_p0169a06║種、當知先有後無即闕方便、始終無者正是闕心。　問、前心犯下罪、那云闕心。答、望未動身、猶非盜等、故名
G104n2250_p0169a07║闕心。　若爾、至次方便轉入無心、名闕心否。答、身色纔動、盜業已彰、但物未離未成根本、是以擁住次近並
G104n2250_p0169a08║名闕第五耳。　問、前心後轉、與闕想何異。答。闕想有心、此據無心。又前約動身後轉、此約初心即轉。如是思
G104n2250_p0169a09║之。』（見戒疏記卷六）
G104n2250_p0169a10║第五目　闕第五緣
G104n2250_p0169a11║▲戒疏云『闕第五緣。未離處二中罪、隨相分別。』行宗釋云『二中罪未與物交次方便也、相交未
G104n2250_p0169a12║離近方便也、或次或近有阻不成擁住方便。次近不定故令隨分。』（見戒疏記卷六）
G104n2250_p0169a13║第二支　隨釋
G104n2250_p0169a14║　　隨釋中分為五類─┬─一有主物
G104n2250_p0169a15║　　　　　　　　　　├─二有主想
G104n2250_p0169a16║　　　　　　　　　　├─三有盜心
G104n2250_p0169a17║　　　　　　　　　　├─四重物
G104n2250_p0169a18║　　　　　　　　　　└─五舉離處
G104n2250_p0170a01║（隨釋中、悉依事鈔所列犯緣次第解釋。唯初有主物中鈔記之文、至為繁廣、亙於一卷。今別依戒疏總明物主之文寫錄。二有主想已
G104n2250_p0170a02║下、悉錄事鈔。）
G104n2250_p0170a03║第一類　有主物
G104n2250_p0170a04║　　有主物中分為三端─┬─一三寶物
G104n2250_p0170a05║　　　　　　　　　　　├─二別人物
G104n2250_p0170a06║　　　　　　　　　　　└─三非畜物
G104n2250_p0170a07║第一端　三寶物
G104n2250_p0170a08║▲戒疏云『初明三寶。謂知事者掌用此物、罪福大深。　如大集中、非聖非淨、何能監護無有瘡疣。』
G104n2250_p0170a09║行宗釋云『上敘罪福。二皆深者由境勝故。　如下準教簡人。彼經云。僧物難掌、佛法無主。我聽二種人掌
G104n2250_p0170a10║三寶物、一者阿羅漢、二者須陀洹。（此二聖人）復有二種、一能淨持戒識知業報、二畏後世業有諸慚愧及以悔心。
G104n2250_p0170a11║如是二人自無瘡疣。（此二清淨人　瘡疣喻破戒惡業）』
G104n2250_p0170a12║△戒疏續云『初盜三寶、總而為言、有守護者、隨盜滿五皆是極重。佛物無護、如鼻柰耶斷施主故。』
G104n2250_p0170a13║行宗釋云『初望護主、佛下二斷施福、並犯上罪。鼻柰耶云、若盜佛塔聲聞塔等幡蓋、皆望斷施主福邊、得
G104n2250_p0170a14║棄損不受。（即上罪）』（已上皆見戒疏記卷六）
G104n2250_p0170a15║　　三寶物中分為三目─┬─一佛物
G104n2250_p0170a16║　　　　　　　　　　　├─二法物
G104n2250_p0170a17║　　　　　　　　　　　└─三僧物
G104n2250_p0171a01║第一目　佛物
G104n2250_p0171a02║▲戒疏云『言佛物中有四差別。』
G104n2250_p0171a03║△戒疏續云『初佛受用物者。如堂宇衣服及以金石泥土曾為佛像之所受用者、不得差互。常擬供養、生
G104n2250_p0171a04║世大福。　故律云、若是佛園坐具等者、一切天人供養同塔事故。　所以不許者。莫不即體法身之相、表處
G104n2250_p0171a05║是深、不得輕故。』行宗釋云『初示物相。　故下引律證。　所下徵所以。法身無相、隨物以彰、故此諸
G104n2250_p0171a06║物即法身體。』
G104n2250_p0171a07║（疏言不得差互者。雖此等物朽爛破壞、不許賣此、轉製他物而供養佛。惟應別製新物供佛受用。於其爛壞之物仍舊存奉、不可棄毀
G104n2250_p0171a08║或取販賣。故事鈔引寶梁經云、乃至風吹雨爛、不得貿寶供養。）
G104n2250_p0171a09║△戒疏續云『二屬佛物。所以得轉者、由本施主通擬佛用、故得貨易。不同前者曾為勝相、故唯一定也。』
G104n2250_p0171a10║行宗釋云『屬佛物者即錢寶人畜等物。』
G104n2250_p0171a11║（疏言得轉得貨易者。於此屬佛之錢寶田園人畜等物、可以隨宜販賣、買取供養具等而供養佛。）
G104n2250_p0171a12║（此云屬佛物、與前段所云佛受用物有異。因錢寶田園人畜等物、不堪受用、但可係屬、故云屬佛物耳。　西竺布施者、或通施三寶、或
G104n2250_p0171a13║別指施佛施法施僧。別指施者、各有所屬、不得互用。今云屬佛物、即是別施佛者。雖許轉貿、而所易得者仍屬於佛、不容有濫。）
G104n2250_p0171a14║△戒疏續云『三供養物。以幡華等得貨易者、事同屬佛、可以義求。』
G104n2250_p0171a15║（供養物者即是香燈華幡供具之物。　疏言以幡華等得貨易者、此亦有別。華等可以轉貿他物供佛、與前屬佛物同。若幡等唯可轉
G104n2250_p0171a16║變、不可轉貿。故資持云、若佛幡多得作餘佛事者、謂改作繒蓋幢幔等物、然曾供佛體不可變、不同前華可持轉貿。）
G104n2250_p0171a17║△戒疏續云『四獻佛物者。開侍衛者用之、義同佛家之所攝故。』行宗釋云『物即飲食果實等。今
G104n2250_p0172a01║時掌佛廟人、義通道俗。善見云、佛前獻飯、侍佛比丘食之、白衣侍佛亦得食之。　古記問云、若用常住僧食
G104n2250_p0172a02║供佛、通彼用否。答、法苑云、後還入常住。』（已上皆見戒疏記卷六）
G104n2250_p0172a03║第二目　法物
G104n2250_p0172a04║▲戒疏云『言盜法物亦有其四。』
G104n2250_p0172a05║△戒疏續云『一法所受用者。謂紙素竹木上書經像、或箱函器襆曾經盛貯、剋定永施、不許改轉。此則一
G104n2250_p0172a06║定、敬同聖教。　皆是滅理之所依持。故有損益、並望涅槃而生罪福。』行宗釋云『前出物體。　皆下
G104n2250_p0172a07║示所以。紙素函器止是世物、但望所詮至真無價故。』
G104n2250_p0172a08║△戒疏續云『有人無識、燒毀破經。我今火淨、謂言得福。　此妄思度。半偈捨身著在明典、兩字除惑亦列
G104n2250_p0172a09║正經。何得焚除、失事在福也。』行宗釋云『前出謬見。世中妄傳、說偈得燒故經。不見此疏、焉知誤他。
G104n2250_p0172a10║　此下次據文斥。上引半偈捨身者一彰如來求法之勤、二示如來重法、三顯正法難聞。下引經證兩字除
G104n2250_p0172a11║惑。顯佛法功深、舉少況多、其過彌甚。倘畏來苦、勿逐魔徒。二緣並出涅槃經。』資持云『準此明誡、足
G104n2250_p0172a12║驗前非。必有損像蠹經、淨處藏之可矣。』（見事鈔記卷十七）
G104n2250_p0172a13║（事在福者即事在無作。見前宗體篇、戒體、戒體相狀、所發業體、無作多少、六者事在無作中委釋。）
G104n2250_p0172a14║△戒疏續云『餘之三相、可以準前。』行宗釋云『前二轉易、後與侍人、並同前判。』（已上皆見戒疏記卷六）
G104n2250_p0172a15║第三目　僧物
G104n2250_p0172a16║（僧物有四。一常住常住物、亦名四方僧物。二十方常住物、亦名現前常住物。三現前現前物、亦名當分現前物。四十方現前物。）
G104n2250_p0173a01║▲戒疏云『就僧物中則有四別。』行宗釋云『僧物中。前二屬處永定、通名常住。但前無分義、後是
G104n2250_p0173a02║可分、故加常住十方以簡之。　後二俱是即施、通名現前但前局當處、後通內外、故加現前十方以別之。』
G104n2250_p0173a03║△戒疏續云『一常住常住物。如堂宇田園人畜米麪。　屬處已定、不可分割。必欲惠給餘寺、羯磨和與、若
G104n2250_p0173a04║直送者是名盜損。　或有主掌自盜、不望十方不滿、隨取計五便與極重。』行宗釋云『初出物體。
G104n2250_p0173a05║屬下示名義。　或下明結犯。餘盜望主此義易知、故文但出主自盜耳。』資持云『主自盜者即知事
G104n2250_p0173a06║輒用互用等。或無主掌、餘人亦同。』（見事鈔記卷十七）
G104n2250_p0173a07║△戒疏續云『二十方常住物。如飯餅等現熟之食。　本擬十方聞聲同飯。　有盜此食、望護結重。望僧結
G104n2250_p0173a08║輕、以僧分業無滿五故。』行宗釋云『初列物體。　本下示別名。通名同上、故不重出。　有下明犯相
G104n2250_p0173a09║有二。望主重者謂餘人盜望僧輕者即犯中罪、或主客同盜、或主自盜。』資持云『有疑醬豉為熟物、
G104n2250_p0173a10║判在十方者。今以意分、不問生熟。但使未入當日供僧限者並歸前攝、如貯畜鹽醬、是常住常住。取入日用、
G104n2250_p0173a11║即十方常住。』資持云『問、常住常住亦無滿五、何以重耶。答、分不分異、重輕致別。』（已上皆見事鈔記卷十七）
G104n2250_p0173a12║△戒疏續云『問。聲鐘告集、是僧皆飯。未知他寺奴畜得否。　答。不合也。　僧具六和、隨處皆是。人畜別屬、
G104n2250_p0173a13║義非通使、使既是局、食亦如之。』行宗釋云『問中。意謂他寺奴畜、彼此通僧、應得食故。　答中、初句
G104n2250_p0173a14║判定。　僧下釋所以、初示僧通之義。人下明奴畜不通。鈔云。行至外寺、私有人畜、用僧物犯重。以施主擬供
G104n2250_p0173a15║當處僧、不供別類非福田故。僧家人畜、犯下罪。（今多私務、將帶人僕、食彼僧食。明文犯重。誡之。）』資持云『僧家人畜結輕者、又須
G104n2250_p0174a01║所營同是僧事。雖云僧僕、私幹亦重。』（見事鈔記卷十七）
G104n2250_p0174a02║△戒疏續云『三現前現前物。如今諸俗以供養僧、無問衣藥房具、並同現前僧也。』
G104n2250_p0174a03║△戒疏續云『四十方現前物。如僧得施及五眾亡物。』（已上皆見戒疏記卷六）
G104n2250_p0174a04║▲事鈔云『然盜通三寶、僧物最重。　隨損一毫、則望十方凡聖一一結罪。　故諸部五分中。多有人施佛
G104n2250_p0174a05║物者。佛並答言、可以施僧、我在僧數、施僧得大果報。』資持釋云『上二句推過重。　隨下示重相。十
G104n2250_p0174a06║方凡聖總收五眾三乘因果也。一一結者非謂多罪、但一上罪總望多境故云一一耳。　故下引文示。四分、
G104n2250_p0174a07║瓶沙施佛園、末利夫人施佛衣、佛答同此。』
G104n2250_p0174a08║△事鈔續云『又方等經云。五逆四重我亦能救、盜僧物者我所不救。　餘如日藏分僧護傳等經廣陳。』
G104n2250_p0174a09║資持釋云『初引經文。特舉逆重以彰極惡。我不救者以佛威神不可加故、非捨棄也。　餘下指略。』
G104n2250_p0174a10║（已上皆見事鈔記卷十七）
G104n2250_p0174a11║第二端　別人物
G104n2250_p0174a12║　　別人物中分為三目─┬─一掌主損失
G104n2250_p0174a13║　　　　　　　　　　　├─二明被賊
G104n2250_p0174a14║　　　　　　　　　　　└─三明盜相
G104n2250_p0174a15║第一目　掌主損失
G104n2250_p0174a16║▲戒疏云『初中。妙同鈔引。　善見論中。若守護財物、謹慎不懈、而有盜者私竊而取、或強逼取、皆望本主
G104n2250_p0175a01║結者、以非護主能禁之限故也。　若反此者、守物須償、以本盜人欺守護故、是須還他。若不還犯。』行
G104n2250_p0175a02║宗釋云『上句指廣。彼約二主分為七種、一掌護損失主二寄附損失主三被盜物主四賊施比丘物主五
G104n2250_p0175a03║收囚縛賊主六狂人施物主七守視人作主。並廣如彼、須者尋之。　下引善見即彼初位、論中初明守護謹
G104n2250_p0175a04║慎。望本主者有二義故、一非能禁二無填償。本主索償、反成盜故。　若下次明慢藏。反上二義、故從守護。』
G104n2250_p0175a05║（見戒疏記卷六）
G104n2250_p0175a06║第二目　明被賊
G104n2250_p0175a07║▲戒疏云『二被賊奪者。如鈔所引、義張二位、謂現不現。結罪時、當隨二主心絕已否。　若財主已絕、賊主
G104n2250_p0175a08║得定、此不可奪、如律賊復奪賊。二財主雖定、賊主不定、此則可奪、以緣不具故。三財主遲疑、賊主已定、此不
G104n2250_p0175a09║得奪、以緣成故、何問本主。四俱不定、此則收得、由心不定、業非通暢故也。今以四句可約判之。』行宗
G104n2250_p0175a10║釋云『初總舉。現不現者即對面現前盜及不現前盜。二主謂財主賊主。　若下別列。初後、二俱可解。次句
G104n2250_p0175a11║以賊心猶豫盜業未成故云緣不具也。第三反之故不得奪。』（見戒疏記卷六）
G104n2250_p0175a12║第三目　明盜相
G104n2250_p0175a13║▲戒疏云『三就所盜。略舉通收、情非情道並攝盡矣。』
G104n2250_p0175a14║△戒疏續云『如明了論解云。盜義極多。且約六根起非法行、若偷六大亦犯重罪。』行宗釋云『六
G104n2250_p0175a15║根即約能盜以攝所盜、六大即括所盜以顯能盜。故知盜境該通無窮。』
G104n2250_p0175a16║△戒疏續云『如諸仙人是胷行師、有人蛇螫、作仙人書見者皆愈、然須價直。比丘被害偷看、不問損與不
G104n2250_p0176a01║損、看時即犯。以此例諸祕方要術不許人傳、偷見違惱、何啻在五。所謂眼盜。　下根例之。如誦咒治病、欲學
G104n2250_p0176a02║須直、比丘密聽計直犯重。偷齅嘗觸亦例此知。若要方術病緣即差、得直方與得直聽寫、比丘受學心緣得
G104n2250_p0176a03║差不與價直故犯重也。』行宗釋云『六根中、初委釋眼根。胷行師準論合云胷行蛇毒藥師。（謂蛇以胷而行）螫
G104n2250_p0176a04║施亦反、謂蟲行毒也。　下下例餘五根。』資持云『初眼盜色也、如誦下耳盜聲也、偷下略指三塵、若
G104n2250_p0176a05║要下意盜法也。』（見事鈔記卷十八）
G104n2250_p0176a06║△戒疏續云『次約六界。前地水火可知。　如律中。有呪扇藥塗、比丘偷搖不與價直、是謂盜風。若起閣斜
G104n2250_p0176a07║臨、妨他起造、是名盜空。智者識界也、人有伎倆不空度他得直方與、比丘方便就他學得不與價直、即盜識
G104n2250_p0176a08║也。識不可盜、以無形故、但可從緣盜其智用耳。』行宗釋云『次六大中。大謂六皆廣徧、界謂六相差
G104n2250_p0176a09║別、體同名異、前後各標。就文初略指前三。　如律下引釋後三、初明盜風。若下次明盜空。智下後明盜識。伎
G104n2250_p0176a10║倆謂藝能也。識不可盜者謂不可盜去、但其機巧為人所學故云盜耳。』（已上皆見戒疏記卷六）
G104n2250_p0176a11║第三端　非畜物
G104n2250_p0176a12║▲戒疏云『三明非畜物者。如上立義已明。　可尋鈔中罪輕重也。』行宗釋云『指上立義者近指
G104n2250_p0176a13║當戒具緣闕緣、遠指篇前境差方便。　下指鈔者彼明盜非人物、有主望主結上罪、無主望非人結中罪。盜
G104n2250_p0176a14║畜生物、古謂犯上罪、今師準十誦多論但結下罪。』（見戒疏記卷六）
G104n2250_p0176a15║（遠指境差方便者。見持犯總義、闕緣不成、列名顯相、第四境差中。）
G104n2250_p0176a16║第二類　有主想
G104n2250_p0177a01║▲事鈔云『二明有主想。　若作無主想、始終不轉、無罪。前後互轉、互得輕重。』資持釋云『律有四
G104n2250_p0177a02║句、有主想犯上罪、（初句）若疑中罪、（次句）無主物有主想疑中罪。（三四兩句）略無第三無主想句、義必具之。文中初標成犯
G104n2250_p0177a03║緣即第一句。　若下簡闕緣即第三句、初約本迷無犯。前下據轉想。前作有主想後轉無主犯中罪、前作無
G104n2250_p0177a04║主想後轉有主結上罪、故云互得輕重也。』（見事鈔記卷十八）
G104n2250_p0177a05║第三類　有盜心
G104n2250_p0177a06║▲事鈔云『三明有盜心。然此一門、實德之人未免。　但世盜由心結、不望境之是非。　故僧祇、寺主好心
G104n2250_p0177a07║互用三寶物、是盜上罪。謂愚癡犯也。』資持釋云『初明難護。以貪染積深、觸物起念。粗心不覺、豈識
G104n2250_p0177a08║邪緣。不體妄情、終罹罪網實德尚當未免、庸流沒在其中。凡在同心、彌須勵志。　但下示結業。不望境是非
G104n2250_p0177a09║者境即前物、三寶互用物無私涉為是、入己惡用為非、二皆結重故知不簡也。　故下引證。望為三寶故言
G104n2250_p0177a10║好心、若論愚教還是賊心。』
G104n2250_p0177a11║△事鈔又云『四分。十種賊心。一黑闇心。謂癡心愚教、生可學迷、隨作結重。僧祇寺主即是其事。　二邪心
G104n2250_p0177a12║者。謂貪心規利、邪命說法以財自壅。　三曲戾心者即瞋心也。與少嫌恨、假瞋得財。或虛示威怒、意存財利、
G104n2250_p0177a13║得物犯重。　四恐怯心。或以迫喝。或說法怖取。或自懷疑怖而取財也。　五常有盜他物心。恆懷規奪也。
G104n2250_p0177a14║六者決定取。內心籌慮、方便已成。因必克果、動物成犯。　七寄物取。或全觝突。或以少還他。　八恐怯取。謂
G104n2250_p0177a15║示身口相、畏敬故與物也。　九見便取。伺求他慢、因利求利也。　十倚託取。或倚名聞威德。或以名字方便
G104n2250_p0177a16║也。或依親友強力者、謂假他威勢而取也。或以言辭辯說者、託於論端浮華引接、令前異望而取財利。言誑
G104n2250_p0178a01║惑而取者、非法言法、法言非法、但規前利、幻惑羣情。』資持釋云『疏云。律中具出二五盜心。前是五
G104n2250_p0178a02║心、後名五取。取是其業、對境行事也。　一中。可學迷者教是可學、不學故迷。　二中。規求也。壅猶積也。　三
G104n2250_p0178a03║中。兩釋虛實分之。　四中。準疏又云、或說王官勢力。此與第八名同相別、但約心取兩以分之、言心未必取
G104n2250_p0178a04║言取必兼心。　十中。五相釋之、前三身業、後二口業。又前三中、一是倚自、二倚他名、三倚他力。後二中、前但
G104n2250_p0178a05║巧言、後是虛誑。』行宗云『邪命謂邪求養命。　曲謂非理、戾即忿怒。嫌恨約內心、威怒約色相。　迫
G104n2250_p0178a06║謂以事逼切。喝謂說時作其大聲、或可作遏謂抑遏也。』行宗云『前五約心、不出三毒。若就通說、莫
G104n2250_p0178a07║非希物、五並貪心。若約別論、如文乃異、初二及四並是癡心、三即瞋心、五是貪心。　又前五種、外相非盜、故
G104n2250_p0178a08║約心論。後之五種、內外俱盜、故從外事。』（已上皆見戒疏記卷六）
G104n2250_p0178a09║△事鈔續云『以此諸文、證知心業、其相略顯。足得垣墻、防擬妄境。』資持釋云『妄情逐境、計校萬
G104n2250_p0178a10║端、豈唯上列而能括盡。然舉一例諸、觸類而長、則前雖略示亦足防心。既知教相、少識妄心、能遮不起、故如
G104n2250_p0178a11║垣墻。心逐境生、心妄則境妄、故云妄境。』（已上皆見事鈔記卷十八）
G104n2250_p0178a12║第四類　是重物
G104n2250_p0178a13║　　是重物中分為二端─┬─一明物體
G104n2250_p0178a14║　　　　　　　　　　　└─二列義門
G104n2250_p0178a15║第一端　明物體
G104n2250_p0178a16║▲事鈔云『四重物。謂五錢。若直五錢、即餘雜物。』資持釋云『初通示錢物。五錢即錢體也。直五錢
G104n2250_p0179a01║物準錢法也。所以限五者以彼王法滿五至死、佛隨王法盜滿制重。』
G104n2250_p0179a02║△事鈔續云『薩婆多。問曰。盜五錢成重、是何等之錢。　答。有三解。初云、依彼王舍國法、用何等錢、準彼錢
G104n2250_p0179a03║為限。　二云、隨有佛法處、用何等錢、即以為限。　三又云。佛依王舍國盜五錢得死罪、依而結戒。今隨有佛
G104n2250_p0179a04║法處、依國盜幾物斷死、即以為限。　雖有三釋、論師以後義應是。』資持釋云『二別定錢體二、初引
G104n2250_p0179a05║諸論解。　答中。初二兩解並限五錢、後解隨死不局物數。初同十誦、二符本宗、三即論家所取。　戒疏云。如
G104n2250_p0179a06║多論中、盜相通濫。初釋本錢、何由可曉。（此破初解）後解隨國現斷入死、言亦泛濫、難可依承。（此破第三解）』行宗云
G104n2250_p0179a07║『以錢體多別、故問定之。初解依王舍者以佛在彼國制此戒故、彼是大銅錢一當十六、則盜小錢須滿八
G104n2250_p0179a08║十。次解隨國用者無論物體、但滿五數。後解不約多少、但隨國死刑為準。論取後義、今依次解耳。』（見戒疏記卷六）
G104n2250_p0179a09║△事鈔續云『然五錢之義、律論互釋不同。判罪宜通、攝護須急。故律云、下至草葉不盜。』資持釋云
G104n2250_p0179a10║『二約義定奪三、初示意。律論不同者律如後引、論即前文。判罪謂犯已處斷、攝護謂專精持奉。今從攝護
G104n2250_p0179a11║以定錢體。』
G104n2250_p0179a12║△事鈔續云『今諸師盛行、多依十誦。彼云、盜五錢者古大銅錢得重、若盜小錢八十文。』資持釋云
G104n2250_p0179a13║『二出濫用。捨急從緩、未體教意。古錢一當十六、五錢則成八十。』
G104n2250_p0179a14║△事鈔續云『隨其盜處、所用五錢入重。　僧祇。王無定法、斷盜不定。當取瓶沙古法、四錢三角結重。　四
G104n2250_p0179a15║分但云五錢。準此、廢上律論、以後為勝。　縱四錢三角、善見解之亦同五錢。』資持釋云『三明正判
G104n2250_p0179a16║中、初二句依論次解以定今義。　僧下引據。王無定法者通指諸國也。瓶沙古法者佛依結戒、可以為準也。
G104n2250_p0180a01║此取盜五之法、不定古錢。四錢三角即入五錢之限、兩角半錢猶屬盜四。錢論角者恐彼錢模畟方、此間往
G104n2250_p0180a02║古亦鑄方錢、今時圓者但約四字論之。　四下準本宗以決。廢律論者律即十誦、論即多論初後二解。以後
G104n2250_p0180a03║勝者即第二解、望初為後。疏云、可如多論中間一解、隨國用錢準五為限、則諍論自息也。　縱下會同。然善
G104n2250_p0180a04║見僧祇並約古大銅錢、乃是取本王舍古法以釋五錢之義。至於斷盜、還隨國用。即彼論云、乃至草葉不得
G104n2250_p0180a05║取。故知急護、頗合今宗矣。』（已上皆見事鈔記卷十八）
G104n2250_p0180a06║第二端　列義門
G104n2250_p0180a07║▲事鈔云『義門六句不同。一。十誦伽論云。錢有貴賤時。不妨錢貴盜一入重、遇值賤時百千犯輕。』
G104n2250_p0180a08║資持釋云『錢貴賤者謂物有重輕、時有豐約故。貴者一當多用、賤者多當少用、如文可解。』
G104n2250_p0180a09║△事鈔續云『二。四分五分善見云。貴處盜物、賤處賣。還依本盜處估價。』資持釋云『三文皆爾、故
G104n2250_p0180a10║盡標之。此謂就本盜處損主以論、不約後賣不滿也。』
G104n2250_p0180a11║△事鈔續云『三。善見云。貴時盜得、賤時賣。若定罪者還依本時。　上三句互反、皆同得輕降也。』資
G104n2250_p0180a12║持釋云『意亦如上。如春時直十、夏但直一之類。　上下總點三句。初句文中已具。次句應云賤處盜物貴
G104n2250_p0180a13║處賣、三賤時盜物貴時賣、並依本斷。』
G104n2250_p0180a14║△事鈔續云『四。摩得伽中。取五千不犯重。數數取四錢、數數作斷心。　或不得物而入重。如四分、燒薶壞
G104n2250_p0180a15║色教他等。』資持釋云『盜多犯輕、不至果故。　不得物犯重、但損他故。』
G104n2250_p0180a16║△事鈔續云『五。不滿五犯重。如四分。眾多人遣一人盜五錢、多人共分。或多人共盜、通作一分。但使滿五、
G104n2250_p0181a01║一切同盜結重。　或盜過五結輕。如十誦、盜眾多人未分物者是。』資持釋云『減五得重、過五犯輕。
G104n2250_p0181a02║前引四分。兩釋並約人多物少、故不滿五。通望彼物、齊入重刑。　後引十誦。通望彼眾、無滿五義。十方常住
G104n2250_p0181a03║類此說。』
G104n2250_p0181a04║△事鈔續云『六。盜五人各一錢、結重。如僧祇。五人各以一錢、遣一人守掌。若盜、望守護人結。　善見云。欲
G104n2250_p0181a05║知盜相。如師徒四人互相教、共盜一人六錢。各得一上罪、一中罪。自業不合教他業、但得一中罪。此義應知。
G104n2250_p0181a06║』資持釋云『六中謂盜少成重。初引僧祇。　次善見中。互相教者如師教三弟子云、彼有六錢、大者
G104n2250_p0181a07║取三、小各取一、（教人滿五）我自取一。（自業不滿）乃至小弟子云、和尚取三、同學各一、我自取一。（罪亦同上）一上罪者教他犯也、
G104n2250_p0181a08║一中罪者自作犯也。自下釋結中罪義、恐疑共盜應須犯重故。』（已上皆見事鈔記卷十八）行宗云『僧祇且從本主
G104n2250_p0181a09║以立句義。然望護主成重、自是盜五耳。　善見四人互教乃約異時為言。若一時中、止可一人為能教、三為
G104n2250_p0181a10║所教。能教取一即是盜一成重之義。』（見戒疏記卷六）
G104n2250_p0181a11║第五類　離本處
G104n2250_p0181a12║▲事鈔云『離處義、十句分之。』行宗云『盜戒成犯雖約離處、然其離相不必物離、故以十門括示
G104n2250_p0181a13║差別。』（見戒疏記卷六）
G104n2250_p0181a14║△事鈔續云『一文書成辨離處。如律師非法判用僧物之類。善見云、書地作字、一頭時輕、書兩頭時重。』
G104n2250_p0181a15║資持釋云『初句約判斷明犯。非法判用者妄書簿曆之類。善見下如作契書、分判地界。一頭輕者如
G104n2250_p0181a16║書所從處時、方便中罪也。兩頭重者復書所至處時、究竟上罪也。』
G104n2250_p0182a01║△事鈔續云『二言教立者。善見。若盜心唱云、定是我地。地主生疑中罪。決定失心者重。　若共爭園田、違
G104n2250_p0182a02║理判與、違理判得。乃至口斷多端。皆重。　即如四分、若以言辭辯說、誑惑而取、皆重。』資持釋云『次
G104n2250_p0182a03║句但約口斷即犯。善見二節、初約盜地。　若下二約斷諍。違理判與者能判犯也、違理判得者所判犯也。
G104n2250_p0182a04║下引四分即約辯說。文如前引。』行宗云『口斷多端謂強詞巧辯、非理而斷。律中誑惑即邪心勸誘。
G104n2250_p0182a05║並望發言決得無疑、皆成上罪。』（見戒疏記卷六）
G104n2250_p0182a06║△事鈔續云『三移標相者。善見。標一舉時中罪、舉二標時重。（謂量地度）乃至得一髮一麥皆重、地深無價。繩彈
G104n2250_p0182a07║亦爾。』資持釋云『標者下註顯相、如今丈尺之類。文中且引盜二標犯。準論、若盜三標、一舉下罪、二
G104n2250_p0182a08║舉中罪、三舉重。乃至盜十標、前八並下罪、九中罪、十重。』
G104n2250_p0182a09║△事鈔續云『四墮籌者。四分、盜隱記數籌、分物籌。致令欠少也。』資持釋云『墮籌者謂下籌多而
G104n2250_p0182a10║令物少。或不下籌而取多物、雖非文意、世有其事。』
G104n2250_p0182a11║△事鈔續云『五異色者。十誦薩婆多云。氈褥氍毹、上有樹枝葉華。今從樹葉上、盜牽至樹華上、犯重。謂異
G104n2250_p0182a12║本色故。　或如借他衣鉢、非理用損、減他五錢、亦結重罪。律云、若壞色故。』資持釋云『初引十誦律
G104n2250_p0182a13║論約異色犯。如毛緜杼織以成華朵鳥獸之物、而牽挽移易、損彼物故。　或如下次準本律約損色犯。』
G104n2250_p0182a14║△事鈔續云『六轉齒者。如十誦、摴蒲移棋子等。』資持釋云『轉齒如世賭博、多用齒骨擲采博物、
G104n2250_p0182a15║盜心移轉、隨物成犯。』
G104n2250_p0182a16║△事鈔續云『七離處明不離處。如僧祇、盜他牛馬未作得想、雖舉四足不成重罪。』資持釋云『彼
G104n2250_p0183a01║明盜四足者、驅向所期、足徧犯重、不隨所向者輕。（雖離、但得中罪。）本期不定、舉徧即重。本主來逐、心未得者輕。（即文中所
G104n2250_p0183a02║謂未作得想也。）』
G104n2250_p0183a03║△事鈔續云『八不離處明離處。如善見。空靜處盜、決得無疑。如擲杖空中、必無不下。故動即成重。』
G104n2250_p0183a04║資持釋云『善見得心已決、微動即犯、不待離處。如下舉喻可解。』
G104n2250_p0183a05║△事鈔續云『九無離處辨離處。如四分、盜他田宅、攻擊破村燒薶壞色、皆犯重等。』資持釋云『田
G104n2250_p0183a06║宅等物永不可離、不同上句可離不離。』
G104n2250_p0183a07║△事鈔續云『十雜明離處。如空中吹物盜鳥、曲弋、斷流水注等。並不具述。廣如本疏。』資持釋云『
G104n2250_p0183a08║第十且出空弋水注三相。律中明處則有十三、疏中次解。今略引示。初地中（即是伏藏。　有主、望主結。佛僧地、屬佛僧。）二地上（如今道地
G104n2250_p0183a09║得物。）三乘（謂象馬等乘。　若盜乘上物、離乘方犯。若兼乘盜、乘離即犯。）四擔（同乘兩分。）五空（謂衣物鳥等、從風所吹、而欲盜取。即此空處以辨離處。　善見。盜空中鳥。左翅過右翅、尾處至頭、上下亦爾、俱得重罪。）六架
G104n2250_p0183a10║（即曲弋也。　若盜物者、物離方犯。若連架者、架離即犯。）七村（或盜村物。或盜村體、擊破壞等。）八阿練若（村外空地。同村可知。）九田（十誦。若為田故、相言得勝者重。不勝者輕。若作異相過分勝者重。）十處所（如店肆作處。盜物盜
G104n2250_p0183a11║體、同上村中。）十一船處（盜物、即以船為處。盜船體者、斷繩離處方犯。）十二盜水（即斷水注也。　僧祇。溉灌水。或一宿、直一文、或至四五。若壞彼渠、得下罪。水入田、中罪。滿五者、上罪。）十三私度關（如律、比丘無稅、白衣應稅、
G104n2250_p0183a12║為彼過物重。　十誦、比丘應稅不稅、亦重。　餘廣如疏。）』（已上皆見事鈔記卷十八）行宗云『五空中。左翅過右約橫飛說、尾至頭處約直飛論、上下
G104n2250_p0183a13║可解。以空無分齊、還約鳥之飛動以明離處之相。　九田中。相言謂詣官詞訟。得勝重者謂非理而得。若作
G104n2250_p0183a14║異相者彼云、若不勝已、更作相、若所得地乃至滿五、得上罪。（謂作標相取也）　十處所中。處所語通。律云、若家、若市
G104n2250_p0184a01║肆、果園菜園、庭前舍後、若復有餘處等。』（見戒疏記卷六）
G104n2250_p0184a02║第三支　結示
G104n2250_p0184a03║△事鈔云『然盜戒相隱、極難分了。若廣張體貌、徒盈卷軸、至於披檢取悟必繁。故略列犯緣、粗知梗概、意
G104n2250_p0184a04║存省事知足。　憂心念道者、緣境既局、少應清潔。若多眾務而欲高升者、必羅盜網、終無有出。何者。由心懷
G104n2250_p0184a05║勝劣、倒想未傾。初果無學、方可營事。　有心懷道者、細讀附事、深思乃知。猶恐不肖者謂繁、余心實未言盡。
G104n2250_p0184a06║約略如前、故且削也。』資持釋云『初示前略意。　憂下二明人有順違、初明知足之人懼犯退藏。言
G104n2250_p0184a07║憂心者心之可畏難可禁制、微縱成業、殃及累世、是可憂故。念道者慕出離也。緣境局者為教所禁也。若下
G104n2250_p0184a08║明多事求進為盜所陷。多眾務者或好為人師、或樂營世福也。欲高升者名位過人也。羅盜網者結業成也。
G104n2250_p0184a09║無有出者苦報無窮也。何下徵示其意、如前大集所揀人也。　有下三勸修。初句召後人也、細讀者勸尋教
G104n2250_p0184a10║也、附事者以教照境也、深思者以境觀心也、乃知者自省心行也。猶下遮後妄謂、以彰略意。』（見事鈔記卷十八）
G104n2250_p0184a11║▲戒疏云『此戒人多潛犯、不謂重罪、但是粗心。　鈔疏雖繁、猶恐未悟、可例此斟酌犯罪相也。　故善見
G104n2250_p0184a12║云。戒中宜從急護。此第二戒、事相難解、不得不曲碎解釋。其義理分別、汝當善思。　論文如此。臨事可不勉
G104n2250_p0184a13║耶。』行宗釋云『初敘數犯所以。　鈔下指撰述勸修。　故下引論文勉學、前引論文。　後二句指文
G104n2250_p0184a14║以勸。』（見戒疏記卷六）資持云『引論中初句通示教意、此下別指今戒必須繁文。曲碎解釋者論涉三卷故
G104n2250_p0184a15║也。其義理等者勸詳審也。』（見事鈔記卷十八）
G104n2250_p0184a16║第三項　不犯
G104n2250_p0185a01║▲事鈔云『三明不犯中。四分云。與想取、己有想、糞掃想、暫取想、親厚意者。皆無犯。　律中。具七法名親厚。
G104n2250_p0185a02║一難作能作、二難與能與、三難忍能忍、四密事相告、五互相覆藏、六遭苦不捨、七貧賤不輕。　如是七法、人
G104n2250_p0185a03║能行者、是善親友。準此量之。』資持釋云『初引五想。皆謂無盜心也。與想者意謂他與也。已有者謂
G104n2250_p0185a04║非他物也。糞掃者謂無主也。暫取者即持還也。親厚者無彼此也。　律下別釋第五。七法中。一竭力代勞、為
G104n2250_p0185a05║之不厭。二己所重物、與之不悋。三極相違惱、了無所恨。四吐露私心、而無所隱。五掩惡揚善、恐傷外望。六囚
G104n2250_p0185a06║繫患難、多方拯濟。七貴賤貧富、終始一如。　如是下結顯。故知誠實方入開位、自餘濫託皆陷刑名。』（見事鈔記
G104n2250_p0185a07║卷十八）行宗云『不犯中五、前三約心明開、後二就事明開。』（見戒疏記卷六）
G104n2250_p0185a08║第三節　婬
G104n2250_p0185a09║（五戒唯制邪婬。八戒正邪俱制、全同道眾。今文唯於犯相料簡中、略示邪婬之義。餘皆汎明婬相、不簡邪正。學者宜善分別觀之。）
G104n2250_p0185a10║　　婬中分為三項─┬─一犯境
G104n2250_p0185a11║　　　　　　　　　├─二犯相
G104n2250_p0185a12║　　　　　　　　　└─三不犯
G104n2250_p0185a13║第一項　犯境
G104n2250_p0185a14║▲事鈔云『初明犯境者。僧祇云。可畏之甚、無過女人。敗正毀德、莫不由之。染心看者下罪、聞聲起染亦爾。
G104n2250_p0185a15║』資持釋云『初示過相。上二句示來報。次二句彰現損。　言可畏者訶欲經云。女色者世間之枷鎖、
G104n2250_p0185a16║凡夫戀著不能自拔。女色者世間之重患、凡夫因之至死不免。女色者世間之衰禍、凡夫遭之無厄不至。行
G104n2250_p0185a17║者既得離之、若復顧念、是為從地獄出還復思入。又云。女人之相、其言如蜜、其心如毒。譬如清淵澄鏡而蛟
G104n2250_p0186a01║龍居之、金山寶窟而師子處之。當知此害、不可近也。　敗正者立事公正、苟荒女色則無所成。即彼經云。室
G104n2250_p0186a02║家不和、婦人之由。毀宗敗族、婦人之罪。　毀德者修身立行、或著女色則皆喪失。即經云、凡夫重色、甘為之
G104n2250_p0186a03║僕、終身馳驟為之辛苦。淨心觀云、貪色者憍、貪財者悋、既憍且悋、雖有餘德亦不足觀。　染下明制急。　然
G104n2250_p0186a04║心行微細、粗情不覺。縱知違戒制御猶難、豈況悠悠終無清脫。請臨現境、自審狂心。或宛轉迴頭、或殷勤舉
G104n2250_p0186a05║眼、或聞聲對語、或吸氣緣根、雖未交身、已成穢業。大聖深制、信不徒然。諒是眾苦之源、障道之本。是以托腥
G104n2250_p0186a06║臊而為體、全欲染以為心。漂流於生死海中焉能知返、交結於根塵網裏實謂難逃。當自悲嗟、深須勉強。或
G104n2250_p0186a07║觀身不淨即是屎囊、或諦彼婬根實唯便道。或緣聖像、或念佛名、或誦真經、或持神咒。或專憶受體、或攝念
G104n2250_p0186a08║在心。或見起滅無常、或知唯識所變。隨心所到著力治之、任性隨流難可救也。』
G104n2250_p0186a09║△事鈔續云『四分中。犯境。謂人非人（天子鬼神等）畜生三趣。據報則男女二形。據處則女人三道謂大小便道
G104n2250_p0186a10║及口、男子二道。　此等婬處。若覺、睡眠。若死未壞、少壞。但使入婬處如毛頭、皆上罪。　律云。牛馬豬狗雁雞
G104n2250_p0186a11║之屬。莫問心懷想疑、但是正道皆重。』資持釋云『二列諸境中三、初列境相又三、一以趣攝。註云等
G104n2250_p0186a12║者即修羅地獄、四合為一。二約報有三、該上六趣。三約處亦三、須通三報。　此下二定犯分齊。文列四相、二
G104n2250_p0186a13║生二死、相別可見。如毛頭者斷犯處也。　律下三明不開疑想。律云、若道、作道想若疑若非道想、並上罪。文
G104n2250_p0186a14║舉畜趣、餘趣同然。』
G104n2250_p0186a15║△事鈔續云『然婬過粗現、人並知非。　及論問犯、犯皆結正。　約相示過。耳不欲聞、或致輕笑、生疑、生怪。
G104n2250_p0186a16║』資持釋云『三誡輕笑中二、初敘情見、上二句縱其所知。　及下示其制重。問犯謂究問教法也。
G104n2250_p0187a01║約下述其愚暗。此有四過。一生厭惡、不欲聞故。二無尊重、生輕笑故。三無深信、疑非佛說故。四不正見、怪作
G104n2250_p0187a02║是說故。』
G104n2250_p0187a03║△事鈔續云『故善見云。法師曰。此不淨法語、諸聞說者勿驚怪。　生慚愧心。志心於佛。何以故。如來慈愍
G104n2250_p0187a04║我等。佛是世間王、離於愛染得清淨處、為愍我等、說此惡言、為結戒故。又觀如來功德、便無嫌心。若佛不說
G104n2250_p0187a05║此事、我等云何得知上罪。　有笑者驅出。』資持釋云『二引誡。法師即論主、將集此戒故先約勒。文
G104n2250_p0187a06║中三、初遮眾情。　生下教觀察。生慚愧者克己自責也。世間愚人、誰能反照。身行鄙穢殊不省非、及聞教說
G104n2250_p0187a07║反生驚怪。汝必惡聞、何如不作。汝既自作、何得惡聞。此由不知於大慈門、說毗尼藏、全是指出眾生惡業。若
G104n2250_p0187a08║能知業、豈復有教。嗚呼凡愚、迷倒至此。志下令觀勝境。初觀佛慈、又下次觀佛德、若下後觀佛教。　有笑下
G104n2250_p0187a09║明立制。』（已上皆見事鈔記卷十七）
G104n2250_p0187a10║第二項　犯相
G104n2250_p0187a11║　　犯相中分為二支─┬─一列示犯緣
G104n2250_p0187a12║　　　　　　　　　　└─二料簡雜相
G104n2250_p0187a13║第一支　列示犯緣
G104n2250_p0187a14║　　列示犯緣中分為二類─┬─一正明犯緣
G104n2250_p0187a15║　　　　　　　　　　　　└─二別示闕緣
G104n2250_p0187a16║第一類　正明犯緣
G104n2250_p0187a17║▲事鈔云『次成犯相有二緣。一自有婬心向前境、縱有裹隔互障、但入如毛頭、結成大重。具四緣成。一是
G104n2250_p0188a01║正境、（男則二道女則三處）二興染心、（謂非餘睡眠等）三起方便、四與境合便犯。』資持釋云『以自造他逼、犯相有異、故列
G104n2250_p0188a02║兩緣。前約趣境論緣、由本有心、故就身明犯。後約境合辨緣、既開身交、故就心明犯。初自造。第二註云等者
G104n2250_p0188a03║即不犯中一切無婬意、癡狂心亂等。』行宗云『自造緣四種、不出心境。前二離明。後二合辨。三即心
G104n2250_p0188a04║為境發、四謂境與心會。』（見戒疏記卷五）
G104n2250_p0188a05║△事鈔續云『二者若為怨逼、或將至前境或就其身、佛開身會、制令不染。亦具四緣。一是正境、（不問自他）二為
G104n2250_p0188a06║怨逼、三與境合、四受樂便犯。　善見云。婬不受樂者、如以男根內毒蛇口中及以火中、是不染之之相。』
G104n2250_p0188a07║資持釋云『二怨逼中、初示相有二。一逼己婬他、二為他婬己。開身免難、制心護體。遭婬尚易、持往尤難。
G104n2250_p0188a08║自非久習淨心、直恐未逃刑網。　善下示護心法。本謂女根故生染著、今為蛇火乃生厭懼。以心隨境轉、其
G104n2250_p0188a09║必然乎。』（已上皆見事鈔記卷十七）
G104n2250_p0188a10║第二類　別示闕緣
G104n2250_p0188a11║△戒疏云『一闕初緣。非道、道想及疑、得二中罪。　闕第二緣。無染心者、則無有犯、謂入無記及明觀故。
G104n2250_p0188a12║闕第三緣。未起方便、威儀不破、但犯下罪若動身相、則有次近二方便耳。　闕第四緣。未與境合、有二中罪。
G104n2250_p0188a13║從破容儀去至對境、犯輕中罪。從境交對、毛分未侵、便止心者、得重中罪。』行宗釋云『初即境差、境
G104n2250_p0188a14║想後二句。非道如餘身分。　二中。無記開前自造、如睡眠是。明觀開後怨逼、如蛇口火中等。　三四兩闕、即
G104n2250_p0188a15║三方便、隨止之處、闕不成犯。三中、初明犯遠。未起方便謂未動身、不妨心犯。若下次明次近。以顯所闕。　四
G104n2250_p0188a16║中。但犯次近、闕不至果。破容即動身。止心語通境強疑心及善心息、並如前說。』（見戒疏記卷五）
G104n2250_p0189a01║第二支　料簡雜相
G104n2250_p0189a02║　　料簡雜相中分為二類─┬─一通簡犯相
G104n2250_p0189a03║　　　　　　　　　　　　└─二別示邪婬
G104n2250_p0189a04║第一類　通簡犯相
G104n2250_p0189a05║▲事鈔云『問。此婬戒結犯、通戲笑否。如以小兒根、內口中弄、故無婬心。　答。婬心難識。準律云、愛染汙心。
G104n2250_p0189a06║是婬欲意。　並犯重罪。　五分。若刺者是戲中罪、非戲者重。受刺者亦爾。』資持釋云『問中、上申疑
G104n2250_p0189a07║問。如下示戲笑之相。　答中。初示婬心。　並下斷犯。　五分下引證。則通兩判。刺者即毛頭、相同今宗。非戲
G104n2250_p0189a08║者即有欲心、同上所判。受刺亦爾約比丘言之。』
G104n2250_p0189a09║（約比丘言之者。若在家人已受五八戒、亦例此結犯。）
G104n2250_p0189a10║△事鈔續云『四分云。若為怨家、強持男根、令入三犯境。於三時、心無有樂、皆不成犯。隨始入、入已、出時、一
G104n2250_p0189a11║一時中、有婬意皆重。　若為怨家強捉、二處行不淨。初入覺樂犯重。　脫有其事、內指口中齧之、唯覺指痛
G104n2250_p0189a12║則免重罪。如前論說蛇口火中可也。』資持釋云『初示犯相又二。前明逼己造他。律中但據初入覺
G104n2250_p0189a13║樂、今約三時受始終故。　若下二約為他造己。文依律引、不云三時、準前類解。　脫下後教對治方法。』
G104n2250_p0189a14║△事鈔又云『若相教、作者、能教犯中罪。不作、犯下罪。』資持釋云『中下二罪皆結能教、所教可知。
G104n2250_p0189a15║　通論四重、能教不同。婬則樂在前人、妄則名利擁彼、二犯並輕。殺盜二戒損通自他、能所皆重。』（已上皆見事鈔
G104n2250_p0189a16║記卷十七）
G104n2250_p0190a01║第二類　別示邪婬
G104n2250_p0190a02║▲業疏云『云邪婬者、此五戒相、由制他開自故。八戒云邪者、誤也。』濟緣釋云『五戒斷他妻、八戒
G104n2250_p0190a03║二俱斷。』（見業疏記卷十）
G104n2250_p0190a04║▲資持云『邪婬者、俱舍有四、一他妻、二自妻非道、（大道口道）三非處、（非房室中）四非時。（懷胎乳子受八齋時）』（見事鈔記卷三十九）
G104n2250_p0190a05║第三項　不犯
G104n2250_p0190a06║▲事鈔云『三明不犯中。若睡眠無所覺知、（謂開怨來逼己身分）不受樂、（謂開怨家將造他境）一切無有婬意、（無愛染污心故）並不犯。』
G104n2250_p0190a07║資持釋云『初開無記。二開對治、覺知造遭亦此所攝。三開非意、如上戲笑非重之類。文云一切通收眾緣。
G104n2250_p0190a08║』（見事鈔記卷十七）
G104n2250_p0190a09║第四節　妄
G104n2250_p0190a10║（五八戒中妄語戒、括有大妄小妄惡口兩舌綺語。如下分列可見。　戒名唯標妄語、而兼攝惡口兩舌綺語者。如前宗體篇、戒法、歸戒
G104n2250_p0190a11║儀軌、五戒、料簡雜相中委明。）
G104n2250_p0190a12║　　妄中分為二項─┬─一明大妄
G104n2250_p0190a13║　　　　　　　　　└─二示四過
G104n2250_p0190a14║第一項　明大妄
G104n2250_p0190a15║▲資持云『妄語名通、加大簡小、唯局稱聖。』（見事鈔記卷十八）
G104n2250_p0190a16║　　明大妄中分為二支─┬─一犯相
G104n2250_p0190a17║　　　　　　　　　　　└─二不犯
G104n2250_p0191a01║第一支　犯相
G104n2250_p0191a02║　　犯相中分為二類─┬─一列緣
G104n2250_p0191a03║　　　　　　　　　　└─二隨釋
G104n2250_p0191a04║第一類　列緣
G104n2250_p0191a05║　　列緣中分為二端─┬─一正明犯緣
G104n2250_p0191a06║　　　　　　　　　　└─二別示闕緣
G104n2250_p0191a07║第一端　正明犯緣
G104n2250_p0191a08║▲事鈔云『具九緣。一對境是人、二人想、三境虛、四自知境虛、五有誑他心、六說過人法、七自言已證、八言
G104n2250_p0191a09║章了、九前人解。』資持釋云『緣中、初後屬所對、中七屬能犯。七中、前四是心、後三屬口。言境虛者實
G104n2250_p0191a10║無所知也。過人法者無漏聖道、出過凡法故。』（見事鈔記卷十八）行宗云『初後是境、二五並心、餘皆妄法。』（見戒
G104n2250_p0191a11║疏記卷七）
G104n2250_p0191a12║第二端　別示闕緣
G104n2250_p0191a13║▲戒疏云『若闕初緣。小漫三句。正剋四句。異境來替、相同前戒。』行宗釋云『初緣。不明大漫。若對
G104n2250_p0191a14║杌木合有三句、即杌作人想杌作非人想杌作畜想。』
G104n2250_p0191a15║（相同前戒者即同殺戒。今據疏記之文、列表如下。）
G104n2250_p0191a16║　　┌大漫三句┬杌作人想──中罪（向人說方便罪）
G104n2250_p0191a17║　　│　　　　├杌作非人想┐
G104n2250_p0191a18║　　│　　　　│　　　　　├下罪（向非畜說方便罪）
G104n2250_p0191a19║　　│　　　　└杌作畜想─┘
G104n2250_p0192a01║　　├小漫三句┬非人作人想─中罪（向人說方便罪。　此約誤言。若錯者、異趣非畜亦結上罪。）
G104n2250_p0192a02║　　│　　　　├畜生作人想─同
G104n2250_p0192a03║　　│　　　　└杌作人想──同
G104n2250_p0192a04║　　└剋心四句┬王作張想──上罪（行宗云、大妄不開剋心。）
G104n2250_p0192a05║　　　　　　　├非人作張想─中罪（向人說方便罪。　此約誤言。若錯者、異趣非畜亦結上罪。）
G104n2250_p0192a06║　　　　　　　├畜生作張想─同
G104n2250_p0192a07║　　　　　　　└杌作張想──同
G104n2250_p0192a08║（錯誤之義。見前持犯總義、別簡性重、第二節錯誤中委明。）
G104n2250_p0192a09║△戒疏續云『闕第二緣。漫心想轉有三。剋心轉想有四、加王人想故。　漫心辨疑有六。剋心辨疑有十、雙
G104n2250_p0192a10║闕二緣有四十。作句並如上可解也。』行宗釋云『二中、前明轉想。漫心三句即約小漫。一人作非人
G104n2250_p0192a11║想二作畜生想三作杌木想。剋心四句加張作王想。　次明疑心。漫心有六者亦約小漫、直疑有三一非人
G104n2250_p0192a12║疑二畜生疑三杌木疑、互疑亦三一為非為畜二為非為杌三為畜為杌。剋心十句及下雙闕並同前戒。』
G104n2250_p0192a13║（闕第二緣中、若列圖表、準前殺戒可知。今不復出。）
G104n2250_p0192a14║△戒疏續云『闕第三緣境虛。今謂實者全無罪。』
G104n2250_p0192a15║△戒疏續云『闕第四緣知己虛。即增慢者無罪。』
G104n2250_p0192a16║（增慢於下不犯中委釋。）
G104n2250_p0192a17║△戒疏續云『闕第五緣有誑心。今不作究竟意、戲故下罪。』
G104n2250_p0193a01║△戒疏續云『闕第六緣說過人法。今說人法。如多論云。自言持戒清淨、婬欲不起。不誦四含不坐禪、而言
G104n2250_p0193a02║我誦。我是。並中罪。』行宗釋云『說人法者據是小妄、但虛稱功行即大妄闕緣、故結中罪。』
G104n2250_p0193a03║△戒疏續云『闕第七緣自言已證。今不言自證。　或有功德、歎三寶故。或得下罪、我師是故。或得中罪、虛
G104n2250_p0193a04║說他得、以謀名利邪命活故。』行宗釋云『初示闕義。　或下明闕相。歎三寶者即說僧寶、通聖賢故。
G104n2250_p0193a05║稱師下罪者但虛稱美、不為利故、必謀名利同下犯中罪。』
G104n2250_p0193a06║△戒疏續云『闕第八緣。言不辨了、輕中罪。』
G104n2250_p0193a07║△戒疏續云『闕第九緣。前人不聞或不了、但中罪耳。』（已上皆見戒疏記卷七）
G104n2250_p0193a08║第二類　隨釋
G104n2250_p0193a09║▲事鈔云『四分十誦多論云。從得不淨觀已上、至四果來。若云我得、皆犯重。　若現身相、前人不疑、同重。
G104n2250_p0193a10║疑則中罪。』資持釋云『前引犯相。然律論所明聖法多種、文中舉要總而收之。自外凡已去、徹至極
G104n2250_p0193a11║果、所修觀行皆名聖法。即五停心總別相念四禪四空等、例是凡法、並通聖門、故同一犯。三十七品四向四
G104n2250_p0193a12║果、即是聖法。　若現下簡互造。上是正業、出口成犯、不約他疑。此由身造、業相不顯、故約前人疑信兩判。』
G104n2250_p0193a13║△事鈔續云『又四分云。天龍鬼神來供養我等、亦同犯重。』資持釋云『戒疏。問、天龍來供、凡尚感
G104n2250_p0193a14║發、有何罪故乃入聖中。答、相與聖通故齊一重、又過常人之所有故。』
G104n2250_p0193a15║△事鈔續云『又云、欲向此說乃向彼說、一切皆重。』資持釋云『錯互此戒不開。若就所稱之法、誤
G104n2250_p0193a16║錯則開、如下欲說此而錯說彼是也。』
G104n2250_p0194a01║△事鈔續云『摩得伽云、自稱是佛、天人師等、中罪。』資持釋云『如彼論解。稱佛犯中罪有二義。一、
G104n2250_p0194a02║世間一佛、更無第二故。二、具足相好異於世人、無人信受故。　今時即佛、便謂已是、不復進求、準同此犯。經
G104n2250_p0194a03║云、一切眾生皆有佛性。此指理同、須知事異。如冰即水、冰豈成流。似鑛即金、鑛無金用。豈得僭同上聖、惑彼
G104n2250_p0194a04║下愚、恣懶慢以謂無修、作鄙穢而言妙用。若此即佛、何止汝徒、經說遮那徧一切處、則山河大地全法王身、
G104n2250_p0194a05║輭動翾飛皆如來藏。此蓋都迷階漸、一混聖凡。滅法壞人莫甚於此、自非達者誰復鑒哉。』（已上皆見事鈔記卷十八）
G104n2250_p0194a06║第二支　不犯
G104n2250_p0194a07║▲事鈔云『不犯中。律云、若戲笑、若疾疾說、屏處獨說、欲說此而錯說彼等。　皆不犯重。而犯下罪、以非言
G104n2250_p0194a08║說之儀軌故也。』（見事鈔記卷十八）
G104n2250_p0194a09║▲戒本云『除增上慢。』（見含註戒本卷上）戒疏釋云『除增上慢者無漏正道、出過相有、名為增上。然於增上
G104n2250_p0194a10║之法、未得謂得、名之為慢。　十誦云。久在山林、不覩妙色、暫伏煩惱、自謂永無、故生慢告。後近城傍、見色起
G104n2250_p0194a11║染、知己是凡。更加精進、果成羅漢。佛言、犯下罪。』行宗釋疏云『初正釋中。初釋增上、即目聖道。然下
G104n2250_p0194a12║釋慢、謂不進求。　二引緣。妙即好也。境虛心實、但乖言議、故得下罪。若據本律、則不結罪。』（見戒疏記卷七）
G104n2250_p0194a13║第二項　示四過
G104n2250_p0194a14║　　示四過中分為四支─┬─一小妄語
G104n2250_p0194a15║　　　　　　　　　　　├─二惡口
G104n2250_p0194a16║　　　　　　　　　　　├─三兩舌
G104n2250_p0194a17║　　　　　　　　　　　└─四綺語
G104n2250_p0195a01║（已下所列四過、皆結下罪。）
G104n2250_p0195a02║第一支　小妄語
G104n2250_p0195a03║▲資持云『小者對大為言。但離聖法已外、一切皆歸此攝。大局小通、尋之可解。』
G104n2250_p0195a04║▲事鈔云『此戒人多喜犯者。良由妄業熏積、識種尤多。故隨塵境、動便虛構。不思反流之始、但願畢世之
G104n2250_p0195a05║終。以此安生為要、當死定非排業。良可悲夫。　加以犯無定境、起必依心。但使違內想心、不論外緣虛實一
G104n2250_p0195a06║切皆犯。』資持釋云『初敘數犯以興歎有二、上句牒示。良下釋所以、上二句明惑重。六識構造為能
G104n2250_p0195a07║熏、藏識含受即所熏。識中之種故名識種。故下二句明起業。塵境即見聞等、虛構事無稽實即是妄語。不下
G104n2250_p0195a08║二句明迷苦。上句謂不念生死、下句明悠悠度世。以下三句傷歎。上句躡上虛度、下句示後苦報。安生猶言
G104n2250_p0195a09║居世也。縱妄守愚自以為要、臨終神昧任業牽生、故云當死等。當將也、排遣也。對治智勝、業則可排。對治有
G104n2250_p0195a10║二、一者事行抑制則能伏業、二者理觀明照則能滅業。以人之將死、善惡相現、惡強善弱神隨業往、況無少
G104n2250_p0195a11║善豈能排之。　二明心境以勸修、上二句標定。下二句配釋。但使等者釋上次句、不論等者釋上初句。律云、
G104n2250_p0195a12║若不見不聞不觸不知、是中見想聞想觸想知想、彼便言我不見不聞不觸不知、知而妄語者犯。若論妄語、
G104n2250_p0195a13║境虛成犯、於義易知。今此境實、違想亦犯。教唯約心、制急可見。虛實俱犯故言一切。』
G104n2250_p0195a14║▲事鈔云『四分、不犯中、但稱想說故不犯。文如註戒本中。』資持釋云『指註戒者彼云、不見言不
G104n2250_p0195a15║見、乃至知言知等。今云稱想在言雖略、無不攝矣。』（已上皆見事鈔記卷二十二）
G104n2250_p0195a16║第二支　惡口
G104n2250_p0196a01║▲事鈔云『智論。一人生國中、皆共作因緣。謂內法與外法為因緣。如惡口業故、地生荊棘等。不作上諸惡
G104n2250_p0196a02║者、地則平正。如彌勒佛時、人行十善、地多珍寶。』資持釋云『內法是業即善不善、外法是報即所依
G104n2250_p0196a03║器界、報由業感故云與也。引此文者、意彰惡口過重、感報不淨。令自勉也。』
G104n2250_p0196a04║△事鈔續云『律云。佛言。凡有所說、當說善語、不應惡語便自熱惱。乃至畜生聞毀慚愧、況於人也。』
G104n2250_p0196a05║資持釋云『束彼廣文故云乃至。彼具云。剎尸羅國婆羅門有牛、與一長者牛鬬力、共駕百車、賭金千兩。婆
G104n2250_p0196a06║羅門於眾前作毀呰云、一角可牽。時牛慚愧、不肯出力、遂即輸金。乃至牛語婆羅門言、汝於眾前毀呰故爾。
G104n2250_p0196a07║又令主倍賭二千兩、當於眾前讚言端正好角。主依牛語、乃得勝彼。（多論云、劫初未有三惡道眾生、盡從人天中墮、以宿習近是以能語。）』
G104n2250_p0196a08║▲事鈔云『不犯中。相利故說、為法故說、為律故說、為教授故說、為親友故說。（上皆內無嫌恨、慈濟故示惡語。）　或因語次失
G104n2250_p0196a09║口、或誤說等。皆不犯。』資持釋云、『前五皆據師友匠成、語雖粗惡、內無瞋怒、故在開位、如註顯之。疏
G104n2250_p0196a10║云、片涉譏嫌即是正犯。然瞋心難狀、非智莫曉。彌須審悉、不可自欺。初言相利即泛爾同學、異下親友。四云
G104n2250_p0196a11║教授謂直示時事、異上說法說律也。　餘約掉散遺失。失口謂心知語失、異下忘誤。』（已上皆見事鈔記卷二十二）
G104n2250_p0196a12║第三支　兩舌
G104n2250_p0196a13║▲資持云『兩即所說之境、舌乃成言之具。疏云、此本翻譯頗是質陋、現翻為離間語斯為得矣。』
G104n2250_p0196a14║▲事鈔云『律云、兩舌者彼此鬬亂令他破也。』
G104n2250_p0196a15║▲事鈔云『律不犯者、破惡知識、惡伴黨等。』資持釋云『世有濫濁之人、反為眾首。俗愚無識、妄相
G104n2250_p0197a01║親厚。護法利他、故破無犯惡伴。同之。』（已上皆見事鈔記卷二十二）
G104n2250_p0197a02║第四支　綺語
G104n2250_p0197a03║▲資持云『言綺語者。古德釋云、如世錦綺交錯成文。或云綺側語、言乖道理故名綺側。亦名無義語。』
G104n2250_p0197a04║▲事鈔云『成論。語雖是實語、以非時故、即名綺語。或雖是時、以隨衰惱、無利益故。雖復利益、以言無本、義
G104n2250_p0197a05║理不次。皆名綺語。』資持釋云『成論實語、次第三相、俱有過故。非時者語不合宜、即名不義。衰惱謂
G104n2250_p0197a06║令他不樂。無本謂師心也。』
G104n2250_p0197a07║▲事鈔云『不犯者、若小語錯誤等一切不犯。』資持釋云『失口非意、如常所開。』（已上皆見事鈔記卷二十二）
G104n2250_p0197a08║（上來持犯別相中第一章性罪竟）
G104n2250_p0197a09║
G104n2250_p0197a10║第二章　遮罪
G104n2250_p0197a11║（已下所列遮罪有五、皆結下罪。）
G104n2250_p0197a12║　　遮罪中分為五節─┬─一飲酒
G104n2250_p0197a13║　　　　　　　　　　├─二過中食
G104n2250_p0197a14║　　　　　　　　　　├─三高大牀
G104n2250_p0197a15║　　　　　　　　　　├─四嚴身
G104n2250_p0197a16║　　　　　　　　　　└─五歌舞
G104n2250_p0197a17║第一節　飲酒
G104n2250_p0198a01║　　飲酒中分為三項─┬─一制意
G104n2250_p0198a02║　　　　　　　　　　├─二犯相
G104n2250_p0198a03║　　　　　　　　　　└─三不犯
G104n2250_p0198a04║第一項　制意
G104n2250_p0198a05║▲事鈔云『律云。若以我為師者。　乃至不得以草木內酒中、滴口。　因說酒有十過。』資持釋云『
G104n2250_p0198a06║初示嚴敕。以為資者必稟師教、不可違故。　乃下明急制也。今時學法、率多嗜酒、臨此慈訓、那不自慚。　因
G104n2250_p0198a07║下顯過。一顏色惡、二少力、三眼視不明、（此三及六損色）四現瞋恚相、（此一與九亂神）五壞業資生、（破家）六增疾病、七益鬬訟、（長業）八
G104n2250_p0198a08║無名稱、（喪德）九智慧少、十命終墮三惡道。（上九現惡十即來苦）觀斯十過、現事灼然。世愚反云益力治病者、不亦謬哉。』（見事
G104n2250_p0198a09║鈔記卷二十四）
G104n2250_p0198a10║第二項　犯相
G104n2250_p0198a11║　　犯相中分為二支─┬─一列緣
G104n2250_p0198a12║　　　　　　　　　　└─二隨釋
G104n2250_p0198a13║第一支　列緣
G104n2250_p0198a14║▲戒疏云『三緣一是酒、二無重病緣、三飲咽便犯。』行宗釋云『第二重病緣開、如後自判。三飲咽
G104n2250_p0198a15║犯須論咽咽。』（見戒疏記卷十五）
G104n2250_p0198a16║（飲咽犯須論咽咽者、隨一咽結一罪、多咽結多罪。）
G104n2250_p0198a17║第二支　隨釋
G104n2250_p0199a01║▲事鈔云『四分中。但使是酒乃至草木作者無酒色香味、若非酒而有酒色香味、並不合飲。若酒煑和合
G104n2250_p0199a02║食飲一切犯。若甜醋酒、食麴、酒糟、亦犯。』資持釋云『初示物體。甜醋酒者律作甜味酒醋味酒、今文
G104n2250_p0199a03║合之。』資持云『此方多有糟藏之物、氣味全在、猶能醉人。世多貪噉、最難節約。想西竺本無、故教所
G104n2250_p0199a04║不制。準前糟麴、足為明例。有道高士、幸宜從急。』
G104n2250_p0199a05║△事鈔又云『四分。若酒、作酒想若疑、若無酒想。皆犯。（莫非取境犯。謂前有方便。）』資持釋云『二明疑想。引律境想、
G104n2250_p0199a06║事同婬戒。　註中、初句示律文、次句明今釋。謂先有方便欲飲、至後飲時乃生非酒想疑、後心無犯、成前方
G104n2250_p0199a07║便故須結犯。必先無意、迷忘須開。疏云。諸師約心從境制。余意不同、聖制有以、文少不了。豈有智人由來不
G104n2250_p0199a08║齅、須漿誤飲、可結提耶。』（已上皆見事鈔記卷二十四）
G104n2250_p0199a09║第三項　不犯
G104n2250_p0199a10║▲事鈔云『律不犯者。若病、餘藥治不差、以酒為藥。若用身外塗創。一切無犯。』（見事鈔記卷二十四）
G104n2250_p0199a11║▲戒疏云『餘藥不治、酒為藥者。非謂有病即得飲也。故須徧以餘藥治之不差、方始服之。』行宗釋
G104n2250_p0199a12║云『恐謂病開而輒爾妄飲。故示文意、不容倚濫。』（見戒疏記卷十五）
G104n2250_p0199a13║第二節　過中食
G104n2250_p0199a14║　　過中食中分為三項─┬─一制意
G104n2250_p0199a15║　　　　　　　　　　　├─二犯相
G104n2250_p0199a16║　　　　　　　　　　　└─三不犯
G104n2250_p0200a01║第一項　制意
G104n2250_p0200a02║▲事鈔云『智論。問曰。若法無時。云何聽時食、遮非時食為戒。　答曰。我已說世界名字法有非實、汝不應
G104n2250_p0200a03║難。亦是毗尼中結戒法、是世界中實有、為眾人訶責故。亦欲護佛法使久存、定佛弟子禮法故。　佛世尊結
G104n2250_p0200a04║諸戒、不應求有何名字相應不相應等。』
G104n2250_p0200a05║△事鈔續云『若爾、云何但說假名時。　答。實時毗尼中說。以白衣外道不得聞、聞生邪見故。　說假名時、
G104n2250_p0200a06║以通多分故。』資持釋云『智論釋六成就中、時成就文。彼明天竺說時有二、一名迦羅、（此云實時。謂年月日時四時節氣等、
G104n2250_p0200a07║世俗皆計為實故。）二名三摩耶。（此云假時。謂隨事緣長短不定、無有實故。）佛隨世諦說三摩耶、不說迦羅、為除外道俗人邪見故。（俗人著有、外道計常、若說實時
G104n2250_p0200a08║更增彼計。此亦大分為言、非俱不說。）論中、先破彼計實時皆無有實。然毗尼制法多依實時、則顯如來亦說實時、豈是無時。故以
G104n2250_p0200a09║為問、如鈔所引。　答中為二、初約義釋通二佛下遮其來難、初中三義初從假釋。論中難破時已、乃云見陰
G104n2250_p0200a10║界入生滅假名為時無別時。（謂時經及餘經等亦說實時、乃是隨世名字故云假名、此與俗說假名言同義別。又準佛說則彼二皆是假名、隨彼而言故云實耳。）文云我已說者即指上
G104n2250_p0200a11║文、世界法有故不妨說時非時、非實故不妨無時。立論已明、不審重問、故反責之云不應難。亦是下次隨世
G104n2250_p0200a12║釋。世界實者俗所計也。眾人訶者即指緣起、由彼計實而致譏訶、律附世相遮譏故制。亦欲下三護法釋。謂
G104n2250_p0200a13║受戒時分定上中下、互相敬事、令法不滅、故云使久存等。（初義約假從道以釋、後二約實從俗而釋。）　遮來難中。以毗尼制教隨順
G104n2250_p0200a14║世諦從權建立、不可橫以真理而難俗事、以化就蕩相制是建立、故云不應求等。』資持釋云『次難
G104n2250_p0200a15║中。論文前云、如來為除邪見、不言迦羅、說三摩耶。謂餘經中多說假時、如上引律乃說實時、義有相違、故以
G104n2250_p0200a16║為難。　答中為二、初明毗尼說實意。上句正示、以下顯意。謂毗尼不許白衣外道聞故可說實時、以道眾自
G104n2250_p0201a01║知非實不生邪執故。　說下次明餘經說假意。通多分者道俗俱可聞故。』
G104n2250_p0201a02║△事鈔續云『今有妄學大乘者、多貪著非時食。故具引誡之。』資持釋云『以學語者、恥己貪嗜、濫
G104n2250_p0201a03║謂大乘無時非時。故今還引大論以誡邪執。』（已上皆見事鈔記卷二十三）
G104n2250_p0201a04║第二項　犯相
G104n2250_p0201a05║　　犯相中分為二支─┬─一列緣
G104n2250_p0201a06║　　　　　　　　　　└─二隨釋
G104n2250_p0201a07║第一支　列緣
G104n2250_p0201a08║▲事鈔云『四緣。一是非時、二非時想、三時食、四咽咽犯。』（見事鈔記卷二十三）
G104n2250_p0201a09║第二支　隨釋
G104n2250_p0201a10║▲事鈔云『律云。時者、明相出乃至日中。非時者、從日中乃至明相未出。　僧祇。日正中時、名時非時、若食
G104n2250_p0201a11║亦犯。時過如一瞬一髮、食者正犯。』資持釋云『云至中者此明極限、食必中前。　正中亦犯故知受
G104n2250_p0201a12║食必在中前。　經中食時、乃當辰巳。古德卯齋、護之彌急。有聞諸佛日中食、便謂中前非法、蓋不知教也。』
G104n2250_p0201a13║（日中之義、如附錄中日中攷委明。）
G104n2250_p0201a14║（前列緣中、云時食者、如疏鈔所謂豆穀乳酪餅果飯菜及米汁粉汁等、從明相出至於日中、聖教所許、故名時食、非時不許妄服。若清
G104n2250_p0201a15║澄之果汁、及蜜等、併一切鹹苦辛甘不任為食之藥如胡椒黃芪等、以上三類不名時食、若有病者、以水和合、非時開服。）
G104n2250_p0201a16║△事鈔云『五百問云、食已、用楊枝、若灰嗽口。』（已上皆見事鈔記卷二十三）
G104n2250_p0201a17║第三項　不犯
G104n2250_p0202a01║▲事鈔云『律不犯者。若作黑石蜜、和米作。　有病者、煑麥令皮不破、漉汁飲。　若喉中哯出、還咽不犯。善
G104n2250_p0202a02║見、出喉還咽、犯。』資持釋云『黑石蜜者古記云、用蔗糖和糯米煎成、其堅如石。雖兼時食、過中開服。
G104n2250_p0202a03║　有病開麥汁者以清澄故。　哯音演、嘔吐也。開文不顯、故引論決之。』（見事鈔記卷二十三）
G104n2250_p0202a04║▲事鈔云『僧祇、一切豆穀麥、煑之頭不卓破者之汁。』資持釋云『豆等頭不破者若破、非時不得
G104n2250_p0202a05║飲。』（見事鈔記卷三十三）
G104n2250_p0202a06║（準此、非時開飲、不唯麥汁、兼及豆穀。煑之須皮不破、漉汁清澄、病者開飲。若皮微破、汁稍濃濁、即屬時食。慎之。）
G104n2250_p0202a07║第三節　高大牀
G104n2250_p0202a08║▲事鈔云『律云、高如來八指。多論、高大悉犯、俗人八戒亦同。　八指者、一指二寸。姬周尺一尺六寸、唐尺
G104n2250_p0202a09║一尺三寸強。』資持釋云『初引律示量。多論明高廣俱制、大即是廣。高量如下、廣者準業疏方三肘
G104n2250_p0202a10║者不合坐。（五尺四寸）疏文又引阿含八種勝牀俱不合升。（金銀牙角嚴飾故勝佛師父母從人故勝。）　八指下定尺數。周一尺二寸為唐一
G104n2250_p0202a11║尺、其餘四寸以三寸六分為三寸、餘四分在故云強也。』（見事鈔記卷二十五）
G104n2250_p0202a12║（牀者、凡坐臥諸牀皆屬之。　牀足用佛指量、佛指者每一指計周尺二寸。後段鈔文開搘腳木用人指量、人指者每一指計周尺一寸。
G104n2250_p0202a13║　周尺體量、如附錄中周尺攷委明。）
G104n2250_p0202a14║▲行宗云『律云除入梐孔上、謂入孔栒頭不在數也。』（見戒疏記卷十五）
G104n2250_p0202a15║▲事鈔云『僧祇、若下溼處、用八指木搘腳得。（上開搘腳木、用人八指量。準此下溼處搘牀者、應開得在上禮佛、若搘高者不合也。）』資持釋云『搘
G104n2250_p0202a16║謂承藉之物。　註明禮佛世多處牀可開溼處、餘處不得。又止八寸、不得更高。』（見事鈔記卷二十五）
G104n2250_p0203a01║（禮佛世多處牀者、今稱為拜凳也。）
G104n2250_p0203a02║第四節　嚴身
G104n2250_p0203a03║▲資持云『西土以華結鬘貫首及用香油塗身、以為美飾。此方須除帶佩華瓔脂粉塗面等。』（見事鈔記卷三十九）
G104n2250_p0203a04║第五節　歌舞
G104n2250_p0203a05║▲業疏云『作倡伎樂者。倡謂俳優、以人為戲弄也。樂謂金石八音之所奏也。伎通男女、即奏樂者。』
G104n2250_p0203a06║濟緣釋云『金石絲竹匏土革木謂之八音。奏進也。』（見業疏記卷十）
G104n2250_p0203a07║（上來持犯別相中第二章遮罪竟）
G104n2250_p0203a08║（上來持犯篇中第二門持犯別相竟）
G104n2250_p0203a09║（上來第二持犯篇竟）
G104n2250_p0203a10║
G104n2250_p0203a11║
G104n2250_p0203a12║
G104n2250_p0203a13║
G104n2250_p0203a14║
G104n2250_p0203a15║
G104n2250_p0203a16║