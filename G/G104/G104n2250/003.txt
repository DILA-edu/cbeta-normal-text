G104n2250_p0204a01║南山律在家備覽　　略編　　（學者宜先詳覽卷首之例言及目表然後再閱正文）
G104n2250_p0204a02║懺悔篇
G104n2250_p0204a03║▲資持云『梵云懺摩、此翻悔往。有言懺悔、梵華雙舉。準業疏云、取其義意謂不造新、懺謂止斷未來非、悔
G104n2250_p0204a04║謂恥心於往犯。有將懺字訓首訓鑒、義雖通得、華梵須分。』
G104n2250_p0204a05║▲事鈔云『夫結成罪種、理須懺除、則形清心淨。　故薩婆多云、無有一法疾於心者。不可以暫惡、便永棄
G104n2250_p0204a06║之。故須懺悔。』資持釋云『初敘懺意、上句明造業。結業成因、必招來果、故如種焉。次句明須懺。以犯
G104n2250_p0204a07║從妄起、罪假緣生。妄體本空、緣生無性。了知妄本則犯相何依、識達緣生則罪根叵得。是以忽追所犯、深恨
G104n2250_p0204a08║前非。仰對勝緣、盡披肝膽。罪從心起、還逐心亡。既伏現因、不牽後果。犯而不悔、業苦何窮。有智識非、義無隱
G104n2250_p0204a09║覆故也。則下彰益。　故下二引勸。初引論、不下申勸。彼論問曰、何法重於地、何法高於空、何法多於草、何法
G104n2250_p0204a10║疾於風。答曰、戒德重於地、我慢高於空、煩惱多於草、心念疾於風。今略引後句。以明昔心造惡、今忽追悔、剎
G104n2250_p0204a11║那翻善、不待終日。意令有犯速須求懺。』
G104n2250_p0204a12║▲事鈔云『涅槃云。犯四重者、生報即受。　若披法服、猶未捨遠。常懷慚愧、恐怖自責。其心改悔。生護法心。
G104n2250_p0204a13║建立正法、為人分別。我說是人不為破戒。　若犯四重、心無怖畏慚愧發露。於彼正法、永無護惜建立之心。
G104n2250_p0204a14║毀呰輕賤、言多過咎。若復說言、無佛法僧。並名趣向一闡提道。　云何是業能得現報、不未來受。謂懺悔發
G104n2250_p0204a15║露、供養三寶、常自呵責。以是善業、今世頭目等痛橫罹死殃鞭打飢餓。若不修身戒心慧、反上諸法、增長地
G104n2250_p0204a16║獄。』資持釋云『初示罪報。　若下二明犯心有二、初約護法說破為不破。善業勝故、犯心輕故。亦欲
G104n2250_p0205a01║進彼護法者。故未捨遠者謂於佛法猶戀慕故。　若犯下次約壞法說為犯。言多過咎即說佛法中多過失
G104n2250_p0205a02║故。一闡提此云無信。　云下三示悔法、初標問。謂下答釋、初明懺者現報即受。所謂轉重為輕也。橫謂非橫、
G104n2250_p0205a03║罹猶墮也。若下明不懺者生報方受。彼經云。若不觀身無常、名不修身。不觀戒是善梯隥、名不修戒。不觀心
G104n2250_p0205a04║躁動制伏、名不修心。不觀智慧有力能斷、名不修慧。』（已上皆見事鈔記卷二十八）
G104n2250_p0205a05║　　懺悔中分為二門─┬─一略分化制通局
G104n2250_p0205a06║　　　　　　　　　　└─二別明化教二懺
G104n2250_p0205a07║
G104n2250_p0205a08║第一門　略分化制通局
G104n2250_p0205a09║　　略分化制通局中分為二章─┬─一明化教
G104n2250_p0205a10║　　　　　　　　　　　　　　└─二明制教
G104n2250_p0205a11║
G104n2250_p0205a12║第一章　明化教
G104n2250_p0205a13║▲事鈔云『今懺悔之法大略有二、初則理懺二則事懺。此之二懺通道含俗。』資持釋云『化教具
G104n2250_p0205a14║兼兩懺、通被二眾、如文所敘。又復二懺通大小乘。又所犯罪通悔三世、總牒十業。』（見事鈔記卷二十八）
G104n2250_p0205a15║（上來略分化制通局中第一章明化教竟）
G104n2250_p0205a16║
G104n2250_p0205a17║第二章　明制教
G104n2250_p0206a01║▲事鈔云『若論律懺、唯局道眾。　由犯託受生、污本須淨。　還依初受、次第治之。』資持釋云『制
G104n2250_p0206a02║中反成五局。言律懺者局小宗也、如文自述局道眾也、託受生者局事行也、依初受者局現犯也、次第治者
G104n2250_p0206a03║局名體也。上且分對、次釋文相。初二句標局。言道眾者總收出家五位。　由下釋局所以。文敘犯懺皆依本
G104n2250_p0206a04║受。受是稟制、於制順違遂成持犯、則彰律懺與經天別矣。初句示犯起之本、次句明制懺之意。　還下示立
G104n2250_p0206a05║懺之法。』（見事鈔記卷二十八）
G104n2250_p0206a06║（化制二教、通局互對。今依記文列表如下。）
G104n2250_p0206a07║　　┌化教─二懺通大小乘─通被二眾─具兼兩懺─所犯罪通悔三世─總牒十業
G104n2250_p0206a08║　　└制教─局小宗────局道眾──局事行──局現犯─────局名體
G104n2250_p0206a09║（上來略分化制通局中第二章明制教竟）
G104n2250_p0206a10║（上來懺悔篇中第一門略分化制通局竟）
G104n2250_p0206a11║
G104n2250_p0206a12║
G104n2250_p0206a13║
G104n2250_p0206a14║第二門　別明化教二懺
G104n2250_p0206a15║　　別明化教二懺中分為二章─┬─一對顯二懺
G104n2250_p0206a16║　　　　　　　　　　　　　　└─二重廣理懺
G104n2250_p0207a01║第一章　對顯二懺
G104n2250_p0207a02║▲事鈔云『若據通懺、理事二別。』資持釋云『標云通懺者如上五對、通義可知。』
G104n2250_p0207a03║△事鈔續云『理據智利。　觀彼罪性。　由妄覆心便結妄業、還須識妄本性無生。念念分心、業隨迷遣。』
G104n2250_p0207a04║資持釋云『理懺者。此約觀慧推窮業性明見真理、罪得伏滅、故云懺也。文中初標根性。且望修事通
G104n2250_p0207a05║明利根、若對三觀智用淺深自分利鈍如後可見。　觀下二示觀行、初句示所觀境。　由下明能觀智。上四
G104n2250_p0207a06║句明達妄見理、下二句明行成罪滅。分謂分辨、即觀照也。此中通示理觀、無生之言總下大小三種之理。』
G104n2250_p0207a07║△事鈔續云『若論事懺屬彼愚鈍。　由未見理、我倒常行、妄業翳心隨境纏附、動必起行行纏三有。為說
G104n2250_p0207a08║真觀、心昏智迷。　止得嚴淨道場稱歎虔仰或因禮拜或假誦持旋繞竭誠心緣勝境。　則業有輕重、定不
G104n2250_p0207a09║定別。或有轉報、或有輕受。　並如佛名方等諸經所明。』資持釋云『次事懺中、初標機宜。　由下二
G104n2250_p0207a10║示懺法又二、初敘不堪理觀。　止下二正明事懺二、初明事行。　則下明成益、上二句示先業。言輕重者就
G104n2250_p0207a11║過為言、五逆謗法用僧物等為重、餘則為輕。又凡造罪、具足三時俱起猛心為重、或二時一時為輕。定不定
G104n2250_p0207a12║者復簡重業、定業極重縱懺不亡、不定猶輕或容轉易。下二句彰益。轉報謂易奪不受、對上輕及不定業也。
G104n2250_p0207a13║輕受謂轉重為輕、即上重中定業也。　並下指廣。虛空藏經占察經等並明悔法。若準業疏須具五緣、一請
G104n2250_p0207a14║佛菩薩為證（即奉請眾聖也）二誦經咒（即誦經諷咒）三說己罪名（即說懺悔）四立誓言（即今發願）五如教明證。（即今求相簡擇邪正）』（已上皆見事鈔記卷二十八）
G104n2250_p0207a15║（今據上段資持釋業有輕重定不定別或有轉報或有輕受鈔文之義、併會通業疏四句、列表如下。其中依業疏增入者、上下用〔〕
G104n2250_p0207a16║記號。）
G104n2250_p0208a01║　　業有輕重┬就過輕重言┬五逆謗法用僧物等為重─┬─重業有定不定別┬定業極重縱懺不亡────或有輕受
G104n2250_p0208a02║　　　　　　│　　　　　└餘則為輕───────┼────┐　　　│〔具足三時俱起猛心〕　　謂轉重為輕
G104n2250_p0208a03║　　　　　　└就初中後─┬具足三時俱起猛心為重─┘　　　　│　　　└不定猶輕或容轉易───┐
G104n2250_p0208a04║　　　　　　　心輕重言　│〔具足三時非俱起猛心亦為重業〕　│　　　　〔具足三時非俱起猛心〕├或有轉報
G104n2250_p0208a05║　　　　　　　　　　　　│　　　　　　　　　　　　　　　　├───────────────┘謂易奪不受
G104n2250_p0208a06║　　　　　　　　　　　　└或二時一時俱起猛心為輕─────┘
G104n2250_p0208a07║　　　　　　　　　　　　　〔二時一時非俱起猛心愈輕〕
G104n2250_p0208a08║（初中後心三時者、謂方便時、根本時、成已時。猛重心相者、謂方便舉尤害心、根本起尤快心、成已起隨喜心。　其中輕重有無、列示句
G104n2250_p0208a09║數。如前持犯篇、持犯總義、辨犯優劣章、單心辨犯及有心無心辨犯二節廣明。宜檢閱之。）
G104n2250_p0208a10║（業疏釋懺六聚法篇、引他解中、分列四句、至為明晰。今準其義、附列表如下、以資參考。　文見業疏記卷二十二。）
G104n2250_p0208a11║　　┌時報俱定（三時俱有心并俱重心）─────────不可不受、則轉重令輕。
G104n2250_p0208a12║　　├時定（三時俱有心）報不定（雖俱有心容有重輕）──懺悔可轉、則有相除。
G104n2250_p0208a13║　　├時不定（非三時俱有心）報定（有心者俱重心）──┐
G104n2250_p0208a14║　　│　　　　　　　　　　　　　　　　　　　　　　　├此造業輕、易懺伏也。
G104n2250_p0208a15║　　└時報俱不定（非三時俱有心有心者非俱重心）───┘
G104n2250_p0208a16║▲濟緣云『問、修理懺人須禮誦否。　答。愚智兩分、事理無二。上智達理不礙修行、中下昧空故存漸誘。應
G104n2250_p0208a17║為四句、總攝羣機。一得理失事、一心禪觀、外闕莊嚴、如有目無足不能前進。二逐事迷理、計功分課、不了緣
G104n2250_p0209a01║生、如有足無目不知所從。三事理雙運、目足相資、萬行圓修、必至彼岸。四理事俱昧、盲而無足、愚癡惰慢、終
G104n2250_p0209a02║無出期。是知理事各立未免偏邪、空有一如是真修習。故曰、實際理地不受一塵、佛事門中不捨一法。諸佛
G104n2250_p0209a03║菩薩歷劫熏修、華竺祖師終身苦行。此理深密、何可盡言。略示大途、粗分緇素耳。』（見業疏記卷二十二）資持云
G104n2250_p0209a04║『今時愚者、錯解佛乘。皆謂理觀寂爾無思、空然無境。取捨不得、能所俱亡。頑然寂住便是真如、放蕩任情
G104n2250_p0209a05║即為妙用。由是不禮聖像、不讀真經。毀戒破齋、嗜酒噉肉。誇為大道、傳化於人。惡業相投、率多承習。此乃虛
G104n2250_p0209a06║妄臆度、顛倒論迴。豈知達法皆真何妨泯淨、了真即用豈礙修行。是知悟理則萬行齊修、涉事則一毫不立。
G104n2250_p0209a07║自非通鑒、餘復何言。』（見事鈔記卷二十八）
G104n2250_p0209a08║（上來別明化教二懺中第一章對顯二懺竟）
G104n2250_p0209a09║
G104n2250_p0209a10║第二章　重廣理懺
G104n2250_p0209a11║　　重廣理懺中分為三節─┬─一標示用心
G104n2250_p0209a12║　　　　　　　　　　　　├─二別列三觀
G104n2250_p0209a13║　　　　　　　　　　　　└─三結示
G104n2250_p0209a14║第一節　標示用心
G104n2250_p0209a15║▲事鈔云『言理懺者。既在智人、則多方便。隨所施為、恆觀無性。　以無性故、妄我無託。事非我生、罪福無
G104n2250_p0209a16║主。分見分思、分除分滅。　如人醒覺、則不眠醉。』資持釋云『初示所修觀相。無性即空理。　以下明
G104n2250_p0210a01║罪滅所以。諸世間業皆從我生、我為業主我既無託、故所造善惡不從我倒而生、妄業無依、故得除滅。見謂
G104n2250_p0210a02║達理、思謂起修、除謂能觀智、滅即所觀業、破妄顯真而非頓證故皆云分。若約位判、分見分思即內凡人、分
G104n2250_p0210a03║除分滅即初果已去。　如下喻顯。眠醉喻迷醒覺喻悟、眠覺醉醒相似法故。』（見事鈔記卷二十八）
G104n2250_p0210a04║第二節　別列三觀
G104n2250_p0210a05║▲事鈔云『然理大要不出三種。』資持釋云『理本是一、何有三者。若權實往分、前二是權、後一是
G104n2250_p0210a06║實。若大小相對、前一是小、後二屬大。若約開權會小、終歸一理。若對三宗、性空局小、唯識局大、相空通小大
G104n2250_p0210a07║如是分之。』
G104n2250_p0210a08║△事鈔續云『一者諸法　性空無我。　此理照心、名為小乘。』資持釋云『性空中分三、初示所觀
G104n2250_p0210a09║境即諸法二字。諸法之言總包一切。諸經論中或約依正因果、或世出世間、或有漏無漏、或色心非色心、或
G104n2250_p0210a10║善惡無記、或陰界入等。若據通論總觀諸法、今就懺悔且指罪業而為觀境。　性空無我一句即能觀智。罪
G104n2250_p0210a11║從緣有、本無自性。緣即心境、虛妄心境和合成業。業性自空、非使之空。由存妄計故受輪轉、但破妄計覓罪
G104n2250_p0210a12║叵得、叵得之處強名空理。言性空者小機智劣、不能即法見空。必待推析、窮法體性、然後方空。　此下判位。
G104n2250_p0210a13║小乘通收聲聞緣覺。據所乘法諦緣雖殊、若論斷證同見空理。』
G104n2250_p0210a14║△事鈔續云『二者諸法　本相是空、唯情妄見。　此理照用、屬小菩薩。』資持釋云『相空中亦三、
G104n2250_p0210a15║示境同前　能觀中。言相空者了法無相。猶如幻化昧者謂真、亦如空華眼病謂實、故云唯情妄見。　判位
G104n2250_p0210a16║中。小菩薩者雖發大心、未窮心本、故設此觀空諸塵境、如諸般若所被初心。言照用者二乘住寂故但照心、
G104n2250_p0211a01║菩薩涉事故云照用。　若對三宗、即當四分。同觀空理故云小也、志慕佛乘故云菩薩。』
G104n2250_p0211a02║△事鈔續云『三者諸法　外塵本無、實唯有識。　此理深妙、唯意緣知。是大菩薩佛果證行。故攝論云、唯
G104n2250_p0211a03║識通四位等。』資持釋云『唯識中三科同上、觀境可解。　能觀中。外塵謂一切境界也。言本無者有
G104n2250_p0211a04║二義、一者境即心故、二者虛妄見故。實唯有識者言唯則遮於外境、言識則表於內心。　判位中。上二句彰
G104n2250_p0211a05║勝。對前粗淺故云深妙。次二句正判。大菩薩者初地已去也。故下引證。彼以五十二位總為四位。論云。一切
G104n2250_p0211a06║法以識為相、真如為境。（境即是體）依此境界、隨心信樂、入信樂位。（此收加行十信十住十行十迴向四十位）如理通達、得入見位。（即初地也）能對
G104n2250_p0211a07║治一切障、得入修位。（二地至七地）出離障垢、得入究竟位。（八地至佛地）初位所修名影像唯識、後三所修名真唯識。（有人將前小菩
G104n2250_p0211a08║薩對加行者不知觀行不同也）　問。有人云、唯識觀、南山判位太高。又云、深位無罪、豈須懺悔。其意云何。答。論文自云唯識通
G104n2250_p0211a09║四位、那責南山判耶。此蓋特舉深位以彰理妙、當知悔法正為下凡、故下勸令任智強弱隨事觀緣、豈令果
G104n2250_p0211a10║佛而悔罪耶。前修率爾不無小疵、後進狂簡便生輕謗。寄言有識、詳而慎之。』（已上皆見事鈔記卷二十八）
G104n2250_p0211a11║第三節　結示
G104n2250_p0211a12║▲事鈔云『以此三理、任智強弱、隨事觀緣、無罪不遣。』資持釋云『據理深淺、由機強弱、當量己分
G104n2250_p0211a13║隨力修之。然末世情昏、鮮逢利器。尚未堪於事行、況克意於玄門。三觀微言、於茲殆絕嗚呼。』（見事鈔記卷二十八）
G104n2250_p0211a14║（上來別明化教二懺中第二章重廣理懺竟）
G104n2250_p0211a15║（上來懺悔篇中第二門別明化教二懺竟）
G104n2250_p0211a16║（上來第三懺悔篇竟）