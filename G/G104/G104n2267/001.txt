G104n2267_p0505a01║釋門歸敬儀擷錄　　（南山律祖原本）善夢敬擷錄
G104n2267_p0505a02║敬本教興篇第一
G104n2267_p0505a03║自法王之利見也、必以靜見為先故論云、何處何時誰起此見、一切諸見悉斷
G104n2267_p0505a04║故。文良證也。
G104n2267_p0505a05║然則習熏日久、取會無由。事須立敬設儀、開其信首之法附情約相、顯於成化
G104n2267_p0505a06║之功然後肝膽塗地、形骸摧折。知宇宙之極尊、則敬逾天屬。曉教義之遠大、則
G104n2267_p0505a07║道越常途。
G104n2267_p0505a08║觀斯以言、則識形心兩途、事理雙軌。形則縛於俗習、苦陰常纏、故當折挫以歸
G104n2267_p0505a09║依剖析剖析、觀其慢惑也。心則封於迷倒、倒在生常、故須鏡生滅以懲之、追想
G104n2267_p0505a10║追想、知其妄著也。固當撫攬誠教、以法糾懲。則生身不徒委於下塵、無識不徒
G104n2267_p0505a11║生於上趣矣。
G104n2267_p0505a12║濟時護法篇第二
G104n2267_p0505a13║夫以立像表真、恆俗彝訓。寄指筌月、出道常規。
G104n2267_p0505a14║但以妄想倒情、相沿固習。無思悛革、隨業漂淪。是以經言、為善若登清升若爪
G104n2267_p0505a15║之土、為惡若崩沈滯如下之地。此言在斯、誠為極誡。
G104n2267_p0505a16║所以大聖知時、通化陶誘。立正三寶、導濁識之所歸。開明四印、示迷生之不昧。
G104n2267_p0505a17║固得住法萬載、功由歸敬之勳。神升四天、諒藉傳揚之力。廣如慈經所出、豈虛
G104n2267_p0505a18║構哉。
G104n2267_p0505a19║今於此篇顯三寶相、相隨見起、隨機四位。初謂一體、二謂緣理、三謂化相、四謂
G104n2267_p0505a20║住持。各有名相。
G104n2267_p0505a21║初言一體三寶者。一是非二之名、體謂本識之謂。
G104n2267_p0505b01║但以無始心體、性淨如空妄想客塵、封迷隨染致使相從至於今日、經生歷死、
G104n2267_p0505b02║無由厭曉。
G104n2267_p0505b03║行者既知心性本淨、悟解無邪、名為正覺、覺即佛也性淨無染、法也性淨無壅、
G104n2267_p0505b04║僧也今覺於本、名始覺也。本實體淨、名先覺也。如此安心、如此練身、俯仰周循、
G104n2267_p0505b05║無念不剋。
G104n2267_p0505b06║問曰。卿發斯言、欲何標據。念念總是識心、言言都非智略。如何依準、得一舉而
G104n2267_p0505b07║騰九萬耶。答曰。夫以聖道遠而難希、淨心近而易惑。為山基於一簣、為佛起於
G104n2267_p0505b08║初念。故萬里之剋、離初步而不登。三劫之功、非始心而罔就。是知行人發足、常
G104n2267_p0505b09║步此心開示不由外來、悟入誠因內起迷時謂禮外境、悟已還禮自心故經云、
G104n2267_p0505b10║心想佛時、是心是佛。如是斂念、會必精勤積熏不已、自然清淨忘此外求、甫當
G104n2267_p0505b11║行道、徒役身心、終為世福。
G104n2267_p0505b12║二明緣理三寶者。理謂至理、天真常住、還是心體且從染說、無始有終。但為惑
G104n2267_p0505b13║網、不能出障。今以三學剋翦纏結、惑業既傾、心性光顯、始終性淨、無始無終。
G104n2267_p0505b14║由法成立、隨境分相、即號此相為五分法身、謂戒定慧解脫解脫知見也。前之
G104n2267_p0505b15║三學、從因受名。由戒護助、果成法身、故云戒身。定慧準此可以類知。後二從果
G104n2267_p0505b16║次第受名。解脫身者、由慧剋惑、惑無之處名解脫身。解脫知見、乃以出纏破障
G104n2267_p0505b17║反照觀心、故云知見身也。　唯佛法中三乘聖者、具此五分、能為六道作大歸
G104n2267_p0505b18║依。　故論云、歸依於佛者謂一切智五分法身也、歸依於法者謂滅諦𣵀槃也、
G104n2267_p0505b19║歸依於僧者謂諸賢聖學無學功德自身他身盡處也。即自他惑滅所無之處
G104n2267_p0505b20║故云盡處也。
G104n2267_p0505b21║由此三寶常住於世、不為世法之所陵慢、故稱寶也。如世珍寶、為生所重。今此
G104n2267_p0506a01║三寶、為諸羣生三乘七眾之所歸仰、故名正歸。
G104n2267_p0506a02║或即名之同相三寶。由理通三世、義盡十方。常住三寶、此為至極。　經云、若人
G104n2267_p0506a03║得聞常住二字、是人生生不墮惡趣。斯何故耶。以知法佛本性常故一時聞解、
G104n2267_p0506a04║熏本識心。業種既成、淨信無失。況能立願歸依、奉為師範固當累劫清勝、義無
G104n2267_p0506a05║陷沒如經、有人受三歸依、彌勒初會解脫生死。此乃出苦海之良津、入佛法之
G104n2267_p0506a06║階位。　但以罪多惡重、輕而慢者、雖曾受歸、隨緣還失。是故智人初受歸時、專
G104n2267_p0506a07║心緣此得名歸依故感善神隨逐護助。
G104n2267_p0506a08║上明佛竟。後之二寶、緣此而生。如前廣敘、以開靈府。
G104n2267_p0506a09║此理三寶、能生化相。弘道利生、罪福通感。以化佛無心、猶如光燄。儀像非情、體
G104n2267_p0506a10║唯無記。所感罪福、還約法身。由顯相狀、法身依故。以法本非形、無漏無色。不以
G104n2267_p0506a11║相顯、羣有何依。故立像表真、厥趣斯矣。是知化佛供毀、一自法身無有興亡、獨
G104n2267_p0506a12║稱常住言極繁矣、意在通之。
G104n2267_p0506a13║此明理寶是歸依所宗故覆詳之、令心有寄故出曜云、道之在心、不問老少、唯
G104n2267_p0506a14║在剛烈、乃名道耳。信心以存、何往不剋。文良證也、可不鏡哉。
G104n2267_p0506a15║三明化相三寶者。謂釋迦如來、為佛寶也。所說滅諦、為法寶也。先智苦盡、為僧
G104n2267_p0506a16║寶也。此化相三寶。或名別相。體是無常、四相所遷。滅過千載。但可追遠、用增翹
G104n2267_p0506a17║敬。
G104n2267_p0506a18║四明住持三寶者。人能弘道、萬載之所流慈。道假人弘、三法於斯開位。遂使代
G104n2267_p0506a19║代興樹、處處傳弘。匪假僧揚、佛法潛沒。至如漢武崇盛、初聞佛名、既絕僧傳、開
G104n2267_p0506a20║緒斯竭。及顯宗開法、遠訪華胥、致有迦竺來儀、演布聲教。開俗成務、發信歸心、
G104n2267_p0506a21║實假敷說之勞、誠資相狀之力。名僧寶也。所說名句、表理為先、理非文言無由
G104n2267_p0506b01║取悟。故約名教說聽之緣、名法寶也。此理幽奧。非聖不知。聖雖云亡、影像斯立。
G104n2267_p0506b02║名佛寶也。但以羣生福淺、不及化源薄有餘資、猶逢遺法。
G104n2267_p0506b03║此之三寶、體是有為、具足漏染、不足陳敬。然是理寶之所依持有能尊重、相從
G104n2267_p0506b04║出有。　今不加敬、更無尊重之方、投心何所、起歸何寄。故當形敬靈儀、心存真
G104n2267_p0506b05║理。導緣設化、義極於斯。　經云、造像如麥、獲福無窮。以是法身之器也。論云、金
G104n2267_p0506b06║木土石體是非情、以造像故、敬毀之人自獲罪福。莫不表顯法身、致令功用無
G104n2267_p0506b07║極。
G104n2267_p0506b08║故使有心行者、對此靈儀、莫不涕泣橫流、不覺加敬。但以真形已謝、唯見遺蹤。
G104n2267_p0506b09║如臨清廟、自然悲肅、舉目摧感、如在不疑。今我亦爾。慈尊久謝、唯留影像、導我
G104n2267_p0506b10║慢幢。是須傾屈接足、而行禮敬。如對真儀、為我說法。今不見聞、心由無信。何以
G104n2267_p0506b11║知耶。但心用所擬、三界尚成。豈此一堂、頑癡不動。大論云、諸佛常放光說法、眾
G104n2267_p0506b12║生無始罪故對面不見。
G104n2267_p0506b13║又作是念。見雖是色、了色心生、心外無塵、名為真觀言從心起、實唯識有、名為
G104n2267_p0506b14║俗觀漸次增明、念念無絕、時功既積、熏習逾增、觀道修明、不迷緣假、名願樂位
G104n2267_p0506b15║修道人焉。
G104n2267_p0506b16║隨機立教篇第三
G104n2267_p0506b17║恐好事者須稟教量、故出一二、用弘其道。
G104n2267_p0506b18║道貴清通、義非壅結。仍須識分以自揣摩、無容冒罔自謂超挺。生報茫然、孰識
G104n2267_p0506b19║夷險。必有斯人、則自溺苦海、誰能濟拔。
G104n2267_p0506b20║今約兩緣、立儀表行。入道多門、不過理事。理謂道理、通聖心之遠懷事謂事局、
G104n2267_p0506b21║約凡情之延度。　聖非自聖、終假導而漸明。凡非定凡、亦因開而達解。是知愚
G104n2267_p0507a01║智深淺、賢聖位階、由解行之遠近、致利鈍之乖異。　然使鈍士依事、引方土之
G104n2267_p0507a02║歡娛、且以安身、身安而後道也。利人行理、剋正念而濯性靈、用以清心、心清而
G104n2267_p0507a03║出有也。
G104n2267_p0507a04║然利鈍千差、昏明等級。薄知綱領、標控神解。故歷諸篇、通斯一致。則披者不昧
G104n2267_p0507a05║於由徑、行者無滯於發足矣。
G104n2267_p0507a06║乘心行事篇第四
G104n2267_p0507a07║上已顯其機緣、心行備矣。識真俗之交務、鑒現事（現事或應作理事）之相由。文明祖習之
G104n2267_p0507a08║經、義曉疏通之理至於附相行事、故習難傾。　三賢猶染其塵、四果尚迷斯旨。
G104n2267_p0507a09║是以迦葉起舞、舍利作瞋、難陀悅於練色、陵伽興於慢相。斯並正使雖盡、餘習
G104n2267_p0507a10║未亡猶增惱於六塵、自網弊於三受。況乃下凡煩惑、無始習熏、今生道種正論
G104n2267_p0507a11║倫而不忍。以斯昏濁、徒生徒死、甚可惜哉。
G104n2267_p0507a12║若夫心塵使性知誰不無。識則無邪、常須節約若任而縱者、無解脫期故經譬
G104n2267_p0507a13║覺賊、論示御心。制之一處、無事不辦。豈虛累哉。　下凡煩惱、微細難知。粗而易
G104n2267_p0507a14║覺、勿過三毒自毒毒他、深可厭患貪瞋一發、業構三塗。癡慢為本、故增垢結。
G104n2267_p0507a15║故論云、三三合九種、（謂身口意此三能起業也自作教他見作隨喜此三能成業也現報生報後報此三名業果也）從三煩惱起。以此文
G104n2267_p0507a16║證、故知起業必由毒生。常須觀度、方識毒相。　故使行福而雜罪者、還承惡因、
G104n2267_p0507a17║惡道雜受。故大丈夫論云。修行大布施、急性多瞋怒、不惟正憶念、後作大力龍。
G104n2267_p0507a18║修施陵懱人、後生金翅鳥。施本捨慳、故感財報。瞋心行事、還興毒害、故受龍形。
G104n2267_p0507a19║見觸傷等三種害物、並由瞋生。況今行敬本為除慢、更增慢墮已是業科、復起
G104n2267_p0507a20║貪瞋明招苦報。
G104n2267_p0507a21║然凡所作業、三性為宗。一俯一仰、非心不就。心必依緣、緣通內外。不起則已、起
G104n2267_p0507b01║必性收。善惡兩性、作業感生。無記之緣、多歸癡種。種雖無記、亦有善惡、夢業受
G104n2267_p0507b02║生如論具引。是知捨受昏蒙、難為醒決。故當臨事籌理、必不陷溺清心。
G104n2267_p0507b03║寄緣真俗篇第五
G104n2267_p0507b04║真俗二諦、由來尚矣。不由功用、任運現前。故論云、諸佛說法常依二諦。　今時
G104n2267_p0507b05║行敬、亦準聖言、不虛設也。然須達解兩諦所由。故論云、知塵無所有通達真、知
G104n2267_p0507b06║唯有識通達俗。若不達俗無以通真、若不通真無以遣俗以俗無別體故也。正
G104n2267_p0507b07║論成觀、令人受行。
G104n2267_p0507b08║但以無始倒凡、隨情妄執約相猶迷邪正、何能頓遣見聞所以大聖觀機、未得
G104n2267_p0507b09║垂道、權說福業用接愚心。故舉淨方之勝相、發動迷心之背向。且攝邪心、令從
G104n2267_p0507b10║正法。漸漬既久、心性轉明、方示非真、令行理觀。據此修捨、實是知機。　若彼下
G104n2267_p0507b11║愚未聞真道、即為化說色聲非真。心路蒼茫、莫知投寄、福業不行、道心無涉、遂
G104n2267_p0507b12║即雙廢、長處罪流。由此方便、引令出有。
G104n2267_p0507b13║但此下愚貪滯難拔、縱任想像、何時通悟。故行事福、漸行理觀。　身本頑癡、不
G104n2267_p0507b14║可繩持。心是道因、從緣便悟。　謂此形儀、本唯識有迷於本習、妄見我人故須
G104n2267_p0507b15║徵研、令行敬養。令見我身俯仰上下、唯塵生滅來往屈申、此隨俗也重觀此身
G104n2267_p0507b16║但塵非我、妄謂我所能有行敬、據此一理名通真也。真本非心、今隨心起、名隨
G104n2267_p0507b17║俗也。知真非心、名通真也。　如是念念以後奪前、漸漸增明、久而明利。若隨故
G104n2267_p0507b18║習、忽此不修、還同無始生死輪轉是以力勵隨念剋思、一一科程、令其升進。
G104n2267_p0507b19║理事行務、且隔形心。至於動用、真俗並觀所以隨其發足、畢約兩緣知無顯真、
G104n2267_p0507b20║知識是俗種從緣起、方可有階。若身心兩分、真俗二路、三倒常行、革凡何日。
G104n2267_p0507b21║有人心路慞惶、情投莫準。聞余及此、勃爾興言、撫掌大笑曰。言何容易、一何虛
G104n2267_p0508a01║誕。嗟乎不學、浪有涉言。吾聞真俗並觀、登住方修。如何下凡、僭他上聖。理義不
G104n2267_p0508a02║可、急須改之。　余曰。不可改也。發心畢竟、初後心齊。唯識四位、凡聖通學。今則
G104n2267_p0508a03║在凡不學、何有剋聖之期故須發足並修、修明自然位聖。　是知修道行人、常
G104n2267_p0508a04║觀正理。不可執文、便乖義實。故四依檢失、念念準承、當須依智不依於識。識俗
G104n2267_p0508a05║所習、智是道筌聖立正儀、無容輒濫。
G104n2267_p0508a06║引教徵事篇第六
G104n2267_p0508a07║今立正儀行敬、須本教宗。教有權實不同、行亦昏明殊則。先須通其立本、然後
G104n2267_p0508a08║附本興懷可也。
G104n2267_p0508a09║經說四依、區分三位。足為末代之龜鏡、信是眾行之宗師。大聖致詞、終不徒設。
G104n2267_p0508a10║準教行事、畢正無邪。
G104n2267_p0508a11║初人四依。謂從初賢至於極聖、人資無漏、法體性空。據此依承、理無邪倒。
G104n2267_p0508a12║但以無相好佛尚惑魔形、況有識凡夫能無受亂。故立法依、顯成楷定。
G104n2267_p0508a13║初明依法不依人者。人唯情有、法乃軌模性空正理、體離非妄即用此法為正
G104n2267_p0508a14║法依。𣵀槃極教、盛明斯轍。
G104n2267_p0508a15║二明依義不依語者。語是言說止是張筌、義為達理化物之道。證解已後、絕慮
G104n2267_p0508a16║杜言、法尚應捨、何況非法。
G104n2267_p0508a17║三言依智不依識者。識謂現行隨塵分見眼色耳聲、耽迷不覺與牛羊而等度、
G104n2267_p0508a18║同邪凡而共行。　大聖示教、境是自心下愚冰執、塵為識外所以化導無由捨
G104n2267_p0508a19║之。是知滯歸凡識、倒遣聖心。愚迷履歷常淪三倒、勇勵特達念動即知。知倒難
G104n2267_p0508a20║清名為依識、知流須返名隨分智。如是加功、漸增明大後見塵境、知非外來境
G104n2267_p0508a21║非心外、是自心相安有愚迷生憎生愛思擇不已、解異牛羊。　但出聖道、無始
G104n2267_p0508b01║未經今欲革凡、理變恆習自揣形服都非俗流、如何想觀全乖道望誠可笑、也
G104n2267_p0508b02║四依了義經不依不了義經者。此之兩經並聖言量凡入道者率先曉之、則無
G104n2267_p0508b03║壅不通、有疑皆決。但為羣生性識深淺利鈍不同、致令大聖、隨情別說　然據
G104n2267_p0508b04║至道、但是自心故經云、三界上下法、我說唯是心。此就世界依報以明心也又
G104n2267_p0508b05║云、如如與真際、𣵀槃及法界、種種意生身、佛說唯心量。此據出世法體以明心
G104n2267_p0508b06║也。終窮至實、畢到斯源隨流赴感、還宗了義。　故佛以法約定權機。何以知然。
G104n2267_p0508b07║且如欲有亂善、體封下界。經中有說為不動業及以成佛、並非了義。以此凡愚、
G104n2267_p0508b08║少厭欲苦。令修淨觀、多生退沒。故隨意樂、說為道業　然其此業、因亂果定。覈
G104n2267_p0508b09║其修證、成相似報。得生善趣事淨國土、終非事業剋於佛果後因前業、重更修
G104n2267_p0508b10║明、靜智澄清、方遂前願故論云、若有誦持多寶佛名得生淨土者、別時遠意。
G104n2267_p0508b11║行四依者、律中自明。三乘行者通所資用。所謂納衣乞食樹下塵藥、各有開制、
G104n2267_p0508b12║如常共傳。
G104n2267_p0508b13║約時科節篇第七
G104n2267_p0508b14║夫為務學之士、無時不行。固得念念策心、新新習起。豈可前念背惡、遂剋苦而
G104n2267_p0508b15║靜塵。後念陵善、復縱意而揚怠。所以論美四修、（謂長時無間恭敬無餘也）經歎一慮（謂行住食息常爾一心也）
G104n2267_p0508b16║然後方能正想、革絕凡懷。
G104n2267_p0508b17║大聖立教、卓出恆倫。序其指歸、終為離著至於隨境流觀、陶甄性靈、廣張聲教、
G104n2267_p0508b18║都唯可學。學在三位、以攝教源。
G104n2267_p0508b19║祖而修奉、不越斯位。乃至分時督課前修舊行、日夕三時禮悔相續可謂儀形
G104n2267_p0508b20║有據、不墜彝倫。外攝羣小、開俗信於未然內斂恆情、增天龍之護助。若此行之、
G104n2267_p0508b21║不徒設也。
G104n2267_p0509a01║且禮念之法自有威儀、三學言歸俗多分異。　元立三學、同傾一惑為宗。以三
G104n2267_p0509a02║征之、不可分為三別。如論所云、戒如捉賊、定如縛賊、慧如殺賊。明喻即目、何用
G104n2267_p0509a03║深思。尋喻乃三、約賊唯一事分三義、宗成一滅故重張之、意存通領。　且如禮
G104n2267_p0509a04║敬一法、用息慢高。如不屈躬斯名犯戒、常念在心斯學定也、常知無我斯名慧
G104n2267_p0509a05║也。一敬如此、餘行同然。是則萬行殊途、三學攝盡。今學教者皆三別蹤、又執自
G104n2267_p0509a06║計以破他部。擬前喻說、理不容非。固須一事沿修、隨公三學。　更為重顯。如佛
G104n2267_p0509a07║立戒、無境不修名作持、惰名止犯。犯從止起、畏犯修持、持名隨戒、戒名警策、是
G104n2267_p0509a08║為戒學。安心此學、非定不行、名定學也。深思此學為滅倒情、縱而不學還順生
G104n2267_p0509a09║死、為絕苦本非學不明、力勵徵責、名慧學也。
G104n2267_p0509a10║如此漸境、漸境託心凡倒漸輕、聖解漸厚積功不已、無往不成千里一步、如前
G104n2267_p0509a11║具述時序可惜無容自欺。
G104n2267_p0509a12║威容有儀篇第八
G104n2267_p0509a13║俗中周禮有九品之拜、出自太祝之官。斯非內教。
G104n2267_p0509a14║今據內教、以禮敬為初。大略為二、即身心也。　佛法以心為其本、身為其末。故
G104n2267_p0509a15║須菩提靜觀室內、如來歎為禮見法身。華色初至寶階、如來毀為拜於化佛。故
G104n2267_p0509a16║知靜處思微、念念趣道。觀形鑒貌、新新在俗、能所未免、想見齊生、我倒現前、即
G104n2267_p0509a17║為障道。故佛約此而分身心敬也。　如能即色緣空、觀境心造。紛紛集起、不無
G104n2267_p0509a18║染淨。知識妄念未可清澄、想倒空時緣念斯絕。今居凡地、力極制御、止得如斯、
G104n2267_p0509a19║念念自然漸能清淨常起兩觀、不得單行謂知無境是漸向真、謂知唯識是漸
G104n2267_p0509a20║背俗如此策修、長時不已、分分增明、三祇方就。前已明訖、數數須知。
G104n2267_p0509a21║經中明敬、有眾位之差。　至於律制、頗亦殊倫。
G104n2267_p0509b01║勒那三藏、見此下凡、悲心內充、為出七種禮法。文極周委、鈔略出之。
G104n2267_p0509b02║初名我慢禮者。謂依次位、心無恭敬、高尊自德、無師仰意。恥世下問、諮受無所、
G104n2267_p0509b03║心無法據、如碓上下。一形所作、無境住心、輕生薄道、徒勞無益。外覩似禮、內增
G104n2267_p0509b04║慢惑、猶如木人、情不殷重。手不至地、五輪不具。　此是慢業、名我慢禮。
G104n2267_p0509b05║二唱和禮者。雖非慢高、心無淨想。粗正威儀、身心虔敬、起伏相順。　片有相扶、
G104n2267_p0509b06║其福薄少、非真供養。
G104n2267_p0509b07║三身心恭敬禮者。聞唱佛名便念佛身如在目前、相好具足、莊嚴晃曜。心相成
G104n2267_p0509b08║就、實對三身、申手摩頂、除我罪業。是以形心恭敬、無有異念、供養恭敬、情無厭
G104n2267_p0509b09║足。　是名境界禮佛。心眼現前、專注無昧。此人導利人天、為上為最。功德雖大、
G104n2267_p0509b10║未是智心、後多退沒。
G104n2267_p0509b11║四發智清淨解達佛境界禮佛者。行者慧心明利、深知法界本無有礙、由我無
G104n2267_p0509b12║始、順於凡俗、非有有想、非礙礙想、今達自心虛通無礙。　故行禮佛、隨心現量、
G104n2267_p0509b13║禮於一佛即一切佛、一切佛即一佛、以佛法身通同無礙、故禮一佛徧通一切。
G104n2267_p0509b14║如是種種香華供養、例同於此。　法僧加敬、義亦同之。以三寶同性、理無異故
G104n2267_p0509b15║三乘名異、解脫牀同故知一禮即一切禮、一切禮即一禮　如是三寶既能通
G104n2267_p0509b16║達、一切三界六道四生同作佛想
G104n2267_p0509b17║供養禮拜、自淨身心、蕩蕩無障念佛境界、心相轉明一拜一起為尊為勝　是
G104n2267_p0509b18║名真實、果報殊大由心無限、故使淨業無窮。
G104n2267_p0509b19║五明徧入法界禮敬供養者。行者想觀自己身心法、從本已來、不在法界佛法
G104n2267_p0509b20║身外亦知諸佛身心法、不在我身外發解冠達、自身一切身徧滿法界是名法
G104n2267_p0509b21║界不增不減清淨法門　如是解了。故知我今禮於一佛、一佛之身徧於法界、
G104n2267_p0510a01║法界之中所有三界位地無漏法身皆有佛身。佛身既徧一切、我身隨佛亦徧
G104n2267_p0510a02║一切。所以禮敬供養一切身中具足莊嚴。
G104n2267_p0510a03║如此行學法界法門、大有利益、終至此解不學不知是故行人常須緣觀、所得
G104n2267_p0510a04║功德不可校量。既知我身在佛身內、如何顛倒妄造業耶。
G104n2267_p0510a05║六明正觀禮自身佛。不外緣境他佛他身何以故一切眾生自有佛性、平等滿
G104n2267_p0510a06║足、隨順法界緣起熾然。但為迷解有外可觀、所以妄倒常淪生死。若能返照、解
G104n2267_p0510a07║脫有期。若向他境謂有可觀、邪人邪行、經教不許。故云、不觀佛、不觀法、不觀僧。
G104n2267_p0510a08║以見自己正法性故。又云、色聲見我、名行邪道。　是故行人常行禮拜、但見身
G104n2267_p0510a09║心有禮有敬、未能通解。常厭常行、後一通達、知心無外、方識自心清淨本性、此
G104n2267_p0510a10║即自性住佛性也。隨力修明、引出佛性也。三祇果圓、十地位極、至得果佛性也。
G104n2267_p0510a11║此解微妙、唯聖達之。位在下凡、不宜不解不修習也。
G104n2267_p0510a12║七明實相三寶自他平等禮者。大意同前。前猶有禮有觀、自他兩異。今此無自
G104n2267_p0510a13║無他、佛凡一如、古今無別見佛可禮、大邪見人。　經云、觀身實相、觀佛亦然。以
G104n2267_p0510a14║實相離念、不可以心取、不可以相求、不可以禮敬、不可不禮敬。禮不禮等、供不
G104n2267_p0510a15║供等安心寂滅、名平等禮故文殊十禮云、不生不滅故、敬禮無所觀。
G104n2267_p0510a16║此後二禮、寂而能通、福而行道故使止觀雙遊、真俗並運。心乃虛蕩身實累緣。
G104n2267_p0510a17║在凡行學、其相齊此。
G104n2267_p0510a18║功用顯迹篇第九
G104n2267_p0510a19║今欲親覲諸佛、聞出世法。作何方便、修行正行。以凡無始約相修福、故還約相、
G104n2267_p0510a20║行遠離法。所以先置道場、安設尊像、旛蓋華香隨力供養。有十種相、見佛善根。
G104n2267_p0510a21║一者禮拜、二者讚歎、三者發願迴向、四者觀佛相好、五者專念修慈、六者三歸
G104n2267_p0510b01║十善、七者發菩提心、八者讀誦經戒、九者供養舍利、造佛形像十者修行正觀。
G104n2267_p0510b02║修行正觀者。至理真極、不越人法二空唯佛道有、餘道則無由人法二空、則二
G104n2267_p0510b03║執斯斷、一切煩惱無因得生。
G104n2267_p0510b04║故金剛般若云、一切聖人皆以無為得名。此謂三乘聖賢深淺有異、至於入證
G104n2267_p0510b05║唯在二空。
G104n2267_p0510b06║行者修習、當依地持。論云。修行法者、託虛寂靜、身不遊行、口默少言、少睡多覺、
G104n2267_p0510b07║常一坐食、不雜種食。思量如來所說諸法、知非有無。以其所知、徧通諸法、令得
G104n2267_p0510b08║善解。　以此文證。行者須知觀察自心、從本已來、自性清淨、非空非有非染非
G104n2267_p0510b09║淨、離諸分別但為妄想、致有是非、得失罪福因之增長今達本性、可謂還源常
G104n2267_p0510b10║作此觀、不見人法、即是達空空本無形、如何起妄。如是一切作業動身運想、不
G104n2267_p0510b11║得失念。如上已明、此是實觀、餘名虛解。　華嚴經云、觀察諸法及眾生、國土世
G104n2267_p0510b12║間悉寂滅、心無所依無妄想、是名正念佛菩提。又云、若欲得佛智、當離諸妄想、
G104n2267_p0510b13║有無俱通達、疾作天人師。
G104n2267_p0510b14║行者修行此觀、一時一念功德無邊　故迦葉經云。大千眾生所有福德、如彌
G104n2267_p0510b15║尼王、不如有人修遠離法、淨心相應、解諸法空、無來無去。如是少忍功德、非譬
G104n2267_p0510b16║喻所能及之。　又普賢觀經云。若有晝夜六時、禮十方佛、誦大乘經、思第一義
G104n2267_p0510b17║甚深空法。一彈指頃、除百萬億那由他恆河沙劫生死之罪。行此法者。真是佛
G104n2267_p0510b18║子、從諸佛生。十方諸佛及諸菩薩為其和尚、是名具足菩薩戒者、不須羯磨自
G104n2267_p0510b19║然成就。應受一切人天供養。
G104n2267_p0510b20║程器陳迹篇第十
G104n2267_p0510b21║余年侵蒲柳、旦夕待盡。非業莊嚴、何假傍及。　又述撰行相、其徒實繁、隨時救
G104n2267_p0511a01║急、總撮亦備。今有觀方志道相從問津、季代常徒禮敬為切、領余撰錄擬用箴
G104n2267_p0511a02║銘。不堪苦及、遂復陳敘。
G104n2267_p0511a03║凡此十篇、止存三業、上弘佛道、下攝自他。詞甚丁寧、義存遣著庶其覽者、知其
G104n2267_p0511a04║意焉。如或有虧、請俟箴誨。
G104n2267_p0511a05║龍集庚辰九月十七日錄竟唯備自覽故多闕遺未足流布
G104n2267_p0511a06║傳示時賢也沙門善夢時六十又一居梵華精舍
G104n2267_p0511a07║
G104n2267_p0511a08║別錄四則
G104n2267_p0511a09║智度論云。外道是他法故、來則自坐。白衣如客法故、命之令坐。一切出家五眾、
G104n2267_p0511a10║身心屬佛、故立不坐。若得道羅漢如舍利弗等、皆坐聽法。三果已下並不聽坐、
G104n2267_p0511a11║以所作未辦、結賊未破故。　今有安坐像前、情無敬讓、可謂無事受罪、枉壞身
G104n2267_p0511a12║心。如上三果尚立、況下凡乎。像立而坐、彌是不敬比今君父、可以例諸。　此言
G104n2267_p0511a13║易矣、臨機難哉。常志在心、努力制抑、方可改革。不爾雖讀、不救常習。思之惟之。
G104n2267_p0511a14║依教修習慈悲四無量心。何故如是。以諸佛心、所謂大慈今不修習、行不同佛、
G104n2267_p0511a15║無由得見故念佛時、行修慈觀。　行者初心欲修慈時。閑處端坐。繫念十方一
G104n2267_p0511a16║切眾生皆如己親、無恚礙想、以上妙具四事供給。或一念頃一時一日。能生功
G104n2267_p0511a17║德隨心分量不可限故。　大集經云、若修慈者、當捨命時、見十方佛手摩其頂、
G104n2267_p0511a18║蒙手觸故心安快樂、尋得往生清淨佛土。余見世間性行柔軟、臨終安隱、如意
G104n2267_p0511a19║自在。本性粗疏、臨終荒忽、眼光先落、失音不語、雖有善教不相領解。即事以求、
G104n2267_p0511a20║行慈為極今忽不行、止是惡業、無慈悲心、須投惡道　若修法緣無緣慈者、具
G104n2267_p0511a21║四無量、獲得佛道。
G104n2267_p0511b01║發菩提心者。菩提云覺。自覺覺他、故名佛也。　行者既在佛法、即佛種子。須發
G104n2267_p0511b02║覺求、作意觀度此乃趣佛果之津梁、成萬行之根本如空之含萬像、若海之納
G104n2267_p0511b03║百川若不先建此心、起行則便迷沒。　是菩提者、其相如何。今欲發心、有理有
G104n2267_p0511b04║行。在緣乃二、於義則通。不爾、真俗兩乖、非正法義。言理發者、即是自心五陰諸
G104n2267_p0511b05║法本性無我深知此要、名菩提心故淨名云、寂滅是菩提離諸相故、假名是菩
G104n2267_p0511b06║提名字空故。又如問菩提經云、菩提相者、出三界、過俗法言語斷滅、諸發無發、
G104n2267_p0511b07║是名發菩提心。如是眾經、例遣相心、故名發心謂此心體本清淨、究達此理、作
G104n2267_p0511b08║業令淨、故曰發心即名行也。行者如上安止心已、生大欲心、我入佛道、廣度眾
G104n2267_p0511b09║生、所修善根皆悉迴向無上正覺。
G104n2267_p0511b10║讀誦佛正經典者。以此大乘了義經教、宣說甚深清淨空法、由從如來法身所
G104n2267_p0511b11║流。　行者以清淨心、愛重大乘、受持讀誦書寫供養、乃至餘乘所有經典、皆是
G104n2267_p0511b12║大乘之所流故、我亦受持無相違背、是故功德得見諸佛。
G104n2267_p0511b13║九月十九日錄訖