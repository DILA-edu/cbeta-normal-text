G104n2268_p0512a01║授三歸依大意
G104n2268_p0512a02║弘一律師講
G104n2268_p0512a03║第一章　三歸之略義
G104n2268_p0512a04║三歸者，歸依於佛法僧三寶也。
G104n2268_p0512a05║三寶義甚廣，有種種區別。今且就常人最易了解者，略舉之。
G104n2268_p0512a06║佛者，如釋迦牟尼佛、阿彌陀佛等諸佛是也。法者，為佛所說之法，或菩薩等依
G104n2268_p0512a07║據佛意所說之法，即現今所流傳之大小乘經律論三藏也。僧者，如菩薩、聲聞、
G104n2268_p0512a08║諸聖賢眾，下至僅剃髮披袈裟者皆是也。
G104n2268_p0512a09║歸依者，歸向依賴之意。
G104n2268_p0512a10║歸依於三寶者，乞三寶救護也。《大方便佛報恩經》云：「譬人獲罪於王，投向異國
G104n2268_p0512a11║以求救護。異國王言：『汝來無畏，但莫出我境，莫違我教，必相救護。眾生亦爾，繫
G104n2268_p0512a12║屬於魔，有生死罪；歸向三寶，以求救護。若誠心歸依，更無異向，不違佛教；魔王
G104n2268_p0512a13║邪惡，無如之何。』
G104n2268_p0512a14║既已歸依於佛，自今以後，決不再依天仙、神鬼、一切諸外道等。
G104n2268_p0512a15║既已歸依於法，自今以後，決不再依諸外道典籍。
G104n2268_p0512a16║既已歸依於僧，自今以後，決不再依於不奉行佛法者。
G104n2268_p0512a17║第二章　授三歸之方法
G104n2268_p0512a18║一、懺悔。二、正授三歸。三、發願迴向。
G104n2268_p0512a19║應先請授者詳力解釋此三種文義。因僅讀文而未解義，不能獲諸善法也。
G104n2268_p0512a20║正授三歸之文有多種，常所用者如下：
G104n2268_p0512a21║我某甲，盡形壽，歸依佛、歸依法、歸依僧。（三說）
G104n2268_p0512b01║我某甲，歸依佛竟、歸依法竟、歸依僧竟。（三結）
G104n2268_p0512b02║前三說時，已得歸依善法。後三結者，重更丁寧令不忘失也。
G104n2268_p0512b03║懺悔文及發願迴向文，由授者酌定之。但發願迴向，應有以此功德，迴向眾生，
G104n2268_p0512b04║同生西方，齊成佛道之意，萬不可唯求自利也。
G104n2268_p0512b05║第三章　授三歸之利益
G104n2268_p0512b06║經、律、論中，讚歎歸依三寶功德之文甚多。今略舉四則：《灌頂經》云：「受三歸
G104n2268_p0512b07║者，有三十六善神，與其無量諸眷屬，守護其人令其安樂。」《善生經》云：「若人
G104n2268_p0512b08║受三歸，所得果報，不可窮盡。如四大寶藏（四寶者：金、銀、瑠璃、玻瓈），舉國之人，七年之中，運出
G104n2268_p0512b09║不盡。受三歸者，其福過彼，不可稱計。」《較量功德經》云：「若三千大千世界，滿
G104n2268_p0512b10║中如來，如稻麻竹葦。若人四事供養（飲食、衣服、臥具、湯藥），滿二萬歲。諸佛滅後，各起寶塔，復
G104n2268_p0512b11║以香華供養，其福甚多。不如有人以清淨心，歸依佛、法、僧三寶所得功德。」
G104n2268_p0512b12║《大集經》云：「妊娠女人，恐胎不安，先授三歸已，兒無加害。乃至生已，身心具足，善
G104n2268_p0512b13║神擁護。是母受兼資於子也。」
G104n2268_p0512b14║第四章　結誥
G104n2268_p0512b15║在本寺正式講律，至今日圓滿。今日所以聚集緇素諸眾，講三歸大意者：一以
G104n2268_p0512b16║備諸師參考，俾他日為人授三歸時，知其簡要之方法也。一以教諸在家人，令
G104n2268_p0512b17║彼等了知三歸之大意，俾已受者，能了此意，應深自慶幸；其未受者，先能了知
G104n2268_p0512b18║此意，且為他日依師受三歸之基礎也。