G104n2271_p0527a01║菩薩瓔珞經自誓受菩薩五重戒法　（依經錄出）釋弘一
G104n2271_p0527a02║△初、禮敬三寶
G104n2271_p0527a03║一心敬禮，過去世，盡過去際，一切佛；
G104n2271_p0527a04║一心敬禮，未來世，盡未來際，一切佛；
G104n2271_p0527a05║一心敬禮，現在世，盡現在際，一切佛。
G104n2271_p0527a06║一心敬禮，過去世，盡過去際，一切法；
G104n2271_p0527a07║一心敬禮，未來世，盡未來際，一切法；
G104n2271_p0527a08║一心敬禮，現在世，盡現在際，一切法。
G104n2271_p0527a09║一心敬禮，過去世，盡過去際，一切僧；
G104n2271_p0527a10║一心敬禮，未來世，盡未來際，一切僧；
G104n2271_p0527a11║一心敬禮，現在世，盡現在際，一切僧。
G104n2271_p0527a12║△二、受四依
G104n2271_p0527a13║從今時，盡未來際身，歸依佛、歸依法、歸依賢聖僧、歸依法戒。　三說
G104n2271_p0527a14║△三、悔罪
G104n2271_p0527a15║若現在身口意十惡罪，願畢竟不起，盡未來際。
G104n2271_p0527a16║若未來身口意十惡罪，願畢竟不起，盡未來際。
G104n2271_p0527a17║若過去身口意十惡罪，願畢竟不起，盡未來際。
G104n2271_p0527a18║如是悔過已，三業清淨，如淨琉璃，內外明照。　（案此亦應三說）
G104n2271_p0527a19║（發四弘誓願）
G104n2271_p0527b01║△四、自誓受戒
G104n2271_p0527b02║我某甲，白十方佛，及大地菩薩等，我學菩薩五重戒。　三說
G104n2271_p0527b03║△五、說戒相
G104n2271_p0527b04║從今身，至佛身，盡未來際，於其中間，不得故殺生。若有犯，非菩薩行，失四十二
G104n2271_p0527b05║賢聖法。不得犯。能持否？能。
G104n2271_p0527b06║從今身，至佛身，盡未來際，於其中間，不得故妄語。若有犯，非菩薩行，失四十二
G104n2271_p0527b07║賢聖法。不得犯。能持否？能。
G104n2271_p0527b08║從今身，至佛身，盡未來際，於其中間，不得故婬。若有犯，非菩薩行，失四十二賢
G104n2271_p0527b09║聖法。不得犯。能持否？能。
G104n2271_p0527b10║從今身，至佛身，盡未來際，於其中間，不得故盜。若有犯，非菩薩行，失四十二賢
G104n2271_p0527b11║聖法。不得犯。能持否？能。
G104n2271_p0527b12║從今身，至佛身，盡未來際，於其中間，不得故酤酒。若有犯，非菩薩行，失四十二
G104n2271_p0527b13║賢聖法。不得犯。能持否？能。
G104n2271_p0527b14║△六、歎戒德
G104n2271_p0527b15║受戒已，過度四魔，越三界苦。從生至生，不失此戒，常隨行人，乃至成佛。（迴向）
G104n2271_p0527b16║案：靈峯藕益大師依《梵網》、《瓔珞》、《地持》，重定「授菩薩法」，與此大同。但悔罪之後，
G104n2271_p0527b17║應發四弘誓願（三說）。歎戒德後，應迴向，今亦可增入。弘一
G104n2271_p0528a01║隨分自誓受菩薩戒文析疑釋弘一
G104n2271_p0528a02║我名□□。仰啟
G104n2271_p0528a03║十方一切如來，已入大地諸菩薩眾。我今欲於十方世界佛菩薩所，誓受菩薩
G104n2271_p0528a04║學處淨戒中□□□□□，謂律儀戒、攝善法戒、饒益有情戒。如是學處、如是淨
G104n2271_p0528a05║戒，過去一切菩薩已具，未來一切菩薩當具，普於十方現在一切菩薩今具。於
G104n2271_p0528a06║是學處，於是淨戒，過去一切菩薩已學，未來一切菩薩當學，普於十方現在一
G104n2271_p0528a07║切菩薩今學。　　三說
G104n2271_p0528a08║
G104n2271_p0528a09║初、釋自誓受
G104n2271_p0528a10║自誓受者，未得良師，開自受故。　若五戒、八戒自誓受者，如《南山羯磨疏》
G104n2271_p0528a11║等委明。　今約菩薩戒自誓受者，如《梵網經》、《占察經》等及《瑜伽師地論》所
G104n2271_p0528a12║說。《梵網》自受須見好相，其他經論皆無好相之文。各被一機，隨宜用之。
G104n2271_p0528a13║授菩薩戒師具德，如《梵網義寂疏》中略明。師具德者應依師受，若不爾者
G104n2271_p0528a14║則開自誓。　《梵網古迹記》云：「問：『自受功德劣耶？』答：『不爾。雖無現緣，心猛利
G104n2271_p0528a15║故。』」如《瑜伽師地論》卷五十三云：「自受從他（或自受或從師受），若等心受，
G104n2271_p0528a16║亦如是持，福德無別。」
G104n2271_p0528a17║二、釋隨分
G104n2271_p0528a18║隨分受者，唯受一、二戒等。　若五戒、八戒隨分受者，見《南山羯磨疏》。　今
G104n2271_p0528a19║約菩薩戒隨分受者，見《瓔珞本業經》、《梵網古迹記》及《菩薩戒本宗要》中。據
G104n2271_p0528a20║此經義，廣為勸讚。彼云。隨其受者意樂所堪，或受一戒或多，皆得成戒名
G104n2271_p0528a21║為菩薩。乃至唯受一戒，猶勝二乘一切功德。菩薩一戒為度一切，無一眾
G104n2271_p0528a22║生不荷恩故。　今文空白之處，應補寫受者名及隨分所受之戒名。
G104n2271_p0528b01║三、釋今文改易及具列三聚名
G104n2271_p0528b02║今文依瑜伽自誓受文稍有改易，因須適合隨分受故。　問：「今既隨分受
G104n2271_p0528b03║一、二戒，何以文中猶具列律儀戒、攝善法戒、饒益有情戒之三聚名耶？」
G104n2271_p0528b04║答：「《梵網賢首疏》云：『攝三聚戒者有二義：一、若從勝為論，各戒一一別配。二、
G104n2271_p0528b05║若通辨，每一戒中皆具三聚。謂於此不犯，律儀戒攝；修彼對治之行，攝善
G104n2271_p0528b06║法攝。以此二戒教他眾生令如自所作，即為攝眾生戒。』云云。」　今據疏中
G104n2271_p0528b07║第二通辨之義，雖受一戒，即三聚攝，亦無妨也。
G104n2271_p0528b08║附記　劉蓮星慧日居士請寫隨分自誓受菩薩戒文，將付影
G104n2271_p0528b09║印。為略析其疑義，未能詳盡耳。於時歲次鶉尾秋仲，居
G104n2271_p0528b10║茀林禪苑。