G104n2276_p0543a01║南山律苑雜錄（辛未五月）釋弘一
G104n2276_p0543a02║徵辨學律義八則
G104n2276_p0543a03║△問。我等受戒未能如法、將何以自解耶。若云受戒未能如法決定不得戒者、有
G104n2276_p0543a04║何明文作證耶。
G104n2276_p0543a05║答。今先解釋不得戒義。
G104n2276_p0543a06║　　　　　　　　　　　　　┌一結界成就（作法界）
G104n2276_p0543a07║　　　　　　　　　　　　　├二有能秉法僧（真實比丘）
G104n2276_p0543a08║　　得比丘戒緣（依羯磨錄）┼三僧數滿足（十人五人　戒淨解明）
G104n2276_p0543a09║　　　　　　　　　　　　　├四界內盡集和合（非別眾）
G104n2276_p0543a10║　　　　　　　　　　　　　├五有羯磨教法（如法誦作）
G104n2276_p0543a11║　　　　　　　　　　　　　└六資緣具足（三衣及鉢）
G104n2276_p0543a12║以上六緣、若闕一者、即不得戒。今則悉闕。故不得戒義可以決定無疑。
G104n2276_p0543a13║沙彌戒、於師授前、應在僧中作單白羯磨。故前五緣皆同。亦應判為不得。
G104n2276_p0543a14║△問。既知未能得比丘戒、應有何妥善之辦法耶。
G104n2276_p0543a15║答。今據拙見、擬定辦法、分為二事。
G104n2276_p0543a16║一勸令禮占察懺儀、求得比丘戒。　　藕益大師云。末世欲得淨戒、捨此占
G104n2276_p0543a17║察輪相之法、更無別途。　大師即依此法而得比丘戒也。
G104n2276_p0543a18║此事易知、今不詳述。
G104n2276_p0543a19║二於未得戒以前、為護法心、維持現狀不令斷絕、令已受而未得者學習比
G104n2276_p0543a20║丘律。　　此事頗有疑問。後之辨釋、皆約此也。
G104n2276_p0543a21║以上所言二事、第一為根本之辦法、第二為維持現狀之辦法。此二事應同時
G104n2276_p0543a22║並行、不可或闕。若唯有第二而無第一、則永遠無真實比丘出現。若唯有第一
G104n2276_p0543a23║而無第二、則過渡時代之現狀不能維持。故須二事同時並行、乃為宜也。
G104n2276_p0543b01║△問。非比丘、學比丘律。可有聖教作證耶。
G104n2276_p0543b02║將答此問、先須解釋非比丘三字。
G104n2276_p0543b03║　　　　　　　　┌一約沙彌（此非問者本意所在。）
G104n2276_p0543b04║　　　　　　　　├二約已受沙彌比丘戒而不如法不得戒者（問者本意在此。）
G104n2276_p0543b05║　　非比丘有三類┤　（以下答文、皆約比辨釋。）
G104n2276_p0543b06║　　　　　　　　│　（文中亦有時指前後二類者、為是兼明、非正意也。）
G104n2276_p0543b07║　　　　　　　　└三約未曾受沙彌比丘戒者
G104n2276_p0543b08║答。若欲覓求律中、有制未得戒者必須學比丘律之明文、乃不可能之事。
G104n2276_p0543b09║但可引文以證非比丘而學比丘律無有賊住之過失。又可引文以證已
G104n2276_p0543b10║受比丘戒而不如法不得戒之白衣、雖在僧中聞正式作羯磨者、亦不成
G104n2276_p0543b11║賊住。依此義判、已受而不如法不得戒之白衣或亦可以學比丘律、即在
G104n2276_p0543b12║僧中聞正式作羯磨者亦似無大礙也。
G104n2276_p0543b13║△問。前云、非比丘而學比丘律、無賊住過。有何文以為證耶。
G104n2276_p0543b14║答。靈芝律師資持記云。問。私習秉唱、未具忽聞。及未受前、曾披經律、因讀
G104n2276_p0543b15║羯磨了知言義。成障戒否。（即賊住）答。準前後文、並論僧中正作、詐竊成障。安
G104n2276_p0543b16║有讀文而成障戒。古來高僧、多有在俗先披大藏。今時信士、多亦如之。若
G104n2276_p0543b17║皆障戒、無乃太急。學者詳之。（以上原文）
G104n2276_p0543b18║又羯磨云。二者有人不得滿數應訶、謂若欲受大戒人。靈芝律師濟緣記
G104n2276_p0543b19║釋云。謂沙彌受戒、或曾披律、或復重來、曉達如非。旁無訶者、所為不輕、聽
G104n2276_p0543b20║自訶止。（以上原文）曾披律者、既可求受大戒、足證無有賊住過矣。
G104n2276_p0543b21║△問。前云、已受比丘戒而不如法不得戒之白衣、雖在僧中聞正式作羯磨
G104n2276_p0543b22║者亦不成賊住。此言尤足令人駭異。有何明文以為證耶。
G104n2276_p0544a01║答。羯磨云。三者不得滿數不得訶者、……白衣……。南山律祖疏云。前十三難、
G104n2276_p0544a02║有過障戒。此好白衣、受十具戒雖並心淨、不妨加法參差不成、仍本名故。（以上原文）
G104n2276_p0544a03║今案、我等已受戒而不如法不得戒者、即屬此類。雖於僧中聞作羯磨、亦僅判
G104n2276_p0544a04║為不得滿數不得訶。決不云成賊住難、以無詐竊心故。而云此好白衣也。
G104n2276_p0544a05║△問。已受而不得戒之白衣、若聞僧中正式作羯磨而無賊住難者。何以說戒羯
G104n2276_p0544a06║磨時遣沙彌出耶。
G104n2276_p0544a07║答。靈芝律師資持記云。說戒遣未具者、恐生輕易、不論障戒。且如大尼亦遣、豈
G104n2276_p0544a08║慮障戒耶。（以上原文）
G104n2276_p0544a09║△問。既不得沙彌比丘戒、不堪為人世福田、虛消信施、罪果難逃耶。
G104n2276_p0544a10║答。南山律祖行事鈔云。善見、檀越請比丘、沙彌雖未受具亦入比丘數。𣵀槃、乃
G104n2276_p0544a11║至未受十戒亦得受請。靈芝律師資持記釋云。論約法同、（沙彌）經聽形同。（出家優婆塞）
G104n2276_p0544a12║無非皆為解脫出家、即堪受供。（以上原文）故知不為解脫出家、雖是比丘、亦應云虛
G104n2276_p0544a13║消信施。若為解脫出家、雖優婆塞、亦堪為人世福田。
G104n2276_p0544a14║△問。當來真實比丘出現、如法傳戒、即皆成為真實比丘、不須復云維持現狀。當
G104n2276_p0544a15║其時、若有未受比丘戒者、仍可引據前例而先學比丘律耶。
G104n2276_p0544a16║答。前文曾云、為護法心、維持現狀不令斷絕、令已受而未得者學習比丘律。因
G104n2276_p0544a17║引諸文曲為證明。余蓋欲於過渡時代、勉強維持、冀延一線之傳也。若當來皆
G104n2276_p0544a18║成真實比丘、不須復云維持現狀。即應依通途軌則、慎重其事。凡有未受比丘
G104n2276_p0544a19║戒者、不須令其輒學律也。豈唯當來。即以現在而論、若未經受戒者、亦不須學
G104n2276_p0544a20║唯有已受戒而不如法不得戒者、乃可令其學律。若如是者、庶幾無大過乎。
G104n2276_p0544b01║問答十章
G104n2276_p0544b02║問。近世諸叢林傳戒之時、皆令熟讀毗尼日用切要、（俗稱為五十三咒）
G104n2276_p0544b03║未審可否。
G104n2276_p0544b04║答。藕益大師曾有文解釋此義、今略錄之。文云。既預比丘之列、當以律學為
G104n2276_p0544b05║先。今之願偈、（即當願眾生等）本出華嚴。種種真言、皆屬密部。論法門雖
G104n2276_p0544b06║不可思議、約修證則各有本宗。收之則全是、若一偈、若一句、若一字、皆為道
G104n2276_p0544b07║種。揀之則全非、律不律、顯不顯、密不密、僅成散善。此正法所以漸衰、而未運
G104n2276_p0544b08║所以不振有志之士、不若專精戒律、辦比丘之本職也。（以上大師之說）
G104n2276_p0544b09║十誦。諸比丘廢學毗尼、便讀誦修多羅阿毗曇。世尊種種訶責、乃至由
G104n2276_p0544b10║有毗尼佛法住世等。多有上座長老比丘學律。
G104n2276_p0544b11║問。百丈清規、頗與戒律相似。今學律者、亦宜參閱否。
G104n2276_p0544b12║答。百丈於唐時編纂此書。其後屢經他人增刪。至元朝改變尤多、本來面目、
G104n2276_p0544b13║殆不可見。故蓮池藕益大師力詆斥之。蓮池大師之說、今未及檢錄。唯錄藕
G104n2276_p0544b14║益大師之說如下。文云、正法滅壞、全由律學不明。百丈清規、久失原作本意。
G104n2276_p0544b15║並是元朝流俗僧官住持、杜撰增飾。文理不通。今人有奉行者、皆因未諳律
G104n2276_p0544b16║學故也。又云、非佛所制、便名非法、如元朝附會百丈清規等。又云、百丈清規、
G104n2276_p0544b17║元朝世諦住持穿鑿、尤為可恥。（以上皆大師之說）案律宗諸書、浩如烟海。吾人盡形
G104n2276_p0544b18║學之、尚苦力有未及。即百丈原本今仍存在、亦可不須閱覽。況偽本乎。今宜
G104n2276_p0544b19║以蓮池藕益諸大師之言、傳示道侶可也。
G104n2276_p0544b20║問。今世俗眾、乞師證明受歸依者。輒稱歸依某師。未知是否。
G104n2276_p0544b21║答。不然。以所歸依者為僧伽、非唯歸依某師一人故。藕益大師云。歸依僧者、
G104n2276_p0545a01║則一切僧皆我師也。今世俗士、擇一名德比丘禮事之、竊竊然矜曰、吾為某知
G104n2276_p0545a02║識某法師門人也。彼知識法師者、亦竊竊然矜曰、彼某居士某宰官歸依於我
G104n2276_p0545a03║者也。噫、果若此、則應曰、歸依佛歸依法結交一大德可也。可云歸依僧也與哉。
G104n2276_p0545a04║問。近世弘律者、皆宗蓮池大師沙彌律儀要略。未知善否。
G104n2276_p0545a05║答。沙彌戒法註釋之書、以藕益大師所著沙彌十戒威儀錄要、最為完善。此書
G104n2276_p0545a06║揚州刻板、共為一冊、標名曰沙彌十法并威儀。價金僅洋一角餘。若與初學之
G104n2276_p0545a07║人講解沙彌律者、宜用此書也。蓮池大師為淨宗大德、律學非其所長。所著律
G104n2276_p0545a08║儀要略中、多以己意判斷、不宗律藏。故藕益大師云、蓮池大師專弘淨土、而於
G104n2276_p0545a09║律學稍疏。（見梵網合註緣起中。今未檢原書、略述其大意如此。）又云、律儀要略頗有斟酌、堪逗時機、而開
G104n2276_p0545a10║遮輕重懺悔之法尚未申明。以此諸文證之、是書雖可導俗、似猶未盡善也。
G104n2276_p0545a11║問。沙彌戒第十、不捉持金銀、今人應依何方法、乃能不犯此戒。
G104n2276_p0545a12║答。根本有部律攝云。比丘若得金銀等物、應覓俗眾為淨施主、即作施主物想
G104n2276_p0545a13║捉持無犯。雖與施主相去甚遠、若以後再得金銀等、應遙作施主物心而持之。
G104n2276_p0545a14║乃至施主命存以來、並皆無犯。若無施主可得者、應持金銀等物對一比丘作
G104n2276_p0545a15║如是說、大德存念、我比丘某甲得此不淨財、當持此不淨財換取淨財。三說已。
G104n2276_p0545a16║應自持舉、或令人持舉。皆無犯也。（以上錄律攝大意、非全文也。）
G104n2276_p0545a17║問。今世傳戒、皆聚集數百人、并以一月為期。是佛制否。
G104n2276_p0545a18║答。佛世、凡受戒者、由剃髮和尚為請九僧、即可授之。是一人別受也。此土唐代
G104n2276_p0545a19║雖有多人共受者、亦止一二十人耳。至於近代、唯欲熱鬧門庭、遂乃聚集多眾。
G104n2276_p0545a20║故藕益大師嘗斥之云。隨時皆可入道、何須臘八及四月八難緣方許三人、豈
G104n2276_p0545a21║容多眾至百千眾也。　　至於受戒之時、不足半日即可授了、何須多日。且近
G104n2276_p0545b01║代一月聚集多眾者、亦祇令受戒者、助作水陸經懺及其他佛事等、終日忙迫、
G104n2276_p0545b02║罕有餘暇。受戒之事、了無關係。斯更不忍言矣。故受戒決不須多日。所最要者、
G104n2276_p0545b03║和尚於受前受後、應負教導之責耳。　　唐義淨三藏云。豈有欲受之時、非常
G104n2276_p0545b04║勞倦。亦既得已、戒不關懷。不誦戒經、不披律典。虛霑法伍、自損損他。若此之流、
G104n2276_p0545b05║成滅法者。藕益大師云。夫比丘戒者、乃是出世宏規、僧寶由斯建立。貴在受後
G104n2276_p0545b06║修學行持、非可僅以登壇塞責而已。是故誘誨獎勸宜在事先、研究討明功須
G104n2276_p0545b07║五夏。而後代師匠、多事美觀。遂以平時開導之法、混入登壇秉授之次。又受時
G104n2276_p0545b08║雖似殷重、受後便謂畢功。顛倒差訛、莫此為甚。　　　　　菩薩戒　另受
G104n2276_p0545b09║問。今世傳戒、有戒元戒魁等名。未知何解。
G104n2276_p0545b10║答。此於受戒之前、令受戒者出資獲得。與清季時、捐納功名無異。非因戒德優
G104n2276_p0545b11║劣而分也。此為陋習、最宜革除。
G104n2276_p0545b12║問。末世授戒、未能如法、決不得戒。未識更依何方便、而能獲得比丘戒耶。
G104n2276_p0545b13║答。藕益大師云、末世欲得淨戒、捨此占察輪相之法、更無別途。蓋指依地藏菩
G104n2276_p0545b14║薩占察善惡業報經所立之占察懺法而言也。案占察經云。（先示懺法大略）未來世諸
G104n2276_p0545b15║眾生等、欲求出家、及已出家、若不能得善好戒師及清淨僧眾、其心疑惑、不得
G104n2276_p0545b16║如法受於禁戒者。但能學發無上道心。亦令身口意得清淨已。（禮懺七日之後。每晨以身口意三輪三
G104n2276_p0545b17║擲、皆純善者、即名得清淨相。）其未出家者、應當剃髮、被服法衣。仰告十方諸佛菩薩、請為師
G104n2276_p0545b18║證。一心立願稱辯戒相。先說菩薩十根本重戒。次當總舉菩薩律儀三種戒聚、
G104n2276_p0545b19║所謂攝律儀戒、（五八十具等）攝善法戒、攝化眾生戒。自誓受之。則名具獲波羅提木
G104n2276_p0545b20║叉出家之戒。名為比丘比丘尼。（以上經文）故藕益大師於三十五歲退為沙彌、遂專
G104n2276_p0545b21║心禮占察懺法。至四十七歲正月初一日乃獲清淨輪相、得比丘戒。
G104n2276_p0546a01║　　　　　┌約有戒論　退為出家優婆塞　成時性旦并受長期八戒
G104n2276_p0546a02║　　　已前┤
G104n2276_p0546a03║　　　　　└約無戒論　自誓受三歸五戒　長期八戒　菩薩戒少分
G104n2276_p0546a04║授比丘戒緣第四心境相應
G104n2276_p0546a05║或心不當境、或境不稱心、或心境俱不相應。並非法故。
G104n2276_p0546a06║問。若已破四重戒者、猶得再受比丘戒耶。
G104n2276_p0546a07║答。在家之人、或破五戒八戒中四重。出家之人、或破沙彌沙彌尼式叉摩那比丘
G104n2276_p0546a08║比丘尼戒中四重。並名邊罪。若依小乘律、不得重受。若依梵網經、雖通懺悔、須以
G104n2276_p0546a09║得見相好為期。今依占察經懺法、則以得清淨輪相為期也。占察經云。未來之時。
G104n2276_p0546a10║若在家若出家諸眾生等、欲求受清淨妙戒、而先已作增上重罪、（即是邊罪）
G104n2276_p0546a11║不得受者。亦當如上修懺悔法。令其至心、得身口意善相已、即應可受。
G104n2276_p0546a12║問。古代禪宗大德、居山之時、則以三條篾、一把鋤、為清淨自活。領眾之時、又以一
G104n2276_p0546a13║日不作一日不食為清規。皆與律制相背。是何故耶。
G104n2276_p0546a14║答。古代禪宗大德、嚴淨毗尼宏範三界者、如遠公智者等是也。其次、則捨微細戒、
G104n2276_p0546a15║唯護四重。但決不敢自稱比丘、不敢輕視律學。唯自愧未能兼修、以為慚德耳。昔
G104n2276_p0546a16║有人、問壽昌禪師云。佛制、比丘不得掘地、損傷草木。今何自耕自種。答云。我輩祇
G104n2276_p0546a17║是悟得佛心、堪傳祖意。指示當機、令識心性耳。若以正法格之、僅可稱剃髮居士。
G104n2276_p0546a18║何、敢當比丘之名也。又問、設令今時有能如法行持比丘事者、師將何以視之。答
G104n2276_p0546a19║云。設使果有此人、當敬如佛、待以師禮。我輩非不為也、實未能也。　又紫栢大師
G104n2276_p0546a20║生平一粥一飯、別無雜食。脇不著席四十餘年。猶以未能持微細戒、故終不敢為
G104n2276_p0546a21║人授沙彌戒及比丘戒。必不得已則授五戒法耳。嗟乎。從上諸祖、敬視律學如此、
G104n2276_p0546a22║豈敢輕之。若輕律者、定屬邪見、非真實宗匠也。（以上依藕益大師文挈錄）
G104n2276_p0546a23║上列十章、未依次第。又以匆促撰錄、或有文義未妥之處、俟後修正可也。
G104n2276_p0546b01║占察法
G104n2276_p0546b02║木輪相【圖】共十九輪
G104n2276_p0546b03║　　　　　　　┌一　能示宿世所作善惡業種差別。（但觀善惡種子有無。）
G104n2276_p0546b04║輪相有三種差別┼二　觀善惡業力強弱。
G104n2276_p0546b05║　　　　　　　└三　徧示三世受報差別。
G104n2276_p0546b06║一　共十輪。書十善十惡之名。　　一面書善、一面書惡、令使相對。則餘兩
G104n2276_p0546b07║面皆空。故使善惡有現有不現也。【圖】
G104n2276_p0546b08║二　【圖】
G104n2276_p0546b09║三　【圖】
G104n2276_p0546b10║　　　　　　　┌初輪念相應否（二皆有、不再擲。或再擲。）
G104n2276_p0546b11║　　占時用初二┤
G104n2276_p0546b12║　　　　　　　└次輪（唯取前相應者問。不符再擲。）
G104n2276_p0546b13║　　　┌菩薩戒　自誓受、依瑜伽羯磨。（先羯磨後戒相）
G104n2276_p0546b14║　　　└比丘及比丘尼戒　　羯磨同上。△（菩薩一比丘二）
G104n2276_p0546b15║　　　　　　　　　　：
G104n2276_p0546b16║　　　　　　　　　　└…年未滿（似亦應依前羯磨受）
G104n2276_p0546b17║　　　　　　　　　　　　：
G104n2276_p0546b18║　　　　　　　　　　　　年滿時（仍依前羯磨受）
G104n2276_p0546b19║行法　　（增加）
G104n2276_p0546b20║　第一、先灑淨（楞嚴咒繞壇）
G104n2276_p0546b21║　禮懺七日後擲三業（最好用九個閉目三擲後再看）
G104n2276_p0547a01║普勸出家人常應受八戒文
G104n2276_p0547a02║八戒正為在家二眾而制。但出家五眾亦可受之。如藥師經謂、苾芻苾芻尼（即是比丘比丘尼）等有
G104n2276_p0547a03║能受持八分齋戒求生極樂世界而未定者、若聞藥師名號、臨命終時有八菩薩乘神通來
G104n2276_p0547a04║示其道路、即於彼界種種雜色眾寶華中自然化生。以此經文證之、可知出家之人亦應受
G104n2276_p0547a05║持八戒雖八戒戒相、於比丘戒或沙彌戒中已具。今為令功德增上、故不妨再受八戒也。
G104n2276_p0547a06║八戒通大小乘。小乘者、如成實論等。大乘者、即菩薩八戒、如文殊問經及八種長養功德經
G104n2276_p0547a07║（此經余已書寫、佛學書局流通。）所明。吾等既已受菩薩戒、今受八戒亦即是大乘八戒也。
G104n2276_p0547a08║受八戒之時日、或每月六齋日受、或每日（長期）受。悉可隨意。
G104n2276_p0547a09║若長期受者、或每日晨起受一次、（限於一日夜）或數日數月而總受之。（例如欲連續受一月者。於第一日晨朝發心受時、陳明一月。
G104n2276_p0547a10║則此一月限內皆有效、不須再受。）悉可隨意。
G104n2276_p0547a11║受八戒時、可以在佛像前自誓受。
G104n2276_p0547a12║受時、限於晨朝。或因事須延至日午前後乃受者、必須於晨朝心念、決定今日受八戒。如此
G104n2276_p0547a13║作意、雖延時緩受無妨也。
G104n2276_p0547a14║受戒之文或依隨機羯磨所載、或依八種長養功德經文。悉可隨意。
G104n2276_p0547a15║若依隨機羯磨文而自誓受者、應略刪改。如淨行優婆塞、應改為淨行菩薩、或改為淨行出
G104n2276_p0547a16║家優婆塞。又如說戒相文中、每條有『能持不答言』五字皆刪去。（因自誓受故）又離高勝牀上
G104n2276_p0547a17║坐、今以因緣不具未能十分如法、（牀足太高）於此條戒相說畢、下文『能持』二字不說、可改為
G104n2276_p0547a18║『離高勝牀上坐今僅能隨分受持、作倡伎樂故往觀聽能持。』又受畢發願之文、可以改
G104n2276_p0547a19║為願我臨欲命終時四偈、及我此普賢殊勝行一偈。或有人欲用原文者、亦善。
G104n2276_p0547a20║受持八戒之受法詳解併其功德、廣如羯磨疏記及行事鈔記等所明。自披尋之。
G104n2276_p0547a21║大藏經會謹案、佛學書局影印大師所書受八關齋戒法、茲照錄如下。
G104n2276_p0547b01║＊受八關齋戒法（依佛說八種長養功德經錄出）
G104n2276_p0547b02║歸命一切佛。惟願一切佛菩薩眾攝受於我。
G104n2276_p0547b03║我今歸命勝菩提、最上清淨佛法眾。我發廣大菩提心、
G104n2276_p0547b04║自他利益皆成就。懺除一切不善業、隨喜無邊功德蘊。
G104n2276_p0547b05║先當不食一日中、（案即一日夜中過午不食）後修八種功德法。（已上三說）
G104n2276_p0547b06║我名某甲。惟願阿闍梨攝受於我。我從今時發淨信心、乃至坐菩
G104n2276_p0547b07║提場成等正覺、誓歸依佛二足勝尊、誓歸依法離欲勝尊、誓歸依
G104n2276_p0547b08║僧調伏勝尊。如是三寶是所歸趣。（已上三說）
G104n2276_p0547b09║我某甲淨信優婆塞。（案受八戒者、正屬在家二眾。亦兼通於出家諸眾、如藥師經中所明。此文且據在家者言、故云優婆塞。
G104n2276_p0547b10║若出家者、隨宜稱之。）惟願阿闍梨憶持護念。我從今日今時發起淨心、乃至
G104n2276_p0547b11║過是夜分、訖於明旦日初出時、於其中間奉持八戒。所謂一不殺
G104n2276_p0547b12║生、二不偷盜、三不非梵行、四不妄語、五不飲酒、六不非時食、七不
G104n2276_p0547b13║華鬘莊嚴其身及歌舞戲等、八不坐臥高廣大牀。我今捨離如是
G104n2276_p0547b14║等事。誓願不捨清淨禁戒八種功德。（已上三說）
G104n2276_p0547b15║我持戒行莊嚴其心、令心喜悅。廣修一切相應勝行。求成佛果、究
G104n2276_p0547b16║竟圓滿。（一說又誦伽陀頌曰）
G104n2276_p0547b17║我發無二最上心、為諸眾生不請友。勝菩提行善所行、
G104n2276_p0547b18║成佛世間廣利益。願我乘是善業故、此世不久成正覺。
G104n2276_p0547b19║說法饒益於世間、解脫眾生三有苦。
G104n2276_p0547b20║歲次壽星　沙門善夢敬書時居豐州靈應山中
G104n2276_p0547b21║＊雜錄原稿無、隨宜編入。下＊準此。
G104n2276_p0548a01║南山三大部靈芝記註釋現存本　（佚失不傳者不錄）
G104n2276_p0548a02║
G104n2276_p0548a03║資持記┬資行鈔（二十八卷）日本照遠撰　（南普陀寺及湛山寺藏　大正大藏經第六十二卷刊本　日本唐招提寺藏寫本）
G104n2276_p0548a04║　　　├講要（七卷）日本良秀述　（日本大谷大學藏寫本）
G104n2276_p0548a05║　　　├通（八卷）　（同）
G104n2276_p0548a06║　　　├通考（十卷）　（同）
G104n2276_p0548a07║　　　├序解並五例講義（一卷）宋則安述　續藏經刊本（南普陀寺藏）
G104n2276_p0548a08║　　　├通釋（二十卷）　日本古寫本（南山律苑藏）
G104n2276_p0548a09║　　　└濟覽（二十六卷）　日本古寫本（彼邦今失傳　南山律苑藏）
G104n2276_p0548a10║行宗記─警意鈔（二十二卷今殘缺）　日本照遠述　（日本東大寺藏殘本十六卷　日本大谷大學藏殘寫本五卷）
G104n2276_p0548a11║濟緣記─顯緣鈔（四十一卷）　日本照遠述　（日本東大寺藏刊本）
G104n2276_p0548a12║──────────────────────────────
G104n2276_p0548a13║續藏經
G104n2276_p0548a14║△第五十九套
G104n2276_p0548a15║　第三冊　梵網義疏智者。　刪補、明曠。　疏註、（宋與咸加註　續第四冊）
G104n2276_p0548a16║　第五冊　梵網經記、唐傳奧。
G104n2276_p0548a17║△第六十套
G104n2276_p0548a18║　第一冊　賢首疏。　義寂疏。　第二冊　勝莊述記。　知周疏。（殘）　太賢宗要。
G104n2276_p0548a19║　第三冊　太賢古迹記。　法銑疏。（殘）　宋慧因註。
G104n2276_p0548a20║△第六十一套
G104n2276_p0548a21║　第三冊　元曉菩薩戒本持犯要記。
G104n2276_p0548b01║△第六十二套
G104n2276_p0548b02║　第一冊　四分比丘戒本疏、唐定賓。　同含註戒本、唐道宣。
G104n2276_p0548b03║　　　　　同戒本疏發揮記、宋允堪。（卷三）
G104n2276_p0548b04║△第六十三套
G104n2276_p0548b05║　第一冊　釋四分戒本序、宋道言。
G104n2276_p0548b06║△第六十四套
G104n2276_p0548b07║　第一冊　四分律比丘尼鈔、（六卷、）　道宣。　第二冊　業疏正源記、宋允堪。
G104n2276_p0548b08║△第六十五套
G104n2276_p0548b09║　第一冊　羯磨序解、宋則安。
G104n2276_p0548b10║　第三冊、四冊、五冊。　四分律疏、唐法礪。
G104n2276_p0548b11║△第六十六套
G104n2276_p0548b12║　第一冊、二冊、三冊。　同上、飾宗義記、唐定賓。
G104n2276_p0548b13║　第四冊、五冊。─┬─四分律疏、（唐智首。卷九）　四分律開宗記、唐懷素。
G104n2276_p0548b14║△第六十七套　　　│
G104n2276_p0548b15║　第一冊─────┘
G104n2276_p0548b16║　第二冊、三冊、四冊、五冊。─┬─行事鈔批、（二十八卷、）唐大覺。
G104n2276_p0548b17║△第六十八套　　　　　　　　　│
G104n2276_p0548b18║　　　┌───────────┘
G104n2276_p0548b19║　第一冊
G104n2276_p0548b20║　　　└───────────┐
G104n2276_p0548b21║　第二冊、三冊、四冊、五冊。─┴─行事鈔簡正記、（十七卷、）　後唐景霄。
G104n2276_p0548b22║△第九十四套
G104n2276_p0548b23║　第二冊、三冊、四冊。　𣵀槃經集解、梁寶亮等。
G104n2276_p0549a01║△第九十五套
G104n2276_p0549a02║　第二冊　梵網戒本私記、元曉。（卷上）　四分律搜玄錄、（殘）唐志鴻。
G104n2276_p0549a03║　第三冊　義鈔輔要記、允堪。　第五冊　略授三歸五八戒、並菩薩戒。唐澄照。
G104n2276_p0549a04║　（第二編）
G104n2276_p0549a05║△第十一套
G104n2276_p0549a06║　第一冊　律苑事規、元省悟。
G104n2276_p0549a07║大正新修大藏經
G104n2276_p0549a08║○第四十卷　律疏部全　（行事鈔等）　　論疏部一
G104n2276_p0549a09║　第四十五卷　諸宗部二　（誡觀法等）
G104n2276_p0549a10║　第六十二卷　續律疏部全　（梵網開題　同戒本疏日珠鈔　資行鈔）
G104n2276_p0549a11║　第七十四卷　續諸宗部五　（律宗綱要等）
G104n2276_p0549a12║　第八十五卷　古逸部　疑似部
G104n2276_p0549a13║──────────────────────────────
G104n2276_p0549a14║　　　　　　　　┌行事鈔
G104n2276_p0549a15║　　　　┌三大部┼戒本疏
G104n2276_p0549a16║＊南山律┤　　　└羯磨疏
G104n2276_p0549a17║　　　　│　　　┌拾毗尼義鈔
G104n2276_p0549a18║　　　　└二小部┤
G104n2276_p0549a19║　　　　　　　　└比丘尼鈔
G104n2276_p0549a20║──────────────────────────────
G104n2276_p0549a21║開非時食　（沙彌十戒儀則經。）
G104n2276_p0549a22║自誓受戒　（瓔珞、梵網、占察、大毗婆沙論第百二十四、地論第四十
G104n2276_p0549a23║一、俱舍論第十四、順正理論第三十七、阿毗達磨藏顯宗
G104n2276_p0549a24║論第十九、大乘法苑義林章第三末。）
G104n2276_p0549b01║越毗尼罪　（唯泛稱違律之罪、不指罪名。此語散見僧祇律、非無
G104n2276_p0549b02║重輕之別。如第三、以盜心觸七日藥云云。）
G104n2276_p0549b03║近事律儀　（別解脫律儀之一。於諸善法親近承事、故曰近事。能
G104n2276_p0549b04║防身語、故名律儀。有部必受五戒方名。經部等但三
G104n2276_p0549b05║歸。）
G104n2276_p0549b06║近住律儀　（八戒。別解脫律儀之一。近阿羅漢住、故云近住。）
G104n2276_p0549b07║──────────────────────────────
G104n2276_p0549b08║略誦四分戒菩薩戒法＊釋弘一
G104n2276_p0549b09║依南山律主行事鈔、盛夏嚴冬應略說戒。
G104n2276_p0549b10║四分戒本
G104n2276_p0549b11║二不定誦畢、（續云）諸大德、是三十尼薩耆波逸提法、僧常聞。諸大德、是九十波
G104n2276_p0549b12║逸提法、僧常聞。諸大德、是眾學法、僧常聞。諸大德、是七滅諍法、僧常聞。以下
G104n2276_p0549b13║即接（第三十九頁第三行下半行）此是佛所說戒經云云。
G104n2276_p0549b14║菩薩戒本
G104n2276_p0549b15║十重戒誦畢、至八萬威儀品當廣明。（續云）諸大德、以下四十八輕戒、諸大德常
G104n2276_p0549b16║聞。以下即接云（第四十二頁後半頁）諸佛子是四十八輕云云。
G104n2276_p0550a01║敬三寶＊癸酉閏五月五日在泉州大開元寺講　　　弘一律師
G104n2276_p0550a02║三寶者、佛法僧也。其義甚廣、今惟舉其少分之義耳。
G104n2276_p0550a03║今言佛者、且約佛像而言、如木石等所雕塑及紙畫者也。
G104n2276_p0550a04║今言法者、且約經律論等書冊而言、或印刷或書寫也。
G104n2276_p0550a05║今言僧者、且約當世凡夫僧而言、因菩薩羅漢等附入敬佛門也。
G104n2276_p0550a06║第一　敬佛　（略舉常人所應注意者數條）
G104n2276_p0550a07║禮佛時宜洗手漱口、至誠恭敬、緩緩而拜、不可急忙、寧可少拜、不可草率。佛几清潔、供
G104n2276_p0550a08║香端直、供佛之物、以烹調精美、人所能食者為宜。今多以食物之原料、及罐頭而供佛
G104n2276_p0550a09║者、殊為不敬、藕益大師大悲咒行法中曾痛斥之。又供佛宜在午前、不宜過午也。供水
G104n2276_p0550a10║果亦宜午前。供水宜捧奉式、供花、花瓶水宜常換。
G104n2276_p0550a11║紙畫之佛像、不可僅以綾裱、恐染蠅糞等穢物也。（少蠅者或可）宜裝入玻璃鏡中。
G104n2276_p0550a12║木石等雕塑者、小者應入玻璃龕中、大者應作寶蓋罩之、並須常拂拭像上之塵土。
G104n2276_p0550a13║凡大殿及供佛之室中、皆不宜踞坐笑談、如對於國王大臣乃至賓客之前尚應恭敬、
G104n2276_p0550a14║慎護威儀、況對佛像耶。不可佛前曬衣服、宜偏側。不得在殿前用夜壺水澆花。若臥室
G104n2276_p0550a15║中供佛像者、眠時應以淨布遮障。
G104n2276_p0550a16║第二　敬法　（略舉常人所應注意者數條）
G104n2276_p0550a17║讀經之時、必須洗手漱口拭几、衣服整齊、威儀嚴肅、與禮佛時無異。藕益大師云。展卷
G104n2276_p0550a18║如對活佛、收卷如在目前、千徧萬徧、寤寐不忘、如是乃能獲讀經之實益也。
G104n2276_p0550a19║對於經典應十分恭敬護持、萬不可令其污損。又翻篇時宜以指腹輕輕翻之、不可以
G104n2276_p0550a20║指爪劃、又不應折角、若欲記誌、以紙片夾入可也。
G104n2276_p0550a21║若經典殘缺者亦不可燒。臥室中几上置經典者、眠時應以淨布蓋之。
G104n2276_p0550b01║　　　　　　　　　┌禮佛　多少不拘。
G104n2276_p0550b02║　　　　　　　　　├讚佛　（經偈或天上天下無如佛等、阿彌陀佛身金色等。爐香乍爇、不是讚佛。）
G104n2276_p0550b03║　附每日誦經時儀式┼供養　願此香華雲等。
G104n2276_p0550b04║　　　　　　　　　├讀經
G104n2276_p0550b05║　　　　　　　　　└迴向　不拘。或用我此普賢殊勝行等。
G104n2276_p0550b06║第三　敬僧　（略舉常人所應注意者數條）
G104n2276_p0550b07║凡剃髮披袈裟者、皆是釋迦佛子、在家人見之、應一例生恭敬心、不可
G104n2276_p0550b08║分別持戒破戒。
G104n2276_p0550b09║若皈依三寶時、禮一出家人為師而作證明者、不可妄云皈依某人、因
G104n2276_p0550b10║所皈依者為僧、非皈依某一人、應於一切僧眾、若賢若愚、生平等心、至
G104n2276_p0550b11║誠恭敬、尊之為師、自稱弟子。則與皈依僧伽之義、乃符合矣。
G104n2276_p0550b12║供養僧者亦爾。不可專供有德者、應於一切僧生平等心、普徧供之、乃
G104n2276_p0550b13║可獲極大之功德也。專贈一人功德小、供眾者功德大。
G104n2276_p0550b14║出家人若有過失、在家人聞之、萬不可輕言。此為佛所痛誡者、最宜慎
G104n2276_p0550b15║之。
G104n2276_p0550b16║以上已略言敬三寶義竟。茲附有告者、廈門泉州神廟甚多、在家人敬
G104n2276_p0550b17║神、每用猪雞等物。豈知神皆好善而惡殺、今殺猪雞等物而供神、神不
G104n2276_p0550b18║受享、又安能降福而消災耶。惟願自今以後、痛革此種習慣、凡敬神時、
G104n2276_p0550b19║亦一例改用素食、則至善矣。
G104n2276_p0551a01║行事鈔資持記隨講別錄　（甲戌二月十一日始錄）
G104n2276_p0551a02║　　　　　　　　　　　　　　　　　　　┌上卷眾行
G104n2276_p0551a03║　　　　　　　　　　　　　　┌古傳──┼中卷自行
G104n2276_p0551a04║　　　　　　　　　　　　　　│　　　　└下卷共行
G104n2276_p0551a05║　　　　　　　　　　　　　　│　　　　　　　　　　┌（上卷下卷）　對事造修名作持行
G104n2276_p0551a06║△行事鈔一部、分為上中下三卷┤　　　　┌初約止作判┤
G104n2276_p0551a07║┌───────────┐　│　　　　│　　　　　└中卷守戒離過名止持行
G104n2276_p0551a08║│上卷　津刻鈔記會本　　│　│　　　　│　　　　　┌上卷僧務名眾行
G104n2276_p0551a09║│　　　第二冊至七冊上半│　└靈芝義判┼二約眾別判┤
G104n2276_p0551a10║│中卷　第七冊下半　　　│　　　　　　│　　　　　└（中卷下卷）　自修名別行
G104n2276_p0551a11║│　　　至第十五冊上半　│　　　　　　│　　　　　┌（上卷中卷）　各局故純
G104n2276_p0551a12║│下卷　第十五冊下半　　│　　　　　　└三約純雜判┤
G104n2276_p0551a13║│　　　至第二十冊　　　│　　　　　　　　　　　　└下卷隨機故雜
G104n2276_p0551a14║└───────────┘　　　且據大途、如上所判。至論互相投寄、不無相兼。
G104n2276_p0551a15║△上卷標宗顯德篇第一標宗者、即文中所列戒法戒體戒行戒相也。顯德者、廣引聖教、贊述戒功也。（羯磨第十篇後半明教詮相文、多与此同。）
G104n2276_p0551a16║集僧通局篇第二集僧謂作相軌度、通局謂約界用人。此與羯磨第一篇成法十緣中、三集僧方法、四僧集約界、相同。
G104n2276_p0551a17║足數眾相篇第三與十緣中、六簡眾是非大同。別眾法附、與五應法和合同。
G104n2276_p0551a18║受欲是非篇第四與十緣中、七說欲清淨同。
G104n2276_p0551a19║通辨羯磨篇第五此篇總明緣法是非成敗、望下諸篇隨事各別故云通辨。此與羯磨第一篇大同。
G104n2276_p0551a20║結界方法篇第六與羯磨第二篇中、僧界結解法同。
G104n2276_p0551a21║僧網大綱篇第七
G104n2276_p0551a22║受戒緣集篇第八與羯磨第三篇中、比丘受戒法同。六念法附、與第十篇中六念法同。
G104n2276_p0551a23║師資相攝篇第九與羯磨第三篇中、請依止師法。及第十篇中、訶責弟子法、弟子辭和尚白謝法。同。
G104n2276_p0551a24║說戒正儀篇第十與羯磨第五篇同。
G104n2276_p0551a25║安居策修篇第十一與羯磨第六篇同。
G104n2276_p0551a26║白恣宗要篇第十二與羯磨第七篇同。
G104n2276_p0551b01║　中卷篇聚名報篇第十三與戒本疏中大同。
G104n2276_p0551b02║隨戒釋相篇第十四與戒本同。
G104n2276_p0551b03║持犯方軌篇第十五與戒本疏中大同。
G104n2276_p0551b04║懺六聚法篇第十六與羯磨第九篇同。
G104n2276_p0551b05║　下卷二衣總別篇第十七與羯磨第四篇中、衣法、尼師壇法、說淨法、同。又與羯磨第二篇中衣界、及第八篇、同。
G104n2276_p0551b06║四藥受淨篇第十八與羯磨第四篇中、藥法同。又與羯磨第二篇中、食界同。
G104n2276_p0551b07║鉢器制聽篇第十九與羯磨第四篇中、鉢法同。
G104n2276_p0551b08║對施興治篇第二十
G104n2276_p0551b09║頭陀行儀篇第二十一
G104n2276_p0551b10║僧像致敬篇第二十二
G104n2276_p0551b11║訃請設則篇第二十三
G104n2276_p0551b12║導俗化方篇第二十四與羯磨第三篇中、受三歸五八戒法同
G104n2276_p0551b13║主客相待篇第二十五
G104n2276_p0551b14║瞻病送終篇第二十六
G104n2276_p0551b15║諸雜要行篇第二十七
G104n2276_p0551b16║沙彌別法篇第二十八與羯磨第三篇中、沙彌法同。
G104n2276_p0551b17║尼眾別行篇第二十九與羯磨第三篇中、尼法同。又與羯磨第五篇中尼法、及第七篇中尼法。同
G104n2276_p0551b18║諸部別行篇第三十
G104n2276_p0552a01║△略釋題目
G104n2276_p0552a02║四分律刪繁補闕行事鈔資持記　四分律即律題、刪繁補闕行事鈔
G104n2276_p0552a03║即鈔題、資持記即記題。上十字為所解本文、下三字即能解之記。
G104n2276_p0552a04║四分律、如常釋。刪補者、示異古也。行事者、行以運載為
G104n2276_p0552a05║義、事即對理彰名。然事通善惡、此唯善事、又局戒善也。
G104n2276_p0552a06║鈔有二義、一採摘、二包攝也。資持者、資以助發為義、持
G104n2276_p0552a07║即對犯彰名也。
G104n2276_p0552a08║
G104n2276_p0552a09║
G104n2276_p0552a10║
G104n2276_p0552a11║
G104n2276_p0552a12║
G104n2276_p0552a13║
G104n2276_p0552b01║四分成宗　　　　　　（多）
G104n2276_p0552b02║　意業結罪┬一方便罪┬重罪有三┬初遠方便　起婬意
G104n2276_p0552b03║　　　　　│　　　　│　　　　├二次方便　動身、未到前境。
G104n2276_p0552b04║　　　　　│　　　　│　　　　└三近方便　到前境、未入。
G104n2276_p0552b05║　　　　　│　　　　└輕罪有二┬初遠方便
G104n2276_p0552b06║　　　　　│（極少、見廣律中）└二近方便（合次近為一）
G104n2276_p0552b07║　　　　　└二果頭罪　如默妄等。
G104n2276_p0552b08║　大乘──┬地上──皆約意業結正罪、如古迹記。
G104n2276_p0552b09║　　　　　└凡夫──且約梵網十重戒中、唯八慳九瞋之正罪屬於意業。
G104n2276_p0552b10║　　　　　　　　　　此外八條戒、皆身口犯、以意業為遠方便。
G104n2276_p0552b11║若就大乘八戒言、皆約身口結正罪、意業唯是方便。
G104n2276_p0552b12║──────────────────────────────
G104n2276_p0552b13║依長養功德經或四分隨機羯磨受八戒者之區別
G104n2276_p0552b14║　┌受時─┬教宗不同─┬─四分（小）
G104n2276_p0552b15║　│　　　│　　　　　└─長養（大）
G104n2276_p0552b16║　│　　　└發心緣境同──皆三聚攝如業疏委明　靈芝云、依小律儀即成大行、
G104n2276_p0552b17║　│　　　　　　　　　　　　　　　　　　　　　豈曰棄捨方為大乎。
G104n2276_p0552b18║　└隨行時┬依大乘戒舊疏家判─┬身口罪同如殺人盜五大妄乃犯重等、　彼此全同。
G104n2276_p0552b19║　　　　　│　　　　　　　　　└意方便罪不同　瞥爾重緣異也。
G104n2276_p0552b20║　　　　　└依大乘戒新疏家判──身口罪多不同　新疏較舊疏為急。
G104n2276_p0552b21║今若依長養經受八戒、而發心據大乘戒舊疏家所判者行持。實與依四分隨機羯磨所受者、無
G104n2276_p0552b22║大異也。
G104n2276_p0552b23║八戒可以一月乃至盡形受。值難緣、則退去。後再受之。