G104n2279_p0559a01║人生之最後釋演音弘一
G104n2279_p0559a02║歲次壬申十二月，廈門妙釋寺念佛會請余講演，錄寫此稿。於時了識律師
G104n2279_p0559a03║臥病不起，日夜愁苦。見此講稿，悲欣交集，遂放下身心，屏棄醫藥，努力念佛。
G104n2279_p0559a04║併扶病起，禮大悲懺，吭聲唱誦，長跽經時，勇猛精進，超勝常人。見者聞者，靡
G104n2279_p0559a05║不為之驚喜讚歎，謂感動之力有如是劇且大耶。余因念此稿雖僅數紙，而
G104n2279_p0559a06║皆撮錄古今嘉言及自所經驗，樂簡略者或有所取。乃為治定，付刊流布焉。
G104n2279_p0559a07║弘一演音記
G104n2279_p0559a08║第一章　緒言
G104n2279_p0559a09║古詩云：「我見他人死，我心熱如火，不是熱他人，看看輪到我。」人生最後一
G104n2279_p0559a10║段大事，豈可須臾忘耶！今為講述，次分六章，如下所列。
G104n2279_p0559a11║第二章　病重時
G104n2279_p0559a12║當病重時，應將一切家事及自己身體悉皆放下。專意念佛，一心希冀往生西
G104n2279_p0559a13║方。能如是者，如壽已盡，決定往生；如壽未盡，雖求往生而病反能速愈。因心至
G104n2279_p0559a14║專誠，故能滅除宿世惡業也。倘不如是放下一切專意念佛者，如壽已盡，決定
G104n2279_p0559a15║不能往生。因自己專求病愈，不求往生，無由往生故；如壽未盡，因其一心希望
G104n2279_p0559a16║病愈，妄生憂怖，不惟不能速愈，反更增加病苦耳。
G104n2279_p0559a17║病未重時，亦可服藥，但仍須精進念佛，勿作服藥愈病之想；病既重時，可以不
G104n2279_p0559a18║服藥也。余昔臥病石室，有勸延醫服藥者，說偈謝云：「阿彌陀佛，無上醫王；捨
G104n2279_p0559a19║此不求，是謂癡狂。一句彌陀，阿伽陀藥；捨此不服，是謂大錯。」因平日既信淨
G104n2279_p0559a20║土法門，諄諄為人講說。今自患病，何反捨此而求醫藥，可不謂為癡狂大錯耶！
G104n2279_p0559a21║若病重時，痛苦甚劇者，切勿驚惶。因此病苦，乃宿世業障。或亦是轉未來三途
G104n2279_p0559b01║惡道之苦，於今生輕受，以速了償也。
G104n2279_p0559b02║自己所有衣服諸物，宜於病重之時，即施他人。若依《地藏菩薩本願經》〈如來讚
G104n2279_p0559b03║歎品〉所言，供養經像等，則彌善矣。
G104n2279_p0559b04║若病重時，神識猶清，應請善知識為之說法，盡力安慰。舉病者今生所修善業，
G104n2279_p0559b05║一一詳言而讚歎之，令病者心生歡喜，無有疑慮。自知命終之後，承斯善業，決
G104n2279_p0559b06║定生西。
G104n2279_p0559b07║第三章　臨終時
G104n2279_p0559b08║臨終之際，切勿詢問遺囑，亦勿閒談雜話。恐彼牽動愛情，貪戀世間，有礙往生
G104n2279_p0559b09║耳。若欲留遺囑者，應於康健時書寫，付人保藏。
G104n2279_p0559b10║倘自言欲沐浴更衣者，則可順其所欲而試為之。若言不欲，或噤口不能言者，
G104n2279_p0559b11║皆不須強為。因常人命終之前，身體不免痛苦。倘強為移動、沐浴、更衣，則痛苦
G104n2279_p0559b12║將更加劇。世有發願生西之人，臨終為眷屬等移動擾亂，破壞其正念，遂致不
G104n2279_p0559b13║能往生者，甚多甚多。又有臨終可生善道，乃為他人誤觸，遂起瞋心，而牽入惡
G104n2279_p0559b14║道者，如經所載阿耆達王死墮蛇身，豈不可畏。
G104n2279_p0559b15║臨終時，或坐或臥，皆隨其意，未宜勉強。若自覺氣力衰弱者，儘可臥牀，勿求好
G104n2279_p0559b16║看，勉力坐起。臥時，本應面西右脅側臥。若因身體痛苦，改為仰臥，或面東左脅
G104n2279_p0559b17║側臥者，亦任其自然，不可強制。
G104n2279_p0559b18║大眾助念佛時，應請阿彌陀佛接引像，供於病人臥室，令彼矚視。
G104n2279_p0559b19║助念之人，多少不拘。人多者，宜輪班念，相續不斷。或念六字，或念四字，或快或
G104n2279_p0559b20║慢，皆須預問病人，隨其平日習慣及好樂者念之，病人乃能相隨默念。今見助
G104n2279_p0559b21║念者皆隨己意，不問病人，既已違其平日習慣及好樂，何能相隨默念。余願自
G104n2279_p0560a01║今以後，凡任助念者，於此一事切宜留意。
G104n2279_p0560a02║又尋常助念者，皆用引磬、小木魚。以余經驗言之，神經衰弱者，病時甚畏引磬
G104n2279_p0560a03║及小木魚聲，因其聲尖銳，刺激神經，反令心神不寧。若依余意，應免除引磬、小
G104n2279_p0560a04║木魚，僅用音聲助念，最為妥當。或改為大鐘、大磬、大木魚，其聲宏壯，聞者能起
G104n2279_p0560a05║肅敬之念，實勝於引磬、小木魚也。但人之所好，各有不同。此事必須預先向病
G104n2279_p0560a06║人詳細問明，隨其所好而試行之。或有未宜，儘可隨時改變，萬勿固執。
G104n2279_p0560a07║第四章　命終後一日
G104n2279_p0560a08║既已命終，最切要者，不可急忙移動。雖身染便穢，亦勿即為洗滌。必須經過八
G104n2279_p0560a09║小時後，乃能浴身更衣。常人皆不注意此事，而最要緊。惟望廣勸同人，依此謹
G104n2279_p0560a10║慎行之。
G104n2279_p0560a11║命終前後，家人萬不可哭。哭有何益，能盡力幫助念佛，乃於亡者有實益耳。若
G104n2279_p0560a12║必欲哭者，須俟命終八小時後。
G104n2279_p0560a13║頂門溫暖之說，雖有所據，然亦不可固執。但能平日信願真切，臨終正念分明
G104n2279_p0560a14║者，即可證其往生。
G104n2279_p0560a15║命終之後，念佛已畢，即鎖房門。深防他人入內，誤觸亡者。必須經過八小時後，
G104n2279_p0560a16║乃能浴身更衣。（前文已言，今再諄囑，切記切記。）因八小時內若移動者，亡
G104n2279_p0560a17║人雖不能言，亦覺痛苦。
G104n2279_p0560a18║八小時後著衣。若手足關節硬，不能轉動者，應以熱水淋洗。用布攪熱水，圍於
G104n2279_p0560a19║臂肘膝彎。不久即可活動，有如生人。
G104n2279_p0560a20║殮衣宜用舊物，不用新者。其新衣應布施他人，能令亡者獲福。
G104n2279_p0560a21║不宜用好棺木，亦不宜做大墳。此等奢侈事，皆不利於亡人。
G104n2279_p0560b01║第五章　薦亡等事
G104n2279_p0560b02║七七日內，欲延僧眾薦亡，以念佛為主。若誦經、拜懺、焰口、水陸等事，雖有不可
G104n2279_p0560b03║思議功德，然現今僧眾視為具文，敷衍了事，不能如法，罕有實益。《印光法師文
G104n2279_p0560b04║鈔》中屢斥誡之，謂其惟屬場面，徒作虛套。若專念佛，則人人能念，最為切實，能
G104n2279_p0560b05║獲莫大之利矣。
G104n2279_p0560b06║如請僧眾念佛時，家族亦應隨念。但女眾宜在自室或布帳之內，免生譏議。
G104n2279_p0560b07║凡念佛等一切功德，皆宜迴向普及法界眾生，則其功德乃能廣大，而亡者所
G104n2279_p0560b08║獲利益亦更因之增長。
G104n2279_p0560b09║開弔時，宜用素齋。萬勿用葷，致殺害生命，大不利於亡人。
G104n2279_p0560b10║出喪儀文，切勿鋪張。毋圖生者好看，應為亡者惜福也。
G104n2279_p0560b11║七七以後，亦應常行追薦以盡孝思。蓮池大師謂年中常須追薦先亡，不得謂
G104n2279_p0560b12║已得解脫遂不舉行耳。
G104n2279_p0560b13║第六章　勸請發起臨終助念會
G104n2279_p0560b14║此事最為切要。應於城鄉各地，多多設立。飭終津梁中有詳細章程，宜檢閱之。
G104n2279_p0560b15║第七章　結語
G104n2279_p0560b16║殘年將盡，不久即是臘月三十日，為一年最後。若未將錢財預備穩妥，則債主
G104n2279_p0560b17║紛來，如何抵擋。吾人臨命終時，乃是一生之臘月三十日，為人生最後。若未將
G104n2279_p0560b18║往生資糧預備穩妥，必致手忙脚亂呼爺叫娘，多生惡業一齊現前，如何擺脫。
G104n2279_p0560b19║臨終雖恃他人助念，諸事如法。但自己亦須平日修持，乃可臨終自在。奉勸諸
G104n2279_p0560b20║仁者，總要及早預備才好。