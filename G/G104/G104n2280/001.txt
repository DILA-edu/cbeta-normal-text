G104n2280_p0561a01║根本說一切有部毗柰耶犯相摘記凡例
G104n2280_p0561a02║毗柰耶藏、其文繁博、被機至廣。今以私臆、簡其常應
G104n2280_p0561a03║習誦省察者、別錄一卷、以便檢尋。他人承用、或病其
G104n2280_p0561a04║闕略。幸披律文、詳為增訂、有所正焉。
G104n2280_p0561a05║所錄者、專宗律攝。間有錄本律者、冠以本律云三字。
G104n2280_p0561a06║標寫戒目、亦依律攝。所錄事相、有與標目不相涉者、
G104n2280_p0561a07║仍彼原式、併列其次。
G104n2280_p0561a08║所錄者、以持犯戒相為主。釋義之言、亦小存錄。
G104n2280_p0561a09║編末附錄南海寄歸內法傳數節、至為切要。後之學
G104n2280_p0561a10║者、所宜詳覽。
G104n2280_p0561a11║專習四分律者、宜準是編規式別集四分律犯相摘
G104n2280_p0561a12║記、依之行持、檢尋良便。
G104n2280_p0561a13║歲次玄枵木槿榮月於西安蓮華寺校定
G104n2280_p0561a14║
G104n2280_p0561a15║根本說一切有部毗柰耶犯相摘記目錄
G104n2280_p0561a16║第一章　四波羅市迦法
G104n2280_p0561a17║第二章　十三僧伽伐尸沙法
G104n2280_p0561a18║第三章　二不定法
G104n2280_p0561a19║第四章　三十泥薩祇波逸底迦法
G104n2280_p0561a20║第五章　九十波逸底迦法
G104n2280_p0561a21║第六章　四波羅底提舍尼法
G104n2280_p0561a22║第七章　眾學法
G104n2280_p0561a23║第八章　七滅諍法
G104n2280_p0561a24║附錄
G104n2280_p0561b01║根本說一切有部毗柰耶犯相摘記
G104n2280_p0561b02║沙門曇昉集
G104n2280_p0561b03║第一章　四波羅市迦法
G104n2280_p0561b04║不淨行學處第一
G104n2280_p0561b05║起心欲作不淨行時、責心惡作。
G104n2280_p0561b06║不與取學處第二
G104n2280_p0561b07║但起惡念、責心惡作。
G104n2280_p0561b08║若是人物、傍生所偷、人想取之、波羅市迦。
G104n2280_p0561b09║若盜傍生物、（作傍生想者。）窣吐羅。
G104n2280_p0561b10║初為貸借、後欲不還、決絕之時、波羅市迦。
G104n2280_p0561b11║被賊偷物、已作捨心、重奪彼財、波羅市迦。△
G104n2280_p0561b12║是故不應倉卒輙為捨意。後見應取。
G104n2280_p0561b13║有病苾芻、遣人持物、心希福利、供養僧伽。不
G104n2280_p0561b14║依彼言、隨情處分、窣吐羅、
G104n2280_p0561b15║弶羂網罩所繫有情、及賊偷牛繫之於柱、懷
G104n2280_p0561b16║悲愍解者、惡作。
G104n2280_p0561b17║凡授事人、閉寺門時、有其五別。謂上下轉鳴
G104n2280_p0561b18║鎖并副鎖門關及扂。不閉、賊偷、準事酬直。若
G104n2280_p0561b19║闕一者、應還一分。乃至若總不著、即應全償。
G104n2280_p0561b20║若有主物、作無主想、若己物想。或暫用心。或
G104n2280_p0561b21║告他知。或親友意者。無犯。
G104n2280_p0561c01║斷人命學處第三
G104n2280_p0561c02║若見有情或被水漂火燒、或時渴逼。不手接、不與水。見
G104n2280_p0561c03║其欲死、有力能救。或雖不願死、作捨受心而不救者。彼
G104n2280_p0561c04║若命終、惡作。
G104n2280_p0561c05║病人報言、莫扶我起。強扶令起。若彼死者、窣吐羅。於餘
G104n2280_p0561c06║威儀、類斯應識。
G104n2280_p0561c07║現有宜食、與不宜者。看病之人、窣吐羅。△若無別可得
G104n2280_p0561c08║者、無犯。
G104n2280_p0561c09║妄說自得上人法學處第四
G104n2280_p0561c10║若云、有苾芻如是事。然不自言我即是彼。（內有詐情、矯陳密說。）窣
G104n2280_p0561c11║吐羅。
G104n2280_p0561c12║言所陳事、以身相表。問時默然。波羅市迦。
G104n2280_p0561c13║第二章　十三僧伽伐尸沙法
G104n2280_p0561c14║故泄精學處第一
G104n2280_p0561c15║觸女學處第二
G104n2280_p0561c16║說鄙惡語學處第三
G104n2280_p0561c17║索供養學處第四
G104n2280_p0561c18║媒嫁學處第五
G104n2280_p0561c19║若言此男何不為入舍壻。若言此女何不事姑。若言此
G104n2280_p0561c20║男何不別室。但是片言與媒事相應、所有言說、皆惡作。
G104n2280_p0561c21║造小房學處第六
G104n2280_p0562a01║造大寺學處第七
G104n2280_p0562a02║凡出家者、於諸利養、皆悉不合越分貪求。
G104n2280_p0562a03║凡是僧伽臥具、受用之時、不得隨宜將輕小
G104n2280_p0562a04║坐具及垢膩疎薄惡物而為襯替。△若不爾
G104n2280_p0562a05║者惡作。
G104n2280_p0562a06║無根謗學處第八
G104n2280_p0562a07║無見聞疑三根、以波羅市迦法謗他苾芻、僧
G104n2280_p0562a08║伽伐尸沙。
G104n2280_p0562a09║若於大眾、作如是言、於中有人犯波羅市迦。
G104n2280_p0562a10║不斥名謗。窣吐羅。
G104n2280_p0562a11║假根謗學處第九
G104n2280_p0562a12║破僧違諫學處第十
G104n2280_p0562a13║助伴破僧違諫學處第十一
G104n2280_p0562a14║汙家違諫學處第十二
G104n2280_p0562a15║惡性違諫學處第十三
G104n2280_p0562a16║第三章　二不定法
G104n2280_p0562a17║第四章　三十泥薩祇波逸底迦法
G104n2280_p0562a18║有長衣不分別學處第一（長、仗音。餘也。多也。）
G104n2280_p0562a19║得長衣不分別、過十日、泥薩祇波逸底迦。（長衣
G104n2280_p0562a20║者、謂受持十三資具衣外、所得之衣。）△若分別者、無犯。
G104n2280_p0562a21║浣衣可自為之。浣衣之家、亦不應往。或令可
G104n2280_p0562b01║信之人浣之。勿不用心、令衣有損。
G104n2280_p0562b02║置衣時、三衣在上、餘衣在下。用意防守如護身皮。欲令施
G104n2280_p0562b03║主得福多故、令受用者無闕乏故。
G104n2280_p0562b04║離三衣學處第二
G104n2280_p0562b05║三衣守持已、向界外去、離衣宿、經明相時、捨墮。
G104n2280_p0562b06║有緣入村坊內、應持一割截衣。△若不入村者、不持、無犯。
G104n2280_p0562b07║若不將尼師旦那、不應往餘寺宿。△若有礙緣、應借而臥。
G104n2280_p0562b08║一月衣學處第三
G104n2280_p0562b09║使非親尼浣故衣學處第四
G104n2280_p0562b10║凡著衣服、應捨三種心、生五種心。言三種者。一喜好玩飾
G104n2280_p0562b11║心。二輕賤受用心。三矯覓名稱心。後謂詐著弊衣、欲令他
G104n2280_p0562b12║知有德有行、希招利譽。如是三心、皆不應作。但求壞色、趣
G104n2280_p0562b13║得充身。順大師教、進修善品。△言五種心者。一知量。二知
G104n2280_p0562b14║間隙。三知思察。四知時。五知數。言知量者、受用衣時、知其
G104n2280_p0562b15║新舊量度而用。徐徐緩牽、勿使傷損、後求難得。言知間隙
G104n2280_p0562b16║者、不可頻頻常著一衣、臭而疾破。可間用之。言思察者、心
G104n2280_p0562b17║常思察、此衣來處極難。非自臂力、由他施己。作報恩心。受
G104n2280_p0562b18║用之時、勿為非法。言知時者、寒熱適時、受用合度。若乖時
G104n2280_p0562b19║節、自損損他。自損者不益己身、損他者福不增長。言知數
G104n2280_p0562b20║者、十三資具、足得資身多畜貯求、長貪廢業。
G104n2280_p0562b21║取非親尼衣學處第五
G104n2280_p0562c01║從非親居士居士婦乞衣學處第六
G104n2280_p0562c02║過量乞衣學處第七
G104n2280_p0562c03║知俗人許與衣就乞學處第八
G104n2280_p0562c04║勸共作衣學處第九
G104n2280_p0562c05║過限索衣學處第十
G104n2280_p0562c06║若諸苾芻畜私銅器者、（謂銅盤銅椀釜鑊瓫器。）惡作。△匙及飲水
G104n2280_p0562c07║器、并安鹽盤子、衣鉢臥具、病藥所須、別人應畜。
G104n2280_p0562c08║用野蠶絲作敷具學處第十一
G104n2280_p0562c09║用純黑羊毛作敷具學處第十二
G104n2280_p0562c10║過分數作敷具學處第十三
G104n2280_p0562c11║減六年作新敷具學處第十四
G104n2280_p0562c12║作新尼師但那不用故帖學處第十五
G104n2280_p0562c13║佛一張手、當一肘半。由其重帖、遂令受用久堅牢故。
G104n2280_p0562c14║若減、不成帖、捨墮。
G104n2280_p0562c15║自擔羊毛過三踰膳那學處第十六
G104n2280_p0562c16║使非親尼治羊毛學處第十七
G104n2280_p0562c17║捉金銀等學處第十八
G104n2280_p0562c18║若自捉、若教他捉、捨墮。△若淨施者、作施主物想、執
G104n2280_p0562c19║捉、無犯。
G104n2280_p0562c20║出息求利學處第十九
G104n2280_p0562c21║以錢等而規其利息、未獲之時、惡作。△得時、捨墮。
G104n2280_p0563a01║若他將苾芻物為生利時、苾芻貪利、默而不止、得利
G104n2280_p0563a02║之時、捨墮。
G104n2280_p0563a03║賣買學處第二十
G104n2280_p0563a04║於俗人作市易處、不應自酬價直。應令敬信俗人、或
G104n2280_p0563a05║使求寂為買、無犯。△若無此者、應自酬直。或二或三、
G104n2280_p0563a06║而還其價。不應過此、共為高下。
G104n2280_p0563a07║畜長鉢過十日不分別學處第二十一
G104n2280_p0563a08║凡安鉢處、若在寺中、應為龕窟。
G104n2280_p0563a09║乞鉢學處第二十二
G104n2280_p0563a10║自乞縷使非親織師織作衣學處第二十三
G104n2280_p0563a11║勸非親織師織衣學處第二十四
G104n2280_p0563a12║奪衣學處第二十五
G104n2280_p0563a13║過後畜急施衣學處第二十六
G104n2280_p0563a14║在阿蘭若處過六夜離衣學處第二十七
G104n2280_p0563a15║預前求過後用雨浴衣學處第二十八
G104n2280_p0563a16║迴眾物入己學處第二十九
G104n2280_p0563a17║或時將食、擬施貧寒及以傍生。轉惠餘者、乖本心故、
G104n2280_p0563a18║惡作。△求不得者、無犯。
G104n2280_p0563a19║知與眾物、自迴入己。下至一線、縫著其衣、此衣即須
G104n2280_p0563a20║全將入捨。
G104n2280_p0563a21║若亡人寄物、即於物所在處、僧伽共分。
G104n2280_p0563a22║有五種受用人。一是主受用。謂無學人。二父母財受
G104n2280_p0563b01║用。謂有學人。三隨聽受用。謂持戒者。四負債受
G104n2280_p0563b02║用。謂懶惰輩。五盜賊受用。謂破戒人。何謂破戒。
G104n2280_p0563b03║謂四重中、隨犯一事。於諸飲食一口不銷、於僧
G104n2280_p0563b04║伽地不容一足。
G104n2280_p0563b05║本律云。知屬僧伽物乃至一二三苾芻物、展轉
G104n2280_p0563b06║相迴或互迴、迴時、得惡作。△得時、亦惡作。
G104n2280_p0563b07║又云。或知與此寺、迴與彼寺。乃至房廊柱門等、
G104n2280_p0563b08║展轉相迴或互迴。亦如是。
G104n2280_p0563b09║又云。若與此貧人物、迴與彼貧人。與此傍生食、
G104n2280_p0563b10║迴與彼傍生。得惡作罪。△若覔不得、迴與、無犯。
G104n2280_p0563b11║又云。若擬與傍生物、迴將與人。擬與人物、迴與
G104n2280_p0563b12║傍生。得惡作罪。
G104n2280_p0563b13║又云。若與出家物、迴與俗人。或復翻此。得惡作
G104n2280_p0563b14║罪。△若覔不得者、無犯。
G104n2280_p0563b15║服過七日藥學處第三十
G104n2280_p0563b16║病苾芻服食酥油糖蜜、於七日中、應自守持、觸
G104n2280_p0563b17║宿而服。△過者、捨墮。
G104n2280_p0563b18║糖等、時與非時、病及無病、食皆無犯。△作粆糖
G104n2280_p0563b19║團、須安麨末、是作處淨、非時得食。
G104n2280_p0563b20║若甘蔗、非時受取、非時料理、雖濾守持、並不應
G104n2280_p0563b21║食。（應時中料理、時中受取、對人加法、齊更得飲。）
G104n2280_p0563c01║於藥所須器具雜物、亦皆聽畜。
G104n2280_p0563c02║若寺內無淨地處。與食同宿、內煑、自煑、皆不應食。（飲噉之時、
G104n2280_p0563c03║皆惡作罪。）
G104n2280_p0563c04║第五章　九十波逸底迦法
G104n2280_p0563c05║故妄語學處第一
G104n2280_p0563c06║起心欲誑、責心惡作。
G104n2280_p0563c07║實見、見想、而言不見、波逸底迦。△若前人未解者、惡作。
G104n2280_p0563c08║實見、生疑、便云我見、或云不見、惡作。
G104n2280_p0563c09║實不見、生疑、便云我見、惡作。
G104n2280_p0563c10║實不見、有見想、云我見、無犯。
G104n2280_p0563c11║佛之弟子、言常說實。不應為盟自雪、表他不信。故設被
G104n2280_p0563c12║誣謗、亦不應作誓。
G104n2280_p0563c13║或時忘一、餘皆不忘。或時疑一、餘皆不疑。參雜而說、意
G104n2280_p0563c14║欲迷彼。亦得本罪。
G104n2280_p0563c15║本律云。爾時世尊復告羅怙羅曰。於汝意云何。何意世
G104n2280_p0563c16║人手執明鏡。羅怙羅白佛言。世尊。彼執鏡者、為觀己面
G104n2280_p0563c17║善惡之相。佛告羅怙羅。如是如是。（中略）汝之所有身業
G104n2280_p0563c18║造作、應當數數善自觀察。我曾已作如是身業。此之身
G104n2280_p0563c19║業、能害自他、當受苦報。所有罪業、應對佛前、至誠懇惻
G104n2280_p0563c20║說所作罪。或於清淨同梵行者前、說其愆咎。發露說悔、
G104n2280_p0563c21║將來禁戒更不重犯。若作善業、能益自他、當受樂報。應
G104n2280_p0564a01║發歡喜心於日夜中、慶其所作。勿為放逸。羅怙羅。如
G104n2280_p0564a02║於身業欲作、正作、已作、三時觀察。當知語業意業、亦
G104n2280_p0564a03║復如是。羅怙羅。當知過去未來、及以現在、所有行業、
G104n2280_p0564a04║皆由意生。應數觀察、棄捨妄念、常起善心。羅怙羅。若
G104n2280_p0564a05║有沙門婆羅門等、於身語意業現起之時、應善觀察、
G104n2280_p0564a06║令極清淨、常多修習相應而住。羅怙羅。如於現在觀
G104n2280_p0564a07║察三業、令極清淨、相應而住。過去未來亦復如是。是
G104n2280_p0564a08║故汝今於三業中、恆善觀察、令極清淨、相應而住。勿
G104n2280_p0564a09║為放逸。
G104n2280_p0564a10║又云。云何妄語得波羅市迦。若苾芻實不得上人法、
G104n2280_p0564a11║自稱言得。云何妄語得僧伽伐尸沙。若苾芻知彼苾
G104n2280_p0564a12║芻清淨無犯、以無根他勝法謗。云何妄語得窣吐羅
G104n2280_p0564a13║底。若苾芻在僧眾中、故心妄語。非法說法、法說非法。
G104n2280_p0564a14║非律說律、律說非律。云何妄語得突色訖里多。若苾
G104n2280_p0564a15║芻半月半月作褒灑陀、誦戒經時。彼問清淨否。而實
G104n2280_p0564a16║不清淨、自知有犯、作覆藏心、默然而住。除向所說四
G104n2280_p0564a17║種妄語、諸餘妄語、悉得波逸底迦。
G104n2280_p0564a18║毀訾語學處第二
G104n2280_p0564a19║作毀訾意、或由瞋忿、或因傲慢、於苾芻處、八種毀訾。
G104n2280_p0564a20║不問虛實、前人生恥不生恥、若領解時、波逸底迦。廣
G104n2280_p0564a21║如律文所說。
G104n2280_p0564b01║或先非惡心、錯誤而說。或為教誨意。或作饒益心。無
G104n2280_p0564b02║犯。
G104n2280_p0564b03║本律云。是故常愛語、勿作逆耳言。若出愛語時、無罪
G104n2280_p0564b04║常安樂。
G104n2280_p0564b05║又云。毀訾語者、謂於他人為毀辱事、出言彰表。
G104n2280_p0564b06║離間語學處第三
G104n2280_p0564b07║作惡心、令他離間、而發其語。或求資生。或作無益。或
G104n2280_p0564b08║性嫉妬。或為福業事、謂讀誦依止等。波逸底迦。
G104n2280_p0564b09║或作利益心。或於惡友令其離間。無犯。
G104n2280_p0564b10║發舉殄諍羯磨學處第四
G104n2280_p0564b11║與女人說法過五六語學處第五
G104n2280_p0564b12║無犯者。對有智男子。或在家人、或出家者。又有釋云。
G104n2280_p0564b13║設對女人、說亦無犯。
G104n2280_p0564b14║與未近圓人同讀誦學處第六
G104n2280_p0564b15║法、謂十二分教。又有說云。此中法者、謂與毗柰耶相
G104n2280_p0564b16║應之法。既遮未具、具便非犯。
G104n2280_p0564b17║有五種人、不應為說毗柰耶藏。謂性無所知、強生異
G104n2280_p0564b18║問。或不為除疑、而發於問。或試弄故問。或惱他故問。
G104n2280_p0564b19║或求過失故問。
G104n2280_p0564b20║說法之師、若他不請、輒為人說、惡作。
G104n2280_p0564b21║向未近圓人說他粗罪學處第七
G104n2280_p0564c01║言粗惡者、謂初二部及彼方便。此中意顯與婬相
G104n2280_p0564c02║應自性方便、是雜染故、名為粗惡。
G104n2280_p0564c03║彼俗家先不知、為不知想疑、以苾芻粗惡罪而告
G104n2280_p0564c04║語者、波逸底迦。
G104n2280_p0564c05║他若先知、為不知想疑、而告語、惡作。
G104n2280_p0564c06║除與婬欲相應之罪、以餘犯事及壞見等而告語
G104n2280_p0564c07║他。或於自身有粗惡罪、向未近圓說。或告他時、他
G104n2280_p0564c08║不領解。皆惡作。
G104n2280_p0564c09║雖得眾法、於已知人有私忿心而向說者、亦得惡
G104n2280_p0564c10║作。由此應知出家之人、所有言說、皆為利益。不應
G104n2280_p0564c11║私忿、道說於他。
G104n2280_p0564c12║實得上人法向未近圓人說學處第八
G104n2280_p0564c13║謗迴眾利物學處第九
G104n2280_p0564c14║輕呵戒學處第十
G104n2280_p0564c15║若於十七事、尼陀那、目得迦處、增五、增六、增十六、
G104n2280_p0564c16║摩納毗迦處、及於餘經與毗柰耶相應之事、而輕
G104n2280_p0564c17║呵者、皆波逸底迦。△若不與此毗柰耶相應經教、
G104n2280_p0564c18║而輕呵者、惡作。
G104n2280_p0564c19║壞生種學處第十一
G104n2280_p0564c20║若苾芻於諸種子及生草木、有種子生草木想、或
G104n2280_p0564c21║復生疑。而以刀爪及持甎石水火杵木灰汁沸湯、
G104n2280_p0565a01║或是水生出令乾死、或牽柴所損、或經行處以足蹋傷、
G104n2280_p0565a02║隨以何緣、或自或他、故為壞損者、波逸底迦。△若不傷
G104n2280_p0565a03║者、惡作。
G104n2280_p0565a04║若樹葉新生、及皴朽皮、若花已開、或萎黃葉、或成熟果、
G104n2280_p0565a05║損落此者、惡作。
G104n2280_p0565a06║若活根、若青葉、若生皮、花未開、果未熟者、波逸底迦。
G104n2280_p0565a07║若青苔浮萍等、水中搖動、惡作。△舉出水時、波逸底迦。
G104n2280_p0565a08║若地甎石有綠苔、生蛇蓋菌等、而損壞者。或竿笐瓶衣
G104n2280_p0565a09║生白醭、而受用損動者。惡作。△令他拂淨者、無犯。
G104n2280_p0565a10║諸有情村、有生命居者、隨損得罪。△若欲移諸生命者、
G104n2280_p0565a11║應極詳審、勿令傷損。
G104n2280_p0565a12║若行動時、及有牽曳、傾瀉湯水、并灑掃時、無損害心、雖
G104n2280_p0565a13║損無犯。
G104n2280_p0565a14║諸根種及以果菜、應合淨者、先作淨已、後方食用。淨法
G104n2280_p0565a15║有五種。火淨、刀淨、蔫淨、鳥淨、爪淨。又有五淨。墮破淨、拔
G104n2280_p0565a16║出淨、捩斷淨、擘破淨、非種淨。若蒲萄瓜果、總為一聚、於
G104n2280_p0565a17║三四處、以火拄之、此便為淨。若刀爪一一皆須別淨。又
G104n2280_p0565a18║生種中、但有損者、此即是淨。然於種中有不熟種、被蒸
G104n2280_p0565a19║煑已、食皆非犯。若苾芻自將刀等而作淨者、食時無犯。
G104n2280_p0565a20║△不淨、得波逸底迦、△若以火淨、有自煑過。然於不淨
G104n2280_p0565a21║地中、又有內煑過。並不應食。使他淨時、內煑同自。
G104n2280_p0565b01║嫌毀輕賤學處第十二
G104n2280_p0565b02║若於善人、作善人想疑、嫌毀者、波逸底迦。
G104n2280_p0565b03║若於惡人、作非惡人想疑、嫌毀者、惡作。
G104n2280_p0565b04║違惱言教學處第十三
G104n2280_p0565b05║他人問時、乃至片有惱心、詭誑異說。或時默然。若對僧
G104n2280_p0565b06║伽及清淨苾芻、違惱教時。波逸底迦。
G104n2280_p0565b07║或他問時、先語後默者、惡作。
G104n2280_p0565b08║若於僧伽及尊重類、稱理之教、垢心違惱、波逸底迦。△
G104n2280_p0565b09║非稱理教、作違惱言、惡作。
G104n2280_p0565b10║僧伽教勅遣作此事、為彼事者、波逸底迦。
G104n2280_p0565b11║於稱理教、稱理想疑、違皆波逸底迦。△不稱理教、作稱
G104n2280_p0565b12║理想疑、惡作。△若稱理教、作不稱理想、雖違無犯。
G104n2280_p0565b13║若於不解語人、而違惱者、惡作。
G104n2280_p0565b14║若違惱賊教者、惡作。賊遣作食、應可為辦。
G104n2280_p0565b15║有教須違、謂非理虛誑所有言說。有教須為捨受、謂彼
G104n2280_p0565b16║非理帶瞋而言。有教應反開悟、謂非理不瞋言。有教當
G104n2280_p0565b17║如說行、謂有犯令悔言。有教須順從、謂令持戒言。
G104n2280_p0565b18║若口雖不語、身惱他時。遣去不去、不遣去而去。喚來不
G104n2280_p0565b19║來、不喚而來。有垢心者、波逸底迦。△無垢心者、惡作。
G104n2280_p0565b20║若差知眾事、以垢惡心、應作不作、不應作而作、波逸底
G104n2280_p0565b21║迦。△無垢心者、惡作。
G104n2280_p0565c01║本律云善友利益言、若不能依用、墜落受辛
G104n2280_p0565c02║苦、猶如放杖鼈。
G104n2280_p0565c03║不舉敷具學處第十四
G104n2280_p0565c04║若僧伽牀座被褥枕囊小褥等、安於露地。去
G104n2280_p0565c05║時不自舉、不囑授者、波逸底迦。△若初去時
G104n2280_p0565c06║忘、中路方憶者、責心惡作。
G104n2280_p0565c07║若是己物、不舉者、惡作。
G104n2280_p0565c08║若用僧伽敷具、有損壞者、不應默然捨不料
G104n2280_p0565c09║理。有破穿處、應須縫補。若斷壞者、應為連接。
G104n2280_p0565c10║每月八日十五日廿三日月盡日、應觀臥具、
G104n2280_p0565c11║拂拭曬曝。
G104n2280_p0565c12║苾芻若見火燒寺時、先出自己所有衣鉢、其
G104n2280_p0565c13║次當出常住貲財。令無力人一處看守。其火
G104n2280_p0565c14║若盛、不應輒入。大水來漂、亦應準此。由失自
G104n2280_p0565c15║財、交有廢闕。設損眾物、不同斯苦。△如上所
G104n2280_p0565c16║制、違不行者、並得惡作。
G104n2280_p0565c17║本律云。於他信施物、知量而受用。自身得安
G104n2280_p0565c18║隱、令他福德增。
G104n2280_p0565c19║不舉草敷具學處第十五
G104n2280_p0565c20║牽他出僧房學處第十六
G104n2280_p0565c21║若於住處、龍蛇忽至。應可彈指而語之曰。賢
G104n2280_p0566a01║首。汝應遠去、勿惱苾芻。若告已不去者、應持軟物而
G104n2280_p0566a02║羂去之。勿以毛繩等繫、勿令傷損。於草叢處、安詳解
G104n2280_p0566a03║放。待入穴已、然後捨去。若棄蚤蝨等、不可隨宜輒便
G104n2280_p0566a04║棄地。應於故布帛上、觀時冷熱而安置之。此若無者、
G104n2280_p0566a05║應安壁隙柱孔、任其自活。△如前所制不依行者、咸
G104n2280_p0566a06║得惡作。
G104n2280_p0566a07║強惱觸他學處第十七
G104n2280_p0566a08║故心惱苾芻、於禮敬時生苦。或承事時、供養時、看病
G104n2280_p0566a09║時、請教時、讀誦時、諮問時、與欲時、飲食時、受施時、坐
G104n2280_p0566a10║臥等時、悉皆生苦。但使發心作惱他意、令他生苦。於
G104n2280_p0566a11║僧住處、波逸底迦。△於餘住處、惡作。
G104n2280_p0566a12║故放身坐臥脫脚牀學處第十八
G104n2280_p0566a13║用蟲水學處第十九
G104n2280_p0566a14║總有二種蟲。一謂眼見、二謂濾得。斯等濾用、或可去
G104n2280_p0566a15║蟲。或取無蟲處用。或可信人言水無蟲、斯並無犯。
G104n2280_p0566a16║縱無蟲水、不應輒棄、得惡作。△應須散灑。或向竇邊
G104n2280_p0566a17║齊一肘來、是其傾處。
G104n2280_p0566a18║本律云。河池水處、多有蟲魚。苾芻殺心、決去其水、隨
G104n2280_p0566a19║有蟲魚命斷之時、皆得墮罪。△若不死者、皆得惡作。
G104n2280_p0566a20║又云。若於此水處、偃之令斷。於其下畔、隨蟲命斷、或
G104n2280_p0566a21║時不死、得罪同前。
G104n2280_p0566b01║又云。若無殺心者、無犯。
G104n2280_p0566b02║造大寺過限學處第二十
G104n2280_p0566b03║眾不差教授苾芻尼學處第二十一
G104n2280_p0566b04║教授至日暮學處第二十二
G104n2280_p0566b05║謗他為飲食故教授學處第二十三
G104n2280_p0566b06║與非親尼衣學處第二十四
G104n2280_p0566b07║與非親尼作衣學處第二十五
G104n2280_p0566b08║與苾芻尼同道行學處第二十六
G104n2280_p0566b09║凡涉路時、應為法語、勿出惡言。或為聖默然、
G104n2280_p0566b10║勿令心散亂。
G104n2280_p0566b11║與苾芻尼同乘一船學處第二十七
G104n2280_p0566b12║近圓男與未近圓女結伴乘船、惡作。
G104n2280_p0566b13║獨與女人屏處坐學處第二十八
G104n2280_p0566b14║獨與尼屏處坐學處第二十九
G104n2280_p0566b15║知苾芻尼讚歎得食學處第三十
G104n2280_p0566b16║展轉食學處第三十一
G104n2280_p0566b17║為求肥盛、或樂美食、而數食者、惡作。
G104n2280_p0566b18║若輕賤心、或懷矯詐、而不食者、惡作。
G104n2280_p0566b19║施一食過受學處第三十二
G104n2280_p0566b20║過三鉢受食學處第三十三
G104n2280_p0566b21║足食學處第三十四
G104n2280_p0566c01║足食竟者、謂食五正食飽足、作遮止言、心生棄捨而從座
G104n2280_p0566c02║起、如是若更食者、波逸底迦。△若作餘食法食者、無犯。
G104n2280_p0566c03║若先食五嚼食、後食五正食、無犯。
G104n2280_p0566c04║勸足食學處第三十五
G104n2280_p0566c05║別眾食學處第三十六
G104n2280_p0566c06║此言食者、謂是正食。餘食非犯。
G104n2280_p0566c07║若四苾芻食、同一界內餘有一人不共同食、波逸底迦。
G104n2280_p0566c08║本律云。凡言住處有二種。一根本住處、二院外住處。若於
G104n2280_p0566c09║本處苾芻食時、應問院外苾芻來同食否。若不問而食者、
G104n2280_p0566c10║得惡作罪。△若院外苾芻食時、應問本處苾芻來同食否。
G104n2280_p0566c11║若不問知、四人同食者、得波逸底迦。△若三人食、一人不
G104n2280_p0566c12║食。若三圓具、一未圓具。食皆無犯。△若以食送彼、乃至鹽
G104n2280_p0566c13║一匕、或草葉一握、與彼眾處、食皆無犯。
G104n2280_p0566c14║非時食學處第三十七
G104n2280_p0566c15║於非時、作非時想疑、若噉咽時、波逸底迦。△時、非時想疑、
G104n2280_p0566c16║惡作。
G104n2280_p0566c17║苾芻唯著下裙、上無衣者、不應噉食。
G104n2280_p0566c18║食時踞坐、好整威儀。不應顧視、當生厭想。住於正念、無掉
G104n2280_p0566c19║亂心。然後方食。△若異此者、惡作。
G104n2280_p0566c20║若食脆硬餅果、不應作聲、應須潤濕。薄粥歠欱、不得作聲。
G104n2280_p0566c21║若蘿菔等、擘破應食。
G104n2280_p0567a01║食曾觸食學處第三十八
G104n2280_p0567a02║曾經觸者、謂是自手先曾執捉、或留經夜擬自噉食。
G104n2280_p0567a03║然曾經觸限分、有其二種。一謂中前從他受得、齊日
G104n2280_p0567a04║中時。二謂中後受得、齊初夜時。過此限分若更食者、
G104n2280_p0567a05║波逸底迦。△若不受而觸、齊時分內食者、惡作。是名
G104n2280_p0567a06║輒觸。（亦名惡觸。）△若過時分、又得曾觸波逸底迦。
G104n2280_p0567a07║若苾芻、於三處有曾觸過。謂由僧祇、及由苾芻、并授
G104n2280_p0567a08║學人。△望二種人無曾觸過。一無羞恥人、謂不畏罪。
G104n2280_p0567a09║二有羞慚、忘失正念。
G104n2280_p0567a10║若曾觸鉢匙盞鉢袋并支伐羅水瓶錫杖乃至戶鑰
G104n2280_p0567a11║相染觸物、及以觸口觸手而飲噉者、咸得波逸底迦。
G104n2280_p0567a12║苾芻若欲飲水噉食、時與非時、皆須以水再三漱口、
G104n2280_p0567a13║方可飲噉。△若不爾者、惡作。
G104n2280_p0567a14║若是病人、無可得處、曾觸酥等、食亦無罪。
G104n2280_p0567a15║凡飲非時漿、先須洗手嗽口令淨、然後飲之。△若異
G104n2280_p0567a16║此者、惡作。
G104n2280_p0567a17║本律云。若諸苾芻、曾所觸鉢未好淨洗、若小鉢、若匙、
G104n2280_p0567a18║若銅盞、若安鹽器、而用飲用食者、皆得波逸底迦罪。
G104n2280_p0567a19║又云。若手觸鉢袋、若拭巾錫杖、若戶鑰及鎖、如是等
G104n2280_p0567a20║物。若觸捉已、不淨洗手、捉餘飲食乃至果等。吞咽之
G104n2280_p0567a21║時、皆得波逸底迦罪。
G104n2280_p0567b01║不受食學處第三十九
G104n2280_p0567b02║若是病人、無人可得。不受、無犯。
G104n2280_p0567b03║穢處螥蠅觸食、非犯。
G104n2280_p0567b04║有三種事、應在屏處。謂大小便及嚼齒木。
G104n2280_p0567b05║棄齒木及洟唾等、應於屏處再三彈指謦欬、然後方
G104n2280_p0567b06║棄。
G104n2280_p0567b07║若食已了、乃至未將淨水洗漱、口內食津不應輒咽。
G104n2280_p0567b08║（食謂正食。△違者波逸提迦。）
G104n2280_p0567b09║索美食學處第四十
G104n2280_p0567b10║受用有蟲水學處第四十一
G104n2280_p0567b11║齊幾許時、應觀其水。謂六牛竹車迴轉之頃。或心淨
G104n2280_p0567b12║已來、觀知無蟲、設不濾漉、飲亦無犯。△不觀不濾、咸
G104n2280_p0567b13║不合用。
G104n2280_p0567b14║若苾芻無濾羅等、不應往餘村餘寺齊三拘盧舍。△
G104n2280_p0567b15║若所到之處、知無闕乏、不持去者、無犯。謂知彼僧祇
G104n2280_p0567b16║恆有淨水、若於河井先知無蟲。
G104n2280_p0567b17║羅須淨洗、曬曝令乾。
G104n2280_p0567b18║有食家強坐學處第四十二
G104n2280_p0567b19║有食家強立學處第四十三
G104n2280_p0567b20║與無衣外道男女食學處第四十四
G104n2280_p0567b21║本律云。云何汝身不陷地。云何舌不百片裂。云何諸
G104n2280_p0567c01║神見此事、不以霹靂破汝身。野干每食師子殘、而
G104n2280_p0567c02║常有念害師子。十力聖眾以食濟、汝今見駡不知
G104n2280_p0567c03║恩。彼定證得一切智、於友非友心平等。汝等外道
G104n2280_p0567c04║可惡人、尚亦相依蒙濟給。若人不識恩與義、當知
G104n2280_p0567c05║此類不如狗。狗於人處解施恩、汝似惡蛇常吐毒。
G104n2280_p0567c06║觀軍學處第四十五
G104n2280_p0567c07║軍中過二宿學處第四十六
G104n2280_p0567c08║動亂兵軍學處第四十七
G104n2280_p0567c09║打苾芻學處第四十八
G104n2280_p0567c10║以手擬苾芻學處第四十九
G104n2280_p0567c11║若與苾芻相瞋恨時、應往詣彼求其懺摩。不應瞋
G104n2280_p0567c12║心未歇、往求辭謝。彼亦不得同師子行、為堅硬心
G104n2280_p0567c13║不相容恕。若不肯忍、應遣智人方便和解、速令諍
G104n2280_p0567c14║息。小者到彼瞋苾芻邊、至勢分時、即應禮拜。彼應
G104n2280_p0567c15║云、無病。
G104n2280_p0567c16║若見苾芻門諍之時、應無朋黨心而為揮解。
G104n2280_p0567c17║覆藏他粗罪學處第五十
G104n2280_p0567c18║無犯者、若說他時、令自不安。
G104n2280_p0567c19║共至俗家不與食學處第五十一
G104n2280_p0567c20║觸火學處第五十二
G104n2280_p0567c21║無犯者、謂在時中作心守持。△言時者、謂為三寶
G104n2280_p0568a01║鄔波馱耶阿遮利耶、若為餘諸同淨行者所有事業。或時
G104n2280_p0568a02║為己熏鉢染衣、熟諸飯食、或寒或病、所有營為。作心守持、
G104n2280_p0568a03║乃至事訖。中間忘念觸時、無犯。△言守持心者。若欲觸火、
G104n2280_p0568a04║應心念云、我今為作如是事故、須觸此火。及為同梵行者。
G104n2280_p0568a05║若欲滅時、應云、為無事故、須滅。
G104n2280_p0568a06║與欲已更遮學處第五十三
G104n2280_p0568a07║與未近圓人同室宿過二夜學處第五十四
G104n2280_p0568a08║凡臥息時。右脇著牀、兩足重疊、身不動搖。作光明想。安住
G104n2280_p0568a09║正念、情無嬈惱。衣服不亂。於睡知量、念當早起、初夜後夜、
G104n2280_p0568a10║恆修善品。此是沙門眠息之法。△若無病苦、晝不應臥。
G104n2280_p0568a11║不捨惡見違諫學處第五十五
G104n2280_p0568a12║隨捨置人學處第五十六
G104n2280_p0568a13║攝受惡見求寂學處第五十七
G104n2280_p0568a14║著不壞色衣學處第五十八
G104n2280_p0568a15║下至拭鉢巾拂足巾鉢袋濾羅腰絛等、咸須壞色點淨而
G104n2280_p0568a16║畜。
G104n2280_p0568a17║本律云。若無清淨心、而懷瞋恨意。不能解諸佛、所說微妙
G104n2280_p0568a18║法。降伏鬥諍心、及無不淨意。能除於忿害、方解微妙法。
G104n2280_p0568a19║捉寶學處第五十九
G104n2280_p0568a20║若在寺內及白衣舍、見寶及寶類、應作是念、然後當取。若
G104n2280_p0568a21║有認者、我當與之。
G104n2280_p0568b01║非時浴學處第六十
G104n2280_p0568b02║初開半月浴。因大熱時、後聽隨意。更開病等。皆
G104n2280_p0568b03║非是犯。
G104n2280_p0568b04║若洗浴時、要須心念受持。我今欲浴、在何時中。
G104n2280_p0568b05║然後方浴。△不作時心受持而浴者、從上澆水、
G104n2280_p0568b06║流至於臍。若入河池、水過臍上。波逸底迦。
G104n2280_p0568b07║苾芻住處、咸須淨掃。處若寬大、修治難遍者、當
G104n2280_p0568b08║於要用處而掃拭之。
G104n2280_p0568b09║佛堂制底及幡幢竿、須蹈影過、宜誦伽他。
G104n2280_p0568b10║若剃髮者、亦在時攝。
G104n2280_p0568b11║不應裸體而浴、可畜浴裙。若無裙者、應以樹葉
G104n2280_p0568b12║掩身屏處而浴。△如上所說、不順行者、咸惡作。
G104n2280_p0568b13║殺傍生學處第六十一
G104n2280_p0568b14║若苾芻以自身手、若持器仗、或擲餘物、作殺心
G104n2280_p0568b15║而打者。或當時死、或後命終、皆得波逸底迦。△
G104n2280_p0568b16║若不死者、得惡作。
G104n2280_p0568b17║故惱苾芻學處第六十二
G104n2280_p0568b18║若作饒益心、隨順律教以理開導者、皆悉無犯。
G104n2280_p0568b19║以指擊攊他學處第六十三
G104n2280_p0568b20║水中戲學處第六十四
G104n2280_p0568b21║與女人同室宿學處第六十五
G104n2280_p0568c01║恐怖苾芻學處第六十六
G104n2280_p0568c02║藏他衣鉢學處第六十七
G104n2280_p0568c03║他寄衣不問主輒著學處第六十八
G104n2280_p0568c04║以眾教罪謗清淨苾芻學處第六十九
G104n2280_p0568c05║與女人同道行學處第七十
G104n2280_p0568c06║與賊同道行學處第七十一
G104n2280_p0568c07║與減年者受近圓學處第七十二
G104n2280_p0568c08║有二種鄔波馱耶。一初與出家。二為受近圓。△滿
G104n2280_p0568c09║足十夏、方住師位。復須成就五法。一知有犯。二知
G104n2280_p0568c10║無犯。三知輕。四知重。五於別解脫經、廣能開解。於
G104n2280_p0568c11║諸學處、創結隨開。若遇難緣、善知通塞。常誦戒本、
G104n2280_p0568c12║能決他疑。戒見多聞、自他俱利。威儀行法、無有虧
G104n2280_p0568c13║犯。具如是德、名親教師。由其親能教出離法故。△
G104n2280_p0568c14║若苾芻雖近圓已、於諸學處不識重輕、設六十夏、
G104n2280_p0568c15║仍須仗託明德依止而住。
G104n2280_p0568c16║禮敬之儀、有其二別。一謂五輪著地。二謂執捉腨
G104n2280_p0568c17║足、口云畔睇。△有說禮大師時、五輪至地。若尊及
G104n2280_p0568c18║尊類、應手膝至地、或時曲躬低頭合掌、或捉腨、或
G104n2280_p0568c19║蹲踞合掌。若對所餘同梵行者、若但合掌、或復低
G104n2280_p0568c20║頭、或口云畔睇。
G104n2280_p0568c21║若知他身有穢觸而為禮敬、或自身有穢觸而禮
G104n2280_p0569a01║他者、俱得惡作。有二種觸穢。一食竟未澡漱時觸。二
G104n2280_p0569a02║便利未洗淨時觸。
G104n2280_p0569a03║出家苾芻、不應懷恨。設有嫌隙者。小近大時、即須唱
G104n2280_p0569a04║畔睇而禮拜。大者見禮、即云願無病惱。△如兩不言
G104n2280_p0569a05║者、俱得惡作。
G104n2280_p0569a06║若唯著下裙、無上衣者、不合禮他、亦不受禮。△違而
G104n2280_p0569a07║受者、俱惡作。
G104n2280_p0569a08║大者啑時、小云畔睇。小者若啑、大云阿路祗。△若不
G104n2280_p0569a09║言者、俱得惡作。
G104n2280_p0569a10║闇中禮拜、不應至地。口云畔睇、即是致敬。
G104n2280_p0569a11║既近圓竟、滿十夏已來、在親教師邊受學律藏及餘
G104n2280_p0569a12║經論等。若親教師有緣、不及自教者、應令別仗明德
G104n2280_p0569a13║可委付人、依之而住。若滿五夏、五法明解、識犯非犯、
G104n2280_p0569a14║知重知輕、別解脫經善知通塞、得離本師及依止師、
G104n2280_p0569a15║游方習業。所到之處、經二三日、且自停息。次當觀察
G104n2280_p0569a16║誰可為師、應就依止。若無依止、不應停住。設阿羅漢
G104n2280_p0569a17║亦須依止、況復異生。
G104n2280_p0569a18║壞生地學處第七十三
G104n2280_p0569a19║生地者、謂未曾掘。若曾經掘、被天雨濕若餘水霑、時
G104n2280_p0569a20║經三月、是名生地。若無雨濕及水霑潤、時經六月、亦
G104n2280_p0569a21║名生地。
G104n2280_p0569b01║若。苾芻知、是生地不、被火燒未、經耕墾自。掘教、人掘
G104n2280_p0569b02║若打橛、若剗削。堅硬地皮、崩岸隤牆、著地堅泥舉令
G104n2280_p0569b03║相離。若土多沙少者、咸得波逸底迦。△若地皮等不
G104n2280_p0569b04║堅硬處、剗舉之時、惡作。
G104n2280_p0569b05║過四月索食學處第七十四
G104n2280_p0569b06║遮傳教學處第七十五
G104n2280_p0569b07║默聽評論學處第七十六
G104n2280_p0569b08║若知諸苾芻在於上閣有所論說、須欲往者。應彈指、
G104n2280_p0569b09║或謦欬作聲者、無犯。△若默而去、聽彼言說。初聞聲
G104n2280_p0569b10║時、便得惡作。△若解其義、即獲波逸底迦。△若在中
G104n2280_p0569b11║閣、若在檐前、若在經行處等、亦如是。△若情無向背、
G104n2280_p0569b12║若忽遇聞、此皆無犯。
G104n2280_p0569b13║不與欲默然起去學處第七十七
G104n2280_p0569b14║不恭敬學處第七十八
G104n2280_p0569b15║復有餘說。不敬之事。謂法事、佛事。若尊人、若弟子、若
G104n2280_p0569b16║人主、若流俗。於如是等、不生恭敬。若語若默。有如法
G104n2280_p0569b17║言、不相順從。若身語心、隨其所應不敬之時、各依輕
G104n2280_p0569b18║重而得其罪。△言法事者。先觀自身戒清淨否。若讀
G104n2280_p0569b19║誦教授、施他法義。如理作意、靜慮相應。如是等事、隨
G104n2280_p0569b20║所應作、而不奉行。心常懶惰、不修善品。不敬於戒。話
G104n2280_p0569b21║無益言。皆得波逸底迦。△言佛事者。謂於尊像、不勤
G104n2280_p0569c01║禮敬。制底香臺、不時掃拭。若見隤落、有力能為、而
G104n2280_p0569c02║不修補所應作事、懈慢不為。波逸底迦。（下略。）
G104n2280_p0569c03║若作輕慢心、欲惱他者。凡有所為、咸得惡作。
G104n2280_p0569c04║飲酒學處第七十九
G104n2280_p0569c05║非時入聚落不囑苾芻學處第八十
G104n2280_p0569c06║若無苾芻。囑餘俗人者、無犯。
G104n2280_p0569c07║食前食後詣餘家學處第八十一
G104n2280_p0569c08║入王宮學處第八十二
G104n2280_p0569c09║不攝耳聽戒作不知語學處第八十三
G104n2280_p0569c10║不恭敬者、是總標句。不住心者、是別釋句。顯六過
G104n2280_p0569c11║失。謂無信心失、無敬心失、無樂欲失、緣外境失、心
G104n2280_p0569c12║惛沈失、生勞倦失。如是次第而配屬之。
G104n2280_p0569c13║用牙角作針筒學處第八十四
G104n2280_p0569c14║過量作牀學處第八十五
G104n2280_p0569c15║註云。言中人一肘者、長笏尺一尺五寸。過此是高
G104n2280_p0569c16║牀量。用皆得罪。
G104n2280_p0569c17║草木綿貯牀學處第八十六
G104n2280_p0569c18║過量作尼師但那學處第八十七
G104n2280_p0569c19║本律云。若佛一張手當中人三張手、總長九張手、
G104n2280_p0569c20║合有四肘半。廣一張手半者、當中人四張手復有
G104n2280_p0569c21║六指。（原註云。此中制意者、尼師但那、本為襯替臥具、恐有所損。不擬餘用。然其大量與自身等、頂上餘
G104n2280_p0570a01║有一磔手在、斯乃正與臥具相當。又復佛望餘人、身有三倍。言一倍者、蓋是部別。若依二倍、即
G104n2280_p0570a02║尼師但那其量全小、不堪替臥。敷地禮拜、不見有文。故違聖言、誰代當罪。）
G104n2280_p0570a03║過量作覆瘡衣學處第八十八
G104n2280_p0570a04║過量作雨浴衣學處第八十九
G104n2280_p0570a05║與佛等過量作衣學處第九十
G104n2280_p0570a06║第六章　四波羅底提舍尼法
G104n2280_p0570a07║從非親尼受食學處第一
G104n2280_p0570a08║受尼指授食學處第二
G104n2280_p0570a09║學家受食學處第三
G104n2280_p0570a10║阿蘭若住處外受食學處第四
G104n2280_p0570a11║第七章　眾學法
G104n2280_p0570a12║眾學法者、謂於廣釋及十七事中、所有眾
G104n2280_p0570a13║多惡作惡說、咸悉攝在眾學法中。
G104n2280_p0570a14║不以鏡及水為好觀面。△觀蟲之時、見面
G104n2280_p0570a15║無犯。若看面瘡痕。若看頭白面皺、觀知前
G104n2280_p0570a16║後容顏改變、生厭離想。此皆無犯。
G104n2280_p0570a17║於諸善品、不應懶惰。
G104n2280_p0570a18║出入門戶、咸須用心。開閉之時、不應造次。
G104n2280_p0570a19║若經行時、勿緩勿急。△如是等、於律所說、
G104n2280_p0570a20║不依行者、咸得惡作。
G104n2280_p0570b01║言整齊者、離不整齊著衣之過。
G104n2280_p0570b02║少語言者。不應同俗、多作言說。不大叫呼、如童兒類。
G104n2280_p0570b03║不高視者、舉目視前一踰伽地、是為視量。踰伽量者、長四
G104n2280_p0570b04║肘也。不應旁視、亦不迴顧、端形直視、徐行而進。牛馬犬等、
G104n2280_p0570b05║應預觀察、不應逼近、恐有傷損。
G104n2280_p0570b06║凡是行步非大人相者、皆應遠離。
G104n2280_p0570b07║不壘足者、不以一脚重於脚上、壘之而坐。
G104n2280_p0570b08║不重內踝者、謂不正身重踝而坐。不重外踝者、準事應知。
G104n2280_p0570b09║恭敬受食者、凡受食時、極須存念。不應寬慢、致令鉢破。
G104n2280_p0570b10║不得滿鉢受飯者、受食之時、應觀其鉢、勿令流溢。所有羹
G104n2280_p0570b11║菜、不應多請。後安飯時、恐溢出故。
G104n2280_p0570b12║食在口中、不應言說、同白衣法。
G104n2280_p0570b13║羹飯不得互掩覆者、意欲多求、長貪心故。應於飲食、生厭
G104n2280_p0570b14║離想。是為出家所應作事。隨得隨食、少欲為念。
G104n2280_p0570b15║繫心而食、充軀長道。不得觀他、生嫌賤心。
G104n2280_p0570b16║汙手捉淨水者、謂食所霑、及不淨所汙。凡欲食噉、皆須土
G104n2280_p0570b17║屑澡豆等淨洗手已、方捉食器飲器及淨水瓶。
G104n2280_p0570b18║若青草上、好樹下、及花果樹人所停息者、不應大小便。△
G104n2280_p0570b19║若棘刺叢處者、無犯。
G104n2280_p0570b20║若大林中行、枝葉交茂、應離人行處。若涉生草田間、無空
G104n2280_p0570b21║處、應持乾葉、布上便利。△若無可得者、無犯。
G104n2280_p0570c01║初入廁時、作聲謦欬。或時蹋地。或復彈指。
G104n2280_p0570c02║大小行訖、乃至未將淨水漱口、不受他禮、亦不禮他。不
G104n2280_p0570c03║坐牀座及噉飲食。△違者、皆得惡作。
G104n2280_p0570c04║若泄下氣、勿使作聲。
G104n2280_p0570c05║於廁屋內、若上座前、若在淨地、及對食者、皆不洟唾。
G104n2280_p0570c06║凡洟唾時、勿作大聲、亦不應數。△若多唾者、應向屏處。
G104n2280_p0570c07║若有病緣、聽安承器。若沙若石及草土等、安在器中。勿
G104n2280_p0570c08║使灒溢。應數洗之、無令臭氣。
G104n2280_p0570c09║不得水中者、若水闊、應於木上。若無可得、同上草田。
G104n2280_p0570c10║第八章　七滅諍法
G104n2280_p0570c11║復次。既識於諍及除滅事。苾芻要行伏煩惱法、依阿笈
G104n2280_p0570c12║摩教當略言之。此別解脫經、統明首末體義大綱、要有
G104n2280_p0570c13║十事。謂止息忍證依仗僧伽淨信女人資生受用苾芻
G104n2280_p0570c14║苾芻尼俗人之事取食受請威儀軌範共相詰事。若苾
G104n2280_p0570c15║芻依此十事修行之時、由二種煩惱而生其犯。一遠。二
G104n2280_p0570c16║近。遠者、謂由忘失正念、追尋昔事、而起煩惱作其罪業。
G104n2280_p0570c17║近者、謂煩惱心忽然自起、於現前事、作其罪業。時彼苾
G104n2280_p0570c18║芻知其因已、應當遠離、如避火坑。順理作意、令因不起。
G104n2280_p0570c19║若彼煩惱以自心力不能除者、應就尊宿及閑三藏有
G104n2280_p0570c20║德行人、請對治法、作意除遣。仍不除者、當於晝夜讀誦
G104n2280_p0570c21║聞思簡擇其意。於三寶所及師長處、至誠供養、忘自劬
G104n2280_p0571a01║勞。或向他方。或減食等。令彼煩惱不復現行。仍不除者、
G104n2280_p0571a02║當往屍林、獨居蘭若、修不淨觀。為四念處無常等想。仍
G104n2280_p0571a03║不除者、應生慚恥、作如是念。我所為非戒不清淨、不能
G104n2280_p0571a04║一一如法護持、而復受他四事供養。諸佛世尊及得天
G104n2280_p0571a05║眼諸同梵行并天神等、悉遙見我、知我破戒。為此不應
G104n2280_p0571a06║起煩惱心、造諸惡業。當自剋責、如救頭然。於清淨境、說
G104n2280_p0571a07║除所犯、勿致後悔。如上所說、不能依行、及受信心所有
G104n2280_p0571a08║衣食、皆得惡作罪。若作如斯對治行時、性多煩惱、未能
G104n2280_p0571a09║殄息、仍起染心。雖受信施、亦無有犯。當自審察、雖作種
G104n2280_p0571a10║種折伏方便、然煩惱心不能除者、即應捨戒歸俗而為
G104n2280_p0571a11║白衣。勿令有罪受他信施。此諸惡業、定感當來惡異熟
G104n2280_p0571a12║果。如增三經廣說其事。
G104n2280_p0571a13║根本說一切有部毗柰耶犯相摘記竟
G104n2280_p0571a14║附錄
G104n2280_p0571a15║寄歸傳云。言五時者。一謂冬時、有四月、從九月十六日
G104n2280_p0571a16║至正月十五日。二謂春時、亦有四月、從正月十六日至
G104n2280_p0571a17║五月十五日。三謂雨時、但有一月、從五月十六日至六
G104n2280_p0571a18║月十五日。四謂終時、唯一日一夜、謂六月十六日晝夜。
G104n2280_p0571a19║五是長時、從六月十七日至九月十五日。此乃獨於律
G104n2280_p0571a20║教中、佛制如是次第、明有密意也。若依方俗、或作三時
G104n2280_p0571b01║四時六時、如餘處說。百一羯磨註云。此是西方眾僧
G104n2280_p0571b02║要法、若不解者、即非苾芻。但為比來未翻、致令聞者
G104n2280_p0571b03║不悟。此謂佛家密教、與俗有殊。若至西國、他問不知、
G104n2280_p0571b04║人皆見笑。不同支那記月而已。
G104n2280_p0571b05║又云。若前安居、謂五月黑月一日（安居、舊云坐夏、或云坐臘。西方之制、
G104n2280_p0571b06║以黑前白後、合為一月。月虧至晦、謂之黑月、亦名黑分。月盈至滿、謂之白月、亦名白分。黑月或十四日或十五日、
G104n2280_p0571b07║月有大小故也。今云五月黑月一日、即當此土五月十六日。）後安居、則六月黑月一日。
G104n2280_p0571b08║唯斯兩日、合作安居。於其中間、文無許處。至八月半、
G104n2280_p0571b09║是前夏了。至九月半、是後夏了。此時法俗盛興供養。
G104n2280_p0571b10║從八月半已後、名歌栗底迦月。江南迦提設會、正是
G104n2280_p0571b11║前夏了時。八月十六日、即是張羯絺那衣日。斯其古
G104n2280_p0571b12║法。（玄奘三藏西域記云。印度僧徒、依佛聖教、皆以室羅伐拏月前半一日入雨安居、當此五月十六日、以頞濕縛
G104n2280_p0571b13║庾闍月後半十五日解雨安居、當此八月十五日。印度月名、依星而建。古今不易、諸部無差。良以方言未融、傳譯有
G104n2280_p0571b14║謬、分時計月致斯乖異。故以四月十六日入安居、七月十五日解安居也。）
G104n2280_p0571b15║又云。諸部流派、生起不同。西國相承、大綱唯四。一聖
G104n2280_p0571b16║大眾部、（即僧祇律。）分出七部。二聖上座部、分出三部。三
G104n2280_p0571b17║聖根本說一切有部、分出四部。四聖正量部、分出四
G104n2280_p0571b18║部。然而部執所傳、多有同異。且依現事、言其十八。分
G104n2280_p0571b19║為五部、不聞於西國耳。故五天之地及南海諸洲、皆
G104n2280_p0571c01║云四種尼迦耶。（尼迦耶、譯為部。）
G104n2280_p0571c02║又云。有部所分、三部之別。一法護。（即四分律。）二化
G104n2280_p0571c03║地。（即五分律。）三迦攝卑。（此土僅傳戒本、曰解脫戒經。）此並不行
G104n2280_p0571c04║五天。唯烏長那國及龜茲于闐、雜有行者。然十
G104n2280_p0571c05║誦律、亦不是根本有部也。但此與十誦、大歸相
G104n2280_p0571c06║似。
G104n2280_p0571c07║又云。詳觀四部之差、律儀殊異。重輕懸隔、開制
G104n2280_p0571c08║迢然。出家之侶、各依部執。無宜取他輕事、替己
G104n2280_p0571c09║重條。用自開文、見嫌餘制。若爾、則部別之義不
G104n2280_p0571c10║著、許遮之理莫分。豈得以其一身、遍行於四。裂
G104n2280_p0571c11║裳金杖之喻、乃表證滅不殊。行法之徒、須依自
G104n2280_p0571c12║部。
G104n2280_p0571c13║又云。且神州持律、諸部互牽。而講說撰錄之家、
G104n2280_p0571c14║遂乃章鈔繁雜。五篇七聚、易處更難。方便犯持、
G104n2280_p0571c15║顯而還隱。遂使覆一簣而情息、聽一席而心退。
G104n2280_p0571c16║上流之伍、蒼髭乃成中下之徒、白首寧就。律本
G104n2280_p0571c17║自然落漠、讀疏遂至終身。師弟相承、用為成則。
G104n2280_p0571c18║論章段則科而更科、述結罪則句而還句。考其
G104n2280_p0571c19║功也、實致為山之勞。覈其益焉、時有海珠之潤。
G104n2280_p0571c20║又凡是製作之家、意在令人易解。豈得故為密
G104n2280_p0571c21║語、而更作解嘲。譬乎水溢平川、決入深井。有懷
G104n2280_p0572a01║飲息、濟命無由。準驗律文、則不如此論斷輕重、但用
G104n2280_p0572a02║數行。說罪方便、無煩半日。此則西方南海法徒之大
G104n2280_p0572a03║歸矣。
G104n2280_p0572a04║又云。浮囊不洩、乃是菩薩本心。勿輕小愆、還成最後
G104n2280_p0572a05║之唱。理合大小雙修、方順慈尊之訓。防小罪、觀大空、
G104n2280_p0572a06║攝物澄心、何過之有。或恐自迷誤眾、準教聊陳一隅。
G104n2280_p0572a07║空法信是非虛、律典何因見慢。
G104n2280_p0572a08║又云。供身百一、四部未見律文。雖復經有其言、故是
G104n2280_p0572a09║別時之意。且如多事俗徒、家具尚不盈五十。豈容省
G104n2280_p0572a10║緣釋子、翻乃過其百數。準驗道理、通塞可知。
G104n2280_p0572a11║又云。凡禮拜者、意在敬上自卑之義也。欲致敬時、及
G104n2280_p0572a12║有請白。先整法衣、搭左肩上。擪衣左腋、令使著身。即
G104n2280_p0572a13║將左手向下掩攝衣之左畔。右手隨所掩之衣裙。既
G104n2280_p0572a14║至下邊、卷衣向膝。兩膝俱掩、勿令身現。背後衣緣、急
G104n2280_p0572a15║使近身。掩攝衣裳、莫遣垂地。足跟雙豎、脊項平直。十
G104n2280_p0572a16║指布地、方始叩頭。然其膝下、迥無衣物。復還合掌、復
G104n2280_p0572a17║還叩頭。慇懃致敬、如是至三。必也尋常、一禮便罷。中
G104n2280_p0572a18║間更無起義。西國見為三拜、人皆怪也。若恐額上有
G104n2280_p0572a19║塵、先須摩手令淨、然後拭之。次當拂去兩膝頭土、整
G104n2280_p0572a20║頓衣裳、在一邊坐。或可暫時佇立、尊者即宜賜坐。必
G104n2280_p0572a21║有呵責、立亦無傷。斯乃佛在世時、迄乎末代、師弟相
G104n2280_p0572b01║傳於今不絕。如經律云、來至佛所、禮佛雙足、在一邊
G104n2280_p0572b02║坐。不云、敷坐具、禮三拜在一邊立。斯其教矣。但尊老
G104n2280_p0572b03║之處、多座須安。必有人來、準儀而坐。凡是坐者、皆足
G104n2280_p0572b04║蹋地、曾無帖膝之法也。律云、應先嗢屈竹迦。譯為蹲
G104n2280_p0572b05║踞。雙足履地、兩膝皆豎。攝斂衣服、勿令垂地。即是持
G104n2280_p0572b06║衣說淨、常途軌式。或對別人而說罪、或向大眾而申
G104n2280_p0572b07║敬、或被責而請忍、或受具而禮僧、皆同斯也。或可雙
G104n2280_p0572b08║膝著地、平身合掌。乃是香臺瞻仰讚歎之容矣。然於
G104n2280_p0572b09║牀上。（俗云拜櫈。）禮拜、諸國所無或敷氈席、亦不見有。欲
G104n2280_p0572b10║敬反慢、豈成道理。至如牀上席上、平懷尚不致恭。況
G104n2280_p0572b11║禮尊師大師、此事若為安可。
G104n2280_p0572b12║又云。言長跪者、謂是雙膝踞地、豎兩足以支身。舊云
G104n2280_p0572b13║胡跪者、非也。五天皆爾、何獨道胡。
G104n2280_p0572b14║又云。而有說云。律中臥具、即是三衣。見制野蠶、便生
G104n2280_p0572b15║異意。剩謂法衣非絹、遂即覓布慇懃。寧委本文、元來
G104n2280_p0572b16║是褥。百一羯磨註云。有以臥具為三衣者、雖曰深思。
G104n2280_p0572b17║誠為臆斷。律云臥具、乃是眠褥如何割截、用作三衣。
G104n2280_p0572b18║案已上所錄、悉屬有部之說。他部譯本、或與是殊。
G104n2280_p0572b19║南山諸師撰述、亦多與此歧異。須知各有所長、未
G104n2280_p0572b20║可是丹非素而南山一派、尤深契此土機宜。慎勿
G104n2280_p0572b21║固執有部之說、妄生疑謗也。