G114n2302_p0357a01║佛學名相彙解　卷第一明．沙門寂照據勑重編集
G114n2302_p0357a02║（又名：一代經律論釋法數）
G114n2302_p0357a03║
G114n2302_p0357a04║起教佛祖
G114n2302_p0357a05║據佛本行經，此賢刼初建立已，有大轉輪王，名眾集置，亦名大眾平章地生，亦名刹
G114n2302_p0357a06║利王。王有長子名真實，子孫相承二十七世，各有千子，計二萬七千，皆大轉輪王，至大
G114n2302_p0357a07║須彌王，子孫相繼，至魚王一十七世，子孫相紹，計一十七萬三千二百八十四，皆小轉輪
G114n2302_p0357a08║王。魚王有子，名真生。至大茅草王三十一世，計一百八，皆粟散王。茅草王亦名奢夷耆
G114n2302_p0357a09║耶，亦名瞿曇；年老捨位出家，因射滅滴血入地，生甘蔗二莖：一化生男，一化生女；男
G114n2302_p0357a10║再紹位，名甘蔗王。
G114n2302_p0357a11║
G114n2302_p0357a12║
G114n2302_p0357a13║
G114n2302_p0357a14║
G114n2302_p0357a15║
G114n2302_p0357a16║
G114n2302_p0358a01║　　眾集置大轉輪王（二十七世計二萬七千王）┐
G114n2302_p0358a02║　　┌──────────────────┘
G114n2302_p0358a03║　　└大須彌小轉輪王（一十八世計一十七萬三千二百八十四王）┐
G114n2302_p0358a04║　　┌──────────────────────────┘
G114n2302_p0358a05║　　└真生粟散王（三十一世計一百八王）┐
G114n2302_p0358a06║　　┌────────────────┘
G114n2302_p0358a07║　　└茅草王（亦名瞿曇氏　亦名奢夷耆耶）─甘蔗王┐
G114n2302_p0358a08║　　　　　　　　　　　　　　　　　　　　　　　　│
G114n2302_p0358a09║　　　┌────────────────────┘
G114n2302_p0358a10║　　　│┌第一妃一子─長壽王┌炬面王
G114n2302_p0358a11║　　　││（名長壽王）　　　│
G114n2302_p0358a12║　　　└┤　　　　　　　　　├金色王
G114n2302_p0358a13║　　　　│　　　　　　　　┌┤
G114n2302_p0358a14║　　　　└第二妃四子───┘├象眾王
G114n2302_p0358a15║　　　　　（炬面已下）　　　│
G114n2302_p0358a16║　　　　　　　　　　　　　　└別成王──拘盧王一子──瞿拘盧一子┐
G114n2302_p0358a17║　　　┌────────────────────────────┘
G114n2302_p0358a18║　　　│　　　　　　　　　　　┌悉達多──出家成佛今釋迦牟尼佛是也
G114n2302_p0358a19║　　　│　　　　　　┌淨飯王─┤
G114n2302_p0358a20║　　　│　　　　　　│（二子）└難陀
G114n2302_p0358a21║　　　│　　　　　　│
G114n2302_p0358a22║　　　│　　　　　　│　　　　┌難提迦
G114n2302_p0358a23║　　　│　　　　　　├白飯王─┤
G114n2302_p0358a24║　　　│　　　　　　│（二子）└提婆唎迦
G114n2302_p0358a25║　　　│　　　　　　│
G114n2302_p0358a26║　　　└師子頰王──┤　　　　┌阿難多
G114n2302_p0358a27║　　　　（四子一女）├斛飯王─┤
G114n2302_p0358a28║　　　　　　　　　　│（二子）└提婆達多
G114n2302_p0358a29║　　　　　　　　　　│
G114n2302_p0358a30║　　　　　　　　　　│　　　　┌阿泥盧逗
G114n2302_p0358a31║　　　　　　　　　　├甘露飯王┤
G114n2302_p0358a32║　　　　　　　　　　│（二子）└摩訶那摩
G114n2302_p0358a33║　　　　　　　　　　│
G114n2302_p0358a34║　　　　　　　　　　└女甘露味
G114n2302_p0358a35║其第二妃四子，有大仁德，以上妃妬侫，父令出國，子母宮屬臣民多眾隨往雪山下建國，城號迦毘羅，王稱別成，遠近欽伏。不久成大國。內外豐富，父知憶念故歎曰：我子釋迦氏，王有子名拘盧。
G114n2302_p0359a01║一心依起信論：約諸染法，從本起末，倫次行相，總有五重。
G114n2302_p0359a02║　　　（初唯一心為本源）
G114n2302_p0359a03║　　┌─心真如門
G114n2302_p0359a04║　　│（二依一心開二門）
G114n2302_p0359a05║　　└─心生滅門
G114n2302_p0359a06║　　　　　　　　　　　　┌覺義
G114n2302_p0359a07║　　　（三依此識明二義）┤
G114n2302_p0359a08║　　　　　　　　　　　　└不覺義
G114n2302_p0359a09║　　　　　　　　　　　　┌業相
G114n2302_p0359a10║　　　（四依後義生三細）┼轉相
G114n2302_p0359a11║　　　　　　　　　　　　└現相
G114n2302_p0359a12║　　　　　　　　　　　　┌智相
G114n2302_p0359a13║　　　　　　　　　　　　├相續相
G114n2302_p0359a14║　　　　　　　　　　　　├執取相
G114n2302_p0359a15║　　　（五依最後生六粗）┤
G114n2302_p0359a16║　　　　　　　　　　　　├計名字相
G114n2302_p0359a17║　　　　　　　　　　　　├起業相
G114n2302_p0359a18║　　　　　　　　　　　　└業繫苦相
G114n2302_p0359a19║一心者：起信論云：摩訶衍者，總說有二種：一者，法。二者，義。所言法者：謂眾
G114n2302_p0359a20║生心，是心則攝一切世間、出世間法，依於此心顯示摩訶衍義。
G114n2302_p0359a21║心真如者：即是一法界大總相法門躰；所謂心性不生不滅，一切境界唯依妄念而有差
G114n2302_p0359a22║別，若離心念，則無一切境界之相；乃至唯是一心，故名真如。
G114n2302_p0359a23║心生滅者：依如來藏故有生滅心；所謂不生不滅，與生滅和合，非一非異，名為阿賴
G114n2302_p0359a24║耶識。
G114n2302_p0359a25║覺者：心躰離念；離念相者，等虗空界，無所不徧，法界一相，即是如來平等法身。
G114n2302_p0359a26║依此法身，說名本覺；乃至依本覺故，而有不覺；依不覺故，說有始覺。
G114n2302_p0359a27║不覺者：不如實知真如法一故，不覺心起而有其念，念無自相不離本覺，猶如迷人依
G114n2302_p0359a28║方故迷，若離於方則無有迷。眾生亦爾，依覺故迷，若離覺性則無不覺。
G114n2302_p0360a01║業相者：以依不覺故心動，說名為業；覺則不動。動則有苦，果不離因故。
G114n2302_p0360a02║轉相者：以依動故能見，不動則無見。
G114n2302_p0360a03║現相者：以依能見故境界妄現，離見則無境界。
G114n2302_p0360a04║智相者：依於境界，心起分別，愛與不愛故。
G114n2302_p0360a05║相續相者：依於智故，生其苦樂，覺心起念，相應不斷故。
G114n2302_p0360a06║執取相者：依於相續，緣念境界，住持苦樂，心起著故。
G114n2302_p0360a07║計名字相者：依於妄執，分別假名言相故。
G114n2302_p0360a08║起業相者：依於名字，尋名取著，造種種業故。
G114n2302_p0360a09║業繫苦相者：以依業受報，不自在故。
G114n2302_p0360a10║當知無明能生一切染法，以一切染法皆是不覺相故。
G114n2302_p0360a11║略以喻明：如人明了之心（真心），忽有昧略之相（根本無明），昧相與明心合，
G114n2302_p0360a12║動彼明心，以成夢念（業相），現（轉相）種種境（現相大意，由不覺故，心動見境；
G114n2302_p0360a13║說有前後，法乃同時）。又不了夢境自心所現，執有實躰，心起分別，愛與不愛（智
G114n2302_p0360a14║相）；於愛憎境起苦樂心，相續不斷（相續相）；於違順境，深生取著（執取相）；
G114n2302_p0360a15║於此顛倒所執相上，執為善惡，是親是踈（計名字相）；於善於親種種惠利，於惡
G114n2302_p0360a16║於怨種種凌損（起業相）；或有報恩受樂，或有報怨受苦（業繫苦相）。雖現種種，
G114n2302_p0361a01║唯一夢心，夢時非無，覺無所得。謂本因不覺之力，生業相等種種夢念，動其心
G114n2302_p0361a02║源，長眠三界，流轉六道。今但一念不生，則三細六麄皆盡，照躰獨立，便是果
G114n2302_p0361a03║位真佛。此即頓悟、頓修、頓斷、頓證，故無地位也。若翻妄行相，具如經論，
G114n2302_p0361a04║此不煩云。
G114n2302_p0361a05║
G114n2302_p0361a06║百法明門圖
G114n2302_p0361a07║一切法無我；一切法者，略有五種：
G114n2302_p0361a08║第一心法略有八種——一、眼識。二、耳識。三、鼻識。四、舌識。五、身識。六、
G114n2302_p0361a09║意識。七、末那識。八、阿賴耶識。
G114n2302_p0361a10║第二心所有法六——一、徧行有五：⒈作意。⒉觸。⒊受。⒋想。⒌思。二、別境有
G114n2302_p0361a11║五：⒈欲。⒉勝解。⒊念。⒋等持。⒌慧。三、善有十一：⒈信。⒉慚。⒊愧。⒋無貪。
G114n2302_p0361a12║⒌無瞋。⒍無癡。⒎精進。⒏輕安。⒐不放逸。⒑行捨。⒒不害。四、根本煩惱有六：⒈
G114n2302_p0361a13║貪。⒉嗔。⒊慢。⒋無明。⒌見。⒍疑。五、隨煩惱有二十：⒈忿。⒉恨。⒊覆。⒋惱。
G114n2302_p0361a14║⒌嫉。⒍慳。⒎誑。⒏謟。⒐害。⒑憍。⒒無慚。⒓無愧。⒔掉舉。⒕昏沉。⒖不信。⒗
G114n2302_p0361a15║懈怠。⒘放逸。⒙失念。⒚散亂。⒛不正知。六、不定有四：⒈惡作。⒉睡眠。⒊尋。⒋
G114n2302_p0361a16║伺。
G114n2302_p0362a01║第三色法略有十一——一、眼。二、耳。三、鼻。四、舌。五、身。六、色。七、
G114n2302_p0362a02║聲。八、香。九、味。十、觸。十一、法處所攝。
G114n2302_p0362a03║第四不相應行法有廿四——一、得。二、命根。三、眾同分。四、異生性。五、無想
G114n2302_p0362a04║定。六、滅盡定。七、無想報。八、名身。九、句身。十、文身。十一、生。十二、住。
G114n2302_p0362a05║十三、老。十四、無常。十五、流轉。十六、定異。十七、相應。十八、勢速。十九、次
G114n2302_p0362a06║第。廿、時。廿一、方。廿二、數。廿三、和合性。廿四、不和合性。
G114n2302_p0362a07║第五無為法六——一、虛空無為。二、擇滅無為。三、非擇滅無為。四、不動無為。
G114n2302_p0362a08║五、受想滅無為。六、真如無為。
G114n2302_p0362a09║言無我者，略有二：
G114n2302_p0362a10║一、補特伽羅無我。
G114n2302_p0362a11║二、法無我。
G114n2302_p0362a12║百法束為五門：謂心法八，心所有法五十有一，色法十有一，不相應行法二十有四，
G114n2302_p0362a13║無為法六，其成一百也。
G114n2302_p0362a14║心法八，心即識心，謂眼識、耳識、鼻識、舌識、身識、意識、末那識、阿賴耶識。
G114n2302_p0362a15║此八種識皆有分別之義，俱屬於心，故名心法（梵語末那，華言意。梵語阿賴耶，華言藏識）。
G114n2302_p0362a16║宗鏡錄云：
G114n2302_p0363a01║一、眼識：謂眼以色為緣而生眼識，眼識依根而生，眼根因識能見，而能見者，是名
G114n2302_p0363a02║眼識。
G114n2302_p0363a03║二、耳識：謂耳以聲為緣而生耳識；耳識依根而生，耳根因識能聽，而能聽者是名耳
G114n2302_p0363a04║識。
G114n2302_p0363a05║三、鼻識：謂鼻以香為緣而生鼻識，鼻識依根而生，鼻根因識能齅，而能齅者是名鼻
G114n2302_p0363a06║識。
G114n2302_p0363a07║四、舌識：謂舌以味為緣而生舌識，舌識依根而生，舌根因識能嘗，而能嘗者是名舌
G114n2302_p0363a08║識。
G114n2302_p0363a09║五、身識：謂身以觸為緣而生身識，身識依根而生，身根因識能覺，而能覺者是名身
G114n2302_p0363a10║識。
G114n2302_p0363a11║六、意識：謂意以法為緣而生意識，意識依根而生，意根因識而能分別。以能分別前
G114n2302_p0363a12║五根所緣色等五塵境界，是名意識（五根者：眼根、耳根、鼻根、舌根、身根也。五塵者：色塵、
G114n2302_p0363a13║聲塵、香塵、味塵、觸塵也）。
G114n2302_p0363a14║七、末那識：梵語末那，華言意，亦名相續識，又名分別識。此識本無定體，即第八
G114n2302_p0363a15║識之染分。依第八識自證分而生，緣第八識見分而執為我，為第六識之主，執轉第六識所
G114n2302_p0363a16║緣善惡之境而為染淨，皆因此識也。前第六識名意識，今此識亦名意者，謂第六識依根而
G114n2302_p0364a01║得名，此識當體而立號；第六識雖能分別五塵好惡，而由此識傳送相續執取也（依根者，根
G114n2302_p0364a02║即意根也。當體者，即分別之體也）。
G114n2302_p0364a03║八、阿賴耶識：梵語阿賴耶，華言藏識。以其無法不含，無事不攝故也。此識染淨同
G114n2302_p0364a04║源，生滅和合，而具有四分，如摩尼珠，體本清淨，又如明鏡，能含萬像。若以染分言
G114n2302_p0364a05║之：無明依之而起，結業由之而生，具足煩惱塵勞，變現根身世界，即前七種識境皆是
G114n2302_p0364a06║也；若以淨體言之：即本覺心源，離念清淨，在聖不增，在凡不減也。
G114n2302_p0364a07║（四分者：一、相分：即形相，謂此識能變現根身世界及諸法名義相狀，皆由第八識此分而生，如
G114n2302_p0364a08║鏡中所現之影像也。二、見分：見即照了之義，謂此識能照燭一切諸法，及解了諸法義理，如鏡
G114n2302_p0364a09║中之明，能照萬像也。三、自證分：自證所具之法，謂此識能持見分、相分，親證無礙，如鏡之
G114n2302_p0364a10║圓體，能持其明，能含眾像也。四、證自證分：證，即能證之體；自證，即所具之法。能持前自
G114n2302_p0364a11║證分，見分、相分皆不離此分，是第八識本體，如鏡之背也。梵語摩尼，華言離垢。根身者，即
G114n2302_p0364a12║眼等諸根也。）
G114n2302_p0364a13║八識緣境廣狹（出宗鏡錄，并瑜伽師地論）：
G114n2302_p0364a14║一、眼識緣唯實唯量境。謂眼見色時，即有識生，能緣青、黃、赤、白實有之色，名
G114n2302_p0364a15║為性境；此識對境，名為現量。以其但能見色，未起分別，是故所緣之境狹也（性境者，
G114n2302_p0364a16║謂現前所有實見之境也。現量者，謂見現前之色，而能量度也）。
G114n2302_p0365a01║二、耳識緣唯實唯量境。謂耳聞聲時，即有識生，能聞言語等實有之聲，名為性境；
G114n2302_p0365a02║此識對境，名為現量。以其但能聞聲，未起分別，是故所緣之境狹也。
G114n2302_p0365a03║三、鼻識緣唯實唯量境。謂鼻齅香時，即有識生，能齅好惡實有之香，名為性境；此
G114n2302_p0365a04║識對境，名為現量。以其但能齅香，未起分別，是故所緣之境狹也。
G114n2302_p0365a05║四、舌識緣唯實唯量境。謂舌嘗味時，即有識生，能嘗鹹、酸、苦、淡，實有之味，
G114n2302_p0365a06║名為性境；此識對境，名為現量。以其但能嘗味，未起分別，是故所緣境狹也。
G114n2302_p0365a07║五、身識緣唯實唯量境。謂身覺觸時，即有識生，能緣細、滑、麤、強，實有之觸，
G114n2302_p0365a08║名為性境；此識所緣，名為現量。以其但能覺觸，未起分別，是故所緣之境狹也。
G114n2302_p0365a09║六、意識徧緣一切，通徹假實三量。謂此識心，徧緣現前實有之境，於實境上，分別
G114n2302_p0365a10║長、短、方、圓等相，名為假；是則此識三境皆緣，三量皆具。以其徧能分別假實諸境，
G114n2302_p0365a11║是以所緣之境廣也。（三境者：一、性境：說見上。二、獨影境：謂思量過去之境，唯有影現於心。
G114n2302_p0365a12║三、本質境：謂於現身境上分別質相。三量者：一、現量：說見上。二、比量：謂於現前物上，比
G114n2302_p0365a13║度而知。如隔墻見烟，知彼有火。三、非量：謂追緣過去、未來之事。）
G114n2302_p0365a14║七、第七識見分唯假唯實。謂此識無別體相，依第八識為因而起，復緣第八見分而為
G114n2302_p0365a15║相分，分別思量；常執第八為我能緣之心，是假所緣之境是實。以其唯起我執，生諸氣
G114n2302_p0365a16║習，不能徧緣諸境，是故所緣之境最狹也。（第八識者，即藏識也。見分者，謂能見之識也。相
G114n2302_p0366a01║分者，謂所見之境相也。生諸氣習者，謂我見等惑，氣分熏習而生也。）
G114n2302_p0366a02║八、第八識緣根身器界，唯實唯量。根身者，即眼等諸根也。器界者，以世界如器
G114n2302_p0366a03║也。謂此根本之識，染淨同源，一切根身器界，依之而生；而此根界，是八識相分，皆為
G114n2302_p0366a04║所緣，是實有現前之量，是故所緣之境最廣也。（根本識，即第八藏識也。）
G114n2302_p0366a05║◉八義證有本識（出瑜伽師地論）：
G114n2302_p0366a06║謂第八識是出生一切善惡諸法之根本，故名本識。今論以此八義，證第八識之相也。
G114n2302_p0366a07║一、依止執受。謂此識能為染淨諸法之所依止，執持不失，是名依止執受。
G114n2302_p0366a08║二、最初生起。謂此識最初於母腹託胎之時，如磁石吸鐵，是名最初生起。（磁石喻
G114n2302_p0366a09║識。鐵喻父精母血。）
G114n2302_p0366a10║三、有明了性。謂此識於一切善、惡、無記三性諸法，皆悉明了分別，無有暗昧，是
G114n2302_p0366a11║名有明了性。（無記性者，謂不善不惡之性也。）
G114n2302_p0366a12║四、有種子性。謂此識能住持世間、出世間諸法種子，令不散失，是名有種子性。
G114n2302_p0366a13║五、業用差別。此識隨染緣而造惡業，隨淨緣而造善業，差別不同，是名業用差別。
G114n2302_p0366a14║六、身受差別，身以積聚為義。謂此能含藏一切諸法，故名為身；由能領受第七末那
G114n2302_p0366a15║識染淨之緣所熏，而於善惡諸法，不相混濫，是名身受差別。（梵語末那，華言意。）
G114n2302_p0366a16║七、處無心定。謂入無想定，或滅盡定，雖受想心滅，出入息斷；而此識不滅，是
G114n2302_p0367a01║名處無心定。（無心定者，即無想天定也。滅盡定者，謂受想心滅，身證此定，即阿羅漢所證之定
G114n2302_p0367a02║也。）
G114n2302_p0367a03║八、命終時識，謂命將終時，冷觸漸起，唯有此識能執持身，此識若捨，四大分散，
G114n2302_p0367a04║是名命終時識。（四大者：地大、水大、火大、風大也。）
G114n2302_p0367a05║◉心所有法：五十一心所有法者，以對八識心王而言之也。此五十一合為六位：
G114n2302_p0367a06║徧行法有五：
G114n2302_p0367a07║一、作意（能警覺者為性，心未起，能警令起；心已起，能引趣境也。）
G114n2302_p0367a08║二、觸（對境也。）
G114n2302_p0367a09║三、受（領納前境也。）
G114n2302_p0367a10║四、想（於境取像也。）
G114n2302_p0367a11║五、思（起心造諸業也。）
G114n2302_p0367a12║此五種法起則同起，故云徧行也。別境法有五：
G114n2302_p0367a13║一、欲（希望樂境也。）
G114n2302_p0367a14║二、勝解（於理明了無礙也。）
G114n2302_p0367a15║三、念（於曾習境，記憶不忘也。）
G114n2302_p0367a16║四、等持（離昏沉掉舉曰等；令心專注不散曰持也。）
G114n2302_p0368a01║五、慧（揀擇善惡法也。）
G114n2302_p0368a02║此五種法起時各起，故云別境也。善法有十一：
G114n2302_p0368a03║一、信（於諸善法深樂不疑也。）
G114n2302_p0368a04║二、慚（恥己無德也。）
G114n2302_p0368a05║三、愧（羞為惡行也。）
G114n2302_p0368a06║四、無貪（於五欲境，心生厭離也。）
G114n2302_p0368a07║五、無瞋（於違情之境，不起怒心也。）
G114n2302_p0368a08║六、無癡（於事理明解決了也。）
G114n2302_p0368a09║七、精進（於諸善法，精勤修習也。）
G114n2302_p0368a10║八、輕安（遠離昏亂也。）
G114n2302_p0368a11║九、不放逸（於不善法，心不染著也。）
G114n2302_p0368a12║十、捨（遠離掉舉也。）
G114n2302_p0368a13║十一、不害（於有情不加損惱也。）
G114n2302_p0368a14║此十一種法皆是善法，故總云善也。煩惱法有六：
G114n2302_p0368a15║一、貪（引取無厭也。）
G114n2302_p0368a16║二、瞋（忿怒不息也。）
G114n2302_p0369a01║三、慢（自恃陵他也。）
G114n2302_p0369a02║四、無明（於事理無所明了也。）
G114n2302_p0369a03║五、見（即邪見也。）
G114n2302_p0369a04║六、疑（猶豫不決也。）
G114n2302_p0369a05║此六種法能惱亂眾生，故總云煩惱也。隨煩惱法有二十：
G114n2302_p0369a06║一、忿（暴怒也。）
G114n2302_p0369a07║二、恨（怨恨也。）
G114n2302_p0369a08║三、覆（不令人知己過也。）
G114n2302_p0369a09║四、惱（外境違情不自安隱。）
G114n2302_p0369a10║五、嫉（心懷妬忌也。）
G114n2302_p0369a11║六、慳（於一切財不能惠施也。）
G114n2302_p0369a12║七、誑（詭詐不實也。）
G114n2302_p0369a13║八、謟（媚悅人意也。）
G114n2302_p0369a14║九、害（損惱有情也。）
G114n2302_p0369a15║十、憍（矜己傲人也。）
G114n2302_p0369a16║十一、無慚（不知羞恥也。）
G114n2302_p0370a01║十二、無愧（陰為不善也。）
G114n2302_p0370a02║十三、掉舉（內心搖動也。）
G114n2302_p0370a03║十四、昏沉（心神迷惑也。）
G114n2302_p0370a04║十五、不信（邪見多疑也。）
G114n2302_p0370a05║十六、懈怠（身心不勤也。）
G114n2302_p0370a06║十七、放逸（縱恣欲境也。）
G114n2302_p0370a07║十八、失念（遺失正念也。）
G114n2302_p0370a08║十九、散亂（心常放逸也。）
G114n2302_p0370a09║二十、不正知（以妄為真也。）
G114n2302_p0370a10║此二十法，隨逐前六種煩惱而生，故云隨煩惱也。不定法有四：
G114n2302_p0370a11║一、惡作（或已作惡事因循，或不作善事，心皆追悔也。）
G114n2302_p0370a12║二、睡眠（謂人睡眠，識神昏昧，夢中見境，或善或惡，或不善不惡也。）
G114n2302_p0370a13║三、尋（尋即尋思心中所起之念，或善，或惡，或不善不惡也。）
G114n2302_p0370a14║四、伺（伺即伺察心中所起之念也。尋思之心麄而浮，伺察之心沉而細。二者皆是心念，但分麄
G114n2302_p0370a15║細耳，亦通善惡，與不善不惡也。）
G114n2302_p0370a16║此四種法，於善惡無記三性不定而起，故云不定也。如是諸法，從阿賴耶藏識種子所
G114n2302_p0371a01║生，依心所起，與心俱轉相應，故皆名心所有法。（無記者，謂不善不惡，無所記錄故也。）
G114n2302_p0371a02║◉色法十一：
G114n2302_p0371a03║色即質礙之義。謂眼耳鼻舌身五根，色聲香味觸五境，及法處所攝一分；此十一種
G114n2302_p0371a04║法，皆有色相可見可對，故總名為色法。（法處：即意識所取之境，具有四分：一、心所法。
G114n2302_p0371a05║二、不相應行。三、無為。四、無表色。今言法處所攝一分者，正是無表色也。無表色者，謂意識緣
G114n2302_p0371a06║於過去所見之境，雖分別明了，而無所表對故也。）
G114n2302_p0371a07║◉五識（出法界次第）：
G114n2302_p0371a08║一、眼識：謂眼根由對色塵，即生其識。此識生時，但能見色，是名眼識。
G114n2302_p0371a09║二、耳識：謂耳根由對聲塵，即生其識。此識生時，但能聞聲，是名耳識。
G114n2302_p0371a10║三、鼻識：謂鼻根由對香塵，即生其識。此識生時，但能嗅香，是名鼻識。
G114n2302_p0371a11║四、舌識：謂舌根由對味塵，即生其識。此識生時，但能嘗味，是名舌識。
G114n2302_p0371a12║五、身識：謂身根由對觸塵，即生其識。此識生時，但能覺觸，是名身識。
G114n2302_p0371a13║◉五種色法（出華嚴經隨疏演義鈔）：
G114n2302_p0371a14║色即質礙之義。凡依正色法不出此五也。（依正色法者，依是眾生依報，即山河大地屋宇之
G114n2302_p0371a15║類也；正是正報，即眾生五陰之身也。此二種皆有形量、分段，故云色法也。）
G114n2302_p0371a16║一、極略色：謂於色上分析長短形相麤細，以至極微，故名極略色。
G114n2302_p0372a01║二、極逈色（亦名自礙色）：謂上見虛空青黃等色，乃是顯色。若下望之，則此顯色至
G114n2302_p0372a02║遠而為難見，是名極逈色。
G114n2302_p0372a03║三、受所引色：受，即領受；引，即引取。如受諸戒品，戒是色法，所受之戒即是受
G114n2302_p0372a04║所引色。又如意識領聲香味觸等法，乃至憶念過去曾見境界，皆名受所引色。
G114n2302_p0372a05║四、徧計所起色：謂諸眾生於諸識所變影像，及第六識所緣三世境界、空華水月等，
G114n2302_p0372a06║悉生計著，是名徧計所起色。（第六識者，即意識也。三世者，過去、現在、未來也。）
G114n2302_p0372a07║五、定自在所生色：定，即禪定。自在所生色者，謂解脫靜慮所緣境色也。如菩薩入
G114n2302_p0372a08║定所現光明，及現一切色像境界，如入火定則有火光發現，是名定自在所生色。（菩薩，梵
G114n2302_p0372a09║語具云菩提薩埵，華言覺有情。）
G114n2302_p0372a10║◉五塵（出法界次第）：
G114n2302_p0372a11║塵，即垢染之義。謂此五塵能染污真性故也。
G114n2302_p0372a12║一、色塵：謂眼所見青黃赤白，及男女形貌等色，是名色塵。
G114n2302_p0372a13║二、聲塵：謂耳所聞絲竹環珮之聲，及男女歌詠等聲，是名聲塵。
G114n2302_p0372a14║三、香塵：謂鼻所嗅栴檀、沉水、飲食、及男女身分，所有香等，是名香塵。
G114n2302_p0372a15║四、味塵：謂舌所嘗，種種飲食、肴膳、美味等，是名味塵。
G114n2302_p0372a16║五、觸塵：謂身所觸男女身分，柔輭細滑，及上妙衣服等，是名觸塵。
G114n2302_p0373a01║◉鄰虛五塵（出決定藏論）：
G114n2302_p0373a02║塵，即色塵；謂眼耳鼻舌身五種勝義根，及色聲香味觸等法，乃至禪定中所發之色識
G114n2302_p0373a03║心，緣想過去未來之境，皆是塵也。以此色塵微細難見，不可分析，鄰於虛空，故名鄰
G114n2302_p0373a04║虛。然於此極微之中，又有五種不同，非人天之眼能見，乃慧眼等所見之色也。（勝義根
G114n2302_p0373a05║者，即五根所具，能照境發識清淨之色也。慧眼者，智慧之眼，即二乘所證之眼也。）
G114n2302_p0373a06║一、極微細：謂此色塵，分析至於至微至細之極，人天之眼所不能見，是為極微細
G114n2302_p0373a07║也。
G114n2302_p0373a08║二、色邊際：謂此色塵，分析至於微細色相之際，人天之眼所不能見，是為色邊際
G114n2302_p0373a09║也。
G114n2302_p0373a10║三、極略色：謂此細色，略之至極，無可與比，人天之眼所不能見，是為極略色也。
G114n2302_p0373a11║四、無方分：謂極微之色，無有影像，不礙方分，是為無方分也。
G114n2302_p0373a12║五、鄰虛：謂諸識色，及定中色，無障無礙，似於虛空，而實非虛空，故名鄰虛也。
G114n2302_p0373a13║◉不相應行法二十四：
G114n2302_p0373a14║一、得（於一切法造作成就也。）
G114n2302_p0373a15║二、命根（第八識種子，並出入息、煖氣三者，連持不斷也。）
G114n2302_p0373a16║三、眾同分（如人之類，其形相似也。）
G114n2302_p0374a01║四、異生性（眾生之妄性不同也。）
G114n2302_p0374a02║五、無想定（心想俱滅，外道所修之定也。）
G114n2302_p0374a03║六、滅盡定（受想之心滅盡，諸識不起也。）
G114n2302_p0374a04║七、無想報（外道修無想定，命終生無想天，壽命五百劫，想心不行，如冰夾魚也。）
G114n2302_p0374a05║八、名身（依事立名，眾名聯合曰名身。）
G114n2302_p0374a06║九、句身（積言成句，眾句聯合曰句身。）
G114n2302_p0374a07║十、文身（文即是字，眾字聯合曰文身。）
G114n2302_p0374a08║十一、生（諸法生起也。）
G114n2302_p0374a09║十二、住（諸法未遷也。）
G114n2302_p0374a10║十三、老（諸法漸衰也。）
G114n2302_p0374a11║十四、無常（今有後無也。）
G114n2302_p0374a12║十五、流轉（因果相續，流轉不斷也。）
G114n2302_p0374a13║十六、定異（善惡因果決定不同也。）
G114n2302_p0374a14║十七、相應（因果和合，不相違背也。）
G114n2302_p0374a15║十八、勢速（諸法遷流，不暫停住也。）
G114n2302_p0374a16║十九、次第（編列有序也。）
G114n2302_p0375a01║二十、時（即時節也。）
G114n2302_p0375a02║二十一、方（即方所也。）
G114n2302_p0375a03║二十二、數（即數目也。）
G114n2302_p0375a04║二十三、和合（不相乖違也。）
G114n2302_p0375a05║二十四、不和合（互相乖違也。）
G114n2302_p0375a06║此二十四法，有名無體，不與心法、心所法，及色法相應，故云不相應行法。
G114n2302_p0375a07║◉無為法有六：
G114n2302_p0375a08║一、虛空無為（真空之理離諸障礙，猶如虗空，無所作為也。）
G114n2302_p0375a09║二、擇滅無為（擇即揀擇，滅即斷滅。以智滅惑，所顯真理，理無作為也。）
G114n2302_p0375a10║三、非擇滅無為（不假智力，斷滅諸惑，性本清淨，無所作為也。）
G114n2302_p0375a11║四、不動無為（即第四禪天，得不動地，所修出世之理，無所作為也。）
G114n2302_p0375a12║五、受想滅無為（受想心滅，所顯真理，無所作為也。）
G114n2302_p0375a13║六、真如無為（不妄曰真，不異曰如。真如之理，無所作為也。）
G114n2302_p0375a14║蓋前心法、心所有法，及色法、不相應行，皆是世間有為之法；此之六法，是出世間
G114n2302_p0375a15║之法，故名無為。然百法不出乎色心，而色則由心造也，若攝末歸本，唯心一法耳。
G114n2302_p0376a01║
G114n2302_p0376a02║八識心王諸門料簡
G114n2302_p0376a03║【圖】
G114n2302_p0376a04║
G114n2302_p0376a05║
G114n2302_p0376a06║
G114n2302_p0376a07║
G114n2302_p0376a08║
G114n2302_p0376a09║
G114n2302_p0376a10║
G114n2302_p0376a11║
G114n2302_p0376a12║
G114n2302_p0376a13║
G114n2302_p0376a14║
G114n2302_p0376a15║
G114n2302_p0376a16║
G114n2302_p0377a01║
G114n2302_p0377a02║五受門
G114n2302_p0377a03║【圖】
G114n2302_p0377a04║
G114n2302_p0377a05║
G114n2302_p0377a06║
G114n2302_p0377a07║
G114n2302_p0377a08║
G114n2302_p0377a09║
G114n2302_p0377a10║
G114n2302_p0377a11║
G114n2302_p0377a12║
G114n2302_p0377a13║
G114n2302_p0377a14║
G114n2302_p0377a15║眼識九緣生，耳識唯從八；鼻舌身三七，
G114n2302_p0377a16║若加等無間；從頭各加一，後三五三四。
G114n2302_p0378a01║三科
G114n2302_p0378a02║一、五蘊（亦名五陰五眾）——色、受、想、行、識（色相十一全，受想各當一；七十二行
G114n2302_p0378a03║蘊，八王識蘊收。無為無積聚，不向蘊門攝；將旨就詮論，色行二蘊中。）
G114n2302_p0378a04║二、十二處（亦名十二入）——六根：眼根、耳根、鼻根、舌根、身根、意根；六塵：
G114n2302_p0378a05║色塵、聲塵、香塵、味塵、觸塵、法塵。（根塵各五處，十色隨自名；八王意處收，八十二皆
G114n2302_p0378a06║法。）
G114n2302_p0378a07║三、十八界（六識及意根為七心界）——六根：眼根、耳根、鼻根、舌根、身根、意
G114n2302_p0378a08║根；六塵：色塵、聲塵、香塵、味塵、觸塵、法塵；六識：眼識、耳識、鼻識、舌識、身
G114n2302_p0378a09║識、意識。（根塵各五界，十色隨自名；八王歸七心，八十二皆法。）
G114n2302_p0378a10║因中四重量果——相分、見分、自證分、證自證分，為所量；見分、自證分、證自證
G114n2302_p0378a11║分、自證分，為能量；自證分、證自證分、自證分、證自證分，為量果。
G114n2302_p0378a12║果中五重量果——自證分、證自證分、相分、相分、見分，為所量；見分、見分、自
G114n2302_p0378a13║證分、證自證分、證自證分，為能量；自證分、自證分、證自證分、自證分、自證分，為
G114n2302_p0378a14║量果。
G114n2302_p0378a15║陳那云：似鏡相所量，能取相自證，即能量及果，此三體無別。無別體者，唯一識
G114n2302_p0379a01║故，則離心無境。護法云：應有第四證自證分，若無此者，誰證第三？證自體者必現量
G114n2302_p0379a02║故。第三四分既是現量，故得相證。永明云：鏡像為相分，鏡明為見分，鏡面如自證分，
G114n2302_p0379a03║鏡背如證自證分；面依於背，背復依面，故得互證也。
G114n2302_p0379a04║
G114n2302_p0379a05║一心（出華嚴經）
G114n2302_p0379a06║一心者，一念之心也。心性周徧，虛徹靈通，散之則應萬事，斂之而成一念。是故若
G114n2302_p0379a07║善若惡，若聖若凡，無不皆由此心。以心本具萬法，而能成立眾事。經云：「三界無別
G114n2302_p0379a08║法，惟是一心作。」是也。（三界者，欲界、色界、無色界也。）
G114n2302_p0379a09║
G114n2302_p0379a10║一心約教有異（出華嚴一乘教義分齊章）
G114n2302_p0379a11║謂：賢首祖師一宗判教有五。蓋小教假四諦而說，心得悟解。始教約第八識心，了一
G114n2302_p0379a12║切緣生之法皆空，各無自性而受異熟之果。終教言恒沙一切性妙功德，具於如來藏心。頓
G114n2302_p0379a13║教即於一念不生之心，無染無淨，頓顯理性。圓教主伴圓融，法法無礙，一即一切，一切
G114n2302_p0379a14║即一，卷舒自在，總該萬有。然教雖有五而不出一心，是名一心約教有異。（第八識即藏識
G114n2302_p0379a15║也。異熟果者，如以前世善惡之業為因，而感今世善惡之果，以其異生而熟，故名異熟也。）
G114n2302_p0380a01║
G114n2302_p0380a02║一善心（出湼槃經）
G114n2302_p0380a03║心即以根對塵所起一念之心也。若起一念惡即消滅眾善；若起一念善即破除眾惡，故
G114n2302_p0380a04║經云：「修一善心，破百種惡。」是也。
G114n2302_p0380a05║
G114n2302_p0380a06║一人（出仁王護國經）
G114n2302_p0380a07║一人者，佛也。佛本於人中得道，故亦稱人。世間出世間最尊最勝，故名一人。經
G114n2302_p0380a08║云：「三賢十聖住果報，惟佛一人居淨土。」是也。（三賢，即十住、十行、十回向，諸位菩
G114n2302_p0380a09║薩也。十聖，即十地菩薩也。果報，即實報土也。淨土，即常寂光淨土也。）
G114n2302_p0380a10║
G114n2302_p0380a11║一身（出華嚴經）
G114n2302_p0380a12║身，即法身也。蓋十方諸佛無明之惑淨盡，法性之體全彰，無有自他色相之異，故名
G114n2302_p0380a13║一身。經云：「一切諸佛身，惟是一法身。」是也。
G114n2302_p0380a14║
G114n2302_p0380a15║一虛（出普賢行願品疏）
G114n2302_p0380a16║謂如來真身無形無相，猶若虛空，雖同一虛，萬像森然，雖含萬像，一相不立。疏
G114n2302_p0381a01║云：「寂寥於萬化之域，動用於一虛之中。」是也。
G114n2302_p0381a02║
G114n2302_p0381a03║一月喻三身（出寶王論）
G114n2302_p0381a04║一、法身如月之體。
G114n2302_p0381a05║二、報身如月之光。
G114n2302_p0381a06║三、應身如月之影。
G114n2302_p0381a07║一月喻三身者：以月體喻法身；月光喻報身；月影喻應身也。蓋由法身即是常住之
G114n2302_p0381a08║理，理體惟一，不遷不變，而能出生諸法，統攝萬事，猶如月體一輪在天，影含眾水。報
G114n2302_p0381a09║身即是寂照之智，智無自體，依理而發，明了一切，無有差謬；猶如月光，照臨萬像，無
G114n2302_p0381a10║有隱形。應身即是變化之用，用無自性，從體而起，有感則通，無感不應；猶如月影，有
G114n2302_p0381a11║水則現，無水不顯。然此三身本是一體，從用立名，故有多種。論云：「法身如月之體，
G114n2302_p0381a12║報身如月之光，應身如月之影。」是也。
G114n2302_p0381a13║
G114n2302_p0381a14║一月喻三舟（出華嚴經疏）
G114n2302_p0381a15║一、南——南行者見月千里隨南。
G114n2302_p0381a16║二、中——停舟者見月不移。
G114n2302_p0382a01║三、北——北行者見月千里隨北。
G114n2302_p0382a02║謂：澄江一月，三舟共觀。一舟停住，二舟向南北行。向南者見月隨南，向北者見月
G114n2302_p0382a03║隨北，停舟者見月不移。蓋譬如來智無不周，體無不在，無依無住，無去無來，皆由眾生
G114n2302_p0382a04║緣有生熟，故見如來有去住相；法身之體，本無去住也。一月喻佛，三舟喻世間；眾生見
G114n2302_p0382a05║佛不同，是名一月三舟喻也。
G114n2302_p0382a06║
G114n2302_p0382a07║一法九喻（出湼槃經）
G114n2302_p0382a08║一法：佛眼觀一切眾生諸煩惱中，有佛智眼，有如來身，結跏趺坐，儼然不動。
G114n2302_p0382a09║九喻：
G114n2302_p0382a10║一、萎花喻：譬如萎變花（貪煩惱初樂後不樂），其花未開敷，天眼者，觀見如來身無
G114n2302_p0382a11║染。（法身體也）
G114n2302_p0382a12║二、岩蜜喻：譬如岩樹蜜（說一味去），無量蜂圍繞（為成蜜故嗔心嚙人），善方便者
G114n2302_p0382a13║取，先除彼眾蜂。
G114n2302_p0382a14║三、粳糧喻：譬如彼粳糧（說種種法），糠糩未除蕩（癡心不實），貪者猶賤之，謂為
G114n2302_p0382a15║可棄物。
G114n2302_p0382a16║四、金隱喻：譬如金在不淨（真如不變），隱沒莫能見（身口意業增上三毒），天眼者乃
G114n2302_p0383a01║見，即以告眾人。
G114n2302_p0383a02║五、貧人喻：譬如貧人家（無明住地），內有珍寶藏（法身萬德所依），主既不知見，寶
G114n2302_p0383a03║亦不能言。
G114n2302_p0383a04║六、果種喻：譬如菴羅果（見惑），內實不毀壞（報化佛性），種之於大地，必成大樹
G114n2302_p0383a05║王。
G114n2302_p0383a06║七、金像喻：譬如持金像（出纏法身），行詣於他方，裹以穢弊物（思惑），棄之於曠
G114n2302_p0383a07║野。
G114n2302_p0383a08║八、貧女喻：譬如貧女人，色兒甚醜陋（八不淨地垢），而懷貴相子，當為轉輪王（成
G114n2302_p0383a09║報身）。
G114n2302_p0383a10║九、鑄像喻：譬如大冶鑄，無量真金像（成化身），愚者自外觀，但見焦黑土（八九十
G114n2302_p0383a11║淨地諸垢）。
G114n2302_p0383a12║
G114n2302_p0383a13║一家宗旨
G114n2302_p0383a14║宗承——法性宗——梁肅云：嗣其學者，號法性宗。
G114n2302_p0383a15║宗旨——性具宗——別玄記云：只一具字，彌顯今宗。
G114n2302_p0384a01║
G114n2302_p0384a02║從一佛道說種種道
G114n2302_p0384a03║一種：所謂諸佛一道無二。
G114n2302_p0384a04║二種：定——慧。
G114n2302_p0384a05║三種：見道——修道——無學。
G114n2302_p0384a06║四種：見道——修道——無學——佛道。
G114n2302_p0384a07║五種：信行——法行——信解脫——見到——身證。
G114n2302_p0384a08║六種：初果——二果——三果——四果——支佛——佛道。
G114n2302_p0384a09║七種：念——擇——進——喜——除安——定——捨——七覺支。
G114n2302_p0384a10║八種：正見——正思惟——正語——正業——正命——正精進——正念——正定——
G114n2302_p0384a11║八正道。
G114n2302_p0384a12║九種：八聖道——信。
G114n2302_p0384a13║十種：十力。
G114n2302_p0384a14║十一種：十力——大慈。
G114n2302_p0384a15║十二種：十力——大慈——大悲。
G114n2302_p0384a16║十三種：十力——大慈——大悲——念佛三昧。
G114n2302_p0385a01║十六種：十力——大慈——大悲——念佛三昧——三念處。
G114n2302_p0385a02║二十種：十力——四無所畏——大慈——大悲——念佛三昧——三念處。
G114n2302_p0385a03║
G114n2302_p0385a04║一臺二妙
G114n2302_p0385a05║一、衛瓘——伯玉（尚書令）。
G114n2302_p0385a06║二、索靖——幼安（尚書郎）。
G114n2302_p0385a07║（晉人俱善草書，時語曰：一臺二妙璠名聞，衛瓘索靖同時奮。）
G114n2302_p0385a08║
G114n2302_p0385a09║一臺二絕
G114n2302_p0385a10║一、伏曼容——公儀。
G114n2302_p0385a11║二、袁粲——景倩。
G114n2302_p0385a12║（南朝人公退共談玄理，時稱一臺二絕也。）
G114n2302_p0385a13║
G114n2302_p0385a14║一名四實
G114n2302_p0385a15║　　修多羅┐　　　　┌一、聖教。
G114n2302_p0385a16║　　　　　│　　　　├二、席經。
G114n2302_p0385a17║　　修妒路┼一名四實┤
G114n2302_p0385a18║　　　　　│　　　　├三、井索。
G114n2302_p0385a19║　　素怛覽┘　　　　└四、線。
G114n2302_p0385a20║（彼方以花獻佛，以線貫之，風吹不散。此方聖教，
G114n2302_p0385a21║能持佛語似之，故以為喻。不貴線名，故翻契經，
G114n2302_p0385a22║暗合席經，兼順儒經，未免相渾，故加契字。）
G114n2302_p0386a01║
G114n2302_p0386a02║一窗塵積至一由旬（出楞伽經）
G114n2302_p0386a03║一、七微塵成一窓塵。二、七窓塵成一兔毛頭塵。三、七兔毛頭塵成一羊毛頭塵。四、
G114n2302_p0386a04║七羊毛頭塵成一牛毛頭塵。五、七牛毛頭塵成一蟣。六、七蟣成一虱。七、七虱成一芥。
G114n2302_p0386a05║八、七芥成一大麥。九、七大麥成一脂節──七脂節成半尺，兩半尺成一尺，二尺成一
G114n2302_p0386a06║肘，四肘成一弓，五弓成一丈，二十丈名一息，八十息名一俱盧舍，八俱盧舍名一由旬。
G114n2302_p0386a07║
G114n2302_p0386a08║一妙三麤（出四教儀）
G114n2302_p0386a09║【圖】
G114n2302_p0386a10║
G114n2302_p0386a11║
G114n2302_p0386a12║
G114n2302_p0386a13║
G114n2302_p0386a14║
G114n2302_p0386a15║
G114n2302_p0386a16║
G114n2302_p0387a01║一實三假（出百法論）
G114n2302_p0387a02║　　聲──一實──屬色。
G114n2302_p0387a03║　　名─┐
G114n2302_p0387a04║　　句─┼三假──屬不相應行。
G114n2302_p0387a05║　　文─┘
G114n2302_p0387a06║
G114n2302_p0387a07║
G114n2302_p0387a08║一我四名（出淨名經）
G114n2302_p0387a09║　　一、身無主如地┐
G114n2302_p0387a10║　　　　　　　　　│
G114n2302_p0387a11║　　二、身無我如水┤
G114n2302_p0387a12║　　　　　　　　　├四大。
G114n2302_p0387a13║　　三、身無壽如火┤
G114n2302_p0387a14║　　　　　　　　　│
G114n2302_p0387a15║　　四、身無人如風┘
G114n2302_p0388a01║
G114n2302_p0388a02║一音五雙
G114n2302_p0388a03║　　　　　　　┌一音說四諦五人聞──┐
G114n2302_p0388a04║　　　　┌小乘┤　　　　　　　　　　├婆沙
G114n2302_p0388a05║　　　　│　　└人語諸天聞天語───┘
G114n2302_p0388a06║　　┌一┤
G114n2302_p0388a07║　　│　│　　┌佛以一妙音徧滿十方界┐
G114n2302_p0388a08║　　│　└大乘┤　　　　　　　　　　├華嚴
G114n2302_p0388a09║　　│　　　　└眾音悉具足法雨悉充滿┘
G114n2302_p0388a10║　　│　　　　　　　　　　　　　　　┌圓信
G114n2302_p0388a11║　　│　┌因──下地以一音令他聞一法┤
G114n2302_p0388a12║　　│　│　　　　　　　　　　　　　└地前
G114n2302_p0388a13║　　├二┤
G114n2302_p0388a14║　　│　│　　　　　　　　　　　　　┌別地┐
G114n2302_p0388a15║　　│　└果──佛以一妙音隨類各得解┤　　├文句
G114n2302_p0388a16║　　│　　　　　　　　　　　　　　　└圓住┘
G114n2302_p0388a17║　　│　┌當分─成今經相待義邊
G114n2302_p0388a18║　　├三┤
G114n2302_p0388a19║　　│　└跨節─成今經開權義邊
G114n2302_p0388a20║　　│
G114n2302_p0388a21║　　│　┌顯──不密須來佛邊
G114n2302_p0388a22║　　├四┤
G114n2302_p0388a23║　　│　└密──密如向所說
G114n2302_p0388a24║　　│
G114n2302_p0388a25║　　│　┌定──定謂前頓後漸
G114n2302_p0388a26║　　│　│
G114n2302_p0388a27║　　└五┤　　┌不定該乎大小是果
G114n2302_p0388a28║　　　　└不定┤
G114n2302_p0388a29║　　　　　　　└所用當分顯露也
G114n2302_p0389a01║
G114n2302_p0389a02║大小一音（出起信論）
G114n2302_p0389a03║　　一、大乘──圓音一演，異類等聞。
G114n2302_p0389a04║　　二、當分──即施權也。
G114n2302_p0389a05║　　三、跨節──即開權也。
G114n2302_p0389a06║　　　　　　　　　　　　　　　　　　　　　　　　　　┌伊禰┬───┬苦
G114n2302_p0389a07║　　　　　　　　　　　　　　　　　　　　　　　　　　│　　└┐　┌┘
G114n2302_p0389a08║　　　　　　　　　　　　　　　　　　　　　　　　　　│　　　└┬┘
G114n2302_p0389a09║　　　　　　　　　　　　　　　　　┌佛為四王作聖語說│　　　┌┴┐
G114n2302_p0389a10║　　　　　　　　　　　　　　　　　├四諦二解二不解　│　　┌┘　└┐
G114n2302_p0389a11║　　四、小乘──毘曇一音，即是梵音┼佛又作毘羅語　　├禰禰┴───┴集
G114n2302_p0389a12║　　　　　　　　　　　　　　　　　├說一解一不解──┤
G114n2302_p0389a13║　　　　　　　　　　　　　　　　　└佛又作梨車語　　├蹋被─────滅
G114n2302_p0389a14║　　　　　　　　　　　　　　　　　　　　　　　　　　└陀蹋被────道
G114n2302_p0389a15║　　　　　　　　　　　　　　　　　　　　　　┌摩奢兜奢
G114n2302_p0389a16║　　　　　　　　　　　　　　　　　　　　　　│
G114n2302_p0389a17║　　　　　　　　　　　　　　　　　說四王俱解┼僧奢摩薩
G114n2302_p0389a18║　　　　　　　　　　　　　　　　　　　　　　│
G114n2302_p0389a19║　　　　　　　　　　　　　　　　　　　　　　└婆多思羅致
G114n2302_p0390a01║
G114n2302_p0390a02║雲門一字關
G114n2302_p0390a03║僧問：如何是雲門劍？師云：祖凡有人問，皆以一字答之。叢林號一字關。
G114n2302_p0390a04║
G114n2302_p0390a05║一法（出華嚴經）
G114n2302_p0390a06║法即軌則之義。謂諸佛菩薩，莫不軌則真如之法，修之而成正覺，故經云：「惟以一
G114n2302_p0390a07║法而得出離，成阿耨多羅三藐三菩提。」是也。（梵語阿耨多羅三藐三菩提，華言無上正等正
G114n2302_p0390a08║覺。）
G114n2302_p0390a09║
G114n2302_p0390a10║一理（出法華經玄義）
G114n2302_p0390a11║一理者，諸法之本體也。理性容攝，其大無外，諸法雖殊，理元是一，理雖是一，而
G114n2302_p0390a12║能統貫諸法，諸法雖殊，莫不本乎一理；事理融通，法法無礙，是則世間出世間法，皆不
G114n2302_p0390a13║外乎此也。
G114n2302_p0390a14║
G114n2302_p0390a15║一乘（出法華經）
G114n2302_p0390a16║一乘者，佛乘也。乘即運載之義。佛說一乘之法，為令眾生依此修行，出離生死苦海，
G114n2302_p0391a01║運至涅槃彼岸，故喻以七寶大車而導之以大白牛也。佛之出世，意欲直說法華，蓋由眾
G114n2302_p0391a02║生機器不等，於是先說三乘之法而調熟之，故經云：於一乘道，分別說三，後至法華，會
G114n2302_p0391a03║三乘之小行，歸廣大之一乘。又云：十方佛土中，惟有一乘法是也。（梵語湼槃，華言滅度。
G114n2302_p0391a04║七寶者，金、銀、瑠璃、玻瓈、硨磲、碼碯，赤真珠也。三乘者，聲聞乘、緣覺乘、菩薩乘也。）
G114n2302_p0391a05║
G114n2302_p0391a06║一雨（出法華經）
G114n2302_p0391a07║一雨者，喻佛所說一乘之法也。蓋佛說法華，惟談圓教一實相理，純一無雜，即是如
G114n2302_p0391a08║來一音宣澍，一乘法雨，咸令眾生開佛知見。經云「一雨所潤」是也。
G114n2302_p0391a09║
G114n2302_p0391a10║一味（出法華經并法華玄義）
G114n2302_p0391a11║一味者，喻法華一乘之教也。如來說法必稱機宜，以其機有大小，故歷四時三教，漸
G114n2302_p0391a12║次調停，令其入大，然後高會靈山，純談一妙。開前四時三教之法，即是圓妙一乘，一乘
G114n2302_p0391a13║之外更無別法，故經云：決了聲聞法，是諸經之王。是以無垢藏王菩薩，於涅槃會上白佛
G114n2302_p0391a14║言：佛說十二部經，譬如從牛出乳，蓋喻初時說華嚴經也。次云：從乳出酪，喻華嚴經後，
G114n2302_p0391a15║第二時說阿含經也。次云：從酪出生酥，喻阿含經後，第三時說淨名、寶積等經也。次
G114n2302_p0391a16║云：從生酥出熟酥，喻淨名等經後，第四時說般若經也。次云：從熟酥出醍醐，喻般若經
G114n2302_p0392a01║後，第五時說法華、涅槃經也。如此展轉相從說者，據如來施化次第而言耳。若據法華開
G114n2302_p0392a02║前諸教，諸乘即是圓妙一乘；則顯乳酪二酥皆成一醍醐味。經云「一相一味」是也。（四
G114n2302_p0392a03║時者：華嚴時、鹿苑時、方等時、般若時也。三教者：藏教、通教、別教也。十二部經者：一、契經，
G114n2302_p0392a04║二、重頌，三、授記，四、孤起，五、無問自說，六、因緣，七、譬喻，八、本事，九、本生，十、
G114n2302_p0392a05║方廣，十一、未曾有，十二、論義也。）
G114n2302_p0392a06║
G114n2302_p0392a07║一大事因緣（出法華經）
G114n2302_p0392a08║一，即一實相也。其性廣博，故名為大。如來出世度生之儀式，故名為事。眾生具此
G114n2302_p0392a09║實相，而能成機感佛，故名為因。如來證此實相，而能起應度生，故名為緣。一切如來出
G114n2302_p0392a10║現於世，皆為開示一切眾生本有實相，令其咸得悟入佛之知見，捨此則非如來出世本懷。
G114n2302_p0392a11║經云：「如來惟以一大事因緣故，出現於世。」是也。
G114n2302_p0392a12║
G114n2302_p0392a13║一覺（出起信論）
G114n2302_p0392a14║一覺者，十界眾生本性之覺也。謂六道眾生業惑所覆，不能覺了，名為不覺。三乘之
G114n2302_p0392a15║人，斷惑證理，未能究竟，名隨分覺。惟佛一人，諸惑淨盡，徹見本性，名究竟覺。迷悟
G114n2302_p0392a16║雖殊，覺體本一，論云：「本來平等，同一覺故。」是也。（十界者：佛界、菩薩界、緣覺界、
G114n2302_p0393a01║聲聞界、天界、人界、阿修羅界、餓鬼界、畜生界、地獄界也。佛亦名眾生者，佛為無上眾生也。
G114n2302_p0393a02║六道者：天道、人道、修羅道、餓鬼道、畜生道、地獄道也。三乘者，先如辨。）
G114n2302_p0393a03║
G114n2302_p0393a04║一道（出華嚴經）
G114n2302_p0393a05║一道者，一實之道，即佛所說最上乘之法也。若依此道而修，則能頓斷諸惑，頓出生
G114n2302_p0393a06║死，非如二乘等，次第超出。經云：「一切無礙人，一道出生死。」是也。（二乘者，緣覺
G114n2302_p0393a07║乘、聲聞乘也。）
G114n2302_p0393a08║
G114n2302_p0393a09║一地（出法華經）
G114n2302_p0393a10║一地者，一實相地也。地有能生之義，一切草木種子，皆依於地而得生長，以譬人
G114n2302_p0393a11║天、聲聞、緣覺、菩薩，一切習因種子，皆依五陰之身增長成熟；至於法華會上，聞佛說
G114n2302_p0393a12║一乘法，皆成菩薩法性，五陰則是一實相地。故經云：「一地所生。」是也。（習因者，所
G114n2302_p0393a13║作之因，習續不斷也。五陰者，色陰、受陰、想陰、行陰、識陰也。）
G114n2302_p0393a14║
G114n2302_p0393a15║一門（出法華經）
G114n2302_p0393a16║門者，即能通之義。一謂一理，即是所通；門謂正教，即是能通。蓋譬佛所說一乘之
G114n2302_p0394a01║教，則能通於實相之理。經云：惟有一門是也。
G114n2302_p0394a02║
G114n2302_p0394a03║第一義（出大集經）
G114n2302_p0394a04║第一義者，即無上甚深之妙理也。其體湛寂，其性虛融，無名無相，絕議絕思。經
G114n2302_p0394a05║云：「甚深之理不可說，第一義諦無聲字。」是也。（無聲字者，謂離語言文字之相也。）
G114n2302_p0394a06║
G114n2302_p0394a07║一實諦（出湼槃經）
G114n2302_p0394a08║謂一實相中道之理也。無有虛妄，無有顛倒，若聖若凡，性本不二，故名一實諦也。
G114n2302_p0394a09║
G114n2302_p0394a10║一實相印（出法華玄義）
G114n2302_p0394a11║一實相者，謂：真實之理無二無別，離諸虛妄之相也。印者，信也。如世之公文，得
G114n2302_p0394a12║印可信。蓋如來所說諸大乘經，皆以實相之理印定其說，外道不能雜，天魔不能破。若有
G114n2302_p0394a13║實相印，即是佛說；若無實相印，即是魔說。經云：「世尊說實道，波旬無此事。」是也。
G114n2302_p0394a14║（梵語波旬，華言惡。釋迦如來出世時，魔王名也。）
G114n2302_p0394a15║
G114n2302_p0394a16║一實境界（出占察善惡業報經）
G114n2302_p0395a01║一實境界者，即一實相之理也。不變不異，無滅無生，自性清淨，離虛妄相，猶如虛
G114n2302_p0395a02║空，平等普徧，諸佛眾生，無二無別也。
G114n2302_p0395a03║
G114n2302_p0395a04║一法印（出宗鏡錄）
G114n2302_p0395a05║一法印者，謂：一念心含攝一切世間出世間法，無不悉備。然此諸法於一心中，炳然
G114n2302_p0395a06║顯現，如印印泥，文無前後。故云：「森羅及萬像，一法之所印。」是也。
G114n2302_p0395a07║
G114n2302_p0395a08║一法界（出起信論）
G114n2302_p0395a09║一法界，即一真如之理；體性虛融，平等不二也。
G114n2302_p0395a10║
G114n2302_p0395a11║一真法界（出華嚴經隨疏演義鈔）
G114n2302_p0395a12║無二曰一，不妄曰真，交徹融攝，故曰法界。即是諸佛平等法身，從本以來，不生不
G114n2302_p0395a13║滅，非空非有，離名離相，無內無外，惟一真實，不可思議，是名一真法界。
G114n2302_p0395a14║
G114n2302_p0395a15║一藏（出華嚴經疏）
G114n2302_p0395a16║藏即含藏之義。謂法界之理，竪窮三際，橫徧十方，無德不備，無法不攝，一一該
G114n2302_p0396a01║羅，重重無盡。若世間法，若出世間法，無不含藏，故名一藏。（三際者：過去、現在、未來
G114n2302_p0396a02║也。）
G114n2302_p0396a03║
G114n2302_p0396a04║一會（出法華要義）
G114n2302_p0396a05║一會者，謂如來於靈山會上，與諸大眾說法華經之時也。隋天台智者大師，於光州大
G114n2302_p0396a06║蘇山修法華三昧，誦法華經，至藥王菩薩品中：「是真精進，是名真法供養如來」之句，
G114n2302_p0396a07║身心豁然，寂而入定，徹見靈山一會，儼然未散是也。（梵語三昧，華言正定。）
G114n2302_p0396a08║
G114n2302_p0396a09║一極（出普賢行願品疏）
G114n2302_p0396a10║一極者，謂華嚴經廣談法界之旨，妙極無二也。蓋如來出世，首為諸大菩薩說佛菩薩
G114n2302_p0396a11║真實境界，不說二乘方便之法。是故聲聞緣覺，雖在聽次，有如聾聵，寂無所聞，故疏
G114n2302_p0396a12║云：「一極唱高，二乘絕聽。」是也。（二乘者，先如辨。）
G114n2302_p0396a13║
G114n2302_p0396a14║一致（出華嚴經隨疏演義鈔）
G114n2302_p0396a15║一致者，謂佛乘宗極之趣，惟一也。如來設化，始隨機宜不同，故有三乘之說，終歸
G114n2302_p0396a16║顯實，但名佛乘一致之理。鈔云：「退萬化即真，會精麤一致。」是也。（三乘者，如先註）
G114n2302_p0397a01║
G114n2302_p0397a02║一源（出華嚴經隨疏演義鈔）
G114n2302_p0397a03║一源者，甚深法界之體也。此體不變不遷，非真非妄，因隨緣故，有真有妄。若隨法
G114n2302_p0397a04║性淨緣，則能出生諸佛之法；若隨無明染緣，則能出生眾生之法。染淨之緣雖別，法界之
G114n2302_p0397a05║體無殊。譬如流水，流雖清濁有異，所出之源是一也。
G114n2302_p0397a06║
G114n2302_p0397a07║一體（出法界觀）
G114n2302_p0397a08║一體者，常住真心之體也。自性清淨，一體無二，妄想忽生，境界頓現；於是有情眾
G114n2302_p0397a09║生，無情國土，從一真心，妄分為二。當知有情無情，皆是眾生自心所變，實非外物，故
G114n2302_p0397a10║頌云：「情與非情共一體。」是也。
G114n2302_p0397a11║
G114n2302_p0397a12║一偈（出翻譯名義）
G114n2302_p0397a13║一偈者，西域記云：舊曰偈，或曰偈他，梵音訛也。今從正音，宜云伽陀，華言頌。
G114n2302_p0397a14║諸經雖五字七字為句不同，皆以四句為一偈也。
G114n2302_p0397a15║
G114n2302_p0397a16║一句（出華嚴經）
G114n2302_p0398a01║一句者，謂經中所說普眼法門，一句功德不可思議也。經云：假使有人以大海量墨，
G114n2302_p0398a02║須彌聚筆，書寫此普眼法門，一品中一門，一門中一法，一法中一義，一義中一句，不得
G114n2302_p0398a03║少分，何況能盡是也。（普眼者，眼外無法，名為普眼。）
G114n2302_p0398a04║
G114n2302_p0398a05║一言（出圓覺經略疏）
G114n2302_p0398a06║一言者，謂圭峯密禪師，讀圓覺經，未終其卷，於一言下，豁然開悟，乃知自心即是
G114n2302_p0398a07║佛心，定當作佛，故疏序云：「一言之下，心地開通。」是也。
G114n2302_p0398a08║
G114n2302_p0398a09║一語（出華嚴經疏）
G114n2302_p0398a10║一語者，如來之語也。經云：「如來於一語言中，演說無邊契經海。」蓋言於一語中，
G114n2302_p0398a11║演說妙法無量無邊，譬如泉之初發，細若一線，流之不已，為江為海，無有窮盡也。
G114n2302_p0398a12║
G114n2302_p0398a13║一名（出湼槃經）
G114n2302_p0398a14║名即名字，謂理雖是一，假言施設，種種不同。如經中只一涅槃之名，如來隨機演說，
G114n2302_p0398a15║亦名無生，亦名無作，亦名無為，亦名解脫，亦名彼岸，亦名無退，亦名安處，亦名寂
G114n2302_p0398a16║靜，亦名無相，亦名無二，亦名一行，亦名清涼，亦名無諍，亦名吉祥。雖立多種之別，
G114n2302_p0399a01║只是涅槃一名，是為一名。
G114n2302_p0399a02║
G114n2302_p0399a03║一字（出大方廣師子吼經）
G114n2302_p0399a04║一字者，一理之名字也。理本無名無字，超心意識，離性離相，無作無示，非諸眾生
G114n2302_p0399a05║所能思議，惟佛如來究盡明了。經云：「法惟一字，所謂無字」是也。
G114n2302_p0399a06║
G114n2302_p0399a07║一義（出華嚴經）
G114n2302_p0399a08║義即義理，即一法中，或一句中之一義也。
G114n2302_p0399a09║
G114n2302_p0399a10║一音（出維摩經）
G114n2302_p0399a11║一音者，佛之音聲也。蓋眾生緣有淺深，根有利鈍，故於一音之中，同聽異聞。若是
G114n2302_p0399a12║人天根器，則聞佛說五戒十善之法；若是聲聞根器，則聞佛說四諦之法；若是緣覺根器，
G114n2302_p0399a13║則聞佛說十二因緣之法；若是菩薩根器，則聞佛說六度等法，各得解了。經云：「佛以一
G114n2302_p0399a14║音演說法，眾生隨類各得解。」是也。
G114n2302_p0399a15║（五戒者：不殺、不盜、不邪婬、不妄語、不飲酒也。十善者：不殺、不盜、不邪婬、不妄言、
G114n2302_p0399a16║不綺語、不兩舌、不惡口、不貪、不瞋、不癡也。聲聞者，聞佛聲教，悟真空理，故名聲聞也。
G114n2302_p0400a01║四諦者：苦諦、集諦、滅諦、道諦也。緣覺者，因觀十二因緣，覺真空理，故名緣覺也。十二因
G114n2302_p0400a02║緣者：一、無明，二、行，三、識，四、名色，五、六入，六、觸，七、受，八、愛，九、取，
G114n2302_p0400a03║十、有，十一、生，十二、老死也。菩薩者，梵語具云菩提薩埵，華言覺有情。六度者：一、布
G114n2302_p0400a04║施，二、持戒，三、忍辱，四、精進，五、禪定，六、智慧也。）
G114n2302_p0400a05║
G114n2302_p0400a06║一音教（出華嚴經疏）
G114n2302_p0400a07║一音教者，謂如來一代之教，雖有頓漸諸說不同，而皆不出一音也。故羅什法師云：
G114n2302_p0400a08║「佛一圓音，平等無二，無思普應，機聞自殊。」是也。（梵語羅什，華言童壽。）
G114n2302_p0400a09║
G114n2302_p0400a10║一宗（出華嚴經疏）
G114n2302_p0400a11║宗者要也。謂諸大乘經所說雖異，莫不同乎一理，如華嚴之談法界，般若之談佛母，
G114n2302_p0400a12║法華之談實相等，皆以一理為其宗要。鈔云：「一宗容具多經」是也。
G114n2302_p0400a13║
G114n2302_p0400a14║一相（出起信論）
G114n2302_p0400a15║謂：一真法界之相，從本以來，離虛妄相，離言說相，離名字相，離一切諸法之相，
G114n2302_p0400a16║故名一相。
G114n2302_p0401a01║
G114n2302_p0401a02║一合相（出金剛經）
G114n2302_p0401a03║一合相者，蓋言眾塵和合而為一世界也。世界本空，微塵不有，但眾生不了，妄執為
G114n2302_p0401a04║實；若是實有，即應世界不可分為微塵；若是實無，不應微塵合為世界。是知執有執無皆
G114n2302_p0401a05║不當理。經云：「如來說一合相，即非一合相，是名一合相。」是也。
G114n2302_p0401a06║
G114n2302_p0401a07║一性（出湼槃經）
G114n2302_p0401a08║一性者，即正因佛性也。謂一切眾生皆具此性，但背覺合塵，常為煩惱之所覆障，若
G114n2302_p0401a09║順性而修，則能超脫生死，悟入涅槃，與佛所證無二無別也。（梵語湼槃，華言滅度。煩惱者，
G114n2302_p0401a10║昏煩之法，惱亂心神也。）
G114n2302_p0401a11║
G114n2302_p0401a12║一性（出華嚴經）
G114n2302_p0401a13║性以不變為義，上極諸佛，下至蠕飛蠢動，雖品類萬差，莫不本乎一性；迷之則成生
G114n2302_p0401a14║死，悟之而為涅槃。迷悟雖殊，其性本一，是為一性也。（蠕，而宜切，蟲行貌。蠢，尺尹切，
G114n2302_p0401a15║蠢動也。梵語湼槃，華言滅度。）
G114n2302_p0402a01║
G114n2302_p0402a02║一因（出湼槃經）
G114n2302_p0402a03║一因者，謂聖凡平等之理體也。蓋此理體，諸佛眾生皆性本具，初無增減。然諸佛悟
G114n2302_p0402a04║之而成妙果，眾生迷之而流轉諸趣。若全此一因而修圓頓之行，則能超出三乘所修之因，
G114n2302_p0402a05║而證一乘之果也。
G114n2302_p0402a06║
G114n2302_p0402a07║一如（出首楞嚴三昧經）
G114n2302_p0402a08║不二不異名曰一如，即真如之理也。所謂「真如界內，絕生佛之假名；平等性中，無
G114n2302_p0402a09║自他之形相」，故經云：「魔界如佛界如，一如無二如」是也。
G114n2302_p0402a10║（魔，梵語具云魔羅，華言殺者，謂能奪人功德之財，殺人智慧之命也。佛，梵語具云佛陀，華
G114n2302_p0402a11║言覺者，謂能自覺覺他，覺行圓滿也。魔佛皆言如者，魔為修惡之極，佛為修善之極，善惡雖分，
G114n2302_p0402a12║其性本一，故云一如無二如也。）
G114n2302_p0402a13║
G114n2302_p0402a14║一行（出湼槃經）
G114n2302_p0402a15║一行者，如來所行之行也。行以進趣為義，能行此行，則能趣向佛果。雖名一行，而
G114n2302_p0402a16║具足五行，故經明五行之後，乃云復有一行，是如來行。謂能於一心中行於五行，具足而
G114n2302_p0403a01║無缺也。（五行者：聖行、梵行、天行、病行、嬰兒行也。）
G114n2302_p0403a02║
G114n2302_p0403a03║一行三昧（出文殊師利所說摩訶般若波羅蜜經）
G114n2302_p0403a04║梵語三昧，華言調直定，又云正定。一行三昧者，惟專一行，修習正定也。謂修行之
G114n2302_p0403a05║人應處空閑，捨諸亂意，繫心實理，想念一佛，專稱名字，隨佛方所，端身正向，能於一
G114n2302_p0403a06║佛念念相續，不懈怠，於一念中，即能得見十方諸佛，獲大辨才也。
G114n2302_p0403a07║
G114n2302_p0403a08║一解脫（出湼槃經）
G114n2302_p0403a09║解脫者，無拘無礙，自在之謂也。一切眾生，同有佛性，本來解脫，良由心生執著，
G114n2302_p0403a10║妄自迷倒，受諸纏縛；若能一念反妄歸真，了縛無縛，則與諸佛如來同一解脫，無有差別。
G114n2302_p0403a11║經云：「同一解脫」是也。
G114n2302_p0403a12║
G114n2302_p0403a13║一生（出法華經）
G114n2302_p0403a14║一生者，等覺菩薩無明之惑未盡，尚有一番變易生死，過此一生即登妙覺果佛之位，
G114n2302_p0403a15║所以等覺菩薩稱為一生補處。經云：「一生當得阿耨多羅三藐三菩提」是也。
G114n2302_p0403a16║（等覺者，望後妙覺，猶有一等，超前諸位，得稱為覺。無明者，無所明了，即障理之惑也。
G114n2302_p0404a01║變易者，即實報土生死也，因移果易，故名變易。生死妙覺者，自覺覺他，覺行圓滿，不可思議
G114n2302_p0404a02║也。）
G114n2302_p0404a03║
G114n2302_p0404a04║
G114n2302_p0404a05║
G114n2302_p0404a06║
G114n2302_p0404a07║
G114n2302_p0404a08║
G114n2302_p0404a09║
G114n2302_p0404a10║
G114n2302_p0404a11║
G114n2302_p0404a12║
G114n2302_p0404a13║
G114n2302_p0404a14║
G114n2302_p0404a15║
G114n2302_p0404a16║佛學名相彙解　卷第一（終）