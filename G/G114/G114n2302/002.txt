G114n2302_p0405a01║佛學名相彙解　卷第二明．沙門寂照編
G114n2302_p0405a02║
G114n2302_p0405a03║一空（出寂調音所問經）
G114n2302_p0405a04║一空者，謂一切諸法皆無自性，若色若心，若依若正，乃至聖凡因果之法，雖種種不
G114n2302_p0405a05║同，求其體性，畢竟皆空。經云：「如瓦器中空，寶器中空，俱同一空，無二無別。」是
G114n2302_p0405a06║也。（依者，依報，即國土也。正者，正報，即眾生身也。）
G114n2302_p0405a07║
G114n2302_p0405a08║一生（出華嚴經隨疏演義鈔）
G114n2302_p0405a09║謂：善財童子一生之內圓成佛果，故慈氏菩薩讚善財言：「餘諸菩薩，於無量刼乃能
G114n2302_p0405a10║滿足菩薩行願；此長者子，於一生內，能淨佛土，能化眾生。」是名一生。（慈氏菩薩，即
G114n2302_p0405a11║彌勒菩薩也。）
G114n2302_p0405a12║
G114n2302_p0405a13║一師（出四分戒品）
G114n2302_p0405a14║師者，授道之師也。凡諸比丘同一師學，當須和合，歡喜無諍，猶如水乳，於佛法
G114n2302_p0406a01║中，庶得增益，是名一師。（梵語比丘，華言乞士。）
G114n2302_p0406a02║
G114n2302_p0406a03║一子（出湼槃經）
G114n2302_p0406a04║謂：菩薩修慈悲行，視諸眾生猶如一子，若見眾生修習善業，勝進聖道，心則歡喜；
G114n2302_p0406a05║若見眾生造作惡業，流轉生死，心則愁惱。譬如父母見子安隱，心則歡喜；見子遇患，心
G114n2302_p0406a06║則苦惱。經云：「視諸眾生同於一子。」是也。
G114n2302_p0406a07║
G114n2302_p0406a08║一念（出華嚴經）
G114n2302_p0406a09║念即心念。此之一念，有真有妄，若凡夫以根對塵所起之念，念念生滅，此妄念也。
G114n2302_p0406a10║若離根塵真淨明妙，虛徹靈通之念，即是如來正智之念也。此正智之念，非生非滅，不常
G114n2302_p0406a11║不斷，促一刹那，而非短延，無量刼而非長。經云：「一念普觀無量刼。」是也。
G114n2302_p0406a12║（根者，眼耳鼻舌身意六根也。塵者，色聲香味觸法六塵也。梵語刹那，華言一念。劫，梵語具
G114n2302_p0406a13║云劫波，華言分別時節。）
G114n2302_p0406a14║
G114n2302_p0406a15║一刹那（出仁王護國經）
G114n2302_p0406a16║梵語刹那，華言一念。經云：「一念中有九十刹那，一刹那中有九百生滅。」俱舍論
G114n2302_p0407a01║云：「時之極少者名刹那。」是也。（念有大小：一念者，大念也；一刹那者，小念也。）
G114n2302_p0407a02║
G114n2302_p0407a03║一機（出楞嚴經）
G114n2302_p0407a04║機謂機關，即發起之處也。一機以喻耳之一根，一根返源，諸根解脫。經云：「雖見
G114n2302_p0407a05║諸根動，要在一機抽。」是也。
G114n2302_p0407a06║
G114n2302_p0407a07║一指（出楞嚴經）
G114n2302_p0407a08║一指，手一指。經云：「若我滅後，其有比丘發心決定修三摩提，能於如來形像之
G114n2302_p0407a09║前，身然一燈，燒一指節，及於身上，爇一香炷，我說是人無始宿債，一時酬畢，長揖世
G114n2302_p0407a10║間，永脫諸漏也。」
G114n2302_p0407a11║（梵語三摩提，華言等持。離昏沈掉舉曰等，令心住一境性曰持，諸漏即三界生死也。）
G114n2302_p0407a12║
G114n2302_p0407a13║一髮（出摩訶僧祇律）
G114n2302_p0407a14║一髮者，謂日晷過午一髮許也。蓋言修行之人持齋之法，日正當午，乃受飲食；若日
G114n2302_p0407a15║過午一髮許，則不當食也。
G114n2302_p0408a01║
G114n2302_p0408a02║一毫（出普賢行願品疏）
G114n2302_p0408a03║疏云：一字法門，海墨書而不盡；一毫之善，空界盡而無窮。此言華嚴大經，功德浩
G114n2302_p0408a04║博，不可測量，不可稱說，而虛空界有盡，一毫之善無窮也。
G114n2302_p0408a05║
G114n2302_p0408a06║一毛（出楞嚴經）
G114n2302_p0408a07║經云：「於一毛端現寶王刹」，此是正報中現依報也。由佛具足不思議神通之力，故
G114n2302_p0408a08║能依中現正，正中現依，依正融通，事理無礙，大小相含，一多平等，故於一毛之端能現
G114n2302_p0408a09║寶王刹也。
G114n2302_p0408a10║
G114n2302_p0408a11║一氣（出圓覺經略鈔）
G114n2302_p0408a12║一氣者，道之所宗，陰陽天地之根本也。以喻自性清淨之心未起染淨已前，諸佛眾生
G114n2302_p0408a13║平等不二，一切諸法莫不皆由此心而生，故以一氣喻一心也。
G114n2302_p0408a14║
G114n2302_p0408a15║一瞬（出摩訶僧祇律）
G114n2302_p0408a16║瞬者，目動也。律云：二十瞬名一彈指。謂修行人持齋之法，日正當午乃受飲，若日
G114n2302_p0409a01║過午一瞬，則不當食。
G114n2302_p0409a02║
G114n2302_p0409a03║一默（出維摩經）
G114n2302_p0409a04║默者，無言也，默必對說，諸佛菩薩或說或默，皆能顯於妙理，故經中三十二菩薩各
G114n2302_p0409a05║談不二法門竟，文殊師利問維摩詰言：「仁者當說！何等是菩薩入不二法門？」時維摩詰
G114n2302_p0409a06║默然無言，文殊歎曰：「善哉善哉！乃至無有文字語言，是真入不二法門。」此即默而說，
G114n2302_p0409a07║即說而默也。（梵語文殊師利，華言妙德。梵語維摩詰，華言淨名。）
G114n2302_p0409a08║
G114n2302_p0409a09║一時（出各經之首）
G114n2302_p0409a10║一時者，佛與弟子說聽和合之時也。是故諸經之首，皆言一時。法華文句云「聞持和
G114n2302_p0409a11║合非異時」是也。（聞持者，弟子從佛聞法而受持也。）
G114n2302_p0409a12║
G114n2302_p0409a13║一食（出維摩詰所說經）
G114n2302_p0409a14║一食者，世間分段之食也。若能於此一食了達三諦，即成法食。然後運平等心，上供
G114n2302_p0409a15║諸佛，中奉賢聖，下及六道等施無別。經云：「以一食施一切。」是也。
G114n2302_p0409a16║（三諦者：真諦、俗諦、中諦也。六道者：天道、人道、修羅道、餓鬼道、畜生道、地獄道也。）
G114n2302_p0410a01║
G114n2302_p0410a02║一餐（出法華經）
G114n2302_p0410a03║一餐者，一餐之食也。蓋言聲聞之人，於般若會上，蒙佛加被，為諸菩薩說大乘法，
G114n2302_p0410a04║聲聞自謂小乘，而於大法不生喜樂，譬若見食而不能餐。經云：「而無希取一餐之意。」
G114n2302_p0410a05║是也。
G114n2302_p0410a06║
G114n2302_p0410a07║一處（出遺教經）
G114n2302_p0410a08║一處者，謂心專注一境而無他適也。修行之人若能攝心斂念，不涉餘緣，則所修行業，
G114n2302_p0410a09║決可成辦。經云：「制之一處，無事不辦。」是也。
G114n2302_p0410a10║
G114n2302_p0410a11║一刹（出翻譯名義）
G114n2302_p0410a12║刹，梵語具云刹摩，華言土田，即國土也。謂一佛所化之境，以大千世界而為一刹
G114n2302_p0410a13║也。
G114n2302_p0410a14║（大千世界者，一日一月繞一須彌山，照四天下為一世界，一千世界為小千世界，一千小千世界
G114n2302_p0410a15║為中千世界，一千中千世界為大千世界也。）
G114n2302_p0411a01║
G114n2302_p0411a02║一路（出首楞嚴經）
G114n2302_p0411a03║路，猶道也，即能通之義。謂諸佛如來，離於生死，入大涅槃，無不皆以首楞嚴大定
G114n2302_p0411a04║而為正路，捨此則無由而入。經云：「十方薄伽梵，一路涅槃門。」是也。
G114n2302_p0411a05║（梵語湼槃，華言滅度。梵語首楞嚴，華言健相，又一切事究竟堅固。梵語薄伽梵，佛之總號，
G114n2302_p0411a06║其義有六：自在、熾盛、端嚴、名稱、吉祥、尊貴，為含多義，故不翻也。）
G114n2302_p0411a07║
G114n2302_p0411a08║一塵（出華嚴經）
G114n2302_p0411a09║一塵者，一微塵也。經云：譬如有大經卷，量等大千世界而全住在一微塵中。一微塵
G114n2302_p0411a10║既然，一切微塵皆亦加是。時有一人（謂佛也）智慧明達，有淨天眼，見此經卷在微塵內，
G114n2302_p0411a11║即以方便，破此微塵，出此經卷，令諸眾生普得饒益。以譬一切眾生身中，具有如來無礙
G114n2302_p0411a12║智慧，但由眾生妄想顛倒而不自覺，惟有諸佛乃能知之，即以方便令諸眾生修於聖道，破
G114n2302_p0411a13║除虛妄煩惱，顯出如來真實智慧。故云：「一塵之內有大千經卷。」是也。
G114n2302_p0411a14║
G114n2302_p0411a15║一漚（出楞嚴經）
G114n2302_p0411a16║漚者，水泡也。海本澄湛，因風飄鼓，發起水泡，以譬大覺之性，真淨明妙，因心妄
G114n2302_p0412a01║動，生起虛空世界，虛空世界，在大覺性中，如大海中之一漚耳。經云：「空生大覺中，
G114n2302_p0412a02║如海一漚發。」是也。
G114n2302_p0412a03║
G114n2302_p0412a04║一蓋（出維摩詰所說經）
G114n2302_p0412a05║經云：「毗耶離城有長者子，名曰寶積，與五百長者子，俱持七寶蓋來供養佛。佛之
G114n2302_p0412a06║威神，令諸寶蓋合成一蓋，徧覆大千世界，而此世界廣長之相，悉於中現。」五百蓋者，
G114n2302_p0412a07║表五陰也。合成一蓋者，表一心也。以顯五陰之法全是一心也。（梵語毗耶離，華言廣博嚴淨。
G114n2302_p0412a08║五陰者：色陰、受陰、想陰、行陰、識陰也。）
G114n2302_p0412a09║
G114n2302_p0412a10║一花（出梵網經）
G114n2302_p0412a11║經云：「我今盧舍那，方坐蓮華臺；（我者，釋迦佛自謂也。梵語盧舍那，華言淨滿。諸惑
G114n2302_p0412a12║究盡謂之淨，眾德悉圓謂之滿也。方坐者，方正也；謂安住正法也。蓮華者，華藏世界也；以其形似
G114n2302_p0412a13║蓮華，故以名之。臺者，華藏世界之中央也。華嚴經云：『風輪持香海，香海出蓮華，蓮華持世界。』
G114n2302_p0412a14║是也。）周帀千華上，復現千釋迦；（蓮華有千葉，故云千華；一華葉上現一釋迦佛，故云復現千
G114n2302_p0412a15║釋迦。此千釋迦，乃從盧舍那佛出現也。）一花百億國，一國一釋迦。」（於一花葉復現百億國土，
G114n2302_p0412a16║每一國土又現一釋迦佛；則有千百億國土，千百億釋迦佛。此千百億釋迦，乃從千葉上千釋迦現出
G114n2302_p0413a01║也。通而言之：盧舍那佛現出千釋迦，千釋迦佛現出千百億釋迦，今此四天下，乃是千百億國土中之
G114n2302_p0413a02║一土，釋迦牟尼佛乃是千百億釋迦中之一佛也。）
G114n2302_p0413a03║
G114n2302_p0413a04║一燈（出華嚴經）
G114n2302_p0413a05║謂：燈能破暗，以喻菩提之心能破煩惱之暗也。故經云：「譬如一燈，入於暗室，百
G114n2302_p0413a06║千年暗，悉能破盡。菩提心燈，亦復如是，入於眾生心室之內，百千萬億不可說刼，諸業
G114n2302_p0413a07║煩惱，種種暗障，悉能除盡，故名一燈。」（梵語菩提，華言道。）
G114n2302_p0413a08║
G114n2302_p0413a09║一來（出四教儀）
G114n2302_p0413a10║一來者，謂二果斯陀含，於欲界九品思惑中，前六品雖盡，後三品猶在，故更來欲界
G114n2302_p0413a11║一番受生，是名一來。（梵語斯陀含，華言一來。九品者，上、中、下三品，每品中又分三品也。
G114n2302_p0413a12║）
G114n2302_p0413a13║
G114n2302_p0413a14║一修一切修（出華嚴經隨疏演義鈔）
G114n2302_p0413a15║一修一切修者，謂上根大智之人，全性起修，了修即性，修性不二，事理互融，燒香
G114n2302_p0413a16║散華，無非中道；習禪誦經，盡是真如。是故一行修，則一切行無不修焉。
G114n2302_p0414a01║
G114n2302_p0414a02║一斷一切斷（出華嚴經隨疏演義鈔）
G114n2302_p0414a03║一斷一切斷者，謂上根之人，斷惑無漸次也。中下根人，不知妄惑即是真智，所以斷
G114n2302_p0414a04║惑有其漸次；上根之人，了惑即智，達妄即真，惑外無智，妄外無真，所以一斷則一切斷
G114n2302_p0414a05║也。
G114n2302_p0414a06║
G114n2302_p0414a07║一證一切證（出華嚴經隨疏演義鈔）
G114n2302_p0414a08║一證一切證者，謂上根之人，以圓妙之智，照了性境圓融，無始無終，非淺非深，不
G114n2302_p0414a09║有不空，無法不備，無處不通；是故一處證入，則一切處皆證入矣！
G114n2302_p0414a10║
G114n2302_p0414a11║一成一切成（出華嚴經疏）
G114n2302_p0414a12║一成一切成者，謂一佛成道，法界無非此佛之依正也。依即所依之土，正即能依之身。
G114n2302_p0414a13║以其迷時，則眾生國土皆迷；悟時則眾生國土皆悟。蓋約一人惟心即具而說。故楞嚴經
G114n2302_p0414a14║云：「一人發真歸源，此十方空皆悉消殞。」是也。
G114n2302_p0414a15║
G114n2302_p0414a16║一位一切位（出華嚴經疏）
G114n2302_p0415a01║一位一切位者，謂上根之人，證一地位則具足一切地位之功德也。蓋所證之位全是法
G114n2302_p0415a02║性，法性徧周恒沙功德無不含攝，是故證一地位，則一切地位功德皆悉具足也。
G114n2302_p0415a03║
G114n2302_p0415a04║一行一切行（出華嚴經疏）
G114n2302_p0415a05║一行一切行者，謂上根之人，依於一乘圓融之教，建立圓頓之行，圓頓行立契合一乘，
G114n2302_p0415a06║故能於一行中具足一切諸行也。
G114n2302_p0415a07║
G114n2302_p0415a08║一障一切障（出華嚴經隨疏演義鈔）
G114n2302_p0415a09║一障一切障者，謂造惡眾生，一念瞋心起，百萬障門開，一切善根皆悉消滅，一切業
G114n2302_p0415a10║障同時增長，所以一障則一切障也。
G114n2302_p0415a11║
G114n2302_p0415a12║一根（出楞嚴經）
G114n2302_p0415a13║一根，即耳根也。蓋由此方之人，耳根最利，聞法易入，故文殊選揀圓通之門，取耳
G114n2302_p0415a14║根為第一也。然以耳根為圓通門者，特假其通入而已，必期脫去聲塵，反聞自性，然後為
G114n2302_p0415a15║復本歸源之至。一根既然，諸根亦寂。經云：「一根既返源，六根成解脫。」是也。
G114n2302_p0415a16║（六根者，先如辨。）
G114n2302_p0416a01║
G114n2302_p0416a02║一色（出仁王經疏）
G114n2302_p0416a03║色者，眼根所對之色也。色即法界，具足三諦，以一切法，體性融通，互攝無礙；若
G114n2302_p0416a04║一切色即一色，此是真諦，忘泯一切法也。若一色即一切色，此是俗諦，建立一切法也。
G114n2302_p0416a05║若非一非一切，亦一亦一切，此是中諦，雙遮雙照，即中道也。盡理言之：非但色之一塵，
G114n2302_p0416a06║具足三諦，聲香味觸法五塵莫不皆然；舉色則一切法皆在於色，色外無法；舉香則一切
G114n2302_p0416a07║法皆在於香，香外無法。疏云：「一色一香，無非中道。」是也。
G114n2302_p0416a08║（法界者，法法皆以三諦而為界分，即是理也。雙遮雙照者，遮謂遮情，照謂照性，即雙遮真俗，
G114n2302_p0416a09║雙照真俗也。）
G114n2302_p0416a10║
G114n2302_p0416a11║一時一切時（出華嚴經疏）
G114n2302_p0416a12║一時一切時者，謂一時之間，即為無量刼也。蓋如來智境圓融，延促無礙，故能促多
G114n2302_p0416a13║刼為一時，延一時為多刼。經云：「一念普觀無量刼。」是也。
G114n2302_p0416a14║
G114n2302_p0416a15║一切（出翻譯名義）
G114n2302_p0416a16║「一」是普及之言，「切」是盡際之語。又云：「究竟非二名一，其性廣博名切。」
G114n2302_p0417a01║故名一切。
G114n2302_p0417a02║
G114n2302_p0417a03║一針（出梵網經）
G114n2302_p0417a04║經云：「一針一草，不得故盜。」謂持戒之人，雖是微細之物，不得故意盜取也。
G114n2302_p0417a05║
G114n2302_p0417a06║一人（出法華經）
G114n2302_p0417a07║一人，有慶君也。經云：「唯我一人能為救護，佛也。」仁王護國云：「唯佛一人居
G114n2302_p0417a08║淨土。」楞嚴云：「若有一人發真歸源，十方虛空悉消殞。」
G114n2302_p0417a09║
G114n2302_p0417a10║一性（出華嚴、湼槃經）
G114n2302_p0417a11║涅槃經云：「一正因性。」又華嚴經云：「皆同一性，所謂無性。」即一真如性也。
G114n2302_p0417a12║又云：「智照融通，法性常一。」又：「三諦一境，合名法身。」此彰一性也。
G114n2302_p0417a13║
G114n2302_p0417a14║一佛（出法華經）
G114n2302_p0417a15║一佛成道，法界無非此佛之依正。又若思惟一佛，即見十方佛。
G114n2302_p0418a01║
G114n2302_p0418a02║一身（出因果經）
G114n2302_p0418a03║經云：「眾生徧五道，一身死，復受一身；諸佛則一身一智慧。」
G114n2302_p0418a04║
G114n2302_p0418a05║一覺（出般若經）
G114n2302_p0418a06║金剛三昧云：「佛以一覺，轉諸識入菴摩羅。謂覺眾生皆成正覺。」
G114n2302_p0418a07║
G114n2302_p0418a08║一師（出法華經）
G114n2302_p0418a09║經云：「有一導師，第十六釋迦是。」又四分律云：「同一師覺。」
G114n2302_p0418a10║
G114n2302_p0418a11║一法（出般若經）
G114n2302_p0418a12║無量義從一法生，所謂無相地。論云：「般若是一法，佛說種種名。」
G114n2302_p0418a13║
G114n2302_p0418a14║一諦（出湼槃經）
G114n2302_p0418a15║涅槃：唯一實諦，文句：遣旁人是表一諦，一諦一切所歸即中道。
G114n2302_p0419a01║
G114n2302_p0419a02║一印（出智論）
G114n2302_p0419a03║論云：但有諸法實相一法印，法華實相印，若無此印即魔說。
G114n2302_p0419a04║
G114n2302_p0419a05║一藏（出釋論）
G114n2302_p0419a06║論云：或立一藏，謂法界法輪藏。又以經律論為一大藏教。
G114n2302_p0419a07║
G114n2302_p0419a08║一妙（出四教儀）
G114n2302_p0419a09║華嚴、方等、般若之圓教，皆稱一妙。鹿苑小教，則但麤無妙矣！
G114n2302_p0419a10║
G114n2302_p0419a11║一麤（出四教儀）
G114n2302_p0419a12║謂：華嚴別教是一麤，方等般若前三麤，在鹿苑則但麤。
G114n2302_p0419a13║
G114n2302_p0419a14║一道（出華嚴、法華經）
G114n2302_p0419a15║華嚴經云：「清淨無為人，一道出生死。」法華經云：「但說無上道，正直一道也。」
G114n2302_p0419a16║
G114n2302_p0420a01║
G114n2302_p0420a02║一義（出無量義經）
G114n2302_p0420a03║經云：「是一義處出無量法，法華乃是收無量法入一義。」
G114n2302_p0420a04║
G114n2302_p0420a05║一字（出楞伽經）
G114n2302_p0420a06║獅子吼云：「法唯一字。」楞伽云：「某夜成道，某夜涅槃，中間不說一字。」
G114n2302_p0420a07║
G114n2302_p0420a08║一唱（出法華玄義）
G114n2302_p0420a09║謂：法華前三百會，秘而不談；來至靈山會上，妙名一唱，待絕俱時。
G114n2302_p0420a10║
G114n2302_p0420a11║一法（出湼槃經）
G114n2302_p0420a12║經云：「若人修集能淨眾生，滅除憂苦，逮得一法，所謂念佛三昧。」
G114n2302_p0420a13║
G114n2302_p0420a14║一寂（出大意）
G114n2302_p0420a15║謂：於一寂理，不分而分，離開諸諦，權實道理，冷然可見。
G114n2302_p0421a01║
G114n2302_p0421a02║一念（出法華經）
G114n2302_p0421a03║經云：「不生一念好樂之心。」又：念三千空假中，又：信心生一念。
G114n2302_p0421a04║
G114n2302_p0421a05║一接（出法華玄義）
G114n2302_p0421a06║謂妙玄順能詮教，約教道明，三接止觀，為成觀故，約證道唯一接。
G114n2302_p0421a07║
G114n2302_p0421a08║一味（出楞嚴經）
G114n2302_p0421a09║憍梵鉢提云：「如來示我一味清淨心地法門，得入圓通。」
G114n2302_p0421a10║
G114n2302_p0421a11║一際（出般若經）
G114n2302_p0421a12║謂：非色約體，非不色約用。則法報一際，體用無差。又：真應一際。
G114n2302_p0421a13║
G114n2302_p0421a14║一門（出法華、楞嚴經）
G114n2302_p0421a15║法華經云：「唯有一門。」楞嚴經云：「一門超出妙莊嚴路。」妙樂佛以一門利物。
G114n2302_p0422a01║
G114n2302_p0422a02║一尋（出觀佛三昧海經）
G114n2302_p0422a03║謂：釋迦身長丈六，圓光七尺，又：如來圓光一尋也。
G114n2302_p0422a04║
G114n2302_p0422a05║一境（出法苑珠林）
G114n2302_p0422a06║即是一真如境。又云：「娑婆世界為一佛化境。」又云：「一境三諦。」
G114n2302_p0422a07║
G114n2302_p0422a08║一夏（出法苑珠林）
G114n2302_p0422a09║佛念五人當往先度，故至波羅奈一夏調根，度陳如等五人。
G114n2302_p0422a10║
G114n2302_p0422a11║一期（出湼槃經鈔）
G114n2302_p0422a12║謂：五十年說法，謂之一期施化。又：四三昧常坐九十日，為一期等。
G114n2302_p0422a13║
G114n2302_p0422a14║一坐（出法華經）
G114n2302_p0422a15║謂：一坐十小刼。又：六十小刼不起于座，加以佛威忘其久耳。
G114n2302_p0423a01║
G114n2302_p0423a02║一化（出大意）
G114n2302_p0423a03║謂：說法五十年，為一化。法華為一化根源。又：功高一化，其法華乎？
G114n2302_p0423a04║
G114n2302_p0423a05║一代（出佛祖統紀）
G114n2302_p0423a06║天台以五時八教，判釋東流一代聖教。謂五十年說法為一代也。
G114n2302_p0423a07║
G114n2302_p0423a08║一劫（出俱舍論）
G114n2302_p0423a09║謂：人壽十歲，增至八萬四千歲。如是一增一減名一小刼，二十番增減為一中刼，成
G114n2302_p0423a10║住壞空，各二十番增減為一大刼。如俱舍論，并刼章頌中廣明。
G114n2302_p0423a11║
G114n2302_p0423a12║一國（出法華、梵網經）
G114n2302_p0423a13║謂：以我此物，周給一國，猶尚不匱。梵網經云：「一國一釋迦。」
G114n2302_p0423a14║
G114n2302_p0423a15║一床（出淨名經）
G114n2302_p0423a16║謂：以神力空其室，除去所有，及諸侍者，唯置一床，以疾而臥。
G114n2302_p0424a01║
G114n2302_p0424a02║一室（出淨名經）
G114n2302_p0424a03║謂：一室容三萬二千師子座，無所妨礙。又：三天女同處一室也。
G114n2302_p0424a04║
G114n2302_p0424a05║一力（出智論）
G114n2302_p0424a06║謂：十力，若總相說，佛唯一力，即一切種智，別說有千萬億力。
G114n2302_p0424a07║
G114n2302_p0424a08║一珠（出法華經）
G114n2302_p0424a09║謂：獨王頂上有此一珠，即髻珠喻。又：帝網一珠，互入眾珠。
G114n2302_p0424a10║
G114n2302_p0424a11║一鎧（出宗鏡錄）
G114n2302_p0424a12║謂：法身徧在一切處，如此之鎧，一鎧一切鎧。此乃圓教之鎧也。
G114n2302_p0424a13║
G114n2302_p0424a14║一類（出首楞嚴經）
G114n2302_p0424a15║謂外道計：盡虛空界十二類所有眾生，皆我身中一類流出。
G114n2302_p0425a01║
G114n2302_p0425a02║一倫（出首楞嚴經）
G114n2302_p0425a03║謂：一倫生死，首尾圓照，名想陰盡，起煩惱濁，首尾即始終。
G114n2302_p0425a04║
G114n2302_p0425a05║一座（出珠林）
G114n2302_p0425a06║謂：世親到兜率天，聞彌勒一座說法，旋繞即來人間，已三載已。
G114n2302_p0425a07║
G114n2302_p0425a08║一家（出佛祖統紀）
G114n2302_p0425a09║天台大師，以五時八教，判釋東流，一代聖教，故稱一家教觀。
G114n2302_p0425a10║
G114n2302_p0425a11║一福（出俱舍論）
G114n2302_p0425a12║謂：大千盲人治差為一福，等百福乃成一相，如是積成三十二相。
G114n2302_p0425a13║
G114n2302_p0425a14║一虛（出首楞嚴經）
G114n2302_p0425a15║謂：以清淨目，觀晴明空，逈無所有。孤山曰：理致一如也。
G114n2302_p0426a01║
G114n2302_p0426a02║一分（出佛藏論）
G114n2302_p0426a03║謂：白毫相光，功德百千萬億，留一分供末世弟子無窮盡。
G114n2302_p0426a04║
G114n2302_p0426a05║一手（出淨名經）
G114n2302_p0426a06║謂：與眾魔共一手，作諸勞侶，一手指天，一手指地，則成二手。
G114n2302_p0426a07║
G114n2302_p0426a08║一受（出淨名經）
G114n2302_p0426a09║謂：以斯妙法濟羣生，一受不退常寂然。言受妙法，不墮生死。
G114n2302_p0426a10║
G114n2302_p0426a11║一想（出梵王經）
G114n2302_p0426a12║大梵王謂：餘梵是己造；餘梵亦各自謂：從梵王生。名異身一想。
G114n2302_p0426a13║
G114n2302_p0426a14║一樂（出俱舍論）
G114n2302_p0426a15║謂三禪天，形無精麤，心無異想，所謂一樂想。又佛觀三界無一樂。
G114n2302_p0427a01║
G114n2302_p0427a02║一貫（出名義）
G114n2302_p0427a03║釋光明題：既惑異端，孰能一貫？終云：佛元意故，當單法也。
G114n2302_p0427a04║
G114n2302_p0427a05║一禪（出宗鏡錄）
G114n2302_p0427a06║永明壽師云：「吁嗟！末世誑說一禪，只學虛頭，全無實解。」
G114n2302_p0427a07║
G114n2302_p0427a08║一住（出摩訶僧祇律）
G114n2302_p0427a09║謂：新出家者，應談一食一住，少食少飲，多覺少眠。
G114n2302_p0427a10║
G114n2302_p0427a11║一相（出般若經）
G114n2302_p0427a12║謂：皆同一相，所謂無相。又：因修百福成一相，如是三十二百福，方成三十二相。
G114n2302_p0427a13║
G114n2302_p0427a14║一成（出法華玄義）
G114n2302_p0427a15║謂：開權顯實，無偏不圓，無麤不妙，花果同時，權實一體，十界咸開，一成一切
G114n2302_p0427a16║成也。
G114n2302_p0428a01║
G114n2302_p0428a02║一像（出楞伽經）
G114n2302_p0428a03║謂：諸最勝子，眷屬圍繞，同一像類。
G114n2302_p0428a04║
G114n2302_p0428a05║一澄（出首楞嚴經）
G114n2302_p0428a06║謂：性入元澄，一澄元習，名超眾生濁。
G114n2302_p0428a07║
G114n2302_p0428a08║一流（出法華經）
G114n2302_p0428a09║謂：二千學無學人，同是一流，一時受記，同一名號。
G114n2302_p0428a10║
G114n2302_p0428a11║一渧（出法華經）
G114n2302_p0428a12║謂：如海一渧。言七方便，於佛智慧，如海之一渧也。
G114n2302_p0428a13║
G114n2302_p0428a14║一明（出淨土指歸）
G114n2302_p0428a15║謂：一明一切明，萬法皆我自性。
G114n2302_p0429a01║
G114n2302_p0429a02║一應（出指要詳解）
G114n2302_p0429a03║謂：三千既已果滿，隨一應以徧收，約圓說也。
G114n2302_p0429a04║
G114n2302_p0429a05║一途（出淨土指歸）
G114n2302_p0429a06║謂：權實之判，非止一途；自非具眼明師，未知何以甄別。
G114n2302_p0429a07║
G114n2302_p0429a08║一佛乘（出法華經）
G114n2302_p0429a09║謂：是法皆為一佛乘故，又於一佛乘分別說三。
G114n2302_p0429a10║
G114n2302_p0429a11║一子地（出湼槃經）
G114n2302_p0429a12║謂：菩薩修慈悲喜得一子地，修捨得空平等地。
G114n2302_p0429a13║
G114n2302_p0429a14║一丈夫（出地持經）
G114n2302_p0429a15║謂：惟一丈夫，名無上士，又佛稱調御丈夫。
G114n2302_p0430a01║
G114n2302_p0430a02║一導師（出法華經）
G114n2302_p0430a03║謂：有一導師聰慧明達，善知險道通塞之相。
G114n2302_p0430a04║
G114n2302_p0430a05║一寶珠（出華嚴經）
G114n2302_p0430a06║謂：有一珠名普集眾寶，刼燒不能令海水減一滴。
G114n2302_p0430a07║
G114n2302_p0430a08║一切法（出淨名經）
G114n2302_p0430a09║謂：無住則無本。又：從無住本，立一切法。
G114n2302_p0430a10║
G114n2302_p0430a11║一大車（出法華經）
G114n2302_p0430a12║云：各賜諸子等一大車，即大白牛車，喻一佛乘也。
G114n2302_p0430a13║
G114n2302_p0430a14║一大宅（出法華經）
G114n2302_p0430a15║譬如長者有一大宅，即三界火宅也。
G114n2302_p0431a01║
G114n2302_p0431a02║一世界（出淨名經疏）
G114n2302_p0431a03║謂：一世界攝一切世界，一切世界亦然，名世界海。
G114n2302_p0431a04║
G114n2302_p0431a05║一乘覺（出楞伽經）
G114n2302_p0431a06║謂：攝所攝妄想如實處，不生妄想，是名一乘覺。
G114n2302_p0431a07║
G114n2302_p0431a08║一法界（出起信論）
G114n2302_p0431a09║謂：一法界大總相法門體。
G114n2302_p0431a10║
G114n2302_p0431a11║一種子（出止觀）
G114n2302_p0431a12║摩訶止觀引婆娑論，超斷八品，名一種子。
G114n2302_p0431a13║
G114n2302_p0431a14║一陀那（出楞伽經）
G114n2302_p0431a15║一銖也。經云：「幾摩沙陀那？」梵云「摩沙」，此云豆也。
G114n2302_p0432a01║
G114n2302_p0432a02║一迦利沙那（出楞伽經）
G114n2302_p0432a03║一兩也。經云：「復幾陀羅那，為迦利沙那？」
G114n2302_p0432a04║
G114n2302_p0432a05║一波羅（出楞伽經）
G114n2302_p0432a06║一斤也。經云：「幾迦利沙那，為成一波羅？」
G114n2302_p0432a07║
G114n2302_p0432a08║一舍利沙婆（出楞伽經）
G114n2302_p0432a09║一芥子也。經云：「為有幾阿㝹，名舍利沙婆？」阿㝹，塵也。
G114n2302_p0432a10║
G114n2302_p0432a11║一賴提（出楞伽經）
G114n2302_p0432a12║草子也。經云：「幾舍利沙婆，名為一賴提？」
G114n2302_p0432a13║
G114n2302_p0432a14║一彌樓（出楞伽經）
G114n2302_p0432a15║謂：此等積聚相，幾波羅彌樓？言以幾斤塵，積成此山也？
G114n2302_p0433a01║
G114n2302_p0433a02║一摩沙（出楞伽經）
G114n2302_p0433a03║一豆也。經云：「幾賴提為摩沙？」
G114n2302_p0433a04║
G114n2302_p0433a05║一鉢他（出楞伽經）
G114n2302_p0433a06║謂：鉢他，此云一升也。
G114n2302_p0433a07║
G114n2302_p0433a08║一阿羅（出楞伽經）
G114n2302_p0433a09║謂：阿羅，此云一斗也。
G114n2302_p0433a10║
G114n2302_p0433a11║一獨籠（出楞伽經）
G114n2302_p0433a12║謂：獨籠，此云一斛也。
G114n2302_p0433a13║
G114n2302_p0433a14║一那佉利（出楞伽經）
G114n2302_p0433a15║謂：那佉利，此云十斛也。
G114n2302_p0434a01║
G114n2302_p0434a02║一勒叉（出楞伽經）
G114n2302_p0434a03║謂：一勒叉，此云一萬也。
G114n2302_p0434a04║
G114n2302_p0434a05║一舉利（出楞伽經）
G114n2302_p0434a06║謂：一舉利，此言一億也。
G114n2302_p0434a07║
G114n2302_p0434a08║一頻婆羅（出楞伽經）
G114n2302_p0434a09║謂：一頻婆羅，此言一乖也。
G114n2302_p0434a10║
G114n2302_p0434a11║一旨一觀（出淨名經肇法師注）
G114n2302_p0434a12║謂：天地一旨，萬物一觀，邪正雖殊，真性不二。
G114n2302_p0434a13║
G114n2302_p0434a14║一相一味（出法華經）
G114n2302_p0434a15║謂：如來說法，一相一味。一相即真如相，一味即一乘之理也。
G114n2302_p0435a01║
G114n2302_p0435a02║一相一種（出法華經）
G114n2302_p0435a03║謂：皆是一相一種，聖所稱歎。一相即實相，一種即種智也。
G114n2302_p0435a04║
G114n2302_p0435a05║一句一偈（出法華經）
G114n2302_p0435a06║謂：聞一偈一句，皆與授記。荊溪云：「一句一偈，增進菩提。」
G114n2302_p0435a07║
G114n2302_p0435a08║一色一香（出四念處）
G114n2302_p0435a09║謂：一色一香，無非中道。毗陵云：「一色一香，永無退轉。」
G114n2302_p0435a10║
G114n2302_p0435a11║一因一果（出𣵀槃經）
G114n2302_p0435a12║謂：一因一果，一甘露味，簿拘羅昔為醫師，施一病比丘一訶梨勒果，九十一刼常生
G114n2302_p0435a13║人天受快樂，今九十歲未曾病。
G114n2302_p0435a14║
G114n2302_p0435a15║第一義諦（出阿含經）
G114n2302_p0435a16║謂：甚深至理不可說，第一義諦無聲字。
G114n2302_p0436a01║
G114n2302_p0436a02║一問一答（出金錍四十六）
G114n2302_p0436a03║問云：「子若能曉予之一問，則眾滯自消。」客曰：「以一答徧答眾問：何一問之有
G114n2302_p0436a04║耶？」
G114n2302_p0436a05║
G114n2302_p0436a06║一智（出起信論）
G114n2302_p0436a07║謂：只是一智，義用有殊，即真俗也。
G114n2302_p0436a08║
G114n2302_p0436a09║一實（出法華經）
G114n2302_p0436a10║謂：唯此一事實，餘二則非真。
G114n2302_p0436a11║
G114n2302_p0436a12║一城（出法華經）
G114n2302_p0436a13║化城喻品云：「化作一城。」方便品：「中止一城。」
G114n2302_p0436a14║
G114n2302_p0436a15║一事（出法華經）
G114n2302_p0436a16║謂：唯此一事實，即一佛乘也。
G114n2302_p0437a01║
G114n2302_p0437a02║一方（出法華經）
G114n2302_p0437a03║謂：一方所分之身，猶故未盡。
G114n2302_p0437a04║
G114n2302_p0437a05║一善（出湼槃經）
G114n2302_p0437a06║謂：修一善心，破百種惡。
G114n2302_p0437a07║
G114n2302_p0437a08║一奏
G114n2302_p0437a09║師子筋為琴絃，一奏眾絃皆絕。人修念佛三昧，諸煩惱皆滅。
G114n2302_p0437a10║
G114n2302_p0437a11║一篋
G114n2302_p0437a12║光明云：「猶如四蛇同一篋。」涅槃德王品：「如王以四蛇同一篋。」
G114n2302_p0437a13║
G114n2302_p0437a14║一圓
G114n2302_p0437a15║兜率天有香，名先陀婆，於一生菩薩前燒一圓，香雲遍覆法界。
G114n2302_p0438a01║
G114n2302_p0438a02║一假
G114n2302_p0438a03║謂：一假一切假，空中皆假，立法也。
G114n2302_p0438a04║
G114n2302_p0438a05║一中
G114n2302_p0438a06║謂：一中一切中，空假皆中，絕待也。此妙三觀也。
G114n2302_p0438a07║
G114n2302_p0438a08║一真
G114n2302_p0438a09║清涼云：「一真法界，總該萬有。」
G114n2302_p0438a10║
G114n2302_p0438a11║一土
G114n2302_p0438a12║謂：一佛化境也。淨名云：「一土攝一切土。」
G114n2302_p0438a13║
G114n2302_p0438a14║一權
G114n2302_p0438a15║華嚴圓兼一別，圓實別權，故云一權也。
G114n2302_p0439a01║
G114n2302_p0439a02║一界
G114n2302_p0439a03║寶篋云：「佛界眾生界，一界無別界。」
G114n2302_p0439a04║
G114n2302_p0439a05║一器
G114n2302_p0439a06║佛言：「阿難所可聞法，喻如瀉水，置之一器。」
G114n2302_p0439a07║
G114n2302_p0439a08║一本
G114n2302_p0439a09║謂：從無住本，立一切法，故云一本。
G114n2302_p0439a10║
G114n2302_p0439a11║一位
G114n2302_p0439a12║謂：圓十住位，一位具諸位功德，十行則轉勝。
G114n2302_p0439a13║
G114n2302_p0439a14║一髻
G114n2302_p0439a15║頂上一髻，名曰周羅，應法師云：「小髻也。」
G114n2302_p0440a01║
G114n2302_p0440a02║一德
G114n2302_p0440a03║圓覺略釋：「一人兼修眾德，一德徧攝眾人。」
G114n2302_p0440a04║
G114n2302_p0440a05║一器
G114n2302_p0440a06║謂：諸天同一器食，而味有不同。
G114n2302_p0440a07║
G114n2302_p0440a08║一間
G114n2302_p0440a09║謂：三緣具足，得名一間；三緣未足，但名那含。
G114n2302_p0440a10║
G114n2302_p0440a11║一乳
G114n2302_p0440a12║涅槃中五味轉變，只是一乳。
G114n2302_p0440a13║
G114n2302_p0440a14║一宿
G114n2302_p0440a15║謂四十二章：「日中一食，樹下一宿。」
G114n2302_p0441a01║
G114n2302_p0441a02║一等
G114n2302_p0441a03║謂：望於妙覺，猶有一等，比下名覺，故名等覺。
G114n2302_p0441a04║
G114n2302_p0441a05║一形
G114n2302_p0441a06║謂二禪天，形無優劣，心有若干，名一形異想。
G114n2302_p0441a07║
G114n2302_p0441a08║一超
G114n2302_p0441a09║有人云：「一超直入如來地。如淨土指歸已破。」
G114n2302_p0441a10║
G114n2302_p0441a11║一浪
G114n2302_p0441a12║謂：大海一浪，浪無別體，全水所成，水既無邊，浪亦無際。喻觀一念識，則德量亦
G114n2302_p0441a13║無邊。
G114n2302_p0441a14║
G114n2302_p0441a15║一歲
G114n2302_p0441a16║謂：六月為一行，二行則十二月，為一歲。
G114n2302_p0442a01║
G114n2302_p0442a02║一業
G114n2302_p0442a03║謂：若人作惡，自作自受，一業成則罪無邊際。何況終身作惡耶？二六時中宜自慎
G114n2302_p0442a04║之！
G114n2302_p0442a05║
G114n2302_p0442a06║一日
G114n2302_p0442a07║華嚴三照，只是一日。龍舒居士云：「一日普照無量世界，眾生心淨，佛光來照。」
G114n2302_p0442a08║
G114n2302_p0442a09║一聲
G114n2302_p0442a10║古德云：「席上長吹大法螺，一聲雄猛徧娑婆。」
G114n2302_p0442a11║
G114n2302_p0442a12║一粒
G114n2302_p0442a13║春種一粒粟，秋收萬顆子。善惡果報亦如此。
G114n2302_p0442a14║
G114n2302_p0442a15║一月
G114n2302_p0442a16║黑月、白月，合為一月。楞嚴云：「但一月真。」龍舒云：「一月普現一切水，如眾
G114n2302_p0443a01║生念佛，則彌陀慈父不捨本願，影現攝受。」
G114n2302_p0443a02║
G114n2302_p0443a03║一識住
G114n2302_p0443a04║初禪除刼初，梵王刼初小梵自後合為一識住。
G114n2302_p0443a05║
G114n2302_p0443a06║一種識
G114n2302_p0443a07║十種識，於九識中加一心識。佛告文殊：「我惟立一種。」
G114n2302_p0443a08║
G114n2302_p0443a09║一來果
G114n2302_p0443a10║斯陀含人，還有人間一番受生，故名一來果。
G114n2302_p0443a11║
G114n2302_p0443a12║一闡提
G114n2302_p0443a13║梵語也，此云「極惡」，又云「畢竟」。言此人畢竟無涅槃故。
G114n2302_p0443a14║
G114n2302_p0443a15║一刹那
G114n2302_p0443a16║此云一念。毗曇云：「百二十刹那，為一怛刹那。」僧祇云：「二十念為一瞬。」
G114n2302_p0444a01║
G114n2302_p0444a02║一咀刹那
G114n2302_p0444a03║此名一瞬。六十瞬為一息，僧祇云：「二十瞬為彈指。」
G114n2302_p0444a04║
G114n2302_p0444a05║一彈指
G114n2302_p0444a06║壯士一彈指，六十五刹那。仁王云：「一刹那有九百生滅。」
G114n2302_p0444a07║
G114n2302_p0444a08║一羅婆
G114n2302_p0444a09║此名一息。五十羅婆，為一摩𬑟羅。
G114n2302_p0444a10║
G114n2302_p0444a11║一羅預
G114n2302_p0444a12║此即羅婆。二十羅預，為一須臾。
G114n2302_p0444a13║
G114n2302_p0444a14║一由旬
G114n2302_p0444a15║此云限量。大八十里，中六十里，下四十里，如今之驛程。
G114n2302_p0445a01║
G114n2302_p0445a02║一摩𬑟羅
G114n2302_p0445a03║此云須臾。三十須臾為一晝夜，計有六百三十八萬刹那。佛言：「刹那造罪，殃墜無
G114n2302_p0445a04║間，可不慎哉！」
G114n2302_p0445a05║
G114n2302_p0445a06║一種身
G114n2302_p0445a07║身子立佛精舍，見螘子，謂須達長者曰：「過去毗婆尸等七佛，皆於此造立精舍，此
G114n2302_p0445a08║螘九十一刼常受此一種身。」
G114n2302_p0445a09║
G114n2302_p0445a10║一佛化境
G114n2302_p0445a11║謂：三千大千世界，為一佛化境。
G114n2302_p0445a12║
G114n2302_p0445a13║一生補處
G114n2302_p0445a14║善慧菩薩居兜率天宮，名一生補處。今彌勒居此。
G114n2302_p0445a15║
G114n2302_p0445a16║一佛淨土
G114n2302_p0446a01║十疑云：「閻浮人心亂故，偏讚西方一佛淨土。」
G114n2302_p0446a02║
G114n2302_p0446a03║一清淨道
G114n2302_p0446a04║從一清淨道，施出二三四，施權當分義也。
G114n2302_p0446a05║
G114n2302_p0446a06║一相三昧
G114n2302_p0446a07║十疑云：「專念彌陀，名一相三昧，亦即一行。」
G114n2302_p0446a08║
G114n2302_p0446a09║一燈一水
G114n2302_p0446a10║一燈一水，福等虛空。
G114n2302_p0446a11║
G114n2302_p0446a12║一禮一旋
G114n2302_p0446a13║一禮一旋，罪消塵刼。
G114n2302_p0446a14║
G114n2302_p0446a15║一麻一麥
G114n2302_p0446a16║世尊六年苦行，日食一麻一麥。
G114n2302_p0447a01║
G114n2302_p0447a02║一言一字
G114n2302_p0447a03║結集時，迦葉告阿難：「佛所說法，一言一字，勿使有缺。」
G114n2302_p0447a04║
G114n2302_p0447a05║一金剛土臺
G114n2302_p0447a06║如法師云：「只一金剛土臺成道，四機所見不同耳！」
G114n2302_p0447a07║
G114n2302_p0447a08║一心真見道
G114n2302_p0447a09║謂：斷二障，證二空。雖多刹那，事方究竟，總名一心，當初地入心也。
G114n2302_p0447a10║
G114n2302_p0447a11║一真法界
G114n2302_p0447a12║未明理事，不說有空，直指本覺靈源，故曰一真法界。
G114n2302_p0447a13║
G114n2302_p0447a14║一乘頓教無位之位翻妄四位（圓覺）
G114n2302_p0447a15║一、信位——開十信，寄息滅相：造業、受報。
G114n2302_p0447a16║二、賢位——合次加二，寄息異相：執取、計名。
G114n2302_p0447a17║三、聖位——合見修二位，寄息住相：轉現智續。
G114n2302_p0448a01║四、果位——妙覺，寄息生相：業。
G114n2302_p0448a02║
G114n2302_p0448a03║一乘圓教融通地位有三（華嚴）
G114n2302_p0448a04║第一、略說五位——一、十住，二、十行，三、十向，四、十地，五、等覺。
G114n2302_p0448a05║第二、七位——一信、二住、三行、四向、五地、六等、七妙。
G114n2302_p0448a06║第三、廣說五十二位——
G114n2302_p0448a07║十信：一、信心。二、念心。三、精進心。四、慧心。五、定心。六、不退心。七、
G114n2302_p0448a08║護法心。八、回向心。九、戒心。十、願心。
G114n2302_p0448a09║十住：一、發心住。二、治地住。三、修行住。四、生貴住。五、方便具足住。六、
G114n2302_p0448a10║正心住。七、不退住。八、童真住。九、法王子住。十、灌頂住。
G114n2302_p0448a11║十行：一、歡喜行。二、饒益行。三、無嗔恨行。四、無盡行。五、離癡亂行。六、
G114n2302_p0448a12║善現行。七、無著行。八、尊重行。九、善法行。十、真實行。
G114n2302_p0448a13║十向：一、救護一切眾生離眾生相廻向。二、不壞回向。三、等一切佛回向。四、至
G114n2302_p0448a14║一切處回向。五、無盡功德藏回向。六、隨順平等善根回向。七、隨順等觀一切眾生回向。
G114n2302_p0448a15║八、真如相回向。九、無縛解脫回向。十、法界無量回向——四加行位：煖位、頂位、
G114n2302_p0448a16║忍位、世第一位。
G114n2302_p0449a01║十地：一、歡喜地。二、離垢地。三、發光地。四、熖慧地。五、難勝地。六、現前
G114n2302_p0449a02║地。七、遠行地。八、不動地。九、善慧地。十、法雲地。
G114n2302_p0449a03║等覺位——妙覺位。
G114n2302_p0449a04║◉十信（出楞嚴經）
G114n2302_p0449a05║十信者，乃三賢之首，萬行之先也。然欲從凡入聖，必以信為先導，始自信心，終至
G114n2302_p0449a06║願心，總為十信，以作菩薩真修之方便也。（三賢即十住、十行、十廻向諸位菩薩也。）
G114n2302_p0449a07║一、信心：謂心與理冥，決了無疑，妙信純真，恒住中道。經云：「妙信常住，一切
G114n2302_p0449a08║妄想滅盡無餘，中道純真，名曰信心。」
G114n2302_p0449a09║二、念心：謂真信明了：過去未來刼中，出生入死，憶念無忘。經云：「無數刼中，
G114n2302_p0449a10║捨身受身，皆能憶念，得無遺忘，名曰念心。」（刼，梵語，具云刧波，華言分別時節。）
G114n2302_p0449a11║三、精進心：不雜曰精，無間名進。謂唯以念心，精明進趣真淨之地。經云：「唯以
G114n2302_p0449a12║精明進趣真淨，名精進心。」
G114n2302_p0449a13║四、慧心：善入佛法，造心分別為慧。謂精進之心，既已現前，則純真之慧，自然發
G114n2302_p0449a14║顯。經云：「心精現前，純以智慧，名曰慧心。」
G114n2302_p0449a15║五、定心：謂念慮皆忘，寂用無心，則慧性明徹，湛然不動。經云：「周徧寂湛，寂
G114n2302_p0449a16║妙常凝，名曰定心。」
G114n2302_p0450a01║六、不退心：謂定光顯發，慧心明徹，知道不遠，進修無懈。經云：「定光發明，明
G114n2302_p0450a02║性深入，唯進無退，名不退心。」
G114n2302_p0450a03║七、護法心：謂心進無退，則能保護任持一切佛法，而佛之氣分與己相接。經云：
G114n2302_p0450a04║「心進安然，保持不失，十方如來，氣分交接，名護法心。」
G114n2302_p0450a05║八、廻向心：廻即廻轉，向即趣向。謂以護法心微妙之力，感佛之光來照，又復回光
G114n2302_p0450a06║以向於佛；猶如雙鏡交照，光輝互現也。經云：「覺明保持，能以妙力，回佛慈光，向佛
G114n2302_p0450a07║安住，名廻向心。」
G114n2302_p0450a08║九、戒心：謂心廻向佛，則於淨戒安住不失。經云：「心光密廻，獲佛常凝，無上妙
G114n2302_p0450a09║淨，安住無為，得無遺失，名曰戒心。」
G114n2302_p0450a10║十、願心：謂由心住淨戒而得自在，故能徧遊十方世，化導眾生隨其所願，悉皆滿
G114n2302_p0450a11║足。經云：「住戒自在，能遊十方，所去隨願，名曰願心。」
G114n2302_p0450a12║◉十住（出楞嚴經）
G114n2302_p0450a13║謂菩薩約位進修，以妙覺為本。此覺由信而入，入則能住，故自發心住，至灌頂住，
G114n2302_p0450a14║通為十種也。
G114n2302_p0450a15║一、發心住：謂由前十信相躡進修，作真方便，顯發十住之心，此心真精發本明耀，
G114n2302_p0450a16║令彼十信之用，於明耀中徧互涉入，圓成一心之德。經云：「以真方便，發此十心，心精
G114n2302_p0451a01║發輝，十用涉入，圓成一心，名發心住。」（十用，即十信之用也。）
G114n2302_p0451a02║二、治地住：謂由前所發之心，淨如瑠璃；所證之理，顯若精金；因此妙心契於理
G114n2302_p0451a03║地。經云：「心中發明，如淨瑠璃，內現精金，以前妙心，履以成地，名治地住。」
G114n2302_p0451a04║（梵語瑠璃，華言青色寶。履，即治也，亦造入之義。）
G114n2302_p0451a05║三、修行住：修行者，起行造心也。謂前發心、治地二住之智，俱已明了，由明了故，
G114n2302_p0451a06║徧修諸行，皆無留礙。經云：「心地涉知，俱得明了，遊履十方，得無留礙，名修行住。」
G114n2302_p0451a07║（十方者，四方四維上下也。）
G114n2302_p0451a08║四、生貴住：謂由前妙行，冥契妙理，將生佛家，為法王子，故曰生貴。經云：「行
G114n2302_p0451a09║與佛同，受佛氣分，如中陰身，自求父母，陰信冥通，入如來種，名生貴住。」
G114n2302_p0451a10║（中陰者，謂現身已謝，後身未生，於此之中，識未託胎之時也。）
G114n2302_p0451a11║五、方便具足住：謂由前妙行，既與佛同，則自行利他，善巧方便具足不缺。經云：
G114n2302_p0451a12║「既遊道胎，親奉覺胤，如胎已成，人相不缺，名方便具足住。」
G114n2302_p0451a13║（道胎者，謂道果之胎，以喻菩薩之入聖道也。覺胤者，覺即是佛，謂佛之胤嗣也。）
G114n2302_p0451a14║六、正心住：謂前行相，雖與佛同，心相有異，未名正心。至此則心相不異，方名為
G114n2302_p0451a15║正。經云：「容貌如佛，心相亦同，名正心住。」
G114n2302_p0451a16║七、不退住：謂前心行二相既與佛同，則佛身、佛心二種合成，日以滋益，漸漸增長，
G114n2302_p0452a01║唯進無退。經云：「身心合成，日益增長，名不退住。」
G114n2302_p0452a02║八、童真住：體微曰童，謂其體雖微，已具佛十身靈妙之真相矣。經云：「十身靈相，
G114n2302_p0452a03║一時具足，名童真住。」（十身者：菩提身、願身、化身、力持身、相好莊嚴身、威勢身、意生
G114n2302_p0452a04║身、福德身、法身、智身也。）
G114n2302_p0452a05║九、法王子住：謂自發心，至生貴名入聖胎；自方便具足，至童真名長養聖胎；至此
G114n2302_p0452a06║長養功成，名出聖胎；既出胎已，則為佛之真子，而繼紹佛種也。經云：「形成出胎，親
G114n2302_p0452a07║為佛子，名法王子住。」
G114n2302_p0452a08║十、灌頂住：謂表菩薩既成佛子，堪行佛事，佛以智水而灌其頂，猶如刹利轉輪王之
G114n2302_p0452a09║子受職，而父王以大海水灌其頂也。經云：「表以成人，如國大王，以諸國事分委太子，
G114n2302_p0452a10║彼刹利王世子長成，陳列灌頂名灌頂住。」（刹利，梵語具云刹帝利，華言田主。）
G114n2302_p0452a11║◉十行（出楞嚴經）
G114n2302_p0452a12║十行者，謂由前十住進修功滿，已成佛子，自得己利，而利他之行未成，是故廣行饒
G114n2302_p0452a13║益，隨順眾生，令其歡喜。然行有淺深，故始自歡喜，終至真實，而成十種也。
G114n2302_p0452a14║一、歡喜行：謂由前十住，進修功滿，已成佛子，具佛妙德，能於十方刹土，隨順饒
G114n2302_p0452a15║益眾生，自他俱喜。經云：「成佛子已，具足無量如來妙德，十方隨順，名歡喜行。」
G114n2302_p0452a16║（刹，梵語具云刹摩，華言土田。）
G114n2302_p0453a01║二、饒益行：謂善推妙德，饒益眾生，使得法利，不生厭想。經云：「善能利益一切
G114n2302_p0453a02║眾生，名饒益行。」
G114n2302_p0453a03║三、無瞋恨行：謂瞋恨生於違拒，既能自覺，又能覺他；自他之利兼成，則瞋恨自無
G114n2302_p0453a04║也。經云：「自覺覺他，得無違拒，名無瞋恨行。」
G114n2302_p0453a05║四、無盡行：謂隨眾生之類，化現其身，轉化無窮，而益物無盡，竪徧三際，橫周十
G114n2302_p0453a06║方，通達無礙。經云：「種類出生，窮未來際，三世法等，十方通達，名無盡行。」
G114n2302_p0453a07║（三際者，即過去、現在、未來三世也。）
G114n2302_p0453a08║五、離癡亂行：謂妙智了達一切，法門雖各不同，悉皆歸於一理而無差誤。經云：
G114n2302_p0453a09║「一切合同，種種法門，得無差誤，名離癡亂行。」
G114n2302_p0453a10║六、善現行：謂由無癡亂行故，能於同類中，顯現異相。於異相中，不見有異，同異
G114n2302_p0453a11║圓融，互現自在。經云：「則於同中顯現羣異，一一異相各各見同，名善現行。」
G114n2302_p0453a12║七、無著行：無著即無礙之義也。謂由善現之行充擴圓融，以滿空微塵，一一塵中，
G114n2302_p0453a13║現十方界，而塵相不壞，塵界交現，小大無礙。經云：「現塵現界，不相留礙，名無著行
G114n2302_p0453a14║為。」
G114n2302_p0453a15║八、尊重行：謂前無著行中，現塵現界，皆是般若觀照之力。然般若於六度中，稱
G114n2302_p0453a16║第一，可謂至尊至重矣！經云：「種種現前，咸是第一波羅蜜多，名尊重行。」
G114n2302_p0454a01║（梵語般若，華言智慧。六度者：一、布施，二、持戒，三、忍辱，四、精進，五、禪定，六、
G114n2302_p0454a02║智慧也。梵語波羅蜜多，華言到彼岸。）
G114n2302_p0454a03║九、善法行：謂於妙觀慧中，種種明現，以顯圓融之德。十方諸佛，莫不依此圓融而
G114n2302_p0454a04║為法則，經云：「如是圓融，能成十方諸佛軌則，名善法行。」
G114n2302_p0454a05║十、真實行：謂前圓融德相，一一皆是無為真實之性。然依性起修，則所修之行無非
G114n2302_p0454a06║真實矣！經云：「一一皆是清淨無漏，一真無為，性本然故，名真實行。」
G114n2302_p0454a07║◉十廻向（出楞嚴經）
G114n2302_p0454a08║廻即廻轉，向即趣向。謂起大悲之心，救度眾生；廻轉十行之善，向於三處：一、真
G114n2302_p0454a09║如實際是所證。二、無上菩提是所求。三、一切眾生是所度。以能廻之心，及所廻善行，
G114n2302_p0454a10║向彼萬類，圓滿梵行，等入法界也。（梵語菩提，華言道。）
G114n2302_p0454a11║一、救護一切眾生離眾生相廻向：謂由前修十行神通滿足，成就諸佛所行事已，又當
G114n2302_p0454a12║修此廻向之行。然廻向之行，以悲願之心為最，化度眾生而無能度之相；廻此無為之心，
G114n2302_p0454a13║趣向寂滅之地。經云：「當度眾生，滅除度相，廻無為心，向涅槃路，名救護一切眾生離
G114n2302_p0454a14║眾生相廻向。」（梵語湼槃，華言滅度。）
G114n2302_p0454a15║二、不壞廻向：謂前離眾生相則是可壞，今復壞前可壞，離於能離，則是不壞。壞即
G114n2302_p0454a16║空，不壞即假，空假不二，正顯中道，而歸趣於本覺矣！經云：「壞其可壞，遠離諸離，
G114n2302_p0455a01║名不壞廻向。」（一念無相謂之空，無法不具謂之假，不一不異謂之中。本覺者，謂一切眾生所具真
G114n2302_p0455a02║如之性本來是覺也。）
G114n2302_p0455a03║三、等一切佛廻向：謂所向本覺之性，湛然常住，而能覺之智，齊於佛覺。經云：
G114n2302_p0455a04║「本覺湛然，覺齊佛覺，名等一切佛廻向。」
G114n2302_p0455a05║四、至一切處廻向：謂前能覺之智，無處不徧，既齊佛覺，則所證真如之理地，如佛
G114n2302_p0455a06║不異。經云：「精真發明，地如佛地，名至一切處廻向。」
G114n2302_p0455a07║五、無盡功德藏廻向：謂前至一切處是世界，等一切佛是如來。然如來則一切世界之
G114n2302_p0455a08║如來，世界即一切如來之世界；世界如來涉入無礙，功德無盡。經云：「世界如來互相涉
G114n2302_p0455a09║入，得無罣礙，名無盡功德藏廻向。」
G114n2302_p0455a10║六、隨順平等善根廻向：謂於諸佛理地，起萬行真因，顯證一乘寂滅之道，行從理
G114n2302_p0455a11║起，故曰隨順，平等能生道果，故曰善根。經云：「於同佛地地中，各各生清淨因，依因
G114n2302_p0455a12║發輝，取涅槃道，名隨順平等善根廻向。」
G114n2302_p0455a13║七、隨順等觀一切眾生廻向：謂既修真因，善根成就，則知十方眾生皆我本性；性既
G114n2302_p0455a14║平等，故能成就一切眾生善根，無有遺失，亦無高下。經云：「真根既成，十方眾生皆我
G114n2302_p0455a15║本性，性圓成就，不失眾生，名隨順等觀一切眾生廻向。」
G114n2302_p0455a16║八、真如相廻向：離妄曰真，不異曰如。謂一切法，性本真如，不即不離，二俱無著，
G114n2302_p0456a01║則真如相現。經云：「即一切法，離一切相，性即與離，二無所著，名真如相廻向。」
G114n2302_p0456a02║九：無縛解脫廻向：謂真如之相現前，則智慧明了，十界依正等法互攝圓融，自在無
G114n2302_p0456a03║礙。經云：「真得所如，十方無礙，名無縛解脫廻向。」
G114n2302_p0456a04║（十界者：佛界、菩薩界、緣覺界、聲聞界、天界、人界、修羅界、餓鬼界、畜生界、地獄界也。
G114n2302_p0456a05║依正者，依，即所依之國土。正，即十界能依之色身也。）
G114n2302_p0456a06║十、法界無量廻向：謂所證性德，真如之理，圓滿成就，含攝徧周，其量無外，十界
G114n2302_p0456a07║差別之相了不可得。經云：「性德圓成，法界量滅，名法界無量廻向。」
G114n2302_p0456a08║◉十地（出楞嚴經）
G114n2302_p0456a09║十地者，謂菩薩所證之地位，一切佛法依此發生也。然地位有淺深故，始自歡喜，終
G114n2302_p0456a10║於法雲，分為十也。
G114n2302_p0456a11║一、歡喜地：謂菩薩智同佛智，理齊佛理，徹見大道，盡佛境界而得法喜，登於初地。
G114n2302_p0456a12║經云：「於大菩提，善得通達，覺通如來，盡佛境界，名歡喜地。」
G114n2302_p0456a13║（得法喜者，謂於證得之法而生喜樂也。梵語菩提，華言道。）
G114n2302_p0456a14║二、離垢地：謂由盡佛境界，明了諸法異性而入於同；若見有同即非離垢，同性亦滅，
G114n2302_p0456a15║斯為離垢。經云：「異性入同，同性亦滅，名離垢地。」
G114n2302_p0456a16║三、發光地：謂同異情見之垢既淨，則本覺之慧，光明開發。經云：「淨極明生，名
G114n2302_p0457a01║發光地。」（情見者，謂依情分別之見也。）
G114n2302_p0457a02║四、熖慧地：謂慧明既極，則佛覺圓滿，覺滿則慧光發熖，如大火聚，爍破一切情
G114n2302_p0457a03║見。經云：「明極覺滿，名熖慧地。」
G114n2302_p0457a04║五、難勝地：謂由前熖慧，爍破一切情見，其同異之相，皆不可得，即是諸佛境界，
G114n2302_p0457a05║無有能勝。經云：「一切同異所不能至，名難勝地。」
G114n2302_p0457a06║六、現前地：謂由前同異之相既不可得，則真如淨性，明顯現前。經云：「無為真如
G114n2302_p0457a07║性淨明露，名現前地。」
G114n2302_p0457a08║七、遠行地：謂真如之境，廣無邊際，雖真如現前，分證則局，若盡其際，方為極
G114n2302_p0457a09║到。經云：「盡真如際，名遠行地。」（分證者，謂菩薩於真如之理，分分次第而證也。）
G114n2302_p0457a10║八、不動地：謂真如之理既盡其際，全得其體，則真常凝靜，無能動搖。經云：「一
G114n2302_p0457a11║真如心，名不動地。」
G114n2302_p0457a12║九、善慧地：謂既得真如之體，即發妙用；凡所照了，悉是真如。經云：「發真如
G114n2302_p0457a13║用，名善慧地。」
G114n2302_p0457a14║十、法雲地：謂菩薩至此第十地，修行功滿，唯務化利眾生，大慈如雲，普能陰覆，
G114n2302_p0457a15║雖施作利潤，而本寂不動。經云：「慈陰妙雲，覆涅槃海，名法雲地。」
G114n2302_p0457a16║（梵語湼槃，華言滅度。謂之海者，以其深廣，無法而不容也。）
G114n2302_p0458a01║◉等覺（出四教儀）
G114n2302_p0458a02║等覺者，斷第十一品無明，叶此位也。以此位云：一生補處位也。受職灌頂，即可成妙覺
G114n2302_p0458a03║位，故云補處位也。受職灌頂者，十方佛來，以前佛智水，灌此等覺菩薩頂，汝已可成
G114n2302_p0458a04║佛，授職位也。
G114n2302_p0458a05║◉妙覺（出四教儀）
G114n2302_p0458a06║妙覺者，斷第十二品無明，叶此位也。此第十二品無明，云元品無明也。此位斷盡一
G114n2302_p0458a07║切煩惱，叶無礙清淨位，云妙覺佛也。
G114n2302_p0458a08║
G114n2302_p0458a09║
G114n2302_p0458a10║
G114n2302_p0458a11║
G114n2302_p0458a12║
G114n2302_p0458a13║
G114n2302_p0458a14║
G114n2302_p0458a15║
G114n2302_p0458a16║佛學名相彙解　卷第二（終）