G114n2302_p0513a01║佛學名相彙解　卷第四明．沙門寂照編
G114n2302_p0513a02║
G114n2302_p0513a03║二種通相（出楞伽經）
G114n2302_p0513a04║一、宗通相。
G114n2302_p0513a05║二、說通相。
G114n2302_p0513a06║宗即心宗，亦要也。通即融通無礙。相即自心所得勝進之相。謂：依教思修，得意忘
G114n2302_p0513a07║言，趣入自覺之地，覺智圓明，融通無礙，是名宗通相。
G114n2302_p0513a08║說即說法，通即辯說無礙，相即起用化他之相。謂：以方便隨順眾生根器淺深，為其
G114n2302_p0513a09║演說無有障礙，是名說通相。
G114n2302_p0513a10║
G114n2302_p0513a11║二種無漏因果（出大湼槃經）
G114n2302_p0513a12║一、無漏因。
G114n2302_p0513a13║二、無漏果。
G114n2302_p0513a14║無漏因：謂二乘之人，由修戒定慧之因，能斷三界生死之苦果，則戒定慧名無漏因，
G114n2302_p0514a01║即道諦也。（二乘者：聲聞乘、緣覺乘也。三界者：欲界、色界、無色界也。）
G114n2302_p0514a02║無漏果：謂二乘之人，既斷三界生死逼迫之苦，證真空涅槃寂滅之樂，是真空涅槃，
G114n2302_p0514a03║名無漏果，即滅諦也。
G114n2302_p0514a04║
G114n2302_p0514a05║二假（出宗鏡錄）
G114n2302_p0514a06║一、無體隨情假。
G114n2302_p0514a07║二、有體施設假。
G114n2302_p0514a08║宗鏡錄問云：「不了唯識之徒，妄執我法，聖教之內，云何復言有我法等？」答云：
G114n2302_p0514a09║「對機設假，非同情執。」假有二種，故名二假。
G114n2302_p0514a10║謂：執我之法，本自無體，但因隨順機情，虛假施設，亦名我法，故名無體隨情假。
G114n2302_p0514a11║謂：聖教所說，雖有法體，而非我法，體本無名，隨緣施設，假名我法，故名有體施
G114n2302_p0514a12║設假。
G114n2302_p0514a13║
G114n2302_p0514a14║二無常（出析玄記）
G114n2302_p0514a15║一、刹那無常。
G114n2302_p0514a16║二、一期無常。
G114n2302_p0515a01║梵語：刹那，華言：一念。而言無常者：謂此一念之心，生、住、異、滅，四相遷流
G114n2302_p0515a02║不停，是名刹那無常。
G114n2302_p0515a03║謂：眾生受身，雖壽命長短不等，皆名一期。而言無常，謂諸眾生一期受報之身，亦
G114n2302_p0515a04║為生、住、異、滅，四相遷流，終歸滅盡，是名一期無常。
G114n2302_p0515a05║
G114n2302_p0515a06║二種常（出智論）
G114n2302_p0515a07║一、百歲至刼滅名常。
G114n2302_p0515a08║二、常住不壞名常。
G114n2302_p0515a09║百歲至刼滅名常者：謂諸菩薩，若住百歲，千萬億歲；若一刼，乃至八萬刼後，方始
G114n2302_p0515a10║入滅，是名為常。此乃久遠住世為常，非不遷不變之常也。
G114n2302_p0515a11║常住不壞名常者：謂諸菩薩煩惱之惑已滅，則真常之理方顯。真常之理，不生不滅，
G114n2302_p0515a12║不壞不變，是名為常也。
G114n2302_p0515a13║
G114n2302_p0515a14║二空（出法藏般若心經略疏）
G114n2302_p0515a15║一、人空。
G114n2302_p0515a16║二、法空。
G114n2302_p0516a01║人空，即我空也，亦曰生空。謂凡夫妄計五蘊是我，強立主宰，引生煩惱，造種種
G114n2302_p0516a02║業；佛為破此計故，說五蘊無我。二乘悟之，入無我理，是名人空。
G114n2302_p0516a03║（五蘊者：色蘊、受蘊、想蘊、行蘊、識蘊也。二乘者：聲聞乘、緣覺乘也。）
G114n2302_p0516a04║法空：謂二乘之人，未達法空之理，猶計五蘊之法實有，佛為破此執故，說般若深
G114n2302_p0516a05║慧，徹見五蘊自性皆空，菩薩悟之，入法空理，是名法空。
G114n2302_p0516a06║
G114n2302_p0516a07║二種我見（出起信論）
G114n2302_p0516a08║一、人我見。
G114n2302_p0516a09║二、法我見。
G114n2302_p0516a10║謂：凡夫之人，於五陰身，強立主宰，計我為人，作此妄見，故名人我見。
G114n2302_p0516a11║（五陰者，前卷註。）
G114n2302_p0516a12║謂：二乘之人，計一切法各有體性，雖得人無我智，猶自怖畏生死，妄取涅槃之法，
G114n2302_p0516a13║於法起見，故名法我見。
G114n2302_p0516a14║
G114n2302_p0516a15║二法執（出宗鏡錄）
G114n2302_p0516a16║一、俱生法執。
G114n2302_p0517a01║二、分別法執。
G114n2302_p0517a02║謂：無始時來，虛妄熏習，於一切法，妄生執著，恒與身俱，故名俱生法執。
G114n2302_p0517a03║謂：於邪教及邪師所說之法，分別計度，執為實法，故名分別法執。
G114n2302_p0517a04║
G114n2302_p0517a05║二我執（出宗鏡錄）
G114n2302_p0517a06║一、俱生我執。
G114n2302_p0517a07║二、分別我執。
G114n2302_p0517a08║謂：於五陰等法中，強立主宰，妄執為我，與身俱生，是名俱生我執。
G114n2302_p0517a09║謂：於計我法中，分別我能行善、行惡等事，而起執著，是名分別我執。
G114n2302_p0517a10║
G114n2302_p0517a11║二執（出金光明經文句記）
G114n2302_p0517a12║一、人執。
G114n2302_p0517a13║二、法執。
G114n2302_p0517a14║謂：眾生於五陰等法中，強立主宰，計我為人。妄生執著，是名人執。
G114n2302_p0517a15║謂：眾生不了五陰等法，從因緣生，如幻如化，計為我身，妄生執著，是名法執。
G114n2302_p0518a01║
G114n2302_p0518a02║二方便（出無著論）
G114n2302_p0518a03║一、細作方便。
G114n2302_p0518a04║二、不念方便。
G114n2302_p0518a05║方便猶善巧也。謂：欲破眾生執著色身之相，故佛假喻，微細分析，善巧而說，如金
G114n2302_p0518a06║剛經云：「三千大千世界所有微塵，寧為多不？」等意。謂由微塵而成世界，世界本來不
G114n2302_p0518a07║實，因四大而成色身，色身本來是假，是名細作方便。（三千大千世界，二之卷註。四大，見
G114n2302_p0518a08║前。）
G114n2302_p0518a09║謂：欲破眾生執著色身之相，已為假喻微細分析而說。又令眾生於諸微塵，不生念
G114n2302_p0518a10║想。故經云：「是諸微塵，如來說非微塵。」等，是名不念方便。
G114n2302_p0518a11║
G114n2302_p0518a12║方便二種相（出地藏十輪經）
G114n2302_p0518a13║一、世間方便。
G114n2302_p0518a14║二、出世間方便。
G114n2302_p0518a15║謂：諸菩薩或為自利，或為利他，示現種種善巧方便。此之方便，依有所得，有所執
G114n2302_p0518a16║著，是名世間方便。
G114n2302_p0519a01║謂：諸菩薩，但為利他，不為自利，示現種種善巧方便。此方便依無所得，無所執
G114n2302_p0519a02║著，是名出世間方便。
G114n2302_p0519a03║
G114n2302_p0519a04║二無常（出大智度論）
G114n2302_p0519a05║一、念念無常。
G114n2302_p0519a06║二、相續無常。
G114n2302_p0519a07║謂：一切有為之法，念念生滅，不停住故，名念念無常。
G114n2302_p0519a08║謂：相續法壞，名為無常，如人欲死，漸漸命盡；如火燒草木，漸漸燒盡，故名相續
G114n2302_p0519a09║無常。
G114n2302_p0519a10║
G114n2302_p0519a11║二因（出湼槃經）
G114n2302_p0519a12║一、生因。
G114n2302_p0519a13║二、了因。
G114n2302_p0519a14║生即發生。謂本具法性之理，則能發生一切善法，如穀麥等種，能生芽孽，是名生
G114n2302_p0519a15║因。
G114n2302_p0519a16║了即照了。謂以智慧照了法性之理，如燈照物，了了可見，是名了因。
G114n2302_p0520a01║
G114n2302_p0520a02║二因（出宗鏡錄）
G114n2302_p0520a03║一、能生因。
G114n2302_p0520a04║二、方便因。
G114n2302_p0520a05║謂：第八識，能生起眼等諸識，又為一切善惡種子之因，譬如穀麥等種，為發生芽孽
G114n2302_p0520a06║之因，是名能生因。（第八識者，即藏識也。）
G114n2302_p0520a07║謂：眼等諸識，能為方便，引發第八識善惡之種，譬如水土，以為發生穀麥等芽孽之
G114n2302_p0520a08║方便，是名方便因。
G114n2302_p0520a09║
G114n2302_p0520a10║二因（出大智度論）
G114n2302_p0520a11║一、近因。
G114n2302_p0520a12║二、遠因。
G114n2302_p0520a13║論問曰：「諸煩惱是惡法，云何能生善業？」答曰：「有二種因。」
G114n2302_p0520a14║謂：人為求後世富樂，故修布施等善，是為近因。
G114n2302_p0520a15║謂：人欲離欲界，衰惱不淨之身，故修禪定之善，是為遠因。
G114n2302_p0521a01║
G114n2302_p0521a02║二因（出天臺四教儀集註）
G114n2302_p0521a03║一、習因。
G114n2302_p0521a04║二、報因。
G114n2302_p0521a05║習，即數習之義。謂：如習貪欲，則貪欲增長，是名習因。
G114n2302_p0521a06║報，即果報。謂：行善惡之因，即得善惡之報，是名報因。
G114n2302_p0521a07║
G114n2302_p0521a08║二因（出湼槃經）
G114n2302_p0521a09║一、正因。
G114n2302_p0521a10║二、緣因。
G114n2302_p0521a11║正謂中正。中必雙照，三諦具足，故名正因。
G114n2302_p0521a12║（中正者：離於邊邪也。雙照者：照空照假也。空謂蕩一切相，即是真諦；假謂立一切法，即是
G114n2302_p0521a13║俗諦；非空非假，即是中諦。故云：三諦具足。）
G114n2302_p0521a14║緣即緣助。謂一切功德，善根資助，了因開發，正因之性，故名緣因。
G114n2302_p0521a15║（了因者：了即照了，謂以智慧照了正因也。）
G114n2302_p0522a01║
G114n2302_p0522a02║二因（出瑜伽師地論）
G114n2302_p0522a03║一、牽引因。
G114n2302_p0522a04║二、生起因。
G114n2302_p0522a05║謂：由無明之惑，於先世時，造作善惡一切業行，由此業行為因，則能招引現生果
G114n2302_p0522a06║報，如是展轉牽連不斷，故名牽引因。
G114n2302_p0522a07║謂：由無明之惑，於現世時，造作善惡一切業行；由此業行為因，則能感得後世果
G114n2302_p0522a08║報。如是展轉相生不絕，故名生起因。
G114n2302_p0522a09║
G114n2302_p0522a10║二果（出宗鏡錄）
G114n2302_p0522a11║一、增上果。
G114n2302_p0522a12║二、異熟果。
G114n2302_p0522a13║謂眼、耳、鼻、舌、身五根，皆為識所依根，即增勝，名增上果。又第六意識能引生
G114n2302_p0522a14║眼等五識，亦名增上果。又第七識前念為後念所依，亦名增上果。又第八識為第七識之所
G114n2302_p0522a15║依故，亦名增上果。（第七識者：即分別識也。第八識者：即藏識也。）
G114n2302_p0522a16║異熟果者，謂果報異時成熟，即第八識也。以此識能含藏一切諸法種子，而成熟諸根
G114n2302_p0523a01║識之果也。如眼等諸根，由昔作善惡之因，今報得苦樂之果；若今作善惡之因，亦感當來
G114n2302_p0523a02║苦樂之果，是名異熟果。（諸根者：即眼、耳、鼻、舌、身、意，六根也。）
G114n2302_p0523a03║
G114n2302_p0523a04║二果（出阿毗曇論）
G114n2302_p0523a05║一、習氣果。
G114n2302_p0523a06║二、報果。
G114n2302_p0523a07║亦名所依果。謂：數習宿世善惡氣分，感於果報也。如徃世修善勝故，則今世為善心
G114n2302_p0523a08║重；修惡勝故，則為惡心重。是名習氣果。
G114n2302_p0523a09║謂：由宿世善惡為因，感報今世之果也。如徃世作諸善業之因，則感今世富樂之果；
G114n2302_p0523a10║作諸惡業之因，則感貧苦之果。是名報果。
G114n2302_p0523a11║
G114n2302_p0523a12║二種愛語（出大智度論）
G114n2302_p0523a13║一、隨意愛語。
G114n2302_p0523a14║二、隨所愛法為說。
G114n2302_p0523a15║謂：菩薩為憐憫眾生故，隨順其意而為說法，是名隨意愛語。
G114n2302_p0523a16║謂：菩薩隨順眾生所愛樂法，而為宣說。論云：「菩薩若已得道，隨所應度，而為說
G114n2302_p0524a01║法。」如高心富人，為讚布施，是人愛著名聲福德，故心則喜樂，是名隨所愛法為說。
G114n2302_p0524a02║
G114n2302_p0524a03║二種語（出湼槃經）
G114n2302_p0524a04║一、世語。
G114n2302_p0524a05║二、出世語。
G114n2302_p0524a06║謂：如來為諸聲聞、緣覺，說於世間有為之法，名為世語。
G114n2302_p0524a07║謂：如來為諸菩薩，說出世間無為之法，名為出世語。
G114n2302_p0524a08║
G114n2302_p0524a09║二請（出華嚴經疏）
G114n2302_p0524a10║一、言請。
G114n2302_p0524a11║二、念請。
G114n2302_p0524a12║言請者：謂以言說而請問也。即華嚴第一會三昧品中，普賢菩薩以言重請下之三品是
G114n2302_p0524a13║也。（三品者：世界成就品、華藏世界品、毗盧遮那品也。）
G114n2302_p0524a14║念請者：謂不興言說，唯以念想而請問也。即第二會如來名號品中，世尊知諸菩薩心
G114n2302_p0524a15║之所念，為現神通等，是名念請。
G114n2302_p0525a01║
G114n2302_p0525a02║二決定義（出楞嚴經）
G114n2302_p0525a03║一、審因心果覺。
G114n2302_p0525a04║二、審煩惱根本。
G114n2302_p0525a05║決定者：斷然不易之謂。如來令阿難甄別真妄：一以審因心果覺之異同。一以審煩惱
G114n2302_p0525a06║根本之生起。故有二種決義也。
G114n2302_p0525a07║審因心果覺：佛語阿難：「若欲捐捨小乘，入佛知見，應當審觀因地發心，與果地覺
G114n2302_p0525a08║為同為異。」者，蓋為阿難不知眾生本具之因心，即如來所證之果覺；如來所證之果覺，
G114n2302_p0525a09║即眾生本具之因心。故令其諦審觀察，決定知因心果覺，本來不異也。若能即此不異之
G114n2302_p0525a10║心，而為立行進修之本，則無上菩提決定成就矣！
G114n2302_p0525a11║審煩惱根本：佛令阿難審詳煩惱根本，發業潤生，誰作誰受者，蓋為阿難不知煩惱根
G114n2302_p0525a12║本，隨所作業，妄受生死，無解脫時，是故令其審觀詳察，決定知煩惱體性，及所作之業，
G114n2302_p0525a13║所受之報，本來虛幻，不實也。若能窮此顛倒之源，則正行成立，而無上涅槃決定可證
G114n2302_p0525a14║也。
G114n2302_p0525a15║
G114n2302_p0525a16║二種觀（出禪要呵欲經）
G114n2302_p0526a01║一、死屍臭爛不淨觀。
G114n2302_p0526a02║二、聞法憶想分別觀。
G114n2302_p0526a03║觀，即定心運想之謂也。修行之人，未得正定，於不淨法，猶生染心，故作此二觀，
G114n2302_p0526a04║遣其著心也。
G114n2302_p0526a05║謂修行之人，於閑靜處，運心觀想死屍臭爛不淨之相，心生厭惡我身不淨，亦復如
G114n2302_p0526a06║是。云何著是色欲，貪求無厭？況命如電逝，須臾難保，一息不來，與彼何異？由觀臰爛
G114n2302_p0526a07║不淨，而貪著之心自息，是為死屍臰爛不淨觀。
G114n2302_p0526a08║謂修行之人，雖聞法要，未有空慧，貪愛因緣熾然未息故，須憶想自身，以骨為柱，
G114n2302_p0526a09║以肉為泥，毛髮爪齒、皮膜筋血，聚以為身，饑寒失調，百骸俱苦，分別身分，無一堅
G114n2302_p0526a10║固，由此憶想分別觀，而貪著之心自息。是為聞法憶想分別觀。
G114n2302_p0526a11║
G114n2302_p0526a12║二種觀法（出占察經）
G114n2302_p0526a13║一、唯識觀。
G114n2302_p0526a14║二、實相觀。
G114n2302_p0526a15║謂於一切時、一切處，隨身口意所有作業，知惟自心，於念念間，悉以三觀觀察所起
G114n2302_p0526a16║之心，是名唯識觀。（三觀者：空觀、假觀、中觀也。）
G114n2302_p0527a01║實相，即理也。謂思惟心性，無生無滅，不住見聞覺知，於念念間，悉以三觀觀於本
G114n2302_p0527a02║心所具實相之理，是名實相觀。
G114n2302_p0527a03║
G114n2302_p0527a04║二見（出湼槃經）
G114n2302_p0527a05║一、住地分見。
G114n2302_p0527a06║二、究竟無見。
G114n2302_p0527a07║謂：十住等菩薩，破一品無明之惑，顯一分三德，從淺至深，故名住地分見。
G114n2302_p0527a08║（三德者：法身德、般若德、解脫德也。）
G114n2302_p0527a09║謂：等覺菩薩，斷最後品微細無明之惑，淨盡無餘，即登妙覺果佛之位，本有性德，
G114n2302_p0527a10║一時究竟顯現，更無所見，故名究竟無見。
G114n2302_p0527a11║
G114n2302_p0527a12║二見（出湼槃經）
G114n2302_p0527a13║一、相貌見。
G114n2302_p0527a14║二、了了見。
G114n2302_p0527a15║謂：因彼形相狀貌而見，如人遠見煙起，便言見火。雖不見火，亦非虛妄，是名相貌
G114n2302_p0527a16║見。
G114n2302_p0528a01║謂人眼根，清淨不壞，自觀掌中阿摩勒果，了了分明，菩薩見於菩提涅槃之果，亦復
G114n2302_p0528a02║如是，是名了了見。
G114n2302_p0528a03║（梵語阿摩勒，翻譯名義不翻。言其樹葉似棗花，白而小，果如胡桃，味酸甜，可入藥。梵語菩
G114n2302_p0528a04║提，華言道。梵語涅槃，華言滅度。）
G114n2302_p0528a05║
G114n2302_p0528a06║二殊勝（出楞嚴經）
G114n2302_p0528a07║一、上合諸佛本覺妙心。
G114n2302_p0528a08║二、下合眾生同一悲仰。
G114n2302_p0528a09║此言觀音菩薩極證圓通，十方普應，上同諸佛，下合羣生，妙用超越，故云殊勝。
G114n2302_p0528a10║本覺妙心，即諸佛本然覺了妙明真心也。謂菩薩極證寂滅，十方圓明，體同諸佛，故
G114n2302_p0528a11║能起同體大慈，與眾生樂，顯應十方，現身說法，聖凡等度，有願必從，是為殊勝。
G114n2302_p0528a12║下合眾生，同一悲仰：謂菩薩所證圓通之理，與眾生本有之心，迷悟雖殊，體元不二，
G114n2302_p0528a13║故能起同體大悲，拔眾生苦，冥應十方，等施無畏，設有所求，隨願滿足，是為殊勝。
G114n2302_p0528a14║
G114n2302_p0528a15║無明二義（出起信論疏）
G114n2302_p0528a16║一、無體即空義。
G114n2302_p0529a01║二、有用成事義。
G114n2302_p0529a02║謂：無明之惑，皆依眾生妄心，違於真如而起，妄境元空，體本不有，故云：無體即
G114n2302_p0529a03║空義。
G114n2302_p0529a04║謂：無明雖無自體，而能成辦世間、出世間一切事業，故云：有用成事義。
G114n2302_p0529a05║
G114n2302_p0529a06║二種護持事（出地藏十輪經）
G114n2302_p0529a07║一、護持佛種。
G114n2302_p0529a08║二、護持正法。
G114n2302_p0529a09║佛種者：佛之種性也。謂諸佛菩薩，以大悲心紹隆佛種，令諸眾生捨俗出家，剃髮染
G114n2302_p0529a10║衣，修行聖道，使無斷絕也。
G114n2302_p0529a11║正法者：即四諦等真正之法也。謂諸佛菩薩，以大悲心護持如來正法，使一切邪魔外
G114n2302_p0529a12║道，無能惱亂，令諸眾生正信樂聞，弘通流布，利益無窮也。
G114n2302_p0529a13║（四諦者：苦諦、集諦、滅諦、道諦也。）
G114n2302_p0529a14║
G114n2302_p0529a15║二女（出湼槃經）
G114n2302_p0529a16║一、功德天。
G114n2302_p0530a01║二、黑闇女。
G114n2302_p0530a02║如來為諸眾生，但欣生惡死，而不知出離之方，故以二女喻之。蓋二女行止共俱，不
G114n2302_p0530a03║相棄捨，亦猶生必有死，死必有生，未嘗暫離也。
G114n2302_p0530a04║功德天，經云：「如有女人入於他舍，主即問言：『汝字何等？』答言：『我身即是
G114n2302_p0530a05║功德大天。』又問：『為何所作？』答言：『我所至處，能與種種金銀等寶。』聞已歡
G114n2302_p0530a06║喜，敬愛禮拜供養。」此喻凡夫貪生，亦猶舍主貪愛財寶，而愛是女也。
G114n2302_p0530a07║黑闇女，經云：「復見一女，其貌醜陋，多諸垢膩，主即問言：『汝字何等？』答
G114n2302_p0530a08║言：『我字黑闇。』又問：『為何所作？』答言：『我所行處，能令其家所有財寶，一切衰
G114n2302_p0530a09║耗。』聞已持刀，作如是言：『汝若不去，當斷汝命！』答言：『汝甚愚癡，無有智慧，
G114n2302_p0530a10║汝之家中所供養者，即是我姊，我常與姊進止共俱，汝若驅我，亦當驅彼。』主人還入問
G114n2302_p0530a11║功德天，實為是否？天言：『實是我妹，行住共俱，未曾相離，我常利益，彼常衰耗，若
G114n2302_p0530a12║愛我者，亦應愛彼，若厭彼者，亦應厭我。』」此喻凡夫但知惡死，而不知生亦當惡，若
G114n2302_p0530a13║惡其死，須惡其生，生死俱惡方為有智，所謂有智主人二俱不受也。
G114n2302_p0530a14║
G114n2302_p0530a15║二種破著（出大智度論）
G114n2302_p0530a16║一、破欲著。
G114n2302_p0531a01║二、破見著。
G114n2302_p0531a02║謂：人於好色多起貪欲，若觀色是無常不淨等，則不生貪著之心，而得解脫之樂，是
G114n2302_p0531a03║名破欲著。
G114n2302_p0531a04║謂：人雖觀色無常不淨，猶尚著法生見，若能了達色相本空，則不起於分別之見，是
G114n2302_p0531a05║名破見著。
G114n2302_p0531a06║
G114n2302_p0531a07║二教（出華嚴孔目）
G114n2302_p0531a08║一、化教通內外眾。
G114n2302_p0531a09║二、制教唯內眾。
G114n2302_p0531a10║謂：如來一代施化之教，通被內眾受道弟子，及外眾在俗之人，皆令依之修行，出離
G114n2302_p0531a11║生死之苦，故名化教通內外眾。
G114n2302_p0531a12║謂：如來說諸律儀，專為禁制內眾受道弟子，令其如法受持，成就聖果。故名制教唯
G114n2302_p0531a13║內眾。
G114n2302_p0531a14║
G114n2302_p0531a15║華嚴為諸教本有二（出華嚴經疏）
G114n2302_p0531a16║一、為開漸之本。
G114n2302_p0532a01║二、為攝末之本。
G114n2302_p0532a02║華嚴，即大方廣佛華嚴經也。如來出現於世，初說此經，而後演說漸頓諸法。蓋大小
G114n2302_p0532a03║漸次諸教，皆從此華嚴性海流出，故此經能統攝該括，以為諸教之本也。
G114n2302_p0532a04║開謂開設，漸即漸次，即三乘之教也。佛初說華嚴根本一乘圓教，諸大菩薩信解證入
G114n2302_p0532a05║如來智慧，時有三乘權淺之機，雖預法會，如聾若盲，不信不解，不順不入。故盧舍那佛
G114n2302_p0532a06║脫珍御服，著弊垢衣，乃開三乘漸次隨宜之教，令彼聲聞緣覺，及權教菩薩開解成熟，故
G114n2302_p0532a07║華嚴為開漸之本也。（三乘，前卷註。梵語：盧舍那，華言：淨滿。）
G114n2302_p0532a08║攝謂收攝，末即支末，即前三乘教也。佛既為諸小乘之機，說三乘法，既成熟已，最
G114n2302_p0532a09║後令其悟入佛慧，故大乘同性經云：「所有聲聞法、辟支佛法、菩薩法、諸佛法，如是一
G114n2302_p0532a10║切諸法，皆悉流入毗盧遮那智藏大海。」故華嚴為攝末之本也。
G114n2302_p0532a11║（梵語：毗盧遮那，華言：光明徧照。亦云：徧一切處。）
G114n2302_p0532a12║
G114n2302_p0532a13║虯]二教>劉虯二教（出華嚴經疏）
G114n2302_p0532a14║一、漸教。
G114n2302_p0532a15║二、頓教。
G114n2302_p0532a16║劉虯二教者：齊朝隱士劉虯諳達釋書，亦立二教也。
G114n2302_p0533a01║謂：始自鹿苑，終於雙樹所說之經，從小至大，故名漸教。
G114n2302_p0533a02║謂：佛最初說華嚴經，如日初出，先照高山，故名頓教。
G114n2302_p0533a03║
G114n2302_p0533a04║二種無心約教（出宗鏡錄）
G114n2302_p0533a05║一、澄湛令無。
G114n2302_p0533a06║二、當體是無。
G114n2302_p0533a07║約即要約，亦依約之義。謂如來之教，本離心緣言說之相。眾生依教而修，捨離妄著
G114n2302_p0533a08║之心，安住真實之理，則於聖道自然成就，故云：千經萬論，莫不說離身心，破於執著是
G114n2302_p0533a09║也。
G114n2302_p0533a10║謂諸眾生，若能攝念安禪，澄神靜慮，能令定體湛然，不為妄塵所撓，是名澄湛令
G114n2302_p0533a11║無。
G114n2302_p0533a12║謂諸眾生，直了心源本寂，法亦無生。以一念起處，了不可得，是名當體是無。
G114n2302_p0533a13║
G114n2302_p0533a14║曇讖二教（出華嚴經疏）
G114n2302_p0533a15║一、半字教。
G114n2302_p0533a16║二、滿字教。
G114n2302_p0534a01║曇讖二教者：西秦曇牟讖三藏，立此二教也。
G114n2302_p0534a02║半字教者：謂聲聞藏談理未徧，若字之有半也。
G114n2302_p0534a03║滿字教者：謂菩薩藏談理滿足，若字之圓滿也。
G114n2302_p0534a04║
G114n2302_p0534a05║印師二教（出華嚴經疏）
G114n2302_p0534a06║一、屈曲教。
G114n2302_p0534a07║二、平等教。
G114n2302_p0534a08║印師二教者：唐初印法師，立此二教也。
G114n2302_p0534a09║謂：釋迦如來所說之經，逐其機性，隨計破著，方便委曲，令物生解，如涅槃經雖說
G114n2302_p0534a10║圓通一極之理，或對權顯實，或會異歸同之類，是名屈曲教。（對權顯實者：對藏、通、別三
G114n2302_p0534a11║教之權，以顯圓教一乘之實也。會異歸同者：會三教之異，歸圓教之同也。）
G114n2302_p0534a12║謂：盧舍那所說之經，隨其法性平等而說，如華嚴經，雖有隨諸眾生各別調伏，皆是
G114n2302_p0534a13║稱性善巧，一時頓演，是名平等教。（梵語：盧舍那，華言：淨滿。即報身佛也。）
G114n2302_p0534a14║
G114n2302_p0534a15║遠師二教（出華嚴經疏）
G114n2302_p0534a16║一、漸教。
G114n2302_p0535a01║二、頓教。
G114n2302_p0535a02║遠師二教者：隋朝遠法師，立此二教也。
G114n2302_p0535a03║漸教者：謂約漸悟之機，大由小起，所設具有三乘之教也。
G114n2302_p0535a04║頓教者：謂約頓機直入於大，不由於小，頓令得悟也。
G114n2302_p0535a05║
G114n2302_p0535a06║二句（出翻譯名義）
G114n2302_p0535a07║一、文句。
G114n2302_p0535a08║二、義句。
G114n2302_p0535a09║句，即句逗也。又：眾語和合成句；謂如來所說之經，必由文以載其義，由義以成其
G114n2302_p0535a10║文，文義相成，是為句也。
G114n2302_p0535a11║文即字也。依類象形為字，形聲相稱曰文。謂一切契經，皆以文為身，文成語為句，
G114n2302_p0535a12║詮顯其義，必藉於文，是為文句。
G114n2302_p0535a13║義即義理。謂一切契經，皆詮義理，然義必依文，而得顯文，因義而能成裁，斷其
G114n2302_p0535a14║文，必由乎義，是為義句。
G114n2302_p0535a15║
G114n2302_p0535a16║二義（出圓覺經略疏）
G114n2302_p0536a01║一、了義。
G114n2302_p0536a02║二、不了義。
G114n2302_p0536a03║謂：諸大乘經宣說勝義，如「煩惱即菩提」、「生死即涅槃」之類，皆究竟顯了，名
G114n2302_p0536a04║為了義。
G114n2302_p0536a05║謂：諸經中，宣說世俗等事，或說「厭離生死」、「欣求涅槃」等種種文句差別，不
G114n2302_p0536a06║為究竟顯了，名不了義。
G114n2302_p0536a07║
G114n2302_p0536a08║二種熏（出翻譯名義）
G114n2302_p0536a09║一、熏習。
G114n2302_p0536a10║二、資熏。
G114n2302_p0536a11║熏，資熏擊發之義也。蓋言第八識，雖含藏一切善惡種子，若無染淨二緣熏發，則不
G114n2302_p0536a12║能成染淨等事，如穀麥等種，雖有生芽之能，若不得水土資熏，芽亦不生，故名熏也。
G114n2302_p0536a13║（第八識，即藏識也。）
G114n2302_p0536a14║熏即熏發，習即數習。謂數習染淨之緣，熏發心體，而成染淨等事，故名熏習。
G114n2302_p0536a15║資，猶助也。謂現對塵境所起之心，及諸惑相資熏發，而成染淨等事，故名資熏。
G114n2302_p0537a01║
G114n2302_p0537a02║二答（出華嚴經疏）
G114n2302_p0537a03║一、言答。
G114n2302_p0537a04║二、示相答。
G114n2302_p0537a05║謂：華嚴經第一會至第八會，各有請問，皆以言說而答，是名言答。
G114n2302_p0537a06║謂：華嚴經第九會，入法界品，初起六十句問，如來自入師子頻申三昧現相而答；蓋
G114n2302_p0537a07║佛心自在，不待興言，佛力殊勝，現相能答，是名示相答。（頻申：奮迅貌。）
G114n2302_p0537a08║
G114n2302_p0537a09║二種生死（出唯識論）
G114n2302_p0537a10║一、分叚生死。
G114n2302_p0537a11║二、變易生死。
G114n2302_p0537a12║分即分限，叚即形叚。謂六道眾生，隨其業力所感，果報身則有長有短，命則有壽有
G114n2302_p0537a13║夭，而皆流轉生死，故名分叚生死。
G114n2302_p0537a14║因移果易，名為變易。謂聲聞、緣覺、菩薩，雖離三界內分叚生死，而有方便等土變
G114n2302_p0537a15║易生死。如初位為因，後位為果；又後位為因，後後位為果。以其因移果易，故名變易生
G114n2302_p0537a16║死。（方便土者：修戒定慧方便之道，得生其中，名方便土。）
G114n2302_p0538a01║
G114n2302_p0538a02║二食（出法華文句）
G114n2302_p0538a03║一、法喜食。
G114n2302_p0538a04║二、禪悅食。
G114n2302_p0538a05║謂：聞法歡喜，即得增長善根，資益慧命。猶世間之食，能養諸根，支持其命，是名
G114n2302_p0538a06║法喜食。
G114n2302_p0538a07║謂：以禪法資其心神，而得禪定之樂，即得增長善根，資益慧命。猶世間之食，能養
G114n2302_p0538a08║諸根，支持其命，是名禪悅食。
G114n2302_p0538a09║
G114n2302_p0538a10║二斷（出地持經）
G114n2302_p0538a11║一、緣縛斷。
G114n2302_p0538a12║二、不生斷。
G114n2302_p0538a13║謂：但斷心中之惑，則於外塵境不起貪嗔；於境雖緣，不生染著，故名緣縛斷。
G114n2302_p0538a14║謂：得法空之時，能令三途惡道苦果，永更不生，故名不生斷。
G114n2302_p0538a15║（三途者：刀途、血途、火途也。）
G114n2302_p0539a01║
G114n2302_p0539a02║二解脫（出寶性論）
G114n2302_p0539a03║一、性淨解脫。
G114n2302_p0539a04║二、障盡解脫。
G114n2302_p0539a05║謂諸眾生，常為業繩所縛，不能脫離，若解其縛，即得自在，故名解脫。
G114n2302_p0539a06║謂眾生性本清淨，而無繫縛染汙之相，是名性淨解脫也。
G114n2302_p0539a07║謂眾生由煩惱之惑，障蔽聖道，不得出離，若離此障，即得自在，是名障盡解脫也。
G114n2302_p0539a08║
G114n2302_p0539a09║二解脫（出華嚴經疏）
G114n2302_p0539a10║一、有為解脫。
G114n2302_p0539a11║二、無為解脫。
G114n2302_p0539a12║謂：有作之戒，依師作法而受，如法而持，則能防非止惡，離諸惑業之縛，故名有為
G114n2302_p0539a13║解脫。
G114n2302_p0539a14║謂：無作之戒，性自清淨，體本無為，雖持戒法，無持犯相，心體既空，罪性亦泯，
G114n2302_p0539a15║故名無為解脫。
G114n2302_p0540a01║
G114n2302_p0540a02║二解脫（出成實論）
G114n2302_p0540a03║一、慧解脫。
G114n2302_p0540a04║二、心解脫。
G114n2302_p0540a05║謂以智慧，斷除無明惑業之縛，而得解脫，故名慧解脫。
G114n2302_p0540a06║謂因此心，離於貪愛之縛，而得解脫，故名心解脫。
G114n2302_p0540a07║
G114n2302_p0540a08║二攝（出淨名經疏）
G114n2302_p0540a09║一、折伏攝。
G114n2302_p0540a10║二、調伏攝。
G114n2302_p0540a11║折即折挫，伏即摧伏。謂六道眾生，於三界中，貪著五欲，流轉生死，卒難度脫，故
G114n2302_p0540a12║如來說諸善惡果報，及以地獄等種種苦切之言，折伏其心，而攝受之，是名折伏攝。
G114n2302_p0540a13║（六道、三界、五欲等者，見前卷註。）
G114n2302_p0540a14║調即調治，謂調伏見思煩惱，及根本無明之惑，皆順正理，心心寂滅，不令再起，是
G114n2302_p0540a15║名調伏攝。
G114n2302_p0541a01║
G114n2302_p0541a02║二種入（出金剛三昧經）
G114n2302_p0541a03║一、理入。
G114n2302_p0541a04║二、行入。
G114n2302_p0541a05║謂：眾生深信本有真性，不一不異，不有不無，無己無他，凡聖不二，寂靜無為，無
G114n2302_p0541a06║有分別。因此深信，能入於理，是名理入。
G114n2302_p0541a07║行，即依理起修行。謂行此行時，心不傾倚，無念無求，安住不動猶如大地，因行入
G114n2302_p0541a08║理，是名行入。
G114n2302_p0541a09║
G114n2302_p0541a10║二詮（出宗鏡錄）
G114n2302_p0541a11║一、遮詮。
G114n2302_p0541a12║二、表詮。
G114n2302_p0541a13║遮，即止其所非；詮，即能詮名字。謂如諸經所說，真如妙性，每云不生不滅，不垢
G114n2302_p0541a14║不淨，無因無果，無相無為，非凡非聖，非性非相等，皆是遣非蕩跡，絕相祛情，是名遮
G114n2302_p0541a15║詮。
G114n2302_p0541a16║（祛音驅，逐也，除也。）
G114n2302_p0542a01║表，即顯其所是。謂如諸經所說：知見覺照，靈鑒光明，朗朗昭昭，堂堂寂寂等，是
G114n2302_p0542a02║名表詮。
G114n2302_p0542a03║
G114n2302_p0542a04║二種立題（出法華文句）
G114n2302_p0542a05║一、佛自立。
G114n2302_p0542a06║二、經家立。
G114n2302_p0542a07║二種立題者：謂凡諸經題目，有佛自立者，有結集經家之所立者。
G114n2302_p0542a08║佛自立者：謂諸經題目有佛自立，如金剛經云：「是經名為金剛般若波羅蜜，以是名
G114n2302_p0542a09║字，汝當奉持。」是也。
G114n2302_p0542a10║經家立者：謂佛入滅後，諸經題目有阿難等結集之人所立，如妙法蓮華等經是也。
G114n2302_p0542a11║（梵語：阿難，華言：慶喜。）
G114n2302_p0542a12║
G114n2302_p0542a13║二宗釋題（出四教儀集註，并華嚴疏）
G114n2302_p0542a14║一、天台通別釋題。
G114n2302_p0542a15║二、賢首能所釋題。
G114n2302_p0542a16║二宗釋題者：謂天台、賢首二宗，解釋諸經題目，有通別、能所之不同也。
G114n2302_p0543a01║陳隋間，天台智者大師，凡解一經題目，必以通別二義而判釋之。如妙法蓮華經上之
G114n2302_p0543a02║四字是別，在此經故；經之一字是通，通於一切諸經故，餘經亦然，是為天台通別釋題。
G114n2302_p0543a03║唐朝賢首國師，凡解一經題目，必以能詮之文，所詮之義而判釋之。如大方廣佛華嚴
G114n2302_p0543a04║經，上之六字是所詮，經之一字是能詮，餘經亦然。是為賢首能所釋題。
G114n2302_p0543a05║
G114n2302_p0543a06║二種却魔法（出修習止觀坐禪法要）
G114n2302_p0543a07║一、修止却魔。
G114n2302_p0543a08║二、修觀却魔。
G114n2302_p0543a09║謂坐禪之人，正定未發，多有魔事，心生驚怖，破壞善根，若能端心正念，則邪不干
G114n2302_p0543a10║正，魔自滅謝，故有二種却魔之法也。
G114n2302_p0543a11║謂坐禪之人，修定之時，或見父母、兄弟、諸佛形像，一切可愛之境，令人樂著。或
G114n2302_p0543a12║見師子、虎狼、羅刹，一切可畏之形，令人怖懼。即當了達：此是諸魔惑亂之相，悉皆虛
G114n2302_p0543a13║誑，不喜不怖，而唯息心寂靜，則彼當自滅，是為修止却魔。（梵語：羅刹，華言：速疾鬼。）
G114n2302_p0543a14║謂坐禪之人，修定之時，於諸魔境修止，却之不去，即當反觀能見之心，無有處所，
G114n2302_p0543a15║彼何所惱？如是觀時，即當謝滅。若遲遲不去，但當正心，勿喜勿懼，則正定現前，彼當
G114n2302_p0543a16║自滅，是為修觀却魔。
G114n2302_p0544a01║
G114n2302_p0544a02║二種自在（出華嚴經疏）
G114n2302_p0544a03║一、觀境自在。
G114n2302_p0544a04║二、作用自在。
G114n2302_p0544a05║謂：菩薩以正智慧照了真如之境，及能通達一切諸法圓融自在，是名觀境自在。
G114n2302_p0544a06║謂：菩薩既以正智照了真如之境，即能從體起用，現身說法，化諸眾生，而得自在，
G114n2302_p0544a07║是名作用自在。
G114n2302_p0544a08║
G114n2302_p0544a09║二種畢竟（出大湼槃經）
G114n2302_p0544a10║一、莊嚴畢竟。
G114n2302_p0544a11║二、究竟畢竟。
G114n2302_p0544a12║畢竟猶決定之義。謂一切眾生，皆有一乘正性，應須修於六度莊嚴；設若不修，不得
G114n2302_p0544a13║正性，是則六度決定，能為莊嚴之具，故疏云：以六度為莊嚴也。
G114n2302_p0544a14║（六度者：一、布施，二、持戒，三、忍辱，四、精進，五、禪定，六、智慧也。）
G114n2302_p0544a15║究竟猶至極之義，即一切眾生所得一乘之性也。苟得此一乘之性，則能決定至於至極
G114n2302_p0544a16║之地，故疏云：一乘為究竟也。
G114n2302_p0545a01║
G114n2302_p0545a02║二種無量（出大智度論）
G114n2302_p0545a03║一、實無量。
G114n2302_p0545a04║二、不知為無量。
G114n2302_p0545a05║謂：涅槃佛性之理，譬如虛空實無限量，一切菩薩不能量度，故名實無量。
G114n2302_p0545a06║謂：如須彌山、大海之水，唯諸佛菩薩能知斤兩、滴數多少。諸天世人，智力淺劣，
G114n2302_p0545a07║所不能知，故名不知為無量。（梵語：須彌，華言：妙高。）
G114n2302_p0545a08║
G114n2302_p0545a09║二種菩薩（出大智度論）
G114n2302_p0545a10║一、成就大力菩薩。
G114n2302_p0545a11║二、新發意菩薩。
G114n2302_p0545a12║論云：「菩薩常好中道，捨離二邊，故不生邊國；又於中國不生邪見家。又問曰：是
G114n2302_p0545a13║菩薩大福德智慧力，應生邊地邪見家而教化之，何以畏而不生？答曰：菩薩有二種。」
G114n2302_p0545a14║（二邊者：有、無二邊也。）
G114n2302_p0545a15║論云：「此菩薩為眾生故，隨所應度受用，不避邊地及邪見家，是名成就大力菩薩。」
G114n2302_p0545a16║論云：「此菩薩初發心故，若生邊地，及邪見家，既不能度人，又自敗壞善根。譬如
G114n2302_p0546a01║真金，在泥終不變壞；若是銅鐵，在泥則壞。是故新發意菩薩，不生邊地及邪見家。」
G114n2302_p0546a02║（真金喻大力菩薩，銅鐵喻新發意菩薩。）
G114n2302_p0546a03║
G114n2302_p0546a04║二種無礙（出華嚴疏）
G114n2302_p0546a05║一、智慧於境無礙。
G114n2302_p0546a06║二、神通作用無礙。
G114n2302_p0546a07║境，即法界之理也。謂：菩薩以平等智，證於法界理，理事融通無有障礙，故名智慧
G114n2302_p0546a08║於境無礙。
G114n2302_p0546a09║謂：菩薩由內心證於法界之理，故能以種種神通，應現十方世界，隨機化度，皆無障
G114n2302_p0546a10║礙，故名神通作用無礙。
G114n2302_p0546a11║
G114n2302_p0546a12║二花（出華嚴疏）
G114n2302_p0546a13║一、草木花。
G114n2302_p0546a14║二、嚴身花。
G114n2302_p0546a15║謂：凡草木之花，皆有開敷結實之義，以喻萬行之因，則有成就佛果之能，故名草木
G114n2302_p0546a16║花。
G114n2302_p0547a01║謂：世間金玉等花，皆能嚴飾其身，以喻神通相好，則能莊嚴法身，故名嚴身花。
G114n2302_p0547a02║
G114n2302_p0547a03║二羯磨（出毗尼母論）
G114n2302_p0547a04║一、永擯羯磨。
G114n2302_p0547a05║二、調伏羯磨。
G114n2302_p0547a06║梵語：羯磨，華言：作法。謂：佛在世時，若比丘犯罪，不自見過，其性剛強，永無
G114n2302_p0547a07║改悔，即作法白眾，隨即擯黜，盡此一身，不復再同僧事，是名永擯羯磨。
G114n2302_p0547a08║謂：比丘犯法，未曾懺悔，凡飲食、坐起、語言一切僧事，皆不得與眾共，而使其心
G114n2302_p0547a09║調停折伏，自能知過改悔，求僧懺罪，不復更作，是名調伏羯磨。
G114n2302_p0547a10║
G114n2302_p0547a11║二羯磨（出四分律）
G114n2302_p0547a12║一、治罪羯磨。
G114n2302_p0547a13║二、成善羯磨。
G114n2302_p0547a14║梵語：羯磨，華言：作法。謂：比丘有罪，各共面對秉法，自首其罪也。
G114n2302_p0547a15║謂：比丘有犯戒者，大眾作法，治定其罪，是名治罪羯磨也。
G114n2302_p0547a16║謂：比丘有犯戒罪，許容對眾首露，其罪得滅，成就善根，是名成善羯磨也。
G114n2302_p0548a01║
G114n2302_p0548a02║二等（出宗鏡錄）
G114n2302_p0548a03║一、斷等。
G114n2302_p0548a04║二、得等。
G114n2302_p0548a05║謂：佛極解脫道，初發起時，一切眾生所有無明之惑，一時究竟頓斷。此舉如來望眾
G114n2302_p0548a06║生界，無有一法而非清淨，故名斷等。
G114n2302_p0548a07║謂：佛初成道，得滿始覺之時，一切眾生始覺之智，皆得滿足。此舉眾生望佛世尊所
G114n2302_p0548a08║有無明等惑，皆悉清淨，無所障礙，故名得等。
G114n2302_p0548a09║
G114n2302_p0548a10║二種際（出華嚴經疏、并演義鈔）
G114n2302_p0548a11║一、涅槃際。
G114n2302_p0548a12║二、生死際。
G114n2302_p0548a13║際即際畔。謂：生死涅槃，體性是一，本無際畔，不異而異，遂有生死、涅槃二際之
G114n2302_p0548a14║分也。
G114n2302_p0548a15║涅槃際者：若以生死染緣，就涅槃實理而言：生死即涅槃，了無虛妄之可分別；無際
G114n2302_p0548a16║之際，是名涅槃際。中論云：「涅槃之實際，及與生死際，無毫釐差別。」是也。
G114n2302_p0549a01║生死際者：若以涅槃實理，從生死染緣而言：涅槃即生死，非真寂靜之可證，入無際
G114n2302_p0549a02║之際，是名生死際。故晉譯華嚴經云：「生死非雜亂，涅槃非寂靜。」是也。
G114n2302_p0549a03║
G114n2302_p0549a04║二轉依（出楞嚴經義海）
G114n2302_p0549a05║一、轉煩惱依菩提。
G114n2302_p0549a06║二、轉生死依涅槃。
G114n2302_p0549a07║煩惱者：昏煩之法，惱亂心神，即一切眾生無明妄惑也。梵語：菩提，華言：道。即
G114n2302_p0549a08║一切諸佛所悟所證之道也。然菩提煩惱，其性是一，但由迷悟有別而分。眾生迷故，即轉
G114n2302_p0549a09║菩提而為煩惱；諸佛悟故，即轉煩惱而為菩提。若能了達煩惱即是菩提，念念修習，是名
G114n2302_p0549a10║轉煩惱依菩提也。
G114n2302_p0549a11║生死者：一切眾生虛妄生滅也。梵語：涅槃，華言：滅度。即一切諸佛所悟所證之果
G114n2302_p0549a12║也。然生死涅槃，性元是一，但由迷悟有別而分。眾生迷故，即轉涅槃而為生死；諸佛悟
G114n2302_p0549a13║故，即轉生死而為涅槃。若能了達生死即是涅槃，念念證入，是名轉生死依涅槃也。
G114n2302_p0549a14║
G114n2302_p0549a15║二種清淨（出華嚴經隨疏演義鈔）
G114n2302_p0549a16║一、自性清淨。
G114n2302_p0550a01║二、離垢清淨。
G114n2302_p0550a02║謂：眾生真如心體，性本清淨，無所染礙，故名自性清淨。
G114n2302_p0550a03║謂：眾生自性清淨心體，遠離一切煩惱垢染，故名離垢清淨。
G114n2302_p0550a04║
G114n2302_p0550a05║菩薩二心（出大智度論）
G114n2302_p0550a06║一、大慈心。
G114n2302_p0550a07║二、大悲心。
G114n2302_p0550a08║慈名愛念，即與樂之心也。謂：菩薩愛念一切眾生，常求樂事，隨彼所求，而饒益
G114n2302_p0550a09║之，是名大慈心。
G114n2302_p0550a10║悲名愍傷，即拔苦之心也。謂：菩薩愍念一切眾生，受種種苦，常懷悲心，拯救濟
G114n2302_p0550a11║拔，令其得脫，是名大悲心。
G114n2302_p0550a12║
G114n2302_p0550a13║二木（出法華經文句）
G114n2302_p0550a14║一、大樹。
G114n2302_p0550a15║二、小樹。
G114n2302_p0550a16║大樹喻別教菩薩也。謂：此教菩薩，於法華會上，聞說一乘之法，受記作佛，普度一
G114n2302_p0551a01║切眾生，如彼大樹，蒙一雨所潤，而得增長，敷榮鬱茂，則能普覆一切，是名大樹。
G114n2302_p0551a02║小樹喻通教菩薩也。謂：此教菩薩，亦於法華會上聞說一乘之法，受記作佛，而不及
G114n2302_p0551a03║別教菩薩根器之大，化用之廣，是名小樹。
G114n2302_p0551a04║
G114n2302_p0551a05║二種獨覺（出析玄記）
G114n2302_p0551a06║一、部行。
G114n2302_p0551a07║二、麟喻。
G114n2302_p0551a08║大論云：「獨覺出無佛世，觀外因緣，無師自悟，故名獨覺。」
G114n2302_p0551a09║（觀外因緣者：謂觀外物凋零，覺內心之生滅也。）
G114n2302_p0551a10║部，即部類。謂：此獨覺稍有為人之心，如鹿行走，而能回顧後羣，故名部行。謂：
G114n2302_p0551a11║此獨覺但欲自度，略無為人之心，譬如麒麟，唯有一角，故名麟喻。
G114n2302_p0551a12║
G114n2302_p0551a13║利鈍二根（出析玄記）
G114n2302_p0551a14║一、鈍根名隨信行。
G114n2302_p0551a15║二、利根名隨法行。
G114n2302_p0551a16║析玄云：「見道行人，根有二種：謂須陀洹，初果之人，破惑見理，名為見道。」
G114n2302_p0552a01║（梵語：須陀洹，華言：入流。謂：預入聖人之流也。）
G114n2302_p0552a02║婆沙論云：「由彼依信，隨信起行。」謂此一類行人，從來性多鈍故，自不披閱教
G114n2302_p0552a03║文，但信他人言說，而得悟道，故名隨信行。
G114n2302_p0552a04║婆沙論云：「由彼依法，隨法起行。」謂此一類行人，從來性多利故，不信他言，但
G114n2302_p0552a05║自披閱教典而得悟道，故名隨法行。
G114n2302_p0552a06║
G114n2302_p0552a07║僧伽理事二和（出翻譯名義）
G114n2302_p0552a08║一、理和。
G114n2302_p0552a09║二、事和。
G114n2302_p0552a10║梵語：僧伽，華言：和合眾。謂與理和、事和也。
G114n2302_p0552a11║謂二乘之人，同斷見思之惑，同證無為之理，是名理和。
G114n2302_p0552a12║事和有六義：謂內凡外凡之僧，戒和同修，見和同解，身和同住，利和同均，口和無
G114n2302_p0552a13║諍，意和同悅，是名事和。
G114n2302_p0552a14║（內凡者：謂四善根位，即煖、頂、忍、世第一也。此位近於初果須陀洹聖位，故名內凡。外凡
G114n2302_p0552a15║者：謂五停心：一、多貪者修不淨觀。二、多瞋者修慈悲觀。三、多散者修數息觀。四、愚癡者
G114n2302_p0552a16║修因緣觀。五、多障者修念佛觀。此位進修之始，去聖位遠，故名外凡。）
G114n2302_p0553a01║
G114n2302_p0553a02║二天隨人（出華嚴經）
G114n2302_p0553a03║一、同生天。
G114n2302_p0553a04║二、同名天。
G114n2302_p0553a05║經云：「如人生已，則有二天恒相隨逐，一曰同生，二曰同名。」
G114n2302_p0553a06║同生天者：謂此天與人同時而生也。
G114n2302_p0553a07║同名天者：謂此天與人同其名字也。
G114n2302_p0553a08║
G114n2302_p0553a09║二種健兒（出湼槃經、并水懺）
G114n2302_p0553a10║一、自不作罪。
G114n2302_p0553a11║二、作已能悔。
G114n2302_p0553a12║謂：自不作惡，既作而能懺悔，更不復作，乃是有力量人，故名健兒。謂此健兒，身
G114n2302_p0553a13║口意業，常自清淨，永無過惡，故名自不作罪。
G114n2302_p0553a14║謂：此健兒，雖先作惡，後能改悔，更不敢作，猶如濁水，置之明珠，以珠力故，水
G114n2302_p0553a15║即為清，故名作已能悔。
G114n2302_p0554a01║
G114n2302_p0554a02║二人出佛身血（出大智度論）
G114n2302_p0554a03║一、調達推山得罪。
G114n2302_p0554a04║二、祇域行針得福。
G114n2302_p0554a05║梵語：調達，華言：天熱。謂其生重惡心，推山壓佛，金剛力士為護佛故，以金剛杵
G114n2302_p0554a06║反却擲之，碎石迸來，傷佛足指出血，而得罪報。
G114n2302_p0554a07║梵語：祇域，華言：故活。謂佛有疾，使祇域治之，因行針出血，疾得頓愈。雖出佛
G114n2302_p0554a08║血，由治疾故，而得福報。
G114n2302_p0554a09║
G114n2302_p0554a10║二親（出法苑珠林）
G114n2302_p0554a11║一、父親。
G114n2302_p0554a12║二、母親。
G114n2302_p0554a13║二親者，父母也。末羅王經云：「人受父母遺體乳哺養育之恩，或從地積珍寶，上二
G114n2302_p0554a14║十八天，悉以施人，不如供養父母也。」
G114n2302_p0554a15║（二十八天：四天王天、忉利天、夜摩天、兜率天、化樂天、他化自在天、梵眾天、梵輔天、大
G114n2302_p0554a16║梵天、少光天、無量光天、光音天、少淨天、無量淨天、徧淨天、無雲天、福生天、廣果天、無
G114n2302_p0554a17║想天、無煩天、無熱天、善見天、善現天、色究竟天、空處天、識處天、無所有處天、非想非非
G114n2302_p0555a01║想處天也。）
G114n2302_p0555a02║父親者：謂資形之始，有生成之德，自孩提以至長成，教誡撫字，其恩罔極也。
G114n2302_p0555a03║母親者：謂資生之始，自懷擔以至乳哺，鞠育護持，劬勞甚至，其恩罔極也。
G114n2302_p0555a04║
G114n2302_p0555a05║二種病（出湼槃經）
G114n2302_p0555a06║一、身病。
G114n2302_p0555a07║二、心病。
G114n2302_p0555a08║謂：身因四大毒蛇，互不調適，以致諸病所生，故名身病。
G114n2302_p0555a09║（四大者：地大、水大、火大、風大也。以此四者徧滿世界，故名為大。人攬外之四大，而成內
G114n2302_p0555a10║四大之身。堅、濕、煖、動之性，在內交攻，不相和順，毒害如蛇，故曰四大毒蛇。）
G114n2302_p0555a11║謂：心體靈明，虛圓湛寂，其或歡喜不勝而致踊躍，怯懦無勇而生恐怖，及憂愁苦惱
G114n2302_p0555a12║愚癡昏昧；由此四者撓動于中，以致諸病所生，故名心病。
G114n2302_p0555a13║
G114n2302_p0555a14║二種病（出大智度論）
G114n2302_p0555a15║一、先世行業病。
G114n2302_p0555a16║二、現世失調病。
G114n2302_p0556a01║謂：因先世好行鞭杖、拷掠、閉繫，種種惡法惱害眾生，感今世多病，是名先世行業
G114n2302_p0556a02║病。
G114n2302_p0556a03║謂：因冷熱風雨，不知將養其身，及飲食不節，臥起無常，以是事故，得種種病，是
G114n2302_p0556a04║名現世失調病。
G114n2302_p0556a05║
G114n2302_p0556a06║二種法施（出般若經）
G114n2302_p0556a07║一、世間法施。
G114n2302_p0556a08║二、出世間法施。
G114n2302_p0556a09║謂：菩薩雖為諸有情宣說開示，五神通等一切諸法，然未能出離世間，故名世間法
G114n2302_p0556a10║施。（五神通者：一、足不履地。二、知人心命。三、回眼千里。四、呼名即至。五、石壁無礙也。）
G114n2302_p0556a11║謂：菩薩為諸有情宣說開示，三解脫門等一切聖法，依此而修，即得出離世間，故名
G114n2302_p0556a12║出世間法施。（三解脫門者：一、空解脫門。二、無相解脫門。三、無作解脫門也。）
G114n2302_p0556a13║
G114n2302_p0556a14║二種施（出法界次第）
G114n2302_p0556a15║一、財施。
G114n2302_p0556a16║二、法施。
G114n2302_p0557a01║財施者：謂以飲食、衣服、田宅、珍寶等，一切自己所有資身之具，悉能施與它人
G114n2302_p0557a02║也。金光明最勝王經云：「財施之福，不出三界，唯伏貪愛，但濟一世之貧，而不能令其
G114n2302_p0557a03║得道，譬如燈光，止明一室。」是也。
G114n2302_p0557a04║法施者：謂從諸佛，及善知識，或從經卷，聞說世間、出世間善法，以清淨心為人演
G114n2302_p0557a05║說也。金光明最勝王經云：「法施兼利自他，能令眾生出於三界。斷諸煩惱，成就慧身，
G114n2302_p0557a06║譬如日光，徧照大千世界。」是也。
G114n2302_p0557a07║（世間法者：即五戒十善，及治世之法也。出世間法者：即三乘所修四諦、六度等法也。）
G114n2302_p0557a08║
G114n2302_p0557a09║二種勝（出地持經）
G114n2302_p0557a10║一、因勝。
G114n2302_p0557a11║二、果勝。
G114n2302_p0557a12║謂：菩薩所修出世善法，皆以菩提為因，勝於聲聞緣覺，是名因勝。
G114n2302_p0557a13║謂：菩薩修行，既以菩提為因，終證菩提之果，勝彼二乘，是名果勝。
G114n2302_p0557a14║（二乘者：聲聞乘、緣覺乘也。）
G114n2302_p0557a15║
G114n2302_p0557a16║二藏（出莊嚴經論）
G114n2302_p0558a01║一、聲聞藏。
G114n2302_p0558a02║二、菩薩藏。
G114n2302_p0558a03║藏即含藏之義。謂：佛說大小乘諸經，各各含藏一切文理，故名藏也。
G114n2302_p0558a04║聞佛聲教，故曰聲聞。謂：佛說阿含等經，含藏小乘聲聞等，修因證果之法，是名聲
G114n2302_p0558a05║聞藏。（梵語：阿含，華言：無比法。）
G114n2302_p0558a06║菩薩，梵語具云：菩提薩埵；華言：覺有情。謂佛說華嚴、法華等經，含藏大乘菩
G114n2302_p0558a07║薩，修因證果之法，是名菩薩藏。
G114n2302_p0558a08║
G114n2302_p0558a09║二乘（出華嚴經疏）
G114n2302_p0558a10║一、臨門三車。
G114n2302_p0558a11║二、露地牛車。
G114n2302_p0558a12║臨門三車，喻小乘權教也。謂：法華經譬喻品中，三乘之人於火宅門外，索羊鹿牛三
G114n2302_p0558a13║車，求出火宅，以喻三乘之人，依四諦、十二因緣、六度等法，修行得出生死，是名臨門
G114n2302_p0558a14║三車。
G114n2302_p0558a15║（三乘、四諦、六度等，見前註。十二因緣者：一、無明，二、行，三、識，四、名色，五、六
G114n2302_p0558a16║入，六、觸，七、受，八、愛，九、取，十、有，十一、生，十二、老死也。）
G114n2302_p0559a01║露地牛車，喻大乘實教也。謂：法華經譬喻品中，諸子既出火宅，到於四衢道中，露
G114n2302_p0559a02║地而坐，等賜大白牛車，同歸秘密理藏，是名露地牛車。
G114n2302_p0559a03║
G114n2302_p0559a04║二乘（出天臺四教儀集註）
G114n2302_p0559a05║一、聲聞乘。
G114n2302_p0559a06║二、緣覺乘。
G114n2302_p0559a07║乘，即運載之義。謂二乘之人，乘四諦、十二因緣之法，運出三界生死，至於涅槃，
G114n2302_p0559a08║故名為乘。
G114n2302_p0559a09║謂：聞佛聲教，故曰聲聞。謂此人以四諦為乘，知苦斷集，慕滅修道。由觀四諦，出
G114n2302_p0559a10║離生死，至于涅槃，故名聲聞乘。
G114n2302_p0559a11║謂：因觀十二因緣，覺悟真空之理，名曰緣覺。謂此人以十二因緣為乘，由觀因緣生
G114n2302_p0559a12║滅，即悟非生非滅，出離生死，至於涅槃，故名緣覺乘。
G114n2302_p0559a13║
G114n2302_p0559a14║二果二義（出析玄記）
G114n2302_p0559a15║一、一徃天上。
G114n2302_p0559a16║二、一徃人間。
G114n2302_p0560a01║二果：即斯陀含，華言：一徃來。而有二義焉。
G114n2302_p0560a02║謂第二果人，猶有欲界下三品惑，共潤一徃來身。若於人中得第二果，則一徃天上，
G114n2302_p0560a03║一來人間，便證第三果，是名一徃天上。
G114n2302_p0560a04║謂第一果人，若在天中得二果，則一徃人間，一來天上，便證第三果，是名一徃人
G114n2302_p0560a05║間。
G114n2302_p0560a06║
G114n2302_p0560a07║初果二義（出析玄記）
G114n2302_p0560a08║一、預流。
G114n2302_p0560a09║二、逆流。
G114n2302_p0560a10║初果即須陀洹，華言：預流，又云：逆流，故有二義焉。
G114n2302_p0560a11║預，入也。流，即流類。謂此聖人，得證初果，是入聖之流類，故名預流。
G114n2302_p0560a12║謂：初果聖人，背逆生死之流類，故名逆流。
G114n2302_p0560a13║
G114n2302_p0560a14║二種醫（出大智度論）
G114n2302_p0560a15║一、小醫。
G114n2302_p0560a16║二、大醫。
G114n2302_p0561a01║謂：但知病，知病因，知差病藥，而不知一切病，不知一切病因，不知一切差病藥。
G114n2302_p0561a02║以譬聲聞不能徧知藥病，是名小醫。
G114n2302_p0561a03║謂：一切病，一切病因，一切差病之藥，皆能徧知；乃至徧知眾生病因，差病藥等，
G114n2302_p0561a04║以譬菩薩無病不知，無藥不識，是名大醫。
G114n2302_p0561a05║
G114n2302_p0561a06║二宗（出翻譯名義）
G114n2302_p0561a07║一、龍樹、提婆宗。
G114n2302_p0561a08║二、無著、天親宗。
G114n2302_p0561a09║龍樹，即南天竺國，大名德比丘也。作大莊嚴，大智度等論，號法性宗。明一切眾生
G114n2302_p0561a10║皆有佛性，一闡提等皆當作佛。梵語：提婆；華言：天。即龍樹弟子，稟承其道，傳流于
G114n2302_p0561a11║世，是為龍樹提婆宗。（梵語：一闡提，華言：信不具。）
G114n2302_p0561a12║翻譯名義引三藏傳云：「無著夜昇覩史天宮，於慈氏菩薩所，受瑜伽師地等論，專弘
G114n2302_p0561a13║一切法相，號法相宗；天親乃無著之弟，相繼其道，傳流于世，是為無著天親宗。」
G114n2302_p0561a14║（梵語覩史，又云兜率，華言知足。梵語瑜伽，華言相應。）
G114n2302_p0561a15║
G114n2302_p0561a16║二種比丘（出出曜經）
G114n2302_p0562a01║一、多聞比丘。
G114n2302_p0562a02║二、寡淺比丘。
G114n2302_p0562a03║昔二比丘在山中學，其一多聞，其一寡淺。寡淺者，持戒誦經，唯通一句，日誦不
G114n2302_p0562a04║輟，更無他學，天神贊善，願樂欲聞。多聞比丘，見其神應，盡己所聞，高聲諷誦，欲求
G114n2302_p0562a05║贊美，而神默然。怒其神曰：「何厚於彼，而薄於我？」神曰：「汝不自責而反責我，彼
G114n2302_p0562a06║雖少聞，言行相顧；汝雖能誦三藏，行與經違，故不稱善也。」
G114n2302_p0562a07║（梵語比丘，華言乞士。三藏者：一、經藏，二、律藏，三、論藏。）
G114n2302_p0562a08║樂誦經典，旁搜廣記，謂之多聞。比丘多聞固為可稱，然學雖有餘，其心不誠，而行
G114n2302_p0562a09║不逮，亦不足貴，此天神之所以不贊護也。
G114n2302_p0562a10║學道日淺，經教少通，謂之寡淺。比丘寡淺，固未足稱，然學雖未至．其心則專，而
G114n2302_p0562a11║行無雜，亦為可貴，此天神之所以贊護也。
G114n2302_p0562a12║
G114n2302_p0562a13║
G114n2302_p0562a14║
G114n2302_p0562a15║
G114n2302_p0562a16║佛學名相彙解　卷第四（終）