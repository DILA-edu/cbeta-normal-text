G114n2302_p0563a01║佛學名相彙解　卷第五明．沙門寂照編
G114n2302_p0563a02║
G114n2302_p0563a03║二護（出湼槃經）
G114n2302_p0563a04║一、內護
G114n2302_p0563a05║二、外護
G114n2302_p0563a06║內即自己身心也。謂佛所制大小乘戒，人若受持，則能防護身口意業之非，成就種智
G114n2302_p0563a07║菩提之果，此禁戒所以為內護也。
G114n2302_p0563a08║外即族親眷屬也。謂人之修行，須屏絕緣務，凡有所需，衣服飲食湯藥之類，必藉族
G114n2302_p0563a09║親、眷屬、左右供給，庶得身心安穩，成辦道業。此族親眷屬所以為外護也。
G114n2302_p0563a10║
G114n2302_p0563a11║二種退（出地持經）
G114n2302_p0563a12║一、究竟退。
G114n2302_p0563a13║二、不究竟退。
G114n2302_p0563a14║究竟，猶決定也。謂修行之人，信根淺薄，始則勤修，後因他緣障礙道心即退，終不
G114n2302_p0564a01║起菩提之願，是名究竟退。
G114n2302_p0564a02║謂修行人，始則精進，中復懈墮，道心即退；心既退已，或遇善知識提奬勸誘，復能
G114n2302_p0564a03║發起菩提之願，是名不究竟退。
G114n2302_p0564a04║
G114n2302_p0564a05║二難化（出大智度論）
G114n2302_p0564a06║一、欲天難化。
G114n2302_p0564a07║二、色天難化。
G114n2302_p0564a08║菩薩為化眾生，而於世間常作轉輪聖王，多生欲界，以天上著樂，故難化也。
G114n2302_p0564a09║謂欲界諸天，著於上妙五欲，難以教化，是名欲天難化。（五欲者：色欲、聲欲、香欲、
G114n2302_p0564a10║味欲、觸欲也。）謂色界諸天，多味著世間禪定之樂，無厭惡心，不求出離，難以教化，是
G114n2302_p0564a11║名色天難化。
G114n2302_p0564a12║
G114n2302_p0564a13║二種受具戒法（出大寶積經）
G114n2302_p0564a14║一、受正平等戒。
G114n2302_p0564a15║二、受邪不等戒。
G114n2302_p0564a16║戒者，萬善之根本也。謂能受正戒者，一切善法從此增長；受之不正者，著於邪見，
G114n2302_p0565a01║墮於外道。故戒有二種不同也。
G114n2302_p0565a02║受正平等戒，謂修行人，能受持如來正戒，一切平等，不生分別差別之見，頓絕妄想
G114n2302_p0565a03║邪思之心，戒體圓明，而得解脫，究竟至於無上菩提，無有退轉也。
G114n2302_p0565a04║受邪不等戒，謂邪見之人，隨逐惡知識，以分別心受持邪戒，而墮於人我、斷常、憍
G114n2302_p0565a05║慢、貪欲、瞋恚、愚癡，種種差別邪見，不知出要解脫之道也。
G114n2302_p0565a06║
G114n2302_p0565a07║二種破戒人（出大智度論）
G114n2302_p0565a08║一、因緣不具足破戒。
G114n2302_p0565a09║二、因緣具足破戒。
G114n2302_p0565a10║謂貧窮之人，衣食之緣不能具足，是以心生偷盜，即破於戒，是名因緣不具足破戒。
G114n2302_p0565a11║謂人衣食之緣，雖皆具足，以心習惡故，好行惡事；於諸禁戒，多所毀犯，是名因緣
G114n2302_p0565a12║具足破戒。
G114n2302_p0565a13║
G114n2302_p0565a14║二種眾生（出大智度論）
G114n2302_p0565a15║一、習愛眾生。
G114n2302_p0565a16║二、習見眾生。
G114n2302_p0566a01║習即數習，愛即貪愛，亦愛樂也。謂諸眾生，於世間一切聲、色、香等，五欲境界，
G114n2302_p0566a02║多生貪愛，不能捨離，是名習愛眾生。
G114n2302_p0566a03║見即分別有無等見也。謂諸眾生，於一切法，計有計無，及計斷常等見，是名習見眾
G114n2302_p0566a04║生。（斷見者：執世間之法，皆悉斷滅無常也。常見者：謂執此身，死已復生，相續不絕也。）
G114n2302_p0566a05║
G114n2302_p0566a06║聞經二種非器（出華嚴經疏）
G114n2302_p0566a07║一、二乘非器。
G114n2302_p0566a08║二、眾生非器。
G114n2302_p0566a09║謂佛說華嚴經時，一切二乘，根器狹劣，不能聽聞，故出現品云：「一切二乘，不聞
G114n2302_p0566a10║此經，何況受持，故雖在座，如聾如瞽，是名二乘非器。」
G114n2302_p0566a11║謂一切邪見眾生，無信心故，非其根器，雖聞此經，聞即生謗，而墮惡道，是名眾生
G114n2302_p0566a12║非器。
G114n2302_p0566a13║
G114n2302_p0566a14║二種（出法華安樂行義）
G114n2302_p0566a15║一、凡種。
G114n2302_p0566a16║二、聖種。
G114n2302_p0567a01║謂凡夫之人，不能覺了，因眼見色，生貪愛心，為愛造業，隨業受報，輪廻生死，相
G114n2302_p0567a02║續不斷，是名凡種。
G114n2302_p0567a03║謂人因善知識得聞法義，善能覺了一切諸法，皆從妄念而生，觀此妄心，猶如虛空。
G114n2302_p0567a04║如是而修，不著諸法，能為聖果之種，是名聖種。
G114n2302_p0567a05║
G114n2302_p0567a06║二種人咒術不能加（出摩登伽經）
G114n2302_p0567a07║一、斷欲人。
G114n2302_p0567a08║二、死人。
G114n2302_p0567a09║經云：「阿難乞食，道逢摩登伽女取水，阿難渴乏，從之求飲，女心染著，歸白其
G114n2302_p0567a10║母，請以咒術致之，母云：世有二種人，雖咒術不能加也。」（梵語：阿難，華言：慶喜。梵
G114n2302_p0567a11║語：摩登伽，華言：性。）
G114n2302_p0567a12║謂人能斷欲，必自持戒，持戒之人，正念堅定，立行端方，神所呵護，妖邪莫撓，雖
G114n2302_p0567a13║有咒術，不能加也。
G114n2302_p0567a14║謂人既死，識依業轉，隨處受形，況壽夭有限，死不復生，雖有咒術，不能加也。
G114n2302_p0567a15║
G114n2302_p0567a16║二種有（出毗婆沙論）
G114n2302_p0568a01║一、實物有。
G114n2302_p0568a02║二、施設有。
G114n2302_p0568a03║謂五蘊等法成身，即是實有之物，故名實物有。（五蘊，見前卷註。）
G114n2302_p0568a04║謂世間之人，各各隨業受報，因假父母遺體，便即施設，而有男女之名，故名施設
G114n2302_p0568a05║有。
G114n2302_p0568a06║
G114n2302_p0568a07║二種死（出湼槃經）
G114n2302_p0568a08║一、命盡死。
G114n2302_p0568a09║二、外緣死。
G114n2302_p0568a10║謂天命當盡，捨所受身，故名命盡死。然或有命盡，非是福盡；或有福盡，非是命
G114n2302_p0568a11║盡；或有福命俱盡，皆為命盡死也。（福謂財物等也。）
G114n2302_p0568a12║謂不順天命以喪其身，故名外緣死。如非分自害，或橫遭他人所害，或二人怒氣相
G114n2302_p0568a13║加，自他俱死，皆為外緣死也。
G114n2302_p0568a14║
G114n2302_p0568a15║二種布施（出大智度論）
G114n2302_p0568a16║一、淨施。
G114n2302_p0569a01║二、不淨施。
G114n2302_p0569a02║謂布施時，不求世間名譽福利等報，但為出世善根，及資助涅槃之因，以清淨心，而
G114n2302_p0569a03║行布施，故名淨施。
G114n2302_p0569a04║謂以妄心，求於福報，而行布施。如般若經云：「或畏失財故施與，或恐訶罵故施
G114n2302_p0569a05║與，或為求勢故施與。如是種種因緣，與淨相違，是名不淨施。」
G114n2302_p0569a06║
G114n2302_p0569a07║二種身行施（出大智度論）
G114n2302_p0569a08║一、生身行施。
G114n2302_p0569a09║二、法身行施。
G114n2302_p0569a10║謂菩薩以父母所生之身，能以一切寶物，及以身命布施，心不恡惜，是名生身行施。
G114n2302_p0569a11║謂菩薩捨生身已，得法身時，能於十方世界，以種種珍寶衣服飲食，給施一切眾生。
G114n2302_p0569a12║又能一時之頃，隨眾生音聲，普為說法，是名法身行施。
G114n2302_p0569a13║
G114n2302_p0569a14║二戒（出毗婆沙論）
G114n2302_p0569a15║一、道共戒。
G114n2302_p0569a16║二、定共戒。
G114n2302_p0570a01║謂於見道修道位中，不作意持，自然不犯，戒與道俱發，是名道共戒。此戒既是初果、
G114n2302_p0570a02║二果、三果所得，即是無漏戒也。（見道即初果，修道即二果、三果也。無漏者：不漏落三界
G114n2302_p0570a03║生死也。）
G114n2302_p0570a04║定共戒：謂發得初禪、二禪、三禪、四禪天定之時，不作意持，自然不犯，戒與定俱
G114n2302_p0570a05║發，是名定共戒，此戒斷惑未盡，未出生死，即是有漏戒也。
G114n2302_p0570a06║
G114n2302_p0570a07║二戒（出湼槃經）
G114n2302_p0570a08║一、威儀戒。
G114n2302_p0570a09║二、從戒戒。
G114n2302_p0570a10║威儀戒者：謂受戒已，惟務修飾容止，誑惑於世。蓋由好求名利，欲人恭敬者也。
G114n2302_p0570a11║從戒戒者：謂順從佛制，清淨三業。蓋其內外相稱，不為世事，但求真實利益，不要
G114n2302_p0570a12║虛譽者也。（三業者：身業、口業、意業也。）
G114n2302_p0570a13║
G114n2302_p0570a14║二戒（出華嚴疏）
G114n2302_p0570a15║一、隨相戒。
G114n2302_p0570a16║二、離相戒。
G114n2302_p0571a01║隨即隨順，相即形相。謂依如來教，染衣出家，乞食自活，不犯威儀，是名隨相戒。
G114n2302_p0571a02║離即遠離。謂持戒之人，心無所著，則一切戒猶如虛空，了無持犯之相，是名離相
G114n2302_p0571a03║戒。
G114n2302_p0571a04║
G114n2302_p0571a05║二戒（出湼槃經）
G114n2302_p0571a06║一、性重戒。
G114n2302_p0571a07║二、息世譏嫌戒。
G114n2302_p0571a08║謂殺、盜、淫、妄，皆性業也。不待佛制，持而不犯，性自是善；犯而不持，性自是
G114n2302_p0571a09║罪。若犯之者，其罪極重，是名性重戒。
G114n2302_p0571a10║謂佛所制：出家之人，凡世間治生產業，及一切非道所宜之事，皆不應為，以止世人
G114n2302_p0571a11║之所譏誚嫌疑，是名息世譏嫌戒。
G114n2302_p0571a12║
G114n2302_p0571a13║出家二戒（出四教儀集註）
G114n2302_p0571a14║一、十戒。
G114n2302_p0571a15║二、具足戒。
G114n2302_p0571a16║謂一、不殺，二、不盜，三、不淫，四、不妄語，五、不飲酒，六、不坐高廣大床，
G114n2302_p0572a01║七、不著花鬘衣，八、不觀聽歌舞，九、手不捉金銀財寶，十、不過中食。此十戒，是初
G114n2302_p0572a02║出家沙彌所持，是為出家十戒。（梵語：沙彌，華言：息慈。息世染之情，慈濟羣生也。）
G114n2302_p0572a03║具足戒者：即二百五十戒也。謂波羅夷法，凡四條；（梵語：波羅夷，華言：極惡。）僧
G114n2302_p0572a04║伽婆尸沙法，凡一十三條；（梵語：僧伽婆尸沙，華言：僧殘。謂犯此戒，如人被他所殘，命雖未
G114n2302_p0572a05║盡，形已殘廢故也。）不定法，凡二條；（謂比丘犯非法語，或以波羅夷法治之，或以僧伽婆尸法
G114n2302_p0572a06║治之，或以波逸提法治之，故名不定也。）尼薩耆波逸提法，凡三十條；（梵語：尼薩耆，華言：
G114n2302_p0572a07║捨。謂因財物等，犯貪慢心，令捨入僧眾故。梵語：波逸提，華言：墮。謂不捨，當墮地獄也。）波
G114n2302_p0572a08║逸提法，凡九十條；波羅提提舍尼法，凡四條；（梵語：波羅提提舍尼，華言：向彼悔。僧祇律
G114n2302_p0572a09║云：此罪應對眾發露，故名向彼悔。）眾學戒法，凡一百條；（此等戒法，令比丘眾皆學，故名眾
G114n2302_p0572a10║學也。）滅諍法，凡七條。（謂有諍事起，即應除滅，故名滅諍法。）此二百五十戒，是出家
G114n2302_p0572a11║比丘所持，是名出家具足戒。
G114n2302_p0572a12║
G114n2302_p0572a13║在家二戒（出毗婆沙論）
G114n2302_p0572a14║一、五戒。
G114n2302_p0572a15║二、八戒。
G114n2302_p0572a16║謂不殺生、不偷盜、不邪淫、不妄語、不飲酒。此五戒是在家之人所持，故名在家五
G114n2302_p0573a01║戒。
G114n2302_p0573a02║謂五戒之後，更加不坐高廣大床、不著花鬘纓絡、不習歌舞戲樂，此八戒，亦是在家
G114n2302_p0573a03║之人所持，故名在家八戒。
G114n2302_p0573a04║
G114n2302_p0573a05║邪正二戒（出四教儀集註）
G114n2302_p0573a06║一、邪戒。
G114n2302_p0573a07║二、正戒。
G114n2302_p0573a08║謂外道之人，執邪為道，非因計因，自計前世因，從鷄中來，便即獨立，行於苦行。
G114n2302_p0573a09║或計因從狗中來，便即噉食糞穢，行於苦行，是名邪戒。
G114n2302_p0573a10║謂佛未出世時，輪王亦教人行於不殺、不盜等十善，即此十善戒法，是名正戒。（十
G114n2302_p0573a11║善者：不殺生、不偷盜、不邪淫、不妄語、不兩舌、不惡口、不綺語、不貪欲、不瞋恚、不邪見也。）
G114n2302_p0573a12║
G114n2302_p0573a13║二持（出華嚴經疏）
G114n2302_p0573a14║一、止持。
G114n2302_p0573a15║二、作持。
G114n2302_p0573a16║止，即制止。謂止身口，令不殺、不盜、不邪淫、不妄語等，是名止持。
G114n2302_p0574a01║作，猶行也。謂既不殺生，又能放生；既不偷盜，又能布施；既不邪淫，又能恭敬；
G114n2302_p0574a02║既不妄語，又能實語；是名作持。
G114n2302_p0574a03║
G114n2302_p0574a04║二種願（出智度論）
G114n2302_p0574a05║一、可得願。
G114n2302_p0574a06║二、不可得願。
G114n2302_p0574a07║謂修福，可得人天中生；修戒定慧，可得阿羅漢，乃至佛果。是名可得願。（梵語：阿
G114n2302_p0574a08║羅漢，華言：無學。）
G114n2302_p0574a09║謂人以己智力，而欲籌量虛空，盡其邊際，終不可得，是名不可得願。
G114n2302_p0574a10║
G114n2302_p0574a11║二種寂靜（出釋氏要覽）
G114n2302_p0574a12║一、身寂靜。
G114n2302_p0574a13║二、心寂靜。
G114n2302_p0574a14║謂捨家恩愛，及眾緣務，閑居靜處，遠離憒鬧，身諸惡行，一切不作，是名身寂靜。
G114n2302_p0574a15║謂於貪瞋癡等，悉皆遠離，修習禪定，無有散亂，意諸惡行，一切不作，是名心寂
G114n2302_p0574a16║靜。
G114n2302_p0575a01║
G114n2302_p0575a02║二種白法（出華嚴經隨疏演義鈔）
G114n2302_p0575a03║一、慚白法。
G114n2302_p0575a04║二、愧白法。
G114n2302_p0575a05║白法者：白淨之法也。地獄等法，名為黑法；人天等法，名為白法。光明文句云：
G114n2302_p0575a06║「白法須尚，黑法須捨。」是也。
G114n2302_p0575a07║謂內自羞慚，不敢作惡，修習善法，止息惡行，是名慚白法。
G114n2302_p0575a08║謂內自惶愧，發露罪瑕，更不敢作，修習善法，止息惡行，是名愧白法。
G114n2302_p0575a09║
G114n2302_p0575a10║二種勸請（出智度論）
G114n2302_p0575a11║一、勸請轉法輪。
G114n2302_p0575a12║二、勸請住世。
G114n2302_p0575a13║佛初成道，勸請轉法輪者：謂佛初成道時，菩薩勸請言：我某甲請佛世尊，為眾生轉
G114n2302_p0575a14║法輪，度脫一切；是名勸請轉法輪。（某甲者，稱自己名也。）
G114n2302_p0575a15║佛欲入滅，勸請住世，謂佛欲捨壽命，入涅槃時，菩薩勸請言：我某甲請佛世尊，久
G114n2302_p0575a16║住世間，無央數刼，度脫一切眾生，是名勸請住世。（刼，梵語具云：刼波，華言：分別時節。
G114n2302_p0576a01║）
G114n2302_p0576a02║
G114n2302_p0576a03║二種資糧（出寶積經）
G114n2302_p0576a04║一、福德資糧。
G114n2302_p0576a05║二、智德資糧。
G114n2302_p0576a06║資即資助，糧即糧食。如人欲涉遠道，必假糧食，以為資助。蓋譬菩薩修行，欲證佛
G114n2302_p0576a07║果，必藉福智二法，以為資助，故名資糧也。
G114n2302_p0576a08║謂布施持戒等，所作善因；乃至具足修習一切佛法，是名福德資糧。
G114n2302_p0576a09║謂修習正觀，心無雜亂，勤求妙智，無暫休息；乃至具足修習一切佛法，是名智德資
G114n2302_p0576a10║糧。
G114n2302_p0576a11║
G114n2302_p0576a12║二種供養（出普賢行願品）
G114n2302_p0576a13║一、財供養。
G114n2302_p0576a14║二、法供養。
G114n2302_p0576a15║經云：「所有十方一切佛刹極微塵數中，一一各有一切世界極微塵數佛；一一佛所，
G114n2302_p0576a16║各有菩薩海會圍繞。我以普賢行願力故，悉以上妙諸供養具而為供養；所謂華鬘、音樂、
G114n2302_p0577a01║傘蓋、衣服，及燒種種香，燃種種燈，一一如須彌山。以如是等諸供養具，常為供養，是
G114n2302_p0577a02║名財供養。」（梵語：須彌，華言：妙高。）
G114n2302_p0577a03║經云：「諸供養中，法供養最。所謂如說修行供養、利益眾生供養、攝受眾生供養、
G114n2302_p0577a04║代眾生苦供養、勤修善根供養、不捨菩薩業供養、不離菩提心供養。以前財供養無量功德，
G114n2302_p0577a05║比今供養一念功德，百分不及一，是名法供養。」
G114n2302_p0577a06║（利益眾生、攝受眾生，名法供養者，必因說法方能利益攝受，即是以法供養如來也。代眾生苦，
G114n2302_p0577a07║名法供養者：因發大悲之心，方能代眾生苦，亦是以法供養如來也。勤修善根，即是勤修善法也。菩
G114n2302_p0577a08║薩業者，即菩薩所修之法也。）
G114n2302_p0577a09║
G114n2302_p0577a10║二種闡提（出楞伽經）
G114n2302_p0577a11║一、捨一切善根一闡提
G114n2302_p0577a12║二、於無始眾生發願一闡提
G114n2302_p0577a13║闡提，梵語具云：一闡提，華言：信不具：亦云：極惡。
G114n2302_p0577a14║捨善根者：楞伽經云：「謂謗菩薩藏，及作惡言，不肯隨順經律法，是名捨一切善根
G114n2302_p0577a15║一闡提。」（菩薩藏者：藏即含藏也。謂諸大乘經典，含藏一切文理，是菩薩所修所證法，故名菩薩
G114n2302_p0577a16║藏。）
G114n2302_p0578a01║謂世間眾生，窮刼有之，無有初始，故名無始眾生。菩薩發願，度諸眾生，以本願
G114n2302_p0578a02║力現為闡提，故楞伽經云：「菩薩以本願方便，不般涅槃，是名於無始眾生發願一闡提。」
G114n2302_p0578a03║
G114n2302_p0578a04║
G114n2302_p0578a05║二利（出金剛般若經、取著不壞假名論）
G114n2302_p0578a06║一、自利。
G114n2302_p0578a07║二、利他。
G114n2302_p0578a08║謂於如來所說經典，自能受持讀誦，聽聞思惟，如理修習，成就勝果，是名自利。
G114n2302_p0578a09║謂能以己所受之法，展轉為人演說，令其修習，斷惑證果，是名利他。
G114n2302_p0578a10║
G114n2302_p0578a11║客塵二義（出楞嚴經）
G114n2302_p0578a12║一、客義。
G114n2302_p0578a13║二、塵義。
G114n2302_p0578a14║謂見思等惑，皆由眾生不了外塵之境，種種妄想而生。若以智慧觀察，惑體本空，則
G114n2302_p0578a15║法性理顯，惑亦何有？經云：「不住名客。」是名客義。
G114n2302_p0578a16║謂微細之惑，而能染汙清淨真性。譬如：牖隙光流，諸塵相現，亦能亂於虛空之性。
G114n2302_p0579a01║若智慧發明，了惑本無，則空理現前，塵亦何有？經云：「澄寂名空，搖動名塵。」是名
G114n2302_p0579a02║塵義。
G114n2302_p0579a03║
G114n2302_p0579a04║二種精進（出法界次第）
G114n2302_p0579a05║一、身精進。
G114n2302_p0579a06║二、心精進。
G114n2302_p0579a07║謂身勤修善法，晝夜行道，禮誦講說，勸助開化，是名身精進。（勸助者：奬勸贊助也。
G114n2302_p0579a08║開化者：說法開導，化度於人也。）
G114n2302_p0579a09║謂心勤行善道，心心相續，無有間歇，是名心精進。
G114n2302_p0579a10║
G114n2302_p0579a11║二種精進心（出法華懺儀）
G114n2302_p0579a12║一、事中修一心精進。
G114n2302_p0579a13║二、理中修一心精進。
G114n2302_p0579a14║謂行人熏修懺法，即當剋取限期，破諸惑障；如修法華三昧，以三七日為期。於中禮
G114n2302_p0579a15║佛懺悔，行道誦經，有事有理，俱當精進，故有二種心也。（梵語：三昧，華言：正定。三七
G114n2302_p0579a16║日：二十一日也。）
G114n2302_p0580a01║謂行人於道場三七日中，行儀純備，當禮佛時，一心虔懇，觀想金容，端嚴殊妙，儼
G114n2302_p0580a02║然在目，心不異緣，乃至懺悔行道，誦經坐禪，悉皆一心，令與行法相應，無有懈怠，是
G114n2302_p0580a03║名事中修一心精進。
G114n2302_p0580a04║謂行人初入道場，乃至三七日滿，於其中間所作行儀，常當照了，一心寂靜。如禮佛
G114n2302_p0580a05║時，即知能禮、所禮，本性空寂；雖曰空寂，而自然感應道交，不可思議。蓋由理體平等，
G114n2302_p0580a06║生佛不二，雖無能禮之人，而有我身；禮諸佛前，雖無所禮之佛，而有諸佛，隨心顯現。
G114n2302_p0580a07║如是念念無有懈怠，是名理中修一心精進。（生佛者：眾生、諸佛也。）
G114n2302_p0580a08║
G114n2302_p0580a09║二種分別真偽禪相（出修習止觀坐禪法要）
G114n2302_p0580a10║一、辨邪偽禪發相。
G114n2302_p0580a11║二、辨真正禪發相。
G114n2302_p0580a12║謂修禪之人，於禪定中，或覺自身如縛、如壓，或時身輕欲飛，或歡喜躁動、憂愁悲
G114n2302_p0580a13║思；如是種種邪偽之相，與禪俱發，心若愛著，即與鬼法相應，多失心顛狂。是故修禪定
G114n2302_p0580a14║者，於此諸相，即當一心寂靜，辨其邪偽，知彼虛誑，不愛不著，則自然滅謝，是為辨邪
G114n2302_p0580a15║偽禪發相。
G114n2302_p0580a16║謂修禪之人，於禪定中，端心正念，離諸昏散，但覺身心安穩，泯然虛豁，空明清淨，
G114n2302_p0581a01║寂靜無為，而與正定相應。如前所說一切邪偽之相，了無所見，是為辨真正禪發相。
G114n2302_p0581a02║
G114n2302_p0581a03║二戒（出華嚴孔目）
G114n2302_p0581a04║一、性戒。
G114n2302_p0581a05║二、遮戒。
G114n2302_p0581a06║謂殺、盜、邪淫、妄語，此四，性自是戒，不待佛制。人若持之即得福，犯之即得罪，
G114n2302_p0581a07║是名性戒。
G114n2302_p0581a08║遮即遮止：謂飲酒多有過失，能犯諸戒，是故佛特遮止，令不毀犯，乃能守護餘之律
G114n2302_p0581a09║儀，是名遮戒。
G114n2302_p0581a10║
G114n2302_p0581a11║二種忍辱（出智度論）
G114n2302_p0581a12║一、非眾生數忍辱。
G114n2302_p0581a13║二、眾生數忍辱。
G114n2302_p0581a14║謂菩薩若遇風寒、冷熱、水雨等，無情之物，惱害之時，安然忍受，初不瞋恚，是名
G114n2302_p0581a15║非眾生數忍辱。
G114n2302_p0581a16║謂菩薩若遇有情眾生，加惡於我，亦能忍受，略不瞋恨，是名眾生數忍辱。
G114n2302_p0582a01║
G114n2302_p0582a02║二種修行（出湼槃經）
G114n2302_p0582a03║一、真實修行。
G114n2302_p0582a04║二、不實修行。
G114n2302_p0582a05║謂依佛所說，能知涅槃佛性等相，而修諸行，是名真實修行。
G114n2302_p0582a06║謂不知涅槃佛性等相，而修諸行，是名不實修行。
G114n2302_p0582a07║
G114n2302_p0582a08║二種心（出地持經）
G114n2302_p0582a09║一、安穩心。
G114n2302_p0582a10║二、快樂心。
G114n2302_p0582a11║謂菩薩為諸眾生，造諸惑業，而受生死逼迫之苦，沉溺惡道，即為種種開示，除不善
G114n2302_p0582a12║法，置之善處，令彼之心，各獲安穩也。
G114n2302_p0582a13║謂菩薩為諸眾生貧乏困苦，無所依怙，即起大慈之心，利濟攝受，平等饒益，令彼之
G114n2302_p0582a14║心，各得快樂也。
G114n2302_p0582a15║
G114n2302_p0582a16║意業有二種心（出大乘理趣六波羅蜜經）
G114n2302_p0583a01║一、精進心。
G114n2302_p0583a02║二、退轉心。
G114n2302_p0583a03║意業者：意根所起之業也。謂修行之人，於布施、持戒、忍辱、禪定、智慧等五度，
G114n2302_p0583a04║非精進力不能成就；身、口、意，三善業，亦由精進力方得發生，然三業之中，意業最勝，
G114n2302_p0583a05║故有二種心也。謂發菩提心，修習善業，晝夜禪誦，不令放捨，遠離一切懈怠心也。
G114n2302_p0583a06║退轉心：謂於諸善法不能進修，或暫時發心修行，輒生退屈，則不能到於涅槃彼岸
G114n2302_p0583a07║也。
G114n2302_p0583a08║
G114n2302_p0583a09║二善（出智度論）
G114n2302_p0583a10║一、未生善。
G114n2302_p0583a11║二、已生善。
G114n2302_p0583a12║謂戒定慧等諸善之法，未曾修習，是名未生善；善若未生，當勤修習，令其得生也。
G114n2302_p0583a13║謂戒定慧等，諸善之法，已曾修習，名已生善；善若已生，當勤修習，令其增長也。
G114n2302_p0583a14║
G114n2302_p0583a15║二種因緣發起正見（出智度論）
G114n2302_p0583a16║一、外聞正法。
G114n2302_p0584a01║二、內有正念。
G114n2302_p0584a02║謂眾生雖具正念，必從智人聞說正法，然後正見始得開發，譬如穀麥，內具種子，外
G114n2302_p0584a03║滋雨澤，然後其芽始得生起。是故若欲正見開明，必須外聞正法。
G114n2302_p0584a04║謂眾生雖聞正法，發起正見，實由內心正念本具，譬如洪鍾，雖待人扣，聲非外有，
G114n2302_p0584a05║是故若欲正見開發，必須內有正念。
G114n2302_p0584a06║
G114n2302_p0584a07║鬼二生（出俱舍釋論）
G114n2302_p0584a08║一、鬼胎生。
G114n2302_p0584a09║二、鬼化生。
G114n2302_p0584a10║論云：女餓鬼白目連云：「我夜生五子，晝時亦生五子，生已皆食盡，如此我無飽。」
G114n2302_p0584a11║此鬼即是胎生也。
G114n2302_p0584a12║謂不從胎卵等生，但無而忽有，變現不測，此鬼即為化生也。
G114n2302_p0584a13║
G114n2302_p0584a14║二種懺悔（出補助儀、并天台四教儀）
G114n2302_p0584a15║一、事懺悔。
G114n2302_p0584a16║二、理懺悔。
G114n2302_p0585a01║梵語：懺摩，華言：悔過。華梵兼舉，故名懺悔。又懺名修來，悔名改往，謂修未來
G114n2302_p0585a02║之善果，改已往之惡因也。
G114n2302_p0585a03║事即事儀。謂身則禮拜瞻敬，口則稱唱讚誦，意則存想聖容。三業殷勤，求哀懺悔過
G114n2302_p0585a04║去、現在，所作罪業，一依事儀，是名事懺悔。
G114n2302_p0585a05║理即理性。謂過現所作一切罪業，皆從心起；若了自心本性空寂，則一切罪相，亦皆
G114n2302_p0585a06║空寂，是名理懺悔。
G114n2302_p0585a07║
G114n2302_p0585a08║二種福田（出大智度論）
G114n2302_p0585a09║一、貧福田。
G114n2302_p0585a10║二、富福田。
G114n2302_p0585a11║論云：「施主有二種：一者貧，二者富，皆能於三寶中種福。」故名二種福田。（三
G114n2302_p0585a12║寶者：佛寶、法寶、僧寶也。）
G114n2302_p0585a13║謂貧窮之人，雖無財物供養，若能禮事恭敬，亦得福報，是名貧福田。
G114n2302_p0585a14║謂富貴之人，既能禮事恭敬，又以財物供養，而得福報，是名富福田。
G114n2302_p0585a15║
G114n2302_p0585a16║二種福田（出大方便佛報恩經）
G114n2302_p0586a01║一、有作福田。
G114n2302_p0586a02║二、無作福田。
G114n2302_p0586a03║田以生長為義。謂人於應供養者而供養之，則能獲諸福報，如農服力田畝，而有秋成
G114n2302_p0586a04║之利，故名福田。
G114n2302_p0586a05║謂於諸佛菩薩、父母、師長之所，生恭敬心，修諸供養，不惟得福，亦可成道。若有
G114n2302_p0586a06║冀望福報之心，乃是有為而作，故名有作福田。
G114n2302_p0586a07║謂於諸佛菩薩、父母、師長之所，生恭敬心，修諸供養，不惟得福，亦可成道。若無
G114n2302_p0586a08║冀望福報之心，乃是無為而作，故名無作福田。
G114n2302_p0586a09║
G114n2302_p0586a10║二惡（出智度論）
G114n2302_p0586a11║一、已生惡。
G114n2302_p0586a12║二、未生惡。
G114n2302_p0586a13║已生惡謂：貪瞋癡及殺盜淫等，諸惡之法，已起於心，已見於事者，是名已生惡。惡
G114n2302_p0586a14║若已生，速令除滅也。
G114n2302_p0586a15║未生惡謂：貪瞋癡及殺盜淫等，諸惡之法，於心未起，於事未見，是名未生惡。惡若
G114n2302_p0586a16║未起，防令不生也。
G114n2302_p0587a01║
G114n2302_p0587a02║二種見（出大智度論）
G114n2302_p0587a03║一、常見。
G114n2302_p0587a04║二、斷見。
G114n2302_p0587a05║此二種見，即十使中之邊見也。外道之人，於身見上，計我斷常，執常非斷，執斷非
G114n2302_p0587a06║常，隨執一邊，故名邊見。（十使者：一、身見，二、邊見，三、邪見，四、見取，五、戒取，六、
G114n2302_p0587a07║貪，七、瞋，八、癡，九、慢，十、疑也。）
G114n2302_p0587a08║論云：「見五眾常，即外道。自謂：色、受、想、行、識，今世雖滅，未來復生，相
G114n2302_p0587a09║續不斷，是名常見。」（五眾者：即色、受、想、行、識，五陰也。）
G114n2302_p0587a10║論云：「見五眾滅，即外道自謂：色、受、想、行、識，今世滅已，更不再生，是名
G114n2302_p0587a11║斷見。」
G114n2302_p0587a12║
G114n2302_p0587a13║二煩惱（出瑜伽師地論）
G114n2302_p0587a14║一、根本煩惱。
G114n2302_p0587a15║二、隨煩惱。
G114n2302_p0587a16║根本煩惱者：即無明惑也。謂此根本無明之惑，能出生一切煩惱也。
G114n2302_p0588a01║隨煩惱者：即見思二惑也。謂此見思二惑，隨於一切，違順境上，起貪瞋癡等煩惱，
G114n2302_p0588a02║隨逐不捨也。
G114n2302_p0588a03║
G114n2302_p0588a04║二煩惱（出智度論）
G114n2302_p0588a05║一、內著煩惱。
G114n2302_p0588a06║二、外著煩惱。
G114n2302_p0588a07║謂身見、邊見等諸煩惱，於內心不了而起執著，故名內著煩惱。（身見者：謂眾生妄執
G114n2302_p0588a08║色、受、想、行、識，之五陰為自身也。邊見者：妄於身見中，或執為斷，或執為常。各執一邊，名
G114n2302_p0588a09║邊見也。）
G114n2302_p0588a10║謂貪瞋癡等煩惱，於外境不了而起貪著，故名外著煩惱。
G114n2302_p0588a11║
G114n2302_p0588a12║二煩惱（出華嚴疏）
G114n2302_p0588a13║一、隨眠煩惱。
G114n2302_p0588a14║二、現行煩惱。
G114n2302_p0588a15║依附不捨曰隨，五情暗冥曰眠。謂無明煩惱種子，潛伏第八藏識之中，能生一切妄惑，
G114n2302_p0588a16║是名隨眠煩惱也。（五情者：即眼、耳、鼻、舌、身，五根也。）
G114n2302_p0589a01║謂六根對六塵境，現起貪瞋癡等煩惱，是名現行煩惱也。（六根、六塵，見前卷註。）
G114n2302_p0589a02║
G114n2302_p0589a03║二礙（亦名二障，出宗鏡錄、并演義鈔）
G114n2302_p0589a04║一、煩惱礙。
G114n2302_p0589a05║二、智礙。
G114n2302_p0589a06║謂見思二惑，起種種昏煩之法，惱亂心神，以致障礙無漏法性，是名煩惱礙。
G114n2302_p0589a07║智礙（即所知障），謂由根本無明之惑，覆蔽法性，而於中道種智，則成障礙，故名
G114n2302_p0589a08║智礙。
G114n2302_p0589a09║
G114n2302_p0589a10║二慳（出地持經）
G114n2302_p0589a11║一、財慳。
G114n2302_p0589a12║二、法慳。
G114n2302_p0589a13║謂恡惜財物，無憐愍心，見諸貧窮困乏，不能惠施，是名財慳。
G114n2302_p0589a14║謂慳惜佛法，懷妬嫉心，恐他勝己，不肯教導餘人，是名法慳。
G114n2302_p0589a15║
G114n2302_p0589a16║二愛（出智度論）
G114n2302_p0590a01║一、欲愛。
G114n2302_p0590a02║二、法愛。
G114n2302_p0590a03║謂眾生愛念妻子，及貪染五欲等，是名欲愛。（五欲者：以色、聲、香、味、觸五塵，能
G114n2302_p0590a04║起人貪欲之心也。）
G114n2302_p0590a05║謂菩薩以平等心而生法喜，欲令一切眾生皆至佛道，是名法愛。
G114n2302_p0590a06║
G114n2302_p0590a07║世界二義（出楞嚴經）
G114n2302_p0590a08║一、世遷流義。
G114n2302_p0590a09║二、界方位義。
G114n2302_p0590a10║世遷流者：謂過去、現在、未來，三世遷流也。只如昨日是過去，今日是現在，明日
G114n2302_p0590a11║是未來，如此遷移流動，無有間歇也。
G114n2302_p0590a12║界方位者：謂東、西、南、北、東南、西南、東北、西北、上、下十方，各有定位，
G114n2302_p0590a13║不相混亂也。
G114n2302_p0590a14║
G114n2302_p0590a15║二罪（出圓覺經略疏鈔）
G114n2302_p0590a16║一、性罪。
G114n2302_p0591a01║二、遮罪。
G114n2302_p0591a02║性罪者：即殺、盜、淫、妄，四種重戒，不待佛制。性是惡故，犯之則有罪報也。
G114n2302_p0591a03║遮罪者：即酒戒也。謂佛制此酒戒，意為遮止無犯，守護餘戒，令不故犯，如有犯者，
G114n2302_p0591a04║則獲遮制之罪也。
G114n2302_p0591a05║
G114n2302_p0591a06║二吉羅（出翻譯名義）
G114n2302_p0591a07║一、身惡作。
G114n2302_p0591a08║二、口惡說。
G114n2302_p0591a09║梵語具云：突吉羅，華言：惡作惡說。
G114n2302_p0591a10║謂身行殺、盜、邪淫等惡，是名身惡作。
G114n2302_p0591a11║謂口出妄言、綺語、兩舌、惡口等，是名口惡說。
G114n2302_p0591a12║
G114n2302_p0591a13║二種惡事（出大智度論）
G114n2302_p0591a14║一、眾生惡事。
G114n2302_p0591a15║二、土地惡事。
G114n2302_p0591a16║謂諸眾生貪欲、瞋恚、愚癡，不依父母師長教誨，造種種惡，是名眾生惡事。
G114n2302_p0592a01║謂土地之中，或有饑荒疾疫，毒氣流行，無處不有，是名土地惡事。
G114n2302_p0592a02║
G114n2302_p0592a03║二障（出天親論）
G114n2302_p0592a04║一、煩惱障。
G114n2302_p0592a05║二、三昧障。
G114n2302_p0592a06║障即障礙，如金剛經中，須菩提得無諍三昧，蓋由離此二障故也。（梵語：須菩提，華
G114n2302_p0592a07║言：空生。）
G114n2302_p0592a08║煩惱即見思惑也。謂須菩提證得第四阿羅漢果時，見思二惑俱已斷盡，心空寂靜，諍
G114n2302_p0592a09║從何起？是故得於無諍，實由離此煩惱障也。（梵語：阿羅漢，華言：無學。）
G114n2302_p0592a10║梵語：三昧，華言：正定。即無諍三昧也。謂須菩提證得第四果時，既得無諍三昧，
G114n2302_p0592a11║若於此三昧，心有取著，即為有諍；是故得於無諍，實由離此三昧障也。
G114n2302_p0592a12║
G114n2302_p0592a13║二障（出圓覺略疏）
G114n2302_p0592a14║一、理障。
G114n2302_p0592a15║二、事障。
G114n2302_p0592a16║謂本覺心源，湛然清淨，由無明妄染，礙正知見，不達真如之理，是名理障。
G114n2302_p0593a01║謂眾生由無明障覆，生死相續，無由脫離，是名事障。
G114n2302_p0593a02║
G114n2302_p0593a03║二障（出楞嚴經義海、并宗鏡錄）
G114n2302_p0593a04║一、煩惱障。
G114n2302_p0593a05║二、所知障。
G114n2302_p0593a06║謂昏煩之法，惱亂心神，不能顯發妙明真性，是名煩惱障。
G114n2302_p0593a07║所知障亦名智障。謂執所證之法，障蔽智慧之性，是名所知障。
G114n2302_p0593a08║
G114n2302_p0593a09║二惑（出釋籤）
G114n2302_p0593a10║一、理惑。
G114n2302_p0593a11║二、事惑。
G114n2302_p0593a12║謂根本無明之惑，能障覆中道之理，不能顯發，是名理惑。
G114n2302_p0593a13║謂塵沙惑，能障化導，則覆俗諦之法；見思惑能阻空寂，則覆真諦之法，是名事惑。
G114n2302_p0593a14║
G114n2302_p0593a15║二惑（出華嚴經隨疏演義鈔）
G114n2302_p0593a16║一、現行惑。
G114n2302_p0594a01║二、種子惑。
G114n2302_p0594a02║謂六根對六塵，現起貪瞋癡等煩惱，令心昏迷，障諸善法，是名現行惑。（六根、六塵
G114n2302_p0594a03║初卷註之。）
G114n2302_p0594a04║種子者：即根本無明也。謂因此無明，則能生一切煩惱，障諸善法，是名種子惑。
G114n2302_p0594a05║
G114n2302_p0594a06║見思二惑（出四教儀集註）
G114n2302_p0594a07║一、見惑。
G114n2302_p0594a08║二、思惑。
G114n2302_p0594a09║惑，迷惑也。謂諸眾生，於一切法，不了自性本空，妄生執著，惑於正道，流轉生死，
G114n2302_p0594a10║故名惑也。又名二縛，由此惑業纏縛，住著三界，不能脫離也。又名二結，結即縛之義
G114n2302_p0594a11║也。
G114n2302_p0594a12║見惑分別曰見。謂意根對法塵，非理籌度，起諸邪見，如外道計斷計常，乃至有無等
G114n2302_p0594a13║見，是名見惑。
G114n2302_p0594a14║思惑貪愛曰思。謂眼耳鼻舌身五根，對於色聲香味觸五塵，貪愛染著，迷而不覺，是
G114n2302_p0594a15║名思惑。
G114n2302_p0595a01║
G114n2302_p0595a02║輕重二業（出湼槃經）
G114n2302_p0595a03║一、重業輕受。
G114n2302_p0595a04║二、輕業重受。
G114n2302_p0595a05║經云：「或有重業可得作輕，或有輕業可得作重，以人有智有愚故也。」
G114n2302_p0595a06║重業輕受者：謂有智之人，以智慧力，修習梵行，能令地獄重業，現世輕受也。
G114n2302_p0595a07║輕業重受者：謂愚癡之人，以愚癡故，增其業力，能令現世輕業，地獄重受也。
G114n2302_p0595a08║
G114n2302_p0595a09║二業（出俱舍論）
G114n2302_p0595a10║一、引業。
G114n2302_p0595a11║二、滿業。
G114n2302_p0595a12║謂若宿世善業引發，生於人中，則得珍寶豐足，多受快樂。若由宿世惡業引發，生於
G114n2302_p0595a13║人中，則感貧窮困乏，受諸苦惱，是名引業。
G114n2302_p0595a14║謂由宿世修一善業，感一生中大富多財。乘此更修眾善，展轉生官貴家，乃至圓滿究
G114n2302_p0595a15║竟善果，是名滿業。若由宿世造一惡業，感一生貧窮苦惱，乘此更造眾惡，展轉生貧窮家；
G114n2302_p0595a16║乃至圓滿極惡之果，是名滿業。
G114n2302_p0596a01║
G114n2302_p0596a02║束蘆二義（出宗鏡錄）
G114n2302_p0596a03║一、互相依。
G114n2302_p0596a04║二、取中空。
G114n2302_p0596a05║謂如束蘆，互相依倚，以譬六根六塵，更相由藉而成染惑也。以由根依塵故，而發妄
G114n2302_p0596a06║知；塵依根故，而有幻相。是名互相依。
G114n2302_p0596a07║謂取蘆葦，中本空虛，自性不實，以譬根塵中間，各無自性，一切皆空，是名取中
G114n2302_p0596a08║空。
G114n2302_p0596a09║
G114n2302_p0596a10║二種邪見（出中論）
G114n2302_p0596a11║一、破世間樂邪見。
G114n2302_p0596a12║二、破涅槃道邪見。
G114n2302_p0596a13║謂人若言無罪福報，亦無如來等賢聖。因起此邪見，捨善為惡，當墮苦趣，失人天樂，
G114n2302_p0596a14║是名破世間樂邪見。
G114n2302_p0596a15║梵語：涅槃，華言：滅度。謂人貪著於我，分別有無，起善滅惡。因起善故，得世間
G114n2302_p0596a16║之樂；因分別有無故，不得涅槃道，是名破涅槃道邪見。
G114n2302_p0597a01║
G114n2302_p0597a02║二種妄見（出楞嚴經）
G114n2302_p0597a03║一、別業妄見。
G114n2302_p0597a04║二、同分妄見。
G114n2302_p0597a05║謂諸眾生迷失真性，自起妄見，見有一切虛妄境界，或苦或樂，若人不失本真，即不
G114n2302_p0597a06║見有虛妄境界。譬如一人病目，夜見燈光，別有圓影，五色重疊；不病目者，即不見燈別
G114n2302_p0597a07║有圓影，是名別業妄見。
G114n2302_p0597a08║謂諸眾生，迷失真性，同見一切虛妄境界，同受苦樂，同業所感。譬如一國之人，同
G114n2302_p0597a09║見瘴惡不祥之事，是名同分妄見。
G114n2302_p0597a10║
G114n2302_p0597a11║二種無知（出四教儀集註）
G114n2302_p0597a12║一、染汙無知。
G114n2302_p0597a13║二、不染汙無知。
G114n2302_p0597a14║染汙無知者：即見思惑也。以無明為體，謂見思惑，能染汙真性，無所明了也。
G114n2302_p0597a15║不染汙無知者：即塵沙惑也。以劣慧為體，謂此惑是他人分上見思之惑，種數多故，
G114n2302_p0597a16║如塵若沙，名為塵沙；既是他人之惑，不能染汙我之真性。菩薩智慧廣大，能令他人斷見
G114n2302_p0598a01║思惑，於菩薩分上，即是斷塵沙惑。二乘之人，智慧狹劣，不能令他斷見思惑，是名不染
G114n2302_p0598a02║汙無知。
G114n2302_p0598a03║
G114n2302_p0598a04║二貧（出大智度論）
G114n2302_p0598a05║一、財貧。
G114n2302_p0598a06║二、法貧。
G114n2302_p0598a07║謂其先世不能布施，不作眾善之福，是故現世乏於資生種種財物，是名財貧。
G114n2302_p0598a08║謂眾生起諸邪見，不信正法，不修善行，則無功德之財，資於智慧之命，是名法貧。
G114n2302_p0598a09║
G114n2302_p0598a10║二殺（出梵網經）
G114n2302_p0598a11║一、故殺。
G114n2302_p0598a12║二、誤殺。
G114n2302_p0598a13║故殺者：謂作意故傷物命也。
G114n2302_p0598a14║誤殺者：謂不作意，誤傷物命也。
G114n2302_p0598a15║
G114n2302_p0598a16║二殺（出梵網經）
G114n2302_p0599a01║一、自殺。
G114n2302_p0599a02║二、教他殺。
G114n2302_p0599a03║謂無慈悲之心，於諸物命，輒自殺害，是名自殺。
G114n2302_p0599a04║謂無慈悲之心，既自殺生，亦教他人殺生，是名教他殺。
G114n2302_p0599a05║
G114n2302_p0599a06║二種顛倒（出楞嚴經）
G114n2302_p0599a07║一、眾生顛倒。
G114n2302_p0599a08║二、世界顛倒。
G114n2302_p0599a09║謂眾生不明自性，逐妄迷真，隨順妄惑，而造妄業。由此妄業，展轉相生，輪轉三界，
G114n2302_p0599a10║不能返妄歸真，故名眾生顛倒。
G114n2302_p0599a11║世謂過去、現在、未來，遷流為世。界謂東、西、南、北，四方分位為界。以世涉方，
G114n2302_p0599a12║故名世界。顛倒者：眾生迷失真性，念念遷流，住妄境界，起諸倒見，故名世界顛倒。
G114n2302_p0599a13║
G114n2302_p0599a14║二緣（出楞伽經）
G114n2302_p0599a15║一、外緣。
G114n2302_p0599a16║二、內緣。
G114n2302_p0600a01║謂眾生所依世界，皆由妄想因緣而生，譬如：因泥團、柱輪、繩水等，諸方便緣，而
G114n2302_p0600a02║有瓶生，是名外緣。（泥團柱輪繩水者：謂世之陶匠作瓶，以泥團為坏，以木為輪柱，以繩轉輪，
G114n2302_p0600a03║以水旋之，方能成瓶也。）
G114n2302_p0600a04║謂眾生之身，因無明愛業等緣，出生陰界入法，是名內緣。
G114n2302_p0600a05║（無明者：無所明了也。愛者：於五陰之境，而起貪愛，以為惑也。業者：由心不了，遂動身口而
G114n2302_p0600a06║作，以為業也。陰即五陰。謂色陰、受陰、想陰、行陰、識陰也。界即十八界：謂眼界、色界、眼識
G114n2302_p0600a07║界、耳界、聲界、耳識界、鼻界、香界、鼻識界、舌界、味界、舌識界、身界、觸界、身識界、意界、
G114n2302_p0600a08║法界、意識界也。入即十二入：謂眼入、耳入、鼻入、舌入、身入、意入、色入、聲入、香入、味
G114n2302_p0600a09║入、觸入、法入也。）
G114n2302_p0600a10║
G114n2302_p0600a11║二種有漏因果（出湼槃經）
G114n2302_p0600a12║一、有漏因。
G114n2302_p0600a13║二、有漏果。
G114n2302_p0600a14║漏即漏落生死也。因者，對界而言。謂眾生由煩惱結業為因，而招三界生死苦果，是
G114n2302_p0600a15║則煩惱結業，名有漏因，即集諦也。
G114n2302_p0600a16║果即果報之義。謂眾生由有漏惑業為因，而感生死之果，名有漏果，即苦諦也
G114n2302_p0601a01║
G114n2302_p0601a02║二報（出華嚴經疏）
G114n2302_p0601a03║一、依報。
G114n2302_p0601a04║二、正報。
G114n2302_p0601a05║依報亦名依果，即世界國土也。謂諸眾生，各各隨其果報之身，依之而住，故名依
G114n2302_p0601a06║報。
G114n2302_p0601a07║正報亦名正果，即五陰之身也。謂諸眾生隨其所作善惡之業，各各感得此身，正受其
G114n2302_p0601a08║報，故名正報。
G114n2302_p0601a09║
G114n2302_p0601a10║二種殺生報（出法苑珠林）
G114n2302_p0601a11║一、短命。
G114n2302_p0601a12║二、多病。
G114n2302_p0601a13║短命者：謂因前世傷害物命，令其不得以盡天年，故感今生自身亦短命也。
G114n2302_p0601a14║多病者：謂因前世惱害眾生，令其不得自在，故感今生自身亦多疾病也。
G114n2302_p0601a15║
G114n2302_p0601a16║二種偷盜報（出法苑珠林）
G114n2302_p0602a01║一、貧窮。
G114n2302_p0602a02║二、不得自在。
G114n2302_p0602a03║貧窮者：謂因前世盜他財物，令彼空乏，故感今生自亦貧窮也。
G114n2302_p0602a04║不得自在者：謂因前世刼奪他財，而令他人不得自在，故感今生雖有財物，而屬五家，
G114n2302_p0602a05║不得自在受用也。（五家者：水、火、盜賊、惡子、官家也。）
G114n2302_p0602a06║
G114n2302_p0602a07║二種婬報（出法苑珠林）
G114n2302_p0602a08║一、婦不貞潔。
G114n2302_p0602a09║二、得不順意眷屬。
G114n2302_p0602a10║婦不貞潔者：謂因前世犯他妻妾，邪行穢汙，故感今生婦不貞良端潔也。
G114n2302_p0602a11║得不順意眷屬者：謂因前世邪淫，奪人所寵，令不如意，故感今生眷屬常不順意也。
G114n2302_p0602a12║
G114n2302_p0602a13║二種妄語報（出法苑珠林）
G114n2302_p0602a14║一、多被誹謗。
G114n2302_p0602a15║二、為人所誑。
G114n2302_p0602a16║多被誹謗者：謂因前世不務誠實，妄語無信，故感今生多被他人誹謗也。
G114n2302_p0603a01║為人所誑者：謂因前世專以妄語欺誑於人，故感今生為人之所誑惑也。
G114n2302_p0603a02║
G114n2302_p0603a03║二種兩舌報（出法苑珠林）
G114n2302_p0603a04║一、得弊惡眷屬。
G114n2302_p0603a05║二、得不和眷屬。
G114n2302_p0603a06║謂向彼說此，向此說彼，鬥構是非，離間和合，致令乖分，故名兩舌。
G114n2302_p0603a07║得弊惡眷屬者：謂因前世兩舌，使人朋儔分離乖間，皆生怨惡，故感今生得弊惡眷
G114n2302_p0603a08║屬也。
G114n2302_p0603a09║得不和眷屬者：謂因前世兩舌，離間人之親愛，使不和合，故感今生得不和眷屬也。
G114n2302_p0603a10║
G114n2302_p0603a11║二種惡駡報（出法苑珠林）
G114n2302_p0603a12║一、常聞惡音。
G114n2302_p0603a13║二、恒有諍訟。
G114n2302_p0603a14║常聞惡音者：謂因前世口無禁忌，發言麤惡，令不忍聞，故感今生常聞穢惡之音
G114n2302_p0603a15║也。
G114n2302_p0603a16║恒有諍訟者：謂因前世恃力怙勢，好諍健訟，惡逆無德，故感今生常致諍訟，而不和
G114n2302_p0604a01║也。
G114n2302_p0604a02║
G114n2302_p0604a03║二種邪見報（出法苑珠林）
G114n2302_p0604a04║一、生邪見家。
G114n2302_p0604a05║二、其心諂曲。
G114n2302_p0604a06║生邪見家者：謂因前世邪僻覆心，起諸妄見，故感今生不具正信之心，而生邪見之家
G114n2302_p0604a07║也。
G114n2302_p0604a08║其心諂曲者：謂因前世邪見，心不正直，故感今生心常諂曲也。
G114n2302_p0604a09║
G114n2302_p0604a10║二種無義語報（出法苑珠林）
G114n2302_p0604a11║一、人不信受。
G114n2302_p0604a12║二、不能明了。
G114n2302_p0604a13║人不信受者：謂因前世語言無義，即是虛妄，故感今生雖有言說，人亦不信受也。
G114n2302_p0604a14║不能明了者：謂因前世語言無義，皆因暗昧，故感今生有所言說，而亦不明了也。
G114n2302_p0604a15║
G114n2302_p0604a16║二種貪報（出法苑珠林）
G114n2302_p0605a01║一、多欲。
G114n2302_p0605a02║二、無厭。
G114n2302_p0605a03║多欲者：謂因前世縱恣貪欲，心無止息，故感今生業習不忘，倍復增勝，而生貪著
G114n2302_p0605a04║也。
G114n2302_p0605a05║無厭者：謂因前世貪求不已，展轉馳逐，故感今生業習不忘，欲心轉盛，用之無度，
G114n2302_p0605a06║求之無厭也。
G114n2302_p0605a07║
G114n2302_p0605a08║二種瞋報（出法苑珠林）
G114n2302_p0605a09║一、常為他人求其長短。
G114n2302_p0605a10║二、常為眾人之所惱害。
G114n2302_p0605a11║常為他人求其長短者：謂因前世不能容物，稍不如意，即興嗔恨，故感今生被人伺求
G114n2302_p0605a12║長短，動輒得咎也。
G114n2302_p0605a13║常為眾人之所惱害者：謂因前世瞋惱眾人，令不安穩，故感今生，常被多人之所惱害
G114n2302_p0605a14║也。
G114n2302_p0605a15║
G114n2302_p0605a16║二世間（出翻譯名義）
G114n2302_p0606a01║一、眾生世間。
G114n2302_p0606a02║二、器世間。
G114n2302_p0606a03║世即隔別之義，間即間差之義，故名世間。
G114n2302_p0606a04║謂一切有情眾生，皆假五陰和合，眾共而生，名為眾生。又復各各差別不同，故名眾
G114n2302_p0606a05║生世間。
G114n2302_p0606a06║謂一切無情世界，皆假山河大地而成，有側有仰，名之為器。又復各各差別不同，故
G114n2302_p0606a07║名器世間。
G114n2302_p0606a08║
G114n2302_p0606a09║二種世間清淨（出無量壽經論）
G114n2302_p0606a10║一、器世間清淨。
G114n2302_p0606a11║二、眾生世間清淨。
G114n2302_p0606a12║論云：「若人一心專念阿彌陀佛，畢竟得生安樂國土，成就種種功德莊嚴，獲此二種
G114n2302_p0606a13║世間清淨。」（梵語：阿彌陀，華言：無量壽。）
G114n2302_p0606a14║謂世界如器，隔別名世，間差名間，故名器世間。謂彼安養國土，廣大無邊，如太虛
G114n2302_p0606a15║空，清淨光明，如日月輪，具足珍寶莊嚴，是名器世間清淨。
G114n2302_p0606a16║謂所化眾生，隔別間差，故名眾生世間。謂彼阿彌陀佛，於一佛土，身不動搖，於一
G114n2302_p0607a01║切時，放大光明，悉能徧至十方世界，教化眾生，令其如實修行，離諸染著，皆願徃生我
G114n2302_p0607a02║國，是名眾生世間清淨。
G114n2302_p0607a03║
G114n2302_p0607a04║二種流（出湼槃經）
G114n2302_p0607a05║一、順流。
G114n2302_p0607a06║二、逆流。
G114n2302_p0607a07║順流者：流即生死流也。蓋六道眾生，順從生死之流，唯務趣下，而不知返，所謂順
G114n2302_p0607a08║生死流，逆涅槃道也。（六道者：天道、人道、阿修羅道、餓鬼道、畜生道、地獄道也。）
G114n2302_p0607a09║逆流，謂初果須陀洹，依戒定慧，精勤修習，則能斷三界見惑，出離四趣生死，而證
G114n2302_p0607a10║真空涅槃。所謂逆生死流，順涅槃道也。（梵語：須陀洹，華言逆流，亦曰入流。三界者：欲界、
G114n2302_p0607a11║色界、無色界也。四趣者：修羅趣、餓鬼趣、畜生趣、地獄趣也。）
G114n2302_p0607a12║
G114n2302_p0607a13║二身（出唯識論）
G114n2302_p0607a14║一、分段身。
G114n2302_p0607a15║二、變易身。
G114n2302_p0607a16║分，即分限；段，即形段。謂三界內，六道眾生所受之身，支形分段，長短巨細，各
G114n2302_p0608a01║各不同，是名分段身。
G114n2302_p0608a02║變即轉變，易即改易。謂二乘等，雖出三界，尚受方便等土法性之身；因移果易，是
G114n2302_p0608a03║名變易身。
G114n2302_p0608a04║
G114n2302_p0608a05║二種存濟（出阿毗達磨論）
G114n2302_p0608a06║一、有罪存濟。
G114n2302_p0608a07║二、無罪存濟。
G114n2302_p0608a08║存即存活，濟即救濟。謂以飲食存濟其生也。
G114n2302_p0608a09║謂有一等之人，矯妄詭詐，而求飲食，如是得飲食已，歡喜受用，貪愛不捨，不見生
G114n2302_p0608a10║死過患，不知出離之法，是名有罪存濟。
G114n2302_p0608a11║謂非如前人矯妄詭詐，而求飲食，但以正道而乞飲食；得飲食已，如法受用，不貪不
G114n2302_p0608a12║愛不著，能見生死過患。善知出離之法，是名無罪存濟。
G114n2302_p0608a13║
G114n2302_p0608a14║二種滅（出顯揚聖教論）
G114n2302_p0608a15║一、暫時滅。
G114n2302_p0608a16║二、究竟滅。
G114n2302_p0609a01║謂如來出世，逗機設教，化導眾生。大小乘人，皆得解脫，機緣既盡，更無可化，如
G114n2302_p0609a02║來即便入滅。然如來法身之體，如如不動，實未嘗滅，是名暫時滅。
G114n2302_p0609a03║謂如來妙覺圓明，一切煩惱，悉已斷滅，淨盡無餘，更不復生，是名究竟滅。
G114n2302_p0609a04║
G114n2302_p0609a05║二種數（出華嚴疏）
G114n2302_p0609a06║一、數量數。
G114n2302_p0609a07║二、色心有為數。
G114n2302_p0609a08║數量數者，即一多之數量也。謂由一多之數，而能安立一切諸法也。
G114n2302_p0609a09║色即色身，心即所起之心，皆有生滅，名曰有為。此色心二法，別而言之，則有五陰、
G114n2302_p0609a10║十二入、十八界等，數目不同，故名：色心有為數。
G114n2302_p0609a11║
G114n2302_p0609a12║二種色（出大智度論）
G114n2302_p0609a13║一、淨色。
G114n2302_p0609a14║二、不淨色。
G114n2302_p0609a15║淨色，謂清淨美妙之色，能生貪欲，損壞道業，故修道之人，宜當遠離也。
G114n2302_p0609a16║不淨色。謂不淨醜惡之色，能生憎惡，障蔽道業，故修道之人，亦宜遠離也。
G114n2302_p0610a01║
G114n2302_p0610a02║二種色（出宗鏡錄）
G114n2302_p0610a03║一、顯色。
G114n2302_p0610a04║二、形色。
G114n2302_p0610a05║謂青黃赤白，光影明暗，雲煙塵霧等，顯然可見，是名顯色。
G114n2302_p0610a06║謂長短方圓，麤細高下，正不正等，形相可見，是名形色。
G114n2302_p0610a07║
G114n2302_p0610a08║二種色（出宗鏡錄）
G114n2302_p0610a09║一、內色。
G114n2302_p0610a10║二、外色。
G114n2302_p0610a11║內色者：謂眼識乃至意識，是名內色。又眼耳鼻舌身意，名內色，以其屬內身故。
G114n2302_p0610a12║外色者：謂眼根，乃至身根，是名外色。又色聲香味觸五塵，名外色，以其屬外境
G114n2302_p0610a13║故。
G114n2302_p0610a14║
G114n2302_p0610a15║二土（出宗鏡錄）
G114n2302_p0610a16║一、性土。
G114n2302_p0611a01║二、相土。
G114n2302_p0611a02║謂法性之理，非穢非淨，非廣非狹，猶如虛空，徧一切處，是名性土。
G114n2302_p0611a03║謂隨諸眾生心量所現，或淨或穢，或廣或狹。是以菩薩所見，無諸坑坎，眾寶莊嚴，
G114n2302_p0611a04║眾生所見，荊棘瓦礫，穢惡充滿，是名相土。
G114n2302_p0611a05║
G114n2302_p0611a06║二土（出華嚴經隨疏演義鈔）
G114n2302_p0611a07║一、淨土。
G114n2302_p0611a08║二、穢土。
G114n2302_p0611a09║謂其地純以金剛所成，眾寶間錯，種種莊嚴，皆悉殊勝。即華藏世界，西方安養等世
G114n2302_p0611a10║界也。以其無有四趣、五濁等穢惡，是名淨土。（四趣：見前註。五濁者：刼濁、見濁、煩惱濁、
G114n2302_p0611a11║眾生濁、命濁也。）
G114n2302_p0611a12║謂其地坑坎堆阜，穢惡充滿，即娑婆世界也。以其有四趣五濁等穢惡，是名穢土。
G114n2302_p0611a13║（梵語娑婆，華言能忍。謂其土之人，堪能忍受眾苦也。）
G114n2302_p0611a14║
G114n2302_p0611a15║二食（出四教儀集註）
G114n2302_p0611a16║一、正命食。
G114n2302_p0612a01║二、邪命食。
G114n2302_p0612a02║謂出家之人，常乞食自資色身，清淨活命，是名正命食。
G114n2302_p0612a03║謂出家之人，不依正命而食，則有五種：一、為利養故，現奇特相。二、為利養故，
G114n2302_p0612a04║自說功德。三、卜相吉凶，為人說法。四、高聲現威，令人畏敬。五、說所得供養，以動
G114n2302_p0612a05║人心。是名邪命食。
G114n2302_p0612a06║
G114n2302_p0612a07║二時（出智度論）
G114n2302_p0612a08║一、迦羅時。
G114n2302_p0612a09║二、三摩耶時。
G114n2302_p0612a10║梵語：迦羅，華言：實時。謂佛於律中，誡諸弟子，聽時食，遮非時食，實有其時，
G114n2302_p0612a11║故名實時。論云：毗尼結戒，是世界中實，非第一義中實是也。（梵語：毗尼，華言：善
G114n2302_p0612a12║治。）
G114n2302_p0612a13║梵語：三摩耶，華言：假時，亦名：短時長時。論中廣約三世無相，時法無實，故名
G114n2302_p0612a14║假時。亦名短時長時者：謂不同外道定執，蓋是假設長短而無其實，故若短若長，悉名三
G114n2302_p0612a15║摩耶。
G114n2302_p0613a01║
G114n2302_p0613a02║二求（出成實論）
G114n2302_p0613a03║一、得求。
G114n2302_p0613a04║二、命求。
G114n2302_p0613a05║謂諸眾生，欲得諸樂，隨意求取，雖經險難，不以為苦；如海吞流，心無厭足，是名
G114n2302_p0613a06║得求。
G114n2302_p0613a07║謂諸眾生取樂生愛，不能如實觀察樂是苦因，反求長命，受此諸樂，是名命求。
G114n2302_p0613a08║
G114n2302_p0613a09║
G114n2302_p0613a10║
G114n2302_p0613a11║
G114n2302_p0613a12║
G114n2302_p0613a13║
G114n2302_p0613a14║
G114n2302_p0613a15║
G114n2302_p0613a16║
G114n2302_p0613a17║佛學名相彙解　卷第五（終）