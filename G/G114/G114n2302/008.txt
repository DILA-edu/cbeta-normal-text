G114n2302_p0731a01║佛學名相彙解　卷第八明．沙門寂照編
G114n2302_p0731a02║
G114n2302_p0731a03║三界總圖
G114n2302_p0731a04║　　三界┐┌──────────────二十五有頌云┐
G114n2302_p0731a05║　　　　├┘　　　　　┌───┬──┐　　　　　　　│
G114n2302_p0731a06║　　┌─┘　　　　　　├四部洲┤　　│　┌─────┘
G114n2302_p0731a07║　　│　　　　┌天　道│　　　│　　│　│┌四洲四惡趣
G114n2302_p0731a08║　　├欲界─┐├人　道│┌──┘　　│　└┼六欲並梵天
G114n2302_p0731a09║　　│　　　│├修羅道││　　　　　│　　├四禪四空處
G114n2302_p0731a10║　　│┌──┘├畜生道││┌東弗于逮│　　└無想及那含
G114n2302_p0731a11║　　││　　　├餓鬼道│└┼西瞿耶尼│
G114n2302_p0731a12║　　│├六道─┴地獄道│　├南閻浮提│
G114n2302_p0731a13║　　││　　　　　　　│　└北鬱單越│
G114n2302_p0731a14║　　│├───────┤　　　　　　│
G114n2302_p0731a15║　　││　　　┌四王天│　┌地獄趣　│
G114n2302_p0731a16║　　││　　　├忉利天│┌┼餓鬼趣　│　　┌天　趣┐
G114n2302_p0731a17║　　││　　　├夜魔天││├畜生趣　│　　├人　趣┤
G114n2302_p0731a18║　　│└六欲天┼兜率天││└修羅趣　└五趣┼畜生趣┼─五趣雜染地┐
G114n2302_p0731a19║　　│　　　　├化樂天│└────┐　　　├餓鬼趣┤　　　　　　│
G114n2302_p0731a20║　　│　　　　└他化天└四惡趣──┘　　　└地獄趣┘　　　　　　│
G114n2302_p0732a01║　　│　　　　　┌─────┐　　　　　　┌梵眾天┐　　　　　　│
G114n2302_p0732a02║　　├色界十八天┤┌無雲天　│┌初禪三天─┼梵輔天┼─離生喜樂地┤
G114n2302_p0732a03║　　│　　　　　││　　　　││　　　　　└大梵天┘　　　　　　│
G114n2302_p0732a04║　　│┌────┘├福生天　││　　　　　　　　　　　　　　　　│
G114n2302_p0732a05║　　│└四禪九天─┤　　　　││　　　　　┌少光天─┐　　　　　│
G114n2302_p0732a06║　　│　　　　　　├廣果天　└┼二禪三天─┼無量光天┼定生喜樂地┤
G114n2302_p0732a07║　　│　　　　　　│　　　　　│　　　　　└極光天─┘　　　　　│
G114n2302_p0732a08║　　│　　　　　　├無想天　　│　　　　　　　　　　　　　　　　│
G114n2302_p0732a09║　　│　　　　　　│　　　　　│　　　　　┌少淨天─┐　　　　　│
G114n2302_p0732a10║　　│　　　　　　├無煩天┐　└三禪三天─┼無量淨天┼離喜妙樂地┤
G114n2302_p0732a11║　　│　　　　　　│　　　│　　　　　　　└遍淨天─┘　　　　　│
G114n2302_p0732a12║　　│　　　　　　├無熱天┤　　　　　　　　　　　　　　　　　　│
G114n2302_p0732a13║　　│　　　　　　│　　　└─────────────捨念清淨地┤
G114n2302_p0732a14║　　│　　　　　　├善見天　　　　　　　　　　　　　　　　　　　│
G114n2302_p0732a15║　　│　　　　　　│　　　　　　　　　　　　　　　　　　　　　　│
G114n2302_p0732a16║　　│　　　　　　├善現天　　　　　　　　　　　　　　　　　　　│
G114n2302_p0732a17║　　│　　　　　　│　　　　　　　　　　　　　　　　　　　　　　│
G114n2302_p0732a18║　　│　　　　　　└究竟天　　　　　　　　　　　　　　　　　　　│
G114n2302_p0732a19║　　│　　　　　　　　　　　　　　　　　　　　　　　　　　　　　│
G114n2302_p0732a20║　　│　　　　　　┌空無邊處天────────────空無邊處地┤
G114n2302_p0732a21║　　│　　　　　　│　　　　　　　　　　　　　　　　　　　　　　│
G114n2302_p0732a22║　　│　　　　　　├識無邊處天────────────識無邊處地┤
G114n2302_p0732a23║　　└無色界四空天┤　　　　　　　　　　　　　　　　　　　　　　│
G114n2302_p0732a24║　　　　　　　　　├無所有處天────────────無所有處地┤
G114n2302_p0732a25║　　　　　　　　　│　　　　　　　　　　　　　　　　　　　　　　│
G114n2302_p0732a26║　　　　　　　　　└非非想處天────────────非非想處地┘
G114n2302_p0732a27║加修羅名六趣，加仙道名七趣。
G114n2302_p0732a28║又初禪上下立三地，梵輔已下名有尋有伺地，大梵一天名無尋唯伺地，二禪已上名無尋無伺地。
G114n2302_p0732a29║九地亦名九有。
G114n2302_p0733a01║
G114n2302_p0733a02║三界（出華嚴孔目）
G114n2302_p0733a03║界：限也，別也。謂三界分限，各別不同，故名界也。
G114n2302_p0733a04║一、欲界：欲有四種：一者、情欲。二者、色欲。三者、食欲。四者、淫欲。下極阿
G114n2302_p0733a05║鼻地獄，上至第六他化天，男女相參，多諸染欲，故名欲界。
G114n2302_p0733a06║（梵語：阿鼻，華言：無間。第六他化天者：假他所化，而自娛樂也。）
G114n2302_p0733a07║二、色界：色即色質。謂雖離欲界穢惡之色，而有清淨之色，始從初禪梵天，終至阿
G114n2302_p0733a08║迦膩吒天，凡有一十八天，竝無女形，亦無欲染，皆是化生，尚有色質，故名色界。
G114n2302_p0733a09║（梵語：阿迦膩吒，華言：質礙究竟。一十八天者：如見圖。）
G114n2302_p0733a10║三、無色界：謂但有心識，而無色質也。始從空處，終至非非想處，凡有四天，但有
G114n2302_p0733a11║受想行識四心而無形質，故名無色界。（四天見圖）
G114n2302_p0733a12║六道（出法華文句）
G114n2302_p0733a13║道即能通之義。謂六道生死展轉相通，故名六道。
G114n2302_p0733a14║一、天道：天即天然自然，樂勝身勝，是名天道。
G114n2302_p0733a15║二、人道：人者忍也。於世苦樂之境，而能安忍，是名人道。
G114n2302_p0733a16║三、阿修羅道：梵語：阿修羅，華言：無酒。又言：無端正，又言：無天。此道或居
G114n2302_p0733a17║海岸海底，或居半須彌山，巖窟、宮殿嚴飾。懷猜忌心，常好鬥戰，是名阿修羅道。
G114n2302_p0734a01║（無酒者：法華疏云：修羅於四天下採華，醞海為酒，魚龍業力，其味不變，於是嗔妬誓願斷酒，
G114n2302_p0734a02║故云無酒。無端正者：修羅種類，男醜女端，故云無端正。無天者：淨名疏云：此神果報最勝，
G114n2302_p0734a03║隣次諸天而非天，又無天德，故云無天。）
G114n2302_p0734a04║四、餓鬼道：謂此道或居海底，或在人間山林中，或似人形，或似獸形，不得飲食。
G114n2302_p0734a05║業重者，饑火炎炎，不聞漿水之名；次者，伺求人間蕩滌膿血糞穢；輕者，時薄一飽，是
G114n2302_p0734a06║名餓鬼道。
G114n2302_p0734a07║五、畜生道：畜生亦云旁生。謂此道徧在諸處，披毛戴角，鱗甲羽毛，其類非一，互
G114n2302_p0734a08║相吞噉，受苦無窮，是名畜生道。
G114n2302_p0734a09║（旁生者：婆沙論云：形旁行旁。形旁者：謂身形橫生不正也；行旁者：謂其宿世所行之行，偏
G114n2302_p0734a10║邪不正也。）
G114n2302_p0734a11║六、地獄道：謂此獄在地之下，而有鑊湯劍樹等苦，是名地獄道。
G114n2302_p0734a12║六欲天（出楞嚴經）
G114n2302_p0734a13║欲即色欲。四天王以形交為欲，忉利以風為欲，夜摩以抱持為欲，兜率以執手為欲，
G114n2302_p0734a14║化樂以視笑為欲，他化但以視為欲也。謂之天者，天然自然樂勝身勝，亦名最勝，亦名光
G114n2302_p0734a15║明。以其所欲不同，故名六欲天。
G114n2302_p0734a16║一、四天王天：東方持國天王：謂能護持國土，故居須彌山黃金埵。南方增長天王：
G114n2302_p0735a01║謂能令他善根增長，故居須彌山瑠璃埵。西方廣目天王：謂能以淨天眼，常觀擁護此閻浮
G114n2302_p0735a02║提，故居須彌山白銀埵。北方多聞天王：謂福德之名聞四方，故居須彌山水晶埵。
G114n2302_p0735a03║（梵語：須彌，華言：妙高。梵語：閻浮提，華言：勝金洲。）
G114n2302_p0735a04║二、忉利天：梵語：忉利，華言：三十三。大智度論云：昔有婆羅門，姓憍尸迦，與
G114n2302_p0735a05║知友三十二人，共修福德，命終皆生須彌山頂。憍尸迦為天主，名帝釋天；三十二人為輔
G114n2302_p0735a06║臣，周圍列居，而帝釋獨處其中。又淨名疏云；昔迦葉佛滅後，有一女人發心修塔，報為
G114n2302_p0735a07║天主；有三十二人助修，報為輔臣；君臣合之為三十三也。
G114n2302_p0735a08║（梵語：婆羅門，華言：淨行。梵語：憍戶迦，又云：釋提桓因，華言：能天主。言帝釋者：華
G114n2302_p0735a09║梵雙舉也。三十三人名字經論不載，據正法念處經所載：三十三天各有住處，謂善法堂天、山峯
G114n2302_p0735a10║天、山頂天、善見城天、鉢私他天、俱吒天、雜殿天、懽喜園天、光明天、波利耶多天、離險岸
G114n2302_p0735a11║天、谷崖岸天、摩尼藏天、旋行天、金殿天、鬘影天、柔軟天、雜莊嚴天、如意天、微細行天、
G114n2302_p0735a12║歌音喜樂天、威德輪天、月行天、閻摩那娑羅天、速行天、影照天、智慧行天、眾分天、曼陀羅
G114n2302_p0735a13║天、上行天、威德顏天、威德燄輪光天、清淨天也。）
G114n2302_p0735a14║三、夜摩天：梵語：夜摩，華言：善時，亦名：時分；謂其時時唱快樂故。以蓮華開
G114n2302_p0735a15║合，分其晝夜。此天依空而居。
G114n2302_p0735a16║四、兜率天：梵語：兜率，華言：知足。謂其於五欲境，知止足故，此王依空而居。
G114n2302_p0736a01║五、化樂天者：謂自化五塵之欲，而娛樂故。此天依空而居。
G114n2302_p0736a02║六、他化自在天者：謂假他所化，以成己樂故。此天依空而居，即魔王天也。
G114n2302_p0736a03║四大部洲（亦名四洲，形量出長阿含經）
G114n2302_p0736a04║一、東弗于逮：梵語：弗于逮，亦云：弗婆提，華言：勝身。以其身勝南洲故也。又
G114n2302_p0736a05║翻為初，謂日初從此出也。在須彌山東，其土東狹西廣，形如半月，縱廣九千由旬，人面
G114n2302_p0736a06║亦如半月之形，人身長八肘；人壽二百五十歲。
G114n2302_p0736a07║（梵語：須彌，華言：妙高。梵語：由旬，亦云：踰繕那，華言：限量。大論云：由旬有三：大
G114n2302_p0736a08║者八十里，中者六十里，下者四十里。肘以一尺八寸為一肘。）
G114n2302_p0736a09║二、南閻浮提：梵語：閻浮提，華言：勝金洲。閻浮是樹，提是洲名，因樹立稱，故
G114n2302_p0736a10║名閻浮提。在須彌山南，其土南狹北廣，形如車箱，縱廣七千由旬，人面亦像地形；人身
G114n2302_p0736a11║多長三肘半，於中有長四肘者；人壽百歲，中夭者多。
G114n2302_p0736a12║三、西瞿耶尼：梵語：瞿耶尼，華言：牛貨。為彼多牛，以牛為貨，故名牛貨。在須
G114n2302_p0736a13║彌山西，其土形如滿月，縱廣八千由旬，人面亦如滿月，人身長十六肘；人壽五百歲。
G114n2302_p0736a14║四、北鬱單越：梵語：鬱單越，華言：勝處。以其土勝三洲故也。在須彌山北，其土
G114n2302_p0736a15║正方，猶如池沼，縱廣一萬由旬，人面亦像地形，人身長三十二肘；人壽一千歲，命無中
G114n2302_p0736a16║夭。
G114n2302_p0737a01║二十五有（出四教儀）
G114n2302_p0737a02║二十五有：不出六道，有生有死，因果不亡之謂也。然梵王天、無想天、及五那含
G114n2302_p0737a03║天，總在四禪天中，而別出其名者，以外道計梵王天為生萬物之主；計無想天以無心為涅
G114n2302_p0737a04║槃；計五那含天為真解脫。所以經教特立此三天為三有，以對破外道之計也。
G114n2302_p0737a05║一、四洲為四有，謂東弗于逮、西瞿耶尼、南閻浮提、北鬱單越也。
G114n2302_p0737a06║二、四惡趣為四有，謂六道中，修羅、餓鬼、畜生、地獄四者，皆由愚癡貪欲，造諸
G114n2302_p0737a07║惡業，故感斯趣也。
G114n2302_p0737a08║三、六欲天為六有，謂欲界六天也：一、四天王天，二忉利天，三、夜摩天，四、兜
G114n2302_p0737a09║率天，五、化樂天，六、他化自在天。
G114n2302_p0737a10║（梵語：忉利，華言：三十三。梵語：夜摩，亦云：須燄摩，華言：善時分。梵語：兜率，華言：
G114n2302_p0737a11║知足。）
G114n2302_p0737a12║四、梵天為一有，謂初禪中，大梵王天乃三千世界之主也。
G114n2302_p0737a13║五、無想天為一有，謂四禪中之無想天，此天以無心想為果故也。
G114n2302_p0737a14║六、五那含天為一有，那含，梵語具云：阿那含，華言：不還。謂四禪中無煩天、無
G114n2302_p0737a15║熱天、善現天、善見天、色究竟天，亦名五淨居天。此之五天名位雖別，皆第三果聖人所
G114n2302_p0737a16║居，故通為一有也。（第三果，即聲聞阿那含果也。）
G114n2302_p0738a01║七、四禪天為四有，謂色界初禪天、二禪天、三禪天、四禪天也。
G114n2302_p0738a02║八、四空處天為四有，謂無色界空處天、識處天、無所有處天、非想非非想處天也。
G114n2302_p0738a03║二十八天（出天台四教儀）
G114n2302_p0738a04║一、欲界六天：一、四天王天：東方持國天王、南方增長天王、西方廣目天王、北方
G114n2302_p0738a05║多聞天王。二、忉利天：梵語：忉利，華言：三十三。住世三十三人同修勝業，同生此
G114n2302_p0738a06║天。三、須夜摩天：梵語：須夜摩，華言：善時分。謂此天時時唱快樂故，又云：受五欲
G114n2302_p0738a07║境知時分故。四、兜率陀天：梵語：兜率陀，華言：知足。謂此天於五欲境知止足故。
G114n2302_p0738a08║五、化樂天：謂此天自化五塵而娛樂故。六、他化自在天：謂此天假他所化樂事，以成己
G114n2302_p0738a09║樂，即欲界天主。
G114n2302_p0738a10║二、色界十八天：初禪三天：一、梵眾天：梵，淨也，以無染欲故。眾，猶民也。謂
G114n2302_p0738a11║此天是初禪天主之民眾也。二、梵輔天：輔佐也。謂此天是初禪天主之輔佐臣僚也。三、
G114n2302_p0738a12║大梵天：謂此天是初禪天之主也。名尸棄，刼初先生，刼盡後滅，主領三千大千世界也。
G114n2302_p0738a13║（梵語：尸棄，華言：火。三千者：大千、中千、小千也。言三千大千者：總別雙舉也。）二禪三天：
G114n2302_p0738a14║一、少光天：謂此天光明少故。二、無量光天：謂此天光明增勝無限量故。三、光音天：
G114n2302_p0738a15║謂此天以光明為語音故。三禪三天：一、少淨天：謂此天意識樂受清淨故。二、無量淨
G114n2302_p0738a16║天：謂此天淨勝於前，不可量故。三、徧淨天：謂此天樂受最勝淨周徧故。四禪九天：一、
G114n2302_p0739a01║無雲天：以前諸天空居，依雲而住，此天在雲之上，居無雲之首，故號無雲。二、福生
G114n2302_p0739a02║天：謂此天修勝福力而生其中，從因得名故。三、廣果天：謂此天果報廣無能勝故。四、
G114n2302_p0739a03║無想天：謂此天一期果報，心想不行故。（一期者：謂從生至死也。）五、無煩天：謂此天離
G114n2302_p0739a04║欲界苦，及色界樂，苦樂兩滅，無煩惱故。六、無熱天：謂此天研究心境，無依無處，清
G114n2302_p0739a05║涼自在，無熱惱故。七、善見天：謂此天妙見十方世界圓澄無塵垢故。八、善現天：謂此
G114n2302_p0739a06║天空無障礙，精見現前故。九、色究竟天：謂此天於諸塵幾微之處，研窮究竟故。
G114n2302_p0739a07║無色界四天：一、空處天：謂此天厭於色身繫縛，不得自在，心緣虛空，與無色相
G114n2302_p0739a08║應，住空處定故。二、識處天：謂此天厭虛空無邊，於是即捨虛空轉心緣識，以識為處
G114n2302_p0739a09║故。三、無所有處天：謂此天厭於識處無邊，於是捨識入無所有處，亦名不用處，謂不用
G114n2302_p0739a10║前空處、識處故。四、非想非非想處天：謂此天居無色界之極頂，非無所有處之無想，非
G114n2302_p0739a11║識處之有想故。
G114n2302_p0739a12║九地（出釋氏要覽）
G114n2302_p0739a13║謂欲界五趣雜居一地，色界四禪分為四地，無色界四空分為四地，共為九也。地有持
G114n2302_p0739a14║載之義，眾生依之而住。此之九地，從忉利天已下，及四趣皆為地居；夜摩已上，以至非
G114n2302_p0739a15║非想天，皆為空居。從所依處得名，故皆言地也。
G114n2302_p0739a16║一、五趣雜居地：五趣者，即欲界六天人餓鬼畜生地獄也，本該六趣，以阿修羅通於
G114n2302_p0740a01║諸趣故，但言五雜居者：五趣雖果報苦樂不同，總居於欲界故也。
G114n2302_p0740a02║二、離生喜樂地者：即色界初禪天也。謂此天已離欲界欲惡之法，得覺觀禪定，身心
G114n2302_p0740a03║凝靜而生喜樂。住於此定，一切苦惱皆不能逼也。
G114n2302_p0740a04║（覺觀者：初心在緣曰覺，細心分別禪味曰觀。）
G114n2302_p0740a05║三、定生喜樂地者：即色界二禪天也。謂此天已離初禪覺觀動散，攝心在定，澹然凝
G114n2302_p0740a06║靜而生勝定喜樂，住於此定，如人從暗室中出，見日月光明，朗然洞徹也。
G114n2302_p0740a07║四、離喜妙樂地者：即色界三禪天也。謂此天已離二禪天，喜之踊動，因攝心諦觀泯
G114n2302_p0740a08║然入定，而得勝妙之樂。住於此定樂法增長，徧滿身中也。
G114n2302_p0740a09║五、捨念清淨地者：即色界四禪天也。謂此天捨二禪之喜，及三禪之樂，心無憎愛，
G114n2302_p0740a10║一念平等，清淨無雜。住於此定，空明寂靜，萬像皆現也。
G114n2302_p0740a11║六、空無邊處地者：即無色界第一天也。謂此天厭色界色質為礙，不得自在，故加功
G114n2302_p0740a12║用行滅一切色相，而入虛空處定。住於此定，其心明淨，無礙自在也。
G114n2302_p0740a13║七、識無邊處地者：即無色界第二天也。謂此天厭空處無邊，轉心緣識，與識相應，
G114n2302_p0740a14║心定不動，三世之識，悉現定中；住於此定清淨寂靜也。
G114n2302_p0740a15║（三世者：過去、現在、未來也。）
G114n2302_p0740a16║八、無所有處地者：即無色界第三天也。謂此天厭空處、無邊識處，三世流轉無際，
G114n2302_p0741a01║捨此二處，而入無所有處定。住於此定，怡然寂靜，諸想不起也。
G114n2302_p0741a02║九、非非想處地者：非前識處之有想，非無所有處之無想，即無色界第四天也。謂此
G114n2302_p0741a03║天厭無所有處如癡，故捨之而入非非想處定。住於此定，不見有無相貌，泯然寂絕，清淨
G114n2302_p0741a04║無為也。
G114n2302_p0741a05║
G114n2302_p0741a06║三佛身（出宗鏡錄）
G114n2302_p0741a07║一、自性身。
G114n2302_p0741a08║二、受用身。
G114n2302_p0741a09║三、變化身。
G114n2302_p0741a10║一、謂諸如來具無邊際真常功德，是一切法平等實性，即此自性亦名法身，是名自性
G114n2302_p0741a11║身。
G114n2302_p0741a12║二、受用身有二種：一者、自受用身：謂諸如來修習無量福慧，所起無邊真實功德，
G114n2302_p0741a13║恒自受用廣大法樂也。二者、他受用身：謂諸如來由平等智，示現微妙淨功德身，居純淨
G114n2302_p0741a14║土，為住十地諸菩薩眾，現大神通，轉正法輪，令彼受用大乘法樂也。
G114n2302_p0741a15║（十地者：二之卷具註。）
G114n2302_p0741a16║三、謂諸如來以不思議神力，變現無量隨類化身，居淨穢土，為未登地諸菩薩眾，及
G114n2302_p0742a01║二乘等，稱其機宜現通說法，令其各得諸利樂事，是名變化身。
G114n2302_p0742a02║（二乘者：聲聞乘、緣覺乘也。）
G114n2302_p0742a03║
G114n2302_p0742a04║三身徧相（出華嚴經隨疏演義鈔）
G114n2302_p0742a05║一、法身如虛空徧。
G114n2302_p0742a06║二、智身如日光徧。
G114n2302_p0742a07║三、色身如日影徧。
G114n2302_p0742a08║一、謂法性之身，本體周徧，如太虛空，無有障礙，諸佛眾生，平等具足，故名法身
G114n2302_p0742a09║如虛空徧。
G114n2302_p0742a10║二、智身：即自報之身也。謂究竟始覺之智，能徧破無明暗，顯發本有真身，譬如日
G114n2302_p0742a11║光，無幽不燭，故名智身如日光徧。
G114n2302_p0742a12║三、色身：即應身也。謂究竟始覺之智，契於本覺法身之理，則能從體起用，徧應眾
G114n2302_p0742a13║機，譬如日光之影，不擇高下，隨處映現，故名色身如日影徧。
G114n2302_p0742a14║
G114n2302_p0742a15║三身（出金光明經之玄義）
G114n2302_p0742a16║一、法身。
G114n2302_p0743a01║二、報身。
G114n2302_p0743a02║三、應身。
G114n2302_p0743a03║身即聚集之義，謂聚集諸法而成身也。所謂理法聚名法身，智法聚名報身，功德法聚
G114n2302_p0743a04║名應身。
G114n2302_p0743a05║（理法聚名法身者，謂聚集法性之法，而成此身也。智法聚名報身者，智即能契法性之智，智與
G114n2302_p0743a06║法性相合，而成此身也。功德法聚名應身者，由智契理，聚集一切功德之法，起用化他，隨機應
G114n2302_p0743a07║現，而成此身也。）
G114n2302_p0743a08║一謂：始從初住顯出法性之理，乃至妙覺極果，理聚方圓，是名法身。
G114n2302_p0743a09║（初住者：即十住位中，初之一住也。妙覺者：自覺覺他，覺行圓滿，不可思議，故名妙覺。理
G114n2302_p0743a10║聚方圓者：妙覺所證法性之理，方始圓滿也。）
G114n2302_p0743a11║二謂：始從初住，終至妙覺極果，智聚方圓，由智契理報得此身，故云報身。
G114n2302_p0743a12║三謂：始從初住，終至妙覺極果，功德法聚方圓，故能隨機應現，說種種法，度諸眾
G114n2302_p0743a13║生，故名應身。
G114n2302_p0743a14║
G114n2302_p0743a15║三身華梵（出法華經文句）
G114n2302_p0744a01║　　　　　　　　　　　　　　　　　┌性德┐
G114n2302_p0744a02║　　一、毗盧舍那如來（徧一切處）─┤　　├法┐
G114n2302_p0744a03║　　　　　　　　　　　　　　　　　└修德┘　│
G114n2302_p0744a04║　　　　　　　　　　　　　　　　　　　　　　│
G114n2302_p0744a05║　　　　　　　　　　　　　　　　　┌自┐　　│
G114n2302_p0744a06║　　二、盧舍那如來──（此云淨滿）┤　├─報┼身。
G114n2302_p0744a07║　　　　　　　　　　　　　　　　　└他┘　　│
G114n2302_p0744a08║　　　　　　　　　　　　　　　　　　　　　　│
G114n2302_p0744a09║　　　　　　　　　　　　　　　　　┌勝┐　　│
G114n2302_p0744a10║　　三、釋迦牟尼如來（能仁寂默）─┤　├─應┘
G114n2302_p0744a11║　　　　　　　　　　　　　　　　　└劣┘
G114n2302_p0744a12║
G114n2302_p0744a13║一、法身毗盧遮那如來：法名可軌，諸佛軌之，而得成佛。以法為身，故名法身。梵
G114n2302_p0744a14║語：毗盧遮那，華言：徧一切處。以真如平等性相常然，身土無礙故也。如來者：金剛經
G114n2302_p0744a15║云：「無所從來，亦無所去，故名如來。」是也。
G114n2302_p0744a16║二、報身盧舍那如來：修因感報名之為報，然有自報他報之別；自報即理智如如，他
G114n2302_p0744a17║報即相好無盡，是名報身。梵語：盧舍那，華言：淨滿；謂諸惑淨盡，眾德悉圓。又云：
G114n2302_p0744a18║光明徧照；謂內以智光照真法界（即自報身也），外以身光照應大機（即他報身也）。如來
G114n2302_p0744a19║者：轉法輪論云：「第一義諦名如，正覺名來。」是也。
G114n2302_p0744a20║（第一義諦者：謂中道之理，無二無別也。）
G114n2302_p0744a21║三、應身釋迦牟尼如來：智與體冥能起大用，隨機普現說法利生，故名應身。梵語：
G114n2302_p0745a01║釋迦牟尼，華言：能仁寂默。寂默故不住生死，能仁故不住涅槃。如來者：成實論云：
G114n2302_p0745a02║「乘如實道，來成正覺。」是也。
G114n2302_p0745a03║（智與體冥者：謂自報之智，與法身之體冥合也。梵語：湼槃，華言：滅度。）
G114n2302_p0745a04║
G114n2302_p0745a05║三覺（出翻譯名義）
G114n2302_p0745a06║一、自覺。
G114n2302_p0745a07║二、覺他。
G114n2302_p0745a08║三、覺行圓滿。
G114n2302_p0745a09║覺有三義：謂自覺、覺他、覺行圓滿也。唯妙覺果佛，具足三覺，故華嚴經云：「奇
G114n2302_p0745a10║哉大導師，自覺能覺他。」是也。
G114n2302_p0745a11║一謂：覺知過去、未來、現在，三世一切諸法，常無常等，悟性真空，了惑虛妄，功
G114n2302_p0745a12║成妙智，道證圓覺，故名自覺。
G114n2302_p0745a13║二謂：運無緣慈，度諸眾生，皆令離生死苦，得涅槃樂，故名覺他。
G114n2302_p0745a14║三謂：三惑淨盡，眾德悉備，位登妙覺，行滿果圓，故名覺行圓滿。
G114n2302_p0745a15║（三惑者：見思惑、塵沙惑、無明惑也。）
G114n2302_p0746a01║
G114n2302_p0746a02║佛化身三（出觀佛三昧海經）
G114n2302_p0746a03║一、大化身千丈。
G114n2302_p0746a04║二、小化身丈六。
G114n2302_p0746a05║三、隨類不定。
G114n2302_p0746a06║一、大化身千丈者：謂如來為應十地已前等諸菩薩，演說妙法，令其進修向於佛果，
G114n2302_p0746a07║故化現千丈之身也。
G114n2302_p0746a08║二、小化身丈六者：謂如來為應二乘凡夫之人，說於四諦等法，令其捨妄歸真，而得
G114n2302_p0746a09║開悟，故化現丈六之身也。（二乘四諦，前前卷註。）
G114n2302_p0746a10║三、隨類不定者：謂如來誓願弘深，慈悲普覆，隨諸種類有感即應，或現大身，滿虛
G114n2302_p0746a11║空中；或現小身，丈六八尺等也。
G114n2302_p0746a12║
G114n2302_p0746a13║三身壽量（出法華經文句）
G114n2302_p0746a14║一、法身壽量。
G114n2302_p0746a15║二、報身壽量。
G114n2302_p0746a16║三、應身壽量。
G114n2302_p0747a01║一、法身壽量：法身者，師軌法性，還以法性為身。此身非色質，亦非心智，強指法
G114n2302_p0747a02║性為法身耳。言壽量者：此非報得命根，亦非連持之壽，強指不遷不變，名之為壽。此壽
G114n2302_p0747a03║非長量，亦非短量，經云：「亦無在世，及滅度者，非實非虛，非如非異等。」是也。
G114n2302_p0747a04║二、報身壽量：報身者，以如如智，契如如境，以境發智，以智照境，境智冥合，即
G114n2302_p0747a05║是報身。言壽量者：境既無量無邊，常住不滅，智亦如是，即此智慧，名為壽命。經云：
G114n2302_p0747a06║「我智力如是，久修業所得；慧光照無量，壽命無數刼。」是也。
G114n2302_p0747a07║（如如者：境如即如智，智如即如境，蓋言境智不二也。）
G114n2302_p0747a08║三、應身壽量者：應同萬物為身也。言壽量者，應同連持為壽，應同長短為量也。智
G114n2302_p0747a09║與體冥，能起大用。經云：「隨所應度，處處自說，名字不同，年紀大小等。」是也。
G114n2302_p0747a10║
G114n2302_p0747a11║三種神變（出大寶積經）
G114n2302_p0747a12║一、說法神變。
G114n2302_p0747a13║二、教誡神變。
G114n2302_p0747a14║三、神通神變。
G114n2302_p0747a15║神即神通，變即變化也。
G114n2302_p0747a16║一、謂如來無礙大智，知諸眾生善惡業因，及善惡果報，或以聲聞緣覺之法，及以大
G114n2302_p0748a01║乘之法而得解脫，如是知已，則現一切神變而為說法，是名說法神變。
G114n2302_p0748a02║二、教即教誨，誡即警誡。謂如來教諸弟子：是應作，是不應作；是應信，是不應
G114n2302_p0748a03║信；是應親近，是不應親近；是法雜染，是法清淨；行如是道，得聲聞乘；行如是道，得
G114n2302_p0748a04║緣覺乘；行如是道，成就大乘。現諸神變，而為教誡，是名教誡神變。
G114n2302_p0748a05║三、謂如來為調伏憍慢眾生故，或現一身而作多身，或現多身而作一身，山崖石壁，
G114n2302_p0748a06║出入無礙，身上出火，身下出水，身下出火，身上出水，入地如水，履水如地等。現諸神
G114n2302_p0748a07║變，調伏眾生，是名神通。
G114n2302_p0748a08║
G114n2302_p0748a09║三種常（出佛地論）
G114n2302_p0748a10║一、本性常。
G114n2302_p0748a11║二、不斷常。
G114n2302_p0748a12║三、相續常。
G114n2302_p0748a13║一、本性常者，即法身也。謂法身本性常住，無生無滅也。
G114n2302_p0748a14║二、不斷常者，即報身也。謂報身常依法身，無間斷也。
G114n2302_p0748a15║三、相續常者，即應身也。亦名變化身，謂應身於十方世界，沒已復現，化無窮盡
G114n2302_p0748a16║也。
G114n2302_p0749a01║
G114n2302_p0749a02║如來乞食三意（出法集經）
G114n2302_p0749a03║一、不貪珍味美惡均等。
G114n2302_p0749a04║二、為破我慢貴賤同遊。
G114n2302_p0749a05║三、慈悲平等大作利益。
G114n2302_p0749a06║一、謂如來乞食入諸聚落，隨施所得，不貪珍味，若美若惡而無分別，是名不貪珍味
G114n2302_p0749a07║美惡均等。
G114n2302_p0749a08║二、謂如來乞食為破我慢自高，於富貴貧賤等家，皆無揀擇，是名破我慢貴賤同遊。
G114n2302_p0749a09║三、謂如來無有饑渴羸損瘦乏等苦，為眾生故，以平等慈悲現行乞食，廣作利益，是
G114n2302_p0749a10║名慈悲平等大作利益。
G114n2302_p0749a11║
G114n2302_p0749a12║三佛土（出華嚴疏）
G114n2302_p0749a13║一、法性土。
G114n2302_p0749a14║二、受用土。
G114n2302_p0749a15║三、變化土。
G114n2302_p0749a16║一、法性土者，即法身如來所依之土，乃理土也。謂以本識如來藏身為所依持，恒頓
G114n2302_p0750a01║變現外諸器界，則法性土通為諸土之體也。（器界者，世界如器故也。）
G114n2302_p0750a02║二、受用土者，即報身如來受用之土也。受用有二：一者、若以相應淨識。所修自利
G114n2302_p0750a03║行滿，從初成佛，盡未來際，相續變為純淨佛土，周圓無際，眾寶莊嚴，是名自受用土。
G114n2302_p0750a04║二、若以大慈悲力，所修化他行滿，隨十地菩薩所宜，變成淨土，或大或小，或勝或劣等
G114n2302_p0750a05║是也。
G114n2302_p0750a06║三、變化土者，即應身如來變化之土也。謂佛以不思議神力，隨諸眾生善惡之業，變
G114n2302_p0750a07║現淨穢之土，方便設化是也。
G114n2302_p0750a08║
G114n2302_p0750a09║佛行離地三意（出佛說處處經并華嚴經隨疏演義鈔）
G114n2302_p0750a10║一、地有蟲。
G114n2302_p0750a11║二、地有生草。
G114n2302_p0750a12║三、現神通力。
G114n2302_p0750a13║一、謂一切地上，皆有諸蟲，或伏或走，佛以護生之心，恐傷其命，故行時足不至
G114n2302_p0750a14║地。鈔云：「世尊履地，去地四指。」是也。
G114n2302_p0750a15║二、謂一切地上，有草依之生長，佛欲全其生意，故行時足不至地也。
G114n2302_p0750a16║三、謂佛現神通之力，飛行自在，履空如地，故行時足不至地也。
G114n2302_p0751a01║
G114n2302_p0751a02║佛三事入城（出金剛經疏）
G114n2302_p0751a03║一、為女人入城。
G114n2302_p0751a04║二、為病人入城。
G114n2302_p0751a05║三、欲令人見相好入城。
G114n2302_p0751a06║一、謂一切女人女子，皆為父母及夫主所拘，不得輒自出入，思仰如來，無由得見，
G114n2302_p0751a07║是故如來入城，令彼女人皆得瞻敬。觀佛三昧海經云：「若能暫見如來相好光明，除六十
G114n2302_p0751a08║刼生死之罪，獲無量福，未來生處，必見彌勒。」（梵語：彌勒，華言：慈氏。）
G114n2302_p0751a09║二、謂如來於病人所，常興救濟之心，令其離苦得樂，是故入城乞食之時，凡有病苦
G114n2302_p0751a10║者，因得瞻視，令其病差，發菩提心。
G114n2302_p0751a11║三、謂如來福慧莊嚴，具足三十二相、八十種好，微妙難思，人得瞻仰，則罪滅福
G114n2302_p0751a12║生，是故入城令人普見。
G114n2302_p0751a13║（三十二相：前註。八十種好：一、指爪狹長，二、手足指圓，三、手足各等無差，四、手足圓
G114n2302_p0751a14║滿，五、筋脈盤結，六、兩踝深隱，七、行步正直，八、行步威容齊整，九、行步安平，十、行
G114n2302_p0751a15║步有儀，十一、回身顧視，十二、支節殊勝，十三、骨節交結，十四、膝輪圓滿，十五、隱處妙
G114n2302_p0751a16║好，十六、身支潤滑，十七、身容敦肅，十八、身支堅固，十九、身支安定，二十、身相端嚴，
G114n2302_p0752a01║二十一、身有圓光，二十二、腹形方正，二十三、臍深右旋，二十四、臍厚妙相，二十五、肌膚
G114n2302_p0752a02║勻淨，二十六、手掌充滿，二十七、手文深長，二十八、唇色紅潤，二十九、面門圓滿，三十、
G114n2302_p0752a03║舌相長廣，三十一、發聲威震，三十二、音韻美妙，三十三、鼻高修直，三十四、諸齒方整，三
G114n2302_p0752a04║十五、諸牙明潔，三十六、目廣清淨，三十七、眼相修廣，三十八、眼睫齊整，三十九、雙眉修
G114n2302_p0752a05║長，四十、雙眉綺靡，四十一、雙眉高朗，四十二、耳厚修長，四十三、兩耳相好，四十四、容
G114n2302_p0752a06║儀端麗，四十五、額廣圓滿，四十六、身分殊勝，四十七、首髮修長，四十八、首髮香潔，四十
G114n2302_p0752a07║九、首髮齊整，五十、首髮堅固，五十一、首髮光滑，五十二、身分堅實，五十三、身體莊嚴，
G114n2302_p0752a08║五十四、諸竅清淨，五十五、身力充美，五十六、身相嚴好，五十七、面輪修廣，五十八、顏貌
G114n2302_p0752a09║舒泰，五十九、面顏光澤，六十、身支嚴淨，六十一、毛孔出香，六十二、面門出香，六十三、
G114n2302_p0752a10║首相妙好，六十四、身毛纖柔，六十五、法音圓辯，六十六、頂相高妙，六十七、指網分明，六
G114n2302_p0752a11║十八、行不履地，六十九、神力自持，七十、威德遠震，七十一、音聲和雅，七十二、觀機說法，
G114n2302_p0752a12║七十三、一音演說，七十四、次第說法，七十五、等觀有情，七十六、先觀後作，七十七、相
G114n2302_p0752a13║好具足，七十八、頂骨堅實，七十九、顏容奇妙，八十、胸臆妙好。）
G114n2302_p0752a14║
G114n2302_p0752a15║佛三密（出智度論）
G114n2302_p0752a16║一、身密。
G114n2302_p0752a17║二、語密。
G114n2302_p0753a01║三、意密。
G114n2302_p0753a02║密，即秘密。謂如來身口意三業，或現通，或說法，或思惟，皆非諸菩薩等之所思
G114n2302_p0753a03║議，故名三密。
G114n2302_p0753a04║一、謂如來處大會中，眾見佛身或黃金色，或白銀色，或雜寶色，或長丈六，或長一
G114n2302_p0753a05║里、十里，乃至現大神變，皆不可思議，故名身密。
G114n2302_p0753a06║二、語密，即口密也。謂佛說法之時，或一里外聞佛音聲，或十里，或百千萬里外聞
G114n2302_p0753a07║佛音聲。又一會中，或聞說布施，或聞說持戒等，各各隨心所聞，皆不可思議，故名語
G114n2302_p0753a08║密。
G114n2302_p0753a09║三、謂佛常處寂定，凡所思惟觀察，皆不可思議，故名意密。
G114n2302_p0753a10║
G114n2302_p0753a11║佛三不能（出景德傳燈錄）
G114n2302_p0753a12║一、不能免定業。
G114n2302_p0753a13║二、不能度無緣。
G114n2302_p0753a14║三、不能盡生界。
G114n2302_p0753a15║一、不能免定業者，謂佛能空一切相，斷一切眾生之惡，而不能自免定業也。
G114n2302_p0753a16║（定業者：決定之業，即木槍、馬麥等報是也。）
G114n2302_p0754a01║二、不能度無緣者，謂佛能化導一切眾生，而不能度無緣之人也。
G114n2302_p0754a02║三、不能盡生界者，謂佛能度世間一切眾生，而不能令眾生界盡也。
G114n2302_p0754a03║
G114n2302_p0754a04║佛三語（出隨疏演義鈔）
G114n2302_p0754a05║一、隨自意語。
G114n2302_p0754a06║二、隨他意語。
G114n2302_p0754a07║三、隨自他意語。
G114n2302_p0754a08║一、謂佛隨順自意，說自所證一實等法，故名隨自意語。
G114n2302_p0754a09║二、謂佛一向隨順他機之意，說於方便之法，導引眾生，故名隨他意語。
G114n2302_p0754a10║三、謂佛為眾生說法，半隨自證之意，半隨他機之意，名隨自他意語。
G114n2302_p0754a11║
G114n2302_p0754a12║三處不轉法輪
G114n2302_p0754a13║一、我慢高山。
G114n2302_p0754a14║二、五欲淤泥。
G114n2302_p0754a15║三、邪見稠林。
G114n2302_p0754a16║一、我慢高山：謂外道之人，多起邪見，我慢貢高，如山峻聳，雖聞正法，非惟不
G114n2302_p0755a01║信，復有謗法之過，招其惡報。是故不為轉法輪也。
G114n2302_p0755a02║二、五欲淤泥：謂諸凡夫，貪著色聲香味觸五欲之境，沉溺污穢，如在淤泥，自非身
G114n2302_p0755a03║心清淨，則不能受法，是故不為轉法輪也。
G114n2302_p0755a04║三、邪見稠林：謂外道凡夫，執種種見，有如稠林茂密，而於正法不能信受，是故不
G114n2302_p0755a05║為轉法輪也。
G114n2302_p0755a06║
G114n2302_p0755a07║大乘三寶（出華嚴經疏鈔、并三寶章）
G114n2302_p0755a08║一、大乘佛寶。
G114n2302_p0755a09║二、大乘法寶。
G114n2302_p0755a10║三、大乘僧寶。
G114n2302_p0755a11║三寶者，謂佛法僧可尊可貴，名之為寶。
G114n2302_p0755a12║一、佛：梵語具云：佛陀，華言：覺。謂自覺覺他，覺行圓滿，具足三身十身，能現
G114n2302_p0755a13║無邊相好，是名大乘佛寶。
G114n2302_p0755a14║（三身者：法身、報身、應身也。十身者：菩提身、願身、化身、力持身、相好莊嚴身、威勢身、
G114n2302_p0755a15║意生身、福德身、法身、智身也。）
G114n2302_p0755a16║二、法：即軌則之義。謂如來所說中道實相，及人法二空之理，乃至無量勝妙法門，
G114n2302_p0756a01║能令眾生軌則此法而成正覺，是名大乘法寶。
G114n2302_p0756a02║三、僧寶：梵語僧伽，華言：和合眾。謂十住、十行、十回向、十地等菩薩，不著有
G114n2302_p0756a03║無二邊，而與中道之理和合，是名大乘僧寶。
G114n2302_p0756a04║
G114n2302_p0756a05║小乘三寶（出華嚴三寶章）
G114n2302_p0756a06║一、小乘佛寶。
G114n2302_p0756a07║二、小乘法寶。
G114n2302_p0756a08║三、小乘僧寶。
G114n2302_p0756a09║一、謂如來隱其無量功德莊嚴之身，示現丈六紫金之相，以應聲聞緣覺人天等機，是
G114n2302_p0756a10║名小乘佛寶。
G114n2302_p0756a11║二、謂阿含等經，為聲聞說四諦教；為緣覺說十二因緣教，令其依之而修，超凡入
G114n2302_p0756a12║聖，是名小乘法寶。
G114n2302_p0756a13║（梵語：阿含，華言：無比法。四諦者：苦諦、集諦、滅諦、道諦。十二因緣者：一、無明，二、
G114n2302_p0756a14║行，三、識，四、名色，五、六入，六、觸，七、受，八、愛，九、取，十、有，十一、生，
G114n2302_p0756a15║十二、老死也。）
G114n2302_p0756a16║三、謂依四諦十二因緣，而修斷見思惑，證真空理，而成聲聞四果、四向及緣覺之僧，
G114n2302_p0757a01║是名小乘僧寶。
G114n2302_p0757a02║（見思惑者：意根對法塵而起分別，曰見惑；眼耳鼻舌身貪愛色聲香味觸，曰思惑。四果者：一、
G114n2302_p0757a03║須陀洹，華言入流。二、斯陀含，華言一來。三、阿那含，華言不來。四、阿羅漢，華言無生。
G114n2302_p0757a04║四向者：一、須陀洹向，二、斯陀含向，三、阿那含向，四、阿羅漢向。向者，謂未入此果，
G114n2302_p0757a05║而將向入也。）
G114n2302_p0757a06║
G114n2302_p0757a07║住持三寶（出華嚴隨疏演義鈔、并三寶章）
G114n2302_p0757a08║一、泥龕塑像為佛寶。
G114n2302_p0757a09║二、黃卷赤軸為法寶。
G114n2302_p0757a10║三、剃髮染衣為僧寶。
G114n2302_p0757a11║一、泥龕塑像者：佛滅度後，以泥木雕塑為像，住世不絕，是為佛寶也。
G114n2302_p0757a12║二、黃卷赤軸者：即今大藏經卷是也，以其住世不滅，是為法寶也。
G114n2302_p0757a13║三、剃髮染衣者：謂剃除鬚髮，著染色衣，即世間之僧，以能流通佛法，是為僧寶
G114n2302_p0757a14║也。
G114n2302_p0757a15║
G114n2302_p0757a16║同體三寳（出華嚴隨疏演義鈔、并三寶章）
G114n2302_p0758a01║一、佛寶。
G114n2302_p0758a02║二、法寶。
G114n2302_p0758a03║三、僧寶。
G114n2302_p0758a04║謂佛法僧名雖有三，體性是一，故名同體三寶。
G114n2302_p0758a05║一、佛，梵語具云：佛陀，華言：覺；謂性體靈覺，照了諸法非空非有，是名佛寶。
G114n2302_p0758a06║二、法，即軌持之義；謂法性寂滅，而恒沙性德皆可軌持，是名法寶。
G114n2302_p0758a07║三、僧，梵語具云：僧伽，華言：和合眾；謂恒沙妙德性相不二，理事和合，是名僧
G114n2302_p0758a08║寶。
G114n2302_p0758a09║
G114n2302_p0758a10║別相三寳（出華嚴隨疏演義鈔、并三寶章）
G114n2302_p0758a11║一、佛寶。
G114n2302_p0758a12║二、法寶。
G114n2302_p0758a13║三、僧寶。
G114n2302_p0758a14║別相者，謂三寶中，名相各各不同，故云別相三寶也。
G114n2302_p0758a15║一、謂佛具十身，名相差別不同，故名佛別相也。（十身者，已前註。）
G114n2302_p0758a16║二、謂佛說一大藏典，具教法、理法、行法、果法、名相不同，故名法別相也。
G114n2302_p0759a01║（教，即經教。理，即性理。行，即行業。果，即果位也。）
G114n2302_p0759a02║三、謂文殊普賢諸大菩薩，乃至三賢十聖，各各修證地位不同，故名僧別相也。
G114n2302_p0759a03║（三賢者：十住、十行、十回向諸位菩薩也。十聖者：十地菩薩也。）
G114n2302_p0759a04║
G114n2302_p0759a05║別相三寶（亦名別體三寶，出釋氏要覽）
G114n2302_p0759a06║一、佛寶。
G114n2302_p0759a07║二、法寶。
G114n2302_p0759a08║三、僧寶。
G114n2302_p0759a09║謂佛法僧各各相別不同，故名別相三寶。
G114n2302_p0759a10║一、謂佛初於菩提樹下成道，但示丈六之身，及說華嚴經時，現為盧舍那尊特之身，
G114n2302_p0759a11║是為佛寶。
G114n2302_p0759a12║二、謂五時所說，大乘、小乘、經律論藏，是為法寶。
G114n2302_p0759a13║（五時者：華嚴時、鹿苑時、方等時、般若時、法華湼槃時也。）
G114n2302_p0759a14║三、謂稟佛教法，修因得果，即聲聞緣覺菩薩，是為僧寶。
G114n2302_p0759a15║（聲聞因聞佛聲教而得悟覺，緣覺因觀十二因緣而得覺悟。菩薩，梵語具云：菩提薩埵，華言：
G114n2302_p0759a16║覺有情。）
G114n2302_p0760a01║
G114n2302_p0760a02║三種奇特事（出過去現在因果經）
G114n2302_p0760a03║一、神通奇特。
G114n2302_p0760a04║二、慧心奇特。
G114n2302_p0760a05║三、攝受奇特。
G114n2302_p0760a06║一、謂佛世尊妙應羣機，現大神變，不可思議，使一切眾生，及諸邪魔外道，咸歸正
G114n2302_p0760a07║化，是為神通奇特。
G114n2302_p0760a08║二、謂佛之智慧，心光湛寂，照了一切諸法，成就一切種智，是為慧心奇特。
G114n2302_p0760a09║三、謂佛善知眾生諸根利鈍，隨機攝受，開導教化，令彼咸聞法要，進修妙行，出離
G114n2302_p0760a10║生死，是為攝受奇特。
G114n2302_p0760a11║
G114n2302_p0760a12║三種大師（出本事經）
G114n2302_p0760a13║一、如來。
G114n2302_p0760a14║二、阿羅漢。
G114n2302_p0760a15║三、有學弟子。
G114n2302_p0760a16║一、如來，謂諸如來出現世間，闡揚大法，化諸眾生，出離生死，令得無量義利安樂，
G114n2302_p0761a01║是為眾生之師範也。
G114n2302_p0761a02║二、梵語：阿羅漢，華言：無學。謂阿羅漢，諸漏已盡，梵行具足，出現世間，開示
G114n2302_p0761a03║四諦，令諸眾生，脫離生死，皆得無量義利安樂，是為眾生之師範也。
G114n2302_p0761a04║三、有學者，煩惱未盡，有法可學也。謂初果須陀洹、二果斯陀含、三果阿那含，精
G114n2302_p0761a05║修梵行，具足多聞，於諸經典，善知法義，出現世間，開示四諦，令諸眾生出離生死，皆
G114n2302_p0761a06║得無量義利安樂，是為眾生之師範也。
G114n2302_p0761a07║
G114n2302_p0761a08║三輪（出金光明經文句）
G114n2302_p0761a09║一、身輪。
G114n2302_p0761a10║二、口輪。
G114n2302_p0761a11║三、意輪。
G114n2302_p0761a12║輪即車輪，有摧碾之用，以譬如來身業現通，口業說法，意業鑑機，而能摧碾眾生煩
G114n2302_p0761a13║惱惑業，是故名為三輪也。
G114n2302_p0761a14║一、身輪：亦名神通輪。謂佛說法，必先現神通，警動眾生機情，令生正信也。
G114n2302_p0761a15║二、口輪：亦名正教輪。謂佛所說之法，無不為令眾生翻邪歸正，依教修行也。
G114n2302_p0761a16║三、意輪：亦名記心輪。謂佛說法，先以意輪鑑知眾生根器利鈍，隨宜演說，無有差
G114n2302_p0762a01║謬也。
G114n2302_p0762a02║
G114n2302_p0762a03║三藏（出翻譯名義）
G114n2302_p0762a04║一、修多羅藏。
G114n2302_p0762a05║二、毗奈耶藏。
G114n2302_p0762a06║三、阿毗達磨藏。
G114n2302_p0762a07║三藏者：謂經律論，各各含藏一切文理，故皆名藏。
G114n2302_p0762a08║一、梵語：修多羅，華言：契經，契合也。謂上契諸佛之理，下契眾生之機，故名契
G114n2302_p0762a09║經也。
G114n2302_p0762a10║二、梵語：毗奈耶，華言：律，又云善治。謂能治眾生之惡，如世法律，則能斷決重
G114n2302_p0762a11║輕之罪，故名律也。
G114n2302_p0762a12║三、梵語：阿毗達磨，亦名：阿毗曇，華言：論。論者，論議也。瑜伽論云：「問答
G114n2302_p0762a13║決擇諸法性相，故名論也。」（梵語：瑜伽，華言：相應。）
G114n2302_p0762a14║
G114n2302_p0762a15║小乘三藏（出天台四教儀集註）
G114n2302_p0762a16║一、小乘經藏。
G114n2302_p0763a01║二、小乘律藏。
G114n2302_p0763a02║三、小乘論藏。
G114n2302_p0763a03║一、謂阿含等經，唯談真空寂滅之理，詮示聲聞緣覺修行證果之法，是名小乘經藏。
G114n2302_p0763a04║（梵語：阿含，華言：無比法。）
G114n2302_p0763a05║二、謂四分等律，唯制小乘之人，即聲聞緣覺所持之戒，是名小乘律藏。
G114n2302_p0763a06║（四分者：一、比丘法，二、比丘尼法，三、受戒法，四、滅諍法也。）
G114n2302_p0763a07║三、謂俱舍等論，唯決擇詮辯小乘聲聞緣覺修證之法，是名小乘論藏。
G114n2302_p0763a08║（梵語：俱舍，華言：藏。謂有包含攝持之義也。）
G114n2302_p0763a09║
G114n2302_p0763a10║大乘三藏（出華嚴經隨疏演義鈔）
G114n2302_p0763a11║一、大乘經藏。
G114n2302_p0763a12║二、大乘律藏。
G114n2302_p0763a13║三、大乘論藏。
G114n2302_p0763a14║藏，即含藏之義也。謂經律論三，各含文理，故名三藏。
G114n2302_p0763a15║一、經，法也，常也。謂華嚴等諸大乘經，唯談法界中道之理，詮示大乘菩薩修行證
G114n2302_p0763a16║果之法，是名大乘經藏。
G114n2302_p0764a01║二、律，即法也。謂梵網等經，唯制大乘菩薩所持之戒，是名大乘律藏。
G114n2302_p0764a02║三、論，即論議。謂起信等論，唯決擇詮辯大乘菩薩修證之法，是名大乘論藏。
G114n2302_p0764a03║
G114n2302_p0764a04║華嚴三聖（出翻譯名義）
G114n2302_p0764a05║一、毗盧遮那佛。
G114n2302_p0764a06║二、普賢菩薩。
G114n2302_p0764a07║三、文殊師利。
G114n2302_p0764a08║一、梵語：毗盧遮那，華言：徧一切處。謂煩惱體淨，眾德悉備，身土相稱，徧一切
G114n2302_p0764a09║處，能為色相所作依止，具無邊際真實功德，是一切法平等實性，即此自性，亦名法身。
G114n2302_p0764a10║佛，梵語具云：佛陀，華言：覺。謂理性之體，本來覺了也。
G114n2302_p0764a11║二、普賢者：謂其居伏道之頂，體性周徧曰普；斷道之後，鄰於極聖曰賢。菩薩者，
G114n2302_p0764a12║梵語具云：菩提薩埵，華言：覺有情。謂覺悟一切有情眾生也。
G114n2302_p0764a13║（伏道者：伏即潛伏之義，謂普賢能伏初起微細無明，居等覺位，在眾菩薩之首，故云伏道之頂。
G114n2302_p0764a14║斷道者：謂斷初起微細無明惑也。隣者：近也。極聖者：佛也。）
G114n2302_p0764a15║三、梵語：文殊師利，華言：妙德。謂明見佛性，具足法身般若解脫三德，不可思
G114n2302_p0764a16║議，故名妙德也。
G114n2302_p0765a01║
G114n2302_p0765a02║三如來藏（出圓覺經略疏）
G114n2302_p0765a03║一、隱覆藏。
G114n2302_p0765a04║二、含攝藏。
G114n2302_p0765a05║三、出生藏。
G114n2302_p0765a06║如來者，即理性如來也。因中說果，故名如來。藏者，含藏之義，謂含藏一切善惡法
G114n2302_p0765a07║也。的指其體即第八識，名如來藏也。
G114n2302_p0765a08║一、謂諸眾生本真如法身理，在第八識中，為無明煩惱之所隱覆而不能見，故名隱覆
G114n2302_p0765a09║藏。
G114n2302_p0765a10║二、謂第八識為染淨之所依止，以能含藏一切善惡種子，故名含攝藏。
G114n2302_p0765a11║三、謂第八識為染淨之本，遇緣熏習，則能出生世間出世間、有情無情等法，故名出
G114n2302_p0765a12║生藏。
G114n2302_p0765a13║
G114n2302_p0765a14║三藏詮三學（出四教儀）
G114n2302_p0765a15║一、經詮定學。
G114n2302_p0765a16║二、律詮戒學。
G114n2302_p0766a01║三、論詮慧學。
G114n2302_p0766a02║三藏：經、律、論也。三學：戒、定、慧也。三藏詮三學者：詮，具也；謂三藏具說
G114n2302_p0766a03║三學之事理也。
G114n2302_p0766a04║一、謂阿含等經所明，皆是安心之法，依此攝心，即不散亂。又佛凡說經，必先入
G114n2302_p0766a05║定，故云經詮定學。（梵語：阿含，華言：無比法。）
G114n2302_p0766a06║二、謂毗尼律藏，因事制戒，專用防止身口惡法。又戒是所詮之行，律是能詮之教，
G114n2302_p0766a07║故云律詮戒學。（梵語：毗尼，華言：善治，又言：滅。）
G114n2302_p0766a08║三、謂阿毗曇等論，決擇辯論一切法義，皆以智慧分別，故云論詮慧學。
G114n2302_p0766a09║（梵語：阿毗曇，華言：無比法。）
G114n2302_p0766a10║
G114n2302_p0766a11║法華三周（出法華經玄義）
G114n2302_p0766a12║一、法說周。
G114n2302_p0766a13║二、譬喻周。
G114n2302_p0766a14║三、宿世因緣周。
G114n2302_p0766a15║法華三周者：謂佛說法華經，因聲聞之人，根有利鈍，悟有前後，故有三周不同焉。
G114n2302_p0766a16║周者，周足之義也。
G114n2302_p0767a01║一、法說周者：佛為上根之人，作三乘一乘說；開三乘之權，顯一乘之實，即方便品
G114n2302_p0767a02║中所談是也；即得記舍利弗一人。
G114n2302_p0767a03║二、譬喻周者：佛為中根之人，於上法說周中不悟，更作三車一車說，初許三車是施
G114n2302_p0767a04║權，後等賜大車是顯實，即譬喻品中所談是也；四大弟子領解得記。
G114n2302_p0767a05║（三車者：羊車、鹿車、牛車也。）
G114n2302_p0767a06║三、宿世因緣周者：佛為下根之人，於上法譬二周之中不能解了，遂說宿世曾於大通
G114n2302_p0767a07║智勝佛時，同下一乘之種，令其得悟，即千二百人得記作佛，化城喻品中所談是也。
G114n2302_p0767a08║
G114n2302_p0767a09║本迹蓮華三喻（出法華玄義）
G114n2302_p0767a10║一、為蓮故華。
G114n2302_p0767a11║二、花開蓮現。
G114n2302_p0767a12║三、花落蓮成。
G114n2302_p0767a13║蓮華三喻者：良以妙法難解，假喻易彰；蓮華則華果同時，妙法則權實一體，故取蓮
G114n2302_p0767a14║華以喻權實之法也。
G114n2302_p0767a15║一、為蓮故華有二喻：一喻、為實施權：謂蓮以喻實，華以喻權，蓋譬如來為一乘之
G114n2302_p0767a16║實，而施三乘之權，故經云：雖示種種道，其實為佛乘是也。二喻、從本垂迹：謂蓮以喻
G114n2302_p0768a01║本，華以喻迹，蓋譬如來從久成佛之本，而施今日設化之迹。故經云：「我實成佛以來久
G114n2302_p0768a02║遠若斯，但教化眾生作如是說，我少出家得三菩提。」是也。
G114n2302_p0768a03║（三乘者：菩薩乘、緣覺乘、聲聞乘也。梵語：三菩提，華言：正道。）
G114n2302_p0768a04║二、花開蓮現亦有二喻：一喻、開權顯實：謂華開喻開權，蓮現喻顯實；蓋譬如來開
G114n2302_p0768a05║三乘之權，而顯一乘之實，故經云：「開方便門，示真實相。」是也。二喻、開迹顯本：
G114n2302_p0768a06║謂花開喻開迹，蓮現喻顯本；蓋譬如來開今日近成之迹，而顯久遠成佛之本。故經云：
G114n2302_p0768a07║「一切世間皆謂我今始得道，我實成佛以來無量無邊那由他刼。」是也。
G114n2302_p0768a08║（梵語：那由他，華言：萬億。）
G114n2302_p0768a09║三、花落蓮成亦有二喻：一喻、廢權立實：謂華落喻廢權，蓮成喻立實；蓋譬如來廢
G114n2302_p0768a10║棄三乘之權，而建立一乘之實，故經云：「正直捨方便，但說無上道。」是也。二喻、廢
G114n2302_p0768a11║迹立本：謂華落喻廢迹，蓮成喻立本；蓋譬如來廢今日近成之迹，而立久遠成佛之本，故
G114n2302_p0768a12║經云：「諸佛如來，法皆如是；為度眾生，皆實不虛。」是也。
G114n2302_p0768a13║
G114n2302_p0768a14║親光三分科經（出佛地論）
G114n2302_p0768a15║一、教起因緣分。
G114n2302_p0768a16║二、聖教所說分。
G114n2302_p0769a01║三、依教奉行分。
G114n2302_p0769a02║謂親光菩薩造論，釋佛地經科分三分也。
G114n2302_p0769a03║一、謂如來說教，必有發起因緣，此佛地經，佛告妙生菩薩有五種法，攝大覺地，而
G114n2302_p0769a04║說是經，即教起因緣分。
G114n2302_p0769a05║（五種法者：一、清淨法界智，二、大圓鏡智，三、平等性智，四、妙觀察智，五、成所作智也。
G114n2302_p0769a06║）
G114n2302_p0769a07║二、謂因緣分後，正顯聖教所說法門，此佛地經從妙生當知下，至令入聖教成熟解
G114n2302_p0769a08║脫，即聖教所說分。
G114n2302_p0769a09║三、謂聞聖教所說，時眾信受奉行，此佛地經從薄伽梵說是經已，至經盡文，即依教
G114n2302_p0769a10║奉行分。
G114n2302_p0769a11║
G114n2302_p0769a12║三分科經（出法華經文句）
G114n2302_p0769a13║一、序分。
G114n2302_p0769a14║二、正宗分。
G114n2302_p0769a15║三、流通分。
G114n2302_p0769a16║三分者：分，即分限。謂諸經中，皆有序分、正宗分、流通分也。始自晉道安法師判
G114n2302_p0770a01║節諸經，皆具三分；爾後，親光論自西天傳至此土，果有三分之說，是故諸經皆以三分而
G114n2302_p0770a02║科節也。
G114n2302_p0770a03║一、序即序述，亦次序也。有通序、別序。通序者，謂如是我聞，一時佛在某處，與
G114n2302_p0770a04║某大眾俱，此是通序。以一切經初同有此序，故名通也。別序者，蓋佛說經，必有由致，
G114n2302_p0770a05║如楞嚴經由阿難遭摩登伽幻術之緣，佛因提奬阿難，及摩登伽歸來佛所，故說是經，是名
G114n2302_p0770a06║別序。而言別者，以諸經所說，各有緣起不同，故名別也。雖分通別，總名序分。
G114n2302_p0770a07║二、宗即主也，亦要也。蓋佛說經，必以正說為主，又正明一經要義故也。如楞嚴經
G114n2302_p0770a08║第一卷，從阿難見佛頂禮悲泣下，徵心辨見分別真妄，會萬法歸如來藏，乃至說咒立壇，
G114n2302_p0770a09║遠離魔事，令阿難大眾，除惑證道，至第十卷，重研五陰，知有涅槃，不戀三界等；此是
G114n2302_p0770a10║一經正說，故名正宗分。
G114n2302_p0770a11║三、流則不滯，通則不壅。謂正說既陳，務傳後世，利益眾生，用使正法之源流通而
G114n2302_p0770a12║不壅也。如楞嚴經，自阿難若復有人徧滿十方所有虛空，盈滿七寶，持以奉上微塵諸佛，
G114n2302_p0770a13║至作禮而去；此乃較量持經福勝，勸讚讀誦，流傳無盡，故名流通分。
G114n2302_p0770a14║
G114n2302_p0770a15║三經通別（出法華經玄義）
G114n2302_p0770a16║一、教經通別。
G114n2302_p0771a01║二、行經通別。
G114n2302_p0771a02║三、理經通別。
G114n2302_p0771a03║如來一代所說諸經之內，無不具此教行理三；無不以別而契於通，以通而應於別。通
G114n2302_p0771a04║則通於諸經，別則別有所以，故教有通別，依教明行，行有通別，從行顯理，理有通別
G114n2302_p0771a05║也。
G114n2302_p0771a06║一、教即聖人對機所說一切言教也。夫教本應機，機宜不同，部部別異，故名教別；
G114n2302_p0771a07║諸部雖異，通是佛說，故名教通。所謂從緣故教別，從說故教通也。
G114n2302_p0771a08║（部部者，經教部類也。）
G114n2302_p0771a09║二、行即依教修行，亦進趣之義也。泥洹真法寶，眾生以種種門入，教既為門不同，
G114n2302_p0771a10║行則所入亦異，所入之門雖異，所契之理則同；所謂從能契故行別，從所契故行通也。
G114n2302_p0771a11║（梵語：泥洹，亦云：湼槃，華言：滅度。）
G114n2302_p0771a12║三、理即一切言教所詮之義理也，理則不二，名字非一，故智論云：「般若是一法，
G114n2302_p0771a13║佛說種種名；如或言實相，或言法界等。」名異故別，理一故通，所謂理從名故別，名從
G114n2302_p0771a14║理故通也。
G114n2302_p0771a15║
G114n2302_p0771a16║三軌弘經（出法華經文句）
G114n2302_p0772a01║一、慈悲室。
G114n2302_p0772a02║二、忍辱衣。
G114n2302_p0772a03║三、法空座。
G114n2302_p0772a04║三軌弘經者：弘傳經教，必須具此三軌。軌，即軌範，亦軌則也。蓋言弘經者，當以
G114n2302_p0772a05║慈悲、忍辱、法空三法，為之範則，故法華經文句云：利物以慈悲為首，涉有以忍辱為
G114n2302_p0772a06║基，說法以亡我為本，能行三法，庶可自利而利他也。
G114n2302_p0772a07║一、謂弘經之人，當須具大慈悲，覆護一切眾生；以大慈故，則能與眾生之樂；以大
G114n2302_p0772a08║悲故，則能拔眾生之苦。慈悲覆物，喻之如室，故經云：「大慈悲為室。」也。
G114n2302_p0772a09║二、謂弘經之人，當行忍辱之行，遮蔽一切眾生惡障及煩惱等醜，喻之如衣故。經
G114n2302_p0772a10║云：「柔和忍辱衣。」也。
G114n2302_p0772a11║三、謂弘經之人，當了一切法空，亦無我為能說，若安心於空，方能安他，安他安
G114n2302_p0772a12║己，喻之如座，故經云：「諸法空為座。」也。
G114n2302_p0772a13║
G114n2302_p0772a14║三德（出華嚴疏）
G114n2302_p0772a15║一、恩德。
G114n2302_p0772a16║二、斷德。
G114n2302_p0773a01║三、智德。
G114n2302_p0773a02║一、謂如來乘大願力，救護眾生，猶如赤子，是為恩德。
G114n2302_p0773a03║二、斷德，亦名解脫，謂如來斷除一切煩惱惑業，淨盡無餘，是為斷德。
G114n2302_p0773a04║三、智即智慧，謂如來以平等智慧，照了一切諸法，圓融無礙，是為智德。
G114n2302_p0773a05║
G114n2302_p0773a06║三德（出金光明玄義）
G114n2302_p0773a07║一、法身德。
G114n2302_p0773a08║二、般若德。
G114n2302_p0773a09║三、解脫德。
G114n2302_p0773a10║法身、般若、解脫，是為三；常、樂、我、淨，是為德。
G114n2302_p0773a11║（常即不遷不變，樂即安穩寂滅，我即自在無礙，淨即離垢無染。佛以此四者為德也。）
G114n2302_p0773a12║一、法即軌法，謂諸佛由軌法而得成佛，故名法身。此之法身，在諸佛不增，在眾生
G114n2302_p0773a13║不減，眾生迷之而成顛倒，諸佛悟之而得自在；迷悟雖殊，體性恒一，具足常樂我淨，是
G114n2302_p0773a14║名法身德。
G114n2302_p0773a15║二、梵語：般若，華言：智慧。謂佛究竟始覺之智，而能覺了諸法不生不滅，清淨無
G114n2302_p0773a16║相，平等無二，不增不減，具足常樂我淨，是名般若德。
G114n2302_p0774a01║三、不繫名解，自在名脫。謂佛永離一切業累之縛，得大自在，具足常樂我淨，是名
G114n2302_p0774a02║解脫德。
G114n2302_p0774a03║
G114n2302_p0774a04║翻三染成三德（出華嚴隨疏演義鈔）
G114n2302_p0774a05║一、翻苦身成法身德。
G114n2302_p0774a06║二、翻煩惱成般若德。
G114n2302_p0774a07║三、翻結業成解脫德。
G114n2302_p0774a08║翻即翻轉之義。三染者：謂苦惑業也。以其皆能染汙本性，不得清淨故也。三德者：
G114n2302_p0774a09║謂法身、般若、解脫，皆具常樂我淨之德，名為三德。
G114n2302_p0774a10║（常樂我淨者：不遷不變，常也；離生死苦，樂也；自在謂之我也；惑盡謂之淨也。）
G114n2302_p0774a11║一、謂於生滅無常之身，若能觀察五蘊本空，不生不滅，即成法身，故名翻苦身成法
G114n2302_p0774a12║身德。
G114n2302_p0774a13║二、梵語：般若，華言：智慧。謂於意根所起諸惑，若能觀察惑體本空，自性不實，
G114n2302_p0774a14║於一切法，無不了達，即成智慧，故名翻煩惱成般若德。
G114n2302_p0774a15║三、解脫，即自在之義。謂於身口所作諸業，若能觀察其性本空，則無繫縛之相，於
G114n2302_p0774a16║一切法無不自在，即成解脫，故名翻結業成解脫德。
G114n2302_p0775a01║
G114n2302_p0775a02║三解脫門（出法界次第）
G114n2302_p0775a03║一、空解脫門。
G114n2302_p0775a04║二、無相解脫門。
G114n2302_p0775a05║三、無作解脫門。
G114n2302_p0775a06║解脫，即自在義也。門，即能通之義。謂由此三解脫門，則能通至涅槃，故名三解脫
G114n2302_p0775a07║門。
G114n2302_p0775a08║一、謂觀一切法，皆從因緣和合而生，自性本空，無我我所，若能如是通達，則於諸
G114n2302_p0775a09║法而得自在，故名空解脫門。
G114n2302_p0775a10║（我者：眾生於五陰身中，強立主宰，名之為我。我所者：眾生妄執五陰之身，及男女資生等物，
G114n2302_p0775a11║皆名我所。五陰者：色陰、受陰、想陰、行陰、識陰也。）
G114n2302_p0775a12║二、謂既知一切法空，故觀男女一異等相，實不可得，若能如是通達諸法無相，即得
G114n2302_p0775a13║自在，故名無相解脫門。
G114n2302_p0775a14║三、無作，又云無願。謂若知一切法無相，則於三界無所願求，若無願求，則不造作
G114n2302_p0775a15║生死之業，若無生死之業，即無果報之苦，而得自在，故名無作解脫門。
G114n2302_p0776a01║
G114n2302_p0776a02║三善（出法華文句）
G114n2302_p0776a03║一、初善。
G114n2302_p0776a04║二、中善。
G114n2302_p0776a05║三、後善。
G114n2302_p0776a06║法華經云：「初中後善。」蓋言圓頓教中，序、正、流通三分，理致圓備，故皆稱
G114n2302_p0776a07║善。（三分者：一、序分：謂序述一經之由。二、正宗分。謂正說一經之旨。三、流通分：謂流傳此
G114n2302_p0776a08║經，使後世通行也。）
G114n2302_p0776a09║一、初善者：序分居初，故名初善，如經序品，為序分是也。
G114n2302_p0776a10║二、中善者：正說分居中，故名中善，如經方便品，至分別功德品十九行偈，為正說
G114n2302_p0776a11║分是也。
G114n2302_p0776a12║三、後善者：流通分居後，故名後善，如經分別功德品十九行偈，後至經盡，為流通
G114n2302_p0776a13║分是也。
G114n2302_p0776a14║
G114n2302_p0776a15║三大乘（出金光明玄義）
G114n2302_p0776a16║一、理乘。
G114n2302_p0777a01║二、隨乘。
G114n2302_p0777a02║三、得乘。
G114n2302_p0777a03║一、謂理性虛通，自然荷運諸法，故名理乘。
G114n2302_p0777a04║（荷，負也；運，動也。無法不具，故名荷；能至極果，故名運。）
G114n2302_p0777a05║二、謂智隨理境，如蓋隨函，隨理荷運，故名隨乘。
G114n2302_p0777a06║三、謂得者，得果得機也，謂得果故，自解脫；得機故，令他解脫；故名得乘。
G114n2302_p0777a07║（得果者：得妙覺極果，得機者：得所化之機眾也。）
G114n2302_p0777a08║
G114n2302_p0777a09║三涅槃（出金光明玄義）
G114n2302_p0777a10║一、性淨涅槃。
G114n2302_p0777a11║二、圓淨涅槃。
G114n2302_p0777a12║三、方便淨涅槃。
G114n2302_p0777a13║梵語：涅槃，華言：滅度，又云：不生不滅。
G114n2302_p0777a14║一、謂諸法實相之理，不可染不可淨；不染即不生，不淨即不滅；不生不滅，名性淨
G114n2302_p0777a15║涅槃。
G114n2302_p0777a16║（諸法實相者：十界因果之法，本來離虛妄相，相相皆實，故名實相。不可染不可淨者：謂實相
G114n2302_p0778a01║之理，惑不能染，智不能淨。不染即不生者：既無惑染，豈有法生？不淨即不滅者：既非智淨，
G114n2302_p0778a02║豈有法滅？是故名為不生不滅。）
G114n2302_p0778a03║二、謂智極故名圓，惑盡故名淨。據性而言，雖無染淨；約修而說，惑智宛然。智若
G114n2302_p0778a04║契理，惑畢竟不生，智畢竟不滅，不生不滅，名圓淨涅槃。
G114n2302_p0778a05║（惑智宛然者：惑，即所斷之煩惱；智，即能斷煩惱之智慧也。）
G114n2302_p0778a06║三、方便，猶善巧也。謂智能契理即照羣機，照必垂應，機感即生；此生非生，機緣
G114n2302_p0778a07║既盡，應身即滅；此滅非滅，不生不滅，名方便淨涅槃。
G114n2302_p0778a08║（此生非生者：謂機感即生，心常寂滅也。此滅非滅者：謂緣盡即滅，應用常興也。）
G114n2302_p0778a09║
G114n2302_p0778a10║三般若（出金光明玄義）
G114n2302_p0778a11║一、實相般若。
G114n2302_p0778a12║二、觀照般若。
G114n2302_p0778a13║三、方便般若。
G114n2302_p0778a14║梵語：般若，華言：智慧。此三般若，體是圓常大覺也。即此一覺有三種德故，名三
G114n2302_p0778a15║般若。
G114n2302_p0778a16║一、實相般若：謂本覺之體，非寂非照，離虛妄相，名為實相，即一切種智也。
G114n2302_p0779a01║（非寂非照者：寂謂寂靜，照謂照明。寂照皆言非者，用遮二邊以顯中道實相之德也。一切種智
G114n2302_p0779a02║者：謂知一切諸佛之道，知一切眾生之因種也。）
G114n2302_p0779a03║二、觀照般若：謂觀照之德，非照而照，了法無相，名為觀照，即一切智也。
G114n2302_p0779a04║（非照而照者：照，謂照明，謂理本非照，因觀而照，以顯觀照之德也。一切智者：謂能知一切
G114n2302_p0779a05║內法內名，一切外法外名也。）
G114n2302_p0779a06║三、方便般若：謂方便之德，非寂而寂，善巧分別諸法，名為方便，即道種智也。
G114n2302_p0779a07║（非寂而寂者：寂謂寂靜，以寂靜故，了一切法皆從因緣而生，性本空寂，以顯方便之德也。道
G114n2302_p0779a08║種智者：謂能用諸佛一切道法，發起一切眾生善種故也。）
G114n2302_p0779a09║
G114n2302_p0779a10║三菩提（出出生菩提經）
G114n2302_p0779a11║一、聲聞菩提。
G114n2302_p0779a12║二、緣覺菩提。
G114n2302_p0779a13║三、諸佛菩提。
G114n2302_p0779a14║梵語：菩提，華言：道。經云：婆羅門白佛言：若已發菩提心有退失否？佛言：發菩
G114n2302_p0779a15║提心已，則無退失。當知有三種菩提。（梵語：婆羅門，華言：淨行。）
G114n2302_p0779a16║一、謂聲聞之人發菩提心也，經云：「若人在於聲聞行中，雖已自發菩提之心，而不
G114n2302_p0780a01║勸化眾生發菩提心，亦不習學大乘經義，以是行故，獨得解脫，是名聲聞菩提。」
G114n2302_p0780a02║二、謂緣覺之人發菩提心也。經云：「若人在於緣覺行中，雖已自發菩提之心，而不
G114n2302_p0780a03║勸化眾生發菩提心，亦不習學大乘經義，以是行故，獨得解脫，是名緣覺菩提。」
G114n2302_p0780a04║三、謂諸佛於因中發菩提心。經云：「若人自發菩提心已，復能勸諸眾生發菩提心，
G114n2302_p0780a05║習學大乘法義，自既解脫，亦令眾生解脫，是名諸佛菩提。」
G114n2302_p0780a06║
G114n2302_p0780a07║三菩提（出金光明經玄義）
G114n2302_p0780a08║一、真性菩提。
G114n2302_p0780a09║二、實智菩提。
G114n2302_p0780a10║三、方便菩提。
G114n2302_p0780a11║一、謂真名不偽，性名不改，不偽不改，名為真性。以此真性為道，故名真性菩提。
G114n2302_p0780a12║二、謂能照真性之智，稱理不虛，名為實智。以此實智為道，故名實智菩提。
G114n2302_p0780a13║三、謂善巧隨機，化用自在，名為方便。以此方便為道，故名方便菩提。
G114n2302_p0780a14║
G114n2302_p0780a15║佛學名相彙解　卷第八（終）