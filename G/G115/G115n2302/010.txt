G115n2302_p0047a01║佛學名相彙解　卷第十明．沙門寂照編
G115n2302_p0047a02║
G115n2302_p0047a03║三漸次（出楞嚴經）
G115n2302_p0047a04║一、除助因。
G115n2302_p0047a05║二、刳正性。
G115n2302_p0047a06║三、違現業。
G115n2302_p0047a07║三漸次者，乃楞嚴經中，佛欲說修行地位，而先說此三等漸次，以為根本，以由一切
G115n2302_p0047a08║地位，雖有淺深不同，而皆以此三種而為進行之本。故經云：如是漸修，隨所發行，安立
G115n2302_p0047a09║聖位是也。
G115n2302_p0047a10║一、除助因者，謂除眾生助惡之因也，助惡之因，即五種辛也。五辛者，即葱、薤、
G115n2302_p0047a11║韮、蒜、興渠也。謂此五辛，食則能發淫恚，邪魅所著，天人遠離，是故修行之人，欲得
G115n2302_p0047a12║菩提，必先斷除此五種辛菜也。故經云：是諸眾生求三摩地，當斷世間五種辛菜是也。
G115n2302_p0047a13║（興渠，葉如蔓菁，根如蘿蔔，出土辛臭。梵語菩提，華言道，梵語三摩地，華言等持。）
G115n2302_p0047a14║二、刳，部也破也，正性即眾生淫殺之性也，以一切盜、妄等惡，皆由淫殺而起，故
G115n2302_p0048a01║指此為正性也。若欲修菩提者，當用剖破淫殺之性，勿令毀犯。故經云：是修行人，若不
G115n2302_p0048a02║斷淫，及與殺生，出三界者，無有是處是也。
G115n2302_p0048a03║三、違者，背也遠也。現業，即現行六塵境界所起之業也。謂修菩提之人，既能斷除
G115n2302_p0048a04║五辛，不犯淫殺，則於現前六塵之境，違遠而不相涉。故經云：如是清淨持禁戒人，心無
G115n2302_p0048a05║貪淫，於外六塵，不多流逸是也。
G115n2302_p0048a06║
G115n2302_p0048a07║三方便（出淨名疏）
G115n2302_p0048a08║一、自行方便。
G115n2302_p0048a09║二、化他方便。
G115n2302_p0048a10║三、自他方便。
G115n2302_p0048a11║疏云：方是智所詣之偏法，便是善權巧用之能，巧用諸法，隨機利物，故云方便。
G115n2302_p0048a12║（偏法者，即小乘偏權之法也）
G115n2302_p0048a13║一、謂佛及四十一位心內所證，不思議二諦之理，是名自行方便。
G115n2302_p0048a14║（四十一位者：十住、十行、十回向、十地菩薩，及等覺菩薩也。等覺者，望後妙覺，猶有一等
G115n2302_p0048a15║故也。二諦者，一、真諦，泯一切法也。二、俗諦，立一切法也。）
G115n2302_p0048a16║二、謂藏、通、別三教，及圓教有門，所明諸菩薩等，不斷煩惱，照界內界外種種法
G115n2302_p0049a01║門等，是名化他方便。
G115n2302_p0049a02║（藏、通、別、圓四教者：藏即三藏，教也；通謂通前藏教，通後別圓，故名通教。別謂別前藏
G115n2302_p0049a03║通二教，別後圓教，故名別教。圓謂圓妙圓滿，故名圓教，界內界外者，謂三界之內外也。）
G115n2302_p0049a04║三、謂前自行化他二種方便，相對合論，是名自他方便。
G115n2302_p0049a05║
G115n2302_p0049a06║勝三修（出湼槃經）
G115n2302_p0049a07║一、常修。
G115n2302_p0049a08║二、樂修。
G115n2302_p0049a09║三、我修。
G115n2302_p0049a10║謂菩薩依佛勝教而修，破於聲聞劣修，故名勝三修。
G115n2302_p0049a11║一、常即不遷不變之謂也。蓋菩薩了知法身之體，本來常住無滅無生，以破聲聞之人，
G115n2302_p0049a12║不應於諸法中執為無常，是名常修。
G115n2302_p0049a13║二、樂即安穩寂滅之謂也。蓋菩薩了知諸法之中，而有涅槃寂滅之樂，以破聲聞之人，
G115n2302_p0049a14║不應於諸法中執之為苦，是名樂修。
G115n2302_p0049a15║三、我即自在無礙之謂也。蓋菩薩了知無我法中，而有真我得大自在，無有障礙，以
G115n2302_p0049a16║破聲聞之人，不應於諸法中執為無我，無我所，是名我修。
G115n2302_p0050a01║（我所者，謂五陰之身，及資生等物也。）
G115n2302_p0050a02║
G115n2302_p0050a03║劣三修（出湼槃經）
G115n2302_p0050a04║一、無常修。
G115n2302_p0050a05║二、非樂修。
G115n2302_p0050a06║三、無我修。
G115n2302_p0050a07║謂聲聞所修，比於菩薩所修則劣，故名劣三修。
G115n2302_p0050a08║一、謂聲聞之人，不知法身常住之理，而觀三界一切有為之法，皆悉生滅無常，是名
G115n2302_p0050a09║無常修。
G115n2302_p0050a10║二、非樂即苦也，謂聲聞之人，不知諸法之中，本有涅槃寂滅之樂，而觀一切諸法，
G115n2302_p0050a11║悉皆是苦，是名非樂修。
G115n2302_p0050a12║三、謂聲聞之人，不知自在無礙之真我，而觀五陰等法，皆空無我，無我所，是名無
G115n2302_p0050a13║我修。
G115n2302_p0050a14║
G115n2302_p0050a15║三等流（出宗鏡錄）
G115n2302_p0050a16║一、真等流。
G115n2302_p0051a01║二、假等流。
G115n2302_p0051a02║三、分位等流。
G115n2302_p0051a03║等流者，等即平等，流即流類也。
G115n2302_p0051a04║一、謂善性、惡性、無記性為因，所引善、惡、無記同類之果，果與因性真實是同，
G115n2302_p0051a05║故名真等流。
G115n2302_p0051a06║二、謂前世殺生，令他命短，故感今世自亦短命，有相似義，假名等流，故名假等
G115n2302_p0051a07║流。
G115n2302_p0051a08║三、謂眼等諸識，各隨自類轉變，如眼識乃至身識，皆從第八種子識而生，對於色等
G115n2302_p0051a09║諸塵，名等流果，若第六識從種子識而生，起諸分別，亦名等流果，而識與塵分位各同，
G115n2302_p0051a10║故名分位等流。
G115n2302_p0051a11║（種子識，即藏識也。等流果者，謂眼識與色塵，乃至身識與觸塵，各為等流，而識與塵，皆名
G115n2302_p0051a12║果也。第六識，即意識也。）
G115n2302_p0051a13║
G115n2302_p0051a14║三種無常（出順中論）
G115n2302_p0051a15║一、念念壞滅無常。
G115n2302_p0051a16║二、和合離散無常。
G115n2302_p0052a01║三、畢竟無常。
G115n2302_p0052a02║一、謂根塵相對所起心念，前念既滅，後念復生，生已還滅，念念不住，皆悉無常，
G115n2302_p0052a03║是名念念壞滅無常。（六根、六塵者，在初卷註）
G115n2302_p0052a04║二、謂一切法皆由因緣和合而成，本無實體，若因緣別離，即便散壞，且如眾生，由
G115n2302_p0052a05║四大和合而成其身，若四大別離，即便散滅，是名和合離散無常。
G115n2302_p0052a06║三、畢竟猶決定也，謂決定了知一切諸法，皆假因緣和合而生，虛幻不實，終歸壞滅，
G115n2302_p0052a07║是名畢竟無常。
G115n2302_p0052a08║
G115n2302_p0052a09║三受（出雜阿含經）
G115n2302_p0052a10║一、苦受。
G115n2302_p0052a11║二、樂受。
G115n2302_p0052a12║三、不苦、不樂受。
G115n2302_p0052a13║受者領納也，謂六根之識領受六塵之境也。
G115n2302_p0052a14║（六根之識者，眼識、耳識、鼻識、舌識、身識、意識也。六塵者：色塵、聲塵、香塵、味塵、
G115n2302_p0052a15║觸塵、法塵也。）
G115n2302_p0052a16║一、謂於六塵違情之境，而有逼迫之苦，是名苦受。
G115n2302_p0053a01║二、謂於六塵順情之境，而有適悅之樂，是名樂受。
G115n2302_p0053a02║三、謂於六塵不違不順之境，所受非苦非樂，是名不苦不樂受。
G115n2302_p0053a03║
G115n2302_p0053a04║龍華三會（出法住記）
G115n2302_p0053a05║第一會度九十六俱胝聲聞眾。
G115n2302_p0053a06║第二會度九十四俱胝聲聞眾。
G115n2302_p0053a07║第三會度九十二俱胝聲聞眾。
G115n2302_p0053a08║彌勒下生經云：「彌勒菩薩即於出家之日，便得成佛，坐於龍華樹下，花林園中，三
G115n2302_p0053a09║會說法，故云龍華三會。」（梵語彌勒，華言慈氏。）
G115n2302_p0053a10║一、梵語俱胝，華言百億。記云：「若諸國王、大臣、長者、居士、男女、一切施主，
G115n2302_p0053a11║於今釋迦牟尼佛正法中，能作佛事，自種善根，或教他種，以七寶金銀鍮石銅鐵木石泥
G115n2302_p0053a12║土，或以繒縷，或以彩畫，作佛形像，及窣堵波，若大若小，乃至最小如指節大，或以香
G115n2302_p0053a13║花諸妙供具，而為供養，由如是善根力故，至彌勒如來成正覺時，善得人身，於第一會中，
G115n2302_p0053a14║剃髮出家，乘宿願力，便得涅槃。」
G115n2302_p0053a15║（梵語窣堵波，華言高顯，即塔也。梵語湼槃，華言滅度。）
G115n2302_p0053a16║二、記云：「若國王等，及以臣庶，於今釋迦牟尼佛正法中，能為法事，謂於諸大乘
G115n2302_p0054a01║經典，或律或論，若讀若誦，或恭敬供養，或於經卷，以諸雜綵而嚴飾之，由是善根力故，
G115n2302_p0054a02║至彌勒如來成正覺時，善得人身，於第二會中，剃髮出家，乘宿願力，便得涅槃。」
G115n2302_p0054a03║三、記云：「若諸國王，及臣庶等，於今釋迦牟尼佛正法中，能為僧事自種善根，或
G115n2302_p0054a04║教他種，於每月初一日，或初八日、十五日，設齋供養比丘、比丘尼，或供養修禪定者，
G115n2302_p0054a05║或供養諸說法者，或施坐臥等具，供養僧眾，由是善根力故，至彌勒如來成正覺時，於第
G115n2302_p0054a06║三會中，剃髮出家，乘宿願力，便得涅槃。」
G115n2302_p0054a07║
G115n2302_p0054a08║南中三教（出華嚴經疏）
G115n2302_p0054a09║一、漸教。
G115n2302_p0054a10║二、頓教。
G115n2302_p0054a11║三、不定教。
G115n2302_p0054a12║南中三教者，謂自齊朝以後，江南諸師，立此三教，判如來一代所說之法也。
G115n2302_p0054a13║一、謂佛說法，始自鹿苑，終至雙樹，從小至大，是名漸教。
G115n2302_p0054a14║二、謂佛最初為諸菩薩，說華嚴經，如日初出，先照高山，是名頓教。
G115n2302_p0054a15║三、謂別有經，雖非頓漸所攝，而明佛性常住，即勝鬘經及金光明經等，是名不定
G115n2302_p0054a16║教。
G115n2302_p0055a01║
G115n2302_p0055a02║岌法師三教（出華嚴經疏）
G115n2302_p0055a03║一、有相教。
G115n2302_p0055a04║二、無相教。
G115n2302_p0055a05║三、常住教。
G115n2302_p0055a06║岌，武丘人也。謂其以此三教，判如來一代所說之法也。
G115n2302_p0055a07║一、謂佛設教，於十二年，說阿含經以前，見有得道，是名有相教。
G115n2302_p0055a08║（見有得道者，謂二乘見一切法，是有不離色心，因而得道也。）
G115n2302_p0055a09║二、謂佛設教，於十二年，說阿含經以後，齊至法華，見空得道，是名無相教。
G115n2302_p0055a10║（齊即齊限，見空得道者，謂菩薩見一切法皆空，因而得道也。）
G115n2302_p0055a11║三、謂佛設教最後，有無雙照，說一切眾生，皆有佛性，一切闡提，皆得作佛，是名
G115n2302_p0055a12║常住教。（梵語闡提，華言信不具。）
G115n2302_p0055a13║
G115n2302_p0055a14║三支比量（出阿毘達磨雜集論）
G115n2302_p0055a15║一、立宗。
G115n2302_p0055a16║二、立因。
G115n2302_p0056a01║三、立喻。
G115n2302_p0056a02║比量者，謂以有為法與無為法，比類而量度也。
G115n2302_p0056a03║一、立宗，宗猶主也，要也。謂：如五蘊等法，皆假因緣而生，實無自性，於中求我，
G115n2302_p0056a04║決不可得，故對執我論者，先說諸法無我也。
G115n2302_p0056a05║（五蘊者，色蘊、受蘊、想蘊、行蘊、識蘊也。）
G115n2302_p0056a06║二、立因者，謂破執有我者而立因也，若於五蘊等法，施設實有我者，此之五蘊既從
G115n2302_p0056a07║眾緣而生，皆是生滅之法蘊，既生滅，我不成就，若離五蘊，而於餘處施設有我者，我無
G115n2302_p0056a08║所因，我亦無用，是則皆無有我也。
G115n2302_p0056a09║三、立喻者，謂以別法喻所立法也，如於現在世施設實有過去相者，此現在相已生未
G115n2302_p0056a10║滅，不應於已生未滅法中，施設過去已滅之相，若離現在而於餘處施設過去相者，然過去
G115n2302_p0056a11║世相既滅壞，不應施設有相，此過去相不可得，以喻諸法皆不可得也。
G115n2302_p0056a12║
G115n2302_p0056a13║毘婆舍那三行（出深密解脫經）
G115n2302_p0056a14║一、相。
G115n2302_p0056a15║二、修行。
G115n2302_p0056a16║三、觀。
G115n2302_p0057a01║梵語毘婆舍那，華言觀，謂以寂靜之慧，觀察根塵內外諸法，令三昧成就，進趣菩提，
G115n2302_p0057a02║故行有三焉。
G115n2302_p0057a03║（根者，即眼、耳、鼻、舌、身、意之六根也。塵者，即色、聲、香、味、觸、法之六塵也。梵
G115n2302_p0057a04║語三昧，華言正定，梵語菩提，華言道。）
G115n2302_p0057a05║一、相即觀境也，謂修觀之時，於此心觀之中，分別了知三昧境界之相，如淨明鏡，
G115n2302_p0057a06║照徹一切影像，了了分明也。
G115n2302_p0057a07║二、修行者，謂既了知觀法之相，則善能修習一切妙行，無有過失也。
G115n2302_p0057a08║三、觀者，觀察也，謂修觀之時，於一一觀法中，善能觀察一一法相，而不證彼小乘
G115n2302_p0057a09║寂滅解脫，直趣無上菩提也。
G115n2302_p0057a10║
G115n2302_p0057a11║為三事故修毘婆舍那（出湼槃經）
G115n2302_p0057a12║一、觀生死惡果報。
G115n2302_p0057a13║二、增長善根。
G115n2302_p0057a14║三、破諸煩惱。
G115n2302_p0057a15║梵語毘婆舍那，華言觀，即智慧也。
G115n2302_p0057a16║一、謂修禪觀，即能破諸昏暗，觀察分別因緣生滅之相，故於善惡果報，悉皆明了，
G115n2302_p0058a01║不起惑業也。
G115n2302_p0058a02║二、謂修禪觀，能滅貪、瞋、癡等惡業暗障，本性之智，自然明發，故一切善根，悉
G115n2302_p0058a03║皆增長也。
G115n2302_p0058a04║三、謂修禪觀，了知生死過患，不為根塵所染，故一切煩惱，悉能破滅也。
G115n2302_p0058a05║
G115n2302_p0058a06║三空（出金剛經刊定記）
G115n2302_p0058a07║一、我空。
G115n2302_p0058a08║二、法空。
G115n2302_p0058a09║三、俱空。
G115n2302_p0058a10║一、謂於五蘊之法，強立主宰，名為我執。若推求色、受、想、行、識之五法，皆無
G115n2302_p0058a11║自性，不見我體，是名我空。
G115n2302_p0058a12║二、謂於五蘊之法，計為實有，名為法執。若推求五蘊之法，如幻如化，皆從緣生，
G115n2302_p0058a13║無有自性，是名法空。
G115n2302_p0058a14║三、謂我法二執，既遣能空之空，亦除空執兩亡，方契本性，是名俱空。
G115n2302_p0058a15║
G115n2302_p0058a16║三科（出婆沙并阿毘達磨品類足論）
G115n2302_p0059a01║一、五蘊。
G115n2302_p0059a02║二、十二入。
G115n2302_p0059a03║三、十八界。
G115n2302_p0059a04║論云：若迷心不迷色，則合色開心，數為五蘊。若迷色不迷心，則合心開色，數為十
G115n2302_p0059a05║二入。若心色俱迷，則心色各開，數為十八界，如此開合說者，為令眾生於所迷處，委細
G115n2302_p0059a06║而觀，故有三科不同焉。
G115n2302_p0059a07║一、五蘊（亦名五陰），蘊，積聚也，謂積聚色、受、想、行、識五法，以成身也。如
G115n2302_p0059a08║來為迷心偏重者，合眼、耳、鼻、舌、身五根，但名為色，開意之一根為受、想、行、識，
G115n2302_p0059a09║令其細觀於心，是為合色開心，故說五蘊也。
G115n2302_p0059a10║二、入，涉入也，謂六根六塵，互相涉入也。如來為迷色偏重者，開色為眼、耳、鼻、
G115n2302_p0059a11║舌、身，及以色、聲、香、味、觸，合受、想、行、識四種心法，但名為意，意之所對，
G115n2302_p0059a12║唯一法塵，令其細觀於色，是為開色合心，故說為十二入也。
G115n2302_p0059a13║（六根者，眼根、耳根、鼻根、舌根、身根、意根也。六塵者，色塵、聲塵、香塵、味塵、觸塵、
G115n2302_p0059a14║法塵也。）
G115n2302_p0059a15║三、界即界限，亦隔別之義，謂此十八界各有別體，義無混濫也。如來為色心俱迷者，
G115n2302_p0059a16║開為六根、六塵、六識，令其一一細觀，是為心色俱開，故說為十八界也。
G115n2302_p0060a01║（六識者：眼識、耳識、鼻識、舌識、身識、意識也。）
G115n2302_p0060a02║
G115n2302_p0060a03║三種至教（出顯揚聖教論）
G115n2302_p0060a04║一、聖言所攝。
G115n2302_p0060a05║二、對治雜染。
G115n2302_p0060a06║三、不違法相。
G115n2302_p0060a07║一、謂修行之人，於如來及諸弟子，所說正法，當依憑正義，信解修習，遵崇聖制，
G115n2302_p0060a08║不敢違越，是名聖言所攝。
G115n2302_p0060a09║二、謂修行之人，修善去惡，必有對治之法，如心散亂，則以禪定之法治之，如心貪
G115n2302_p0060a10║染，則以不淨觀法治之，乃能息妄歸真，得入正道，是名對治雜染。
G115n2302_p0060a11║三、謂修行之人，於如來所說正教，當遵其法相，如理思修精進，一心不敢違背，是
G115n2302_p0060a12║名不違法相。
G115n2302_p0060a13║
G115n2302_p0060a14║三忍（出華嚴疏）
G115n2302_p0060a15║一、耐怨害忍。
G115n2302_p0060a16║二、安受苦忍。
G115n2302_p0061a01║三、諦察法忍。
G115n2302_p0061a02║忍，耐也。又忍可也。謂於一切逆、順、善、惡之境，而能忍受，安心不動，故名為
G115n2302_p0061a03║忍。
G115n2302_p0061a04║一、謂人以怨憎毒害，而加於我，即能安心忍耐，而無返報之心，是名耐怨害忍。
G115n2302_p0061a05║二、謂疾病、水、火、刀杖等，眾苦所逼，即能安心忍受，恬然不動，是名安受苦
G115n2302_p0061a06║忍。
G115n2302_p0061a07║三、謂審察諸法，體性虛幻，本無生滅，信解真實，心無妄動，安然忍可，是名諦察
G115n2302_p0061a08║法忍。
G115n2302_p0061a09║
G115n2302_p0061a10║三因（出佛性論）
G115n2302_p0061a11║一、應得因。
G115n2302_p0061a12║二、加行因。
G115n2302_p0061a13║三、圓滿因。
G115n2302_p0061a14║一、謂依真如空理，而修因行，應得菩提之果，故名應得因。
G115n2302_p0061a15║二、謂依菩提心，加功用行，以此為因，即能證得法身之果，故名加行因。
G115n2302_p0061a16║三、謂由加行故，因行圓滿，故名圓滿因。
G115n2302_p0062a01║
G115n2302_p0062a02║三種圓滿安樂（出瑜伽師地論）
G115n2302_p0062a03║一、成就加行圓滿。
G115n2302_p0062a04║二、成就意樂圓滿。
G115n2302_p0062a05║三、成就宿因圓滿。
G115n2302_p0062a06║一、謂修菩薩行者，於淨戒中不敢毀犯，於身語意清淨無染，若有過失，即能懺悔，
G115n2302_p0062a07║令其戒體圓滿無虧，是名成就加行圓滿。
G115n2302_p0062a08║二、謂修菩薩行者，為法出家，不為活命，但為求無上菩提，及求大涅槃樂，勇猛精
G115n2302_p0062a09║進，不生懈怠之心，不雜眾惡之法，不受當來生、老、病、死之苦，是名成就意樂圓滿。
G115n2302_p0062a10║三、謂修菩薩行者，於宿世中，曾修福善，故於今生，種種資身之具，悉無匱乏，復
G115n2302_p0062a11║能為他廣行惠施，心不慳悋，是名成就宿因圓滿。
G115n2302_p0062a12║
G115n2302_p0062a13║三義歡喜（出觀經妙宗鈔）
G115n2302_p0062a14║一、遇人歡喜。
G115n2302_p0062a15║二、聞法歡喜。
G115n2302_p0062a16║三、得果歡喜。
G115n2302_p0063a01║觀無量壽佛經疏，因釋阿難及天龍等聞法歡喜，作禮而去，故以三義釋之。
G115n2302_p0063a02║（梵語阿難，華言慶喜。）
G115n2302_p0063a03║一、人即佛也，謂佛具足四無礙智，說觀彼佛之法，離於錯謬，今遇此人，寧不歡喜？
G115n2302_p0063a04║是名遇人歡喜。
G115n2302_p0063a05║（四無礙智者：法無礙智、義無礙智、詞無礙智、樂說無礙智也。彼佛者，即阿彌陀，梵語阿彌
G115n2302_p0063a06║陀，華言無量壽。）
G115n2302_p0063a07║二、謂所說觀佛之法，一十六門，曲盡其妙，能令凡心，入深三昧，聞如是法，豈不
G115n2302_p0063a08║歡喜？是名聞法歡喜。
G115n2302_p0063a09║（一十六觀門者：日觀、水觀、地觀、寶樹觀、八功德水觀、總觀、華座觀、像觀、佛真身觀、
G115n2302_p0063a10║觀世音觀、大勢至觀、普想觀、雜想觀、上輩生觀、中輩生觀、下輩生觀。）
G115n2302_p0063a11║三、果即修觀剋獲之果也，謂韋提希等聞說觀佛之法，依此修之，得分真果，侍女諸
G115n2302_p0063a12║天得相似果，得如是果，豈不歡喜？是名得果歡喜。
G115n2302_p0063a13║（梵語韋提希，華言思惟。分真者，即證一分中道也。相似者，近於分真也。）
G115n2302_p0063a14║
G115n2302_p0063a15║三斷（出阿毘達磨品類足論）
G115n2302_p0063a16║一、見所斷。
G115n2302_p0064a01║二、修所斷。
G115n2302_p0064a02║三、非所斷。
G115n2302_p0064a03║一、謂聲聞初果之人，斷惑見理，名為見道，因斷三界八十八使見惑故，名見所斷。
G115n2302_p0064a04║（三界者，欲界、色界、無色界也。八十八使者，一、身見。二、邊見。三、見取。四、戒取。
G115n2302_p0064a05║五、邪見。六、貪。七、瞋。八、癡。九、慢。十、疑。此十使歷三界四諦下，增減不同，成八
G115n2302_p0064a06║十八，謂欲界苦諦十使具足，集滅二諦各七使，除身見、邊見、戒取、道諦，下八使，除身見、
G115n2302_p0064a07║邊見、四諦合為三十二，上色界、無色界，每四諦下，各除瞋使，餘皆如欲界，故上二界合為五
G115n2302_p0064a08║十六，並前欲界三十二，共成八十八使也。）
G115n2302_p0064a09║二、謂聲聞第二果、第三果，修真斷惑，名為修道，因斷三界十隨眠惑，故名修所
G115n2302_p0064a10║斷。
G115n2302_p0064a11║（十隨眠者，即是思惑，謂長時隨逐潛伏覆蔽真性，故名隨眠。欲界有四，謂貪、瞋、癡、慢。
G115n2302_p0064a12║色界、無色界各三，謂貪、癡、慢，共為十也。）
G115n2302_p0064a13║三、謂聲聞第四果，三界煩惱皆已斷竟，得無漏果，無惑可斷，故名非所斷。
G115n2302_p0064a14║
G115n2302_p0064a15║三斷（出宗鏡錄）
G115n2302_p0064a16║一、自性斷。
G115n2302_p0065a01║二、不生斷。
G115n2302_p0065a02║三、緣縛斷。
G115n2302_p0065a03║一、謂智慧起時，煩惱暗障，自性應斷，故名自性斷。
G115n2302_p0065a04║二、謂得法空之時，能令三塗惡道苦果，永更不生，故名不生斷。
G115n2302_p0065a05║（三塗者，火塗、刀塗、血塗也。）
G115n2302_p0065a06║三、謂但斷心中之惑，則於外塵境，不起貪瞋，於境雖緣不生染著，故名緣縛斷。
G115n2302_p0065a07║
G115n2302_p0065a08║菩薩三修學（出菩薩纓絡本業經）
G115n2302_p0065a09║一、百刼頂寂定中修諸三昧。
G115n2302_p0065a10║二、千刼金剛定中學諸威儀。
G115n2302_p0065a11║三、萬刼大寂定中學佛化行。
G115n2302_p0065a12║一、謂刼，梵語具云刼波，華言分別時節。梵語三昧，華言正定。頂寂定者，在眾定
G115n2302_p0065a13║之上，故名頂也。謂等覺菩薩住頂寂定，以大願力，住壽百刼，修一切三昧，已入金剛三
G115n2302_p0065a14║昧，與一切法性相應相冥，而得一合相也。
G115n2302_p0065a15║（等覺者，去佛之位一等也，金剛三昧者，金剛最堅至利，謂入此三昧，則一切諸惑無不斷也。
G115n2302_p0065a16║）
G115n2302_p0066a01║二、謂等覺菩薩，復住壽千刼，學佛一切威儀，象王觀視師子遊步，修佛無量不可思
G115n2302_p0066a02║議神通化導之法，皆現在前，入佛行處，坐佛道場也。
G115n2302_p0066a03║三、謂等覺菩薩，復住壽萬刼，學佛教化之行，現諸色相，教化眾生，復現同諸佛常
G115n2302_p0066a04║行中道，大樂無為也。
G115n2302_p0066a05║
G115n2302_p0066a06║菩薩生兜率天三事勝（出湼槃經）
G115n2302_p0066a07║一、命勝。
G115n2302_p0066a08║二、色勝。
G115n2302_p0066a09║三、名勝。
G115n2302_p0066a10║菩薩當補佛處，故生兜率，梵語兜率，華言知足，謂於五欲境界，知止足故。
G115n2302_p0066a11║（五欲者：色欲、聲欲、香欲、味欲、觸欲也。）
G115n2302_p0066a12║一、謂菩薩已離三界生死，雖不修命業，而於彼天託生，天數壽命四千歲，天壽畢已，
G115n2302_p0066a13║降生中國，以補佛處，是名命勝也。
G115n2302_p0066a14║二、謂菩薩雖不修色業，既生兜率，而妙色身光明照耀，自然莊嚴，異諸天眾，是名
G115n2302_p0066a15║色勝也。
G115n2302_p0066a16║三、佛本行集經云：菩薩既生兜率，其諸天眾，即喚菩薩，名為護明，展轉稱喚，其
G115n2302_p0067a01║聲上徹淨居，乃至色界天頂，是名名勝也。
G115n2302_p0067a02║（護明，釋迦佛也，從迦葉佛時，護持禁戒，梵行清淨，命終生天，不失本心，不忘宿行，故曰
G115n2302_p0067a03║護明。）
G115n2302_p0067a04║
G115n2302_p0067a05║阿羅漢三義（出翻譯名義）
G115n2302_p0067a06║一、殺賊。
G115n2302_p0067a07║二、不生。
G115n2302_p0067a08║三、應供。
G115n2302_p0067a09║梵語阿羅漢，華言無生，亦云無學。謂三界生死已盡，是為無生，無法可學，是為無
G115n2302_p0067a10║學。或言不翻者，名含三義故也。
G115n2302_p0067a11║一、賊即見、思惑也，以其刼人功德之財，奪人智慧之命，故名為賊。阿羅漢能斷三
G115n2302_p0067a12║界見、思之惑，故名殺賊。
G115n2302_p0067a13║二、不生，即無生也。謂阿羅漢既斷見、思惑盡，更不受三界生，故名不生。
G115n2302_p0067a14║三、謂阿羅漢智斷，功德既已具足，應受人天供養，故名應供。
G115n2302_p0067a15║（智謂得漏盡智，斷謂斷三界見、思惑盡也。）
G115n2302_p0068a01║
G115n2302_p0068a02║三種發心（出起信論）
G115n2302_p0068a03║一、信成就發心。
G115n2302_p0068a04║二、解行發心。
G115n2302_p0068a05║三、證發心。
G115n2302_p0068a06║一、謂十信行滿，信心成就，入十住位中，初發心住，故名信成就發心。
G115n2302_p0068a07║（十信、十住，在二卷註。）
G115n2302_p0068a08║二、解即解了，行即修行，謂十行位中，能解法性本空，順修六度之行，發回向心，
G115n2302_p0068a09║入十回向，故名解行發心。（十行、六度、十回向，在二卷註。）
G115n2302_p0068a10║三、證即證入，謂入初地乃至第十地，而此證者，無有境界，惟真如智，名為法身，
G115n2302_p0068a11║法身顯發，故名證發心。
G115n2302_p0068a12║
G115n2302_p0068a13║三不退（出觀經妙宗鈔）
G115n2302_p0068a14║一、位不退。
G115n2302_p0068a15║二、行不退。
G115n2302_p0068a16║三、念不退。
G115n2302_p0069a01║一、謂別教菩薩，從初住位中，斷見惑，二住至七住位中，斷思惑，則永不退失超凡
G115n2302_p0069a02║之位，故名位不退。
G115n2302_p0069a03║二、謂別教菩薩，從八住已去，至十行位中，伏斷塵沙之惑，則永不退失菩薩之行，
G115n2302_p0069a04║故名行不退。
G115n2302_p0069a05║三、謂別教菩薩，從初地已去，破無明惑，則永不退失中道正念，故名念不退。
G115n2302_p0069a06║
G115n2302_p0069a07║三迦葉（出法華經文句）
G115n2302_p0069a08║一、優樓頻螺迦葉。
G115n2302_p0069a09║二、伽耶迦葉。
G115n2302_p0069a10║三、那提迦葉。
G115n2302_p0069a11║梵語迦葉，華言光波，謂身光炎，涌暎餘光故也。毘婆尸佛時，三人共立刹柱，以是
G115n2302_p0069a12║因緣，感報遂為兄弟。（梵語毘婆尸，華言勝觀。）
G115n2302_p0069a13║一、梵語優樓頻螺，華言木瓜林，謂其居處近於此林，故以名之。將護四眾，供給四
G115n2302_p0069a14║事，令無所乏，最為第一。
G115n2302_p0069a15║（四眾者：一、比丘。二、比丘尼。三、優婆塞。四、優婆夷也。四事者：一、飲食。二、衣服。
G115n2302_p0069a16║三、臥具。四、醫藥也。）
G115n2302_p0070a01║二、梵語伽耶，華言城，謂其居家在王舍城南七由旬，故以名之。觀了諸法，都無所
G115n2302_p0070a02║著，教化眾生，最為第一。（梵語由旬，華言限量，一由旬，四十里也。）
G115n2302_p0070a03║三、梵語那提，華言河，謂其居止近於此河，故名之。心意寂然，降伏結業，精進修
G115n2302_p0070a04║行，最為第一。
G115n2302_p0070a05║
G115n2302_p0070a06║三賢（出仁王護國經疏）
G115n2302_p0070a07║一、十住。
G115n2302_p0070a08║二、十行。
G115n2302_p0070a09║三、十回向。
G115n2302_p0070a10║十住、十行、十回向諸位菩薩，皆稱賢者，此就別教而論，蓋諸位菩薩，但斷見思惑
G115n2302_p0070a11║盡，尚有無明惑在，未入聖位，故名賢也。
G115n2302_p0070a12║一、十住，會理之心，安住不動，名之為住。一、發心住。二、治地住。三、修行住。
G115n2302_p0070a13║四、生貴住。五、具足方便住。六、正心住。七、不退住。八、童真住。九、法王子住。
G115n2302_p0070a14║十、灌頂住。
G115n2302_p0070a15║二、十行，行即進趣之義，謂行此行則能進趣於果，名之為行。一、歡喜行。二、饒
G115n2302_p0070a16║益行。三、無違逆行。四、無屈撓行。五、無癡亂行。六、善現行。七、無著行。八、難
G115n2302_p0071a01║得行。九、善法行。十、真實行。
G115n2302_p0071a02║三、十回向，回因向果，名為回向。一、救諸眾生離眾生相回向。二、不壞回向。三、
G115n2302_p0071a03║等一切諸佛回向。四、至一切處回向。五、無盡功德藏回向。六、入一切平等善根回向。
G115n2302_p0071a04║七、等隨順一切眾生回向。八、真如相回向。九、無縛無著解脫回向。十、入法界無量
G115n2302_p0071a05║回向。
G115n2302_p0071a06║
G115n2302_p0071a07║三處入法界（出華嚴疏）
G115n2302_p0071a08║一、十住初心入法界。
G115n2302_p0071a09║二、回向終心入法界。
G115n2302_p0071a10║三、初地入法界。
G115n2302_p0071a11║法界即一切眾生本有之心，諸佛所證平等之理也，而云三處入者，由菩薩根有利鈍，
G115n2302_p0071a12║行有淺深，故所證入先後不定，遂分三處也。
G115n2302_p0071a13║一、謂利根菩薩即於初住位中，破無明惑，證入法界平等之理，得不退轉，是名十住
G115n2302_p0071a14║初心入法界也。
G115n2302_p0071a15║二、謂菩薩於十回向後心，眾行純熟，證入法界是名回向終心入法界也。
G115n2302_p0071a16║三、謂菩薩於前行向中，功德具足，至於初地即得證入法界，乃了三德，圓融三身自
G115n2302_p0072a01║在，是名初地入法界也。
G115n2302_p0072a02║（三德者，法身德、般若德、解脫德也。三身者，法身、報身、應身也。）
G115n2302_p0072a03║
G115n2302_p0072a04║文殊三名（出翻譯名義）
G115n2302_p0072a05║一、文殊師利。
G115n2302_p0072a06║二、滿殊尸利。
G115n2302_p0072a07║三、曼殊室利。
G115n2302_p0072a08║一、梵語文殊師利，華言妙德，謂具不可思議種種微妙功德，故名妙德。
G115n2302_p0072a09║二、梵語滿殊尸利，華言妙首，謂具不可思議微妙功德，在諸菩薩之上，故名妙首。
G115n2302_p0072a10║三、梵語曼殊室利，華言妙吉祥，謂具不可思議微妙功德，最勝吉祥，故名妙吉祥。
G115n2302_p0072a11║
G115n2302_p0072a12║三人觀十二因緣（出湼槃經）
G115n2302_p0072a13║一、下智觀。
G115n2302_p0072a14║二、中智觀。
G115n2302_p0072a15║三、上智觀。
G115n2302_p0072a16║三人者，謂通教聲聞、緣覺、菩薩，雖同觀十二因緣，然隨智淺深，法成高下，故有
G115n2302_p0073a01║三種之異也。
G115n2302_p0073a02║一、下智觀，故得聲聞菩提，梵語菩提，華言道，謂聲聞之人，用體空之智，初觀十
G115n2302_p0073a03║二因緣生，次觀十二因緣滅，觀此生滅，即悟非生非滅，破見思之惑，證真空之理，是名
G115n2302_p0073a04║下智觀，故得聲聞菩提。
G115n2302_p0073a05║（體空者，體達諸法性本空也，十二因緣者，一、無明。二、行。三、識。四、名色。五、六入。
G115n2302_p0073a06║六、觸。七、受。八、愛。九、取。十、有。十一、生。十二、老死也。因緣生者，即無明緣
G115n2302_p0073a07║行，行緣識等是也。因緣滅者，即無明滅，乃至老死滅是也。）
G115n2302_p0073a08║二、中智觀，故得緣覺菩提，謂緣覺之人，亦用體空之智，初觀十二因緣生，次觀十
G115n2302_p0073a09║二因緣滅，觀此生滅，即悟非生非滅，破見思之惑，更能侵除習氣，以由能觀之智，比於
G115n2302_p0073a10║聲聞稍勝，故所證真空之理亦深，是名中智觀，故得緣覺菩提。
G115n2302_p0073a11║（侵除者，猶漸除也。習氣者，見思餘習之氣分也。）
G115n2302_p0073a12║三、上智觀，故得菩薩菩提，謂菩薩之人，雖亦用體空之智，觀十二因緣生滅，了悟
G115n2302_p0073a13║非生非滅，而能頓斷見思習氣，以由能觀之智，比於緣覺復勝，故所證真空之理最深，是
G115n2302_p0073a14║名上智觀，故得菩薩菩提。
G115n2302_p0073a15║（菩薩，梵語具云菩提薩埵，華言覺有情。）
G115n2302_p0074a01║
G115n2302_p0074a02║聲聞三道（出四教儀集註）
G115n2302_p0074a03║一、見道。
G115n2302_p0074a04║二、修道。
G115n2302_p0074a05║三、無學道。
G115n2302_p0074a06║一、謂聲聞因斷三界見惑，見真諦理，故名見道，即初果須陀洹也。
G115n2302_p0074a07║（見惑者，意根對法塵起諸分別曰見惑，梵語須陀洹，華言預流，謂預入聖道法流也。）
G115n2302_p0074a08║二、謂聲聞得初果已，復緣真諦之理，斷欲界九品思惑，名為修道，即二果斯陀含，
G115n2302_p0074a09║三果阿那含也。
G115n2302_p0074a10║（思惑者，五根對五塵起貪染心曰思。九品者，於上中下三品，每一品中，又分三品，名為九品。
G115n2302_p0074a11║梵語斯陀含，華言一來，謂來欲界，一番受生也。梵語阿那含，華言不來，謂不來欲界受生也。
G115n2302_p0074a12║）
G115n2302_p0074a13║三、謂聲聞斷三界見思惑盡，真諦之理究竟無法可學，故名無學，即第四果阿羅漢
G115n2302_p0074a14║也。（梵語阿羅漢，華言無學。）
G115n2302_p0074a15║
G115n2302_p0074a16║阿難三名（出翻譯名義）
G115n2302_p0075a01║一、阿難。
G115n2302_p0075a02║二、阿難跋陀。
G115n2302_p0075a03║三、阿難迦羅。
G115n2302_p0075a04║阿難是斛飯王之子，佛成道日生，以其能持法藏，有三種不同，隨德受稱，故有三
G115n2302_p0075a05║名也。
G115n2302_p0075a06║一、梵語阿難，華言慶喜，生時合國欣慶歡喜故也。以其親承佛旨，傳以化人，即傳
G115n2302_p0075a07║持聲聞藏也。
G115n2302_p0075a08║二、梵語阿難跋陀，華言喜賢，以其住於有學之地，得空、無相、無願三解脫門，即
G115n2302_p0075a09║傳持緣覺藏也。
G115n2302_p0075a10║（空者，謂了達自性本空，無我我所也。無相者，謂一切法空，無男女相也。無願者，謂了達諸
G115n2302_p0075a11║法無相，無所願求也。以能空此三者，即得自在無礙，故云解脫門也。）
G115n2302_p0075a12║三、梵語阿難迦羅，華言喜海，以其解了如來說法無說而說，說即無說，所謂「佛法
G115n2302_p0075a13║大海水，流入阿難心」，即傳持菩薩藏也。
G115n2302_p0075a14║
G115n2302_p0075a15║結集三人（出付法藏因緣經）
G115n2302_p0075a16║一、阿難。
G115n2302_p0076a01║二、優波離。
G115n2302_p0076a02║三、迦葉。
G115n2302_p0076a03║一、阿難，梵語，華言慶喜，斛飯王之子，佛成道日生，生時舉國欣慶，故云慶喜。
G115n2302_p0076a04║隨佛出家，得阿羅漢果，多聞第一，能持法藏，如來滅後，與文殊師利集諸大眾，於鐵圍
G115n2302_p0076a05║山等處，結集修多羅藏。（梵語修多羅，華言契經。）
G115n2302_p0076a06║二、梵語優波離，華言化生，或翻上首，以其持律第一，為眾紀綱故也。如來滅後，
G115n2302_p0076a07║與五百聖人於畢鉢羅窟內，結集毘奈耶藏。
G115n2302_p0076a08║（畢鉢羅，西域記云：即菩提樹也。梵語毘奈耶，華言善治，即律也。）
G115n2302_p0076a09║三、梵語迦葉，華言飲光，謂其身光炎，涌能暎餘物故也。如來滅後，集諸大眾於畢
G115n2302_p0076a10║鉢羅窟等處，結集阿毘曇藏。（梵語阿毘曇，華言無比法，即論也。）
G115n2302_p0076a11║
G115n2302_p0076a12║三車（出法華經）
G115n2302_p0076a13║一、羊車。
G115n2302_p0076a14║二、鹿車。
G115n2302_p0076a15║三、牛車。
G115n2302_p0076a16║三車者，車即運載之義，喻三乘之人，各以所乘之法，運出三界，而至涅槃也。
G115n2302_p0077a01║一、羊車者，以羊挽車，故名羊車，喻聲聞之人，修四諦行，求出三界，但欲自度，
G115n2302_p0077a02║不顧他人，如羊之奔逸，竟不回顧後羣，故以羊車喻之。經云：「如彼諸子，為求羊車，
G115n2302_p0077a03║出於火宅」是也。
G115n2302_p0077a04║二、鹿車者，以鹿挽車，故名鹿車，喻緣覺之人，修十二因緣行，求出三界，而略有
G115n2302_p0077a05║為他之心，如鹿之馳走，即能回顧後羣，故以鹿車喻之。經云：「如彼諸子，為求鹿車，
G115n2302_p0077a06║出於火宅」是也。
G115n2302_p0077a07║三、牛車，以牛挽車，故名牛車，喻三藏教菩薩之人，修六度行，但欲度人，出於三
G115n2302_p0077a08║界，而不求自出，如牛之荷負，安耐一切普運，故以牛車喻之。經云：「如彼諸子，為求
G115n2302_p0077a09║牛車，出於火宅」是也。
G115n2302_p0077a10║
G115n2302_p0077a11║三草（出法華經文句）
G115n2302_p0077a12║一、小草。
G115n2302_p0077a13║二、中草。
G115n2302_p0077a14║三、上草。
G115n2302_p0077a15║草即藥草也，藥草既蒙雲雨之潤，即得生長，而能徧治眾病，變體成僊，以譬五乘之
G115n2302_p0077a16║人，既聞法華之教，無漏智慧，即得增長，能破無明之惑，開佛知見，故以三草喻之。
G115n2302_p0078a01║（五乘者：菩薩乘、緣覺乘、聲聞乘、天乘、人乘也。）
G115n2302_p0078a02║一、小草喻人天也，謂法雨既沾，無不蒙潤，而人天之機，根力微弱，未獲大益，故
G115n2302_p0078a03║名小草。
G115n2302_p0078a04║二、中草喻聲聞、緣覺也，謂此二乘之人，蒙佛法雨，而於大乘根漸增長，故名中
G115n2302_p0078a05║草。
G115n2302_p0078a06║三、上草喻三藏教菩薩也，謂此菩薩，蒙佛法雨，敷榮鬱茂，自他饒益，故名上草。
G115n2302_p0078a07║
G115n2302_p0078a08║三餘（出華嚴隨疏演義鈔）
G115n2302_p0078a09║一、煩惱餘。
G115n2302_p0078a10║二、業餘。
G115n2302_p0078a11║三、苦餘。
G115n2302_p0078a12║一、煩惱餘，亦名障餘，謂二乘之人，雖斷三界內見思惑盡，尚有界外無明惑在，故
G115n2302_p0078a13║名煩惱餘。
G115n2302_p0078a14║二、業餘，亦名道餘，謂二乘之人，雖斷三界內業縛，尚餘界外變易生死之業，故名
G115n2302_p0078a15║業餘。
G115n2302_p0078a16║三、苦餘，亦名果餘，謂二乘之人，已出三界分段生死，尚有變易生死之苦，故名苦
G115n2302_p0079a01║餘。
G115n2302_p0079a02║
G115n2302_p0079a03║三佛子（出華嚴疏）
G115n2302_p0079a04║一、外子。
G115n2302_p0079a05║二、庶子。
G115n2302_p0079a06║三、真子。
G115n2302_p0079a07║一、謂諸凡夫未曾入道，未能紹繼佛種，是名外子。
G115n2302_p0079a08║二、謂聲聞、緣覺，但稟小乘之教，生於法身，不從如來大法生，故是名庶子。
G115n2302_p0079a09║三、謂大乘菩薩稟受如來大法，生於法身，是名真子。
G115n2302_p0079a10║
G115n2302_p0079a11║三獸渡河（出四教儀并法華經玄義）
G115n2302_p0079a12║一、象渡河。
G115n2302_p0079a13║二、馬渡河。
G115n2302_p0079a14║三、兔渡河。
G115n2302_p0079a15║三獸喻三乘，河喻空理也。謂：通教聲聞、緣覺、菩薩同出三界，取證空理，而根器
G115n2302_p0079a16║有大小，行位有淺深，如象、馬、兔同共渡河，而有淺深之異，故以此為喻也。
G115n2302_p0080a01║一、象渡河者，喻菩薩之人也。謂：菩薩修六度萬行，利益眾生，斷見思惑，及斷習
G115n2302_p0080a02║氣盡，而證菩提，如象之渡河，得其底也。
G115n2302_p0080a03║（見思惑者，意根對法塵而起分別，曰見惑。眼、耳、鼻、舌、身、貪愛色、聲、香、味、觸五
G115n2302_p0080a04║塵，曰思惑。習氣者，即見思餘習之氣分也。）
G115n2302_p0080a05║二、馬渡河者，喻緣覺之人也。謂：緣覺修十二因緣，斷見思惑，雖兼斷習氣，未能
G115n2302_p0080a06║淨盡，而證真空之理，如馬之渡河，雖不至底，而漸深也。
G115n2302_p0080a07║三、兔渡河者，喻聲聞之人也。謂：聲聞修四諦法，斷見思惑，未能除斷習氣，而但
G115n2302_p0080a08║證真空之理，如兔之渡河，但浮水而過，不能深也。
G115n2302_p0080a09║
G115n2302_p0080a10║沙彌三名（出翻譯名義）
G115n2302_p0080a11║一、驅烏沙彌。
G115n2302_p0080a12║二、應法沙彌。
G115n2302_p0080a13║三、名字沙彌。
G115n2302_p0080a14║梵語沙彌，華言息慈，謂息惡行慈也。
G115n2302_p0080a15║一、謂能驅遣烏鳥，即七歲至十二、三歲者，皆名驅烏沙彌。
G115n2302_p0080a16║二、謂能與出家之法相應，即十四歲至十九歲者，皆名應法沙彌也。
G115n2302_p0081a01║三、謂能止息諸惡，勤行眾慈，可以沙彌名字稱之，即二十歲以上，皆號名字沙彌
G115n2302_p0081a02║也。
G115n2302_p0081a03║
G115n2302_p0081a04║三乘（出法華經）
G115n2302_p0081a05║一、聲聞乘。
G115n2302_p0081a06║二、緣覺乘。
G115n2302_p0081a07║三、菩薩乘。
G115n2302_p0081a08║乘，即運載之義，謂聲聞、緣覺、菩薩，各以其法為乘，運出三界生死，同到真空涅
G115n2302_p0081a09║槃，故名三乘。
G115n2302_p0081a10║一、聲聞乘者，聞佛聲教而得悟道，故曰聲聞。謂其知苦、斷集、慕滅、修道，故以
G115n2302_p0081a11║此四諦為乘。
G115n2302_p0081a12║二、緣覺乘者，因觀十二因緣，覺真諦理，故名緣覺。謂：始觀無明緣行，乃至緣老
G115n2302_p0081a13║死，此是觀十二因緣生，次觀無明滅，乃至老死滅，此是觀十二因緣滅，觀此因緣生滅，
G115n2302_p0081a14║即悟非生非滅，故以此十二因緣為乘也。
G115n2302_p0081a15║三、菩薩乘，菩薩，梵語具云菩提薩埵，華言覺有情，謂覺悟一切有情眾生也。菩薩
G115n2302_p0081a16║行六度行，廣化眾生，出離生死，故以此六度為乘也。
G115n2302_p0082a01║
G115n2302_p0082a02║三乘觀門（出四教儀集註）
G115n2302_p0082a03║一、聲聞觀苦諦為初門。
G115n2302_p0082a04║二、緣覺觀集諦為初門。
G115n2302_p0082a05║三、菩薩觀道諦為初門。
G115n2302_p0082a06║一、苦即三界生死之苦也。諦即審實之義，謂聲聞之人，知果苦而斷集因，慕寂滅而
G115n2302_p0082a07║修道品，諦觀五陰生死之身，即是眾苦之本，故觀苦諦為初門。
G115n2302_p0082a08║二、集即招集之義，謂煩惱之因，則能招集生死之苦果也。緣覺之人，於十二因緣中，
G115n2302_p0082a09║初從無明觀起，無明即屬集諦，了知苦果，實由集因而生，故觀集諦為初門也。
G115n2302_p0082a10║三、道即六度也，謂菩薩為利他故，廣行六度，化諸眾生，故觀道諦為初門也。
G115n2302_p0082a11║
G115n2302_p0082a12║三種天（出湼槃經）
G115n2302_p0082a13║一、世間天。
G115n2302_p0082a14║二、生天。
G115n2302_p0082a15║三、淨天。
G115n2302_p0082a16║天者，天然、自然、樂勝、身勝，故名天也。
G115n2302_p0083a01║一、謂十方世界，一切刹土中，諸大國王，雖處人中，享受天福，是名世間天。
G115n2302_p0083a02║二、生天者，即一切眾生修行十善之因，受其果報，或生欲界天，或生色界天，或生
G115n2302_p0083a03║無色界天，是名生天。
G115n2302_p0083a04║（十善者：不殺生、不偷盜、不邪淫、不妄語、不兩舌、不惡口、不綺語、不貪欲、不瞋恚、不
G115n2302_p0083a05║邪見也。）
G115n2302_p0083a06║三、謂聲聞、緣覺斷諸煩惱，獲大神通，變化自在，清淨無染，是名淨天。
G115n2302_p0083a07║
G115n2302_p0083a08║閻浮提人三事勝餘三洲（出長阿含經）
G115n2302_p0083a09║一、勇猛強記。
G115n2302_p0083a10║二、勤修梵行。
G115n2302_p0083a11║三、佛出其土。
G115n2302_p0083a12║梵語閻浮提，華言勝金洲，即南洲也。三洲者，東弗于逮、西瞿耶尼、北鬱單越也。
G115n2302_p0083a13║一、謂南洲之人，於諸教法，勇猛讀誦，記聞廣博，心不忘失。其餘三洲，則不能然，
G115n2302_p0083a14║所以勝之也。
G115n2302_p0083a15║二、謂南洲之人，於諸清淨梵行，則能精勤修習，期證道果。其餘三洲，則不能然，
G115n2302_p0083a16║所以勝之也。
G115n2302_p0084a01║三、謂南洲乃是中華文物之國，一切聖賢，皆出其中，其人易化，所以佛之降生，必
G115n2302_p0084a02║在斯土。其餘三洲，則不示現，所以勝之也。
G115n2302_p0084a03║
G115n2302_p0084a04║三事人勝諸天（出大毘婆沙論）
G115n2302_p0084a05║一、能勇猛。
G115n2302_p0084a06║二、能憶念。
G115n2302_p0084a07║三、能梵行。
G115n2302_p0084a08║一、諸天耽嗜欲樂，不復進修，是人雖不見當來之果，而能修諸苦行，精進不怠，是
G115n2302_p0084a09║能勇猛勝諸天也。
G115n2302_p0084a10║二、諸天耽嗜欲樂，慧性常昏，是人能憶記曩久所作所說之事，了了分明，悉無忘失，
G115n2302_p0084a11║是能憶念勝諸天也。
G115n2302_p0084a12║三、梵者淨也，諸天耽嗜欲樂，不復增修善業，是人初發心時，能種殊勝善根，愛持
G115n2302_p0084a13║戒律，行業清淨，是能梵行勝諸天也。
G115n2302_p0084a14║
G115n2302_p0084a15║初果三結（出四教儀集註）
G115n2302_p0084a16║一、身見結。
G115n2302_p0085a01║二、戒取結。
G115n2302_p0085a02║三、疑結。
G115n2302_p0085a03║結，即見惑，眾生由此見惑，結縛不能出離生死，聲聞之人，斷此惑盡，即證初須陀
G115n2302_p0085a04║洹果，故名初果三結。
G115n2302_p0085a05║（梵語須陀洹，華言預流，謂預入聖道法流也。）
G115n2302_p0085a06║一、謂眾生於五陰等法中，妄計為身，強立主宰，恒起我見，是名身見結。
G115n2302_p0085a07║二、謂外道之人，於非戒中，謬以為戒，取以進行，如鷄狗戒等，是名戒取結。
G115n2302_p0085a08║（鷄狗戒者，謂外道計自身前世，從鷄中來，即便獨立等，或計從狗中來，即便噉糞穢等是也。）
G115n2302_p0085a09║三、謂迷心背理，而於正法猶豫不決，不能深信，是名疑結。
G115n2302_p0085a10║
G115n2302_p0085a11║三圓滿（出瑜伽師地論）
G115n2302_p0085a12║一、行圓滿。
G115n2302_p0085a13║二、果圓滿。
G115n2302_p0085a14║三、師圓滿。
G115n2302_p0085a15║一、謂聽聞正法，依法修行，復能為他，如法演說，自利利他之行既周，是名行圓
G115n2302_p0085a16║滿。
G115n2302_p0086a01║二、謂由修行即能證涅槃之果，圓成滿足，是名果圓滿。
G115n2302_p0086a02║三、師即受道之師，謂能以佛所說之法，教誡於我，復能引發一切梵行，令得滿足，
G115n2302_p0086a03║是名師圓滿。
G115n2302_p0086a04║
G115n2302_p0086a05║三田喻三種人（出湼槃經）
G115n2302_p0086a06║第一田。
G115n2302_p0086a07║第二田。
G115n2302_p0086a08║第三田。
G115n2302_p0086a09║第一田，此田渠流便利，無諸沙滷、瓦石、棘刺，種一得百，以喻菩薩，根性猛利，
G115n2302_p0086a10║智慧明了，利益眾生，無有窮盡，是為第一田也。（滷，音魯）
G115n2302_p0086a11║第二田，此田雖無沙滷、瓦石、棘刺，渠流險難，收實減半，以喻聲聞，根性稍鈍，
G115n2302_p0086a12║雖得無漏，但能自利，不能度生，是為第二田也。
G115n2302_p0086a13║（無漏者，謂聲聞惑業已斷，無復漏落三界生死也。）
G115n2302_p0086a14║第三田，此田渠流險難，多諸沙滷、瓦石、棘刺，種一得一，為藁草故，以喻闡提之
G115n2302_p0086a15║人，而於佛法，無有信心，今為說法，以種後世善種，是為第三田也。
G115n2302_p0086a16║（闡提，梵語具云一闡提，華言信不具，外道名。）
G115n2302_p0087a01║
G115n2302_p0087a02║比丘三義（出智論）
G115n2302_p0087a03║一、破惡。
G115n2302_p0087a04║二、怖魔。
G115n2302_p0087a05║三、乞士。
G115n2302_p0087a06║梵語比丘，華言除饉，謂眾生薄福在因，無法自資得報，多所饉乏。出家之人，戒行
G115n2302_p0087a07║是良福田，能除因果之饉乏，故名除饉。或言不翻者，名含三義故也。
G115n2302_p0087a08║一、謂比丘修戒定慧之道，能破見思之惡，故名破惡。
G115n2302_p0087a09║二、魔，梵語具云魔羅，華言殺者。謂能殺人智慧之命也。比丘既能修道，魔即念言：
G115n2302_p0087a10║此人非但出我界域，亦能轉化於他，空我眷屬，魔即驚怖，故名怖魔。
G115n2302_p0087a11║三、乞是乞求之名，士是清雅之稱，謂比丘常當乞食，清淨自活，上乞法以資慧命，
G115n2302_p0087a12║下乞食以資色身，故名乞士。
G115n2302_p0087a13║
G115n2302_p0087a14║三種僧（出湼槃經）
G115n2302_p0087a15║一、犯戒雜僧。
G115n2302_p0087a16║二、愚癡僧。
G115n2302_p0088a01║三、清淨僧。
G115n2302_p0088a02║一、謂其雖持禁戒，為利養故，與破戒者常共親附，同其事業，雜處熏習，因而破戒，
G115n2302_p0088a03║是名犯戒雜僧也。
G115n2302_p0088a04║二、謂其雖在阿蘭若處，諸根不利，闇鈍愚魯，經、律、論藏，不能解了，於諸弟子，
G115n2302_p0088a05║或犯禁戒，亦不能教令清淨懺悔，是名愚癡僧也。
G115n2302_p0088a06║（梵語阿蘭若，華語閑靜處。）
G115n2302_p0088a07║三、謂其本性清淨，嚴持戒律，通達經論，不為諸魔之所沮壞，又能調伏利益一切眾
G115n2302_p0088a08║生，為說諸戒輕重之相，堪稱護法無上大師，是名清淨僧也。
G115n2302_p0088a09║
G115n2302_p0088a10║律師三法（出善見毘婆沙律）
G115n2302_p0088a11║一、本毘尼藏。
G115n2302_p0088a12║二、堅持不雜。
G115n2302_p0088a13║三、受持不忘。
G115n2302_p0088a14║一、梵語毘尼，華言律，謂為律師者，必本於毘尼，諷誦通利，句義辯習，文字不忘，
G115n2302_p0088a15║然後可以教授於人，所以稱之為律師也。
G115n2302_p0088a16║二、謂為律師者，當懷慚愧，堅持法律，於毘尼藏所有文句義疏，悉皆通達。若有問
G115n2302_p0089a01║者，次第而答，不為雜亂，所以稱之為律師也。
G115n2302_p0089a02║三、謂為律師者，於毘尼藏所傳之師，須知次第授受之由，若佛授優波離，如是次第，
G115n2302_p0089a03║師師相承，乃至于今，於其名字，或能盡知，或知一二，而不忘失，所以稱之為律師
G115n2302_p0089a04║也。
G115n2302_p0089a05║
G115n2302_p0089a06║三種人難報（出大毘婆沙論）
G115n2302_p0089a07║一、令出家者。
G115n2302_p0089a08║二、令知集法者。
G115n2302_p0089a09║三、令得漏盡者。
G115n2302_p0089a10║佛告比丘，我見有三種人，於諸有情，多獲利益，其恩難報，假使盡其形壽，以諸上
G115n2302_p0089a11║妙衣服、飲食、臥具、醫藥，及餘資緣，而供養之，亦不能報也。
G115n2302_p0089a12║一、謂若有人為其說法，勸令出家，剃髮染衣，以正信心，受持淨戒，乃至成就菩提，
G115n2302_p0089a13║其恩難報也。
G115n2302_p0089a14║二、集，積集也，謂眾生，積集煩惱惑業，而能招集生死之苦，若有人為其說法，令
G115n2302_p0089a15║知煩惱過患，而滅除之，其恩難報也。
G115n2302_p0089a16║三、漏盡者，謂眾生生死惑俱盡，不漏落三界也。若有人為其說法，令如法而修，破
G115n2302_p0090a01║除煩惱，出離生死之苦，而證真空涅槃之樂，其恩難報也。
G115n2302_p0090a02║
G115n2302_p0090a03║三報（出慈悲水懺）
G115n2302_p0090a04║一、現報。
G115n2302_p0090a05║二、生報。
G115n2302_p0090a06║三、後報。
G115n2302_p0090a07║一、謂現世作惡，現身即受惡報。現世作善，現身即受善報，是名現報。
G115n2302_p0090a08║二、謂此生作善作惡，來生方受善惡之報，是名生報。
G115n2302_p0090a09║三、謂或過去無量生中，作善作惡，於此生中，受善惡報，或在未來無量生中，受善
G115n2302_p0090a10║惡報，是名後報。
G115n2302_p0090a11║
G115n2302_p0090a12║三想（出智度論）
G115n2302_p0090a13║一、怨想。
G115n2302_p0090a14║二、親想。
G115n2302_p0090a15║三、中人想。
G115n2302_p0090a16║般若經云：菩薩欲成無上道者，應起平等心，於一切眾生，無有偏黨，皆生親愛之想，
G115n2302_p0091a01║莫生怨心，莫生中人心，故名三想。
G115n2302_p0091a02║一、怨想者，謂有人加害於我，及害我父、母、兄、弟者，亦生親愛之想也。
G115n2302_p0091a03║二、親想者，謂於父母兄弟及親戚朋友等，皆生親愛之想也。
G115n2302_p0091a04║三、中人想者，謂於非怨非親之人，亦生親愛之想也。
G115n2302_p0091a05║
G115n2302_p0091a06║三種示導（出般若經）
G115n2302_p0091a07║一、神變示導。
G115n2302_p0091a08║二、記說示導。
G115n2302_p0091a09║三、教誡示導。
G115n2302_p0091a10║示，開示。導，引導。謂：菩薩見諸有情，在地獄中，受極苦報，即起拯濟之心，故
G115n2302_p0091a11║有三種示導也。
G115n2302_p0091a12║一、謂菩薩憫彼地獄之苦，故現神通之力，滅除湯火刀劍種種苦具，令諸眾生，藉此
G115n2302_p0091a13║神變，從地獄出，生天人中，受諸快樂，是為神變示導。
G115n2302_p0091a14║二、謂菩薩憫彼地獄之苦，而於眾生，念念記憶不忘，而為說法，令諸眾生，藉此法
G115n2302_p0091a15║力，從地獄出，生天人中，受諸快樂，是為記說示導。
G115n2302_p0091a16║三、謂菩薩憫彼地獄之苦，即發慈、悲、喜、捨之心，說法教誡，令諸眾生，藉此教
G115n2302_p0092a01║誡，從地獄出，生天人中，受諸快樂，是為教誡示導。
G115n2302_p0092a02║
G115n2302_p0092a03║三福業（出增一阿含經）
G115n2302_p0092a04║一、施福業。
G115n2302_p0092a05║二、平等福業。
G115n2302_p0092a06║三、思惟福業。
G115n2302_p0092a07║一、謂修行之人，若遇貧窮之人來乞之時，須食與食，須衣與衣，乃至臥具、醫藥，
G115n2302_p0092a08║隨其所欲，皆悉施與，因施獲福，是名施福業也。
G115n2302_p0092a09║二、謂修行之人，能持戒律，不興惡想，梵行端嚴，語言和雅，以平等、慈悲、愛護
G115n2302_p0092a10║之心，普覆一切有情，令得安穩，以平等心，而能致福，是為平等福業也。
G115n2302_p0092a11║三、謂修行之人，以智慧觀察，了知出要之法，遠離世間塵緣雜想，以此思惟，為出
G115n2302_p0092a12║世善福之業，是為思惟福業也。
G115n2302_p0092a13║
G115n2302_p0092a14║三福田（出優婆塞戒經）
G115n2302_p0092a15║一、報恩福田。
G115n2302_p0092a16║二、功德福田。
G115n2302_p0093a01║三、貧窮福田。
G115n2302_p0093a02║一、謂父母有養育之恩，師長有教誨之恩，若能供養恭敬，非惟報答其恩，抑且自然
G115n2302_p0093a03║獲福，是名報恩福田。
G115n2302_p0093a04║二、謂若能恭敬供養佛、法、僧三寶，非但成就無量功德，亦能獲其福報，是名功德
G115n2302_p0093a05║福田。
G115n2302_p0093a06║（佛，梵語具云佛陀，華言覺。僧，梵語具云僧伽，華言和合眾。）
G115n2302_p0093a07║三、謂若見貧窮困苦之人，當起慈愍之心，以己所有資生等物，而給施之，雖不求報，
G115n2302_p0093a08║則亦自然獲福，是名貧窮福田。
G115n2302_p0093a09║
G115n2302_p0093a10║三種清淨（出大智度論）
G115n2302_p0093a11║一、心清淨。
G115n2302_p0093a12║二、身清淨。
G115n2302_p0093a13║三、相清淨。
G115n2302_p0093a14║一、謂修學般若菩薩，不生染心，不生瞋心，不生憍慢心，不生慳貪心。不生邪見心，
G115n2302_p0093a15║是名心清淨。
G115n2302_p0093a16║二、謂修學般若菩薩，心既清淨，再後受身，常得化生，是名身清淨。
G115n2302_p0094a01║三、謂修學般若菩薩，身心既皆清淨，則能具足相好莊嚴其身，故名相清淨。
G115n2302_p0094a02║
G115n2302_p0094a03║清淨三業（出纓珞經）
G115n2302_p0094a04║一、身行清淨。
G115n2302_p0094a05║二、口言真誠。
G115n2302_p0094a06║三、意專向道。
G115n2302_p0094a07║經云：須菩提問佛色身，佛即以三業答之。（梵語須菩提，華言空生，又云善現。）
G115n2302_p0094a08║一、謂身之所行，能防塞一切諸不善法，是名身業清淨。
G115n2302_p0094a09║二、謂凡所言說，真實誠信，永離邪妄之語，是名口業清淨。
G115n2302_p0094a10║三、謂收攝身心，常居寂定，無他異念，是名意業清淨。
G115n2302_p0094a11║
G115n2302_p0094a12║
G115n2302_p0094a13║
G115n2302_p0094a14║
G115n2302_p0094a15║
G115n2302_p0094a16║佛學名相彙解　卷第十（終）