G115n2302_p0483a01║佛學名相彙解　卷第十七明．沙門寂照編
G115n2302_p0483a02║
G115n2302_p0483a03║四身（成唯識論）
G115n2302_p0483a04║一、自性身。
G115n2302_p0483a05║二、自受用身。
G115n2302_p0483a06║三、他受用身。
G115n2302_p0483a07║四、變化身。
G115n2302_p0483a08║一、自性身者，即法身也。謂諸如來真淨法界，湛然常寂。具足無邊真實功德，是一
G115n2302_p0483a09║切法平等實性也。
G115n2302_p0483a10║二、自受用身者，即自報身也。謂諸如來內智湛然，照真法界，盡未來際，常自受用
G115n2302_p0483a11║廣大法樂也。
G115n2302_p0483a12║三、他受用身者，為他機所感而現此身，即他報身也。謂諸如來，由平等智為十地菩
G115n2302_p0483a13║薩，現大神通，轉正法輪，令他受用大乘法樂也。
G115n2302_p0483a14║四、變化身者，謂無而忽有，名為變化，即應身也。謂諸如來，隨順機宜，變現此身
G115n2302_p0484a01║也。
G115n2302_p0484a02║
G115n2302_p0484a03║化應身四句（演義鈔）
G115n2302_p0484a04║一、化身非應。
G115n2302_p0484a05║二、應身非化。
G115n2302_p0484a06║三、亦應亦化。
G115n2302_p0484a07║四、非應非化。
G115n2302_p0484a08║一謂：佛隨類變現龍鬼等形，不為佛身，是名化身非應。
G115n2302_p0484a09║二謂：地前菩薩所見佛身，即是隨機應現，非五趣攝，是名應身非化。
G115n2302_p0484a10║三謂：諸聲聞所見佛身，見諸相好，皆因修成，名之為應，無而忽有，名之為化，是
G115n2302_p0484a11║名亦應亦化。
G115n2302_p0484a12║四謂：佛法報二身，非屬應化，是名非應非化。
G115n2302_p0484a13║
G115n2302_p0484a14║佛四德（湼槃）
G115n2302_p0484a15║一、常德。
G115n2302_p0484a16║二、樂德。
G115n2302_p0485a01║三、我德。
G115n2302_p0485a02║四、淨德。
G115n2302_p0485a03║四德者：如來所證「常、樂、我、淨」之德也。謂如來心體本空，應用無染，離凡夫
G115n2302_p0485a04║二乘菩薩偏邪之顛倒，故稱為德。
G115n2302_p0485a05║一、常者：不遷不變之謂也。性體虛融，湛然常住，歷三世而不遷，混萬法而不變，
G115n2302_p0485a06║故名常德。
G115n2302_p0485a07║二、樂者：安穩寂滅之謂也。離生死逼迫之苦，證涅槃寂滅之樂，故名樂德。
G115n2302_p0485a08║三、謂我者：自在無礙之謂也。然有妄我真我，若外道凡夫，於五陰身，強立主宰，
G115n2302_p0485a09║執之為我，乃是妄我；若佛所具八自在稱為我者，即是真我，故名我德。
G115n2302_p0485a10║四、淨者：離垢無染之謂也。無諸惑染，湛然清淨，如大圓鏡，了無纖翳，故名淨德。
G115n2302_p0485a11║
G115n2302_p0485a12║出家四願（出普曜經）
G115n2302_p0485a13║一、願濟眾生困厄。
G115n2302_p0485a14║二、願除眾生惑障。
G115n2302_p0485a15║三、願斷眾生邪見。
G115n2302_p0485a16║四、願度眾生苦輪。
G115n2302_p0486a01║出家四願者：謂釋迦如來，初欲出家，發此四誓願，度脫眾生也。
G115n2302_p0486a02║一謂：我設成正覺，得一切智時，眾生困厄，被諸惱患，吾當濟脫，令斷恩愛也。
G115n2302_p0486a03║二謂：眾生沒在生死苦海，無明暗蔽，悉無所知，我當為其顯示，如清淨眼，內外無
G115n2302_p0486a04║障，令其出離也。
G115n2302_p0486a05║三謂：眾生在世，我慢自大，尊己賤彼，心存邪見，不慕聖道，我當開化，令入正真
G115n2302_p0486a06║也。
G115n2302_p0486a07║四謂：眾生處於生死之苦，輪轉無際，滅智慧根，不能自濟，我當為其說法，令得度
G115n2302_p0486a08║脫也。
G115n2302_p0486a09║
G115n2302_p0486a10║世醫四法喻如來（出雜阿含）
G115n2302_p0486a11║一、善知病。
G115n2302_p0486a12║二、善知病源。
G115n2302_p0486a13║三、善知病對治。
G115n2302_p0486a14║四、善知治已更不動發。
G115n2302_p0486a15║一謂：世之良醫，善能知人種種疾病，以喻如來，善知一切眾生業惑等病也。
G115n2302_p0486a16║二謂：世之良醫，善知疾病所起之由，或由風濕，或由冷熱，乃至飲食色欲之類，發
G115n2302_p0487a01║於眾病，以喻如來善知眾生，皆由無明煩惱為其根源，而有生死輪廻之病也。
G115n2302_p0487a02║三謂：世之良醫，善知對治之方，如患冷病者，則以熱藥對治；患熱病者，則以冷藥
G115n2302_p0487a03║對治；患不冷不熱病者，則以溫和之藥對治。藥若對病，病無不癒，以喻如來說法，若眾
G115n2302_p0487a04║生多貪欲者，則說不淨之觀治之；多嗔恚者，則說慈悲之觀治之是也。
G115n2302_p0487a05║四謂：世之良醫，善能應病與藥，人若服已，其病即癒，病既癒已，身心安穩，不復
G115n2302_p0487a06║更發，以喻如來為諸眾生，善說法藥，對治一切眾生業惑之病，人能依而修之，則得出離
G115n2302_p0487a07║生死之苦，成就涅槃之樂，一切業惑，不復發起矣！
G115n2302_p0487a08║
G115n2302_p0487a09║天上四塔（出佛成道記并本行集經）
G115n2302_p0487a10║一、箭塔。
G115n2302_p0487a11║二、髮塔。
G115n2302_p0487a12║三、盋塔。
G115n2302_p0487a13║四、佛牙塔。
G115n2302_p0487a14║一、經云：「太子年方十五，與諸釋種角藝，太子一箭穿七金鼓，又一箭徹過七鐵猪，
G115n2302_p0487a15║復入于土，水泉迸出，遂名箭井。時帝釋遂取其箭，於忉利天建塔供養。」
G115n2302_p0487a16║二、經云：「太子初出家時，自持寶刀而發願云：『我今截落此髮，誓與眾生斷除煩
G115n2302_p0488a01║惱習障！』尋以髮擲空中，時帝釋接向天上，建塔供養。」
G115n2302_p0488a02║三、經云：「菩薩將詣道樹，成等正覺，時有天人，告善生村主二女難陀、婆羅曰：
G115n2302_p0488a03║『汝可最初施食。』於是二女以乳烹麋，用盋盛獻。菩薩食已，以盋擲尼連河中，時帝釋
G115n2302_p0488a04║收歸天上，建塔供養。」
G115n2302_p0488a05║（梵語：難陀，華言：喜。梵語：婆羅，華言：力；二女名也。尼連無翻。）
G115n2302_p0488a06║四、經云：「佛闍維時，天帝釋持七寶瓶來請佛牙，其火即滅，寶棺自開，帝釋乃取
G115n2302_p0488a07║佛口舌頷一牙，於天上建塔供養。」（梵語：闍維，華言：焚燒。）
G115n2302_p0488a08║
G115n2302_p0488a09║四處立塔（法苑珠林）
G115n2302_p0488a10║一、生處立塔。
G115n2302_p0488a11║二、得道處立塔。
G115n2302_p0488a12║三、轉法輪處立塔。
G115n2302_p0488a13║四、涅槃處立塔。
G115n2302_p0488a14║一謂：諸佛降生之處，即應起塔，如今釋迦牟尼佛在毗藍園內，無憂樹下降生，即於
G115n2302_p0488a15║其處立塔也。（梵語：毗藍，華言：解脫處。梵語：塔婆，華言：高顯。）
G115n2302_p0488a16║二謂：如來得道，在摩竭提國菩提樹下，即於其處立塔也。
G115n2302_p0489a01║（梵語：摩竭提，華言：善勝。梵語：菩提，華言：道。）
G115n2302_p0489a02║三謂：如來轉法輪，其處不定，或在寂場，或在鹿苑，或在天上等，即於其處立塔
G115n2302_p0489a03║也。
G115n2302_p0489a04║四、梵語：涅槃，華言：滅度。謂如來在俱尸那城，娑羅雙樹間入滅，即於其處立塔
G115n2302_p0489a05║也。（梵：俱尸那，華言：角城。梵：娑羅，華言：堅固。）
G115n2302_p0489a06║
G115n2302_p0489a07║身土四依（華嚴經疏）
G115n2302_p0489a08║一、色身依色相土。
G115n2302_p0489a09║二、色身依法性土。
G115n2302_p0489a10║三、法身依法性土。
G115n2302_p0489a11║四、法身依色相土。
G115n2302_p0489a12║一謂：如來隨類應化，示現丈六等相好之身，即依娑婆等同居之土，以其有山河大地
G115n2302_p0489a13║等色相，是為色身依色相土。
G115n2302_p0489a14║（梵語：娑婆，華言：能忍。同居者：凡聖同居也。）
G115n2302_p0489a15║二謂：如來丈六等相好之身，當體即是法性之身，所依之土，亦即常寂光土，是為色
G115n2302_p0489a16║身依法性土。（常寂光土者：即佛所居之淨土也。）
G115n2302_p0490a01║三謂：如來法性之身，非心非色，猶如虛空，徧一切處，所依之土即是常寂光土，是
G115n2302_p0490a02║為法身依法性土。
G115n2302_p0490a03║四謂：如來法性之身，徧於刹塵之土，雖身土相攝，事理交互，色即非色，相即非相，
G115n2302_p0490a04║而不離刹塵之土，是為法身依色相土。
G115n2302_p0490a05║
G115n2302_p0490a06║佛四種希有（刊定記）
G115n2302_p0490a07║一、時希有。
G115n2302_p0490a08║二、處希有。
G115n2302_p0490a09║三、德希有。
G115n2302_p0490a10║四、事希有。
G115n2302_p0490a11║一、時希有者：謂佛出世之時，不常有也。一切眾生從曠刼來，無明覆蔽，流轉生死，
G115n2302_p0490a12║無有窮盡，今值佛出世，聞說正法，依教修行，得免生死之苦，實為希有也。
G115n2302_p0490a13║二、處希有者：謂佛生於迦毗羅城，乃在三千世界之中，佛不於餘處出現，而於此處
G115n2302_p0490a14║降生，實為希有也。（梵語：迦毗羅，華言：能仁住處。）
G115n2302_p0490a15║三、德希有者：謂佛具無量福慧，最勝第一，非諸菩薩等所可思議，實為希有也。
G115n2302_p0490a16║四、事希有者：謂佛降兜率，乃至入涅槃等事，天上人間，最為奇特，外道天魔無不
G115n2302_p0491a01║歸仰，用大慈悲，極巧方便，現多種身相，演無量法門，隨眾生根，普皆利益，實為希有
G115n2302_p0491a02║也。
G115n2302_p0491a03║
G115n2302_p0491a04║四無所畏（大智度論）
G115n2302_p0491a05║一、一切智無所畏。
G115n2302_p0491a06║二、漏盡無所畏。
G115n2302_p0491a07║三、說障道無所畏。
G115n2302_p0491a08║四、說盡苦道無所畏。
G115n2302_p0491a09║此四通言無畏者：由佛十力之智內充明了決定，故於大眾中，凡有所說，則無恐懼之
G115n2302_p0491a10║相，故名無所畏。
G115n2302_p0491a11║一、一切智者：於世間、出世間，一切諸法，盡知盡見也。無所畏者：如佛言：「我
G115n2302_p0491a12║是一切正智人，故得安穩，得無所畏。在大眾中作獅子吼，能轉法輪，諸沙門婆羅門，若
G115n2302_p0491a13║天魔梵，若復餘眾，實不能轉。」是一切智無所畏。
G115n2302_p0491a14║（梵語：沙門，華言：勤息。謂勤行眾善，止息諸惡也。梵語：婆羅門，華言：淨行。天魔梵者：
G115n2302_p0491a15║天魔即他化自在天。梵：即梵天也。）
G115n2302_p0491a16║二、漏盡者：惑業生死俱盡也。無所畏者：如佛言：「我一切漏盡，故得安穩，得無
G115n2302_p0492a01║所畏，在大眾中作獅子吼，能轉法輪，諸沙門婆羅門，若天魔梵，若復餘眾，實不能轉，
G115n2302_p0492a02║是為漏盡無所畏。」
G115n2302_p0492a03║三、說障道者：說彼魔外，障蔽聖道之法也。無所畏者：如佛言：「我說障法，故得
G115n2302_p0492a04║安穩，得無所畏。在大眾中，作獅子吼，能轉法輪，諸沙門婆羅門，若天魔梵，若復餘眾，
G115n2302_p0492a05║實不能轉。」是為說障道無所畏。
G115n2302_p0492a06║四、說盡苦道者：說能盡諸苦之道法也。無所畏者：如佛言：「我所說聖道，能出世
G115n2302_p0492a07║間，能盡諸苦，故得安穩，得無所畏。在大眾中作獅子吼，能轉法輪。諸沙門婆羅門，若
G115n2302_p0492a08║天魔梵，若復餘眾，實不能轉，是為說盡苦道無所畏。」
G115n2302_p0492a09║
G115n2302_p0492a10║四等（出楞伽經）
G115n2302_p0492a11║一、字等。
G115n2302_p0492a12║二、語等。
G115n2302_p0492a13║三、身等。
G115n2302_p0492a14║四、法等。
G115n2302_p0492a15║四等者：謂諸佛如來，名字言語，現身說法，平等不二，以顯佛佛道同也。
G115n2302_p0492a16║一、字：即名字也。經云：若字稱我為佛，彼字亦稱一切諸佛，以我與彼字無差別，
G115n2302_p0493a01║是名字等。
G115n2302_p0493a02║（我者：釋迦如來自謂也。彼者：指一切諸佛也。謂諸佛皆稱理立名，理性平等故同名佛也。）
G115n2302_p0493a03║二、語：即言語也。經云：謂我六十四種梵音，言語相生，無增無減，無有差別，與
G115n2302_p0493a04║諸佛同一音故，是名語等。
G115n2302_p0493a05║三、經云：「我與諸佛，法身及色身相好，無有差別，是名身等。」
G115n2302_p0493a06║（法身者：即法性為身也。色身者：如來丈六之應身也。）
G115n2302_p0493a07║四、經云：「我及彼佛，同得三十七品菩提分法，無二無別，是名法等。」
G115n2302_p0493a08║
G115n2302_p0493a09║四方行七步（佛本行集經）
G115n2302_p0493a10║一、東行七步。
G115n2302_p0493a11║二、南行七步。
G115n2302_p0493a12║三、西行七步。
G115n2302_p0493a13║四、北行七步。
G115n2302_p0493a14║謂如來初降生時，於四方面，各行七步，步步舉足，出大蓮華。行七步已，先觀東方，
G115n2302_p0493a15║口自出言：「世間之中，我為最勝，我從今日，生分已盡。」此是菩薩希奇之事，未曾
G115n2302_p0493a16║有法，餘方悉然。
G115n2302_p0494a01║一、東行七步者：涅槃經云：示為眾生而作導首也。
G115n2302_p0494a02║二、南行七步者：經云：示現欲為無量眾生，作最上福田也。
G115n2302_p0494a03║三、西行七步者：經云：示現無盡，永斷生死，是最後身也。
G115n2302_p0494a04║四、北行七步者：經云：示現已度諸有生死也。
G115n2302_p0494a05║
G115n2302_p0494a06║四門遊觀（出佛本行集經）
G115n2302_p0494a07║一、東門見老人。
G115n2302_p0494a08║二、南門見病人。
G115n2302_p0494a09║三、西門見死人。
G115n2302_p0494a10║四、北門見沙門。
G115n2302_p0494a11║經云：「爾時，虛空有一天子，名曰作瓶。見悉達太子在於宮內，恐其著五欲樂，乃
G115n2302_p0494a12║言：『我當為彼作於厭離之想。』即以威神感動，令其宮內所作音樂，皆為不順，五欲之
G115n2302_p0494a13║事，唯傳涅槃微妙之聲，欲令厭離世間，心生覺悟。太子聞是聲已，遂發出遊之心，即向
G115n2302_p0494a14║迦毗羅城四門遊觀也。」（梵語：迦毘羅，華言：能仁住處。）
G115n2302_p0494a15║一、謂時太子欲向園林遊觀。淨飯王聞之，於是敕令街巷灑掃嚴淨，其有老病死亡之
G115n2302_p0494a16║人，悉令驅逐，勿使太子見之，心有所厭。及太子出東門，作瓶天子以神通力，化作老人
G115n2302_p0495a01║傴僂低頭，倚杖呻吟，由脊傍行。太子見已，為馭者言：「我令此身亦當老耶？若有如是
G115n2302_p0495a02║老弊之相，何暇向彼園林遊戲？宜速還宮，我當思惟，作何方便，得免斯苦。」
G115n2302_p0495a03║二、謂時太子，又欲向彼園林遊觀。淨飯王聞之，於是敕令街巷，灑掃嚴淨。或有老
G115n2302_p0495a04║病死亡之人，悉令驅逐勿使太子見之，復生厭離之心。及太子出南門，作瓶天子以神通力，
G115n2302_p0495a05║化作一病患人，身體羸瘦喘氣微弱，命在須臾，不能起舉。太子見已，為馭者言：「若
G115n2302_p0495a06║我此身，病亦不免，何暇向彼園林遊戲？宜速還宮，我當思惟，作何方便，得免斯苦。」
G115n2302_p0495a07║三、謂時太子出西門，又欲向彼園林遊觀。淨飯王聞之，於是敕令嚴淨街道，復振鐸
G115n2302_p0495a08║言：莫令更有老病死亡之人，使太子見之，生於厭離。及太子出西門，作瓶天子以神通力，
G115n2302_p0495a09║化作一死屍，臥在床上，眾人轝行，有諸親屬，圍繞哭泣。太子見已，心懷慘惻，為馭
G115n2302_p0495a10║者言：「若我此身，同有死法，何暇向彼園林遊戲，宜速還宮，我當思惟，作何方便，得
G115n2302_p0495a11║免斯苦。」
G115n2302_p0495a12║四、謂時太子，又欲向彼園林遊觀，淨飯王聞之，於是敕令嚴淨街道，復振鐸言：莫
G115n2302_p0495a13║使更有老病死亡之人，令太子見，生厭離心。及太子出北門，作瓶天子以神通力，化作沙
G115n2302_p0495a14║門，著僧伽黎，執錫擎鉢，威儀整肅，行步安詳。太子見已，心生愛樂，問言：「尊者！
G115n2302_p0495a15║汝是何人？」沙門答言：「我名出家之人，世間諸行盡是無常，我今捨家求無上道，故名
G115n2302_p0495a16║出家。」太子為言：「此業大善！」於是還宮，白淨飯王曰：「世間一切眾生皆有別離，
G115n2302_p0496a01║我今志願出家，樂求涅槃。」（梵語：沙門，華言：勤息。梵語：僧伽黎，華言：重複衣。）
G115n2302_p0496a02║
G115n2302_p0496a03║四滿成佛（出占察經）
G115n2302_p0496a04║一、信滿成佛。
G115n2302_p0496a05║二、解滿成佛。
G115n2302_p0496a06║三、行滿成佛。
G115n2302_p0496a07║四、證滿成佛。
G115n2302_p0496a08║一謂：依種性地，決定信於諸法，不生不滅，清淨平等，無可願求，是名信滿成佛。
G115n2302_p0496a09║（種性者：種，即種子；性，即性分是也。）
G115n2302_p0496a10║二謂：依解行地，深解法性，無造無作，不起生死想，不起涅槃想，心無所怖，亦無
G115n2302_p0496a11║所欣，是為解滿成佛。（解行者：解即解了，行即所修之行也。）
G115n2302_p0496a12║三謂：依究竟菩薩地，能除一切無明諸障，菩提願行，悉皆具足，是名行滿成佛。
G115n2302_p0496a13║（究竟菩薩，即等覺菩薩也。）
G115n2302_p0496a14║四謂：依淨心地，得無分別寂靜法智，及不思議勝妙功德，是為證滿成佛。
G115n2302_p0496a15║（淨心地者：即妙覺佛位也。）
G115n2302_p0497a01║
G115n2302_p0497a02║法四依（法界次第）
G115n2302_p0497a03║一、依法不依人。
G115n2302_p0497a04║二、依了義經不依不了義經。
G115n2302_p0497a05║三、依義不依語。
G115n2302_p0497a06║四、依智不依識。
G115n2302_p0497a07║法四依者：謂依憑正法，則能成就萬行之因，滿足菩提之果也。
G115n2302_p0497a08║一、依法者：謂依實相等法，修諸波羅蜜行，則能具足清淨功德，能至菩提也。不依
G115n2302_p0497a09║人者：如涅槃經云：「魔王尚能假化作佛，況能不作其餘之身。」是故雖是凡夫，若所說
G115n2302_p0497a10║所行，與實相等法相應，則可依信，雖現佛身相好，若所說所行，違於實相法者，則不應
G115n2302_p0497a11║依。（梵語：波羅蜜，華言：到彼岸。）
G115n2302_p0497a12║二、依了義經者：謂諸大乘經，皆明中道佛性，若依此而修，則萬行成就，能見佛性
G115n2302_p0497a13║也。不依不了義經者：謂小乘等經，不明中道佛性，若依此而修，則萬行難成，不見佛性
G115n2302_p0497a14║也。
G115n2302_p0497a15║三、依義者：義即中道之理，若依此理而修，則能成就萬行，破諸顛倒，而顯中道之
G115n2302_p0497a16║理也。不依語者：語是世間言語文字，非出世法，若依此而修，則萬行不成，顛倒不破，
G115n2302_p0498a01║中道不顯也。
G115n2302_p0498a02║四、依智者：照了之心名之為智，若依正觀之智，於諸波羅蜜觀察而修，則能破生死
G115n2302_p0498a03║煩惱之業，必證大乘涅槃之果也。不依識者：妄想之心名之為識，若依妄識而修，則搆集
G115n2302_p0498a04║生死煩惱之業，流轉無窮，眾苦不息也。
G115n2302_p0498a05║
G115n2302_p0498a06║四法（大乘本生心地觀經）
G115n2302_p0498a07║一、教法。
G115n2302_p0498a08║二、理法。
G115n2302_p0498a09║三、行法。
G115n2302_p0498a10║四、果法。
G115n2302_p0498a11║經云：「於法寶中，有其四種，引導眾生，出生死海，到於彼岸。三世諸佛，依此修
G115n2302_p0498a12║行，斷一切障，得成菩提。」
G115n2302_p0498a13║一謂：一切無漏善法，教化眾生，能破無明煩惱業障也。
G115n2302_p0498a14║二謂：一切教法所詮之義理也。
G115n2302_p0498a15║三謂：戒定慧等諸行之法也。
G115n2302_p0498a16║四謂：至果所證，無為涅槃等法也。
G115n2302_p0499a01║
G115n2302_p0499a02║四法界（出華嚴法界觀）
G115n2302_p0499a03║一、事法界。
G115n2302_p0499a04║二、理法界。
G115n2302_p0499a05║三、理事無礙法界。
G115n2302_p0499a06║四、事事無礙法界。
G115n2302_p0499a07║法界者：一切眾生，身心之本體也。法：軌則也。界：有性、分二義。若約事說界，
G115n2302_p0499a08║即是分義，謂隨事分別故也。若約理說界，即是性義，謂諸法性不能變易故也。以此性分，
G115n2302_p0499a09║互相交絡，則成理事無礙法界，以理融事，一一融通，則成事事無礙法界也。
G115n2302_p0499a10║一謂：諸眾生色心等法，一一差別，各有分齊，故名事法界。（分齊者，限量也。）
G115n2302_p0499a11║二謂：諸眾生色心等法，雖有差別，而同一體性，故名理法界。
G115n2302_p0499a12║三謂：理由事顯，事攬理成，理事互融，故名理事無礙法界。
G115n2302_p0499a13║四謂：一切分齊事法，稱性融通，一多相即，大小互容，重重無盡，故名事事無礙法
G115n2302_p0499a14║界。
G115n2302_p0499a15║
G115n2302_p0499a16║四一（出法華經文句）
G115n2302_p0500a01║一、理一。
G115n2302_p0500a02║二、行一。
G115n2302_p0500a03║三、人一。
G115n2302_p0500a04║四、教一。
G115n2302_p0500a05║一、理：即中道一實相之理也。此實相之理，諸佛眾生，體性平等，無有增減。但眾
G115n2302_p0500a06║生體雖本具，全體在迷，唯諸佛覺知如實之相，乘此實道，出應於世；要令眾生得此實相。
G115n2302_p0500a07║故經云：「是法非思量分別之所能解，唯有諸佛乃能知之。」又云：「諸佛唯以一大事
G115n2302_p0500a08║因緣故，出現於世，為令眾生開示悟入佛之知見。」佛之知見，即理一也。
G115n2302_p0500a09║（一大事因緣者：即一實相也。其性廣博名大，諸出世之儀式，故名事。眾生有此機感，故名因；
G115n2302_p0500a10║佛乘機而應，故名緣。）
G115n2302_p0500a11║二、行：即所修一乘之妙行也。謂實相之理，自非一乘妙行莫能證得，故經云：「正
G115n2302_p0500a12║直捨方便，但說無上道。」又云：「諸有所作，常為一事。」事即是行，故名行一也。
G115n2302_p0500a13║三、人：即所化之眾生也。佛出世之意，但為教化菩薩，成就佛道。蓋由機器不純，
G115n2302_p0500a14║不得已而權施三乘之教，漸令入大，故至法華，即開三乘之權，而顯一乘之實。三乘之人，
G115n2302_p0500a15║同是菩薩之人，故名人一也。
G115n2302_p0500a16║四、教：謂圓頓妙教，即一佛乘也。如來於前四時，隨順機緣，不得已而權說諸乘。
G115n2302_p0501a01║至于法華，開顯權即是實，故經云：「十方佛土中，唯有一乘法，無二亦無三。」故名教
G115n2302_p0501a02║一也。
G115n2302_p0501a03║（四時者：華嚴時、鹿苑時、方等時、般若時也。無二者：謂無藏教、通教之二也。無三者：謂
G115n2302_p0501a04║無藏教、通教、別教之三也。）
G115n2302_p0501a05║
G115n2302_p0501a06║四種三昧（摩訶止觀）
G115n2302_p0501a07║一、常坐三昧。
G115n2302_p0501a08║二、常行三昧。
G115n2302_p0501a09║三、半行半坐三昧。
G115n2302_p0501a10║四、非行非坐三昧。
G115n2302_p0501a11║欲登妙位，非行不階，行法眾多，略言其四。梵語：三昧，華言：正定，又云：調直
G115n2302_p0501a12║定。眾生心行，常不調、不直、不定，入此三昧，能調、能直、能定，故名三昧。
G115n2302_p0501a13║一、常坐三昧者：亦名一行三昧。文殊般若經：以九十日為期，獨居靜室，跏趺正坐，
G115n2302_p0501a14║蠲除惡覺，捨諸亂想，不雜思惟，繫緣法界，一念法界（繫緣是止，一念是觀，法法融攝，故
G115n2302_p0501a15║曰法界。），信一切法，皆是佛法，若坐疲極，或疾病所困，或睡蓋所覆，或宿障發動，不
G115n2302_p0501a16║能遣却，當專稱一佛名號，以求加護。除經行、飲食、便利之外，時刻相續，無須臾廢此
G115n2302_p0502a01║之三昧。於一期中，若能精勤不懈，念念無間，則能破除障業，顯發實相之理矣！
G115n2302_p0502a02║二、常行三昧者：亦名般舟三昧。梵語：般舟，華言：佛立。佛立有三義：一、佛威
G115n2302_p0502a03║力，二、三昧力，三、行者本功德力。能於定中，見十方佛在其前立，故名佛立。以九十
G115n2302_p0502a04║日為期，終竟三月，身常施行，不得休息，口常唱阿彌陀佛，心常想阿彌陀佛。或先想後
G115n2302_p0502a05║唱，或先唱後想；想唱相繼，無令休息。此之三昧，極能斷除宿障，於諸功德，最為第一。
G115n2302_p0502a06║三、半行半坐三昧者：若依方等經，七日為期，唯誦祖持咒，旋百二十帀，一旋一咒，
G115n2302_p0502a07║不遲不疾，旋竟却坐，思惟實相之理。若依法華經，三七日為期，但誦本經，故經云：
G115n2302_p0502a08║「其人若行、若立，讀誦是經，若坐思惟是經，我乘六牙白象，現其人前。」此等三昧，
G115n2302_p0502a09║俱是半行半坐也。（梵語：祖持，華言：秘要。）
G115n2302_p0502a10║四、非行非坐三昧者：前之三種，俱用行坐，今言非行非坐者，雖非行坐，實通行坐，
G115n2302_p0502a11║亦名隨自意三昧。謂但於一切時中，一切事上，隨意用觀，不拘限期，心存止觀，念起
G115n2302_p0502a12║即覺是也。
G115n2302_p0502a13║
G115n2302_p0502a14║智境四相（出圓覺經略疏）
G115n2302_p0502a15║一、我相。
G115n2302_p0502a16║二、人相。
G115n2302_p0503a01║三、眾生相。
G115n2302_p0503a02║四、壽命相。
G115n2302_p0503a03║謂於有所證取之心，迤邐淺深，有此四相之異，故後之三相，皆因我相根本而立，與
G115n2302_p0503a04║金剛般若四相，所言不同。蓋彼於迷妄之心，執為四相故也。
G115n2302_p0503a05║一、我相者：謂眾生於涅槃之理，心有所證，而其有所證取之心，執著不忘，認之為
G115n2302_p0503a06║我，名為我相。經云：「是故證取，方現我體。」是也。
G115n2302_p0503a07║二、人相者：比前我相，已進一步，雖不復認證為我，而猶存悟我之心，名為人相。
G115n2302_p0503a08║經云：「悟已超過一切證者，名為人相。」是也。
G115n2302_p0503a09║三、眾生相者：比前人相已進一步。謂雖已超過我人之相，猶存了證了悟之心，名眾
G115n2302_p0503a10║生相。經云：「但諸眾生，了證了悟，皆為我人，而我人相所不及者，存有所了，名眾生
G115n2302_p0503a11║相。」是也。
G115n2302_p0503a12║四、壽命相者：比前眾生相，已進一步，謂心照清淨於前眾生相中，所存了悟之心，
G115n2302_p0503a13║雖已覺知超過，然猶存能覺之知，如彼命根，潛續於內，名壽命相。經云：「覺所了者，
G115n2302_p0503a14║不離塵故。」是也。
G115n2302_p0503a15║（不離塵者：謂此覺了之心，不離妄塵故也。）
G115n2302_p0504a01║
G115n2302_p0504a02║四無礙智（法界次第）
G115n2302_p0504a03║一、義無礙智。
G115n2302_p0504a04║二、法無礙智。
G115n2302_p0504a05║三、辭無礙智。
G115n2302_p0504a06║四、樂說無礙智。
G115n2302_p0504a07║謂菩薩於此四法，智慧明了，通達無滯，故名四無礙智。亦以其辯說融通故也。
G115n2302_p0504a08║一謂：菩薩了知一切諸法，義理通達無滯故，名義無礙智。
G115n2302_p0504a09║二謂：菩薩通達一切諸法名字分別無滯，故名法無礙智。
G115n2302_p0504a10║三謂：菩薩於諸法名字、義理，隨順一切眾生，殊方異語，為其演說，能令各各得解，
G115n2302_p0504a11║辯說無滯，故名辭無礙智。
G115n2302_p0504a12║四謂：菩薩隨順一切眾生，根性所樂，聞法而為說之，圓融無滯，故名樂說無礙智。
G115n2302_p0504a13║
G115n2302_p0504a14║四念處（法界次第）
G115n2302_p0504a15║一、觀身不淨。
G115n2302_p0504a16║二、觀受是苦。
G115n2302_p0505a01║三、觀心無常。
G115n2302_p0505a02║四、觀法無我。
G115n2302_p0505a03║念，即能觀之觀；處，即所觀之境也。謂諸眾生，於色受想行識，五陰起顛倒，於色
G115n2302_p0505a04║多起淨倒，於受多起樂倒，於想行多起我倒，於心多起常倒。為令眾生修此四觀，以除四
G115n2302_p0505a05║倒，故名四念處也。
G115n2302_p0505a06║一謂：身有內外；己身名內身，他人之身名外身，此內外身皆攬父母遺體而成，從頭
G115n2302_p0505a07║至足，一一觀之，純是穢物，眾生顛倒，執之為淨，而生貪著，故令觀身不淨也。
G115n2302_p0505a08║二謂：領納名受，有內受、外受，意根受名內受；五根受名外受。一一根有順受、違
G115n2302_p0505a09║受、不違不順受。於順情之境則生樂受，於違情之境則生苦受，於不違不順之境則生不苦
G115n2302_p0505a10║不樂受。樂受是壞苦，苦受是苦苦，不苦不樂受是行苦。眾生顛倒，以苦為樂，故令觀受
G115n2302_p0505a11║是苦也。
G115n2302_p0505a12║（樂受是壞苦者：樂壞則苦生，即樂極悲生也。苦苦者：於苦身上，更加苦受，故名苦苦。行苦
G115n2302_p0505a13║者：雖是不苦不樂，念念心有生滅，是故名行苦也。）
G115n2302_p0505a14║三謂：心即第六識也。謂此識心，體性流動，若麤若細，若內若外，念念生滅，皆悉
G115n2302_p0505a15║無常，眾生顛倒，計以為常，故令觀心無常也。
G115n2302_p0505a16║四、法有善法、惡法。人皆約法計我，謂我能行善行惡也。善惡法中，本無有我，若
G115n2302_p0506a01║善法是我，惡法應無我；若惡法是我，善法應無我。眾生顛倒，妄計有我，故令觀法無我
G115n2302_p0506a02║也。
G115n2302_p0506a03║
G115n2302_p0506a04║乘戒緩急四句（出演義鈔）
G115n2302_p0506a05║一、乘急戒緩。
G115n2302_p0506a06║二、戒急乘緩。
G115n2302_p0506a07║三、乘戒俱急。
G115n2302_p0506a08║四、乘戒俱緩。
G115n2302_p0506a09║乘戒者：乘，即佛所說大小乘法也。戒，即佛所制輕重諸戒也。緩者：寬緩也，急者：
G115n2302_p0506a10║急切也。
G115n2302_p0506a11║一謂：因戒緩故，墮於修羅、餓鬼、畜生、地獄四趣之中。由乘急故，還得聞法，如
G115n2302_p0506a12║八部中，龍鬼等皆得預會聞法，是名乘急戒緩。
G115n2302_p0506a13║二謂：因戒急故，得生人天中，雖生人天中，由乘緩故，不樂聞法，是名戒急乘緩。
G115n2302_p0506a14║三謂：因戒急故，得生人天，由乘急故，亦得聞法悟道，是名乘戒俱急。
G115n2302_p0506a15║四謂：因戒緩故，永墮四趣，失天人身；以乘緩故，不得聞法，是名乘戒俱緩。
G115n2302_p0507a01║
G115n2302_p0507a02║四世俗諦（出瑜伽師地論）
G115n2302_p0507a03║一、世間世俗。
G115n2302_p0507a04║二、道理世俗。
G115n2302_p0507a05║三、證得世俗。
G115n2302_p0507a06║四、勝義世俗。
G115n2302_p0507a07║一、俗即習俗，謂世間眾生，安立舍宅，及治生等種種之事，皆悉虛假不實也。
G115n2302_p0507a08║二謂：五蘊等法，皆是假名安立，若依道理，一一推窮，皆無自體也。
G115n2302_p0507a09║三謂：觀世俗假立之法皆空，證得預流等果也。（預流者：預入聖道之流，即初果也。）
G115n2302_p0507a10║四謂：於世俗假立之法，了達勝妙之義也。
G115n2302_p0507a11║
G115n2302_p0507a12║四勝義諦（成唯識論）
G115n2302_p0507a13║一、世間勝義。
G115n2302_p0507a14║二、道理勝義。
G115n2302_p0507a15║三、證得勝義。
G115n2302_p0507a16║四、勝義勝義。
G115n2302_p0508a01║一謂：於世間五蘊虛妄之法，而說真如勝妙之義也。
G115n2302_p0508a02║二謂：聲聞觀苦集滅道四諦之理，即是勝妙之義也。
G115n2302_p0508a03║三謂：聲聞證得二空真如之理，即是勝妙之義也。（二空者：人空、法空也。）
G115n2302_p0508a04║四謂：一真法界之理，唯有諸佛盡知盡證，乃勝義中之最勝義也。
G115n2302_p0508a05║
G115n2302_p0508a06║四正勤（亦名四斷法界次第）
G115n2302_p0508a07║一、已生惡令永斷。
G115n2302_p0508a08║二、未生惡令不生。
G115n2302_p0508a09║三、已生善令增長。
G115n2302_p0508a10║四、未生善令得生。
G115n2302_p0508a11║正則不邪，勤則不怠。毗婆沙論云：「斷已生惡法，猶如除毒虵；斷未生惡法，如預
G115n2302_p0508a12║防流水。增長已生善，如溉（居代切，灌也。）甘果栽（栽苗也）；未生善令生，如鑽（祖官
G115n2302_p0508a13║切，穿也。）木出火。」故名四正勤。（梵語：毘婆沙，華言：廣解。）
G115n2302_p0508a14║一謂：五蓋等煩惱覆心，離五種善根故，一心勤精進，方便斷除，不令更生也。
G115n2302_p0508a15║（五蓋：如辯後。五善根者：信根、精進根、念根、定根、慧根也。）
G115n2302_p0508a16║二謂：五蓋等煩惱惡法，今雖未生，後若生時，能遮五種善根，故一心勤精進，方便
G115n2302_p0509a01║遮止，不令生也。
G115n2302_p0509a02║三謂：五種善根，已生為令增長故，一心勤精進，方便修習，令不退失也。
G115n2302_p0509a03║四謂：五種善根，雖未生，為令生故，一心勤精進，方便修習，令得生也。
G115n2302_p0509a04║
G115n2302_p0509a05║四正斷（雜阿含經）
G115n2302_p0509a06║一、斷斷。
G115n2302_p0509a07║二、律儀斷。
G115n2302_p0509a08║三、隨護斷。
G115n2302_p0509a09║四、修斷。
G115n2302_p0509a10║一謂：所起惡不善法，斷已復生，更須精進攝受，令不生起，斷而又斷，是名斷斷。
G115n2302_p0509a11║二謂：堅持戒律，慎守威儀，斷一切惡，是名律儀斷。
G115n2302_p0509a12║三謂：於無漏真實三昧相中，隨順守護，不令退沒，是名隨護斷。
G115n2302_p0509a13║四謂：已起善法，增益修習，令其生長，諸不善法，自然斷除，是名修斷。
G115n2302_p0509a14║
G115n2302_p0509a15║四種方便（出起信論）
G115n2302_p0509a16║一、行根本方便。
G115n2302_p0510a01║二、能止方便。
G115n2302_p0510a02║三、發起善根方便。
G115n2302_p0510a03║四、大願平等方便。
G115n2302_p0510a04║論問云：「既說法界一相，佛體無二，何故不唯念真如，復假求學諸善之行？」答曰：
G115n2302_p0510a05║「譬如大摩尼寶，體性明淨，而有鑛（古猛切）穢之垢，若不以方便磨治，終不得淨，
G115n2302_p0510a06║故說四種方便。」（梵語：摩尼，華言：如意。）
G115n2302_p0510a07║一謂：一切法自性無生，離於妄見，不住生死，及觀一切法因緣和合，業果不失，起
G115n2302_p0510a08║大悲心，攝化眾生，不住涅槃，以此為行，則能出生一切善法，故名行根本方便。
G115n2302_p0510a09║（因緣者：眼、耳、鼻、舌、身、意，六根為因，色、聲、香、味、觸、法，六塵為緣。緣助謂
G115n2302_p0510a10║助於六根，能生六識也。梵語：湼槃，華言：滅度。）
G115n2302_p0510a11║二、止即遮止，謂慚愧悔過，能止一切惡法，不令增長，故名能止方便。
G115n2302_p0510a12║三謂：勤供養禮敬三寶，讚歎隨喜，勸請諸佛，以愛敬三寶淳厚心故，信得增長，乃
G115n2302_p0510a13║能志求無上之道。又因三寶護持力故，能令業障消除，善根增長，故名發起善根方便。
G115n2302_p0510a14║四謂：發廣大誓願，盡未來際，化度一切眾生，皆令究竟，入於涅槃，故名大願平等
G115n2302_p0510a15║方便。
G115n2302_p0511a01║
G115n2302_p0511a02║四悉檀（法華文句）
G115n2302_p0511a03║一、世界悉檀。
G115n2302_p0511a04║二、為人悉檀。
G115n2302_p0511a05║三、對治悉檀。
G115n2302_p0511a06║四、第一義悉檀。
G115n2302_p0511a07║悉，徧也。檀，梵語具云：檀那，華言：施。華梵兼稱，故名悉檀。佛以此四說法，
G115n2302_p0511a08║徧施一切眾生，故名四悉檀也。
G115n2302_p0511a09║一、世，即隔別之義；界，即界分也。蓋由眾生根器淺薄，故佛隨其所欲樂聞，為之
G115n2302_p0511a10║次第分別而說，令生歡喜，是名世界悉檀。
G115n2302_p0511a11║二謂：佛欲說法，必先觀眾生機器之大小，宿種之淺深，然後稱其機宜，而為說之，
G115n2302_p0511a12║令生正信，增長善根，故名為人悉檀。
G115n2302_p0511a13║三謂：如眾生貪欲多者，教觀不淨；瞋恚多者，教修慈心；愚癡多者，教觀因緣。為
G115n2302_p0511a14║對此等諸病，說此法藥，徧施眾生，故名對治悉檀。
G115n2302_p0511a15║四、第一義即理也。謂佛知眾生，善根已熟，即為說法，令其得悟聖道，是名第一義
G115n2302_p0511a16║悉檀。
G115n2302_p0512a01║
G115n2302_p0512a02║起信四覺（出起信論）
G115n2302_p0512a03║一、本覺。
G115n2302_p0512a04║二、相似覺。
G115n2302_p0512a05║三、隨分覺。
G115n2302_p0512a06║四、究竟覺。
G115n2302_p0512a07║一謂：一切眾生自性清淨，心源離於妄念，即寂而照，等虛空界，無所不徧，法界一
G115n2302_p0512a08║相，即是如來平等法身，故名本覺。
G115n2302_p0512a09║二謂：圓教十信位中，由始覺之功，見思麤惑既已斷竟，尚餘無明細惑未破，所覺之
G115n2302_p0512a10║理，非真本覺，唯得名為相似，故名相似覺。
G115n2302_p0512a11║三謂：圓教十住、十行、十回向、十地、等覺位中，分破無明之惑，故得分分是真本
G115n2302_p0512a12║覺，故名隨分覺。
G115n2302_p0512a13║四謂：圓教極果妙覺位中，無明之惑既盡，本覺體全彰，明心見性，心即常住，是名
G115n2302_p0512a14║究竟覺。
G115n2302_p0512a15║
G115n2302_p0512a16║四如意足（法界次第）
G115n2302_p0513a01║一、欲如意足。
G115n2302_p0513a02║二、念如意足。
G115n2302_p0513a03║三、精進如意足。
G115n2302_p0513a04║四、思惟如意足。
G115n2302_p0513a05║一、欲者：希向慕樂莊嚴彼法，故名為欲。謂凡所修習一切諸法，若無樂欲之心，事
G115n2302_p0513a06║必不遂，若能樂欲，所願皆得，是為欲如意足。
G115n2302_p0513a07║（莊嚴彼法者：謂修希即心，令四念處身受心法之觀成就也。）
G115n2302_p0513a08║二、念者：專注彼境，一心正住故名念。謂若非一心觀法斷絕，若能一心，所願皆得，
G115n2302_p0513a09║是為念如意足。
G115n2302_p0513a10║三、精進者：無雜曰精，無間曰進。謂唯專觀理，使無間雜，故曰精進。凡所修習，
G115n2302_p0513a11║一切諸法，若無精進，事必不成；若能精進，所願皆得，是為精進如意足。
G115n2302_p0513a12║四、思惟者：思惟彼理，心不馳散也。謂凡所修習，若能思惟，所願皆得，是為思惟
G115n2302_p0513a13║如意足。
G115n2302_p0513a14║
G115n2302_p0513a15║別教說聽四句（華嚴經疏）
G115n2302_p0513a16║一、唯說無聽。
G115n2302_p0514a01║二、唯聽無說。
G115n2302_p0514a02║三、說聽雙存。
G115n2302_p0514a03║四、說聽雙寂。
G115n2302_p0514a04║別教者：圓融具德，異前諸教。
G115n2302_p0514a05║一謂：眾生全在諸佛心中故，則果門攝法無遺，故所說教，唯佛所現，是名惟說無
G115n2302_p0514a06║聽。
G115n2302_p0514a07║二謂：佛全在眾生心中故，則因門攝法無遺，故所說教，即眾生心中自現，是名唯聽
G115n2302_p0514a08║無說。
G115n2302_p0514a09║三謂：生佛互在，則因果交徹，故眾生心中之佛，為佛心中之眾生；說法佛心中之眾
G115n2302_p0514a10║生，聽眾生心中之佛說法，是名說聽雙存。
G115n2302_p0514a11║四謂：眾生全在佛，則同佛非眾生；佛全在眾生，則同眾生非佛。兩相形奪，二位齊
G115n2302_p0514a12║融，則佛心中之眾生無聽，眾生心中之佛無說，是名說聽雙寂。
G115n2302_p0514a13║
G115n2302_p0514a14║同教說聽四句（華嚴經疏）
G115n2302_p0514a15║一、唯說無聽。
G115n2302_p0514a16║二、唯聽無說。
G115n2302_p0515a01║三、說聽雙全。
G115n2302_p0515a02║四、說聽雙寂。
G115n2302_p0515a03║同教者：謂會三乘歸一乘也。
G115n2302_p0515a04║一謂：佛真心外無別眾生，以眾生真心，即佛真心故，故所說教，唯佛所現，是名唯
G115n2302_p0515a05║說無聽。
G115n2302_p0515a06║二謂：眾生心外，更無別佛，以佛真心，即眾生真心故，故所說教，即眾生自現，是
G115n2302_p0515a07║名惟聽無說。
G115n2302_p0515a08║三謂：佛真心現時，不礙眾生真心現故，是名說聽雙全。
G115n2302_p0515a09║四謂：佛即眾生故非佛，眾生即佛故非眾生；互奪雙亡，則說聽雙寂，故淨名經云：
G115n2302_p0515a10║「其說法者，無說無示；其聽法者，無聞無得。」是也。
G115n2302_p0515a11║
G115n2302_p0515a12║四種涅槃（成唯識論）
G115n2302_p0515a13║一、本來自性清淨涅槃。
G115n2302_p0515a14║二、有餘依涅槃。
G115n2302_p0515a15║三、無餘依涅槃。
G115n2302_p0515a16║四、無住處涅槃。
G115n2302_p0516a01║一謂：真如理，隨緣變造一切諸法，雖有煩惱垢染，而本性清淨，具足無量微妙功德，
G115n2302_p0516a02║無生無滅，湛然若虛空，一切眾生，平等共有，與一切法，不一不異，離一切相，無有
G115n2302_p0516a03║分別，故名本來自性清淨涅槃。
G115n2302_p0516a04║二謂：煩惱障雖滅，尚餘欲界五陰之身而為所依，故名有餘依涅槃。
G115n2302_p0516a05║三謂：煩惱既盡，所餘五陰之身亦滅，故名無餘依涅槃。
G115n2302_p0516a06║四謂：不住生死，不住涅槃，窮未來際，利樂有情，故名無住處涅槃。
G115n2302_p0516a07║
G115n2302_p0516a08║涅槃四種大樂（出湼槃經）
G115n2302_p0516a09║一、無苦樂。
G115n2302_p0516a10║二、大寂靜樂。
G115n2302_p0516a11║三、大知樂。
G115n2302_p0516a12║四、不壞樂。
G115n2302_p0516a13║一、無苦樂者：謂無世間之苦樂也。世間之樂即是苦因，故經云：「不斷樂者，則名
G115n2302_p0516a14║為苦，以斷樂故，則無有苦，無苦無樂，乃名大樂。」此即涅槃之大樂也。
G115n2302_p0516a15║二謂：涅槃之性，是大寂靜，以其遠離一切憒鬧法故，以大寂靜，名為大樂。此即涅
G115n2302_p0516a16║槃之大樂也。
G115n2302_p0517a01║三謂：諸佛如來，有大智慧，於一切法，悉知悉見，名為大樂，此即涅槃之大樂
G115n2302_p0517a02║也。
G115n2302_p0517a03║四謂：如來之身，非煩惱無常之身，猶如金剛，不能毀壞；身不壞故，名為大樂。此
G115n2302_p0517a04║即涅槃之大樂也。
G115n2302_p0517a05║
G115n2302_p0517a06║經含四義（翻譯名義）
G115n2302_p0517a07║一、法義。
G115n2302_p0517a08║二、常義。
G115n2302_p0517a09║三、貫義。
G115n2302_p0517a10║四、攝義。
G115n2302_p0517a11║一、法：即可軌可則之義。謂如來所說之經，十界同遵，無不軌則故也。（遵：依也。）
G115n2302_p0517a12║二、常：即不遷不變之義。謂如來所說之經，三世而不改易故也。
G115n2302_p0517a13║三謂：如來所說之經，貫穿一切深妙義理故也。
G115n2302_p0517a14║四謂：如來所說之經，攝持所化一切眾生故也。
G115n2302_p0517a15║
G115n2302_p0517a16║講經四益（金光明經）
G115n2302_p0518a01║一、國土吉祥益。
G115n2302_p0518a02║二、輔臣和樂益。
G115n2302_p0518a03║三、國人富壽益。
G115n2302_p0518a04║四、法師自利利他益。
G115n2302_p0518a05║經云：「虛空菩薩梵釋天等白佛言：若諸國土，有能講說此金光明微妙經典，於其國
G115n2302_p0518a06║土，獲四利益。」
G115n2302_p0518a07║一謂：若有國土，講說此經者，國王軍眾，勢力強盛，無諸怨敵，疾疫消除，壽命修
G115n2302_p0518a08║長，吉祥安樂，正法興隆也。
G115n2302_p0518a09║二謂：若有國土，講說此經，則輔相大臣，和悅無諍，王所敬愛，安穩豐樂，隨心所
G115n2302_p0518a10║願，皆得滿足也。
G115n2302_p0518a11║三謂：若有國土，講說此經，則沙門弟子，及國邑人民，修行正法，多所利益，壽命
G115n2302_p0518a12║延長，富逸安樂，於諸福田，悉得修立也。
G115n2302_p0518a13║四謂：若有國土，講說此經，其說經之人，一切時中，身心調適，諸人民眾，增加守
G115n2302_p0518a14║護，慈悲平等，心無傷害；亦令一切眾生，誠心皈仰，皆悉修習菩提之行也。
G115n2302_p0518a15║
G115n2302_p0518a16║四藏（大智度論）
G115n2302_p0519a01║一、經藏。
G115n2302_p0519a02║二、律藏。
G115n2302_p0519a03║三、論藏。
G115n2302_p0519a04║四、咒藏。
G115n2302_p0519a05║四藏者：經、律、論、咒也。以其各各含藏一切文理，故名藏也。
G115n2302_p0519a06║一、經藏者：即如來所說一大藏，大小乘諸經也。經，法也。十界同遵，謂之法；三
G115n2302_p0519a07║世不易，謂之常。又云：契經，謂上契諸佛之理，下契眾生之機也。
G115n2302_p0519a08║二、律藏者：即如來所制大小乘戒律也。律，法也。謂能治眾生貪、嗔、癡，種種之
G115n2302_p0519a09║惡，如治世法律，則能斷決重輕之罪也。
G115n2302_p0519a10║三、論藏者：即如來所說阿毗曇等論，及佛弟子所造諸論也。
G115n2302_p0519a11║四、咒藏者：即如來所說一切秘密心咒也。如諸陀羅尼，及凡經中，所有神咒是也。
G115n2302_p0519a12║（梵語：陀羅尼，華言：咒。）
G115n2302_p0519a13║
G115n2302_p0519a14║論藏華梵四名（華嚴經疏）
G115n2302_p0519a15║一、摩怛理迦。
G115n2302_p0519a16║二、奢薩怛囉。
G115n2302_p0520a01║三、烏波儞舍。
G115n2302_p0520a02║四、阿毗達磨。
G115n2302_p0520a03║一、梵語：摩怛理迦，華言：本母。謂反覆論議，則能出生一切義理故也。
G115n2302_p0520a04║二、梵語：奢薩怛囉，華言：議論。謂評議辯論空有假實等法故也。
G115n2302_p0520a05║三、梵語：烏波儞舍，華言：近說。謂從近從略，說經中要義故也。
G115n2302_p0520a06║四、梵語：阿毗達磨，華言：對法。謂能對所問之法故也。
G115n2302_p0520a07║
G115n2302_p0520a08║四種瓔珞莊嚴（大方等大集經）
G115n2302_p0520a09║一、戒瓔珞莊嚴。
G115n2302_p0520a10║二、三昧瓔珞莊嚴。
G115n2302_p0520a11║三、智慧瓔珞莊嚴。
G115n2302_p0520a12║四、陀羅尼瓔珞莊嚴。
G115n2302_p0520a13║瓔珞莊嚴者：謂菩薩以戒等四法莊嚴法身，如世瓔珞，莊嚴於身也。
G115n2302_p0520a14║一謂：菩薩嚴持禁戒，於諸眾生，無有惡害之心；若無惡害之心，一切眾生常所樂見，
G115n2302_p0520a15║身口意業，悉令清淨，是名戒瓔珞莊嚴。
G115n2302_p0520a16║二謂：菩薩於諸眾生，運大慈心，質直柔軟，乃至遠離貪瞋癡行，修習一切三昧，是
G115n2302_p0521a01║名三昧瓔珞莊嚴。
G115n2302_p0521a02║三謂：菩薩心無疑網，遠離顛倒，知苦斷集，證滅修道，戒定慧聚，清淨無著，觀於
G115n2302_p0521a03║世間，猶如夢幻，觀於法界，無有去來，是名智慧瓔珞莊嚴。
G115n2302_p0521a04║四、梵語：陀羅尼，華言：能持。謂菩薩能持諸善法，令不散不失。又云：總持。謂
G115n2302_p0521a05║能持善不失，持惡不生，是名陀羅尼瓔珞莊嚴。
G115n2302_p0521a06║
G115n2302_p0521a07║四種秘密（阿毗曇雜集論）
G115n2302_p0521a08║一、令入秘密。
G115n2302_p0521a09║二、相秘密。
G115n2302_p0521a10║三、對治秘密。
G115n2302_p0521a11║四、轉變秘密。
G115n2302_p0521a12║一謂：聲聞之人，執著空法，謂一切法皆空，如來為說大乘之法，破其執空之見，令
G115n2302_p0521a13║生勝解，得入聖教，是名令入秘密。
G115n2302_p0521a14║二謂：如來說一切法，皆無自性，無生無滅，為破諸外道凡夫邪執著有之相，是名相
G115n2302_p0521a15║秘密。
G115n2302_p0521a16║三謂：如來宣說隱密之教，皆是對彼眾生過失而調治之，如人有病，則應病與藥，而
G115n2302_p0522a01║治療之，即獲安適，是名對治秘密。
G115n2302_p0522a02║四、轉變者：轉彼不善，而變為善也。謂如來說一切隱密名言，皆為眾生起散亂心者，
G115n2302_p0522a03║令生寂靜；起顛倒見者，令生正見；起煩惱者，令生清淨。是名轉變秘密。
G115n2302_p0522a04║
G115n2302_p0522a05║四安樂行（法華文句）
G115n2302_p0522a06║一、身安樂行。
G115n2302_p0522a07║二、口安樂行。
G115n2302_p0522a08║三、意安樂行。
G115n2302_p0522a09║四、誓願安樂行。
G115n2302_p0522a10║謂身無危險故，安心無憂惱故樂；身安心樂，乃能進行，故名安樂行。
G115n2302_p0522a11║一謂：身應當遠離十種之事：一、遠離豪勢。二、遠離邪人邪法。三、遠離凶險嬉戲。
G115n2302_p0522a12║四、遠離旃陀羅。五、遠離二乘眾，妨修大乘之行故。六、遠離欲想。七、遠離不男之
G115n2302_p0522a13║人。八、遠離危害之處。九、遠離譏嫌之事。十、遠離畜養。既遠離已，常好坐禪，修攝
G115n2302_p0522a14║其心，是名身安樂行。（梵語：旃陀羅，華言：屠者。）
G115n2302_p0522a15║二謂：口應遠離四種語：一、不樂說人，及經典過。二、不輕慢：謂不倚大乘，而輕
G115n2302_p0522a16║蔑小乘也。三、不讚他，亦不毀他。四、不生怨嫌之心，善修如是安樂心故，是名口安樂
G115n2302_p0523a01║行。
G115n2302_p0523a02║三謂：意應棄四種惡：一、不嫉謟。二、不輕罵，謂不應以大行，而訶罵小行之人也。
G115n2302_p0523a03║三、不惱亂。四、不爭競，為一切眾生平等說法。是名意安樂行。
G115n2302_p0523a04║四謂：由眾生不聞不知不覺，於是起慈悲心，誓願為說故。經云：「我得阿耨多羅三
G115n2302_p0523a05║藐三菩提時，隨在何地，以神通力、智慧力引之令得住是法中。」是名誓願安樂行。
G115n2302_p0523a06║（梵語：阿耨多羅三藐三菩提，華言：無上正等正覺。）
G115n2302_p0523a07║
G115n2302_p0523a08║四安樂行（華嚴經疏）
G115n2302_p0523a09║一、畢竟空行。
G115n2302_p0523a10║二、身口無過行。
G115n2302_p0523a11║三、心無嫉妬行。
G115n2302_p0523a12║四、大慈悲行。
G115n2302_p0523a13║此四安樂行者，乃清涼澄觀國師，依法華經安樂行品而立。謂涅槃之果，名為安樂；
G115n2302_p0523a14║修此行者，能趣涅槃，故名安樂行。又住此四行，則身靜神定，外苦不干，故名安樂行。
G115n2302_p0523a15║一、畢竟空行者：心境兩妄，空有雙會也。法華經云：行處近處。謂以觀照理，如理
G115n2302_p0523a16║而行，名為行處。復觀一切法空即近於理，名為近處。以行處近處終歸於空也。
G115n2302_p0524a01║二、身口無過行者：謂身能遠離殺盜等過；惡口能遠離妄言、綺語等過惡。法華經云：
G115n2302_p0524a02║「若讀經時，不樂說人長短，及經典過。」是也。
G115n2302_p0524a03║三、心無嫉妬行者：謂見人修善，即能隨喜勸修，證入菩提之道，遠離嫉害妬忌等行。
G115n2302_p0524a04║法華經云：「於後末世，法欲滅時，受持讀誦斯經典者，無懷嫉妬諂誑之心。」是也。
G115n2302_p0524a05║四、大慈悲行者：謂起慈悲心，發大誓願，願拔眾生之苦，與眾生之樂。法華經云：
G115n2302_p0524a06║「於在家出家人中，生大慈心，於非菩薩人中，生大悲心。」是也。
G115n2302_p0524a07║
G115n2302_p0524a08║四陀羅尼（出瑜伽師地論）
G115n2302_p0524a09║一、法陀羅尼。
G115n2302_p0524a10║二、義陀羅尼。
G115n2302_p0524a11║三、咒陀羅尼。
G115n2302_p0524a12║四、忍陀羅尼。
G115n2302_p0524a13║梵語：陀羅尼，華言：總持。謂持善不失，持惡不生也。又翻遮持，謂遮空有二邊之
G115n2302_p0524a14║惡，持中道之善也。
G115n2302_p0524a15║一謂：諸菩薩得念慧力，持所聞法，經無量時，永不忘失，是名法陀羅尼。
G115n2302_p0524a16║二謂：諸菩薩持所聞無量義趣，經無量時，永不忘失，是名義陀羅尼。
G115n2302_p0525a01║三、咒，願也。謂諸菩薩，獲得如是總持，令其咒願，悉皆神驗，能除一切眾生種種
G115n2302_p0525a02║災患，是名咒陀羅尼。
G115n2302_p0525a03║四、忍，即安忍。謂諸菩薩，成就堅固之行，於所聞法，得精進忍，是名忍陀羅尼。
G115n2302_p0525a04║
G115n2302_p0525a05║四智（成唯識論）
G115n2302_p0525a06║一、大圓鏡智。
G115n2302_p0525a07║二、平等性智。
G115n2302_p0525a08║三、妙觀察智。
G115n2302_p0525a09║四、成所作智。
G115n2302_p0525a10║一謂：如來真智，本性清淨，離諸塵染，洞徹內外，無幽不燭，如大圓鏡，洞照萬物，
G115n2302_p0525a11║無不明了。是名大圓鏡智。
G115n2302_p0525a12║二謂：如來觀一切法，與諸眾生，皆悉平等，以大慈悲心，隨其根機，示現開導，令
G115n2302_p0525a13║其證入，是名平等性智。
G115n2302_p0525a14║三謂：如來善能觀察諸法圓融次第，復知眾生根性樂欲，以無礙辯才，說諸妙法，令
G115n2302_p0525a15║其開悟，獲大安樂，是名妙觀察智。
G115n2302_p0525a16║四謂：如來為欲利樂諸眾生故，普於十方世界，示現種種神通變化，引諸眾生，令入
G115n2302_p0526a01║聖道，成本願力所應作事，是名成所作智也。
G115n2302_p0526a02║
G115n2302_p0526a03║
G115n2302_p0526a04║
G115n2302_p0526a05║
G115n2302_p0526a06║
G115n2302_p0526a07║
G115n2302_p0526a08║
G115n2302_p0526a09║
G115n2302_p0526a10║
G115n2302_p0526a11║
G115n2302_p0526a12║
G115n2302_p0526a13║
G115n2302_p0526a14║
G115n2302_p0526a15║
G115n2302_p0526a16║佛學名相彙解　卷第十七（終）