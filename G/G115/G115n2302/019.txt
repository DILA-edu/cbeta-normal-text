G115n2302_p0573a01║佛學名相彙解　卷第十九明．沙門寂照編
G115n2302_p0573a02║
G115n2302_p0573a03║菩薩四事入於法門（出寶積經）
G115n2302_p0573a04║一、入禪思門。
G115n2302_p0573a05║二、入智慧門。
G115n2302_p0573a06║三、入總持門。
G115n2302_p0573a07║四、入辯才門。
G115n2302_p0573a08║一謂：菩薩說法開導眾生，必先入定思惟，觀其根器，或大或小。大者即說大法，小
G115n2302_p0573a09║者即說小法，方便隨宜，稱機合道，是為入禪思門。
G115n2302_p0573a10║二謂：菩薩說法，以智慧照了，於章句義理，通達無礙，悉令一切眾生悟解明了，破
G115n2302_p0573a11║諸癡暗，生法喜心，是為入智慧門。
G115n2302_p0573a12║三謂：菩薩入諸善法，持令不忘，遮諸惡法，持令不生。於諸眾生，運大慈與樂之心，
G115n2302_p0573a13║即持善也；起大悲拔苦之心，即遮苦也。是為入總持門。
G115n2302_p0573a14║四謂：菩薩於諸佛法之義，分明決了，辯說無礙，開發一切眾生之心，令得皆入正道，
G115n2302_p0574a01║是為入辯才門。
G115n2302_p0574a02║
G115n2302_p0574a03║菩薩四淨（出菩薩善戒經）
G115n2302_p0574a04║一、身淨。
G115n2302_p0574a05║二、緣淨。
G115n2302_p0574a06║三、心淨。
G115n2302_p0574a07║四、智淨。
G115n2302_p0574a08║一謂：菩薩斷除惑業，身器清淨，成無上道，生滅自在，是名身淨。
G115n2302_p0574a09║二謂：菩薩為攝化眾生，故現種種神通，出沒自在，諸緣無礙，是名緣淨。
G115n2302_p0574a10║三謂：菩薩修習梵行，離諸煩惱，於一切法，不生取著之心，是名心淨。
G115n2302_p0574a11║四謂：菩薩善知世間、出世間之法，得清淨智，無有罣礙，是名智淨。
G115n2302_p0574a12║
G115n2302_p0574a13║四無所畏（大智度論）
G115n2302_p0574a14║一、能持無所畏。
G115n2302_p0574a15║二、知根無所畏。
G115n2302_p0574a16║三、決疑無所畏。
G115n2302_p0575a01║四、答報無所畏。
G115n2302_p0575a02║無所畏有二種：一、佛無所畏，二、菩薩無所畏。今此四無所畏者，皆言菩薩也。蓋
G115n2302_p0575a03║菩薩具諸智慧，明了決定，而於眾中說法，則無恐畏之相，故名無所畏。
G115n2302_p0575a04║一、能持者：謂菩薩聞一切法，常能受持，憶念不忘，故於眾中說法，得無所畏也。
G115n2302_p0575a05║二、知根者：謂菩薩知一切眾生，諸根利鈍，隨其所應而為說法，故於眾中說法，得
G115n2302_p0575a06║無所畏也。
G115n2302_p0575a07║三、決疑者：決剖一切眾生之疑難也。謂凡有一切來難問者，菩薩悉能如法剖決而答，
G115n2302_p0575a08║故於眾中說法，得無所畏也。
G115n2302_p0575a09║四、答報者：以言辭應答酬報其所問也。謂凡一切眾生聽受問難，菩薩悉能隨意如法
G115n2302_p0575a10║而答，故於眾中說法得無所畏也。
G115n2302_p0575a11║
G115n2302_p0575a12║菩薩行有四難（出華嚴疏）
G115n2302_p0575a13║一、背己利世難。
G115n2302_p0575a14║二、行相唯苦難。
G115n2302_p0575a15║三、處經諸有難。
G115n2302_p0575a16║四、時刼無量難。
G115n2302_p0576a01║一謂：修菩薩行者，其心專為利益一切眾生，而無一毫為己之念，非如世人但求自利，
G115n2302_p0576a02║而不能利他，是為背己利世難。
G115n2302_p0576a03║二謂：修菩薩行者，不樂世間種種欲樂，愛護身命，唯為利益眾生，以滿本願，修行
G115n2302_p0576a04║苦行，是為行相唯苦難。
G115n2302_p0576a05║三謂：修菩薩行者，其心但為利益眾生，諸有苦處，無不經歷，示現出生，代受其苦，
G115n2302_p0576a06║是為處經諸有難。
G115n2302_p0576a07║四、刼，梵語具云：刼波，華言：分分時節。華梵雙稱，故名時刼。謂修菩薩行者，
G115n2302_p0576a08║唯求無上佛果，兼修利他之行，所經時刼不可限量，是名時刼無量難。
G115n2302_p0576a09║
G115n2302_p0576a10║四事勝（出地持經）
G115n2302_p0576a11║一、根勝。
G115n2302_p0576a12║二、道勝。
G115n2302_p0576a13║三、巧便勝。
G115n2302_p0576a14║四、果勝。
G115n2302_p0576a15║一謂：菩薩根性聰利，勝於一切聲聞緣覺，是名根勝。
G115n2302_p0576a16║二謂：菩薩以慈悲心修行六度，既自度已，復能度脫一切眾生，勝於聲聞緣覺，但能
G115n2302_p0577a01║自度，不能度他，是名道勝。
G115n2302_p0577a02║三謂：菩薩善巧方便，悉能了知一切諸法，勝於聲聞緣覺，但能了知五陰等法，是名
G115n2302_p0577a03║巧便勝。
G115n2302_p0577a04║四謂：菩薩修因滿足，即證佛果菩提，勝於聲聞緣覺所證之果，是名果勝。
G115n2302_p0577a05║
G115n2302_p0577a06║四向（成實論并法華玄義）
G115n2302_p0577a07║一、須陀洹向。
G115n2302_p0577a08║二、斯陀含向。
G115n2302_p0577a09║三、阿那含向。
G115n2302_p0577a10║四、阿羅漢向。
G115n2302_p0577a11║一、梵語：須陀洹，華言：入流。謂此人將入須陀洹道，未至本位，不稱為果，但稱
G115n2302_p0577a12║為向，言其從此向初果也。
G115n2302_p0577a13║二、梵語：斯陀含，華言：一來。謂此人將入斯陀含道，未至本位，不稱為果，但稱
G115n2302_p0577a14║為向，言其從此向第二果也。
G115n2302_p0577a15║三、梵語：阿那含，華言：不來。謂此人將入阿那含道。未至本位。不稱為果，但稱
G115n2302_p0577a16║為向，言其從此向第三果也。
G115n2302_p0578a01║四、梵語：阿羅漢，華言：無學。謂此人將入阿羅漢道，未至本位，不稱為果，但稱
G115n2302_p0578a02║為向，言其從此向第四果也。
G115n2302_p0578a03║
G115n2302_p0578a04║滅盡定與無想定四義不同（出宗鏡錄）
G115n2302_p0578a05║一、約得人異。
G115n2302_p0578a06║二、祈願異。
G115n2302_p0578a07║三、感果不感果異。
G115n2302_p0578a08║四、滅識多少。
G115n2302_p0578a09║滅盡定者：謂受想心滅，出入息盡，身證此定，能斷見思煩惱，而證聖果。無想定者：
G115n2302_p0578a10║謂能於定中，心想不起，如冰魚蟄蟲，不能斷惑，證入聖果，故此二定，有四種勝劣之
G115n2302_p0578a11║義也。
G115n2302_p0578a12║（見思：即見思二惑也。謂意根對法塵，起諸分別，名見惑；眼等五根對色等五塵，起諸貪愛，
G115n2302_p0578a13║名思惑也。）
G115n2302_p0578a14║一謂：羅漢聖人，由受想心滅，而證滅盡之定。外道凡夫，由妄計無想，以為至道，
G115n2302_p0578a15║而證無想之定。此之二定，有世間、出世間之不同，故云約得人異也。
G115n2302_p0578a16║（受想者：受謂領受，想謂想像，即五陰中之二也。）
G115n2302_p0579a01║二謂：入滅盡定者，則息諸想念，斷除貪愛之心，唯求出世功德。入無想定者：則妄
G115n2302_p0579a02║計心無想慮，以為解脫，唯求世間樂果，故云祈願異也。
G115n2302_p0579a03║三謂：無想定是有漏業，能感無想天果報；滅盡定是無漏業，不感三界生死果報。故
G115n2302_p0579a04║云：感果不感果異也。
G115n2302_p0579a05║四謂：滅盡定既滅第六識已，兼能滅第七識染分。無想定但滅第六識分別之見，而諸
G115n2302_p0579a06║邪見則未能盡斷，故云滅識多少也。
G115n2302_p0579a07║（第六識即意識，第七識即傳送識，又云：執我識染分者，我癡、我見、我慢、我愛之四惑也。
G115n2302_p0579a08║）
G115n2302_p0579a09║
G115n2302_p0579a10║四禪變化（大智度論）
G115n2302_p0579a11║一、初禪天二變化。
G115n2302_p0579a12║二、第二禪天三變化。
G115n2302_p0579a13║三、第三禪天四變化。
G115n2302_p0579a14║四、第四禪天五變化。
G115n2302_p0579a15║變即轉變，化即幻化。謂此四禪諸天，於五欲勝妙之境，悉能次第種種變化也。
G115n2302_p0579a16║一、初禪天二變化者：一者、能於初禪天中變化。二者、能於欲界變化也。
G115n2302_p0580a01║二、第二禪天三變者：一者、能於二禪天中變化。二者、能於初禪天中變化。三者、
G115n2302_p0580a02║能於欲界變化也。
G115n2302_p0580a03║三、第三禪天四變化者：一者、能於三禪天中變化。二者、能於二禪天中變化。三者、
G115n2302_p0580a04║能於初禪天中變化。四者、能於欲界變化也。
G115n2302_p0580a05║四、第四禪天五變化者：一者、能於四禪天中變化。二者、能於三禪天中變化。三者、
G115n2302_p0580a06║能於二禪天中變化。四者、能於初禪天中變化。五者、能於欲界變化也。
G115n2302_p0580a07║
G115n2302_p0580a08║四天華梵（法華文句）
G115n2302_p0580a09║一、提頭賴吒天王。
G115n2302_p0580a10║二、毗留勒叉天王。
G115n2302_p0580a11║三、毗留博叉天王。
G115n2302_p0580a12║四、毗沙門天王。
G115n2302_p0580a13║四天，即四天王，皆帝釋之外臣也。又稱護世者，以能護持世間故也。
G115n2302_p0580a14║一、梵語：提頭賴吒，又云：提多羅吒，華言：持國。謂能護持國土也。亦云安民，
G115n2302_p0580a15║謂令人民悉得安隱也。居須彌山東黃金山。
G115n2302_p0580a16║二、梵語：毗留勒叉，又云：毗流離，華言：增長。謂能令自他善根增長也。居須彌
G115n2302_p0581a01║山南瑠璃山。（梵語：瑠璃，華言：青色寶。）
G115n2302_p0581a02║三、梵語：毗留博叉，又云：毗流波叉，華言：廣目。謂以其目廣大，過於人眼故也。
G115n2302_p0581a03║居須彌山西白銀山。
G115n2302_p0581a04║四、梵語：毗沙門，華言：多聞。謂福德之名，聞於四方故也。居須彌山北水精山。
G115n2302_p0581a05║
G115n2302_p0581a06║帝釋四苑（大毘婆沙論）
G115n2302_p0581a07║一、眾車苑。
G115n2302_p0581a08║二、麤惡苑。
G115n2302_p0581a09║三、雜林苑。
G115n2302_p0581a10║四、喜林苑。
G115n2302_p0581a11║梵語：釋提桓因，華言：能天主。言帝釋者，梵華兼舉也。須彌山頂，是諸天所住之
G115n2302_p0581a12║處，有城名曰善現，乃帝釋所都。城有千門，嚴飾壯麗，中有殊勝殿種種妙寶具足莊嚴其
G115n2302_p0581a13║城。四隅有四臺觀，金銀等寶所成，甚可愛樂。城外四面，面各一苑，形皆正方，中央各
G115n2302_p0581a14║有一如意池，八功德水盈滿其中，是彼諸天遊戲之處也。
G115n2302_p0581a15║一謂：帝釋諸天若欲遊玩，隨天福德之力，種種寶車於此苑中，自然出現。
G115n2302_p0581a16║二謂：帝釋諸天，若欲鬥戰之時，隨其所須，甲仗等器，於此苑中，自然出現。
G115n2302_p0582a01║三謂：帝釋諸天，若遊此苑，於諸眾妙之境所玩皆同俱生勝喜。
G115n2302_p0582a02║四謂：帝釋諸天，若遊此苑，極妙欲塵種種皆集，歷觀徧覽，喜樂無窮，而不生厭。
G115n2302_p0582a03║
G115n2302_p0582a04║西域四姓（翻譯名義）
G115n2302_p0582a05║一、婆羅門。
G115n2302_p0582a06║二、刹帝利。
G115n2302_p0582a07║三、毗舍。
G115n2302_p0582a08║四、首陀。
G115n2302_p0582a09║謂四種人，妄計我從梵天而生，故稱梵生。婆羅門自計從梵天口生，刹帝利自計從梵
G115n2302_p0582a10║天臍生，毗舍自計從梵天脅生，首陀自計從梵天脚生。以此貢高，自謂第一，實非第一
G115n2302_p0582a11║也。
G115n2302_p0582a12║一、梵語：婆羅門，華言：淨行。或在家，或出家，世世相承，以道學為業，自稱是
G115n2302_p0582a13║梵天苗裔，守道居貞，潔白其操，故謂之淨行。
G115n2302_p0582a14║二、梵語：刹帝利，華言：田主，為世間大地之主，即王種也。
G115n2302_p0582a15║三、梵語：毗舍，亦云：吠奢，即商賈種也。
G115n2302_p0582a16║四、梵語：首陀，亦云：戌陀羅，即農人種也。
G115n2302_p0583a01║
G115n2302_p0583a02║四輩（翻譯名義）
G115n2302_p0583a03║一、比丘。
G115n2302_p0583a04║二、比丘尼。
G115n2302_p0583a05║三、優婆塞。
G115n2302_p0583a06║四、優婆夷。
G115n2302_p0583a07║一、梵語：比丘，華言：乞士。乞，是乞求之名士，是清雅之稱謂。出家之人，上乞
G115n2302_p0583a08║法以資慧命，下乞食以資色身，故名乞士。
G115n2302_p0583a09║二、梵語：尼，華言：女。佛初不度女人出家，成道之後，因姨母摩訶波闍波提懇求
G115n2302_p0583a10║出家，佛乃度之，故名比丘尼。
G115n2302_p0583a11║（梵語：摩訶波闍波提，華言：大愛道。）
G115n2302_p0583a12║三、梵語：優婆塞，華言：清淨士。謂雖在家，能持五戒，清淨自守。又云：近事男，
G115n2302_p0583a13║謂能持戒，可親近承事諸佛法，故名優婆塞。
G115n2302_p0583a14║四、梵語：優婆夷，華言：清淨女。謂雖在家，亦能堅持五戒，清淨自守，故名優婆
G115n2302_p0583a15║夷。
G115n2302_p0584a01║
G115n2302_p0584a02║人四生（法苑珠林）
G115n2302_p0584a03║一、卵生。
G115n2302_p0584a04║二、胎生。
G115n2302_p0584a05║三、濕生。
G115n2302_p0584a06║四、化生。
G115n2302_p0584a07║人四生者：謂世間之人，亦具卵胎濕化四種之生也。
G115n2302_p0584a08║一、卵生者：謂依殼而出也。婆沙論云：「昔有商人入海，得一雌鶴，遂生二卵，卵
G115n2302_p0584a09║漸濕熟，生二童子，端正聰明，年長出家，得阿羅漢，大名世羅，小名鄔波世羅。」是
G115n2302_p0584a10║也。
G115n2302_p0584a11║二、胎生者：謂含藏而生也。謂世間之人，含藏於母胎之中，滿足十月而生是也。
G115n2302_p0584a12║三、濕生者：謂假濕而生也。賢愚經云：「於過去世，有大國王，名曰善住，其頂上
G115n2302_p0584a13║歘生一皰（皮教切），後轉轉大，便生童子，顏貌端正，即頂生王是也。」又，經律異相云：
G115n2302_p0584a14║「昔維耶離國有梵志家種：一、柰樹生，一、榴節節生。一枝去地七丈，杪生諸枝，形
G115n2302_p0584a15║如偃蓋，即作棧閣，登而視之，見偃蓋中，即有池水，有一女兒在池水中。」是也。
G115n2302_p0584a16║（梵語：維耶離，華言：廣嚴。梵語：梵志，華言：淨裔。）
G115n2302_p0585a01║四、化生者：謂無而忽有也。涅槃經云：「佛與四眾遊行，有比丘尼，名阿羅婆，忽
G115n2302_p0585a02║於地中化生。」又：刼初人皆是化生是也。
G115n2302_p0585a03║
G115n2302_p0585a04║四法不得菩提（出地持經）
G115n2302_p0585a05║一、無善友。
G115n2302_p0585a06║二、謬受學。
G115n2302_p0585a07║三、不精進。
G115n2302_p0585a08║四、不調伏。
G115n2302_p0585a09║一謂：修行之人，雖有精進之心，而無善友知識為其說法開導，終不能得佛果菩提
G115n2302_p0585a10║也。
G115n2302_p0585a11║二謂：修行之人，雖值善友知識，種種說法，而稟性愚鈍，於所受法，錯謬領解，亦
G115n2302_p0585a12║不能得佛果菩提也。
G115n2302_p0585a13║三謂：修行之人，雖於受學之際，不謬領解，但自己懈怠，不能勇猛精進，則亦不得
G115n2302_p0585a14║佛果菩提也。
G115n2302_p0585a15║四謂：修行之人，雖聞正法，精進勤修，然善根未熟，久遠已來，不能調伏其心，則
G115n2302_p0585a16║亦不得佛果菩提也。
G115n2302_p0586a01║
G115n2302_p0586a02║四種人（出成實論）
G115n2302_p0586a03║一、常沒。
G115n2302_p0586a04║二、暫出還沒。
G115n2302_p0586a05║三、出觀。
G115n2302_p0586a06║四、得度。
G115n2302_p0586a07║一謂：人不能修習涅槃之法，則不得出離生死大海，故名常沒。
G115n2302_p0586a08║二謂：人或生世間，於信等五種善根不能堅固，還復退失，流轉生死，故名暫出還
G115n2302_p0586a09║沒。
G115n2302_p0586a10║三謂：人沒於生死之河，而能隨順涅槃之法，欲求出離，如人既沒，思欲得濟，故先
G115n2302_p0586a11║觀看方向，故名出觀。
G115n2302_p0586a12║四謂：人具足修習涅槃之法，則能截生死流，到涅槃岸，故名得度。
G115n2302_p0586a13║
G115n2302_p0586a14║四人果報（出法苑珠林）
G115n2302_p0586a15║一、先苦後樂。
G115n2302_p0586a16║二、先樂後苦。
G115n2302_p0587a01║三、先苦後苦。
G115n2302_p0587a02║四、先樂後樂。
G115n2302_p0587a03║一謂：或有人先生卑賤家，衣食不充，受諸困苦，然心無邪見，自念我於宿世不行布
G115n2302_p0587a04║施，不修福德，恒值貧賤，即便懺悔，改往所作。修於善行，後生人中，多饒財寶，無所
G115n2302_p0587a05║缺乏，是名先苦後樂。
G115n2302_p0587a06║二謂：或有人先生富貴之家，衣食充足，受諸快樂，然心懷邪見，不能布施修福，多
G115n2302_p0587a07║造惡業，後生地獄，受種種苦；若生人中，貧窮醜陋，無有衣食，是名先樂後苦。
G115n2302_p0587a08║三謂：或有人先生貧賤家，衣食不充，受諸逼迫，復懷邪見，習諸惡法，後墮地獄，
G115n2302_p0587a09║受種種苦；若生人中，又極貧賤，衣食不充，是名先苦後苦。
G115n2302_p0587a10║四謂：或有人先生富貴家，多諸財寶，受諸快樂，復能敬重三寶，布施修福，後生人
G115n2302_p0587a11║天中，恒受富貴，多饒財寶，稱意自在，是名先樂後樂。
G115n2302_p0587a12║
G115n2302_p0587a13║五根有四事增上（五事毗婆沙論）
G115n2302_p0587a14║一、莊嚴身。
G115n2302_p0587a15║二、導養身。
G115n2302_p0587a16║三、生識。
G115n2302_p0588a01║四、不共事。
G115n2302_p0588a02║五根者：眼、耳、鼻、舌、身也。增上者：猶增勝也。
G115n2302_p0588a03║一、莊嚴：端莊嚴飾也。謂眼耳鼻舌莊嚴於身，然後完美，於此諸根若闕一者，便成
G115n2302_p0588a04║殘陋；若不闕者，全美增勝，是為莊嚴身也。
G115n2302_p0588a05║二、導養者：導引資養也。謂眼能見安危色，耳能聞美惡之聲，鼻能嗅香臭之氣，舌
G115n2302_p0588a06║能嘗甜苦之味。如是等諸識，於色聲氣味，若好若惡，皆能分別，導引於身，就好避惡，
G115n2302_p0588a07║令身增勝，是為導養身也。
G115n2302_p0588a08║三、識即分別之義。謂眼對色，耳對聲，鼻對香，舌對味，身對觸，而能生於分別識，
G115n2302_p0588a09║及相應法，俱得增勝，是為生識也。
G115n2302_p0588a10║四、謂眼惟見色，耳惟聞聲，鼻惟嗅香，舌惟嘗味，身惟覺觸。如是諸根各有所用，
G115n2302_p0588a11║不相雜亂，於本根相應之法，自能增勝，是為不共事也。
G115n2302_p0588a12║
G115n2302_p0588a13║四力（出地持經）
G115n2302_p0588a14║一、自力。
G115n2302_p0588a15║二、他力。
G115n2302_p0588a16║三、因力。
G115n2302_p0589a01║四、方便力。
G115n2302_p0589a02║一謂：世間之人，宿有善種，不假他人教誡，而自能以精進勇猛之力，發菩提心，是
G115n2302_p0589a03║名自力。
G115n2302_p0589a04║二謂：世間之人，或因他人教誡，或因他事感動，遂發菩提之心，則是藉他之力，是
G115n2302_p0589a05║名他力。
G115n2302_p0589a06║三謂：世間之人，先世修習大乘之法，今因見佛，及諸菩薩，嘆說無上佛道，遂發菩
G115n2302_p0589a07║提之心，是名因力。
G115n2302_p0589a08║四謂：世間之人，於現世中，親近善友知識，聞其善巧方便說法，遂發菩提之心，是
G115n2302_p0589a09║名方便力。
G115n2302_p0589a10║
G115n2302_p0589a11║四胎相（出俱舍論）
G115n2302_p0589a12║一、正知入不正知住出。
G115n2302_p0589a13║二、正知入住不正知出。
G115n2302_p0589a14║三、俱正知入住出。
G115n2302_p0589a15║四、俱不正知。
G115n2302_p0589a16║一謂：轉輪王宿世曾修廣大之福，其業最勝，但知入胎，不能正知住胎、出胎也。
G115n2302_p0590a01║（正知，猶明知也。）
G115n2302_p0590a02║二謂：獨覺之人，久習多聞，其智最勝，但正知入胎、住胎，不能正知出胎也。
G115n2302_p0590a03║三謂：菩薩曠刼修行，福德智慧勝故，能正知入胎、住胎、出胎也。
G115n2302_p0590a04║四謂：六道眾生有情之類，若福微薄者，入母胎時，或見大風大雨，或眾聲威逼。遂
G115n2302_p0590a05║見己身，入於密草稠林，住在此中，復從此出。若福厚大者，入母胎時，自見己身，或處
G115n2302_p0590a06║妙好園林，或居勝臺殿，住在此中，復從此出，於入住出胎，皆不能知也。
G115n2302_p0590a07║
G115n2302_p0590a08║四增盛（毗婆沙論）
G115n2302_p0590a09║一、壽量增盛。
G115n2302_p0590a10║二、有情增盛。
G115n2302_p0590a11║三、資具增盛。
G115n2302_p0590a12║四、善品增盛。
G115n2302_p0590a13║一謂：刼末時，此贍部洲人壽減至十歲，後復漸增，展轉增至八萬歲，是名壽量增
G115n2302_p0590a14║盛。
G115n2302_p0590a15║二、有情即眾生也。謂刼末時，此贍部洲，惟餘萬人，後復漸增，展轉無數。於刼增
G115n2302_p0590a16║時，其地廣博嚴淨，人民淳善福德。以其人民加眾是名有情增盛。
G115n2302_p0591a01║三、資具者：資生之具也。謂刼末時，此贍部洲，人民饑饉，以稊稗等為上妙食。至
G115n2302_p0591a02║刼增時，安隱豐樂，種種地味自然出生，乃至穀果等類漸漸充足，是名資具增盛。
G115n2302_p0591a03║四、善品者：善人所修諸道品也。謂刼末時，世間有情，廣造十惡之業，不修善道。
G115n2302_p0591a04║至刼增時，人民廣修十善，及諸道品，是名善品增盛。
G115n2302_p0591a05║
G115n2302_p0591a06║四恩（本生心地觀經）
G115n2302_p0591a07║一、父母恩。
G115n2302_p0591a08║二、眾生恩。
G115n2302_p0591a09║三、國王恩。
G115n2302_p0591a10║四、三寶恩。
G115n2302_p0591a11║一、經云：「父有慈恩，母有悲恩。蓋父母長養之恩，廣大無比。若有男女，背恩不
G115n2302_p0591a12║順，死即墮於地獄、餓鬼、畜生；若有男女，孝養父母，承順無違，常為諸天護念，福樂
G115n2302_p0591a13║無盡。縱能一日三時割自身肉以養父母，尚未能報一日之恩也。」
G115n2302_p0591a14║二、經云：「即無始來，一切眾生輪轉五道，於多生中，互為父母。以互為父母故，
G115n2302_p0591a15║一切男子即是慈父，一切女人即是悲母。以是因緣，諸眾生類，亦有大恩，猶如現在父母，
G115n2302_p0591a16║等無差別也。」
G115n2302_p0592a01║三、經云：「國王福德最勝，雖生人間，得自在故，於其國界山河大地，盡屬國王；
G115n2302_p0592a02║一人福德，勝過一切眾生之福。又以正法治世，能使眾生悉皆安樂。若王國內，一人修善，
G115n2302_p0592a03║其所作福，七分之中，修善之人自得五分，國王常獲二分，以依於王而得修善故也。王
G115n2302_p0592a04║若以善法化世，諸天善神常來守護；若有惡人而生逆心，於須臾頃福自消滅，命終當墮地
G115n2302_p0592a05║獄，備受諸苦。所以者何？是諸眾生，由不知國王恩故，起諸惡逆，得如是報。若有人民
G115n2302_p0592a06║能行善心，敬輔仁王，尊重如佛，是人現世安隱豐樂，所以者何？一切國王，於過去時，
G115n2302_p0592a07║曾受如來清淨禁戒，常為人王，安隱快樂，以是因緣，違順果報，其速如影隨形，如響應
G115n2302_p0592a08║聲也。」
G115n2302_p0592a09║四、三寶即佛、法、僧，可尊可貴，名之為寶。經云：「三寶利樂眾生，無有休息，
G115n2302_p0592a10║功德寶山，巍巍無比，福德甚深，猶如大海，智慧無礙，等於虛空。一切眾生，由煩惱業
G115n2302_p0592a11║障，沉淪苦海，生死無窮，三寶出世，作大船師，能截愛流，超昇彼岸，故恩難報也。」
G115n2302_p0592a12║
G115n2302_p0592a13║四恩（釋氏要覽）
G115n2302_p0592a14║一、國王恩。
G115n2302_p0592a15║二、父母恩。
G115n2302_p0592a16║三、師友恩。
G115n2302_p0593a01║四、檀越恩。
G115n2302_p0593a02║一謂：出家之人，國王聽許，方得出家。又蒙治化之力，無強弱陵逼之憂，而得安居
G115n2302_p0593a03║山林，進修道業，兼復飲食，水土皆屬國王，是為國王恩。
G115n2302_p0593a04║二謂：稟父母遺體而得成人，其生成養育之恩，如天罔極；復令出家，進修道業，是
G115n2302_p0593a05║為父母恩。
G115n2302_p0593a06║三謂：出家之人，蒙師剃度教誨，授以經業，及得善友講明妙道，開發慧性，是為師
G115n2302_p0593a07║友恩。
G115n2302_p0593a08║四、梵語：檀，華言：施。謂出家之人，凡所資身飲食、衣服等物，皆由施者供給，
G115n2302_p0593a09║遂得安身辦道，是為檀越恩。
G115n2302_p0593a10║
G115n2302_p0593a11║四難（法華文句）
G115n2302_p0593a12║一、值佛難。
G115n2302_p0593a13║二、說法難。
G115n2302_p0593a14║三、聞法難。
G115n2302_p0593a15║四、信受難。
G115n2302_p0593a16║一謂：眾生因無始惑業，輪廻六道之中，四趣不得見佛聞法，固不在言。設得人身，
G115n2302_p0594a01║若生在東西北三洲者，佛不出現於彼，皆不見佛。得生南洲而或居邊地，或著邪見，佛雖
G115n2302_p0594a02║出世，如是等人，亦不得見佛。而況佛不常出，值遇良難。故經云：「諸佛興出世，懸遠
G115n2302_p0594a03║值遇難。」此舉人之值佛難也。
G115n2302_p0594a04║二謂：如來出世，本欲便說大乘之法，蓋緣機器不純，不得已而權說三乘之法，委曲
G115n2302_p0594a05║調停，方堪入實，所以歷四十餘年，更三百餘會，最後至於法華會上，方顯真實，故經云：
G115n2302_p0594a06║「正使出於世，說是法復難。」此舉大法之難說也。
G115n2302_p0594a07║三謂：一乘圓頓之法，微妙甚深，難解難入，非利根上智之士，聞則惑耳驚心，生疑
G115n2302_p0594a08║起謗，如法華會上五千人等，雖梵音盈耳，猶乃退席而去，故經云：「無量無數刼，聞是
G115n2302_p0594a09║法亦難。」此舉聞法難也。
G115n2302_p0594a10║四謂：一乘圓頓之法，唯談中道實相之理，乃是果佛所證，非彼三乘所知。然如來出
G115n2302_p0594a11║世，直欲人人信受此法，以致四十餘年漸次調停，後至法華會上。佛初為上根之人作法說，
G115n2302_p0594a12║唯身子得悟；次為中根之人作譬喻說，唯四大弟子得悟；又次為下根之人作宿世因緣說，
G115n2302_p0594a13║千二百聲聞方始得悟。故經云：「能聽是法者，斯人亦復難。」此舉信受難也。
G115n2302_p0594a14║（法說者：作三乘一乘而說。譬喻說者：作三車一車而說。故文句云：上根已悟，中下未了，故
G115n2302_p0594a15║須作喻，還譬上法也。宿世因緣者：如為陳如明繫珠緣而領解，阿難引空王緣而授記之類。四大
G115n2302_p0594a16║弟子者：即須菩提、迦葉、迦旃延、目犍連也。）
G115n2302_p0595a01║
G115n2302_p0595a02║四事不可久保（出曜經）
G115n2302_p0595a03║一、常必無常。
G115n2302_p0595a04║二、富貴必貧賤。
G115n2302_p0595a05║三、會合必別離。
G115n2302_p0595a06║四、強健必死。
G115n2302_p0595a07║經云：「有一孤母而喪其子，憂惱失意，來白於佛，佛即以此四事告之。」
G115n2302_p0595a08║一、世間之相，一一無常，假令萬刼之久，鐵石之堅，須彌之高，大海之廣，終為無
G115n2302_p0595a09║常之所壞滅，是故常不可久保也。
G115n2302_p0595a10║二、世間之事，盛必有衰，盈必有虧，此理之必然也。蓋富貴雖命於天，而理有不可
G115n2302_p0595a11║常者。故今之富貴，安知異時而不貧賤？故富之與貴，亦不可久保也。
G115n2302_p0595a12║三、人之生世，離必有會，合必有離，此理之自然，而非人意之所能必。故今之會合，
G115n2302_p0595a13║安知異時而不別離，故會合亦不可久保也。
G115n2302_p0595a14║四、人之處世，生必有死，此理之常，是故年雖強健，終歸壞滅，豈山石空海之所可
G115n2302_p0595a15║避耶？是故強健亦不可久保也。
G115n2302_p0595a16║（山石空海者：經云：「非空非海中，非入山石間；無有地方所，脫之不受死。」是也。）
G115n2302_p0596a01║
G115n2302_p0596a02║四不可得（諸經要集）
G115n2302_p0596a03║一、常少不可得。
G115n2302_p0596a04║二、無病不可得。
G115n2302_p0596a05║三、長壽不可得。
G115n2302_p0596a06║四、不死不可得。
G115n2302_p0596a07║佛告諸比丘：「世有四事，不可得免，古今已來，天地成立，無免此苦，以斯四苦，
G115n2302_p0596a08║佛興于世，令諸眾生，咸得脫離。」
G115n2302_p0596a09║一謂：年幼之時，髮黑齒白，形貌光澤，眾人瞻戴，莫不愛敬。一旦老耄，頭白齒落，
G115n2302_p0596a10║短氣呻吟，欲使常少，不至老者，終不可得。
G115n2302_p0596a11║二謂：身體強健，行步輕便，一旦疾病，伏著床枕，不能動轉，欲使常安無病，終不
G115n2302_p0596a12║可得。
G115n2302_p0596a13║三謂：欲求長壽，五欲自恣，放心逸意，將期永久；無常卒至，忽然命終，欲求長壽，
G115n2302_p0596a14║終不可得。
G115n2302_p0596a15║四謂：父母兄弟，妻妾子息，歡娛笑樂，意可常得；無常卒至，鬼神獨逝，欲求不死，
G115n2302_p0596a16║終不可得。
G115n2302_p0597a01║
G115n2302_p0597a02║四山（別譯雜阿含經）
G115n2302_p0597a03║一、老山。
G115n2302_p0597a04║二、病山。
G115n2302_p0597a05║三、死山。
G115n2302_p0597a06║四、衰耗山。
G115n2302_p0597a07║佛在給孤獨園，語波斯匿王云：「有大石山，上連於天，下連於地，從東方來，所歷
G115n2302_p0597a08║之處，卉木叢林，有生之類，悉皆摧碎。南西北方，亦復如是。」以此四山，喻眾生老病
G115n2302_p0597a09║死衰之四相也。（梵語：法斯匿，華言：勝軍。）
G115n2302_p0597a10║一謂：人之老邁，形色枯悴，精神昏昧，髮白面皺，逮將不久，則彼少年端美之相，
G115n2302_p0597a11║悉皆變壞。如彼大山來時，摧損於物，不可免者，故經言：「老山能壞一切壯年盛色也。」
G115n2302_p0597a12║
G115n2302_p0597a13║二謂：人之四大不調，或寒或熱，生種種病，能使身力疲敗，精神減損，如彼大山來
G115n2302_p0597a14║時，損一切物，莫可避者。故經言：「病山能壞一切強健也。」
G115n2302_p0597a15║三謂：人身始命終，四大諸根悉歸磨滅，如彼大山來時。萬物一時摧碎，莫可禦者。
G115n2302_p0597a16║故經言：「死山能壞一切壽命也。」
G115n2302_p0598a01║四謂：人之生迫於衰耗，勢力既去，貲財亦空，名稱不聞，志意消沮，如彼大山來時，
G115n2302_p0598a02║損壞於物，莫可逃者，故經言：「衰耗之山，能壞一切榮華富貴也。」
G115n2302_p0598a03║
G115n2302_p0598a04║四種自在（大乘莊嚴經論）
G115n2302_p0598a05║一、得無分別自在。
G115n2302_p0598a06║二、得刹土自在。
G115n2302_p0598a07║三、得智自在。
G115n2302_p0598a08║四、得業自在。
G115n2302_p0598a09║一謂：菩薩住第八不動地，即捨一切功用之行，得無功用法，於一切法，遠離一切分
G115n2302_p0598a10║別之相，而得自在，故名得無分別自在。
G115n2302_p0598a11║（不動地者：以無生智慧，捨於三界性，無動移故也。）
G115n2302_p0598a12║二謂：菩薩住不動地，深心清淨，於諸刹土，亦得清淨，出生自在，故名得刹土自
G115n2302_p0598a13║在。（刹，梵語具云：刹摩，華言：土田，即國土也。）
G115n2302_p0598a14║三謂：菩薩住第九善慧地，得無礙智慧，演說諸法，稱理自在，故名得智自在。
G115n2302_p0598a15║（善慧者：謂已得真如之體，顯發真如之妙慧也。）
G115n2302_p0598a16║四謂：菩薩住第十法雲地，於諸煩惱業縛，悉能通達，更無障礙，故名得業自在。
G115n2302_p0599a01║（法雲地者：謂菩薩以大慈悲，普覆一切眾生，如雲之普覆萬物也。）
G115n2302_p0599a02║
G115n2302_p0599a03║大乘四果（大乘莊嚴經論）
G115n2302_p0599a04║一、初地生如來家，是須陀洹果。
G115n2302_p0599a05║二、八地得授記，是斯陀含果。
G115n2302_p0599a06║三、十地得受職，是阿那含果。
G115n2302_p0599a07║四、佛地，是阿羅漢果。
G115n2302_p0599a08║大乘者：謂通教中菩薩，於當教中，對聲聞緣覺小乘，故得稱為大乘也。四果者：本
G115n2302_p0599a09║是聲聞所證果位，今菩薩歷於十地，修行證果，亦有淺深始終不同，故借小乘四果之位，
G115n2302_p0599a10║以區別之，是名大乘四果。
G115n2302_p0599a11║一、梵語：須陀洹，華言：入流。又云：預流。謂菩薩入初乾慧地時，斷惑證理，即
G115n2302_p0599a12║是證佛所證，故云生如來家。因借聲聞初果以區別之，故云是須陀洹果。
G115n2302_p0599a13║二、梵語：斯陀含，華言：一來。謂菩薩於第八辟支佛地中，蒙佛授記，而得作佛，
G115n2302_p0599a14║因借聲聞第二果以區別之，故云是斯陀含果。
G115n2302_p0599a15║（辟支，梵語具云：辟支迦羅，華言：緣覺。）
G115n2302_p0599a16║三、梵語：阿那含，華言：不來。謂菩薩於第十佛地中，而得受如來職，猶如別圓二
G115n2302_p0600a01║教，等覺之位，因借聲聞第三果以區別之，故云是阿那含果。
G115n2302_p0600a02║四、梵語：阿羅漢，華言：無覺，又云：無生。佛地即通教中果佛也。菩薩已斷見思，
G115n2302_p0600a03║習氣俱盡，而得成佛，因借聲聞第四果以區別之，故云是阿羅漢果。
G115n2302_p0600a04║
G115n2302_p0600a05║聲聞四果（金剛經疏）
G115n2302_p0600a06║一、須陀洹果。
G115n2302_p0600a07║二、斯陀含果。
G115n2302_p0600a08║三、阿那含果。
G115n2302_p0600a09║四、阿羅漢果。
G115n2302_p0600a10║一、梵語：須陀洹，華言：入流，又名：預流，即初果也。謂此人斷三界見惑盡，而
G115n2302_p0600a11║預入聖道法流，故名入流。
G115n2302_p0600a12║二、梵語：斯陀含，華言：一來。即第二果也。謂此人於欲界九品思惑中，斷前六品
G115n2302_p0600a13║盡，後三品猶在，須更來欲界一番受生，故名一來。
G115n2302_p0600a14║（思惑者：謂眼等五根，對色等五塵，心起貪愛，迷惑不了也。九品者：於上中下三品中，又各
G115n2302_p0600a15║分三品也。）
G115n2302_p0600a16║三、梵語：阿那含，華言：不來，即第三果也。謂此人斷欲界後三品思惑盡，更不來
G115n2302_p0601a01║欲界受生，故名不來。
G115n2302_p0601a02║四、梵語：阿羅漢，華言：無學，即第四果也。謂此人斷色界、無色界、思惑盡，四
G115n2302_p0601a03║智已圓，已出三界，已證涅槃，無法可學，故名無學。
G115n2302_p0601a04║（四智者：我生已盡，梵行已立，所作已辦，不受後有也。梵語：湼槃，華言：滅度。）
G115n2302_p0601a05║
G115n2302_p0601a06║四種聲聞（法華文句）
G115n2302_p0601a07║一、決定聲聞。
G115n2302_p0601a08║二、退菩提聲聞。
G115n2302_p0601a09║三、應化聲聞。
G115n2302_p0601a10║四、增上慢聲聞。
G115n2302_p0601a11║一謂：其久習小乘之法，故今聞小乘教而得證果，既證小果之後，再不進求大乘之法，
G115n2302_p0601a12║是名決定聲聞。
G115n2302_p0601a13║二、梵語：菩提，華言：道。謂此聲聞，本是菩薩，曾發菩提之心，積刼修道，忽因
G115n2302_p0601a14║疲厭生死，退失大心，而證小果，是名退菩提聲聞。
G115n2302_p0601a15║三、應謂應現，化即變化。謂此聲聞，本是諸佛菩薩內秘真實之行，外現聲聞之身，
G115n2302_p0601a16║而能引接前之二種聲聞，歸於大乘，及廣化眾生，令入佛道，是名應化聲聞。
G115n2302_p0602a01║四謂：自得增上之法，而輕慢於他。此種聲聞，厭惡生死，欣樂涅槃，因修戒定慧之
G115n2302_p0602a02║道，少有所得，便謂證果。此即未得謂得，未證謂證，是名增上慢聲聞。
G115n2302_p0602a03║
G115n2302_p0602a04║羅漢四智（出湼槃經）
G115n2302_p0602a05║一、我生已盡。
G115n2302_p0602a06║二、梵行已立。
G115n2302_p0602a07║三、所作已辦。
G115n2302_p0602a08║四、不受後有。
G115n2302_p0602a09║一謂：阿羅漢斷見思惑盡，更不受三界生死，故云我生已盡。
G115n2302_p0602a10║二、梵行，即淨行也。謂：阿羅漢由戒定慧之行，成就得證此果，故云梵行已立。
G115n2302_p0602a11║三謂：阿羅漢本求出離三界，修諸梵行，生死既盡，梵行既立，故云所作已辦。
G115n2302_p0602a12║四謂：阿羅漢生死惑業既盡，更不受後世之身，故云不受後有。
G115n2302_p0602a13║
G115n2302_p0602a14║四種變易（成唯識論）
G115n2302_p0602a15║一、變易生死。
G115n2302_p0602a16║二、不思議身。
G115n2302_p0603a01║三、意成身。
G115n2302_p0603a02║四、變化身。
G115n2302_p0603a03║變易者：因移果易，故名變易。謂修一分之因，即感一分之果，此從變易生死一種中，
G115n2302_p0603a04║開出後之三種也。
G115n2302_p0603a05║一謂：菩薩以無漏智力，斷其麤惑，所感殊勝細異熟果，以因移果易，而為生死，故
G115n2302_p0603a06║名變易生死。
G115n2302_p0603a07║（漏即漏落生死。今言無漏者：謂菩薩依大智慧而修，不漏落生死，故名無漏智。麤惑者：即塵
G115n2302_p0603a08║沙等惑也。）
G115n2302_p0603a09║二謂：菩薩以無漏定力，及以願力，身所示現，妙用難測，故名不思議身。
G115n2302_p0603a10║三謂：聲聞、緣覺、菩薩，以無漏定力，於十方世界，隨其意願成身，故名意成身。
G115n2302_p0603a11║四謂：聲聞緣覺菩薩，以無漏定力，於十方世界變現其身，故名變化身。
G115n2302_p0603a12║
G115n2302_p0603a13║四加行（出析玄記）
G115n2302_p0603a14║一、煖加行。
G115n2302_p0603a15║二、頂加行。
G115n2302_p0603a16║三、忍加行。
G115n2302_p0604a01║四、世第一加行。
G115n2302_p0604a02║此四通言加行者：謂此行人，欲求見道，革凡成聖，遂起煖等四心，修四諦觀，以定
G115n2302_p0604a03║資慧，加功用行，故名四加行。見道即初果須陀洹也。
G115n2302_p0604a04║一、煖者：從喻得名，謂如人以木鑽火，火雖未出，先得煖相；譬此加行位中，以智
G115n2302_p0604a05║慧火燒煩惱薪，雖未得無漏之智，已得智火之前相，故名煖加行。
G115n2302_p0604a06║二、頂者：謂觀行轉明，在煖之上，如登山頂，觀矚四方，悉皆明了，故名頂加行。
G115n2302_p0604a07║（觀矚四方者：謂觀四諦也。）
G115n2302_p0604a08║三忍有二義：一者、印可義，謂於此位中，即能印可四諦之理。謂苦諦實是苦，乃至
G115n2302_p0604a09║道諦實是道也。二者、決定義，謂此善根，決定無退，故名忍加行。
G115n2302_p0604a10║四謂：此位中，觀四諦理，雖未能證，而於世間最勝，故名世第一加行。
G115n2302_p0604a11║
G115n2302_p0604a12║四種僧（出十輪經）
G115n2302_p0604a13║一、勝義僧。
G115n2302_p0604a14║二、世俗僧。
G115n2302_p0604a15║三、瘂羊僧。
G115n2302_p0604a16║四、無慚愧僧。
G115n2302_p0605a01║一謂：諸佛世尊，及諸菩薩緣覺聲聞等眾，其德尊高，於一切法，通達無礙而得自在，
G115n2302_p0605a02║是名勝義僧。
G115n2302_p0605a03║二謂：剃除鬚髮，被服袈裟，成就出家威儀，能持佛之禁戒，是名世俗僧。
G115n2302_p0605a04║三謂：愚癡魯鈍，不能了知根本等罪，犯與不犯，及於微小之罪，不能發露懺悔，是
G115n2302_p0605a05║名瘂羊僧。（根本等罪，即殺盜淫妄也。）
G115n2302_p0605a06║四謂：若有人投佛出家，得出家已，於所受持，佛之禁戒，一切毀犯無慚無愧，不畏
G115n2302_p0605a07║後世苦果，是名無慚愧僧。
G115n2302_p0605a08║
G115n2302_p0605a09║四種沙門（出瑜伽師地論）
G115n2302_p0605a10║一、勝道沙門。
G115n2302_p0605a11║二、說道沙門。
G115n2302_p0605a12║三、壞道沙門。
G115n2302_p0605a13║四、活道沙門。
G115n2302_p0605a14║梵語：沙門，華言：勤息。謂勤行眾善，止息諸惡也。
G115n2302_p0605a15║一謂：稟佛出家，能滅貪瞋癡等煩惱，得證勝道，是名勝道沙門。
G115n2302_p0605a16║二謂：已調伏貪瞋癡等煩惱而能宣說正法，為令眾生，入於佛道，是名說道沙門。
G115n2302_p0606a01║三謂：破諸禁戒，行諸惡法，非是梵行，自稱梵行，是名壞道沙門。
G115n2302_p0606a02║四謂：能調伏貪瞋癡等，勤修正行所有善法，堪能生長智慧命根，是名活道沙門。
G115n2302_p0606a03║
G115n2302_p0606a04║四種天（大智度論）
G115n2302_p0606a05║一、世間天。
G115n2302_p0606a06║二、生天。
G115n2302_p0606a07║三、淨天。
G115n2302_p0606a08║四、義天。
G115n2302_p0606a09║一謂：世間國王，雖居人世，受享天福，是名世間天。
G115n2302_p0606a10║二謂：三界諸天，因修戒善等福，兼習禪定，得生此天，是名生天。
G115n2302_p0606a11║三謂：二乘之人，因修空觀，斷見思惑淨盡，是名淨天。
G115n2302_p0606a12║四謂：十住菩薩，善解諸法之義，是名義天。
G115n2302_p0606a13║
G115n2302_p0606a14║四輪王（長阿含經）
G115n2302_p0606a15║一、鐵輪王。
G115n2302_p0606a16║二、銅輪王。
G115n2302_p0607a01║三、銀輪王。
G115n2302_p0607a02║四、金輪王。
G115n2302_p0607a03║此四輪王，長阿含經唯言金輪王有金輪寶現。若據俱舍論，則四王各有輪現也。
G115n2302_p0607a04║一、大智度論以人壽一增一減為一小刼。謂人壽八萬四千歲時，歷過百年，壽減一歲；
G115n2302_p0607a05║如是減至十歲則止；復過百年又增一歲。如是增至二萬歲時，有鐵輪王出，獨領南閻浮
G115n2302_p0607a06║提一洲，諸國有不順化者，王則現威列陣，令其降伏。然後於彼勸化人民修十善道，是名
G115n2302_p0607a07║鐵輪王。
G115n2302_p0607a08║二謂：人壽增至四萬歲時，有銅輪王出領東弗于逮，及南閻浮提二洲，諸國有不順化
G115n2302_p0607a09║者，王至彼國宣威布德，令其歸順。於是勸化人民，修十善道，是名銅輪王。
G115n2302_p0607a10║（梵語：弗于逮，華言：勝身。）
G115n2302_p0607a11║三謂：人壽增至六萬歲時，有銀輪王出領東弗于逮、南閻浮提、西瞿耶尼三洲，諸國
G115n2302_p0607a12║有不順化者，王至彼國，威嚴所加，即便臣伏。於是勸化人民，修十善道，是名銀輪王。
G115n2302_p0607a13║（梵語：瞿耶尼，華言：牛貨。）
G115n2302_p0607a14║四謂：人壽增至八萬四千歲時，有金輪王出，統領北鬱單越等四洲，以十五日沐浴昇
G115n2302_p0607a15║殿，有金輪寶忽現於前；輪有千輻，光色具足。若王欲往東方，輪則東轉；王乃將諸兵眾，
G115n2302_p0607a16║隨其後行；金輪寶前，又有四神引導。輪所住處，王即止駕。南西北方，隨輪所至，亦
G115n2302_p0608a01║復如是。於四天下，普勸人民，修十善道，是名金輪王。
G115n2302_p0608a02║（梵語：鬱單越，華言：勝處。）
G115n2302_p0608a03║
G115n2302_p0608a04║輪王四德（出樓炭經）
G115n2302_p0608a05║一、大富。
G115n2302_p0608a06║二、端正姝好。
G115n2302_p0608a07║三、無疾病。
G115n2302_p0608a08║四、長壽。
G115n2302_p0608a09║一謂：轉輪王有珍寶田宅、奴婢珠玉、象馬眾多，天下之人，無有能及，是為第一
G115n2302_p0608a10║德。
G115n2302_p0608a11║二謂：轉輪王端正姝好，顏色無比，天下之人，無有能及，是為第二德。
G115n2302_p0608a12║三謂：轉輪王常安隱無病，天下之人，無有能及，是為第三德。
G115n2302_p0608a13║四謂：轉輪王常安隱長壽，天下之人，無有能及，是為第四德。
G115n2302_p0608a14║
G115n2302_p0608a15║四主（法苑珠林）
G115n2302_p0608a16║一、東人主。
G115n2302_p0609a01║二、南象主。
G115n2302_p0609a02║三、西寶主。
G115n2302_p0609a03║四、北馬主。
G115n2302_p0609a04║四主者：謂世間無輪王應運之時，贍部洲地有四主焉。
G115n2302_p0609a05║一、人主之國，風俗機變，仁義昭明。其地和暢多人，故名人主。
G115n2302_p0609a06║二、象主之國，人則躁烈，多習異術，亦能清心釋累，出離生死。其地暑濕宜象，故
G115n2302_p0609a07║名象主。
G115n2302_p0609a08║三、寶主之國，人無禮義，唯重財賄。其地臨海，多產寶貝，故名寶主。
G115n2302_p0609a09║四、馬主之國，人則獷暴，情忍殺戮。其地寒勁宜馬，故名馬主。
G115n2302_p0609a10║
G115n2302_p0609a11║四王生八子（出釋迦譜）
G115n2302_p0609a12║一、淨飯王生二子。
G115n2302_p0609a13║二、白飯王生二子。
G115n2302_p0609a14║三、斛飯王生二子。
G115n2302_p0609a15║四、甘露飯王生二子。
G115n2302_p0609a16║四王同出，師子頰王各生二子，故通有八子也。
G115n2302_p0610a01║一、其第一子，梵語名：悉達多，華言：頓吉。以其生時，諸吉祥瑞頓出現故，即釋
G115n2302_p0610a02║迦牟尼佛也。第二子，梵語名：難陀，華言：善歡喜。從初慕道為名，歡喜中勝，故云善
G115n2302_p0610a03║歡喜。
G115n2302_p0610a04║二、第一子，梵語名：調達，華言：天熱。以其生時人天等眾，心皆驚熱故也。第二
G115n2302_p0610a05║子，梵語名：阿難，華言：歡喜，又云：慶喜，以其生時舉國欣慶故也。從佛出家，持三
G115n2302_p0610a06║藏教。
G115n2302_p0610a07║三、第一子，梵名：摩訶男（無翻）。從佛出家，即於鹿苑中，最初得度。第二子，
G115n2302_p0610a08║梵名：阿那律，華言：無滅，又云：無貧。從佛出家，所謂天眼第一者是也。
G115n2302_p0610a09║四、第一子，梵語名婆娑（無翻）。第二子，梵語名：䟦提，華言：小賢。從佛出家，
G115n2302_p0610a10║即於鹿苑中，最初得度是也。
G115n2302_p0610a11║
G115n2302_p0610a12║四報定不定（法苑珠林）
G115n2302_p0610a13║一、時定報不定。
G115n2302_p0610a14║二、報定時不定。
G115n2302_p0610a15║三、時報定不定。
G115n2302_p0610a16║四、時報俱不定。
G115n2302_p0611a01║四報定不定者：又於前無報中，開出四種也。
G115n2302_p0611a02║一、時，即時節；報，即果報。謂於三時決定不改，由業有可轉故，受報不定，是名
G115n2302_p0611a03║時定報不定。（三時者：謂現報、生報、後報也。）
G115n2302_p0611a04║二謂：業力定故，報不可改，然時有可轉，故時節不定，是名報定時不定。
G115n2302_p0611a05║三謂：由業報定故，時節亦定，是名時報俱定。
G115n2302_p0611a06║四謂：由業不決定故，時報亦不定也。蓋因眾生之業有輕有重，故受報之時，有遠有
G115n2302_p0611a07║近。隨其因緣先後不定，是名時報俱不定。
G115n2302_p0611a08║
G115n2302_p0611a09║四有（出宗鏡錄）
G115n2302_p0611a10║一、生有。
G115n2302_p0611a11║二、本有。
G115n2302_p0611a12║三、死有。
G115n2302_p0611a13║四、中有。
G115n2302_p0611a14║因果不亡曰有。謂眾生作業感果，果必由因，因果相酬，則有生死；既有生死，必有
G115n2302_p0611a15║色身；既有色身，必經中陰，輪轉不息，則成四有。
G115n2302_p0611a16║（中陰者：謂人初死之後，未曾托生，故名中陰。）
G115n2302_p0612a01║一謂：從中陰來托母胎，一念識心相續，五蘊由此生起，是名生有。
G115n2302_p0612a02║二謂：已生之後，未死之前，於其中間所有五蘊色身，是業報之本，是名本有。
G115n2302_p0612a03║三謂：本有之後，中有之前，五蘊業果色身，一時壞滅，是名死有。
G115n2302_p0612a04║四、中有：即中陰也。謂已死之後，未生之前，於其中間，識未托胎，是名中有。
G115n2302_p0612a05║
G115n2302_p0612a06║四種業報（法苑珠林）
G115n2302_p0612a07║一、現報。
G115n2302_p0612a08║二、生報。
G115n2302_p0612a09║三、後報。
G115n2302_p0612a10║四、無報。
G115n2302_p0612a11║一、現報者：謂今生作極善極惡之業，即於今生，現受善惡之果報也。
G115n2302_p0612a12║二、生報者：謂今生作善惡業，來世身中，受善惡果報也。
G115n2302_p0612a13║三、後報者：謂今身造業，來世未受，多生之後乃受果報也。
G115n2302_p0612a14║四、無報者：謂由無記業而受不善不惡之果報也。
G115n2302_p0612a15║
G115n2302_p0612a16║四種死（毗婆沙論）
G115n2302_p0613a01║一、壽盡財不盡死。
G115n2302_p0613a02║二、財盡壽不盡死。
G115n2302_p0613a03║三、壽盡財盡死。
G115n2302_p0613a04║四、壽不盡財不盡死。
G115n2302_p0613a05║一謂：如有人由宿業故，報壽既短，於現生中，復不積善作福，但經營生理，多求財
G115n2302_p0613a06║物，其壽已盡，積蓄尚多，是名壽盡財不盡死。
G115n2302_p0613a07║二謂：如有人不能經營生理，少有財物，壽雖未盡，積蓄素無。或因饑餓，或由凍苦，
G115n2302_p0613a08║遂致於死，是名財盡壽不盡死。
G115n2302_p0613a09║三謂：如有人作短壽業，又不能經營財物，一旦壽盡，其財亦盡，是名壽盡財盡死。
G115n2302_p0613a10║四謂：如有人廣作壽業，廣作財業，其財未盡，其壽未盡，以餘因緣，忽遭橫死，是
G115n2302_p0613a11║名壽不盡財不盡死。
G115n2302_p0613a12║
G115n2302_p0613a13║四種死生（雜阿含經）
G115n2302_p0613a14║一、從冥入冥。
G115n2302_p0613a15║二、從冥入明。
G115n2302_p0613a16║三、從明入冥。
G115n2302_p0614a01║四、從明入明。
G115n2302_p0614a02║波斯匿王白佛言：「云何為婆羅門死，還生婆羅門家，及刹帝利、毗舍、首陀家耶？」
G115n2302_p0614a03║佛言：「當知死生有四種不同。」
G115n2302_p0614a04║一、冥即暗也。謂世人生卑賤家，或旃陀羅家，及餘種種下賤之家；貧窮活命，形體
G115n2302_p0614a05║顦顇，而復作卑賤之業，名之為冥處。此冥中復行身口意惡業，死墮惡趣，是為從冥入冥。
G115n2302_p0614a06║（梵語：旃陀羅，華言：屠者。惡趣者：即餓鬼、畜生、地獄也。）
G115n2302_p0614a07║二謂：世人生卑賤家，乃至作諸鄙惡之業，名之為冥。於此冥中，能行身口意善業，
G115n2302_p0614a08║身壞命終，生於人天，是為從冥入明。
G115n2302_p0614a09║三謂：世人生富貴家，若刹帝利、婆羅門長者家，受身端正，多財多智，名之為明。
G115n2302_p0614a10║於此明中，行身口意惡業，身壞命終，當生惡趣，受無量苦，是為從明入冥。
G115n2302_p0614a11║四謂：世人生富貴家，乃至形相端嚴，名之為明，於此明中，行身口意善業，勤修福
G115n2302_p0614a12║德，身壞命終，天上受生，是為從明入明。
G115n2302_p0614a13║
G115n2302_p0614a14║四仙避死（出出曜經）
G115n2302_p0614a15║一、入海。
G115n2302_p0614a16║二、入山。
G115n2302_p0615a01║三、隱空。
G115n2302_p0615a02║四、居廛。
G115n2302_p0615a03║昔有梵志，兄弟四人，各得五通，自知命促，却後七日，皆當命終，共相議言：我等
G115n2302_p0615a04║既得五通，以己神力，何所不辦，豈不能避此難也？四人雖各往避，死終不免。佛以道眼
G115n2302_p0615a05║觀見其死，終不可避，而說偈曰：「非空非海中，非入山石間；無有地方所，脫之不受死。」
G115n2302_p0615a06║
G115n2302_p0615a07║（梵語：梵志，華言：淨裔。五通者：一、足不履地，二、知人心命，三、回眼千里，四、呼名
G115n2302_p0615a08║即至，五、石壁無礙也。）
G115n2302_p0615a09║一、入海者言：「吾入大海，上不至表，下不至底，正處中間，無常殺鬼，焉知我處？」
G115n2302_p0615a10║七日期滿，命亦終盡。
G115n2302_p0615a11║二、入山者言：「吾入須彌山，擘山兩開，入中還合，無常殺鬼，焉知我處？」七日
G115n2302_p0615a12║期滿，命亦終盡。
G115n2302_p0615a13║三、隱空者言：「吾踊身虛空中，隱形無迹，無常殺鬼，焉知我處？」七日期滿，自
G115n2302_p0615a14║空墮地而死；猶如果熟，自然脫落。
G115n2302_p0615a15║四、居廛者言：「吾當隱居大市之中，眾人猥鬧，各不相識，無常殺鬼，隨得一人，
G115n2302_p0615a16║何必取吾？」七日期滿，於眾人中，亦自命終。
G115n2302_p0616a01║
G115n2302_p0616a02║四種信心（出起信論）
G115n2302_p0616a03║一、信根本。
G115n2302_p0616a04║二、信佛。
G115n2302_p0616a05║三、信法。
G115n2302_p0616a06║四、信僧。
G115n2302_p0616a07║一謂：真如之法，諸佛所師，眾行之源。能愛樂者，即是信根本，故云信根本。
G115n2302_p0616a08║二謂：信佛有無量功德，常念親近，供養恭敬，發起善根，求一切智，故云信佛。
G115n2302_p0616a09║三謂：信受諸佛所說之法，有大利益，常念修行，故云信法。
G115n2302_p0616a10║四謂：信僧能正修行，自利利他，常樂親近，求學其道，故云信僧。
G115n2302_p0616a11║
G115n2302_p0616a12║
G115n2302_p0616a13║
G115n2302_p0616a14║
G115n2302_p0616a15║
G115n2302_p0616a16║
G115n2302_p0616a17║佛學名相彙解　卷第十九（終）