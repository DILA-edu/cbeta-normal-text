G115n2302_p0661a01║佛學名相彙解　卷第二十一明．沙門寂照編
G115n2302_p0661a02║
G115n2302_p0661a03║海底四寶（出華嚴經）
G115n2302_p0661a04║一、日藏光明大寶。
G115n2302_p0661a05║二、離潤光明大寶。
G115n2302_p0661a06║三、火焰光光明大寶。
G115n2302_p0661a07║四、盡無餘光明大寶。
G115n2302_p0661a08║經云：「譬如大海有四熾然光明大寶布在其底，性極猛熱，常能飲縮百川所注無量大
G115n2302_p0661a09║水，是故大海無有增減。以譬如來大智慧海，亦有四種大智慧寶，具足無量威德光明，能
G115n2302_p0661a10║令眾生竭愛欲流，破愚癡暗。」故以此四寶喻之。
G115n2302_p0661a11║一、日藏光明大寶者：譬如來有滅一切散善波浪大智慧寶。由此光明觸彼菩薩，令捨
G115n2302_p0661a12║一切散善波浪，持心一境，住於三昧也。
G115n2302_p0661a13║二、離潤光明大寶者：譬如來有除一切法愛大智慧寶。由此光明觸彼菩薩，令捨離三
G115n2302_p0661a14║昧味著，起廣大神通也。
G115n2302_p0662a01║三、火熖光光明大寶者：譬如來有慧光普照大智慧寶。由此光明觸彼菩薩，令捨所起
G115n2302_p0662a02║廣大神通。住大明功用行也。
G115n2302_p0662a03║四、盡無餘光明大寶者：譬如來有平等無邊功用大智慧。由此光明觸彼菩薩，令捨大
G115n2302_p0662a04║功用行，及息一切功用，令無有餘也。
G115n2302_p0662a05║
G115n2302_p0662a06║日照四洲（法苑珠林）
G115n2302_p0662a07║一、南閻浮提，日正中時。
G115n2302_p0662a08║二、西瞿耶尼，日正中時。
G115n2302_p0662a09║三、東弗婆提，日正中時。
G115n2302_p0662a10║四、北鬱單越，日正中時。
G115n2302_p0662a11║起世經云：「刼初世間黑暗，爾時忽然出生日月及諸星宿，便有晝夜、年歲時節。日
G115n2302_p0662a12║從東方出，繞須彌山半腹而行，照于四洲，遂有晝夜不同。」
G115n2302_p0662a13║一謂：南閻浮提日正中時，東弗婆提日則始沒，西瞿耶尼日則初出，北鬱單越正當半
G115n2302_p0662a14║夜。
G115n2302_p0662a15║二謂：西瞿耶尼日正中時，南閻浮提日則始沒，北鬱單越日則始出，東弗婆提正當半
G115n2302_p0662a16║夜。
G115n2302_p0663a01║三謂：東弗婆提日正中時，北鬱單越日則始沒，南閻浮提日則初出，西瞿耶尼正當半
G115n2302_p0663a02║夜。
G115n2302_p0663a03║四謂：北鬱單越日正中時，西瞿耶尼日則始沒，東弗婆提日則初出，南閻浮提正當半
G115n2302_p0663a04║夜。
G115n2302_p0663a05║
G115n2302_p0663a06║四河（長阿含經）
G115n2302_p0663a07║一、殑伽河。
G115n2302_p0663a08║二、信度河。
G115n2302_p0663a09║三、縛芻河。
G115n2302_p0663a10║四、徙多河。
G115n2302_p0663a11║一、梵語：殑伽，華言：天堂來。以見其從高處而來也。又名：恒河。此河從阿耨達
G115n2302_p0663a12║池東面，銀牛口流出，繞池一帀，入東南海。
G115n2302_p0663a13║（梵語：阿耨達，華言：無熱惱。在香山之南，大雪山之北，周圍八百里，金、銀、琉璃、玻璃、
G115n2302_p0663a14║銅、鐵等以飾其岸也。）
G115n2302_p0663a15║二、梵語：信度，華言：驗河。此河從阿耨達池南面，金象口流出，繞池一帀，入西
G115n2302_p0663a16║南海，又名辛頭河。
G115n2302_p0664a01║三、梵語：縛芻，華言：青河。此河從阿耨達池西面，瑠璃馬口流出，繞池一帀，入
G115n2302_p0664a02║西北海。（梵語：瑠璃，華言：青色寶。）
G115n2302_p0664a03║四、梵語：徙多，華言：冷河。此河從阿耨達池北面，頗胝迦師子口流出，繞池一帀，
G115n2302_p0664a04║入東北海。或曰潛流地下，出積石山，為中國之河源也。
G115n2302_p0664a05║（梵語：頗胝迦，華言：水精，即玻璃也。）
G115n2302_p0664a06║
G115n2302_p0664a07║四光喻智（出法華文句并華嚴經隨疏演義鈔）
G115n2302_p0664a08║一、日光喻佛智。
G115n2302_p0664a09║二、月光喻菩薩智。
G115n2302_p0664a10║三、星光喻緣覺智。
G115n2302_p0664a11║四、螢光喻聲聞智。
G115n2302_p0664a12║一謂：日光照世，無幽不燭，以喻佛之智慧，無事不了，無理不照，故云日光喻佛智。
G115n2302_p0664a13║二謂：月之光明有虧有盈，以喻菩薩雖具智慧，而惑業尚未盡斷，則其智慧或虧或明，
G115n2302_p0664a14║故云月光喻菩薩智。
G115n2302_p0664a15║三謂：星雖有光，其照不遠。以喻緣覺之人，雖觀十二因緣，悟真空理，而於中道深
G115n2302_p0664a16║遠之義，不能明了，故云星光喻緣覺智。
G115n2302_p0665a01║四謂：螢火之光，只能自照，不能照物。以喻聲聞之人，雖觀四諦，悟真空理，只能
G115n2302_p0665a02║自度，不能度人，故云螢光喻聲聞智。
G115n2302_p0665a03║
G115n2302_p0665a04║四種心（翻譯名義）
G115n2302_p0665a05║一、肉團心。
G115n2302_p0665a06║二、緣慮心。
G115n2302_p0665a07║三、積聚精要心。
G115n2302_p0665a08║四、堅實心。
G115n2302_p0665a09║一、肉團心者：即父母所生血肉之團，狀似蓮華開合，乃意識所依之處也。
G115n2302_p0665a10║二、緣慮心者：即緣持思慮之心。此通第八識而言，謂眼緣色，乃至第八緣根身、種
G115n2302_p0665a11║子、器世間故也。
G115n2302_p0665a12║（通第八識者：此緣慮心，以第八藏識為體故也。根身者：根，即眼等諸根；身，即色身也。）
G115n2302_p0665a13║三、積聚精要心者：謂諸經中，積集一切要義，名為文心。如般若心經，為大品六百
G115n2302_p0665a14║卷中之精要是也。
G115n2302_p0665a15║四、賢實心者：謂堅固真實，乃眾生本有之性，諸佛所證之理，即第一義心也。
G115n2302_p0666a01║
G115n2302_p0666a02║息有四種相（坐禪法要）
G115n2302_p0666a03║一、風。
G115n2302_p0666a04║二、喘。
G115n2302_p0666a05║三、氣。
G115n2302_p0666a06║四、息。
G115n2302_p0666a07║息，即鼻中出入之氣也。謂坐禪之人，若欲攝心入定，必先行數息之法。息有四種不
G115n2302_p0666a08║同，故須揀其麤，而守其細也。
G115n2302_p0666a09║一謂：鼻中之氣，出入有聲為風。坐禪之人，若依之而數，則心散難調，故須揀而不
G115n2302_p0666a10║用也。
G115n2302_p0666a11║二謂：鼻中之氣，雖無聲相，而結滯不通者為喘。坐禪之人，若依之而數，則心結難
G115n2302_p0666a12║定，故須揀而不用也。
G115n2302_p0666a13║三謂：鼻中之氣雖無風喘之相，而出入不細者為氣。坐禪之人若依之而數，則心勞難
G115n2302_p0666a14║定，故須揀而不用也。
G115n2302_p0666a15║四謂：鼻中之氣無前三種麤相，而出入綿綿，若存若亡者為息。坐禪之人依之而數，
G115n2302_p0666a16║則資神安隱，情抱悅豫，其心易定，故須守而不捨也。
G115n2302_p0667a01║
G115n2302_p0667a02║四威儀（菩薩善戒經）
G115n2302_p0667a03║一、行。
G115n2302_p0667a04║二、住。
G115n2302_p0667a05║三、坐。
G115n2302_p0667a06║四、臥。
G115n2302_p0667a07║謂修道之人心不放逸，若行若坐常在調攝其心，成就道業。雖久於行坐，亦當忍其勞
G115n2302_p0667a08║苦，非時不住，非時不臥；設或住臥之時，常存佛法正念，如理而住。於此四法，動合規
G115n2302_p0667a09║矩，不失律儀，是為四威儀也。
G115n2302_p0667a10║一謂：修道之人，舉止動步，心不外馳，無有輕躁，常在正念，以成三昧，如法而行
G115n2302_p0667a11║也。
G115n2302_p0667a12║二謂：修道之人，非時不住，若或住時，隨所住處，常念供養三寶，讚歎經法，廣為
G115n2302_p0667a13║人說，思惟經義，如法而住也。
G115n2302_p0667a14║三謂：修道之人，加趺宴坐，諦觀實相，永絕緣慮，澄湛虛寂，端肅威儀，如法而坐
G115n2302_p0667a15║也。
G115n2302_p0667a16║四謂：修道之人，非時不臥，為調攝身心，或時暫臥，則右脅宴安，不忘正念，心無
G115n2302_p0668a01║昏亂，如法而臥也。
G115n2302_p0668a02║
G115n2302_p0668a03║四空處定（法界次第）
G115n2302_p0668a04║一、空處定。
G115n2302_p0668a05║二、識處定。
G115n2302_p0668a06║三、無所有處定。
G115n2302_p0668a07║四、非有想非無想定。
G115n2302_p0668a08║此四通言空處定者，以其定體無形色故，名之為空；各依所證之境，名之為處；境法
G115n2302_p0668a09║持心，心無分散，故名定也。
G115n2302_p0668a10║一謂：行者厭患色質，有如牢獄，心欲出離，修觀智，滅三種色，故不念種種相，入
G115n2302_p0668a11║無邊虛空處心，與虛空之法相應，是名空處定。
G115n2302_p0668a12║（三種色者：可見有對色、不可見有對色、不可見無對色也。）
G115n2302_p0668a13║二謂：行者復厭虛空無邊，緣多則散，能破於定，即捨虛空，轉心緣識，心與識法相
G115n2302_p0668a14║應，是名識處定。
G115n2302_p0668a15║三謂：行者復厭心識無邊，緣多則散，能壞於定，唯有無心識處，心無依倚乃名安隱。
G115n2302_p0668a16║如是知已，即捨識處，繫心無所有處，心與無所有法相應，是名無所有處定。
G115n2302_p0669a01║四、前識處是有想，無所有處是無想，至此捨前有想，名非有想；捨前無想，名非無
G115n2302_p0669a02║想。謂行者復厭無所有處定，如癡如醉，如眠如暗，無可愛樂。於是一心加功，忽然真實
G115n2302_p0669a03║定發，不見有無相貌，泯然寂絕，清淨無為，是名非有想非無想定。
G115n2302_p0669a04║
G115n2302_p0669a05║四種資糧（出瑜伽師地論）
G115n2302_p0669a06║一、福德資糧。
G115n2302_p0669a07║二、智慧資糧。
G115n2302_p0669a08║三、先世資糧。
G115n2302_p0669a09║四、現法資糧。
G115n2302_p0669a10║一謂：由宿世修諸福德，而於今生豐饒財寶，遇善知識離諸障礙，能勤修行，是名福
G115n2302_p0669a11║德資糧。
G115n2302_p0669a12║二謂：由宿世修習智慧，而於今生聰慧明敏，解了法義，是名智慧資糧。
G115n2302_p0669a13║三謂：由宿世積集善根，而於今生諸根完具，家財富足，是名先世資糧。
G115n2302_p0669a14║四謂：於今世有善法故，善根成熟，具戒律儀，是名現法資糧。
G115n2302_p0669a15║
G115n2302_p0669a16║四種意趣（出雜集論）
G115n2302_p0670a01║一、平等意趣。
G115n2302_p0670a02║二、別時意趣。
G115n2302_p0670a03║三、別義意趣。
G115n2302_p0670a04║四、眾生意樂意趣。
G115n2302_p0670a05║一、意即心意，趣即趣向。謂菩薩於往昔因中，修平等行而成正覺，今於現世化諸眾
G115n2302_p0670a06║生，與昔無異，是名平等意趣。
G115n2302_p0670a07║二謂：眾生現世修習淨業，求生極樂世界者，命終皆即徃生，得不退轉。蓋現種是因，
G115n2302_p0670a08║則在他時成熟，是名別時意趣。
G115n2302_p0670a09║三謂：一切法無有自性，不可執文取義，當離文字相，別求義趣，是名別義意趣。
G115n2302_p0670a10║四謂：菩薩見眾生修得一善者，讚嘆其善，增彼勇猛；見多貪者，讚嘆佛土清淨殊勝，
G115n2302_p0670a11║除彼貪欲；見懈怠者，讚嘆諸佛精勤不息，除彼懈怠。皆令心生信樂，發其趣向，是名
G115n2302_p0670a12║眾生意樂意趣。
G115n2302_p0670a13║
G115n2302_p0670a14║四種法為善友（大寶積正法經）
G115n2302_p0670a15║一、求菩提者。
G115n2302_p0670a16║二、作大法師。
G115n2302_p0671a01║三、聞思修慧。
G115n2302_p0671a02║四、求佛法者。
G115n2302_p0671a03║一謂：諸眾生若有發心樂求菩提之道者，是為菩薩之善友也。
G115n2302_p0671a04║二謂：人深達妙義，作大法師，為眾演說，以其正行，令彼進修，是為菩薩之善友
G115n2302_p0671a05║也。
G115n2302_p0671a06║三謂：人以聞思修之三慧，倍策精進，出生一切善根者，是為菩薩之善友也。
G115n2302_p0671a07║四謂：人修習梵行，志求佛法，則能離諸煩惱，超出世間，是為菩薩之善友也。
G115n2302_p0671a08║
G115n2302_p0671a09║四種作意（瑜伽師地論）
G115n2302_p0671a10║一、調練心作意。
G115n2302_p0671a11║二、滋潤心作意。
G115n2302_p0671a12║三、生輕安作意。
G115n2302_p0671a13║四、淨智見作意。
G115n2302_p0671a14║一、調練者：調停練習也。謂於可厭患之法，調停練習，令心厭離，是名調練心作
G115n2302_p0671a15║意。
G115n2302_p0671a16║二、滋潤者：滋長沃潤也。謂於可欣尚之法，滋長沃潤，令心忻樂，是名滋潤心作
G115n2302_p0672a01║意。
G115n2302_p0672a02║三、輕安者：即身輕心安也。謂於可厭法，令心厭離；於可欣法，令心欣樂。安住寂
G115n2302_p0672a03║靜，對治身心麤重，生起身心輕安，是名生輕安作意。
G115n2302_p0672a04║四、淨智者：即清淨智慧也。謂以此智慧，照了諸法皆空，即得內心寂靜。由寂靜故，
G115n2302_p0672a05║見真實理，是名淨智見作意。
G115n2302_p0672a06║
G115n2302_p0672a07║四種白法（梵天所問經論）
G115n2302_p0672a08║一、欲白法。
G115n2302_p0672a09║二、行白法。
G115n2302_p0672a10║三、滿足功德白法。
G115n2302_p0672a11║四、證白法。
G115n2302_p0672a12║謂修菩薩行者，當習一切白淨善法，遠離四趣諸惡之黑法也。
G115n2302_p0672a13║一謂：修菩薩行者，聞佛正教理趣深遠，心生樂欲，而不暫捨，故名欲白法。
G115n2302_p0672a14║二謂：修菩薩行者，勤行六度之行，唯在利益世間一切眾生，而不求於自身果報，故
G115n2302_p0672a15║名行白法。
G115n2302_p0672a16║三謂：修菩薩行者，精進勇猛，徧修眾行，令諸功德圓滿具足，故名滿足功德白法。
G115n2302_p0673a01║四謂：修菩薩行者，淨行已成，功德已圓，得證佛果，故名證白法。
G115n2302_p0673a02║
G115n2302_p0673a03║四法離魔道（大寶積正法經）
G115n2302_p0673a04║一、不離菩提心。
G115n2302_p0673a05║二、無惱害心。
G115n2302_p0673a06║三、明了諸法。
G115n2302_p0673a07║四、不生輕慢。
G115n2302_p0673a08║一謂：菩薩修習眾善之行，常欲度脫一切眾生，而不離於菩提之心，是以邪魔之道悉
G115n2302_p0673a09║遠離也。
G115n2302_p0673a10║二謂：菩薩修習慈善之行，於一切眾生，常懷悲愍，不起惱害之心，是以邪魔之道，
G115n2302_p0673a11║悉遠離也。
G115n2302_p0673a12║三謂：菩薩以智慧照察，於一切法明了通達，正直無礙，是以邪魔之道，悉遠離也。
G115n2302_p0673a13║四謂：菩薩了達諸法平等，於諸有情，常行不輕之行，而無憍慢之心，是以邪魔之道
G115n2302_p0673a14║悉遠離也。
G115n2302_p0673a15║
G115n2302_p0673a16║四事先苦後樂（出增一阿含經）
G115n2302_p0674a01║一、修習梵行先苦後樂。
G115n2302_p0674a02║二、誦習經文先苦後樂。
G115n2302_p0674a03║三、坐禪念定先苦後樂。
G115n2302_p0674a04║四、數出入息先苦後樂。
G115n2302_p0674a05║一、梵，即淨也。謂人不辭勞苦，修習淨行；淨行既立，則能證於道果，而得涅槃之
G115n2302_p0674a06║樂，故名修習梵行先苦後樂。
G115n2302_p0674a07║二謂：人不辭勞苦，口誦經文，心習其義，其義習熟，則能如說修行，證於道果，而
G115n2302_p0674a08║得涅槃之樂，故名誦習經文先苦後樂。
G115n2302_p0674a09║三謂：人不辭勞苦，坐禪念定；由禪定力，則能次第入諸三昧，證於道果，而得涅槃
G115n2302_p0674a10║之樂，故名坐禪念定先苦後樂。
G115n2302_p0674a11║四謂：人不辭勞苦，數出入息，自然攝諸散亂心，得寂靜安住正理，與定相應。由此
G115n2302_p0674a12║證於道果，而得涅槃之樂，故名數出入息先苦後樂。
G115n2302_p0674a13║
G115n2302_p0674a14║有無四句（出華嚴疏）
G115n2302_p0674a15║一、有句。
G115n2302_p0674a16║二、無句。
G115n2302_p0675a01║三、亦有亦無句。
G115n2302_p0675a02║四、非有非無句。
G115n2302_p0675a03║一謂：外道或計我與五蘊之身皆有，是名有句，即著常見。
G115n2302_p0675a04║二謂：外道或計我與五蘊之身皆無，是名無句，即著斷見。
G115n2302_p0675a05║三謂：外道欲離上二過故，計我與五蘊亦有亦無，即墮有無相違之見。
G115n2302_p0675a06║四謂：外道欲避上有無相違，立俱非句故，計我與五蘊非有非無，則又成戲論之見。
G115n2302_p0675a07║
G115n2302_p0675a08║常等四句（出華嚴疏）
G115n2302_p0675a09║一、常句。
G115n2302_p0675a10║二、無常句。
G115n2302_p0675a11║三、亦常亦無常句。
G115n2302_p0675a12║四、非常非無常句。
G115n2302_p0675a13║一謂：外道計過去世之我，即是今世之我，相續不斷，執之為常，即墮常見，是名常
G115n2302_p0675a14║句。
G115n2302_p0675a15║二謂：外道計我今世始生，不從過去之因，執為無常，即墮斷見，是名無常句。
G115n2302_p0675a16║三謂：外道見上二執皆有過失，便計我是常，身是無常。若爾，離身則無有我，此亦
G115n2302_p0676a01║成過，是名亦常亦無常句。
G115n2302_p0676a02║四謂：外道計身有異，故非常我；不異，故非無常。若爾，離身亦無有我，此亦成過，
G115n2302_p0676a03║是名非常非無常句。
G115n2302_p0676a04║
G115n2302_p0676a05║一異四句（成唯識論）
G115n2302_p0676a06║一、執有法與有等性，其體定一。
G115n2302_p0676a07║二、執有法與有等性，其體定異。
G115n2302_p0676a08║三、執有法與有等性，亦一亦異。
G115n2302_p0676a09║四、執有法與有等性，非一非異。
G115n2302_p0676a10║外道所計不出斷常二見，或執為有，即是常見，或執為無，即是斷見。於有見中，乃
G115n2302_p0676a11║計一異，遂有四句。
G115n2302_p0676a12║一、執有法者：謂外道於五陰等法，執為實有也。有等性者：謂執五陰等法，皆有自
G115n2302_p0676a13║性也。其體定一者：謂法之與性，其體各無差別，故云定一。
G115n2302_p0676a14║二謂：外道執法與性，其體各自不同，故云定異。
G115n2302_p0676a15║三謂：外道執法與性，其體亦同亦不同，故云亦一亦異。
G115n2302_p0676a16║四謂：外道執法與性，其體非同非不同，故云非一非異。
G115n2302_p0677a01║
G115n2302_p0677a02║四種法離菩薩行（大寶積正法經）
G115n2302_p0677a03║一、疑惑佛法。
G115n2302_p0677a04║二、我見貢高。
G115n2302_p0677a05║三、嫉他利養。
G115n2302_p0677a06║四、不敬信。
G115n2302_p0677a07║一謂：人宿無善種，於佛法中，心生疑惑而不愛樂，是以離於菩薩行也。
G115n2302_p0677a08║二謂：人妄執我見，心懷貢高，瞋恚一切眾生，是以離菩薩行也。
G115n2302_p0677a09║三謂：人見他所得利養，妄起貪愛，而復憎嫉，是以離於菩薩行也。
G115n2302_p0677a10║四謂：人心著邪見，於佛菩薩不生敬信，亦不稱讚，而復毀謗，是以離於菩薩行也。
G115n2302_p0677a11║
G115n2302_p0677a12║說法四謗（華嚴經隨疏演義鈔）
G115n2302_p0677a13║一、定有是增益謗。
G115n2302_p0677a14║二、定無是損減謗。
G115n2302_p0677a15║三、亦有亦無是相違謗。
G115n2302_p0677a16║四、非有非無是戲論謗。
G115n2302_p0678a01║一、定有者：謂不知真如之理，離相寂滅，性本不有，而言真如決定是有者，則成增
G115n2302_p0678a02║益謗也。
G115n2302_p0678a03║二、定無者：謂不知真如之理，不可變壞，性本不空，而言真如決定是無者，則成損
G115n2302_p0678a04║減謗也。
G115n2302_p0678a05║三、亦有亦無者：謂不知真如之理，是即有之空，即空之有；而言真如亦有，是不知
G115n2302_p0678a06║即空。又言真如亦無，是不知即有。二邊共執，則成有無相違謗也。
G115n2302_p0678a07║四、非有非無者：謂不知真如之理，具有無之德，而言真如非有；又言真如非無。二
G115n2302_p0678a08║邊不定，則成戲論謗也。
G115n2302_p0678a09║
G115n2302_p0678a10║有漏四種過失（瑜伽師地論）
G115n2302_p0678a11║一、不寂靜過失。
G115n2302_p0678a12║二、內外變異過失。
G115n2302_p0678a13║三、發起惡行過失。
G115n2302_p0678a14║四、攝受因過失。
G115n2302_p0678a15║有漏者：謂漏落三界生死也。
G115n2302_p0678a16║一、謂諸眾生，隨逐根塵，起諸妄想、顛倒、散亂，而無禪定之功，不能斷惑證果，
G115n2302_p0679a01║是為不寂靜過失。
G115n2302_p0679a02║二、謂諸眾生，由內心亂想，外境遷流，心境相應，更互變異。所謂心隨境起，境逐
G115n2302_p0679a03║心生，煩惱纏綿，不能解脫，是為內外變異過失。
G115n2302_p0679a04║三、謂諸眾生，由煩惱妄惑，造諸殺盜婬妄，種種惡業，輪轉生死，無有出期，是為
G115n2302_p0679a05║發起惡行過失。
G115n2302_p0679a06║四、謂諸眾生，由造種種惡業之因，攝取未來苦果，展轉輪廻，不能解脫，是為攝受
G115n2302_p0679a07║因過失也。
G115n2302_p0679a08║
G115n2302_p0679a09║四種食（出瑜伽師地論）
G115n2302_p0679a10║一、顯色貪。
G115n2302_p0679a11║二、形色貪。
G115n2302_p0679a12║三、妙觸貪。
G115n2302_p0679a13║四、承事貪。
G115n2302_p0679a14║一、謂於他人身分，及青、黃、赤、白等顯現之色，而起貪著也。修行之人，觀色作
G115n2302_p0679a15║青瘀、腫脹等想而生厭離，令心清淨。
G115n2302_p0679a16║二、謂於長短、嬌媚等形相之色，而起貪著也。修行之人，觀此形相作爛壞想，而生
G115n2302_p0680a01║厭離，令心清淨。
G115n2302_p0680a02║三、觸即觸著。謂於自他身分，細軟光滑等觸而起貪著也。修行之人，觀此身分，作
G115n2302_p0680a03║蟲蛆想，而生厭離，令心清淨。
G115n2302_p0680a04║四、謂於他人趨承服事、折旋俯仰等，而起貪著也。修行之人，觀彼趨承服事，自作
G115n2302_p0680a05║死想，猶如枯木而生厭離，令心清淨矣！
G115n2302_p0680a06║
G115n2302_p0680a07║四刼（佛祖統紀）
G115n2302_p0680a08║一、成刼。
G115n2302_p0680a09║二、住刼。
G115n2302_p0680a10║三、壞刼。
G115n2302_p0680a11║四、空刼。
G115n2302_p0680a12║刼，梵語具云：刼波，華言：分別時節。謂人壽八萬四千歲時，歷過百年則壽減一歲，
G115n2302_p0680a13║如是減至人壽十歲則止。復過百年則增一歲，如是增至八萬四千歲。此一增一減名為一
G115n2302_p0680a14║小刼。如是二十增減名為一中刼，總成住壞空四中刼，名為一大刼。
G115n2302_p0680a15║一、成刼者：謂世界初成立也，有二十小刼。第一小刼，因過去刼壞空之後，第二禪
G115n2302_p0680a16║光音天空中，布金色雲，注大洪雨，積風輪上，結為水輪。有大風起，吹水生沫，而成須
G115n2302_p0681a01║彌等山。時一切有情，皆集光音天中，天眾既多，居處迫窄，其福減者，下生世間。最初
G115n2302_p0681a02║有一天子，從光音天沒，來生大梵天中，是為梵王，其壽六十小刼。第二小刼，光音諸天，
G115n2302_p0681a03║來生初禪，梵世天中，為梵輔天，其壽四十小刼。第三小刼，光音諸天，復有來生梵世
G115n2302_p0681a04║天中，為梵眾天，其壽二十小刼。如是漸漸下生欲界天中，時光音諸天，有福盡者，化生
G115n2302_p0681a05║為人，飛行自在，無有男女之相。地涌甘泉，味如酥蜜，因試嚐之，遂生味著，失其神通，
G115n2302_p0681a06║及以身光。世間大暗，黑風吹海，漂出日月，置須彌山腹，照四天下，乃有晝夜。彼時
G115n2302_p0681a07║眾生，由躭地味，顏色麤悴，復食自然稉稻，殘穢在身，為欲蠲除，便生二道，成男女根；
G115n2302_p0681a08║宿習力故，便生淫欲，夫妻共住。光音諸天後，來生者，入母胎中，遂有胎生。時自然
G115n2302_p0681a09║稉稻，朝割暮熟，割復隨生，米長四寸，後因人多貪取，漸生糠𥢶，割已不生。第四小刼，
G115n2302_p0681a10║乃至第二十小刼，皆悉一增一減，名為成刼。
G115n2302_p0681a11║二、住刼者：謂世界安住也，有二十小刼。第九小刼，人壽減至五萬歲時，第一拘留
G115n2302_p0681a12║孫佛出世；減至四萬歲時，第二拘那含牟尼佛出世；減至二萬歲時，第三迦葉佛出世；減
G115n2302_p0681a13║至一百歲時，第四釋迦牟尼佛出世。第十小刼，人壽減至八萬歲時，第五彌勒佛出世。第
G115n2302_p0681a14║十五小刼於減刼中，第六師子佛，乃至欲樂佛，凡九百九十四佛相繼出興，說法度人。第
G115n2302_p0681a15║二十小刼，於增刼中，樓至佛出世，滿足一千也。已上二十小刼，皆悉一增一減，名為住
G115n2302_p0681a16║刼。
G115n2302_p0682a01║三、壞刼者：謂世界壞滅也；有二十小刼。如火災起時，壞至初禪天，始從地獄終至
G115n2302_p0682a02║梵天。有情眾生，經十九增減刼，次第壞盡，唯器世間空曠而住，乃至一切有情都盡。最
G115n2302_p0682a03║後一增減刼方壞器世間，有七日從海底出，大海盡竭，須彌崩壞，風吹猛燄，燒上梵天，
G115n2302_p0682a04║悉成灰燼。乃至三千世界一時燒盡，名為壞刼。
G115n2302_p0682a05║四、空刼者：謂世界空虛也；有二十小刼。壞刼之後，自初禪梵世已下，世界空虛，
G115n2302_p0682a06║猶如墨穴，無晝夜日月，唯大黑暗，名為空刼。
G115n2302_p0682a07║
G115n2302_p0682a08║四風輪（出華嚴經）
G115n2302_p0682a09║一、安住風輪。
G115n2302_p0682a10║二、常住風輪。
G115n2302_p0682a11║三、究竟風輪。
G115n2302_p0682a12║四、堅固風輪。
G115n2302_p0682a13║經云：此四風輪能持水輪，水輪能持大地，令不散壞。以譬如來出現，依無礙慧光明，
G115n2302_p0682a14║而起四種大智風輪，能持一切眾生善根也。
G115n2302_p0682a15║一謂：三千大千世界，依此風輪而得安住，以譬如來大智風輪，普攝眾生，皆令歡喜
G115n2302_p0682a16║安住也。
G115n2302_p0683a01║二謂：三千大千世界依此風輪而得常住，以譬如來大智風輪，建立正法，常住世間，
G115n2302_p0683a02║令諸眾生，皆生愛樂也。
G115n2302_p0683a03║三謂：三千大千世界，依此風輪而為究竟極際，以譬如來大智風輪，具一切方便，通
G115n2302_p0683a04║達無漏究竟之道也。
G115n2302_p0683a05║四謂：三千大千世界，依此風輪而得堅固，以譬如來大智風輪，守護一切眾生善根，
G115n2302_p0683a06║令不斷壞也。
G115n2302_p0683a07║
G115n2302_p0683a08║四輪持世界（出佛祖統紀）
G115n2302_p0683a09║一、金輪。
G115n2302_p0683a10║二、水輪。
G115n2302_p0683a11║三、風輪。
G115n2302_p0683a12║四、空輪。
G115n2302_p0683a13║輪，取持載之義。華嚴經云：三千大千世界，依於水輪、風輪、空輪。不言金輪者，
G115n2302_p0683a14║文略也。（三千者：小千、中千、大千也。今言三千大千者，總別兼稱也。）
G115n2302_p0683a15║一、大地之下有金輪。起世因本經云：「水上有風，吹轉此水，於上成金，如熟酥生
G115n2302_p0683a16║膏，是名金輪。」
G115n2302_p0684a01║二、金輪之下有水輪。菩薩藏經云：「最上風輪為水輪之所依止，其水量高六十八百
G115n2302_p0684a02║千由旬。」
G115n2302_p0684a03║三、水輪之下有風輪。菩薩藏經云：「風輪量高六萬八千俱胝。」
G115n2302_p0684a04║（梵語：俱胝，華言：百億。）
G115n2302_p0684a05║四、風輪之下有空輪。華嚴經云：「空無所依，雖無所依，然由眾生業感，世界次第
G115n2302_p0684a06║安住。」
G115n2302_p0684a07║
G115n2302_p0684a08║依正四句（出演義鈔）
G115n2302_p0684a09║一、依內現依。
G115n2302_p0684a10║二、正內現正。
G115n2302_p0684a11║三、正內現依。
G115n2302_p0684a12║四、依內現正。
G115n2302_p0684a13║依正者：依即所依國土，正即能依之身也。
G115n2302_p0684a14║一、依內現依者：謂於國土中，又現一切國土也。如成就品云：「一一塵中難思刹，
G115n2302_p0684a15║隨眾生心普現前；一切刹海靡不周，如是方便無差別。」是也。
G115n2302_p0684a16║二、正內現正者：謂於一身中，復現一切身也。如現相品云：「如來一一毛孔中，一
G115n2302_p0685a01║切刹塵諸佛坐；菩薩眾會共圍繞，演說普賢之勝行。」是也。
G115n2302_p0685a02║三、正內現依者：謂於身中現一切國土也。如現相品云：「如來安坐菩提座，一毛示
G115n2302_p0685a03║現多刹海；一一毛現悉亦然，於是普周於法界。」是也。
G115n2302_p0685a04║四、依內現正者：謂於國土現一切身也。如現相品云：「一切刹土微塵數，常現身雲
G115n2302_p0685a05║悉充滿；普為眾生放大光，各雨法雨稱其心。」是也。
G115n2302_p0685a06║
G115n2302_p0685a07║淨穢四句（出華嚴經疏）
G115n2302_p0685a08║一、唯染。
G115n2302_p0685a09║二、唯淨。
G115n2302_p0685a10║三、染淨俱。
G115n2302_p0685a11║四、非染淨。
G115n2302_p0685a12║淨穢者：謂佛說華嚴經，或在清淨之土，或在穢惡之土也。
G115n2302_p0685a13║一、染即穢染。謂佛於娑婆世界，摩竭提國等處，而說是經，隱覆淨相，故名唯染。
G115n2302_p0685a14║（梵語：娑婆，華言：能忍。梵語：摩竭提，華言：善勝。）
G115n2302_p0685a15║二、淨即清淨。謂佛於華藏世界而說是經，其地金剛，無有染相，故名唯淨。
G115n2302_p0685a16║三、謂佛隨於一處而說是經，隨其機器大小，所見有異，或見是染，或見是淨，故名
G115n2302_p0686a01║染淨俱。
G115n2302_p0686a02║四、謂佛隨於一處而說是經，大乘之機不見染淨之相，同一法界，故名非染淨。
G115n2302_p0686a03║
G115n2302_p0686a04║通局四句（出華嚴疏）
G115n2302_p0686a05║一、或局。
G115n2302_p0686a06║二、或通。
G115n2302_p0686a07║三、或俱。
G115n2302_p0686a08║四、或泯。
G115n2302_p0686a09║一謂：佛說華嚴經，或局在娑婆世界內摩竭提國故也。
G115n2302_p0686a10║二謂：佛說華嚴經，或通十方世界故也。
G115n2302_p0686a11║三謂：佛說華嚴經，或在摩竭提國，及十方世界故也。
G115n2302_p0686a12║四謂：佛說華嚴經，處染淨二相，皆盡同一法界故也。
G115n2302_p0686a13║
G115n2302_p0686a14║一境四心（出攝大乘論釋）
G115n2302_p0686a15║一、天見是寶嚴地。
G115n2302_p0686a16║二、人見是水。
G115n2302_p0687a01║三、餓鬼見是膿血。
G115n2302_p0687a02║四、魚見是住處。
G115n2302_p0687a03║譬如一水本無有異，蓋因天人、餓鬼、畜生果報不同，故於一水而見有四相分別之異
G115n2302_p0687a04║也。
G115n2302_p0687a05║一謂：諸天福德勝故，其所見水悉成瑠璃眾寶莊嚴之地。二謂：世間之人，所見之水，
G115n2302_p0687a06║清濁雖異，皆是水也。
G115n2302_p0687a07║三謂：由宿世慳貪，罪障深重，墮餓鬼中，長刼不聞漿水之名。既因饑渴所逼，望見
G115n2302_p0687a08║河水，意欲飲之，速趨岸傍，皆是膿血也。
G115n2302_p0687a09║四住處，即窟宅也。謂魚以水而為住處，潛躍游泳，不見水相也。
G115n2302_p0687a10║
G115n2302_p0687a11║四事不可思議（出增一阿含經）
G115n2302_p0687a12║一、眾生不可思議。
G115n2302_p0687a13║二、世界不可思議。
G115n2302_p0687a14║三、龍境界不可思議。
G115n2302_p0687a15║四、佛境界不可思議。
G115n2302_p0687a16║一謂：世間眾生為從何來，復從何起？從此命終，當從何生？皆是不可思議，故云眾
G115n2302_p0688a01║生不可思議。
G115n2302_p0688a02║二謂：一切世界，皆由眾生業力而成，成而復壞，壞而復成，始終相續，無有斷絕，
G115n2302_p0688a03║故云世界不可思議。
G115n2302_p0688a04║三謂：龍降雨非從口出，亦不從眼耳鼻出，但龍有大神力，意之所念，若善若惡，皆
G115n2302_p0688a05║能作雨，故云龍境界不可思議。
G115n2302_p0688a06║四謂：如來之身，清淨無染，不可漠測，不可言長，不可言短。與夫梵音深遠，智慧
G115n2302_p0688a07║辯才，現通說法，一切人天，二乘等眾，皆莫能測，故云佛境界不可思議。
G115n2302_p0688a08║
G115n2302_p0688a09║一名四實（出湼槃經）
G115n2302_p0688a10║一、水。
G115n2302_p0688a11║二、鹽。
G115n2302_p0688a12║三、器。
G115n2302_p0688a13║四、馬。
G115n2302_p0688a14║一名謂先陀婆，四實謂水、鹽、器、馬。如是四法，皆同此一名，此是大王密語。經
G115n2302_p0688a15║云：譬如大王告諸羣臣，先陀婆來有智之臣，善知此名。若王心欲水時，口索先陀婆者智
G115n2302_p0688a16║臣善知王意，即以水奉之；索後三物亦稱先陀婆智臣即以三物隨意奉之。以譬如來密語甚
G115n2302_p0689a01║深難解，諸大乘經亦復如是，若說四無常，大乘菩薩應當善知，此是如來為諸眾生，說無
G115n2302_p0689a02║常、苦、空、無我之相，今得證於涅槃解脫之道。
G115n2302_p0689a03║一、經云：若王欲洗時，索先陀婆智臣即便奉水，謂水無定性，在方器則方，在圓器
G115n2302_p0689a04║則圓。以譬如來為諸眾生說入涅槃，大乘菩薩即知：此是如來為計常者說無常相，欲令眾
G115n2302_p0689a05║生修無常想也。
G115n2302_p0689a06║二、經云：若王欲食時，索先陀婆智臣即便奉鹽，謂鹽味苦，以譬如來或說正法，當
G115n2302_p0689a07║滅大乘，菩薩即知此是如來為計樂者說於苦相，欲令眾生多修苦想也。
G115n2302_p0689a08║三、經云：若王食已，將欲飲漿，索先陀婆智臣，即便奉器，謂器中本空，以譬如來
G115n2302_p0689a09║或說空者，是正解脫，大乘菩薩，即知此是如來說正解脫，欲令眾生修學空想也。
G115n2302_p0689a10║四、經云：若王欲遊，索先陀婆智臣即便奉馬，謂馬由人策，不得自在，以譬如來或
G115n2302_p0689a11║說我今病苦，大乘菩薩即知：此是如來為計我者，說無我相，欲令眾生修無我想也。
G115n2302_p0689a12║
G115n2302_p0689a13║四機（法華文句）
G115n2302_p0689a14║一、人天機。
G115n2302_p0689a15║二、二乘機。
G115n2302_p0689a16║三、菩薩機。
G115n2302_p0690a01║四、佛機。
G115n2302_p0690a02║四機者：機即機器，又機緣也。有可發之義，故名為機。
G115n2302_p0690a03║一謂：諸惡莫作，眾善奉行，是名人天機。
G115n2302_p0690a04║二謂：厭畏生死，忻尚涅槃，是名二乘機。
G115n2302_p0690a05║三謂：先人後己，慈悲仁讓，是名菩薩機。
G115n2302_p0690a06║四謂：一切諸法中，悉以等觀入，一切無礙人，一道出生死，是名佛機。
G115n2302_p0690a07║（等觀者：即非空、非假，平等中道觀也。一道出生死者：以中道觀頓斷諸惑，頓出生死。）
G115n2302_p0690a08║
G115n2302_p0690a09║四念珠（金剛頂瑜伽念珠經）
G115n2302_p0690a10║一、一千八十珠為上品。
G115n2302_p0690a11║二、一百八珠為最勝。
G115n2302_p0690a12║三、五十四珠為中品。
G115n2302_p0690a13║四、二十七珠為下品。
G115n2302_p0690a14║念珠者：佛令眾生欲滅煩惱，當持數珠，常隨其身，專心繫念諸佛名號，故說數珠之
G115n2302_p0690a15║多少，功德之勝劣，而有四種之不同也。金剛薩埵菩薩偈云：「念珠功德有四種：上品最
G115n2302_p0690a16║勝及中下；一千八十以為上，一百八珠為最勝；五十四珠以為中，二十七珠為下類。手持
G115n2302_p0691a01║念珠當心上，靜慮離念心專注；設安頂髻或掛身，或安頸上及安臂。由安頂髻淨無間，由
G115n2302_p0691a02║帶頸上淨四重，手持臂上除眾罪，能令行人悉清淨。」
G115n2302_p0691a03║（淨無間者：無間地獄之業得清淨也。淨四重者：殺生、偷盜、婬欲、妄語之業得清淨也。）
G115n2302_p0691a04║一謂：此珠為上品者，以其數多。若持此珠念佛名號，則功德利益，極為上品。準校
G115n2302_p0691a05║量數珠功德經云：「此珠若以木槵為者，或掐一過得福千倍，蓮子為者得福萬倍，水晶為
G115n2302_p0691a06║者得福千億倍，菩提子為者得福無量也。」
G115n2302_p0691a07║二、此珠為最勝者，以其數次於上品，若持以念佛名號，則功德利益為最勝也。若以
G115n2302_p0691a08║木槵、蓮子、水晶、菩提子為者，其持掐所得之福，亦如前也。
G115n2302_p0691a09║三、此珠為中品者，以其數又次於前，若持以念佛名號，則功德利益為中品也。若以
G115n2302_p0691a10║木槵、蓮子、水晶、菩提子為者，其持掐所得之福，亦如前也。
G115n2302_p0691a11║四謂：此珠為下品者，以其數又次於前，若持以念佛名號，則功德利益為下品也。若
G115n2302_p0691a12║以木槵、蓮子、水晶、菩提子為者，其持掐所得之福，亦如前也。然此皆以珠數多寡，而
G115n2302_p0691a13║分四品之別，若能專心持念，則功德平等而無異也。
G115n2302_p0691a14║
G115n2302_p0691a15║懷胎死四（出出曜經）
G115n2302_p0691a16║一、芭蕉生實。
G115n2302_p0692a01║二、蘆開華。
G115n2302_p0692a02║三、竹生米。
G115n2302_p0692a03║四、[姬-女+馬][馬*(虎-儿+丘)]姙。
G115n2302_p0692a04║謂調達比丘染著世利，於阿難所，求學神通，能於虛空作十八變涌沒自由。時阿闍世
G115n2302_p0692a05║王太子見其神變，日給五百釜食，隨時供養。於是世尊告諸比丘：「汝等勿學調達，貪著
G115n2302_p0692a06║供養，自陷於罪，亦陷他人。」遂說偈喻云：「芭蕉以實死，竹蘆實亦然[姬-女+馬][馬*(虎-儿+丘)]坐姙死，
G115n2302_p0692a07║士以貪自喪。」
G115n2302_p0692a08║（梵語：調達，華言：天熱。梵語：阿難，華言：慶喜。梵語：阿闍世，華言：未生怨。[姬-女+馬][馬*(虎-儿+丘)]即
G115n2302_p0692a09║騾也，妊即孕也。）
G115n2302_p0692a10║一謂：芭蕉本是危脆之物，若更開華生實，不久即枯死。以喻人身無常，亦不堅實，
G115n2302_p0692a11║若更要求名譽，貪著利養，則自陷於罪，亦陷他人也。（此下三喻義同。）
G115n2302_p0692a12║二謂：蘆葦亦是危脆之物，若更開華，不久即枯死也。
G115n2302_p0692a13║三謂：一切竹若根力衰敗，枝則生米，不久即枯死也。
G115n2302_p0692a14║四謂：[姬-女+馬][馬*(虎-儿+丘)]若懷姙，即母子俱喪也。
G115n2302_p0692a15║
G115n2302_p0692a16║四食時（法苑珠林）
G115n2302_p0693a01║一、天食時。
G115n2302_p0693a02║二、法食時。
G115n2302_p0693a03║三、畜生食時。
G115n2302_p0693a04║四、鬼神食時。
G115n2302_p0693a05║一、天食時者：謂清旦時，即諸天所食之時也。
G115n2302_p0693a06║二、法食時者：謂三世諸佛皆以午時為法食時，過此即非時也。
G115n2302_p0693a07║三、畜生食時者：謂日暮時，即是畜生所食之時也。
G115n2302_p0693a08║四、鬼神食時者：謂昏夜時，即是鬼神所食之時也。
G115n2302_p0693a09║
G115n2302_p0693a10║四食（出演義鈔）
G115n2302_p0693a11║一、段食。
G115n2302_p0693a12║二、觸食。
G115n2302_p0693a13║三、思食。
G115n2302_p0693a14║四、識食。
G115n2302_p0693a15║一、段即分段，食有資益之義。謂以香、味、觸三塵為體，入腹變壞，資益諸根，故
G115n2302_p0693a16║言段食。古譯經律，皆為摶食，以手團曰摶，後譯復言漿飲等不可摶，遂譯為段食。
G115n2302_p0694a01║二、觸即對也。謂六識所對色等諸塵，柔軟細滑、冷煖等觸，而生喜樂，俱能資益諸
G115n2302_p0694a02║根，故名觸食。
G115n2302_p0694a03║（按：翻譯名義註釋云：見色愛著名食，豈非觸食義耶？設非觸食，何以觀戲劇等，終日不食而
G115n2302_p0694a04║不飢也。）
G115n2302_p0694a05║三、思即意思。謂第六識思於可愛之境，生希望意，而能潤益諸根，如人饑渴，至飲
G115n2302_p0694a06║食處，望得飲食而身不死，故名思食。
G115n2302_p0694a07║四、識以執持為義，即第八識也。由前三食勢分所資，能令此識增勝，執持諸根。
G115n2302_p0694a08║（按：翻譯名義註釋云：識食地獄眾生，及無色界中，無邊識處天等，皆用識持，以為其食。）
G115n2302_p0694a09║
G115n2302_p0694a10║四利須食（釋氏要覽）
G115n2302_p0694a11║一、資身為道。
G115n2302_p0694a12║二、養身中蟲。
G115n2302_p0694a13║三、生施者福。
G115n2302_p0694a14║四、破餓外道。
G115n2302_p0694a15║一謂：修行之人，若無飲食，則身疲力倦。命且不支，豈能進道？若得飲食，資益於
G115n2302_p0694a16║身，則心安體健，乃可進道，故須食也。
G115n2302_p0695a01║二謂：人身中多諸有蟲，若缺飲食，則蟲鑽刺，身亦不安，必當及時進食而調養之，
G115n2302_p0695a02║故須食也。
G115n2302_p0695a03║三謂：修行之人持戒清淨，專心修道，則能福利人天。若有檀越施以飲食，使其成就
G115n2302_p0695a04║道業，能令施者亦獲福報，故須食也。
G115n2302_p0695a05║（梵語：檀，華言：施。稱檀越者：謂人行施，能越貧窮苦也。）
G115n2302_p0695a06║四謂：外道自以吞饑忍餓，為解脫法即自饑餓，而不知徒受困苦，安能解脫。故修行
G115n2302_p0695a07║之人，日中受食，資其進道，兼破外道不應饑餓，故須食也。
G115n2302_p0695a08║
G115n2302_p0695a09║四邪命食（出大智度論）
G115n2302_p0695a10║一、下口食。
G115n2302_p0695a11║二、仰口食。
G115n2302_p0695a12║三、方口食。
G115n2302_p0695a13║四、維口食。
G115n2302_p0695a14║謂諸比丘，當以乞食清淨自活，不應以下口、仰口、方口、維口，四種邪命之食，以
G115n2302_p0695a15║自活命也。
G115n2302_p0695a16║一謂：種植田園合和湯藥，以求衣食而自活命，是名下口食也。
G115n2302_p0696a01║二謂：仰觀星宿、日月風雨、雷電霹靂、術數之學，以求衣食，而自活命，是名仰口
G115n2302_p0696a02║食也。
G115n2302_p0696a03║三謂：曲媚豪勢，通使四方，巧言多求，以自活命，是名方口食也。
G115n2302_p0696a04║四、維即四維也。謂學種種呪術、卜算吉凶，以求衣食，而自活命，是名維口食也。
G115n2302_p0696a05║
G115n2302_p0696a06║乞食四分（出寶雲經）
G115n2302_p0696a07║一、一分奉同梵行者。
G115n2302_p0696a08║二、一分與窮乞人。
G115n2302_p0696a09║三、一分與諸鬼神。
G115n2302_p0696a10║四、一分自食。
G115n2302_p0696a11║乞食之法，一日止以七家為限，為無多貪故也。出家之人，常行乞食，復分作四分，
G115n2302_p0696a12║故名乞食四分。
G115n2302_p0696a13║一、同梵行者：謂同修淨行之人也。凡乞食時，必有同修之人看守房舍，或有老病，
G115n2302_p0696a14║不便行履者，得食歸時，則以一分奉之，令其飽滿，亦得安心修道也。
G115n2302_p0696a15║二、與窮乞人者：謂乞得食時，遇有窮苦求乞之人，當起憐憫心，作自饑想，亦以一
G115n2302_p0696a16║分施之，令其飽滿，勸他修善也。
G115n2302_p0697a01║三、與諸鬼神者：謂乞得食時，即以淨器，盛貯一分，待日晡時，則然香諷呪加持，
G115n2302_p0697a02║普施一切鬼神，令其飽滿，出離苦趣，悉得解脫也。
G115n2302_p0697a03║四、自食者：謂乞得食時，除前三分之外，唯留一分，或多或少，則自食之。食已安
G115n2302_p0697a04║心行道，庶不虛受信施也。
G115n2302_p0697a05║
G115n2302_p0697a06║四夢
G115n2302_p0697a07║一、無明習氣夢。
G115n2302_p0697a08║二、善惡先徵夢。
G115n2302_p0697a09║三、四大偏增夢。
G115n2302_p0697a10║四、巡遊舊識夢。
G115n2302_p0697a11║一謂：由無明煩惱積習氣分，覆蔽真如之性，無所明了，以致心神顛倒，形於夢想
G115n2302_p0697a12║也。
G115n2302_p0697a13║二謂：人凡有善惡吉凶之事，必先形於夢寐，以為徵驗也。
G115n2302_p0697a14║三謂：人由地、水、火、風四大而成於身，若地大增，身則沉重；水大增，身則浮腫；
G115n2302_p0697a15║火大增，身則床熱；風大增，身則急脹。四大不調，則身心不安，心不安則形於夢寐也。
G115n2302_p0697a16║四謂：人平昔遊歷之處，或有所見所聞，若美若惡，繫念不捨，而形於夢也。
G115n2302_p0698a01║
G115n2302_p0698a02║四夢（善見毗婆沙律）
G115n2302_p0698a03║一、四大不和夢。
G115n2302_p0698a04║二、先見夢。
G115n2302_p0698a05║三、天人夢。
G115n2302_p0698a06║四、想夢。
G115n2302_p0698a07║一謂：或夢山崩，或夢自身飛騰虛空，或夢虎狼及賊追逐，此因地、水、火、風，四
G115n2302_p0698a08║大不調，心神散逸，故有此夢，是名四大不和夢。
G115n2302_p0698a09║二謂：日間先見男女苦樂等境，夜則隨夢，猶如日間所見，是名先見夢。
G115n2302_p0698a10║三謂：若人修善，乃感天人為現善夢，令其善根增長；若人作惡，亦感天人為現惡夢，
G115n2302_p0698a11║令其怖惡生善，是名天人夢。
G115n2302_p0698a12║四謂：若人前世，或有福德，或有罪障。有福德者，多思想善事，則現善夢；有罪障
G115n2302_p0698a13║者，多思想惡事，則現惡夢，是名想夢。
G115n2302_p0698a14║
G115n2302_p0698a15║行四依（四分律藏）
G115n2302_p0698a16║一、著糞掃衣。
G115n2302_p0699a01║二、常行乞食。
G115n2302_p0699a02║三、樹下坐。
G115n2302_p0699a03║四、用陳腐藥。
G115n2302_p0699a04║謂出家之人，依此四法而修，則能成就聖道也。
G115n2302_p0699a05║一、著糞掃衣者：謂視同糞土，掃除不用，即世人所棄弊垢之衣也。修道之人，當收
G115n2302_p0699a06║拾淨洗，補湊穿著，如此則心無所戀，能成道業矣。
G115n2302_p0699a07║二、乞食者：謂出家之人，常以乞食自活其命也。
G115n2302_p0699a08║三、樹下坐者：謂出家之人，不宜營治舍宅，當於樹下，或石窟中，隨便而居，修習
G115n2302_p0699a09║禪定也。
G115n2302_p0699a10║四、用陳腐藥者：謂出家之人，若患病時，當用陳年朽腐之藥而調治之，病瘥即止。
G115n2302_p0699a11║不得貪樂新好藥物而預積蓄也。
G115n2302_p0699a12║
G115n2302_p0699a13║四種我（出圓覺經略疏）
G115n2302_p0699a14║一、凡夫妄計我。
G115n2302_p0699a15║二、外道神我。
G115n2302_p0699a16║三、三乘假我。
G115n2302_p0700a01║四、法身真我。
G115n2302_p0700a02║一謂：世間凡夫之人，不了五陰等法皆空，於中妄計我身，強立主宰，造作諸業，流
G115n2302_p0700a03║轉生死，無有休息，是為凡夫妄計我。
G115n2302_p0700a04║二謂：外道之人，於五陰中，妄計識神，如麻豆等，或計徧身，起於我見，墜墮邊邪，
G115n2302_p0700a05║輪廻生死，是為外道神我。
G115n2302_p0700a06║三謂：三乘之人，了知一切五陰等法，虛假不實，悉無有我，是為三乘假我。
G115n2302_p0700a07║四謂：如來法身，量等虛空，無所不徧，故於無我法中，明八自在我，是為法身真
G115n2302_p0700a08║我。
G115n2302_p0700a09║
G115n2302_p0700a10║四大（出圓覺經）
G115n2302_p0700a11║一、地大。
G115n2302_p0700a12║二、水大。
G115n2302_p0700a13║三、火大。
G115n2302_p0700a14║四、風大。
G115n2302_p0700a15║四大者：謂人之身，攬外地水火風四大而成內身四大，因對色香味觸四微，故稱為四
G115n2302_p0700a16║大也。
G115n2302_p0701a01║一、地以堅礙為性。謂眼耳鼻舌身等，名為地大，若不假水，則不和合。經云：「髮
G115n2302_p0701a02║毛爪齒、皮肉筋骨等，皆歸於地。」是也。
G115n2302_p0701a03║二、水以潤濕為性。謂唾涕津液等，名為水大，若不假地，即便流散。經云：「唾涕
G115n2302_p0701a04║膿血、津液涎沫、痰淚精氣、大小便利，皆歸於水。」是也。
G115n2302_p0701a05║三、火以燥熱為性。謂身中煖氣，名為火大，若不假風，則不增長。經云：「煖氣歸
G115n2302_p0701a06║火。」是也。
G115n2302_p0701a07║四、風以動轉為性。謂出入息，及身動轉，名為風大。此身動作，皆由風轉，經云：
G115n2302_p0701a08║「動轉歸風。」是也。（動轉歸風者：凡身動轉，皆屬風也。）
G115n2302_p0701a09║
G115n2302_p0701a10║四微（出金光明經文句記）
G115n2302_p0701a11║一、色微。
G115n2302_p0701a12║二、香微。
G115n2302_p0701a13║三、味微。
G115n2302_p0701a14║四、觸微。
G115n2302_p0701a15║四微者：謂色香味觸也。因對四大，稱為四微。又復四大，皆由四微所成，故大智度
G115n2302_p0701a16║論云：「地有色香味觸重故，自無所作；水少香故，動作勝地；火少香味，故勢勝於水；
G115n2302_p0702a01║風少色香味故，動作勝火。」
G115n2302_p0702a02║一、色者：謂眼所見種種諸色也，以其微細，故名色微。
G115n2302_p0702a03║二、香者：謂鼻所嗅種種諸香也，以其微細，故名香微。
G115n2302_p0702a04║三、味者：謂舌所嘗種種諸味也，以其微細，故名味微。
G115n2302_p0702a05║四、觸者：謂身分所覺種種諸觸也，以其微細，故名觸微。
G115n2302_p0702a06║
G115n2302_p0702a07║四華（翻譯名義）
G115n2302_p0702a08║一、分陀利華。
G115n2302_p0702a09║二、優鉢羅華。
G115n2302_p0702a10║三、鉢特摩華。
G115n2302_p0702a11║四、拘勿投華。
G115n2302_p0702a12║一、梵語：分陀利，華言：白蓮華。
G115n2302_p0702a13║二、梵語：優鉢羅，華言：青蓮華。
G115n2302_p0702a14║三、梵語：鉢特摩，華言：紅蓮華。
G115n2302_p0702a15║四、梵語：拘勿投，亦云拘某陀，華言：黃蓮華也。
G115n2302_p0703a01║
G115n2302_p0703a02║四華（法華文句）
G115n2302_p0703a03║一、曼陀羅華。
G115n2302_p0703a04║二、摩訶曼陀羅華。
G115n2302_p0703a05║三、曼殊華。
G115n2302_p0703a06║四、摩訶曼殊沙華。
G115n2302_p0703a07║一、梵語：曼陀羅，華言：適意，又云：白華。
G115n2302_p0703a08║二、梵語：摩訶，華言：大，即大適意，亦云：大白華。
G115n2302_p0703a09║三、梵語：曼殊沙，華言：柔軟，又云：赤華。
G115n2302_p0703a10║四、梵語：摩訶曼殊沙，華言：大柔軟，亦云：大赤華也。
G115n2302_p0703a11║
G115n2302_p0703a12║四不成（因明入正理論）
G115n2302_p0703a13║一、兩俱不成。
G115n2302_p0703a14║二、隨一不成。
G115n2302_p0703a15║三、猶豫不成。
G115n2302_p0703a16║四、所依不成。
G115n2302_p0704a01║一謂：聲是無常，非眼所見。若言聲是眼見，而聲與眼俱不能成，是名兩俱不成。
G115n2302_p0704a02║二謂：聲是所作性故，以聲顯論，聲是實法，若不將名句文等，共相為用，則不成其
G115n2302_p0704a03║論矣。是名隨一不成。
G115n2302_p0704a04║三謂：如見雲霧等，即起疑惑，以為是火非火？疑心不決，是名猶豫不成。
G115n2302_p0704a05║四謂：虛空實有，為萬物所依。若言虛空定無，則萬物無所依，是名所依不成也。
G115n2302_p0704a06║
G115n2302_p0704a07║
G115n2302_p0704a08║
G115n2302_p0704a09║
G115n2302_p0704a10║
G115n2302_p0704a11║
G115n2302_p0704a12║
G115n2302_p0704a13║
G115n2302_p0704a14║
G115n2302_p0704a15║
G115n2302_p0704a16║佛學名相彙解　卷第二十一（終）