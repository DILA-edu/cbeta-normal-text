G115n2302_p0705a01║佛學名相彙解　卷第二十二明．沙門寂照編
G115n2302_p0705a02║
G115n2302_p0705a03║四不寄附（出優婆塞戒經）
G115n2302_p0705a04║一、老人。
G115n2302_p0705a05║二、遠處。
G115n2302_p0705a06║三、惡人。
G115n2302_p0705a07║四、大力。
G115n2302_p0705a08║經云：「佛言：善男子！受優婆塞戒者，先學世事，既學通達，如法求財；若得財物，
G115n2302_p0705a09║應供父母妻子眷屬，其餘藏積俟用，不應寄附四處也。」
G115n2302_p0705a10║（梵語優婆塞，華言清淨士。）
G115n2302_p0705a11║一謂：年老之人，死日漸近，故所有財物不應寄附於彼也。
G115n2302_p0705a12║二謂：道路隔遠之處，緩急要用，取討難及，故所有財物，不應寄附於彼也。
G115n2302_p0705a13║三謂：不善之人，稟性凶惡，若見財物，恐生貪奪之心，故不應寄附於彼也。
G115n2302_p0705a14║四謂：豪強之人，倚恃勢力，若見財物，恐生貪奪之心，故不應寄附於彼也。
G115n2302_p0706a01║
G115n2302_p0706a02║四求（出法集經）
G115n2302_p0706a03║一、欲愛。
G115n2302_p0706a04║二、色愛。
G115n2302_p0706a05║三、無色愛。
G115n2302_p0706a06║四、無有愛。
G115n2302_p0706a07║一謂：於欲界五塵而起貪愛也。因貪愛故，推求不已，是名欲愛。
G115n2302_p0706a08║二謂：於色界禪定而起貪愛也。因貪愛故，推求不已，是名色愛。
G115n2302_p0706a09║三謂：於無色界禪定而起貪愛也。因貪愛故，推求不已，是名無色愛也。
G115n2302_p0706a10║四、無有即空也。謂於涅槃真空之法而起貪愛也。因貪愛故，推求不已，是名無有愛。
G115n2302_p0706a11║
G115n2302_p0706a12║四求不得（莊嚴經論）
G115n2302_p0706a13║一、名求不得。
G115n2302_p0706a14║二、物求不得。
G115n2302_p0706a15║三、自性求不得。
G115n2302_p0706a16║四、差別求不得。
G115n2302_p0707a01║求者，推求也。論云：菩薩以四種求，諸法皆不可得，不可得即是空也；故名求不
G115n2302_p0707a02║得。
G115n2302_p0707a03║一、名即假名。謂若有是物則有是名，以此推之：物則為主，名則為客。名既為客，
G115n2302_p0707a04║則是假名，推求實義，了不可得。故論云：推名於物是客，故云名求不得。
G115n2302_p0707a05║二、物即事物。謂雖有其物，若無其名，物不自顯，以此推之，名亦是主，物亦是客；
G115n2302_p0707a06║物既是客，亦成虛假，故論云：推物於名是客，故云物求不得。
G115n2302_p0707a07║三謂：名之與物各有自體之性，若推名之自性，及物之自性，但有虛假之名，皆無真
G115n2302_p0707a08║實之義，故論云：推名自性，及物自性，知俱是假，故云自性求不得。
G115n2302_p0707a09║四謂：於名於物，各有差別之相，一一分別，推求悉歸於空，皆不可得。故論云：推
G115n2302_p0707a10║名差別，及物差別，知俱空故，悉不可得。故云差別求不得也。
G115n2302_p0707a11║
G115n2302_p0707a12║四種無（出湼槃經）
G115n2302_p0707a13║一、未有名無。
G115n2302_p0707a14║二、滅已名無。
G115n2302_p0707a15║三、異相名無。
G115n2302_p0707a16║四、畢竟名無。
G115n2302_p0708a01║一謂：梵志妄計涅槃之法，在眾生煩惱心中不可說有，譬如瓶未出泥，名為無瓶。蓋
G115n2302_p0708a02║外道不知眾生煩惱心中，實具涅槃之德，故佛答言：如是涅槃，非是先無，同泥無瓶。
G115n2302_p0708a03║二謂：梵志妄計滅煩惱已，名為涅槃，涅槃即無，譬如瓶既壞已，名為無瓶。蓋外道
G115n2302_p0708a04║不知煩惱滅，涅槃即顯。故佛答言：亦非滅無，同瓶壞已。
G115n2302_p0708a05║三謂：梵志妄計煩惱涅槃，其相即異。謂煩惱中無涅槃，涅槃中無煩惱。譬如牛中無
G115n2302_p0708a06║馬，馬中無牛。蓋外道不知轉煩惱即是涅槃，轉涅槃即是煩惱。故佛答言：雖牛中無馬，
G115n2302_p0708a07║不可說言牛亦是無；雖馬中無牛，不可說言馬亦是無。如此則不可言煩惱中無涅槃，涅槃
G115n2302_p0708a08║中無煩惱也。
G115n2302_p0708a09║四謂：梵志妄計涅槃之法，畢竟無有，名之為無。譬如龜毛兔角，實不可得。蓋外道
G115n2302_p0708a10║不知涅槃之德，其性常住，不可毀壞，故佛答言亦非畢竟無，如龜毛兔角。
G115n2302_p0708a11║
G115n2302_p0708a12║四知（出佛說罵意經）
G115n2302_p0708a13║一、天知。
G115n2302_p0708a14║二、地知。
G115n2302_p0708a15║三、傍人知。
G115n2302_p0708a16║四、自知。
G115n2302_p0709a01║一謂：人一念心起，若善若惡，雖未形現，天神已自知之，照臨於上矣。
G115n2302_p0709a02║二謂：人一念心起，若善若惡，雖未形現，地神已自知之，鑒察於下矣。
G115n2302_p0709a03║三謂：人作善作惡於隱僻之處，自謂無人知，而不知傍人已知之矣。
G115n2302_p0709a04║四謂：心欲作善作惡，人雖未知，自意已先知之矣。
G115n2302_p0709a05║
G115n2302_p0709a06║四不見（圓覺經鈔）
G115n2302_p0709a07║一、魚不見水。
G115n2302_p0709a08║二、人不見風。
G115n2302_p0709a09║三、迷不見性。
G115n2302_p0709a10║四、悟不見空。
G115n2302_p0709a11║一謂：魚以水為窟宅，游泳水中，悉無所障，故云魚不見水。
G115n2302_p0709a12║二謂：風發於萬竅，但有聲響可聞，而無形相可見，故云人不見風。
G115n2302_p0709a13║三謂：靈明覺知之性，人人本具，但為煩惱無明覆障，迷而不了，故云迷不見性。
G115n2302_p0709a14║四謂：修行之人，既能覺了靈知之性本來空寂，而此空性亦不可得，故云悟不見空。
G115n2302_p0709a15║
G115n2302_p0709a16║虹蜺四緣（出法集經）
G115n2302_p0710a01║一、地大生黃。
G115n2302_p0710a02║二、水大生青。
G115n2302_p0710a03║三、火大生赤。
G115n2302_p0710a04║四、風大生輪。
G115n2302_p0710a05║經中因明菩薩善根業行，因緣而有，勝妙果報不同，故立多種譬喻，此虹蜺為一也。
G115n2302_p0710a06║謂諸菩薩因於善根業行，而有香華種種技樂音聲，於虛空中自然而作，以為供養。然彼業
G115n2302_p0710a07║行因緣，雖不至於技樂音聲之中，而亦因彼善業而有種種勝妙供養果報也。譬如虛空雜色
G115n2302_p0710a08║虹起，而因地水火風四大因緣而生。然四大雖不至於虹蜺之中，亦因四大而有種種色相顯
G115n2302_p0710a09║現，故說虹蜺四緣也。
G115n2302_p0710a10║一謂：虹蜺體具眾色，其中黃色乃假地大而能映現。蓋土之色，性本黃虹，必依地而
G115n2302_p0710a11║起，故云地大生黃也。
G115n2302_p0710a12║二謂：虹蜺體具眾色，其中青色乃假水大照映而起。蓋水之色，性本青虹，必因雨而
G115n2302_p0710a13║有，故云水大生青也。
G115n2302_p0710a14║三謂：虹蜺體具眾色，其中赤色乃因火大而能顯發。蓋火之色，性本赤虹，必因日照
G115n2302_p0710a15║而現，故云火大生赤也。
G115n2302_p0710a16║四謂：虹蜺隨處現起，初無實體，因假風大之力所持，而體如輪暈之相。蓋風之體性
G115n2302_p0711a01║本能運動，故云風大生輪也。
G115n2302_p0711a02║
G115n2302_p0711a03║四葬（法苑珠林）
G115n2302_p0711a04║一、水葬。
G115n2302_p0711a05║二、火葬。
G115n2302_p0711a06║三、土葬。
G115n2302_p0711a07║四、林葬。
G115n2302_p0711a08║此四葬法皆西域殯葬之法也。
G115n2302_p0711a09║一、水葬者：謂棄置江河，以飼魚鱉也。
G115n2302_p0711a10║二、火葬者：謂積薪而焚，滅諸有相也。
G115n2302_p0711a11║三、土葬者：謂埋藏岸傍，以取速朽也。
G115n2302_p0711a12║四、林葬者：謂露置寒林，飼諸禽獸也。
G115n2302_p0711a13║（寒林即西域棄尸處。僧祇律云：謂多死尸，凡入者可畏毛寒，故名寒林。）
G115n2302_p0711a14║
G115n2302_p0711a15║四兵（長阿含經）
G115n2302_p0711a16║一、象兵。
G115n2302_p0712a01║二、馬兵。
G115n2302_p0712a02║三、車兵。
G115n2302_p0712a03║四、步兵。
G115n2302_p0712a04║謂轉輪王出遊之時，即集此四兵，隨從而衛護也。
G115n2302_p0712a05║一謂：轉輪王出遊之時，其軍士皆乘象也。
G115n2302_p0712a06║二謂：轉輪王出遊之時，其軍士皆乘馬也。
G115n2302_p0712a07║三謂：轉輪王出遊之時，其軍士皆乘車也。
G115n2302_p0712a08║四謂：轉輪王出遊之時，其軍士皆帶甲冑，隨從步行也。
G115n2302_p0712a09║
G115n2302_p0712a10║四導師略因緣（出法華經）
G115n2302_p0712a11║一、上行菩薩。
G115n2302_p0712a12║二、無邊行菩薩。
G115n2302_p0712a13║三、淨行菩薩。
G115n2302_p0712a14║四、安立行菩薩。
G115n2302_p0712a15║經云：爾時他方國土，諸來菩薩摩訶薩，過八恒河沙數，於大眾中，起立合掌，作禮
G115n2302_p0712a16║而白佛言：「世尊！若聽我等，於佛滅後，在此娑婆世界勤加精進，護持讀誦書寫供養是
G115n2302_p0713a01║經典者，當於此土而廣說之。」
G115n2302_p0713a02║爾時，佛告諸菩薩摩訶薩眾：「止！善男子！不須汝等護持此經，所以者何？我娑婆
G115n2302_p0713a03║世界，自有六萬恒河沙等菩薩摩訶薩，一一菩薩各有六萬恒河沙眷屬，是諸人等，能於我
G115n2302_p0713a04║滅後護持讀誦廣說此經。」佛說是時，娑婆世界三千大千國土，地皆震裂，而於其中有無
G115n2302_p0713a05║量千萬億菩薩摩訶薩同時涌出；是諸菩薩身皆金色，三十二相無量光明。先盡在娑婆世界
G115n2302_p0713a06║之下，此界虛空中住。是諸菩薩，聞釋迦牟尼佛所說音聲，從下發來。是菩薩眾中有四導
G115n2302_p0713a07║師：一名上行，二名無邊行，三名淨行，四名安立行。是四菩薩於其眾中，最為上首唱導
G115n2302_p0713a08║之師。
G115n2302_p0713a09║爾時，彌勒菩薩及八千恒河沙諸菩薩眾，皆作是念：「是諸大威德，精進菩薩眾，誰
G115n2302_p0713a10║為其說法，教化而成就？從誰初發心？稱揚何佛法？受持行誰經？修習何佛道，如是諸菩
G115n2302_p0713a11║薩，神通大智力，四方地震裂，皆從中涌出。世尊我昔來，未曾見是事；願說其所從，國
G115n2302_p0713a12║土之名號。我常遊諸國，未曾見是事；我於此眾中，乃不識一人；忽然從地出，願說其因
G115n2302_p0713a13║緣。今此之大會，無量百千億；是諸菩薩等，皆欲知此事。是諸菩薩眾，本末之因緣；無
G115n2302_p0713a14║量德世尊，唯願決眾疑。」
G115n2302_p0713a15║爾時，佛告彌勒菩薩：「善哉善哉！阿逸多！乃能問佛如是大事，汝等當共一心被精
G115n2302_p0713a16║進鎧，發堅固意，如來今欲顯發宣示諸佛智慧，諸佛自在神通之力、諸佛師子奮迅之力、
G115n2302_p0714a01║諸佛威猛大勢之力。當精進一心，我欲說此事，勿得有疑悔，佛智叵思議，汝今出信力，
G115n2302_p0714a02║住於忍善中；昔所未聞法，今皆當得聞。我今安慰汝，勿得懷疑懼；佛無不實語，智慧不
G115n2302_p0714a03║可量。所得第一法，甚深叵分別；如是今當說，汝等一心聽。阿逸汝當知，是諸大菩薩；
G115n2302_p0714a04║從無數刼來，修習佛智慧；悉是我所化，令發大道心。此等是我子，依止是世界；常行頭
G115n2302_p0714a05║陀事，志樂於靜處。捨大眾憒鬧，不樂多所說；如是諸子等，學習我道法，晝夜常精進。
G115n2302_p0714a06║為求佛道故，在娑婆世界；下方空中住，志念力堅固。常勤求智慧，說種種妙法；其心無
G115n2302_p0714a07║所畏，我於伽耶城，菩提樹下坐，得成最正覺，轉無上法輪，爾乃教化之，令初發道心，
G115n2302_p0714a08║今皆住不退，悉當得成佛。我今說實語，汝等一心信，我從久遠來，教化是等眾。」
G115n2302_p0714a09║爾時，彌勒菩薩摩訶薩，及無數諸菩薩等，心生疑惑，怪未曾有，而作是念：「云何
G115n2302_p0714a10║世尊於少時間，教化如是無量無邊阿僧祇諸大菩薩，令住阿耨多羅三藐三菩提？如此之事
G115n2302_p0714a11║世所難信，譬如有人色美髮黑，年二十五，指百歲人，言是我子。其百歲人亦指年小，言
G115n2302_p0714a12║是我父，生育我等。是事難信佛，佛昔從釋種；出家近伽耶，坐於菩提樹，爾來尚未久，
G115n2302_p0714a13║此諸佛子等，其數不可量，久已行佛道，住神通智力，善學菩薩道；不染世間法，如蓮華
G115n2302_p0714a14║在水。從地而涌出，皆起恭敬心，住於世尊前，是事難思議。云何而可信，佛得道甚近，
G115n2302_p0714a15║所成就甚多，願為除眾疑，如實分別說。」
G115n2302_p0714a16║爾時，佛告諸菩薩，及一切大眾：「諸善男子！汝等當信解如來誠諦之語。」復告大
G115n2302_p0715a01║眾：「汝等當信解如來誠諦之語。」又復告諸大眾：「汝等當信解如來誠諦之語。」是時，
G115n2302_p0715a02║菩薩大眾，彌勒為首，合掌白佛言：「世尊！唯願說之！我等當信受佛語。」如是三白
G115n2302_p0715a03║已，復言：「唯願說之！我等當信受佛語。」
G115n2302_p0715a04║爾時，世尊知諸菩薩三請不止，而告之言：「汝等諦聽！如來秘密神通之力，一切世
G115n2302_p0715a05║間天人及阿修羅，皆謂今釋迦牟尼佛出釋氏宮，去伽耶城不遠，坐於道場，得阿耨多羅三
G115n2302_p0715a06║藐三菩提。然善男子，我實成佛以來，無量無邊百千萬億那由他刼。諸善男子！如來見諸
G115n2302_p0715a07║眾生樂於小法，德薄垢重，為是人說我少出家，得阿耨多羅三藐三菩提。」譬如良醫，智
G115n2302_p0715a08║慧聰達，明練方藥，善治眾病。其人多諸子息，若十、二十，乃至百數。以有事緣遠至餘
G115n2302_p0715a09║國，諸子於後飲他毒藥，藥發悶亂，宛轉于地。是時其父還來歸家，諸子飲毒或失本心，
G115n2302_p0715a10║或不失者，遙見其父，皆大歡喜，拜跪問訊，善安穩歸，我等愚癡，誤服毒藥，願見救療，
G115n2302_p0715a11║更賜壽命。父見子等苦惱如是，依諸經方求好藥草，色香美味皆悉具足，擣篩和合，與
G115n2302_p0715a12║子令服而作是言：「此大良藥，色香美味皆悉具足。汝等可服，速除苦惱，無復眾患。」
G115n2302_p0715a13║其諸子中不失心者，見此良藥色香俱好，即便服之，病盡除愈；餘失心者，見其父來，雖
G115n2302_p0715a14║亦歡喜問訊，求索治病。然與其藥而不肯服，所以者何？毒氣深入，失本心故，於此好色
G115n2302_p0715a15║香藥而謂不美。父作是念：「此子可愍，為毒所中，心皆顛倒。雖見我喜，求索救療，如
G115n2302_p0715a16║是好藥而不肯服。我今當設方便，令服此藥。」即作是言：「汝等當知，我今衰老，死時
G115n2302_p0716a01║已至，是好良藥，今留在此，汝可取服，勿憂不差。」作是教已，復至他國，遣使還告汝
G115n2302_p0716a02║父已死。是時諸子聞父背喪，心大憂惱而作是念：「若父在者，慈愍我等，能見救護。今
G115n2302_p0716a03║者捨我，遠喪他國，自惟孤露，無復恃怙。」常懷悲感，心遂醒悟，乃知此藥色香味美，
G115n2302_p0716a04║即取服之。毒病皆愈。其父聞子悉已得差，尋便來歸，咸使見之。
G115n2302_p0716a05║爾時，千世界微塵等菩薩摩訶薩從地涌出者，皆於佛前一心合掌，瞻仰尊顏而白佛言：
G115n2302_p0716a06║「世尊！我等於佛滅後，世尊分身所在國土滅度之處，當廣說此經，所以者何？我等亦
G115n2302_p0716a07║自欲得是真淨大法，受持讀誦，解說書寫而供養之。」爾時，佛告上行等菩薩大眾：「若
G115n2302_p0716a08║我以是神力，於無量無邊百千萬億阿僧祇刼，為囑累故，說此經功德猶不能盡。以要言之：
G115n2302_p0716a09║如來一切所有之法、如來一切自在神力、如來一切秘要之藏、如來一切甚深之事，皆於
G115n2302_p0716a10║此經宣示顯說，是故汝等於如來滅後，應當一心受持讀誦，解說書寫如說修行。」是也。
G115n2302_p0716a11║
G115n2302_p0716a12║四象（易曰：兩儀生四象矣。）
G115n2302_p0716a13║一、太陽——陽中之陽。
G115n2302_p0716a14║二、少陽——陰中之陽。
G115n2302_p0716a15║三、太陰——陰中之陰。
G115n2302_p0716a16║四、少陰——陽中之陰。
G115n2302_p0717a01║又邵康節皇極經世書，以日月星辰，為天之四象。水火土石，為地之四象。
G115n2302_p0717a02║
G115n2302_p0717a03║四德（易乾卦）
G115n2302_p0717a04║一、元——於時為春——在人曰仁。
G115n2302_p0717a05║二、亨——於時為夏——在人曰禮。
G115n2302_p0717a06║三、利——於時為秋——在人曰義。
G115n2302_p0717a07║四、貞——於時為冬——在人曰智。
G115n2302_p0717a08║
G115n2302_p0717a09║四時
G115n2302_p0717a10║一、春——正月二月三月屬木。
G115n2302_p0717a11║二、夏——四月五月六月屬火。
G115n2302_p0717a12║三、秋——七月八月九月屬金。
G115n2302_p0717a13║四、冬——十月十一月十二月屬水。而土則運行于四季之中，每季土旺一十八日，今
G115n2302_p0717a14║曆日土王用事屬土也。
G115n2302_p0717a15║
G115n2302_p0717a16║四孟
G115n2302_p0718a01║一、孟春——正月。
G115n2302_p0718a02║二、孟夏——四月。
G115n2302_p0718a03║三、孟秋——七月。
G115n2302_p0718a04║四、孟冬——十月。
G115n2302_p0718a05║
G115n2302_p0718a06║四仲
G115n2302_p0718a07║一、仲春——二月。
G115n2302_p0718a08║二、仲夏——五月。
G115n2302_p0718a09║三、仲秋——八月。
G115n2302_p0718a10║四、仲冬——十一月。
G115n2302_p0718a11║
G115n2302_p0718a12║四季
G115n2302_p0718a13║一、季春——三月。
G115n2302_p0718a14║二、季夏——六月。
G115n2302_p0718a15║三、季秋——九月。
G115n2302_p0718a16║四、季冬——十二月。
G115n2302_p0719a01║
G115n2302_p0719a02║四天（見于爾雅）
G115n2302_p0719a03║一、春為蒼天。
G115n2302_p0719a04║二、夏為昊天。
G115n2302_p0719a05║三、秋為旻天。
G115n2302_p0719a06║四、冬為上天。
G115n2302_p0719a07║
G115n2302_p0719a08║四府
G115n2302_p0719a09║一、春為生物之府。
G115n2302_p0719a10║二、夏為長物之府。
G115n2302_p0719a11║三、秋為收物之府。
G115n2302_p0719a12║四、冬為藏物之府。
G115n2302_p0719a13║皇極經世書云：昊天之四府者，春夏秋冬之謂也。
G115n2302_p0719a14║
G115n2302_p0719a15║四氣
G115n2302_p0719a16║一、春為青陽。
G115n2302_p0720a01║二、夏為朱明。
G115n2302_p0720a02║三、秋為白藏。
G115n2302_p0720a03║四、冬為玄英。
G115n2302_p0720a04║爾雅云：「四氣和，謂之玉燭矣。」
G115n2302_p0720a05║
G115n2302_p0720a06║四極（四方極遠之國，見于爾雅，下同。）
G115n2302_p0720a07║一、東至泰遠。
G115n2302_p0720a08║二、西至邠國。
G115n2302_p0720a09║三、南至濮沿。
G115n2302_p0720a10║四、北至祝栗。
G115n2302_p0720a11║
G115n2302_p0720a12║四荒（在四極之內，荒昧之地也。）
G115n2302_p0720a13║一、觚竹。（北）
G115n2302_p0720a14║二、比戶。（南）
G115n2302_p0720a15║三、玉母。（西）
G115n2302_p0720a16║四、日下。（東，疑即日本。）
G115n2302_p0721a01║
G115n2302_p0721a02║四方（方，向也四正方也。）
G115n2302_p0721a03║一、東。（左）
G115n2302_p0721a04║二、西。（右）
G115n2302_p0721a05║三、南。（前）
G115n2302_p0721a06║四、北。（後）
G115n2302_p0721a07║
G115n2302_p0721a08║四維（維，角也，地之四角也。）
G115n2302_p0721a09║一、東南。
G115n2302_p0721a10║二、西南。
G115n2302_p0721a11║三、東北。
G115n2302_p0721a12║四、西北。
G115n2302_p0721a13║
G115n2302_p0721a14║四夷
G115n2302_p0721a15║一、東夷。
G115n2302_p0721a16║二、西戎。
G115n2302_p0722a01║三、南蠻。
G115n2302_p0722a02║四、北狄。
G115n2302_p0722a03║在中國外。
G115n2302_p0722a04║
G115n2302_p0722a05║唐四輔
G115n2302_p0722a06║一、同州。
G115n2302_p0722a07║二、華州。
G115n2302_p0722a08║三、岐州。
G115n2302_p0722a09║四、蒲州。
G115n2302_p0722a10║（唐都長安，以此四州為輔。）
G115n2302_p0722a11║
G115n2302_p0722a12║宋四京（京，大也，天子所居，謂之京師。）
G115n2302_p0722a13║一、東京——開封府。
G115n2302_p0722a14║二、西京——河南府。
G115n2302_p0722a15║三、南京——應天府。
G115n2302_p0722a16║四、北京——大名府。
G115n2302_p0723a01║
G115n2302_p0723a02║四川
G115n2302_p0723a03║一、成都——西川。
G115n2302_p0723a04║二、潼州——東川。
G115n2302_p0723a05║三、利州——北川。
G115n2302_p0723a06║四、夔州——南川。
G115n2302_p0723a07║當以西川、東川、北川、南川正書，而以成都、潼州、利州、夔州分註其下為當，今
G115n2302_p0723a08║姑從舊本刻之。
G115n2302_p0723a09║
G115n2302_p0723a10║秦四關
G115n2302_p0723a11║一、函谷關——東。
G115n2302_p0723a12║二、武關——南。
G115n2302_p0723a13║三、散關——西。
G115n2302_p0723a14║四、蕭關——北。
G115n2302_p0723a15║
G115n2302_p0723a16║洛陽四關
G115n2302_p0724a01║一、成臯關——東。
G115n2302_p0724a02║二、伊闕關——南。
G115n2302_p0724a03║三、函谷關——西。
G115n2302_p0724a04║四、孟津關——北。
G115n2302_p0724a05║
G115n2302_p0724a06║四瀆（爾雅云：瀆者，發源注海者也。）
G115n2302_p0724a07║一、江——出岷山，今松江。
G115n2302_p0724a08║二、河——出崑崙山，今西國。
G115n2302_p0724a09║三、淮——出桐栢山，今唐州。
G115n2302_p0724a10║四、濟——出王屋山，今孟州。
G115n2302_p0724a11║
G115n2302_p0724a12║四海龍宮
G115n2302_p0724a13║一、清華宮——東海。
G115n2302_p0724a14║二、丹陵宮——南海。
G115n2302_p0724a15║三、素靈宮——西海。
G115n2302_p0724a16║四、玄冥宮——北海。
G115n2302_p0725a01║
G115n2302_p0725a02║廬江四勝
G115n2302_p0725a03║一、紫微山。
G115n2302_p0725a04║二、湯泉。
G115n2302_p0725a05║三、石洞。
G115n2302_p0725a06║四、冷泉。
G115n2302_p0725a07║無為軍。
G115n2302_p0725a08║
G115n2302_p0725a09║禪寺四絕（見九域志）
G115n2302_p0725a10║一、齊州靈岩。
G115n2302_p0725a11║二、荊州玉泉。
G115n2302_p0725a12║三、潤州栖霞。
G115n2302_p0725a13║四、台州國清。
G115n2302_p0725a14║
G115n2302_p0725a15║四親
G115n2302_p0725a16║一、祖父。
G115n2302_p0726a01║二、祖母。
G115n2302_p0726a02║三、父。
G115n2302_p0726a03║四、母。
G115n2302_p0726a04║漢宣帝嘗立四親廟。
G115n2302_p0726a05║
G115n2302_p0726a06║泰山四觀（在山絕頂）
G115n2302_p0726a07║一、日觀——鷄鳴見日出。
G115n2302_p0726a08║二、泰觀——望見長安。
G115n2302_p0726a09║三、興觀——望見會稽。
G115n2302_p0726a10║四、周觀——望見嵩高。
G115n2302_p0726a11║
G115n2302_p0726a12║四端（見于孟子）
G115n2302_p0726a13║一、惻隱之心，仁之端。
G115n2302_p0726a14║二、羞惡之心，義之端。
G115n2302_p0726a15║三、辭讓之心，禮之端。
G115n2302_p0726a16║四、是非之心，智之端。
G115n2302_p0727a01║
G115n2302_p0727a02║四父
G115n2302_p0727a03║一、父。
G115n2302_p0727a04║二、所後。
G115n2302_p0727a05║三、所生。
G115n2302_p0727a06║四、繼父。
G115n2302_p0727a07║
G115n2302_p0727a08║喪服四制（禮記）
G115n2302_p0727a09║一、恩——恩深者服重，子為父是也。
G115n2302_p0727a10║二、義——貴貴尊尊，義之大者，臣為君服，斬衰是也。
G115n2302_p0727a11║三、節——三日而食，三月而沐是也。
G115n2302_p0727a12║四、權——權制有八，詳見八條箇處。
G115n2302_p0727a13║
G115n2302_p0727a14║四民（民有四等）
G115n2302_p0727a15║一、士——為上。
G115n2302_p0727a16║二、農——次之。
G115n2302_p0728a01║三、工——又次之。
G115n2302_p0728a02║四、商——居下。
G115n2302_p0728a03║
G115n2302_p0728a04║四窮民（孟子）
G115n2302_p0728a05║一、鰥——老而無妻。
G115n2302_p0728a06║二、寡——老而無夫。
G115n2302_p0728a07║三、孤——幼而無父。
G115n2302_p0728a08║四、獨——老而無子。
G115n2302_p0728a09║
G115n2302_p0728a10║四姦（左傳）
G115n2302_p0728a11║一、聾——耳不聽五聲之和。
G115n2302_p0728a12║二、昧——目不別五色之章。
G115n2302_p0728a13║三、頑——心不則德義之經。
G115n2302_p0728a14║四、囂——口不道忠信之言。
G115n2302_p0728a15║
G115n2302_p0728a16║四殺
G115n2302_p0729a01║一、貪殘。
G115n2302_p0729a02║二、姦酗。
G115n2302_p0729a03║三、狡侫。
G115n2302_p0729a04║四、訐愎。
G115n2302_p0729a05║四者，殺身之道也。
G115n2302_p0729a06║
G115n2302_p0729a07║四孽
G115n2302_p0729a08║一、背恩。
G115n2302_p0729a09║二、恃己。
G115n2302_p0729a10║三、狎不肖。
G115n2302_p0729a11║四、妬賢人。
G115n2302_p0729a12║四者，身之妖孽也。
G115n2302_p0729a13║
G115n2302_p0729a14║四體
G115n2302_p0729a15║一、頭。
G115n2302_p0729a16║二、身。
G115n2302_p0730a01║三、手。
G115n2302_p0730a02║四、足。
G115n2302_p0730a03║一云：兩手兩足，又曰四肢。
G115n2302_p0730a04║
G115n2302_p0730a05║四計
G115n2302_p0730a06║一、一日之計在晨。
G115n2302_p0730a07║二、一年之計在春。
G115n2302_p0730a08║三、一生之計在勤。
G115n2302_p0730a09║四、一家之計在身。
G115n2302_p0730a10║
G115n2302_p0730a11║立身四好
G115n2302_p0730a12║一、讀好書。
G115n2302_p0730a13║二、近好人。
G115n2302_p0730a14║三、說好語。
G115n2302_p0730a15║四、行好事。
G115n2302_p0731a01║
G115n2302_p0731a02║四時脈
G115n2302_p0731a03║一、春弦——濡弱而長。
G115n2302_p0731a04║二、夏鉤——來疾去遲。
G115n2302_p0731a05║三、秋毛——輕虛似浮。
G115n2302_p0731a06║四、冬石——沉濇而滑。
G115n2302_p0731a07║脈應時者無病。
G115n2302_p0731a08║
G115n2302_p0731a09║病四在（謂受病之處，見史記。）
G115n2302_p0731a10║一、在腠理——湯熨所及。
G115n2302_p0731a11║二、在血脈——鍼石所及。
G115n2302_p0731a12║三、在腸胃——酒醪所及。
G115n2302_p0731a13║四、在骨髓——藥不能及。
G115n2302_p0731a14║
G115n2302_p0731a15║醫四妙
G115n2302_p0731a16║一、神——望而知之謂之神。
G115n2302_p0732a01║二、聖——聞而知之謂之聖。
G115n2302_p0732a02║三、工——問而知之謂之工。
G115n2302_p0732a03║四、巧——切脈而知之謂之巧。
G115n2302_p0732a04║
G115n2302_p0732a05║醫四難
G115n2302_p0732a06║一、自用不在醫。
G115n2302_p0732a07║二、將身不謹。
G115n2302_p0732a08║三、骨節不疆。
G115n2302_p0732a09║四、好逸惡勞。
G115n2302_p0732a10║
G115n2302_p0732a11║居鄉四約
G115n2302_p0732a12║一、德業相勸。
G115n2302_p0732a13║二、過失相規。
G115n2302_p0732a14║三、禮俗相交。
G115n2302_p0732a15║四、患難相恤。
G115n2302_p0732a16║藍田呂氏鄉約。
G115n2302_p0733a01║
G115n2302_p0733a02║攝生四要（張南軒語）
G115n2302_p0733a03║一、少思以養神。
G115n2302_p0733a04║二、少慾以養精。
G115n2302_p0733a05║三、少勞以養力。
G115n2302_p0733a06║四、少言以養氣。
G115n2302_p0733a07║
G115n2302_p0733a08║學者四時
G115n2302_p0733a09║一、朝受業。
G115n2302_p0733a10║二、晝講讀。
G115n2302_p0733a11║三、夕習復。
G115n2302_p0733a12║四、夜計過。
G115n2302_p0733a13║
G115n2302_p0733a14║處窮四味
G115n2302_p0733a15║一、無事以當貴。
G115n2302_p0733a16║二、早寢以當富。
G115n2302_p0734a01║三、安步以當車。
G115n2302_p0734a02║四、晚食以當肉。
G115n2302_p0734a03║東坡云：「吾聞戰國策中有處窮方，其藥有四味，若此者，可謂善處窮矣。」
G115n2302_p0734a04║
G115n2302_p0734a05║君子四時（鄭子產云：君子有四時，節宣其宜。）
G115n2302_p0734a06║一、朝以聽政。
G115n2302_p0734a07║二、晝以訪問。
G115n2302_p0734a08║三、夕以修令。
G115n2302_p0734a09║四、夜以安身。
G115n2302_p0734a10║
G115n2302_p0734a11║御家四教（王凝御家以此四教）
G115n2302_p0734a12║一、勤以治生。
G115n2302_p0734a13║二、儉以足用。
G115n2302_p0734a14║三、恭以持己。
G115n2302_p0734a15║四、恕以待人。
G115n2302_p0735a01║
G115n2302_p0735a02║聖門四教（論語：子以四教。）
G115n2302_p0735a03║一、文——學詩書六藝。
G115n2302_p0735a04║二、行——修孝弟忠信。
G115n2302_p0735a05║三、忠——盡己之心。
G115n2302_p0735a06║四、信——以實待人。
G115n2302_p0735a07║
G115n2302_p0735a08║守官四字（張觀參政曰：某自守官以來，常持四字。）
G115n2302_p0735a09║一、勤不至於怠惰。
G115n2302_p0735a10║二、謹不至於踈曠。
G115n2302_p0735a11║三、和不至於乖戾。
G115n2302_p0735a12║四、緩不至於躁急。
G115n2302_p0735a13║
G115n2302_p0735a14║婦四職（孟母曰：婦人職，四者而已。）
G115n2302_p0735a15║一、精五飯。
G115n2302_p0735a16║二、冪酒漿。
G115n2302_p0736a01║三、養舅姑。
G115n2302_p0736a02║四、縫衣裳。
G115n2302_p0736a03║
G115n2302_p0736a04║婦四德
G115n2302_p0736a05║一、言——辭令。
G115n2302_p0736a06║二、德——貞順。
G115n2302_p0736a07║三、功——絲麻。
G115n2302_p0736a08║四、容——婉娩。
G115n2302_p0736a09║
G115n2302_p0736a10║吳祐四行
G115n2302_p0736a11║一、敦厚。
G115n2302_p0736a12║二、質朴。
G115n2302_p0736a13║三、遜讓。
G115n2302_p0736a14║四、節儉。
G115n2302_p0736a15║漢桓帝時，人舉孝廉，以四行遷膠東相。
G115n2302_p0737a01║
G115n2302_p0737a02║康節四不赴
G115n2302_p0737a03║一、公會不赴。
G115n2302_p0737a04║二、中會不赴。
G115n2302_p0737a05║三、廣會不赴。
G115n2302_p0737a06║四、醵會不赴。
G115n2302_p0737a07║
G115n2302_p0737a08║康節四不出
G115n2302_p0737a09║一、大寒不出。
G115n2302_p0737a10║二、大暑不出。
G115n2302_p0737a11║三、大風不出。
G115n2302_p0737a12║四、大雨不出。
G115n2302_p0737a13║
G115n2302_p0737a14║康節四無妄（即孔子四勿意）
G115n2302_p0737a15║一、耳無妄聽。
G115n2302_p0737a16║二、目無妄視。
G115n2302_p0738a01║三、口無妄言。
G115n2302_p0738a02║四、心無妄慮。
G115n2302_p0738a03║
G115n2302_p0738a04║魏公四無益（張浚封魏公，戒子語。）
G115n2302_p0738a05║一、無益之言勿聽。
G115n2302_p0738a06║二、無益之事勿為。
G115n2302_p0738a07║三、無益之文勿觀。
G115n2302_p0738a08║四、無益之友勿親。
G115n2302_p0738a09║
G115n2302_p0738a10║王伯大四留（伯大號留耕先生）
G115n2302_p0738a11║一、留有餘不盡之巧，以還造化。
G115n2302_p0738a12║二、留有餘不盡之祿，以還朝廷。
G115n2302_p0738a13║三、留有餘不盡之利，以還百姓。
G115n2302_p0738a14║四、留有餘不盡之福，以還子孫。
G115n2302_p0738a15║
G115n2302_p0738a16║山谷四印
G115n2302_p0739a01║一、百戰百勝，不如一忍。
G115n2302_p0739a02║二、萬言萬當，不如一默。
G115n2302_p0739a03║三、無可揀擇眼界平。
G115n2302_p0739a04║四、不藏秋毫心地直。
G115n2302_p0739a05║（山谷云：我提養生之四印，即忍、默、平、直也。）
G115n2302_p0739a06║
G115n2302_p0739a07║孫昉四休（昉號四休居士。山谷有云：此安樂法也。）
G115n2302_p0739a08║一、麄茶淡飯飽即休。
G115n2302_p0739a09║二、補破遮寒暖即休。
G115n2302_p0739a10║三、三平二滿過即休。
G115n2302_p0739a11║四、不貪不妬老即休。
G115n2302_p0739a12║
G115n2302_p0739a13║楊震四知
G115n2302_p0739a14║一、天知。
G115n2302_p0739a15║二、地知。
G115n2302_p0739a16║三、子知。
G115n2302_p0740a01║四、我知。
G115n2302_p0740a02║（震故人懷金遺之，辭以四知而不受之也。）
G115n2302_p0740a03║
G115n2302_p0740a04║吳四主
G115n2302_p0740a05║一、太帝。
G115n2302_p0740a06║二、會稽王。
G115n2302_p0740a07║三、景帝。
G115n2302_p0740a08║四、烏程侯。
G115n2302_p0740a09║姓孫氏，起于孫策，其弟權，據有江東之地，四主五十九年，為西晉所滅。
G115n2302_p0740a10║一謂太帝，名權，在位三十一年，改元六曰：黃武、黃龍、嘉禾、赤烏、大元、神
G115n2302_p0740a11║鳳。
G115n2302_p0740a12║二謂會稽，王名亮，太帝子，在位七年，改元二曰：五鳳、大寧。為孫綝所廢。
G115n2302_p0740a13║三謂景帝，名休，太帝子，在位六年，改元永安。
G115n2302_p0740a14║四謂烏程侯，名皓，太帝孫，在位十六年，改元八曰：元興、甘露、寶鼎、建衡、鳳
G115n2302_p0740a15║皇、天冊、天璽、天紀，降于晉。
G115n2302_p0741a01║
G115n2302_p0741a02║梁四主
G115n2302_p0741a03║一、武帝。
G115n2302_p0741a04║二、簡文帝。
G115n2302_p0741a05║三、元帝。
G115n2302_p0741a06║四、敬帝。
G115n2302_p0741a07║姓蕭氏，齊之踈族，武帝受齊禪，據江表，四世五十五年，為陳所篡。
G115n2302_p0741a08║一謂武帝，名衍，在位四十二年，改元七曰：大監、普通、大通、中大、通大、同中、
G115n2302_p0741a09║大同、大清。
G115n2302_p0741a10║二謂簡文帝，名綱，武帝子，在位三年，改元大寶。為侯景所弒。
G115n2302_p0741a11║三謂元帝，名繹，武帝子，在位三年，改元曰承聖。為西魏所殺。
G115n2302_p0741a12║四謂敬帝，名方智，元帝子，在位二年，改元者二，曰：紹泰、太平。禪于陳，後為
G115n2302_p0741a13║所弒。
G115n2302_p0741a14║
G115n2302_p0741a15║後唐四主
G115n2302_p0741a16║一、莊宗。
G115n2302_p0742a01║二、明宗。
G115n2302_p0742a02║三、閔帝。
G115n2302_p0742a03║四、潞王。
G115n2302_p0742a04║姓李氏，本沙陀朱邪氏，歸唐賜姓，起于李克用。子莊宗滅梁，三姓四世一十三年，
G115n2302_p0742a05║為後晉所滅。
G115n2302_p0742a06║一謂莊宗，名存勗，在位三年，改元曰同光，為其下所弒。
G115n2302_p0742a07║二謂明宗，初名邈佶烈，本胡人，為克用養子，更名嗣源。莊宗被弒，入嗣位，更名
G115n2302_p0742a08║亶，在位七年，改元二：天成、長興。
G115n2302_p0742a09║三謂閔帝，名從厚，明宗子。在位半年，改元應順，為潞王所篡。
G115n2302_p0742a10║四謂潞王，名從珂，本姓王氏，明宗養子，在位三年，改元曰清泰。為石敬塘所篡。
G115n2302_p0742a11║
G115n2302_p0742a12║燧人四佐
G115n2302_p0742a13║一、明由曉升級——等差政所先後。
G115n2302_p0742a14║二、必育受稅俗——受賦稅，及徭役所宜施為。
G115n2302_p0742a15║三、成傳受古諸——古諸侯職業。
G115n2302_p0742a16║四、隕丘受延嬉——延，長也；嬉，農也。主受此職。
G115n2302_p0743a01║（燧人，古帝王也。燧人出天四佐，出洛、出天，天所生也。出洛，地所生也。）
G115n2302_p0743a02║
G115n2302_p0743a03║少昊四叔
G115n2302_p0743a04║一、重——句芒木。
G115n2302_p0743a05║二、該——蓐收金。
G115n2302_p0743a06║三、修——玄冥水。
G115n2302_p0743a07║四、熈——同上。
G115n2302_p0743a08║左傳云：實能金木及水，世不失職矣。
G115n2302_p0743a09║
G115n2302_p0743a10║羲和四子
G115n2302_p0743a11║一、羲仲——春。
G115n2302_p0743a12║二、羲叔——夏。
G115n2302_p0743a13║三、和仲——秋。
G115n2302_p0743a14║四、和叔——冬。
G115n2302_p0743a15║（孔安國云：即堯四岳。）
G115n2302_p0744a01║
G115n2302_p0744a02║文王四鄰
G115n2302_p0744a03║一、閎大。
G115n2302_p0744a04║二、太公望。
G115n2302_p0744a05║三、南宮括。
G115n2302_p0744a06║四、散宜生。（一作秦顏）
G115n2302_p0744a07║（鄰，近也。文王所親近者也）
G115n2302_p0744a08║
G115n2302_p0744a09║四凶
G115n2302_p0744a10║一、共工——左傳謂之窮奇。
G115n2302_p0744a11║二、驩兠——渾沌。
G115n2302_p0744a12║三、三苗——饕餮。
G115n2302_p0744a13║四、鯀——檮杌。
G115n2302_p0744a14║（左傳所載四凶之名，與尚書、孟子不同。）
G115n2302_p0744a15║
G115n2302_p0744a16║秦四貴
G115n2302_p0745a01║一、魏冉——穰侯。
G115n2302_p0745a02║二、芉戎——華陽君；芉，音米。
G115n2302_p0745a03║三、嬴巿——高陵君。
G115n2302_p0745a04║四、嬴悝——涇陽君。
G115n2302_p0745a05║昭襄王時，范睢曰：四貴備而國不危，未之有也。
G115n2302_p0745a06║
G115n2302_p0745a07║戰國四豪
G115n2302_p0745a08║一、孟嘗君齊田文。
G115n2302_p0745a09║二、信陵君魏公子無忌。
G115n2302_p0745a10║三、春申君楚黃歇。
G115n2302_p0745a11║四、平原君趙。
G115n2302_p0745a12║（豪，俠也。言為一世之豪俠也。）
G115n2302_p0745a13║
G115n2302_p0745a14║齊四臣
G115n2302_p0745a15║一、檀子。
G115n2302_p0745a16║二、盼子。
G115n2302_p0746a01║三、黔夫。
G115n2302_p0746a02║四、種首。
G115n2302_p0746a03║威王之臣，有此四人。
G115n2302_p0746a04║
G115n2302_p0746a05║漢四相
G115n2302_p0746a06║一、蕭何。
G115n2302_p0746a07║二、曹參。
G115n2302_p0746a08║三、魏相。
G115n2302_p0746a09║四、丙吉。
G115n2302_p0746a10║史臣曰：高祖開基，蕭曹為冠；孝宣中興，丙魏有聲。
G115n2302_p0746a11║
G115n2302_p0746a12║商山四皓
G115n2302_p0746a13║一、東園公。
G115n2302_p0746a14║二、綺里季。
G115n2302_p0746a15║三、夏黃公。
G115n2302_p0746a16║四、角里先生——或以綺里季夏為一人。
G115n2302_p0747a01║（皓，白也；言其年老而白首也。）
G115n2302_p0747a02║
G115n2302_p0747a03║新室四輔
G115n2302_p0747a04║一、王舜。
G115n2302_p0747a05║二、平晏。
G115n2302_p0747a06║三、劉秀。
G115n2302_p0747a07║四、哀章。
G115n2302_p0747a08║（王莽篡位，按金匱封拜，此十二人號十二公。）
G115n2302_p0747a09║
G115n2302_p0747a10║新室四將
G115n2302_p0747a11║一、甄豐。
G115n2302_p0747a12║二、王興。
G115n2302_p0747a13║三、孫建。
G115n2302_p0747a14║四、王盛。
G115n2302_p0747a15║（王莽篡位，按金匱封拜，此十二人號十二公。）
G115n2302_p0748a01║
G115n2302_p0748a02║楊氏四公
G115n2302_p0748a03║一、震——字伯起，司徒太尉。
G115n2302_p0748a04║二、秉——震子叔節，太尉。
G115n2302_p0748a05║三、賜——秉子伯獻，司徒太尉。
G115n2302_p0748a06║四、彪——賜子文先，司徒太尉。
G115n2302_p0748a07║（父子以德業相繼，為四公。）
G115n2302_p0748a08║
G115n2302_p0748a09║頴川四長
G115n2302_p0748a10║一、荀淑當塗長。
G115n2302_p0748a11║二、韓韶嬴長。
G115n2302_p0748a12║三、陳實大丘長。
G115n2302_p0748a13║四、鍾皓林慮長。
G115n2302_p0748a14║（四人皆穎川人，並以德行故稱。）
G115n2302_p0748a15║
G115n2302_p0748a16║文帝四友
G115n2302_p0749a01║一、司馬懿——仲達。
G115n2302_p0749a02║二、陳羣——長文。
G115n2302_p0749a03║三、朱鑠——彥才。
G115n2302_p0749a04║四、吳質——季重。
G115n2302_p0749a05║
G115n2302_p0749a06║吳太子四友
G115n2302_p0749a07║一、諸葛恪——左輔。
G115n2302_p0749a08║二、張休——右弼。
G115n2302_p0749a09║三、顧譚——輔正。
G115n2302_p0749a10║四、陳表——翼正。
G115n2302_p0749a11║（孫登為太子時，以此四人為友）
G115n2302_p0749a12║
G115n2302_p0749a13║蜀四英（千人之秀曰英）
G115n2302_p0749a14║一、諸葛亮。
G115n2302_p0749a15║二、蔣琬——公琰。
G115n2302_p0749a16║三、費褘——文偉。
G115n2302_p0750a01║四、董允——休昭。
G115n2302_p0750a02║
G115n2302_p0750a03║孫吳四將
G115n2302_p0750a04║一、周瑜——公瑾。
G115n2302_p0750a05║二、魯肅——子敬。
G115n2302_p0750a06║三、呂蒙——子明。
G115n2302_p0750a07║四、陸遜——伯吉。
G115n2302_p0750a08║孫權之臣。
G115n2302_p0750a09║
G115n2302_p0750a10║晉四伯
G115n2302_p0750a11║一、穀伯——江晨能食。
G115n2302_p0750a12║二、苯伯——史疇大肥。
G115n2302_p0750a13║三、猾伯——張疑狡妄。
G115n2302_p0750a14║四、瑣伯——羊[弓*冉]狠戾。
G115n2302_p0750a15║相古四凶。
G115n2302_p0751a01║
G115n2302_p0751a02║靈運四友
G115n2302_p0751a03║一、謝惠連。
G115n2302_p0751a04║二、何長瑜。
G115n2302_p0751a05║三、羊璿之。
G115n2302_p0751a06║四、荀雍。
G115n2302_p0751a07║
G115n2302_p0751a08║唐四傑
G115n2302_p0751a09║一、楊烱。
G115n2302_p0751a10║二、王勃。
G115n2302_p0751a11║三、盧照鄰。
G115n2302_p0751a12║四、駱賓王。
G115n2302_p0751a13║（文章齊名，時稱四傑。）
G115n2302_p0751a14║
G115n2302_p0751a15║唐四相
G115n2302_p0751a16║一、房玄齡——梁公。
G115n2302_p0752a01║二、杜如晦——蔡公。
G115n2302_p0752a02║三、姚崇——梁公。
G115n2302_p0752a03║四、宋璟——廣平公。
G115n2302_p0752a04║（唐世賢相，前稱房杜，後稱姚宋。）
G115n2302_p0752a05║
G115n2302_p0752a06║文章四友
G115n2302_p0752a07║一、崔融。
G115n2302_p0752a08║二、李嶠。
G115n2302_p0752a09║三、蘇味道。
G115n2302_p0752a10║四、杜審言。
G115n2302_p0752a11║
G115n2302_p0752a12║唐四夔
G115n2302_p0752a13║一、崔造。
G115n2302_p0752a14║二、韓會。
G115n2302_p0752a15║三、盧東美。
G115n2302_p0752a16║四、張正則。
G115n2302_p0753a01║見韓文。
G115n2302_p0753a02║
G115n2302_p0753a03║慶曆四諫
G115n2302_p0753a04║一、余靖——安道。
G115n2302_p0753a05║二、歐陽修——永叔。
G115n2302_p0753a06║三、蔡襄——君謨。
G115n2302_p0753a07║四、王素——仲儀。
G115n2302_p0753a08║（仁宗時，御筆除四人諫官。）
G115n2302_p0753a09║
G115n2302_p0753a10║嘉祐四真
G115n2302_p0753a11║一、仁宗朝，富弼，真宰相。
G115n2302_p0753a12║二、仁宗朝，歐陽修，真學士。
G115n2302_p0753a13║三、仁宗朝，包拯，真中丞。
G115n2302_p0753a14║四、仁宗朝，胡瑗，真先生。
G115n2302_p0753a15║
G115n2302_p0753a16║四學士
G115n2302_p0754a01║一、黃庭堅——魯直。
G115n2302_p0754a02║二、晁補之——無咎。
G115n2302_p0754a03║三、秦觀——少游。
G115n2302_p0754a04║四、張來——文潛。
G115n2302_p0754a05║（四人同遊東坡之門，號四學士。）
G115n2302_p0754a06║
G115n2302_p0754a07║廬陵四忠一節
G115n2302_p0754a08║一、歐陽文忠公——修。
G115n2302_p0754a09║二、胡忠簡公——銓。
G115n2302_p0754a10║三、楊忠襄公——邦文。
G115n2302_p0754a11║四、周文忠——心大。
G115n2302_p0754a12║楊文節（萬里）。
G115n2302_p0754a13║
G115n2302_p0754a14║四賢一不肖
G115n2302_p0754a15║一、范仲淹。
G115n2302_p0754a16║二、余靖。
G115n2302_p0755a01║三、尹洙。
G115n2302_p0755a02║四、歐陽修。
G115n2302_p0755a03║已上為四賢。高若訥，一不肖。
G115n2302_p0755a04║（仁宗時，石介作四賢一不肖詩。）
G115n2302_p0755a05║
G115n2302_p0755a06║中興四將
G115n2302_p0755a07║一、劉光世——鄜王。
G115n2302_p0755a08║二、張俊——循王。
G115n2302_p0755a09║三、韓世忠——靳王。
G115n2302_p0755a10║四、岳飛——鄂王。
G115n2302_p0755a11║（高宗中興，有此四將。）
G115n2302_p0755a12║
G115n2302_p0755a13║錦江四俊
G115n2302_p0755a14║一、姚勉。
G115n2302_p0755a15║二、胡仲雲。
G115n2302_p0755a16║三、劉元高。
G115n2302_p0756a01║四、黃夢炎。
G115n2302_p0756a02║瑞陽人。
G115n2302_p0756a03║
G115n2302_p0756a04║四鄰
G115n2302_p0756a05║一、左輔。
G115n2302_p0756a06║二、右弼。
G115n2302_p0756a07║三、前疑。
G115n2302_p0756a08║四、後丞。
G115n2302_p0756a09║（鄰，親也、近也。亦曰四輔。）
G115n2302_p0756a10║
G115n2302_p0756a11║四色憲衛
G115n2302_p0756a12║一、御史大夫。
G115n2302_p0756a13║二、侍御史。
G115n2302_p0756a14║三、殿中侍御史。
G115n2302_p0756a15║四、監察御史。
G115n2302_p0756a16║（宋初武臣兼帶）
G115n2302_p0757a01║
G115n2302_p0757a02║四轄（轄者：統轄之義。宋制。）
G115n2302_p0757a03║一、監文思院。
G115n2302_p0757a04║二、監左藏庫。
G115n2302_p0757a05║三、榷貨務——都茶場。
G115n2302_p0757a06║四、雜賣務——雜賣場。
G115n2302_p0757a07║
G115n2302_p0757a08║四曹（東晉制，即秦之尚書。）
G115n2302_p0757a09║一、常侍曹。
G115n2302_p0757a10║二、二千石曹。
G115n2302_p0757a11║三、民曹。
G115n2302_p0757a12║四、主客曹。
G115n2302_p0757a13║
G115n2302_p0757a14║庶人在官四等（周制）
G115n2302_p0757a15║一、府——治藏。
G115n2302_p0757a16║二、史——掌文書。
G115n2302_p0758a01║三、胥——讀如諝，有才智。
G115n2302_p0758a02║四、徒——卒徒。
G115n2302_p0758a03║
G115n2302_p0758a04║四廂（宋制，官舍廊謂之廂。）
G115n2302_p0758a05║一、捧日四廂。
G115n2302_p0758a06║二、天武四廂。
G115n2302_p0758a07║三、龍衛四廂。
G115n2302_p0758a08║四、神衛四廂。
G115n2302_p0758a09║
G115n2302_p0758a10║宋四學（南朝，宋文帝立。）
G115n2302_p0758a11║一、儒學——雷次宗立。
G115n2302_p0758a12║二、玄學——何尚之立。
G115n2302_p0758a13║三、史學——何承天立。
G115n2302_p0758a14║四、文學——謝元夫立。
G115n2302_p0758a15║
G115n2302_p0758a16║四書院
G115n2302_p0759a01║一、嵩陽書院。
G115n2302_p0759a02║二、嶽鹿書院。
G115n2302_p0759a03║三、睢陽書院。
G115n2302_p0759a04║四、白鹿洞書院。
G115n2302_p0759a05║衡州應天府南康。
G115n2302_p0759a06║（宋初，四書院之名聞天下，蓋是時學校未廣也。）
G115n2302_p0759a07║
G115n2302_p0759a08║唐四閣
G115n2302_p0759a09║一、凝暉閣——置渾儀。
G115n2302_p0759a10║二、凌煙閣——圖功臣。
G115n2302_p0759a11║三、秘書閣——藏書。
G115n2302_p0759a12║四、蓬萊閣——待士。
G115n2302_p0759a13║
G115n2302_p0759a14║唐四館
G115n2302_p0759a15║一、弘文館。
G115n2302_p0759a16║二、崇文館。
G115n2302_p0760a01║三、廣文館。
G115n2302_p0760a02║四、修文館。
G115n2302_p0760a03║
G115n2302_p0760a04║漢四科
G115n2302_p0760a05║一、賢良。
G115n2302_p0760a06║二、孝廉。
G115n2302_p0760a07║三、孝弟。
G115n2302_p0760a08║四、茂才。
G115n2302_p0760a09║
G115n2302_p0760a10║宋四殿
G115n2302_p0760a11║一、觀文殿。
G115n2302_p0760a12║二、資政殿。
G115n2302_p0760a13║三、端明殿。
G115n2302_p0760a14║四、保和殿。
G115n2302_p0760a15║各置大學士，以大臣為之。
G115n2302_p0761a01║
G115n2302_p0761a02║漢辟召四科
G115n2302_p0761a03║一、德行高妙，志節清白科。
G115n2302_p0761a04║二、學通行修，經中博士科。
G115n2302_p0761a05║三、明習法令，足以決疑，能按章覆問，文中御史科。
G115n2302_p0761a06║四、剛毅多略，遭事不惑，明足決斷，材任三輔縣令科。
G115n2302_p0761a07║
G115n2302_p0761a08║唐選人四事
G115n2302_p0761a09║一、身——體貌豐偉。
G115n2302_p0761a10║二、言——辭論辨正。
G115n2302_p0761a11║三、書——揩法遒美。
G115n2302_p0761a12║四、判——文理優長。
G115n2302_p0761a13║（選，銓官也。凡銓官，以此四事。）
G115n2302_p0761a14║
G115n2302_p0761a15║考課四善
G115n2302_p0761a16║課：試也。考試賢才，以此四善。（唐制）
G115n2302_p0762a01║一、德義有聞。
G115n2302_p0762a02║二、清謹明著。
G115n2302_p0762a03║三、公平可稱。
G115n2302_p0762a04║四、恪勤匪懈。
G115n2302_p0762a05║
G115n2302_p0762a06║四時獵名
G115n2302_p0762a07║一、春蒐——搜索取不任者。
G115n2302_p0762a08║二、夏苗——為苗稼除害。
G115n2302_p0762a09║三、秋獮——順殺氣。
G115n2302_p0762a10║四、冬狩——得獸取之無所擇。
G115n2302_p0762a11║（田獵四時取禽，其名不同也。）
G115n2302_p0762a12║
G115n2302_p0762a13║宋四賦
G115n2302_p0762a14║一、穀——其品有七，曰：粟、稻、麥、忝、穢、菽、雜子。
G115n2302_p0762a15║二、帛——其品有十，曰：羅、綾、絹、紗、絕、紬、雜析、絲線、線、麻葛。
G115n2302_p0762a16║三、金鐵——其品有四，曰：金、銀、銅、鐵。
G115n2302_p0763a01║四、物產——其品有六，曰：六畜、齒革、翎毛、茶塭、竹木、雜草、芻菜、果藥、
G115n2302_p0763a02║油紙、薪炭、漆蠟、麻物。
G115n2302_p0763a03║
G115n2302_p0763a04║兵四機
G115n2302_p0763a05║一、氣機——作士卒之氣。
G115n2302_p0763a06║二、地機——因險要而用機。
G115n2302_p0763a07║三、事機——因事而用其機。
G115n2302_p0763a08║四、力機——因器械兵騎利而有餘力以用其機。
G115n2302_p0763a09║
G115n2302_p0763a10║兵法四種
G115n2302_p0763a11║一、權謀。
G115n2302_p0763a12║二、形勢。
G115n2302_p0763a13║三、陰陽。
G115n2302_p0763a14║四、技巧。
G115n2302_p0763a15║
G115n2302_p0763a16║法令四門
G115n2302_p0764a01║一、律——治於已然謂之律。
G115n2302_p0764a02║二、令——禁於未然謂之令。
G115n2302_p0764a03║三、格——設於此，以待彼之至，謂之格。
G115n2302_p0764a04║四、式——設於此，使彼效之，謂之式。
G115n2302_p0764a05║
G115n2302_p0764a06║四時祭名
G115n2302_p0764a07║一、春祠。
G115n2302_p0764a08║二、夏礿——亦作禴薄祭也。
G115n2302_p0764a09║三、秋嘗——嘗新穀。
G115n2302_p0764a10║四、冬蒸——進品物。
G115n2302_p0764a11║（祭，享也。四時享先王之廟也。）
G115n2302_p0764a12║
G115n2302_p0764a13║四笏
G115n2302_p0764a14║一、天子以球玉。
G115n2302_p0764a15║二、諸侯以象。
G115n2302_p0764a16║三、大夫以魚須文竹。（須，音班。）
G115n2302_p0765a01║四、士竹本。
G115n2302_p0765a02║
G115n2302_p0765a03║四器
G115n2302_p0765a04║一、規圓。
G115n2302_p0765a05║二、矩方。
G115n2302_p0765a06║三、準平。
G115n2302_p0765a07║四、繩直。
G115n2302_p0765a08║
G115n2302_p0765a09║齊四量
G115n2302_p0765a10║一、豆——四升。
G115n2302_p0765a11║二、區——四豆。
G115n2302_p0765a12║三、釜——四區六斗四升。
G115n2302_p0765a13║四、鍾——十釜六石四斗。
G115n2302_p0765a14║（豆音斗，區音歐。）
G115n2302_p0765a15║
G115n2302_p0765a16║四代車名
G115n2302_p0766a01║一、鸞車——有虞氏之路。
G115n2302_p0766a02║二、鈎車——夏后氏之路。
G115n2302_p0766a03║三、大路——殷路。
G115n2302_p0766a04║四、乘路——周路。
G115n2302_p0766a05║見明堂位。
G115n2302_p0766a06║
G115n2302_p0766a07║禹乘四載（尚書）
G115n2302_p0766a08║一、陸乘車。
G115n2302_p0766a09║二、水乘舟。
G115n2302_p0766a10║三、泥乘楯。
G115n2302_p0766a11║四、山乘樏。
G115n2302_p0766a12║
G115n2302_p0766a13║
G115n2302_p0766a14║
G115n2302_p0766a15║
G115n2302_p0766a16║佛學名相彙解　卷第二十二（終）