G116n2302_p0105a01║佛學名相彙解　卷第二十六明．沙門寂照編
G116n2302_p0105a02║
G116n2302_p0105a03║五種法身（出演義鈔）
G116n2302_p0105a04║一、法性生身。
G116n2302_p0105a05║二、功德法身。
G116n2302_p0105a06║三、變化法身。
G116n2302_p0105a07║四、虛空法身。
G116n2302_p0105a08║五、實相法身。
G116n2302_p0105a09║一謂：此法性體本圓常，該通萬有，如來之身由此出生，故名法性生身。
G116n2302_p0105a10║二謂：如來以萬行功德為因，而成法身之果，故名功德法身。
G116n2302_p0105a11║三謂：如來法身無感不形，無機不應，如千江月，隨水現影，影雖有殊，月本是一，
G116n2302_p0105a12║故名變化法身。
G116n2302_p0105a13║四謂：如來法身融通三際，包括大千，一性圓明，諸塵不染，故名虛空法身。
G116n2302_p0105a14║五謂：如來法身離諸虛妄，會極真如，不生不滅，故名實相法身。
G116n2302_p0106a01║
G116n2302_p0106a02║五教佛身（出一乘教義分齊章）
G116n2302_p0106a03║一、小教丈六金身。
G116n2302_p0106a04║二、始教千百億化身。
G116n2302_p0106a05║三、終教丈六即真身。
G116n2302_p0106a06║四、頓教丈六即法身。
G116n2302_p0106a07║五、圓教具足十身。
G116n2302_p0106a08║五教者：即小、始、終、頓、圓也。佛身即如來之身也。如來之身徧一切處，本無大
G116n2302_p0106a09║小形量，但為眾生根器利鈍不同，故曲垂方便，演說種種法門，示現種種身相，即有五教
G116n2302_p0106a10║佛身之異也。
G116n2302_p0106a11║一謂：如來示現降生出家成道，於鹿野苑說四諦生滅之法，專化二乘，而二乘但見丈
G116n2302_p0106a12║六金身，故名小教丈六金身也。
G116n2302_p0106a13║二謂：如來次說大乘之法，廣談法相，於千百億世界中，示現種種色身，正化菩薩，
G116n2302_p0106a14║兼化二乘，以眾生所見各各不同，故名始教千百億化身也。
G116n2302_p0106a15║三謂：如來次說大乘終極之理，會一切法，咸歸實性；二乘闡提悉得成佛，機緣既熟，
G116n2302_p0106a16║所見如來丈六之身，即是真常之體，故名終教丈六即真身也。
G116n2302_p0107a01║四謂：如來不從漸次，唯談圓頓之理，空有兩亡，色心無礙，大乘菩薩，了一切法無
G116n2302_p0107a02║非法身，故名頓教丈六即法身也。
G116n2302_p0107a03║五謂：如來稱性宣揚圓融法界之理，法法互融，塵塵無礙；統諸教差別之身，全法界
G116n2302_p0107a04║平等之體，菩提願智等身無不具足，故名圓教具足十身也。
G116n2302_p0107a05║
G116n2302_p0107a06║五部教主（出大樂金剛不空真實三昧耶經理趣釋）
G116n2302_p0107a07║一、中方灌頂部。
G116n2302_p0107a08║二、東方金剛部。
G116n2302_p0107a09║三、南方寶生部。
G116n2302_p0107a10║四、西方蓮華部。
G116n2302_p0107a11║五、北方羯磨部。
G116n2302_p0107a12║部謂部類，教謂言教，主即主宰。此之五部乃是如來金剛不空真實三昧法門也。而依
G116n2302_p0107a13║五方立五部以五佛為主者各有所表也。中方毗盧遮那，即釋迦如來也；四方四佛乃釋迦化
G116n2302_p0107a14║現，以表諸佛同一法身也。以如來入種種三摩地，說種種陀羅尼門，雖各分部類，各有壇
G116n2302_p0107a15║法，而皆與般若理趣相應也。然此法門為令眾生三業清淨，得金剛智三摩地而行慧施，不
G116n2302_p0107a16║為煩惱染污，成就無上菩提，而證清淨法身也。
G116n2302_p0108a01║（金剛智者：如來智慧無法不知，無惑不斷，如金剛至堅至利，故云金剛智也。）
G116n2302_p0108a02║一謂灌頂喻也，如輪王太子受儲君位，輪王乃取四大海水灌太子頂，加以寶冠，以喻
G116n2302_p0108a03║毗盧遮那已得一切如來灌頂，受佛職位而為三界法王。以清淨法界智，演說般若相應陀羅
G116n2302_p0108a04║尼，加持眾生身口意業，悉得清淨，亦受灌頂之位，而證清淨法身，是為灌頂部；故中央
G116n2302_p0108a05║以毗盧遮那為教主也。
G116n2302_p0108a06║二、金剛部者：謂如來證得佛地，觀眾生藏識中，煩惱習氣堅固難捨，以大空金剛智
G116n2302_p0108a07║三摩地而摧破之，不離大圓鏡智，而演說般若相應陀羅尼；令諸眾生得清淨三業，而悟本
G116n2302_p0108a08║有不壞金剛佛性，是為金剛部。故東方以阿閦佛為教主也。
G116n2302_p0108a09║（煩惱習氣者：煩惱餘習氣分也。大空者：即畢竟空也。梵語阿閦，華言不動。）
G116n2302_p0108a10║三、寶生部者：謂如來得三界法王位，入金剛寶三摩地，愍念眾生而行慧施，心無悋
G116n2302_p0108a11║惜，三輪清淨。以平等性智說諸陀羅尼，令諸眾生所求一切伏藏皆得現前，而證得河沙功
G116n2302_p0108a12║德，是為寶生部。故南方以寶生如來為教主也。
G116n2302_p0108a13║（三輪清淨者：謂能施之人、所施之物、及受施之人，皆無取著也。）
G116n2302_p0108a14║四、蓮華部者：謂如來得自性清淨法身而住雜染濁惡世界，不被一切煩惱染污，猶如
G116n2302_p0108a15║蓮華入清淨三摩地，以妙觀察說諸陀羅尼，令諸眾生證悟清淨法界，如蓮華不染諸垢，具
G116n2302_p0108a16║足一切無漏善法，是為蓮華部，亦名法部。謂以此法門加持極樂世界，水鳥樹林皆演法音，
G116n2302_p0109a01║故西方以阿彌陀佛為教主也。
G116n2302_p0109a02║五、梵語：羯磨，華言：作法。又云：辦事。謂佛持一切如來智印，入大悲三摩地，
G116n2302_p0109a03║以成所作智諸說陀羅尼，加持一切眾生，得無礙身語意業，令藏識中殺害雜染種子悉盡無
G116n2302_p0109a04║餘；一切事業皆悉成就，是為羯磨部，故北方以不空成就如來為教主也。
G116n2302_p0109a05║
G116n2302_p0109a06║佛觀五事降生（出因果經）
G116n2302_p0109a07║一、觀諸眾生，熟與未熟。
G116n2302_p0109a08║二、觀時至未至。
G116n2302_p0109a09║三、觀諸國土，何國處中。
G116n2302_p0109a10║四、觀諸種族，何族最盛。
G116n2302_p0109a11║五、觀過去因緣，誰最真正，應為父母。
G116n2302_p0109a12║佛於兜率天宮將欲降生，先觀五事而後託胎也。
G116n2302_p0109a13║一謂：如來將欲降生，先觀眾生根機熟與未熟，以此土眾生根機成熟可度，故現降生
G116n2302_p0109a14║也。
G116n2302_p0109a15║二謂：如來將欲降生，先觀眾生可度之時至與未至，以度生時至故現降生也。
G116n2302_p0109a16║三謂：如來將欲降生，先觀世界何國居中，以迦毗羅國居大千世界之中，故於此國現
G116n2302_p0110a01║降生也。（梵語：迦毗羅，華言：黃色。）
G116n2302_p0110a02║四謂：如來將欲降生，先觀種族貴盛，以刹帝利種族極貴最盛故，於此族現降生也。
G116n2302_p0110a03║五謂：如來將欲降生，觀過去因緣，誰可為其父母？以淨飯王摩耶夫人真正無邪，宿
G116n2302_p0110a04║有因緣，可為父母，故於此王宮現降生也。（摩耶，梵語具云：摩訶摩耶，華言：大術。）
G116n2302_p0110a05║
G116n2302_p0110a06║佛五姓（釋氏要覽）
G116n2302_p0110a07║一、瞿曇。
G116n2302_p0110a08║二、甘蔗。
G116n2302_p0110a09║三、日種。
G116n2302_p0110a10║四、舍夷。
G116n2302_p0110a11║五、釋迦。
G116n2302_p0110a12║西域記云：姓所以繫統百世使不別。佛祖統紀云：世人皆知如來為刹帝利之主種，而
G116n2302_p0110a13║不知瞿曇釋迦前後立姓之由。瞿曇之義有四：或云純淑，或云地最勝，此從本德而稱也。
G116n2302_p0110a14║或云甘蔗，或云日種，此就本緣而言也。釋迦之義有三：據德立號則曰能仁，依處稱名則
G116n2302_p0110a15║曰舍夷直林。然釋迦立姓之由，雖因甘蔗王之四子，而實出自瞿曇也。瞿曇、釋迦，稱雖
G116n2302_p0110a16║有異，姓即是一。或加日種、甘蔗、舍夷，列為五姓，則本末相分，源流一致，是知舍夷、
G116n2302_p0111a01║釋迦二姓，出自甘蔗；甘蔗出自瞿曇，其實皆刹帝利王之一姓也。
G116n2302_p0111a02║一、梵語：瞿曇，華言：純淑。又云：地最勝。謂於人類中，此族最勝故也。十二游
G116n2302_p0111a03║經云：「刼初有王名大茆艸王，禪位於臣，往師瞿曇仙人修道，遂受其姓，名小瞿曇。後
G116n2302_p0111a04║裔相承為姓，故云瞿曇也。」
G116n2302_p0111a05║二謂：本行經云：大茆艸王（即小瞿曇）得成王仙，壽命極長，老不能行。時諸弟子
G116n2302_p0111a06║出外乞食，恐師有虎狼之患，遂以艸籠盛之，懸於樹上。獵人遙見謂彼是鳥乃射之，滴血
G116n2302_p0111a07║於地，生二甘蔗，日炙開剖，一出童男，一出童女。大臣聞之，迎歸王宮，養育長成；男
G116n2302_p0111a08║名善生，以王種故，遂立為王，號甘蔗。後裔相承為姓，故云甘蔗也。
G116n2302_p0111a09║三謂：甘蔗王由日炙甘蔗而生，遂以日為種，故云日種。
G116n2302_p0111a10║四謂：甘蔗王第四子名別成，為父擯出，至雪山直樹林住，其後建國名舍夷，遂以其
G116n2302_p0111a11║處為姓，故云舍夷。
G116n2302_p0111a12║五、本行經云：甘蔗王第一妃善賢生子名長壽，第二妃生四子；一名炬面，二名金
G116n2302_p0111a13║色。三名象眾，四名別成。時善賢妃欲立長壽，白王擯遣四子出國，至雪山北，住直樹林
G116n2302_p0111a14║中，其第四子別成，為王自立城居，以德化人，即為強國。父王追悔，遣使往召，辭過不
G116n2302_p0111a15║還，父王歎曰：「我子釋迦！」遂以德為姓，故云釋迦也。
G116n2302_p0112a01║
G116n2302_p0112a02║佛有五事（增一阿含）
G116n2302_p0112a03║一、當轉法輪。
G116n2302_p0112a04║二、與父說法。
G116n2302_p0112a05║三、與母說法。
G116n2302_p0112a06║四、當與凡夫立菩薩行。
G116n2302_p0112a07║五、當授菩薩莂。
G116n2302_p0112a08║一、當轉法輪者：謂如來出世，既成道已，當轉法輪，度脫有情，饒益一切，如轉四
G116n2302_p0112a09║諦法輪，先度五比丘等是也。
G116n2302_p0112a10║二、與父說法者：謂如來既成道已，惟念父恩最重，當與說法，令其享壽無窮，正法
G116n2302_p0112a11║治化。及得遠離塵垢，得法眼淨，是故還於本國，與父說法。普曜經云：佛出家時，與父
G116n2302_p0112a12║母誓，若得佛道還度父母。今得佛道，必當還國說法度脫，不違本誓也。
G116n2302_p0112a13║三、與母說法者：謂如來成道已，惟念母恩育養情深，況有誓願還度父母；是故為其
G116n2302_p0112a14║說法，令得解脫，如昇忉利天宮，為母說法是也。
G116n2302_p0112a15║四、當與凡夫立菩薩行者：謂如來出世，既成道已，當度一切有情，故說六度萬行之
G116n2302_p0112a16║法，與諸凡夫成立菩薩大乘之行，轉度一切同成正覺也。
G116n2302_p0113a01║五、當授菩薩莂者：莂即記莂。佛授菩薩記，分別當來成佛刼國名號也。謂如來既成
G116n2302_p0113a02║道已，觀諸大乘機器，若行菩薩道，已成熟者而為說法，即授其記，令彼當來皆得作佛也。
G116n2302_p0113a03║
G116n2302_p0113a04║如來五種說法（出思益梵天所問經）
G116n2302_p0113a05║一、言說。
G116n2302_p0113a06║二、隨宜。
G116n2302_p0113a07║三、方便。
G116n2302_p0113a08║四、法門。
G116n2302_p0113a09║五、大悲。
G116n2302_p0113a10║一、言說者：以言音而說法也。謂如來或說過去、未來、現在之法，或說世間出世間
G116n2302_p0113a11║法，悉為化導眾生，乃至恒河沙刼說無窮盡。雖如是說而不壞法性，亦不著法性也。
G116n2302_p0113a12║二、隨宜者：隨順眾生之所宜也。謂如來所說種種諸法，或偏或圓，或頓或漸，皆是
G116n2302_p0113a13║隨順眾生之機，稱其根器令開解也。
G116n2302_p0113a14║三、方即方法，便即便宜，猶善巧也。謂如來說布施得大富，說持戒得生天，說忍辱
G116n2302_p0113a15║得離諸瞋恚，說精進得具諸功德，說禪定得息諸散亂，說智慧得捨諸煩惱。如是種種方便
G116n2302_p0113a16║開化眾生，莫不為令超脫苦輪，得諸法樂也。
G116n2302_p0114a01║四、法者：如來所說之法也。門以出入為義，謂如來說諸妙法，開解脫門，普令一切
G116n2302_p0114a02║有情，皆得出離生死苦趣，而入解脫清淨之域也。
G116n2302_p0114a03║五、悲，愍傷也。謂如來愍眾生故，興大悲心為之說法，而拔其苦也。若眾生著貪愛
G116n2302_p0114a04║者，為說不淨；著瞋恚者，為說慈悲；乃至染著法者，說一切離染之法；樂著眾苦不淨而
G116n2302_p0114a05║居家者，為說出離之法。如來作如是種種說者，莫不為令一切眾生脫離眾苦也。
G116n2302_p0114a06║
G116n2302_p0114a07║五不赴請（根本說一切有部毗奈耶）
G116n2302_p0114a08║一、為宴默而居。
G116n2302_p0114a09║二、為諸天說法。
G116n2302_p0114a10║三、為觀察病。
G116n2302_p0114a11║四、為看諸臥具。
G116n2302_p0114a12║五、為制其學處。
G116n2302_p0114a13║根本毗奈耶云：有一長者，請佛及僧就家設供，比丘皆去，惟世尊獨留在寺，令人取
G116n2302_p0114a14║食，不赴其請。故說此五種因緣也。
G116n2302_p0114a15║一、為宴默而居者：謂如來深入禪定，寂然宴默，故不赴請。
G116n2302_p0114a16║二、為諸天說法者：謂如來為諸天眾，宣說法要，故不赴請。
G116n2302_p0115a01║三、為觀察病者：謂時有病僧，如來為瞻察調理，故不赴請。
G116n2302_p0115a02║四、為看諸臥具者：時有商人施僧妙㲲，比丘得㲲，制新臥具，棄舊臥具，狼籍於地。
G116n2302_p0115a03║佛欲待比丘去，往彼瞻看，故不赴請。
G116n2302_p0115a04║五、制謂制立，學處即當學戒也。以比丘不應制新臥具，棄擲舊者，佛欲制其學戒，
G116n2302_p0115a05║故不赴請。
G116n2302_p0115a06║
G116n2302_p0115a07║五種甚深（出法華論）
G116n2302_p0115a08║一、義甚深。
G116n2302_p0115a09║二、實體甚深。
G116n2302_p0115a10║三、內證甚深。
G116n2302_p0115a11║四、依止甚深。
G116n2302_p0115a12║五、無上甚深。
G116n2302_p0115a13║甚深者：即如來所證真如理智境界也。以此五法深妙難解，非聲聞緣覺之所能知故
G116n2302_p0115a14║也。
G116n2302_p0115a15║一、義甚深者：謂如來所證種智性義微妙，不可思議也。
G116n2302_p0115a16║二、實體甚深者：謂如來所證實相，理體不空不有，非如非異，不可思議也。
G116n2302_p0116a01║三、內證甚深者：謂如來所證所得一切智慧甚深無量，其智慧門難解難入，不可思議
G116n2302_p0116a02║也。
G116n2302_p0116a03║四、依止甚深者：謂如來所證真如法體徧一切處，無染無淨，不變不遷，於一切法不
G116n2302_p0116a04║即不離，不可思議也。
G116n2302_p0116a05║五、無上甚深者：謂如來所證阿耨多羅三藐三菩提，而一切聲聞辟支佛等所不能思議
G116n2302_p0116a06║也。
G116n2302_p0116a07║（梵語：阿耨多羅三藐三菩提，華言：無上正等正覺。辟支，梵語具云：辟支迦羅，華言：緣覺。）
G116n2302_p0116a08║
G116n2302_p0116a09║五所依土（圓覺經略疏鈔）
G116n2302_p0116a10║一、法性。
G116n2302_p0116a11║二、實報。
G116n2302_p0116a12║三、色相。
G116n2302_p0116a13║四、他受用。
G116n2302_p0116a14║五、變化。
G116n2302_p0116a15║一謂：如來清淨法身所依之土，以真如為體。然此身土體無差別，不變不遷離相寂滅，
G116n2302_p0116a16║是名法性土。
G116n2302_p0117a01║二謂：如來圓滿報身所依之土，以無漏五蘊為體。此由往昔修習十力四無所畏等功德，
G116n2302_p0117a02║成就無礙莊嚴境智融泯稱實感報之所招感，是名實報土。
G116n2302_p0117a03║三謂：如來微塵相海身所依之土，以自行後得智為體，此由萬德成就，眾寶莊嚴，周
G116n2302_p0117a04║圓無際，是名色相土。
G116n2302_p0117a05║（自行後得智者：謂如來自行滿足，覺體圓明，後起妙用之智也。）
G116n2302_p0117a06║四、他受用者：他機感見而受用也。謂如來他受用身所依之土，以利他後得智為體。
G116n2302_p0117a07║此由修德成就，隨住十地菩薩所宜變現，以大慈悲力而現大小勝劣種種淨土，是名他受用
G116n2302_p0117a08║土。
G116n2302_p0117a09║五、改易不常為變，無而忽有為化。謂如來變化身所依之土，以利他成事智為體，此
G116n2302_p0117a10║由往昔修習利他之行，故能隨眾生心變現淨穢種種國土，是名變化土。
G116n2302_p0117a11║
G116n2302_p0117a12║五法（出楞伽經）
G116n2302_p0117a13║一、名。
G116n2302_p0117a14║二、相。
G116n2302_p0117a15║三、妄想。
G116n2302_p0117a16║四、正智。
G116n2302_p0118a01║五、如如。
G116n2302_p0118a02║一、名即假名也。謂一切聖凡，情與無情，若根若塵，各有自相逐體稱呼，是為名
G116n2302_p0118a03║也。
G116n2302_p0118a04║二、相即色相也。謂三界一切品類，洪纖妍醜，情與無情，及根塵諸法各有形狀，是
G116n2302_p0118a05║為相也。
G116n2302_p0118a06║三、妄想者：分別虛妄之念也。謂由前名相二法起分別心，認假名為自己，執幻相為
G116n2302_p0118a07║本身；則有心心數法種種攀緣，是為妄想也。
G116n2302_p0118a08║（心心者：心即心王。心數法者：即受想行等法也。）
G116n2302_p0118a09║四、正智者：如來明了正見之智也。謂了前諸法如幻如化，非斷非常，超過一切凡夫
G116n2302_p0118a10║小乘偏邪異見，是為正智也。
G116n2302_p0118a11║五、如如者：不變不異真如之理也。謂由前正智觀察名相皆悉如幻，非有非無，名相
G116n2302_p0118a12║本空，即真如理也。理因智明，智因理發，以智如理，以理如智，是為如如也。
G116n2302_p0118a13║
G116n2302_p0118a14║五類說法（華嚴疏）
G116n2302_p0118a15║一、佛說。
G116n2302_p0118a16║二、菩薩說。
G116n2302_p0119a01║三、聲聞說。
G116n2302_p0119a02║四、眾生說。
G116n2302_p0119a03║五、器界說。
G116n2302_p0119a04║一、佛說者：謂一切經法皆是佛說也。然華嚴一經，亦通菩薩聲聞等共說。此言佛說
G116n2302_p0119a05║者，如阿僧祇品、隨好品，乃是如來親口宣說也。
G116n2302_p0119a06║二、菩薩說者：謂諸大菩薩互相宣說，以顯主伴互融也。如華嚴經中十住、十行、十
G116n2302_p0119a07║廻向等品，皆是菩薩所說也。
G116n2302_p0119a08║三、聲聞說者：謂聲聞之人佛力加被，亦能說法也。如華嚴經中法界品初，即是聲聞
G116n2302_p0119a09║所說也。
G116n2302_p0119a10║四謂：眾生亦能說法者，由眾生諸佛，體本不二。佛所說法即是眾生說；眾生說法即
G116n2302_p0119a11║是諸佛說，是名眾生說也。
G116n2302_p0119a12║五、器界者：世界如器，即國土也。謂器界亦能說法者，即如來不思議神力而變現也。
G116n2302_p0119a13║如華嚴經菩提樹等，能作佛事。又如極樂國土，水鳥樹林、雲臺寶網，皆演玅音是也。
G116n2302_p0119a14║（菩提樹等能作佛事者：謂菩提樹，及光明寶網，皆能演說法音也。）
G116n2302_p0119a15║
G116n2302_p0119a16║經五義（出華嚴疏）
G116n2302_p0120a01║一、湧泉義。
G116n2302_p0120a02║二、出生義。
G116n2302_p0120a03║三、顯示義。
G116n2302_p0120a04║四、繩墨義。
G116n2302_p0120a05║五、結鬘義。
G116n2302_p0120a06║亦云經五名。
G116n2302_p0120a07║一、湧泉義者：謂如來正教義無窮盡，猶如湧泉注而無竭也。
G116n2302_p0120a08║二、出生義者：謂如來正教義理深長，展轉出生而無盡也。
G116n2302_p0120a09║三、顯示義者：謂如來正教顯示事理，無有隱覆而能開悟羣迷也。
G116n2302_p0120a10║四、繩墨義者：謂如來正教，如彼繩墨，楷定正邪，令諸眾生歸於正道也。
G116n2302_p0120a11║五、謂結鬘因線，線能貫華，結以成鬘者，取貫攝之義。以喻如來正教，貫穿諸法，
G116n2302_p0120a12║攝化眾生也。
G116n2302_p0120a13║
G116n2302_p0120a14║五人說經（智論）
G116n2302_p0120a15║一、佛說。
G116n2302_p0120a16║二、弟子說。
G116n2302_p0121a01║三、仙說。
G116n2302_p0121a02║四、諸天說。
G116n2302_p0121a03║五、化人說。
G116n2302_p0121a04║一、謂如來出現於世，為度眾生，廣說種種諸經，但自金口所宣者，是名佛說。
G116n2302_p0121a05║二、弟子即聲聞、緣覺、菩薩等諸大弟子也。謂佛在世時，承佛加被，各運神通，隨
G116n2302_p0121a06║機演教，化度眾生，是名弟子說。
G116n2302_p0121a07║三、仙即佛會之中，諸大仙人也。謂其從佛入道，誓弘佛化，宣揚正法，饒益有情，
G116n2302_p0121a08║是名仙說。
G116n2302_p0121a09║四、天即梵釋等諸天也。謂如帝釋，每於善法堂上，常為忉利諸天演說般若大經等，
G116n2302_p0121a10║是名諸天說。
G116n2302_p0121a11║五、化人即三乘聖人，隨機現化者也。謂如羅𬑟羅化作金輪王而度城東老母，先讚福
G116n2302_p0121a12║果因緣，後說大乘妙法，是名化人說。
G116n2302_p0121a13║
G116n2302_p0121a14║五種不翻（翻譯名義）
G116n2302_p0121a15║一、秘密不翻。
G116n2302_p0121a16║二、多含不翻。
G116n2302_p0122a01║三、此方無不翻。
G116n2302_p0122a02║四、順古不翻。
G116n2302_p0122a03║五、尊重不翻。
G116n2302_p0122a04║翻，即翻譯。謂譯彼梵音，而成此華言也。不翻者，以此五種不可翻故也。
G116n2302_p0122a05║一、微妙深隱曰秘，互不相知曰密。謂諸陀羅尼是佛秘密之語，經中悉存梵語，是為
G116n2302_p0122a06║秘密故不翻也。
G116n2302_p0122a07║二謂：如梵語薄伽梵，具含自在、熾盛、端嚴、名稱、吉祥、尊貴等六義，經中但存
G116n2302_p0122a08║梵語，是為多含義故不翻也。
G116n2302_p0122a09║三謂：如梵語閻浮提，華言勝金洲。西域有樹名閻浮，樹下有河，河有金沙，故名勝
G116n2302_p0122a10║金。今不言勝金者，以此方無此樹故，諸經中但存梵語，是為此方無故不翻也。
G116n2302_p0122a11║四謂：如梵語阿耨多羅三藐三菩提，華言無上正等正覺。雖有此翻，然自漢摩騰法師
G116n2302_p0122a12║已來，經中但存梵語，是為順古故不翻也。
G116n2302_p0122a13║五謂：如梵語般若，華言智慧。大智度論云：般若實相甚深尊重，智慧輕薄。是故但
G116n2302_p0122a14║云般若，而不言智慧。是為尊重故不翻也。
G116n2302_p0122a15║
G116n2302_p0122a16║華嚴五周因果（華嚴經疏）
G116n2302_p0123a01║一、所信因果。
G116n2302_p0123a02║二、差別因果。
G116n2302_p0123a03║三、平等因果。
G116n2302_p0123a04║四、成行因果。
G116n2302_p0123a05║五、證入因果。
G116n2302_p0123a06║一謂：華嚴第一會菩提場說如來依正果報法門，自第一卷至第十一卷，共六品。前五
G116n2302_p0123a07║品顯舍那依正果德，後一品明佛本因令人信樂，故名所信因果也。
G116n2302_p0123a08║（梵語：菩提，華言：道。謂如來成道說法之處，故云菩提場六品者：世王妙嚴品、如來現相品、
G116n2302_p0123a09║普賢三昧品、世界成就品、華藏世界品、遮那品也。）
G116n2302_p0123a10║二謂：第二會普光明殿，至第七會重會普光明殿，說十信、十住、十行、十回向、十
G116n2302_p0123a11║地、等覺，差別因果之法門。自十二卷至四十八卷，共二十九品，前二十六品辯因，後三
G116n2302_p0123a12║品明果，亦名生解因果，故名差別因果也。
G116n2302_p0123a13║（普光明殿者：其殿眾寶所成，光明照暎也。十信、十住、十行、十回向、十地、等覺，前註。
G116n2302_p0123a14║二十九品者：一、如來名號品，二、四聖諦品，三、光明覺品，四、菩薩問明品，五、淨行品，
G116n2302_p0123a15║六、賢首品，七、昇須彌山頂品，八、須彌山頂偈讚品，九、十住品，十、梵行品，十一、初發
G116n2302_p0123a16║心功德品，十二、明法品，十三、昇夜摩天宮品，十四、夜摩宮中偈讚品，十五、十行品，十六、
G116n2302_p0124a01║十無盡藏品，十七、昇兜率天宮品，十八、兜率天宮偈讚品，十九、十回向品，二十、十地品，
G116n2302_p0124a02║二十一、十定品，二十二、十通品，二十三、十忍品，二十四、阿僧祇品，二十五、如來壽量
G116n2302_p0124a03║品，二十六、諸菩薩住處品，二十七、不思議法品，二十八、如來十身相海品，二十九、如來隨
G116n2302_p0124a04║好光明功德品也。）
G116n2302_p0124a05║三謂：第七重會，普光明殿說平等因果，自第四十九卷至第五十二卷，共二品。前普
G116n2302_p0124a06║賢行品，辯因該果海；後如來出現品，明果徹因源。因果不二，故名平等因果也。
G116n2302_p0124a07║四謂：第八會重會普光明殿說成行因果，離世間法，自第五十三卷至第五十九卷共一
G116n2302_p0124a08║品，初明五位因，後明八相果，故名成行因果也。
G116n2302_p0124a09║（五位者：十住、十行、十回向、十地、等覺也。八相如後辯。）
G116n2302_p0124a10║五謂：第九會逝多林說證入法界妙門，自第六十卷至第八十卷共一品。初明佛果大用，
G116n2302_p0124a11║後顯菩薩起用修因，謂因果二門俱時證入，故名證入因果也。
G116n2302_p0124a12║
G116n2302_p0124a13║華嚴五為（華嚴疏）
G116n2302_p0124a14║一、正為。
G116n2302_p0124a15║二、兼為。
G116n2302_p0124a16║三、引為。
G116n2302_p0125a01║四、權為。
G116n2302_p0125a02║五、遠為。
G116n2302_p0125a03║一謂：華嚴出現品云：「此經不為餘眾生說，唯為不思議乘菩薩說。」又云：「非餘
G116n2302_p0125a04║境界之所能知，普賢行人方能得入。」是名正為。
G116n2302_p0125a05║二謂：此經兼為未悟入眾生，聞者而能信向成種。經云：如人食少金剛終竟不消，故
G116n2302_p0125a06║地獄眾生十地頓超，而大海刼火不能為障，是名兼為。
G116n2302_p0125a07║三謂：權教菩薩不受圓融之法，於十地中寄位顯勝，借其三乘行布之名，引導熏習方
G116n2302_p0125a08║能信入圓融，是名引為。
G116n2302_p0125a09║（寄位顯勝者：謂以三乘之名，安寄十地之位，令權教菩薩修之漸顯圓融之法勝也。）
G116n2302_p0125a10║四謂：二乘之人既不能聞，況於受持。故諸菩薩權示聲聞，或在法會如聾如盲，彰其
G116n2302_p0125a11║絕分，或示在道而能啟悟，知可回心，是名權為。
G116n2302_p0125a12║（絕分：猶言無分也。在道則聞法而不為聾盲之狀也。）
G116n2302_p0125a13║五謂：諸凡夫外道闡提悉有佛性，今雖不信，尚知有法可謗。因其知有法故，後必當
G116n2302_p0125a14║入，是名遠為。
G116n2302_p0125a15║
G116n2302_p0125a16║五種般若（出刊定記）
G116n2302_p0126a01║一、實相般若。
G116n2302_p0126a02║二、觀照般若。
G116n2302_p0126a03║三、文字般若。
G116n2302_p0126a04║四、境界般若。
G116n2302_p0126a05║五、眷屬般若。
G116n2302_p0126a06║一、實相即般若體也。謂明了一切諸法皆空，離一切虛妄之相，故名實相般若。
G116n2302_p0126a07║二、觀照即般若之智用也。謂因觀照明了法無相悉皆空寂，以顯即體之用，故名觀照
G116n2302_p0126a08║般若。
G116n2302_p0126a09║三、文字是能詮之文，般若是所詮之法；能所合成，以語言文字，性本空寂，故名文
G116n2302_p0126a10║字般若。
G116n2302_p0126a11║四、境界即諸法之境界也。謂境無自相，由智顯發。以根本後得二智，照了一切諸法
G116n2302_p0126a12║境界悉本空寂，從境得名，故名境界般若。
G116n2302_p0126a13║（根本智者：即菩薩親證本有之智也。後得智者：謂證根本智後，所起化他之智也。）
G116n2302_p0126a14║五、眷屬者：即煖、頂、忍、世第一，及戒定慧解脫，解脫知見也。謂此諸法，皆是
G116n2302_p0126a15║觀照慧性之屬，故名眷屬般若。
G116n2302_p0126a16║（煖者：如木鑽火，未見火出，先得煖相。以喻加行位人，未得智火，燒煩惱薪，已見煖相。頂
G116n2302_p0127a01║者：觀行轉明，如登山頂，皆悉明了。忍者：即忍可之義。於苦集滅道之法，忍可而樂修也。世
G116n2302_p0127a02║第一者：於理雖未能證，而於世間最勝也。戒即戒律；定即禪定；慧即智慧；解脫，解縛得脫自
G116n2302_p0127a03║在之謂也；解脫知見者：知，謂智也；見，謂眼也。智眼照了，諸法皆空，無有障礙，得其自在
G116n2302_p0127a04║也。）
G116n2302_p0127a05║
G116n2302_p0127a06║法華五重玄義（法華玄義）
G116n2302_p0127a07║一、法喻為名玄義。
G116n2302_p0127a08║二、實相為體玄義。
G116n2302_p0127a09║三、一乘因果為宗玄義。
G116n2302_p0127a10║四、斷疑生信為用玄義。
G116n2302_p0127a11║五、無上醍醐為教相玄義。
G116n2302_p0127a12║天台智者大師凡釋諸經，皆立五重玄義。所謂：一、釋名，二、辯體，三、明宗，四、
G116n2302_p0127a13║論用，五、判教相。故此法華一經，亦有五重玄妙之義也。
G116n2302_p0127a14║一謂：法即妙法，喻即蓮華。妙法者：妙名不可思議，法即十界十如權實之法。良以
G116n2302_p0127a15║妙法難解，假喻易彰。妙法則權實一體，蓮華則華果同時。故以法喻為名也。
G116n2302_p0127a16║二謂：中道實相，為此經所詮妙體，故名實相為體也。
G116n2302_p0128a01║三、一乘，即一實相也。宗，即要也。謂修此實相之行為因；證此實相之理為果，故
G116n2302_p0128a02║名一乘因果為宗也。
G116n2302_p0128a03║四、用即力用。謂以大乘妙法開示圓機，在迹門令斷權疑而生實信；在本門令斷近疑
G116n2302_p0128a04║而生遠信，故名斷疑生信為用也。
G116n2302_p0128a05║五、聖人垂訓之謂教，分別同異之謂相。此經純圓極妙，異乎偏小諸教，喻如醍醐，
G116n2302_p0128a06║上味不同乳酪生熟二酥，故名無上醍醐為教相也。
G116n2302_p0128a07║
G116n2302_p0128a08║天台五時（出四教儀）
G116n2302_p0128a09║一、華嚴時。
G116n2302_p0128a10║二、鹿苑時。
G116n2302_p0128a11║三、方等時。
G116n2302_p0128a12║四、般若時。
G116n2302_p0128a13║五、法華涅槃時。
G116n2302_p0128a14║天台五時者：乃天台智者大師，以如來所說一代聖教，判為五時也。謂如來成道，最
G116n2302_p0128a15║初為大菩薩說華嚴經；次於鹿苑，為接引二乘說四阿含等經；次於方等，說楞伽等諸大乘
G116n2302_p0128a16║經，令諸二乘恥小乘而慕大法；次說般若經，遣除二乘執情；後說法華涅槃二經，開示眾
G116n2302_p0129a01║生，咸得作佛，故為五時也。
G116n2302_p0129a02║（天台，山名。智者大師，乃隋煬帝所賜之號，諱智顗，以棲身入寂於天台山，遂以此處命其名
G116n2302_p0129a03║也。二乘者：聲聞乘、緣覺乘也。四阿含者：增一阿含、中阿含、長阿含、雜阿含也。）
G116n2302_p0129a04║一、華嚴即華嚴經名也。時者，謂初說此經，如日照高山之時也。蓋如來初為大乘根
G116n2302_p0129a05║熟者，首談此經，唯是無盡法界，性海圓融，空有齊彰，色心俱入。湛森羅於海印，現刹
G116n2302_p0129a06║土於毫端。但化大乘菩薩，是名華嚴時也。
G116n2302_p0129a07║（海印者：即三昧之名，喻佛智也。謂如來之智，鑑照諸法，如海能現萬像也。刹，梵語具云：
G116n2302_p0129a08║刹摩，華言：土田，此云：刹土者，華梵兼舉也。）
G116n2302_p0129a09║二、鹿苑，即鹿野苑，是如來說阿含經之處也。時者，謂次說此經，如日照幽谷之時
G116n2302_p0129a10║也。蓋如來為小乘於前大法不見不聞，猶如聾瞽。於是寢大化而施小化，故於鹿苑之中說
G116n2302_p0129a11║四諦法，演四阿含等經，是名鹿苑時也。
G116n2302_p0129a12║三、眾機普被曰方，四教並談曰等。時者：謂次說方等諸經，如日照平地之時也。蓋
G116n2302_p0129a13║由前鹿苑中說小乘法，二乘之人得少為足，便謂究竟。故假維摩居士以呵斥之，使其恥小
G116n2302_p0129a14║慕大，故說維摩楞伽等經。是名方等時也。
G116n2302_p0129a15║四、梵語般若，華言：智慧，經名也。時者，謂次說此經，如日照禺中之時也。蓋由
G116n2302_p0129a16║小乘既被彈呵，回心向大，然其執情未能頓泯，由是廣談般若空慧之法而淘汰之，是名般
G116n2302_p0130a01║若時也。（禺中時，巳時也。）
G116n2302_p0130a02║五、法華、涅槃，二經名也。時者，謂正說此經，如日輪當午之時也。蓋如來於前四
G116n2302_p0130a03║時，調機純熟，故於靈山會上稱性而談，令其會權歸實，了妄即真。演長遠之壽量，顯至
G116n2302_p0130a04║道之幽微，上中下根咸蒙授記，此法華一經所以說也。猶有餘機未盡，故說涅槃一經而捃
G116n2302_p0130a05║拾之，是名法華涅槃時也。
G116n2302_p0130a06║（捃拾者：即收拾遺餘之意也。）
G116n2302_p0130a07║
G116n2302_p0130a08║涅槃五味（約教相生次第，約機得益濃淡）
G116n2302_p0130a09║　　一、乳味──華嚴──凡夫──不變凡情──聾啞──乳味。
G116n2302_p0130a10║　　二、酥味──鹿苑──二乘──轉凡成聖──藏益──酪味。
G116n2302_p0130a11║　　三、生酥──方等──菩薩──通益──生酥。
G116n2302_p0130a12║　　四、熟酥──般若──菩薩──別益──熟酥。
G116n2302_p0130a13║　　　　　　┌─法華─┐
G116n2302_p0130a14║　　五、醍醐┤　　　　├佛───圓益──醍醐。
G116n2302_p0130a15║　　　　　　└─涅槃─┘
G116n2302_p0130a16║如來因無垢藏王菩薩，稱歎涅槃法勝，乃說此五味，而以醐醍比法華涅槃也。隋朝天
G116n2302_p0130a17║台智者大師，因此約如來所說一代聖教，次第立為五時，以對教之相生，機之利鈍，譬猶
G116n2302_p0131a01║五味之有濃淡焉。
G116n2302_p0131a02║一、乳味從牛而出，以喻十二部經從佛而宣說也。謂如來最初時說華嚴圓頓之教，唯
G116n2302_p0131a03║被大機，不攝二乘。蓋由此經最初開演麤妙混融，故譬之以乳味也。
G116n2302_p0131a04║（十二部經者：一、契經，二、重頌，三、諷頌，四、因緣，五、本事，六、本生，七、希有，
G116n2302_p0131a05║八、譬喻，九、論議，十、自說，十一、方廣，十二、授記也。）
G116n2302_p0131a06║二、酪味從乳而生，以喻九部經從十二部經中而出也。謂如來第二時，於鹿苑說阿含
G116n2302_p0131a07║等經，接引二乘，斷見思惑，證真空理，乃從頓施漸，故譬之以酪味也。
G116n2302_p0131a08║（九部者：上十二內除後三部也。）
G116n2302_p0131a09║三、生酥從酪而出，以喻九部後而說大乘方等法也。謂如來第三時，於方等會上，說
G116n2302_p0131a10║楞伽、楞嚴諸大乘經，讚歎大法，呵責小教，令諸小乘恥小慕大，故譬之以生酥味也。
G116n2302_p0131a11║（梵語：楞伽，華言：不可往。唯神通人方能至也。梵語：楞嚴，具云：首楞嚴，華言：健相分
G116n2302_p0131a12║別。）
G116n2302_p0131a13║四、熟酥從生酥而出，以喻方等之後而說般若也，謂如來第四時，說諸般若空慧法門，
G116n2302_p0131a14║蕩除二乘疑執，付之以大乘法財，令其心漸通泰，故譬之以熟酥味也。
G116n2302_p0131a15║五、醍醐從熟酥而出，以喻般若之後而說法華涅槃也。謂如來第五時，於靈山會上說
G116n2302_p0131a16║法華經，開前四味三乘之權，歸於一乘圓妙之實，令諸眾生咸得作佛。復說涅槃扶戒律而
G116n2302_p0132a01║談常住之理，故譬之以醍醐味也。
G116n2302_p0132a02║
G116n2302_p0132a03║修大涅槃得五事（湼槃）
G116n2302_p0132a04║一、不聞得聞。
G116n2302_p0132a05║二、聞已利益。
G116n2302_p0132a06║三、能斷疑惑。
G116n2302_p0132a07║四、慧心正直。
G116n2302_p0132a08║五、能知如來密藏。
G116n2302_p0132a09║涅槃，梵語具云：摩訶般涅槃那，華言：大滅度。大即法身，滅即解脫，度即般若。
G116n2302_p0132a10║此即大乘涅槃也。
G116n2302_p0132a11║一謂：大涅槃甚深微密之義，一切眾生心中無不具足。以由曠大刼來，無明覆故而不
G116n2302_p0132a12║得聞，今者修習大涅槃法，達於如來性常之理，昔所不聞而能得聞，是為不聞得聞也。
G116n2302_p0132a13║二謂：聞是大涅槃微妙經已，思惟其義，復能書寫讀誦，為他廣說，令彼開解，自利
G116n2302_p0132a14║利他，則為一切天人之所敬仰，不久得證佛果菩提，是名聞已利益也。
G116n2302_p0132a15║三謂：聞是大涅槃甚深之法，悉能斷除疑惑之心。疑有二種：一、疑名，二、疑義。
G116n2302_p0132a16║言聽是經者疑名之心即斷，能思惟者疑義之心即斷，是名能斷疑惑也。
G116n2302_p0133a01║四、正則不邪，直者不曲，謂聞是大涅槃甚深之法，則智慧增明，造理真實，心無邪
G116n2302_p0133a02║曲，是為慧心正直也。
G116n2302_p0133a03║五謂：聞是大涅槃微妙之法，則知一切眾生有佛性，乃至造極惡業，謗法闡提，悉得
G116n2302_p0133a04║成於佛道。如是等義秘密甚深全能了，是為能知如來密藏也。
G116n2302_p0133a05║
G116n2302_p0133a06║五部律（翻譯名義）
G116n2302_p0133a07║一、曇無德部。
G116n2302_p0133a08║二、薩婆多部。
G116n2302_p0133a09║三、迦葉遺部。
G116n2302_p0133a10║四、彌沙塞部。
G116n2302_p0133a11║五、婆蹉富羅部。
G116n2302_p0133a12║五部律者：如來所說律藏也。而分為五者，世尊成道三十八年，赴王舍城，國王齋食
G116n2302_p0133a13║訖，令羅𬑟羅洗鉢，因失手破為五片。是日有多比丘皆白佛言：「鉢破五片。」佛言：
G116n2302_p0133a14║「表我滅後，初五百年，諸惡比丘分毗尼藏為五部也。」後優波毱多果有五弟子，各執一見，
G116n2302_p0133a15║遂分如來一大律藏為五部焉。
G116n2302_p0133a16║（梵語羅𬑟羅，華言覆障。梵語比丘，華言乞士。梵語毗尼，華言善治。即律藏也。梵語優波毱
G116n2302_p0134a01║多，華言大護。又云近護。）
G116n2302_p0134a02║一、曇無德部（亦名曇摩毱多），梵語曇無德，華言法密。密即隱覆之義。又云法藏，
G116n2302_p0134a03║即四分律也。大集經云：「我涅槃後，有諸弟子受持如來十二部經，書寫讀誦，顛倒宣說，
G116n2302_p0134a04║以倒說故，隱覆法藏是為曇無德部。」
G116n2302_p0134a05║（四分律者：一、比丘法，二、比丘尼法，三、受戒法，四、滅諍法也。）
G116n2302_p0134a06║二、梵語薩婆多，華言一切有，即十誦律也。謂此部計三世有實之法。大集經云：
G116n2302_p0134a07║「我涅槃後，我諸弟子受持如來十二部經，而復讀誦外典，善能論議，凡所問難悉能答對，
G116n2302_p0134a08║是為薩婆多部。」
G116n2302_p0134a09║（十誦者：優波離十番誦出此律，故名十誦。梵語優波離，華言近執，以佛為太子時，能親近執
G116n2302_p0134a10║侍故也。）
G116n2302_p0134a11║三、梵語迦葉遺，華言重空觀，即解脫律也。大集經云：「我涅槃後，我諸弟子受持
G116n2302_p0134a12║如來十二部經，說無有我，及以受者，轉諸煩惱，猶如死屍，是為迦葉遺部。」
G116n2302_p0134a13║（轉諸煩惱猶如死屍者：謂轉棄妄惑，如死屍也。）
G116n2302_p0134a14║四、梵語彌沙塞，華言不著有無觀，即五分律也。大集經云：「我涅槃後，我諸弟子
G116n2302_p0134a15║受持如來十二部經，不作地水火風相、虛空識相，是為彌沙塞部。」
G116n2302_p0134a16║（五分律：一、比丘戒，二、比丘尼戒，三、受戒法，四、滅諍法，五、僧法。）
G116n2302_p0135a01║五、梵語婆蹉富羅，華言犢子。謂因上古有仙，染犢生子，自後種姓，皆名犢子。其
G116n2302_p0135a02║部中計我非即五蘊，亦不離五蘊，而有實我，律本不來此土。大集經云：「我涅槃後，我
G116n2302_p0135a03║諸弟子受持如來十二部經，皆說有我，不說空相，是為婆蹉富羅部也。」
G116n2302_p0135a04║
G116n2302_p0135a05║五攝論（法寶標目）
G116n2302_p0135a06║一、無著攝論。
G116n2302_p0135a07║二、天親攝論。
G116n2302_p0135a08║三、無性攝論。
G116n2302_p0135a09║四、梁攝論。
G116n2302_p0135a10║五、唐攝論。
G116n2302_p0135a11║攝論者，即攝大乘論也。謂收攝一切大乘聖教法門要義，集而辨之也。此論乃無著菩
G116n2302_p0135a12║薩所造，天親、無性二菩薩，各作論釋申通其義。梁真諦、唐玄奘二法師翻譯不同，故通
G116n2302_p0135a13║名五攝論也。
G116n2302_p0135a14║一謂：無著菩薩造大乘攝論，三卷成文，是為無著攝論。
G116n2302_p0135a15║二謂：天親菩薩，因無著菩薩造大乘攝論，復造論釋申明論議，名大乘攝論釋，一十
G116n2302_p0135a16║五卷成文，是為天親攝論。
G116n2302_p0136a01║三謂：無性菩薩，因無著攝論，亦造論釋申通其義，為攝大乘論釋，十卷成文，是為
G116n2302_p0136a02║無性攝論。
G116n2302_p0136a03║四謂：梁朝真諦三藏法師，譯天親所造之論釋，流傳此土，是為梁攝論。
G116n2302_p0136a04║五謂：唐朝玄奘法師，譯無著菩薩論，及無性菩薩所造論釋，是為唐攝論。
G116n2302_p0136a05║
G116n2302_p0136a06║五藏（出六波羅密經）
G116n2302_p0136a07║一、素呾纜藏。
G116n2302_p0136a08║二、毗奈耶藏。
G116n2302_p0136a09║三、阿毗達磨藏。
G116n2302_p0136a10║四、般若波羅密多藏。
G116n2302_p0136a11║五、陀羅尼藏。
G116n2302_p0136a12║藏，即含藏之義，謂經律論等，皆能含藏無量法義故也。
G116n2302_p0136a13║一、梵語素呾纜，即修多羅，華言契經。謂上契諸佛之理，下契眾生之機也。經者法
G116n2302_p0136a14║也、常也。十界同遵之謂法，三世不易之謂常。經云：「若彼有情，樂處山林，常居閑寂，
G116n2302_p0136a15║修靜慮者，而為彼說素呾纜藏。」是也。
G116n2302_p0136a16║二、梵語毗奈耶，華言律，律者法也。謂能斷決重輕之罪也。經云：「若彼有情，樂
G116n2302_p0137a01║習威儀，護持正法，一味和合，令得久住，而為彼說毗奈耶藏。」是也。
G116n2302_p0137a02║三、梵語阿毗達磨，華言無比法，即論藏也。謂聖人智慧分別法義，最勝無比也。經
G116n2302_p0137a03║云：「若彼有情樂說正法，分別法相，循環研覈，究竟甚深，而為彼說阿毗達磨藏。」是
G116n2302_p0137a04║也。
G116n2302_p0137a05║四、梵語般若，華言智慧。梵語波羅密，華言到彼岸，即慧藏也。謂眾生由迷般若，
G116n2302_p0137a06║居生死，名此岸；菩薩由修般若，到涅槃，名彼岸。經云：「若彼有情，樂習大乘真實智
G116n2302_p0137a07║慧，離於我法執著分別，而為彼說般若波羅密多藏。」是也。
G116n2302_p0137a08║五、梵語陀羅尼，華言能持，亦云呪，即秘藏也。謂集種種善法，持令不失。經云：
G116n2302_p0137a09║「若彼有情，不能受持契經調伏對治。或復有情造諸惡業，種種重罪，使得消滅，速疾解
G116n2302_p0137a10║脫，頓悟涅槃，而為彼說諸陀羅尼藏。」是也。
G116n2302_p0137a11║
G116n2302_p0137a12║五種藏（出演義鈔）
G116n2302_p0137a13║一、如來藏。
G116n2302_p0137a14║二、自性清淨藏。
G116n2302_p0137a15║三、法身藏。
G116n2302_p0137a16║四、出世間上上藏。
G116n2302_p0138a01║五、法界藏。
G116n2302_p0138a02║一、藏即含藏也。謂真如法性之體，不離一切眾生色心，具足圓滿染淨諸法，是名如
G116n2302_p0138a03║來藏。
G116n2302_p0138a04║二、謂：一切眾生，自性清淨心，從無始以來，三智四德，具足無缺；煩惱垢纏，不能
G116n2302_p0138a05║染污，是名自性清淨藏。
G116n2302_p0138a06║（三智者：一切智、道種智、一切種智也。四德者：常、樂、我、淨也。）
G116n2302_p0138a07║三謂：聖人自性清淨法身，為無上菩提河沙功德之所依止，是名法身藏。
G116n2302_p0138a08║四謂：聖人已得無量勝妙功德，圓滿無上菩提，顯示一切總持法門，而能超過二乘及
G116n2302_p0138a09║諸菩薩，是名出世間上上藏。
G116n2302_p0138a10║五謂：法界之理，通因徹果，外持一切染淨有為，內含一切恒河性德，是名法界藏。
G116n2302_p0138a11║
G116n2302_p0138a12║五覺（出起信論）
G116n2302_p0138a13║一、本覺。
G116n2302_p0138a14║二、始覺。
G116n2302_p0138a15║三、相似覺。
G116n2302_p0138a16║四、隨分覺。
G116n2302_p0139a01║五、究竟覺。
G116n2302_p0139a02║一、本即真性，覺即智慧。論云：「所言覺義者，謂心體離念，離念相者，等虛空界，
G116n2302_p0139a03║無所不徧，即是如來平等法身，依此法身說名本覺。」
G116n2302_p0139a04║（心體離念者：謂本覺心源之體，離於妄念也。等虛空界，無不徧者：虛空無邊，以譬本覺之性
G116n2302_p0139a05║體量充廓也。平等法身者：諸佛悟之不為高，眾生迷之不為下，生佛不二也。）
G116n2302_p0139a06║二、始覺者：謂本覺心源之體，從真起妄，而成不覺。若能返妄歸真，本覺體顯，說
G116n2302_p0139a07║名始覺。
G116n2302_p0139a08║三謂：十信位人，以捨麤分別執著相故，無明之惑將破，本覺之體將顯，雖未真證而
G116n2302_p0139a09║似於真，是名相似覺。
G116n2302_p0139a10║（捨麤分別執著相者：謂於色聲香味觸法六塵之境，不分別好惡，不起貪瞋等執著之相也。）
G116n2302_p0139a11║四謂：初住菩薩，乃至等覺位中，各破一品無明之惑，隨覺一分法性之理，覺道未圓，
G116n2302_p0139a12║是名隨分覺。
G116n2302_p0139a13║五謂：妙覺佛，菩薩地盡，滿足方便，覺心初起，心無初相，以遠離微細念故，得見
G116n2302_p0139a14║心性，心性即常住，是名究竟覺。
G116n2302_p0139a15║（覺心初起者：謂覺知第八識心，初起無明之妄惑也。心無初相者：此至究竟位中，達法性之底，
G116n2302_p0139a16║窮無明之源，離念寂靜則心無初動之相也。得見心性者：妄既窮源，則見本覺真心之性矣。心
G116n2302_p0140a01║即常住者：心源既極，了無起滅，湛然常住也。）
G116n2302_p0140a02║
G116n2302_p0140a03║五行（出湼槃經）
G116n2302_p0140a04║一、聖行。
G116n2302_p0140a05║二、梵行。
G116n2302_p0140a06║三、天行。
G116n2302_p0140a07║四、嬰兒行。
G116n2302_p0140a08║五、病行。
G116n2302_p0140a09║一、聖即正也。謂菩薩依戒定慧所修之行，故名聖行。
G116n2302_p0140a10║二、梵即淨也。謂菩薩無空有二邊愛著之染，名之為淨，以此淨心，運於慈悲，與眾
G116n2302_p0140a11║生樂，拔眾生苦，故名梵行。
G116n2302_p0140a12║三、天即是第一義天。謂菩薩由天然之理，而成妙行，故名天行。
G116n2302_p0140a13║四、嬰兒以喻人天小乘也。謂菩薩以慈悲之心，示同人天、聲聞、緣覺，小善之行，
G116n2302_p0140a14║故名嬰兒行。
G116n2302_p0140a15║五謂：菩薩以平等心，運無緣大悲，示同眾生，同有煩惱，同有病苦，故名病行也。
G116n2302_p0141a01║
G116n2302_p0141a02║五種菩提（出智度論）
G116n2302_p0141a03║一、發心菩提。
G116n2302_p0141a04║二、伏心菩提。
G116n2302_p0141a05║三、明心菩提。
G116n2302_p0141a06║四、出到菩提。
G116n2302_p0141a07║五、無上菩提。
G116n2302_p0141a08║一、梵語菩提，華言道。謂十信菩薩，於無量生死中，為阿耨多羅三藐三菩提故，而
G116n2302_p0141a09║發大心，名為發心菩提。
G116n2302_p0141a10║二謂：十住、十行、十回向位菩薩，折諸煩惱，降伏其心，行諸波羅密，利益眾生，
G116n2302_p0141a11║是名伏心菩提。
G116n2302_p0141a12║三謂：登地菩薩，觀三世諸法本末總相、別相，分別籌量，得諸法實相，清淨明了，
G116n2302_p0141a13║與般若波羅密相應，是名明心菩提。
G116n2302_p0141a14║（登地菩薩者：即登初歡喜地菩薩也。）
G116n2302_p0141a15║四謂：第八不動地、第九善慧地、第十法雲地，三位菩薩於般若波羅密中得方便力，
G116n2302_p0141a16║故亦不著般若波羅蜜，滅一切煩惱，見一切十方諸佛，得無生法忍，出離三界，到薩婆若，
G116n2302_p0142a01║是名出到菩提。
G116n2302_p0142a02║（無生法忍者：謂忍可一切諸法性相本空，畢竟無生也。）
G116n2302_p0142a03║五謂：等覺妙覺坐於道場，斷諸煩惱，成阿耨多羅三藐三菩提，是名無上菩提也。
G116n2302_p0142a04║
G116n2302_p0142a05║五種性（出四教儀）
G116n2302_p0142a06║一、習種性。
G116n2302_p0142a07║二、性種性。
G116n2302_p0142a08║三、道種性。
G116n2302_p0142a09║四、聖種性。
G116n2302_p0142a10║五、等覺性。
G116n2302_p0142a11║種者：能生之義，性者：不改之義。性有三種不同：有理性之性、有性分之性、有數
G116n2302_p0142a12║習之性。此之五種，乃數習性分之性也。以由菩薩修觀斷惑，證理歷位，從十住至於等覺，
G116n2302_p0142a13║次第淺深不同，故有五種之性也。
G116n2302_p0142a14║一謂：十住菩薩，研習空觀，破見思惑，是名習種性。
G116n2302_p0142a15║二謂：十行菩薩，不住於空，而能教化眾生，分別一切法性，故名性種性。
G116n2302_p0142a16║三謂：十回向菩薩，因修中道，妙觀通達一切佛法，是名道種性。
G116n2302_p0143a01║四謂：前之十住、十行、十回向，皆名為賢。此是十地菩薩，由修中道妙觀，破無明
G116n2302_p0143a02║惑，證入聖位，故名聖種性。
G116n2302_p0143a03║五謂：此位菩薩，望後妙覺，猶有一等，勝前諸位，得稱為覺，是名等覺性。
G116n2302_p0143a04║
G116n2302_p0143a05║五性成佛（出華嚴疏）
G116n2302_p0143a06║一、不定性半成佛。
G116n2302_p0143a07║二、無種性不成佛。
G116n2302_p0143a08║三、聲聞性不成佛。
G116n2302_p0143a09║四、緣覺性不成佛。
G116n2302_p0143a10║五、菩薩性全成佛。
G116n2302_p0143a11║一、不定性者，根性不定也。謂若近聲聞則習聲聞法，若近緣覺則習緣覺法，若近菩
G116n2302_p0143a12║薩則習菩薩道。習聲聞緣覺之法者，沉滯小果，不樂度生，不求佛道，故不成佛。習菩薩
G116n2302_p0143a13║利生之行者，取證菩提而得成佛，故名不定性半成佛。
G116n2302_p0143a14║二謂：無有正信善根，撥無因果，不受化度，甘溺生死，不求解脫，故名無種性不成
G116n2302_p0143a15║佛。
G116n2302_p0143a16║三、聲聞者：聞佛聲教而悟道之人也。謂聲聞根性，惟習生滅四諦之法，而證真空涅
G116n2302_p0144a01║槃之果。樂著空寂，怖畏生死，不能起行度生，進求佛道，故名聲聞性不成佛。
G116n2302_p0144a02║四、緣覺者：由觀因緣，覺悟真理也。謂緣覺根性，唯觀十二因緣之法，而證真空涅
G116n2302_p0144a03║槃之果。固執偏空，不求佛道，故名緣覺性不成佛。
G116n2302_p0144a04║五謂：菩薩能自覺已，復能覺諸眾生也。菩薩悲智雙運，冤親等觀，廣集眾因，證菩
G116n2302_p0144a05║提果，故名菩薩性全成佛矣！
G116n2302_p0144a06║
G116n2302_p0144a07║寄位五相（出隨疏演義鈔）
G116n2302_p0144a08║一、寄位修行相，遇文殊等四十一人。
G116n2302_p0144a09║二、會緣入實相，遇摩耶已下十一人。
G116n2302_p0144a10║三、攝德成因相，遇彌勒一人。
G116n2302_p0144a11║四、智照不二相，再遇文殊一人。
G116n2302_p0144a12║五、顯因廣大相，遇普賢一人。
G116n2302_p0144a13║一謂：善財初見文殊，寄十信之位，智明生信，發菩提心，依之而起淨行，參諸善友，
G116n2302_p0144a14║修遠離法，見諸法空，頓圓自性，發足南行，順智光明，是名寄位修行相。
G116n2302_p0144a15║二、緣即一切事法也。實即一真之理也。謂善財見摩耶，至彌勒善知識，寄等覺之位，
G116n2302_p0144a16║現大願身，等於虛空，一切眾生三世諸佛，而各住自法，安住不動，不餘本量。會眾事
G116n2302_p0145a01║緣歸於實理，是名會緣入實相。
G116n2302_p0145a02║（不餘本量者：本體之量，廣大無外，一切含攝，而無所遺餘也。）
G116n2302_p0145a03║三、德即果德，因即修因。謂善財見德雲，至瞿波，寄三賢十聖之位，顯不可思議攝
G116n2302_p0145a04║三世聖賢事行之德，成一念悉具之因，是名攝德成因相。
G116n2302_p0145a05║（梵語瞿波，華言女。）
G116n2302_p0145a06║四、智即實智，照即照了。謂善財初見文殊，後歷百一十城，參諸善知識，信自己心
G116n2302_p0145a07║一切善法，悉得成就。復見文殊，不異初心，智與理冥，始終不二，是名智照無二相。
G116n2302_p0145a08║五謂：善財見普賢菩薩在如來前，於一一毛孔中，現無邊光明雲，即摩頂言：「我法
G116n2302_p0145a09║海中微塵諸法，一文一句，未有不是捨轉輪王位而求得者。」善財住自位已，與諸佛所證
G116n2302_p0145a10║同等，是名顯因廣大相。
G116n2302_p0145a11║
G116n2302_p0145a12║
G116n2302_p0145a13║
G116n2302_p0145a14║
G116n2302_p0145a15║
G116n2302_p0145a16║佛學名相彙解　卷第二十六（終）