G116n2302_p0147a01║佛學名相彙解　卷第二十七明．沙門寂照編
G116n2302_p0147a02║
G116n2302_p0147a03║五品（法華文句）
G116n2302_p0147a04║一、隨喜品。
G116n2302_p0147a05║二、讀誦品。
G116n2302_p0147a06║三、說法品。
G116n2302_p0147a07║四、兼行六度品。
G116n2302_p0147a08║五、正行六度品。
G116n2302_p0147a09║品者：次序之義。謂於圓教外凡位中，而有淺深次序之別，故分五品也（外凡者：因未
G116n2302_p0147a10║登聖位，心居理外也。）
G116n2302_p0147a11║一、隨喜者：隨他修善，喜他得成也。謂佛轉法輪，眾生得益，我助彼喜，是名隨喜
G116n2302_p0147a12║品。經云：「若聞是經，而不毀訾，起隨喜心。」是也。
G116n2302_p0147a13║二、看文曰讀，背文曰誦。謂內修圓觀，更加讀誦，如膏助火，心觀益明，是名讀誦
G116n2302_p0147a14║品。經云：「何況讀誦受持之者。」是也。
G116n2302_p0148a01║三、說法品（亦名解說品）：說法者，宣傳聖言也。謂由讀誦故內解轉勝，而復外資講
G116n2302_p0148a02║說，導利於人，化功歸己，心倍勝前，是名說法品。經云：「若有受持讀誦，為他人說。」
G116n2302_p0148a03║是也。（他功歸己者，謂以說法廣濟於他，其功則歸於己矣。）
G116n2302_p0148a04║四、六度者：布施、持戒、忍辱、精進、禪定、智慧也。謂前觀心雖熟，未遑涉事。
G116n2302_p0148a05║今正觀稍明，旁兼利物，福德力故，倍增觀心，是名兼行六度。經云：「況復有人能持是
G116n2302_p0148a06║經，兼行布施等。」是也。
G116n2302_p0148a07║五、正行六度者：謂圓觀稍熟，事理將融，涉事不妨於理，在理不隔於事，自行化
G116n2302_p0148a08║他，事理具足，觀心無礙，轉勝於前，是名正行六度品。經云：「若人讀誦為他人說，復
G116n2302_p0148a09║能清淨持戒等。」是也。
G116n2302_p0148a10║
G116n2302_p0148a11║五停心（出四教儀）
G116n2302_p0148a12║一、多貪眾生不淨觀。
G116n2302_p0148a13║二、多瞋眾生慈悲觀。
G116n2302_p0148a14║三、多散眾生數息觀。
G116n2302_p0148a15║四、愚癡眾生因緣觀。
G116n2302_p0148a16║五、多障眾生念佛觀。
G116n2302_p0149a01║停者，止也。謂修此五法，以止其五種過失之心也。
G116n2302_p0149a02║一謂：多貪欲之人，於男女身分，互相染著；須假作九想不淨之觀治之，令其貪著之
G116n2302_p0149a03║心不起，故云多貪眾生不淨觀。
G116n2302_p0149a04║二謂：多瞋恚之人，於諸違情之境，輙生忿怒；當用慈悲觀治之，愛念愍傷一切眾
G116n2302_p0149a05║生，不於彼而起瞋心，故云多瞋眾生慈悲觀。
G116n2302_p0149a06║三謂：心多散亂之人，當用數息觀治之。數息者：以鼻中出入之息，或數出息，或數
G116n2302_p0149a07║入息，端心正念，從一至十，不多不少，周而復始，令心不散亂，故云多散眾生數息觀。
G116n2302_p0149a08║四謂：愚癡不了之人，當以因緣觀治之。因緣觀者：即觀十二因緣也。以其迷倒，撥
G116n2302_p0149a09║無因果，執著斷常二見，故令觀此十二因緣，三世相續，不斷不常，以破愚癡之心，故云
G116n2302_p0149a10║愚癡眾生因緣觀。
G116n2302_p0149a11║五謂：障重之人，當用念佛觀治之。障有三種：一、昏沉暗塞障，當想念應身佛三十
G116n2302_p0149a12║二相，相相分明，以治於昏沉也。二、惡念思惟障，當想念報身佛，十力四無所畏治之。
G116n2302_p0149a13║三、境界逼迫障：當想念法身佛空寂無為治之。故云多障眾生念佛觀。（境界逼迫者：謂火
G116n2302_p0149a14║焚、水溺之類也。）
G116n2302_p0149a15║
G116n2302_p0149a16║五忍（出仁王護國經）
G116n2302_p0150a01║一、伏忍。
G116n2302_p0150a02║二、信忍。
G116n2302_p0150a03║三、順忍。
G116n2302_p0150a04║四、無生忍。
G116n2302_p0150a05║五、寂滅忍。
G116n2302_p0150a06║一、伏即隱伏，忍即忍可，又安忍也。謂地前三賢之人，未得無漏，未能證果，但有
G116n2302_p0150a07║智故，能伏煩惱而不能斷，故名伏忍。
G116n2302_p0150a08║二、信者，隨順不疑也。謂初地、二地、三地菩薩，得無漏信，故名信忍。
G116n2302_p0150a09║三、順即隨順，亦從也。謂四地、五地、六地菩薩，順菩提道，趣向無生之果，故名
G116n2302_p0150a10║順忍。
G116n2302_p0150a11║四謂：七地、八地、九地菩薩，妄惑已盡，了知諸法悉皆不生，故名無生忍。
G116n2302_p0150a12║五謂：第十法雲地、等覺菩薩、妙覺果佛，諸惑斷盡，清淨無為，湛然寂滅，故名寂
G116n2302_p0150a13║滅忍。（等覺者：以去佛位，猶有一等，勝前諸位，得稱為覺也。妙覺者：智照圓明，不可思議也。
G116n2302_p0150a14║若論四十二位，則開十住、十行、十回向、十地、等覺、妙覺，各為一位。今但論四十位，則以等覺、
G116n2302_p0150a15║妙覺，攝於法雲地也。）
G116n2302_p0151a01║
G116n2302_p0151a02║觀身五種不淨（出析玄記）
G116n2302_p0151a03║一、種子不淨。
G116n2302_p0151a04║二、住處不淨。
G116n2302_p0151a05║三、自體不淨。
G116n2302_p0151a06║四、外相不淨。
G116n2302_p0151a07║五、究竟不淨。
G116n2302_p0151a08║一謂：種子不淨有二：一者、內種：謂觀此身從昔煩惱業生。二者、外種：謂攬父母
G116n2302_p0151a09║遺體而成此身。以此觀之，此身內外因種，實為不淨。大智度論云：「是身種不淨，非餘
G116n2302_p0151a10║妙寶物；不從白淨生，但從穢中出。」是也。
G116n2302_p0151a11║二、住處不淨者：謂觀此身，十月在母胎生藏之下，熟藏之上，臭穢中住，實為不
G116n2302_p0151a12║淨。大智度論云：「是身如臭穢，不從華間生；不因瞻蔔有，又不出寶山。」是也。
G116n2302_p0151a13║三、自體不淨者：謂觀此身，以四大不淨所成，猶如世間飲食不可久停，終成不淨。
G116n2302_p0151a14║設以四大海水傾洗此身，終無香潔。大智度論云：「地水火風質，能變成不淨；傾海洗此
G116n2302_p0151a15║身，不能令香潔。」是也。
G116n2302_p0151a16║四、外相不淨者：謂觀此身，現見外相，皆是不淨，九孔常流，種種穢惡，如眼出眵
G116n2302_p0152a01║淚，耳出結聹，鼻出膿涕，口出涎唾，大小便道不淨常流，如破皮囊滿盛不淨。大智度論
G116n2302_p0152a02║云：「種種不淨物，充滿於身中；常流出不止，如漏囊盛物。」是也。
G116n2302_p0152a03║五、究竟不淨者：謂觀此身，非唯現在不淨；審實思惟，至於死後捐棄塚間，爛壞臭
G116n2302_p0152a04║穢，尤極不淨。大智度論云：「審諦觀此身，必歸於死處。」是也。
G116n2302_p0152a05║
G116n2302_p0152a06║五蘊（大乘廣五蘊論）
G116n2302_p0152a07║一、色蘊。
G116n2302_p0152a08║二、受蘊。
G116n2302_p0152a09║三、想蘊。
G116n2302_p0152a10║四、行蘊。
G116n2302_p0152a11║五、識蘊。
G116n2302_p0152a12║蘊者，積聚之義。謂眾生由此五法積聚成身，復因此身積聚有為煩惱等法，能受無量
G116n2302_p0152a13║生死也。亦名五陰者：陰即蓋覆之義。謂能蓋覆真性也。翻譯名義云：「積集有為，蓋覆
G116n2302_p0152a14║真性。」是也。
G116n2302_p0152a15║一、色即質礙之義。謂眼耳鼻舌身諸根，和合積聚，故名色蘊。
G116n2302_p0152a16║二、受即領納之義。謂六識與六塵相應，而有六受和合積聚，故名受蘊。（六識、六
G116n2302_p0153a01║塵、六受者：眼識受色塵，耳識受聲塵，鼻識受香塵，舌識受味塵，身識受觸塵，意識受法塵也。）
G116n2302_p0153a02║三、想即思想之義。謂意識與六塵相應，而成六想，和合積聚，故名想蘊。（六想者：
G116n2302_p0153a03║謂意識著色想色，著聲想聲，著香想香，著味想味，著觸想觸，著法想法也。）
G116n2302_p0153a04║四、行即遷流造作之義。謂因意識思想諸塵，造作善惡諸行，和合積聚，故名行蘊。
G116n2302_p0153a05║五、識即了別之義。謂以眼耳鼻舌身意，六種之識，於諸塵境上，照了分別，和合積
G116n2302_p0153a06║聚，故名識蘊也。
G116n2302_p0153a07║
G116n2302_p0153a08║五蘊實相（出般若經）
G116n2302_p0153a09║一、色蘊實相。
G116n2302_p0153a10║二、受蘊實相。
G116n2302_p0153a11║三、想蘊實相。
G116n2302_p0153a12║四、行蘊實相。
G116n2302_p0153a13║五、識蘊實相。
G116n2302_p0153a14║五蘊，即色受想行識也。蘊者：積聚之義。謂由積聚色等五法，以成色身也。實相
G116n2302_p0153a15║者：真如無妄之理也。即此五蘊而是實相之理，故名五蘊實相也。
G116n2302_p0153a16║一、色即質礙之義。謂色是質礙幻色，實是般若真空，即幻色而明真空，是名色蘊實
G116n2302_p0154a01║相。
G116n2302_p0154a02║二、受即領納之義。謂受是六根幻受，實是般若真空。即幻受而明真空，是名受蘊實
G116n2302_p0154a03║相。
G116n2302_p0154a04║三、想即思想之義。謂想是緣思幻想，實是般若真空。即幻想而明真空，是名想蘊實
G116n2302_p0154a05║相。
G116n2302_p0154a06║四、行即造作之義。謂行是造作幻行，實是般若真空。即幻行而明真空，是名行蘊實
G116n2302_p0154a07║相。
G116n2302_p0154a08║五、識即分別之義。謂識是分別幻識，實是般若真空。即幻識而明真空，是名識蘊實
G116n2302_p0154a09║相。
G116n2302_p0154a10║
G116n2302_p0154a11║五蘊喻（大莊嚴經）
G116n2302_p0154a12║一、色如聚沫喻。
G116n2302_p0154a13║二、受如水泡喻。
G116n2302_p0154a14║三、想如陽燄喻。
G116n2302_p0154a15║四、行如芭蕉喻。
G116n2302_p0154a16║五、識如幻事喻。
G116n2302_p0155a01║五蘊以積聚為義。謂一切眾生，皆由此五法積聚而成身也。故佛為瓶沙王說世間諸
G116n2302_p0155a02║法，皆非堅實，而以此五種為喻焉。（梵語瓶沙，亦名頻婆娑羅，華言摸實。謂身摸充實也。）
G116n2302_p0155a03║一、色即眾生色身，沫即水沫。謂沫因風吹水成聚，虛有相狀，體本不實，以譬眾生
G116n2302_p0155a04║色身亦如聚沫，虛假不實也。
G116n2302_p0155a05║二、受即領受之義。水泡即浮漚也。謂水因風動，或因物繫，忽爾成泡，須臾即沒。
G116n2302_p0155a06║以譬眾生所受苦樂之事，亦如水泡，起滅無常也。
G116n2302_p0155a07║三、想即想念之義。陽燄即日光也。謂遠望曠野，日光發燄，如水溶漾，而實非水，
G116n2302_p0155a08║渴者想為水故，以譬眾生妄想，亦如陽燄，本無實體，因念成想，皆是虛妄也。
G116n2302_p0155a09║四、行即造作之義。謂芭蕉體是危脆之物，無有堅實，以譬眾生造作諸行，亦如芭蕉
G116n2302_p0155a10║之虛脆而無堅實也。
G116n2302_p0155a11║五、識即分別之義。幻事即幻術之事也。謂如幻巾為馬，幻草木為人，皆幻力所成，
G116n2302_p0155a12║本無實體。以譬眾生識心分別諸法，皆隨境生滅，亦無有實也。
G116n2302_p0155a13║
G116n2302_p0155a14║轉五蘊成五分法身（出請觀音經疏）
G116n2302_p0155a15║一、轉色蘊成戒身。
G116n2302_p0155a16║二、轉受蘊成定身。
G116n2302_p0156a01║三、轉想蘊成慧身。
G116n2302_p0156a02║四、轉行蘊成解脫身。
G116n2302_p0156a03║五、轉識蘊成解脫知見身。
G116n2302_p0156a04║蘊即積聚之義。五蘊即色、受、想、行、識也。五分法身，身亦聚集之義。即戒、定、
G116n2302_p0156a05║慧、解脫、解脫知見也。謂眾生若能持戒，修習定慧，行諸淨業，則能轉此五蘊色身，而
G116n2302_p0156a06║為五分法身也。涅槃經云：「因滅是色，獲得常色；乃至受想行識，亦復如是。」是也。
G116n2302_p0156a07║一、色蘊者：即眼耳鼻舌身諸根積聚之名。戒，防止身三口四之法。謂眾生若能持戒
G116n2302_p0156a08║堅固，得身清淨，則戒體成就，無持無犯，此即轉色蘊而成戒身也。
G116n2302_p0156a09║二、受蘊者：即六識領納六塵積聚之名。定，即正定也。謂眾生若能修習無漏禪定，
G116n2302_p0156a10║則根塵泯淨，離諸散亂，此即轉受蘊而成定身也。
G116n2302_p0156a11║三、想蘊者：即意識思想六塵積聚之名。慧，即智慧也。謂眾生若能悟諸妄想，皆是
G116n2302_p0156a12║虛妄生滅，則意地明淨，照了無礙，此即轉想蘊而成慧身也。
G116n2302_p0156a13║四、行蘊者：即造作種種諸業，積聚之名。因此業行而有累縛也。解脫即自在之義。
G116n2302_p0156a14║謂眾生若能不作諸業，則脫其累縛，而得自在，此即轉行蘊而成解脫身也。
G116n2302_p0156a15║五、識蘊者：即和合積聚之名。解脫知見者，知屬智知，見屬眼見，即無生智眼自在
G116n2302_p0156a16║照了也。謂眾生若能照了識心皆是虛妄分別，則無生之智眼，自在明了，此即轉識蘊而成
G116n2302_p0157a01║解脫知見身也。
G116n2302_p0157a02║
G116n2302_p0157a03║轉五蘊成三德（攝大乘論）
G116n2302_p0157a04║一、轉色蘊成法身。
G116n2302_p0157a05║二、轉受蘊成解脫。
G116n2302_p0157a06║三、轉想蘊成解脫。
G116n2302_p0157a07║四、轉行蘊成解脫。
G116n2302_p0157a08║五、轉識蘊成般若。
G116n2302_p0157a09║五蘊：同前。三德者：法身、般若、解脫也。法身即真如之理，般若即會真之智，解
G116n2302_p0157a10║脫即自在之用。此之三德，皆由轉五蘊而成也。（解脫即自在之義，謂解脫業惑之縛。）
G116n2302_p0157a11║一、色即質礙之義。謂佛身相好，無邊音聲，無見頂相，悉由轉色蘊而成，故云轉色
G116n2302_p0157a12║蘊成法身也。
G116n2302_p0157a13║二、受即領受之義。謂佛無量廣大自在法樂，悉由轉受蘊而成，故云轉受蘊成解脫
G116n2302_p0157a14║也。
G116n2302_p0157a15║三、想即想念之義。謂如來以無礙智辯，說一切諸法之相，無不自在，悉由轉想蘊而
G116n2302_p0157a16║成，故云轉想蘊成解脫也。
G116n2302_p0158a01║四、行以遷流生滅為義。謂如來神通變現，以清淨法，攝化大眾生，令得自在。悉由
G116n2302_p0158a02║轉行蘊而成，故云轉行蘊成解脫也。
G116n2302_p0158a03║五、識即了別之義。梵語般若，華言智慧。謂如來大圓鏡智、平等性智、妙觀察智、
G116n2302_p0158a04║成所作智，無不自在。以由轉識蘊而成，故云轉識蘊成般若也。
G116n2302_p0158a05║
G116n2302_p0158a06║色蘊有五種相（出顯揚聖教論）
G116n2302_p0158a07║一、自相。
G116n2302_p0158a08║二、共相。
G116n2302_p0158a09║三、所依能依相。
G116n2302_p0158a10║四、受用相。
G116n2302_p0158a11║五、業相。
G116n2302_p0158a12║一、自相者：即色身諸法自相，謂堅是地相，濕是水相，煖是火相，動是風相，各別
G116n2302_p0158a13║不同故也。
G116n2302_p0158a14║二、共相者：即色身諸法和合之相也。謂此色身，皆從地水火風和合為相也。
G116n2302_p0158a15║三、所依能依相者：謂色身四大種子是所依相，四大造色是能依相也。（四大者：地大、
G116n2302_p0158a16║水大、火大、風大也。造色者：即眼、耳、鼻、舌、身諸根也。）
G116n2302_p0159a01║四、受用相者：謂眼等諸根，有增上力故，而外諸色塵境界得生，即有苦樂逆順受用
G116n2302_p0159a02║之相也。
G116n2302_p0159a03║五、業相者：即業行之相，謂色身能作種種業行之相，故一切業行，皆依色身攝受增
G116n2302_p0159a04║長也。
G116n2302_p0159a05║
G116n2302_p0159a06║五受（出析玄記）
G116n2302_p0159a07║一、憂受。
G116n2302_p0159a08║二、喜受。
G116n2302_p0159a09║三、苦受。
G116n2302_p0159a10║四、樂受。
G116n2302_p0159a11║五、捨受。
G116n2302_p0159a12║受者：領納也。謂六根之識，領受六塵之境也。
G116n2302_p0159a13║一謂：心於違情之境，而受煎逼之憂，是名憂受。
G116n2302_p0159a14║二謂：心於順情之境，而受忻悅之喜，是名喜受。
G116n2302_p0159a15║三謂：身於違情之境，而受逼迫之苦，是名苦受。
G116n2302_p0159a16║四謂：身於順情之境，而受安逸之樂，是名樂受。
G116n2302_p0160a01║五謂：心於不違不順之境，而受無苦無樂、無憎無愛之捨，是名捨受。
G116n2302_p0160a02║
G116n2302_p0160a03║五根（法界次第）
G116n2302_p0160a04║一、信根。
G116n2302_p0160a05║二、精進根。
G116n2302_p0160a06║三、念根。
G116n2302_p0160a07║四、定根。
G116n2302_p0160a08║五、慧根。
G116n2302_p0160a09║謂修行之人，修四念處觀，雖善萌微發，根猶未生，根未生故，善萌易壞，今修五法
G116n2302_p0160a10║使善根生，故以根為名也。
G116n2302_p0160a11║一謂：信於正道，及助道法，則能出生一切無漏禪定解脫，是名信根。（正道者：即四
G116n2302_p0160a12║念處觀也。助道者：即五停心觀也。）
G116n2302_p0160a13║二謂：既信四念處正觀，及諸助道善法，倍策精進，勤求不止，是名精進根。
G116n2302_p0160a14║三謂：但念正道及諸助道，一心觀想，不令邪妄得入，是名念根。
G116n2302_p0160a15║四謂：攝心正道，及諸助道，一心寂定，相應不散，是名定根。
G116n2302_p0160a16║五謂：四念處之慧，為定法所攝，內性自照，不從他知，是名慧根。
G116n2302_p0161a01║
G116n2302_p0161a02║五力（法界次第）
G116n2302_p0161a03║一、信力。
G116n2302_p0161a04║二、精進力。
G116n2302_p0161a05║三、念力。
G116n2302_p0161a06║四、定力。
G116n2302_p0161a07║五、慧力。
G116n2302_p0161a08║止觀輔行問云：「名同於根，何須更立？」答：「善根雖生，惡猶未破，更須修習，
G116n2302_p0161a09║令根增長，根成惡破，復名為力。」
G116n2302_p0161a10║一謂：信正道及助道法，若信根增長，則能遮諸煩惱，不為偏小諸疑所動，故名信
G116n2302_p0161a11║力。
G116n2302_p0161a12║二謂：行此正道及助道法時，若精進根增長，則能除身心懈怠，成辦出世之法，是為
G116n2302_p0161a13║精進力。
G116n2302_p0161a14║三謂：念正道及助道法，若念根增長，則能破諸邪想，成就一切出世正念功德，是為
G116n2302_p0161a15║念力。
G116n2302_p0161a16║四謂：攝心正道及助道法，若定根增長，則能破諸亂想，發諸事理禪定，是為定力。
G116n2302_p0162a01║（事理禪定者：事即色界、無色界禪定也。理即聲聞等，依理修習，所發禪定是也。）
G116n2302_p0162a02║五謂：四念處之慧，照了一切諸法，若慧根增長，則能除一切邪妄之執，破一切偏小
G116n2302_p0162a03║之慧，故名慧力。
G116n2302_p0162a04║
G116n2302_p0162a05║五通（大智度論）
G116n2302_p0162a06║一、天耳通。
G116n2302_p0162a07║二、天眼通。
G116n2302_p0162a08║三、宿命通。
G116n2302_p0162a09║四、他心通。
G116n2302_p0162a10║五、神足通。
G116n2302_p0162a11║天耳通者：謂於世間一切眾生苦樂憂喜，種種音聲，悉能聞也。
G116n2302_p0162a12║二、天眼通者：謂於世間一切種種形色，及諸眾生，死此生彼苦樂之相，悉能見也。
G116n2302_p0162a13║三、宿命通者：謂於自身他身，多生所行之事，悉能知也。
G116n2302_p0162a14║四、他心通者：謂於他人心中，思惟種種善惡之事，悉能了知也。
G116n2302_p0162a15║五、神足通（亦名如意通）：神足通者，謂隨意變現，飛行自在，一切所為，無有障礙
G116n2302_p0162a16║也。
G116n2302_p0163a01║
G116n2302_p0163a02║五種通（出宗鏡錄）
G116n2302_p0163a03║一、道通。
G116n2302_p0163a04║二、神通。
G116n2302_p0163a05║三、依通。
G116n2302_p0163a06║四、報通。
G116n2302_p0163a07║五、妖通。
G116n2302_p0163a08║一、道即道理。謂證中道之理，而能起用，無心應物，緣化萬有，猶如影像水月空
G116n2302_p0163a09║華，無有定體，是名道通。
G116n2302_p0163a10║二、神即心神。謂靜心照物，宿命記持，種種分明，皆隨定力，無有障礙，是名神
G116n2302_p0163a11║通。
G116n2302_p0163a12║三、依即依憑。謂依憑術法，任意無礙，如乘符往來，藥餌靈變之類，是名依通。
G116n2302_p0163a13║（乘符往來、藥餌靈變，皆神仙之術也。）
G116n2302_p0163a14║四謂：鬼神先知，諸天變化，中陰了生，神龍隱變，是名報通。（中陰了生者：謂人死
G116n2302_p0163a15║之後，未曾托生，於中陰中，即能了知托生之處也。）
G116n2302_p0163a16║五謂：狐狸老變，木石精化，附傍人神，聰慧奇異，是名妖通。
G116n2302_p0164a01║
G116n2302_p0164a02║五神通（出菩薩處胎經）
G116n2302_p0164a03║一、足不履地。
G116n2302_p0164a04║二、知人心命。
G116n2302_p0164a05║三、回眼千里。
G116n2302_p0164a06║四、呼名即至。
G116n2302_p0164a07║五、石壁無礙。
G116n2302_p0164a08║神名天心，通名慧性。天然之心徹照無礙，故名神通。經云：妙勝菩薩白佛言：「世
G116n2302_p0164a09║尊！菩薩修習何法，得神通道？」佛遂為說欲界之中，五通焉。
G116n2302_p0164a10║一謂：身能飛行，履空如地，是名足不履地。
G116n2302_p0164a11║二謂：能知他人之心，行善行惡，生善處惡處，是名知人心命。
G116n2302_p0164a12║三謂：於天下眾生之類，若好若醜，城郭屋舍、山巖樹木，回眼之時，無有遠近，皆
G116n2302_p0164a13║能見，是為回眼千里。
G116n2302_p0164a14║四謂：於天下男女，及象馬巨細等聲，無不能聞。若有呼其名者，或遠或近，隨即悉
G116n2302_p0164a15║而至，是為呼名即至。
G116n2302_p0164a16║五謂：於天下周施往來，山河石壁，無所障礙，是名石壁無礙。
G116n2302_p0165a01║
G116n2302_p0165a02║五輪三昧（出釋禪波羅蜜次第法門）
G116n2302_p0165a03║一、地輪三昧。
G116n2302_p0165a04║二、水輪三昧。
G116n2302_p0165a05║三、風輪三昧。
G116n2302_p0165a06║四、金沙輪三昧。
G116n2302_p0165a07║五、金剛輪三昧。
G116n2302_p0165a08║輪有運轉摧碾之義。梵語三昧，華言正定。謂行者修習禪定三昧，亦必勇猛精進，摧
G116n2302_p0165a09║破惑業，從淺至深，從凡入聖，亦猶輪之義也。
G116n2302_p0165a10║一、地有二義：一、住持不動，二、出生萬物。謂行者修習禪定三昧，若證未到地
G116n2302_p0165a11║定，頓覺身心相空，泯然入定，定法持心如地不動，由未到地出生初禪，種種功德，亦猶
G116n2302_p0165a12║地之能生物也，是名地輪三昧。（未到地定者：謂於欲界中修禪，身雖未到初禪，而已得初禪定
G116n2302_p0165a13║也。）
G116n2302_p0165a14║二、水有二義：一、潤漬生長，二、體性柔軟。謂行者修習禪定三昧，於地輪中，若
G116n2302_p0165a15║證水輪三昧，即發諸禪種種功德，定水潤心，善根增長，即潤漬之義。由得定故，身心濡
G116n2302_p0165a16║軟，折伏高慢，隨順善法，即柔軟之義。是名水輪三昧。
G116n2302_p0166a01║三、風有三義：⒈遊空無礙，⒉鼓動萬物，⒊能破壞。謂行者修習禪定三昧，發相似
G116n2302_p0166a02║智慧，無礙方便，如風遊空，一切無礙。既得智慧無礙方便，即能擊發種種出世善根，功
G116n2302_p0166a03║德生長，如風之鼓動萬物，由此之智慧無礙方便，即能摧破一切諸見煩惱；亦由風之破壞
G116n2302_p0166a04║於物，是名風輪三昧。（相似智慧者：謂於初果以上所得智慧，由未真證，故名相似。）
G116n2302_p0166a05║四、金則譬真，沙喻無著。謂行者修習禪定三昧，若破見思惑，明發真慧，無染無
G116n2302_p0166a06║著，則得道果。若是菩薩，即能破一切塵沙煩惱，是名金沙輪三昧。（果即初果、二果、三
G116n2302_p0166a07║果也。）
G116n2302_p0166a08║五、金剛體堅用利，能摧碎諸物。謂行者修習禪定三昧，不為妄惑所侵，能斷一切結
G116n2302_p0166a09║使，成阿羅漢。若在菩薩，即能破無明惑，證一切種智，是名金剛輪三昧。（結使，即三界
G116n2302_p0166a10║見思惑也。梵語阿羅漢，華言無學。一切種智，即佛智也。）
G116n2302_p0166a11║
G116n2302_p0166a12║五因（出湼槃經）
G116n2302_p0166a13║一、生因。
G116n2302_p0166a14║二、和合因。
G116n2302_p0166a15║三、住因。
G116n2302_p0166a16║四、增長因。
G116n2302_p0167a01║五、遠因。
G116n2302_p0167a02║一、生因者：即業惑也。謂諸眾生因業惑而生此身，如諸草木種子，依地而生也。
G116n2302_p0167a03║二、和合因者：如善法與善心和合，不善法與不善心和合，無記法與無記心和合也。
G116n2302_p0167a04║三、住因者：謂如屋有柱，則不傾墮；山河樹木因大地故，而得住立。蓋謂一切眾
G116n2302_p0167a05║生，皆依四大煩惱而住也。
G116n2302_p0167a06║四、增長因者：謂眾生因衣服飲食等，能令身根增長，如外草木種子，火所不燒，鳥
G116n2302_p0167a07║所不食，則得增長。又如因父母故，子得增長也。
G116n2302_p0167a08║五、遠因者：謂如人因呪力，鬼不能傷，毒不能中。依憑國王，無有盜賊，如水鑽
G116n2302_p0167a09║人。為酥遠因；如名色等，為識遠因；父母精血，為眾生遠因也。（水鑽人者：謂取酥時，
G116n2302_p0167a10║以水和乳，而人用鑽攬之，三事備具，然後成酥也。）
G116n2302_p0167a11║
G116n2302_p0167a12║五種果（出顯揚聖教論）
G116n2302_p0167a13║一、異熟果。
G116n2302_p0167a14║二、等流果。
G116n2302_p0167a15║三、離繫果。
G116n2302_p0167a16║四、士用果。
G116n2302_p0168a01║五、增上果。
G116n2302_p0168a02║一謂：諸眾生現世作不善業，則招來世惡趣之果；若作有漏善業，則招來世善趣之
G116n2302_p0168a03║果。以其異世成熟，是名異熟果。（不善法者：殺、盜、婬、妄也。惡趣者：修羅、餓鬼、畜生、
G116n2302_p0168a04║地獄也。有漏善法者：漏，即三界之惑。雖修人天之善，未能斷惑故也。善趣者：人天二道也。）
G116n2302_p0168a05║二、等即等同，流即流類。謂諸眾生由修不善故樂住不善，則不善之業轉多；若修善
G116n2302_p0168a06║法故樂住善法，則善法增長。果隨業轉，業與果同，業果相似，是名等流果。
G116n2302_p0168a07║三、離繫者：遠離繫縛也。謂諸眾生因修八正道，而遠離煩惱，不受果報，是名離繫
G116n2302_p0168a08║果。
G116n2302_p0168a09║四、士用者：士夫所用也。謂於世間諸法，隨依一種，起士夫用。如營農、商賈、書
G116n2302_p0168a10║算、計數等事，由依此故，農者因稼而成熟；商者因貨而獲利，是名士用果。
G116n2302_p0168a11║五增上者：謂根身有增上勝力也。如眼根雖有見性，若無眼識緣境，則無照用之力，
G116n2302_p0168a12║是故根識和合，而成一切事果。耳鼻舌身意諸根識，亦由和合照境而成諸事，是故諸根各
G116n2302_p0168a13║有增上勝力，是名增上果。
G116n2302_p0168a14║
G116n2302_p0168a15║現在五果（華嚴疏并演義鈔）
G116n2302_p0168a16║一、識。
G116n2302_p0169a01║二、名色。
G116n2302_p0169a02║三、六入。
G116n2302_p0169a03║四、觸。
G116n2302_p0169a04║五、受。
G116n2302_p0169a05║謂以十二因緣，分為三世因果：無明與行二者，是過去之因；愛、取、有三者，是現
G116n2302_p0169a06║在之因；生、老死二者，是未來之果。識與名色、六入、觸、受五者，是現在五陰之身，
G116n2302_p0169a07║故名現在五果也。
G116n2302_p0169a08║一、識者：謂初入胎，阿賴耶現行之識種也。以由過去無明業行為因，而此識與父母
G116n2302_p0169a09║三緣和合，乃有色身增長，是為胎中現在果也。
G116n2302_p0169a10║二、名即識心，色即羯邏藍也。此之名色，是胎中初七日之形位，諸根未成之稱；即
G116n2302_p0169a11║五蘊肉團之體，是為胎中現在果。（梵語羯羅藍，華言凝滑。）
G116n2302_p0169a12║三、六入者：即六根也。謂四七日後，六根漸漸增長滿足，此之六根能入諸塵，故名
G116n2302_p0169a13║為入，是為胎中現在果。
G116n2302_p0169a14║四謂：六根成就，十月滿足而出於胎，身根觸風而知寒熱，故名為觸。是為出胎現在
G116n2302_p0169a15║果也。
G116n2302_p0169a16║五謂：出胎之後，諸根領納前境好惡等事，故名為受。是為出胎現在果也。
G116n2302_p0170a01║
G116n2302_p0170a02║五後得智（出攝大乘論釋）
G116n2302_p0170a03║一、通達。
G116n2302_p0170a04║二、隨念。
G116n2302_p0170a05║三、安立。
G116n2302_p0170a06║四、和合。
G116n2302_p0170a07║五、如意。
G116n2302_p0170a08║後得智者：菩薩行滿化他之智也。謂菩薩起行度生，分別顯示而能覺了，通達諸法憶
G116n2302_p0170a09║持不失，建立正教令他修行，觀一切法隨緣和合，隨意所欲無不滿足，故有五種之別也。
G116n2302_p0170a10║一、通達者：謂菩薩由此後得智，而能於觀心中所知所見境界，一切諸法，皆悉無礙
G116n2302_p0170a11║也。
G116n2302_p0170a12║二、隨念者：亦名憶持。謂菩薩由後得智，於前觀心中，通達諸法境界之相。出觀之
G116n2302_p0170a13║後，皆能隨念憶持不失也。
G116n2302_p0170a14║三、安立亦名成立。謂菩薩由後得智，於所通達諸法境界，能立正教，令他修行也。
G116n2302_p0170a15║四、和合亦名相雜。謂菩薩由後得智，於先所緣一切諸法和合相雜境界，而能觀察照
G116n2302_p0170a16║了。由此觀察，即得轉一切煩惱，而依菩提也。
G116n2302_p0171a01║五、如意者：謂菩薩由後得智，既得轉煩惱依菩提故，於一切所欲，皆悉隨意，如轉
G116n2302_p0171a02║大地，作黃金等是也。（轉，猶變也。）
G116n2302_p0171a03║
G116n2302_p0171a04║解脫有五義（出演義鈔）
G116n2302_p0171a05║一、生死不能縛。
G116n2302_p0171a06║二、境相不能縛。
G116n2302_p0171a07║三、現惑不能縛。
G116n2302_p0171a08║四、有不能縛。
G116n2302_p0171a09║五、惑不能縛。
G116n2302_p0171a10║一謂：生死即五陰起滅輪轉之相也。眾生為生死所縛，菩薩不為生死所縛，故云生死
G116n2302_p0171a11║不能縛。
G116n2302_p0171a12║二、境相即一切境界之相也。菩薩離凡，雖見一切境界而不生著，故云境相不能縛。
G116n2302_p0171a13║三、現惑即現前分別之見也。菩薩於所見之境不著，而能見之心亦無，故云現惑不能
G116n2302_p0171a14║縛。
G116n2302_p0171a15║四、有即一切有為之法，皆所見之相也。菩薩離凡，所見皆空，而無所著，故云有不
G116n2302_p0171a16║能縛。
G116n2302_p0172a01║五、惑即無明煩惱也。菩薩了妄即真，無明即是菩提，無著無不著，故云惑不能縛。
G116n2302_p0172a02║
G116n2302_p0172a03║賢首五教（華嚴疏）
G116n2302_p0172a04║一、小教。
G116n2302_p0172a05║二、始教。
G116n2302_p0172a06║三、終教。
G116n2302_p0172a07║四、頓教。
G116n2302_p0172a08║五、圓教。
G116n2302_p0172a09║賢首國師，唐則天時，於王宮講華嚴經，感五雲凝空，四華垂地，因賜以賢首之號。
G116n2302_p0172a10║師以如來所說之法而有淺深不同，乃約義立此五種之教。以華嚴一經，是佛稱性宣揚，圓
G116n2302_p0172a11║融法界之性，判為一乘圓教。餘經律論，判屬小、始、終、頓四教，故名賢首五教。（五
G116n2302_p0172a12║雲者：五色之雲也。四華者：四色之華也。）
G116n2302_p0172a13║一謂：此教以隨機故，但說人空，不明法空；縱少說法空，亦不明顯。但依六識三
G116n2302_p0172a14║毒，建立染淨根本，未盡法源，唯論小乘，名為小教。
G116n2302_p0172a15║二、始教（亦名分教）：此教未盡大乘法理，名之為始，不言定性聲聞，無性闡提作
G116n2302_p0172a16║佛，故亦名分。於中廣說法相，少說法性，決擇分明，是大乘之初，名為始教。
G116n2302_p0173a01║三、終教（亦名實教）：此教言定性聲聞，無性闡提悉當成佛，方盡大乘至極之說，
G116n2302_p0173a02║名之為終。以稱實理，亦名為實。於中少說法相，多說法性，雖說法相，亦會歸性，是大
G116n2302_p0173a03║乘之終極，名為終教。
G116n2302_p0173a04║四、此教明一念不生，即名為佛，不依地位漸次而說，名之為頓。於中不說法相，唯
G116n2302_p0173a05║明真性，一切所有，唯是妄想；一切法界，唯是絕言，名為頓教。
G116n2302_p0173a06║五、此教所說，唯是無盡法界，性海圓融，緣起無礙，相即相入，如帝網珠，重重無
G116n2302_p0173a07║盡。於中明一位即一切位，一切位即一位，故十信滿心，即成正覺，名為圓教。（帝網珠
G116n2302_p0173a08║者：謂帝釋殿前，千珠寶網，光相交暎，互攝無礙也。）
G116n2302_p0173a09║
G116n2302_p0173a10║慧觀五教（出華嚴疏并演義鈔）
G116n2302_p0173a11║一、有相教。
G116n2302_p0173a12║二、無相教。
G116n2302_p0173a13║三、抑揚教。
G116n2302_p0173a14║四、同歸教。
G116n2302_p0173a15║五、常住教。
G116n2302_p0173a16║上元道場寺僧慧觀，以如來所說一代聖教，約施化次第，而立此五種之教，是為慧觀
G116n2302_p0174a01║五教也。
G116n2302_p0174a02║一謂：如來於十二年前廣制眾戒，皆是因果實有之法，小乘於此得道，是名有相教。
G116n2302_p0174a03║（十二年前者：即說阿含等經之時也。）
G116n2302_p0174a04║二謂：如來說四阿含經後，即說般若空慧法門，空諸有相，小乘解空得道，是名無相
G116n2302_p0174a05║教。
G116n2302_p0174a06║三謂：如來說淨名思益等經，抑挫小果聲聞，褒揚大乘菩薩，是名抑揚教。
G116n2302_p0174a07║四謂：如來說般若之後，涅槃之前，說法華經，以會三歸一，萬善悉向菩提，是名同
G116n2302_p0174a08║歸教。（會三歸一者：會合聲聞緣覺菩薩三乘，而歸於一佛乘也。梵語菩提，華言道。）
G116n2302_p0174a09║五謂：如來說涅槃經，明一切眾生皆有佛性，一闡提輩皆得作佛，廣談佛性，賸演圓
G116n2302_p0174a10║常，是名常住教。（闡提，梵語具云：一闡提，華言信不具。）
G116n2302_p0174a11║
G116n2302_p0174a12║波頗五教（華嚴疏）
G116n2302_p0174a13║一、四諦教。
G116n2302_p0174a14║二、無相教。
G116n2302_p0174a15║三、觀行教。
G116n2302_p0174a16║四、安樂教。
G116n2302_p0175a01║五、守護教。
G116n2302_p0175a02║波頗，梵語具云波頗蜜多，華言明支。中天竺三藏沙門也。唐貞觀年間，於大興善
G116n2302_p0175a03║寺，譯星陀羅尼經等，以如來所說諸經聖教，約其義趣淺深不同，令眾生修行有序，而立
G116n2302_p0175a04║五教，故名波頗五教。（中天竺，即西土之國之名也。）
G116n2302_p0175a05║一謂：佛於阿含經，說苦集滅道四諦之法，為令聲聞之人修此而悟真空涅槃之理，是
G116n2302_p0175a06║名四諦教。
G116n2302_p0175a07║二謂：佛於般若經中，說諸空慧法門，空諸有相，為令二乘悟大乘法空，是名無相
G116n2302_p0175a08║教。
G116n2302_p0175a09║三謂：佛於華嚴經中，說諸觀行法門，行列排布種種修因證果之理，為令眾生觀察修
G116n2302_p0175a10║行，是名觀行教。
G116n2302_p0175a11║四謂：佛於涅槃經中，說常樂我淨四德，常住寂滅之理，為令眾生得大安樂，是名安
G116n2302_p0175a12║樂教。
G116n2302_p0175a13║五謂：佛於大集經中，說守護正法，為令眾生保持不失，是名守護教
G116n2302_p0175a14║
G116n2302_p0175a15║劉虬五教（華嚴疏）
G116n2302_p0175a16║一、人天教。
G116n2302_p0176a01║二、有相教。
G116n2302_p0176a02║三、無相教。
G116n2302_p0176a03║四、同歸教。
G116n2302_p0176a04║五、常住教。
G116n2302_p0176a05║齊朝隱士劉虬，以如來所說一代聖教，始自成道，終至涅槃，亦約其漸頓淺深次第，
G116n2302_p0176a06║立為五教，故名劉虬五教。
G116n2302_p0176a07║一謂：如來始初成道，先為提謂長者說人天戒善，乃是因緣果報實有之法，是名人天
G116n2302_p0176a08║教。
G116n2302_p0176a09║二謂：如來說阿含經時，廣制眾戒，皆是因果實有之法，小乘之人持之而得道果，是
G116n2302_p0176a10║名有相教。
G116n2302_p0176a11║三謂：如來說四阿含經後，談般若空慧法門，空諸有相，為令小乘之人解空得道，是
G116n2302_p0176a12║名無相教。
G116n2302_p0176a13║四謂：如來於般若之後，涅槃之前，說法華經以會三歸一，萬善悉向菩提，是名同歸
G116n2302_p0176a14║教。
G116n2302_p0176a15║五謂：如來說涅槃經，明一切眾生皆有佛性，一闡提輩皆得作佛，廣談佛性，賸演圓
G116n2302_p0176a16║常，是名常住教。
G116n2302_p0177a01║
G116n2302_p0177a02║不分教五意（出華嚴疏）
G116n2302_p0177a03║一、理本一味殊途同歸。
G116n2302_p0177a04║二、一音普應一雨普滋。
G116n2302_p0177a05║三、原佛本意為一事故。
G116n2302_p0177a06║四、隨一一文眾解不同。
G116n2302_p0177a07║五、多種說法成枝流故。
G116n2302_p0177a08║不分教五意者：唐清涼國師推原佛教，有此五種意也。
G116n2302_p0177a09║一謂：佛所說諸法，理本無二，隨機異解，故有殊途，機見雖殊，終歸一實，故不分
G116n2302_p0177a10║也。
G116n2302_p0177a11║二謂：佛一音說法，平等普應，大小機器，皆得利益，如大地草木，一雨普滋，故不
G116n2302_p0177a12║分也。
G116n2302_p0177a13║三謂：佛本為大事因緣出現於世，開示眾生，咸得作佛。法華經云：「我此九部法，
G116n2302_p0177a14║隨順眾生說；入大乘為本。」佛意如斯，故不分也。
G116n2302_p0177a15║四謂：如佛說無常法，或以生滅為無常，或以不生不滅為無常，法本是一，機解不
G116n2302_p0177a16║同，故不分也。
G116n2302_p0178a01║五謂：法欲滅時，有多種異說，恐混純源之一味，成差別之枝流，故不分也。
G116n2302_p0178a02║
G116n2302_p0178a03║大乘五位（出隨疏演義鈔）
G116n2302_p0178a04║一、資糧位。
G116n2302_p0178a05║二、加行位。
G116n2302_p0178a06║三、通達位。
G116n2302_p0178a07║四、修習位。
G116n2302_p0178a08║五、究竟位。
G116n2302_p0178a09║一謂：十住、十行、十回向諸位菩薩，以福德智慧為助道資糧，故名資糧位。
G116n2302_p0178a10║二謂：四加行位菩薩，由得福智資糧，加功用行而入見道，住真如性，是名加行位。
G116n2302_p0178a11║（四加行者：煖頂忍世第一也。見道，即歡喜地菩薩位也。）
G116n2302_p0178a12║三、通達位（亦名見道位）：謂初地菩薩，體會真如，智照於理，得見中道，故名通達
G116n2302_p0178a13║位。
G116n2302_p0178a14║四謂：第二地至第十地菩薩，得見道已，為斷除障，而復修習根本之智，故名修習
G116n2302_p0178a15║位。（根本智者：即菩薩親證本有之智也。）
G116n2302_p0178a16║五謂：妙覺佛證此果位，最極清淨，更無有上，故名究竟位。
G116n2302_p0179a01║
G116n2302_p0179a02║菩薩有五種生（出地持經）
G116n2302_p0179a03║一、息苦生。
G116n2302_p0179a04║二、隨類生。
G116n2302_p0179a05║三、勝生。
G116n2302_p0179a06║四、增上生。
G116n2302_p0179a07║五、最後生。
G116n2302_p0179a08║一謂：菩薩以願力自在力，於饑饉世受大魚等身，以肉救濟一切眾生；於疾病世，為
G116n2302_p0179a09║大醫王，救治眾生；於刀兵世，為大力主，以善方便誠信之言，等心救濟，息於戰諍；於
G116n2302_p0179a10║繫縛鞭打逼迫之處，為息惱故，生於王家，以正法化邪見眾生；於外道奉事天神，造諸惡
G116n2302_p0179a11║行之家，亦生彼處，斷彼邪見及諸惡行。如是無量生處，悉皆往生，是名息苦生。
G116n2302_p0179a12║二謂：菩薩以願力自在力，於種種眾生天龍鬼神阿修羅等，及諸外道邪見惡行等類，
G116n2302_p0179a13║菩薩悉生其中，為其導首，引令入正，及以善法廣為宣說，是名隨類生。
G116n2302_p0179a14║三謂：菩薩示現受生於壽命色力果報，勝過一切天人，是名勝生。
G116n2302_p0179a15║四謂：菩薩從淨心住，乃至最上菩薩住，在所受生而獨殊勝，於閻浮提自在受生，乃
G116n2302_p0179a16║至大自在究竟地，一切受生處，於中最為奇特，是名增上生。（淨心住者：即十地中第七地
G116n2302_p0180a01║也。此地菩薩離諸惑業，故名淨心。最上菩薩住即第十法雲地也，居九地之上，故名最上。梵語閻浮提，
G116n2302_p0180a02║華言勝金洲。大自在究竟地者，即色界天主所住處也。）
G116n2302_p0180a03║五謂：最上菩薩住受生時，求證菩提，萬行滿足，生刹利婆羅門家，得阿耨多羅三藐
G116n2302_p0180a04║三菩提，作一切佛事，是名最後生。
G116n2302_p0180a05║
G116n2302_p0180a06║菩薩五種自在（出大寶積經）
G116n2302_p0180a07║一、壽命自在。
G116n2302_p0180a08║二、生自在。
G116n2302_p0180a09║三、業自在。
G116n2302_p0180a10║四、覺觀自在。
G116n2302_p0180a11║五、眾具果報自在。
G116n2302_p0180a12║菩薩悲智並運，萬行滿足，其於壽命受生等事，故得自在無礙也。
G116n2302_p0180a13║一謂：菩薩成就法身壽命，了無生死壽夭；延萬刼不為長，促一念不為短。但為度脫
G116n2302_p0180a14║有情，以諸方便而隨機示現長短壽命之相，其心無所罣礙，是為壽命自在。
G116n2302_p0180a15║二謂：菩薩為度脫有情，以大悲心隨類受生，饒益一切。處天宮不為樂，入地獄不為
G116n2302_p0180a16║苦，去住無礙，是名生自在。
G116n2302_p0181a01║三謂：菩薩萬行具足，悲智雙運，或現神通，或說妙法，或入禪定，或修苦行，所作
G116n2302_p0181a02║行業，但為利他，縱任無礙，是為業自在。
G116n2302_p0181a03║四、初心曰覺，細心曰觀。謂菩薩或修禪觀之行，或起利生之心，雖有思惟，離諸散
G116n2302_p0181a04║亂，隨願度生，平等無礙，是為覺觀自在。
G116n2302_p0181a05║五謂：菩薩因行深廣，果報殊勝。於一切所須之具，不假營為，自然周足，心無染
G116n2302_p0181a06║礙，是為眾具果報自在。
G116n2302_p0181a07║
G116n2302_p0181a08║菩薩五種相（出莊嚴經論）
G116n2302_p0181a09║一、憐愍相。
G116n2302_p0181a10║二、愛語相。
G116n2302_p0181a11║三、勇健相。
G116n2302_p0181a12║四、開手相。
G116n2302_p0181a13║五、釋義相。
G116n2302_p0181a14║一謂：菩薩以慈悲菩提之心，愍念一切眾生，廣行方便，饒益攝受，是為憐愍相。
G116n2302_p0181a15║二謂：菩薩能於一切佛法，巧妙宣說，柔言軟語，令諸眾生而得正信，是為愛語相。
G116n2302_p0181a16║三謂：菩薩為眾生故，於諸難行苦行，而悉行之，不生退屈，是為勇健相。
G116n2302_p0182a01║四、開手者，開手以物與人也。謂菩薩悲願深重，能行布施，濟貧拔苦，而以財慧普
G116n2302_p0182a02║攝一切，是為開手相。
G116n2302_p0182a03║五謂：菩薩為眾生故，施無礙辯，解經釋義，以最上法而攝受之，是為釋義相。
G116n2302_p0182a04║
G116n2302_p0182a05║五怖畏（出百法論鈔并毗婆沙論）
G116n2302_p0182a06║一、不活畏。
G116n2302_p0182a07║二、惡名畏。
G116n2302_p0182a08║三、死畏。
G116n2302_p0182a09║四、惡道畏。
G116n2302_p0182a10║五、大眾威德畏。
G116n2302_p0182a11║一謂：初學菩薩，雖行布施之行，而不能盡己所有，又恐自己不能過活，是名不活
G116n2302_p0182a12║畏。
G116n2302_p0182a13║二謂：初學菩薩雖欲與眾生同事而攝化之，入諸酒肆等，恒懼譏謗，不得似大菩薩安
G116n2302_p0182a14║行自若，是名惡名畏。（同事者：同其所作，即酒肆等事也。若大菩薩證果之後，以同事攝諸眾
G116n2302_p0182a15║生，逆行順化，屠坊酒肆，無往不可，所以安行自若。）
G116n2302_p0182a16║三謂：初學菩薩，雖欲運廣大心，內外俱施，然有時施以財物，而於身命顧惜，不能
G116n2302_p0183a01║自捨，是名死畏。（內外施者：內則身命等，外則財物等也。）
G116n2302_p0183a02║四謂：初學菩薩，懼生惡道。於不善法分別對治，令其不生，是名惡道畏。
G116n2302_p0183a03║五謂：初學菩薩，或於王庭執理之處，或於善解法義人前，申宗敵論，唯恐有失，是
G116n2302_p0183a04║名大眾威德畏。
G116n2302_p0183a05║
G116n2302_p0183a06║小乘五位（出四教儀）
G116n2302_p0183a07║一、資糧位——五停心別相總相。
G116n2302_p0183a08║二、加行位——煖頂忍世第一法。
G116n2302_p0183a09║三、見道位——十六心斷八十八使。
G116n2302_p0183a10║四、修道位——十六心斷八十一品。
G116n2302_p0183a11║五、無學位——滅盡定得四果。
G116n2302_p0183a12║一、資糧位者：如人遠行，必賫糧以為路資也。其位有三：⒈五停心，⒉別相念，⒊
G116n2302_p0183a13║總相念。若欲出於三界，必以此三種觀法而為資糧也。（五停心者：一、多貪眾生不淨觀。
G116n2302_p0183a14║二、多瞋眾生慈悲觀，三、多散眾生數息觀，四、愚癡眾生因緣觀，五、多障眾生念佛觀。別相念、
G116n2302_p0183a15║總相念者：謂四念處：一、觀身不淨，二、觀受是苦，三、觀心無常，四、觀法無我。若各觀察，則
G116n2302_p0183a16║名別相念，若總觀察，則名總相念。）
G116n2302_p0184a01║二、加行位者：其位有四：⒈煖位：如木鑽火，未見火出，先得煖相。以喻加行位
G116n2302_p0184a02║人，未見智火，已得煖相。⒉頂位：觀行轉明，如登山頂，悉皆明了。⒊忍位：忍即忍可
G116n2302_p0184a03║之義。謂於苦集滅道四諦之法，恐可而樂修也。⒋世第一位：於理雖未能證，而於世間最
G116n2302_p0184a04║勝。謂此四位加功用行，取證道果也。
G116n2302_p0184a05║三、見道位者：即聲聞初果也。謂斷三界見惑，而見真空之理，故名見道也。（初果
G116n2302_p0184a06║即須陀洹也。）
G116n2302_p0184a07║四、修道位者：謂修四諦道法，斷欲界思惑，而證第二、第三果，故名修道也。（第
G116n2302_p0184a08║二果，即斯陀含。第三果，即阿那含也。）
G116n2302_p0184a09║五、無學位者：即聲聞第四果，阿羅漢也。此位斷三界見思惑盡，真理究竟，無法可
G116n2302_p0184a10║學，故名無學也。
G116n2302_p0184a11║
G116n2302_p0184a12║初度五人（翻譯名義）
G116n2302_p0184a13║一、阿若憍陳如。
G116n2302_p0184a14║二、頞鞞。
G116n2302_p0184a15║三、跋提。
G116n2302_p0184a16║四、十力迦葉。
G116n2302_p0185a01║五、拘利太子。
G116n2302_p0185a02║謂佛初出家，入山修道，父王思念，乃命陳如等五人尋訪隨侍，及佛成道，因念五人
G116n2302_p0185a03║當先度脫，故在鹿苑先調其根性，為說苦集滅道四諦之法，而得解脫，是為初度五人也。
G116n2302_p0185a04║一、梵語阿若，華言已知。此其名也。梵語憍陳如，華言火器，此其姓也。以其是婆
G116n2302_p0185a05║羅門種，由先世事火，故云火器，乃佛之舅氏也。（梵語婆羅門，華言淨行。事火者，法華文
G116n2302_p0185a06║句云：火有二義：照也、燒也。照則暗不生，燒則物不生。所以事之。因為姓也。）
G116n2302_p0185a07║二、梵語頞鞞，華言馬勝，亦云馬師。乃佛之家族也。
G116n2302_p0185a08║三、梵語䟦提，華言小賢，乃佛之家族也。
G116n2302_p0185a09║四、梵語迦葉，又云婆敷（無翻），亦佛之舅氏，非大迦葉，亦非三迦葉也。（大迦
G116n2302_p0185a10║葉，即摩訶迦葉，三迦葉即優樓頻羅迦葉、那提迦葉、伽耶迦葉也。）
G116n2302_p0185a11║五、拘利太子，乃斛飯王之長子，即佛之從兄弟也。
G116n2302_p0185a12║
G116n2302_p0185a13║五性（出隨疏演義鈔）
G116n2302_p0185a14║一、定性聲聞。
G116n2302_p0185a15║二、定性緣覺。
G116n2302_p0185a16║三、菩薩性。
G116n2302_p0186a01║四、不定性。
G116n2302_p0186a02║五、無種性。
G116n2302_p0186a03║一、因果不易，名曰定性；聞佛聲教而得覺悟，名曰聲聞。謂惟習聲聞之因，而證聲
G116n2302_p0186a04║聞之果，更不進求佛道，是名定性聲聞也。
G116n2302_p0186a05║二謂：觀因緣生滅之法，覺悟真空之理，故曰緣覺。謂唯習緣覺之因，而證緣覺之
G116n2302_p0186a06║果，更不進求佛道，是名定性緣覺也。
G116n2302_p0186a07║三、菩薩，梵語具云菩提薩埵，華言覺有情。謂菩薩悲智雙運，冤親等觀，廣利眾
G116n2302_p0186a08║生，證菩提果，是名菩薩性也。
G116n2302_p0186a09║四謂：遇緣熏習，修行不定，若近聲聞而習聲聞法，若近緣覺而習菩薩法，各隨所習
G116n2302_p0186a10║而成其性，是名不定性也。
G116n2302_p0186a11║五、無種者，無善種也。謂人撥無因果，不受化度，甘溺生死，不求解脫，是名無種
G116n2302_p0186a12║性。（換者，絕也。）
G116n2302_p0186a13║
G116n2302_p0186a14║五種聲聞（法華文句）
G116n2302_p0186a15║一、決定聲聞。
G116n2302_p0186a16║二、退道聲聞。
G116n2302_p0187a01║三、應化聲聞。
G116n2302_p0187a02║四、增上慢聲聞。
G116n2302_p0187a03║五、大乘聲聞。
G116n2302_p0187a04║一謂：久習小乘，積刼功圓，而證得小果，是名決定聲聞。
G116n2302_p0187a05║二謂：此聲聞，本習大乘，積刼修道，中間為厭生死，退大道心，取證小果，是名退
G116n2302_p0187a06║道聲聞。
G116n2302_p0187a07║三謂：諸佛菩薩，為前二種聲聞故，內秘佛菩薩之行，外見聲聞之形，引誘小乘，令
G116n2302_p0187a08║入大乘，是名應化聲聞。
G116n2302_p0187a09║四謂：厭居生死，欣樂涅槃，修習小乘，以少為足，未得謂得，未證謂證，是名增上
G116n2302_p0187a10║慢聲聞。
G116n2302_p0187a11║五謂：以佛道聲，令一切聞，不住化城，終歸寶所，是名大乘聲聞也。（化城者：無而
G116n2302_p0187a12║倐有名化，防非禦敵名城。以喻小乘湼槃，能防見思之非，而禦生死之敵也。寶所者，即大乘實相理
G116n2302_p0187a13║也。）
G116n2302_p0187a14║
G116n2302_p0187a15║五分法身（法華玄義釋籤）
G116n2302_p0187a16║一、戒身。
G116n2302_p0188a01║二、定身。
G116n2302_p0188a02║三、慧身。
G116n2302_p0188a03║四、解脫身。
G116n2302_p0188a04║五、解脫知見身。
G116n2302_p0188a05║五分法身者：分即分齊，法者戒定慧諸法也。身者，聚也。聚集諸法，以成其身也。
G116n2302_p0188a06║（聚集諸法者，謂聚集色受想行識之法也。）
G116n2302_p0188a07║一謂：二乘因持無作戒，戒法成就，證得此身，故名戒身。（無作戒者：不作意持，任
G116n2302_p0188a08║運無犯，名無作戒也。）
G116n2302_p0188a09║二謂：二乘因修無漏淨禪證此身，故名定身。（淨禪者：謂因修禪定，能斷諸漏。漏即三
G116n2302_p0188a10║界煩惱，既無煩惱，心則清淨，故名無漏淨禪也。）
G116n2302_p0188a11║三謂：二乘因修無漏智慧得證此身，故名慧身。（無漏智慧者：即是觀十二因緣，及觀四
G116n2302_p0188a12║諦之智慧也。修此智慧者，即能斷三界煩惱，出離有漏生死也。）
G116n2302_p0188a13║四、解縛得脫，故名解脫。有二種：一者、有為解脫：謂以無漏智慧，斷有漏煩惱。
G116n2302_p0188a14║二者、無為解脫：謂一切煩惱滅盡無餘，煩惱既盡，理本無為，由二種解脫，得證此身故
G116n2302_p0188a15║名解脫身。
G116n2302_p0188a16║五、知以智知，見以眼見。謂二乘因此智眼，於一切法知覺照了，當體即空，悉皆如
G116n2302_p0189a01║幻，得證此身，故名解脫知見身。
G116n2302_p0189a02║
G116n2302_p0189a03║
G116n2302_p0189a04║
G116n2302_p0189a05║
G116n2302_p0189a06║
G116n2302_p0189a07║
G116n2302_p0189a08║
G116n2302_p0189a09║
G116n2302_p0189a10║
G116n2302_p0189a11║
G116n2302_p0189a12║
G116n2302_p0189a13║
G116n2302_p0189a14║
G116n2302_p0189a15║
G116n2302_p0189a16║佛學名相彙解　卷第二十七（終）