G116n2302_p0191a01║佛學名相彙解　卷第二十八明．沙門寂照編
G116n2302_p0191a02║
G116n2302_p0191a03║五果回心（出湼槃經）
G116n2302_p0191a04║一、初果八萬刼回心。
G116n2302_p0191a05║二、二果六萬刼回心。
G116n2302_p0191a06║三、三果四萬刼回心。
G116n2302_p0191a07║四、四果二萬刼回心。
G116n2302_p0191a08║五、五果十千刼回心。
G116n2302_p0191a09║五果：須陀洹、斯陀含、阿那含、阿羅漢、辟支佛所證之果也。謂此五人經刼不等，
G116n2302_p0191a10║斷盡煩惱，回心向大，證取菩提，故名五果回心。
G116n2302_p0191a11║一、初果：即須陀洹也。謂斷三結之惑而得此果，超四惡趣，於人天中七返受生，方
G116n2302_p0191a12║斷諸苦，入於涅槃；過八萬刼當得無上正等菩提，是名初果回心。（梵語須陀洹，華言預
G116n2302_p0191a13║流。謂出凡流而預聖流也。三結者：身見、戒取、疑，即三界見惑也。四惡趣者：修羅趣、畜生趣、
G116n2302_p0191a14║地獄趣、餓鬼趣也。七返者：天上人間共七番也。）
G116n2302_p0192a01║二、二果即斯陀含也。謂斷欲界六品思惑而得此果。於天人中下番受生，方斷諸苦，
G116n2302_p0192a02║入於涅槃，過六萬刼，當得無上正等菩提，是名二果回心。（梵語斯陀含，華言一徃來，謂一
G116n2302_p0192a03║生天上，一生人間得證湼槃也。六品思惑者：眼耳鼻舌身五根，對色聲香味觸五塵而起貪愛之心曰思。
G116n2302_p0192a04║此惑有九品，今云六品者，謂斷九品中，前之六品也。）
G116n2302_p0192a05║三、三果即阿那含也。謂斷五下分結而得此果，更不受生，過四萬刼，當得無上正等
G116n2302_p0192a06║菩提，是名三果回心。（梵語阿那含，華言不來，謂不來欲界受生也。五下分結者：即欲界貪、瞋、
G116n2302_p0192a07║身見、戒取、疑也。）
G116n2302_p0192a08║四、四果：即阿羅漢也。謂永斷三界貪欲、瞋恚、愚癡惑而得此果，過二萬刼當得無
G116n2302_p0192a09║上正等菩提，是名四果回心。（梵語阿羅漢，華言無生。謂斷見思惑盡，更不受三界生也。）
G116n2302_p0192a10║五、五果：即辟支佛也。謂永斷三界貪欲、瞋恚、愚癡之惑，而得此果。過十千刼當
G116n2302_p0192a11║得無上正等菩提，是名五果回心。（辟支，梵語具云辟支迦羅，華言緣覺。）
G116n2302_p0192a12║
G116n2302_p0192a13║五種阿那含（出湼槃經）
G116n2302_p0192a14║一、中般涅槃。
G116n2302_p0192a15║二、生般涅槃。
G116n2302_p0192a16║三、有行般涅槃。
G116n2302_p0193a01║四、無行般涅槃。
G116n2302_p0193a02║五、上流般涅槃。
G116n2302_p0193a03║梵語阿那含，華言不來，又云不還。謂不還來欲界受生，即第三果也。以其根有利
G116n2302_p0193a04║鈍，行有勤怠，於證阿羅漢果有先後之不同，故分為五也。（梵語阿羅漢，華言無學，又云無
G116n2302_p0193a05║生。）
G116n2302_p0193a06║一、中即中陰，亦名中有，以人死之後，未得托生之識身也。梵語般涅槃，華言滅
G116n2302_p0193a07║度。謂此阿那含，從欲界沒，生色界時，於色界中有身便斷上地餘惑，證阿羅漢，得般涅
G116n2302_p0193a08║槃也。（上地，即無色界也。）
G116n2302_p0193a09║二、生者，於色界受生也。謂此阿那含於欲界得第三果已，從欲界沒，生於色界，便
G116n2302_p0193a10║斷上地餘惑，得阿羅漢，入般涅槃也。
G116n2302_p0193a11║三、有行，即加功用行也。謂此阿那含，於欲界得第三果已，從欲界沒，生於色界，
G116n2302_p0193a12║不能速疾趣涅槃果，更經多時勤修加行，方斷上地餘惑，得阿羅漢，入般涅槃也。
G116n2302_p0193a13║四、無行即不加功行也。謂此阿那含，於欲界得第三果已，從欲界沒生於色界，更經
G116n2302_p0193a14║多時不能加功用行，懈怠慢縱，任運經久，方斷上地餘惑，得阿羅漢，入般涅槃也。
G116n2302_p0193a15║五、止即無色界，流即流行。謂此阿那含從欲界沒，生於色界，不能便證涅槃，要須
G116n2302_p0193a16║流行色界餘天之中，次第生已，方斷上地餘惑，得阿羅漢，入般涅槃也。（餘天，即色界初
G116n2302_p0194a01║禪後，二禪、三禪、四禪天也。）
G116n2302_p0194a02║
G116n2302_p0194a03║五論師（翻譯名義）
G116n2302_p0194a04║一、阿濕縛窶沙論師。
G116n2302_p0194a05║二、那伽曷樹那論師。
G116n2302_p0194a06║三、提婆論師。
G116n2302_p0194a07║四、鳩摩羅邏多論師。
G116n2302_p0194a08║五、室利邏多論師。
G116n2302_p0194a09║一、梵語阿濕縛窶沙，華言馬鳴。摩訶衍論云：「過去世中，有一大王，名曰輪陀，
G116n2302_p0194a10║有千白鳥皆悉好聲。若鳥出聲，大王增德；若不出聲，大王損德。如是諸鳥，若見白馬，
G116n2302_p0194a11║則出其聲；若不見時，常不出聲。爾時大王，徧求白馬，終日不得，作如是言：『若外道
G116n2302_p0194a12║眾，能令此鳥鳴者，都破佛教；若佛弟子能令此鳥鳴者，都破外道。』爾時菩薩，用神通
G116n2302_p0194a13║力，現千白馬，令千鳥皆鳴，紹隆正法，令不斷絕。是故世尊，字此菩薩，名曰馬鳴。」
G116n2302_p0194a14║又本傳云：「此師說法時，能感羣馬悲鳴，故號馬鳴；以其造起信論、大乘莊嚴等論，故
G116n2302_p0194a15║稱論師。」
G116n2302_p0194a16║二、梵語那伽曷樹那，華言龍猛，舊翻龍樹。其母於樹下生之，因龍成其道，故號曰
G116n2302_p0195a01║龍樹。輔行云：「龍樹之學廣通，天下無敵。欲謗佛經，龍接入宮，一夏但誦七佛經，自
G116n2302_p0195a02║知佛法深妙，遂出家，降伏外道，明第一義。以其作中觀、大智度等論，故稱論師也。」
G116n2302_p0195a03║三、梵語提婆，華言天，乃龍樹弟子也。以其造百論、大丈夫等論，故稱論師。
G116n2302_p0195a04║四、梵語鳩摩羅邏多，華言童受，以其闡揚論義，故稱論師。
G116n2302_p0195a05║五、梵語室利邏多，華言勝受。謂此論主，如日照世，能破諸暗，故稱論師也。
G116n2302_p0195a06║
G116n2302_p0195a07║五種法師（法華文句）
G116n2302_p0195a08║一、受持法師。
G116n2302_p0195a09║二、讀經法師。
G116n2302_p0195a10║三、誦經法師。
G116n2302_p0195a11║四、解說法師。
G116n2302_p0195a12║五、書寫法師。
G116n2302_p0195a13║法者，軌則也。師者，匠也。法雖可軌，體不自弘，弘之在人，是故五種弘經之人，
G116n2302_p0195a14║皆得稱為法師也。
G116n2302_p0195a15║一、信力故受，念力故持。謂於如來言教，以堅固深信受之，於己憶持不忘，是為受
G116n2302_p0195a16║持法師。
G116n2302_p0196a01║二、對文曰讀。謂正心端坐，目覩經文，口宣句讀，是為讀經法師。
G116n2302_p0196a02║三、背文曰誦。謂習讀既熟，不須對文，自然成誦，是為誦經法師。
G116n2302_p0196a03║四、謂聖教之義難解，若能分明解釋訓授於人，是為解說法師。
G116n2302_p0196a04║五、謂於諸佛經典，若能書寫廣傳，流通大法，是為書寫法師。
G116n2302_p0196a05║
G116n2302_p0196a06║五種阿闍黎（出四分律）
G116n2302_p0196a07║一、出家阿闍黎。
G116n2302_p0196a08║二、受戒阿闍黎。
G116n2302_p0196a09║三、教授阿闍黎。
G116n2302_p0196a10║四、受經阿闍黎。
G116n2302_p0196a11║五、依止阿闍黎。
G116n2302_p0196a12║梵語阿闍黎，華言軌範。謂其能為人軌範，故云阿闍黎也。
G116n2302_p0196a13║一、出家阿闍黎者：即比丘剃度之師也。謂出家者，必須依師而得剃度。律云：「所
G116n2302_p0196a14║依得出家者。」是也。
G116n2302_p0196a15║二、受戒阿闍黎者：即比丘受戒之師也。謂既得出家，必須依師求受戒法，律云：
G116n2302_p0196a16║「於受戒時，得作羯磨者。」是也。（梵語羯磨，華言作法。）
G116n2302_p0197a01║三、教授阿闍黎者：即比丘教授之師也。謂既得戒法，必須得師教授威儀，律云：
G116n2302_p0197a02║「從教授得威儀者。」是也。
G116n2302_p0197a03║四、受經阿闍黎者：即比丘受經之師也。謂出家者，必須依師受習經文，解說義理。
G116n2302_p0197a04║律云：「從所受經，得讀修妬路，若說義乃至一四句偈等。」是也。（梵語修妬路，又云修
G116n2302_p0197a05║多羅，華言契經。）
G116n2302_p0197a06║五、依止阿闍黎者：即比丘依止之師也。謂比丘度夏，當依師住，或依止作宿。律
G116n2302_p0197a07║云：「乃至依住一宿者。」是也。
G116n2302_p0197a08║
G116n2302_p0197a09║五種大師功德（瑜伽師地論）
G116n2302_p0197a10║一、戒行無失。
G116n2302_p0197a11║二、善建立法。
G116n2302_p0197a12║三、善制立所學。
G116n2302_p0197a13║四、善斷疑惑。
G116n2302_p0197a14║五、教授出離。
G116n2302_p0197a15║一謂：比丘於如來所制戒律，常能堅守執持，無有毀犯過失，具是功德，方宜為人戒
G116n2302_p0197a16║法之師也。
G116n2302_p0198a01║二謂：比丘於諸戒律，善能建立一切法則，令人修學，無所違越。具是功德，方宜為
G116n2302_p0198a02║人戒法之師也。
G116n2302_p0198a03║三謂：比丘於律儀中當學之法，善能裁制安立，令無差謬，具是功德，方能宜為人戒
G116n2302_p0198a04║法之師也。
G116n2302_p0198a05║四謂：比丘於所建立法則，及所當學，或眾有所疑，善能廣為開說，斷除其惑，令得
G116n2302_p0198a06║如式修持，具是功德，方宜為人戒法之師也。
G116n2302_p0198a07║五謂：比丘以如來所制戒法，教授於人，令其如法受持，成就聖道，出離生死，具是
G116n2302_p0198a08║功德，方宜為人戒法之師也。
G116n2302_p0198a09║
G116n2302_p0198a10║五種僧（出顯宗論）
G116n2302_p0198a11║一、無恥僧。
G116n2302_p0198a12║二、瘂羊僧。
G116n2302_p0198a13║三、朋黨僧。
G116n2302_p0198a14║四、世俗僧。
G116n2302_p0198a15║五、勝義僧。
G116n2302_p0198a16║亦名五僧差別。
G116n2302_p0199a01║一謂：毀犯禁戒，不守真風，形預僧流，行過俗務，是名無恥僧。
G116n2302_p0199a02║二謂：於三藏教，無所了達，譬如瘂羊，無辯說用，是名瘂羊僧。
G116n2302_p0199a03║三謂：好於遊散，惟務鬥諍，善生機巧，結構朋黨，是名朋黨僧。
G116n2302_p0199a04║四謂：昏昏度日，兀兀延生，心想閑緣，身營世務，是名世俗僧。
G116n2302_p0199a05║五謂：解慧有餘，辯才無礙，隨機演教，接物利生，是名勝義僧。
G116n2302_p0199a06║
G116n2302_p0199a07║僧五淨德（出諸德福田經）
G116n2302_p0199a08║一、發心離俗。
G116n2302_p0199a09║二、毀其形好。
G116n2302_p0199a10║三、永割親愛。
G116n2302_p0199a11║四、委棄軀命。
G116n2302_p0199a12║五、志求大乘。
G116n2302_p0199a13║一謂：出家之人，發勇猛心，脫離凡俗，習佛菩提，而能懷佩道妙，為世福田，是為
G116n2302_p0199a14║初淨德也。
G116n2302_p0199a15║二謂：出家之人，剃除鬚髮，毀壞相好，去世俗之塵衣，著如來之法服，具佛威儀，
G116n2302_p0199a16║為世福田，是為第二淨德也。
G116n2302_p0200a01║三謂：投佛出家，割絕父母親愛之情，一心精勤修道，以報父母生成之德，兼能為世
G116n2302_p0200a02║福田，是為第三淨德也。
G116n2302_p0200a03║四謂：出家之人，能委棄身命，無所顧惜，惟務一心，求證佛道，兼能為世福田，是
G116n2302_p0200a04║為第四淨德也。
G116n2302_p0200a05║五謂：出家之人，常懷濟物之心，專志勤求大乘之法，度脫一切有情，為世福田，是
G116n2302_p0200a06║為第五淨德也。
G116n2302_p0200a07║
G116n2302_p0200a08║比丘入眾五法（出四分僧羯磨）
G116n2302_p0200a09║一、修慈愍物。
G116n2302_p0200a10║二、謙下自卑。
G116n2302_p0200a11║三、善知坐處。
G116n2302_p0200a12║四、說於法語。
G116n2302_p0200a13║五、見過默然。
G116n2302_p0200a14║舊名入眾五心。
G116n2302_p0200a15║一謂：比丘入大眾中，應修慈心，憐愍於物，嚴淨律儀，整束身心，精勤學道，是為
G116n2302_p0200a16║修慈愍物。
G116n2302_p0201a01║二謂：比丘入大眾中，常用謙和，永絕憍慢，應自卑下，如拭塵巾，是為謙下自卑。
G116n2302_p0201a02║三謂：比丘入大眾中，動止有時，若見上座，不應安坐；若見下座，不應起立，是為
G116n2302_p0201a03║善知坐處。（上座者：謂戒臘在前，道德聞達之比丘也。）
G116n2302_p0201a04║四謂：比丘入於大眾中，不宜雜說論世俗事，若自說法，若請人說法，是為說於法
G116n2302_p0201a05║語。
G116n2302_p0201a06║五謂：比丘入大眾中，若見僧中有不如理之事，若便言說，恐致別異，故當安忍默而
G116n2302_p0201a07║不言，是為見過默然。
G116n2302_p0201a08║
G116n2302_p0201a09║五眾（翻譯名義）
G116n2302_p0201a10║一、比丘。
G116n2302_p0201a11║二、比丘尼。
G116n2302_p0201a12║三、式叉摩那。
G116n2302_p0201a13║四、沙彌。
G116n2302_p0201a14║五、沙彌尼。
G116n2302_p0201a15║一、梵語比丘，華言乞士。乞是乞求之名，士是清雅之稱。謂上乞法以資慧命，下乞
G116n2302_p0201a16║食以資色身，淨命自活，福利眾生，破憍慢心，謙下自卑，以成清雅之德也。（淨命者，以
G116n2302_p0202a01║清淨之食，自活其命也。）
G116n2302_p0202a02║二、梵語尼，華言女。大智度論云：尼得無量律儀，故應次於比丘。佛以儀法，嫌於
G116n2302_p0202a03║混雜，令在沙門後，故名比丘尼。（女人出家，始於佛姨母大愛道也。梵語沙門，華言勤息。）
G116n2302_p0202a04║三、梵語式叉摩那，華言學法女。行事鈔云：「式叉尼具學三法：⒈根本：謂不作四
G116n2302_p0202a05║重。（即殺盜婬妄也。）⒉學六法。（一、不染心相觸，二、不盜四錢，三、不斷畜生命，四、不小
G116n2302_p0202a06║妄語，五、不非時飲食，六、不飲酒。）⒊學行法。（即大尼所行一切行法也。）為學此三法，故
G116n2302_p0202a07║名式叉摩那。」
G116n2302_p0202a08║四、梵語沙彌，華言息慈。謂息世染之情，以慈濟羣生也。蓋出家之人，初入佛法，
G116n2302_p0202a09║多存俗情，故須息惡行慈。是名沙彌。
G116n2302_p0202a10║五、玄奘法師云：梵語室利摩拏理迦，華言勤策女。謂勤行善法，策進功德，故名沙
G116n2302_p0202a11║彌尼也。
G116n2302_p0202a12║
G116n2302_p0202a13║苾蒭草五德（翻譯名義）
G116n2302_p0202a14║一、體性柔軟。
G116n2302_p0202a15║二、引蔓旁布。
G116n2302_p0202a16║三、馨香遠聞。
G116n2302_p0203a01║四、能療疼痛。
G116n2302_p0203a02║五、不背日光。
G116n2302_p0203a03║苾芻，雪山香草，謂其有五種德，以喻比丘亦具此德，故稱為苾芻也。
G116n2302_p0203a04║一、體性柔軟者，以喻比丘能折伏身語意業之麤獷也。
G116n2302_p0203a05║二、引蔓旁布者，以喻比丘傳法度人，延綿不絕也。
G116n2302_p0203a06║三、馨香遠聞者，以喻比丘戒德芬馥，為眾所聞也。
G116n2302_p0203a07║四、能療疼痛者，以喻比丘能斷煩惱毒害之痛苦也。
G116n2302_p0203a08║五、不背日光者，以喻比丘正見思惟，常向佛日而不背也。
G116n2302_p0203a09║
G116n2302_p0203a10║乞食遮五處（出顯揚聖教論）
G116n2302_p0203a11║一、唱令家。
G116n2302_p0203a12║二、婬女家。
G116n2302_p0203a13║三、酤酒家。
G116n2302_p0203a14║四、王宮。
G116n2302_p0203a15║五、旃陀羅。
G116n2302_p0203a16║謂比丘乞食，此之五處，當避嫌疑，不可往也。
G116n2302_p0204a01║一、唱令家者：謂歌唱曲令，但取歡娛，能亂禪定。比丘若行乞食，此處不可往也。
G116n2302_p0204a02║二、婬女家者：行止不潔，聲名不正，色欲因緣，障道根本。比丘若行乞食，此處不
G116n2302_p0204a03║可往也。
G116n2302_p0204a04║三、酤酒家者：謂酒是起罪因緣，能生過失。比丘若行乞食，此處不可往也。
G116n2302_p0204a05║四、王宮者，貴戚之處，嚴禁之所，非可干冒。比丘若行乞食，此處不可往也。
G116n2302_p0204a06║五、旃陀羅（又作旃荼羅）；梵語旃陀羅，華言屠者。謂屠者之家，殺心盛大，惱害眾
G116n2302_p0204a07║生，見者傷慈，壞善根本。比丘若行乞食，此處不可往也。（旃荼羅者，華言嚴幟。謂此屠
G116n2302_p0204a08║者，惡業自嚴，行時搖鈴持竹為標幟，以使人知其為惡者也。）
G116n2302_p0204a09║
G116n2302_p0204a10║沙門受食五觀（大藏一覽）
G116n2302_p0204a11║一、計功多少量彼來處。
G116n2302_p0204a12║二、忖己德行全缺應供。
G116n2302_p0204a13║三、防心離過貪等為宗。
G116n2302_p0204a14║四、正事良藥為療形枯。
G116n2302_p0204a15║五、為成道業應受此食。
G116n2302_p0204a16║梵語沙門，華言勤息。謂勤行善法，息滅惡事，凡受食時，先作五觀，然後方食，故
G116n2302_p0205a01║名沙門受食五觀也。
G116n2302_p0205a02║一、計功多少者：智度論云：「此食墾植收穫舂磨，淘汰炊煮，及成，工用甚多。」
G116n2302_p0205a03║量彼來處者：僧祇律云：「施主減其妻子之分，求福故施，凡受食時，當作此觀。」
G116n2302_p0205a04║二、忖己德行全缺應供者：毗尼母律云：若不坐禪誦經，營三寶事，及不持戒，受人
G116n2302_p0205a05║信施，為施所墮，則不宜受食；德行若全，則可應供受食。凡受食時，當作此觀。
G116n2302_p0205a06║三、防心離過貪等為宗者：明了論疏云：出家先須防心三過，謂於上味食起貪，下味
G116n2302_p0205a07║食起瞋，中味食起癡。以此不知慚愧，墮三惡道。凡受食時，當作此觀。
G116n2302_p0205a08║四、正事良藥為療形枯者：謂饑渴為主病，四百四病為客病，故須以食而為醫藥，用
G116n2302_p0205a09║資其身，凡受食時，當作此觀。（四百四病者；人身假地水火風四大所成，一大不調，則生百一
G116n2302_p0205a10║種病，四大共成四百四病也。）
G116n2302_p0205a11║五、為成道業應受此食者：謂不食則饑渴病生，道業何成？增壹阿含經云：「多食
G116n2302_p0205a12║致苦患，少食氣力衰，處中而食者，如秤無高下。」凡受食時，當作此觀。
G116n2302_p0205a13║
G116n2302_p0205a14║五法退菩提（出湼槃經）
G116n2302_p0205a15║一、樂在外道出家。
G116n2302_p0205a16║二、不修大慈之心。
G116n2302_p0206a01║三、好求法師過罪。
G116n2302_p0206a02║四、常樂處在生死。
G116n2302_p0206a03║五、不喜讀誦經典。
G116n2302_p0206a04║一謂：人之出家，當從正法，修習善業，成菩提果；若從外道，則增諸邪見，作不善
G116n2302_p0206a05║業，而菩提之心未有不退失者矣！
G116n2302_p0206a06║二謂：修菩薩行者，當以平等大慈之心，愛念一切眾生，與其清淨法樂，然後得成菩
G116n2302_p0206a07║提之果。若非此行，而菩提之心未有不退失者矣！
G116n2302_p0206a08║三謂：修菩薩行者，奉承師長，如事父母，聽受其教，則菩提之果可成。若窺伺以求
G116n2302_p0206a09║其過，則不惟無聽受之誠，且虧事師之道，而菩提之心，未有不退失者矣！
G116n2302_p0206a10║四謂：修菩薩行者，當勤精進，以求出離，則菩提之果可成，若躭著五欲，造諸惡
G116n2302_p0206a11║業，於諸生死，心無厭離，而菩提之心未有不退失者矣！
G116n2302_p0206a12║五謂：修菩薩行者，當信受如來所說經典，誠心讀誦，求其妙義，依解進修，成菩提
G116n2302_p0206a13║果。若不喜樂受持讀誦，則所修之行，無所依據，而菩提之心未有不退失者矣！
G116n2302_p0206a14║
G116n2302_p0206a15║五種邪命（大智度論）
G116n2302_p0206a16║一、詐現異相。
G116n2302_p0207a01║二、自說功能。
G116n2302_p0207a02║三、占相吉凶。
G116n2302_p0207a03║四、高聲現威。
G116n2302_p0207a04║五、說所得利以動人心。
G116n2302_p0207a05║謂以此五種邪法，用求利養而自活命，為比丘者，當深戒之。
G116n2302_p0207a06║一、謂諸比丘，違佛正教，於世俗人前，詐現奇特之相，令其心生敬仰，而求利養，
G116n2302_p0207a07║是為邪命。
G116n2302_p0207a08║二、謂諸比丘，以辯口利詞，抑人揚己，自逞功能，令所見者心生信敬，而求利養，
G116n2302_p0207a09║是為邪命。
G116n2302_p0207a10║三、謂諸比丘，攻學異術，卜命相形，講談吉凶，而求利養，是為邪命。
G116n2302_p0207a11║四、謂諸比丘，大語高聲，詐現威儀，令人畏敬，而求利養，是為邪命。
G116n2302_p0207a12║五、謂諸比丘，於彼得利，於此稱說；於此得利，於彼稱說，令人動心，而求利養，
G116n2302_p0207a13║是為邪命。
G116n2302_p0207a14║
G116n2302_p0207a15║五法不得授人戒（出四分律）
G116n2302_p0207a16║一、無信。
G116n2302_p0208a01║二、無慚。
G116n2302_p0208a02║三、無愧。
G116n2302_p0208a03║四、懶惰。
G116n2302_p0208a04║五、多忘。
G116n2302_p0208a05║謂比丘當深信因果，常生慚愧，戒行精進，法義無忘，方堪授人戒法；若不能如是
G116n2302_p0208a06║者，則不可也。
G116n2302_p0208a07║一、信為萬善之本，眾德之基。比丘若不具足正信，則於戒法自必不能持守，何況為
G116n2302_p0208a08║師而授人戒也。
G116n2302_p0208a09║二、慚謂慚恥，比丘之心，若無慚恥，自必肆情縱慾；戒行有虧，故不可為師而授人
G116n2302_p0208a10║戒也。
G116n2302_p0208a11║三、愧謂羞愧。比丘之心，若無羞愧，自必毀犯戒法，不能悔過，故不可為師而授人
G116n2302_p0208a12║戒也。
G116n2302_p0208a13║四、謂比丘懶惰恣縱，則自於戒律，必不能堅守，何況為師而授人戒也。
G116n2302_p0208a14║五、謂比丘於諸法義，不能強記，心多忘失，則自於戒檢，必有所遺，故不可為師而
G116n2302_p0208a15║授人戒也。
G116n2302_p0209a01║
G116n2302_p0209a02║五不退（起信論疏）
G116n2302_p0209a03║一、信不退。
G116n2302_p0209a04║二、位不退。
G116n2302_p0209a05║三、證不退。
G116n2302_p0209a06║四、行不退。
G116n2302_p0209a07║五、煩惱不退。
G116n2302_p0209a08║一謂：十信位菩薩，發大信心，篤信中道圓妙之理，常住平等，不遷不變，信行滿足
G116n2302_p0209a09║而無退轉也。
G116n2302_p0209a10║二謂：菩薩十信滿足，入十住位，乃至十行、十回向位，即得分見法身，住正定位而
G116n2302_p0209a11║不退轉也。
G116n2302_p0209a12║三謂：菩薩三賢位滿，即入初地，乃至七地，證徧滿法身，生無邊佛土而不退轉也。
G116n2302_p0209a13║（徧滿法身者：謂法身之體，徧滿一切處也。）
G116n2302_p0209a14║四謂：菩薩七地功德滿足，入於第八無功用地，一切功行，永無退失也。（第八無功用
G116n2302_p0209a15║地，即不動地也。）
G116n2302_p0209a16║五謂：菩薩十地滿足，入等覺位，了煩惱即是菩提，豈更有煩惱之可退轉也。（等覺
G116n2302_p0210a01║位者：去後妙覺位，猶有一等，勝前諸位，得稱為覺。）
G116n2302_p0210a02║
G116n2302_p0210a03║五乘（出分齊章）
G116n2302_p0210a04║一、佛乘。
G116n2302_p0210a05║二、菩薩乘。
G116n2302_p0210a06║三、緣覺乘。
G116n2302_p0210a07║四、聲聞乘。
G116n2302_p0210a08║五、小乘。
G116n2302_p0210a09║一、佛，梵語具云佛陀，華言覺。乘即運載之義，謂如來以一乘實相之法，運諸眾
G116n2302_p0210a10║生，同到涅槃彼岸，故名佛乘。
G116n2302_p0210a11║二、菩薩，梵語具云菩提薩埵，華言覺有情。謂菩薩之人，以六度萬行為乘，運諸眾
G116n2302_p0210a12║生，同出三界，故名菩薩乘。
G116n2302_p0210a13║三、謂緣覺之人，因觀十二因緣，除於我執，而悟真空涅槃之理。以此之法，運出三
G116n2302_p0210a14║界，故名緣覺乘。
G116n2302_p0210a15║四、謂聲聞之人，聞佛聲教，修苦集滅道四諦之法，而悟真空涅槃之理，以此之法，
G116n2302_p0210a16║運出三界，故名聲聞乘。
G116n2302_p0211a01║五、小乘者：即人天乘也。謂人天以五戒十善為乘，運出四趣，故名小乘。
G116n2302_p0211a02║
G116n2302_p0211a03║五乘（出分齊章）
G116n2302_p0211a04║一、佛乘。
G116n2302_p0211a05║二、緣覺乘。
G116n2302_p0211a06║三、聲聞乘。
G116n2302_p0211a07║四、天乘。
G116n2302_p0211a08║五、梵乘。
G116n2302_p0211a09║佛、緣、聲乘之三乘，如上註。四天即色界也。謂彼諸天修根本有漏禪觀，欲惑不
G116n2302_p0211a10║染，以此根本禪定，運出欲界，是名天乘。（有漏者；謂漏落生死也。根本禪，即色界禪，謂能
G116n2302_p0211a11║出生一切禪定故也。）
G116n2302_p0211a12║五、梵，即淨也。謂諸菩薩以慈悲喜捨四無量心，運諸眾生，出生死海，是名梵乘。
G116n2302_p0211a13║（慈悲喜捨者：慈能與樂，悲能拔苦，喜則離苦得樂，捨則冤親平等。此四無量心，以由眾生無量，
G116n2302_p0211a14║故菩薩之心亦無量也。）
G116n2302_p0211a15║
G116n2302_p0211a16║五乘（出盂蘭盆經疏）
G116n2302_p0212a01║一、人乘。
G116n2302_p0212a02║二、天乘。
G116n2302_p0212a03║三、聲聞乘。
G116n2302_p0212a04║四、緣覺乘。
G116n2302_p0212a05║五、菩薩乘。
G116n2302_p0212a06║乘即運載之義。謂人天等，各以所修之法為乘，運載至其所至之處，故有五乘也。
G116n2302_p0212a07║一、人者忍也。於世間違順情境，悉能安忍故也。謂人以三歸五戒為乘，運出四趣，
G116n2302_p0212a08║生於人道，故名人乘。（三歸依者；歸依佛、歸依法、歸依僧也。）
G116n2302_p0212a09║二、天者：謂天然自然樂勝身勝也。天以十善為乘，運出五道，得生欲天。於修十善
G116n2302_p0212a10║時，更能修習禪定，即生色界、無色界天，故名天乘也。（聲、緣、菩薩三乘，見上註。）
G116n2302_p0212a11║
G116n2302_p0212a12║五事生天上（出辯意經）
G116n2302_p0212a13║一、慈心。
G116n2302_p0212a14║二、賢良。
G116n2302_p0212a15║三、貞潔。
G116n2302_p0212a16║四、誠信。
G116n2302_p0213a01║五、不醉酒。
G116n2302_p0213a02║謂諸眾生，能行此五事，則得生於天上也。
G116n2302_p0213a03║一謂：人不殺眾生，愛惜物命，令眾得安，是名慈心。
G116n2302_p0213a04║二謂：人不盜他人財物，布施無慳，濟諸窮乏，是名賢良。
G116n2302_p0213a05║三謂：人不犯外色，護戒奉齋，是名貞潔。
G116n2302_p0213a06║四謂：人不欺於人，護口四過，永無諂佞，是名誠信。（口四過者；妄言、綺語、兩舌、
G116n2302_p0213a07║惡口也。）
G116n2302_p0213a08║五謂：人尊崇善法，堅修梵行，不酗於酒而發狂亂，是名不醉酒。
G116n2302_p0213a09║
G116n2302_p0213a10║始生天有五種相（出正法念處經）
G116n2302_p0213a11║一、光明覆身相。
G116n2302_p0213a12║二、欲見園林相。
G116n2302_p0213a13║三、見天女生慚相。
G116n2302_p0213a14║四、見天生疑相。
G116n2302_p0213a15║五、升空生怖相。
G116n2302_p0213a16║一謂：人初生天時，光明覆身，身無衣服，心作是念：勿令他天見我裸露。即於念
G116n2302_p0214a01║時，他見有衣而實無衣，是為第一相。
G116n2302_p0214a02║二謂：人初生天時，已見天上所有之物，生希有心，而於園林等則未曾見，故欲見之
G116n2302_p0214a03║而徧觀看，是為第二相。
G116n2302_p0214a04║三謂：人初生天時，見天中女，顏色羞慚，未敢正看，是為第三相。
G116n2302_p0214a05║四謂：人初生天時，若見餘天，雖欲前近，心生疑慮，意志不定，是為第四相。
G116n2302_p0214a06║五謂：人初生天時，欲升虛空，心生怖畏，設飛不高，去則不遠，或傍城壁，或依附
G116n2302_p0214a07║地，是為第五相。
G116n2302_p0214a08║
G116n2302_p0214a09║五淨居天（出楞嚴經）
G116n2302_p0214a10║一、無煩天。
G116n2302_p0214a11║二、無熱天。
G116n2302_p0214a12║三、善見天。
G116n2302_p0214a13║四、善現天。
G116n2302_p0214a14║五、色究竟天。
G116n2302_p0214a15║五淨居天者：謂聲聞之人，斷欲界九品思惑盡，證第三阿那含果而居其中，亦名五不
G116n2302_p0214a16║還天。若據俱舍圖言：此五天次第而上。若據楞嚴經言：此五天皆橫在第四禪天中，彼四
G116n2302_p0215a01║禪天，但能聞此五天之名，而不能知見，如世間聖地道場，多有羅漢所居，而人不能見
G116n2302_p0215a02║也。（九品者：欲界思惑三品中，每品又各分上中下三品，故言九品也。）
G116n2302_p0215a03║一謂：此天苦樂兩滅，心境不交，則無煩惱，故名無煩天也。（苦樂兩滅者：離欲界苦
G116n2302_p0215a04║及色界樂也。心境不交者：心與境不交接也。）
G116n2302_p0215a05║二、熱即熱惱。謂此天機括獨行，研交無地，故名無熱天也。（機括獨行者：機謂弩牙，
G116n2302_p0215a06║括與筈同。謂箭所受絃之處，皆取可發之義，以喻於心也。前苦樂之境雖滅，猶存能滅之念，故云機
G116n2302_p0215a07║筈獨行，至此天中，研究此心與境交接之念，無依無處，則無熱惱，故云所交無地也。）
G116n2302_p0215a08║三謂：此天於十方世界，妙見圓澄，更無塵象，及一切沉垢，故名善見天也。（十方
G116n2302_p0215a09║世界等者：謂一心在定，定能發慧。於慧心中，見十方界，圓徧澄凝，更無世界內外塵象，及無心地
G116n2302_p0215a10║昏沉之垢也。）
G116n2302_p0215a11║四謂：此天精見現前，陶鑄無礙，故名善現天也。（精見現前陶鑄無礙者，範土曰陶，鎔
G116n2302_p0215a12║金曰鑄，以妙精明見，陶鑄一切像，空無障礙故也。）
G116n2302_p0215a13║五謂：此天究竟羣幾，窮色性性，入無邊際，故名色究竟天也。（究竟羣幾者；幾謂幾
G116n2302_p0215a14║微，言究盡諸色幾微之處也。窮色性性，入無邊際者，色性所依之性，故云性性，性本無邊，若研窮
G116n2302_p0215a15║之，則入於無邊際矣。）
G116n2302_p0216a01║
G116n2302_p0216a02║欲天五婬（出四教儀）
G116n2302_p0216a03║一、地居二天形交成婬。
G116n2302_p0216a04║二、夜摩天勾抱成婬。
G116n2302_p0216a05║三、兜率天執手成婬。
G116n2302_p0216a06║四、化樂天對笑成婬。
G116n2302_p0216a07║五、他化天相視成婬。
G116n2302_p0216a08║一謂：四天王天居須彌山腹，忉利天居須彌山頂，故名地居。此二天男女和合，與世
G116n2302_p0216a09║無異也。
G116n2302_p0216a10║二、梵語夜摩，華言善時分。此天於諸欲境知時分故，不以形交，但勾抱也。
G116n2302_p0216a11║三、梵語兜率，華言知足。此天於諸欲境，知止足故，而不勾抱，但執手也。
G116n2302_p0216a12║四謂：此天欲心微薄，亦不執手，但對笑也。
G116n2302_p0216a13║五謂：此天欲念漸盡，亦不對笑，但相視也。
G116n2302_p0216a14║
G116n2302_p0216a15║初禪天定五支功德（法界次第）
G116n2302_p0216a16║一、覺支。
G116n2302_p0217a01║二、觀支。
G116n2302_p0217a02║三、喜支。
G116n2302_p0217a03║四、樂支。
G116n2302_p0217a04║五、一心支。
G116n2302_p0217a05║支即支分，如樹之根幹是一，枝條有異。禪支之義亦爾，從一定心出生五支故也。又
G116n2302_p0217a06║支持之義，謂定心淺薄，易於搖動；若得覺觀等法支持，則定心安隱牢固也，故名支。
G116n2302_p0217a07║一、初心在緣為覺，謂行者於定中發初禪，清淨色法觸其身根，心大驚悟。爾時初覺
G116n2302_p0217a08║此觸，故名覺支。
G116n2302_p0217a09║二、細心分別為觀。謂行者既證初禪，即以細心分別禪中諸妙功德，境界分明，故名
G116n2302_p0217a10║觀支。
G116n2302_p0217a11║三、欣慶之心為喜。謂行者獲得初禪天定，利益甚多，如是思惟，歡喜無量，故名喜
G116n2302_p0217a12║支。
G116n2302_p0217a13║四、怡悅之心為樂。謂行者喜心既息，則恬然靜慮，受禪之樂，故名樂支。
G116n2302_p0217a14║五、心與定法相應為一。謂行者初證禪時，心依覺觀喜樂之法，故有細微散亂，若喜
G116n2302_p0217a15║樂心息，自然心與定一，故名一心支。
G116n2302_p0218a01║
G116n2302_p0218a02║三禪天定五支功德（法界次第）
G116n2302_p0218a03║一、捨支。
G116n2302_p0218a04║二、念支。
G116n2302_p0218a05║三、慧支。
G116n2302_p0218a06║四、樂支。
G116n2302_p0218a07║五、一心支。
G116n2302_p0218a08║一、離喜不悔之心為捨。謂行者欲離二禪時，以種種因緣訶責於喜，喜既滅謝，三禪
G116n2302_p0218a09║即發。若證三禪之樂，則捨二禪之喜，不生悔心，故名捨支。
G116n2302_p0218a10║二、念即愛念。謂行者既發三禪之樂，樂從內起，應須愛念，樂則增長，故名念支。
G116n2302_p0218a11║三、解知之心為慧。謂行者既發三禪之樂，此樂微妙，若非善巧解慧，則不能方便長
G116n2302_p0218a12║養，故名慧支。
G116n2302_p0218a13║四、怡悅之心為樂。謂行者發三禪樂已，若能善用捨念慧三支，將獲此樂，樂則徧
G116n2302_p0218a14║身，若離三禪，餘地更無徧身之樂，故名樂支。
G116n2302_p0218a15║五、心與定法相應為一。謂行者受樂心息，則心與定一，澄渟不動，故名一心支。
G116n2302_p0219a01║
G116n2302_p0219a02║天小五衰相（法苑珠林）
G116n2302_p0219a03║一、樂聲不起。
G116n2302_p0219a04║二、身光忽滅。
G116n2302_p0219a05║三、浴水著身。
G116n2302_p0219a06║四、著境不捨。
G116n2302_p0219a07║五、眼目數瞬。
G116n2302_p0219a08║一、謂諸天音樂，不鼓自鳴，衰相現時，其聲自然不起，是為小衰相也。
G116n2302_p0219a09║二、謂諸天眾，身光赫奕，晝夜昭然；衰相現時，其光不現，是為小衰相也。
G116n2302_p0219a10║三、謂諸天眾，肌膚香膩，妙若蓮華，不染於水；衰相現時，浴水霑身，停住不乾，
G116n2302_p0219a11║是為小衰相也。
G116n2302_p0219a12║四、謂諸天眾，欲境殊勝，自然無有躭戀；衰相現時，取著不捨，是為小衰相也。
G116n2302_p0219a13║五、謂諸天眾，天眼無礙，普觀大千；衰相現時，其目數瞬，是為小衰相也。
G116n2302_p0219a14║
G116n2302_p0219a15║天大五衰相（出法苑珠林）
G116n2302_p0219a16║一、衣服垢穢。
G116n2302_p0220a01║二、頭上華萎。
G116n2302_p0220a02║三、腋下汗流。
G116n2302_p0220a03║四、身體臭穢。
G116n2302_p0220a04║五、不樂本座。
G116n2302_p0220a05║一、謂諸天眾，銖衣妙服，光潔常鮮；福盡壽終之時，自生垢穢，是為大衰相也。
G116n2302_p0220a06║（銖衣者；十黍重曰銖。諸天之衣，重六銖，故名銖衣。）
G116n2302_p0220a07║二、謂諸天眾，寶冠珠翠，彩色鮮明；福盡壽終之時，頭上冠華，自然萎悴，是為大
G116n2302_p0220a08║衰相也。
G116n2302_p0220a09║三、謂諸天眾，勝體微妙，輕清潔淨；福盡壽終之時，兩腋自然流汗，是為大衰相
G116n2302_p0220a10║也。
G116n2302_p0220a11║四、謂諸天眾，妙身殊異，香潔自然；福盡壽終之時，忽生臭穢，是為大衰相也。
G116n2302_p0220a12║五、謂諸天眾，最勝最樂，非世所有；福盡壽終之時，自然厭居本座，是為大衰相
G116n2302_p0220a13║也。
G116n2302_p0220a14║
G116n2302_p0220a15║五種梵音（長阿含經）
G116n2302_p0220a16║一、正直音。
G116n2302_p0221a01║二、和雅音。
G116n2302_p0221a02║三、清徹音。
G116n2302_p0221a03║四、深滿音。
G116n2302_p0221a04║五、周徧遠聞音。
G116n2302_p0221a05║梵音者：即大梵天王所出之聲，而有五種清淨之音也。
G116n2302_p0221a06║一、謂諸梵天，禪定持身，無諸欲行，而其音聲端正質直而不邪曲，是名正直音。
G116n2302_p0221a07║二、謂諸梵天，心離欲染，愛樂律儀，而其音聲柔和典雅，離諸麤獷，是名和雅音。
G116n2302_p0221a08║三、不濁曰清，透明曰徹。謂諸梵天，戒行清淨，心地圓明，而其音聲清淨明徹，是
G116n2302_p0221a09║名清徹音。
G116n2302_p0221a10║四、謂諸梵天，淨行圓滿，心光湛寂，而其音聲，幽深充滿而不淺陋，是名深滿音。
G116n2302_p0221a11║五、足備曰周，普通曰徧。謂諸梵天，心光瑩淨，普映十方，而其音聲周徧遠聞而不
G116n2302_p0221a12║迫窄，是名周徧遠聞音。
G116n2302_p0221a13║
G116n2302_p0221a14║五事生人中（出辯意經）
G116n2302_p0221a15║一、布施。
G116n2302_p0221a16║二、持戒。
G116n2302_p0222a01║三、忍辱。
G116n2302_p0222a02║四、精進。
G116n2302_p0222a03║五、忠孝。
G116n2302_p0222a04║謂諸眾生，能行此五事，則得於人中受生也。
G116n2302_p0222a05║一、謂人常行仁慈，不恡財寶，賑濟貧窮，是名布施。
G116n2302_p0222a06║二、謂人心常念戒，憶持無忘，不作諸惡，是名持戒。
G116n2302_p0222a07║三、謂人若遇非理相干，能以情恕，安忍不動，是名忍辱。
G116n2302_p0222a08║四、謂人直心向道，勤行眾善，無有懈怠，是名精進。
G116n2302_p0222a09║五、謂人秉心端正，事君能致其身，事親能竭其力，是名忠孝。
G116n2302_p0222a10║
G116n2302_p0222a11║生淨土五不退（出淨土十疑論）
G116n2302_p0222a12║一、大悲攝持不退。
G116n2302_p0222a13║二、佛光照燭不退。
G116n2302_p0222a14║三、常聞法音不退。
G116n2302_p0222a15║四、善友同居不退。
G116n2302_p0222a16║五、壽命無量不退。
G116n2302_p0223a01║一、謂眾生得生淨土者，以阿彌陀佛大悲願力，攝持不捨，故得不退轉也。
G116n2302_p0223a02║二、謂眾生得生淨土者，常被佛光照燭，故菩提之心，日得增長，而不退轉也。
G116n2302_p0223a03║三、謂眾生得生淨土者，聞諸水鳥樹林風聲樂響，皆說苦空無我之法，是以常起念佛
G116n2302_p0223a04║念法念僧之心，而不退轉也。
G116n2302_p0223a05║四、謂眾生得生淨土者，以由彼國純諸菩薩，以為勝友。內無煩惱惑業之累，外無邪
G116n2302_p0223a06║魔惡緣之境，故一生之後，即不退轉也。
G116n2302_p0223a07║五、謂諸眾生，得生淨土者，即得壽命無量，與佛菩薩，平等無二，故一生之後，即
G116n2302_p0223a08║不退轉也。
G116n2302_p0223a09║
G116n2302_p0223a10║眾生五事恃怙（出出曜經）
G116n2302_p0223a11║一、恃怙年少。
G116n2302_p0223a12║二、恃怙端正。
G116n2302_p0223a13║三、恃怙力勢。
G116n2302_p0223a14║四、恃怙才器。
G116n2302_p0223a15║五、恃怙貴族。
G116n2302_p0224a01║恃怙，猶倚賴也。佛為愚癡眾生，恃怙所有，不念世相無常，恣意放逸，不求出世無
G116n2302_p0224a02║為之道，故說此五事以警發之。
G116n2302_p0224a03║一、謂人倚賴年少，血氣剛強，隨情任意，恣作非為，而不顧衰老之逼身也。
G116n2302_p0224a04║二、謂人倚賴形貌端正，嬌媚於人，取相生欲，不自羞愧，而不顧老醜之逼身也。
G116n2302_p0224a05║三、謂倚賴勢力強盛，任作威福，陵蔑於他，無所畏忌，不顧衰患之逼身也。
G116n2302_p0224a06║四、謂倚賴才調器量，超越卓異，妄自尊大，輕藐於人，而不顧禍患之逼身也。
G116n2302_p0224a07║五、謂人倚賴種族尊貴，閥閱高顯，憍傲縱恣，侮慢於人，而不顧衰敗之相尋也。
G116n2302_p0224a08║
G116n2302_p0224a09║國王五種可愛樂法（出王法政論經）
G116n2302_p0224a10║一、恩養蒼生可愛樂法。
G116n2302_p0224a11║二、英勇具足可愛樂法。
G116n2302_p0224a12║三、善權方便可愛樂法。
G116n2302_p0224a13║四、正受境界可愛樂法。
G116n2302_p0224a14║五、勤修善法可愛樂法。
G116n2302_p0224a15║佛為優填大王說此五種愛樂法。
G116n2302_p0224a16║一、謂國王能布德施仁，利濟羣生，使各遂其性，咸歸治化，是以普天之下，咸被恩
G116n2302_p0225a01║澤，無不愛樂也。
G116n2302_p0225a02║二、謂國王英武神授，智勇天錫，德覆萬邦，威加四海，未降伏者能降伏之，已降伏
G116n2302_p0225a03║者能攝護之。是以普天之下，畏威懷德，無不愛樂也。
G116n2302_p0225a04║三、謂國王智謀機變，神用莫測，於柔順服從者，方便而保愛之；強戾梗化者，則方
G116n2302_p0225a05║便而制伏之。是以普天之下，畏威懷德，無不愛樂也。（梗化者：謂強梗弗順化也。）
G116n2302_p0225a06║四、謂國王善能籌量府庫儲蓄多寡，以仁愛心，錫與親族人民。凡疾病者令醫治之，
G116n2302_p0225a07║貧乏者悉賑濟之。是以普天之下，咸被恩澤，無不愛樂也。
G116n2302_p0225a08║五、謂國王具足淨信，能信過去未來，善不善業，人天果報，修習正因，以證聖果。
G116n2302_p0225a09║是以普天之下，尊仰效慕，無不愛樂也。
G116n2302_p0225a10║
G116n2302_p0225a11║人有五苦（五苦章句經并法苑珠林）
G116n2302_p0225a12║一、母人懷妊從死得生。
G116n2302_p0225a13║二、老人顏色敗壞。
G116n2302_p0225a14║三、病人困劣。
G116n2302_p0225a15║四、人死風刀斷脈。
G116n2302_p0225a16║五、犯罪人束縛送獄。
G116n2302_p0226a01║一、謂人托胎，居母腹中，生臟之下，熟臟之上，迫迮倒懸，苦痛無量。及至出胎，
G116n2302_p0226a02║熱風觸身，如履刀劍，失聲大叫，頓昧前因，是為生苦。
G116n2302_p0226a03║二、謂人老年，髮白齒落，目昏耳瞶，四大不調，百節疼痛，頭低腰屈，起坐呻吟，
G116n2302_p0226a04║是為老苦。
G116n2302_p0226a05║三、謂人以四大為體，一大不調，百一病生；四大不調，四百四病，同時俱作。形骸
G116n2302_p0226a06║苦痛，如被杖楚，手足不仁，氣力虛竭，起坐須人，是為病苦。
G116n2302_p0226a07║四、謂人臨命終時，四大分散，痛毒辛酸，慈親孝子，莫能相救，風刀解身，苦不可
G116n2302_p0226a08║忍，是為死苦。
G116n2302_p0226a09║五、謂人違國正法，冒犯罪愆，枷鎖縈身，繫閉牢獄，受諸刑罰，苦不可言，是為獄
G116n2302_p0226a10║苦。
G116n2302_p0226a11║
G116n2302_p0226a12║五識（起信論疏）
G116n2302_p0226a13║一、業識。
G116n2302_p0226a14║二、轉識。
G116n2302_p0226a15║三、現識。
G116n2302_p0226a16║四、智識。
G116n2302_p0227a01║五、相續識。
G116n2302_p0227a02║一、業識者：即根本無明之惑也。謂本覺心源，初無動相，以不覺故，動為業識。論
G116n2302_p0227a03║云：「以依不覺故心動，說名為業。」是也。
G116n2302_p0227a04║二、轉識者：亦名見相。謂依前業識，初動之相，轉成能見；即此能見初動之相，是
G116n2302_p0227a05║名轉識。論云：「以依動故能見，不動則無見。」是也。
G116n2302_p0227a06║三、謂有能見，則一切境界妄現，此之境界，如鏡之明，能現色像，是名現識。論
G116n2302_p0227a07║云：「以依能見，故境界妄現。」是也。
G116n2302_p0227a08║四、謂於前現識之相，不了自心所現，故起分別染淨之智，是名智識。論云：「依於
G116n2302_p0227a09║境界，心起分別。」是也。
G116n2302_p0227a10║五、謂依前分別境界，起念相續，無有間斷，是名相續識。論云：「依於智故，生其
G116n2302_p0227a11║苦樂，覺心起念，相應不斷。」是也。
G116n2302_p0227a12║
G116n2302_p0227a13║五種不男（出法華文句記）
G116n2302_p0227a14║一、生不男。
G116n2302_p0227a15║二、犍不男。
G116n2302_p0227a16║三、妬不男。
G116n2302_p0228a01║四、變不男。
G116n2302_p0228a02║五、半不男。
G116n2302_p0228a03║法華經云：「菩薩不應親近五種不男之人，以為親厚。」正謂此五種也。
G116n2302_p0228a04║一、謂人從生來，男根不滿，是名生不男。
G116n2302_p0228a05║二、犍謂人以刀去其男根，是名犍不男。
G116n2302_p0228a06║三、謂男根似無，見他行婬，因生妬心，遂或有根，是名妬不男。
G116n2302_p0228a07║四、謂根能變現也。遇男則變為女，遇女則變為男，是名變不男。
G116n2302_p0228a08║五、謂半月能男，半月不能男，是名半不男。
G116n2302_p0228a09║
G116n2302_p0228a10║結胎五位（出析玄記）
G116n2302_p0228a11║一、揭邏藍。
G116n2302_p0228a12║二、頞部曇。
G116n2302_p0228a13║三、閉尸。
G116n2302_p0228a14║四、健南。
G116n2302_p0228a15║五、鉢羅賖佉。
G116n2302_p0228a16║一、梵語揭邏藍，華言雜穢。謂人於胎位中，初七日內，受質之相，狀如凝酥，是名
G116n2302_p0229a01║揭邏藍。
G116n2302_p0229a02║二、梵語頞部曇，華言疱。謂人於胎位中，二七日內，形成之相，狀如瘡疱，是名頞
G116n2302_p0229a03║部曇。
G116n2302_p0229a04║三、梵語閉尸，華言凝結。謂人於胎位中，三七日內，形成之相，狀如厚肉，是名閉
G116n2302_p0229a05║尸。
G116n2302_p0229a06║四、梵語健南，華言凝厚。謂人於胎位中，四七日內，形成之相，狀漸堅硬，是名健
G116n2302_p0229a07║南。
G116n2302_p0229a08║五、梵語鉢羅賖佉，華言形位。謂人於胎位中，五七日之後，四支諸根，形分具足，
G116n2302_p0229a09║是名鉢羅賖佉。（四支者；二手、二足也。諸根者；眼耳鼻舌身意也。）
G116n2302_p0229a10║
G116n2302_p0229a11║五人非器（出華嚴疏）
G116n2302_p0229a12║一、無信非器。
G116n2302_p0229a13║二、違真非器。
G116n2302_p0229a14║三、乖實非器。
G116n2302_p0229a15║四、陿劣非器。
G116n2302_p0229a16║五、守權非器。
G116n2302_p0230a01║謂此五人，皆非受道之器也。
G116n2302_p0230a02║一、謂有眾生，溺於邪見，聞於大經而生疑謗，墮諸惡道，是為無信非器。
G116n2302_p0230a03║二、謂有眾生，心自違真逐妄，依傍經法，以求名利，不淨說法，集諸邪行，是為違
G116n2302_p0230a04║真非器。
G116n2302_p0230a05║三、謂有眾生，乖於實道，多無正見，但依言取文，隨聲取義，超情至理，不入於
G116n2302_p0230a06║心，是為乖實非器。（超情至理者：謂超越情量至極之理也。）
G116n2302_p0230a07║四、華嚴出現品云：「一切二乘，不聞此經，何況受持，故雖在座，如聾如瞽。」是
G116n2302_p0230a08║為陿劣非器。
G116n2302_p0230a09║五、謂三乘共教諸菩薩等，隨宗所修行布行位權小之法，不信圓融具德之道，是為守
G116n2302_p0230a10║權非器。（共教者：三乘共學般若之教也。隨宗者：隨三乘所宗之法也。行布行位者：謂行列排布行
G116n2302_p0230a11║位之次第也。）
G116n2302_p0230a12║
G116n2302_p0230a13║女有五障（出法華經）
G116n2302_p0230a14║一、不得作梵天王。
G116n2302_p0230a15║二、不得作帝釋。
G116n2302_p0230a16║三、不得作魔王。
G116n2302_p0231a01║四、不得作轉輪聖王。
G116n2302_p0231a02║五、不得作佛。
G116n2302_p0231a03║法華經中：謂舍利弗不知龍女是大乘根器，宿習圓因而得成佛，以為例同報障女流，
G116n2302_p0231a04║故說女人有五種障也。然說此五障者，欲令女人知有此障，即當發菩提心，行大乘行，早
G116n2302_p0231a05║求解脫也。
G116n2302_p0231a06║一謂：梵天因中，修持戒善，得獲勝報，而為天王。若女人身器欲染，則不得作梵天
G116n2302_p0231a07║王。
G116n2302_p0231a08║二謂：帝釋勇猛少欲，修持戒善，報為天主。若女人雜惡多欲，則不得作帝釋也。
G116n2302_p0231a09║三謂：魔王因中十善具足，尊敬三寶，孝奉二親，報生欲界他化自在天而作魔王。若
G116n2302_p0231a10║女人輕慢嫉妬，不順正行，則不得作魔王也。
G116n2302_p0231a11║四謂：轉輪聖王，因中行十善道，慈愍羣生，報作輪王。若女人無有慈愍淨行，則不
G116n2302_p0231a12║得作轉輪聖王也。
G116n2302_p0231a13║五謂：如來行菩薩道，愍念一切，心無染著，乃得成佛。若女人身口意業，情欲纏
G116n2302_p0231a14║縛，則不得作佛也。
G116n2302_p0231a15║
G116n2302_p0231a16║五行（出圓覺鈔）
G116n2302_p0232a01║一、布施。
G116n2302_p0232a02║二、持戒。
G116n2302_p0232a03║三、忍辱。
G116n2302_p0232a04║四、精進。
G116n2302_p0232a05║五、止觀。
G116n2302_p0232a06║五行者：於六度中，合定慧二度為止觀一門，故名五行也。
G116n2302_p0232a07║一、布施者：謂內外資財，以清淨心，悉能施之，而無吝惜也。（內資財即身命法也。
G116n2302_p0232a08║外資財即世間財物也。）
G116n2302_p0232a09║二、持戒者：即防非止惡之義。謂奉持如來戒律，則能防止身口所作之惡也。
G116n2302_p0232a10║三、忍辱者：謂於違逆之境，遇諸毀罵惱害之事，皆能安忍，心無恚恨也。
G116n2302_p0232a11║四、精進者：謂修諸善道，精勤無怠，心心相續，不自放逸也。
G116n2302_p0232a12║五、止觀者：止是禪定之勝因，觀是智慧之由藉。謂若能成就二法，自然定慧圓明
G116n2302_p0232a13║也。
G116n2302_p0232a14║
G116n2302_p0232a15║修行五門（起信論疏）
G116n2302_p0232a16║一、修行施門。
G116n2302_p0233a01║二、修行戒門。
G116n2302_p0233a02║三、修行忍門。
G116n2302_p0233a03║四、修行進門。
G116n2302_p0233a04║五、修行止觀門。
G116n2302_p0233a05║一、施有三義：謂若見一切來求索者，所有財物，隨力施與；捨自慳貪，令彼歡喜，
G116n2302_p0233a06║即資生施也。若見厄難恐怖危逼，隨己堪任，方便救濟，令彼無畏，即無畏施也。若有眾
G116n2302_p0233a07║生來求法者，隨己所解，方便為說，不為貪求名利恭敬，唯念自利利他，回向菩提，即法
G116n2302_p0233a08║施也。是名修行施門。
G116n2302_p0233a09║二、謂不作眾惡，遠離憒鬧，修頭陀行，乃至小罪，心生怖畏，慚愧改悔，不輕如來
G116n2302_p0233a10║所制禁戒，常護譏嫌，防止過失，故名修行戒門。（梵語頭陀，華言抖擻。謂抖擻塵勞也。）
G116n2302_p0233a11║三、謂能忍受他人損惱，心不懷報，亦當忍於利衰毀譽稱譏苦樂等八法，故名修行忍
G116n2302_p0233a12║門。
G116n2302_p0233a13║四、謂於諸善事，心不懈退，立志堅強，勤修一切功德，自利利他，速離眾苦，是名
G116n2302_p0233a14║修行進門。
G116n2302_p0233a15║五、止謂遮止一切境界散亂之相，隨順奢摩他故。觀謂分別因緣生滅之相，隨順毗鉢
G116n2302_p0233a16║舍那故。以此二義，漸漸修習，不相舍離，令得成就，是名修行止觀門。（梵語奢摩他，華
G116n2302_p0234a01║言止；梵語毗鉢舍那，華言觀也。）
G116n2302_p0234a02║
G116n2302_p0234a03║五戒（出增壹阿含經）
G116n2302_p0234a04║一、不殺戒。
G116n2302_p0234a05║二、不偷盜戒。
G116n2302_p0234a06║三、不邪婬戒。
G116n2302_p0234a07║四、不妄語戒。
G116n2302_p0234a08║五、不飲酒戒。
G116n2302_p0234a09║一、謂人若於彼眾生，妄加殺害而奪其命，死墮惡道，或生人中，亦壽命短促。若不
G116n2302_p0234a10║作是事，名不殺戒。
G116n2302_p0234a11║二、謂人若於有主物，不與而竊取之，死墮惡道，或生人中，亦受貧乏報。若不作是
G116n2302_p0234a12║事，名不偷盜戒。
G116n2302_p0234a13║三、謂人若婬泆無度，好犯他人妻妾，死墮惡道，或生人中，妻妾亦不貞良。若不作
G116n2302_p0234a14║是事，名不邪婬戒。
G116n2302_p0234a15║四、謂人若妄造虛言，隱覆實事，誑惑眾聽，死墮惡道，或生人中，亦口氣臭惡，為
G116n2302_p0234a16║人所憎。若不作是事，名不妄語戒。
G116n2302_p0235a01║五、謂人若飲酒，則縱逸狂悖，昏亂愚癡，無有智慧。若不飲者，是名不飲酒戒。
G116n2302_p0235a02║
G116n2302_p0235a03║五戒配五常五行（仁王經疏）
G116n2302_p0235a04║一、不殺配仁。
G116n2302_p0235a05║二、不盜配智。
G116n2302_p0235a06║三、不邪婬配義。
G116n2302_p0235a07║四、不妄語配信。
G116n2302_p0235a08║五、不飲酒配禮。
G116n2302_p0235a09║一、慈愛好生曰仁；五行之木亦主於仁，仁則不殺，故以不殺配仁也。
G116n2302_p0235a10║二、邪正明了曰智；五行之水亦主於智，智則不盜，故以不盜配智也。
G116n2302_p0235a11║三、制事合宜曰義；五行之金亦主於義，義則不邪婬，故以不邪婬配義也。
G116n2302_p0235a12║四、真實不欺曰信；五行之土亦主於信，信則不妄語，故以不妄語配信也。
G116n2302_p0235a13║五、處事有則曰禮；五行之火亦主於禮，禮則防於過失，故以不飲酒配禮也。
G116n2302_p0235a14║
G116n2302_p0235a15║佛學名相彙解　卷第二十八（終）