G116n2302_p0425a01║佛學名相彙解　卷第三十二明．沙門寂照編
G116n2302_p0425a02║
G116n2302_p0425a03║大刼五喻（出大藏一覽）
G116n2302_p0425a04║一、草木喻。
G116n2302_p0425a05║二、沙細喻。
G116n2302_p0425a06║三、芥子喻。
G116n2302_p0425a07║四、碎塵喻。
G116n2302_p0425a08║五、拂石喻。
G116n2302_p0425a09║一、謂大千世界，草木皆寸斬為籌，人間百年，但取一籌，取盡此籌，乃為一刼，是
G116n2302_p0425a10║名草木喻。
G116n2302_p0425a11║二、謂殑伽河廣四十里，滿中沙細如麵，人間百年，但取一粒，取盡此沙，乃為一
G116n2302_p0425a12║刼，是名沙細喻。（梵語殑伽，華言天堂來，謂其從高處流來也。）
G116n2302_p0425a13║三、謂有城，四方而各百里，其中滿堆芥子，人間百年，但取一粒，取盡此芥子，乃
G116n2302_p0425a14║為一刼，是名芥子喻。
G116n2302_p0426a01║四、謂以大千世界碎為微塵，人間百年，但取一塵，取盡此塵，乃為一刼，是名碎塵
G116n2302_p0426a02║喻。
G116n2302_p0426a03║五、謂一石，廣二由旬，厚半由旬，兜率天一百年，以六銖衣拂一徧，拂盡此石乃為
G116n2302_p0426a04║一刼，是名拂石喻。（六銖衣者，謂衣重六銖也。）
G116n2302_p0426a05║
G116n2302_p0426a06║末法五亂（法苑珠林）
G116n2302_p0426a07║一、當來比丘，從白衣說法。
G116n2302_p0426a08║二、白衣居上座，比丘處下。
G116n2302_p0426a09║三、比丘說法，不行聽受。
G116n2302_p0426a10║四、魔說為真，正法為偽。
G116n2302_p0426a11║五、當來比丘，畜養妻子。
G116n2302_p0426a12║一、梵語比丘，華言乞士，謂末法之時，白衣詐稱師範，無識比丘，反從彼而受學也。
G116n2302_p0426a13║二、謂末法之時，白衣詐言我解大乘，坐當居上，比丘行微，坐宜處下也。
G116n2302_p0426a14║三、謂末法之時，比丘說法不行承受而聽，白衣所說之法，受而不捨也。
G116n2302_p0426a15║四、謂末法之時，魔之所說以為真道，而以佛之正法，反為不真也。
G116n2302_p0426a16║五、謂末法之時，比丘不持戒律，畜養妻子，與俗無異也。
G116n2302_p0427a01║
G116n2302_p0427a02║五五百年（出隨疏演義鈔）
G116n2302_p0427a03║一、第一五百年解脫堅固。
G116n2302_p0427a04║二、第二五百年禪定堅固。
G116n2302_p0427a05║三、第三五百年多聞堅固。
G116n2302_p0427a06║四、第四五百年塔寺堅固。
G116n2302_p0427a07║五、第五五百年鬥諍堅固。
G116n2302_p0427a08║五五百年者，乃如來出世，正、像、末法之年數也。謂：正法一千年，像法一千年，
G116n2302_p0427a09║末法一萬年，今以二千五百年分為五者，其初二五百年為正法之時，有修證、解脫、禪定
G116n2302_p0427a10║之人。次二五百年為像法之時，人雖有修行而無證果，唯有多聞、布施之者。後五百年，
G116n2302_p0427a11║乃末法一萬年之初五百年也，此時之人，無修無證，但以鬥諍而為正修，以法有盛衰不
G116n2302_p0427a12║同，故分此五百年也。
G116n2302_p0427a13║一、解脫即自在之義，謂諸比丘，於正法五百年中，不攻異學，唯務大乘利益眾生，
G116n2302_p0427a14║解脫自在，堅固不變也。
G116n2302_p0427a15║二、謂諸比丘，於正法五百年中，厭居生死，求證涅槃，頓息攀緣，深修禪定，堅固
G116n2302_p0427a16║不變也。
G116n2302_p0428a01║三、謂諸比丘，於像法五百年中，少持戒律，怠習禪定，唯尚多聞，依語生解，堅固
G116n2302_p0428a02║不變也。
G116n2302_p0428a03║四、謂諸比丘，於像法五百年中，少習禪定，喜種福田，廣結善緣，多修塔寺，堅固
G116n2302_p0428a04║不變也。
G116n2302_p0428a05║五、謂諸比丘，於末法五百年中，不修戒律，唯尚鬥諍增長，邪見堅固不變也。
G116n2302_p0428a06║
G116n2302_p0428a07║依次五百年（毗尼母律）
G116n2302_p0428a08║一、第一一百年，得堅固解脫。
G116n2302_p0428a09║二、第二一百年，得堅固定。
G116n2302_p0428a10║三、第三一百年，得堅固持戒。
G116n2302_p0428a11║四、第四一百年，得堅固多聞。
G116n2302_p0428a12║五、第五一百年，得堅固布施。
G116n2302_p0428a13║五百年者，像法後末法之初之五百年也。此五百年中，比丘雖云無修無證，亦有解
G116n2302_p0428a14║脫、禪定、持戒、多聞、布施者，佛知其法漸衰，故說其次第也。
G116n2302_p0428a15║一、謂此一百年中，比丘唯務智理，說法利生，悟明大乘，解脫自在，堅固不變也。
G116n2302_p0428a16║（智理者，以智慧昭了於理也。）
G116n2302_p0429a01║二、謂此一百年中，比丘樂修禪定，頓息外緣，悟明自心，得證道果，堅固不變也。
G116n2302_p0429a02║三、謂此一百年中，比丘少習禪定，惟樂持戒，不犯律儀，無諸放逸，堅固不變也。
G116n2302_p0429a03║四、謂此一百年中，比丘於禪定戒律，不勤修習，唯樂博覽羣典，多聞解義，堅固不
G116n2302_p0429a04║變也。
G116n2302_p0429a05║五、謂此一百年中，比丘不修戒定，雖有修持，少證道果，但習善緣，多行布施，堅
G116n2302_p0429a06║固不變也。
G116n2302_p0429a07║
G116n2302_p0429a08║末世五法令正法不滅（出十誦律）
G116n2302_p0429a09║一、尊重正教。
G116n2302_p0429a10║二、止息嗔惡。
G116n2302_p0429a11║三、敬事上座。
G116n2302_p0429a12║四、愛樂正法。
G116n2302_p0429a13║五、善誨初習。
G116n2302_p0429a14║一、謂諸比丘，唯依正教進修，遠離小乘，及諸外道偏邪之說，是故能令正法不滅。
G116n2302_p0429a15║二、謂諸比丘，常行忍辱，不生瞋恚，德譽遠聞，令人歸仰，是故能令正法不滅。
G116n2302_p0429a16║三、謂諸比丘，於大德之人居上座者，恭敬順事，勤求法要，是故能令正法不滅。
G116n2302_p0430a01║四、謂諸比丘，於上座所，聞說妙法，深生愛樂，歡喜奉行，是故能令正法不滅。
G116n2302_p0430a02║五、謂諸比丘，於大乘法，方便演說，令初心習學之人，有所依憑，進修於道，是故
G116n2302_p0430a03║能令正法不滅。
G116n2302_p0430a04║
G116n2302_p0430a05║五濁（法苑珠林）
G116n2302_p0430a06║一、眾生濁。
G116n2302_p0430a07║二、見濁。
G116n2302_p0430a08║三、煩惱濁。
G116n2302_p0430a09║四、命濁。
G116n2302_p0430a10║五、刼濁。
G116n2302_p0430a11║一、謂眾生多諸弊惡，不孝敬父母尊長，不畏惡業果報，不作功德，不修齋法，是名
G116n2302_p0430a12║眾生濁。
G116n2302_p0430a13║二、謂正法已滅，像法漸起，邪法轉生，邪見增盛，不修善道，是名見濁。
G116n2302_p0430a14║三、謂眾生多諸愛欲，慳貪鬥諍，諂曲虛誑，攝受邪法，惱亂心神，是名煩惱濁。
G116n2302_p0430a15║四、謂往古世時，人壽八萬四千歲，今時人壽轉減百歲者稀，以惡業增故，壽數短
G116n2302_p0430a16║促，是名命濁。
G116n2302_p0431a01║五、刼，梵語具云刼波，華言分別時節，謂減刼中，人壽減至三十歲時，饑饉災起，
G116n2302_p0431a02║減至二十歲時，疾疫災起，減至一十歲時，刀兵災起，世界眾生，無不被害，是名刼濁。
G116n2302_p0431a03║
G116n2302_p0431a04║日行五風（出起世因本經）
G116n2302_p0431a05║一、持。
G116n2302_p0431a06║二、住。
G116n2302_p0431a07║三、隨順轉。
G116n2302_p0431a08║四、波羅訶迦。
G116n2302_p0431a09║五、將行。
G116n2302_p0431a10║經云：佛告諸比丘：日天宮殿縱廣五十一由旬，上下四方悉皆正等，墻壁欄楯，皆以
G116n2302_p0431a11║金、銀、瑠璃所成，宮殿之形，四方遠看似圓，宮殿之中，有五種風吹轉而行，故名日行
G116n2302_p0431a12║五風也。（月宮亦有五風，眾寶嚴飾，種種墻壁欄楯，與日宮無異，但縱廣止有四十九由旬也。）
G116n2302_p0431a13║一、持者任持也，謂日宮殿，因風任持，行於空中，而不墜落也。
G116n2302_p0431a14║二、住者安住也，謂日宮殿，因飛任持之力，而於空中得安住也。
G116n2302_p0431a15║三、謂日宮殿，因風所吹，而於空中任運隨轉也。
G116n2302_p0431a16║四、梵語波羅訶迦，月宮殿中，亦有五風，餘風名義皆同，唯第四一種名攝，疑此日
G116n2302_p0432a01║宮波羅訶迦，亦是攝之義也。攝者攝持也，謂日宮殿，因風攝持而行也。
G116n2302_p0432a02║五、謂日宮殿，因風將助，能於空中速疾而行也。
G116n2302_p0432a03║
G116n2302_p0432a04║世間五種難得寳（出四分律）
G116n2302_p0432a05║一、佛出世間。
G116n2302_p0432a06║二、聞佛說法，為他人說。
G116n2302_p0432a07║三、聞法信解。
G116n2302_p0432a08║四、如法而行。
G116n2302_p0432a09║五、得信樂者。
G116n2302_p0432a10║世之珍寶，雖世間希有，求之易得，若值佛出世，及聞正法，又能聞法信解，如法而
G116n2302_p0432a11║行，展轉教化人，能信樂此之五種，尤為世間希有，故皆名難得寶也。
G116n2302_p0432a12║一、謂諸佛世尊，雖法身常住不滅，眾生盲冥，難可得見，今佛出現世間，為令一切
G116n2302_p0432a13║眾生，成就大事因緣，甚為希有，是為世間難得之寶。
G116n2302_p0432a14║二、謂諸眾生，既得見佛聞法，復為他人隨力演說，令其出離生死，成無上道，甚為
G116n2302_p0432a15║希有，是為世間難得之寶。
G116n2302_p0432a16║三、謂諸眾生，既聞法已，又能起正信心，思惟其義，依教修行，甚為希有，是為世
G116n2302_p0433a01║間難得之寶。
G116n2302_p0433a02║四、謂諸眾生，既信受正法，思惟其義，復能如法精進修行，當得無上菩提之道，甚
G116n2302_p0433a03║為希有，是為世間難得之寶。
G116n2302_p0433a04║五、謂諸眾生，為人演說正法，而得其人信樂不疑，則其教法流通，展轉獲益，甚為
G116n2302_p0433a05║希有，是為世間難得之寶也。
G116n2302_p0433a06║
G116n2302_p0433a07║五精舍（翻譯名義）
G116n2302_p0433a08║一、給孤獨園。
G116n2302_p0433a09║二、鷲嶺。
G116n2302_p0433a10║三、獼猴江。
G116n2302_p0433a11║四、菴羅樹園。
G116n2302_p0433a12║五、竹林精舍。
G116n2302_p0433a13║釋迦譜云：息心所栖，故曰精舍，行者精練之所也。
G116n2302_p0433a14║一、給孤獨，長者之名，以其仁而聰敏，積而能散賑之濟貧，哀孤恤獨，時美其德，
G116n2302_p0433a15║號給孤獨，嘗側金布地，以買祇陀太子園，遂名給孤獨園，因建精舍奉佛，佛於其中說法
G116n2302_p0433a16║也。（梵語祇陀，華言戰勝。）
G116n2302_p0434a01║二、鷲嶺，山名也，以其山形似於鷲鳥，故以名焉。中為精舍，佛居此而說法也。
G116n2302_p0434a02║三、獼猴江者，以獼猴嘗於此江沐浴，故以名焉。大智度論云：「毗耶離有一精舍，
G116n2302_p0434a03║名獼猴池，佛曾於此說法。」翻譯名義云：那蘭陀池旁，建伽藍即其處也。（梵語毗耶離，
G116n2302_p0434a04║華言廣嚴，梵語那蘭陀，華言施無厭，佛昔行菩薩道時，為大國王，建都此地，憐愍眾生，好樂周給，
G116n2302_p0434a05║時美其德，號施無厭。伽藍，梵語具云僧伽藍，華言眾園。）
G116n2302_p0434a06║四、梵語菴羅，華言奈，果名也，此樹開華，華生一女，國人歎異，以園封之，園既
G116n2302_p0434a07║屬女，女人守護，故言菴羅樹園。此女以宿善冥熏，見佛歡喜，以園奉佛，佛即受之，於
G116n2302_p0434a08║中建立精舍，而說法也。
G116n2302_p0434a09║五、大智度論云：「竹林精舍，在耆闍崛山中，其地平坦嚴淨，勝於餘處，佛曾於中
G116n2302_p0434a10║說法，故有精舍。」或云：「迦蘭陀竹園」是也。（梵語耆闍崛，華言靈鷲，迦蘭陀，無翻。）
G116n2302_p0434a11║
G116n2302_p0434a12║五種結界相（善見毗婆沙律）
G116n2302_p0434a13║一、方相。
G116n2302_p0434a14║二、圓相。
G116n2302_p0434a15║三、鼓形相。
G116n2302_p0434a16║四、半月形相。
G116n2302_p0435a01║五、三角相。
G116n2302_p0435a02║五種結界相者，乃是如來制比丘結界之法也。謂：比丘若作法事，若行布薩，若建塔
G116n2302_p0435a03║寺，或於空地，或在山林，或於水邊，隨其形量，廣狹大小，必須結界，以立界相，故
G116n2302_p0435a04║說此五種之名相也。（梵語比丘，華言乞士，梵語布薩，華言淨住，謂比丘當每月二番，聚眾宣說
G116n2302_p0435a05║戒法，以淨身口意三業，故云淨住也。）
G116n2302_p0435a06║一、方相者，謂結界之地，其形方正也。以其四方，或一方有長流之水，則以水為界
G116n2302_p0435a07║相。若是無源不常流者，則不可為界相，或有樹，則以樹為界相。若是枯朽之樹，及不相
G116n2302_p0435a08║連者，亦不可也。或有路，則以路為界相，若是斷絕之路，亦不可也。或有石，則以石為
G116n2302_p0435a09║界相，若是散漫之石，亦不可也。此處若無水、樹等，則當立石，或種樹於四邊，以為界
G116n2302_p0435a10║相也。
G116n2302_p0435a11║二、圓相者，謂結界之處，其形團圓也，以此處或水、樹等，其勢周圍圓繞，或立石
G116n2302_p0435a12║種樹以為界相也。
G116n2302_p0435a13║三、鼓形相者，謂結界之處如鼓之形也。以此處或水或路等，生勢狀如鼓形，或立石
G116n2302_p0435a14║種樹，以為界相也。
G116n2302_p0435a15║四、半月形相者，謂結界之處，如半月之形也。以此處或水或路等，生勢狀如半月，
G116n2302_p0435a16║或立石種樹，以為界相也。
G116n2302_p0436a01║五、三角相者，謂結界之處，其形三角也。以此處水、路等三角圍繞，或立石種樹，
G116n2302_p0436a02║以為界相也。
G116n2302_p0436a03║
G116n2302_p0436a04║掃地五種勝利（亦名掃地五德，出根本一切有部毗奈耶律。）
G116n2302_p0436a05║一、自心清淨。
G116n2302_p0436a06║二、令他心淨。
G116n2302_p0436a07║三、諸天歡喜。
G116n2302_p0436a08║四、植端正業。
G116n2302_p0436a09║五、命終之後，當生天上。
G116n2302_p0436a10║「亦名自除心垢，亦名除他垢，亦名去憍慢垢，亦名調伏心，亦名長功德。」
G116n2302_p0436a11║根本部云：給孤長者，每於晨朝，往逝多林，禮世尊足，禮已掃寺內地，後於一時，
G116n2302_p0436a12║長者他緣，不遑入寺，世尊經行，見地不淨，即自執篲（徐醉切），竹掃帚也，掃於林
G116n2302_p0436a13║中，時舍利子等，悉皆執篲，共掃園林。時佛世尊，及聖弟子，徧掃除已，入食堂中就座
G116n2302_p0436a14║而坐。佛告諸苾芻：凡掃地者，有五勝利。故說此五種功德也。
G116n2302_p0436a15║一、謂：若人掃於寺地，因地淨故，心得清淨，是名自心清淨。
G116n2302_p0436a16║二、謂：若人掃於寺地，因地淨故，他人見無塵垢，心得清淨，是名令他心淨。
G116n2302_p0437a01║三、謂：若人掃於寺地，即是去其憍慢塵垢，諸天觀見地淨無塵，生歡喜心，是名諸
G116n2302_p0437a02║天歡喜。
G116n2302_p0437a03║四、謂：若人淨掃寺地，即是調伏自心，植立端正福業，他世必獲相貌端正，是名植
G116n2302_p0437a04║端正業。
G116n2302_p0437a05║五、謂：若人淨掃寺地，因淨地故，功德增長，而於命終，當生天上。
G116n2302_p0437a06║
G116n2302_p0437a07║五種不男
G116n2302_p0437a08║一、扇搋——生。
G116n2302_p0437a09║二、留拏——劇。
G116n2302_p0437a10║三、尸利沙掌拏——妬。
G116n2302_p0437a11║四、半釋迦——變。
G116n2302_p0437a12║五、愽叉——半。
G116n2302_p0437a13║
G116n2302_p0437a14║五種不女
G116n2302_p0437a15║一、螺。
G116n2302_p0437a16║二、筋。
G116n2302_p0438a01║三、鼓。
G116n2302_p0438a02║四、角。
G116n2302_p0438a03║五、脈。
G116n2302_p0438a04║
G116n2302_p0438a05║五義辯度
G116n2302_p0438a06║一、對治：慳、惡、嗔、怠、亂、癡是所破之蔽善戒。
G116n2302_p0438a07║二、相生：捨家持戒，遇辱須忍，忍已精進，進已調根等善戒。
G116n2302_p0438a08║三、果報：富具色力壽安辯。又經云：施、報、富等善戒。
G116n2302_p0438a09║四、互攝：檀義攝於六，餘五度互攝可知——彌勒。
G116n2302_p0438a10║五、譬喻：菩薩以般若為母，檀為乳母等——華嚴。
G116n2302_p0438a11║
G116n2302_p0438a12║五陰妄想（首楞）
G116n2302_p0438a13║一、色身——諸想交固名第一堅固妄想。
G116n2302_p0438a14║二、順違——二現驅馳名第二虛明妄想。
G116n2302_p0438a15║三、想念——搖動妄情名第三融通妄想。
G116n2302_p0438a16║四、諸行——念念不停名第四幽隱妄想。
G116n2302_p0439a01║五、見聞覺知——四象虛無名第五顛倒微細想。
G116n2302_p0439a02║
G116n2302_p0439a03║五種世法（湼槃）
G116n2302_p0439a04║　　一、名世──男女、瓶衣、車乘、屋舍等。───────────┐
G116n2302_p0439a05║　　二、句世──四句一偈等。　　　　　　　　　　　　　　　　　　│
G116n2302_p0439a06║　　三、縛世──捲合、結束、合掌等。　　　　　　　　　　　　　　├┐
G116n2302_p0439a07║　　四、法世──鳴椎集僧，嚴鼓誡兵，吹具知時。　　　　　　　　　││
G116n2302_p0439a08║　　五、執着──如望遠人見染衣，想是沙門，繩橫身上，想是婆羅門。┘│
G116n2302_p0439a09║　　　　　　　┌─────────────────────────┘
G116n2302_p0439a10║　　　　　　　└是名世諦，於此五法，心不顛倒，是名第一義諦。
G116n2302_p0439a11║
G116n2302_p0439a12║五涅槃論（首楞）
G116n2302_p0439a13║一、以欲界為正轉依，觀見圓明生愛慕故。
G116n2302_p0439a14║二、以初禪性無憂故。
G116n2302_p0439a15║三、以二禪心無苦故。
G116n2302_p0440a01║四、以三禪極悅隨故。
G116n2302_p0440a02║五、以四禪苦樂二亡不受輪回生滅住故。
G116n2302_p0440a03║（由此計度，五現涅槃，隨落外道，惑菩提性。）
G116n2302_p0440a04║
G116n2302_p0440a05║五戒生天（正法念處）
G116n2302_p0440a06║【圖】
G116n2302_p0440a07║
G116n2302_p0440a08║
G116n2302_p0440a09║
G116n2302_p0440a10║
G116n2302_p0440a11║
G116n2302_p0440a12║五離怖畏（華嚴）
G116n2302_p0440a13║一、貪火不燒。
G116n2302_p0440a14║二、嗔毒不中。
G116n2302_p0440a15║三、惑刀不傷。
G116n2302_p0441a01║四、有流不漂。
G116n2302_p0441a02║五、諸覺觀煙不能熏害。
G116n2302_p0441a03║
G116n2302_p0441a04║五濁陰蘊（首楞）
G116n2302_p0441a05║一、刼濁——空覺相織妄成，即色陰蘊。
G116n2302_p0441a06║二、見濁——四大壅覺，即受陰蘊。
G116n2302_p0441a07║三、煩惱濁——六塵習性，即想陰蘊。
G116n2302_p0441a08║四、眾生濁——世還界流，即行陰蘊。
G116n2302_p0441a09║五、命濁——性用同異共准，即識陰蘊。
G116n2302_p0441a10║以上生於四大，四大本於虛空，不生滅性，即是虛空，因必成果。
G116n2302_p0441a11║
G116n2302_p0441a12║五陰邊際（首楞）
G116n2302_p0441a13║一、色——以色空。
G116n2302_p0441a14║二、受——以觸離。
G116n2302_p0441a15║三、想——以記心。
G116n2302_p0441a16║四、行——以生滅。
G116n2302_p0442a01║五、識——以湛合。
G116n2302_p0442a02║生因識有為際滅從色除。
G116n2302_p0442a03║
G116n2302_p0442a04║五欲過患
G116n2302_p0442a05║一、色——如爇金丸，執之則燒。
G116n2302_p0442a06║二、聲——如塗毒鼓，聞之則死。
G116n2302_p0442a07║三、香——如憋龍氣，嗅之則病。
G116n2302_p0442a08║四、味——如沸密湯，舌之則爛。
G116n2302_p0442a09║五、觸——如臥獅子，近之則嚙。
G116n2302_p0442a10║又見六塵。名僧詩云：香味頹高志，聲色喪軀齡，遠之易為士，近之難為情。
G116n2302_p0442a11║
G116n2302_p0442a12║五種災難（消災）
G116n2302_p0442a13║一、五星陵逼。
G116n2302_p0442a14║二、妖星災難。
G116n2302_p0442a15║三、宿怨謀害。
G116n2302_p0442a16║四、諸惡橫事。
G116n2302_p0443a01║五、厭禱咒詛。
G116n2302_p0443a02║
G116n2302_p0443a03║五事利益（僧祇）
G116n2302_p0443a04║一、建立佛法。
G116n2302_p0443a05║二、令法久住。
G116n2302_p0443a06║三、不欲有疑請問他人。
G116n2302_p0443a07║四、僧尼犯罪者為依怙。
G116n2302_p0443a08║五、欲遊化諸方而無有礙。
G116n2302_p0443a09║
G116n2302_p0443a10║五法助戒（湼槃）
G116n2302_p0443a11║一、信。
G116n2302_p0443a12║二、慚。
G116n2302_p0443a13║三、愧。
G116n2302_p0443a14║四、善知識。
G116n2302_p0443a15║五、宗敬戒。
G116n2302_p0444a01║
G116n2302_p0444a02║五不應為（塞戒）
G116n2302_p0444a03║一、羅網。
G116n2302_p0444a04║二、賣毒藥。
G116n2302_p0444a05║三、釀皮。
G116n2302_p0444a06║四、摴蒱棊愽。
G116n2302_p0444a07║五、種種伎樂。
G116n2302_p0444a08║
G116n2302_p0444a09║五分法香（瓔珞）
G116n2302_p0444a10║一、戒香——攝身。
G116n2302_p0444a11║二、定香——攝意。
G116n2302_p0444a12║三、慧香——攝亂。
G116n2302_p0444a13║四、解脫——攝倒見。
G116n2302_p0444a14║五、知見——攝無明。
G116n2302_p0444a15║
G116n2302_p0444a16║五種生苦（湼槃）
G116n2302_p0445a01║一、受胎。
G116n2302_p0445a02║二、至終。
G116n2302_p0445a03║三、增長。
G116n2302_p0445a04║四、出胎。
G116n2302_p0445a05║五、種類。
G116n2302_p0445a06║
G116n2302_p0445a07║五事攝天（金剛附錄）
G116n2302_p0445a08║　　　　　　　　　　　　　　　┌─四生──┐
G116n2302_p0445a09║　　欲──┬───────欲界┘　　　　　│
G116n2302_p0445a10║　　　　　│　　　　　　　　　　　　　　　│
G116n2302_p0445a11║　　色──┼──────┐　　┌─有色　　│
G116n2302_p0445a12║　　　　　│　　　　　　│　　│　　　　　│
G116n2302_p0445a13║　　想──┴─┬空處─┐└色界┘┌無色　　│
G116n2302_p0445a14║　　　　　　　│　　　│　　　　│　　　　├三界。
G116n2302_p0445a15║　　無想──┐└識處　│　　　　│有想　　│
G116n2302_p0445a16║　　　　　　│　　　　├┐　　┌┤　　　　│
G116n2302_p0445a17║　　非有想┐├─無所有││　　││無想　　│
G116n2302_p0445a18║　　　　　├┤　　　　│└無色┘│　　　　│
G116n2302_p0445a19║　　非無想┘└─非非想┘　　　　└非有非無┘
G116n2302_p0446a01║
G116n2302_p0446a02║五種乘性（圓覺）
G116n2302_p0446a03║一、聲聞性。
G116n2302_p0446a04║二、緣覺性。
G116n2302_p0446a05║三、菩薩性。
G116n2302_p0446a06║四、不定性。
G116n2302_p0446a07║五、外道楞伽無性性。
G116n2302_p0446a08║
G116n2302_p0446a09║五種正食（四分）
G116n2302_p0446a10║一、麵。
G116n2302_p0446a11║二、飯。
G116n2302_p0446a12║三、乾飯。
G116n2302_p0446a13║四、魚。
G116n2302_p0446a14║五、肉。
G116n2302_p0446a15║
G116n2302_p0446a16║五方五色
G116n2302_p0447a01║　　東尼羅────青──甲乙──木──歲星┐
G116n2302_p0447a02║　　　　　　　　　　　　　　　　　　　　　│
G116n2302_p0447a03║　　南阿盧那───赤──丙丁──火──熒惑│
G116n2302_p0447a04║　　　　　　　此　　　　　　　　　　　　　│
G116n2302_p0447a05║　　中犍陀羅───黃──戊己──土──鎮星├五星。
G116n2302_p0447a06║　　　　　　　云　　　　　　　　　　　　　│
G116n2302_p0447a07║　　西叔離────白──庚辛──金──太白│
G116n2302_p0447a08║　　　　　　　　　　　　　　　　　　　　　│
G116n2302_p0447a09║　　北訖栗瑟拏──黑──壬癸──水──辰星┘
G116n2302_p0447a10║
G116n2302_p0447a11║五不正食（四分）
G116n2302_p0447a12║一、枝。
G116n2302_p0447a13║二、葉。
G116n2302_p0447a14║三、花。
G116n2302_p0447a15║四、果。
G116n2302_p0447a16║五、細末磨食。
G116n2302_p0447a17║
G116n2302_p0447a18║五不還果
G116n2302_p0447a19║一、中般般那含。
G116n2302_p0447a20║二、生般般那含。
G116n2302_p0448a01║三、有行般那含。
G116n2302_p0448a02║四、無行般那含。
G116n2302_p0448a03║五、上流般那含。
G116n2302_p0448a04║
G116n2302_p0448a05║五種觀人
G116n2302_p0448a06║一、身善口意不善——但念其善，不念其惡。
G116n2302_p0448a07║二、口淨身意不淨——亦念淨不淨，以規誡我三業。
G116n2302_p0448a08║三、意淨身口不淨——淨以規我意，不淨規我身口。
G116n2302_p0448a09║四、三業皆不淨——常痛念之，使治三業。
G116n2302_p0448a10║五、三業皆淨——常念此人，以訓自己。
G116n2302_p0448a11║
G116n2302_p0448a12║五種水羅（百一）
G116n2302_p0448a13║一、方羅——用絹三尺，或二尺，隨時大小作。
G116n2302_p0448a14║二、法瓶——陰陽瓶也。
G116n2302_p0448a15║三、軍遲——以絹繫口繩懸水中，待滿引出。
G116n2302_p0448a16║四、酌水羅——但取密絹方一搭手，或繫瓶口。
G116n2302_p0449a01║五、衣角羅——或鉢中濾水。
G116n2302_p0449a02║
G116n2302_p0449a03║五種財施（法苑）
G116n2302_p0449a04║一、至心施。
G116n2302_p0449a05║二、信心施。
G116n2302_p0449a06║三、隨時施。
G116n2302_p0449a07║四、自手施。
G116n2302_p0449a08║五、如法施。
G116n2302_p0449a09║
G116n2302_p0449a10║降生五瑞（迦譜）
G116n2302_p0449a11║一、放光普照大千。
G116n2302_p0449a12║二、大地十八相動。
G116n2302_p0449a13║三、魔宮隱蔽。
G116n2302_p0449a14║四、日月無光。
G116n2302_p0449a15║五、八部悉皆震動。
G116n2302_p0450a01║
G116n2302_p0450a02║經前五事
G116n2302_p0450a03║一、如是——所聞法體。
G116n2302_p0450a04║二、我聞——能持之人。
G116n2302_p0450a05║三、一時——機應和合。
G116n2302_p0450a06║四、佛住某處——從佛聞法之所。
G116n2302_p0450a07║五、與大眾俱——聞持伴侶。
G116n2302_p0450a08║
G116n2302_p0450a09║五種淨地（寄歸）
G116n2302_p0450a10║一、起心作——初造寺時，定基石已，一比丘應起心，於此一寺，或可一房為僧作淨
G116n2302_p0450a11║厨。
G116n2302_p0450a12║二、共印持——定寺基時，一比丘告眾比丘言：諸具壽用心印定於此一寺，或可一房
G116n2302_p0450a13║為僧作淨厨。
G116n2302_p0450a14║三、如牛臥——其寺房舍，猶如牛臥房門，無有定所，縱元不作法，此處亦淨。
G116n2302_p0450a15║四、故廢處——經久僧舍廢處，如重來者，至舊觸處，便為淨也。
G116n2302_p0450a16║五、秉法作——秉白二羯磨結界也，如百一羯磨中說。
G116n2302_p0451a01║
G116n2302_p0451a02║靈鷲五山
G116n2302_p0451a03║一、天主穴。
G116n2302_p0451a04║二、七葉穴。
G116n2302_p0451a05║三、中鷲峯。
G116n2302_p0451a06║四、蛇神穴。
G116n2302_p0451a07║五、獨力山。
G116n2302_p0451a08║天臺云：「佛好居中，所以升中天，降中國，中日生，中夜滅，居中山，說中道
G116n2302_p0451a09║也。」
G116n2302_p0451a10║
G116n2302_p0451a11║法華五章（大師）
G116n2302_p0451a12║一、法喻為名——妙法是法，蓮華為喻。
G116n2302_p0451a13║二、實相為體——十界十如之法，一一離虛妄相。
G116n2302_p0451a14║三、一乘因果為宗——眾善為因，自行言果，是佛自行因果。
G116n2302_p0451a15║四、斷疑生信為用——迹門開顯，斷權疑生實信，本門開顯，斷近疑生遠信。
G116n2302_p0451a16║五、無上醍醐為教相——此經純圓，故喻醍醐，逈異偏小餘味故。
G116n2302_p0452a01║
G116n2302_p0452a02║約行五章（法華）
G116n2302_p0452a03║一、名——見燈明本光，知佛說法華。
G116n2302_p0452a04║二、體——今佛放光明，助發實相義。
G116n2302_p0452a05║三、宗——佛當雨法雨，充足求道者。
G116n2302_p0452a06║四、用——二乘人有疑，佛當為除斷。
G116n2302_p0452a07║五、教相——藥王品大如海，高如山云云。
G116n2302_p0452a08║
G116n2302_p0452a09║約教五章（法華）
G116n2302_p0452a10║一、名——如來所有一切之法——名。
G116n2302_p0452a11║二、體——如來一切秘要之藏——體。
G116n2302_p0452a12║三、宗——如來一切甚深之事——宗。
G116n2302_p0452a13║四、用——如來一切自在神力——用。
G116n2302_p0452a14║五、教相——同上宗章——教。
G116n2302_p0452a15║「名有在纏出纏之異，用居第二、第四之殊。」
G116n2302_p0453a01║
G116n2302_p0453a02║權實五義（法華）
G116n2302_p0453a03║一、因果——前七如是屬因，是權果報等屬實。
G116n2302_p0453a04║二、九一——餘花麤喻九界十如因果，此花妙喻佛界十如因果。
G116n2302_p0453a05║三、今昔——以昔為權獎令之實，經云雖示種種道，其實為佛乘。
G116n2302_p0453a06║四、真俗——空智照真為實，假暗照俗為權，中雙照為雙，亦中雙亡為雙非。
G116n2302_p0453a07║五、本迹——指久遠之本果，喻之以蓮會，不二之圓道，喻之以華。
G116n2302_p0453a08║
G116n2302_p0453a09║楞伽五章（具菴）
G116n2302_p0453a10║一、法喻為名。
G116n2302_p0453a11║二、第一義心為體。
G116n2302_p0453a12║三、了妄顯性為宗。
G116n2302_p0453a13║四、斥小辯邪為用。
G116n2302_p0453a14║五、方等大乘為教相。
G116n2302_p0453a15║
G116n2302_p0453a16║金剛五章（具菴）
G116n2302_p0454a01║一、法喻為名——金剛是喻，般若是法，金剛能碎萬物，此經能斷眾生疑執。
G116n2302_p0454a02║二、實相為體——即一實相理。經云：若人得聞是經，則生實相。
G116n2302_p0454a03║三、無住為宗——宗者要也。經云：應無所住，多以無住破著故。
G116n2302_p0454a04║四、斷疑為用——由經力用能斷妄執。
G116n2302_p0454a05║五、大乘熟酥為教相——經云：為發大乘者說，為發最上乘者說。
G116n2302_p0454a06║
G116n2302_p0454a07║心經五章（具菴）
G116n2302_p0454a08║一、單法為名。
G116n2302_p0454a09║二、實相為體。
G116n2302_p0454a10║三、觀照為宗。
G116n2302_p0454a11║四、度苦為用。
G116n2302_p0454a12║五、大乘熟酥為教相。
G116n2302_p0454a13║
G116n2302_p0454a14║光明五章（大師）
G116n2302_p0454a15║一、金光明為名——依文立題，方為親切。此經是法，非譬故也。
G116n2302_p0454a16║二、法性為體——依義則以法身為體，依文則以法性為體，今以佛所遊入法性為體。
G116n2302_p0455a01║三、三身常果為宗——釋迦是果人，壽量是果法，果人克果法，冥乎法性故。
G116n2302_p0455a02║四、滅惡生善為用——懺悔是滅惡，讚歎是生善，空品是導成，下去例然。
G116n2302_p0455a03║五、方等生酥為教相——五味名義，當第三生酥味，攝通教中帶別明圓也。
G116n2302_p0455a04║
G116n2302_p0455a05║光明五義
G116n2302_p0455a06║一、示通別——諸經皆是文字是通，金光明三字是別。
G116n2302_p0455a07║二、明翻譯——修䟦拏番金，婆頗婆番光，鬱多摩番明。
G116n2302_p0455a08║三、約譬喻——古師以金光明三字，譬三德，天臺立十種三法而廣破之。
G116n2302_p0455a09║四、依經立名——經云：是金光明諸經之王。
G116n2302_p0455a10║五、當體受稱——法性尊貴名金，寂而常照名光，大悲能多利益名明。
G116n2302_p0455a11║
G116n2302_p0455a12║觀經五章（大師）
G116n2302_p0455a13║一、單人為名。
G116n2302_p0455a14║二、實相為體。
G116n2302_p0455a15║三、修心妙觀為宗。
G116n2302_p0455a16║四、生善滅惡為用。
G116n2302_p0456a01║五、大乘生酥為教相。
G116n2302_p0456a02║
G116n2302_p0456a03║彌陀五章（佛海）
G116n2302_p0456a04║一、單人為名。
G116n2302_p0456a05║二、實相為體。
G116n2302_p0456a06║三、勸修行願為宗。
G116n2302_p0456a07║四、捨苦得樂為用。
G116n2302_p0456a08║五、大乘生酥為教相。
G116n2302_p0456a09║
G116n2302_p0456a10║蘭盆五章（竹菴）
G116n2302_p0456a11║一、蘭盆為名。
G116n2302_p0456a12║二、法供為體。
G116n2302_p0456a13║三、救親為宗。
G116n2302_p0456a14║四、滅惡為用。
G116n2302_p0456a15║五、大乘為教相。
G116n2302_p0457a01║
G116n2302_p0457a02║楞嚴五章
G116n2302_p0457a03║　　人法──┐　┌名──人　　法──人　　法──名。
G116n2302_p0457a04║　　　　　　│　│
G116n2302_p0457a05║　　如來藏　│　├體──常住真心──禪那顯理──體。
G116n2302_p0457a06║　　　　　　│　│　　孤　　　　　印
G116n2302_p0457a07║　　首楞大定├為┼宗──圓通妙境──甄別真妄──宗。
G116n2302_p0457a08║　　　　　　│　│　　山　　　　　海
G116n2302_p0457a09║　　破疑生信│　├用──返妄歸真──廣破性惡──用。
G116n2302_p0457a10║　　　　　　│　│
G116n2302_p0457a11║　　醍醐──┘　└教相─醍　　醐──大乘生酥──教相。
G116n2302_p0457a12║
G116n2302_p0457a13║圓覺五章（栢庭）
G116n2302_p0457a14║一、理教單法名。
G116n2302_p0457a15║二、大圓覺性體。
G116n2302_p0457a16║三、因地發行宗。
G116n2302_p0457a17║四、離病破邪用。
G116n2302_p0457a18║五、方等兼攝教。
G116n2302_p0457a19║三見文殊章，二見賢善首章，文曰：是經名頓教，大乘頓機從此悟，亦攝漸修一切羣
G116n2302_p0457a20║品。
G116n2302_p0458a01║
G116n2302_p0458a02║涅槃五章（章安）
G116n2302_p0458a03║一、大般涅槃為名。
G116n2302_p0458a04║二、妙微三法為體。
G116n2302_p0458a05║三、常住佛性為宗。
G116n2302_p0458a06║四、置毒五味為用。
G116n2302_p0458a07║五、無上醍醐為教相。
G116n2302_p0458a08║
G116n2302_p0458a09║四教五章（義立）
G116n2302_p0458a10║一、人法為名。
G116n2302_p0458a11║二、真中二理為體。
G116n2302_p0458a12║三、常無常為宗。
G116n2302_p0458a13║四、破惑顯理為用。
G116n2302_p0458a14║五、五味為教相。
G116n2302_p0459a01║
G116n2302_p0459a02║十妙五章（指要）
G116n2302_p0459a03║【圖】
G116n2302_p0459a04║
G116n2302_p0459a05║
G116n2302_p0459a06║
G116n2302_p0459a07║
G116n2302_p0459a08║
G116n2302_p0459a09║
G116n2302_p0459a10║
G116n2302_p0459a11║
G116n2302_p0459a12║
G116n2302_p0459a13║
G116n2302_p0459a14║
G116n2302_p0459a15║
G116n2302_p0459a16║
G116n2302_p0459a17║
G116n2302_p0459a18║
G116n2302_p0459a19║
G116n2302_p0459a20║
G116n2302_p0459a21║
G116n2302_p0459a22║
G116n2302_p0459a23║
G116n2302_p0460a01║
G116n2302_p0460a02║圓觀五略（大意）
G116n2302_p0460a03║一、發圓心——發大心。
G116n2302_p0460a04║二、修圓行——修大行。
G116n2302_p0460a05║三、感圓果——感大果。
G116n2302_p0460a06║四、起八教——裂大網。
G116n2302_p0460a07║五、歸三德——歸大處。
G116n2302_p0460a08║
G116n2302_p0460a09║大乘五義
G116n2302_p0460a10║一、諸法畢竟不生不滅是無常義。
G116n2302_p0460a11║二、五陰洞達空無所起是苦義。
G116n2302_p0460a12║三、諸法究竟無所有是空義。
G116n2302_p0460a13║四、於我無我而不二是無我義。
G116n2302_p0460a14║五、法本不生今則無滅是寂滅義。
G116n2302_p0460a15║
G116n2302_p0460a16║持齋五福（雜譬）
G116n2302_p0461a01║一、少病。
G116n2302_p0461a02║二、身安。
G116n2302_p0461a03║三、少淫。
G116n2302_p0461a04║四、少睡。
G116n2302_p0461a05║五、生天知宿命。
G116n2302_p0461a06║「佛言：一日持齋，有六十萬歲糧，復有五福。」
G116n2302_p0461a07║
G116n2302_p0461a08║出家五法（五德福田）
G116n2302_p0461a09║一、發心出家，懷佩聖道。
G116n2302_p0461a10║二、毀其形好，應被法服。
G116n2302_p0461a11║三、委棄身命，尊崇法道。
G116n2302_p0461a12║四、永割親愛，毋適毋莫。
G116n2302_p0461a13║五、志求大乘，為度眾生。
G116n2302_p0461a14║
G116n2302_p0461a15║淨名五意
G116n2302_p0461a16║一、褒圓——以一掌時，化自他國土，互融無礙智境。
G116n2302_p0462a01║二、嘆大——以一默無言，容納古今諸聖詮說，不二真法。
G116n2302_p0462a02║三、病（一經正目）——為眾生病，故我亦病。此表大悲智同佛見。
G116n2302_p0462a03║四、彈偏——以大辯決破佛會大眾，理事差互之途，偏劣之見。
G116n2302_p0462a04║五、拆小——受魔所供三天女，教之得無盡燈法門悟入。
G116n2302_p0462a05║
G116n2302_p0462a06║佛地五法
G116n2302_p0462a07║一、清淨法界。
G116n2302_p0462a08║二、大圓鏡智。
G116n2302_p0462a09║三、平等性智。
G116n2302_p0462a10║四、妙觀察智。
G116n2302_p0462a11║五、成所作智。
G116n2302_p0462a12║
G116n2302_p0462a13║起信五分
G116n2302_p0462a14║一、因緣分。
G116n2302_p0462a15║二、立義分。
G116n2302_p0462a16║三、解釋分。
G116n2302_p0463a01║四、修行信心分。
G116n2302_p0463a02║五、勸修利益分。
G116n2302_p0463a03║
G116n2302_p0463a04║比丘五德
G116n2302_p0463a05║一、怖魔。
G116n2302_p0463a06║二、乞士。
G116n2302_p0463a07║三、淨戒。
G116n2302_p0463a08║四、淨命。
G116n2302_p0463a09║五、破惡。
G116n2302_p0463a10║
G116n2302_p0463a11║施法五喻（金剛長水）
G116n2302_p0463a12║一、空——真如四法。
G116n2302_p0463a13║二、色——性德四法。
G116n2302_p0463a14║三、暗——煩惱四法。
G116n2302_p0463a15║四、日——智四法。
G116n2302_p0463a16║五、目——智四法。
G116n2302_p0464a01║
G116n2302_p0464a02║多食五患
G116n2302_p0464a03║一、大便頻。
G116n2302_p0464a04║二、小便數。
G116n2302_p0464a05║三、多睡眠。
G116n2302_p0464a06║四、身重妨修業。
G116n2302_p0464a07║五、多患不消化。
G116n2302_p0464a08║
G116n2302_p0464a09║頭陀五處（律抄）
G116n2302_p0464a10║一、阿蘭若。
G116n2302_p0464a11║二、塚間。
G116n2302_p0464a12║三、樹下。
G116n2302_p0464a13║四、露坐。
G116n2302_p0464a14║五、隨坐威儀。
G116n2302_p0464a15║
G116n2302_p0464a16║跏趺五利（大論）
G116n2302_p0465a01║一、最安穩。
G116n2302_p0465a02║二、心不散。
G116n2302_p0465a03║三、魔王怖。
G116n2302_p0465a04║四、異外道。
G116n2302_p0465a05║五、心易止。
G116n2302_p0465a06║
G116n2302_p0465a07║調達五法（輔行大論）
G116n2302_p0465a08║　　糞掃衣──┐不受五味──┐
G116n2302_p0465a09║　　常乞食　　│斷肉　　　　│
G116n2302_p0465a10║　　一坐食┌─┼斷鹽　　　　├正五法理
G116n2302_p0465a11║　　常露坐┼┐└不受割截衣　│
G116n2302_p0465a12║　　不受鹽┘└─不居聚落邊寺┘
G116n2302_p0465a13║以此五法，將五百新學，往伽耶山自共羯磨，目連、身子說法，將五百人還佛所，調
G116n2302_p0465a14║達遂生嗔恨。
G116n2302_p0465a15║
G116n2302_p0465a16║內外五明（內教）
G116n2302_p0466a01║　　一、聲明──聲明┐
G116n2302_p0466a02║　　二、醫方──醫方│
G116n2302_p0466a03║　　三、咒術──咒術├外道。
G116n2302_p0466a04║　　四、工巧──工巧│
G116n2302_p0466a05║　　五、因明──符印┘
G116n2302_p0466a06║
G116n2302_p0466a07║入堂五法
G116n2302_p0466a08║　　一、須慈敬尊重於人──修慈愍物┐
G116n2302_p0466a09║　　二、應自卑下如拭塵巾─謙下自卑│
G116n2302_p0466a10║　　三、知坐起俯仰得時──善知坐起├入眾五法。
G116n2302_p0466a11║　　四、在彼僧中不為襍語─說於法語│
G116n2302_p0466a12║　　五、不可忍事應默然──見過修默┘
G116n2302_p0466a13║
G116n2302_p0466a14║尼有五衣（寄歸）
G116n2302_p0466a15║一、僧伽知——與大僧同。
G116n2302_p0466a16║二、嗢怚羅僧伽——與大僧同。
G116n2302_p0467a01║三、安怚婆娑——與大僧同。
G116n2302_p0467a02║四、僧脚崎——與大僧同。
G116n2302_p0467a03║五、裙——裙片有別。
G116n2302_p0467a04║
G116n2302_p0467a05║睡眠五過（發軫引律）
G116n2302_p0467a06║一、惡夢。
G116n2302_p0467a07║二、諸天不護。
G116n2302_p0467a08║三、心不入法。
G116n2302_p0467a09║四、不思明相。
G116n2302_p0467a10║五、喜出精。
G116n2302_p0467a11║
G116n2302_p0467a12║依人五德
G116n2302_p0467a13║一、求聞令聞。
G116n2302_p0467a14║二、聞已令清淨。
G116n2302_p0467a15║三、能為決疑。
G116n2302_p0467a16║四、能令通達。
G116n2302_p0468a01║五、除邪見得正見。
G116n2302_p0468a02║「具此五德，乃可依之。」
G116n2302_p0468a03║
G116n2302_p0468a04║識相五意
G116n2302_p0468a05║一、業識——無明力不覺心動。
G116n2302_p0468a06║二、轉識——依於動心能見相。
G116n2302_p0468a07║三、現識——五塵至即現如鏡像。
G116n2302_p0468a08║四、智識——分明染淨法。
G116n2302_p0468a09║五、相續識——以念相應不斷。
G116n2302_p0468a10║
G116n2302_p0468a11║意識五緣
G116n2302_p0468a12║一、定中獨頭——意緣定境定中有事理，事中有極略色，極逈色，及定自在所生法處
G116n2302_p0468a13║諸色。
G116n2302_p0468a14║二、散位獨頭——緣受所引色，及徧計所起諸法處色，如緣空花鏡像所生者，並法處
G116n2302_p0468a15║攝。
G116n2302_p0468a16║三、夢中獨頭——緣夢中境。
G116n2302_p0469a01║四、明了意識——依五根門與前五識同緣五塵。
G116n2302_p0469a02║五、亂意識——是散意識於五根中，狂亂而起，如患爇病見青為黃，非是眼識，是此
G116n2302_p0469a03║緣故。
G116n2302_p0469a04║
G116n2302_p0469a05║造論五義（莊嚴）
G116n2302_p0469a06║一、如金成器令信向故。
G116n2302_p0469a07║二、如花開敷開示彼故。
G116n2302_p0469a08║三、如食美饍得法味故。
G116n2302_p0469a09║四、如解文字令修習故。
G116n2302_p0469a10║五、如開寶篋實證得故。
G116n2302_p0469a11║
G116n2302_p0469a12║陶師五事（止觀）
G116n2302_p0469a13║一、先擇良處——喻具五緣。
G116n2302_p0469a14║二、息除際務——喻訶五欲。
G116n2302_p0469a15║三、治身內疾——喻棄五蓋。
G116n2302_p0469a16║四、調於洈輪——喻調五事。
G116n2302_p0470a01║五、作而不廢——喻行五法。
G116n2302_p0470a02║「得此前意，則二十五方便如指諸掌。」
G116n2302_p0470a03║
G116n2302_p0470a04║一花五葉（傳燈）
G116n2302_p0470a05║達磨傳法偈：
G116n2302_p0470a06║「我本來茲土，
G116n2302_p0470a07║傳法救迷情；
G116n2302_p0470a08║一花開五葉，
G116n2302_p0470a09║結果自然成。」
G116n2302_p0470a10║
G116n2302_p0470a11║曹洞五位
G116n2302_p0470a12║一、正如偏。
G116n2302_p0470a13║二、偏如正。
G116n2302_p0470a14║三、正如來。
G116n2302_p0470a15║四、兼如至。
G116n2302_p0470a16║五、兼如則。
G116n2302_p0471a01║
G116n2302_p0471a02║戒葷五章（統紀）
G116n2302_p0471a03║一、名體會異——葷而非辛，如臭菜阿魏是也。辛而非葷，如薑芥是也。是葷是辛，
G116n2302_p0471a04║即五辛是也。
G116n2302_p0471a05║二、大乘永制——楞伽云：「臭穢不淨，能障聖道，亦障人間，人天淨處，何況諸佛
G116n2302_p0471a06║淨土？」梵網、楞嚴、涅槃等大乘經，並皆不許。
G116n2302_p0471a07║三、小乘病開——報應經云：七眾不食肉、葷、辛，有病開在伽藍外，白衣家服，滿
G116n2302_p0471a08║四十九日，香湯澡浴讀誦，不犯罪。
G116n2302_p0471a09║四、方便救過——楞嚴云：持此咒時，眾破戒罪，無問輕重一時消，縱經飲酒，食啖
G116n2302_p0471a10║五辛，佛、菩薩、天仙，不將為過。
G116n2302_p0471a11║五、三教事證——曇猷禮天臺石樑，因母懷姙[廿/ㄙ/心]地上行，不可住寺。天竺人食肉五辛
G116n2302_p0471a12║者，驅出城外，誦黃庭，忌五辛等。
G116n2302_p0471a13║
G116n2302_p0471a14║仁王五忍
G116n2302_p0471a15║一、伏忍——下品十住——中品十行——上品十向——所依土五法性土。
G116n2302_p0471a16║二、順忍——下品歡喜——中品離垢——上品發光——所依土五實報土。
G116n2302_p0472a01║三、信忍——下品焰慧——中品難勝——上品現前——所依土五色相土。
G116n2302_p0472a02║四、生忍——下品遠行——中品不動——上品善慧——所依土五他受用土。
G116n2302_p0472a03║五、寂滅——下品法雲——中品等覺——上品妙覺——所依土五變化土。
G116n2302_p0472a04║
G116n2302_p0472a05║斷善五義
G116n2302_p0472a06║一、極惡意樂。
G116n2302_p0472a07║二、惡友為緣。
G116n2302_p0472a08║三、上慢邪見。
G116n2302_p0472a09║四、不畏惡道。
G116n2302_p0472a10║五、無悲愍心。
G116n2302_p0472a11║
G116n2302_p0472a12║生死五苦（五苦章句）
G116n2302_p0472a13║一、諸天壽盡苦。
G116n2302_p0472a14║二、人中生老病苦。
G116n2302_p0472a15║三、畜生吞噉苦。
G116n2302_p0472a16║四、餓鬼饑渴苦。
G116n2302_p0473a01║五、地獄焦然苦。
G116n2302_p0473a02║
G116n2302_p0473a03║日月五障
G116n2302_p0473a04║一、煙。
G116n2302_p0473a05║二、塵。
G116n2302_p0473a06║三、雲。
G116n2302_p0473a07║四、霧。
G116n2302_p0473a08║五、修羅手。
G116n2302_p0473a09║
G116n2302_p0473a10║大經五戒
G116n2302_p0473a11║一、具足根本業清淨戒——十善戒中善根本，為無漏心持故清淨，能為道地根本。
G116n2302_p0473a12║二、前後眷屬餘清淨戒——偷蘭等是前眷屬，十三等是後眷屬，諸經制者，名餘戒。
G116n2302_p0473a13║三、非諸惡覺覺清淨戒——尸羅清淨佛法現前，能滅惡覺，名定共戒。
G116n2302_p0473a14║四、護持正念念清淨戒——即四念處觀理念處，能發真道，成道共戒。
G116n2302_p0473a15║五、具足回向無上道戒——於諸戒中，具四弘、六道、回向菩提，名大乘戒。
G116n2302_p0474a01║
G116n2302_p0474a02║海有五德（淨名肇注）
G116n2302_p0474a03║一、澄淨不受屍。
G116n2302_p0474a04║二、多出奇妙寶。
G116n2302_p0474a05║三、受大雨不溢。
G116n2302_p0474a06║四、風日不能竭。
G116n2302_p0474a07║五、淵深難可測。
G116n2302_p0474a08║
G116n2302_p0474a09║才有五備（什答遠書）
G116n2302_p0474a10║一、福。
G116n2302_p0474a11║二、戒。
G116n2302_p0474a12║三、愽問。
G116n2302_p0474a13║四、辯才。
G116n2302_p0474a14║五、深智。
G116n2302_p0474a15║
G116n2302_p0474a16║財屬五家（寶積）
G116n2302_p0475a01║一、水。
G116n2302_p0475a02║二、火。
G116n2302_p0475a03║三、盜賊。
G116n2302_p0475a04║四、縣官。
G116n2302_p0475a05║五、惡子。
G116n2302_p0475a06║「善安梵王太子語父母曰：金、銀、琉璃、水晶等寶，寧可藏乎？欲濟貧乏，一切財
G116n2302_p0475a07║業，非是真寶，五家有分耳！」
G116n2302_p0475a08║
G116n2302_p0475a09║龍有五種（須彌藏經）
G116n2302_p0475a10║　　一、象龍───────┐
G116n2302_p0475a11║　　　　　　　　　　　　　│
G116n2302_p0475a12║　　二、馬龍　　　　　　　│
G116n2302_p0475a13║　　　　　　　　　　　　　├旁類。
G116n2302_p0475a14║　　三、魚龍　　　　　　　│
G116n2302_p0475a15║　　　　　　　　　　　　　│
G116n2302_p0475a16║　　四、蝦蟇龍──────┘
G116n2302_p0475a17║
G116n2302_p0475a18║　　五、蛇龍──五龍之長──正類。
G116n2302_p0475a19║「梵王太子白雙親：財寶將來施與貧、水、火、盜、官、八牙、逆子、王家、有分盡
G116n2302_p0475a20║來分。」
G116n2302_p0476a01║
G116n2302_p0476a02║天下五難（四十二章）
G116n2302_p0476a03║一、貧窮布施難。
G116n2302_p0476a04║二、豪貴學道難。
G116n2302_p0476a05║三、判命不死難。
G116n2302_p0476a06║四、得覩佛經難。
G116n2302_p0476a07║五、生值佛世難。
G116n2302_p0476a08║
G116n2302_p0476a09║善人五禪
G116n2302_p0476a10║一、不味着。
G116n2302_p0476a11║二、慈心俱。
G116n2302_p0476a12║三、悲心俱。
G116n2302_p0476a13║四、喜心俱。
G116n2302_p0476a14║五、捨心俱。
G116n2302_p0476a15║
G116n2302_p0476a16║馬有五種（淨名什注）
G116n2302_p0477a01║　　見鞭影┐　　　　┌一但見他──┐　　　　　┌便悟（前一）
G116n2302_p0477a02║　　得鞭乃│　　　　│二見知識　　│　　　　　│
G116n2302_p0477a03║　　錐刺皮├調伏。喻┤三見兄弟親戚├無常。其心┤
G116n2302_p0477a04║　　錐穿肌│　　　　│四見父母　　│　　　　　│
G116n2302_p0477a05║　　錐徹骨┘　　　　└第五自身──┘　　　　　└乃悟（後四）
G116n2302_p0477a06║
G116n2302_p0477a07║五嚼五過（四分）
G116n2302_p0477a08║一、口氣臭。
G116n2302_p0477a09║二、不別味。
G116n2302_p0477a10║三、癊不消。
G116n2302_p0477a11║四、不引食。
G116n2302_p0477a12║五、眼不明。
G116n2302_p0477a13║
G116n2302_p0477a14║食辛五失
G116n2302_p0477a15║一、生過——熟食發淫，生噉增恚。
G116n2302_p0477a16║二、天遠——縱能說法，諸天遠離。
G116n2302_p0478a01║三、鬼近——鬼舐舌吻，常與鬼住。
G116n2302_p0478a02║四、福消——福德日消，長無利益。
G116n2302_p0478a03║五、魔集——魔來說法，非毀禁戒。
G116n2302_p0478a04║
G116n2302_p0478a05║度五比丘（妙句）
G116n2302_p0478a06║【圖】
G116n2302_p0478a07║
G116n2302_p0478a08║
G116n2302_p0478a09║
G116n2302_p0478a10║
G116n2302_p0478a11║
G116n2302_p0478a12║
G116n2302_p0478a13║
G116n2302_p0478a14║
G116n2302_p0478a15║頌曰：「頞鞞䟦提並俱利，此三屬在父之親；陳如十力母之親，初轉法輪先度此。」
G116n2302_p0478a16║
G116n2302_p0478a17║傳教五德（四明）
G116n2302_p0478a18║一、舊學天臺，勿事兼講。
G116n2302_p0478a19║二、研精覃思，遠於浮偽。
G116n2302_p0479a01║三、戒德有聞，正己待物。
G116n2302_p0479a02║四、慧遠榮譽，不屈吾道。
G116n2302_p0479a03║五、詞辯兼美，敏於將導。
G116n2302_p0479a04║
G116n2302_p0479a05║徐陵五願（統紀）
G116n2302_p0479a06║一、臨終正念。
G116n2302_p0479a07║二、不墮三途。
G116n2302_p0479a08║三、人中托生。
G116n2302_p0479a09║四、童真出家。
G116n2302_p0479a10║五、不墮流俗之僧。
G116n2302_p0479a11║「陳僕射徐陵，聽天臺講經，立此五願，後果為六祖法花尊者云。」
G116n2302_p0479a12║
G116n2302_p0479a13║五因緣不退（淨土）
G116n2302_p0479a14║一、彌陀願力攝持。
G116n2302_p0479a15║二、佛之光明常照。
G116n2302_p0479a16║三、水鳥樹林說法。
G116n2302_p0480a01║四、純諸菩薩為友。
G116n2302_p0480a02║五、壽命永刼長遠。
G116n2302_p0480a03║十疑：彼佛願力攝持。佛光照道心增。鳥樹演法念三寶。善人為友無惡境。生者壽與
G116n2302_p0480a04║佛等。
G116n2302_p0480a05║
G116n2302_p0480a06║五種菩薩行（人印）
G116n2302_p0480a07║　　一、羊───┐　　┌前二不決定。
G116n2302_p0480a08║　　二、象　　　│　　│
G116n2302_p0480a09║　　三、日月神通├乘行┤
G116n2302_p0480a10║　　四、聲聞神通│　　│
G116n2302_p0480a11║　　五、如來神通┘　　└後三必不退。
G116n2302_p0480a12║
G116n2302_p0480a13║五道自爾法
G116n2302_p0480a14║　　一、地獄色斷還續。
G116n2302_p0480a15║　　二、畜生能飛虛空。
G116n2302_p0480a16║　　三、餓鬼施摶食時能來到人中。
G116n2302_p0481a01║　　　　　　　┌勇健──不見果而廣修因。
G116n2302_p0481a02║　　四、人中有┤念力──久遠所作而能憶。
G116n2302_p0481a03║　　　　　　　└梵行──得解脫達分正決定。
G116n2302_p0481a04║　　五、天中有自然隨意所須即得。
G116n2302_p0481a05║
G116n2302_p0481a06║
G116n2302_p0481a07║
G116n2302_p0481a08║
G116n2302_p0481a09║
G116n2302_p0481a10║
G116n2302_p0481a11║
G116n2302_p0481a12║
G116n2302_p0481a13║
G116n2302_p0481a14║
G116n2302_p0481a15║
G116n2302_p0481a16║佛學名相彙解　卷第三十二（終）