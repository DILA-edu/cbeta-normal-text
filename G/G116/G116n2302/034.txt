G116n2302_p0549a01║佛學名相彙解　卷第三十四明．沙門寂照編
G116n2302_p0549a02║
G116n2302_p0549a03║六堅法（出本業經）
G116n2302_p0549a04║一、信堅。
G116n2302_p0549a05║二、法堅。
G116n2302_p0549a06║三、修堅。
G116n2302_p0549a07║四、德堅。
G116n2302_p0549a08║五、頂堅。
G116n2302_p0549a09║六、覺堅。
G116n2302_p0549a10║一謂：別教菩薩於十住位中，修習空觀，信一切法，皆即真諦，無能毀壞，故名信
G116n2302_p0549a11║堅。
G116n2302_p0549a12║二謂：別教菩薩，於十行位中，修習假觀，知一切法，皆即俗諦，無能毀壞，故名法
G116n2302_p0549a13║堅。
G116n2302_p0549a14║三謂：別教菩薩，於十回向位中，修習中觀，了一切法，皆即中諦，無能毀壞，故名
G116n2302_p0550a01║修堅。
G116n2302_p0550a02║四謂：別教菩薩，於十地位中，因修中觀，破一分無明，顯一分三德，無能毀壞，故
G116n2302_p0550a03║名德堅。
G116n2302_p0550a04║五謂：別教等覺菩薩，居十地頂，惑破德顯，無能毀壞，故名頂堅。
G116n2302_p0550a05║六謂：別教妙覺果佛，覺了一切法，皆即中道，無能毀壞，故名覺堅。
G116n2302_p0550a06║
G116n2302_p0550a07║六忍法（出本業經）
G116n2302_p0550a08║一、信忍。
G116n2302_p0550a09║二、法忍。
G116n2302_p0550a10║三、修忍。
G116n2302_p0550a11║四、正忍。
G116n2302_p0550a12║五、無垢忍。
G116n2302_p0550a13║六、一切智忍。
G116n2302_p0550a14║一謂：別教菩薩，於十住位中，修習空觀，信一切法，皆悉空寂，能於空法忍可忍
G116n2302_p0550a15║證，故名信忍。
G116n2302_p0550a16║二謂：別教菩薩，於十行位中修習假觀，雖知一切法，空無所有，而能假立一切法，
G116n2302_p0551a01║化諸眾生，於假法中忍可忍證，故名法忍。
G116n2302_p0551a02║三謂：別教菩薩，於十回向位中，修習中觀，知一切法事理和融，於中道中忍可忍
G116n2302_p0551a03║證，故名修忍。
G116n2302_p0551a04║四謂：別教菩薩，於十地位中，正破無明之惑，而於中道之理，忍可忍證，故名正
G116n2302_p0551a05║忍。
G116n2302_p0551a06║五謂：別教菩薩，於等覺位中，斷除無明惑染，而於自性清淨心體忍可忍證，故名無
G116n2302_p0551a07║垢忍。
G116n2302_p0551a08║六、智者知也。謂別教妙覺果佛，斷一十二品無明惑盡，徧知一切中道之法，而於此
G116n2302_p0551a09║法忍可忍證，故名一切智忍。
G116n2302_p0551a10║
G116n2302_p0551a11║六受法（出大集法門經）
G116n2302_p0551a12║一、眼觸受。
G116n2302_p0551a13║二、耳觸受。
G116n2302_p0551a14║三、鼻觸受。
G116n2302_p0551a15║四、舌觸受。
G116n2302_p0551a16║五、身觸受。
G116n2302_p0552a01║六、意觸受。
G116n2302_p0552a02║一、觸即觸著，亦對也。受，領納也。謂眼與好惡之色相觸對時，即生苦樂之受，是
G116n2302_p0552a03║名眼觸受。
G116n2302_p0552a04║二謂：耳與好惡之聲相觸對時，即生苦樂之受，是名耳觸受。
G116n2302_p0552a05║三謂：鼻與香臭之物相觸對時，即生苦樂之受，是名鼻觸受。
G116n2302_p0552a06║四謂：舌與美惡之味相觸對時，即生苦樂之受，是名舌觸受。
G116n2302_p0552a07║五謂：身與美妙麤惡之境相觸對時，即生苦樂之受，是名身觸受。
G116n2302_p0552a08║六謂：意分別五塵好惡妍醜之境，即生苦樂之受，是名意觸受。
G116n2302_p0552a09║
G116n2302_p0552a10║六慧法（出本業經）
G116n2302_p0552a11║一、聞慧。
G116n2302_p0552a12║二、思慧。
G116n2302_p0552a13║三、修慧。
G116n2302_p0552a14║四、無相慧。
G116n2302_p0552a15║五、照寂慧。
G116n2302_p0552a16║六、寂照慧。
G116n2302_p0553a01║一謂：別教菩薩於十住位中，因聞中道之理，知一切法，離二邊相，故名聞慧。
G116n2302_p0553a02║二謂：別教菩薩，於十行位中，思惟中道之理，發生一切智慧，故名思慧。
G116n2302_p0553a03║三謂：別教菩薩，於十回向位中，修習中道之理，發生一切智慧，故名修慧。
G116n2302_p0553a04║四謂：別教菩薩，於十地位中，證知中道之理，空無性相，發生一切智慧，故名無相
G116n2302_p0553a05║慧。
G116n2302_p0553a06║五、照即中道之用，寂即中道之體。謂別教等覺菩薩，以中道之觀慧，照中道之理
G116n2302_p0553a07║體，故名照寂慧。
G116n2302_p0553a08║六謂：別教妙覺果佛之智慧，能於中道之理，即寂而照，即照而寂，寂照不二，定慧
G116n2302_p0553a09║平等，故名寂照慧。
G116n2302_p0553a10║
G116n2302_p0553a11║六念法（別譯雜阿含經）
G116n2302_p0553a12║一、念佛。
G116n2302_p0553a13║二、念法。
G116n2302_p0553a14║三、念僧。
G116n2302_p0553a15║四、念戒。
G116n2302_p0553a16║五、念施。
G116n2302_p0554a01║六、念天。
G116n2302_p0554a02║一謂：念佛具足十號，大慈大悲，智慧光明，神通無量，能拔眾苦。我以清淨質直之
G116n2302_p0554a03║心，得親近佛，心生歡喜；以歡喜故，身得快樂；以快樂故，其心得定；以得定故，其心
G116n2302_p0554a04║平等。修念佛觀，必趣涅槃，是名念佛。
G116n2302_p0554a05║二謂：法是如來所有功德，即十力四無所畏等，我以清淨質直之心，得親近法，心生
G116n2302_p0554a06║歡喜；以歡喜故，身得快樂；得快樂故，其心得定；以得定故，其心平等。修念法觀，必
G116n2302_p0554a07║趣涅槃，是名念法。
G116n2302_p0554a08║三謂：僧是如來弟子，得無漏法，具戒定慧，能為世間眾生，作良福田，應當恭敬，
G116n2302_p0554a09║我以清淨質直之心，得親近僧，心生歡喜；以歡喜故，身得快樂；得快樂故，其心得定；
G116n2302_p0554a10║以得定故，其心平等。修念僧觀，必趣涅槃，是名念僧。
G116n2302_p0554a11║四謂：念諸禁戒，能遮諸惡煩惱。我以清淨質直之心，得親近戒，心生歡喜；以歡喜
G116n2302_p0554a12║故，身得快樂；以快樂故，其心得定；以得定故，其心平等。修念戒想，必趣涅槃，是名
G116n2302_p0554a13║念戒。
G116n2302_p0554a14║五謂：念己所施，獲得善利，一切世間，為慳嫉所覆，我於今者，得離如是慳貪之
G116n2302_p0554a15║垢，住捨心中；於一切物，心無恡惜，持用布施；既布施已，我心應喜；以喜心故，身得
G116n2302_p0554a16║快樂；以快樂故，其心得定；以得定故，其心平等。修念施想，必趣涅槃，是名念施。
G116n2302_p0555a01║六謂：念欲界天等，悉因往昔戒施善根，得生彼處，受天快樂。我亦見有如是戒施功
G116n2302_p0555a02║德，捨命之時，必生彼天；以念天故，離於惡法，心生歡喜；心歡喜故，身得快樂；得快
G116n2302_p0555a03║樂故，其心得定；以得定故，其心平等。修念天想，必趣天道，是名念天。
G116n2302_p0555a04║
G116n2302_p0555a05║薄伽梵六義（出隨疏演義鈔）
G116n2302_p0555a06║一、自在義。
G116n2302_p0555a07║二、熾盛義。
G116n2302_p0555a08║三、端嚴義。
G116n2302_p0555a09║四、名稱義。
G116n2302_p0555a10║五、吉祥義。
G116n2302_p0555a11║六、尊貴義。
G116n2302_p0555a12║梵語薄伽梵，亦云婆伽婆。名具六義，佛地論云：「自在熾盛與端嚴，名稱吉祥及尊
G116n2302_p0555a13║貴；如是六德義圓滿，是故彰名薄伽梵。」唐玄奘法師明五種不翻中，第二多含不翻，即
G116n2302_p0555a14║薄伽梵是也。
G116n2302_p0555a15║一謂：如來永不屬諸煩惱之所繫縛，故曰自在。
G116n2302_p0555a16║二謂：如來猛燄智火，洞達無際，故曰熾盛。
G116n2302_p0556a01║三謂：如來三十二相，莊嚴妙好，故曰端嚴。
G116n2302_p0556a02║四謂：如來圓滿一切殊勝功德，十方世界無不聞知，故曰名稱。
G116n2302_p0556a03║五謂：如來既具勝妙之德，故一切世間讚歎供養者，亦獲吉祥，故曰吉祥。
G116n2302_p0556a04║六謂：如來始從兜率天中降生王宮，及出家已，而登極果之位，方便利益一切眾生，
G116n2302_p0556a05║故曰尊貴。
G116n2302_p0556a06║
G116n2302_p0556a07║如來勝德六義（阿毘達磨雜集論）
G116n2302_p0556a08║一、自性義。
G116n2302_p0556a09║二、因義。
G116n2302_p0556a10║三、果義。
G116n2302_p0556a11║四、業義。
G116n2302_p0556a12║五、相應義。
G116n2302_p0556a13║六、差別義。
G116n2302_p0556a14║一謂：諸佛法身，皆依真如理體而為自性，是名自性義。
G116n2302_p0556a15║二謂：諸佛於無量無數刼中，修習勝果之因，是名因義。
G116n2302_p0556a16║三謂：諸佛永斷一切煩惱等障，證得無上菩提之果，是名果義。
G116n2302_p0557a01║四謂：諸佛以清淨身業，現大神通；清淨口業，演大法義；清淨意業，種種調伏，方
G116n2302_p0557a02║便導引可化眾生，令其出離生死，證大菩提，是名業義。
G116n2302_p0557a03║五、應，當也。謂諸佛因中，能行種種難行苦行，所生十力四無所畏等功德，而與法
G116n2302_p0557a04║性之理相應，故名相應義。
G116n2302_p0557a05║六謂：諸佛說法，度諸眾生，則現法報應三身差別之相，故名差別義。
G116n2302_p0557a06║
G116n2302_p0557a07║如來功德六種相（出瑜伽論）
G116n2302_p0557a08║一、圓滿。
G116n2302_p0557a09║二、無垢。
G116n2302_p0557a10║三、不動。
G116n2302_p0557a11║四、無等。
G116n2302_p0557a12║五、能作有情利益。
G116n2302_p0557a13║六、功能。
G116n2302_p0557a14║功德者：如來萬行之因，法身之果德也。為令眾生如佛修行，皆得成就無上道果，故
G116n2302_p0557a15║說六種相也。
G116n2302_p0557a16║一、謂諸如來，萬行具足，種智圓明，於世間、出世間一切功德，皆悉成就，超過聲
G116n2302_p0558a01║聞、緣覺、菩薩之上，故曰圓滿。
G116n2302_p0558a02║二、謂諸如來，由證常樂我淨之德，而無一切煩惱污染，故名無垢。
G116n2302_p0558a03║三、謂諸如來，由證大寂滅定，所有功德，一切外道魔軍盜賊親屬，乃至火水風等，
G116n2302_p0558a04║皆不能撓亂變壞，故曰不動。
G116n2302_p0558a05║四、謂諸如來，所有種種功德，廣大尊勝，威力自在，一切有情，乃至菩薩，無與比
G116n2302_p0558a06║者，故曰無等。
G116n2302_p0558a07║五、謂諸如來，成就無上功德，方便示現利他之行，度脫有情，令成聖道，故曰能作
G116n2302_p0558a08║有情利益。
G116n2302_p0558a09║六、謂諸如來，於所作利益有情之事，無所作願，無所取捨，而自然圓就，故曰功
G116n2302_p0558a10║能。
G116n2302_p0558a11║
G116n2302_p0558a12║六即佛（出妙宗鈔）
G116n2302_p0558a13║一、理即佛。
G116n2302_p0558a14║二、名字即佛。
G116n2302_p0558a15║三、觀行即佛。
G116n2302_p0558a16║四、相似即佛。
G116n2302_p0559a01║五、分證即佛。
G116n2302_p0559a02║六、究竟即佛。
G116n2302_p0559a03║六即佛者：約事故明六，約理故明即。即者，其體不二，名之為即。然明此六即者，
G116n2302_p0559a04║或顯法門高深，或明修行次第。若論六者，位次高下有序，則修行之人不生上慢；若論即
G116n2302_p0559a05║者，理體初後皆是，則修行之人不生退屈。以理言之：即處常六，六處常即，蓋由事理不
G116n2302_p0559a06║二故也。
G116n2302_p0559a07║一謂：眾生本具佛性之理，與諸如來無二無別，故涅槃經云：「一切眾生即是佛。」
G116n2302_p0559a08║是為理即佛。
G116n2302_p0559a09║二謂：或從知識處聞，或從經卷中見，知此理性即佛之名；於名字中，通達解了，一
G116n2302_p0559a10║切諸法，皆是佛法，是為名字即佛。
G116n2302_p0559a11║三謂：既知一切法皆是佛法，必須心觀明了，理慧相應，所行如所言，所言如所行，
G116n2302_p0559a12║是為觀行即佛，此五品位也。（理慧相應者，理即所觀之理境，慧即能觀之智慧。應者當也，謂境
G116n2302_p0559a13║智相當，則言行一致也。）
G116n2302_p0559a14║四謂：於觀行即中，愈觀愈明，愈止愈寂，雖未能真證其理，而於理彷彿，有如真
G116n2302_p0559a15║證，是為相似即佛，此十信位也。（愈觀愈止者，觀即觀照，以觀觀昏也。止即止息，以止止散
G116n2302_p0559a16║也。）
G116n2302_p0560a01║五謂：無明之惑，有四十一品，至此破一品無明，證一分中道，是為分證即佛。此十
G116n2302_p0560a02║住、十行、十回向、十地、等覺位也。
G116n2302_p0560a03║六謂：道窮妙覺，種智俱圓，是為究竟即佛，此極果妙覺佛也。
G116n2302_p0560a04║
G116n2302_p0560a05║六觀法（出本業經）
G116n2302_p0560a06║一、住觀。
G116n2302_p0560a07║二、行觀。
G116n2302_p0560a08║三、向觀。
G116n2302_p0560a09║四、地觀。
G116n2302_p0560a10║五、無相觀。
G116n2302_p0560a11║六、一切種智觀。
G116n2302_p0560a12║一、心會於理為住。謂別教菩薩於十住位中，修習空觀，故名住觀。（空觀者，謂觀一
G116n2302_p0560a13║切法，性相皆空也。）
G116n2302_p0560a14║二、行即進趣之義。謂別教菩薩，於十行位中，修習假觀，故名行觀。（假觀者，謂觀
G116n2302_p0560a15║一切法，無不具足。）
G116n2302_p0560a16║三、向即回因向果之義。謂別教菩薩，於十回向位中，修習中觀，故名向觀。（中觀
G116n2302_p0561a01║者，謂觀一切法，非空非假，即中道也。）
G116n2302_p0561a02║四、地即能生佛智住持不動之義。謂別教菩薩，於十地位中，修習中觀，能生佛智，
G116n2302_p0561a03║故名地觀。
G116n2302_p0561a04║五、謂別教菩薩，於等覺位中，修習中觀，了知惑染，性相本空，故名無相觀。
G116n2302_p0561a05║六、種即能生之義。謂別教妙覺果佛，中道觀成，能知一切道種差別，故名一切種智
G116n2302_p0561a06║觀。
G116n2302_p0561a07║
G116n2302_p0561a08║六行觀（禪波羅蜜次第法門）
G116n2302_p0561a09║一、厭苦觀。
G116n2302_p0561a10║二、厭麤觀。
G116n2302_p0561a11║三、厭障觀。
G116n2302_p0561a12║四、忻勝觀。
G116n2302_p0561a13║五、忻妙觀。
G116n2302_p0561a14║六、忻出觀。
G116n2302_p0561a15║謂厭下苦麤障，欣上勝妙利，各有因果，依此六法修行，是名六行觀。
G116n2302_p0561a16║一謂：思惟身中，所起心數，緣於貪欲，不能出離，是為因苦。復思欲界報身，饑渴
G116n2302_p0562a01║寒熱，病痛刀杖等，種種所逼，是為果苦。苦因苦果，皆須厭惡也。（心數者，受想行也。）
G116n2302_p0562a02║二謂：思惟欲界五塵，能起眾惡，是為因麤。復思此身，為三十六物，屎尿臭穢之所
G116n2302_p0562a03║成就，是為果麤，麤因麤果，皆須厭惡也。（三十六物者，外相十二：謂髮毛爪齒眵淚涎唾屎尿
G116n2302_p0562a04║垢汗也。身器十二：謂皮膚血肉筋肪骨髓肪骨腦膜也。內含十二：謂肝膽腸胃脾腎心肺生藏熟藏赤痰
G116n2302_p0562a05║白痰也。）
G116n2302_p0562a06║三謂：思惟煩惱，障覆真性，不能顯發，是為因障。復思此身，質礙不得自在，是為
G116n2302_p0562a07║果障。因障果障，皆須厭惡也。
G116n2302_p0562a08║四謂：既厭欲界下劣貪欲之苦，即忻初禪上勝禪定之樂，是為因勝。復厭欲界饑渴等
G116n2302_p0562a09║苦，即忻初禪禪味之樂，是為果勝。得樂勝苦，皆須忻喜也。
G116n2302_p0562a10║五謂：既厭欲界貪欲五塵之樂，心亂馳動為麤，即忻初禪禪定之樂，心定不動，是為
G116n2302_p0562a11║因妙。復厭欲界臭穢之身為麤，即忻受得初禪之身，如鏡中像，雖有形色，無有質礙，是
G116n2302_p0562a12║為果妙。得妙勝麤，皆須忻喜也。
G116n2302_p0562a13║六謂：既厭欲界煩惱蓋障，即忻初禪，心得出離，是為因出。復厭欲界之身，質礙不
G116n2302_p0562a14║得自在，即忻初禪，獲得五通之身，自在無礙，是為果出。得出勝障，皆須忻喜也。
G116n2302_p0562a15║
G116n2302_p0562a16║法華六瑞（法華文句）
G116n2302_p0563a01║一、說法瑞。
G116n2302_p0563a02║二、入定瑞。
G116n2302_p0563a03║三、雨華瑞。
G116n2302_p0563a04║四、地動瑞。
G116n2302_p0563a05║五、眾喜瑞。
G116n2302_p0563a06║六、放光瑞。
G116n2302_p0563a07║謂法華一經，妙理玄微，人難信受，故先以瑞相警變常情，常情既變，而生渴仰，則
G116n2302_p0563a08║聞法染心，妙道易階，密有所表，故具明六瑞焉。
G116n2302_p0563a09║一、謂佛將說法華，先說無量義經而為法華作序。從一法說無量義，會無量義歸於一
G116n2302_p0563a10║法，故無量義經為法華會多歸一之序。經云：「說大乘經，名無量義。」是也。且說法乃
G116n2302_p0563a11║佛之常儀，何得為瑞？蓋佛說無量義經雖竟，時眾不散，待於後聞，此事奇特，與常說
G116n2302_p0563a12║異，故名說法瑞。
G116n2302_p0563a13║二謂：佛將說法華，而欲會多歸一，故先入此無量義處定。經云：「入於無量義處三
G116n2302_p0563a14║昧。」是也。且入定亦佛之常儀，何得為瑞？蓋佛雖入開定，意在合定，與常入定有異，
G116n2302_p0563a15║故名入定瑞。（開定者，即無量義處定也，合定者，即法華會多歸一之定也。）
G116n2302_p0563a16║三謂：佛將說法華，故天雨四華，以表十住、十行、十回向、十地諸菩薩當獲成佛之
G116n2302_p0564a01║因，故名雨華瑞。經云：「天雨曼陀羅等四華。」是也。
G116n2302_p0564a02║四謂：佛將說法華，故地六種震動，以表圓教十住、十行、十回向、十地、等覺、妙
G116n2302_p0564a03║覺，六番破無明惑也。為無明盤礴，未曾侵毀，方將破壞，故先動地以表之，故名地動
G116n2302_p0564a04║瑞。經云：「普佛世界，六種震動。」也。
G116n2302_p0564a05║五謂：大眾既見雨華動地，知佛世尊必說大法，欣躍內充，以表大機當發。經云：
G116n2302_p0564a06║「大眾得未曾有，歡喜合掌，一心觀佛。」是也。且喜怒人之常情，何得為瑞？蓋天華悅
G116n2302_p0564a07║眼，地動震心是外瑞；心喜是內瑞。非常之喜昔雖曾有，而不為喜所動，今為喜動，而能
G116n2302_p0564a08║一心觀佛，故名眾喜瑞。
G116n2302_p0564a09║六謂：佛將說法華，先放毫光，照於此土，以至他土，與常放光有異，故名放光瑞。
G116n2302_p0564a10║經云：「佛放眉間白毫相光，徧照東方萬八千世界。」是也。
G116n2302_p0564a11║
G116n2302_p0564a12║妄盡還源觀六門（出華嚴還源觀）
G116n2302_p0564a13║一、顯一體。
G116n2302_p0564a14║二、起二用。
G116n2302_p0564a15║三、示三徧。
G116n2302_p0564a16║四、行四德。
G116n2302_p0565a01║五、入五止。
G116n2302_p0565a02║六、起六觀。
G116n2302_p0565a03║此觀門者，乃唐賢首國師，以華嚴大經之義，富博宏深，覽之者詎究其源，尋之者罕
G116n2302_p0565a04║窮其際。由是統收玄奧，囊括大宗，述此六門，令諸後學修習觀法，斷除諸妄，復歸真源
G116n2302_p0565a05║也。
G116n2302_p0565a06║一、一體即自性清淨圓明之體也。蓋此體性，從本以來，圓明湛寂，在塵勞而不垢，
G116n2302_p0565a07║處涅槃而非淨，在聖不增，居凡不減，煩惱覆之則隱，智慧了之則顯，故云顯一體也。
G116n2302_p0565a08║二、二用者，謂依前淨體起於二用也。一者、海印森羅常住用：謂入海印三昧，照真
G116n2302_p0565a09║如性，妄盡心澄，眾德並現，猶如大海，風息水澄，萬像齊鑒，森然交羅，常住不動也。
G116n2302_p0565a10║二者、法界圓明自在用：謂入華嚴三昧，照法界體，眾德具足，萬行莊嚴，光明照徹，圓
G116n2302_p0565a11║融無礙也。
G116n2302_p0565a12║三、三徧者：即依前二用，一一普周法界也。一者一塵，普周法界徧，謂塵無自性，
G116n2302_p0565a13║攬真理而成立；真既無邊，塵亦隨爾，故一一塵中，皆見法界。二者、一塵出生無盡徧，
G116n2302_p0565a14║謂塵無自體，起必依真，真如既具，恒沙眾德，依真起用，萬法繁興，無有窮盡。三者、
G116n2302_p0565a15║一塵合容空有徧：謂塵無自性，即空也；幻相宛然，即有也。真空不空，妙有不有，事理
G116n2302_p0565a16║該羅，容納無礙也。
G116n2302_p0566a01║四、四德者：即依前一塵能徧之境，而修行四德也。一者、隨緣妙用無方德：謂隨順
G116n2302_p0566a02║機緣，起諸妙用，萬別千差，神變不測也。二者、威儀住持有則德：謂行住坐臥，整肅威
G116n2302_p0566a03║儀，闡揚教法，拯物導迷，堪忍住持，可軌可範也。三者、柔和質直攝生德：謂慈悲平
G116n2302_p0566a04║等，調柔和順，言行相符，質直無偽，唯以正法攝化眾生也。四者、普代眾生受苦德：謂
G116n2302_p0566a05║諸眾生受苦無量，常懷悲憫，拯拔救濟，亦復出生入死，為其說法，咸令得樂也。
G116n2302_p0566a06║五、五止者：即依前能行四德之心而修五止也。一者、照法清淨離緣止：謂觀照真俗
G116n2302_p0566a07║二諦之法，空有不二，清淨虛廓。能緣之智既寂，而所緣之境亦亡也。二者、觀人寂泊絕
G116n2302_p0566a08║欲止：謂觀五蘊身，諸法本空，寂然淡泊，諸欲皆盡，無願無求也。三者、性起繁興法爾
G116n2302_p0566a09║止：謂依體起用，名為性起；應用萬差，故曰繁興；任運常然，名法爾也。四者、定光顯
G116n2302_p0566a10║現無念止：謂入此止三昧中，光明炳現，內外洞徹，無思無慮也。五者、理事玄通非相
G116n2302_p0566a11║止：謂真性之理，幻相之事，隱顯俱融，性相雙泯也。
G116n2302_p0566a12║六、六觀者：即依前五止而修，即止之六觀也。一者、攝境歸心真空觀：謂觀世間一
G116n2302_p0566a13║切諸法，唯一心造，心外更無一法可得，境本空寂，而無有實體也。二者、從心現境妙有
G116n2302_p0566a14║觀：謂依體起用，具修萬行，莊嚴佛土，成就報身也。三者、心境秘密圓融觀：所言心
G116n2302_p0566a15║者，謂無礙心，諸佛證之以成法身也。境者：謂無礙境，謂諸佛證之以成淨土也。然如來
G116n2302_p0566a16║報身，及所依淨土，圓融無礙，或身中現土，土中現身，心境雙融，了無迫隘也。四者、
G116n2302_p0567a01║智身影現眾緣觀：謂智體唯一，能鑑眾緣，猶如日輪照現，逈處虛空，有目之流，無不親
G116n2302_p0567a02║見也。五者、多身入一鏡像觀：謂以大止妙觀法力加持故，得一身作多身，多身入一身，
G116n2302_p0567a03║如鏡現像，無有障礙也。六者、主伴互現帝網觀：謂毗盧遮那自身為主，十方諸佛菩薩為
G116n2302_p0567a04║伴，或以一身為主，多身為伴，主伴互現，重重無盡，如帝網珠，光光交映，無有窮盡
G116n2302_p0567a05║也。
G116n2302_p0567a06║
G116n2302_p0567a07║六事明經意（出五苦章句經）
G116n2302_p0567a08║一、正道。
G116n2302_p0567a09║二、善權。
G116n2302_p0567a10║三、至教。
G116n2302_p0567a11║四、誘導。
G116n2302_p0567a12║五、福德。
G116n2302_p0567a13║六、禁戒。
G116n2302_p0567a14║經云：佛有三達之智，來今往古，靡不通焉。佛經眾多，以虛空為量；佛智弘深，以
G116n2302_p0567a15║無造為原。經中所演，不可思議，或有反覆，難了難明，麤以六事，可知其意。（三達即
G116n2302_p0567a16║三明：宿命明、天眼明、漏盡明也。）
G116n2302_p0568a01║一、謂佛所說之經，旨意深奧，無作無為，無行無得，自然合道，是為正道。
G116n2302_p0568a02║二、謂佛說經善權變化，無有方所，或出或處，皆順機宜，隨類開演，令人悟解，悉
G116n2302_p0568a03║得證入，是為善權。
G116n2302_p0568a04║三謂：如來說經，為諸眾生，指示罪福，令知作如是因，得如是果，未有作善得罪，
G116n2302_p0568a05║作惡得福，其事明白，至為易曉，是為至教。
G116n2302_p0568a06║四謂：如來說經，蓋為蒙昧愚癡之人，難便開化，故以現世可獲福報因緣等，勸誘引
G116n2302_p0568a07║導，令其歡喜順從，而生正信，是為誘導。
G116n2302_p0568a08║五謂：佛說經，為令眾生修習布施、持戒、忍辱、精進、禪定、智慧等行，調伏諸
G116n2302_p0568a09║根，無所放逸，則得天人果報，長樂無窮，是為福德。
G116n2302_p0568a10║六謂：佛說經，制諸禁戒，令一切眾生，攝持身口意業，清淨不犯，即能超脫三惡趣
G116n2302_p0568a11║苦，是為禁戒。
G116n2302_p0568a12║
G116n2302_p0568a13║六種本迹（出宗鏡錄）
G116n2302_p0568a14║一、理事本迹。
G116n2302_p0568a15║二、理教本迹。
G116n2302_p0568a16║三、教行本迹。
G116n2302_p0569a01║四、體用本迹。
G116n2302_p0569a02║五、權實本迹。
G116n2302_p0569a03║六、今已本迹。
G116n2302_p0569a04║本謂根本，如樹之有根也。迹猶足跡，如人依處則有行迹，故名本迹。
G116n2302_p0569a05║一、謂從實相真諦之理為本，出生一切諸法，俗諦之事為迹。此迹雖名為事，乃理中
G116n2302_p0569a06║所具之事，亦屬於理，故名理事本迹。（真諦者：謂泯絕一切法也。俗諦者：謂建立一切法也。）
G116n2302_p0569a07║二、謂如上理之與事，俱不可說，皆名為本，本即理也，說理說事，皆名為迹。迹謂
G116n2302_p0569a08║教也，故名理教本迹。
G116n2302_p0569a09║三、謂如上理事之教，皆名為本，稟教修行，名之為迹，故名教行本迹。
G116n2302_p0569a10║四、謂如上稟教修行契理，證於法身之體為本，即法身之體，起應身之用為迹，故名
G116n2302_p0569a11║體用本迹。
G116n2302_p0569a12║五、謂最初實得法應二身，皆名為本，中間化度眾生，數數唱生唱滅，種種權施法應
G116n2302_p0569a13║二身，皆名為迹，故名權實本迹。（最初者：得法應二身。謂佛於過去無數刼前，最初破無明惑，
G116n2302_p0569a14║證法性身而起應用也。中間者：謂過去世初成佛時，乃至于今菩提樹下示成正覺之中間也。）
G116n2302_p0569a15║六、今即是本，謂法華經從地涌出品以後，所說久遠理事乃至權實，皆名為本。已即
G116n2302_p0569a16║是迹，謂法華經從安樂行品以前，及華嚴鹿苑方等般若，已說事理權實等法，皆名為迹，
G116n2302_p0570a01║故名今已本迹。
G116n2302_p0570a02║
G116n2302_p0570a03║六離合釋（出隨疏演義鈔）
G116n2302_p0570a04║一、依主釋。
G116n2302_p0570a05║二、持業釋。
G116n2302_p0570a06║三、有財釋。
G116n2302_p0570a07║四、相違釋。
G116n2302_p0570a08║五、帶數釋。
G116n2302_p0570a09║六、鄰近釋。
G116n2302_p0570a10║謂一名之中，有能所等互相混濫，故須明此六種之釋，復以依主等皆有離合之意，故
G116n2302_p0570a11║云六離合釋。（離合意者，如依主釋中，以眼與識分說為離，眼識通說為合。持業中，藏與識；有
G116n2302_p0570a12║財中，金剛與人，相違中，眼與耳，帶數中，五與蘊，鄰近中，念與慧。其意皆與此同。）
G116n2302_p0570a13║一謂：所依為主，如言眼識：眼是所依為勝，識是能依為劣，將劣依勝，故名眼之
G116n2302_p0570a14║識。如臣依主，能所相彰，是為依主釋。（眼之識，若云眼即識，即屬持業釋也。）
G116n2302_p0570a15║二、持謂任持，業謂業用。如說第八藏識，識是本體，藏是業用，攝用歸體，體能持
G116n2302_p0570a16║用，藏即是識，故名藏識。體持業用，是為持業釋。
G116n2302_p0571a01║三謂：從他所有，以得其名。如言金剛，金剛本是護法之神，因執金剛寶杵，得金剛
G116n2302_p0571a02║名。又如梵語俱舍，華言藏。藏有含藏之義，以其含藏文義，猶如世之庫藏，能積聚財
G116n2302_p0571a03║物，故名藏。將他名以顯己是為有財釋。
G116n2302_p0571a04║四謂：如說眼及耳等，體性各別，皆自為主。猶如水火不相隨順，兩別雙舉，故名相
G116n2302_p0571a05║違釋。
G116n2302_p0571a06║五謂：法上度量，以數顯義也。如說五蘊，因數有五，帶起本數，即名五蘊。乃至二
G116n2302_p0571a07║諦等法，無不皆然，體帶數量，故名帶數釋。
G116n2302_p0571a08║六謂：從鄰近為名。如說四念住，本是以慧觀察身受心法，今云念者，慧即揀擇照
G116n2302_p0571a09║了，念即明記不忘，以念與慧，其義鄰近，故隱慧之名而言四念，所謂隱己從他也。又如
G116n2302_p0571a10║意與識之類皆然，故名鄰近釋。（四念住，即四念處：一、觀身不淨，二、觀受是苦，三、觀心無
G116n2302_p0571a11║常，四、觀法無我也。）
G116n2302_p0571a12║
G116n2302_p0571a13║六成就（出華嚴疏）
G116n2302_p0571a14║一、信成就。
G116n2302_p0571a15║二、聞成就。
G116n2302_p0571a16║三、時成就。
G116n2302_p0572a01║四、主成就。
G116n2302_p0572a02║五、處成就。
G116n2302_p0572a03║六、眾成就。
G116n2302_p0572a04║六成就者，即如是我聞等六事，乃諸經之通序也。佛將入滅，阿難問云：「世尊滅
G116n2302_p0572a05║後，諸經之首，當安何語？」佛答言：「當安如是我聞，一時佛在某處，為某眾等。」蓋
G116n2302_p0572a06║言佛所說法，以此六事和合，方能成就，故名六成就。
G116n2302_p0572a07║一、信即如是也。言如是者，乃諸經之法體也。大智度論云：「佛法大海，唯信能
G116n2302_p0572a08║入。」信者，言是事如是，不信者言是事不如是。謂如是之法，是佛所說，信受不疑，故
G116n2302_p0572a09║名信成就。
G116n2302_p0572a10║二、聞即我聞也。言我聞者，謂如是之法，阿難自言：我曾親從佛聞，故名聞成就。
G116n2302_p0572a11║三、時即一時也。言一時者，法王啟運嘉會之時也。謂眾生有緣能感，佛即現身垂
G116n2302_p0572a12║應，感應道交，不失其時，故名時成就。
G116n2302_p0572a13║四、主即佛也。佛，梵語具云佛陀，華言覺。即自覺、覺他、覺行圓滿也。謂佛為世
G116n2302_p0572a14║間、出世間說法化導之主，故名主成就。
G116n2302_p0572a15║五、處即佛說法之處也。謂或在天上，或在人間，或摩竭提國，或舍衛國等，即是其
G116n2302_p0572a16║處，故名處成就。
G116n2302_p0573a01║六、眾即菩薩二乘天仙等諸大眾也。謂佛說法，必有菩薩等大眾雲集同聽，故名眾成
G116n2302_p0573a02║就。
G116n2302_p0573a03║
G116n2302_p0573a04║六事成就（出莊嚴論）
G116n2302_p0573a05║一、供養。
G116n2302_p0573a06║二、學戒。
G116n2302_p0573a07║三、修慧。
G116n2302_p0573a08║四、勤善。
G116n2302_p0573a09║五、離諠。
G116n2302_p0573a10║六、樂法。
G116n2302_p0573a11║論云：菩薩為成就六度故，決定應行六事也。
G116n2302_p0573a12║一、供養者：謂因成就檀度，故興供養，若不長時供養三寶，則檀度不得圓滿也。
G116n2302_p0573a13║二、學戒者：謂因成就戒度故，學習持戒；若不長時學戒，則戒度不得圓滿也。
G116n2302_p0573a14║三、修悲者：謂因成就忍度故，修習大悲心，饒益眾生；若不長時忍受，及不饒益眾
G116n2302_p0573a15║生，則忍度不得圓滿也。
G116n2302_p0573a16║四、勤善者：謂因成就進度故，勤修眾善；若心放逸，不修諸善，則進度不得圓滿
G116n2302_p0574a01║也。
G116n2302_p0574a02║五、離諠者：謂因成就禪定，故離諠鬧；若在聚落，鬥諍雜亂，則禪定不得圓滿也。
G116n2302_p0574a03║六、樂法者：謂因成就智度故，愛樂佛法，若不徧歷十方，承事諸佛，聽法無厭，如
G116n2302_p0574a04║海納流，無時盈溢，則智度不得圓滿也。
G116n2302_p0574a05║
G116n2302_p0574a06║六度（六度集經）
G116n2302_p0574a07║一、檀那。
G116n2302_p0574a08║二、尸羅。
G116n2302_p0574a09║三、羼提。
G116n2302_p0574a10║四、毗棃耶。
G116n2302_p0574a11║五、禪那。
G116n2302_p0574a12║六、般若。
G116n2302_p0574a13║一、梵語檀那，華言布施。施有二種：一者、財施：謂以飲食衣服田宅珍寶，及一切
G116n2302_p0574a14║資身之具，悉能施之。二者、法施：謂從諸佛及善知識，聞說世間、出世間善法，以清淨
G116n2302_p0574a15║心，轉為他說也。
G116n2302_p0574a16║二、梵語尸羅，華言性善。謂好行善道，不自放逸，此據義而譯也。正翻止得，謂止
G116n2302_p0575a01║惡得善也。又翻為戒，謂戒能防止身口所作之惡也。
G116n2302_p0575a02║三、梵語羼提，華言忍辱。忍辱有二種：一者、生忍：謂於恭敬供養中，不生憍逸，
G116n2302_p0575a03║於嗔罵打害中不生怨恨也。二者、法忍：謂於寒熱風雨饑渴等法，惱害之時，能安能忍，
G116n2302_p0575a04║不生嗔恚憂愁也。
G116n2302_p0575a05║四、梵語毗棃耶，華言精進。精進有二種：一者、身精進：謂若勤修善法，行道禮
G116n2302_p0575a06║誦，與夫講說，不自放逸也。二者、心精進：謂若勤行善道，心心相續，不自放逸也。
G116n2302_p0575a07║五、梵語禪那，華言靜慮。專心斂念，守一不散之謂也。禪有二種：一者、世間禪：
G116n2302_p0575a08║謂色界無色界，凡夫所修禪也。二者、出世間禪：謂聲聞、緣覺等所修禪也。
G116n2302_p0575a09║六、梵語般若，華言智慧，謂照了一切諸法，皆不可得，而能通達一切無礙，為諸眾
G116n2302_p0575a10║生種種演說也。
G116n2302_p0575a11║
G116n2302_p0575a12║六妙門（法界次第）
G116n2302_p0575a13║一、數息門。
G116n2302_p0575a14║二、隨息門。
G116n2302_p0575a15║三、止門。
G116n2302_p0575a16║四、觀門。
G116n2302_p0576a01║五、還門。
G116n2302_p0576a02║六、淨門。
G116n2302_p0576a03║妙名涅槃，門名能通。修此六法，則能通至涅槃，故名六妙門。前三是定，後三是
G116n2302_p0576a04║慧，定愛慧策，能發真明，出離生死。（定愛慧策者：愛謂愛樂於禪，策謂策進真行也。真明
G116n2302_p0576a05║者：真性之明也。）
G116n2302_p0576a06║一、數息者：修行之人，調和氣息，不澀不滑，安詳徐數，從一至十，攝心在數，不
G116n2302_p0576a07║令馳散。蓋欲界眾生，心多馳動，麤散難攝，故須數息，制其散亂，是為入定之要，故以
G116n2302_p0576a08║數息為初門也。
G116n2302_p0576a09║二、隨息者：細心依隨息之出入，住而不散也。謂修行之人，雖因前數息，心暫得住，
G116n2302_p0576a10║而禪定未發。若猶存數，則有起念之失，故須捨數修隨；心隨於息，入時知入，出時知
G116n2302_p0576a11║出，心安明淨，禪定自發，故以隨為門也。
G116n2302_p0576a12║三、止者：攝心靜慮也。謂修行之人，雖因前隨息心安明靜，而定猶未發。若心依
G116n2302_p0576a13║隨，則微有起想之亂，苟欲澄渟安隱，莫若於止，故次捨隨修止，凝心寂慮，禪定自發，
G116n2302_p0576a14║故以止為門也。
G116n2302_p0576a15║四、觀者：分別觀察之心也。謂修行之人，雖因前止，證諸禪定，而解慧未發。若心
G116n2302_p0576a16║住定，則有味著之失，是故不著於止，起觀分別，則無漏方便，因此開發，故以觀為門
G116n2302_p0577a01║也。（無漏方便者：漏謂因見思惑，漏落生死也。將斷此惑，而證無生，故名無漏方便。）
G116n2302_p0577a02║五、還者：轉心反照也。謂修行之人，雖修前觀，分別觀察，而真明未發。即當捨觀
G116n2302_p0577a03║修還，反照能觀之心，念念皆不可得，不加功力，任運返本還源，故以還為門也。
G116n2302_p0577a04║六、淨者：心無所依，不起妄想分別之垢也。謂修行之人，雖修前還，而真明猶未能
G116n2302_p0577a05║發，即當捨還修淨；淨心成就，即發三乘聖道，故以淨為門也。
G116n2302_p0577a06║
G116n2302_p0577a07║六神通（法界次第）
G116n2302_p0577a08║一、天眼通。
G116n2302_p0577a09║二、天耳通。
G116n2302_p0577a10║三、知他心通。
G116n2302_p0577a11║四、宿命通。
G116n2302_p0577a12║五、身如意通。
G116n2302_p0577a13║六、漏盡通。
G116n2302_p0577a14║瓔珞經云：「神名天心，通名慧性。」天然之慧，徹照無礙，故名神通。
G116n2302_p0577a15║一、謂能見六道眾生，死此生彼，苦樂之相，及見一切世間，種種形色，無有障礙，
G116n2302_p0577a16║是名天眼通。
G116n2302_p0578a01║二、謂能聞六道眾生，苦樂憂喜語言，及世間種種音聲，是名天耳通。
G116n2302_p0578a02║三、謂能知六道眾生，心中所念之事，是名他心通。
G116n2302_p0578a03║四、謂能知自身一世、二世、三世，乃至百千萬世宿命，及所作之事。亦能知六道眾
G116n2302_p0578a04║生，各各宿命，及所作之事，是名宿命通。
G116n2302_p0578a05║五、謂身能飛行山海無礙，於此界沒，從彼界出；於彼界沒，從此界出。大能作小，
G116n2302_p0578a06║小能作大，隨意變現，是名身如意通。
G116n2302_p0578a07║六、漏盡通者：漏即三界見思惑也。謂羅漢斷見思惑盡，不受三界生死，而得神通，
G116n2302_p0578a08║是名漏盡通。
G116n2302_p0578a09║
G116n2302_p0578a10║六種性（出本業經）
G116n2302_p0578a11║一、習種性。
G116n2302_p0578a12║二、性種性。
G116n2302_p0578a13║三、道種性。
G116n2302_p0578a14║四、聖種性。
G116n2302_p0578a15║五、等覺性。
G116n2302_p0578a16║六、妙覺性。
G116n2302_p0579a01║種性者：種別性分也。種即種子，有發生之義。性即性分，乃自分不改之義。瓔珞經
G116n2302_p0579a02║對別教十住、十行、十回向、十地、等覺、妙覺而論，故有六種性。然性通六位，種局在
G116n2302_p0579a03║因，故前之四位名種，等覺雖在因，然勝前得稱為覺，故不言種也。（局在因者，謂十住十
G116n2302_p0579a04║行十回向十地皆屬因位故也。）
G116n2302_p0579a05║一、謂十住菩薩，研習空觀，破見思惑，故名習種性。
G116n2302_p0579a06║二、謂十行菩薩，雖證本性真空之理，不住於空，而能分別一切諸法，化諸眾生，故
G116n2302_p0579a07║名性種性。
G116n2302_p0579a08║三、謂十回向菩薩，因修中道，妙觀通達，一切佛法，故名道種性。
G116n2302_p0579a09║四、謂前諸位皆名賢位，十地菩薩由修中道妙觀，破無明惑，證入聖地，故名聖種
G116n2302_p0579a10║性。
G116n2302_p0579a11║五、謂望後妙覺，猶有一等，勝前諸位，得稱為覺，是名等覺性。
G116n2302_p0579a12║六、謂自覺覺他，覺行圓滿，不可思議，故名妙覺性。
G116n2302_p0579a13║
G116n2302_p0579a14║六聚戒名義（翻譯名義）
G116n2302_p0579a15║一、波羅夷。
G116n2302_p0579a16║二、僧伽婆尸沙。
G116n2302_p0580a01║三、偷蘭遮。
G116n2302_p0580a02║四、波逸提。
G116n2302_p0580a03║五、波羅提提舍尼。
G116n2302_p0580a04║六、突吉羅。
G116n2302_p0580a05║聚者，集也。由眾生罪有重輕，故佛制諸戒，結罪不一，因隨其重輕，集分六類，故
G116n2302_p0580a06║云六聚也。
G116n2302_p0580a07║一、梵語波羅夷，華言棄。謂犯此罪者，永棄於佛法之外也。又云：極惡釋義有三：
G116n2302_p0580a08║一者、由犯此戒，道果無分。二者、不與僧中共住。三者、捨此身已，當墮地獄。故名極
G116n2302_p0580a09║惡。
G116n2302_p0580a10║二、梵語僧伽婆尸沙，華言僧殘。謂犯此罪者，如人被他斫殘，命雖未盡，形已殘
G116n2302_p0580a11║廢，小有可救之理，僧為作法除此之罪，故名僧殘。
G116n2302_p0580a12║三、梵語偷蘭，善見律云：偷蘭名大，遮是華言，謂遮障善道，此華梵兼舉也。謂犯
G116n2302_p0580a13║此罪者，大障善道，墮於惡趣也。（善道者：人天也。惡趣者：餓鬼、畜生、地獄也。）
G116n2302_p0580a14║四、梵語波逸提，華言墮。謂犯此罪者，當墮八寒八熱地獄也。
G116n2302_p0580a15║五、梵語波羅提提舍尼，華言向彼悔。僧祇律云：「此罪應對眾發露懺悔。」是也。
G116n2302_p0580a16║六、善見律云：梵語名突吉羅，華言惡作。謂身口所作之惡也。四分律本云：梵語名
G116n2302_p0581a01║式叉迦羅尼，華言應當學。謂此戒難持易犯，常須念學，故不列罪名，但云應當學。
G116n2302_p0581a02║
G116n2302_p0581a03║六因（大智度論）
G116n2302_p0581a04║一、相應因。
G116n2302_p0581a05║二、俱有因。
G116n2302_p0581a06║三、同類因。
G116n2302_p0581a07║四、徧行因。
G116n2302_p0581a08║五、異熟因。
G116n2302_p0581a09║六、能作因。
G116n2302_p0581a10║一應，當也。謂心王與心所共相應故，如親友知識，和合成事，故名相應因。（心王
G116n2302_p0581a11║即第八識也。心所即受想行也。）
G116n2302_p0581a12║二、俱有因，亦名共因。謂心與心所，更相佐助，如兄弟同生，互相成濟，故名俱有
G116n2302_p0581a13║因。
G116n2302_p0581a14║三、同類因，亦名自種因。謂過去善法，與現在善法為因；現在善法，與未來善法為
G116n2302_p0581a15║因，故名同類因。惡、無記法，亦復如是。（惡無記法者：惡，即惡法。無記，即不善不惡之法
G116n2302_p0581a16║也。）
G116n2302_p0582a01║四、徧行因，謂苦集二諦下惑也。此惑徧二諦，故名徧行因。（苦諦下惑，十使具足，
G116n2302_p0582a02║即身見、邊見、見取、戒取、邪見、貪、嗔、癡、慢、疑也。集諦下惑，但有七使，除身見、邊見、
G116n2302_p0582a03║戒取也。）
G116n2302_p0582a04║五、謂行善惡因，得善惡報，異世而熟，故名異熟因。
G116n2302_p0582a05║六、謂眼與色為緣，能生眼識；乃至意與法為緣，能生意識等，皆名能作因。
G116n2302_p0582a06║
G116n2302_p0582a07║六種因（出楞伽經）
G116n2302_p0582a08║一、當有因。
G116n2302_p0582a09║二、相續因。
G116n2302_p0582a10║三、相因。
G116n2302_p0582a11║四、作因。
G116n2302_p0582a12║五、顯示因。
G116n2302_p0582a13║六、待因。
G116n2302_p0582a14║一謂：現在六根，對於六塵所作之法為因，此因能招未來當有之果，故名當有因。
G116n2302_p0582a15║二謂：因一念之心，攀緣根塵，以成善惡之業，而招未來之果；於未來果，復起善惡
G116n2302_p0582a16║之業，展轉無有斷絕，故名相續因。
G116n2302_p0583a01║三謂：以所作善惡業相為因，由因感果，無有斷絕，故名相因。
G116n2302_p0583a02║四、謂作勝因，已獲勝報，於勝報上，更作勝因，故名作因。
G116n2302_p0583a03║五謂：一念妄想若生，必有所作，善惡業相，如燈照物，顯然可見，故名顯示因。
G116n2302_p0583a04║六、待即對也。謂妄想滅時還作，作時還滅，若相續念斷則妄想不生。以妄對不妄，
G116n2302_p0583a05║故名待因。
G116n2302_p0583a06║
G116n2302_p0583a07║六相（出分齊章）
G116n2302_p0583a08║一、總相。
G116n2302_p0583a09║二、別相。
G116n2302_p0583a10║三、同相。
G116n2302_p0583a11║四、異相。
G116n2302_p0583a12║五、成相。
G116n2302_p0583a13║六、壞相。
G116n2302_p0583a14║六相者：謂一真法界之體，而有六種名義之相也。然法界體同，本無異相，由法入於
G116n2302_p0583a15║義，遂有六名。名雖有六，不離一體，交徹融通，一多無礙故也。
G116n2302_p0583a16║一、一即具多為總。謂一法界之體，能具多種之義也。如人之身，能具眼耳等諸根，
G116n2302_p0584a01║而為一體，故云總相。
G116n2302_p0584a02║二、多即非一為別，謂理體雖一，而有種種差別之義也。如身體雖一，而眼耳鼻舌諸
G116n2302_p0584a03║根，各各不同，故云別相。
G116n2302_p0584a04║三、義不相違名同。謂義雖有種種差別，而同一法界緣起故也。如眼耳等諸根雖各不
G116n2302_p0584a05║同，而共一身，不相違背，故曰同相。
G116n2302_p0584a06║四、多異相望為異，謂種種差別之義，雖同一體，而各適其宜，不相混濫也。如眼耳
G116n2302_p0584a07║等諸根，各得其用，而不雜亂，故云異相。
G116n2302_p0584a08║五、一多緣起和合為成。謂種種緣起之義，共成法界總相之體也。如眼耳等諸根共成
G116n2302_p0584a09║一身之用，故云成相。
G116n2302_p0584a10║六、諸法各住本位為壞。謂諸法之義，各各自住本位，則總相不成也。如眼耳等諸
G116n2302_p0584a11║根，各住自位，一體不成，故云壞相。
G116n2302_p0584a12║
G116n2302_p0584a13║六種調伏（出菩薩善戒經）
G116n2302_p0584a14║一、性調伏。
G116n2302_p0584a15║二、眾生調伏。
G116n2302_p0584a16║三、行調伏。
G116n2302_p0585a01║四、方便調伏。
G116n2302_p0585a02║五、熟調伏。
G116n2302_p0585a03║六、熟調伏印。
G116n2302_p0585a04║一謂：菩薩宿有善根種性故，能修習善法，調伏身心諸煩惱障，由是得證菩提，是名
G116n2302_p0585a05║性調伏。
G116n2302_p0585a06║二謂：菩薩善能調伏一切眾生，若有聲聞性者，令得聲聞道；有緣覺性者，令得緣覺
G116n2302_p0585a07║道；乃至有人天性者，令其得人天樂。是名眾生調伏。
G116n2302_p0585a08║三謂：菩薩以萬行調伏諸煩惱故，而能具足佛道。復為眾生故，修習苦行，心無悔
G116n2302_p0585a09║恨，是名行調伏。
G116n2302_p0585a10║四謂：菩薩以種種方便，調伏眾生，如初發心者，教持禁戒，脫離生死；已發心者，
G116n2302_p0585a11║教令親近善友，受持經法，是名方便調伏。
G116n2302_p0585a12║五謂：菩薩為諸眾生，無善根者，說人天樂，令其發菩提心；有善根者，說出世法，
G116n2302_p0585a13║令其增長成熟善果。是名熟調伏。
G116n2302_p0585a14║六、印即法印，以法自印其心也。印有三種：一謂：菩薩專念菩提，其心柔軟，未能
G116n2302_p0585a15║清淨，名下熟調伏印也。二謂：菩薩雖得清淨，未能具足最大寂靜，名中熟調伏印。三
G116n2302_p0585a16║謂：菩薩修行多刼，具足清淨，獲大寂靜，道品圓滿，名上熟調伏印也。
G116n2302_p0586a01║
G116n2302_p0586a02║種子識六義（出成唯識論）
G116n2302_p0586a03║一、刹那滅義。
G116n2302_p0586a04║二、果俱有義。
G116n2302_p0586a05║三、恒隨轉義。
G116n2302_p0586a06║四、性決定義。
G116n2302_p0586a07║五、待眾緣義。
G116n2302_p0586a08║六、引自果義。
G116n2302_p0586a09║種即能生之義也。謂於八識之中，隨一識起時，能生一切善惡之法，故名種子識。
G116n2302_p0586a10║一、梵語刹那，華言一念。謂眼等諸識，種子一念纔生，生則隨滅，念念不停，刹那
G116n2302_p0586a11║變異，耳鼻舌身意等諸識種子，各各亦復如是，是為刹那滅義。
G116n2302_p0586a12║二、果即識與根也。謂識與根，同時俱起，以成力用也。如眼根照色境時，眼識隨即
G116n2302_p0586a13║同緣；耳根照聲境時，耳識隨即同緣。於諸實境分明顯了，鼻舌身意，亦復如是，是為果
G116n2302_p0586a14║俱有義。
G116n2302_p0586a15║三謂：諸識起時，種子隨轉，如眼根照境時，眼識種子隨即相續，無有間隔，耳鼻舌
G116n2302_p0586a16║身意等諸識各各起時，亦復如是，恒隨相續，是為恒隨轉義。
G116n2302_p0587a01║四謂：諸識各各所緣善、惡、無記三性，無有間雜也。如眼識緣惡境，則成惡法，不
G116n2302_p0587a02║能成善法；如緣善境則成善法，不能成惡法；若緣無記，則不能成善惡二法。諸識起時，
G116n2302_p0587a03║亦復如是，是為性決定義。
G116n2302_p0587a04║五謂：識非一因而生，必假眾緣而後成就，如眼識種子，須得空明根境等緣，方得顯
G116n2302_p0587a05║發；耳鼻舌身意等諸識種子，亦待眾緣而得成就，是為待眾緣義。（空即無壅，明即光明。）
G116n2302_p0587a06║六謂：諸識各引自體果用，非是色心交互而成也。如眼根照時，眼識即緣所對實境，
G116n2302_p0587a07║而不混於聲香之別體；耳鼻舌身意等諸識，亦復如是。是為引自果義。
G116n2302_p0587a08║
G116n2302_p0587a09║六種決定（莊嚴經論）
G116n2302_p0587a10║一、財成決定。
G116n2302_p0587a11║二、生勝決定。
G116n2302_p0587a12║三、不退決定。
G116n2302_p0587a13║四、修習決定。
G116n2302_p0587a14║五、定義決定。
G116n2302_p0587a15║六、無功用決定。
G116n2302_p0587a16║論云：菩薩由六度增上，得六種決定。
G116n2302_p0588a01║一謂：菩薩由布施力，必定常得大財成就，是名財成決定。
G116n2302_p0588a02║二謂：菩薩由持戒力，必定常得貴勝之家，隨意受生，是名生勝決定。
G116n2302_p0588a03║三謂：菩薩由忍辱力，所修善法，必定常不退失，是名不退決定。
G116n2302_p0588a04║四謂：菩薩由精進力，常時修習善法，必定無有間息，是名修習決定。
G116n2302_p0588a05║五謂：菩薩由禪定力，成就眾生正定之業，必定永不退失，是名定業決定。
G116n2302_p0588a06║六謂：菩薩由智慧力，不加功行，必定自然住理，是名無功用決定。
G116n2302_p0588a07║
G116n2302_p0588a08║六輪對位（出菩薩瓔珞本業經）
G116n2302_p0588a09║一、銅寶輪對十住位。
G116n2302_p0588a10║二、銀寶輪對十行位。
G116n2302_p0588a11║三、金寶輪對十向位。
G116n2302_p0588a12║四、瑠璃寶輪對十地位。
G116n2302_p0588a13║五、摩尼寶輪對等覺位。
G116n2302_p0588a14║六、水精寶輪對妙覺位。
G116n2302_p0588a15║輪有二義：一、運轉，二、摧碾。謂佛菩薩，轉於法輪，則能摧碾眾生惑業，故以六
G116n2302_p0588a16║輪對諸位次也。
G116n2302_p0589a01║一、銅似金色，不具金用，雖無鐵之麤垢，而猶有渣滓，若鍊磨攻冶，則能成諸器
G116n2302_p0589a02║皿，濟用於世。謂十住菩薩，已斷見思之惑，如離麤垢，於四十一品之無明之惑，未能盡
G116n2302_p0589a03║斷，如銅猶有渣滓。惑既分斷，德亦分顯，故能從體起用，隨類現形，化諸眾生；如器成
G116n2302_p0589a04║濟世，故以銅寶輪對十住位也。
G116n2302_p0589a05║二、銀體瑩潔，不受塵垢，雖經鎔鍊，性恒不變。謂十行菩薩，不加功力，任運分斷
G116n2302_p0589a06║無明之惑，顯發本然清淨之性，如銀之瑩潔，鎔鍊不變，故以銀寶輪對十行位也。
G116n2302_p0589a07║三、金體貴重，濟用極大，土埋火煆，其色不變。謂十回向菩薩，功行加深，教化亦
G116n2302_p0589a08║廣，雖混眾塵，而不為塵垢所染，雖居五欲，而不為欲火所燒，故以金寶輪對十回向位
G116n2302_p0589a09║也。
G116n2302_p0589a10║四、梵語瑠璃，華言青色寶，出須彌山，一切眾寶皆不能壞。謂十地菩薩，所證真
G116n2302_p0589a11║實，不為外魔之所動壞，故以瑠璃寶輪對十地位也。
G116n2302_p0589a12║五、梵語摩尼，又云末尼，華言離垢。此寶光淨，不為塵垢所染，若以青物裹之投
G116n2302_p0589a13║水，水色即青；紅黃赤白，亦復如是。謂等覺菩薩，無明之惑將盡，位居十地之上，其隨
G116n2302_p0589a14║類現形，化用自在，故以摩尼寶輪，對等覺位也。
G116n2302_p0589a15║六、水精內外暎徹，無物不現。謂妙覺果佛，諸惑淨盡，萬德圓明，常住湛然，有感
G116n2302_p0589a16║則應，故以水精寶輪對妙覺位也。
G116n2302_p0590a01║
G116n2302_p0590a02║六輪
G116n2302_p0590a03║一、鐵輪對十信位。
G116n2302_p0590a04║二、銅輪對十住位。
G116n2302_p0590a05║三、銀輪對十行位。
G116n2302_p0590a06║四、金輪對十向位。
G116n2302_p0590a07║五、瑠璃輪對十地位。
G116n2302_p0590a08║六、摩尼輪對等妙位。
G116n2302_p0590a09║
G116n2302_p0590a10║
G116n2302_p0590a11║
G116n2302_p0590a12║
G116n2302_p0590a13║
G116n2302_p0590a14║
G116n2302_p0590a15║
G116n2302_p0590a16║
G116n2302_p0590a17║佛學名相彙解　卷第三十四（終）