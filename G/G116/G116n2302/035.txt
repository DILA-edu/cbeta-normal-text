G116n2302_p0591a01║佛學名相彙解　卷第三十明．沙門寂照編
G116n2302_p0591a02║
G116n2302_p0591a03║六種住（出地持經）
G116n2302_p0591a04║一、種性住。
G116n2302_p0591a05║二、解行住。
G116n2302_p0591a06║三、淨心住。
G116n2302_p0591a07║四、行道迹住。
G116n2302_p0591a08║五、決定住。
G116n2302_p0591a09║六、究竟住。
G116n2302_p0591a10║六種住者，約別教位次而論也。以此六人所證之位皆不退失，故名為住。
G116n2302_p0591a11║一、種即能生之義，性即自分不改之義。謂別教菩薩，於十住十行位中，道種成就，
G116n2302_p0591a12║無有退失，數數增進，故名種性住。
G116n2302_p0591a13║二、解即解了，行即修行。謂別教菩薩，於十回向位中，修習中觀，為入初地之方
G116n2302_p0591a14║便，故名解行住。
G116n2302_p0592a01║三謂：別教菩薩，於初地斷根本見惑，得出世間心，離凡夫我相障，故名淨心住。
G116n2302_p0592a02║（初地即歡喜地也。根本見惑者，即三界外見惑，以界內諸惑由之而生也。凡夫我相者，謂凡夫之人，
G116n2302_p0592a03║於五陰身執為我也。）
G116n2302_p0592a04║四、迹猶足迹。謂別教菩薩，從二地至七地，修習中觀，皆斷根本思惑，而有證入之
G116n2302_p0592a05║迹，故名行道迹住。
G116n2302_p0592a06║五謂：別教菩薩，從八地九地，已得真實之行，不還不退，故名決定住。
G116n2302_p0592a07║六謂：此非圓教妙覺果佛之究竟，乃是別教第十地，菩薩覺行滿足，究竟不退，故名
G116n2302_p0592a08║究竟住。
G116n2302_p0592a09║
G116n2302_p0592a10║六種攝（出地持經）
G116n2302_p0592a11║一、頓攝。
G116n2302_p0592a12║二、增上攝。
G116n2302_p0592a13║三、取攝。
G116n2302_p0592a14║四、久攝。
G116n2302_p0592a15║五、不久攝。
G116n2302_p0592a16║六、後攝。
G116n2302_p0593a01║攝即攝取，亦攝受也。謂菩薩以此六種攝諸眾生，過去已攝，現在今攝，未來當攝，乃至
G116n2302_p0593a02║歷塵數刼，無有疲厭，故名六種攝。
G116n2302_p0593a03║一、頓，遽也。謂菩薩從初發心，於一切眾生作父母想，隨力所能，直以一切樂事，
G116n2302_p0593a04║饒益而攝取之，是名頓攝。
G116n2302_p0593a05║二、增上猶增勝也。謂菩薩既已發心，若於父母起尊重心，種種方便，勸修善法，隨
G116n2302_p0593a06║時供養，知恩報恩。若於妻子眷屬，教修善法，令其勝進，或菩薩為王，即攝受人民，如
G116n2302_p0593a07║法正化，不加非罰，以財以法而為饒益，隨其力能，教諸眾生，令修善法，是名增上攝。
G116n2302_p0593a08║三謂：菩薩常以二種攝取眾生：一者、常以捨心，以財饒益一切眾生，令其離於貧
G116n2302_p0593a09║窮。二者、常以慈悲心，以法饒益一切眾生，拔惡邪見，教修正法，是名取攝。
G116n2302_p0593a10║四謂：菩薩攝取眾生，多歷時數，久久教化，乃得成熟，是名久攝。
G116n2302_p0593a11║五謂：菩薩攝取眾生，教化不久，即得成熟，是名不久攝。
G116n2302_p0593a12║六謂：菩薩於前五攝之後，攝取眾生，於此生內，即能成熟，是名後攝。
G116n2302_p0593a13║
G116n2302_p0593a14║六種阿羅漢（法華玄義）
G116n2302_p0593a15║一、退法阿羅漢。
G116n2302_p0593a16║二、思法阿羅漢。
G116n2302_p0594a01║三、護法阿羅漢。
G116n2302_p0594a02║四、住法阿羅漢。
G116n2302_p0594a03║五、進法阿羅漢。
G116n2302_p0594a04║六、不動法阿羅漢。
G116n2302_p0594a05║梵語阿羅漢，華言無生，又云無學。謂三界生死已盡，故名無生；無法可學，故名無
G116n2302_p0594a06║學。
G116n2302_p0594a07║一謂：因遇違緣，退失所得道法，即第四果退至初果，故名退法。（違緣者，涅槃經明
G116n2302_p0594a08║五緣：一、樂多事，二、樂說世事，三、樂睡眠，四、樂近在家，五、樂多遊行，皆名違緣也。第四
G116n2302_p0594a09║果即阿羅漢，初果即須陀洹也。）
G116n2302_p0594a10║二謂：常自思惟所得之法，恐有退失，故名思法。
G116n2302_p0594a11║三謂：於所證之法，心生愛樂，善加守護，故名護法。
G116n2302_p0594a12║四謂：住於所證之法，不退不進，故名住法。
G116n2302_p0594a13║五謂：能加功進行至不動法，故名進法。
G116n2302_p0594a14║六謂：不被煩惱之所動亂，故名不動法。
G116n2302_p0594a15║
G116n2302_p0594a16║六法師（大智度論）
G116n2302_p0595a01║一、信力故受。
G116n2302_p0595a02║二、念力故持。
G116n2302_p0595a03║三、看文為讀。
G116n2302_p0595a04║四、不忘為誦。
G116n2302_p0595a05║五、宣傳為說。
G116n2302_p0595a06║六、難曉須釋。
G116n2302_p0595a07║法華文句云：「法者，軌則也，師者訓匠也。」謂師於妙法，自行成就，又能以妙法
G116n2302_p0595a08║訓導於他，故稱法師。
G116n2302_p0595a09║一、信，信向也；受，領納也。謂以信向之力，聽聞正法，乃至一句一偈，領納在
G116n2302_p0595a10║心，故名信力故受。
G116n2302_p0595a11║二、念，憶念也；持，執持也。謂所聞之法，由憶念之力，執持不失，故名念力故
G116n2302_p0595a12║持。
G116n2302_p0595a13║三謂：目視經卷之文，以口習宣演，故名看文為讀。
G116n2302_p0595a14║四謂：習讀既熟，不假看文，自然成誦，無有忘失，故名不忘為誦。
G116n2302_p0595a15║五、宣，揚也；傳，轉也。謂自己所得之法，展轉為他人說，故名宣傳為說。
G116n2302_p0595a16║六、謂佛所說經教，義趣深遠，卒難曉了，必須解釋，方能解悟，故名難曉須釋。
G116n2302_p0596a01║
G116n2302_p0596a02║六和敬（法界次第）
G116n2302_p0596a03║一、同戒和敬。
G116n2302_p0596a04║二、同見和敬。
G116n2302_p0596a05║三、同行和敬。
G116n2302_p0596a06║四、身慈和敬。
G116n2302_p0596a07║五、口慈和敬。
G116n2302_p0596a08║六、意慈和敬。
G116n2302_p0596a09║和敬者，和同愛敬也。此六者通名和敬，蓋外同他善謂之和，內自謙卑謂之敬。今稱
G116n2302_p0596a10║僧為六和，蓋出於此。
G116n2302_p0596a11║一謂：比丘通達實相正理，知罪不可得，為欲安立眾生於實相正理，以方便善巧，同
G116n2302_p0596a12║持戒品，無有乖諍；亦知眾生同此戒善，未來必得菩提大果，是以敬之如佛，故名同戒和
G116n2302_p0596a13║敬。
G116n2302_p0596a14║二謂：比丘通達實相正理，而能了知諸法本無所得，亦無所知見，為欲安立眾生於實
G116n2302_p0596a15║相正見，以方便善巧，同一切知見，無有乖諍，亦知眾生，因此知見必得種智圓明，是以
G116n2302_p0596a16║敬之如佛，故名同見和敬也。
G116n2302_p0597a01║三謂：比丘通達實相正行，而能了知無作無行，為欲安立眾生於實相正行；以方便善
G116n2302_p0597a02║巧，同修諸行，無有乖諍。亦知眾生同此諸行，漸積功德，當成佛道，是以敬之如佛，故
G116n2302_p0597a03║名同行和敬也。
G116n2302_p0597a04║四謂：比丘住平等大慈以修其身，常與眾生一切樂事，無有乖諍。亦知眾生悉有佛
G116n2302_p0597a05║性，未來必得金剛之身，是以敬之如佛，故名身慈和敬也。
G116n2302_p0597a06║五謂：比丘住平等大慈，以修其口；常與眾生說一切法，令其得樂，無有乖諍。亦知
G116n2302_p0597a07║眾生，悉有佛性，未來必得上上清淨口業，是以敬之如佛，故名口慈和敬也。（上上，謂
G116n2302_p0597a08║佛也。）
G116n2302_p0597a09║六謂：比丘住平等大慈，以修其意，常知眾生諸根性欲，與眾生樂，無有乖諍。亦知
G116n2302_p0597a10║眾生悉有佛性，未來必得心如佛心，是以敬之如佛，故名意慈和敬也。
G116n2302_p0597a11║
G116n2302_p0597a12║六羣比丘（毗婆沙論）
G116n2302_p0597a13║一、闡陀。
G116n2302_p0597a14║二、迦留陀夷。
G116n2302_p0597a15║三、三文陀達多。
G116n2302_p0597a16║四、摩醯沙達多。
G116n2302_p0598a01║五、馬師。
G116n2302_p0598a02║六、滿宿。
G116n2302_p0598a03║梵語比丘，華言乞士。謂此等比丘，於佛世時聚集成眾，作諸非威儀事，羣出隊入，
G116n2302_p0598a04║故名六羣比丘。
G116n2302_p0598a05║一、闡陀，又云闡那，即車匿。
G116n2302_p0598a06║二、迦留陀夷車匿，又云闡釋迦（無翻），是釋種也。梵語迦留陀夷，華言麤黑。以
G116n2302_p0598a07║其顏貌麤黑故也，是婆羅門種，此二人性多貪癡，不受人語，住迦尸黑山聚落，作諸非威
G116n2302_p0598a08║儀事。時黑山聚落諸優婆塞來白佛言：「六羣比丘於彼聚落，作諸非法。」佛令阿難同六
G116n2302_p0598a09║十比丘，往彼作驅出羯磨，二人知之，便出一由旬外迎請阿難，即求懺悔言：「我所作非
G116n2302_p0598a10║善，從今以去，不敢復作。」即同阿難，還至佛所。後迦留陀夷，因入婆羅門家說法，被
G116n2302_p0598a11║賊打殺。
G116n2302_p0598a12║三、三文陀達多，又云難陀。
G116n2302_p0598a13║四、摩醯沙達多，又云跋難陀；梵語三文陀達多，摩醯沙達多（無翻），此二人是釋
G116n2302_p0598a14║種，性多愚癡，不受人語，住黑山聚落，作諸非威儀事。聞佛令阿難來作驅出羯磨，二人
G116n2302_p0598a15║便走，到於王道聚落，後三文陀達多，以猪祠廟生天。
G116n2302_p0598a16║五、馬師又云馬宿。
G116n2302_p0599a01║六、滿宿馬師性多愚癡，滿宿性多嗔恚。此二人本是田夫，亦釋種也。共議我等作田
G116n2302_p0599a02║辛苦，可共出家，於佛法中衣食自然。復更籌量就誰出家？即到舍利弗、目犍連所，求欲
G116n2302_p0599a03║出家。既出家已，住鷄𨹏山聚落，不受人語，作諸非威儀事，於六羣比丘中最為上首，後
G116n2302_p0599a04║二人因多愚癡嗔恚，墮生龍中。
G116n2302_p0599a05║
G116n2302_p0599a06║三寶有六義（出諸經要集）
G116n2302_p0599a07║一、希有義。
G116n2302_p0599a08║二、離垢義。
G116n2302_p0599a09║三、勢力義。
G116n2302_p0599a10║四、莊嚴義。
G116n2302_p0599a11║五、最勝義。
G116n2302_p0599a12║六、不改義。
G116n2302_p0599a13║三寶者：佛法僧也。乃四生之導首，六趣之舟航，為世所貴，故名為寶。
G116n2302_p0599a14║一謂：如世珍寶，貧窮之人所不能得；三寶亦爾，薄福眾生百千萬世不能值遇，故名
G116n2302_p0599a15║希有。
G116n2302_p0599a16║二謂：如世珍寶，內外瑩徹，體無瑕穢；三寶亦爾，諸漏淨盡，無有垢染，故名離
G116n2302_p0600a01║垢。
G116n2302_p0600a02║三謂：如世珍寶，除貧去毒，有大勢力；三寶亦爾，具六神通，拔濟眾生，出離苦
G116n2302_p0600a03║趣，故名勢力。
G116n2302_p0600a04║四謂：如世珍寶，嚴飾身首，令人姝好；三寶亦爾，能以正法嚴飾行人，令得身心清
G116n2302_p0600a05║淨，故名莊嚴。
G116n2302_p0600a06║五謂：如世珍寶，諸物中勝；三寶亦爾，一切世間，最為殊勝，故名最勝。
G116n2302_p0600a07║六謂：如世真金，燒打磨鍊，不能變改；三寶亦爾，不為世間八法之所變易，故名不
G116n2302_p0600a08║改。（八法者：一、利，二、衰，三、毀，四、譽，五、稱，六、譏，七、苦，八、樂也。）
G116n2302_p0600a09║
G116n2302_p0600a10║六界聚（中阿含經）
G116n2302_p0600a11║一、地界聚。
G116n2302_p0600a12║二、水界聚。
G116n2302_p0600a13║三、火界聚。
G116n2302_p0600a14║四、風界聚。
G116n2302_p0600a15║五、空界聚。
G116n2302_p0600a16║六、識界聚。
G116n2302_p0601a01║界即界分，聚即聚集。謂人之身，聚集六法，各有分齊，故名六界聚。
G116n2302_p0601a02║一、地以堅礙為性。謂人之身，有內地界而受於生，即髮毛爪齒麤細皮膚骨肉筋腎心
G116n2302_p0601a03║肝脾肺之類，是名地界聚。
G116n2302_p0601a04║二、水以潤濕為性。謂人之身，有內水界而受於生，即腦髓眼淚汗涕唾膿肪血涎痰之
G116n2302_p0601a05║類，是名水界聚。
G116n2302_p0601a06║三、火以燥熱為性。謂人之身，有內火界而受於生，即熱身煖身煩悶身溫壯身及能消
G116n2302_p0601a07║飲食之類，是名火界聚。
G116n2302_p0601a08║四、風以動轉為性。謂人之身，有內風界而受於生，即出息入息及掣縮等風之類，是
G116n2302_p0601a09║名風界聚。（掣縮風者，凡人動轉，皆屬於風故也。）
G116n2302_p0601a10║五、空以無礙為性。謂人之身，有內空界而受於生，即眼空耳空鼻空口空咽喉動搖食
G116n2302_p0601a11║消下過之類，是名空界聚。
G116n2302_p0601a12║六、識以分別為性，即心識也。所謂樂識苦識喜識憂識，是名識界聚。
G116n2302_p0601a13║
G116n2302_p0601a14║六親（善見毗婆沙律）
G116n2302_p0601a15║一、父——六親——伯、叔、兄、弟、兒、孫。
G116n2302_p0601a16║二、母——六親——舅、姨、兄、弟、兒、孫。
G116n2302_p0602a01║三、兄。
G116n2302_p0602a02║四、弟。
G116n2302_p0602a03║五、姊。
G116n2302_p0602a04║六、妹。
G116n2302_p0602a05║父六親者：
G116n2302_p0602a06║謂佛令比丘，避於譏嫌，不得於非親之女，及比丘尼洗浣故衣，若父母之親，可使洗
G116n2302_p0602a07║浣，故說父六親及母六親也。
G116n2302_p0602a08║一、伯者，即父之伯，於己為伯祖也。
G116n2302_p0602a09║二、叔者，即父之叔，於己為叔祖也。
G116n2302_p0602a10║三、兄者，即父之兄，於己為伯也。
G116n2302_p0602a11║四、弟者，即父之弟，於己為叔也。
G116n2302_p0602a12║五、兒者，即父之子，於己為兄弟也。
G116n2302_p0602a13║六、孫者，即父之孫，乃兄弟之子，於己為姪男也。
G116n2302_p0602a14║母六親：
G116n2302_p0602a15║一、舅者，即母之舅，乃外祖母之兄弟，於己為舅公也。
G116n2302_p0602a16║二、姨者，即母姨，乃外祖母之姊妹，於己為姨婆也。
G116n2302_p0603a01║三、兄者，即母之兄，於己為舅也。
G116n2302_p0603a02║四、弟者，即母之弟，於己亦為舅也。
G116n2302_p0603a03║五、兒者，母之女，於己為姊妹也。
G116n2302_p0603a04║六、孫者，即母之孫，乃兄弟之子，於己為姪女也。
G116n2302_p0603a05║
G116n2302_p0603a06║六難（出涅槃經）
G116n2302_p0603a07║一、佛世難遇。
G116n2302_p0603a08║二、正法難聞。
G116n2302_p0603a09║三、善心難生。
G116n2302_p0603a10║四、中國難生。
G116n2302_p0603a11║五、人身難得。
G116n2302_p0603a12║六、諸根難具。
G116n2302_p0603a13║一謂：諸佛不常出世，眾生懸遠難遇，而況眾生不修勝因，不行眾善，雖佛出世，亦
G116n2302_p0603a14║不得遇，故云佛世難遇。
G116n2302_p0603a15║二謂：雖值佛出世，或緣有違逆，身有障難，根有愚鈍，不能聽受。又若佛滅後，或
G116n2302_p0603a16║有說正法處，身為他人制伏，不能往聽；或生邪見，雖聽不能信受，故云正法難聞。
G116n2302_p0604a01║三謂：人生世間，宿習垢重，惡緣易染，而況邪惑蔽心，生諸貪著；若不遇善知識勸
G116n2302_p0604a02║教，則終不能發心修習善行，故云善心難生。
G116n2302_p0604a03║四謂：中華之國，聖人出生其中，仁義昭明，佛法流布，實為文物之地；若非持戒修
G116n2302_p0604a04║福，不得生此，故云中國難生。
G116n2302_p0604a05║五謂：因行五常五戒，出離四趣，方得人身。經云：「得人身者，如爪上士；失人身
G116n2302_p0604a06║者，如大地土。」以其得少失多，故云人身難得。
G116n2302_p0604a07║六謂：雖得人身，或有盲聾瘖瘂，則為殘廢，六根完具，是亦難得，故云諸根難具。
G116n2302_p0604a08║
G116n2302_p0604a09║人死六驗（諸經要集）
G116n2302_p0604a10║一、驗生人中。
G116n2302_p0604a11║二、驗生天上。
G116n2302_p0604a12║三、驗生餓鬼中。
G116n2302_p0604a13║四、驗生旁生中。
G116n2302_p0604a14║五、驗生地獄中。
G116n2302_p0604a15║六、驗入涅槃。
G116n2302_p0604a16║謂人生世間，作善作惡，罪福昭然，纖毫無隱，及臨終時，將感來生善惡果報，先有
G116n2302_p0605a01║六驗。
G116n2302_p0605a02║一謂：若作善之人，將死之時，先從足冷至臍，臍上猶溫，然後氣盡者，即生人中。
G116n2302_p0605a03║二謂：若作善之人，將死之時，頭頂皆溫，然後氣盡者，即生天上。
G116n2302_p0605a04║三謂：若作惡之人，從頂冷至腰，腰下猶溫，然後氣盡者，即生餓鬼中。
G116n2302_p0605a05║四、旁生即畜生也。謂若作惡之人，從頂冷至膝，膝下猶溫，然後氣盡者，即生旁生
G116n2302_p0605a06║中。
G116n2302_p0605a07║五謂：若作極惡之人，從頂冷至足，足底猶溫，然後氣盡者，即生地獄中。
G116n2302_p0605a08║六謂：若羅漢聖人，入於涅槃，或心及頂，數日皆溫者是也。
G116n2302_p0605a09║
G116n2302_p0605a10║廣六度行（亦名六德行也，出成具光明定意經。）
G116n2302_p0605a11║一、廣施。
G116n2302_p0605a12║二、廣戒。
G116n2302_p0605a13║三、廣忍。
G116n2302_p0605a14║四、廣精進。
G116n2302_p0605a15║五、廣一心。
G116n2302_p0605a16║六、廣智慧。
G116n2302_p0606a01║一、曠大曰廣，捨財曰施。謂行施者，既懷廣大之心，應當知身非常，四大不淨，會
G116n2302_p0606a02║歸敗壞，知身既不我有，財物亦是虛幻，乃至世間萬物，皆悉無常。由是觀身非身，觀物
G116n2302_p0606a03║非物，縱心恣施，了無罣礙。復能廣弘法施，開化愚蒙，故曰廣施。
G116n2302_p0606a04║二、戒，律也。戒品雖多，不出身口意之三業。謂或見眾寶珍琦，凡諸可意之物，身
G116n2302_p0606a05║雖貧乏，不妄貪取。或見細妙之色，內觀朽爛，生厭離心，乃至不殺不盜不婬等，皆身戒
G116n2302_p0606a06║也。或以惡言加己，乃以善言和語，至誠而答，乃至不妄言、不綺語、不兩舌，皆口戒
G116n2302_p0606a07║也。復能思惟生死，常懷解脫。又能修習道品之要，深入無為之理，乃至不貪、不瞋、不
G116n2302_p0606a08║癡等，皆意戒也。修行之人，於此三業之戒，自既堅持不犯，復能展轉化他，廣弘戒法，
G116n2302_p0606a09║故曰廣戒。
G116n2302_p0606a10║三、忍者耐也。謂菩薩修行之時，若人罵詈，知其從聲而出，於此觀了，言語性空，
G116n2302_p0606a11║意亦如是，視諸慙辱，空無所有，如此則瞋恚不生，忍行可進。身既能爾，復能展轉化
G116n2302_p0606a12║他，令行忍耐，故曰廣忍。
G116n2302_p0606a13║四謂：菩薩修行道品，當勤精進，節其飲食，除於睡臥，晨夜惺惺，莫令怠惰，乃至
G116n2302_p0606a14║為人廣說法要，不以為煩；開教愚頑，不辭勞倦。自既能爾，復能展轉化他，令其精進，
G116n2302_p0606a15║故曰廣精進。
G116n2302_p0606a16║五、一心者，心不雜亂也。謂菩薩修行禪定之時，一心寂靜，離諸散亂，於孝事父
G116n2302_p0607a01║母，尊敬師友，斷愛遠俗，空閒寂寞，皆當專一其心，乃至多欲多諍，多作多惱，或譽或
G116n2302_p0607a02║毀，或利或失，於是等處，並當專一其心，不撓不動。自既能爾，復能展轉化他，於一切
G116n2302_p0607a03║時處，皆一其心，故曰廣一心。
G116n2302_p0607a04║六、智慧者，照了萬法，通達無礙也。謂菩薩修行之時，若墮見聞，則有一切塵境所
G116n2302_p0607a05║蔽。當以智慧，一一照了，觀其所起，察其所滅；處愛欲中，心在道品之藏；寄濁惡界，
G116n2302_p0607a06║心遊清淨之鄉；入險隘路，心思方便之道，故能絕三界之妄想，證涅槃之真空。自既能
G116n2302_p0607a07║爾，復能展轉化他，令修智慧，故曰廣智慧。
G116n2302_p0607a08║
G116n2302_p0607a09║六種戒（出瑜伽師地論）
G116n2302_p0607a10║一、迴向戒。
G116n2302_p0607a11║二、廣博戒。
G116n2302_p0607a12║三、無罪歡喜戒。
G116n2302_p0607a13║四、恒常戒。
G116n2302_p0607a14║五、堅固戒。
G116n2302_p0607a15║六、尸羅莊嚴具相應戒。
G116n2302_p0607a16║一、迴向戒者：謂菩薩利他心大，則以持戒善利，普皆迴向一切眾生，同成佛果也。
G116n2302_p0608a01║二、廣博戒者：謂菩薩運心，廣大普博，雖持一戒，而能廣攝一切所學諸戒也。
G116n2302_p0608a02║三、無罪歡喜戒者：謂菩薩遠離五欲，而於諸戒無所毀犯，故得歡喜之樂也。
G116n2302_p0608a03║四、恒常戒者：謂菩薩於所學諸戒，雖盡形壽，亦不棄捨也。
G116n2302_p0608a04║五、堅固戒者：謂菩薩持戒時，一切利養恭敬及諸貪瞋煩惱，悉皆不能惑動，而毀壞
G116n2302_p0608a05║也。
G116n2302_p0608a06║六、梵語尸羅，華言清涼。以能除破戒熱惱故也。謂菩薩持戒，則能莊嚴一切所修善
G116n2302_p0608a07║法，而具足一切諸相應戒也。（相應戒者，謂與戒法相應也。）
G116n2302_p0608a08║
G116n2302_p0608a09║六齋日（四天王經并增一阿含經）
G116n2302_p0608a10║一、每月初八日。
G116n2302_p0608a11║二、每月十四日。
G116n2302_p0608a12║三、每月十五日。
G116n2302_p0608a13║四、每月二十三日。
G116n2302_p0608a14║五、每月二十九日。
G116n2302_p0608a15║六、每月三十日。
G116n2302_p0608a16║六齋日者，據毗婆沙論所說：凡遇持齋之日，則過中不食。
G116n2302_p0609a01║一謂：帝釋勑四天王各治一方，至此日，四王遣輔臣觀察世間人民善惡。
G116n2302_p0609a02║二謂：此日，四天王遣太子按行天下，伺察人民善惡。
G116n2302_p0609a03║三謂：此日四天王親自按行天下，有慈孝父母，恭敬三寶，及尊長者；並修六度，持
G116n2302_p0609a04║八齋戒者，諸天相慶，則降善福，注祿增算。如不修善持齋，唯造惡業，諸天憂慼，降以
G116n2302_p0609a05║不祥，減祿除算。（八戒者：不殺生、不偷盜、不邪婬、不妄語、不飲酒、不坐高廣大床、不着華
G116n2302_p0609a06║鬘瓔珞、不習歌舞戲樂也。齋者，過午不食也。）
G116n2302_p0609a07║四謂：此日四天王遣輔臣觀察，與初八日同。
G116n2302_p0609a08║五謂：此日四天王遣太子觀察，與十四日同。
G116n2302_p0609a09║六謂：此日四天王躬自按行觀察，與十五日同。
G116n2302_p0609a10║
G116n2302_p0609a11║六相應想（出大集法門經）
G116n2302_p0609a12║一、眼相應想。
G116n2302_p0609a13║二、耳相應想。
G116n2302_p0609a14║三、鼻相應想。
G116n2302_p0609a15║四、舌相應想。
G116n2302_p0609a16║五、身相應想。
G116n2302_p0610a01║六、意相應想。
G116n2302_p0610a02║一謂：眼根對色時，與識相應，而起想念，是名眼相應想。
G116n2302_p0610a03║二謂：耳根聞聲時，與識相應，而起想念，是名耳相應想。
G116n2302_p0610a04║三謂：鼻根聞香時，與識相應，而起想念，是名鼻相應想。
G116n2302_p0610a05║四謂：舌根嘗味時，與識相應，而起想念，是名舌相應想。
G116n2302_p0610a06║五謂：身根覺觸時，與識相應，而起想念，是名身相應想。
G116n2302_p0610a07║六謂：意根分別諸法之時，與識相應，而起想念，是名意相應想。
G116n2302_p0610a08║
G116n2302_p0610a09║六種巧方便（出地持經）
G116n2302_p0610a10║一、隨順巧方便。
G116n2302_p0610a11║二、立要巧方便。
G116n2302_p0610a12║三、異相巧方便。
G116n2302_p0610a13║四、逼迫巧方便。
G116n2302_p0610a14║五、報恩巧方便。
G116n2302_p0610a15║六、清淨巧方便。
G116n2302_p0610a16║一謂：菩薩欲為眾生說法，先以善巧方便，隨順教誡，令生信樂之心，然後以如來甚
G116n2302_p0611a01║深法義，分別解說，令其易解易入，獲大利益，是名隨順巧方便。
G116n2302_p0611a02║二、要即誓約也。謂若有眾生，來從菩薩求索田宅飲食錢財種種資生之具，菩薩與立
G116n2302_p0611a03║要誓之言：「汝能供養父母、沙門、婆羅門，及受持禁戒，我當施與；如其不能，則不施
G116n2302_p0611a04║與。」彼諸眾生，既聞如是要誓，即能如說修行，滿所願欲，是名立要巧方便。
G116n2302_p0611a05║三謂：菩薩既教眾生供養父母、沙門、婆羅門，及受持禁戒者，或有不順其教，菩薩
G116n2302_p0611a06║則現乖異瞋責之相，令彼有所畏懼，捨惡從善，是名異相巧方便。
G116n2302_p0611a07║四謂：菩薩於自眷屬作是教言：「若我眷屬，有不供養父母，乃至犯諸禁戒者，我當
G116n2302_p0611a08║斷其供給，或加謫罰，或至擯斥！」彼諸眷屬，畏其謫罰，即修眾善，斷諸惡法。彼雖不
G116n2302_p0611a09║樂，逼令修習，是名逼迫巧方便。
G116n2302_p0611a10║五謂：菩薩先有恩德及於眾生，施以財物，或脫諸苦難，及免諸恐怖，救療眾病，令
G116n2302_p0611a11║得安樂。而眾生知恩欲酬報者，菩薩則不欲其世間財利，但觀其供養父母，乃至受持禁
G116n2302_p0611a12║戒，是名報恩巧方便。
G116n2302_p0611a13║六謂：菩薩住究竟地，生兜率天，從兜率天來生世間，或生王宮，捨上妙樂，出家學
G116n2302_p0611a14║道，令諸眾生捨離高慢，及成無上菩提。又令眾生堅固信樂，同求佛道，所有惑染，悉皆
G116n2302_p0611a15║清淨，是名清淨巧方便。
G116n2302_p0612a01║
G116n2302_p0612a02║起塔有六意（出華嚴經疏）
G116n2302_p0612a03║一、為表人勝。
G116n2302_p0612a04║二、令生淨信。
G116n2302_p0612a05║三、令標心有在。
G116n2302_p0612a06║四、令供養生福。
G116n2302_p0612a07║五、為報恩行畢。
G116n2302_p0612a08║六、生福滅罪。
G116n2302_p0612a09║一謂：如來三界至尊，最勝無比，故建塔以表之，令人瞻禮而歸敬也。
G116n2302_p0612a10║二謂：建造佛塔，蓋令一切眾生瞻仰頂禮，而生崇重正信之心也。
G116n2302_p0612a11║三謂：建造佛塔，蓋令一切眾生心有所向，而敬慕歸依也。
G116n2302_p0612a12║四謂：建造佛塔，蓋令一切眾生，至心恭敬供養，則能生諸福利也。
G116n2302_p0612a13║五謂：建造佛塔，非惟利益於己身，蓋將答報四恩，而畢無邊之行願也。（四恩者：國
G116n2302_p0612a14║王、父母、師友、檀越也。）
G116n2302_p0612a15║六謂：建造佛塔，非惟生自己之福，滅自己之罪，蓋令一切眾生，凡瞻覩頂禮者，無
G116n2302_p0612a16║不生一切福，滅一切罪也。
G116n2302_p0613a01║
G116n2302_p0613a02║思修六意（攝大乘論）
G116n2302_p0613a03║一、廣大意。
G116n2302_p0613a04║二、長時意。
G116n2302_p0613a05║三、歡喜意。
G116n2302_p0613a06║四、有恩德意。
G116n2302_p0613a07║五、大志意。
G116n2302_p0613a08║六、善好意。
G116n2302_p0613a09║一謂：菩薩修行，發廣大心，歷無數刼而得菩提。於此時刼，常捨身命，及以恒河沙
G116n2302_p0613a10║數世界，滿中七寶，供施如來。從初至終，其心猶不滿足，是名菩薩廣大意。
G116n2302_p0613a11║二謂：菩薩修行，從初發心，乃至成佛，心不放捨，常行布施持戒，歷無數刼，無有
G116n2302_p0613a12║厭足，是名菩薩長時意。
G116n2302_p0613a13║三謂：菩薩修行，常行六度之行，利益一切眾生，而於自他，皆生無等歡喜，是名菩
G116n2302_p0613a14║薩歡喜意。
G116n2302_p0613a15║四謂：菩薩修行，常行六度之行，利益一切眾生，雖見彼於我有大恩德，而不見自身
G116n2302_p0613a16║於彼有恩，是名菩薩有恩德意。
G116n2302_p0614a01║五謂：菩薩修行，常行六度之行，其所生功德善根，以無著心回施一切眾生，令彼皆
G116n2302_p0614a02║得可愛果報，是名菩薩大志意。
G116n2302_p0614a03║六謂：菩薩修行，常行六度之行，所生功德善根，令一切眾生平等皆得，仍復為彼迴
G116n2302_p0614a04║向無上菩提，是名菩薩善好意。
G116n2302_p0614a05║
G116n2302_p0614a06║六種意樂（攝大乘論）
G116n2302_p0614a07║一、廣大意樂。
G116n2302_p0614a08║二、長時意樂。
G116n2302_p0614a09║三、歡喜意樂。
G116n2302_p0614a10║四、荷恩意樂。
G116n2302_p0614a11║五、大志意樂。
G116n2302_p0614a12║六、純善意樂。
G116n2302_p0614a13║謂菩薩修習一切法門，皆須作意欣樂也。
G116n2302_p0614a14║一謂：菩薩以滿恒河沙等世界七寶，奉施如來，復能持戒忍辱精進禪定智慧，乃至現
G116n2302_p0614a15║世得證佛果，猶無厭足，是名廣大意樂。
G116n2302_p0614a16║二謂：菩薩行於六度，乃至現世得證佛果，心常好樂，無有間息，是名長時意樂。
G116n2302_p0615a01║三謂：菩薩能以六度饒益有情，由此所作，心生歡喜，是名歡喜意樂。
G116n2302_p0615a02║四、荷，負也。謂菩薩以此六度，饒益有情，不見自身於彼有恩，是名荷恩意樂。
G116n2302_p0615a03║五謂：菩薩即以如是六度所集善根功德，迴施一切眾生，令其同得勝果，是名大志意
G116n2302_p0615a04║樂。
G116n2302_p0615a05║六謂：菩薩復以如是六度所集善根功德，共諸眾生，迴求佛果，心無間雜，是名純善
G116n2302_p0615a06║意樂。
G116n2302_p0615a07║
G116n2302_p0615a08║六法令他歡喜（根本說一切有部毗奈耶雜事）
G116n2302_p0615a09║一、身業行慈。
G116n2302_p0615a10║二、語業行慈。
G116n2302_p0615a11║三、意業行慈。
G116n2302_p0615a12║四、如法利養。
G116n2302_p0615a13║五、受持戒法。
G116n2302_p0615a14║六、能生正見。
G116n2302_p0615a15║一、謂於諸賢聖及同修梵行人處，起慈善心；以為禮敬燒香散華種種供養，若見其病
G116n2302_p0615a16║苦，隨時供給，令他歡喜，是名身業行慈。（梵行即淨行也。）
G116n2302_p0616a01║二、謂於諸賢聖，及同修梵行人處，起慈善心；以語讚歎，彰其實德。他不聞者，令
G116n2302_p0616a02║他得聞，復讀誦經典，晝夜精勤，令他歡喜，是名語業行慈。
G116n2302_p0616a03║三、謂於諸賢聖，及同修梵行人處，起慈善心，不生妬害慳嫉之想。於諸眾生，起悲
G116n2302_p0616a04║愍心，起利益心，令他歡喜，是名意業行慈。
G116n2302_p0616a05║四、謂凡所有資生之物，乃至得少飲食，於同修梵行之人，情無彼此，悉皆共他受
G116n2302_p0616a06║用，令他歡喜，是名如法利養。
G116n2302_p0616a07║五、謂於所受戒法，始終堅持，不毀不犯，而於同修梵行之人，不生輕鄙，令他歡
G116n2302_p0616a08║喜，是名受持戒法。
G116n2302_p0616a09║六、謂於一切道法，發起正見，無有疑惑，而與同修梵行之人，共同此見，令他歡
G116n2302_p0616a10║喜，是名能生正見。
G116n2302_p0616a11║
G116n2302_p0616a12║外道六師（陀羅尼集經并翻譯名義）
G116n2302_p0616a13║一、富蘭那迦葉。
G116n2302_p0616a14║二、末伽黎拘賖黎。
G116n2302_p0616a15║三、刪闍夜毗羅胝。
G116n2302_p0616a16║四、阿耆多趐舍欽婆羅。
G116n2302_p0617a01║五、迦羅鳩䭾迦旃延。
G116n2302_p0617a02║六、尼犍陀若提子。
G116n2302_p0617a03║邪心見理，發於邪智，不稟正教，故名外道。輔行云：「六師元祖，是迦毗羅，支流
G116n2302_p0617a04║分異，遂為六師。」（梵語迦毗羅，華言黃色。）
G116n2302_p0617a05║一、梵語富蘭那，字也（無翻）：迦葉，因母之姓，而為姓也。其人起邪見，謂一切
G116n2302_p0617a06║法斷滅，無君臣父子忠孝之道，名為色空外道。以色破欲界有，以空破色界有，謂空為至
G116n2302_p0617a07║極故也。
G116n2302_p0617a08║二、梵語末伽黎，華言不見道，字也。梵語拘賖黎（無翻），因母之名而為名也。其
G116n2302_p0617a09║人起邪見，謂眾生苦樂，不由自行而得，皆是自然而有。此計自然者，即是無因，亦邪見
G116n2302_p0617a10║也。
G116n2302_p0617a11║三、梵語刪闍夜，華言正勝，字也。梵語毗羅胝，華言不作，因母之名而為名也。其
G116n2302_p0617a12║人起邪見，謂道不須求，經生死刼數，苦盡自然而得。又云：八萬刼滿，自然得道也。
G116n2302_p0617a13║四、梵語阿耆多趐舍，字也。梵語欽婆羅，麤衣名，因以為名也（無翻）。其人起邪
G116n2302_p0617a14║見，非因計因，著麤弊衣，自拔其髮，以煙熏鼻，及五熱炙身，修諸苦行為道，自謂今身
G116n2302_p0617a15║併受諸苦，則後身常得樂也。（非因計因者，本非得樂之因，而妄計此因能得樂也。五熱者：四
G116n2302_p0617a16║面火聚，更加頭上有日，故云五熱炙身。）
G116n2302_p0618a01║五、梵語迦羅鳩䭾，華言牛領，字也。梵語迦旃延，華言剪髮姓也。其人謂諸法亦有
G116n2302_p0618a02║相亦無相，即邪見也。（有相即常見，無相即斷見。）
G116n2302_p0618a03║六、梵語尼犍陀，華言離繫，此外道出家之總名。梵語若提（無翻），因母之名而為
G116n2302_p0618a04║名也。其人謂：罪福苦樂本有定因，要當必受，非行道所能斷。如是計者，即邪見也。
G116n2302_p0618a05║
G116n2302_p0618a06║六苦行外道（出涅槃經）
G116n2302_p0618a07║一、自餓外道。
G116n2302_p0618a08║二、投淵外道。
G116n2302_p0618a09║三、赴火外道。
G116n2302_p0618a10║四、自坐外道。
G116n2302_p0618a11║五、寂默外道。
G116n2302_p0618a12║六、牛狗外道。
G116n2302_p0618a13║一謂：外道修行，不羨飲食，長忍饑虛；執此苦行，以為得果之因，是名自餓外道。
G116n2302_p0618a14║二謂：外道修行，寒入深淵，忍受凍苦；執此苦行，以為得果之因，是名投淵外道。
G116n2302_p0618a15║三謂：外道修行，常熱炙身及熏鼻等，甘受熱惱；執此苦行，以為得果之因，是名赴
G116n2302_p0618a16║火外道。
G116n2302_p0619a01║四謂：外道修行，常自裸形，不拘寒暑，露地而坐；執此苦行，以為得果之因，是名
G116n2302_p0619a02║自坐外道。
G116n2302_p0619a03║五謂：外道修行，於屍林塚間以為住處，寂默不語；執此苦行，以為得果之因，是名
G116n2302_p0619a04║寂默外道。
G116n2302_p0619a05║六謂：外道修行，自謂前世從牛狗中來，即持牛狗戒，齕草噉污，唯望生天；執此苦
G116n2302_p0619a06║行，以為得果之因，是名牛狗外道。
G116n2302_p0619a07║
G116n2302_p0619a08║六蔽心（大智度論）
G116n2302_p0619a09║一、慳心。
G116n2302_p0619a10║二、破戒心。
G116n2302_p0619a11║三、瞋恚心。
G116n2302_p0619a12║四、懈怠心。
G116n2302_p0619a13║五、亂心。
G116n2302_p0619a14║六、癡心。
G116n2302_p0619a15║一謂：眾生由此慳悋，蔽覆於心，不能行於布施；縱行布施，亦不能以好物與人，是
G116n2302_p0619a16║名慳心。
G116n2302_p0620a01║二謂：眾生由貪瞋癡等煩惱蔽覆於心，行於惡行，不能堅持禁戒，是名破戒心。
G116n2302_p0620a02║三謂：眾生由瞋恨忿恚蔽覆於心，歷事對境，常懷惱害于他，而無忍辱之行，是名瞋
G116n2302_p0620a03║恚心。
G116n2302_p0620a04║四謂：眾生由懈怠蔽覆於心，不能精進勤修聖道之行，是名懈怠心。
G116n2302_p0620a05║五謂：眾生由散亂蔽覆於心，妨於禪定，如風中燈，雖有光明，不能照物，是名亂
G116n2302_p0620a06║心。
G116n2302_p0620a07║六謂：眾生由愚癡蔽覆於心，而無智慧，於一切事，皆不能知，受著邪法，不起正
G116n2302_p0620a08║見，是名癡心。
G116n2302_p0620a09║
G116n2302_p0620a10║六染心（出起信論）
G116n2302_p0620a11║一、執相應染。
G116n2302_p0620a12║二、不斷相應染。
G116n2302_p0620a13║三、分別智相應染。
G116n2302_p0620a14║四、現色不相應染。
G116n2302_p0620a15║五、能見心不相應染。
G116n2302_p0620a16║六、根本業不相應染。
G116n2302_p0621a01║六染心者：謂心體本淨，離諸妄染，以依不覺，忽起無明，由無明熏習力故，遂有六
G116n2302_p0621a02║種染心之相。
G116n2302_p0621a03║一謂：於苦樂等境，不了虛無，妄起執著，與心相應，見思煩惱之惑，污其淨心，故
G116n2302_p0621a04║名執相應染。即是六麤中第三執取相，第四計名字相也。（見思者，見即分別也。謂意根對法
G116n2302_p0621a05║塵起諸邪見，故名見惑；思即思惟也。又貪染曰思，謂眼耳鼻舌身五根，貪愛色聲香味觸五塵而起想
G116n2302_p0621a06║着，故名思惑。六麤有：智相、相續相、執取相、計名字相、起業相、業繫苦相也。）
G116n2302_p0621a07║二、不斷即相續也。謂於苦樂等境，與心相應，數數起念，相續不斷，故名不斷相應
G116n2302_p0621a08║染。即是六麤中第二相續相也。
G116n2302_p0621a09║三謂：能分別世間出世間諸法染淨，故云智也。此智分別，亦是法執，與心相應，故
G116n2302_p0621a10║名分別智相應染。即是六麤中第一智相也。
G116n2302_p0621a11║四、現色者：謂依根本無明，熏動淨心，令現境界之相。雖現境界之相，而根本無
G116n2302_p0621a12║明，最極微細，不與心王心所相應，故名不相應染。即是三細中第三現相也。（根本無明
G116n2302_p0621a13║者：謂其能生見思等惑也。心王者：即第八識也。心所者：受想行也。三細者：業相、轉相、現相
G116n2302_p0621a14║也。）
G116n2302_p0621a15║五、能見心者：謂根本無明動故，能令心有所見，雖令心有所見，而不與心王心所相
G116n2302_p0621a16║應，故名不相應染。即是三細中第二轉相也。
G116n2302_p0622a01║六、根本業者：即根本無明也。謂以無明力故，不覺心動，動即成業；雖動成業，而
G116n2302_p0622a02║不與心王心所相應，故名不相應染。即是三細中第一業相也。
G116n2302_p0622a03║
G116n2302_p0622a04║六著心（孔目并演義鈔）
G116n2302_p0622a05║一、貪著心。
G116n2302_p0622a06║二、愛著心。
G116n2302_p0622a07║三、瞋著心。
G116n2302_p0622a08║四、癡著心。
G116n2302_p0622a09║五、欲著心。
G116n2302_p0622a10║六、慢著心。
G116n2302_p0622a11║一、引取之心為貪。謂於六塵等順情之境，引取無厭，戀著不捨，故名貪著心。
G116n2302_p0622a12║二、貪取之心為愛。謂於六塵等順情之境，而生愛欲，戀著不捨，故名愛著心。
G116n2302_p0622a13║三、忿怒之心為瞋。謂於一切違情之境，即起忿怒，不能捨去，故名瞋著心。
G116n2302_p0622a14║四、迷惑之心為癡。謂於一切事理諸法，無所明了，妄生邪見，執著不捨，故名癡著
G116n2302_p0622a15║心。
G116n2302_p0622a16║五、樂取之心為欲。謂於可愛之境而起樂欲，戀著不捨，故名欲著心。
G116n2302_p0623a01║六、自恃輕他之心為慢。謂自恃種姓高貴，有多才能，輕蔑於他，不能捨去，故名慢
G116n2302_p0623a02║著心也。
G116n2302_p0623a03║
G116n2302_p0623a04║六種散亂（出雜集論）
G116n2302_p0623a05║一、自性散亂。
G116n2302_p0623a06║二、外散亂。
G116n2302_p0623a07║三、內散亂。
G116n2302_p0623a08║四、相散亂。
G116n2302_p0623a09║五、麤重散亂。
G116n2302_p0623a10║六、作意散亂。
G116n2302_p0623a11║一謂：五識自性，馳逐外緣，乖於靜定，故名自性散亂。
G116n2302_p0623a12║二謂：正修善時，於五欲境上，其心馳散，不能寂靜，故名外散亂。
G116n2302_p0623a13║三謂：修定時，發起沉掉及於諸塵而生味著，退失靜定，故名內散亂。（沉掉者：沉即
G116n2302_p0623a14║昏沉，掉即掉舉，謂動散也。）
G116n2302_p0623a15║四謂：欲令他人，信己有德，詐見修善之相，由此因緣，所修善法，漸更退失，故名
G116n2302_p0623a16║相散亂。
G116n2302_p0624a01║五謂：修善法時，起我我所執，及我慢等邪見，由此邪執麤重力故，所修善法，永不
G116n2302_p0624a02║清淨，是名麤重散亂。（我者：於色受想行識五陰中計有我也。我所者：即色身及財宅眷屬。）
G116n2302_p0624a03║六謂：或依餘乘，或依餘定，作意修習，不能證悟發起散亂，是名作意散亂。（餘乘
G116n2302_p0624a04║者：謂人天乘也。餘定者：謂世間禪定也。）
G116n2302_p0624a05║
G116n2302_p0624a06║六麤相（出起信論）
G116n2302_p0624a07║一、智相。
G116n2302_p0624a08║二、相續相。
G116n2302_p0624a09║三、執取相。
G116n2302_p0624a10║四、計名字相。
G116n2302_p0624a11║五、起業相。
G116n2302_p0624a12║六、業繫苦相。
G116n2302_p0624a13║六麤者：謂由業轉現三細而生，故名六麤。（業轉現，即第八藏識中初起之三相，以其微
G116n2302_p0624a14║細，故名三細也。）
G116n2302_p0624a15║一謂：依三細中第三境界相不了自心所現，妄起分別染淨之相，於淨境則愛，於染境
G116n2302_p0624a16║則不愛，是名智相。（境界相，即三細中之現相也。）
G116n2302_p0625a01║二謂：依前智相分別，於愛境則生樂，於不愛境則生苦，覺心起念，相應不斷，是名
G116n2302_p0625a02║相續相。
G116n2302_p0625a03║三謂：依前相續，緣念苦樂等境，心起著故，是名執取相。
G116n2302_p0625a04║四謂：依前妄執，分別假名言說之相，是名計名字相。（假名者，虛假之名。謂依前執取
G116n2302_p0625a05║相上更立假名也。以上四相皆論起惑。）
G116n2302_p0625a06║五謂：依前名字，執取生著，造種種業，是名起業相。
G116n2302_p0625a07║六、苦，即生死之苦也。謂業繫縛，則有生死逼迫之苦，不得自在，是名業繫苦相。
G116n2302_p0625a08║
G116n2302_p0625a09║六種俱生惑（大乘百法明門論）
G116n2302_p0625a10║一、貪惑。
G116n2302_p0625a11║二、嗔惑。
G116n2302_p0625a12║三、癡惑。
G116n2302_p0625a13║四、慢惑。
G116n2302_p0625a14║五、疑惑。
G116n2302_p0625a15║六、覺惑。
G116n2302_p0625a16║惑即昏迷不了之義。謂貪瞋等惑與身俱生，故名俱生惑。
G116n2302_p0626a01║一、謂於五塵順情境上，引取無厭，昏迷不了，是名貪惑。
G116n2302_p0626a02║二、謂於五塵違情境上，忿怒暴起，昏迷不了，是名嗔惑。
G116n2302_p0626a03║三、謂於一切事理之法，無所分別，顛倒妄執，起諸邪見，昏迷不了，是名癡惑。
G116n2302_p0626a04║四、謂我能他不能，我解他不解，因此起輕慢心，凌傲於人，昏迷不了，是名慢惑。
G116n2302_p0626a05║五、謂無正信之心，於正法中，猶豫無決，昏迷不了，是名疑惑。
G116n2302_p0626a06║六、謂無正知正見，而於五塵之境，常起惡覺，染愛生著，昏迷不了，是名覺惑。
G116n2302_p0626a07║
G116n2302_p0626a08║六欲（出釋禪波羅蜜次第法門）
G116n2302_p0626a09║一、色欲。
G116n2302_p0626a10║二、形貌欲。
G116n2302_p0626a11║三、威儀姿態欲。
G116n2302_p0626a12║四、言語音聲欲。
G116n2302_p0626a13║五、細滑欲。
G116n2302_p0626a14║六、人相欲。
G116n2302_p0626a15║一謂：若見青黃赤白，及男女等色，無智愚人，不知其患，心生貪著，是名色欲。
G116n2302_p0626a16║二謂：若見端容美貌，無智愚人，不知其患，心生貪著，是名形貌欲。
G116n2302_p0627a01║三謂：若見行步輕徐，舉止詳緩，揚眉頓臉，含笑嬌盈，無智愚人不知其患，便生愛
G116n2302_p0627a02║染，是名威儀姿態欲。
G116n2302_p0627a03║四謂：若聞巧言美語，稱情適意，音聲清雅，歌詠讚歎，無智愚人不知其患，便生愛
G116n2302_p0627a04║著，是名言語音聲欲。
G116n2302_p0627a05║五謂：男女身分，軟細滑澤等，無智愚人，不知其患，躭染沒溺，是名細滑欲。
G116n2302_p0627a06║六謂：若男若女，必得所愛之人，互相貪染，是名人相欲。
G116n2302_p0627a07║
G116n2302_p0627a08║六煩惱（出瑜伽師地論）
G116n2302_p0627a09║一、貪煩惱。
G116n2302_p0627a10║二、瞋煩惱。
G116n2302_p0627a11║三、慢煩惱。
G116n2302_p0627a12║四、無明煩惱。
G116n2302_p0627a13║五、疑煩惱。
G116n2302_p0627a14║六、不正見煩惱。
G116n2302_p0627a15║謂貪瞋等昏煩之法，惱亂心神，名為煩惱。
G116n2302_p0627a16║一、貪即貪愛。謂於五欲順情等境，求而未獲，愛而不捨，以不捨故，即起煩惱，故
G116n2302_p0628a01║名貪煩惱。
G116n2302_p0628a02║二謂：於五欲違情等境，即起瞋恚忿恨，纏結記憶在心，而生煩惱，故名瞋煩惱。
G116n2302_p0628a03║三、慢即輕慢。謂自任其能，輕凌於他，起不敬心，傲慢結縛，而生煩惱，故名慢煩
G116n2302_p0628a04║惱。
G116n2302_p0628a05║四謂：於一切諸法，無所明了，故曰無明。以不了故，起貪瞋癡等煩惱，故名無明煩
G116n2302_p0628a06║惱。
G116n2302_p0628a07║五、猶豫不決為疑。謂因前無明不了，即起疑惑，以亂真心，或是或非，或善或惡，
G116n2302_p0628a08║展轉纏結而生煩惱，故名疑煩惱。
G116n2302_p0628a09║六謂：因前疑心不了，所見不正，以不正故，遂起邪見，含藏結縛而生煩惱，故名不
G116n2302_p0628a10║正見煩惱。
G116n2302_p0628a11║
G116n2302_p0628a12║六垢法（華嚴孔目并顯宗論）
G116n2302_p0628a13║一、誑。
G116n2302_p0628a14║二、諂。
G116n2302_p0628a15║三、憍。
G116n2302_p0628a16║四、惱。
G116n2302_p0629a01║五、恨。
G116n2302_p0629a02║六、害。
G116n2302_p0629a03║垢，即穢也。謂此六法，皆能穢污真心，故名為垢。
G116n2302_p0629a04║一、誑、虛妄也。謂以不實之言，欺己欺人也。
G116n2302_p0629a05║二、諂，佞也。謂以巧言取悅於人，使其親厚於己也。
G116n2302_p0629a06║三、憍，慢也。謂重己輕人，而無謙讓之德也。
G116n2302_p0629a07║四、惱，侵撓也。謂其無利樂之行，常懷侵撓之心，使人不安其所也。
G116n2302_p0629a08║五、恨，怨恨也。謂有一言怍意，即起瞋忿之心，常懷怨恨也。
G116n2302_p0629a09║六、害，傷害也。謂無慈憫之心，而行慘毒之行，傷害於物也。
G116n2302_p0629a10║
G116n2302_p0629a11║六觸生愛（出發智論）
G116n2302_p0629a12║一、眼觸生愛。
G116n2302_p0629a13║二、耳觸生愛。
G116n2302_p0629a14║三、鼻觸生愛。
G116n2302_p0629a15║四、舌觸生愛。
G116n2302_p0629a16║五、身觸生愛。
G116n2302_p0630a01║六、意觸生愛。
G116n2302_p0630a02║觸，即觸著，亦對也。
G116n2302_p0630a03║一謂：眼能觸對一切世間所有青黃赤白等種種之色，貪愛不捨，是名眼觸生愛。
G116n2302_p0630a04║二謂：耳能觸對一切世間所有絲竹歌詠等種種之聲，貪愛不捨，是名耳觸生愛。
G116n2302_p0630a05║三謂：鼻能觸對一切世間所有栴檀沈水等種種之香，貪愛不捨，是名鼻觸生愛。
G116n2302_p0630a06║四謂：舌能觸對一切世間所有珍羞美饌等種種之味，貪愛不捨，是名舌觸生愛。
G116n2302_p0630a07║五謂：身能觸對男女身分柔軟細滑，及世間所有種種上妙衣服等，貪愛不捨，是名身
G116n2302_p0630a08║觸生愛。
G116n2302_p0630a09║六謂：意能觸對一切世間所有色聲香味觸等種種之法，貪愛不捨，是名意觸生愛。
G116n2302_p0630a10║
G116n2302_p0630a11║六種論（出瑜伽師地論）
G116n2302_p0630a12║一、言論。
G116n2302_p0630a13║二、尚論。
G116n2302_p0630a14║三、諍論。
G116n2302_p0630a15║四、毀謗論。
G116n2302_p0630a16║五、順正論。
G116n2302_p0631a01║六、教導論。
G116n2302_p0631a02║謂決擇是非，議論得失，故名為論。
G116n2302_p0631a03║一謂：以一切言說，決擇是非，辯論得失，故名言論。
G116n2302_p0631a04║二、尚，高也，尊也。謂世間一切事理，隨所尊尚，隨所應聞，決擇是非，辯論得
G116n2302_p0631a05║失，故名尚論。
G116n2302_p0631a06║三、諍，止也。謂以言論，互止其失也。或因諸欲更相侵奪而起；或因身口惡行，互
G116n2302_p0631a07║相譏毀而起；或因有無等見，彼此執著而起，皆由未離欲界貪瞋癡惑，堅執縛著，更相發
G116n2302_p0631a08║忿而起鬥諍，興種種論，故名諍論。
G116n2302_p0631a09║四謂：人懷恨發憤，或以麤惡語，或以不遜語，或以不實語等，更相毀謗，故名毀謗
G116n2302_p0631a10║論。
G116n2302_p0631a11║五謂：人隨順正法，為諸眾生，研究義理，決擇是非，令斷疑惑，故名順正論。
G116n2302_p0631a12║六、教即教訓，導即導引。謂決擇是非，辯論得失，教導於人，令其開悟真實之智。
G116n2302_p0631a13║心未定者，令心得定；心已定者，令得解脫，故名教導論。
G116n2302_p0631a14║
G116n2302_p0631a15║僧用六物（僧祇律并翻譯名義）
G116n2302_p0631a16║一、僧伽黎。
G116n2302_p0632a01║二、鬱多羅僧。
G116n2302_p0632a02║三、安陀會。
G116n2302_p0632a03║四、漉水囊。
G116n2302_p0632a04║五、鉢多羅。
G116n2302_p0632a05║六、尼師壇。
G116n2302_p0632a06║一、梵語僧伽黎，華言合，又云重。謂割之合成而重疊也，此衣於說法時著。
G116n2302_p0632a07║二、梵語鬱多羅僧，華言上著衣，謂加於安陀會之上也。此衣於八眾禮誦時著。
G116n2302_p0632a08║三、梵語安陀會，華言中宿衣。謂於宿睡，及作務時著。
G116n2302_p0632a09║四、會正記云：西方用白㲲，東土宜用密絹，若是生絹，小蟲直過，可取熟絹為之。
G116n2302_p0632a10║此護生之具，故比丘用之。
G116n2302_p0632a11║五、梵語鉢多羅，華言應器。發軫鈔云：應法之器也。謂體色量三者，皆須與法相
G116n2302_p0632a12║應。體有二：泥及鐵也。色者，熏作黑赤色，或孔雀咽色、鴿色。量者，大受三斗，小受
G116n2302_p0632a13║一斗半，故名應器。
G116n2302_p0632a14║六、梵語尼師壇，華言坐具，或云坐衣。業疏云：「長四尺，廣三尺。」是也。
G116n2302_p0632a15║
G116n2302_p0632a16║六種身風（出顯宗論）
G116n2302_p0633a01║一、入息風。
G116n2302_p0633a02║二、出息風。
G116n2302_p0633a03║三、發語風。
G116n2302_p0633a04║四、除棄風。
G116n2302_p0633a05║五、隨轉風。
G116n2302_p0633a06║六、動身風。
G116n2302_p0633a07║一謂：諸眾生處胎卵位時，先於臍中有業風起，穿身成穴，如藕根莖。復有外風漸從
G116n2302_p0633a08║口鼻相續而入，名入息風。
G116n2302_p0633a09║二謂：入息風適至身內，有風續出，名出息風。
G116n2302_p0633a10║三謂：從臍中生，流轉衝喉，鼓動唇舌，由此勢力而能發聲，名發語風。
G116n2302_p0633a11║四謂：有別風蠲內穢物，心生苦受，欲除棄之，以風引出；因此風力，令身安穩，名
G116n2302_p0633a12║除棄風。
G116n2302_p0633a13║五謂：有別風徧隨身支，諸毛孔轉，名隨轉風。
G116n2302_p0633a14║六謂：身動轉皆屬於風，名動身風。
G116n2302_p0633a15║
G116n2302_p0633a16║佛學名相彙解　卷第三十五（終）