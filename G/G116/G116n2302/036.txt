G116n2302_p0635a01║佛學名相彙解　卷第三十六明．沙門寂照編
G116n2302_p0635a02║
G116n2302_p0635a03║六入（法界次第）
G116n2302_p0635a04║一、眼入。
G116n2302_p0635a05║二、耳入。
G116n2302_p0635a06║三、鼻入。
G116n2302_p0635a07║四、舌入。
G116n2302_p0635a08║五、身入。
G116n2302_p0635a09║六、意入。
G116n2302_p0635a10║入即趣入之義。謂六根為六識所依，能入六塵，故名六入。
G116n2302_p0635a11║一謂：眼根為識所依，能入於色，故名眼入。
G116n2302_p0635a12║二謂：耳根為識所依，能入於聲，故名耳入。
G116n2302_p0635a13║三謂：鼻根為識所依，能入於香，故名鼻入。
G116n2302_p0635a14║四謂：舌根為識所依，能入於味，故名舌入。
G116n2302_p0636a01║五謂：身根為識所依，能入於觸，故名身入。
G116n2302_p0636a02║六謂：意根分別五塵，能入於法，故名意入。
G116n2302_p0636a03║
G116n2302_p0636a04║六塵（出涅槃經）
G116n2302_p0636a05║一、色塵。
G116n2302_p0636a06║二、聲塵。
G116n2302_p0636a07║三、香塵。
G116n2302_p0636a08║四、味塵。
G116n2302_p0636a09║五、觸塵。
G116n2302_p0636a10║六、法塵。
G116n2302_p0636a11║塵即染污之義，謂能染污情識，而使真性不能顯發。涅槃經中，稱此六塵，名六大
G116n2302_p0636a12║賊，以能劫奪一切善法故也。
G116n2302_p0636a13║一謂：青黃赤白之色，及男女形貌色等，是名色塵。
G116n2302_p0636a14║二謂：絲竹環佩之聲，及男女歌詠聲等，是名聲塵。
G116n2302_p0636a15║三謂：旃檀沉水飲食之香，及男女身分所有香等，是名香塵。
G116n2302_p0636a16║四謂：種種飲食肴饍美味等，是名味塵。
G116n2302_p0637a01║五、觸即著也。謂男女身分柔軟細滑，及妙衣上服等，是名觸塵。
G116n2302_p0637a02║六謂：意根對於前五塵，分別好醜，而起善惡之諸法，是名法塵也。
G116n2302_p0637a03║
G116n2302_p0637a04║六種力（出增一阿含經）
G116n2302_p0637a05║一、小兒啼為力。
G116n2302_p0637a06║二、女人瞋為力。
G116n2302_p0637a07║三、沙門忍為力。
G116n2302_p0637a08║四、國王憍慢為力。
G116n2302_p0637a09║五、羅漢專精為力。
G116n2302_p0637a10║六、諸佛慈悲為力。
G116n2302_p0637a11║一謂：小兒欲有所求，不能言語，唯事啼哭，故名小兒啼為力。
G116n2302_p0637a12║二謂：女人柔弱，有所爭說，必依瞋恚而起，故名女人瞋為力。
G116n2302_p0637a13║三、梵語沙門，華言勤息。謂沙門常以忍辱為心，而能禦諸惡境，無所瞋恚，故名沙
G116n2302_p0637a14║門忍為力。
G116n2302_p0637a15║四謂：國王威勢尊重，天下歸伏，故名國王憍慢為力。
G116n2302_p0637a16║五、羅漢，梵語具云阿羅漢，華言無學。謂羅漢修行精進勇猛，心不放逸，故名羅漢
G116n2302_p0638a01║專精為力。
G116n2302_p0638a02║六、佛，梵語具云佛陀，華言覺。謂佛運慈悲之心，弘益一切眾生，無所障礙，故名
G116n2302_p0638a03║諸佛慈悲為力。
G116n2302_p0638a04║
G116n2302_p0638a05║六識（法界次第）
G116n2302_p0638a06║一、眼識。
G116n2302_p0638a07║二、耳識。
G116n2302_p0638a08║三、鼻識。
G116n2302_p0638a09║四、舌識。
G116n2302_p0638a10║五、身識。
G116n2302_p0638a11║六、意識。
G116n2302_p0638a12║六識者：眼耳鼻舌身意各有識也。謂依五根，能見五塵而為五識；於五塵境而起分別
G116n2302_p0638a13║為第六識。
G116n2302_p0638a14║一謂：眼根若對色塵即生眼識，眼識生時但能見色而未起分別也。
G116n2302_p0638a15║二謂：耳根若對聲塵即生耳識，耳識生時，但能聞聲，而未起分別也。
G116n2302_p0638a16║三謂：鼻根若對香塵即生鼻識，鼻識生時但能齅香而未起分別也。
G116n2302_p0639a01║四謂：舌根若對味塵即生舌識，舌識生時但能嘗味而未起分別也。
G116n2302_p0639a02║五謂：身根若對觸塵即生身識，身識生時但能覺觸而未起分別也。
G116n2302_p0639a03║六謂：意根若對法塵即生意識，意識生時即能於五塵之境分別善惡好醜也。
G116n2302_p0639a04║
G116n2302_p0639a05║六種味（出俱舍論）
G116n2302_p0639a06║一、淡味。
G116n2302_p0639a07║二、鹹味。
G116n2302_p0639a08║三、辛味。
G116n2302_p0639a09║四、酸味。
G116n2302_p0639a10║五、甘味。
G116n2302_p0639a11║六、苦味。
G116n2302_p0639a12║謂凡調和飲食之味，各有所宜，無出此之六種。雖進修道行之人，不尚於味，然滋益
G116n2302_p0639a13║色力，亦由於此，所謂身安則道隆，故有六味之須也。
G116n2302_p0639a14║一、淡，薄味也。味之淡者，是受諸味之體也。
G116n2302_p0639a15║二、鹹，鹽味也。其性潤，能滋於肌膚，故味之調者，必以鹽為首。
G116n2302_p0639a16║三、辛，辣味也。其性熱，能煖腑藏之寒，故味之辣者為辛。
G116n2302_p0640a01║四、酸，酢味也。其性涼，能解諸味之毒，故味之酢者為酸。
G116n2302_p0640a02║五、甘，甜味也。其性和，能和脾胃，故味之甜者為甘。
G116n2302_p0640a03║六、苦，苦味也。其性冷，能解腑藏之熱，故味之冷者為苦。
G116n2302_p0640a04║
G116n2302_p0640a05║六漏（出雜集論）
G116n2302_p0640a06║一、漏自性。
G116n2302_p0640a07║二、漏相屬。
G116n2302_p0640a08║三、漏所縛。
G116n2302_p0640a09║四、漏所隨。
G116n2302_p0640a10║五、漏隨順。
G116n2302_p0640a11║六、漏種類。
G116n2302_p0640a12║漏，即失也，落也。謂因煩惱惑業，漏落三界生死也。
G116n2302_p0640a13║一謂：六根對於六塵，而起貪瞋癡等煩惱諸惑，由惑造業，遂招三界生死，是則惑自
G116n2302_p0640a14║性業，為有漏之因，是名漏自性。
G116n2302_p0640a15║二謂：有漏之法，屬心心所及眼等諸根相應而有，是名漏相屬。（心心所者：心即第六
G116n2302_p0640a16║識心，心所即受想行也。）
G116n2302_p0641a01║三謂：有漏善法，相續不斷，招後世生，是名漏所縛。（有漏善法，即天人所修五戒十善
G116n2302_p0641a02║等法也。）
G116n2302_p0641a03║四謂：如在欲界天人生死中，亦為餘界諸有漏法之所隨逐，是名漏所隨。（餘界者：
G116n2302_p0641a04║即十界中修羅界、餓鬼界、畜生界、地獄界也。）
G116n2302_p0641a05║五謂：雖為有漏煩惱所隨，然能順於正道，決擇對治，建立無漏，是名漏隨順。
G116n2302_p0641a06║六謂：阿羅漢現世惑業雖已斷盡，尚餘有漏五蘊之身，亦由前世煩惱所起，是名漏種
G116n2302_p0641a07║類。
G116n2302_p0641a08║
G116n2302_p0641a09║依正無礙六句（出華嚴疏）
G116n2302_p0641a10║一、依內現依。
G116n2302_p0641a11║二、正內現正。
G116n2302_p0641a12║三、正內現依。
G116n2302_p0641a13║四、依內現正。
G116n2302_p0641a14║五、依內現依正。
G116n2302_p0641a15║六、正中現正依。
G116n2302_p0641a16║依謂依報，即世間國土也；為身所依，故名依報。正謂正報，即五陰身也；正由業力
G116n2302_p0642a01║感報此身，故名正報，既有能依身，即有所依土，故國土亦名報也。六道眾生，因有漏業
G116n2302_p0642a02║而感生死之身，即依穢惡國土而住；諸佛菩薩，因無漏清淨業而感法性之身，即依清淨國
G116n2302_p0642a03║土而住。今云依正無礙者，蓋言諸佛居常寂光土，而於果後示現下三國土，及九界身，化
G116n2302_p0642a04║諸眾生。以不思議神通之力，或身中現土，土中現身，身土圓融，變現自在，故名依正無
G116n2302_p0642a05║礙。
G116n2302_p0642a06║（有漏業者：謂六道眾生，由所作業，漏落生死也。無漏業者：謂二乘菩薩，由修戒定慧清淨之
G116n2302_p0642a07║業，不漏落生死也。常寂光土者：常即法身，寂即解脫，光即般若也。下三國土者：同居土、方便土、
G116n2302_p0642a08║實報土，以對上常寂光土，故云下也。九界者：菩薩界、緣覺界、聲聞界、天界、人界、阿修羅界、
G116n2302_p0642a09║餓鬼界、畜生界、地獄界也。）
G116n2302_p0642a10║一、依內現依者：謂於一國土復現一切國土也。如成就品偈云：「一一塵中難思刹，
G116n2302_p0642a11║隨眾生心普現前；一切刹海靡不周，如是方便無差別。」是也。（刹，梵語具云刹摩，華言
G116n2302_p0642a12║土田。今略言刹，即國土也。）
G116n2302_p0642a13║二、正內現正者：謂於一身中復現一切身也。如僧祇品偈云：「於一微細毛端處，有
G116n2302_p0642a14║不可說諸普賢；如一毛端一切爾，如是乃至徧法界。」是也。
G116n2302_p0642a15║三、正內現依者：謂於一身中復現一切國土也。如經偈云：「於一微細毛孔中，不可
G116n2302_p0642a16║說刹次第入；毛孔能受彼諸刹，諸刹不能徧毛孔。」是也。
G116n2302_p0643a01║四、依內現正者：謂於一切國土復現一切身也。如現相品偈云：「一切刹土微塵數，
G116n2302_p0643a02║常現身雲悉充滿；普為眾生放大光，各雨法雨稱其心。」是也。
G116n2302_p0643a03║五、依內現依正者：謂於國土微塵中現無數佛身，復現一切佛刹。如現相品偈云：
G116n2302_p0643a04║「一一塵中無量身，復現種種莊嚴刹。」是也。
G116n2302_p0643a05║六、正中現正依者：謂於自身中即現諸佛身，復現諸佛國土。如成就品偈云。「一切
G116n2302_p0643a06║刹土入我身，所住諸佛亦復然；汝應觀我諸毛孔，我今示汝佛境界。」是也。（所住諸佛
G116n2302_p0643a07║即現正也，示佛境界即現依也。）
G116n2302_p0643a08║
G116n2302_p0643a09║六種動相（大乘同性經并大智度論）
G116n2302_p0643a10║一、東涌。
G116n2302_p0643a11║二、西沒。
G116n2302_p0643a12║三、南涌。
G116n2302_p0643a13║四、北沒。
G116n2302_p0643a14║五、中涌。
G116n2302_p0643a15║六、邊沒。
G116n2302_p0643a16║相即涌沒之相；涌謂涌起，沒謂隱沒也。以東西南北中邊，互而言之，故有六種焉，
G116n2302_p0644a01║亦名六種震動。
G116n2302_p0644a02║一、謂於世界東方而涌也。
G116n2302_p0644a03║二、謂於世界西方而沒也。
G116n2302_p0644a04║三、謂於世界南方而涌也。
G116n2302_p0644a05║四、謂於世界北方而沒也。
G116n2302_p0644a06║五、謂於世界中間而涌也。
G116n2302_p0644a07║六、謂於世界邊際而沒也。
G116n2302_p0644a08║
G116n2302_p0644a09║六種震動（出華嚴經疏）
G116n2302_p0644a10║一、動。
G116n2302_p0644a11║二、起。
G116n2302_p0644a12║三、涌。
G116n2302_p0644a13║四、震。
G116n2302_p0644a14║五、吼。
G116n2302_p0644a15║六、擊。
G116n2302_p0644a16║六種震動者：動起涌三種是形，震吼擊三種是聲。於形聲中各舉一種，故言震動。六
G116n2302_p0645a01║種中復各有三相，遂成十八種震動之相也。
G116n2302_p0645a02║一、動者，搖颺不安之謂。動有三相：一方獨動名動，四方俱動名徧動，八方齊動名
G116n2302_p0645a03║普徧動。
G116n2302_p0645a04║二、起者，自下漸高之謂起，有三相：一方獨起名起，四方俱起名徧起，八方齊起名
G116n2302_p0645a05║普徧起。
G116n2302_p0645a06║三、涌者：忽然騰舉之謂涌，有三相：一方獨涌名涌，四方俱涌名徧涌，八方齊涌名
G116n2302_p0645a07║普徧涌。
G116n2302_p0645a08║四、震者，隱隱出聲之謂震，有三相：一方獨震名震，四方俱震名徧震，八方齊震名
G116n2302_p0645a09║普徧震。
G116n2302_p0645a10║五、吼者，雄聲猛烈之謂。吼有三相：一方獨吼名吼，四方俱吼名徧吼，八方齊吼名
G116n2302_p0645a11║普徧吼。
G116n2302_p0645a12║六、擊者，砰磕發響之謂擊，有三相：一方獨擊名擊，四方俱擊名徧擊，八方齊擊名
G116n2302_p0645a13║普徧擊。（砰，披萌切。磕，克合切。水激石曰砰，石相築曰磕。）
G116n2302_p0645a14║
G116n2302_p0645a15║六種夢（出演義鈔）
G116n2302_p0645a16║一、正夢。
G116n2302_p0646a01║二、噩夢。
G116n2302_p0646a02║三、思夢。
G116n2302_p0646a03║四、寤夢。
G116n2302_p0646a04║五、喜夢。
G116n2302_p0646a05║六、懼夢。
G116n2302_p0646a06║一、正夢者：謂內心無所感動，而自形於夢也。
G116n2302_p0646a07║二、噩夢者：謂因內心有所驚愕，而形於夢也。（噩，韻會作愕。）
G116n2302_p0646a08║三、思夢者：謂因內心有所思惟，而形於夢也。
G116n2302_p0646a09║四、寤夢者：謂因晝有所見，夜則形於夢。
G116n2302_p0646a10║五、喜夢者：謂因內心有所欣喜，而形於夢也。
G116n2302_p0646a11║六、懼夢者：謂因內心有所怖懼，而形於夢也。
G116n2302_p0646a12║
G116n2302_p0646a13║龜藏六（出法句譬喻經）
G116n2302_p0646a14║一、頭喻眼。
G116n2302_p0646a15║二、前左足喻耳。
G116n2302_p0646a16║三、前右足喻鼻。
G116n2302_p0647a01║四、後左足喻舌。
G116n2302_p0647a02║五、後右足喻身。
G116n2302_p0647a03║六、尾喻意。
G116n2302_p0647a04║佛在世時，有一道人，在河邊樹下學道，十二年中，想念不除，六根貪染，曾無寧
G116n2302_p0647a05║息，不能入道。佛知其可度，化作沙門，至彼寄宿。須臾月明，有龜從河中出來至樹下，
G116n2302_p0647a06║復有水狗饑行求食，便欲噉龜，龜乃縮其頭尾，及與四足，藏於甲中，遂不能噉。於是道
G116n2302_p0647a07║人問沙門曰：「此龜有護命之鎧，水狗不能加害。」沙門答云：「吾念世人不如此龜，不
G116n2302_p0647a08║知無常，放恣六情，外魔得便，即說頌曰：『藏六如龜，防意如城，慧與魔戰，勝則無
G116n2302_p0647a09║患。』」（六情即六根也。）
G116n2302_p0647a10║一、頭喻眼者，謂龜以頭藏於甲中，以譬眾生收攝眼根，不令觀色，則不被一切色塵
G116n2302_p0647a11║之所害也。
G116n2302_p0647a12║二、前左足喻耳者，謂龜以前左足藏於甲中，以譬眾生收攝耳根，不令聞聲，則不被
G116n2302_p0647a13║一切聲塵之所害也。
G116n2302_p0647a14║三、前右足喻鼻者，謂龜以前右足藏於甲中，以譬眾生收攝鼻根，不令齅香，則不被
G116n2302_p0647a15║一切香塵之所害也。
G116n2302_p0647a16║四、後左足喻舌者，謂龜以後左足藏於甲中，以譬眾生收攝舌根，不令嘗味，則不被
G116n2302_p0648a01║一切味塵之所害也。
G116n2302_p0648a02║五、後右足喻身者，謂龜以後右足藏於甲中，以譬眾生收攝身根，不令覺觸，則不被
G116n2302_p0648a03║一切觸塵之所害也。
G116n2302_p0648a04║六、尾喻意者，謂龜以尾藏於甲中，以譬眾生收攝意根，不令知法，則不被一切法塵
G116n2302_p0648a05║之所害也。
G116n2302_p0648a06║
G116n2302_p0648a07║六根（首楞嚴經）
G116n2302_p0648a08║一、眼根。
G116n2302_p0648a09║二、耳根。
G116n2302_p0648a10║三、鼻根。
G116n2302_p0648a11║四、舌根。
G116n2302_p0648a12║五、身根。
G116n2302_p0648a13║六、意根。
G116n2302_p0648a14║根即能生之義。謂六根能生六識，故名六根。
G116n2302_p0648a15║一謂：眼能於色境盡見諸色，瑜伽論云：「能觀眾色。」是也。
G116n2302_p0648a16║二謂：耳能聽聞眾聲，瑜伽論云：「數由此故，聲至能聞。」是也。
G116n2302_p0649a01║三謂：鼻能齅聞香氣，瑜伽論云：「數由此故，能齅於香。」是也。
G116n2302_p0649a02║四謂：舌能嘗於食味，瑜伽論云：「能嘗眾味，數發言論。」是也。
G116n2302_p0649a03║五謂：身為諸根之所依止，瑜伽論云：「諸根積聚。」是也。
G116n2302_p0649a04║六謂：意於五塵境界，若好若惡，悉能分別也。
G116n2302_p0649a05║
G116n2302_p0649a06║六根互用（出楞嚴經）
G116n2302_p0649a07║一、阿那律陀無目而見。
G116n2302_p0649a08║二、跋難陀龍無耳而聞。
G116n2302_p0649a09║三、殑伽神女非鼻聞香。
G116n2302_p0649a10║四、憍梵鉢提異舌知味。
G116n2302_p0649a11║五、舜若多神無身覺觸。
G116n2302_p0649a12║六、摩訶迦葉圓明了知不因心念。
G116n2302_p0649a13║六根互用者，謂眼等六根更互而有其用也。如涅槃經云：「如求一根，則能見色聞
G116n2302_p0649a14║聲，齅香別味，覺觸知法，一根既爾，餘根亦然。」此真六根互用也。若據法華經，法師
G116n2302_p0649a15║功德品中所明，謂人以持經力故，得勝根用，雖未入初地，亦能一根具五根用，此相似六
G116n2302_p0649a16║根互用也。若此言阿那律陀無目而見等，為六根互用者。經云：「不由前塵所起知見，明
G116n2302_p0650a01║不循根，寄根明發，由是六根互相為用。」是也。
G116n2302_p0650a02║（明不循根者，謂真妙覺明，不循根境，即不逐緣生，不因境起，了然自覺也。寄根明發者：謂
G116n2302_p0650a03║真妙覺明，不依根塵而始顯發，特寄於根塵而顯發耳。由此寄故，互相為用也。）
G116n2302_p0650a04║一、梵語阿那律陀，華言如意。謂其於過去世以一食施辟支佛，感九十一刼受如意
G116n2302_p0650a05║樂。增一阿含經云：「佛在給孤獨園為眾說法，那律於中睡眠，佛以偈呵曰：『咄咄何為
G116n2302_p0650a06║睡，螺螄蚌蛤類；一睡一千年，不聞佛名字。』那律聞已，達曉不眠，遂失眼根，獲天眼
G116n2302_p0650a07║通；觀三千世界，猶如掌果。」故云無目而見。（辟支，梵語具云辟支迦羅，華言緣覺。掌果
G116n2302_p0650a08║者，掌中之果也。）
G116n2302_p0650a09║二、梵語䟦難陀，華言善歡喜。謂其能護國土，雨澤以時，瓶沙王年為一會以報之，
G116n2302_p0650a10║百姓聞皆歡喜故也。以其無耳能聽，故云無耳而聞。（梵語瓶沙，又云頻婆娑羅，華言模實，
G116n2302_p0650a11║以身模充實也。）
G116n2302_p0650a12║三、梵語殑伽，華言天堂來。河名，謂此河源自雪山，頂無熱惱池流出故也。此女即
G116n2302_p0650a13║主河之神，遂以為名，以其無鼻能聞，故云非鼻聞香。
G116n2302_p0650a14║四、梵語憍梵鉢提，華言牛呞。法華文句云：「昔五百世曾為牛王，牛若食後，常事
G116n2302_p0650a15║虛噍，蓋其餘報未除，舌嘗味時，亦事虛噍，故人稱為牛呞。」以其異舌而能嘗味，故云
G116n2302_p0650a16║異舌知味。
G116n2302_p0651a01║五、梵語舜若多，華言虛空，即主空神也。纂要云：「但無麤相之身，亦有微妙之
G116n2302_p0651a02║色。」經云：「如來光中暎令暫現，其質如風。」以其無身而能知觸，故云無身覺觸。
G116n2302_p0651a03║六、梵語摩訶迦葉，華言大飲光。謂其修滅盡定，意根已滅，雖滅意根，而能了知一
G116n2302_p0651a04║切諸法，故云圓明了知，不因心念。（滅盡定者，受想心滅，身證此定也。）
G116n2302_p0651a05║
G116n2302_p0651a06║六根功德（首楞嚴經）
G116n2302_p0651a07║一、眼根——八百功德。
G116n2302_p0651a08║二、耳根——千二百功德。
G116n2302_p0651a09║三、鼻根——八百功德。
G116n2302_p0651a10║四、舌根——千二百功德。
G116n2302_p0651a11║五、身根——八百功德。
G116n2302_p0651a12║六、意根——千二百功德。
G116n2302_p0651a13║六根功德者：六根所具之功德也。而此功德雖具，於六根之內，而涉乎世界而成，故
G116n2302_p0651a14║有一千二百之數量。所謂世為遷流，界為方位，三世四方，宛轉十二，流變三疊，一十百
G116n2302_p0651a15║千是也。（三世者：過去、現在、未來也。四方者：東、西、南、北也。宛轉十二者：以四方涉三
G116n2302_p0651a16║世，三世涉四方，而成十二也。流變三疊，一十百千者：乃以三世遷流變易之數，而成三疊也。初從
G116n2302_p0652a01║三世涉於四方，疊成十二之數，一疊也。又以此十二之數，變一為十，則疊成一百二十，二疊也。復以
G116n2302_p0652a02║此一百二十之數，變十為百，則疊成一千二百，三疊也。故云流變三疊，一十百千也。）以此方世一
G116n2302_p0652a03║千二百之數，而成乎六根功德者，蓋由眾生六根織妄相成，世界相涉，而所緣境量不出三
G116n2302_p0652a04║世四方故也。然此六根功德，以體具言之，則各有一千二百；以了別功用言之，則優劣全
G116n2302_p0652a05║缺不同。是故眼鼻身三根，惟有八百功德，耳舌意三根，則具有一千二百也。（織妄者：根
G116n2302_p0652a06║塵相織，妄有諸相也。）
G116n2302_p0652a07║一謂：眾生一身方位，具前後左右四方，若以一千二百功德定其數量，則四方各具三
G116n2302_p0652a08║百之數，共成一千二百，今眼根惟八百者，以眼但能見前方三百，左右各二百五十，共成
G116n2302_p0652a09║八百之數也。所謂三分言功，一分無德，故知眼根惟八百功德。
G116n2302_p0652a10║二謂：耳能周聽，隨彼聲之動處，雖則有近有遠；耳若靜聽，則十方無遺，故知耳根
G116n2302_p0652a11║圓滿一千二百功德。
G116n2302_p0652a12║三謂：鼻能齅聞，通出入息，息出則能取香，息入則能聞香，出入之中無能，故曰而
G116n2302_p0652a13║闕中交。所謂三分言功，而缺中交一分之德，故知鼻根惟八百功德。
G116n2302_p0652a14║四謂：舌能宣揚世間、出世間一切諸法，言說雖有限量，其理則無窮盡，此但論其言
G116n2302_p0652a15║說，不論嘗味，以其嘗味之功劣，言說之德勝，故知舌根圓滿一千二百功德。
G116n2302_p0652a16║五謂：身能覺觸，了知逆順苦樂之境，以其與物合時，則有知覺，與物相離，則不知
G116n2302_p0653a01║覺。所謂三分言功，一分無德，故知身根惟八百功德。
G116n2302_p0653a02║六謂：意根靜默，一切世間法、出世間法，無不包容，故知意根圓滿一千二百功德。
G116n2302_p0653a03║（世間法，即人天所修之法；出世間法，即三乘人所修之法。）
G116n2302_p0653a04║
G116n2302_p0653a05║文昌六星
G116n2302_p0653a06║一、上將。
G116n2302_p0653a07║二、次將。
G116n2302_p0653a08║三、貴相。
G116n2302_p0653a09║四、司中。
G116n2302_p0653a10║五、司命。
G116n2302_p0653a11║六、司祿。
G116n2302_p0653a12║（在北斗魁前，天之六府也。）
G116n2302_p0653a13║
G116n2302_p0653a14║六合
G116n2302_p0653a15║一、上。
G116n2302_p0653a16║二、下。
G116n2302_p0654a01║三、東。
G116n2302_p0654a02║四、西。
G116n2302_p0654a03║五、南。
G116n2302_p0654a04║六、北。
G116n2302_p0654a05║
G116n2302_p0654a06║六詔
G116n2302_p0654a07║一、蒙雋詔。
G116n2302_p0654a08║二、越析詔。
G116n2302_p0654a09║三、浪穹詔。
G116n2302_p0654a10║四、邆晱詔。
G116n2302_p0654a11║五、施浪詔。
G116n2302_p0654a12║六、蒙舍詔。
G116n2302_p0654a13║（即南詔南蠻國之名也，國人稱王為詔。）
G116n2302_p0654a14║
G116n2302_p0654a15║儀真六峯
G116n2302_p0654a16║一、寒山。
G116n2302_p0655a01║二、師子。
G116n2302_p0655a02║三、雙鷄。
G116n2302_p0655a03║四、夫容。
G116n2302_p0655a04║五、高玅。
G116n2302_p0655a05║六、石人。
G116n2302_p0655a06║（在真州六合縣）
G116n2302_p0655a07║
G116n2302_p0655a08║隱山六洞
G116n2302_p0655a09║一、朝陽。
G116n2302_p0655a10║二、夕陽。
G116n2302_p0655a11║三、平華。
G116n2302_p0655a12║四、北牗。
G116n2302_p0655a13║五、嘉蓮。
G116n2302_p0655a14║六、白雀。
G116n2302_p0655a15║（在靜江府西湖之隱山）
G116n2302_p0656a01║
G116n2302_p0656a02║六鄉
G116n2302_p0656a03║一、北——五家。
G116n2302_p0656a04║二、間——五北。
G116n2302_p0656a05║三、族——四間。
G116n2302_p0656a06║四、黨——五族。
G116n2302_p0656a07║五、州——五黨。
G116n2302_p0656a08║六、鄉——五州。
G116n2302_p0656a09║（周禮：此在于郊內，大司徒所掌。）
G116n2302_p0656a10║
G116n2302_p0656a11║六遂
G116n2302_p0656a12║一、鄰——五家。
G116n2302_p0656a13║二、里——五鄰。
G116n2302_p0656a14║三、酇——四鄰。
G116n2302_p0656a15║四、鄙——五酇。
G116n2302_p0656a16║五、縣——五鄙。
G116n2302_p0657a01║六、遂——五縣。
G116n2302_p0657a02║（此在王國百里之外，遂人所掌之者也。）
G116n2302_p0657a03║
G116n2302_p0657a04║蜀山六圖
G116n2302_p0657a05║一、峨眉山。
G116n2302_p0657a06║二、青城山。
G116n2302_p0657a07║三、錦屏山。
G116n2302_p0657a08║四、劍門山。
G116n2302_p0657a09║五、巫山。
G116n2302_p0657a10║六、赤甲白鹽山。
G116n2302_p0657a11║（蜀人繪此六山以為屏障）
G116n2302_p0657a12║
G116n2302_p0657a13║六親
G116n2302_p0657a14║一、父子。
G116n2302_p0657a15║二、兄弟。
G116n2302_p0657a16║三、姑姊。
G116n2302_p0658a01║四、舅甥。
G116n2302_p0658a02║五、婚媾——妻之父曰婚，重婚曰媾。
G116n2302_p0658a03║六、姻婭——壻之父曰姻，兩壻相謂曰婭矣。
G116n2302_p0658a04║
G116n2302_p0658a05║六紀（出風俗通）
G116n2302_p0658a06║一、諸父。
G116n2302_p0658a07║二、兄弟。
G116n2302_p0658a08║三、族人。
G116n2302_p0658a09║四、諸舅。
G116n2302_p0658a10║五、師長。
G116n2302_p0658a11║六、朋友。
G116n2302_p0658a12║
G116n2302_p0658a13║六順（出左傳）
G116n2302_p0658a14║一、君義。
G116n2302_p0658a15║二、臣行。
G116n2302_p0658a16║三、父慈。
G116n2302_p0659a01║四、子孝。
G116n2302_p0659a02║五、兄愛。
G116n2302_p0659a03║六、弟敬。
G116n2302_p0659a04║
G116n2302_p0659a05║六母
G116n2302_p0659a06║一、嫡母——父正室。
G116n2302_p0659a07║二、繼母——父再娶。
G116n2302_p0659a08║三、慈母——所生母亡別妾恩養。
G116n2302_p0659a09║四、養母——無子養同宗之子稱養母。
G116n2302_p0659a10║五、庶母——父之妾。
G116n2302_p0659a11║六、乳母——父妾無子養正室子。
G116n2302_p0659a12║（又有出母嫁母謂之八母）
G116n2302_p0659a13║
G116n2302_p0659a14║六戚
G116n2302_p0659a15║一、父。
G116n2302_p0659a16║二、母。
G116n2302_p0660a01║三、兄。
G116n2302_p0660a02║四、弟。
G116n2302_p0660a03║五、妻。
G116n2302_p0660a04║六、子。
G116n2302_p0660a05║
G116n2302_p0660a06║六情（見白虎通）
G116n2302_p0660a07║一、喜。
G116n2302_p0660a08║二、怒。
G116n2302_p0660a09║三、哀。
G116n2302_p0660a10║四、樂。
G116n2302_p0660a11║五、好。
G116n2302_p0660a12║六、惡。
G116n2302_p0660a13║（情者，性之動也）
G116n2302_p0660a14║
G116n2302_p0660a15║從服六條（禮記）
G116n2302_p0660a16║一、有屬從。
G116n2302_p0661a01║二、有徒從。
G116n2302_p0661a02║三、有從有服而無服。
G116n2302_p0661a03║四、有從無服而有服。
G116n2302_p0661a04║五、有從重而輕。
G116n2302_p0661a05║六、有從輕而重。
G116n2302_p0661a06║一、屬有所係也，若子為母之黨服是也。
G116n2302_p0661a07║二、徒無所係也，若臣為君之黨服是也。
G116n2302_p0661a08║三、謂若公子為其妻之父母是也。
G116n2302_p0661a09║四、謂若公子之妻，為公子之外兄弟是也。
G116n2302_p0661a10║五、謂若為妻之父母是也。
G116n2302_p0661a11║六、謂若公子之妻，為其皇姑是也。
G116n2302_p0661a12║
G116n2302_p0661a13║服術六條（禮記）
G116n2302_p0661a14║一、[立*見]親——父母為首。
G116n2302_p0661a15║二、尊尊——君為首。
G116n2302_p0661a16║三、名——伯叔母之屬。
G116n2302_p0662a01║四、出入——姑姊妹女子，子出家及歸家。
G116n2302_p0662a02║五、長幼——殤與成人之服。
G116n2302_p0662a03║六、從服——從服有六詳見上條。
G116n2302_p0662a04║
G116n2302_p0662a05║六府
G116n2302_p0662a06║一、大腸為肺之府。
G116n2302_p0662a07║二、小腸為心之府。
G116n2302_p0662a08║三、胃為脾之府。
G116n2302_p0662a09║四、膽為肝之府。
G116n2302_p0662a10║五、膀胱為腎之府。
G116n2302_p0662a11║六、三焦為外之府。
G116n2302_p0662a12║（府，一作腑，五藏各有一府，添入三焦為六府。）
G116n2302_p0662a13║
G116n2302_p0662a14║六脈
G116n2302_p0662a15║一、心脈——寸口。
G116n2302_p0662a16║二、肝脈——關上。
G116n2302_p0663a01║三、腎脈——尺中——已上左手。
G116n2302_p0663a02║四、肺脈——寸口。
G116n2302_p0663a03║五、脾脈——關上。
G116n2302_p0663a04║六、命門——尺中——已上右手。
G116n2302_p0663a05║
G116n2302_p0663a06║六疾
G116n2302_p0663a07║一、陰淫——寒疾。
G116n2302_p0663a08║二、陽淫——熱疾。
G116n2302_p0663a09║三、風淫——寒疾。
G116n2302_p0663a10║四、雨淫——腹疾。
G116n2302_p0663a11║五、晦淫——惑疾。
G116n2302_p0663a12║六、明淫——心疾。
G116n2302_p0663a13║
G116n2302_p0663a14║六氣
G116n2302_p0663a15║一、太陽寒水。
G116n2302_p0663a16║二、太陰濕土。
G116n2302_p0664a01║三、少陽相火。
G116n2302_p0664a02║四、少陰君火。
G116n2302_p0664a03║五、陽明燥金。
G116n2302_p0664a04║六、厥陰風木。
G116n2302_p0664a05║
G116n2302_p0664a06║病六不治
G116n2302_p0664a07║一、驕恣不論理。
G116n2302_p0664a08║二、輕身重財。
G116n2302_p0664a09║三、衣食不適。
G116n2302_p0664a10║四、藏氣不定。
G116n2302_p0664a11║五、形羸不能服藥。
G116n2302_p0664a12║六、信巫不信醫。
G116n2302_p0664a13║（謂難療也，見史記扁鵲傳。）
G116n2302_p0664a14║
G116n2302_p0664a15║治目六物
G116n2302_p0664a16║一、損讀書。
G116n2302_p0665a01║二、減思慮。
G116n2302_p0665a02║三、專內視。
G116n2302_p0665a03║四、簡外觀。
G116n2302_p0665a04║五、早晚起。
G116n2302_p0665a05║六、夜早眠。
G116n2302_p0665a06║（晉范𡩋患目，就張湛求方，湛告之以此。）
G116n2302_p0665a07║
G116n2302_p0665a08║六德
G116n2302_p0665a09║一、智——明於事。
G116n2302_p0665a10║二、仁——愛人以及物。
G116n2302_p0665a11║三、聖——通而先識。
G116n2302_p0665a12║四、義——能斷時宜。
G116n2302_p0665a13║五、忠——言以中心。
G116n2302_p0665a14║六、和——不剛不柔。
G116n2302_p0665a15║（周禮：大司徒以卿三物教萬民，一曰六德。）
G116n2302_p0666a01║
G116n2302_p0666a02║六行
G116n2302_p0666a03║一、孝——善事父母。
G116n2302_p0666a04║二、友——善於兄弟。
G116n2302_p0666a05║三、睦——親於九族。
G116n2302_p0666a06║四、婣——親於外戚。
G116n2302_p0666a07║五、任——信於朋友。
G116n2302_p0666a08║六、恤——振恤貧窮。
G116n2302_p0666a09║（同上一曰六行）
G116n2302_p0666a10║
G116n2302_p0666a11║六本
G116n2302_p0666a12║一、立身以孝為本。
G116n2302_p0666a13║二、喪紀以哀為本。
G116n2302_p0666a14║三、戰陳以勇為本。
G116n2302_p0666a15║四、治政以農為本。
G116n2302_p0666a16║五、居國以嗣為本。
G116n2302_p0667a01║六、生財以力為本。
G116n2302_p0667a02║（家禮孔子曰：行己有六本焉。）
G116n2302_p0667a03║
G116n2302_p0667a04║李邕六絕（唐玄宗時人）
G116n2302_p0667a05║一、義烈。
G116n2302_p0667a06║二、英邁。
G116n2302_p0667a07║三、正直。
G116n2302_p0667a08║四、詞辨。
G116n2302_p0667a09║五、文章。
G116n2302_p0667a10║六、書翰。
G116n2302_p0667a11║
G116n2302_p0667a12║六朝（並都建業）
G116n2302_p0667a13║一、吳。
G116n2302_p0667a14║二、東晉。
G116n2302_p0667a15║三、宋。
G116n2302_p0667a16║四、齊。
G116n2302_p0668a01║五、梁。
G116n2302_p0668a02║六、陳。
G116n2302_p0668a03║
G116n2302_p0668a04║萊公六悔
G116n2302_p0668a05║一、官行私曲——失時悔。
G116n2302_p0668a06║二、富不儉用——貧時悔。
G116n2302_p0668a07║三、藝不少學——過時悔。
G116n2302_p0668a08║四、見事不學——用時悔。
G116n2302_p0668a09║五、醉發狂言——醒時悔。
G116n2302_p0668a10║六、安不將息——病時悔。
G116n2302_p0668a11║（冠萊公云：人生有此六悔。）
G116n2302_p0668a12║
G116n2302_p0668a13║橫渠六有
G116n2302_p0668a14║一、言有教。
G116n2302_p0668a15║二、動有法。
G116n2302_p0668a16║三、晝有為。
G116n2302_p0669a01║四、宵有得。
G116n2302_p0669a02║五、瞬有養。
G116n2302_p0669a03║六、息有存。
G116n2302_p0669a04║（尹和靖取此語以名其齋。）
G116n2302_p0669a05║
G116n2302_p0669a06║東坡六無
G116n2302_p0669a07║一、食無肉。
G116n2302_p0669a08║二、出無友。
G116n2302_p0669a09║三、居無臺。
G116n2302_p0669a10║四、病無毉。
G116n2302_p0669a11║五、冬無炭。
G116n2302_p0669a12║六、夏無寒泉。
G116n2302_p0669a13║（東坡謫海南，貽書朝中之士友言如此。）
G116n2302_p0669a14║
G116n2302_p0669a15║荀子六生
G116n2302_p0669a16║一、公生明。
G116n2302_p0670a01║二、偏生暗。
G116n2302_p0670a02║三、端慤生通。
G116n2302_p0670a03║四、詐偽生塞。
G116n2302_p0670a04║五、誠信生神。
G116n2302_p0670a05║六、夸詐生惑。
G116n2302_p0670a06║（此六生者，君子慎之，而禹桀之所以分也。）
G116n2302_p0670a07║
G116n2302_p0670a08║伏羲六佐
G116n2302_p0670a09║一、金提主化俗——化風俗。
G116n2302_p0670a10║二、鳥明主建福——福利民也。
G116n2302_p0670a11║三、視默主災惡——為民除害。
G116n2302_p0670a12║四、紀通為中職——主內職。
G116n2302_p0670a13║五、仲起為海陸——主平地兼海。
G116n2302_p0670a14║六、陽侯為江湖——主江湖。
G116n2302_p0670a15║（伏羲不及燧人故增二佐六佐出世人所生也。）
G116n2302_p0671a01║
G116n2302_p0671a02║黃帝六相
G116n2302_p0671a03║一、蚩尤明天道。
G116n2302_p0671a04║二、太常察地理。
G116n2302_p0671a05║三、蒼龍辨東方。
G116n2302_p0671a06║四、祝融辨南方。
G116n2302_p0671a07║五、風后辨西方。
G116n2302_p0671a08║六、后土辨北方。
G116n2302_p0671a09║（黃帝得六相而天下治，神明至。）
G116n2302_p0671a10║
G116n2302_p0671a11║黃帝六術
G116n2302_p0671a12║一、羲和占日。
G116n2302_p0671a13║二、常義占月。
G116n2302_p0671a14║三、史區占星氣。
G116n2302_p0671a15║四、伶倫造律。
G116n2302_p0671a16║五、隸首作筭數。
G116n2302_p0672a01║六、大撓作甲子。
G116n2302_p0672a02║
G116n2302_p0672a03║周六卿
G116n2302_p0672a04║一、召公——冢宰。
G116n2302_p0672a05║二、芮伯——司徒。
G116n2302_p0672a06║三、彤伯——宗伯。
G116n2302_p0672a07║四、畢公——司馬。
G116n2302_p0672a08║五、衛侯——司寇。
G116n2302_p0672a09║六、毛公。
G116n2302_p0672a10║
G116n2302_p0672a11║商六臣
G116n2302_p0672a12║一、伊尹湯臣。
G116n2302_p0672a13║二、伊陟大戊臣。
G116n2302_p0672a14║三、臣扈同上。
G116n2302_p0672a15║四、巫咸同上。
G116n2302_p0672a16║五、巫賢祖乙臣。
G116n2302_p0673a01║六、甘盤武丁臣。
G116n2302_p0673a02║
G116n2302_p0673a03║晉六卿
G116n2302_p0673a04║一、趙氏。
G116n2302_p0673a05║二、范氏。
G116n2302_p0673a06║三、智氏。
G116n2302_p0673a07║四、荀氏。
G116n2302_p0673a08║五、魏氏。
G116n2302_p0673a09║六、韓氏。
G116n2302_p0673a10║（卿，官名也，六族世為晉卿，同執國政。）
G116n2302_p0673a11║
G116n2302_p0673a12║隋六儒
G116n2302_p0673a13║一、馬光。
G116n2302_p0673a14║二、張仲遜。
G116n2302_p0673a15║三、孔龐。
G116n2302_p0673a16║四、竇士榮。
G116n2302_p0674a01║五、張買奴。
G116n2302_p0674a02║六、劉祖仁。
G116n2302_p0674a03║（開皇初，召山東文學之士，並授大學博士號文學。）
G116n2302_p0674a04║
G116n2302_p0674a05║竹溪六逸
G116n2302_p0674a06║一、李太白。
G116n2302_p0674a07║二、孔巢父。
G116n2302_p0674a08║三、張叔明。
G116n2302_p0674a09║四、陶沔。
G116n2302_p0674a10║五、韓準。
G116n2302_p0674a11║六、裴政。
G116n2302_p0674a12║（六入居徂徠山，日與沉飲，號竹溪六逸。）
G116n2302_p0674a13║
G116n2302_p0674a14║汾陽六客
G116n2302_p0674a15║一、杜鴻漸。
G116n2302_p0674a16║二、張鎰。
G116n2302_p0675a01║三、喬琳。
G116n2302_p0675a02║四、陳少游。
G116n2302_p0675a03║五、杜黃裳。
G116n2302_p0675a04║六、高郢。
G116n2302_p0675a05║（郭子儀幕中六客，後皆為相矣。）
G116n2302_p0675a06║
G116n2302_p0675a07║六先生
G116n2302_p0675a08║一、周惇頤——茂叔——濂溪先生。
G116n2302_p0675a09║二、程顥——伯淳——明道先生
G116n2302_p0675a10║三、程頤——正叔——伊川先生。
G116n2302_p0675a11║四、張載——子厚——橫渠先生。
G116n2302_p0675a12║五、邵雍——堯夫——康節先生。
G116n2302_p0675a13║六、司馬光——君實——涑水先生。
G116n2302_p0675a14║（朱文公有六先生賛。）
G116n2302_p0675a15║
G116n2302_p0675a16║商六太
G116n2302_p0676a01║一、太宰。
G116n2302_p0676a02║二、太宗。
G116n2302_p0676a03║三、太史。
G116n2302_p0676a04║四、太祝。
G116n2302_p0676a05║五、太士。
G116n2302_p0676a06║六、太卜。
G116n2302_p0676a07║（司六典之官；典，法也。）
G116n2302_p0676a08║
G116n2302_p0676a09║商六府
G116n2302_p0676a10║一、司土。
G116n2302_p0676a11║二、司木。
G116n2302_p0676a12║三、司水。
G116n2302_p0676a13║四、司草。
G116n2302_p0676a14║五、司器。
G116n2302_p0676a15║六、司貨。
G116n2302_p0676a16║（典司六職，主藏六物稅者。）
G116n2302_p0677a01║
G116n2302_p0677a02║商六工
G116n2302_p0677a03║一、土工。
G116n2302_p0677a04║二、金工。
G116n2302_p0677a05║三、石工。
G116n2302_p0677a06║四、木工。
G116n2302_p0677a07║五、獸工。
G116n2302_p0677a08║六、草工。
G116n2302_p0677a09║（工，官也，六工所以制六材。）
G116n2302_p0677a10║
G116n2302_p0677a11║周六工（即司空所掌，見周禮。）
G116n2302_p0677a12║一、攻木之工。
G116n2302_p0677a13║二、攻金之工。
G116n2302_p0677a14║三、攻皮之工。
G116n2302_p0677a15║四、設色之工。
G116n2302_p0677a16║五、刮摩之工。
G116n2302_p0678a01║六、摶埴之工。
G116n2302_p0678a02║
G116n2302_p0678a03║六卿
G116n2302_p0678a04║一、冢宰——天官掌治。
G116n2302_p0678a05║二、司徒——地官掌教。
G116n2302_p0678a06║三、宗伯——春官掌禮。
G116n2302_p0678a07║四、司馬——夏官掌兵。
G116n2302_p0678a08║五、司寇——秋官掌刑。
G116n2302_p0678a09║六、司空——冬官掌工。
G116n2302_p0678a10║（亦曰六官，三公无職，常以六卿兼之，後世亦有三公六卿，其職掌與古不同。）
G116n2302_p0678a11║
G116n2302_p0678a12║宋六卿
G116n2302_p0678a13║一、右師。
G116n2302_p0678a14║二、左師。
G116n2302_p0678a15║三、司馬。
G116n2302_p0678a16║四、司徒。
G116n2302_p0679a01║五、司城。
G116n2302_p0679a02║六、司寇。
G116n2302_p0679a03║（宋先代之後，故備六卿。）
G116n2302_p0679a04║
G116n2302_p0679a05║唐六省
G116n2302_p0679a06║一、尚書。
G116n2302_p0679a07║二、門下。
G116n2302_p0679a08║三、中書。
G116n2302_p0679a09║四、秘書。
G116n2302_p0679a10║五、殿中。
G116n2302_p0679a11║六、內侍。
G116n2302_p0679a12║
G116n2302_p0679a13║六部
G116n2302_p0679a14║一、吏部——掌文武銓選。
G116n2302_p0679a15║二、戶部——掌戶口貢賦。
G116n2302_p0679a16║三、禮部——掌禮儀制度。
G116n2302_p0680a01║四、兵部——掌兵戎征伐。
G116n2302_p0680a02║五、刑部——掌律令刑法。
G116n2302_p0680a03║六、工部——掌城地工作器械金寶。
G116n2302_p0680a04║（部，分也。謂其並列而分掌其事，亦曰六曹，曹局。）
G116n2302_p0680a05║
G116n2302_p0680a06║六院（宋制）
G116n2302_p0680a07║一、登聞鼓院。
G116n2302_p0680a08║二、登聞檢院。
G116n2302_p0680a09║三、進奏院。
G116n2302_p0680a10║四、官告院。
G116n2302_p0680a11║五、幹辦諸司諸軍審計院。
G116n2302_p0680a12║六、幹辦諸司諸軍糧料院。
G116n2302_p0680a13║
G116n2302_p0680a14║六尚
G116n2302_p0680a15║一、尚食。
G116n2302_p0680a16║二、尚藥。
G116n2302_p0681a01║三、尚衣。
G116n2302_p0681a02║四、尚舍。
G116n2302_p0681a03║五、尚乘。
G116n2302_p0681a04║六、尚輦。
G116n2302_p0681a05║
G116n2302_p0681a06║魏六尚
G116n2302_p0681a07║一、尚官。
G116n2302_p0681a08║二、尚儀。
G116n2302_p0681a09║三、尚服。
G116n2302_p0681a10║四、尚食。
G116n2302_p0681a11║五、尚寢。
G116n2302_p0681a12║六、尚工。
G116n2302_p0681a13║（尚，主也，凡主天子物者皆曰尚。）
G116n2302_p0681a14║
G116n2302_p0681a15║六寢（帝王所居）
G116n2302_p0681a16║一、一路寢（正寢也，以治事。）
G116n2302_p0682a01║二、五燕寢（一曰小寢，以時燕息）
G116n2302_p0682a02║「皇后所居曰六宮。前一宮（象王之正寢）後五宮（象王之燕寢）。」
G116n2302_p0682a03║
G116n2302_p0682a04║唐六學
G116n2302_p0682a05║一、國子學生徒三百人。
G116n2302_p0682a06║二、大學五百人。
G116n2302_p0682a07║三、四門學千三百人。
G116n2302_p0682a08║四、律學五十人。
G116n2302_p0682a09║五、書學三十人。
G116n2302_p0682a10║六、算學三十人。
G116n2302_p0682a11║（國子監領之生徒二千一百十人，州縣生徒各有差。）
G116n2302_p0682a12║
G116n2302_p0682a13║宋六閣
G116n2302_p0682a14║一、龍圖閣——藏太祖太宗御筆。
G116n2302_p0682a15║二、天章閣——藏真宗御筆。
G116n2302_p0682a16║三、寶文閣——藏仁宗英宗御筆。
G116n2302_p0683a01║四、顯謨閣——藏神宗御筆。
G116n2302_p0683a02║五、徽猷閣——藏哲宗御筆。
G116n2302_p0683a03║六、敷文閣——藏徽宗御筆。
G116n2302_p0683a04║（皆累朝所建，以藏宸翰之所也。）
G116n2302_p0683a05║後又增立煥章、寶謨為八閣。
G116n2302_p0683a06║
G116n2302_p0683a07║金陵六館
G116n2302_p0683a08║一、顯仁館處高麗使。
G116n2302_p0683a09║二、集雅館處百濟使。
G116n2302_p0683a10║三、顯信館處吐蕃使。
G116n2302_p0683a11║四、來遠館處瓀瓀使。
G116n2302_p0683a12║五、職方館處尉佗使。
G116n2302_p0683a13║六、行人館處北方使。
G116n2302_p0683a14║（在建康以處夷狄使人。）
G116n2302_p0683a15║
G116n2302_p0683a16║宋學六齋
G116n2302_p0684a01║一、貴仁。
G116n2302_p0684a02║二、大雅。
G116n2302_p0684a03║三、明賢。
G116n2302_p0684a04║四、六愛。
G116n2302_p0684a05║五、懷德。
G116n2302_p0684a06║六、升俊。
G116n2302_p0684a07║（宋時崇學有此六齋。）
G116n2302_p0684a08║
G116n2302_p0684a09║唐六科
G116n2302_p0684a10║一、秀才。
G116n2302_p0684a11║二、明經。
G116n2302_p0684a12║三、進士。
G116n2302_p0684a13║四、明法。
G116n2302_p0684a14║五、明書。
G116n2302_p0684a15║六、明算。
G116n2302_p0685a01║
G116n2302_p0685a02║馬六閑
G116n2302_p0685a03║一、飛黃武后改為飛龍。
G116n2302_p0685a04║二、吉良武后改為祥麟。
G116n2302_p0685a05║三、龍媒武后改為鳳苑。
G116n2302_p0685a06║四、騊駼武后改為鵷鷺。
G116n2302_p0685a07║五、駚騠武后改為吉良。
G116n2302_p0685a08║六、天苑武后改為羣鸞。
G116n2302_p0685a09║（閑，廐也。唐制天子之馬，左右六閑，摠十有二閑。）
G116n2302_p0685a10║
G116n2302_p0685a11║制擧六科（天聖七年增為六科）
G116n2302_p0685a12║一、賢良方正能直言極諫。
G116n2302_p0685a13║二、博通墳典明於教化。
G116n2302_p0685a14║三、才識兼茂明於體用。
G116n2302_p0685a15║四、詳明文理可使從政。
G116n2302_p0685a16║五、識洞韜略運籌決勝。
G116n2302_p0686a01║六、軍謀宏達材任邊寄。
G116n2302_p0686a02║
G116n2302_p0686a03║六計
G116n2302_p0686a04║一、廉善。
G116n2302_p0686a05║二、廉能。
G116n2302_p0686a06║三、廉敬。
G116n2302_p0686a07║四、廉正。
G116n2302_p0686a08║五、廉法。
G116n2302_p0686a09║六、廉辨。
G116n2302_p0686a10║（周禮：小宰以聽官府之六計弊，羣吏之治弊斷也，既斷以本事，又必以廉為本。）
G116n2302_p0686a11║
G116n2302_p0686a12║六職
G116n2302_p0686a13║一、治職。
G116n2302_p0686a14║二、教職。
G116n2302_p0686a15║三、禮職。
G116n2302_p0686a16║四、政職。
G116n2302_p0687a01║五、刑職。
G116n2302_p0687a02║六、事職。
G116n2302_p0687a03║小宰以官府之六職辨邦治，此下並見周禮。
G116n2302_p0687a04║
G116n2302_p0687a05║六柄
G116n2302_p0687a06║一、生。
G116n2302_p0687a07║二、殺。
G116n2302_p0687a08║三、富。
G116n2302_p0687a09║四、貴。
G116n2302_p0687a10║五、貧。
G116n2302_p0687a11║六、賤。
G116n2302_p0687a12║（柄者，人君所執以御下也，周禮後同。）
G116n2302_p0687a13║
G116n2302_p0687a14║六軍（見于周禮）
G116n2302_p0687a15║一、伍——五人。
G116n2302_p0687a16║二、兩——五伍。
G116n2302_p0688a01║三、卒——四兩。
G116n2302_p0688a02║四、旅——五卒。
G116n2302_p0688a03║五、師——五旅。
G116n2302_p0688a04║六、軍——五師。
G116n2302_p0688a05║
G116n2302_p0688a06║號令六物
G116n2302_p0688a07║一、角。
G116n2302_p0688a08║二、革。
G116n2302_p0688a09║三、金。
G116n2302_p0688a10║四、麾。
G116n2302_p0688a11║五、旗。
G116n2302_p0688a12║六、幟。
G116n2302_p0688a13║（六物者，三軍耳目之所屬，先王建此以齊眾志者也。）
G116n2302_p0688a14║
G116n2302_p0688a15║李靖六花陣
G116n2302_p0688a16║一、中軍。
G116n2302_p0689a01║二、左虞侯。
G116n2302_p0689a02║三、右虞侯。
G116n2302_p0689a03║四、左一廂。
G116n2302_p0689a04║五、右一廂。
G116n2302_p0689a05║六、左二廂。
G116n2302_p0689a06║七、右二廂。
G116n2302_p0689a07║（中軍居中，分陣外向，故曰六花，其實七陣。）
G116n2302_p0689a08║
G116n2302_p0689a09║射六侯（侯者張皮以為的也）
G116n2302_p0689a10║一、虎侯——王太射賓射用之。
G116n2302_p0689a11║二、熊侯。
G116n2302_p0689a12║三、豹侯——二侯太子諸侯通用。
G116n2302_p0689a13║四、麋侯——孤卿大夫用之。
G116n2302_p0689a14║五、豻侯——士用之。
G116n2302_p0689a15║六、獸侯——王以燕射。
G116n2302_p0690a01║
G116n2302_p0690a02║
G116n2302_p0690a03║
G116n2302_p0690a04║
G116n2302_p0690a05║
G116n2302_p0690a06║
G116n2302_p0690a07║
G116n2302_p0690a08║
G116n2302_p0690a09║
G116n2302_p0690a10║
G116n2302_p0690a11║
G116n2302_p0690a12║
G116n2302_p0690a13║
G116n2302_p0690a14║
G116n2302_p0690a15║
G116n2302_p0690a16║佛學名相彙解　卷第三十六（終）