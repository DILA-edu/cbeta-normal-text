G117n2302_p0085a01║佛學名相彙解　卷第四十一明．沙門寂照編
G117n2302_p0085a02║
G117n2302_p0085a03║七海（出法集名數經）
G117n2302_p0085a04║一、鹽水海。
G117n2302_p0085a05║二、乳海。
G117n2302_p0085a06║三、酪海。
G117n2302_p0085a07║四、酥海。
G117n2302_p0085a08║五、蜜水海。
G117n2302_p0085a09║六、吉祥草海。
G117n2302_p0085a10║七、酒海。
G117n2302_p0085a11║一、金剛三昧經云：「海有金剛輪，隨時轉故，令大海水同一鹹味。」故名鹽水海。
G117n2302_p0085a12║二謂：世有一海，其味如乳，故名乳海。
G117n2302_p0085a13║三謂：世有一海，其味如酪，故名酪海。
G117n2302_p0085a14║四謂：世有一海，其味如酥，故名酥海。
G117n2302_p0086a01║五謂：世有一海，其味如蜜，故名蜜水海。
G117n2302_p0086a02║六謂：世有一海，生吉祥草，故名吉祥草海。
G117n2302_p0086a03║七謂：世有一海，其味如酒，故名酒海。
G117n2302_p0086a04║
G117n2302_p0086a05║輪王七寶（出修行本起經）
G117n2302_p0086a06║一、金輪寶。
G117n2302_p0086a07║二、白象寶。
G117n2302_p0086a08║三、紺馬寶。
G117n2302_p0086a09║四、神珠寶。
G117n2302_p0086a10║五、玉女寶。
G117n2302_p0086a11║六、典財寶。
G117n2302_p0086a12║七、主兵寶。
G117n2302_p0086a13║長阿含經云：「增劫中則有輪王出世，以一增一減為一小劫，人壽增至八萬四千歲，
G117n2302_p0086a14║歷過百年，壽減一歲。或云子倍父壽，（若父十歲，子則二十歲。）名為增劫。如是增至八
G117n2302_p0086a15║萬四千歲時，則有金輪王出生在王家，紹灌頂位，於十五日香湯沐浴，受持齋戒，升高臺
G117n2302_p0086a16║殿，臣僚輔翼，東方忽有金輪寶現，舒妙光明來應王所。若王欲往東方，輪即東轉，王則
G117n2302_p0087a01║將諸兵眾隨其後行。金輪寶前有四神導引，輪所住處，王即止駕。南西北方，隨輪所至，
G117n2302_p0087a02║亦復如是。」於四天下，普勸人民修十善道，是名金輪王，亦名轉輪聖王，而具足七寶焉。
G117n2302_p0087a03║（金輪王太子紹位之時，取四大海水以灌其頂，方紹父位，以為金輪王，名灌頂位。）
G117n2302_p0087a04║一、金輪寶（亦名勝自在）：金輪者，其輪千輻，徑一丈四尺，具足轂輞，雕文刻鏤，
G117n2302_p0087a05║眾寶間錯，光明洞達，天匠所成，非世所有也。謂轉輪聖王既得此輪，隨王心念，輪則為
G117n2302_p0087a06║轉，案行天下，須臾周帀，是為金輪寶。
G117n2302_p0087a07║二、白象寶（亦名青山）：白象者，謂轉輪聖王清旦升殿，有白象寶忽然出現，其身純
G117n2302_p0087a08║白，其首雜色，口有六牙，牙七寶色，力能飛行；若王乘時，一日之中，周徧天下，朝往
G117n2302_p0087a09║暮回，不勞不疲；若行渡水，水不動搖，亦不濡足，是名白象寶。
G117n2302_p0087a10║三、紺馬寶（亦名勇疾風）：紺馬者：青赤色馬也。謂轉輪聖王清旦升殿，有紺馬寶忽
G117n2302_p0087a11║然出現，髦鬣貫珠，洗刷之時，珠則墮落，須臾之間，更生如故，其珠鮮潔，色勝於前，
G117n2302_p0087a12║鳴聲遠聞一由旬內，力能飛行；王若乘之，案行天下，朝去暮回，力不疲極，馬脚觸塵，
G117n2302_p0087a13║皆成金沙，是名紺馬寶。
G117n2302_p0087a14║四、神珠寶（亦名光藏雲）：神珠者，謂轉輪聖王清旦升殿，有神珠寶忽然出現，其色
G117n2302_p0087a15║瑩潔，無有瑕類，夜懸空中，隨國大小，明照內外，如晝無異，是名神珠寶。
G117n2302_p0087a16║五、玉女寶（亦名淨妙德）：玉女者，謂顏貌端正，色相具足，身則冬溫夏涼，於諸毛
G117n2302_p0088a01║孔出旃檀香，口出青蓮華香，言語柔輭，擧動安詳，食自消化，非同世間女人，有諸不
G117n2302_p0088a02║淨，是名玉女寶。
G117n2302_p0088a03║六、典財寶（亦名大財）：典財，又曰典寶藏臣。謂轉輪聖王欲得七珍寶時，典藏臣擧
G117n2302_p0088a04║身向地，地出七寶，是為典財寶。阿含經又云：「居士寶其人宿福深厚，眼能徹見地中狀
G117n2302_p0088a05║藏，有主無主皆悉見知，其有主者為之衛護，其無主者取供王用。」是也。
G117n2302_p0088a06║七、主兵寶（亦名離垢眼）：主兵又曰典兵臣。謂轉輪聖王意欲得四種兵，若千若萬，
G117n2302_p0088a07║乃至無數；顧視之間，兵即已辦，行陣嚴整，是為主兵寶。阿含經又云：「其人智謀雄
G117n2302_p0088a08║猛，韜略獨出，即詣王所白言：『大王！有所討伐，不足為憂，若欲象馬車步四種兵者，
G117n2302_p0088a09║我自能辦。』」是也。
G117n2302_p0088a10║
G117n2302_p0088a11║七寳（翻譯名義）
G117n2302_p0088a12║一、蘇伐羅。
G117n2302_p0088a13║二、阿路巴。
G117n2302_p0088a14║三、琉璃。
G117n2302_p0088a15║四、頗黎。
G117n2302_p0088a16║五、牟婆洛揭拉婆。
G117n2302_p0089a01║六、摩羅伽隸。
G117n2302_p0089a02║七、鉢摩羅伽。
G117n2302_p0089a03║七寶，諸經所載不同，舊出二種，其間名同而華梵不一，今依翻譯名義，亦列二種，
G117n2302_p0089a04║皆以梵語為名，而用華言各釋其下也。
G117n2302_p0089a05║一、梵語蘇伐羅，華言金。大智度論云：「金出山石沙赤銅中，而有四義：一者，色
G117n2302_p0089a06║無變，二者、體無染，三者、轉作無礙，四者、令人富。」以是等義故名為寶。
G117n2302_p0089a07║二、梵語阿路巴，華言銀。大智度論云：「銀出燒石中，世名白金。亦有四義與前金
G117n2302_p0089a08║同。」故名為寶。
G117n2302_p0089a09║三、梵語琉璃，華言青色寶。觀經疏又云吠瑠璃耶，華言不遠。謂西域有山，去波羅
G117n2302_p0089a10║奈城不遠，山出此寶，故以名之。此寶青色，一切眾寶皆不能壞，色體堅瑩，世所希有，
G117n2302_p0089a11║故名為寶。（梵語波羅奈，華言鹿苑。）
G117n2302_p0089a12║四、梵語頗黎，或云塞頗胝迦，華言水玉，即蒼玉也。或云水精，體色瑩潤，世所希
G117n2302_p0089a13║有，故名為寶。
G117n2302_p0089a14║五、梵語牟婆洛揭拉婆，華言青白色寶，即硨磲也。其狀如車之渠，車之牙輞也，因
G117n2302_p0089a15║以名焉。以其體堅色明，世所希有，故名為寶。
G117n2302_p0089a16║六、梵語摩羅伽隸，華言碼碯。其色赤白，如馬之腦，因以名焉，以其可琢成器，世
G117n2302_p0090a01║所希有，故名為寶。
G117n2302_p0090a02║七、梵語鉢摩羅伽，華言赤真珠。佛地論云：「赤蟲所出。」大智度論云：「此寶出
G117n2302_p0090a03║魚腹蛇腦中，其色明瑩，最為殊勝，故名為寶。」
G117n2302_p0090a04║
G117n2302_p0090a05║又七寳（翻譯名義）
G117n2302_p0090a06║一、鉢攞娑。
G117n2302_p0090a07║二、阿濕摩揭婆。
G117n2302_p0090a08║三、摩尼。
G117n2302_p0090a09║四、甄叔迦。
G117n2302_p0090a10║五、釋迦毗棱伽。
G117n2302_p0090a11║六、摩羅伽陀。
G117n2302_p0090a12║七、䟦折羅。
G117n2302_p0090a13║一、梵語鉢攞娑，華言珊瑚。大智度論云：「海中石樹也，謂西南漲海中去七八里
G117n2302_p0090a14║許，有珊瑚洲，洲底有磐石，此寶生其上，人以鐵網取之，世所希有，故名為寶。」
G117n2302_p0090a15║二、梵語阿濕摩揭婆，華言琥珀。其色紅瑩，世所希有，故名為寶。
G117n2302_p0090a16║三、梵語摩尼，又云末尼，華言離垢，即珠寶也。此寶光淨，不為垢穢所染，故圓覺
G117n2302_p0091a01║鈔又云：「如意謂意中所須，財寶衣服飲食種種之物，此珠悉能出生，令人皆得如意。」
G117n2302_p0091a02║故名為寶。
G117n2302_p0091a03║四、梵語甄叔迦，華言赤色寶。西域傳云：「甄叔迦樹名，其花赤色，形大如手。」
G117n2302_p0091a04║此寶色如此花，故以名焉。
G117n2302_p0091a05║五、梵語釋迦毗棱伽，華言能勝。謂此寶能勝一切世間眾寶，世所希有，故名為寶。
G117n2302_p0091a06║六、梵語摩羅伽陀，大智度論云：「綠色珠，此寶出金翅鳥口邊，能辟一切諸毒。」
G117n2302_p0091a07║世所希有，故名為寶。
G117n2302_p0091a08║七、梵語跋折羅，華言金剛。此寶出於金中，色如紫英，百鍊不銷，至堅至利，可以
G117n2302_p0091a09║切玉，世所希有，故名為寶。
G117n2302_p0091a10║
G117n2302_p0091a11║七種受胎（善見毗婆沙律）
G117n2302_p0091a12║一、相觸受胎。
G117n2302_p0091a13║二、取衣受胎。
G117n2302_p0091a14║三、下精受胎。
G117n2302_p0091a15║四、手摩受胎。
G117n2302_p0091a16║五、見色受胎。
G117n2302_p0092a01║六、聞聲受胎。
G117n2302_p0092a02║七、齅香受胎。
G117n2302_p0092a03║一謂：女人月水生時，喜樂男子，若男子以身觸其身分，即生貪著而便懷胎，是名相
G117n2302_p0092a04║觸受胎。
G117n2302_p0092a05║二謂：如優陀夷，共婦出家，分別已久，優陀夷往到婦處，兩情欲愛不止，各相發問，
G117n2302_p0092a06║欲精污衣，尼得此衣，後即懷胎，是名取衣受胎。（梵語優陀夷，華言出現，日出時生故。）
G117n2302_p0092a07║三謂：往昔有一道士，小便與精俱下，鹿母飲之，遂便懷胎，生鹿子道士，是名下精
G117n2302_p0092a08║受胎。
G117n2302_p0092a09║四謂：如睒菩薩，父母俱盲，帝釋遙知，下至其所，為言宜合陰陽，當生兒子。答
G117n2302_p0092a10║言：「夫婦既出家，為道法故，不得如此。」帝釋復言：「不合陰陽，當以手摩臍下，即
G117n2302_p0092a11║便懷胎。」果如其言，而生睒子，是名手摩受胎。（睒音閃，目暫見。）
G117n2302_p0092a12║五謂：有女人月華水成，不得男子交合，欲情極盛，唯視男子即便懷胎，是名見色受
G117n2302_p0092a13║胎。
G117n2302_p0092a14║六謂：如白鷺鳥，悉雌無雄，到春來時，陽氣始布，雷聲初鳴，雌鷺一心聞聲，即便
G117n2302_p0092a15║懷胎，鷄亦有聞雄鷄聲，亦得懷胎，是名聞聲受胎。
G117n2302_p0092a16║七謂：如𤚩牛母，但齅犢氣，而亦懷胎，是名齅香受胎。（𤚩，牛名。犢，牛子也。）
G117n2302_p0093a01║
G117n2302_p0093a02║七金山（翻譯名義）
G117n2302_p0093a03║一、雙持山。
G117n2302_p0093a04║二、持軸山。
G117n2302_p0093a05║三、檐木山。
G117n2302_p0093a06║四、善見山。
G117n2302_p0093a07║五、馬耳山。
G117n2302_p0093a08║六、障礙山。
G117n2302_p0093a09║七、持地山。
G117n2302_p0093a10║七金山者：謂山皆有金色光明故也。七重環繞須彌山外，高廣形量，次第減半，如須
G117n2302_p0093a11║彌山高八萬四千由旬，雙持山止高四萬二千由旬之類是也。
G117n2302_p0093a12║一、雙持山者：謂二山相倚也。又言持雙者，文互用耳。此山高廣各四萬二千由旬。
G117n2302_p0093a13║二、持軸山者：謂山峯上聳形如車軸也。高廣各二萬一千由旬。
G117n2302_p0093a14║三、檐木，樹名。以山形似此樹，故名檐木。高廣各一萬五百由旬。
G117n2302_p0093a15║四、善見山者：謂見者稱善也。高廣各五千二百五十由旬。
G117n2302_p0093a16║五、馬耳山者：謂狀如馬耳也。高廣各二千六百二十五由旬。
G117n2302_p0094a01║六、障礙山者：謂此山有障礙神故，又名象鼻山，形如象鼻故也。高廣各一千三百一
G117n2302_p0094a02║十二由旬半。
G117n2302_p0094a03║七、持地山者：謂與地相持故。又名地持者，文互用耳。又名魚觜山者，以海中有
G117n2302_p0094a04║魚，觜尖，其山形如彼魚故也。又名持邊山者，以此山護持圍繞內六山故也。高廣各六百
G117n2302_p0094a05║五十六由旬零。
G117n2302_p0094a06║
G117n2302_p0094a07║七種生死（翻譯名義）
G117n2302_p0094a08║一、分叚生死。
G117n2302_p0094a09║二、變易生死。
G117n2302_p0094a10║三、流入生死。
G117n2302_p0094a11║四、反出生死。
G117n2302_p0094a12║五、因緣生死。
G117n2302_p0094a13║六、有後生死。
G117n2302_p0094a14║七、無後生死。
G117n2302_p0094a15║一、分即分限，叚即形叚。謂三界果報，壽有長短分限，身有大小形叚，皆不免於生
G117n2302_p0094a16║死，是為分叚生死。
G117n2302_p0095a01║二、因移果易，名為變易。謂阿羅漢辟支佛菩薩，既離三界生死，出生方便等土，就
G117n2302_p0095a02║其斷惑證果之時，因移果易，論為生死，是名變易生死。（因移果易者：如初果為因，二果為
G117n2302_p0095a03║果；二果為因，三果為果；三果為因，四果為果是也。方便土者：二乘之人，修方便道，斷見思惑，
G117n2302_p0095a04║而居此土也。）
G117n2302_p0095a05║三謂：眾生有識之初，迷真逐妄，流入生死苦海，漂溺不息，是為流入生死。
G117n2302_p0095a06║四謂：眾生若發心修行，背妄歸真，則能反出生死，至於𣵀槃，是為反出生死。
G117n2302_p0095a07║五謂：初歡喜地已後諸位菩薩，皆以所觀不思議理為因，能觀真無漏智為緣，共破無
G117n2302_p0095a08║明之惑，復為化眾生故，示現生死，是為因緣生死。（真無漏智者：即菩薩智慧也。由此智慧
G117n2302_p0095a09║斷諸惑業，而不漏落生死，以對二乘之智，名為真耳。）
G117n2302_p0095a10║六謂：第十法雲地菩薩，因有最後一品無明未斷，尚有一番變易生死，是為有後生
G117n2302_p0095a11║死。（最後一品者：謂無明惑，有四十二品，今是最後之一品也。）
G117n2302_p0095a12║七謂：等覺菩薩，破最後一品無明煩惱，究竟永盡，入妙覺位，不受後身，是為無後
G117n2302_p0095a13║生死。
G117n2302_p0095a14║
G117n2302_p0095a15║七大（出楞嚴經）
G117n2302_p0095a16║一、地大。
G117n2302_p0096a01║二、火大。
G117n2302_p0096a02║三、水大。
G117n2302_p0096a03║四、風大。
G117n2302_p0096a04║五、空大。
G117n2302_p0096a05║六、見大。
G117n2302_p0096a06║七、識大。
G117n2302_p0096a07║大即體性圓融，周徧無外之義。蓋由萬法不離地水火風而成，依空建立，因見有覺，
G117n2302_p0096a08║因識有知，擧此七種，則自他依正色心，一切萬法無不攝矣。然以眾生迷失本心，根塵對
G117n2302_p0096a09║起，知見妄分，聽不出聲，見不超色，但於日鏡和合處見火起，月珠和合處見水生，各不
G117n2302_p0096a10║相容，執相成礙。殊不知如來藏中，水火性空，本周法界，隨眾生心，循業發現，故世尊
G117n2302_p0096a11║於楞嚴會上，開悟阿難及諸大眾，會七大萬法皆歸如來藏，故說此七大之相也。（依正色心
G117n2302_p0096a12║者：依即所依國土，正謂正受果報，即能依之身也，色即色身，心即心識也。）
G117n2302_p0096a13║一、麤為大地，細為微塵，析則成空，合聚為地，眾生昏迷，但見其相，不知地性融
G117n2302_p0096a14║通，徧周法界，隨眾生心，循業發現，清淨本然，寧有方所，故名地大。（循業即隨業也。）
G117n2302_p0096a15║二、火性無我，寄於諸緣，如執鏡艾，對日火生，眾生昏迷，但見其相，不知火性融
G117n2302_p0096a16║通，徧周法界，隨眾生心，循業發現，如一處執鏡，一處火生，徧法界執，滿世間起，起
G117n2302_p0097a01║徧世間，寧有方所，故名火大。（火性無我者，言火性無體也。）
G117n2302_p0097a02║三、水性不定，流息無恒，如執珠盤，對月出水，眾生昏迷，但見其相，不知水性融
G117n2302_p0097a03║通，徧周法界，隨眾生心，循業發現；如一處執珠，一處水出，徧法界執，滿法界生，生
G117n2302_p0097a04║滿世間，寧有方所，故名水大。
G117n2302_p0097a05║四、風性無體，動靜不常，如人整衣，則有微風拂他人面，眾生昏迷，但知微風，不
G117n2302_p0097a06║知風性融通，徧周法界，隨眾生心，循業發現；如一人整衣，有微風出，徧法界拂，滿國
G117n2302_p0097a07║土生，周徧世間，寧有方所，故名風大。
G117n2302_p0097a08║五、空性無形，因色顯發，如人鑿井，出土一尺，中間則有一尺虛空；眾生昏迷，但
G117n2302_p0097a09║見此空，不知性覺真空，徧周法界，隨眾生心，循業發現；如一井空，空生一井，十方虛
G117n2302_p0097a10║空，亦復如是，圓滿十方，寧有方所，故名空大。
G117n2302_p0097a11║六、見覺無知，因色空有，如朝明夕昏，一切色相因見分析，眾生昏迷，但見明暗之
G117n2302_p0097a12║相，不知性見精明，徧周法界，隨眾生心，循業發現；以由色空既徧，見亦周徧，六根互
G117n2302_p0097a13║用，聞聽覺知，亦復如是，圓滿十虛，寧有方所，故名見大。（六根互用者：謂如眼見色，亦
G117n2302_p0097a14║能聞聲、齅香、知味、覺觸之類也。十虛，即十方虛空也。）
G117n2302_p0097a15║七、識性無源，因於六種根塵而出，如根塵對起，分別妄生，眾生昏迷，但隨分別，
G117n2302_p0097a16║不知性識明知，徧周法界，隨眾生心，循業發現，以由根境無邊，識亦無盡，含吐十虛，
G117n2302_p0098a01║寧有方所，故名識大。（六種根塵者：根即眼耳鼻舌身意六根也；塵即色聲香味觸法六塵也。十虛
G117n2302_p0098a02║者：十方虛空也。）
G117n2302_p0098a03║
G117n2302_p0098a04║地動七因（出華嚴疏）
G117n2302_p0098a05║一、令諸魔生怖。
G117n2302_p0098a06║二、令眾生心不散亂。
G117n2302_p0098a07║三、令放逸者生覺知。
G117n2302_p0098a08║四、令眾生知法相。
G117n2302_p0098a09║五、令眾生觀說法處。
G117n2302_p0098a10║六、令成熟者得解脫。
G117n2302_p0098a11║七、令隨順問正義。
G117n2302_p0098a12║一、魔有多種，故曰諸魔。令生怖者：謂佛成道時，必須地動，令邪魔恐怖而回正念
G117n2302_p0098a13║也。
G117n2302_p0098a14║二、令眾生心不散亂者：謂佛欲說法時，必先地動，令諸眾生恭敬嚴謹，心不散亂，
G117n2302_p0098a15║而能信受也。
G117n2302_p0098a16║三、令放逸生覺知者：謂佛說法時，或有放逸之人不能畢集，必須地動令其覺知，皆
G117n2302_p0099a01║來諦聽也。
G117n2302_p0099a02║四、令眾生知法相者：謂佛說法微妙難知，必先地動，普令一切眾生心生警悟，覺了
G117n2302_p0099a03║諸法之相也。
G117n2302_p0099a04║五、令眾生觀說法處者：謂佛說法時，欲令十方世界，統為一佛國土，必須地動，令
G117n2302_p0099a05║諸眾生得見說法殊勝之處也。
G117n2302_p0099a06║六、令成熟得解脫者：謂佛說法時，若有根緣成熟眾生來聞正法，必須地動，令其覺
G117n2302_p0099a07║悟而得解脫也。
G117n2302_p0099a08║七、令隨順問正義者：謂佛說法時，為諸眾生不解正義，必須地動令其警覺，隨順請
G117n2302_p0099a09║問，各得開解也。
G117n2302_p0099a10║
G117n2302_p0099a11║七難（出觀音玄義疏）
G117n2302_p0099a12║一、火難。
G117n2302_p0099a13║二、水難。
G117n2302_p0099a14║三、羅刹難。
G117n2302_p0099a15║四、刀杖難。
G117n2302_p0099a16║五、鬼難。
G117n2302_p0100a01║六、枷鎻難。
G117n2302_p0100a02║七、冤賊難。
G117n2302_p0100a03║難，即厄難苦惱之處也。謂火有焦身絕命之憂，故為初難；水有沉有浮，故為二難；
G117n2302_p0100a04║羅刹雖暴，綬於火水，故為三難；刀杖非隨得隨戮，必須研罪虛實，故為四難；鬼取非
G117n2302_p0100a05║的，命衰逢害，故為五難；枷鎻繫身，未為失命，故為六難；怨賊覓寶，與寶即脫，故為
G117n2302_p0100a06║七難。而此七難，一一皆有果報惡業煩惱三種，今但明人中果報之一種也。有以羅刹難中
G117n2302_p0100a07║風難，足為八難者，非也。
G117n2302_p0100a08║一、觀音經云：「若有持是觀世音菩薩名者，設入大火，火不能燒。」蓋持者，口為
G117n2302_p0100a09║誦持，心為秉持，言其執持無少懈也。設入者，不定之辭。若人遭此難者，一心稱名，必
G117n2302_p0100a10║得解脫。如應驗傳云：「晉元康中，竺長舒居於洛陽時，為延火將及草屋，在於下風，豈
G117n2302_p0100a11║有免理？一心稱菩薩名，即風回火轉。狹識淺見者，以為偶爾，後因風燥之日，故擲火燒
G117n2302_p0100a12║之，三擲三滅，其人即叩頭謝罪。如此應驗，非一而已。」
G117n2302_p0100a13║二、經云：「若為大水所漂，稱其名號，即得淺處。」蓋水言大而不言小者，小不為
G117n2302_p0100a14║難也。若遭此難，稱菩薩名，即得淺處，如應驗傳云：「海鹽郡有溺水者，同伴皆沉，此
G117n2302_p0100a15║人稱觀世音菩薩，忽遇得一石，困倦如眠，夢見兩人乘船喚入，即時覺悟，開眼果見人
G117n2302_p0100a16║船，送至岸上，則不復見矣！」
G117n2302_p0101a01║三、梵語羅刹，華言暴惡。經云：「若有眾生，為求金銀等寶，入於大海，假使黑風
G117n2302_p0101a02║吹其船舫，漂墮羅刹鬼國，其中若有一人稱觀世音菩薩名，是諸人等皆得解脫羅刹之難。」
G117n2302_p0101a03║蓋羅刹者，食人鬼也。一人稱名，悉得解脫者，憂慼休咎，眾所共之，口不同稱，心亦覔
G117n2302_p0101a04║福，故獲均濟，如應驗傳云：「外國百餘人，從師子國泛海向扶南，忽遇惡風漂墮鬼國，
G117n2302_p0101a05║其羅刹鬼便欲盡食，一船眾人皆稱觀音，中有一小乘沙門，不信觀音，不肯稱名，鬼即索
G117n2302_p0101a06║此沙門，沙門學稱菩薩名號，亦得免脫。」
G117n2302_p0101a07║四、經云：「若復有人，臨當被害，稱觀世音菩薩名者，彼所執刀杖，尋段段壞而得
G117n2302_p0101a08║解脫。」如應驗傳云：「晉太元中，彭城有一人，被枉問為賊，臨刑，將舊所供養觀音金
G117n2302_p0101a09║像，帶在髻中，後伏法刀下，但聞金聲，刀即三折，頭終不傷，解髻看像，像有三痕，由
G117n2302_p0101a10║是得脫。」
G117n2302_p0101a11║五、經云：「若三千大千國土，滿中夜叉羅刹，欲來惱人，聞其稱觀世音菩薩名者，
G117n2302_p0101a12║是諸惡鬼，尚不能以惡眼視之，況復加害。」蓋鬼所以畏觀音名者，以觀音有威有恩，若
G117n2302_p0101a13║非懷恩則是畏威，聞名尚不能惡眼相視，豈復生於傷害之心耶？
G117n2302_p0101a14║六、經云：「若復有人，若有罪，若無罪，杻械枷鎻，檢繫其身，稱觀世音菩薩名者，
G117n2302_p0101a15║皆悉斷壞，即得解脫。」蓋杻械枷鎻，刑獄之具也。繫即繫縳，檢即封檢。其人若能稱觀
G117n2302_p0101a16║世音菩薩者，重關自開，鐵木斷壞，如應驗傳云：「蓋護，山陽人，繫獄應死，三日三夜稱
G117n2302_p0102a01║菩薩名，心無間息，即見觀音放光照之，鎻脫關開，尋光而去，行二十里，光明方息。」
G117n2302_p0102a02║七、經云：「有一商主，將諸商人，齎持重寶，經過險路，遇諸冤賊，乃至其中一人
G117n2302_p0102a03║作是唱言：『諸善男子！勿得恐怖，汝當一心稱觀世音菩薩名號。』眾商人一稱其名，故即
G117n2302_p0102a04║得解脫。」蓋冤本奪命，賊本求財，今冤為賊，必財命兩圖，由菩薩力，故得解脫，如應
G117n2302_p0102a05║驗傳云：「僧慧達，於晉隆安二年，北隴上掘甘草，于時羗餓捕人食之，達為羗人所獲，
G117n2302_p0102a06║閉在柵中，擇肥者先食，達即一心稱名誦經，餘人已盡，唯達并一小兒，準擬明日命盡，
G117n2302_p0102a07║達竟夜稱誦不輟，向曉羗來取之，忽見一虎從草跳出咆吼，羗人驚走，虎因齧柵作一穴
G117n2302_p0102a08║而去，達將小兒走竄得免。」
G117n2302_p0102a09║
G117n2302_p0102a10║七災難（出仁王護國經）
G117n2302_p0102a11║一、日月失度難。
G117n2302_p0102a12║二、星宿失度難。
G117n2302_p0102a13║三、災火難。
G117n2302_p0102a14║四、雨水變異難。
G117n2302_p0102a15║五、惡風難。
G117n2302_p0102a16║六、亢陽難。
G117n2302_p0103a01║七、惡賊難。
G117n2302_p0103a02║七災難者：謂佛為十六大國波斯匿王等而說也。若國土中有此七種災難，當講讀仁王
G117n2302_p0103a03║般若波羅蜜經，其難即滅，萬姓安樂也。
G117n2302_p0103a04║一謂：日月失其所纏之度，時序不調，或赤日出，或黑日出，或二三四五日出，或日
G117n2302_p0103a05║蝕無光，或日輪一重現，乃至四五重現，是為日月失度難。
G117n2302_p0103a06║二謂：二十八宿，及金星、彗星、火星、水星、風星、刀星、南斗、北斗等星，各各
G117n2302_p0103a07║失其所躔之度，是為星宿失度難。
G117n2302_p0103a08║三謂：火災起時，萬姓燒盡，或鬼火、龍火、天火、山神火、人火、樹木火、賊火，
G117n2302_p0103a09║如是種種災異，是為災火難。
G117n2302_p0103a10║四謂：陰陽不順，大水漂沒，冬雨夏雪，冬行雷電，夏雨霜雹，或雨赤黑等水，或雨
G117n2302_p0103a11║土石沙礫，江河逆流，如是種種災異，是為雨水變異難。
G117n2302_p0103a12║五謂：大風起時，山河樹木，一時吹壞，或黑風、赤風、青風、天風、地風、火風，
G117n2302_p0103a13║如是種種災異，是為惡風難。
G117n2302_p0103a14║六、亢，極也。謂天地亢陽，炎火洞然，百草枯瘁，五穀不登，如是種種灾異，是為
G117n2302_p0103a15║亢陽難。
G117n2302_p0103a16║七謂：四方賊來侵擾境界，或內外賊起，火賊、水賊、風賊、鬼賊，百姓驚惶，刀兵
G117n2302_p0104a01║競起，如是種種災異，是為惡賊難。
G117n2302_p0104a02║
G117n2302_p0104a03║法沒時七穢行（出出曜經）
G117n2302_p0104a04║一、百歲持戒為惡所破。
G117n2302_p0104a05║二、久行慈心為瞋所壞。
G117n2302_p0104a06║三、薄賤不隨師教。
G117n2302_p0104a07║四、互諍勝負。
G117n2302_p0104a08║五、鬭亂彼此。
G117n2302_p0104a09║六、貪著利養。
G117n2302_p0104a10║七、凡聖皆被毀辱。
G117n2302_p0104a11║一謂：法將滅時，有人持戒滿百歲已，一彈指頃，遂為惡知識之所破壞，是為法沒時
G117n2302_p0104a12║之穢行。
G117n2302_p0104a13║二謂：法將滅時，有人久行平等慈忍，未嘗少息，一旦逆境現前，不能安忍，瞋恚倏
G117n2302_p0104a14║起，壞滅善根，是為法沒時之穢行也。
G117n2302_p0104a15║三謂：法將滅時，善行寡少，為此道者，悉皆輕薄污賤之徒，不修威儀，進止不順，
G117n2302_p0104a16║師長教誨，耽習下流，無所聞見，是為法沒時之穢行也。
G117n2302_p0105a01║四謂：法將滅時，正教不行，人我妄興，是此者則非彼，是彼者則非此，交相毀諍，
G117n2302_p0105a02║以求勝負，唯務較短量長，不思反邪歸正，是為法沒時之穢行也。
G117n2302_p0105a03║五謂：法將滅時，出家之人，或居城郭村落，貪求利養，我慢貢高，悖理亂常，爭長
G117n2302_p0105a04║競短，向彼說此，向此說彼，互相毀謗，爭鬭不已，惟知搆造其非，不解弘持其教，是為
G117n2302_p0105a05║法沒時之穢行也。
G117n2302_p0105a06║六謂：法將滅時，出家之人，多貪利養，廣殖田園，惟思口體之奉，不以勤苦為勞，
G117n2302_p0105a07║遂致身多疾病，不能流通佛教，是為法沒時之穢行也。
G117n2302_p0105a08║七謂：法將滅時，教道不明，以偽亂真，以邪混正，是非不明，凡聖無別，故自凡夫
G117n2302_p0105a09║之僧至阿羅漢，一概被人輕賤毀辱，既辱其徒，何有其教？是為法沒時之穢行也。
G117n2302_p0105a10║
G117n2302_p0105a11║七曜
G117n2302_p0105a12║一、日。
G117n2302_p0105a13║二、月。
G117n2302_p0105a14║三、木。
G117n2302_p0105a15║四、火。
G117n2302_p0105a16║五、土。
G117n2302_p0106a01║六、金。
G117n2302_p0106a02║七、水。
G117n2302_p0106a03║（亦曰七政。書曰：在璇璣玉衡以齊七政。）
G117n2302_p0106a04║（今術家增入月孛、紫炁、羅睺、計都為十一曜。而月孛、紫炁、羅睺、計都謂之四餘星。）
G117n2302_p0106a05║
G117n2302_p0106a06║北斗七星
G117n2302_p0106a07║一、樞。
G117n2302_p0106a08║二、璇。
G117n2302_p0106a09║三、璣。
G117n2302_p0106a10║四、權。
G117n2302_p0106a11║五、衡。
G117n2302_p0106a12║六、開陽。
G117n2302_p0106a13║七、搖光。
G117n2302_p0106a14║（一至四為魁，五至七為杓，在大微北七政之樞機，運乎天中臨制四方，以建四時而均五行也。）
G117n2302_p0106a15║
G117n2302_p0106a16║蜀七橋
G117n2302_p0107a01║一、萬里橋。
G117n2302_p0107a02║二、安樂橋。
G117n2302_p0107a03║三、建昌橋。
G117n2302_p0107a04║四、尾星橋。
G117n2302_p0107a05║五、笮橋。
G117n2302_p0107a06║六、永平橋。
G117n2302_p0107a07║七、昇仙橋。
G117n2302_p0107a08║（蜀太守李氷所造，以應七星。）
G117n2302_p0107a09║
G117n2302_p0107a10║青溪七橋（在建康）
G117n2302_p0107a11║一、東門橋。
G117n2302_p0107a12║二、鷄鳴橋。
G117n2302_p0107a13║三、募土橋。
G117n2302_p0107a14║四、菰首橋。
G117n2302_p0107a15║五、尹橋。
G117n2302_p0107a16║六、中橋。
G117n2302_p0108a01║七、大橋。
G117n2302_p0108a02║
G117n2302_p0108a03║七情（見禮記）
G117n2302_p0108a04║一、喜。
G117n2302_p0108a05║二、怒。
G117n2302_p0108a06║三、憂。
G117n2302_p0108a07║四、懼。
G117n2302_p0108a08║五、愛。
G117n2302_p0108a09║六、惡。
G117n2302_p0108a10║七、欲。
G117n2302_p0108a11║
G117n2302_p0108a12║水七品（劉伯芻論水有七品）
G117n2302_p0108a13║一、第一楊子江。
G117n2302_p0108a14║二、第二惠山石泉。
G117n2302_p0108a15║三、第三虎丘石井。
G117n2302_p0108a16║四、第四丹陽寺井。
G117n2302_p0109a01║五、第五楊州大明寺井。
G117n2302_p0109a02║六、第六松江。
G117n2302_p0109a03║七、第七淮水。
G117n2302_p0109a04║
G117n2302_p0109a05║七教
G117n2302_p0109a06║一、父子。
G117n2302_p0109a07║二、兄弟。
G117n2302_p0109a08║三、夫婦。
G117n2302_p0109a09║四、君臣。
G117n2302_p0109a10║五、長幼。
G117n2302_p0109a11║六、朋友。
G117n2302_p0109a12║七、賓客。
G117n2302_p0109a13║（王制曰：明七教以興民德。）
G117n2302_p0109a14║
G117n2302_p0109a15║七技（王制）
G117n2302_p0109a16║一、祝。
G117n2302_p0110a01║二、史。
G117n2302_p0110a02║三、射。
G117n2302_p0110a03║四、御。
G117n2302_p0110a04║五、醫。
G117n2302_p0110a05║六、卜。
G117n2302_p0110a06║七、百工。
G117n2302_p0110a07║
G117n2302_p0110a08║七表脈
G117n2302_p0110a09║一、浮。
G117n2302_p0110a10║二、芤。
G117n2302_p0110a11║三、滑。
G117n2302_p0110a12║四、實。
G117n2302_p0110a13║五、弦。
G117n2302_p0110a14║六、緊。
G117n2302_p0110a15║七、洪。
G117n2302_p0110a16║（左手三部寸關尺，受之屬陽。）
G117n2302_p0111a01║
G117n2302_p0111a02║七國
G117n2302_p0111a03║一、秦。
G117n2302_p0111a04║二、楚。
G117n2302_p0111a05║三、燕。
G117n2302_p0111a06║四、齊。
G117n2302_p0111a07║五、趙。
G117n2302_p0111a08║六、魏。
G117n2302_p0111a09║七、韓。
G117n2302_p0111a10║（秦昭襄五十二年滅周，七國分治，號為戰國。）
G117n2302_p0111a11║
G117n2302_p0111a12║婦有七去
G117n2302_p0111a13║一、不順父母去，為其逆德。
G117n2302_p0111a14║二、無子去，為其絕世。
G117n2302_p0111a15║三、淫去，為其亂族。
G117n2302_p0111a16║四、妬去，為其亂家。
G117n2302_p0112a01║五、有惡疾去，為其不可洪粢盛。
G117n2302_p0112a02║六、多言去，為其離親。
G117n2302_p0112a03║七、竊盜去，為其犯義。
G117n2302_p0112a04║
G117n2302_p0112a05║皮日休七愛
G117n2302_p0112a06║　　一、真相┐
G117n2302_p0112a07║　　　　　　├謂房杜二相。
G117n2302_p0112a08║　　二、真相┘
G117n2302_p0112a09║　　三、真將，謂李晟。
G117n2302_p0112a10║　　四、真隱，謂盧徵君為鴻。
G117n2302_p0112a11║　　五、真吏，謂元魯山德秀。
G117n2302_p0112a12║　　六、真才，謂李翰林白。
G117n2302_p0112a13║　　七、真樂，謂白太傳居易。
G117n2302_p0112a14║（作詩以詠之，謂己之所傷悼者。）
G117n2302_p0112a15║
G117n2302_p0112a16║嵇康七不堪（晉嵇康與山濤書）
G117n2302_p0112a17║一、臥喜晚起而當關，呼之不置，一不堪。
G117n2302_p0113a01║二、抱琴弋釣而吏卒守之，不得妄動，二不堪。
G117n2302_p0113a02║三、裹章服以揖上官，三不堪。
G117n2302_p0113a03║四、不喜作書而人間多事，堆案盈几，四不堪。
G117n2302_p0113a04║五、不喜弔喪而人道以此為重，五不堪。
G117n2302_p0113a05║六、不喜俗人而當與之共事，六不堪。
G117n2302_p0113a06║七、心不耐煩而官事鞅掌，七不堪。
G117n2302_p0113a07║
G117n2302_p0113a08║齊七主
G117n2302_p0113a09║一、高帝。
G117n2302_p0113a10║二、武帝。
G117n2302_p0113a11║三、鬱林王。
G117n2302_p0113a12║四、海陵王。
G117n2302_p0113a13║五、明帝。
G117n2302_p0113a14║六、東昬侯。
G117n2302_p0113a15║七、和帝。
G117n2302_p0113a16║姓蕭氏，高帝受宋禪，有江表之地，七世二十四年，為蕭衍所篡。
G117n2302_p0114a01║一、高帝，名道成，在位四年，改元曰建元。
G117n2302_p0114a02║二、武帝，名賾，高帝子，在位十二年，改元曰永明。
G117n2302_p0114a03║三、鬱林王，名昭業，武帝孫，在位一年，被廢，改元薩昌。
G117n2302_p0114a04║四、海陵王，名昭文，武帝孫，在位四日，改元延興，為蕭鸞所篡。
G117n2302_p0114a05║五、明帝，名鸞，高帝兄子，廢鬱林、海陵而代立，在位五年，改元曰建武。
G117n2302_p0114a06║六、東昬侯，名寶卷，明帝子，在位二年，被弒，改元曰永元。
G117n2302_p0114a07║七、和帝，名寶融，明帝子，在位一年，改元中興，禪于梁，被弒。
G117n2302_p0114a08║
G117n2302_p0114a09║黃帝七輔（州選擧翼佐帝之德）
G117n2302_p0114a10║一、風后受金法——能決是非。
G117n2302_p0114a11║二、天老受天籙——天，勅命也。
G117n2302_p0114a12║三、五聖受道級——級，次第也。
G117n2302_p0114a13║四、知命受糾俗——糾，正也。
G117n2302_p0114a14║五、窺紀受變復——有過變能補復。
G117n2302_p0114a15║六、地典受州絡——絡，維絡也。
G117n2302_p0114a16║七、力墨受準斥——凡事也，一作力牧。
G117n2302_p0115a01║（以上並見陶淵明四八日所載。）
G117n2302_p0115a02║
G117n2302_p0115a03║舜七友
G117n2302_p0115a04║一、雄陶。
G117n2302_p0115a05║二、方回。
G117n2302_p0115a06║三、續牙。
G117n2302_p0115a07║四、伯陽。
G117n2302_p0115a08║五、東不訾。
G117n2302_p0115a09║六、秦不虛。（一作不空）
G117n2302_p0115a10║七、靈甫。
G117n2302_p0115a11║（並為歷山雷澤之遊）
G117n2302_p0115a12║
G117n2302_p0115a13║鄭七穆
G117n2302_p0115a14║一、子罕。
G117n2302_p0115a15║二、子駟。
G117n2302_p0115a16║三、子良。
G117n2302_p0116a01║四、子國。
G117n2302_p0116a02║五、子游。
G117n2302_p0116a03║六、子印。
G117n2302_p0116a04║七、子豐。
G117n2302_p0116a05║（穆公之子七人，同任國政，故曰七穆。）
G117n2302_p0116a06║
G117n2302_p0116a07║建安七子（建安，獻帝年號。）
G117n2302_p0116a08║一、孔融——文舉。
G117n2302_p0116a09║二、𤦪琳——孔璋。
G117n2302_p0116a10║三、王粲——仲宣。
G117n2302_p0116a11║四、徐幹——偉長。
G117n2302_p0116a12║五、阮瑀——元瑜。
G117n2302_p0116a13║六、應㻛——德璉。
G117n2302_p0116a14║七、劉楨——公幹。
G117n2302_p0116a15║
G117n2302_p0116a16║竹林七賢
G117n2302_p0117a01║一、阮籍——嗣宗。
G117n2302_p0117a02║二、嵇康——叔夜。
G117n2302_p0117a03║三、山濤——巨源。
G117n2302_p0117a04║四、向秀——子期。
G117n2302_p0117a05║五、劉伶——伯倫。
G117n2302_p0117a06║六、王戎——濬仲。
G117n2302_p0117a07║七、阮咸——仲容。
G117n2302_p0117a08║（魏晉間人，並居河內山陽，為竹林之遊。）
G117n2302_p0117a09║
G117n2302_p0117a10║元祐七老
G117n2302_p0117a11║一、來光復。
G117n2302_p0117a12║二、孫諭。
G117n2302_p0117a13║三、吳師道。
G117n2302_p0117a14║四、梁宏。
G117n2302_p0117a15║五、賈亨彥。
G117n2302_p0117a16║六、張叔達。
G117n2302_p0118a01║七、唐俞。
G117n2302_p0118a02║（元祐中，七人同時掛冠，五月一集，飲酒賦詩。）
G117n2302_p0118a03║
G117n2302_p0118a04║漢七館（武帝作）
G117n2302_p0118a05║一、飛廉。
G117n2302_p0118a06║二、平樂。
G117n2302_p0118a07║三、迎風。
G117n2302_p0118a08║四、寒露。
G117n2302_p0118a09║五、儲胥。
G117n2302_p0118a10║六、射熊。
G117n2302_p0118a11║七、繭館。
G117n2302_p0118a12║
G117n2302_p0118a13║僧七科
G117n2302_p0118a14║一、講經科。
G117n2302_p0118a15║二、講論科。
G117n2302_p0118a16║三、表白科。
G117n2302_p0119a01║四、文章應制科。
G117n2302_p0119a02║五、聲賛科。
G117n2302_p0119a03║六、持念科。
G117n2302_p0119a04║七、禪科。
G117n2302_p0119a05║
G117n2302_p0119a06║道七科
G117n2302_p0119a07║一、經法科。
G117n2302_p0119a08║二、講論科。
G117n2302_p0119a09║三、表白科。
G117n2302_p0119a10║四、文章應制科。
G117n2302_p0119a11║五、聲賛科。
G117n2302_p0119a12║六、焚修科。
G117n2302_p0119a13║七、道科。
G117n2302_p0119a14║
G117n2302_p0119a15║七祀（祭法天子立七祀）
G117n2302_p0119a16║一、司命。
G117n2302_p0120a01║二、戶。
G117n2302_p0120a02║三、竈。
G117n2302_p0120a03║四、中霤。
G117n2302_p0120a04║五、國門。
G117n2302_p0120a05║六、泰厲。
G117n2302_p0120a06║七、國行。
G117n2302_p0120a07║
G117n2302_p0120a08║七科謫
G117n2302_p0120a09║一、吏有罪。
G117n2302_p0120a10║二、亡命。
G117n2302_p0120a11║三、贅壻。
G117n2302_p0120a12║四、賈人。
G117n2302_p0120a13║五、故有市籍。
G117n2302_p0120a14║六、父母有市籍。
G117n2302_p0120a15║七、大父母有市籍。
G117n2302_p0120a16║（漢武帝時有此七科。）
G117n2302_p0121a01║
G117n2302_p0121a02║軍七政（司馬法）
G117n2302_p0121a03║一、人——因人心以為戰。
G117n2302_p0121a04║二、正——征者正也。
G117n2302_p0121a05║三、辭——奉辭伐罪。
G117n2302_p0121a06║四、巧——因機設權。
G117n2302_p0121a07║五、火——火攻。
G117n2302_p0121a08║六、水——水攻。
G117n2302_p0121a09║七、兵——堅田利兵。
G117n2302_p0121a10║
G117n2302_p0121a11║七殺
G117n2302_p0121a12║一、謀殺。
G117n2302_p0121a13║二、鬥殺。
G117n2302_p0121a14║三、故殺。
G117n2302_p0121a15║四、誤殺。
G117n2302_p0121a16║五、戲殺。
G117n2302_p0122a01║六、刼殺。
G117n2302_p0122a02║七、過失殺。
G117n2302_p0122a03║（殺人有此七等，法家以七殺定於罪。）
G117n2302_p0122a04║
G117n2302_p0122a05║七輦
G117n2302_p0122a06║一、六鳳輦。
G117n2302_p0122a07║二、大芳輦。
G117n2302_p0122a08║三、仙遊輦。
G117n2302_p0122a09║四、小輕輦。
G117n2302_p0122a10║五、芳亭輦。
G117n2302_p0122a11║六、大玉輦。
G117n2302_p0122a12║七、小玉輦。
G117n2302_p0122a13║
G117n2302_p0122a14║弓幹七材
G117n2302_p0122a15║一、柘——為上。
G117n2302_p0122a16║二、檍——次之。
G117n2302_p0123a01║三、檿桑——又次之。
G117n2302_p0123a02║四、橘——又次之。
G117n2302_p0123a03║五、木瓜——又次之。
G117n2302_p0123a04║六、荊——又次之。
G117n2302_p0123a05║七、竹——為下。
G117n2302_p0123a06║
G117n2302_p0123a07║七始
G117n2302_p0123a08║一、黃鍾——天始宮。
G117n2302_p0123a09║二、林鍾——地始徵。
G117n2302_p0123a10║三、大簇——人始商。
G117n2302_p0123a11║四、姑洗——春角。
G117n2302_p0123a12║五、蕤賓——夏變徵。
G117n2302_p0123a13║六、南呂——秋羽。
G117n2302_p0123a14║七、應鍾——冬變宮。
G117n2302_p0123a15║
G117n2302_p0123a16║清商七曲
G117n2302_p0124a01║一、子夜。
G117n2302_p0124a02║二、前溪。
G117n2302_p0124a03║三、鳥夜啼。
G117n2302_p0124a04║四、石城樂。
G117n2302_p0124a05║五、莫愁樂。
G117n2302_p0124a06║六、襄陽樂。
G117n2302_p0124a07║七、王昭君。
G117n2302_p0124a08║
G117n2302_p0124a09║琴七絃（琴樂器名）
G117n2302_p0124a10║一、宮——第一絃。
G117n2302_p0124a11║二、商——第二絃。
G117n2302_p0124a12║三、角——第三絃。
G117n2302_p0124a13║四、羽——第四絃。
G117n2302_p0124a14║五、徵——第五絃。
G117n2302_p0124a15║六、少宮——第六絃。
G117n2302_p0124a16║七、少商——第七絃。
G117n2302_p0125a01║
G117n2302_p0125a02║七緯
G117n2302_p0125a03║一、易緯。
G117n2302_p0125a04║二、書緯。
G117n2302_p0125a05║三、詩緯。
G117n2302_p0125a06║四、禮緯。
G117n2302_p0125a07║五、樂緯。
G117n2302_p0125a08║六、春秋緯。
G117n2302_p0125a09║七、孝經緯。
G117n2302_p0125a10║（緯所以釋經者，經之有釋，如織之有緯，故以名之。）
G117n2302_p0125a11║
G117n2302_p0125a12║武經七書
G117n2302_p0125a13║一、孫子。
G117n2302_p0125a14║二、吳子。
G117n2302_p0125a15║三、司馬法。
G117n2302_p0125a16║四、唐太宗李衛公答問。
G117n2302_p0126a01║五、尉繚子。
G117n2302_p0126a02║六、黃石公三略。
G117n2302_p0126a03║七、太公六韜。
G117n2302_p0126a04║（論兵者，以此七書合為一書。）
G117n2302_p0126a05║
G117n2302_p0126a06║七略
G117n2302_p0126a07║一、輯略。（諸書之總要）
G117n2302_p0126a08║二、六藝略。
G117n2302_p0126a09║三、諸子略。
G117n2302_p0126a10║四、詩賦略。
G117n2302_p0126a11║五、兵書略。
G117n2302_p0126a12║六、術數略。
G117n2302_p0126a13║七、方伎略。
G117n2302_p0126a14║（漢劉歆所授輯）
G117n2302_p0126a15║
G117n2302_p0126a16║七馬
G117n2302_p0127a01║一、追風。
G117n2302_p0127a02║二、白兔。
G117n2302_p0127a03║三、躡影。
G117n2302_p0127a04║四、追電。
G117n2302_p0127a05║五、飛翮。
G117n2302_p0127a06║六、銅雀。
G117n2302_p0127a07║七、晨鳧。
G117n2302_p0127a08║（秦始皇有七馬）
G117n2302_p0127a09║
G117n2302_p0127a10║七志
G117n2302_p0127a11║一、經典志——六藝八史。
G117n2302_p0127a12║二、諸子志——諸子百家。
G117n2302_p0127a13║三、文翰志——詩賦。
G117n2302_p0127a14║四、軍書志——兵法。
G117n2302_p0127a15║五、陰陽志——陰陽圖緯。
G117n2302_p0127a16║六、藝術志——方伎。
G117n2302_p0128a01║七、圖譜志——地域。
G117n2302_p0128a02║（南齊王儉撰）
G117n2302_p0128a03║
G117n2302_p0128a04║七錄
G117n2302_p0128a05║一、經典錄六藝。
G117n2302_p0128a06║二、記傳錄史傳。
G117n2302_p0128a07║三、子兵錄子書兵書。
G117n2302_p0128a08║四、文集錄詩賦。
G117n2302_p0128a09║五、伎術錄方伎。
G117n2302_p0128a10║六、佛經。
G117n2302_p0128a11║七、仙道。
G117n2302_p0128a12║（梁阮孝緒，采錄諸事以為書，故曰錄。）
G117n2302_p0128a13║
G117n2302_p0128a14║曆卜七家
G117n2302_p0128a15║一、五行家。
G117n2302_p0128a16║二、堪輿家。
G117n2302_p0129a01║三、建除家。
G117n2302_p0129a02║四、叢辰家。
G117n2302_p0129a03║五、曆家。
G117n2302_p0129a04║六、天文家。
G117n2302_p0129a05║七、太一家。
G117n2302_p0129a06║（見史漢紀載，楮先生之言。）
G117n2302_p0129a07║
G117n2302_p0129a08║陰符七術
G117n2302_p0129a09║一、威神法——五龍。
G117n2302_p0129a10║二、養志法——靈龜。
G117n2302_p0129a11║三、實意法——螣蛇。
G117n2302_p0129a12║四、分威法——伏能。（能音奴來切。）
G117n2302_p0129a13║五、散勢法——鷙鳥。
G117n2302_p0129a14║六、轉圜法——猛獸。
G117n2302_p0129a15║七、捐兌法——靈蓍。
G117n2302_p0130a01║
G117n2302_p0130a02║七菹
G117n2302_p0130a03║一、韭菹。
G117n2302_p0130a04║二、菁菹——蔓菁。
G117n2302_p0130a05║三、茆菹——鳧葵（上音卯）。
G117n2302_p0130a06║四、葵菹。
G117n2302_p0130a07║五、芹菹——楚葵。
G117n2302_p0130a08║六、菭菹——水中魚（衣上音苔）。
G117n2302_p0130a09║七、筍菹——竹萠。
G117n2302_p0130a10║
G117n2302_p0130a11║七醢
G117n2302_p0130a12║一、醓醢——肉醬。
G117n2302_p0130a13║二、蠃醢——蠃蝓也（音移俞、上音蜾）。
G117n2302_p0130a14║三、蠯醢——蛤也（上音排）。
G117n2302_p0130a15║四、蚳醢——魚子。
G117n2302_p0130a16║五、魚醢。
G117n2302_p0131a01║六、兔醢。
G117n2302_p0131a02║七、鴈醢。
G117n2302_p0131a03║
G117n2302_p0131a04║鳳七德（白氏六帖）
G117n2302_p0131a05║一、首戴德。
G117n2302_p0131a06║二、頸揭義。
G117n2302_p0131a07║三、背負仁。
G117n2302_p0131a08║四、心入信。
G117n2302_p0131a09║五、翼挾禮。
G117n2302_p0131a10║六、足履文。
G117n2302_p0131a11║七、尾係武。
G117n2302_p0131a12║
G117n2302_p0131a13║柿七絕（葉名）
G117n2302_p0131a14║一、壽。
G117n2302_p0131a15║二、多陰。
G117n2302_p0131a16║三、無鳥巢。
G117n2302_p0132a01║四、無蟲。
G117n2302_p0132a02║五、霜葉可愛。
G117n2302_p0132a03║六、嘉實。
G117n2302_p0132a04║七、落葉肥大。
G117n2302_p0132a05║
G117n2302_p0132a06║七音
G117n2302_p0132a07║一、宮。
G117n2302_p0132a08║二、徵。
G117n2302_p0132a09║三、商。
G117n2302_p0132a10║四、羽。
G117n2302_p0132a11║五、角。
G117n2302_p0132a12║六、變徵。
G117n2302_p0132a13║七、變宮。
G117n2302_p0132a14║按五聲：宮與商，商與角，徵與羽，相去各一律。角與徵，羽與宮，相去乃二律。相
G117n2302_p0132a15║去一律，則音節和；相去二律，則音節遠。故角徵之間，近徵收一聲，比徵少下，故謂之
G117n2302_p0132a16║變徵；羽宮之間，近宮收一聲，少高於宮，謂之變宮。
G117n2302_p0133a01║一宮、黃鍾之數，八十一分，三分損一，以下生徵。
G117n2302_p0133a02║二徵、三分益一，以上生商。
G117n2302_p0133a03║三商、三分損一，以下生羽。
G117n2302_p0133a04║四羽、三分益二，以上生角。
G117n2302_p0133a05║五角、以三分之不盡一算不可行，此聲之所以止於五也。
G117n2302_p0133a06║
G117n2302_p0133a07║七錄
G117n2302_p0133a08║　　一、經　典┐
G117n2302_p0133a09║　　二、傳　說│
G117n2302_p0133a10║　　三、子兵書├內篇。
G117n2302_p0133a11║　　四、文　集│
G117n2302_p0133a12║　　五、術　伎┘
G117n2302_p0133a13║　　六、佛　法┐
G117n2302_p0133a14║　　　　　　　├外篇。
G117n2302_p0133a15║　　七、仙　道┘
G117n2302_p0133a16║約域以世間為內，出世為外。約教以治心為內，治身為外。孔子曰：彼遊方之外者
G117n2302_p0133a17║也，丘遊方之內者也。南山以佛、道為方外篇。
G117n2302_p0134a01║
G117n2302_p0134a02║七賢（書經）
G117n2302_p0134a03║一、伯夷。
G117n2302_p0134a04║二、叔齊。
G117n2302_p0134a05║三、虞仲。
G117n2302_p0134a06║四、夷逸。
G117n2302_p0134a07║五、朱張。
G117n2302_p0134a08║六、少連。
G117n2302_p0134a09║七、柳下惠。
G117n2302_p0134a10║
G117n2302_p0134a11║七漏（李論）
G117n2302_p0134a12║一、見——自性。
G117n2302_p0134a13║二、諸根——相應。
G117n2302_p0134a14║三、忘——所依。
G117n2302_p0134a15║四、惡——所引。
G117n2302_p0134a16║五、親近——所發。
G117n2302_p0135a01║六、愛——所襍。
G117n2302_p0135a02║七、念——所知障。
G117n2302_p0135a03║
G117n2302_p0135a04║七聚
G117n2302_p0135a05║　　一、棄　┐
G117n2302_p0135a06║　　二、眾殘│
G117n2302_p0135a07║　　三、醜惡│
G117n2302_p0135a08║　　四、墮　├六聚（四分）。
G117n2302_p0135a09║　　五、可呵│
G117n2302_p0135a10║　　六、惡作│
G117n2302_p0135a11║　　七、惡說┘
G117n2302_p0135a12║增輝云：若正結罪，各能招當果即五篇，太少不說偷蘭七聚，太多剩於惡說，止於六
G117n2302_p0135a13║矣。
G117n2302_p0136a01║
G117n2302_p0136a02║七喻（法華）
G117n2302_p0136a03║　　一、火宅┐　┌設三種車┐　　┌賜大車─┐
G117n2302_p0136a04║　　二、窮子│　│雇作已前│　　│體業已後│
G117n2302_p0136a05║　　三、藥草│釋│三草二木│　　│一地一雨│
G117n2302_p0136a06║　　四、化城├喻┤為疲設化├施權┤引至寶所├顯實。
G117n2302_p0136a07║　　五、繫珠│籤│得少為足│　　│示衣珠　│
G117n2302_p0136a08║　　六、頂珠│　│隨功賞賜│　　│解髻與珠│
G117n2302_p0136a09║　　七、醫子┘　└父去留藥┘　　└其父還來┘
G117n2302_p0136a10║
G117n2302_p0136a11║七善法（涅槃）
G117n2302_p0136a12║一、知法——十二部經。
G117n2302_p0136a13║二、知義——文字語言。
G117n2302_p0136a14║三、知時——以時修六度等。
G117n2302_p0137a01║四、知足——飲食衣藥等。
G117n2302_p0137a02║五、知自——自知我有信戒等。
G117n2302_p0137a03║六、知眾——行來坐起說法問答。
G117n2302_p0137a04║七、知尊卑——行者善，不信者不善等。
G117n2302_p0137a05║
G117n2302_p0137a06║
G117n2302_p0137a07║
G117n2302_p0137a08║
G117n2302_p0137a09║
G117n2302_p0137a10║
G117n2302_p0137a11║
G117n2302_p0137a12║
G117n2302_p0137a13║
G117n2302_p0137a14║
G117n2302_p0137a15║
G117n2302_p0137a16║佛學名相彙解　卷第四十一（終）