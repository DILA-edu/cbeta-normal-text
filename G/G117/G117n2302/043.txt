G117n2302_p0179a01║佛學名相彙解　卷第四十三明．沙門寂照編
G117n2302_p0179a02║
G117n2302_p0179a03║如來八相（出釋迦譜）
G117n2302_p0179a04║一、降兜率相。
G117n2302_p0179a05║二、託胎相。
G117n2302_p0179a06║三、降生相。
G117n2302_p0179a07║四、出家相。
G117n2302_p0179a08║五、降魔相。
G117n2302_p0179a09║六、成道相。
G117n2302_p0179a10║七、說法相。
G117n2302_p0179a11║八、𣵀槃相。
G117n2302_p0179a12║如來八相者，法華經中，明釋迦如來無量劫前，已成正覺，因大悲願力，利益眾生，
G117n2302_p0179a13║數數於十方國土，示生示滅，處處不同，豈但於此南閻浮提一方出現而已！今論出現本
G117n2302_p0179a14║末，則具有八相，皆所以示同人法也。
G117n2302_p0180a01║一、梵語兜率，華言知足。以此天於五欲境，知止足故。謂菩薩從兜率天將降神時，
G117n2302_p0180a02║觀此閻浮提內，迦毗羅國最為處中，往古諸佛出興，皆生於此。爾時，菩薩即現五瑞：一
G117n2302_p0180a03║者、放大光明，二者、大地震動，三者、諸魔宮殿隱蔽不現，四者、日月星辰無復光明，
G117n2302_p0180a04║五者、天龍等眾悉皆驚怖。現此瑞已，於是下生，是名降兜率相。（菩薩即釋迦如來。梵語迦
G117n2302_p0180a05║毗羅，華言黃色）。
G117n2302_p0180a06║二謂：菩薩將託胎時，觀淨飯王，性行仁賢，摩耶夫人前五百世曾為菩薩母，應往彼
G117n2302_p0180a07║託胎。大機之人見乘栴檀樓閣，小機之人見乘六牙白象，與無量諸天作諸伎樂。從右脇
G117n2302_p0180a08║入，身暎於外，如處琉璃，是名託胎相。
G117n2302_p0180a09║三謂：四月八日，日初出時，摩耶夫人在毗嵐園，手攀無憂樹枝，菩薩漸漸從右脇
G117n2302_p0180a10║出。于時樹下生七莖蓮華，大如車輪，菩薩處於華上，周行七步，舉右手而言曰：「我於
G117n2302_p0180a11║一切天人之中，最尊最勝。」爾時，難陀龍王、䟦難陀龍王，於空中雨溫凉二水，灌太子
G117n2302_p0180a12║身，身黃金色，三十二相，放大光明，普照三千大千世界，是名降生相。（毗嵐，梵語具云
G117n2302_p0180a13║嵐毗尼，華言解脫處。梵語難陀，華言歡喜。梵語跋難陀，華言善歡喜。此二龍王即兄弟也。）
G117n2302_p0180a14║四謂：太子年至十九時，出遊四門，見老病死之相，厭世無常，心思出家，往白父
G117n2302_p0180a15║王，願聽出家，父王不許。於二月七日，身放光明，照四天王宮，乃至淨居天宮，諸天見
G117n2302_p0180a16║已，到太子所，頭面禮足，白言：無量劫來所修行願，今正成熟。時太子遂於後夜，乘馬
G117n2302_p0181a01║逾城，至跋伽仙人苦行林中，剃除鬚髮，是名出家相。
G117n2302_p0181a02║五、魔，梵語具云：魔羅，華言能奪命。謂菩薩於菩提樹下將成道時，大地震動，放
G117n2302_p0181a03║大光明，隱蔽魔宮。時魔波旬即令三女亂其淨行，菩薩以神力故，變其魔女皆成老母。魔
G117n2302_p0181a04║王大怒，徧敕部從，上震天雷，雨熱鐵丸，刀輪器仗，交橫空中，挽弓放箭，箭停空中，
G117n2302_p0181a05║變成蓮華，不能加害，羣魔憂戚，悉皆迸散，是名降魔相。
G117n2302_p0181a06║六謂：菩薩降伏魔已，放大光明，即便入定，悉知過去所造善惡，死此生彼之事，於
G117n2302_p0181a07║臘月八日明星出時，豁然大悟，得無上道，成最正覺，是名成道相。
G117n2302_p0181a08║七謂：菩薩既成道已，便欲說法度諸眾生，即自思惟：「無能信受者，若我住世，於
G117n2302_p0181a09║事無益，不如入於𣵀槃。」爾時，梵天前白佛言：「世尊！今日法海已滿，法幢已立，潤
G117n2302_p0181a10║濟開導，今正是時，云何欲捨一切眾生，入於𣵀槃而不說法？」是時，如來受梵王請已，
G117n2302_p0181a11║即往鹿野苑中，先為憍陳如等五人轉四諦法輪，及說大小乘種種教法，是名說法相。（五
G117n2302_p0181a12║人者：憍陳如、馬勝、䟦提、十力迦葉、拘利太子也。）
G117n2302_p0181a13║八、梵語𣵀槃，華言滅度。謂如來度人已竟，將入𣵀槃，二月十五日，於拘尸那城娑
G117n2302_p0181a14║羅雙樹間，臥七寶床，其林忽然變白，猶如白鶴；爾時，佛受純陀長者最後供已，與文殊
G117n2302_p0181a15║師利等言：「諸善男子！但當自修其心，慎莫放逸。」遂於中夜而入𣵀槃，諸天人等，以
G117n2302_p0181a16║千端㲲纏裹其身，七寶為棺，盛滿香油，積諸香木，以火焚之，收取舍利，以為八分，起
G117n2302_p0182a01║塔供養，是名𣵀槃相。（梵語拘尸那，華言角城，其城三角故也。梵語娑羅，華言堅固，謂冬夏不
G117n2302_p0182a02║改色也。）
G117n2302_p0182a03║
G117n2302_p0182a04║八分分如來舍利（出涅槃經後分）
G117n2302_p0182a05║一、拘尸城。
G117n2302_p0182a06║二、波肩羅婆國。
G117n2302_p0182a07║三、師伽羅婆國。
G117n2302_p0182a08║四、阿勒遮國。
G117n2302_p0182a09║五、毗耨國。
G117n2302_p0182a10║六、毗離國。
G117n2302_p0182a11║七、遮羅迦羅國。
G117n2302_p0182a12║八、摩伽陀國。
G117n2302_p0182a13║釋迦如來於拘尸城茶毗已竟，諸國起兵奪取舍利，時有婆羅門為息相奪諍故。分作八
G117n2302_p0182a14║分，八國起塔供養也。（梵語茶毗，華言焚燒。梵語舍利，華言骨身。）
G117n2302_p0182a15║一謂：拘尸城諸力士得一分舍利，即於國中起塔供養。
G117n2302_p0182a16║二謂：波肩羅婆國力士得一分舍利，歸國起塔供養。
G117n2302_p0183a01║三謂：師伽那婆國拘樓羅眾得一分舍利，歸國起塔供養。
G117n2302_p0183a02║四謂：阿勒遮國諸刹帝利得一分舍利，歸國起塔供養。
G117n2302_p0183a03║五謂：毗耨國諸婆羅門得一分舍利，歸國起塔供養。
G117n2302_p0183a04║六謂：毗離國諸黎車得一分舍利，歸國起塔供養。
G117n2302_p0183a05║七謂：遮羅迦羅國諸釋子得一分舍利，歸國起塔供養。
G117n2302_p0183a06║八謂：摩伽陀國阿闍世王得一分舍利，歸國起塔供養。
G117n2302_p0183a07║
G117n2302_p0183a08║八大靈塔（出八大靈塔經）
G117n2302_p0183a09║一、在迦毗羅城龍彌你園。
G117n2302_p0183a10║二、在摩伽陀國泥連河邊。
G117n2302_p0183a11║三、在波羅奈城。
G117n2302_p0183a12║四、在舍衛國祇陀園。
G117n2302_p0183a13║五、在曲女城。
G117n2302_p0183a14║六、在王舍城。
G117n2302_p0183a15║七、在廣嚴城。
G117n2302_p0183a16║八、在拘尸那城。
G117n2302_p0184a01║佛之靈塔有八，經云：「若人發大信心，修建塔廟，承事供養，得大利益，獲大果
G117n2302_p0184a02║報，具大名稱，是人命終即得生天。」然佛之舍利，人間天上，建塔甚多，此經所載，乃
G117n2302_p0184a03║如來降生等處所建之塔也。
G117n2302_p0184a04║一、梵語迦毗羅，華言黃色。梵語龍彌你，又云嵐毗尼，華言解脫處。佛之降生即此
G117n2302_p0184a05║園也。乃造寶塔，以表靈蹟焉。
G117n2302_p0184a06║二、梵語摩伽陀，華言善勝。梵語泥連，未見翻譯。佛於此河邊，菩提樹下而成正
G117n2302_p0184a07║覺，故建塔於此，以供養焉。
G117n2302_p0184a08║三、梵語波羅奈，華言鹿苑。佛於此處為聲聞緣覺說四諦法，故建塔以供養焉。
G117n2302_p0184a09║四、梵語舍衛，華言豐德。梵語祇陀，或云祇洹，華言戰勝。佛於此園說法度生，故
G117n2302_p0184a10║建塔以供養焉。
G117n2302_p0184a11║五、曲女城，此城由往昔大樹仙人，咒九十九女一時腰曲，故名曲女。佛從忉利天說
G117n2302_p0184a12║法下降於此，故建塔以供養焉。
G117n2302_p0184a13║六、王舍城，此城往昔由千王共居，故名王舍。佛於此處說法度生，故建塔以供養
G117n2302_p0184a14║焉。
G117n2302_p0184a15║七、廣嚴，此城廣博嚴淨，故名廣嚴。佛於此處思念籌量，故建塔以供養焉。
G117n2302_p0184a16║八、梵語拘尸那，華言角城，此城三角故也。佛於此城娑羅雙樹間，入般𣵀槃，故建
G117n2302_p0185a01║塔以供養焉。
G117n2302_p0185a02║
G117n2302_p0185a03║八大自在我（出涅槃經）
G117n2302_p0185a04║一、能示一身以為多身。
G117n2302_p0185a05║二、示一塵身滿大千界。
G117n2302_p0185a06║三、大身輕擧遠到。
G117n2302_p0185a07║四、現無量類常居一土。
G117n2302_p0185a08║五、諸根互用。
G117n2302_p0185a09║六、得一切法如無法想。
G117n2302_p0185a10║七、說一偈義經無量劫。
G117n2302_p0185a11║八、身徧諸處猶如虛空。
G117n2302_p0185a12║我即自在之義。謂如來有大神力，有大智慧，故能隨機示現，自在巧妙。經中謂：如
G117n2302_p0185a13║來常樂我淨之我，具此八義，故稱我德。
G117n2302_p0185a14║一謂：一身多身者，於一身中現無量身也。經云：「如來身數猶如微塵，充滿十方無量
G117n2302_p0185a15║世界。」蓋如來所證法身之體，徧一切處，全此之體，起於應用，故能一多自在也。
G117n2302_p0185a16║二、一塵身滿大千界者：謂如來法身，體無不徧，故一塵之身，與法身之量，同一廣
G117n2302_p0186a01║大，大千世界悉皆充滿，自在無礙也。
G117n2302_p0186a02║三、大身輕擧遠到者：謂如來廣大之身，飛行輕擧，無遠不到，自在無礙也。經云：
G117n2302_p0186a03║「如來能以滿大千世界之身，輕擧飛空，過於二十恒河沙等諸佛世界，而無障礙。」是也。
G117n2302_p0186a04║四、現無量類，常居一土者：謂如來雖為眾生現眾類之身，而所居常在一土，自在無
G117n2302_p0186a05║礙也。經云：「如來之心，安住不動，而能隨諸眾生，現無量形類。」又云：「如來之身，
G117n2302_p0186a06║常住一土，而令他土一切悉見。」是也。
G117n2302_p0186a07║五、諸根互用者：謂如來眼等諸根，互相為用，自在無礙也。經云：「如來一根亦能
G117n2302_p0186a08║見色、聞聲、嗅香、別味、覺觸、知法。一根既然，諸根亦爾。」是也。
G117n2302_p0186a09║六、得一切法，如無法想者：謂如來知一切法，本性空寂，若言有法而可證得，則為
G117n2302_p0186a10║虛妄，故雖有所證，而無能證之想，於法融通自在無礙也。經云：「若是有者，可名為
G117n2302_p0186a11║得；實無所有；云何名得？」以自在故，非得而得是也。
G117n2302_p0186a12║七、說一偈義，經無量刼者：謂如來智慧辯才演說，一偈之義，雖經多劫，無有窮
G117n2302_p0186a13║盡，稱性宣揚，自在無礙也。經云：「如來演一偈之義，經無量劫，義亦不盡。」是也。
G117n2302_p0186a14║八、身徧諸處，猶如虛空者：謂如來為諸眾生，處處現身說法，猶如虛空，了無形相
G117n2302_p0186a15║可得，隨緣應化，自在無礙也。經云：「虛空之性，不可得見，如來亦爾，實不可見，以
G117n2302_p0186a16║自在故，令一切見。」是也。
G117n2302_p0187a01║
G117n2302_p0187a02║八藏（出隨疏演義鈔）
G117n2302_p0187a03║一、經藏。
G117n2302_p0187a04║二、律藏。
G117n2302_p0187a05║三、論藏。
G117n2302_p0187a06║四、咒藏。
G117n2302_p0187a07║五、經藏。
G117n2302_p0187a08║六、律藏。
G117n2302_p0187a09║七、論藏。
G117n2302_p0187a10║八、咒藏。
G117n2302_p0187a11║藏即含藏之義。謂含藏諸法文理，而有經律論咒之不同。經者，法也，常也。凡聖之
G117n2302_p0187a12║所軌則曰法，魔外不能變壞曰常。律者法也；謂分判輕重持犯之罪，如世之法律。論者論
G117n2302_p0187a13║議也；謂論議種種諸法甚深之義也。咒者願也；謂祈願種種如意殊勝等事也。蓋以聲聞緣
G117n2302_p0187a14║覺大小乘之不同，故有八藏之名焉。（魔外者：天魔外道也。）
G117n2302_p0187a15║一、經藏者：即四阿含經是也。
G117n2302_p0187a16║二、律藏者：即四分十誦律等是也。
G117n2302_p0188a01║三、論藏者：即阿毗曇等論是也。（梵語阿毗曇，華言無比法。謂聖人分別法義，不可比
G117n2302_p0188a02║也。）
G117n2302_p0188a03║四、咒藏者：即除一切疾病陀羅尼，辟除諸惡陀羅尼等是也。（已上經律論咒，是聲聞
G117n2302_p0188a04║四藏也。）
G117n2302_p0188a05║五、經藏者：即妙法蓮華經、大方廣佛華嚴等經是也。
G117n2302_p0188a06║六、律藏者：即菩薩善戒經、梵網戒等經是也。
G117n2302_p0188a07║七、論藏者：即大智度論、十地經等論是也。
G117n2302_p0188a08║八、咒藏者：即楞嚴咒、大悲等咒是也。（以上經律論咒，菩薩四藏也。）
G117n2302_p0188a09║
G117n2302_p0188a10║八藏（出處胎經）
G117n2302_p0188a11║一、胎化藏。
G117n2302_p0188a12║二、摩訶衍藏。
G117n2302_p0188a13║三、中陰藏。
G117n2302_p0188a14║四、戒律藏。
G117n2302_p0188a15║五、菩薩藏。
G117n2302_p0188a16║六、雜藏。
G117n2302_p0189a01║七、金剛藏。
G117n2302_p0189a02║八、佛藏。
G117n2302_p0189a03║藏，即含藏之義。謂佛滅度後，阿難結集如來所說經法，以此八藏類攝無遺也。
G117n2302_p0189a04║一、胎化藏者：謂佛說胎中化現等事，如菩薩處胎等經是也。
G117n2302_p0189a05║二、梵語摩訶衍，華言大乘。摩訶衍藏者：即佛所說法華、𣵀槃、華嚴等諸大乘經是
G117n2302_p0189a06║也。
G117n2302_p0189a07║三謂：此色身死後，未託生前，名為中陰。中陰藏者：如佛所說中陰等經是也。
G117n2302_p0189a08║四、戒律藏者：謂佛所制在家出家，及大乘小乘諸品戒法，如僧祇等律部是也。
G117n2302_p0189a09║五、菩薩藏者：謂佛所說大乘諸經，明諸菩薩修因證果之法是也。
G117n2302_p0189a10║六、雜藏者：謂佛所說大小乘經，共明聲聞緣覺菩薩，及諸天人修因證果等法是也。
G117n2302_p0189a11║七、金剛藏者：謂佛所說等覺菩薩，修因證果之法，以其破惑之智最為堅利，能斷極
G117n2302_p0189a12║後微細無明之惑，故名等覺菩薩為金剛心是也。
G117n2302_p0189a13║八、佛藏者：謂佛所說大乘諸經，明一切諸佛所說之法，及神通變現，導利眾生等事
G117n2302_p0189a14║是也。
G117n2302_p0189a15║
G117n2302_p0189a16║八支語（出顯揚聖教論）
G117n2302_p0190a01║一、上首語。
G117n2302_p0190a02║二、美妙語。
G117n2302_p0190a03║三、顯了語。
G117n2302_p0190a04║四、易解語。
G117n2302_p0190a05║五、樂聞語。
G117n2302_p0190a06║六、無依語。
G117n2302_p0190a07║七、不逆語。
G117n2302_p0190a08║八、無邊語。
G117n2302_p0190a09║一、首，始也。謂佛凡有所說，必以趣向𣵀槃之道而為首先，故名上首語。
G117n2302_p0190a10║二、謂佛所說法，言辭柔輭，嘉美微妙，令人樂聞，故名美妙語。
G117n2302_p0190a11║三、謂佛說法隨機演暢，於諸事理，顯白明了，故名顯了語。
G117n2302_p0190a12║四、謂佛說法，善巧方便，令諸眾生即得解悟，故名易解語。
G117n2302_p0190a13║五、謂佛說法，稱適機宜，語音宣暢，事理該明，當機之眾，無不喜樂聽聞，故名樂
G117n2302_p0190a14║聞語。
G117n2302_p0190a15║六、謂佛說法，隨機開導，無所依著，亦不希望他人信已而後為說，故名無依語。
G117n2302_p0190a16║七、謂佛說法，知諸眾生根量，隨順不違，使其各得獲益，故名不逆語。
G117n2302_p0191a01║八、謂佛說法，具大智慧，具大辯才，稱性宣演，無有窮極，故名無邊語。
G117n2302_p0191a02║
G117n2302_p0191a03║八音（法界次第）
G117n2302_p0191a04║一、極好音。
G117n2302_p0191a05║二、柔輭音。
G117n2302_p0191a06║三、和適音。
G117n2302_p0191a07║四、尊慧音。
G117n2302_p0191a08║五、不女音。
G117n2302_p0191a09║六、不誤音。
G117n2302_p0191a10║七、深遠音。
G117n2302_p0191a11║八、不竭音。
G117n2302_p0191a12║八音者：謂如來所出音聲，言辭清雅，令諸眾生聞即解悟，而有此八種也。
G117n2302_p0191a13║一謂：一切諸天、二乘菩薩，雖各有好音，未足為極，唯佛音聲，聞者無厭，得入妙
G117n2302_p0191a14║道，好中之最，故名極好音。
G117n2302_p0191a15║二謂：佛以慈善為心，所出音聲巧順物情，能令聞者喜悅，皆捨剛強之心，故名柔輭音。
G117n2302_p0191a16║三謂：佛常居中道，妙解從容，所出音聲，和雅調適，能令聞者心皆融釋，因聲會理，
G117n2302_p0192a01║故名和適音。
G117n2302_p0192a02║四謂：佛德位尊高，慧心明徹，所出音聲，能令聞者尊重，慧解開明，故名尊慧音。
G117n2302_p0192a03║五謂：佛住首楞嚴定，有大雄之德，所出音聲，能令一切聞者敬畏，天魔外道莫不歸
G117n2302_p0192a04║伏，故名不女音。（梵語首楞嚴，華言健相分別，謂能降伏一切魔也。）
G117n2302_p0192a05║六謂：佛智圓明，照了無礙，所出音聲，諦審真實，無有差謬，能令聞者各獲正見，
G117n2302_p0192a06║故名不誤音。
G117n2302_p0192a07║七謂：佛智幽深，行位高極，所出音聲，自近而遠，徹至十方，令近聞非大，遠聞不
G117n2302_p0192a08║小，皆悟甚深幽遠之理，故名深遠音。
G117n2302_p0192a09║八謂：如來願行無盡，住於無盡法藏，所出音聲，聞者尋其語義，無盡無窮，故名不
G117n2302_p0192a10║竭音。
G117n2302_p0192a11║
G117n2302_p0192a12║八部般若（出般若經）
G117n2302_p0192a13║一、大品般若。
G117n2302_p0192a14║二、小品般若。
G117n2302_p0192a15║三、放光般若。
G117n2302_p0192a16║四、光讚般若。
G117n2302_p0193a01║五、道行般若。
G117n2302_p0193a02║六、金剛般若。
G117n2302_p0193a03║七、勝天王般若。
G117n2302_p0193a04║八、文殊問般若。
G117n2302_p0193a05║梵語般若，華言智慧。佛於第四時中，所說之經既多，法亦不一，故有八部之名焉。
G117n2302_p0193a06║一、謂佛演說五蘊、十二入、十八界、三十七道品等法，皆從六波羅蜜生，其般若波
G117n2302_p0193a07║羅蜜最大最勝，最為第一；餘之五度，若無般若導達，則不得名為波羅蜜也。以其卷帙多
G117n2302_p0193a08║故，是名大品般若。
G117n2302_p0193a09║二、謂與前大品所說之法，大要是同，因對大品以其卷帙少故，是名小品般若。
G117n2302_p0193a10║三、謂世尊入于三昧，從足千輻輪相放大光明，上至肉髻及諸毛孔中，皆放光明，徧
G117n2302_p0193a11║照十方國土，為諸菩薩而說此經，是名放光般若。
G117n2302_p0193a12║四、光即光明，讚即講說。謂佛從舌本出無數光明，照三千界，其光明中，自然而現
G117n2302_p0193a13║無數金蓮華，其蓮華上，各有諸佛講說此經，是名光讚般若。
G117n2302_p0193a14║五、謂佛說法，令諸眾生，聞者喜樂，展轉相告，於中受學，成就道行，是名道行般若。
G117n2302_p0193a15║六、金剛，喻也；般若，法也。以金之剛貞，至堅至利，能斷難斷，能碎萬物，譬喻
G117n2302_p0193a16║般若空慧，能斷諸眾生難斷之惑，是名金剛般若。
G117n2302_p0194a01║七、勝天王問佛云：「菩薩摩訶薩，云何修學一法，通達一切法？」佛即答云：「菩
G117n2302_p0194a02║薩摩訶薩，修學般若波羅蜜經，則能通達檀波羅蜜，乃至智波羅蜜等。」此經由勝天王發
G117n2302_p0194a03║問而說，是名勝天王般若。
G117n2302_p0194a04║八、文殊師利白佛言：「我觀如來不異相，不動相，不作相，無生相，無滅相，不有
G117n2302_p0194a05║相，不無相等。」佛即答云：「若能如是見於如來，心無所取，亦無不取等，甚為希有！」
G117n2302_p0194a06║此經因文殊發問而說，是名文殊問般若。
G117n2302_p0194a07║
G117n2302_p0194a08║八還辯見（出楞嚴經）
G117n2302_p0194a09║一、明還日輪。
G117n2302_p0194a10║二、暗還黑月。
G117n2302_p0194a11║三、通還戶[牖-片+爿]。
G117n2302_p0194a12║四、壅還墻宇。
G117n2302_p0194a13║五、緣還分別。
G117n2302_p0194a14║六、頑虛還空。
G117n2302_p0194a15║七、鬱𡋯還塵。
G117n2302_p0194a16║八、清明還霽。
G117n2302_p0195a01║還者，復也。辯者，分別也。見即能見之性也。八還辯見者：以所見八種可還之境，
G117n2302_p0195a02║而辯能見之性不可還也。此由阿難不知塵有生滅，見無動搖，而妄認緣塵，隨塵分別，故
G117n2302_p0195a03║如來以心境二法，辯其真妄，言心則曰：「今當示汝無所還地。」言境則曰：「吾今各還
G117n2302_p0195a04║本所因處。」此顯所見之境可還，而能見之性不可還也。遂以八種變化之相以辯之。
G117n2302_p0195a05║一、經云：「此大講堂洞開，東方日輪升天，則有明曜。」而言還者，謂此講堂，日
G117n2302_p0195a06║出則明，無日則暗，是則明因於日，故復還於日也。然明是所見之塵境，非能見之性也。
G117n2302_p0195a07║以塵境則有生滅，見性元無生滅，是故所見之明則可還，能見之性不可還也。若能見之性
G117n2302_p0195a08║亦可還者，則不明時，無復見其暗矣！故曰明還日輪。
G117n2302_p0195a09║二、經云：「中夜黑月，雲霧晦冥，則復昏暗。」而言還者，以由白月則明，黑月便
G117n2302_p0195a10║暗，是則暗因黑月，故復還於黑月也。當知所見之暗則可還，能見之性不可還也。若能見
G117n2302_p0195a11║之性亦可還者，則不暗時無復見其明矣！故曰暗還黑月。
G117n2302_p0195a12║三、經云：「戶[牖-片+爿]之隙，則復見通。」而言還者，以有戶[牖-片+爿]則見通，若無戶[牖-片+爿]則不見
G117n2302_p0195a13║通，是則通屬戶[牖-片+爿]，故復還於戶[牖-片+爿]也。當知所見之通則可還，能見之性不可還也。若能見
G117n2302_p0195a14║之性亦可還，則不通處無復見其壅矣！故曰通還戶[牖-片+爿]。（隙者，戶牖空處。）
G117n2302_p0195a15║四、經云：「墻宇之間，則復觀壅。」而言還者，以有墻宇則見壅，若無墻宇則不見
G117n2302_p0195a16║壅，是則壅屬墻宇，故復還於墻宇也。乃知所見之壅則可還，能見之性不可還也。若能見
G117n2302_p0196a01║之性亦可還者，則無壅處不復見其通矣！故曰壅還墻宇。
G117n2302_p0196a02║五、經云：「分別之處，則復見緣。」而言還者，謂有分別所對之處，則有所緣之
G117n2302_p0196a03║相；若無所對五塵之境，則無緣相而可分別。是則緣屬分別，故復還於分別也。當知所緣
G117n2302_p0196a04║分別之相可還，而能分別之性不可還也。若能分別之性亦可還者，則不緣境時無復知其無
G117n2302_p0196a05║分別矣！故曰緣還分別。（緣者：繫也。謂心緣繫色聲香味觸之五塵也。所對之處，即五塵之境也。）
G117n2302_p0196a06║六、頑者：無知也。頑虛者：謂無形相，頑然無有知覺也。經云：「頑虛之中，徧是
G117n2302_p0196a07║空性。」而言還者，謂無形相之礙，則徧是虛空；若有形相，則不見其虛矣。是則頑虛即
G117n2302_p0196a08║空，故復還於空也。當知所見之虛則可還，能見之性不可還也。若能見之性亦可還者，則
G117n2302_p0196a09║不虛時，無復見其形相矣！故曰頑虛還空。
G117n2302_p0196a10║七、鬱者：滯也。𡋯者：氣盛貌。經云：「鬱𡋯之象，則紆昏塵。」而言還者，以有
G117n2302_p0196a11║塵象，則見鬱𡋯，無塵則不見其昏滯，是則鬱𡋯屬於塵象，故復還於塵象也。當知所見鬱
G117n2302_p0196a12║𡋯之象則可還，能見之性不可還也。若能見之性亦可還者，則無塵時不復見其清明矣！故
G117n2302_p0196a13║曰鬱𡋯還塵。（紆者：縈也。）
G117n2302_p0196a14║八、經云：「澄霽斂氛，又觀清淨。」而言還者，以澄霽則見清淨，昏暗則不能見其
G117n2302_p0196a15║明淨矣！是則清明屬霽，故復還於霽也。當知所見清明之象可還，而能見之性不可還也；
G117n2302_p0196a16║若能見之性亦可還者，則不明時無復見其昏暗矣！故曰清明還霽。
G117n2302_p0197a01║
G117n2302_p0197a02║涅槃八味（方等般泥洹經）
G117n2302_p0197a03║一、常住。
G117n2302_p0197a04║二、寂滅。
G117n2302_p0197a05║三、不老。
G117n2302_p0197a06║四、不死。
G117n2302_p0197a07║五、清淨。
G117n2302_p0197a08║六、虛通。
G117n2302_p0197a09║七、不動。
G117n2302_p0197a10║八、快樂。
G117n2302_p0197a11║𣵀槃，梵語具云摩訶般𣵀槃那，華言大滅度。大即法身，滅即解脫，度即般若，是乃
G117n2302_p0197a12║三德秘密理藏也。此之理藏在諸佛不增，在眾生不減，而有八種法味，故泥洹經立此八味
G117n2302_p0197a13║之名也。（法味者：謂諸法中之義味也。）
G117n2302_p0197a14║一謂：此𣵀槃之理，徹三際以常存，亘十方而常在，故曰常住。
G117n2302_p0197a15║二謂：此𣵀槃之理，寂絕無為，大患永滅，故曰寂滅。（大患者：生死也。）
G117n2302_p0197a16║三謂：此𣵀槃之理，不遷不變，無增無減，故曰不老。
G117n2302_p0198a01║四謂：此𣵀槃之理，從本不生，今亦不滅，故曰不死。
G117n2302_p0198a02║五謂：此𣵀槃之理，安住清凉，諸障悉淨，故曰清淨。
G117n2302_p0198a03║六謂：此𣵀槃之理，虛徹靈通，圓融無礙，故曰虛通。
G117n2302_p0198a04║七謂：此𣵀槃之理，寂然不動，妙絕無為，故曰不動。
G117n2302_p0198a05║八謂：此𣵀槃之理，無生死逼迫之苦，有真常寂滅之樂，故曰快樂。
G117n2302_p0198a06║
G117n2302_p0198a07║大海八不思議喻涅槃（出涅槃經）
G117n2302_p0198a08║一、漸漸轉深。
G117n2302_p0198a09║二、深難得底。
G117n2302_p0198a10║三、同一鹹味。
G117n2302_p0198a11║四、潮不過限。
G117n2302_p0198a12║五、有種種寶藏。
G117n2302_p0198a13║六、大身眾生居住。
G117n2302_p0198a14║七、不宿死屍。
G117n2302_p0198a15║八、萬流大雨不增不減。
G117n2302_p0198a16║一謂：如來所說𣵀槃之法，隨順眾生，根性利鈍大小，無不令其各各獲益，次第修
G117n2302_p0199a01║證，而至于究竟之地。如經所說優婆塞戒、沙彌戒、比丘戒、菩薩戒、須陀洹果，乃至菩
G117n2302_p0199a02║薩果、佛果之類，猶如大海之流，從淺而至深也。
G117n2302_p0199a03║二謂：如來所說𣵀槃之法，理智圓融，妙不決定，一切二乘菩薩，皆莫測其所至，如
G117n2302_p0199a04║經云：或說我無我，或說常無常，或說淨不淨，或說空不空，乃至或說五陰即是佛性之
G117n2302_p0199a05║類，於如是等法，說無窮盡，猶如大海之深，難得底也。
G117n2302_p0199a06║三謂：如來所說𣵀槃之法，雖有四教之異，莫不為令眾生同得實相之理，同躋大學之
G117n2302_p0199a07║地，如經所說：一切眾生同有佛性，同一解脫，同一因果，乃至一切同得常樂我淨之類，
G117n2302_p0199a08║猶如大海，雖納百川，同一鹹味也。
G117n2302_p0199a09║四謂：如來說𣵀槃之時，扶律談常，制諸禁戒，令諸弟子如法受持，不得踰越，如經
G117n2302_p0199a10║所說：制諸比丘，不得受畜八不淨物之類，猶如海潮，朝夕往來，不過其限也。（八不淨物
G117n2302_p0199a11║者：一、置買田宅，二、種植根栽，三、貯聚穀粟，四、畜養奴婢，五、畜養羣畜，六、藏積金銀財
G117n2302_p0199a12║寶，七、藏積象牙刻鏤等物，八、藏積銅鐵金鑊以自煑㸑也。）
G117n2302_p0199a13║五謂：如來所說𣵀槃之法，為世珍寶，可尊可貴；凡眾生窘於法財者，令其修習，悉
G117n2302_p0199a14║得免離逼迫之苦，而成出世饒益之樂，如經所說寶者：謂四念處、四正勤，乃至如來功德
G117n2302_p0199a15║智慧之類，無所不具。猶如大海，種種諸寶，皆悉含藏也。
G117n2302_p0199a16║六謂：如來所說，𣵀槃之法，甚深無量，一切佛及菩薩莫不依此而住，如經所說：佛
G117n2302_p0200a01║菩薩有大智慧大神通，乃至大慈悲之類，無非聖法之所含攝，猶如大海一切鯤鯨大身之
G117n2302_p0200a02║類，咸依之而居也。
G117n2302_p0200a03║七謂：如來所說𣵀槃之法，專為扶持戒律而談常住，不令眾生起斷滅見，於末法中生
G117n2302_p0200a04║清淨正信之心，離一切邪惡之人，如經所說：闡提誹謗方等，非法說法，法說非法，受畜
G117n2302_p0200a05║八種不淨之物，佛物僧物隨意而用，或於比丘比丘尼，所作非法事，皆為死屍，是經離如
G117n2302_p0200a06║是等，猶大海之不宿死屍也。
G117n2302_p0200a07║八謂：如來所說𣵀槃之法，廣談佛性，盛演圓常，平等清淨，不生不滅，眾生諸佛，
G117n2302_p0200a08║同一覺源，曾無有異，如經所說無邊際故，無始終故，常住不生不滅故，一切眾生悉平等
G117n2302_p0200a09║故，一切佛性同一性故，猶萬流大雨之歸大海，而不增不減也。
G117n2302_p0200a10║
G117n2302_p0200a11║八背捨（亦名八解脫，出禪波羅蜜。）
G117n2302_p0200a12║一、內有色相外觀色。
G117n2302_p0200a13║二、內無色相外觀色。
G117n2302_p0200a14║三、淨背捨身作證。
G117n2302_p0200a15║四、虛空處背捨。
G117n2302_p0200a16║五、識處背捨。
G117n2302_p0201a01║六、無所有處背捨。
G117n2302_p0201a02║七、非有想非無想處背捨。
G117n2302_p0201a03║八、滅受想背捨。
G117n2302_p0201a04║背謂違背，捨即棄捨。大智度論云：「背此淨潔五欲，捨此著心，故名背捨。」修此
G117n2302_p0201a05║觀故，發無漏智慧，斷三界見思惑盡，證羅漢果，即轉名八解脫也。（淨潔五欲者：若欲界
G117n2302_p0201a06║色聲香味觸，即名麤弊五欲，名為不淨，若色界無色界，色聲香味觸，即名淨潔五欲也。）
G117n2302_p0201a07║一謂：行人先觀自己色身相狀，壞爛不淨，不可愛樂，一心靜定。更想皮肉脫落，但
G117n2302_p0201a08║見白骨有八色光明，故云內有色相。又為欲界貪欲難斷，雖已自觀內色不淨，故須復以不
G117n2302_p0201a09║淨觀於他人之色，令生厭惡，以求斷除，故又云外觀色，此即初背捨位，在初禪天定。
G117n2302_p0201a10║（八色光明者：謂見地色，如黃白淨地；見水色，如淵中澄清之水；見火色，如煙薪清淨之火；見風
G117n2302_p0201a11║色，如無塵清風；見青色，如金精山；見黃色，如薝蔔花；見赤色，如春朝霞；見白色，如珂雪也。）
G117n2302_p0201a12║二謂：行人為入二禪，已滅內身色相，故云內無色相。又為欲界貪欲難斷故，猶觀外
G117n2302_p0201a13║不淨之相，令生厭惡，以求斷除，故又云外觀色，此即第二背捨位，在二禪天定。
G117n2302_p0201a14║三、淨即緣於淨相也。謂行人於第二背捨後，除棄外色不淨之相，但於定中練習八色
G117n2302_p0201a15║光明，清淨皎潔，猶如妙寶之色，故云淨背捨。心既明淨，樂漸增長，徧滿身中，悉皆怡
G117n2302_p0201a16║悅，故又云身作證，此即第三背捨位，在三禪天定。
G117n2302_p0202a01║四謂：行人於欲界後，已除棄自身不淨之色，初背捨後，又除棄內身白骨之色；第二
G117n2302_p0202a02║背捨後，又除棄外身一切不淨之色，尚餘八種淨色，皆依心住。若心捨色，色即謝滅，一
G117n2302_p0202a03║心緣空，與空相應，即入無邊虛空處定，故云虛空處背捨。此即第四背捨位，在四禪天定。
G117n2302_p0202a04║五謂：行人若捨虛空處，一心緣識，入定時，即觀此定，依五陰等，悉皆無常苦空無
G117n2302_p0202a05║我，虛誑不實，心生厭背而不受著。故云識處背捨。（無常者：謂五陰之身，終歸壞滅也。苦者：
G117n2302_p0202a06║謂身有生死逼迫等苦也。空者：謂身由四大假合而成，本來空也。無我者：謂四大各離，誰是我耶。）
G117n2302_p0202a07║六謂：行人若捨識處，一心緣無所有處，入定時，即觀此定，依五陰等，悉皆無常苦
G117n2302_p0202a08║空無我，虛誑不實，心生厭背而不受著，故名無所有處背捨。
G117n2302_p0202a09║七謂：行人若捨無所有處，一心緣非有想非無想，入定時，即觀此定，依五陰等，悉
G117n2302_p0202a10║皆無常苦空無我，虛誑不實，心生厭背而不愛著，故名非有想非無想背捨。
G117n2302_p0202a11║八、受即領納，想即思想。即五陰中受想二心也。謂行人厭惡此心散亂，欲入定休
G117n2302_p0202a12║息，故背滅受想諸心，是名滅受想背捨。
G117n2302_p0202a13║
G117n2302_p0202a14║八勝處（禪波羅蜜）
G117n2302_p0202a15║一、內有色相，外觀色少，若好若醜，是名勝知勝見。
G117n2302_p0202a16║二、內有色相，外觀色多，若好若醜，是名勝知勝見。
G117n2302_p0203a01║三、內無色相，外觀色少，若好若醜，是名勝知勝見。
G117n2302_p0203a02║四、內無色相，外觀色多，若好若醜，是名勝知勝見。
G117n2302_p0203a03║五、青勝處。
G117n2302_p0203a04║六、黃勝處。
G117n2302_p0203a05║七、赤勝處。
G117n2302_p0203a06║八、白勝處。
G117n2302_p0203a07║八勝處者：謂修八背捨後，觀心純熟，轉變自在，若淨若不淨，隨意能破也。禪波羅
G117n2302_p0203a08║蜜云：「初二勝處位在初禪，第三第四勝處位在二禪，第五至第八勝處位在四禪。三禪不
G117n2302_p0203a09║立勝處者，以三禪天樂多心鈍，故不立也。」
G117n2302_p0203a10║一謂：行人先觀自己色身相狀，壞爛不淨，不可愛樂，一心靜定。更想皮肉脫落，但
G117n2302_p0203a11║見白骨有八色光明，故云內有色相。又以觀道未增，若觀多色，恐難攝持，故觀少色。是
G117n2302_p0203a12║以自觀己身不淨，亦觀所愛之人身亦不淨，故云外觀色少。若好若醜者：謂觀外諸色，善
G117n2302_p0203a13║業果報故名好，惡業果報故名醜。或時繫心一處，觀欲界中色，能生貪欲者，是淨色名為
G117n2302_p0203a14║好，能生瞋恚者，是不淨色名為醜。勝知勝見者：謂觀心純熟，於好色中，心不貪愛；於
G117n2302_p0203a15║醜色中，心不瞋恚也。
G117n2302_p0203a16║二謂：行人先觀自己色身相狀，壞爛不淨，不可愛樂，一心靜定，更想皮肉脫落，但
G117n2302_p0204a01║見白骨有八色光明，故云內有色相。觀於內身色相既熟，則觀外色雖多，亦無妨礙，所謂
G117n2302_p0204a02║諦觀一死屍，至十百千萬等死屍；若觀一肨脹時，悉見一切肨脹；乃至壞爛青瘀剝落，亦
G117n2302_p0204a03║復如是，故云外觀色多。若好若醜者：謂觀外諸色，善業果報故名好，惡業果報故名醜。
G117n2302_p0204a04║或時繫心一處，觀欲界中色，能生貪欲者，是淨色，名為好，能生瞋恚者，是不淨色，名
G117n2302_p0204a05║為醜。勝知勝見者：謂觀心純熟，於好色中，心不貪愛，於醜色中，心不瞋恚也。
G117n2302_p0204a06║三謂：行人入二禪，已滅內心色相，故云內無色相。又以觀道未增，若觀多色，恐難
G117n2302_p0204a07║攝持，故觀少色，是以自觀己身不淨，亦觀所愛之人身亦不淨，故云外觀色少。若好若醜
G117n2302_p0204a08║者：謂觀外諸色，善業果報故名好，惡業果報故名醜，或時繫心一處，觀欲界中色，能生
G117n2302_p0204a09║貪欲者，是淨色，名為好，能生瞋恚者，是不淨色，名為醜。勝知勝見者：謂觀心純熟，
G117n2302_p0204a10║於好色中，心不貪愛，於醜色中，心不瞋恚也。
G117n2302_p0204a11║四謂：行人入二禪，已滅內身色相，故云內無色相。觀內身色相既無，則外觀色相雖
G117n2302_p0204a12║多，亦無妨礙，所謂諦觀一死屍至千萬死屍，若觀一肨脹，悉見一切肨脹；乃至壞爛剝
G117n2302_p0204a13║落，亦復如是。若好若醜者：謂觀外諸色，善業果報故名好，惡業果報故名醜。或時繫心
G117n2302_p0204a14║一處，觀欲界中色，能生貪欲者，是淨色，名為好，能生瞋恚者，是不淨色，名為醜。勝
G117n2302_p0204a15║知勝見者：謂觀心純熟，於好色中，心不貪愛，於醜色中，心不瞋恚也。蓋行人為欲界煩
G117n2302_p0204a16║惱難破，故於第二禪中，重修第三第四勝處，除滅欲界煩惱，令無遺餘，亦令觀道增進，
G117n2302_p0205a01║牢固不失，工力轉勝也。
G117n2302_p0205a02║五謂：行人觀青色照耀，勝於背捨，八色光明中，所見青相，亦不起法愛，故名勝
G117n2302_p0205a03║處。
G117n2302_p0205a04║六謂：行人觀黃色照耀，勝於背捨，八色光明中，所見黃相，亦不起法愛，故名勝
G117n2302_p0205a05║處。
G117n2302_p0205a06║七謂：行人觀赤色照耀，勝於背捨，八色光明中，所見赤相，亦不起法愛，故名勝
G117n2302_p0205a07║處。
G117n2302_p0205a08║八謂：行人觀白色照耀，勝於背捨，八色光明中，所見白相，亦不起法愛，故名勝
G117n2302_p0205a09║處。
G117n2302_p0205a10║
G117n2302_p0205a11║八正道（法界次第）
G117n2302_p0205a12║一、正見。
G117n2302_p0205a13║二、正思惟。
G117n2302_p0205a14║三、正語。
G117n2302_p0205a15║四、正業。
G117n2302_p0205a16║五、正命。
G117n2302_p0206a01║六、正精進。
G117n2302_p0206a02║七、正念。
G117n2302_p0206a03║八、正定。
G117n2302_p0206a04║謂此八法，不依偏邪而行，故名為正。復能通至𣵀槃，故名為道。
G117n2302_p0206a05║一謂：人修無漏道，見四諦分明，破外道有無等種種邪見，是為正見。
G117n2302_p0206a06║二謂：人見四諦時，正念思惟，觀察籌量，令觀增長，是為正思惟。
G117n2302_p0206a07║三謂：人以無漏智慧，常攝口業，遠離一切虛妄不實之語，是為正語。
G117n2302_p0206a08║四謂：人以無漏智慧，修攝其心，住於清淨正業，斷除一切邪妄之行，是為正業。
G117n2302_p0206a09║（清淨正業者：謂戒定慧等出世之善業也。）
G117n2302_p0206a10║五謂：出家之人，當離五種邪命利養，常以乞食自活其命，是為正命。
G117n2302_p0206a11║六謂：不雜名精，無間名進。謂人勤修戒定慧之道，一心專精，無有間歇，是名正精
G117n2302_p0206a12║進。
G117n2302_p0206a13║七謂：人思念戒定慧正道，及五停心助道之法，堪能進至𣵀槃，是名正念。
G117n2302_p0206a14║八謂：人攝諸散亂，身心寂靜，正住真空之理，決定不移，是名正定。
G117n2302_p0206a15║
G117n2302_p0206a16║八法（楞嚴義海）
G117n2302_p0207a01║一、地大。
G117n2302_p0207a02║二、水大。
G117n2302_p0207a03║三、火大。
G117n2302_p0207a04║四、風大。
G117n2302_p0207a05║五、色微。
G117n2302_p0207a06║六、香微。
G117n2302_p0207a07║七、味微。
G117n2302_p0207a08║八、觸微。
G117n2302_p0207a09║八法者：地水火風名為四大，以其四種無處不有故也。色香味觸名為四微，以其四種
G117n2302_p0207a10║體性微細故也。謂人之身，因四大假合而有，此之四大亦由四微而成，故總稱為八法也。
G117n2302_p0207a11║一、地以堅礙為性，謂眼耳鼻舌身等名為地大，圓覺經云：「髮毛爪齒皮肉筋骨等皆
G117n2302_p0207a12║歸於地。」是也。
G117n2302_p0207a13║二、水以潤濕為性，謂唾涕津液等名為水大，圓覺經云：「唾涕膿血津液涎沫痰淚精
G117n2302_p0207a14║氣大小便利皆歸於水。」是也。
G117n2302_p0207a15║三、火以燥熱為性，謂身中暖氣名為火大，圓覺經云：「暖氣歸火。」是也。
G117n2302_p0207a16║四、風以動轉為性，謂出入息及身動轉名為風大，圓覺經云：「動轉歸風。」是也。
G117n2302_p0208a01║五謂：眼所見種種諸色，以其微細，故名色微。
G117n2302_p0208a02║六謂：鼻所齅種種諸香，以其微細，故名香微。
G117n2302_p0208a03║七謂：舌所嘗種種諸味，以其微細，故名味微。
G117n2302_p0208a04║八謂：身分所覺種種諸觸，以其微細，故名觸微。
G117n2302_p0208a05║
G117n2302_p0208a06║八智
G117n2302_p0208a07║一、苦法智。
G117n2302_p0208a08║二、苦類智。
G117n2302_p0208a09║三、集法智。
G117n2302_p0208a10║四、集類智。
G117n2302_p0208a11║五、滅法智。
G117n2302_p0208a12║六、滅類智。
G117n2302_p0208a13║七、道法智。
G117n2302_p0208a14║八、道類智。
G117n2302_p0208a15║一、苦是欲界生死之苦，法是所證真如之理；智是能證之智。謂觀欲界生死之苦，真
G117n2302_p0208a16║智發而證真如之理，是名苦法智。
G117n2302_p0209a01║二謂：觀欲界苦諦之後，復觀上二界苦諦，真智明發，是欲界苦法智之流類，是名苦
G117n2302_p0209a02║類智。
G117n2302_p0209a03║三謂：觀欲界集諦見惑，真智明發而證真如之理，是名集法智。
G117n2302_p0209a04║四謂：觀欲界集諦之後，復觀上二界集諦，真智明發，是欲界集法智之流類，是名集
G117n2302_p0209a05║類智。
G117n2302_p0209a06║五謂：觀欲界滅諦，滅前苦集，真智明發而證真如之理，是名滅法智。
G117n2302_p0209a07║六謂：觀欲界滅諦之後，復觀上二界滅諦，真智明發，是欲界滅法智之流類，是名滅
G117n2302_p0209a08║類智。
G117n2302_p0209a09║七謂：觀欲界道諦，修三十七道品，真智明發而證真如之理，是名道法智。
G117n2302_p0209a10║八謂：觀欲界道諦之後，復觀上二界道諦，真智明發，是欲界道法智之流類，是名道
G117n2302_p0209a11║類智。
G117n2302_p0209a12║
G117n2302_p0209a13║大人八念（中阿含經）
G117n2302_p0209a14║一、道從無欲非有欲得。
G117n2302_p0209a15║二、道從知足非無厭得。
G117n2302_p0209a16║三、道從遠離非聚會得。
G117n2302_p0210a01║四、道從精勤非懈怠得。
G117n2302_p0210a02║五、道從正念非邪念得。
G117n2302_p0210a03║六、道從定意非亂意得。
G117n2302_p0210a04║七、道從智慧非愚癡得。
G117n2302_p0210a05║八、道從不戲樂非戲行得。
G117n2302_p0210a06║阿那律陀在枝提瘦水渚林中，宴坐思惟，心作是念：道從無欲，非有欲得，乃至道從
G117n2302_p0210a07║智慧，非愚癡得。於是世尊以他心智，知彼心中所念，而現其前，為說大人八念也。
G117n2302_p0210a08║一謂：比丘修道，當於一切塵境，不生希欲之心，雖自得無欲，而不令他知，此所以
G117n2302_p0210a09║能得道也；是名道從無欲，非有欲得。
G117n2302_p0210a10║二謂：比丘修道，衣但覆形，食但支命，一切所需，悉當知足，此所以能得道也；是
G117n2302_p0210a11║名道從知足非無厭得。
G117n2302_p0210a12║三謂：比丘修道，於世間諸法及己身心，俱當遠離，此所以能得道也；是名道從遠
G117n2302_p0210a13║離，非聚會得。
G117n2302_p0210a14║四謂：比丘修道，當常行精進，斷惡不善，修諸善法，恒自起意，專一堅固，不捨方
G117n2302_p0210a15║便，此所以能得道也；是名道從精進，非慚怠得。
G117n2302_p0210a16║五謂：比丘修道，當觀察身心內外諸法，悉皆空寂，無有邪念，此所以能得道也；是
G117n2302_p0211a01║名道從正念，非邪念得。
G117n2302_p0211a02║六謂：比丘修道，當遠離諸惡之法，凝心禪定，無有散亂，此所以能得道也；是名道
G117n2302_p0211a03║從定意，非亂意得。
G117n2302_p0211a04║七謂：比丘修道，當觀察世間興衰之法，而得智慧明達，分別曉了，悉除惑業，盡生
G117n2302_p0211a05║死之苦，此所以能得道也；是名道從智慧，非愚癡得。
G117n2302_p0211a06║八謂：比丘修道，當常寂靜，遠離嬉戲之樂，遊觀之行，安住無為之理，正意而解，
G117n2302_p0211a07║此所以能得道也；是名道從不戲樂，非戲行得。
G117n2302_p0211a08║
G117n2302_p0211a09║八念（大智度論）
G117n2302_p0211a10║一、念佛。
G117n2302_p0211a11║二、念法。
G117n2302_p0211a12║三、念僧。
G117n2302_p0211a13║四、念戒。
G117n2302_p0211a14║五、念捨。
G117n2302_p0211a15║六、念天。
G117n2302_p0211a16║七、念出入息。
G117n2302_p0212a01║八、念死。
G117n2302_p0212a02║念者，內心存憶也。論云：「佛諸弟子，於閑靜處，乃至山林曠野，善修不淨等觀，
G117n2302_p0212a03║厭患其身，忽生驚怖，及為惡魔作種種惡事惱亂，其心憂懼轉增，是故如來為說八念法，
G117n2302_p0212a04║若存心於此，恐怖即除也。」
G117n2302_p0212a05║一謂：修禪觀之人，若遭恐怖障難之時，應念諸佛慈悲，救濟眾生，功德無量。如是
G117n2302_p0212a06║一心，念念不捨，怖障即除也。
G117n2302_p0212a07║二謂：修禪觀之人，若遭恐怖障難之時，應當念法，法力廣大，通達無礙，能滅煩
G117n2302_p0212a08║惱。如是一心念念不捨，怖障即除也。
G117n2302_p0212a09║三謂：修禪觀之人，若遭恐怖障難之時，應當念僧。僧是佛之弟子，能修正道，能證
G117n2302_p0212a10║聖果，為世福田。如是一心念念不捨，怖障即除也。
G117n2302_p0212a11║四謂：修禪觀之人，若遭恐怖障難之時，應當念戒，戒是無上菩提之本，能遮諸惡，
G117n2302_p0212a12║得安隱處。如是一心念念不捨，怖障即除也。
G117n2302_p0212a13║五謂：修禪觀之人，若遭恐怖之時，應當念捨。捨有二種：一、捨施能生大功德。
G117n2302_p0212a14║二、捨煩惱因此得大智慧。如是一心念念不已，怖障即除也。
G117n2302_p0212a15║六謂：修禪觀之人，若遭恐怖障難之時，應當念四天王天，乃至他化自在天，如是等
G117n2302_p0212a16║天，果報清淨，利安一切。如是一心念念不捨，怖障即除也。
G117n2302_p0213a01║七、息，即鼻中出入之氣。念出入息者：謂修禪觀之人，若遭恐怖之時，應當念息，
G117n2302_p0213a02║息是治散亂之良藥，入禪定之捷徑。如是念念不已，則心不馳散，怖障即除也。
G117n2302_p0213a03║八謂：修禪觀之人，若遭恐怖障難之時，應當念死，死有二種：一者、自死：謂報盡
G117n2302_p0213a04║而死。二者、他緣死：謂遇惡緣而死。此二種死，從生以來，常與身俱，無可避處，如是
G117n2302_p0213a05║一心念念不已，怖障即除也。
G117n2302_p0213a06║
G117n2302_p0213a07║八忍（出四教儀集註）
G117n2302_p0213a08║一、苦法忍。
G117n2302_p0213a09║二、苦類忍。
G117n2302_p0213a10║三、集法忍。
G117n2302_p0213a11║四、集類忍。
G117n2302_p0213a12║五、滅法忍。
G117n2302_p0213a13║六、滅類忍。
G117n2302_p0213a14║七、道法忍。
G117n2302_p0213a15║八、道類忍。
G117n2302_p0213a16║一、苦即欲界生死之苦，法即真如之理，忍即忍可，亦印證之義也。謂於四善根位
G117n2302_p0214a01║中，因觀欲界生死之苦，至世第一後心，真如理顯，生無漏法忍，是名苦法忍。
G117n2302_p0214a02║二、苦即色界無色界生死之苦。類即流類。謂觀欲界苦諦之後，復觀上二界苦諦，亦
G117n2302_p0214a03║生無漏法忍，是欲界苦法忍之流類，是名苦類忍。
G117n2302_p0214a04║三、集即招集之義，謂觀欲界集諦見思之惑，真如理顯，生無漏法忍，是名集法忍。
G117n2302_p0214a05║四謂：觀欲界集諦之後，復觀上二界集諦，生無漏法忍，是欲界集法忍之流類，是名
G117n2302_p0214a06║集類忍。
G117n2302_p0214a07║五、滅即滅無之義。謂觀欲界滅諦，滅前苦集，真如理顯，生無漏法忍，是名滅法
G117n2302_p0214a08║忍。
G117n2302_p0214a09║六謂：觀欲界滅諦之後，復觀上二界滅諦，生無漏法忍，是欲界滅法忍之流類，是名
G117n2302_p0214a10║滅類忍。
G117n2302_p0214a11║七、道即三十七道品。謂觀欲界道諦，修此道品，真如理顯，生無漏法忍，是名道法
G117n2302_p0214a12║忍。
G117n2302_p0214a13║八謂：觀欲界道諦之後，復觀上二界道諦，生無漏法忍，是欲界道法忍之流類，是名
G117n2302_p0214a14║道類忍。
G117n2302_p0214a15║
G117n2302_p0214a16║八覺（出華嚴疏）
G117n2302_p0215a01║一、欲覺。
G117n2302_p0215a02║二、瞋覺。
G117n2302_p0215a03║三、惱覺。
G117n2302_p0215a04║四、親里覺。
G117n2302_p0215a05║五、國土覺。
G117n2302_p0215a06║六、不死覺。
G117n2302_p0215a07║七、族姓覺。
G117n2302_p0215a08║八、輕侮覺。
G117n2302_p0215a09║覺，猶念也。因此八種，引起一切煩惱即惡覺也。
G117n2302_p0215a10║一、欲即貪欲，謂貪欲心起，常念可意之事，故名欲覺。
G117n2302_p0215a11║二、瞋即瞋恨。謂瞋恚心起，常念忿恨於他，故名瞋覺。
G117n2302_p0215a12║三、惱即惱害。謂憎嫉心起，常念惱害於他，故名惱覺。
G117n2302_p0215a13║四謂：常憶念親戚鄉里，故名親里覺。
G117n2302_p0215a14║五謂：常念國土安危，故名國土覺。
G117n2302_p0215a15║六謂：因多財資養，常念不死，故名不死覺。
G117n2302_p0215a16║七、族即世族，姓即種姓。謂矜誕心起，常念世族種姓，有高有下，故名族姓覺。
G117n2302_p0216a01║（矜誕者：誇大之謂也。）
G117n2302_p0216a02║八、侮即慢也。謂恃己才德，常念輕慢於人，故名輕侮覺。
G117n2302_p0216a03║
G117n2302_p0216a04║八大人覺（出佛遺教經論）
G117n2302_p0216a05║一、少欲覺。
G117n2302_p0216a06║二、知足覺。
G117n2302_p0216a07║三、寂靜覺。
G117n2302_p0216a08║四、正念覺。
G117n2302_p0216a09║五、正定覺。
G117n2302_p0216a10║六、精進覺。
G117n2302_p0216a11║七、正慧覺。
G117n2302_p0216a12║八、無戲論覺。
G117n2302_p0216a13║覺即覺悟。謂此八法，乃是菩薩緣覺聲聞大力量人之所覺悟，故名八大人覺。
G117n2302_p0216a14║一、謂人寡欲，乃得心安，是則臥覺一榻之寬，覆覺一衾之溫，食覺一餐之飽，處覺
G117n2302_p0216a15║容膝之適，心無過想，是名少欲覺。
G117n2302_p0216a16║二謂：人雖貧乏，常知止足，是則雖服麤弊，而有狐狢之溫；雖食藜糗，而有膏梁之
G117n2302_p0217a01║美；雖居蓬蓽，而有廈屋之安，是名知足覺。
G117n2302_p0217a02║三謂：人離眾憒閙，閒居獨處，厭世纏縳，思滅貪欲之苦本，而能斷除煩惱，寂靜其
G117n2302_p0217a03║心，是名寂靜覺。
G117n2302_p0217a04║四謂：人思念正道，一心專注，無有間雜，不起邪想，是名正念覺。
G117n2302_p0217a05║五謂：人修習禪定，攝諸亂想，而得身心寂靜，三昧現前，是名正定覺。
G117n2302_p0217a06║六謂：人勇猛精勤，修習善法，不令間斷，則道業日進，無有退失，是名精進覺。
G117n2302_p0217a07║七謂：人欲入道者，必須從聞而思，從思而修。以此三者而自增益，則智慧真正，離
G117n2302_p0217a08║諸邪見，斷惑證果，是名正慧覺。
G117n2302_p0217a09║八、以言嘲謔，名為戲論。謂人欲得𣵀槃寂靜之樂，必須清淨口業，捨諸戲論，一循
G117n2302_p0217a10║正語，是名無戲論覺。
G117n2302_p0217a11║
G117n2302_p0217a12║
G117n2302_p0217a13║
G117n2302_p0217a14║
G117n2302_p0217a15║
G117n2302_p0217a16║佛學名相彙解　卷第四十三（終）