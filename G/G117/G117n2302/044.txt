G117n2302_p0219a01║佛學名相彙解　卷第四十四明．沙門寂照編
G117n2302_p0219a02║
G117n2302_p0219a03║八犍度（八犍度論）
G117n2302_p0219a04║一、雜犍度。
G117n2302_p0219a05║二、結使犍度。
G117n2302_p0219a06║三、智犍度。
G117n2302_p0219a07║四、行犍度。
G117n2302_p0219a08║五、四大犍度。
G117n2302_p0219a09║六、根犍度。
G117n2302_p0219a10║七、定犍度。
G117n2302_p0219a11║八、見犍度。
G117n2302_p0219a12║梵語犍度，華言法聚。謂佛弟子迦旃延，以諸法門各從其類，分為八聚，故名八犍
G117n2302_p0219a13║度。（梵語迦旃延，華言不定。佛十大弟子中之一也。）
G117n2302_p0219a14║一謂：如經為聲聞說四善根，及四聖果，有餘無餘𣵀槃等法不一，故名雜犍度。
G117n2302_p0220a01║二、結即纏縳；使即驅役也。謂三結五蓋、上五分、下五分等惑，總而言之：不出百
G117n2302_p0220a02║八煩惱也。因此煩惱惑業纏縳驅役行人心神，流轉三界，故名結使犍度。
G117n2302_p0220a03║三、智即智慧。謂初果、二果、三果、四果之人，因修戒定慧道品，斷除惑障，所發
G117n2302_p0220a04║無漏之智慧也。
G117n2302_p0220a05║四、行即身口意三業所起善惡諸行也。善行者：身不殺盜婬，口不妄言綺語兩舌惡
G117n2302_p0220a06║口，意不貪瞋癡；惡行者：身行殺盜婬，口起妄言綺語兩舌惡口，意起貪瞋癡，故名行犍
G117n2302_p0220a07║度。
G117n2302_p0220a08║五、四大即地水火風也。以其無處不有，稱之為大。約過去未來現在三世，論四大所
G117n2302_p0220a09║造善色惡色，故名四大犍度。
G117n2302_p0220a10║六、根即六根、五根等法。約四果及三世而說，故名根犍度。
G117n2302_p0220a11║七、定即欲界天定、色界天定、無色界天定，及聲聞緣覺所修之定，種種不同，故名
G117n2302_p0220a12║定犍度。
G117n2302_p0220a13║八、見即凡夫外道斷常二見，及六十二見等種種不同，故名見犍度。
G117n2302_p0220a14║
G117n2302_p0220a15║八成立因（出阿毗達磨雜集論）
G117n2302_p0220a16║一、立宗。
G117n2302_p0221a01║二、立因。
G117n2302_p0221a02║三、立喻。
G117n2302_p0221a03║四、合。
G117n2302_p0221a04║五、結。
G117n2302_p0221a05║六、現量。
G117n2302_p0221a06║七、比量。
G117n2302_p0221a07║八、聖教量。
G117n2302_p0221a08║一、宗猶主也，要也。以所立之法為宗要也。謂如五蘊等法，皆假因緣而生，實無自
G117n2302_p0221a09║性，於中求我決不可得，故說諸法無我，以破執我立論者，是名立宗。
G117n2302_p0221a10║二、因即因由，亦所依之義。立因所以破執有我者之論也。謂若於五蘊等法，施設實
G117n2302_p0221a11║有我者，此之五蘊既從眾緣而生，皆是生滅之法；蘊既生滅，我不成就。若離五蘊，而於
G117n2302_p0221a12║餘處施設有我者，我無所因，我亦無用，是知皆無有我，是名立因。
G117n2302_p0221a13║三、喻即譬喻，以別法喻所立之法也。謂如現在相中，施設實有過去相者，蓋此現在
G117n2302_p0221a14║相已生未滅，不應於現在未滅法中，施設過去已滅之相；若離現在而於餘處施設過去相
G117n2302_p0221a15║者，然過去世之相既已滅壞，不應施設有相。此言過去之相不可得，以喻諸法中求我決不
G117n2302_p0221a16║可得，是名立喻。
G117n2302_p0222a01║四、合即相合之義，引餘義合此正說之理也。謂如五蘊法中，本無有我，而人顛倒，
G117n2302_p0222a02║妄執有我，既遮破已，即知無我；既知無我，則知常等亦無，是名合。
G117n2302_p0222a03║五謂：結前無我究竟之理，決定無異，是知五蘊，皆是無我，乃至無常，是名結。
G117n2302_p0222a04║六、現即顯現，量即量度，揩定之義也。謂眼識乃至身識，對於顯現五塵之境，離妄
G117n2302_p0222a05║分別，無籌度之心，而能於境度量，揩定諸法自性相而不錯謬，是名現量。
G117n2302_p0222a06║七、比即比類。謂以第六意識比類量度，知有諸境，如遠見烟知彼有火，是名比量。
G117n2302_p0222a07║八謂：聖人所說現量之言教，皆不相違，定可信受，是名聖教量。
G117n2302_p0222a08║
G117n2302_p0222a09║菩薩八種因果（出地持經）
G117n2302_p0222a10║一、壽因壽果。
G117n2302_p0222a11║二、色因色果。
G117n2302_p0222a12║三、種姓因種姓果。
G117n2302_p0222a13║四、自在因自在果。
G117n2302_p0222a14║五、信言因信言果。
G117n2302_p0222a15║六、大力因大力果。
G117n2302_p0222a16║七、丈夫因丈夫果。
G117n2302_p0223a01║八、力因力果。
G117n2302_p0223a02║一、壽即壽命。謂不殺物命，無傷害心，是名壽因；由不殺故，長壽住世，是名壽
G117n2302_p0223a03║果。
G117n2302_p0223a04║二、色即色身。謂施燈明供佛，及以淨物施人，是名色因；由施燈明及淨物故，則得
G117n2302_p0223a05║顏容光澤，身形端正，是名色果。
G117n2302_p0223a06║三、種即種類；姓即族姓。謂捨離憍慢之心，是名種姓因；由離憍慢故，則得生於上
G117n2302_p0223a07║族，是名種姓果。
G117n2302_p0223a08║四謂：能以床敷臥具飲食湯藥及種種所須之物，惠施於人，令他自在，是名自在因；
G117n2302_p0223a09║由惠施故，即得大富大財大眾大眷屬，凡所作為，無不遂意，得大自在，是名自在果。
G117n2302_p0223a10║五謂：口不妄言綺語兩舌惡口，是名信言因：由離口過，凡所出言，人皆信聽，是名
G117n2302_p0223a11║信言果。
G117n2302_p0223a12║六、力即力用。謂作大功德，立大誓願，恭敬三寶，孝養父母，是名大力因；由恭敬
G117n2302_p0223a13║三寶等故，即得大名稱、大福德、大智慧，有大勢力，為一切人之所敬重，是名大力果。
G117n2302_p0223a14║七謂：樂丈夫法，厭女人法，復能說丈夫法饒益他人，是名丈夫因；由成就丈夫法
G117n2302_p0223a15║故，來世即得男子之身，堪為一切功德法器，是名丈夫果。
G117n2302_p0223a16║八謂：於他人有如法之事，隨其力能，悉往營助，是名力因；由成就力因故，即得少
G117n2302_p0224a01║病少惱，有力堪任，修諸善法，是名力果。
G117n2302_p0224a02║
G117n2302_p0224a03║八種異熟因果（華嚴）
G117n2302_p0224a04║一、壽量圓滿。
G117n2302_p0224a05║二、色相圓滿。
G117n2302_p0224a06║三、種族圓滿。
G117n2302_p0224a07║四、自在圓滿。
G117n2302_p0224a08║五、信言圓滿。
G117n2302_p0224a09║六、大勢圓滿。
G117n2302_p0224a10║七、丈夫相圓滿。
G117n2302_p0224a11║八、勇力圓滿。
G117n2302_p0224a12║謂現生所作之因，而於異世成就其果也。蓋業通三世，如前世所作之因皆善，則現世
G117n2302_p0224a13║受其福報；所作之因不善，則現世受其惡報。又如今世所作善惡之因不同，後世成熟善惡
G117n2302_p0224a14║果報亦異，故此異熟因果，凡有八種焉。
G117n2302_p0224a15║一謂：菩薩修行，於諸眾生起大慈憫，無殺害心，以此為因，異生感果，即得壽命長
G117n2302_p0224a16║遠，無諸損減，修習善法，利己利人，是名壽量圓滿。
G117n2302_p0225a01║二謂：菩薩修行，於諸如來菩薩形像之前，及諸黑闇之處，施以燈燭，令其光明。以
G117n2302_p0225a02║此為因，異生感果，即得色相具足，識見高明，眾人愛敬，而不生輕慢；是名色相圓滿。
G117n2302_p0225a03║三謂：菩薩修行，於諸同類忍辱柔和，心常謙下，以此為因，異生感果，即得生於豪
G117n2302_p0225a04║貴之家，為世宗重，令諸眾生隨順言教，是名種族圓滿。
G117n2302_p0225a05║四謂：菩薩修行，於貧乏之人，隨其所欲而行給施，以此為因，異生感果，得大財位
G117n2302_p0225a06║及大眷屬，所作隨心，無不自在，是名自在圓滿。
G117n2302_p0225a07║五謂：菩薩修行，常以真實和輭之語教化眾生，以此為因，異生感果，即得出言誠
G117n2302_p0225a08║諦，凡所決疑，人必信受，是名信言圓滿。
G117n2302_p0225a09║六謂：菩薩修行，於佛法僧父母師長之前，常生卑下之心，敬事孝養，以此為因，
G117n2302_p0225a10║異生感果，即得豪貴自在，有大勢力，令諸眾生咸從正化，是名大勢圓滿。
G117n2302_p0225a11║七謂：菩薩修行，於諸佛菩薩，心生敬樂，於女人身，心常厭棄，以此為因，異生感
G117n2302_p0225a12║果，即得男子之身，諸根完具，無有殘缺，是丈夫相圓滿。
G117n2302_p0225a13║八謂：菩薩修行，恒以自己身力，供事一切眾生，及施以飲食之物，令其色力增盛；
G117n2302_p0225a14║以此為因，異生感果，即得勇猛道力，修集一切善法，復能教化一切眾生，勇猛精進，求
G117n2302_p0225a15║無上道，是名勇力圓滿。
G117n2302_p0226a01║
G117n2302_p0226a02║立頌八意（出華嚴疏）
G117n2302_p0226a03║一、少字攝多義。
G117n2302_p0226a04║二、讚歎多以偈頌。
G117n2302_p0226a05║三、為鈍根重說。
G117n2302_p0226a06║四、為後來之徒。
G117n2302_p0226a07║五、為隨喜樂。
G117n2302_p0226a08║六、為易受持。
G117n2302_p0226a09║七、增明前說。
G117n2302_p0226a10║八、長行未說。
G117n2302_p0226a11║一、謂於一字中包攝多義也。如圓覺經長行文中，佛為普眼菩薩，說四大和合各離之
G117n2302_p0226a12║相，文義甚長，至於重頌，則以四句收攝多義。偈云：「身相屬四大，心性歸六塵；四大
G117n2302_p0226a13║體各離，誰為和合者。」等是也。（長行者：經之散文。重頌者：經之偈文也。）
G117n2302_p0226a14║二謂：諸經中，凡菩薩等稱讚歎美佛之功德，多以偈頌也。
G117n2302_p0226a15║三謂：佛為弟子說長行經竟，有根鈍不能解悟，更為重說偈頌也。
G117n2302_p0226a16║四謂：佛為弟子說長行經竟，或有新來之眾，未聞前說，佛則更為重說偈頌也。
G117n2302_p0227a01║五謂：佛隨眾機有喜樂偈頌者，即為演說偈頌也。
G117n2302_p0227a02║六謂：佛因長行文句繁多，恐難受持，故說偈頌，令人記憶，如為槃特說偈云：「守
G117n2302_p0227a03║口攝意身莫犯，如是行者得度世。」等是也。（槃特，梵語具云槃陀伽，華言繼道。）
G117n2302_p0227a04║七謂：初於長行文中，說義未盡，後於重頌，廣明其義也。
G117n2302_p0227a05║八謂：不說長行而直說偈頌，如金光明經空品是也。
G117n2302_p0227a06║
G117n2302_p0227a07║八種喻（出涅槃經）
G117n2302_p0227a08║一、順喻。
G117n2302_p0227a09║二、逆喻。
G117n2302_p0227a10║三、現喻。
G117n2302_p0227a11║四、非喻。
G117n2302_p0227a12║五、先喻。
G117n2302_p0227a13║六、後喻。
G117n2302_p0227a14║七、先後喻。
G117n2302_p0227a15║八、徧喻。
G117n2302_p0227a16║一謂：佛說法隨順世諦次第，從小向大而為喻也。如經云：天降大雨，溝瀆皆滿，溝
G117n2302_p0228a01║瀆滿故小坑滿，小坑滿故大坑滿，如是漸次，乃至大海滿；如來法雨亦復如是，眾生戒
G117n2302_p0228a02║滿，乃至解脫滿；解脫滿故𣵀槃滿。是名順喻。
G117n2302_p0228a03║二謂：佛說法逆於世諦次第，從大向小為喻也。如經云：「大海有本，所謂大河；大
G117n2302_p0228a04║河有本，所謂小河；小河有本，所謂大池；如是乃至溝澮有本，所謂大雨。如來亦復如
G117n2302_p0228a05║是，𣵀槃有本，所謂解脫；乃至持戒有本，所謂法雨。」是名逆喻。
G117n2302_p0228a06║三謂：如來說法，為令眾生易解，即以現前之事而為喻也。如經云：「眾生心性猶如
G117n2302_p0228a07║獮猴，獮猴之性捨一取一，眾生之性亦復如是，取著色聲香味觸法，無暫住時。」是名現
G117n2302_p0228a08║喻。
G117n2302_p0228a09║四謂：如來說法，假設其辭為喻，而非實有其事，如經中佛告波斯匿王云：「有親信
G117n2302_p0228a10║人從四方至，各作是言：『有大山從四方來，欲害人民。』王若聞者，當設何計？」王
G117n2302_p0228a11║言：「世尊！設有此來，無逃避處。」佛復告言：「四山即是眾生生老病死，常來逼人，
G117n2302_p0228a12║云何大王不修戒施之類？」是名非喻。
G117n2302_p0228a13║五謂：如來開示眾生，先設譬喻，而後以法合也。如經云：「譬如有人貪著妙花，採
G117n2302_p0228a14║取之時，為水所漂；眾生亦爾，貪愛五欲，為生死水之所漂沒。」是名先喻。
G117n2302_p0228a15║六謂：如來開示眾生，先說法而後設喻以顯之也。如經所說：「莫輕小罪，以為無
G117n2302_p0228a16║殃；水滴雖微，漸盈大器。」是名後喻。
G117n2302_p0229a01║七謂：如來開示眾生，先後所說皆是譬喻之意。如經云：「譬如芭蕉，生果則死，愚
G117n2302_p0229a02║人得養，亦復如是；如騾懷妊，命不久全。」是名先後喻。（得養者，得其利養也。）
G117n2302_p0229a03║八謂：如來說法，如未皆假喻以顯之也。如經云：「三十三天，有波利質多羅樹，其
G117n2302_p0229a04║根入地，深五由延，枝葉四布，葉熟則黃，黃必墮落，落必變色，變必生皰，皰必生觜，
G117n2302_p0229a05║觜必開剖，開剖之時，香氣周徧，光明普照，諸天隨見，即生歡喜，夏三月時，在下受
G117n2302_p0229a06║樂。」皆譬喻佛之弟子也。葉黃喻欲出家，葉落者喻剃除鬚髮，乃至夏三月者喻三三昧；
G117n2302_p0229a07║三十三天受快樂者，喻諸佛住大𣵀槃，得常樂我淨也。是名徧喻。（三十三，即忉利天也。梵
G117n2302_p0229a08║語波利質多羅，華言圓生，即天樹王也。梵語由延，又曰由旬，華言限量。梵語三昧，華言正定。三
G117n2302_p0229a09║三昧者：空三昧、無相三昧、無願三昧也。）
G117n2302_p0229a10║
G117n2302_p0229a11║阿難八不思議（出𣵀槃經）
G117n2302_p0229a12║一、不受別請。
G117n2302_p0229a13║二、不受故衣。
G117n2302_p0229a14║三、見不非時。
G117n2302_p0229a15║四、見女人不生欲心。
G117n2302_p0229a16║五、法不再問。
G117n2302_p0230a01║六、知佛所入定。
G117n2302_p0230a02║七、知眾會得益。
G117n2302_p0230a03║八、悉知佛所說法。
G117n2302_p0230a04║梵語阿難，華言慶喜。經云：「佛語文殊師利言：阿難事我二十餘年，具足八種不可
G117n2302_p0230a05║思議，是故我稱阿難比丘為多聞藏。」
G117n2302_p0230a06║一謂：阿難事佛二十餘年，雖多聞第一，出諸弟子之上，動必隨眾，未嘗受別施主之
G117n2302_p0230a07║請，背眾而食也。
G117n2302_p0230a08║二謂：阿難事佛，雖如來陳故衣服，亦不敢受也。
G117n2302_p0230a09║三謂：阿難為佛侍者，見必以時，如佛對機說法之時，或代眾發問之類，則至佛所；
G117n2302_p0230a10║非此之時，則不往見也。
G117n2302_p0230a11║四謂：阿難事佛，遠離貪愛，無諸欲想，隨侍應供，出入見諸女人及天龍女，不生染
G117n2302_p0230a12║著之心也。
G117n2302_p0230a13║五謂：阿難事佛，聞所說十二部經，一經於耳，即能解悟，不假再問，如瀉各瓶之
G117n2302_p0230a14║水，置之一瓶，皆能受持也。
G117n2302_p0230a15║六謂：阿難事佛，雖未獲得知他心智，常知如來所入諸定，鑒何等機而說何等法要
G117n2302_p0230a16║也。
G117n2302_p0231a01║七謂：阿難事佛，凡一切眾生，到於佛所，聞說法要，有現在能得聖果者，及有後時
G117n2302_p0231a02║得者；有得人身天身者，隨其獲益，所證不同之相，悉能知之也。
G117n2302_p0231a03║八謂：阿難事佛，聞如來所說之法，雖根器有大小不同，教法有偏圓之異，而秘密之
G117n2302_p0231a04║意，悉能了知也。
G117n2302_p0231a05║
G117n2302_p0231a06║阿難具八法（出𣵀槃經）
G117n2302_p0231a07║一、信根堅固。
G117n2302_p0231a08║二、其心質直。
G117n2302_p0231a09║三、身無病苦。
G117n2302_p0231a10║四、常勤精進。
G117n2302_p0231a11║五、具足念心。
G117n2302_p0231a12║六、心無憍慢。
G117n2302_p0231a13║七、成就定意。
G117n2302_p0231a14║八、從聞生智。
G117n2302_p0231a15║梵語阿難，華言慶喜。經云：「佛語文殊師利言：阿難具足八法，能持十二部經，是
G117n2302_p0231a16║故阿難為多聞藏。」
G117n2302_p0232a01║一、信即信順，根即能生之義。謂阿難聞如來所說十二部經，信受堅固。由信心故，
G117n2302_p0232a02║則能生長一切善法功德。華嚴經云：「信是道源功德母，長養一切諸善法。」是也。
G117n2302_p0232a03║二、質即質朴之義。謂阿難聞如來所說十二部經，其心質直，常依正法而住，永離虛
G117n2302_p0232a04║妄邪曲之見，故名其心質直。
G117n2302_p0232a05║三謂：若世間之人，能以藥物施人者，所感果報，尚得一生少病，何況阿難累劫熏
G117n2302_p0232a06║修，其利他之行，莫可測知，豈得現身有於病苦，故名身無病苦。
G117n2302_p0232a07║四、不雜名精，無間名進。謂阿難聞如來十二部經，所說一心受持，如法修習，無有
G117n2302_p0232a08║懈怠，故名常勤精進。
G117n2302_p0232a09║五謂：阿難聞如來所說十二部經，心常憶念思惟，不令忘失，故名具足念心。
G117n2302_p0232a10║六謂：阿難聞如來所說十二部經，皆能憶持，而心不放逸，亦不敢憍慢於眾，故名心
G117n2302_p0232a11║無憍慢。
G117n2302_p0232a12║七謂：阿難既聞如來所說十二部經，能依此法，修攝其心，得發禪定，故名成就定
G117n2302_p0232a13║意。
G117n2302_p0232a14║八謂：阿難聞如來所說十二部經，義趣無量，則智慧增明，無不了達，故名從聞生
G117n2302_p0232a15║智。
G117n2302_p0233a01║
G117n2302_p0233a02║八位胎臟（法苑珠林）
G117n2302_p0233a03║一、羯羅藍。
G117n2302_p0233a04║二、遏部曇。
G117n2302_p0233a05║三、閉尸。
G117n2302_p0233a06║四、健南。
G117n2302_p0233a07║五、鉢羅奢佉。
G117n2302_p0233a08║六、毛髮爪齒位。
G117n2302_p0233a09║七、根位。
G117n2302_p0233a10║八、形位。
G117n2302_p0233a11║一、梵語羯羅藍，華言凝滑。謂初受胎七日，父母二氣凝聚，狀如凝酥，故名羯羅
G117n2302_p0233a12║藍。
G117n2302_p0233a13║二、梵語遏部曇，華言疱。謂受胎二七日，狀如瘡疱，故名遏部曇。
G117n2302_p0233a14║三、梵語閉尸，華言凝結。謂受胎三七日，狀如就血，或云聚血，或云輭肉，故名閉
G117n2302_p0233a15║尸。
G117n2302_p0233a16║四、梵語健南，華言凝厚。謂受胎四七日，漸已堅厚，雖有身意二根，眼耳鼻舌四根
G117n2302_p0234a01║未具，故名健南。
G117n2302_p0234a02║五、梵語鉢羅奢佉，華言形位。謂受胎五七日，肉團增長，四支身分之相初現，故名
G117n2302_p0234a03║鉢羅奢佉。
G117n2302_p0234a04║六謂：受胎六七日，毛髮爪齒初具，故名毛髮爪齒位。
G117n2302_p0234a05║七謂：受胎七七日，眼耳鼻舌諸根圓滿，故名根位。
G117n2302_p0234a06║八謂：受胎八七日以後，在胎藏中形相具足，故名形位。
G117n2302_p0234a07║
G117n2302_p0234a08║八種變化（法界次第）
G117n2302_p0234a09║一、能作小。
G117n2302_p0234a10║二、能作大。
G117n2302_p0234a11║三、能作輕。
G117n2302_p0234a12║四、能作自在。
G117n2302_p0234a13║五、能有主。
G117n2302_p0234a14║六、能遠到。
G117n2302_p0234a15║七、能動地。
G117n2302_p0234a16║八、隨意所欲盡能得。
G117n2302_p0235a01║一謂：菩薩以變化力，能化自他之身而作小身，或化世界內所有小物，皆如微塵，是
G117n2302_p0235a02║名能作小。
G117n2302_p0235a03║二謂：菩薩以變化力，能化自他之身而作大身，或化世界內所有大物，乃至滿虛空
G117n2302_p0235a04║中，是名能作大。
G117n2302_p0235a05║三謂：菩薩以變化力，能令自己身輕，亦能令人身輕，或使世界及所有物悉令輕如鴻
G117n2302_p0235a06║毛，是名能作輕。
G117n2302_p0235a07║四謂：菩薩以變化力，能以大為小，以小為大，以長為短，以短為長，如是等相，種
G117n2302_p0235a08║種自在無礙，是名能作自在。
G117n2302_p0235a09║五、主即主宰也。謂菩薩以變化力，能化為大人而作主宰，降伏攝受一切眾生而得自
G117n2302_p0235a10║在，是名能有主。
G117n2302_p0235a11║六謂：菩薩以變化力而能遠到，凡有四主：一、飛行遠到，二、此沒彼出，三、移遠
G117n2302_p0235a12║令近，不往而到，四、一念徧到十方。是名能遠到。
G117n2302_p0235a13║七謂：菩薩以變化力，能令大地六種震動，是名能動地。
G117n2302_p0235a14║八謂：菩薩以變化力，能令一身作多身，多身作一身，通巖透石，履水蹈空，地作
G117n2302_p0235a15║水，水作地，火作風，風作火，金作石，石作金，是名隨意所欲盡能得。
G117n2302_p0236a01║
G117n2302_p0236a02║春秋八王日（出法苑珠林引提謂經）
G117n2302_p0236a03║一、立春。
G117n2302_p0236a04║二、春分。
G117n2302_p0236a05║三、立夏。
G117n2302_p0236a06║四、夏至。
G117n2302_p0236a07║五、立秋。
G117n2302_p0236a08║六、秋分。
G117n2302_p0236a09║七、立冬。
G117n2302_p0236a10║八、冬至。
G117n2302_p0236a11║春秋八王日者：是天地陰陽交代之日也。此之八日，帝釋輔臣案行天下，比校善惡，
G117n2302_p0236a12║定生注死，增減罪福。樂善者若能避禁持齋，致生善處也。
G117n2302_p0236a13║一、立春則三陽交泰，天氣下降，地氣上升，萬物萌生，是日持齋修道，即能致福
G117n2302_p0236a14║也。
G117n2302_p0236a15║二、春分則天地和煦，萬物長茂，是日持齋修道，即能致福也。
G117n2302_p0236a16║三、立夏則草木盛長，百物懷孕，是日持齋修道，即能致福也。
G117n2302_p0237a01║四、夏至則日長之極，生物繁盛，是日持齋修道，即能致福也。
G117n2302_p0237a02║五、立秋則秋令之始，生物將遂，是日持齋修道，即能致福也。
G117n2302_p0237a03║六、秋分則秋律平分，萬物成遂，是日持齋修道，即能致福也。
G117n2302_p0237a04║七、立冬則天氣始肅，萬物斂藏，是日持齋修道，即能致福也。
G117n2302_p0237a05║八、冬至則一陽初生，履長之始，是日持齋修道，即能致福也。
G117n2302_p0237a06║
G117n2302_p0237a07║聞經八種功德（大莊嚴經）
G117n2302_p0237a08║一、端正好色。
G117n2302_p0237a09║二、力勢強盛。
G117n2302_p0237a10║三、心悟通達。
G117n2302_p0237a11║四、得妙辯才。
G117n2302_p0237a12║五、獲諸禪定。
G117n2302_p0237a13║六、智慧明了。
G117n2302_p0237a14║七、出家殊勝。
G117n2302_p0237a15║八、眷屬強盛。
G117n2302_p0237a16║一、端正好色者：謂人以正信之心，嚴潔其身，聽聞佛經。以是功德報得色身端正，
G117n2302_p0238a01║而無醜惡之相也。
G117n2302_p0238a02║二、力勢強盛者：謂人以精進勇猛之力，聽聞佛經。以是功德報得福力威勢，降伏一
G117n2302_p0238a03║切而不怯弱也。
G117n2302_p0238a04║三、心悟通達者：謂人聽聞佛經，解知義趣深遠，理與心會，無不通達，以是功德，
G117n2302_p0238a05║故能徹悟一切法相，了無罣礙也。
G117n2302_p0238a06║四、得妙辯才者：謂人聽聞佛經，深達一切法相。以是功德，得妙辯才，能以一句之
G117n2302_p0238a07║義，演說無窮也。
G117n2302_p0238a08║五、獲諸禪定者：謂人聽聞佛經，思惟甚深妙義。以是功德，即能攝心斂念，妄想不
G117n2302_p0238a09║生，寂然入定也。
G117n2302_p0238a10║六、智慧明了者：謂人聽聞佛經，廣解其義。以是功德，開發本有智慧，照徹無礙
G117n2302_p0238a11║也。
G117n2302_p0238a12║七、出家殊勝者：謂人聽聞佛經，厭惡塵俗。以是功德，即出家學道，復能以所聞之
G117n2302_p0238a13║法，傳化於人，為世導師也。
G117n2302_p0238a14║八、得法之人稱為眷屬。謂人聽聞佛經，復能依經為人演說。以是功德，生他法身，
G117n2302_p0238a15║即成眷屬，展轉流布，日強日盛也。
G117n2302_p0239a01║
G117n2302_p0239a02║八關齋戒（雜阿含經、毗婆沙論）
G117n2302_p0239a03║一、不殺生。
G117n2302_p0239a04║二、不偷盜。
G117n2302_p0239a05║三、不邪婬。
G117n2302_p0239a06║四、不妄語。
G117n2302_p0239a07║五、不飲酒。
G117n2302_p0239a08║六、不坐高廣大床。
G117n2302_p0239a09║七、不著花鬘瓔珞。
G117n2302_p0239a10║八、不習歌舞戲樂。
G117n2302_p0239a11║關者，禁也。謂禁閉殺盜婬等八罪，使之不犯故也。論云：夫齋者，過中不食也。以
G117n2302_p0239a12║八戒助成齋法，共相支持，故又名八支齋法。每月初八日、十四日、十五日、二十三日、
G117n2302_p0239a13║二十九日、三十日，是為六齋日。於此六日能修行此八齋戒者，諸天相慶，即為註福祿增
G117n2302_p0239a14║壽算也。
G117n2302_p0239a15║一、不殺生者：謂不斷一切眾生之命也。自不殺生亦不教人殺生。
G117n2302_p0239a16║二、不偷盜者：謂不竊取他人財物也。自不偷盜，亦不教人偷盜。
G117n2302_p0240a01║三、不邪婬者：謂於非己妻妾，不行婬欲之事也。
G117n2302_p0240a02║四、不妄語者：謂自不妄言，亦不可以虛妄之言，而誑於他也。
G117n2302_p0240a03║五、不飲酒者：謂酒是亂性之本，起過之門，故不可酣飲也。
G117n2302_p0240a04║六、高廣大床者：阿含經云：「床高一尺六寸非高也，闊四尺非廣也，長八尺非大
G117n2302_p0240a05║也，但過此量者，名高廣大床，不宜坐也。」
G117n2302_p0240a06║七、不著花鬘瓔珞者：謂不以花為鬘，珠璣為瓔珞，而作身首之飾也。
G117n2302_p0240a07║八、不歌舞戲樂者：謂自不習歌舞戲樂，及不得輒往他處觀聽，亦不教人歌舞戲樂
G117n2302_p0240a08║也。
G117n2302_p0240a09║
G117n2302_p0240a10║八種人起塔（翻譯名義）
G117n2302_p0240a11║一、如來塔。
G117n2302_p0240a12║二、菩薩塔。
G117n2302_p0240a13║三、緣覺塔。
G117n2302_p0240a14║四、阿羅漢塔。
G117n2302_p0240a15║五、阿那含塔。
G117n2302_p0240a16║六、斯陀含塔。
G117n2302_p0241a01║七、須陀洹塔。
G117n2302_p0241a02║八、轉輪王塔。
G117n2302_p0241a03║一、如來有三義：若云無所從來，亦無所去，此法身義也。第一義諦名如，正覺名
G117n2302_p0241a04║來，此報身義也。乘如實道來成正覺，此應身義也。謂如來萬德悉備，三覺俱圓，天上人
G117n2302_p0241a05║間，所共尊仰，是故滅後應當起塔供養。
G117n2302_p0241a06║二、菩薩，梵語具云菩提薩埵，華言覺眾生，又云覺有情。謂菩薩上求佛道，下化眾
G117n2302_p0241a07║生，憫物情重，隨類現身，度脫無量，是故滅後應當起塔供養。
G117n2302_p0241a08║三謂：觀十二因緣，覺真諦理，故名緣覺。以其三界生死已盡，能為人天而作福田，
G117n2302_p0241a09║應當起塔供養。
G117n2302_p0241a10║四、梵語阿羅漢，華言無生，又云無學，又云應供。謂三界生死已斷，故名無生；以
G117n2302_p0241a11║其煩惱已盡，無法可學，故名無學；以其應受人天供養，為世福田，故名應供。是故滅
G117n2302_p0241a12║後應當起塔供養。
G117n2302_p0241a13║五、梵語阿那含，華言不來。謂斷欲界惑盡，不來欲界受生，故名不來。以其應受人
G117n2302_p0241a14║天供養，為世福田，是故滅後應當起塔供養。
G117n2302_p0241a15║六、梵語斯陀含，華言一來。謂欲界有九品思惑，前之六品已斷，後之三品尚在，更
G117n2302_p0241a16║須欲界一番受生，故名一來。以其應受人天供養，為世福田，是故滅後應當起塔供養。
G117n2302_p0242a01║七、梵語須陀洹，華言預流。謂斷三界見惑已盡，預入聖道法流，故名預流。以其應
G117n2302_p0242a02║受人天供養，為世福田，是故滅後應當起塔供養。
G117n2302_p0242a03║八謂：轉輪聖王，雖未斷惑，未出三界，然以福德之力，治四天下，又以十善化育羣
G117n2302_p0242a04║生，為世之所尊敬，是故滅後應當起塔供養。
G117n2302_p0242a05║
G117n2302_p0242a06║尼八棄戒（出楞嚴義海）
G117n2302_p0242a07║一、殺。
G117n2302_p0242a08║二、盜。
G117n2302_p0242a09║三、婬。
G117n2302_p0242a10║四、妄。
G117n2302_p0242a11║五、觸。
G117n2302_p0242a12║六、八。
G117n2302_p0242a13║七、覆。
G117n2302_p0242a14║八、隨。
G117n2302_p0242a15║梵語尼，華言女。棄，却也。謂尼犯此八罪，棄却於佛法之外也。
G117n2302_p0242a16║一、殺即損傷物命也。謂一切有情皆惜身命，尼若不能憫彼，反更傷殘，是故為眾所
G117n2302_p0243a01║棄也。
G117n2302_p0243a02║二、盜即竊取他物也。謂尼於他人所有財物，生貪樂心，不與而取，是故為眾所棄也。
G117n2302_p0243a03║三、婬即染欲也。謂尼不能以禮自防，以戒自守，貪著色欲，汙犯淨行，是故為眾所
G117n2302_p0243a04║棄也。
G117n2302_p0243a05║四、妄乃虛妄不實也。謂尼隱覆實事，虛言誑他，是故為眾所棄也。
G117n2302_p0243a06║五、觸即觸著。謂尼若與男身相觸，起染欲心，是故為眾所棄也。
G117n2302_p0243a07║六、八者八事也。謂尼與染心男子，兩手相捉，或捉其衣，或同入屏處，或屏處共
G117n2302_p0243a08║坐，或共語，或共行，或相倚，或與相期。犯此八事，是故為眾所棄也。（屏處者：僻靜
G117n2302_p0243a09║處也。）
G117n2302_p0243a10║七、覆即遮覆也。謂尼與大眾說戒作法之時，遮覆他罪，不肯對眾陳露，是故為眾所
G117n2302_p0243a11║棄也。
G117n2302_p0243a12║八、隨即依也。謂尼於大僧眾中，未與作共住法而隨彼共住，是故為眾所棄也。
G117n2302_p0243a13║
G117n2302_p0243a14║尼八敬戒（翻譯名義引會正記）
G117n2302_p0243a15║一、尼百歲禮初夏比丘足。
G117n2302_p0243a16║二、不得罵謗比丘。
G117n2302_p0244a01║三、不得擧比丘過。
G117n2302_p0244a02║四、從僧受具戒。
G117n2302_p0244a03║五、有過從僧懺。
G117n2302_p0244a04║六、半月從僧教誡。
G117n2302_p0244a05║七、依僧三月安居。
G117n2302_p0244a06║八、夏訖從僧自恣。
G117n2302_p0244a07║中本起經云：佛成道後，姨母大愛道，求出家學道，佛不許，阿難白佛：願聽出家。
G117n2302_p0244a08║佛言：「止止！無使女人入我法中為沙門也。譬如族姓之家，多女少男，即知其家衰弱，
G117n2302_p0244a09║不得強盛。」阿難再請，佛乃說八敬法，若能依此，聽許出家。大愛道頂戴信受，遂度為
G117n2302_p0244a10║尼。
G117n2302_p0244a11║一、梵語比丘，華言乞士。謂比丘尼壽雖百歲，若見初受戒比丘，纔經一夏者，即當
G117n2302_p0244a12║禮拜於足下也。
G117n2302_p0244a13║二謂：比丘尼當恭敬比丘，不得妄加罵詈謗毀也。
G117n2302_p0244a14║三謂：比丘有過，比丘尼不得擧；比丘尼若有過，聽比丘擧，當自省察也。
G117n2302_p0244a15║四謂：比丘尼奉持具足禁戒，應從大德比丘處求受也。
G117n2302_p0244a16║五謂：比丘尼有過失，應在比丘眾中懺悔自首，以除憍慢之心也。
G117n2302_p0245a01║六謂：比丘尼每月當二次於大德比丘處求教誡法，以自策進道業也。
G117n2302_p0245a02║七謂：比丘尼結夏三月，禁足安居，當與比丘同處，朝夕諮問法義，增益見聞，以自
G117n2302_p0245a03║修習也。
G117n2302_p0245a04║八、自即自陳己過，恣即恣他舉罪，謂從四月十五日安居，至七月十五日夏竟，應從
G117n2302_p0245a05║比丘眾中行自恣法，有過則對眾懺悔也。
G117n2302_p0245a06║
G117n2302_p0245a07║八種言（出瑜伽師地論）
G117n2302_p0245a08║一、可喜樂言。
G117n2302_p0245a09║二、開發言。
G117n2302_p0245a10║三、善釋難言。
G117n2302_p0245a11║四、善分析言。
G117n2302_p0245a12║五、善順入言。
G117n2302_p0245a13║六、引餘證言。
G117n2302_p0245a14║七、勝辯才言。
G117n2302_p0245a15║八、隨宗趣言。
G117n2302_p0245a16║言即言音。瑜伽師地論云：「為法師者，處眾宣說，當具八種言也。」
G117n2302_p0246a01║一謂：法師說法，須有經文證據，其未解者，更為譬喻而說，文句清雅，言詞顯了，
G117n2302_p0246a02║人若聽者，無不欣喜好樂，故名可喜樂言。
G117n2302_p0246a03║二謂：法師說法，開發深隱之義，令其顯了；復開發麤淺之義，令解深妙，使大小之
G117n2302_p0246a04║機獲益，故名開發言。
G117n2302_p0246a05║三、釋即解釋，難即疑難。謂法師說法，人若有疑難諮問，須善解釋，令義理分明，
G117n2302_p0246a06║易得開解，故名善釋難言。
G117n2302_p0246a07║四謂：法師說法，辯才無礙，能以善巧言詞，於一法中分析無量義理，故名善分析
G117n2302_p0246a08║言。
G117n2302_p0246a09║五謂：法師說法，須隨順佛經，顯了解釋，令其聞者咸皆信順，入於正道，終不引餘
G117n2302_p0246a10║外道邪論，以惑於人，故名善順入言。
G117n2302_p0246a11║六謂：法師說法，義或未能通暢，當引餘經之言，證己所說，令人信受，故名引餘證
G117n2302_p0246a12║言。
G117n2302_p0246a13║七謂：法師說法，以勝妙辯才，分別一切義理，皆無疑難，故名勝辯才言。
G117n2302_p0246a14║八、宗即宗要，趣即理趣。謂法師說法，須隨順所宗義趣，如理解釋，令諸眾生，悟
G117n2302_p0246a15║明法要，故名隨宗趣言。
G117n2302_p0247a01║
G117n2302_p0247a02║凡小八倒（出湼槃經）
G117n2302_p0247a03║一、非常計常。
G117n2302_p0247a04║二、非樂計樂。
G117n2302_p0247a05║三、非我計我。
G117n2302_p0247a06║四、不淨計淨。
G117n2302_p0247a07║五、常計無常。
G117n2302_p0247a08║六、樂計非樂。
G117n2302_p0247a09║七、我計無我。
G117n2302_p0247a10║八、淨計不淨。
G117n2302_p0247a11║凡即凡夫；小即小乘；倒即顛倒。謂凡夫著有，妄於無常法中計常，苦中計樂，無我
G117n2302_p0247a12║計我，不淨計淨。及小乘之人，但著於空，常計無常，樂計非樂，我計無我，淨計不淨，
G117n2302_p0247a13║故有凡小八倒之名焉。
G117n2302_p0247a14║一、非常計常者：謂世間一切有為之事，皆悉無常，虛幻不實，豈能長久？凡夫妄計
G117n2302_p0247a15║是常，即成常顛倒。
G117n2302_p0247a16║二、非樂計樂者：謂世間五欲之樂，皆是招苦之因，凡夫不了，妄計為樂，即成樂顛
G117n2302_p0248a01║倒。
G117n2302_p0248a02║三、非我計我者：謂此身皆因四大假合而成，本無有我。若一大是我，三大應非我；
G117n2302_p0248a03║若四大俱是我，應有多我，畢竟是誰為我？故知我即不可得。凡夫不了，於自身中，強生
G117n2302_p0248a04║主宰，妄計為我，成我顛倒。
G117n2302_p0248a05║四、不淨計淨者：謂己身他身，具有五種不淨。（以上四計，是凡夫四倒也。）
G117n2302_p0248a06║五、常即法身常住之義。無常即變異之義。謂聲聞緣覺為無明所覆，於如來常住法
G117n2302_p0248a07║身，妄計有生滅變異之相，是名無常顛倒。
G117n2302_p0248a08║六、樂即𣵀槃清淨之樂；非樂即苦也。謂二乘為無明所覆，於如來清淨𣵀槃，妄計是
G117n2302_p0248a09║苦，是名非樂顛倒。
G117n2302_p0248a10║七、我即佛性真實之我；無我即佛性中無有我也。謂二乘為無明所覆，不了無我法中
G117n2302_p0248a11║而有真我，故於佛性真我之中，妄計無我，是名無我顛倒。
G117n2302_p0248a12║八、淨即如來常住之身，非雜食身，非煩惱身，非血肉身，非是筋骨纏裹之身。二乘
G117n2302_p0248a13║為無明所覆，但觀世間一切諸色，皆為不淨；不了如來常住法身之淨，是名不淨顛倒。
G117n2302_p0248a14║（以上四計，是小乘四倒。）
G117n2302_p0248a15║
G117n2302_p0248a16║八定（禪波羅蜜）
G117n2302_p0249a01║一、初禪天定。
G117n2302_p0249a02║二、二禪天定。
G117n2302_p0249a03║三、三禪天定。
G117n2302_p0249a04║四、四禪天定。
G117n2302_p0249a05║五、空處天定。
G117n2302_p0249a06║六、識處天定。
G117n2302_p0249a07║七、無所有處天定。
G117n2302_p0249a08║八、非想非非想處天定。
G117n2302_p0249a09║定，即攝散歸靜之義。色界、無色界各有四定，故云八定也。
G117n2302_p0249a10║一謂：人於欲界中修習禪定之時，忽覺身心凝然，運運而動，如雲如影；又覺徧身毛
G117n2302_p0249a11║孔氣息悉皆出入，入無積聚，出無分散，是名初禪天定。
G117n2302_p0249a12║二謂：既得初禪天定已，心厭初禪，覺觀動散，因攝心在定，澹然澄靜，覺觀即滅，
G117n2302_p0249a13║乃發勝定之喜；如人從暗室中，出見日月，光明朗然洞徹，是名二禪天定。
G117n2302_p0249a14║三謂：既得二禪天定已，而又厭二禪喜心湧動，定不堅固；因攝心諦觀，喜心即謝。
G117n2302_p0249a15║於是泯然入定，綿綿之樂，從內心發，樂法增長，徧滿身中，於世間樂，最為第一，是名
G117n2302_p0249a16║三禪天定。
G117n2302_p0250a01║四謂：既得三禪天定已，又覺三禪樂法擾心，令不清淨，一心厭離，加功不止，即得
G117n2302_p0250a02║安隱，出入息斷，空明寂靜，如明鏡離垢，淨水無波，湛然而照，萬像皆現，絕諸妄想，
G117n2302_p0250a03║正念堅固，是名四禪天定。
G117n2302_p0250a04║五、空即虛空也。謂既得四禪天定已，猶厭身色繫縳不得自在，乃轉加功力，觀察己
G117n2302_p0250a05║身猶如羅縠，內外通徹，一心念空，惟見虛空，無諸色相，其心明淨，無礙自在，如鳥出
G117n2302_p0250a06║籠，飛騰自若，是名空處天定。
G117n2302_p0250a07║六、識即心也。謂既得空處天定已，即以識心徧緣虛空，而虛空無邊；以無邊故，定
G117n2302_p0250a08║心復散。於是捨虛空轉心緣識，與識相應，心定不動，現在過去未來之識，悉現定中，與
G117n2302_p0250a09║定相應，心不分散。此定安隱，清淨寂靜，是名識處天定。
G117n2302_p0250a10║七謂：離上空處識處，故名無所有處。得識處天定已，以心緣現在過去未來之識，無
G117n2302_p0250a11║量無邊，能壞於定，惟有無心識處，心無依倚，乃為安隱。於是即捨識處，專繫心於無所
G117n2302_p0250a12║有處，精勤不懈，一心內淨，怡然寂靜，諸想不起，是名無所有處天定。
G117n2302_p0250a13║八謂：前識處是有想，無所有處是無想，至此則捨前有想名非想，捨前無想名非非
G117n2302_p0250a14║想。蓋此天既得無所有處天定已，又知此處如癡如醉，如我如暗，以無明覆蔽，無所覺
G117n2302_p0250a15║了，無可愛樂。於是一心專精，即於非有非無，常念不捨，則無所有處定便自謝滅，加功
G117n2302_p0250a16║不已，忽然真實定發，不見有無相貌，泯然寂絕，清淨無為，三界定相無有過者，是名非
G117n2302_p0251a01║想非非想處天定。
G117n2302_p0251a02║
G117n2302_p0251a03║八部鬼眾（出翻譯名義）
G117n2302_p0251a04║一、乾闥婆。
G117n2302_p0251a05║二、毗舍闍。
G117n2302_p0251a06║三、鳩槃茶。
G117n2302_p0251a07║四、薜茘多。
G117n2302_p0251a08║五、諸龍眾。
G117n2302_p0251a09║六、富單那。
G117n2302_p0251a10║七、夜叉。
G117n2302_p0251a11║八、羅刹。
G117n2302_p0251a12║一、梵語乾闥婆，華言香陰。謂不噉酒肉，唯香資陰，是帝釋天樂神也。（陰，即身
G117n2302_p0251a13║也。）
G117n2302_p0251a14║二、梵語毗舍闍，華言噉精氣。謂其噉人精氣，及五穀之精氣也。
G117n2302_p0251a15║三、梵語鳩槃茶，華言甕形。以其陰似甕故，即厭魅鬼也。
G117n2302_p0251a16║四、梵語薜茘多，華言餓鬼。以其長劫不聞漿水之名故也。
G117n2302_p0252a01║五、諸龍眾者：謂龍有四種：一、守天宮殿、持令不落。二、興雲致雨，利益人間。
G117n2302_p0252a02║三、地龍決江開瀆。四、伏藏龍守轉輪王，大福人寶藏也。
G117n2302_p0252a03║六、梵語富單那，華言臭餓鬼。是主熱病鬼也。
G117n2302_p0252a04║七、梵語夜叉，華言勇健，有三種：一、地夜叉，二、虛空夜叉，三、天夜叉也。
G117n2302_p0252a05║八、梵語羅刹，華言速疾鬼，又云可畏。以其暴惡可畏故也。
G117n2302_p0252a06║
G117n2302_p0252a07║八福田（出梵網經并菩薩戒義疏）
G117n2302_p0252a08║一、佛福田。
G117n2302_p0252a09║二、聖人福田。
G117n2302_p0252a10║三、僧福田。
G117n2302_p0252a11║四、和尚福田。
G117n2302_p0252a12║五、闍黎福田。
G117n2302_p0252a13║六、父福田。
G117n2302_p0252a14║七、母福田。
G117n2302_p0252a15║八、病福田。
G117n2302_p0252a16║八福田者：謂佛、聖人、僧，三種，名敬田。和尚阿闍黎生我法身者，父母生我肉身
G117n2302_p0253a01║者，此四名恩田。救濟病人名病田，亦名悲田。此八種皆堪種福，故名田也。若人能盡力
G117n2302_p0253a02║從事此八種者，亦猶農之力田，則獲秋成之利也。
G117n2302_p0253a03║一、佛，梵語具云佛陀，華言覺。謂覺道俱圓，位登極果，世出世間，最勝無比，人
G117n2302_p0253a04║能恭敬供養，豈但獲一切福，亦能滅一切罪，故名佛田。
G117n2302_p0253a05║二謂：菩薩、緣覺、聲聞，出離三界，證悟聖道，具足無量功德智慧，人能恭敬供
G117n2302_p0253a06║養，即獲勝福，故名聖人田。
G117n2302_p0253a07║三、僧，梵語具云僧伽，華言和合眾。謂處眾和同，敬順無諍，是佛弟子，人能恭敬
G117n2302_p0253a08║供養，即獲福利，故名僧田。
G117n2302_p0253a09║四、和尚，梵語鄔波遮迦，于闐國譯云和尚，華言力生，即教授師也。謂出家者，因
G117n2302_p0253a10║師教誨之力，生長法身，其恩實重，人能供養恭敬，即獲福利，故名和尚田。
G117n2302_p0253a11║五、闍黎，梵語具云阿闍黎，華言正行。以能糾正弟子之行，即教授得戒等師也。因
G117n2302_p0253a12║依此戒得生禪定智慧，其恩實重，人能供養恭敬，即獲福利，故名闍黎田。（糾，督責也。）
G117n2302_p0253a13║六、父為資形之始，有生成之德，自孩提以至於長，教誡育養，其恩罔極，為人子
G117n2302_p0253a14║者，固當竭力奉養，豈有求福之念？設若心之至孝之純，則亦自然獲福，故名父田。
G117n2302_p0253a15║七謂：母始自懷孕分娩，以至乳哺鞠育，護持長養，愍念劬勞，其恩罔極，為人子
G117n2302_p0253a16║者，固當竭力奉養，豈有求福之念？設若心之至孝之純，則亦自然獲福，故名母田。
G117n2302_p0254a01║八謂：見人有病，即當念其苦楚，用心救療，給與湯藥，則能獲福，故名病田。
G117n2302_p0254a02║
G117n2302_p0254a03║八福田
G117n2302_p0254a04║一、曠路義井。
G117n2302_p0254a05║二、建造橋梁。
G117n2302_p0254a06║三、平治險隘。
G117n2302_p0254a07║四、孝養父母。
G117n2302_p0254a08║五、恭敬三寶。
G117n2302_p0254a09║六、給事病人。
G117n2302_p0254a10║七、救濟貧窮。
G117n2302_p0254a11║八、設無遮會。
G117n2302_p0254a12║此八福田，蓋言救人之危，濟人之乏，恭敬三寶，孝事父母，與夫普度幽靈，脫離苦
G117n2302_p0254a13║趣，亦皆種福之事也。
G117n2302_p0254a14║一、謂於曠遠道路，穿鑿義井，以濟往來渴乏之人，是為福田。
G117n2302_p0254a15║二、謂於通津斷港之處，修造橋梁，用濟往來之人，以免病涉之苦，是為福田。
G117n2302_p0254a16║三、謂道路巇嶮之處，則平坦之；窄隘之處，則開闢之。以免往來顛墜之患，是為福
G117n2302_p0255a01║田。
G117n2302_p0255a02║四、謂父母為形生之本，教養鞠育愛念切至，子當竭力奉養，順適親意，以報劬勞之
G117n2302_p0255a03║恩，是為福田。
G117n2302_p0255a04║五、三寶者：佛法僧也。可尊可貴，稱之為寶，以其具大功德，普濟羣生，超登覺
G117n2302_p0255a05║岸，故當歸依恭敬，是為福田。
G117n2302_p0255a06║六、謂病患之人，眾苦集身，實可悲憫，當給施湯藥，及所須之物，使其四大調和，
G117n2302_p0255a07║身得安樂，是為福田。
G117n2302_p0255a08║七、謂貧窮之人，所須缺乏，飢餒逼切，無所哀告，當起慈憫之心，隨其所須皆周給
G117n2302_p0255a09║之，是為福田。
G117n2302_p0255a10║八、無遮即周徧之義。謂修設普度大會，使一切沉魂滯魄，悉仗三寶慈力，皆得脫離
G117n2302_p0255a11║苦趣，而獲超升善道，是為福田。
G117n2302_p0255a12║
G117n2302_p0255a13║八福生處（出瑜伽師地論）
G117n2302_p0255a14║一、人中富貴。
G117n2302_p0255a15║二、四天王天。
G117n2302_p0255a16║三、忉利天。
G117n2302_p0256a01║四、夜摩天。
G117n2302_p0256a02║五、兜率天。
G117n2302_p0256a03║六、化樂天。
G117n2302_p0256a04║七、他化天。
G117n2302_p0256a05║八、梵天。
G117n2302_p0256a06║謂修五戒十善，兼行布施福業，優劣不等，故感報所生之處，則亦高下不同，故名八
G117n2302_p0256a07║福生處。
G117n2302_p0256a08║一、人中富貴者：謂天地所生，惟人為貴。既得為人，而又富貴，則其所修福業必勝
G117n2302_p0256a09║餘人，故於今生得此報也。
G117n2302_p0256a10║二、四天王天者：東方持國天王、南方增長天王、西方廣目天王、北方多聞天王。此
G117n2302_p0256a11║四天王，居須彌腹，由修施戒二種最勝福業，是以感報得生其中也。
G117n2302_p0256a12║三、梵語忉利，華言三十三。昔有三十三人，同修勝業，同生此天，居須彌山頂，四
G117n2302_p0256a13║角各有八宮，中有帝釋殿。帝釋，即天主。此天由修施戒二種福業勝四天王天，是以感報
G117n2302_p0256a14║得生其中也。
G117n2302_p0256a15║四、梵語夜摩，華言善時。謂時時唱快樂故也。此天由修施戒二種福業勝忉利天，是
G117n2302_p0256a16║以感報得生其中也。
G117n2302_p0257a01║五、梵語兜率，華言知足。謂於上妙五欲，知止足故也。此天由修施戒二種福業勝夜
G117n2302_p0257a02║摩天，是以感報得生其中也。
G117n2302_p0257a03║六、化樂天者：謂欲得五欲樂時，皆自變化，以相娛樂故也。此天由修施戒二種福業
G117n2302_p0257a04║勝兜率天，是以感報得生其中也。
G117n2302_p0257a05║七、他化天者：謂欲得樂境之時，他天為其變化，假他所成以為己樂故也。此天即欲
G117n2302_p0257a06║界天主，由修施戒二種福業勝化樂天，是以感報得生其中也。
G117n2302_p0257a07║八、梵，淨也。謂離欲界垢染，上升色界，故名為淨。若大梵天即娑婆世界主，由修
G117n2302_p0257a08║施戒二種福業勝他化天，又兼修禪定，是以感報得生其中也。
G117n2302_p0257a09║
G117n2302_p0257a10║八不正見（出大集經）
G117n2302_p0257a11║一、我見。
G117n2302_p0257a12║二、眾生見。
G117n2302_p0257a13║三、壽命見。
G117n2302_p0257a14║四、士夫見。
G117n2302_p0257a15║五、常見。
G117n2302_p0257a16║六、斷見。
G117n2302_p0258a01║七、有見。
G117n2302_p0258a02║八、無見。
G117n2302_p0258a03║一謂：眾生於五陰法中，妄計有我、我所，執之為實，強立主宰，是名我見。
G117n2302_p0258a04║二謂：眾生妄計五陰眾共和合而生，是名眾生見。
G117n2302_p0258a05║三謂：眾生於五陰法中，妄計我受一期果報，壽命有長有短，是名壽命見。
G117n2302_p0258a06║四謂：眾生妄計我有士夫之用，而能商賈書算營農等事，是名士夫見。
G117n2302_p0258a07║五謂：眾生於五陰之身，妄計今世雖滅，後世復生，相續不斷，是名常見。
G117n2302_p0258a08║六謂：眾生於五陰之身，妄計今世滅已，更不再生，則成斷滅，是名斷見。
G117n2302_p0258a09║七謂：眾生妄計一切諸法，實從因緣和合而生，執之為有，是名有見。（因緣者：眼等
G117n2302_p0258a10║六根為因，色等六塵為緣也。）
G117n2302_p0258a11║八謂：眾生於一切諸法，妄計皆無自性，執之為無，是名無見。
G117n2302_p0258a12║
G117n2302_p0258a13║
G117n2302_p0258a14║
G117n2302_p0258a15║
G117n2302_p0258a16║佛學名相彙解　卷第四十四（終）