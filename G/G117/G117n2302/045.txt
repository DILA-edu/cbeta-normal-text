G117n2302_p0259a01║佛學名相彙解　卷第四十五明．沙門寂照編
G117n2302_p0259a02║
G117n2302_p0259a03║珠寶八功德（出正法念處經）
G117n2302_p0259a04║一、能作光明。
G117n2302_p0259a05║二、能濟渴乏。
G117n2302_p0259a06║三、隨順王意。
G117n2302_p0259a07║四、體具眾色。
G117n2302_p0259a08║五、能離病苦。
G117n2302_p0259a09║六、能降甘雨。
G117n2302_p0259a10║七、能生諸物。
G117n2302_p0259a11║八、往處利益。
G117n2302_p0259a12║此珠即轉輪聖王七寶中之神珠寶也。以其具八種功德，故分別之。
G117n2302_p0259a13║一謂：此珠於夜闇中能作光明，徧照百由旬，如秋月行空，遠離雲翳。又能晝日熱時
G117n2302_p0259a14║放冷光明，除諸熱惱，而得清凉也。
G117n2302_p0260a01║二謂：此珠於曠野無水之處，人眾渴乏，能令發清淨水，解一切渴也。
G117n2302_p0260a02║三謂：此珠若轉輪王憶念水時，即能隨順王意，流清淨水，以濟世之乏少也。
G117n2302_p0260a03║四謂：此珠八楞具足，而一一楞放種種色，青黃赤白等，靡不鮮明也。（楞，角也。）
G117n2302_p0260a04║五謂：此珠能令百由旬內，人皆離病，心行正直，一切所欲，無不隨願也。
G117n2302_p0260a05║六謂：此珠勢力，能令惡龍不降惡雨，若其降者，必清凉甘雨也。
G117n2302_p0260a06║七謂：此珠於無水處，及無草木處，能令花木繁茂，池水流湧，無不隨願也。
G117n2302_p0260a07║八謂：此珠所在之處，人無夭閼，不相殺害，離諸瞋恚，常自和悅也。
G117n2302_p0260a08║
G117n2302_p0260a09║八熱地獄（出顯宗論）
G117n2302_p0260a10║一、相地獄。
G117n2302_p0260a11║二、黑繩地獄。
G117n2302_p0260a12║三、堆壓地獄。
G117n2302_p0260a13║四、叫喚地獄。
G117n2302_p0260a14║五、大叫喚地獄。
G117n2302_p0260a15║六、燒炙地獄。
G117n2302_p0260a16║七、大燒炙地獄。
G117n2302_p0261a01║八、無間地獄。
G117n2302_p0261a02║在地之下，故名地獄。婆沙論云：南贍部洲下，過五百踰繕那，乃有其獄。然此地
G117n2302_p0261a03║獄，有大有小，大則八寒八熱，小則一一大獄四門，各有四小獄，共為十六小獄，名為遊
G117n2302_p0261a04║增獄。謂受罪眾生，遊彼獄時，其苦轉增故也。
G117n2302_p0261a05║一、此獄俱舍論中，亦名等活地獄。顯宗論云：其中眾生，手生鐵爪，其爪長利，互
G117n2302_p0261a06║相瞋忿，懷毒害想，以爪相攫，肉即墮落，或被斫刺磨擣，想為已死，冷風吹之，皮肉還
G117n2302_p0261a07║生，尋復活起。故名想地獄。
G117n2302_p0261a08║二謂：此獄中獄卒，以熱鐵繩，絣牽罪人，然後斬鋸。復有惡風吹熱鐵繩，籠絡其
G117n2302_p0261a09║身，燒皮徹肉，焦骨沸髓，苦毒萬端，故名黑繩地獄。
G117n2302_p0261a10║三、此獄亦名眾合地獄。獄中有大石山，罪人入至其中，山自然合，堆壓其身，骨肉
G117n2302_p0261a11║糜碎，故名堆壓地獄。
G117n2302_p0261a12║四謂：受罪眾生，既至此獄，獄卒以其罪人擲大鑊中，沸湯烹煑，受諸痛苦，號咷呌
G117n2302_p0261a13║喚，故名呌喚地獄。
G117n2302_p0261a14║五謂：獄卒既將罪人沸湯烹煑已，業風吹活，又捉向熱鐵𨫼中煎熬，痛苦極切，發聲
G117n2302_p0261a15║大呌，故名大呌喚地獄。
G117n2302_p0261a16║六謂：此獄以鐵為城，烈火猛燄，內外燒炙，皮肉糜爛，痛苦萬端，故名燒炙地獄。
G117n2302_p0262a01║七謂：獄卒將彼罪人置鐵城中，烈火燒城，內外俱赤，燒炙罪人。又有火坑，火燄熾
G117n2302_p0262a02║盛，其坑兩岸，復有火山，捉彼罪人，貫鐵叉上，著於火中，皮肉糜爛，痛苦萬端，故名
G117n2302_p0262a03║大燒炙地獄。
G117n2302_p0262a04║八謂：有罪眾生，至彼受苦，無有間歇，故名無間。此於八熱中，又為最重之獄也。
G117n2302_p0262a05║成實論明五種無間：一者，趣果無間：謂有極重罪者，即向彼獄受其果報，無有間歇。二
G117n2302_p0262a06║者：受苦無間：謂至彼獄受諸痛苦，無有間歇。三者、時無間：謂至彼獄受苦時節，無有
G117n2302_p0262a07║間歇。四者、命無間：謂彼地獄壽命一中劫，無有間歇。五者、形無間：謂彼地獄，受罪
G117n2302_p0262a08║眾生，生而復死，死已還生，身形無有間歇也。
G117n2302_p0262a09║
G117n2302_p0262a10║八寒地獄（翻譯名義）
G117n2302_p0262a11║一、頞浮陀地獄。
G117n2302_p0262a12║二、泥賴浮陀地獄。
G117n2302_p0262a13║三、阿吒吒地獄。
G117n2302_p0262a14║四、阿波波地獄。
G117n2302_p0262a15║五、嘔喉地獄。
G117n2302_p0262a16║六、鬱波羅地獄。
G117n2302_p0263a01║七、波頭摩地獄。
G117n2302_p0263a02║八、芬陀利地獄。
G117n2302_p0263a03║一、梵語頞浮陀，或云頞部陀，華言皰。謂受罪眾生，因寒苦所逼，皮肉皰起也。
G117n2302_p0263a04║二、梵語泥賴浮陀，或云泥剌部陀，華言皰裂。謂受罪眾生，因寒苦所逼，皰即拆裂
G117n2302_p0263a05║也。
G117n2302_p0263a06║三、梵語阿吒吒，或云嚯嚯（皆無翻）。謂受罪眾生，由寒苦增極，唇不能動，唯於
G117n2302_p0263a07║舌中作此聲也。
G117n2302_p0263a08║四、梵語阿波波，或云唬唬婆（無翻）。謂受罪眾生，寒苦增極，舌不能動，唯於唇
G117n2302_p0263a09║間作此聲也。
G117n2302_p0263a10║五、嘔喉地獄者：謂受罪眾生，由寒苦增極，唇舌俱不能動，但於咽喉內振氣而作此
G117n2302_p0263a11║聲也。
G117n2302_p0263a12║六、梵語鬱波羅，或云嗢鉢羅，華言青蓮華。謂受罪眾生，由寒苦增極，皮肉開拆，
G117n2302_p0263a13║似此華也。
G117n2302_p0263a14║七、梵語波頭摩，或云鉢特摩，華言紅蓮華。謂受罪眾生，由寒苦增極，肉色大拆似
G117n2302_p0263a15║此華也。
G117n2302_p0263a16║八、梵語芬陀利，華言白蓮華。謂受罪眾生，由寒苦增極，皮肉脫落，其骨之色，似
G117n2302_p0264a01║此華故。或云摩訶鉢特摩地獄，梵語摩訶鉢特摩，華言大紅蓮華，皮肉凍拆，似此華也。
G117n2302_p0264a02║此八寒地獄，有前地獄傍焉。
G117n2302_p0264a03║
G117n2302_p0264a04║八難（維摩詰所說經）
G117n2302_p0264a05║一、在地獄難。
G117n2302_p0264a06║二、在畜生難。
G117n2302_p0264a07║三、在餓鬼難。
G117n2302_p0264a08║四、在長壽天難。
G117n2302_p0264a09║五、在北鬱單越難。
G117n2302_p0264a10║六、盲聾瘖瘂難。
G117n2302_p0264a11║七、世智辯聰難。
G117n2302_p0264a12║八、生在佛前佛後難。
G117n2302_p0264a13║八難者：八處障難也。此之八處，雖感報苦樂有異，而皆不得見佛，不聞正法，故總
G117n2302_p0264a14║稱為難也。
G117n2302_p0264a15║一謂：南贍部洲之下，過五百由旬，有八寒八熱等獄，皆名地獄。眾生因惡業所感，
G117n2302_p0264a16║墮於彼處，長夜冥冥，受苦無間，障於見佛聞法，故名地獄難。
G117n2302_p0265a01║二謂：畜生種類不一，亦各隨因受報，或為人畜養，或居山海等處，常受鞭打殺害，
G117n2302_p0265a02║又或互相吞噉，受苦無窮，障於見佛聞法，故名畜生難。
G117n2302_p0265a03║三謂：餓鬼有三種：一、其業最重者，長劫不聞槳水之名。二、其業次重者，唯在人
G117n2302_p0265a04║間，伺求蕩滌膿血糞穢。三、其業輕者，時或一飽，加以刀杖驅逼，填河塞海，受苦無
G117n2302_p0265a05║量，障於見佛聞法，故名餓鬼難。
G117n2302_p0265a06║四謂：此天以五百劫為壽，即色界第四禪中無想天也。言無想者，以其心想不行，如
G117n2302_p0265a07║氷魚蟄蟲，外道修行，多生其處，障於見佛聞法，故名長壽天難。
G117n2302_p0265a08║五、梵語鬱單越，華言勝處。謂此處感報，勝東西南三洲也。其人壽一千歲，命無中
G117n2302_p0265a09║夭，為著樂故，不受教化，是以聖人不出其中，不得見佛聞法，故名北鬱單越難。
G117n2302_p0265a10║六謂：雖生中國，而業障深重，盲聾瘖瘂，諸根不具，值佛出世，而不能見；佛雖說
G117n2302_p0265a11║法，亦不能聞，故名盲聾瘖瘂難。
G117n2302_p0265a12║七謂：世間之人，邪智聰利者，唯務耽習外道經書，不信出世正法，故名世智辯聰
G117n2302_p0265a13║難。
G117n2302_p0265a14║八謂：佛出現於世，為大導師，令諸眾生離生死苦，得𣵀槃樂，人有緣者，乃得值
G117n2302_p0265a15║遇。其生在佛前佛後者，由業重緣薄，既不見佛，亦不聞法，故名生在佛前佛後難。
G117n2302_p0266a01║
G117n2302_p0266a02║八憍配八鳥（法華文句）
G117n2302_p0266a03║一、盛壯憍如鴟。
G117n2302_p0266a04║二、姓憍如梟。
G117n2302_p0266a05║三、富憍如鵰。
G117n2302_p0266a06║四、自在憍如鷲。
G117n2302_p0266a07║五、壽命憍如烏。
G117n2302_p0266a08║六、聰明憍如鵲。
G117n2302_p0266a09║七、行善憍如鳩。
G117n2302_p0266a10║八、色憍如鴿。
G117n2302_p0266a11║憍，即矜也，謂人矜誇自己，有勝於他，如鳥有凌高下視之過，故文句引文殊問經，
G117n2302_p0266a12║八憍配八種鳥也。
G117n2302_p0266a13║一、謂人恃己強盛壯大，凌他劣弱，如鴟鷂之鳥，恃強凌弱，故名盛壯憍如鴟。
G117n2302_p0266a14║二、謂人恃己種姓強大，凌慢於他，如梟不孝之種，而食其母，故名姓憍如梟。
G117n2302_p0266a15║三、謂人恃己富有財物，凌慢於他，如鵰有勢力，執伏眾禽，故名富憍如鵰。
G117n2302_p0266a16║四、謂人恃己長大，稱意所作，而得自在，凌慢於他，如鷲食宿山林，去住自由，故
G117n2302_p0267a01║名自在憍如鷲。（鷲，鳥名，其鳥黑色，多子，西域多有此鳥。）
G117n2302_p0267a02║五、謂人恃己壽高，凌慢於他，如烏是反哺之鳥，命長不死，故名壽命憍如鳥。
G117n2302_p0267a03║六、謂人恃己聰利明達，凌慢於他，如鵲性至聰，能報人吉凶，故名聰明如憍如鵲。
G117n2302_p0267a04║七、謂人恃己能行少善，便即凌慢有德之人，如鳩性雖鈍，不知自拙，故名行善憍如
G117n2302_p0267a05║鳩。
G117n2302_p0267a06║八、謂人恃己顏容美妙，凌憍於他，如鴿類多種，以色取勝，況復多婬，故名色憍如
G117n2302_p0267a07║鴿。
G117n2302_p0267a08║
G117n2302_p0267a09║八苦（出涅槃經）
G117n2302_p0267a10║一、生苦。
G117n2302_p0267a11║二、老苦。
G117n2302_p0267a12║三、病苦。
G117n2302_p0267a13║四、死苦。
G117n2302_p0267a14║五、愛別離苦。
G117n2302_p0267a15║六、怨憎會苦。
G117n2302_p0267a16║七、求不得苦。
G117n2302_p0268a01║八、五陰盛苦。
G117n2302_p0268a02║一、生苦有五種：一者、受胎：謂識託母胎之時，在母腹中，窄隘不淨。二者、種
G117n2302_p0268a03║子：謂識託父母遺體，其識種子，隨母氣息出入，不得自在。三者、增長：謂在母腹中，
G117n2302_p0268a04║經十月日，內熱煎煑，身形漸成，住在生臟之下，熟臟之上，間夾如獄。四者、出胎：謂
G117n2302_p0268a05║初生下，有冷風熱風吹身，及衣服等物觸體，肌膚柔嫩，如被物刺。五者：種類：謂人品
G117n2302_p0268a06║有貴富貧賤，相貌有殘缺妍醜，是名生苦。
G117n2302_p0268a07║二、老苦有二種：一者、增長：謂從少至壯，從壯至衰，氣力羸少，動止不寧。二
G117n2302_p0268a08║者、滅壞：謂盛去衰來，精神耗減，其命日促，漸至朽壞。是名老苦。
G117n2302_p0268a09║三、病苦有二種：一者、身病：謂四大不調，眾病交攻；若地大不調，擧身沉重；水
G117n2302_p0268a10║大不調，擧身肨腫；火大不調，擧身蒸熱；風大不調，擧身倔強。二者、心病：謂心懷苦
G117n2302_p0268a11║惱，憂切悲哀，是名病苦。
G117n2302_p0268a12║四、死苦有二種：一者、病死：謂因疾病壽盡而死。二者：外緣：謂或遇惡緣，或遭
G117n2302_p0268a13║水火等難而死，是名死苦。
G117n2302_p0268a14║五謂：常所親愛之人，乖違離散，不得共處，是名愛別離苦。
G117n2302_p0268a15║六謂：常所怨讎憎惡之人，本求遠離，而反集聚，是名怨憎會苦。
G117n2302_p0268a16║七謂：世間一切事物，心所愛樂者，求之而不能得，是名求不得苦。
G117n2302_p0269a01║八、五陰者：色受想行識也。陰，即蓋覆之義。謂能蓋覆真性，不令顯發也。盛，即
G117n2302_p0269a02║盛大之習。謂前生老病死等眾苦聚集，故名五陰盛苦。
G117n2302_p0269a03║
G117n2302_p0269a04║八部（翻譯名義）
G117n2302_p0269a05║一、天。
G117n2302_p0269a06║二、龍。
G117n2302_p0269a07║三、夜叉。
G117n2302_p0269a08║四、乾闥婆。
G117n2302_p0269a09║五、阿脩羅。
G117n2302_p0269a10║六、迦樓羅。
G117n2302_p0269a11║七、緊那羅。
G117n2302_p0269a12║八、摩𬑟羅伽。
G117n2302_p0269a13║夫佛之垂化也，道濟百靈；法之傳世也，慈育萬有。三乘賢聖，既肅爾以歸依；八部
G117n2302_p0269a14║鬼神，亦森然而翊衛。故諸經中，多列八部之眾也。
G117n2302_p0269a15║一、天者：天然自然，樂勝身勝，清淨光明，尊勝無比，故名為天。列位雖多，必以
G117n2302_p0269a16║大梵帝釋為首。蓋大梵是大千世界之主，帝釋是三十三天之主故也。
G117n2302_p0270a01║二、龍者，神靈之物，孔雀經及大雲等經，各列諸龍，並龍王，名字不一，皆言其能
G117n2302_p0270a02║護持佛法也。
G117n2302_p0270a03║三、梵語夜叉，華言勇健，亦名暴惡。有三種：一者、在地，二者、在虛空，三者、
G117n2302_p0270a04║在天。地夜叉不能飛騰。虛空與天二夜叉皆能飛行也。
G117n2302_p0270a05║四、梵語乾闥婆，華言香陰。陰，即身也。不噉酒肉，惟香資陰，故名香陰。是帝釋
G117n2302_p0270a06║天主樂神，在須彌山南金剛窟住，天主欲作樂時，即上天也。
G117n2302_p0270a07║五、梵語阿脩羅，華言無端正。以男多醜，而女端正，故又云非天。謂此神果報最
G117n2302_p0270a08║勝，鄰次諸天，而行非天也。其所居宮殿城郭器用，降于地居天一等，亦有婚姻男女法
G117n2302_p0270a09║式，略如人間。
G117n2302_p0270a10║六、梵語迦樓羅，華言金翅，即金翅鳥神，其翮金色故也。兩翅相去三百三十六萬
G117n2302_p0270a11║里，頸有如意珠，以龍為食。
G117n2302_p0270a12║七、梵語緊那羅，華言疑神。似人而頭有角，亦帝釋天主樂神也。
G117n2302_p0270a13║八、梵語摩𬑟羅伽，華言大腹行。羅什法師云：「是地龍而腹行。」又云：「是大蟒
G117n2302_p0270a14║神而腹行。」也。
G117n2302_p0270a15║
G117n2302_p0270a16║八妄想（出宗鏡錄）
G117n2302_p0271a01║一、自性妄想。
G117n2302_p0271a02║二、差別妄想。
G117n2302_p0271a03║三、攝受積聚妄想。
G117n2302_p0271a04║四、我見妄想。
G117n2302_p0271a05║五、我所妄想。
G117n2302_p0271a06║六、念妄想。
G117n2302_p0271a07║七、不念妄想。
G117n2302_p0271a08║八、念不念俱相違妄想。
G117n2302_p0271a09║一謂：妄執根塵等法，各有體性，不相混濫，是名自性妄想。
G117n2302_p0271a10║二謂：妄計色等有可見可對之色，有不可見可對之色，有不可見無對之色，是名差別
G117n2302_p0271a11║妄想。
G117n2302_p0271a12║三謂：妄計色受想行識五蘊之法，攝持聚集而成一切眾生，是名攝受積聚妄想。
G117n2302_p0271a13║四謂：於色受想行識五蘊法中，妄計有我，是名我見妄想。
G117n2302_p0271a14║五謂：於色受想行識五蘊法中，妄執我身，及所受用之物，皆為我所，是名我所妄
G117n2302_p0271a15║想。
G117n2302_p0271a16║六謂：妄分別可愛淨境，緣念不斷，是名念妄想。
G117n2302_p0272a01║七謂：妄分別可憎之境，不起緣念，是名不念妄想。
G117n2302_p0272a02║八謂：於念不念愛憎之境，違理分別，是名念不念俱相違妄想。
G117n2302_p0272a03║
G117n2302_p0272a04║地動八緣（出增一阿含經）
G117n2302_p0272a05║一、因水火風動故地動。
G117n2302_p0272a06║二、菩薩處母胎故地動。
G117n2302_p0272a07║三、菩薩出母胎故地動。
G117n2302_p0272a08║四、菩薩成道故地動。
G117n2302_p0272a09║五、佛入𣵀槃故地動。
G117n2302_p0272a10║六、比丘欲現神通故地動。
G117n2302_p0272a11║七、諸天捨本形位得作天主故地動。
G117n2302_p0272a12║八、飢饉刀兵將起故地動。
G117n2302_p0272a13║一、經云：此閻浮提地，南北闊二萬一千由旬，東西闊七千由旬，厚六萬八千由旬，
G117n2302_p0272a14║地下有水，厚八萬四千由旬；水下有火，厚八萬四千由旬；火下有風，厚六萬八千由旬；
G117n2302_p0272a15║風下有金剛輪，厚三億二萬由旬。過去諸佛舍利咸在其中。或有時大風忽動，火亦隨動；
G117n2302_p0272a16║火既動已，水復隨動；水既動已，地即隨動，故云因水火風動故地動。
G117n2302_p0273a01║二、經云：菩薩從兜率天降神來處母胎，是時地亦大動。
G117n2302_p0273a02║三、經云：菩薩出母胎時，是時地亦大動。
G117n2302_p0273a03║四、經云：菩薩出家學道，成無上正覺，即名為佛，是時地亦大動。
G117n2302_p0273a04║五、梵語𣵀槃，華言滅度。是時地亦大動。
G117n2302_p0273a05║六、梵語比丘，華言乞士。經云：有大神通比丘，欲現多種變化，或分一身為千百
G117n2302_p0273a06║身，還復為一，飛行虛空，山石無礙，涌沒自由，是時地亦大動。
G117n2302_p0273a07║七、經云：諸天有大神通，神德無量，從彼命終，還生彼處。由佛德力，捨本天形，
G117n2302_p0273a08║得作帝釋，或作梵主，是時地亦大動。
G117n2302_p0273a09║八、經云：若眾生命終福盡，或互相攻伐，或值飢饉，或遇刀兵，是時地亦大動。
G117n2302_p0273a10║
G117n2302_p0273a11║八種粥（出十誦律）
G117n2302_p0273a12║一、酥粥。
G117n2302_p0273a13║二、油粥。
G117n2302_p0273a14║三、胡麻粥。
G117n2302_p0273a15║四、乳粥。
G117n2302_p0273a16║五、小豆粥。
G117n2302_p0274a01║六、摩沙豆粥。
G117n2302_p0274a02║七、麻子粥。
G117n2302_p0274a03║八、薄粥。
G117n2302_p0274a04║佛在迦尸國竹園中，與諸比丘一處安居。爾時諸居士作種種粥，持詣竹園，以施佛
G117n2302_p0274a05║僧，故有八種之名。
G117n2302_p0274a06║一、酥粥者：謂以牛馬等酥，和於米粟，煑為粥也。
G117n2302_p0274a07║二、油粥者：謂以荏酥麻等油，和於米粟，煑為粥也。
G117n2302_p0274a08║三、胡麻粥者：謂取胡麻子，和於米粟，煑為粥也。
G117n2302_p0274a09║四、乳粥者：謂以牛馬等乳，和於米粟，煑為粥也。
G117n2302_p0274a10║五、小豆粥者：謂以綠豆赤豆等，和於米粟，煑為粥也。
G117n2302_p0274a11║六、摩沙豆，疑即大豆也。蓋梵語摩訶，華言大。今云摩沙者，乃梵音遠近不同也。
G117n2302_p0274a12║謂以此豆，和於米粟，煑為粥也。
G117n2302_p0274a13║七、麻子粥者：謂以黃麻子，和於米粟，煑為粥也。
G117n2302_p0274a14║八、薄粥者：或用米，或用粟，煑為稀粥也。
G117n2302_p0274a15║
G117n2302_p0274a16║八功德水（出稱讚淨土經）
G117n2302_p0275a01║一、澄淨。
G117n2302_p0275a02║二、清冷。
G117n2302_p0275a03║三、甘美。
G117n2302_p0275a04║四、輕輭。
G117n2302_p0275a05║五、潤澤。
G117n2302_p0275a06║六、安和。
G117n2302_p0275a07║七、除患。
G117n2302_p0275a08║八、增益。
G117n2302_p0275a09║八功德水：謂阿彌陀佛，極樂淨土池中之水，有八種功德也。
G117n2302_p0275a10║一、謂其水澄渟潔淨，是為澄淨功德。
G117n2302_p0275a11║二、謂其水清瀅凉冷，是為清冷功德。
G117n2302_p0275a12║三、謂其水甘甜嘉美，是為甘美功德。
G117n2302_p0275a13║四、謂其水輕浮柔輭，是為輕輭功德。
G117n2302_p0275a14║五、謂其水滋潤澤物，是為潤澤功德。
G117n2302_p0275a15║六、謂其水人若飲時，身心即得安隱調和，是為安和功德。
G117n2302_p0275a16║七、謂其水人若飲時，能除飢渴等患，是為除患功德。
G117n2302_p0276a01║八、謂其水人若飲時，即能長養善根，增益四大，是為增益功德。
G117n2302_p0276a02║
G117n2302_p0276a03║八不淨物（出隨疏演義鈔）
G117n2302_p0276a04║一、置買田宅。
G117n2302_p0276a05║二、種植根栽。
G117n2302_p0276a06║三、貯聚穀粟。
G117n2302_p0276a07║四、畜養奴婢。
G117n2302_p0276a08║五、畜養羣畜。
G117n2302_p0276a09║六、藏積金銀錢寶。
G117n2302_p0276a10║七、藏積象牙刻鏤等物。
G117n2302_p0276a11║八、藏積銅鐵金鑊以自煑㸑。
G117n2302_p0276a12║佛在世時，誡諸弟子，乞食自活，少欲知足，不許畜此等物，以其能生貪戀計著之
G117n2302_p0276a13║心，染污梵行，故有此八不淨之名也。
G117n2302_p0276a14║一謂：比丘當依眾居止，勤修出世清淨無為之道，若私置田宅，以圖自足，是為不
G117n2302_p0276a15║淨。
G117n2302_p0276a16║二謂：比丘當勤修道業，於世間資生之事，不生貪著，若不為眾，私自種植田園，內
G117n2302_p0277a01║妨行業，是為不淨。
G117n2302_p0277a02║三謂：比丘當乞食資身，清淨活命，若不為眾，私自藏貯穀粟米麥，是為不淨。
G117n2302_p0277a03║四謂：比丘當閒居淨處，修攝其心，行安樂行，若不為眾，畜養奴婢，驅使作務，是
G117n2302_p0277a04║為不淨。
G117n2302_p0277a05║五謂：比丘當持禁戒，慈心不殺，若畜養牛馬等畜孽生之類，以污梵行，是為不淨。
G117n2302_p0277a06║六謂：比丘當以清雅為高，安貧樂道，身無長物。若貪積世間所重金銀資財等物，資
G117n2302_p0277a07║生求利，計算出納，有乖道行，是為不淨。
G117n2302_p0277a08║七謂：比丘當奉佛戒，志尚儉素，於諸玩好，心不貪戀，布衣草座，常懷知足，若貪
G117n2302_p0277a09║世間稀有雕飾之物，是為不淨。
G117n2302_p0277a10║八謂：比丘與眾居止，當與眾同飡，或乞食自活，勵精梵行，成就道業，若藏積金鑊
G117n2302_p0277a11║以自煑㸑，別眾而食，是為不淨。
G117n2302_p0277a12║
G117n2302_p0277a13║八風（亦名八法出佛地經論）
G117n2302_p0277a14║一、利。
G117n2302_p0277a15║二、衰。
G117n2302_p0277a16║三、毀。
G117n2302_p0278a01║四、譽。
G117n2302_p0278a02║五、稱。
G117n2302_p0278a03║六、譏。
G117n2302_p0278a04║七、苦。
G117n2302_p0278a05║八、樂。
G117n2302_p0278a06║謂此八法，世間所愛所憎，而能扇動人心，名之為風。苟心所有主，安住正法，不為
G117n2302_p0278a07║愛憎之所惑亂，即八風不能動也。
G117n2302_p0278a08║一、利者：利益。謂凡有益於我者，皆名為利。要覽云：「得可意事曰利。」是也。
G117n2302_p0278a09║二、衰者：減也。謂凡有減損於我者，皆名為衰，要覽云：「失可意事曰衰。」是也。
G117n2302_p0278a10║三、毀者：毀謗也。謂因惡其人構合異語，潛地而訕謗之。要覽云：「陰為毀訕曰
G117n2302_p0278a11║毀。」是也。
G117n2302_p0278a12║四、譽者：即讚譽。謂因喜其人，雖不對面，亦必潛以善言，而讚譽之。要覽云：
G117n2302_p0278a13║「陰為讚美曰譽。」是也。
G117n2302_p0278a14║五、稱即稱道。謂因推重其人，凡於眾中，必稱道其善以美之。要覽云：「陽為讚美
G117n2302_p0278a15║曰稱。」是也。
G117n2302_p0278a16║六、譏者：誹也。謂因惡其人，本無其事，妄為實有，對眾明說。要覽云：「陽為誹
G117n2302_p0279a01║刺曰譏。」是也。
G117n2302_p0279a02║七、苦即逼迫之義。謂或遇惡緣惡境，身心受其逼迫。要覽云：「逼惱身心曰苦。」
G117n2302_p0279a03║是也。
G117n2302_p0279a04║八、樂即歡悅之意。謂或遇好緣好境，身心皆得歡悅。要覽云：「適悅身心曰樂。」
G117n2302_p0279a05║是也。
G117n2302_p0279a06║
G117n2302_p0279a07║八依（出瑜伽師地論）
G117n2302_p0279a08║一、施設依。
G117n2302_p0279a09║二、攝受依。
G117n2302_p0279a10║三、住持依。
G117n2302_p0279a11║四、流轉依。
G117n2302_p0279a12║五、障礙依。
G117n2302_p0279a13║六、苦惱依。
G117n2302_p0279a14║七、適悅依。
G117n2302_p0279a15║八、後邊依。
G117n2302_p0279a16║一、施設，猶建立也。謂人依五蘊中假用言說，施設我及眾生，各各不同，有如是生
G117n2302_p0280a01║類，如是種姓，如是名字，如是飲食，如是苦樂壽夭等，是名施設依。
G117n2302_p0280a02║二、攝受，含攝容受也。謂人依於父母妻子奴婢僮僕等，以為我所攝受，故名攝受
G117n2302_p0280a03║依。
G117n2302_p0280a04║三謂：人依叚觸思識四種之食，則能攝養諸根，住立支持，故名住持依。
G117n2302_p0280a05║（叚食者：叚，即分叚。謂以香味觸三塵為體，入腹變壞，資益諸根也。觸食者：謂眼識等所對
G117n2302_p0280a06║色等，諸塵柔輭細滑等觸，而生喜樂，資益諸根也。思食者：謂第六意識，思於可愛之境，生希望意，
G117n2302_p0280a07║而潤益諸根也。識食者：識即第八識也。謂由前三食勢分所資，能令此識增勝，執持諸根也。）
G117n2302_p0280a08║四謂：人依五蘊中，受想行識四心，起諸煩惱業因，流轉三界生死，故名流轉依。
G117n2302_p0280a09║五謂：諸天魔外道，隨有修善法處，即往其前為作障礙，故名障礙依。
G117n2302_p0280a10║六謂：人依於欲界，領受一切憂苦，不生厭離之心，故名苦惱依。
G117n2302_p0280a11║七謂：人依諸禪定靜息思慮，身心湛寂，得法喜樂，故名適悅依。
G117n2302_p0280a12║八謂：阿羅漢三界惑業已盡，更不受生，其最後身，依有餘𣵀槃而住，故名後邊依。
G117n2302_p0280a13║
G117n2302_p0280a14║八風（出白虎通）
G117n2302_p0280a15║四十五日（冬至）
G117n2302_p0280a16║一、條風——東北。（亦作融風）
G117n2302_p0281a01║二、明庶風——東。（亦作谷風）
G117n2302_p0281a02║三、清明風——東南。
G117n2302_p0281a03║四、景風——南。（亦作凱風）
G117n2302_p0281a04║五、凉風——西南。
G117n2302_p0281a05║六、閶闔風——西。
G117n2302_p0281a06║七、不周風——西北。
G117n2302_p0281a07║八、廣莫風——北。
G117n2302_p0281a08║八風各四十五日，則共成三百六十日，成一歲。
G117n2302_p0281a09║
G117n2302_p0281a10║八卦
G117n2302_p0281a11║一、乾——西北屬金。
G117n2302_p0281a12║二、坎——北屬水。
G117n2302_p0281a13║三、艮——東北屬土。
G117n2302_p0281a14║四、震——東屬木。
G117n2302_p0281a15║五、巽——東南屬木。
G117n2302_p0281a16║六、離——南屬火。
G117n2302_p0282a01║七、坤——西南屬土。
G117n2302_p0282a02║八、兌——西屬金。
G117n2302_p0282a03║此以後天方位言之，若先天方位，則乾南，坤北，離東，坎西，兌東南，震東北，巽
G117n2302_p0282a04║西南，艮西北，與此不同。
G117n2302_p0282a05║
G117n2302_p0282a06║八卦（易經）
G117n2302_p0282a07║≡——乾——天。
G117n2302_p0282a08║☷——坤——地。
G117n2302_p0282a09║☲——離——火。
G117n2302_p0282a10║☵——坎——水。
G117n2302_p0282a11║☳——震——雷。
G117n2302_p0282a12║☶——艮——山。
G117n2302_p0282a13║☱——兌——澤。
G117n2302_p0282a14║☴——巽——風。
G117n2302_p0282a15║
G117n2302_p0282a16║八節
G117n2302_p0283a01║一、立春。
G117n2302_p0283a02║二、春分——啟。
G117n2302_p0283a03║三、立夏。
G117n2302_p0283a04║四、夏至——陽極陰生。
G117n2302_p0283a05║五、立秋。
G117n2302_p0283a06║六、秋分——閉。
G117n2302_p0283a07║七、立冬。
G117n2302_p0283a08║八、冬至——陰極陽生。
G117n2302_p0283a09║
G117n2302_p0283a10║都嶠八峯（客州都嶠山）
G117n2302_p0283a11║一、兠子。
G117n2302_p0283a12║二、馬鞍。
G117n2302_p0283a13║三、八疊。
G117n2302_p0283a14║四、雲蓋。
G117n2302_p0283a15║五、香爐。
G117n2302_p0283a16║六、仙人。
G117n2302_p0284a01║七、中峯。
G117n2302_p0284a02║八、丹[霝/黽]。
G117n2302_p0284a03║
G117n2302_p0284a04║南方八蠻
G117n2302_p0284a05║一、天竺。
G117n2302_p0284a06║二、咳首。
G117n2302_p0284a07║三、僬僥。
G117n2302_p0284a08║四、跂踵。
G117n2302_p0284a09║五、穿胸。
G117n2302_p0284a10║六、儋耳。
G117n2302_p0284a11║七、狗軹。
G117n2302_p0284a12║八、旁脊。
G117n2302_p0284a13║
G117n2302_p0284a14║八埏
G117n2302_p0284a15║一、東方沙海。
G117n2302_p0284a16║二、東南沆澤。
G117n2302_p0285a01║三、南方浩澤。
G117n2302_p0285a02║四、西南舟澤。
G117n2302_p0285a03║五、西方泉澤。
G117n2302_p0285a04║六、西北海澤。
G117n2302_p0285a05║七、北方塞澤。
G117n2302_p0285a06║八、東北無通澤。
G117n2302_p0285a07║（音延，又音蟬，際也，邊也。謂九州之外邊際之處。）
G117n2302_p0285a08║
G117n2302_p0285a09║八紘
G117n2302_p0285a10║一、東北之紘，曰荒土。
G117n2302_p0285a11║二、東方之紘，曰桑野。
G117n2302_p0285a12║三、東南之紘，曰眾安。
G117n2302_p0285a13║四、南方之紘，曰反戶。
G117n2302_p0285a14║五、西南之紘，曰火土。
G117n2302_p0285a15║六、西方之紘，曰混野。
G117n2302_p0285a16║七、西北之紘，曰沙所。
G117n2302_p0286a01║八、北方之紘，曰委羽。
G117n2302_p0286a02║（音弘，文選注：紘，綱紀也，言為天下綱紀也。）
G117n2302_p0286a03║
G117n2302_p0286a04║八極（極，窮也，地窮盡處也。）
G117n2302_p0286a05║一、方土之山，曰蒼門——東北。
G117n2302_p0286a06║二、東極之山，曰開明門——東方。
G117n2302_p0286a07║三、波母之山，曰陽門——東南。
G117n2302_p0286a08║四、南極之山，曰暑門——南方。
G117n2302_p0286a09║五、編駒之山，曰白門——西南。
G117n2302_p0286a10║六、西極之山，曰閶闔門——西方。
G117n2302_p0286a11║七、不周之山，曰幽都門——西北。
G117n2302_p0286a12║八、北極之山，曰寒門——北方。
G117n2302_p0286a13║
G117n2302_p0286a14║八陘
G117n2302_p0286a15║一、軹關陘——在清源縣。
G117n2302_p0286a16║二、大行陘。
G117n2302_p0287a01║三、白陘——皆在河內。
G117n2302_p0287a02║四、塗陘——對鄴西。
G117n2302_p0287a03║五、井陘——在常山。
G117n2302_p0287a04║六、飛狐陘。
G117n2302_p0287a05║七、蒲陰陘——在中山。
G117n2302_p0287a06║八、軍都陘——在幽州。
G117n2302_p0287a07║（連山中斷曰陘，地之險也。）
G117n2302_p0287a08║
G117n2302_p0287a09║洋州八關
G117n2302_p0287a10║一、白椒。
G117n2302_p0287a11║二、水碓。
G117n2302_p0287a12║三、桐木。
G117n2302_p0287a13║四、蒻嶺。
G117n2302_p0287a14║五、三嶺。
G117n2302_p0287a15║六、重陽。
G117n2302_p0287a16║七、華陽。
G117n2302_p0288a01║八、青座。
G117n2302_p0288a02║
G117n2302_p0288a03║漢八關
G117n2302_p0288a04║一、伊闕。
G117n2302_p0288a05║二、函谷。
G117n2302_p0288a06║三、廣城。
G117n2302_p0288a07║四、大谷。
G117n2302_p0288a08║五、轘轅。
G117n2302_p0288a09║六、旋門。
G117n2302_p0288a10║七、平津。
G117n2302_p0288a11║八、孟津。
G117n2302_p0288a12║
G117n2302_p0288a13║關中八水
G117n2302_p0288a14║一、覇水。
G117n2302_p0288a15║二、滻水。
G117n2302_p0288a16║三、涯水。
G117n2302_p0289a01║四、渭水。
G117n2302_p0289a02║五、豐水。
G117n2302_p0289a03║六、鎬水。
G117n2302_p0289a04║七、澇水。
G117n2302_p0289a05║八、潏水。
G117n2302_p0289a06║（亦曰八川。上林賦云：八川分流是也。）
G117n2302_p0289a07║
G117n2302_p0289a08║靈池八泉
G117n2302_p0289a09║一、湧泉。
G117n2302_p0289a10║二、甘泉。
G117n2302_p0289a11║三、溫泉。
G117n2302_p0289a12║四、震泉。
G117n2302_p0289a13║五、龍泉。
G117n2302_p0289a14║六、玉泉。
G117n2302_p0289a15║七、靈泉。
G117n2302_p0289a16║八、翁泉。
G117n2302_p0290a01║（靈池山，在翁源縣，上有八泉也。）
G117n2302_p0290a02║
G117n2302_p0290a03║宋復古八景圖
G117n2302_p0290a04║一、洞庭暮靄。
G117n2302_p0290a05║二、廬阜秋雲。
G117n2302_p0290a06║三、平沙鴈落。
G117n2302_p0290a07║四、遠浦帆歸。
G117n2302_p0290a08║五、雨暗江村。
G117n2302_p0290a09║六、雪藏山麓。
G117n2302_p0290a10║七、泉岩古栢。
G117n2302_p0290a11║八、石岸孤松。
G117n2302_p0290a12║呂昌朝得宋復古畫八景圖，東坡為之賦詩曰：「聊將八詠繼東吳。」即謂此。
G117n2302_p0290a13║
G117n2302_p0290a14║瀟湘八景（在湖南）
G117n2302_p0290a15║一、瀟湘夜雨。
G117n2302_p0290a16║二、洞庭秋月。
G117n2302_p0291a01║三、山市晴嵐。
G117n2302_p0291a02║四、漁村落照。
G117n2302_p0291a03║五、江天暮雪。
G117n2302_p0291a04║六、煙寺晚鐘。
G117n2302_p0291a05║七、遠浦歸帆。
G117n2302_p0291a06║八、平沙落鴈。
G117n2302_p0291a07║
G117n2302_p0291a08║
G117n2302_p0291a09║燕山八景（在燕京）
G117n2302_p0291a10║一、薊門飛雨。
G117n2302_p0291a11║二、瑤島春陰。
G117n2302_p0291a12║三、大液秋風。
G117n2302_p0291a13║四、盧溝曉月。
G117n2302_p0291a14║五、居庸疊翠。
G117n2302_p0291a15║六、玉泉垂虹。
G117n2302_p0291a16║七、道陵夕照。
G117n2302_p0291a17║八、西山晴雪。
G117n2302_p0292a01║
G117n2302_p0292a02║關中八景（在長安）
G117n2302_p0292a03║一、渭城朝雨。
G117n2302_p0292a04║二、驪山晚照。
G117n2302_p0292a05║三、灞橋風雪。
G117n2302_p0292a06║四、輞川煙雨。
G117n2302_p0292a07║五、杜曲春遊。
G117n2302_p0292a08║六、咸陽晚渡。
G117n2302_p0292a09║七、藍水飛瓊。
G117n2302_p0292a10║八、終南疊翠。
G117n2302_p0292a11║
G117n2302_p0292a12║桃源八景（今常德府）
G117n2302_p0292a13║一、桃川仙隱。
G117n2302_p0292a14║二、白馬雲濤。
G117n2302_p0292a15║三、綠蘿晴晝。
G117n2302_p0292a16║四、梅溪煙雨。
G117n2302_p0293a01║五、潯陽古寺。
G117n2302_p0293a02║六、楚山春晚。
G117n2302_p0293a03║七、沅江夜月。
G117n2302_p0293a04║八、童坊曉渡。
G117n2302_p0293a05║
G117n2302_p0293a06║湟川八景（今楚州南軒有賦）
G117n2302_p0293a07║一、雙溪春漲。
G117n2302_p0293a08║二、龍潭飛雨。
G117n2302_p0293a09║三、楞伽曉月。
G117n2302_p0293a10║四、靜福寒林。
G117n2302_p0293a11║五、中峯遠眺。
G117n2302_p0293a12║六、秀岩滴翠。
G117n2302_p0293a13║七、圭峯暮靄。
G117n2302_p0293a14║八、岩湖疊巘。
G117n2302_p0293a15║
G117n2302_p0293a16║萬川八景（在萬州，郡守趙公有詩。）
G117n2302_p0294a01║一、岑公洞。
G117n2302_p0294a02║二、西山。
G117n2302_p0294a03║三、秋屏。
G117n2302_p0294a04║四、魯池。
G117n2302_p0294a05║五、江會樓。
G117n2302_p0294a06║六、天生橋。
G117n2302_p0294a07║七、娥眉磧。
G117n2302_p0294a08║八、古練石。
G117n2302_p0294a09║
G117n2302_p0294a10║權制八條（禮記）
G117n2302_p0294a11║一、父在為母齊衰期。
G117n2302_p0294a12║二、婦人童子不杖。
G117n2302_p0294a13║三、言而後事行者杖而起。
G117n2302_p0294a14║四、身自執事而後行者面垢而已。
G117n2302_p0294a15║五、禿者不髽。
G117n2302_p0294a16║六、傴者不祖。
G117n2302_p0295a01║七、跛者不踊。
G117n2302_p0295a02║八、老病者不止酒肉。
G117n2302_p0295a03║
G117n2302_p0295a04║八會
G117n2302_p0295a05║一、府會太倉。
G117n2302_p0295a06║二、藏會季脇。
G117n2302_p0295a07║三、髓會絕骨。
G117n2302_p0295a08║四、筋會陽陵泉。
G117n2302_p0295a09║五、血會鬲俞。
G117n2302_p0295a10║六、骨會大杼。
G117n2302_p0295a11║七、脈會大淵。
G117n2302_p0295a12║八、氣會三焦。
G117n2302_p0295a13║言八者，皆有會合之穴也。扁鵲曰：會氣閉而不通謂此。
G117n2302_p0295a14║
G117n2302_p0295a15║八裏脈
G117n2302_p0295a16║一、微。
G117n2302_p0296a01║二、沉。
G117n2302_p0296a02║三、緩。
G117n2302_p0296a03║四、濇。
G117n2302_p0296a04║五、遲。
G117n2302_p0296a05║六、伏。
G117n2302_p0296a06║七、濡。
G117n2302_p0296a07║八、弱。
G117n2302_p0296a08║右手三部寸關尺受之屬陰。脈經云：此七表八裏之脈皆客邪之脈，非主位之脈。
G117n2302_p0296a09║
G117n2302_p0296a10║奇經八脈
G117n2302_p0296a11║一、陽維脈。
G117n2302_p0296a12║二、陰維脈。
G117n2302_p0296a13║三、陽蹻脈。
G117n2302_p0296a14║四、陰蹻脈。
G117n2302_p0296a15║五、衝脈。
G117n2302_p0296a16║六、督脈。
G117n2302_p0297a01║七、任脈。
G117n2302_p0297a02║八、帶脈。
G117n2302_p0297a03║奇，異也，此八脈與十二經脈，不相拘制，別道而行，與正經異，故曰奇經，一說奇
G117n2302_p0297a04║音基。
G117n2302_p0297a05║
G117n2302_p0297a06║吳人八絕
G117n2302_p0297a07║一、吳範相風。
G117n2302_p0297a08║二、劉惇占氣。
G117n2302_p0297a09║三、趙達算。
G117n2302_p0297a10║四、皇象書。
G117n2302_p0297a11║五、嚴昭碁。
G117n2302_p0297a12║六、宋壽占夢。
G117n2302_p0297a13║七、曹不興畫。
G117n2302_p0297a14║八、鄭姥相。
G117n2302_p0297a15║三國吳人，各有一絕。
G117n2302_p0298a01║
G117n2302_p0298a02║柳子厚八愚
G117n2302_p0298a03║一、愚溪。
G117n2302_p0298a04║二、愚丘。
G117n2302_p0298a05║三、愚泉。
G117n2302_p0298a06║四、愚溝。
G117n2302_p0298a07║五、愚池。
G117n2302_p0298a08║六、愚堂。
G117n2302_p0298a09║七、愚亭。
G117n2302_p0298a10║八、愚島。
G117n2302_p0298a11║子厚謫永州，居冉溪之上，更其名曰愚溪。作八愚詩，紀于溪石上。
G117n2302_p0298a12║
G117n2302_p0298a13║杜子美八哀
G117n2302_p0298a14║一、司空王思禮。
G117n2302_p0298a15║二、司徒李光弼。
G117n2302_p0298a16║三、汝陽王進。
G117n2302_p0299a01║四、左僕射嚴武。
G117n2302_p0299a02║五、秘書少監蘇源明。
G117n2302_p0299a03║六、臺州司戶鄭虔。
G117n2302_p0299a04║七、秘書監李邕。
G117n2302_p0299a05║八、左僕射張九齡。
G117n2302_p0299a06║作詩以哀之，謂己之所傷悼者也。
G117n2302_p0299a07║
G117n2302_p0299a08║八元
G117n2302_p0299a09║一、伯奮。
G117n2302_p0299a10║二、仲堪。
G117n2302_p0299a11║三、叔獻。
G117n2302_p0299a12║四、季仲。
G117n2302_p0299a13║五、伯虎。
G117n2302_p0299a14║六、仲熊。
G117n2302_p0299a15║七、叔豹。
G117n2302_p0299a16║八、季貍。
G117n2302_p0300a01║高辛氏才子八人，天下之人，謂之八元。
G117n2302_p0300a02║
G117n2302_p0300a03║八愷
G117n2302_p0300a04║一、蒼舒。
G117n2302_p0300a05║二、隤敳。（音頺開）
G117n2302_p0300a06║三、禱㪦。
G117n2302_p0300a07║四、大臨。
G117n2302_p0300a08║五、龐降。
G117n2302_p0300a09║六、庭堅。（臯陶字）
G117n2302_p0300a10║七、仲容。
G117n2302_p0300a11║八、叔達。
G117n2302_p0300a12║高陽氏才子八人，天下之人，謂之八愷。
G117n2302_p0300a13║
G117n2302_p0300a14║宋八主
G117n2302_p0300a15║一、武帝。
G117n2302_p0300a16║二、少帝。
G117n2302_p0301a01║三、文帝。
G117n2302_p0301a02║四、孝武帝。
G117n2302_p0301a03║五、廢帝。
G117n2302_p0301a04║六、明帝。
G117n2302_p0301a05║七、後廢帝。
G117n2302_p0301a06║八、順帝。
G117n2302_p0301a07║姓劉氏，自武帝受晉禪，有江表之地，八世六十年，為蕭道成所篡。
G117n2302_p0301a08║一、武帝名裕，在位三年，改元曰永初。
G117n2302_p0301a09║二、少帝名義符，武帝子，在位二年，改元景平。
G117n2302_p0301a10║三、文帝名義隆，武帝子，在位二十九年，改元元嘉。
G117n2302_p0301a11║四、孝武帝名駿，文帝子，在位十二年，改元二曰：孝建、大明。
G117n2302_p0301a12║五、廢帝名子業，孝武子，在位二年，改元景和，為臣下所弒。
G117n2302_p0301a13║六、明帝名或，文帝子，在位七年，改元者二：曰泰始，曰泰豫。
G117n2302_p0301a14║七、後廢帝名昱，明帝養子，在位五年，改元元徽。
G117n2302_p0301a15║八、順帝名準，在位三年，改元昇明，禪于齊，被弒亡。
G117n2302_p0302a01║
G117n2302_p0302a02║周八士
G117n2302_p0302a03║一、伯達。
G117n2302_p0302a04║二、伯适。
G117n2302_p0302a05║三、仲突。
G117n2302_p0302a06║四、仲忽。
G117n2302_p0302a07║五、叔夜。
G117n2302_p0302a08║六、叔夏。
G117n2302_p0302a09║七、季隨。
G117n2302_p0302a10║八、季騧。
G117n2302_p0302a11║成王時人，或曰宣王時人，一母四乳，而生八子也。
G117n2302_p0302a12║
G117n2302_p0302a13║異姓八王
G117n2302_p0302a14║一、楚王——韓信。
G117n2302_p0302a15║二、淮南王——英布。
G117n2302_p0302a16║三、梁王——彭越。
G117n2302_p0303a01║四、韓王——信。
G117n2302_p0303a02║五、趙王——張耳。
G117n2302_p0303a03║六、長沙王——吳芮。
G117n2302_p0303a04║七、燕王——減茶。
G117n2302_p0303a05║八、燕王——盧綰。
G117n2302_p0303a06║
G117n2302_p0303a07║淮南八公
G117n2302_p0303a08║一、蘇飛。
G117n2302_p0303a09║二、李尚。
G117n2302_p0303a10║三、左吳。
G117n2302_p0303a11║四、田由。
G117n2302_p0303a12║五、雷被。
G117n2302_p0303a13║六、毛被。
G117n2302_p0303a14║七、伍被。
G117n2302_p0303a15║八、晉昌。
G117n2302_p0303a16║淮南王安好客，招致方術之士，號八公。
G117n2302_p0304a01║
G117n2302_p0304a02║東漢八使
G117n2302_p0304a03║一、光祿大夫周擧。
G117n2302_p0304a04║二、光祿大夫杜喬。
G117n2302_p0304a05║三、光祿大夫周栩。
G117n2302_p0304a06║四、尚書欒巴。
G117n2302_p0304a07║五、青州刺史馮羡。
G117n2302_p0304a08║六、侍御史張綱。
G117n2302_p0304a09║七、兗州刺史郭遵。
G117n2302_p0304a10║八、太尉長史劉班。
G117n2302_p0304a11║（順帝時遣八使巡行天下）
G117n2302_p0304a12║
G117n2302_p0304a13║八俊
G117n2302_p0304a14║一、李膺天下模楷李元禮。
G117n2302_p0304a15║二、荀昱天下好文荀伯將。
G117n2302_p0304a16║三、杜密天下良輔杜周甫。
G117n2302_p0305a01║四、王暢天下英秀王叔茂。
G117n2302_p0305a02║五、劉祐天下稽古劉伯祖。
G117n2302_p0305a03║六、魏朗天下忠貞魏少英。
G117n2302_p0305a04║七、趙興天下才英趙仲經。
G117n2302_p0305a05║八、朱㝢天下冰凌朱季陵。
G117n2302_p0305a06║（俊者，言為人中之英也。）
G117n2302_p0305a07║
G117n2302_p0305a08║八顧
G117n2302_p0305a09║一、郭泰天下和雍郭林宗。
G117n2302_p0305a10║二、劉孺天下瑤金劉叔材。
G117n2302_p0305a11║三、尹勳天下英藩尹伯元。
G117n2302_p0305a12║四、巴肅天下臥虎巴恭祖。
G117n2302_p0305a13║五、宗慈天下通儒宗孝初。
G117n2302_p0305a14║六、夏馥天下慕恃夏子治。
G117n2302_p0305a15║七、蔡衍天下雅志蔡仲喜。
G117n2302_p0305a16║八、羊陟天下清苦羊嗣祖。
G117n2302_p0306a01║（顧者，言能以德行引人也。）
G117n2302_p0306a02║
G117n2302_p0306a03║八及
G117n2302_p0306a04║一、張儉海內忠公張元節。
G117n2302_p0306a05║二、范滂海內謇諤范孟博。
G117n2302_p0306a06║三、岑晊海內𤪙好岑公孝。
G117n2302_p0306a07║四、苑康海內彬彬苑仲真。
G117n2302_p0306a08║五、劉表海內所稱劉引昇。
G117n2302_p0306a09║六、陳翔海內貴𤪙陳子鱗。
G117n2302_p0306a10║七、孔昱海內才𤪙孔世元。
G117n2302_p0306a11║八、檀敷海內通士檀文友。
G117n2302_p0306a12║（及者，言能導人追於宗也。）
G117n2302_p0306a13║
G117n2302_p0306a14║八厨
G117n2302_p0306a15║一、度尚海內清明度博平。
G117n2302_p0306a16║二、張邈海內儼儼張孟章。
G117n2302_p0307a01║三、王孝海內依怙王文祖。
G117n2302_p0307a02║四、劉翊海內光光劉子相。
G117n2302_p0307a03║五、秦周海內貞良秦平王。
G117n2302_p0307a04║六、蕃嚮海內脩整蕃嘉景。
G117n2302_p0307a05║七、王章海內賢智王伯義。
G117n2302_p0307a06║八、胡母班海內珍奇胡母季皮。
G117n2302_p0307a07║（厨者，言能以利救於人也。）
G117n2302_p0307a08║
G117n2302_p0307a09║荀氏八龍
G117n2302_p0307a10║一、儉——伯慈。
G117n2302_p0307a11║二、緄——仲慈。
G117n2302_p0307a12║三、靖——叔慈。
G117n2302_p0307a13║四、燾——慈光。
G117n2302_p0307a14║五、正——孟慈。
G117n2302_p0307a15║六、爽——慈明。
G117n2302_p0307a16║七、肅——敬慈。
G117n2302_p0308a01║八、敷——幼慈。
G117n2302_p0308a02║頴川荀叔八子，並有才名，于時號八龍。
G117n2302_p0308a03║
G117n2302_p0308a04║曹魏八達
G117n2302_p0308a05║一、伯達——朗。
G117n2302_p0308a06║二、仲達——懿。
G117n2302_p0308a07║三、叔達——孚。
G117n2302_p0308a08║四、季達——馗。
G117n2302_p0308a09║五、顯達——恂。
G117n2302_p0308a10║六、惠達——進。
G117n2302_p0308a11║七、雅達——通。
G117n2302_p0308a12║八、幼達——敏。
G117n2302_p0308a13║司馬氏八人，皆知名，時號八達。
G117n2302_p0308a14║
G117n2302_p0308a15║晉八公
G117n2302_p0308a16║一、司馬孚——太宰。
G117n2302_p0309a01║二、鄭冲——太傅。
G117n2302_p0309a02║三、王祥——太保。
G117n2302_p0309a03║四、司馬望——太尉。
G117n2302_p0309a04║五、何曾——司徒。
G117n2302_p0309a05║六、荀顗——司空。
G117n2302_p0309a06║七、石苞——大司馬。
G117n2302_p0309a07║八、陳騫——大將軍。
G117n2302_p0309a08║（武帝時人，史臣曰：八公同辰，攀鱗附翼。）
G117n2302_p0309a09║
G117n2302_p0309a10║晉八王
G117n2302_p0309a11║一、汝南王——亮。
G117n2302_p0309a12║二、楚王——瑋。
G117n2302_p0309a13║三、趙王——倫。
G117n2302_p0309a14║四、齊王——冏。
G117n2302_p0309a15║五、長沙王——義。
G117n2302_p0309a16║六、成都王——頴。
G117n2302_p0310a01║七、河間王——顒。
G117n2302_p0310a02║八、東海王——越。
G117n2302_p0310a03║（首亂者也）
G117n2302_p0310a04║
G117n2302_p0310a05║晉八伯
G117n2302_p0310a06║一、宏伯——阮放。
G117n2302_p0310a07║二、方伯——郗鑒。
G117n2302_p0310a08║三、達伯——胡母輔之。
G117n2302_p0310a09║四、裁伯——下壺。
G117n2302_p0310a10║五、朗伯——蔡謨。
G117n2302_p0310a11║六、誕伯——阮孚。
G117n2302_p0310a12║七、委伯——劉綏。
G117n2302_p0310a13║八、䵬伯——羊曼。
G117n2302_p0310a14║（擬古八俊）
G117n2302_p0310a15║
G117n2302_p0310a16║晉八達
G117n2302_p0311a01║一、董昶——仲道。
G117n2302_p0311a02║二、王澄——平子。
G117n2302_p0311a03║三、阮瞻——千里。
G117n2302_p0311a04║四、胡母輔之——彥國。
G117n2302_p0311a05║五、謝鯤——幼輿。
G117n2302_p0311a06║六、廋凱——子嵩。
G117n2302_p0311a07║七、沙門于法龍。
G117n2302_p0311a08║八、光逸——孟祖。
G117n2302_p0311a09║范質詩云：南朝稱八達，千載穢青史。即謂此八人皆從事於酒，遺落世事而放達者也。
G117n2302_p0311a10║
G117n2302_p0311a11║河東八裴
G117n2302_p0311a12║一、裴徽——文秀。
G117n2302_p0311a13║二、裴楷——叔則徽子。
G117n2302_p0311a14║三、斐康——仲豫徽子。
G117n2302_p0311a15║四、裴綽——季舒楷弟。
G117n2302_p0311a16║五、裴瓚——國寶楷子。
G117n2302_p0312a01║六、裴遐——叔道瓚子。
G117n2302_p0312a02║七、裴顏——逸民楷孫。
G117n2302_p0312a03║八、裴邈——景初楷孫。
G117n2302_p0312a04║裴王二族，盛於魏晉之世，時以八裴方八王。
G117n2302_p0312a05║
G117n2302_p0312a06║竟陵八友
G117n2302_p0312a07║一、蕭衍——梁武帝。
G117n2302_p0312a08║二、沈約——休文。
G117n2302_p0312a09║三、謝眺——玄暉。
G117n2302_p0312a10║四、王融——元長。
G117n2302_p0312a11║五、范雲——彥龍。
G117n2302_p0312a12║六、蕭琛——彥喻。
G117n2302_p0312a13║七、任昉——彥升。
G117n2302_p0312a14║八、陸倕。
G117n2302_p0312a15║齊竟陵王子良，招文學之士，號八友。
G117n2302_p0313a01║
G117n2302_p0313a02║琅邪八王
G117n2302_p0313a03║一、王祥——休徵。
G117n2302_p0313a04║二、王衍——夷甫。
G117n2302_p0313a05║三、王綏——萬子。
G117n2302_p0313a06║四、王澄——平子。
G117n2302_p0313a07║五、王敦——處仲。
G117n2302_p0313a08║六、王導——茂弘。
G117n2302_p0313a09║七、王戎——濬仲。
G117n2302_p0313a10║八、王玄——眉子。
G117n2302_p0313a11║
G117n2302_p0313a12║陳留八俊
G117n2302_p0313a13║一、格輔元。
G117n2302_p0313a14║二、王孝逸。
G117n2302_p0313a15║三、樊師元。
G117n2302_p0313a16║四、靖君亮。
G117n2302_p0314a01║五、鄭祖威。
G117n2302_p0314a02║六、鄭師善。
G117n2302_p0314a03║七、李行簡。
G117n2302_p0314a04║八、盧協。
G117n2302_p0314a05║
G117n2302_p0314a06║八司馬
G117n2302_p0314a07║一、劉禹錫——朗州。
G117n2302_p0314a08║二、程异——柳州。
G117n2302_p0314a09║三、陳諫——臺州。
G117n2302_p0314a10║四、柳宗元——永州。
G117n2302_p0314a11║五、韓泰——虔州。
G117n2302_p0314a12║六、韓燁——饒州。
G117n2302_p0314a13║七、凌準——連州。
G117n2302_p0314a14║八、韋執誼——崖州。
G117n2302_p0314a15║元和初附王叔文進者八人，叔文敗，皆貶遠州司馬。
G117n2302_p0315a01║
G117n2302_p0315a02║飲中八仙（見杜詩）
G117n2302_p0315a03║一、賀知章。
G117n2302_p0315a04║二、汝陽王——（璡）。
G117n2302_p0315a05║三、李適之。
G117n2302_p0315a06║四、崔宗之。
G117n2302_p0315a07║五、蘇晉。
G117n2302_p0315a08║六、李太白。
G117n2302_p0315a09║七、張旭。
G117n2302_p0315a10║八、焦遂。
G117n2302_p0315a11║
G117n2302_p0315a12║
G117n2302_p0315a13║
G117n2302_p0315a14║
G117n2302_p0315a15║
G117n2302_p0315a16║
G117n2302_p0315a17║佛學名相彙解　卷第四十五（終）