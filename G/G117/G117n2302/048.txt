G117n2302_p0427a01║佛學名相彙解　卷第四十八明．沙門寂照編
G117n2302_p0427a02║
G117n2302_p0427a03║九病（出長阿含經）
G117n2302_p0427a04║一、寒病。
G117n2302_p0427a05║二、熱病。
G117n2302_p0427a06║三、饑病。
G117n2302_p0427a07║四、渴病。
G117n2302_p0427a08║五、大便病。
G117n2302_p0427a09║六、小便病。
G117n2302_p0427a10║七、欲病。
G117n2302_p0427a11║八、饕餮病。
G117n2302_p0427a12║九、老病。
G117n2302_p0427a13║經云：人壽增至四萬歲時，其人作是念言：我等由修善故，壽命延長，今可更增少
G117n2302_p0427a14║善，即孝養父母，敬事師長，延於壽命，至八萬歲。當此之時，人已有此九種之病也。
G117n2302_p0428a01║一謂：人必寒溫得宜，則身體安樂，若為寒凍所逼，則成一切病也。
G117n2302_p0428a02║二謂：人必溫涼得宜，則身體和暢，若為熱毒所中，則成一切病也。
G117n2302_p0428a03║三謂：人必假飲食以資其身，則諸根強健，若不得食，則虛弱而成一切病也。
G117n2302_p0428a04║四謂：人必假漿水以養其體，若不得漿水之飲，則腸胃枯焦而成一切病也。
G117n2302_p0428a05║五謂：人必假飲食資益諸根，入腹變壞，須便利以時，若強忍過當，即能生一切病
G117n2302_p0428a06║也。
G117n2302_p0428a07║六謂：人必得湯水資潤色身，入腹之後，須便利以時，若強忍過當，即能生一切病
G117n2302_p0428a08║也。
G117n2302_p0428a09║七謂：人貪於婬欲，則能成癆怯虛弱一切病也。
G117n2302_p0428a10║八、饕餮即貪食也。謂人必須飲食以養其身，若貪食過度，即能生一切病也。（饕，
G117n2302_p0428a11║他刀切。餮，他結切。）
G117n2302_p0428a12║九謂：人年老則筋力衰弱，或起居食息不能中節，即成一切病也。
G117n2302_p0428a13║
G117n2302_p0428a14║外道計九執生世間（出演義鈔）
G117n2302_p0428a15║一、執時。
G117n2302_p0428a16║二、執方。
G117n2302_p0429a01║三、執微塵。
G117n2302_p0429a02║四、執空。
G117n2302_p0429a03║五、執大種。
G117n2302_p0429a04║六、執神我。
G117n2302_p0429a05║七、執勝妙。
G117n2302_p0429a06║八、執自在天。
G117n2302_p0429a07║九、執大梵天。
G117n2302_p0429a08║謂諸外道，不了法本無生，法亦無滅，因緣和合虛妄有生，因緣別離虛妄名滅，生滅
G117n2302_p0429a09║隨緣，本無自性，却乃隨情計度，妄生執著，以為一物而能出生世間萬物，故有九種邪見
G117n2302_p0429a10║之論也。
G117n2302_p0429a11║一、時即時節。謂時散外道執一切物皆從時生，如種植等物，有時生果，有時不生，
G117n2302_p0429a12║遂以時有作用，或舒或卷，令彼枝條，隨時榮枯。時雖微細，固不可見，以節氣華實之
G117n2302_p0429a13║類，故知有時。是故執時是常是一，是萬物因，是𣵀槃因也。
G117n2302_p0429a14║二、方即方所。謂方論師計東西南北四方皆能生人，人生天地，滅後還入於方。蓋謂
G117n2302_p0429a15║盡虛空界，無不是方是所，一切人物，或生或死，不離方所。故執方是常是一，是萬物
G117n2302_p0429a16║因，是𣵀槃因也。
G117n2302_p0430a01║三、微塵：極細之塵也。謂路伽耶論師計色心等法，皆從極細所生，謂四大極細是
G117n2302_p0430a02║常，能生麤色，雖是極微，而體實有；以世間麤物無常，極微之因不壞，是故執極微是常
G117n2302_p0430a03║是一，是萬物因，是𣵀槃因也。（梵語路伽耶，華言順世。）
G117n2302_p0430a04║四、空即虛空。謂口力論師執虛空為萬物因，以為從空生風，從風生火，從火生煖，
G117n2302_p0430a05║煖生水，水生凍，凍堅作地，地生五穀，五穀生命，命沒還歸虛空。是故執空是常是一，
G117n2302_p0430a06║是萬物因，是𣵀槃因也。
G117n2302_p0430a07║五謂：順世外道執地水火風四大種子，是能生萬物之因。以為世間萬物，從四大生，
G117n2302_p0430a08║滅後還歸四大。如身根堅相是地，濕相是水，熱相是火，動相是風，乃知身與萬物，不離
G117n2302_p0430a09║四大。是故執四大種是常是一，是萬物因，是𣵀槃因也。
G117n2302_p0430a10║六、神我者：外道執第八藏識為神我也。謂迦毗羅外道，論二十五諦之主，以為冥初
G117n2302_p0430a11║生覺，從覺生我心，從我心生色聲香味觸五塵，從五塵生地水火風空五大，從五大生眼、
G117n2302_p0430a12║耳、鼻、舌、身、意、手、足、口、大遺、小遺十一根。並神我共成二十五諦。以前二十
G117n2302_p0430a13║四諦從神我而生，依神我為主。謂神我常覺明了，安處其中，常住不壞，攝受諸法。是故
G117n2302_p0430a14║執神我是常是一，是萬物因，是𣵀槃因也。（梵語迦毗羅，華言黃色。謂其頭如金色，嘗作僧
G117n2302_p0430a15║佉論者是也。冥初者，又曰冥諦。謂外道能觀八萬劫事，八萬劫前，則冥然不見故也。覺者，即知覺
G117n2302_p0430a16║也。我心者，即外道我慢之心也。）
G117n2302_p0431a01║七、勝妙者：謂那羅延天最勝最妙也。蓋韋陀論師，執那羅延天能生四姓，謂口生婆
G117n2302_p0431a02║羅門，兩臂生刹利，兩䏶生毗舍，兩腳生首陀。蓋那羅延臍中生大蓮華，蓮華之上生梵
G117n2302_p0431a03║天，梵天能生萬物；乃以此天是梵天之主，最勝最妙。是故執此是常是一，是萬物因，是
G117n2302_p0431a04║𣵀槃因也。（梵語那羅延，華言鈎鎻力，又云堅固。梵語韋陀，華言智論。）
G117n2302_p0431a05║八、自在天者：即色究竟天，三千世界之主也。此塗灰外道並諸婆羅門，共執自在天
G117n2302_p0431a06║是萬物之因。謂此天有四德：一、體實，二、徧，三、常，四、能生諸法。又計此天有三
G117n2302_p0431a07║身：一者、法身：謂體常周徧，量同虛空，能生萬物。二者、受用身：謂在色天之上。三
G117n2302_p0431a08║者、變化身：謂隨形六道，教化眾生。是故執此天是常是一，是萬物因，是𣵀槃因也。
G117n2302_p0431a09║九、大梵天：色界初禪天也。即韋陀論師所執，那羅延天能生四姓；又從臍中生大蓮
G117n2302_p0431a10║華，蓮華之上有梵天祖翁，梵天能生一切有命無命之物。是故執此天是常是一，是萬物
G117n2302_p0431a11║因，是𣵀槃因也。（祖翁者：謂梵天是萬物之祖也。）
G117n2302_p0431a12║
G117n2302_p0431a13║九種轉變（出楞伽經）
G117n2302_p0431a14║一、形處轉變。
G117n2302_p0431a15║二、相轉變。
G117n2302_p0431a16║三、因轉變。
G117n2302_p0432a01║四、成轉變。
G117n2302_p0432a02║五、見轉變。
G117n2302_p0432a03║六、性轉變。
G117n2302_p0432a04║七、緣分明轉變。
G117n2302_p0432a05║八、所作分明轉變。
G117n2302_p0432a06║九、事轉變。
G117n2302_p0432a07║轉即運動，變即改易。此是外道妄計形相等九種，各有遷變之不一也。蓋外道不了法
G117n2302_p0432a08║從緣生，本無自性，一切境界起滅唯心，而妄計有無，遂成邪執。如來恐諸末世一切眾生
G117n2302_p0432a09║墮斯等見，故於楞伽會上，對大慧菩薩說此九種邪計之相也。（梵語楞伽，華言不可往。）
G117n2302_p0432a10║一、形處即四大，諸根形質之處也。外道見其形質隨時變異，衰謝不常，遂計為轉變
G117n2302_p0432a11║也。
G117n2302_p0432a12║二、相即諸法生滅之相，外道見念念之間，生住滅相，遷流不停，遂計為轉變也。
G117n2302_p0432a13║三、因即所作之因也。外道見一切所作之因，漸漸成熟，熟必感果，展轉相因，遂計
G117n2302_p0432a14║為轉變也。
G117n2302_p0432a15║四、成即所成之果也。外道見果藉因成，成必有壞，因是相仍，遂計為轉變也。
G117n2302_p0432a16║五、眼能觀色曰見。外道以見能隨物遷改，未曾暫停，遂計為轉變也。
G117n2302_p0433a01║六、性即根性。外道計自性隨業流轉，生生不息，無有窮盡，遂計為轉變也。
G117n2302_p0433a02║七、緣即一切事緣。分明者見處明了也。外道見一切因緣之事，分明曉了，皆從變
G117n2302_p0433a03║滅，遂計為轉變也。
G117n2302_p0433a04║八、所作即一切造作也。外道見世間諸所作為，分明曉了，生滅不定，遂計為轉變
G117n2302_p0433a05║也。
G117n2302_p0433a06║九、事即有為之世事也。外道見諸世事，遷換無常，新新不住，遂計為轉變也。
G117n2302_p0433a07║
G117n2302_p0433a08║九齋日（出釋氏要覽並四天王經）
G117n2302_p0433a09║一、正月。
G117n2302_p0433a10║二、五月。
G117n2302_p0433a11║三、九月。
G117n2302_p0433a12║四、每月初八日。
G117n2302_p0433a13║五、每月十四日。
G117n2302_p0433a14║六、每月十五日。
G117n2302_p0433a15║七、每月二十三日。
G117n2302_p0433a16║八、每月二十九日。
G117n2302_p0434a01║九、每月三十日。
G117n2302_p0434a02║齋猶戒也。過中不食為齋，謂外道有以終日不食為戒者。世間之人，又有飲食無度，
G117n2302_p0434a03║放逸自恣者，皆不得中道。佛令比丘日中一食，清淨自活，端肅身心，安禪入道，以為修
G117n2302_p0434a04║行之常法，本無月日之數，今言正五九之三月，及每月之六日為九齋日者，以天帝釋及四
G117n2302_p0434a05║天王等於此月日察人善惡，人當食素持齋以修善福。此亦如來隨機攝化，善巧方便也。
G117n2302_p0434a06║一謂：天帝釋以大寶鏡，正月照南贍部洲，而察人之善惡也。又北方毗沙門天王，巡
G117n2302_p0434a07║察四洲，正月在南洲，亦如鏡之所照。故南洲人宜於此月食素持齋修善也。
G117n2302_p0434a08║二謂：天帝釋以大寶鏡，從正月照南贍部洲，二月照西瞿耶尼，三月照北鬱單越，四
G117n2302_p0434a09║月照東弗于逮，至五月復照此洲，而察人善惡也。北方毗沙門天王巡察四洲，五月至南
G117n2302_p0434a10║洲，亦如鏡之所照，故此洲之人，宜於此月食素持齋修善也。
G117n2302_p0434a11║三謂：天帝釋以大寶鏡，從五月照南贍部洲，而六月七月八月，次第輪照，察餘之三
G117n2302_p0434a12║洲；至九月復照此洲，而察人之善惡也。北方毗沙門天王巡察四洲，亦如鏡之所照。故此
G117n2302_p0434a13║洲之人，宜於此月食素持齋修善也。（以上為年三長齋月。）
G117n2302_p0434a14║四謂：天帝釋敕四天王各治一方，至此日，四王遣輔臣觀察世間人民善惡。人於此
G117n2302_p0434a15║日，宜加修善，是名齋日。
G117n2302_p0434a16║五謂：此日四天王遣四太子按行天下，伺察人民善惡。人於此日，宜加修善，是名齋
G117n2302_p0435a01║日。
G117n2302_p0435a02║六謂：此日四天王親自按行天下，有慈孝父母，恭敬三寶，及尊事長上，並修六度等
G117n2302_p0435a03║行者，諸天相慶，則降善賜福，注祿增算；如不修善持齋，惟造惡業，諸天憂慼，降以不
G117n2302_p0435a04║祥，減祿除算。人於此日，宜加修善，是名齋日。
G117n2302_p0435a05║七謂：此日四天王遣輔臣觀察，與初八日同。
G117n2302_p0435a06║八謂：此日四天王遣太子觀察，與十四日同。
G117n2302_p0435a07║九謂：此日四天王躬自按行觀察，與十五日同。（以上為六齋日。）
G117n2302_p0435a08║
G117n2302_p0435a09║九結（阿毗達磨集論）
G117n2302_p0435a10║一、愛結。
G117n2302_p0435a11║二、恚結。
G117n2302_p0435a12║三、慢結。
G117n2302_p0435a13║四、無明結。
G117n2302_p0435a14║五、見結。
G117n2302_p0435a15║六、取結。
G117n2302_p0435a16║七、疑結。
G117n2302_p0436a01║八、嫉結。
G117n2302_p0436a02║九、慳結。
G117n2302_p0436a03║結即繫縳之義。謂一切眾生，因此妄惑造作諸業，而為眾苦繫縳，流轉三界不能出
G117n2302_p0436a04║離，故云結也。
G117n2302_p0436a05║一謂：諸眾生為貪愛故，廣行不善。由此遂招未來生死之苦，流轉三界不能出離，是
G117n2302_p0436a06║名愛結。（廣行不善者：謂廣作殺盜婬妄等惡業也。）
G117n2302_p0436a07║二謂：諸眾生為瞋恚故，廣行不善。由此遂招未來生死之苦，流轉三界不能出離，是
G117n2302_p0436a08║名恚結。
G117n2302_p0436a09║三謂：諸眾生為慢、過慢、慢過慢、我慢、增上慢、下劣慢、邪慢故，廣行不善。由
G117n2302_p0436a10║此遂招未來生死之苦，流轉三界不能出離，是名慢結。
G117n2302_p0436a11║四謂：諸眾生為無明所覆，於苦法集法不能解了，廣行不善。由此遂招未來生死之
G117n2302_p0436a12║苦，流轉三界不能出離，是名無明結。（苦法者：三界生死眾苦之法也。集法者：積集三界有為
G117n2302_p0436a13║之法，即惑業也。）
G117n2302_p0436a14║五謂：諸眾生於身見邊見邪見，妄興執著，廣行不善。由此遂招未來生死之苦，流轉
G117n2302_p0436a15║三界不能出離，是名見結。
G117n2302_p0436a16║六、取即取著。謂諸眾生於見取、戒取，妄計執著，廣行不善。由此遂招未來生死之
G117n2302_p0437a01║苦，流轉三界不能出離，是名取結。
G117n2302_p0437a02║七謂：諸眾生於佛法僧寶，妄生疑惑，不修正行，廣行不善。由此遂招未來生死之
G117n2302_p0437a03║苦，流轉三界不能出離，是名疑結。
G117n2302_p0437a04║八謂：諸眾生躭著利養，見他榮富起心嫉妬，廣行不善。由此遂招未來生死之苦，流
G117n2302_p0437a05║轉三界不能出離，是名嫉結。
G117n2302_p0437a06║九謂：諸眾生躭著利養，於資生具，其心悋惜，不能捨施，廣行不善。由此能招未來
G117n2302_p0437a07║生死之苦，流轉三界不能出離，是名慳結。
G117n2302_p0437a08║
G117n2302_p0437a09║鬼分九類（阿毗達磨順正理論）
G117n2302_p0437a10║一、炬口鬼。
G117n2302_p0437a11║二、鍼口鬼。
G117n2302_p0437a12║三、臭口鬼。
G117n2302_p0437a13║四、鍼毛鬼。
G117n2302_p0437a14║五、臭毛鬼。
G117n2302_p0437a15║六、癭鬼。
G117n2302_p0437a16║七、希祀鬼。
G117n2302_p0438a01║八、希棄鬼。
G117n2302_p0438a02║九、大勢鬼。
G117n2302_p0438a03║贍部洲南邊直下，深過五百踰繕那，有琰魔王都，縱廣之量亦爾。其處有三種鬼：一
G117n2302_p0438a04║者、無財，二者、少財，三者、多財。無財復有三種：一者、炬口，二者、鍼口，三者、
G117n2302_p0438a05║臭口。少財亦有三種：一者、鍼毛，二、臭毛，三者、癭鬼。多財亦有三種：一者、希
G117n2302_p0438a06║祀，二者、希棄，三者、大勢。合之而有九類也。（梵語琰魔，華言靜息。）
G117n2302_p0438a07║一謂：此鬼口中常吐猛焰，熾然不息，身如被燎，多羅樹形。蓋其因中極慳，故招如
G117n2302_p0438a08║是苦果也。（梵語多羅，華言岸形。如此方椶橺樹也。）
G117n2302_p0438a09║二謂：此鬼腹大量如山谷，咽如鍼孔，雖見種種上妙飲食，不能吞嚥，饑渴難忍也。
G117n2302_p0438a10║三謂：此鬼口中，恒出極惡腐爛臭氣過於糞穢，惡氣自薰恒空嘔逆，設遇飲食亦不能
G117n2302_p0438a11║受，常被饑渴所惱也。（已上三類無財鬼也。）
G117n2302_p0438a12║四謂：此鬼身毛，堅剛銛利，不可附近，內鑽自體，外射他身，如鹿中箭，毒脪（香
G117n2302_p0438a13║靳切）狂走，苦痛難忍，時逢不淨，少濟饑渴也。（毒脪者：毒氣脪痛也。）
G117n2302_p0438a14║五謂：此鬼身毛，臭過糞穢，熏爛飢骨，蒸坌（蒲悶切）腸腹，衝喉變嘔，荼毒難忍，
G117n2302_p0438a15║攫（厥縛切）體拔毛，傷裂皮膚，轉加劇苦，時逢不淨，少濟饑渴也。
G117n2302_p0438a16║六謂：此鬼由惡業故，於咽上而生大癭，猶如癰腫，熱脪酸疼，更相㓟（普碑切）䍤
G117n2302_p0439a01║（子禮切，手搦也。），臭膿湧出，爭共取食，少得充饑也。（以上三種，少財鬼也。）
G117n2302_p0439a02║七謂：此鬼恒時向祠祀中，饗受他祭，能歷異方，如鳥淩空，往還無礙。蓋由先世積
G117n2302_p0439a03║集貲財，心常慳悋，不能布施，故生此鬼中。又由先世預起希望，謂我若命終，諸子孫等
G117n2302_p0439a04║必常祀我資具飲食，故為此鬼，住本舍邊便穢等處，希望子孫追念，以時祭祀也。
G117n2302_p0439a05║八謂：此鬼時常希望他人所棄吐殘等物，用充其食，由彼宿生慳悋，是以於有飲食之
G117n2302_p0439a06║處，或見穢物，或復見空，或樂淨物，而又見穢。此類之鬼，隨其宿業厚薄不同，所求之
G117n2302_p0439a07║食，或得豐饒也。
G117n2302_p0439a08║九謂：諸藥叉及邏刹娑、恭畔茶等，或依樹林，或住靈廟，或居山谷，或處空宮，所
G117n2302_p0439a09║受富樂，與諸天同，其勢大也。（以上三類，多財鬼也。梵語藥叉，亦云夜叉，華言男健。梵語邏
G117n2302_p0439a10║刹娑，華言護土。梵語恭畔茶，即鳩槃茶，華言甕形。）
G117n2302_p0439a11║
G117n2302_p0439a12║九想（出禪波羅蜜門）
G117n2302_p0439a13║一、肨脹想。
G117n2302_p0439a14║二、青瘀想。
G117n2302_p0439a15║三、壞想。
G117n2302_p0439a16║四、血塗漫想。
G117n2302_p0440a01║五、膿爛想。
G117n2302_p0440a02║六、蟲噉想。
G117n2302_p0440a03║七、散想。
G117n2302_p0440a04║八、骨想。
G117n2302_p0440a05║九、燒想。
G117n2302_p0440a06║謂佛為眾生貪著世間五欲以為美好，躭戀沉迷，輪迴生死，無有出期，是故令修此九
G117n2302_p0440a07║種不淨觀法。想念純熟，心不分散，若得三昧成就，自然貪欲除滅，惑業消盡，得證道
G117n2302_p0440a08║果。此之九種，雖是假想作觀，然用之能成大事，譬如大海中死屍，溺人附之，即得度
G117n2302_p0440a09║也。
G117n2302_p0440a10║一、肨脹想：（肨，普降切。脹，知亮切。）謂修行之人，心想死屍，見其肨脹，如韋囊
G117n2302_p0440a11║盛風，異於本相，是為肨脹想。（韋囊者：皮囊也。囊本空虛，盛風則滿，以譬死屍肨脹之狀也。）
G117n2302_p0440a12║二、青瘀想：（瘀，依據切。）謂修行之人，觀肨脹已，復觀死屍，風吹日曝，皮肉黃
G117n2302_p0440a13║赤，瘀黑青黤（依檻切），是為青瘀想。
G117n2302_p0440a14║三謂：修行之人，觀青瘀已，復觀死屍，風日所變，皮肉裂壞，六分破碎，五藏腐
G117n2302_p0440a15║敗，臭穢流溢，是為壞想。（六分者：頭身手足也。）
G117n2302_p0440a16║四謂：修行之人，既觀壞已，復觀死屍，從頭至足，徧身膿血流溢，污穢塗漫，是為
G117n2302_p0441a01║血塗漫想。
G117n2302_p0441a02║五謂：修行之人，觀塗漫已，復觀死屍，身上九孔，蟲膿流出，皮肉壞爛，狼籍在
G117n2302_p0441a03║地，臭氣轉增，是為膿爛想。
G117n2302_p0441a04║六謂：修行之人，觀膿爛已，復觀死屍，蟲蛆（子余切）唼（色甲切）食，鳥獸咀（在
G117n2302_p0441a05║呂切）嚼（疾雀切），殘缺剝落，是為蟲噉想。
G117n2302_p0441a06║七謂：修行之人，觀蟲噉已，復觀死屍，為禽獸所食，分裂破散，筋斷骨離，頭足交
G117n2302_p0441a07║橫，是為散想。
G117n2302_p0441a08║八謂：修行之人，既觀散已，復觀死屍，形骸暴露，皮肉已盡，但見白骨狼籍，如貝
G117n2302_p0441a09║如珂，是為骨想。（貝：海中甲蟲也，珂，螺之類也。）
G117n2302_p0441a10║九謂：修行之人，既觀骨已，復觀死屍，為火所燒，爆裂煙臭，白骨俱然，薪盡火
G117n2302_p0441a11║滅，同於灰土，是為燒想。
G117n2302_p0441a12║
G117n2302_p0441a13║九種食（增壹阿含經）
G117n2302_p0441a14║一、段食。
G117n2302_p0441a15║二、觸食。
G117n2302_p0441a16║三、思食。
G117n2302_p0442a01║四、識食。
G117n2302_p0442a02║五、禪悅食。
G117n2302_p0442a03║六、法喜食。
G117n2302_p0442a04║七、願食。
G117n2302_p0442a05║八、念食。
G117n2302_p0442a06║九、解脫食。
G117n2302_p0442a07║食有長養資益之義。言九種者，世間之食有四，以其能資養生死色身也。出世間之食
G117n2302_p0442a08║有五，以其能資益法身慧命也。「經云：佛告諸比丘：當共專念，捨除世間四種之食，求
G117n2302_p0442a09║辦出世間之食。」蓋令眾生，但以世間之食，資養色身，不當貪著；須求出世間之法食，
G117n2302_p0442a10║增長菩提慧命也。（慧命者：以智慧為命也。）
G117n2302_p0442a11║一、段即形段，食有資益之義。謂以香味觸三塵為體，入腹變壞，資益諸根，故名段
G117n2302_p0442a12║食。佛地論云：「任持名食。」謂能任持色身，令不斷壞故也。古譯經律皆云摶食。
G117n2302_p0442a13║二、觸即觸對。謂六識所對色等諸塵，柔輭、細滑、冷煖等，觸而生喜樂，俱能資益
G117n2302_p0442a14║諸根，故名觸食。又第六識觸對可愛之境而生喜樂，長養諸根，亦名觸食。（按翻譯名義
G117n2302_p0442a15║註釋云，見色愛著名食，豈非觸食義耶？設觸非食，何以觀戲劇等，終日不食而不飢也。）
G117n2302_p0442a16║三、思即意思。謂第六識思於可愛之境，生希望意，而能潤益諸根。如人饑渴，至飲
G117n2302_p0443a01║食處，望得飲食，而身不死，故名思食。
G117n2302_p0443a02║四、識以執持為相，即第八識也。由前三食勢分所資，能令此識增勝，執持諸根，故
G117n2302_p0443a03║名識食。（以上四種，名世間食，按翻譯名義注釋云：識云識食，地獄眾生及無色界中無邊識處天
G117n2302_p0443a04║等，皆用識持以為其食。）
G117n2302_p0443a05║五謂：修行之人，以禪法資其心神，而得禪定之樂，即能增長善根，資益慧命。猶世
G117n2302_p0443a06║間之食，能養諸根，支持其命，故名禪悅食。
G117n2302_p0443a07║六謂：修行之人，聞法歡喜，即得增長善根，資益慧命。猶世間之食，能養諸根，支
G117n2302_p0443a08║持其命，故名法喜食。
G117n2302_p0443a09║七、願即誓願。謂修行之人，發弘誓願，度脫眾生，欲斷煩惱而證菩提，以願持身，
G117n2302_p0443a10║常修萬行，即得增長善根，資益慧命。猶世間之食，能養諸根，支持其命，故名願食。
G117n2302_p0443a11║八、念即護念，亦憶念也。謂修行之人，常當憶持所得出世善法，存心定意，護念不
G117n2302_p0443a12║忘，即得增長善根，資益慧命。猶世間之食，能養諸根，支持其命，故名念食。
G117n2302_p0443a13║九、解脫即自在之義。謂修行之人，因修出世聖道，斷除煩惱惑業之縳，不受生死逼
G117n2302_p0443a14║迫之苦，即得增長善根，資益慧命。猶世間之食，能養諸根，支持其命，故名解脫食。
G117n2302_p0443a15║（以上五種，即出世間食也。）
G117n2302_p0444a01║
G117n2302_p0444a02║九淨肉（出涅槃經）
G117n2302_p0444a03║一、不見殺。
G117n2302_p0444a04║二、不聞殺。
G117n2302_p0444a05║三、不疑為己殺。
G117n2302_p0444a06║四、不為己殺。
G117n2302_p0444a07║五、自死。
G117n2302_p0444a08║六、鳥殘。
G117n2302_p0444a09║七、生乾。
G117n2302_p0444a10║八、不期遇。
G117n2302_p0444a11║九、前已殺。
G117n2302_p0444a12║九淨肉者，律中但開不見、不聞、不疑，三種。楞嚴要解，加自死、鳥殘，為五種。
G117n2302_p0444a13║而此經復加不為己等，是為九淨肉也。然如來護生戒殺，而聽比丘食此淨肉者，蓋因地多
G117n2302_p0444a14║沙石，草菜不生之處，聽以活命，此亦權巧方便耳！若大慈利物，皆所應斷，故此經復制
G117n2302_p0444a15║諸比丘悉不得食也。
G117n2302_p0444a16║一謂：眼自不曾見其殺也。
G117n2302_p0445a01║二謂：耳自不曾聞其殺，亦不從無信人前聞其語，為我故殺也。
G117n2302_p0445a02║三、僧祇律云：比丘於檀越家見羊，後再往彼，見其頭腳在地，即生疑而問言：前所
G117n2302_p0445a03║見羊為在何處？若言為阿闍黎殺，則不應食；若言我為祠天故殺，是名不疑為己殺也。
G117n2302_p0445a04║四謂：因於他事，或為他人而殺，不專為我而殺也。
G117n2302_p0445a05║五謂：非因人故殺，亦非為他物之所傷害，乃其命盡報終而死也。
G117n2302_p0445a06║六謂：於山林間，而為鷹鸇等之所傷害者也。
G117n2302_p0445a07║七謂：不由湯火而熟，亦非鷹鸇之所傷殘，乃因死已日久自乾也。
G117n2302_p0445a08║八謂：不因期約，偶然相遇而食也。
G117n2302_p0445a09║九謂：非今時因我而殺，乃是前時先已殺者也。
G117n2302_p0445a10║
G117n2302_p0445a11║九心成輪（出宗鏡錄）
G117n2302_p0445a12║一、有分心。
G117n2302_p0445a13║二、能引發心。
G117n2302_p0445a14║三、見心。
G117n2302_p0445a15║四、尋求心。
G117n2302_p0445a16║五、貫徹心。
G117n2302_p0446a01║六、安立心。
G117n2302_p0446a02║七、勢用心。
G117n2302_p0446a03║八、返緣心。
G117n2302_p0446a04║九、有分體心。
G117n2302_p0446a05║謂眾生一念之心，緣於塵境，隨有九種之相，如輪旋轉，周而復始，無有休息，故云
G117n2302_p0446a06║九心成輪也。
G117n2302_p0446a07║一、有分，即心本有之分。謂如眾生初受生時，心雖未能分別，亦有自然任運緣境之
G117n2302_p0446a08║分也。
G117n2302_p0446a09║二謂：眾生一念之心，既有境對，遂於此境能引發分別也。
G117n2302_p0446a10║三謂：此一念之心，於所緣之境，既能引發分別，則內外照矚，一一明見也。
G117n2302_p0446a11║四謂：此一念之心，於境既能明見，即起希慕追尋求覓也。
G117n2302_p0446a12║五謂：此一念之心，於境既能求覓，則貫透通徹，知其善惡也。
G117n2302_p0446a13║六謂：此一念之心，於境既已通達善惡，遂能安立言語，分別是非也。
G117n2302_p0446a14║七謂：此一念之心，既於善惡有所安立，遂起動作之勢用也。
G117n2302_p0446a15║八謂：此一念之心，動作既興，遂休廢道業，返緣所作之事也。
G117n2302_p0446a16║九謂：此一念之心，既返緣已，還歸前有分之體，任運緣境，相續無已也。
G117n2302_p0447a01║
G117n2302_p0447a02║月行九道
G117n2302_p0447a03║　　青道二┐　　　┌東。
G117n2302_p0447a04║　　　　　│並黃道│
G117n2302_p0447a05║　　赤道二│　　　│南。
G117n2302_p0447a06║　　　　　├出黃道┤
G117n2302_p0447a07║　　白道二│　　　│西。
G117n2302_p0447a08║　　　　　│為九道│
G117n2302_p0447a09║　　黑道二┘　　　└北。
G117n2302_p0447a10║（日所行為黃道，日月之行有遲有速，不可以一術齊也。故因其所行分為數段，每段各以一色名
G117n2302_p0447a11║之。欲以別算位而已，非真有所道也。）
G117n2302_p0447a12║
G117n2302_p0447a13║九天（出淮南子）
G117n2302_p0447a14║一、皡天——東方。
G117n2302_p0447a15║二、陽天——東南。
G117n2302_p0447a16║三、赤天——南方。
G117n2302_p0447a17║四、朱天——西南。
G117n2302_p0447a18║五、成天——西方。
G117n2302_p0448a01║六、幽天——西北。
G117n2302_p0448a02║七、玄天——北方。
G117n2302_p0448a03║八、變天——東北。
G117n2302_p0448a04║九、鈞天——中央。
G117n2302_p0448a05║
G117n2302_p0448a06║九宮（此出洛書）
G117n2302_p0448a07║一、白——正北。
G117n2302_p0448a08║二、黑——西南。
G117n2302_p0448a09║三、碧——正東。
G117n2302_p0448a10║四、綠——東南。
G117n2302_p0448a11║五、黃——中宮。
G117n2302_p0448a12║六、白——西北。
G117n2302_p0448a13║七、赤——正西。
G117n2302_p0448a14║八、白——東北。
G117n2302_p0448a15║九、紫——正南。
G117n2302_p0449a01║
G117n2302_p0449a02║九宮九星（出唐會要）
G117n2302_p0449a03║一、天蓬——太一坎水白。
G117n2302_p0449a04║二、天芮——攝提坤土黑。
G117n2302_p0449a05║三、天衝——軒轅震木碧。
G117n2302_p0449a06║四、天輔——招搖巽木綠。
G117n2302_p0449a07║五、天禽——天符中土黃。
G117n2302_p0449a08║六、天心——青龍乾金白。
G117n2302_p0449a09║七、天柱——咸池兌金赤。
G117n2302_p0449a10║八、天任——太陰艮土白。
G117n2302_p0449a11║九、天英——太乙離火紫。
G117n2302_p0449a12║
G117n2302_p0449a13║大九州
G117n2302_p0449a14║一、東南曰神州。
G117n2302_p0449a15║二、正南曰次州（一曰迎州）。
G117n2302_p0449a16║三、西南曰戎州。
G117n2302_p0450a01║四、正西曰拾州。
G117n2302_p0450a02║五、中央曰冀州。
G117n2302_p0450a03║六、西北曰括州（一曰桂州）。
G117n2302_p0450a04║七、正北曰玄州（一曰齊州）。
G117n2302_p0450a05║八、東北曰薄州（一曰咸州）。
G117n2302_p0450a06║九、正東曰陽州。
G117n2302_p0450a07║（鄒衍謂：中國之於天下，八十一分居其二分耳，中國曰神州赤縣自有九州，即禹貢之九州也。）
G117n2302_p0450a08║
G117n2302_p0450a09║堯九州
G117n2302_p0450a10║一、冀州——帝都。
G117n2302_p0450a11║二、兗州——濟河。
G117n2302_p0450a12║三、青州——海岱。
G117n2302_p0450a13║四、徐州——海岱及淮。
G117n2302_p0450a14║五、揚州——淮海。
G117n2302_p0450a15║六、荊州——荊及衡陽。
G117n2302_p0450a16║七、豫州——荊河。
G117n2302_p0451a01║八、梁州——華陽黑水。
G117n2302_p0451a02║九、雍州——黑水西河。
G117n2302_p0451a03║（中古之地，但為九州，堯使禹治水時，水因其舊。）
G117n2302_p0451a04║
G117n2302_p0451a05║殷九州
G117n2302_p0451a06║一、冀州——兩河間。
G117n2302_p0451a07║二、豫州——河南。
G117n2302_p0451a08║三、雝州——河西。
G117n2302_p0451a09║四、荊州——漢南。
G117n2302_p0451a10║五、揚州——江南。
G117n2302_p0451a11║六、兗州——濟河。
G117n2302_p0451a12║七、徐州——濟東。
G117n2302_p0451a13║八、幽州——燕北。
G117n2302_p0451a14║九、營州——齊。
G117n2302_p0451a15║（見爾雅。郭璞曰：此殷制也，無青梁并。）
G117n2302_p0452a01║
G117n2302_p0452a02║周九州
G117n2302_p0452a03║一、揚州——東南。
G117n2302_p0452a04║二、荊州——正南。
G117n2302_p0452a05║三、豫州——河南。
G117n2302_p0452a06║四、青州——正東。
G117n2302_p0452a07║五、兗州——河東。
G117n2302_p0452a08║六、雍州——正西。
G117n2302_p0452a09║七、幽州——東北。
G117n2302_p0452a10║八、冀州——河內。
G117n2302_p0452a11║九、并州——正北。
G117n2302_p0452a12║（見周禮職方氏無徐梁營。）
G117n2302_p0452a13║
G117n2302_p0452a14║周九服
G117n2302_p0452a15║一、侯服——禹之甸服。
G117n2302_p0452a16║二、甸服。
G117n2302_p0453a01║三、男服——禹之侯服。
G117n2302_p0453a02║四、采服。
G117n2302_p0453a03║五、衛服——禹之綏服。
G117n2302_p0453a04║六、蠻服。
G117n2302_p0453a05║七、夷服——禹之要服。
G117n2302_p0453a06║八、鎮服。
G117n2302_p0453a07║九、藩服——禹之荒服。
G117n2302_p0453a08║（服，屬也，從也，言服從天子之事也。）
G117n2302_p0453a09║
G117n2302_p0453a10║東方九夷（東方之夷，有九種矣。）
G117n2302_p0453a11║　　一、畎夷。　　　　玄菟。
G117n2302_p0453a12║　　二、子夷。　　　　樂浪。
G117n2302_p0453a13║　　三、方夷。　　　　高麗。
G117n2302_p0453a14║　　四、黃夷。　　　　滿節。
G117n2302_p0453a15║　　五、白夷。　一云　鳧更。　（是為九種）
G117n2302_p0453a16║　　六、赤夷。　　　　索豕。
G117n2302_p0454a01║　　七、玄夷。　　　　東屠。
G117n2302_p0454a02║　　八、風夷。　　　　倭人。
G117n2302_p0454a03║　　九、陽夷。　　　　天鄙。
G117n2302_p0454a04║
G117n2302_p0454a05║桐柏九峯（在桐栢山）
G117n2302_p0454a06║一、玉女。
G117n2302_p0454a07║二、臥龍。
G117n2302_p0454a08║三、紫霄。
G117n2302_p0454a09║四、翠微。
G117n2302_p0454a10║五、玉泉。
G117n2302_p0454a11║六、蓮花。
G117n2302_p0454a12║七、華琳。
G117n2302_p0454a13║八、香琳。
G117n2302_p0454a14║九、玉霄。
G117n2302_p0454a15║
G117n2302_p0454a16║彭門九隴
G117n2302_p0455a01║一、伏隴。
G117n2302_p0455a02║二、豆隴。
G117n2302_p0455a03║三、秋隴。
G117n2302_p0455a04║四、龍奔隴。
G117n2302_p0455a05║五、走馬隴。
G117n2302_p0455a06║六、千秋隴。
G117n2302_p0455a07║七、駱駝隴。
G117n2302_p0455a08║八、較車隴。
G117n2302_p0455a09║九、橫檐隴。
G117n2302_p0455a10║（在彭門西九山連結）
G117n2302_p0455a11║
G117n2302_p0455a12║九疑峯
G117n2302_p0455a13║一、朱明——一曰丹朱。
G117n2302_p0455a14║二、石城。
G117n2302_p0455a15║三、石樓。
G117n2302_p0455a16║四、娥皇——有二妃廟。
G117n2302_p0456a01║五、舜源。
G117n2302_p0456a02║六、女英——下有舜基。
G117n2302_p0456a03║七、蕭韶。
G117n2302_p0456a04║八、桂林——一曰華蓋。
G117n2302_p0456a05║九、梓林——一曰巴林。
G117n2302_p0456a06║（在道州營道縣，九峯相似難辨，故曰九疑。）
G117n2302_p0456a07║
G117n2302_p0456a08║九山（周禮職方氏九州鎮山也）
G117n2302_p0456a09║一、會稽山——揚州。
G117n2302_p0456a10║二、衡山——荊州。
G117n2302_p0456a11║三、華山——豫州。
G117n2302_p0456a12║四、沂山——青州。
G117n2302_p0456a13║五、岱山——兗州。
G117n2302_p0456a14║六、嶽山——雍州。
G117n2302_p0456a15║七、舊無閭山——幽州。
G117n2302_p0456a16║八、霍山——冀州。
G117n2302_p0457a01║九、恒山——并州。
G117n2302_p0457a02║（今按爾雅所載，九山與此小異，有梁山留都山崑崙墟，而無衡山嶽山恒山，又以沂山為斤山，
G117n2302_p0457a03║蓋字誤也。）
G117n2302_p0457a04║
G117n2302_p0457a05║九塞
G117n2302_p0457a06║一、大汾——晉。
G117n2302_p0457a07║二、澠阨——弘農。
G117n2302_p0457a08║三、荊阬——楚。
G117n2302_p0457a09║四、方城——楚。
G117n2302_p0457a10║五、殽阨——澠池。
G117n2302_p0457a11║六、井陘——常山。
G117n2302_p0457a12║七、令疵——遼西。
G117n2302_p0457a13║八、句注——鴈門。
G117n2302_p0457a14║九、居庸——上谷。
G117n2302_p0457a15║
G117n2302_p0457a16║九溪（在沅州）
G117n2302_p0458a01║一、郎溪。
G117n2302_p0458a02║二、㵲溪。
G117n2302_p0458a03║三、雄溪。
G117n2302_p0458a04║四、辰溪。
G117n2302_p0458a05║五、龍溪。
G117n2302_p0458a06║六、敘溪。
G117n2302_p0458a07║七、武溪。
G117n2302_p0458a08║八、桂溪。
G117n2302_p0458a09║九、酉溪。
G117n2302_p0458a10║
G117n2302_p0458a11║九達（道路名，見爾雅。）
G117n2302_p0458a12║一達、謂之道路（長道）。
G117n2302_p0458a13║二達、謂之岐旁（岐道旁出）。
G117n2302_p0458a14║三達、謂之劇旁（三道交侵，一岐旁出。）。
G117n2302_p0458a15║四達、謂之衢（交道四出）。
G117n2302_p0458a16║五達、謂之康（史記所謂康衢）。
G117n2302_p0459a01║六達、謂之莊（左傳所謂：得慶氏之木百車於前。）。
G117n2302_p0459a02║七達、謂之劇驂（三道交復，有一岐出。）。
G117n2302_p0459a03║八達、謂之崇期（四道交出）。
G117n2302_p0459a04║九達、謂之逵（四道交出，復有旁通。）。
G117n2302_p0459a05║
G117n2302_p0459a06║九河（見于爾雅）
G117n2302_p0459a07║一、徒駭。
G117n2302_p0459a08║二、太史。
G117n2302_p0459a09║三、馬頰。
G117n2302_p0459a10║四、覆鬴。
G117n2302_p0459a11║五、胡蘇。
G117n2302_p0459a12║六、簡。
G117n2302_p0459a13║七、潔。
G117n2302_p0459a14║八、鉤盤。
G117n2302_p0459a15║九、鬲津。
G117n2302_p0459a16║蔡九峯以簡潔為一河，而以其一為河之通流也。未詳是否。
G117n2302_p0460a01║
G117n2302_p0460a02║九川（見于禹貢）
G117n2302_p0460a03║一、弱水。
G117n2302_p0460a04║二、黑水。
G117n2302_p0460a05║三、河水。
G117n2302_p0460a06║四、漢水。
G117n2302_p0460a07║五、江水。
G117n2302_p0460a08║六、沇水。
G117n2302_p0460a09║七、淮水。
G117n2302_p0460a10║八、渭水。
G117n2302_p0460a11║九、洛水。
G117n2302_p0460a12║
G117n2302_p0460a13║九江
G117n2302_p0460a14║一、烏江。
G117n2302_p0460a15║二、蜯江。
G117n2302_p0460a16║三、烏白江。
G117n2302_p0461a01║四、嘉靡江。
G117n2302_p0461a02║五、畎江。
G117n2302_p0461a03║六、原江。
G117n2302_p0461a04║七、廩江。
G117n2302_p0461a05║八、提江。
G117n2302_p0461a06║九、菌江。
G117n2302_p0461a07║蔡九峯以為九江者，洞庭之別名。今沅水、漸水、潕水、痕水、敘水、酉水、澧水、
G117n2302_p0461a08║資水、湘水，皆合於洞庭，意以是名九江也。
G117n2302_p0461a09║一云：
G117n2302_p0461a10║一、浙江——杭州。
G117n2302_p0461a11║二、揚江——潤州。
G117n2302_p0461a12║三、松江——蘇州。
G117n2302_p0461a13║四、吳江——蘇州。
G117n2302_p0461a14║五、楚江——江州。
G117n2302_p0461a15║六、湘江——潭州。
G117n2302_p0461a16║七、荊江——荊州。
G117n2302_p0462a01║八、漢江——利州。
G117n2302_p0462a02║九、南江——洪州。
G117n2302_p0462a03║（尋陽記云：皆在荊州。今按九江之名不一，未詳孰是。）
G117n2302_p0462a04║
G117n2302_p0462a05║九澤（見于禹貢）
G117n2302_p0462a06║一、大陸——冀州。
G117n2302_p0462a07║二、雷夏——兗州。
G117n2302_p0462a08║三、孟諸——豫州。
G117n2302_p0462a09║四、榮澤——豫州。
G117n2302_p0462a10║五、大野——徐州。
G117n2302_p0462a11║六、彭蠡——揚州。
G117n2302_p0462a12║七、震澤——揚州。
G117n2302_p0462a13║八、雲夢——荊州。
G117n2302_p0462a14║九、荷澤——豫州。
G117n2302_p0462a15║
G117n2302_p0462a16║武夷九曲
G117n2302_p0463a01║一曲、升真洞。
G117n2302_p0463a02║二曲、玉女峯。
G117n2302_p0463a03║三曲、仙機岩。
G117n2302_p0463a04║四曲、金鷄岩。
G117n2302_p0463a05║五曲、鐵笛亭。
G117n2302_p0463a06║六曲、仙掌峯。
G117n2302_p0463a07║七曲、石唐寺。
G117n2302_p0463a08║八曲、鼓樓岩。
G117n2302_p0463a09║九曲、新村市。
G117n2302_p0463a10║（在建寧府武夷山，有溪九曲。）
G117n2302_p0463a11║
G117n2302_p0463a12║河水九名
G117n2302_p0463a13║一、凌解水——正月。
G117n2302_p0463a14║二、桃花水——二、三月。
G117n2302_p0463a15║三、麥黃水——四月。
G117n2302_p0463a16║四、苽蔓水——五月。
G117n2302_p0464a01║五、礬石水——六月。
G117n2302_p0464a02║六、荻苗水——七、八月。
G117n2302_p0464a03║七、登高水——九月。
G117n2302_p0464a04║八、復糟水——十月。
G117n2302_p0464a05║九、蹙凌水——十一、十二月——水斷復結，蹙起成層。
G117n2302_p0464a06║（黃河水一歲之中有九名）
G117n2302_p0464a07║
G117n2302_p0464a08║九族
G117n2302_p0464a09║一、高祖。
G117n2302_p0464a10║二、曾祖。
G117n2302_p0464a11║三、祖。
G117n2302_p0464a12║四、父。
G117n2302_p0464a13║五、己身。
G117n2302_p0464a14║六、子。
G117n2302_p0464a15║七、孫。
G117n2302_p0464a16║八、曾孫。
G117n2302_p0465a01║九、玄孫。
G117n2302_p0465a02║一說謂父族四：父之本族，姑之夫家，姊妹之夫家，女子夫家。
G117n2302_p0465a03║母族三：母本族，母之母族，及姨母之家。
G117n2302_p0465a04║妻族二：妻之本族，妻之母族。
G117n2302_p0465a05║
G117n2302_p0465a06║九德
G117n2302_p0465a07║一、寬而粟。
G117n2302_p0465a08║二、柔而立。
G117n2302_p0465a09║三、愿而恭。
G117n2302_p0465a10║四、亂而敬。
G117n2302_p0465a11║五、擾而毅。
G117n2302_p0465a12║六、直而溫。
G117n2302_p0465a13║七、簡而廉。
G117n2302_p0465a14║八、剛而塞。
G117n2302_p0465a15║九、疆而義。
G117n2302_p0465a16║（尚書云：亦行有九德。）
G117n2302_p0466a01║
G117n2302_p0466a02║九容
G117n2302_p0466a03║一、足容重。
G117n2302_p0466a04║二、手容恭。
G117n2302_p0466a05║三、目容端。
G117n2302_p0466a06║四、口容止。
G117n2302_p0466a07║五、聲容靜。
G117n2302_p0466a08║六、頭容直。
G117n2302_p0466a09║七、氣容肅。
G117n2302_p0466a10║八、立容德。
G117n2302_p0466a11║九、色容莊。
G117n2302_p0466a12║（禮記云：君子之容舒遲。）
G117n2302_p0466a13║
G117n2302_p0466a14║九道脈
G117n2302_p0466a15║一、長——乾——大腸。
G117n2302_p0466a16║二、短——坤——脾。
G117n2302_p0467a01║三、虛——離——心。
G117n2302_p0467a02║四、促——坎——腎。
G117n2302_p0467a03║五、結——兌——肺。
G117n2302_p0467a04║六、代——中——土。
G117n2302_p0467a05║七、牢——震——肝。
G117n2302_p0467a06║八、勁——艮——小腸。
G117n2302_p0467a07║九、細——巽——膽。
G117n2302_p0467a08║（天有九星，地有九州，人有九藏，故立九道脉，以應天地陰陽之數也。）
G117n2302_p0467a09║
G117n2302_p0467a10║九藏
G117n2302_p0467a11║　　正藏五┐
G117n2302_p0467a12║　　又有胃│
G117n2302_p0467a13║　　膀胱　├是為九藏
G117n2302_p0467a14║　　大腸　│
G117n2302_p0467a15║　　小腸─┘
G117n2302_p0467a16║周禮：疾醫參之以九藏之動也。
G117n2302_p0468a01║
G117n2302_p0468a02║九竅
G117n2302_p0468a03║　　目二┐
G117n2302_p0468a04║　　　　│
G117n2302_p0468a05║　　耳二│
G117n2302_p0468a06║　　　　├上為陽竅七
G117n2302_p0468a07║　　鼻二│
G117n2302_p0468a08║　　　　│
G117n2302_p0468a09║　　口一┘
G117n2302_p0468a10║　　大便┐
G117n2302_p0468a11║　　　　├上為陰竅二
G117n2302_p0468a12║　　小便┘
G117n2302_p0468a13║（同上兩之以九竅之變也。）
G117n2302_p0468a14║
G117n2302_p0468a15║佛學名相彙解　卷第四十八（終）