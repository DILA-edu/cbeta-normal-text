G117n2302_p0617a01║佛學名相彙解　卷第五十三明．沙門寂照編
G117n2302_p0617a02║
G117n2302_p0617a03║逆流十心（摩詞止觀）
G117n2302_p0617a04║一、深信因果。
G117n2302_p0617a05║二、生重慚愧。
G117n2302_p0617a06║三、生大怖畏。
G117n2302_p0617a07║四、發露懺悔。
G117n2302_p0617a08║五、斷相續心。
G117n2302_p0617a09║六、發菩提心。
G117n2302_p0617a10║七、斷惡修善。
G117n2302_p0617a11║八、守護正法。
G117n2302_p0617a12║九、念十方佛。
G117n2302_p0617a13║十、觀罪性空。
G117n2302_p0617a14║謂修行之人，由前順流十分，昏倒造惡，積集重累，生死浩然而無際畔，今欲懺悔，
G117n2302_p0618a01║應當逆此罪流，用十種心翻除惡法也。
G117n2302_p0618a02║一謂：修行之人，先須正信因果，業種雖久，終不敗亡，豈有自作他人受果，是以深
G117n2302_p0618a03║信善惡果報，不生疑惑，以此翻破撥無因果之心也。
G117n2302_p0618a04║二謂：修行之人，尅責往昔無羞無恥，棄捨淨業，習諸惡行，天見我之隱罪，是故慚
G117n2302_p0618a05║天；人知我之顯過，是故愧人。以此翻破無慚無愧之心也。
G117n2302_p0618a06║三謂：修行之人，自念人命無常，一息不存，千載長往，幽途緜邈，無有資糧，苦海
G117n2302_p0618a07║悠深，那得不怖？因是苦切懺悔，不惜身命，以此翻破不畏惡道之心也。
G117n2302_p0618a08║四謂：修行之人，所有過失，不可隱覆，即當發露懺悔，以此翻破覆諱過失之心也。
G117n2302_p0618a09║五謂：修行之人，所作惡行，既懺悔已，即須決斷，不可更作，以此翻破惡念相續之
G117n2302_p0618a10║心也。
G117n2302_p0618a11║六、梵語菩提，華言道。謂修行之人，往昔專起惡念，徧惱一切；今則廣發兼濟之
G117n2302_p0618a12║心，徧虛空界，利益於他，以此翻破徧布之惡心也。
G117n2302_p0618a13║七謂：修行之人，昔因恣縱身口意業，造作諸惡，不計晝夜；今則策勵不休，斷諸惡
G117n2302_p0618a14║行，修功補過，無善不為，以此翻破三業造罪之心也。
G117n2302_p0618a15║八謂：修行之人，昔自滅善，見他行善，而生嫉妬，無隨喜心；今則守護正法，方便
G117n2302_p0618a16║增廣，以此翻破善不隨喜之心也。
G117n2302_p0619a01║九謂：修行之人，昔親狎惡友，信受其言，起諸邪見；今則念十方佛，有大福慧，能
G117n2302_p0619a02║救拔我，以此翻破隨順惡友之心也。
G117n2302_p0619a03║十謂：修行之人，從無始來，不知諸法本性空寂，廣造諸惡。今則了知貪瞋癡等，一
G117n2302_p0619a04║切惡行，起於妄念，妄念起於顛倒，顛倒起於人我之見。今既了達我心本空，罪性無依，
G117n2302_p0619a05║以此翻破無明昏闇之心也。
G117n2302_p0619a06║
G117n2302_p0619a07║理事無礙十門（出華嚴經疏）
G117n2302_p0619a08║一、理徧於事門。
G117n2302_p0619a09║二、事徧於理門。
G117n2302_p0619a10║三、依理成事門。
G117n2302_p0619a11║四、事能顯理門。
G117n2302_p0619a12║五、以理奪事門。
G117n2302_p0619a13║六、事能隱理門。
G117n2302_p0619a14║七、真理即事門。
G117n2302_p0619a15║八、事法即理門。
G117n2302_p0619a16║九、真理非事門。
G117n2302_p0620a01║十、事法非理門。
G117n2302_p0620a02║理者，一真法界之性也；事者，一切世間之相也。葢真如不守自性，隨緣成一切法，
G117n2302_p0620a03║故一切法全理，而不礙眾相之發揮；真理全事，而不礙一性之明現。十回向品云：「於有
G117n2302_p0620a04║為界，示無為法，而不滅壞有為之相；於無為界，示有為法，而不分別無為之性。」理事
G117n2302_p0620a05║相望，融通無礙，互有不同，開為十門也。
G117n2302_p0620a06║一、理徧於事門者：謂一真法界之理，徧在一切事法也。然理無分限，事有分限，事
G117n2302_p0620a07║既即理，亦無分限，故一一微塵，具足真理。經云：「法性徧在一切處，一切眾生及國
G117n2302_p0620a08║土；三世悉在無有餘，亦無形相而可得。」是也。
G117n2302_p0620a09║二、事徧於理門者：謂理既徧於事，而事亦徧於理。以有分限之事，而具無分限之
G117n2302_p0620a10║理，故一微塵即徧法界也。
G117n2302_p0620a11║三、依理成事門者：謂依於真如之理，而成世間之事，事無別體，全攬理成，如波依
G117n2302_p0620a12║水，全水成波也。（水，喻理也；波，喻事也。）
G117n2302_p0620a13║四、事能顯理門者：謂理無形相，即事而明，事既依理而成，理乃藉事而顯，如波相
G117n2302_p0620a14║盡，水體全現也。
G117n2302_p0620a15║五、以理奪事門者：謂事相既虛，全體是理，故一切事法，了不可得。般若心經云：
G117n2302_p0620a16║「是故空中無色，無受想行識。」是也。
G117n2302_p0621a01║六、事能隱理門者：謂真理既隨緣而成事相，遂令事顯而理不現。如水成波，動顯靜
G117n2302_p0621a02║隱。經云：「法身流轉五道，名曰眾生。」是也。
G117n2302_p0621a03║七、真理即事門者：謂真如理性，即是事法，非理之外而別有事。如水即是波，非波
G117n2302_p0621a04║之外而別有水。般若心經云：「空即是色。」是也。
G117n2302_p0621a05║八、事法即理門者：謂世間一切事法，本無自性，皆由因緣會集而有，擧體即是真
G117n2302_p0621a06║性，而不出乎事法之外。般若心經云：「色即是空。」是也。
G117n2302_p0621a07║九、真理非事門者：謂事即真理，而非是事。蓋理絕諸相，真妄有異，即妄之真，異
G117n2302_p0621a08║於妄故，如水濕性，則非波之動相也。（即妄之真，猶如即事之理。異於妄故者，謂理異於事
G117n2302_p0621a09║也。）
G117n2302_p0621a10║十、事法非理門者：謂全理之事，而非是理。葢以事有差別，性相異故，是以擧體全
G117n2302_p0621a11║理，而事相宛然，如波之動相，非是水之濕性也。
G117n2302_p0621a12║
G117n2302_p0621a13║十門釋經（出華嚴經疏）
G117n2302_p0621a14║一、教起因緣。
G117n2302_p0621a15║二、藏教所攝。
G117n2302_p0621a16║三、義理分齊。
G117n2302_p0622a01║四、教所被機。
G117n2302_p0622a02║五、教體淺深。
G117n2302_p0622a03║六、宗趣通局。
G117n2302_p0622a04║七、部類品會。
G117n2302_p0622a05║八、傳譯感通。
G117n2302_p0622a06║九、總釋經題。
G117n2302_p0622a07║十、別解文義。
G117n2302_p0622a08║唐清凉國師，將欲解釋華嚴大經，故先總啟十種義門，列於經前，懸談一經大意，使
G117n2302_p0622a09║知教法興起，有所自來。然聖人言不虛發，說必有由，非大因緣，莫宣斯典，故第一論教起
G117n2302_p0622a10║因緣。因緣既興，有所起教，不出三藏十二分教，故第二論藏教所攝。然藏教皆通權實，
G117n2302_p0622a11║今揀權取實，唯圓教收，故第三論義理分齊。既知圓義包含廣博，未審被何根器，故第四
G117n2302_p0622a12║論教所被機。雖知正被圓機，未知能詮何為教體，故第五論教體淺深。已知教體該羅，未
G117n2302_p0622a13║知所宗尊崇何義，故第六論宗趣通局。既知旨趣沖深，未委能詮文言廣狹，故第七論部類
G117n2302_p0622a14║品會。既知部類廣則無盡，略乃百千，而亦未知何年傳譯，有何感應，使宗承有緒，故第
G117n2302_p0622a15║八論傳譯感通。大旨既陳，隨文解釋，先明總目，故第九論總釋經題。總意雖知，在文難
G117n2302_p0622a16║曉，故第十論別解文義，故云十門釋經也。（百千者：十萬也。此經有十萬偈，故攝論謂此經，
G117n2302_p0623a01║名百千經也。）
G117n2302_p0623a02║一、教起因緣者，明此經教法興起之因緣也。謂如來出現，最初欲說甚深大法，即從
G117n2302_p0623a03║眉間白毫相中放大光明，以清淨智眼，普觀法界一切眾生，具有如來智慧德相，但以妄想
G117n2302_p0623a04║執著，不知不見；於是稱法界性而說此經，令諸眾生修習聖道，永離妄想執著，自於身中
G117n2302_p0623a05║得見如來廣大智慧，與佛無異。此則開示眾生等有佛智因緣，而令斯教興也。
G117n2302_p0623a06║二、藏即含藏之義。謂經律論之三藏，各能包含無量義理也。教即契經、重頌、授
G117n2302_p0623a07║記、諷頌、自說、因緣、譬喻、本事、本生、方廣、希有、論議，十二分教也。所攝者：
G117n2302_p0623a08║謂此經與彼三藏十二分教，互相攝也。若彼攝此，於三藏中屬經藏攝，十二分中屬契經、
G117n2302_p0623a09║方廣二分所攝。若此攝彼，則三藏十二分教皆屬此經攝也。蓋此經一法，能含無盡法門，
G117n2302_p0623a10║而況法法圓融，重重無盡。經云：「一切法門無盡海，同會一法道場中。」是也。
G117n2302_p0623a11║三、義即圓教所詮玄妙之義，理即法界所顯圓融之理。謂此經所詮義理，正屬圓教，
G117n2302_p0623a12║說一法則諸法皆攝，談一位則諸位咸收。是故塵含法界，念攝僧祇，一切法門，同歸華嚴
G117n2302_p0623a13║性海也。分齊者：以圓教所明事事無礙法界，及一切塵毛稱性圓融所顯之理，正是此經分
G117n2302_p0623a14║齊也。
G117n2302_p0623a15║四、教所被機者，謂此圓融具德之教，正被一乘圓頓之機，諸大菩薩及無信等從類收
G117n2302_p0623a16║攝，略有十機，令其信解悟入，同遊華嚴性海。經云：「我等諸佛護持此法，令未來一切
G117n2302_p0624a01║菩薩，未曾聞者，皆悉得聞，乃至深入如來境界。」是也。
G117n2302_p0624a02║五、教體淺深者：謂如來說教，必有其體，若演華嚴之教，則以海印三昧及事事無礙
G117n2302_p0624a03║為體。今通論一大藏教，從淺至深，略而明之，有十體也。
G117n2302_p0624a04║六、語之所尚曰宗，宗之所歸曰趣。通者，總論一代時教，從狹至寬，以為十宗。局
G117n2302_p0624a05║者，別局一經也。此經總以因果緣起理實法界不思議為宗，故所談所尚之語不出乎此。
G117n2302_p0624a06║蓋令人尋宗歸趣，稱性起修，證入法界，成佛果德。若餘諸經，則說法各異，歸趣不同
G117n2302_p0624a07║也。
G117n2302_p0624a08║七、部即諸部，類即流類。謂從此經部內流出別行之經也。蓋此經教海難思，無窮無
G117n2302_p0624a09║盡，從狹至廣，略顯十類。一略本經，即今所傳之經，一部三十九品八十卷文，九會所談
G117n2302_p0624a10║四萬五千偈。其餘九類，部品會數，廣略各不同也。
G117n2302_p0624a11║八、傳譯者，謂西天傳至東土，譯彼梵語，成此華言也。蓋此經前後凡二譯：一、晉
G117n2302_p0624a12║義熙十四年，北天竺僧，佛度䟦陀羅，於揚州謝司空寺譯梵本，為三萬六千偈，成六十
G117n2302_p0624a13║卷。二、唐證聖元年，于闐國僧，實叉難陀，於東都佛授記寺再譯舊文，兼補諸闕，增益
G117n2302_p0624a14║九千偈，共前四萬五千偈，成八十卷，即今流傳者是也。感通者，佛度跋陀羅譯經之時，
G117n2302_p0624a15║感龍王遣二青衣童子每日從池而出，以給瓶硯之水；實叉難陀譯經之時，感天降甘露，
G117n2302_p0624a16║徵應良多，備載傳記也。（梵語佛度䟦陀羅，華言覺賢。梵語實叉難陀，華言喜覺也。）
G117n2302_p0625a01║九、總釋經題者，謂總以妙義解釋大方廣佛華嚴經之題目也。蓋大方廣者，所證法
G117n2302_p0625a02║也。佛華嚴者，能證人也。又云：大以體性包含，方廣乃業用周徧，佛謂果圓覺滿，華喻
G117n2302_p0625a03║萬行披敷，嚴乃飾法成人，經謂貫穿常法；故一經體用，盡大方廣五周因果，皆佛華嚴。
G117n2302_p0625a04║斯乃人法雙標，法喻齊擧，具體具用，有果有因，理盡義圓，統攝無外，為一部之宏綱
G117n2302_p0625a05║也。（業用者：謂佛不思議功德之業，稱體之力用也。五周因果，見上。）
G117n2302_p0625a06║十、別解文義者，謂既總釋經題，則當別解經文，使妙義之不壅也。此經文富義博，
G117n2302_p0625a07║一文一句，包含法界，科釋難盡。略而言之：大科三分。蓋聖人設教，必有其漸，將說微
G117n2302_p0625a08║言，先顯因由，故此經從世主妙嚴品為序分；因緣既彰，當機受法，故此經從如來現相品
G117n2302_p0625a09║至入法界品，為正宗分；正宗既陳，務於流通，復令末葉傳芳，法燈永耀，故此經從入法
G117n2302_p0625a10║界品內，爾時文殊師利從善住樓閣出已下，為流通分。故祖師作疏述鈔，嘗釋其義焉。
G117n2302_p0625a11║
G117n2302_p0625a12║十波羅蜜（出華嚴經）
G117n2302_p0625a13║一、檀那波羅蜜。
G117n2302_p0625a14║二、尸羅波羅蜜。
G117n2302_p0625a15║三、羼提波羅蜜。
G117n2302_p0625a16║四、毗梨耶波羅蜜。
G117n2302_p0626a01║五、禪那波羅蜜。
G117n2302_p0626a02║六、般若波羅蜜。
G117n2302_p0626a03║七、方便波羅蜜。
G117n2302_p0626a04║八、願波羅蜜。
G117n2302_p0626a05║九、力波羅蜜。
G117n2302_p0626a06║十、智波羅蜜。
G117n2302_p0626a07║梵語波羅蜜，華言到彼岸。謂菩薩修此十法，化度眾生，超生死海，到𣵀槃岸也。
G117n2302_p0626a08║一、梵語檀那，華言布施。運心普周曰布，輟己惠人名施。經云：「菩薩為令眾生心
G117n2302_p0626a09║滿足故，內外悉捨而無所著，是名檀那波羅蜜。」
G117n2302_p0626a10║二、梵語尸羅，華言清凉。謂離熱惱得清凉故，亦云防止。謂調練三業，止過防非，
G117n2302_p0626a11║好行善道，不自放逸也。又戒經云：「菩薩具持眾戒而無所著，是名尸羅波羅蜜。」
G117n2302_p0626a12║三、梵語羼提，華言忍辱。他人加惱為辱，於辱安受曰忍。謂內心能安忍外所辱也。
G117n2302_p0626a13║經云：「菩薩悉能忍受一切諸惡，於諸眾生其心平等，無有搖動，是名羼提波羅蜜。」
G117n2302_p0626a14║四、梵語毗梨耶，華言精進。練心於法曰精，精心務達名進。謂勤修善法，心無懈怠
G117n2302_p0626a15║也。經云：「菩薩普發眾業，常修靡懈，諸有所作，恒不退轉，是名毗梨耶波羅蜜。」
G117n2302_p0626a16║五、梵語禪那，華言靜慮。謂念慮皆忘，安心理境，又名智生。謂依定生智也。經
G117n2302_p0627a01║云：「菩薩於五欲境，無所貪著，諸次第定，悉能成就，是名禪那波羅蜜。」
G117n2302_p0627a02║六、梵語般若，華言智慧。決定審理名智，造心分別名慧。謂照了一切諸法，皆不可
G117n2302_p0627a03║得，故通達無礙也。經云：「菩薩於諸佛所，善觀諸法，得實相印，普入一切智門，是名
G117n2302_p0627a04║般若波羅蜜。」（實相即一實相也。無相之相，名為實相。印即印定，一切法皆無相故。）
G117n2302_p0627a05║七、方即方法，便即便宜。謂善巧方便，隨機利物，稱適緣宜也。經云：「菩薩教化
G117n2302_p0627a06║眾生，而不厭倦，隨其心樂，而為現身說法，是名方便波羅蜜。」
G117n2302_p0627a07║八、願即誓願，志求滿足也。謂上求佛道，下化眾生，盡未來際，成就行願也。經
G117n2302_p0627a08║云：「菩薩成就一切眾生，供養一切諸佛，盡未來劫，證得如來智慧，是名願波羅蜜。」
G117n2302_p0627a09║九、力即力用。謂行滿功成，萬境無動，能善辦眾事也。經云：「菩薩具深心力，無
G117n2302_p0627a10║有雜染，乃至具加持力，令信解領受，是名力波羅蜜。」
G117n2302_p0627a11║十、智即智慧。謂決斷無惑，證法怡神，善入佛慧，明了無礙也。經云：「菩薩知一
G117n2302_p0627a12║切法真實，知一切如來力，普覺悟法界門，是名智波羅蜜。」
G117n2302_p0627a13║
G117n2302_p0627a14║十種智（出華嚴經）
G117n2302_p0627a15║一、三世智。
G117n2302_p0627a16║二、佛法智。
G117n2302_p0628a01║三、法界無礙智。
G117n2302_p0628a02║四、法界無邊智。
G117n2302_p0628a03║五、充滿一切世界智。
G117n2302_p0628a04║六、普照一切世間智。
G117n2302_p0628a05║七、住持一切世界智。
G117n2302_p0628a06║八、知一切眾生智。
G117n2302_p0628a07║九、知一切法智。
G117n2302_p0628a08║十、知無邊諸佛智。
G117n2302_p0628a09║十種智者：即三世諸佛一切種智也。如來為令一切菩薩，應當修學而自得開解也。
G117n2302_p0628a10║一謂：於過去現在未來三世之法，皆悉通達，圓明顯了，是名三世智。
G117n2302_p0628a11║二、佛，梵語具云佛陀，華言覺。謂覺法自性，善出世間，現諸威儀，說法度生，是
G117n2302_p0628a12║名佛法智。
G117n2302_p0628a13║三謂：知一切眾生本具法界之體，事理融通，性分交徹，互不相礙，是名法界無礙
G117n2302_p0628a14║智。（性即理也。分謂分限，即事也。）
G117n2302_p0628a15║四謂：知眾生色心諸法，即是法界；充徧一切世間，無有邊際，是名法界無邊智。
G117n2302_p0628a16║五謂：如來從定而起廣大妙用，徧滿世間無不照了，是名充滿一切世界智。
G117n2302_p0629a01║六謂：如來有大智慧光明，普能照了無量世界，是名普照一切世間智。
G117n2302_p0629a02║七謂：如來有大神力，住持世界，知諸眾生機器大小而攝化之，是名住持一切世界
G117n2302_p0629a03║智。
G117n2302_p0629a04║八謂：如來知所化一切眾生，善惡因緣，皆悉明了，是名知一切眾生智。
G117n2302_p0629a05║九謂：如來既知所化眾生，亦復能化諸法，是名知一切法智。
G117n2302_p0629a06║十謂：如來知無邊諸佛出現世間，說法教化一切眾生之事，悉能明了，是名知無邊諸
G117n2302_p0629a07║佛智。
G117n2302_p0629a08║
G117n2302_p0629a09║十種智明（出華嚴經）
G117n2302_p0629a10║一、知眾生業報智明。
G117n2302_p0629a11║二、知一切境界寂滅智明。
G117n2302_p0629a12║三、知一切所緣唯是一相智明。
G117n2302_p0629a13║四、能以妙音普聞十方智明。
G117n2302_p0629a14║五、普壞染著心智明。
G117n2302_p0629a15║六、能以方便受生智明。
G117n2302_p0629a16║七、捨離想受境界智明。
G117n2302_p0630a01║八、知一切法無相無性智明。
G117n2302_p0630a02║九、知眾生緣起本無有生智明。
G117n2302_p0630a03║十、以無著心濟度眾生智明。
G117n2302_p0630a04║智明者：智慧明了也。謂以十種善巧之智，明了通達一切眾生境界，教化調伏，令出
G117n2302_p0630a05║生死苦海，而成正覺也。
G117n2302_p0630a06║一謂：菩薩以善巧智明，了達一切眾生造諸惡業而受苦報，是名知眾生業報智明。
G117n2302_p0630a07║二謂：菩薩以善巧智明，了達世間一切境界清淨寂滅，無諸雜染，是名知一切境界寂
G117n2302_p0630a08║滅智明。
G117n2302_p0630a09║三謂：菩薩以善巧智明，了知一切眾生所緣諸法，唯是一實相理，皆如金剛，不可破
G117n2302_p0630a10║壞，是名知一切所緣唯是一相智明。
G117n2302_p0630a11║四謂：菩薩以善巧智明，了知眾生雖空，而能以無量妙音，演一切法，徧十方界，無
G117n2302_p0630a12║不聞知，是名能以妙音普聞十方智明。
G117n2302_p0630a13║五謂：菩薩以善巧智明，普能滅壞一切眾生愛欲染著之心，是名普壞染著心智明。
G117n2302_p0630a14║六謂：菩薩以善巧智明，能於十方世界，種種方便，示現受生，化導有情，是名能以
G117n2302_p0630a15║方便受生智明。
G117n2302_p0630a16║七謂：菩薩以善巧智明，於一切想念受用境界，悉能捨離，是名捨離想受境界智明。
G117n2302_p0631a01║八謂：菩薩以善巧智明，了知世間一切諸法，皆悉非相非無相，一性無性，離諸分
G117n2302_p0631a02║別，是名知一切法無相無性智明。（非相者：謂一切法本空也。非無相者：謂一切法即有也。一
G117n2302_p0631a03║性無性者：謂理不決定。雖云一性而無定一之性也。）
G117n2302_p0631a04║九謂：菩薩以善巧智明，了達一切眾生受生因緣，所起之法，悉皆空寂，本來無生，
G117n2302_p0631a05║是名知眾生緣起本無有生智明。
G117n2302_p0631a06║十謂：菩薩以善巧智明，了知一切眾生，雖皆空寂，而恒起無著之心，說法教化，令
G117n2302_p0631a07║其度生死苦海，成無上正覺，是名以無着心濟度眾生智明。
G117n2302_p0631a08║
G117n2302_p0631a09║十種通（出華嚴疏）
G117n2302_p0631a10║一、他心通。
G117n2302_p0631a11║二、天眼自在清淨通。
G117n2302_p0631a12║三、宿住智通。
G117n2302_p0631a13║四、知劫通。
G117n2302_p0631a14║五、天耳智通。
G117n2302_p0631a15║六、無體性智通。
G117n2302_p0631a16║七、善分別言音通。
G117n2302_p0632a01║八、色身智通。
G117n2302_p0632a02║九、一切法智通。
G117n2302_p0632a03║十、滅定智通。
G117n2302_p0632a04║通即神通也。妙用難測曰神，自在無壅曰通。
G117n2302_p0632a05║一謂：世間出世間所有諸法，若種若類，與夫他人所起心念，皆悉能知，是名他心
G117n2302_p0632a06║通。
G117n2302_p0632a07║二謂：天眼離諸垢障，清淨無礙，於所見境而得自在，無邊世界差別之相，若淨若
G117n2302_p0632a08║染，一一種類，悉能明見，是名天眼自在清淨通。
G117n2302_p0632a09║三、宿即過去，住即現在。謂過去已往之事，明了記憶，皆隨念知，如見現在，等無
G117n2302_p0632a10║有異，是名宿住智通。
G117n2302_p0632a11║四、劫，梵語具云劫波，華言分別時節。謂無量世界，無央數劫，非有際限，若現在
G117n2302_p0632a12║因緣，若當來果報，稱實皆知，是名知劫通。（央者，盡也。）
G117n2302_p0632a13║五謂：十方三世，語言音聲，一時領覽，悉徹其源，明了知聞，皆無障礙，是名天耳
G117n2302_p0632a14║智通。
G117n2302_p0632a15║六謂：以無體性無作功用，同理平等，悉能普徧，故隨念即形現有作用，不動本處，
G117n2302_p0632a16║而隨所詣廣利羣生，是名無體性智通。
G117n2302_p0633a01║七謂：一切言辭，若美不美，若近若遠，悉能明了，是名善分別言音通。
G117n2302_p0633a02║八謂：知色即空，故能現眾色，空即色故，無色現色，了無留礙，是名色身智通。
G117n2302_p0633a03║九、法即理事等法。謂即事常理，故無得物之功，即理常事，故無緣起之性，寂用無
G117n2302_p0633a04║礙，體絕去來，無法不知，是名一切法智通。
G117n2302_p0633a05║十、滅即寂滅也。謂若事滅，不能即定起用，今證理滅，故得定散無礙。由即事而
G117n2302_p0633a06║理，故不礙滅，即理而事，故不礙用。起念入念，悉無障礙，不起寂定，現諸威儀，是名
G117n2302_p0633a07║滅定智通。
G117n2302_p0633a08║
G117n2302_p0633a09║十種修三昧法（出大集賢護經）
G117n2302_p0633a10║一、摧折我慢。
G117n2302_p0633a11║二、知恩念報。
G117n2302_p0633a12║三、心無嫉妬。
G117n2302_p0633a13║四、斷除疑惑。
G117n2302_p0633a14║五、深信不壞。
G117n2302_p0633a15║六、精勤無倦。
G117n2302_p0633a16║七、常行乞食。
G117n2302_p0634a01║八、少欲知足。
G117n2302_p0634a02║九、樂無生法忍。
G117n2302_p0634a03║十、常念三昧。
G117n2302_p0634a04║一、我即我見，慢即憍慢。謂修行之人，當先摧滅我慢之心，而於佛法僧三寶及一切
G117n2302_p0634a05║眾生之前，皆起恭敬也。
G117n2302_p0634a06║二謂：修行之人，當知天地蓋載，國王水土，父母養育，師長訓誨，皆有恩德，於一
G117n2302_p0634a07║切時，念念不忘，以報其恩也。
G117n2302_p0634a08║三謂：修行之人攝化有情，心無偏倚，於他所有名譽財寶，如同己有，不生嫉惡妬忌
G117n2302_p0634a09║之心也。
G117n2302_p0634a10║四謂：修行之人，當以諸佛正知正見，斷除疑惑，而於善惡諸境，皆無障礙也。
G117n2302_p0634a11║五謂：修行之人，須發深信之心，於佛正法，繫念思惟，堅固持守，如金剛不壞也。
G117n2302_p0634a12║六謂：修行之人，當精進勤敏，無有倦怠，使得成就道果也。
G117n2302_p0634a13║七謂：修行之人，當行乞食，折我慢心，益彼福德，設有請者，則依時赴之，不可更
G117n2302_p0634a14║赴別請也。
G117n2302_p0634a15║八謂：修行之人，當離塵寡欲，不可多求財利而起貪染，常自知足，調伏諸根，以增
G117n2302_p0634a16║長善法也。
G117n2302_p0635a01║九、無生法，即不生不滅之理。忍即安忍。修行之人，於不生不滅之法，起希樂心，
G117n2302_p0635a02║安忍不退，以期必證乎此也。
G117n2302_p0635a03║十謂：修行之人，應當事彼能證三昧法者，即作佛想，念念於此三昧，精勤修習，無
G117n2302_p0635a04║有退失也。
G117n2302_p0635a05║
G117n2302_p0635a06║十徧處定（法界次第）
G117n2302_p0635a07║一、青徧一切處定。
G117n2302_p0635a08║二、黃徧一切處定。
G117n2302_p0635a09║三、赤徧一切處定。
G117n2302_p0635a10║四、白徧一切處定。
G117n2302_p0635a11║五、地徧一切處定。
G117n2302_p0635a12║六、水徧一切處定。
G117n2302_p0635a13║七、火徧一切處定。
G117n2302_p0635a14║八、風徧一切處定。
G117n2302_p0635a15║九、空徧一切處定。
G117n2302_p0635a16║十、識徧一切處定。
G117n2302_p0636a01║智度論云：「八背捨為初門，八勝處為中行，徧一切處為成就。」謂三種觀具足，禪
G117n2302_p0636a02║體始得成就。此定謂之徧一切處者，從所觀境徧滿得名也。
G117n2302_p0636a03║一謂：於定中還取八背捨八勝處中所見青色，使徧一切處皆青，故名青徧一切處定。
G117n2302_p0636a04║二謂：於定中還取八背捨八勝處中所見黃色，使徧一切處皆黃，故名黃徧一切處定。
G117n2302_p0636a05║三謂：於定中還取八背捨八勝處中所見赤色，使徧一切處皆赤，故名赤徧一切處定。
G117n2302_p0636a06║四謂：於定中還取八背捨八勝處中所見白色，使徧一切處皆白，故名白徧一切處定。
G117n2302_p0636a07║五謂：於定中還取八背捨八勝處中所見地色，使一切處無不周徧，故名地徧一切處
G117n2302_p0636a08║定。
G117n2302_p0636a09║六謂：於定中還取八背捨八勝處中所見水色，使一切處無不周徧，故名水徧一切處
G117n2302_p0636a10║定。
G117n2302_p0636a11║七謂：於定中還取八背捨八勝處中所見火色，使一切處無不周徧，故名火徧一切處
G117n2302_p0636a12║定。
G117n2302_p0636a13║八謂：於定中還取八背捨八勝處中所見風色，使一切處無不周徧，故名風徧一切處
G117n2302_p0636a14║定。
G117n2302_p0636a15║九謂：於定中還取八背捨八勝處中所見空色，使一切處無不周徧，故名空徧一切處
G117n2302_p0636a16║定。
G117n2302_p0637a01║十謂：於定中還取八背捨八勝處中所見識色，使一切處無不周徧，故名識徧一切處
G117n2302_p0637a02║定。
G117n2302_p0637a03║
G117n2302_p0637a04║十種行觀一切法（華嚴）
G117n2302_p0637a05║一、觀一切法無常。
G117n2302_p0637a06║二、觀一切法苦。
G117n2302_p0637a07║三、觀一切法空。
G117n2302_p0637a08║四、觀一切法無我。
G117n2302_p0637a09║五、觀一切法無作。
G117n2302_p0637a10║六、觀一切法無味。
G117n2302_p0637a11║七、觀一切法不如名。
G117n2302_p0637a12║八、觀一切法無處所。
G117n2302_p0637a13║九、觀一切法離分別。
G117n2302_p0637a14║十、觀一切法無堅實。
G117n2302_p0637a15║謂華嚴經十住品內，第三修行住中，令此位菩薩，以十種行，觀一切法也。
G117n2302_p0637a16║一謂：此菩薩，但觀一切諸法，念念不停，刹那生滅，而未會得法身真常之理，是名
G117n2302_p0638a01║觀一切法無常。
G117n2302_p0638a02║二謂：此菩薩，觀五蘊諸法，有生有滅，皆能逼迫於人，而未證得𣵀槃之樂，是名觀
G117n2302_p0638a03║一切法苦。
G117n2302_p0638a04║三謂：此菩薩，觀一切諸法，皆悉空寂，而未能得真善之法，是名觀一切法空。（真
G117n2302_p0638a05║善法者，即出世之善法，而非世間人天之善也。）
G117n2302_p0638a06║四謂：此菩薩，觀一切諸法皆空，即能趣入無我之境，而未證得八自在之真我，是名
G117n2302_p0638a07║觀一切法無我。
G117n2302_p0638a08║五謂：此菩薩，觀一切諸法，既念念無常，於是了知諸法，無有造作之相，是名觀一
G117n2302_p0638a09║切法無作。
G117n2302_p0638a10║六謂：此菩薩，觀一切諸法，既皆是苦，即無快樂之味，息諸貪愛之念，是名觀一切
G117n2302_p0638a11║法無味。
G117n2302_p0638a12║七謂：此菩薩，觀一切諸法，無有實體，但有假名，是名觀一切諸法不如名。
G117n2302_p0638a13║八謂：此菩薩，觀五蘊法中，一一推求我相，了不可得，故彼五蘊之法，亦無處所，
G117n2302_p0638a14║是名觀一切法無處所。
G117n2302_p0638a15║九謂：此菩薩，觀一切諸法，了知即空，離諸虛妄分別取著之相，是名觀一切法離分別。
G117n2302_p0638a16║十謂：此菩薩，觀一切諸法，既離分別，則知此之諸法，悉皆虛妄，而不堅實，是名
G117n2302_p0639a01║觀一切法無堅實。
G117n2302_p0639a02║
G117n2302_p0639a03║十種忍（華嚴指掌）
G117n2302_p0639a04║一、音聲忍。
G117n2302_p0639a05║二、順忍。
G117n2302_p0639a06║三、無生忍。
G117n2302_p0639a07║四、如幻忍。
G117n2302_p0639a08║五、如焰忍。
G117n2302_p0639a09║六、如夢忍。
G117n2302_p0639a10║七、如響忍。
G117n2302_p0639a11║八、如影忍。
G117n2302_p0639a12║九、如化忍。
G117n2302_p0639a13║十、如空忍。
G117n2302_p0639a14║忍即安忍，亦忍可也。謂菩薩既斷無明之惑，證無生理，了達諸法本來寂滅，是故見
G117n2302_p0639a15║色聞聲，如幻如化，不起妄念而分別也。然此忍體雖一，而隨事立名則有十種也。
G117n2302_p0639a16║一、音聲忍者：謂聞佛深教，即能曉了忍可，而不驚怖也。
G117n2302_p0640a01║二、順忍者：謂於理於事，悉能隨順，諦審忍可，而無違逆也。
G117n2302_p0640a02║三、無生忍者：謂了達諸法本來無生，亦無有滅，諦審忍可，而妄念不起也。
G117n2302_p0640a03║四、如幻忍者：謂了達諸法，皆從因緣和合而生，猶如幻化，性本空寂，諦審忍可，
G117n2302_p0640a04║而無執著也。
G117n2302_p0640a05║五、如熖忍者：謂了知一切境界，悉如陽燄，無有真實，諦審忍可，而不執著也。
G117n2302_p0640a06║六、如夢忍者：謂了諸妄心，皆如夢境，無有真實，諦審忍可，而不執著也。
G117n2302_p0640a07║七、如響忍者：謂世間一切語言音聲，皆由因緣和合而成，猶如谷響無有真實，諦審
G117n2302_p0640a08║忍可，而不執著也。
G117n2302_p0640a09║八、如影忍者：謂了達色身，由五蘊積聚而成，本無實體，諦審忍可，而不執著也。
G117n2302_p0640a10║九、如化忍者：謂世間諸法，無而忽有，有即還無，體非真實，諦審忍可，而不執著
G117n2302_p0640a11║也。
G117n2302_p0640a12║十、如空忍者：謂了達世間出世間種種諸法，悉如虛空，無有色相，諦審忍可，而不
G117n2302_p0640a13║執著也。
G117n2302_p0640a14║
G117n2302_p0640a15║十種不思議法（出菩薩藏正法經）
G117n2302_p0640a16║一、最勝身相不思議。
G117n2302_p0641a01║二、妙好音聲不思議。
G117n2302_p0641a02║三、最上大智不思議。
G117n2302_p0641a03║四、微妙光明不思議。
G117n2302_p0641a04║五、圓滿戒定不思議。
G117n2302_p0641a05║六、廣大神足不思議。
G117n2302_p0641a06║七、如來智力不思議。
G117n2302_p0641a07║八、無所畏不思議。
G117n2302_p0641a08║九、大悲心不思議。
G117n2302_p0641a09║十、不共法不思議。
G117n2302_p0641a10║思即心思，議即口議。謂十種法，皆不可心思口議也。
G117n2302_p0641a11║一謂：如來身相最勝清淨，積集無量福智，嚴具一切勝妙功德，如大圓鏡，現眾色
G117n2302_p0641a12║像，如虛空界，普攝一切，令諸眾生，超越分別，離諸疑悔，信解清淨，發希有想，故名
G117n2302_p0641a13║最勝身相不思議。
G117n2302_p0641a14║二謂：如來於眾會之中，所出音聲，隨宜說法，皆為調伏一切眾生，作諸善利；令其
G117n2302_p0641a15║各得解了，咸生愛樂，心意適悅，如師子吼，具足最勝，故名妙好音聲不思議。
G117n2302_p0641a16║三謂：如來以最上大智，無礙知見，說一切法，令彼眾生，信解清淨，發希有想，故
G117n2302_p0642a01║名最上大智不思議。
G117n2302_p0642a02║四謂：如來所有光明，廣大微妙，徧照十方世界，超出諸天光曜，令一切世界眾生，見
G117n2302_p0642a03║光明者，信解清淨，超越分別，離諸疑悔，身心喜悅，發希有想，故名微妙光明不思議。
G117n2302_p0642a04║五謂：如來身口意業，悉皆清淨，大寂滅定，常自安住，圓成滿足，令諸眾生，發希
G117n2302_p0642a05║有想，亦能清淨三業，修諸禪定，即得最上波羅蜜多，故名圓滿戒定不思議。
G117n2302_p0642a06║六謂：如來神通具足，於諸眾中最為第一，若目連，若聲聞，若菩薩，所有神力，皆
G117n2302_p0642a07║無與如來等者，故名廣大神足不思議。
G117n2302_p0642a08║七謂：如來具足最勝智慧之力，於天人世間作獅子吼，轉妙法輪，所有一切天人魔
G117n2302_p0642a09║梵，悉不能與如來等者，令一切眾生，如實了知，超越分別，離諸疑惑，故名如來智力不
G117n2302_p0642a10║思議。
G117n2302_p0642a11║八謂：如來成無上正覺，具無上勝智，於諸眾中作獅子吼，轉妙法輪，得大自在，故
G117n2302_p0642a12║名無畏不思議。
G117n2302_p0642a13║九謂：如來不捨一切眾生，心常悲愍，無有限量，而諸眾生於無住法中，不能了知，
G117n2302_p0642a14║如來即運大悲之心，令其悉得覺了，信解清淨，生希有想，故名大悲心不思議。
G117n2302_p0642a15║十謂：如來具足一切功德智慧，於大眾中作獅子吼，轉妙法輪，諸沙門婆羅門，天人
G117n2302_p0642a16║魔梵，悉不能轉，令諸眾生，超越分別，斷諸疑惑，信解清淨，發希有想，故名不共法不
G117n2302_p0643a01║思議。
G117n2302_p0643a02║
G117n2302_p0643a03║十無盡句（出華嚴䟽）
G117n2302_p0643a04║一、眾生界無盡。
G117n2302_p0643a05║二、世界無盡。
G117n2302_p0643a06║三、虛空界無盡。
G117n2302_p0643a07║四、法界無盡。
G117n2302_p0643a08║五、𣵀槃界無盡。
G117n2302_p0643a09║六、佛出現界無盡。
G117n2302_p0643a10║七、如來智界無盡。
G117n2302_p0643a11║八、心所緣無盡。
G117n2302_p0643a12║九、佛智所入境界無盡。
G117n2302_p0643a13║十、世間轉法轉智轉無盡。
G117n2302_p0643a14║華嚴經十地品中說，初歡喜地菩薩，發廣大如法界之願，以十無盡而得成就。若此十
G117n2302_p0643a15║句乃有盡者，我願有盡，以此十句而無盡故，我之大願亦無有盡。是名十無盡句也。
G117n2302_p0643a16║一謂：諸眾生皆依世界而住，其中眾生，無有盡故，是名眾生界無盡。
G117n2302_p0644a01║二謂：一切世界皆依虛空而住，其中世界無有盡故，名世界無盡。
G117n2302_p0644a02║三謂：十方一切虛空，徧至一切色非色處，皆有是空，無有窮盡，是名虛空界無盡。
G117n2302_p0644a03║四謂：一真法界，體性無盡，稱此體故，說無量法，化諸有情，安置𣵀槃，亦無有
G117n2302_p0644a04║盡，是名法界無盡。
G117n2302_p0644a05║五謂：如來度生既畢，入𣵀槃界，入而復出，出而復入，無窮無盡，是名𣵀槃界無
G117n2302_p0644a06║盡。
G117n2302_p0644a07║六謂：如來出現，度生說法，巧妙方便，神通智慧，無有盡故，是名佛出現界無盡。
G117n2302_p0644a08║七謂：如來智慧，能知自心所緣法界，無有盡故，是名如來智界無盡。
G117n2302_p0644a09║八謂：如來心之所緣，即是智慧所照之境，無有盡故，是名心所緣無盡。
G117n2302_p0644a10║九謂：佛之智即是真性，了了常知，能入無盡境界，是名佛智所入境界無盡。
G117n2302_p0644a11║十、世間轉者：謂展轉攝前眾生界、世界、虛空界也。法轉者：謂展轉攝前法界、𣵀
G117n2302_p0644a12║槃界、佛出現界也。智轉者：謂展轉攝前如來智界、心所緣、佛智所入境界也。蓋此三轉
G117n2302_p0644a13║皆言無盡者，以世法智之三種，展轉含攝，無有窮盡，是名世間轉法轉智轉無盡。
G117n2302_p0644a14║
G117n2302_p0644a15║十想（大智度論）
G117n2302_p0644a16║一、無常想。
G117n2302_p0645a01║二、苦想。
G117n2302_p0645a02║三、無我想。
G117n2302_p0645a03║四、食不淨想。
G117n2302_p0645a04║五、世間不可樂想。
G117n2302_p0645a05║六、死想。
G117n2302_p0645a06║七、不淨想。
G117n2302_p0645a07║八、斷想。
G117n2302_p0645a08║九、離想。
G117n2302_p0645a09║十、盡想。
G117n2302_p0645a10║一、想即觀想。謂觀諸眾生及諸世界一切有為之法，遷流代謝，皆悉無常。作是想
G117n2302_p0645a11║者，智慧相應，得斷生滅，是名無常想。
G117n2302_p0645a12║二謂：觀五陰之身，一切有為之法，常為諸苦之所逼迫。作是想者，智慧相應，得滅
G117n2302_p0645a13║眾苦，是名苦想。
G117n2302_p0645a14║三謂：觀一切諸法，畢竟空寂，皆無有我。作是想者，智慧相應，得滅我想，是名無
G117n2302_p0645a15║我想。
G117n2302_p0645a16║四謂：觀諸欲食，皆從不淨因緣而生。如肉從精血水道所生，實為膿蟲住處；又如酥
G117n2302_p0646a01║乳及酪，血所變成，與爛膿無異；厨人汗垢，種種不潔。作是想者，智慧相應，斷不淨
G117n2302_p0646a02║食，是名食不淨想。
G117n2302_p0646a03║五謂：觀世間一切色欲、滋味、車乘、服飾、宮室、園苑，皆是惡事，心生厭離，不
G117n2302_p0646a04║可樂著。作是想者，智慧相應，得斷貪樂，是名世間不可樂想。
G117n2302_p0646a05║六謂：觀此身念念無常，刹那生滅，遷謝不停。作是想者，智慧相應，得滅死相，是
G117n2302_p0646a06║名死想。
G117n2302_p0646a07║七謂：觀此身從煩惱業種為因，父母不淨為緣，和合成就；內有三十六物，外則九竅
G117n2302_p0646a08║常流，皆悉不淨。作是想者，智慧相應，遠塵離垢，是名不淨想。
G117n2302_p0646a09║八謂：觀有餘𣵀槃之相，斷諸結使，得無漏道。作是想者，智慧相應，得斷三毒，是
G117n2302_p0646a10║名斷想。
G117n2302_p0646a11║九謂：觀𣵀槃之相，遠離煩惱，離結使縛。作是想者，智慧相應，得離愛欲，是名離
G117n2302_p0646a12║想。
G117n2302_p0646a13║十謂：觀無餘𣵀槃之相，滅一切苦，盡諸結使，一切煩惱不復更生。作是想者，智慧
G117n2302_p0646a14║相應，得盡諸漏，是名盡想。
G117n2302_p0646a15║
G117n2302_p0646a16║十法界（佛祖統紀）
G117n2302_p0647a01║一、佛法界。
G117n2302_p0647a02║二、菩薩法界。
G117n2302_p0647a03║三、緣覺法界。
G117n2302_p0647a04║四、聲聞法界。
G117n2302_p0647a05║五、天法界。
G117n2302_p0647a06║六、人法界。
G117n2302_p0647a07║七、阿脩羅法界。
G117n2302_p0647a08║八、鬼法界。
G117n2302_p0647a09║九、畜生法界。
G117n2302_p0647a10║十、地獄法界。
G117n2302_p0647a11║法界者：諸佛眾生本體也。然四聖六凡，感報界分不同，故有十法界焉。
G117n2302_p0647a12║一、佛，梵語具云佛陀，華言覺。覺具三義：一者、自覺：謂悟性真常，了惑虛妄。
G117n2302_p0647a13║二者、覺他：謂運無緣慈，度有情眾。三者、覺行圓滿：謂萬行具足，為三界師，是名佛
G117n2302_p0647a14║法界。
G117n2302_p0647a15║二、菩薩，梵語具云菩提薩埵，華言覺有情。謂自行成就，而能覺悟一切眾生，是名
G117n2302_p0647a16║菩薩法界。
G117n2302_p0648a01║三、緣覺者：謂稟佛教法，觀十二因緣，覺悟真空之理，是名緣覺法界。
G117n2302_p0648a02║四、聲聞者：謂聞佛聲教，依四諦法，而修證真空，是名聲聞法界。
G117n2302_p0648a03║五、天者：天然自然，樂勝身勝，清淨光明，世間無比。三界共有二十八天，因修上
G117n2302_p0648a04║品十善，兼修禪定，感報而生，是名天法界。
G117n2302_p0648a05║六、人者，忍也。於世違順之境，皆能安忍也。謂人生於四洲之中，能行仁義禮智信
G117n2302_p0648a06║之五常，能持不殺、不盜、不邪婬、不妄語、不飲酒之五戒，具修中品十善，感報而生，
G117n2302_p0648a07║是名人法界。
G117n2302_p0648a08║七、梵語阿脩羅，華言非天。淨名疏云：「此神果報最勝，隣次諸天，而非天也。」
G117n2302_p0648a09║在因之時，懷猜忌心，雖行五常，欲勝他故，作下品十善，感報而生，是名阿脩羅法界。
G117n2302_p0648a10║八謂：此鬼類徧於諸趣，有福德者，作山林塚廟神，無福德者，居不淨處，不得飲
G117n2302_p0648a11║食，受苦無量；在因之時，謟誑心意，作下品五逆十惡，感報而生，是名鬼法界。
G117n2302_p0648a12║九、畜生者：亦云旁生。此類徧在諸處，披毛戴角，鱗甲羽毛，四足多足，有足無
G117n2302_p0648a13║足，水陸空行，互相吞噉，受苦無窮；宿由愚癡貪欲，作中品五逆十惡，感報而生，是名
G117n2302_p0648a14║畜生法界。
G117n2302_p0648a15║十、地獄者：在地之下也。謂八寒八熱等獄，其中眾生，受苦無窮，經劫無量，因作
G117n2302_p0648a16║上品五逆十惡重罪，感報而生，是名地獄法界。
G117n2302_p0649a01║
G117n2302_p0649a02║十種因（瑜伽）
G117n2302_p0649a03║一、隨說因。
G117n2302_p0649a04║二、觀待因。
G117n2302_p0649a05║三、牽引因。
G117n2302_p0649a06║四、生起因。
G117n2302_p0649a07║五、攝受因。
G117n2302_p0649a08║六、引發因。
G117n2302_p0649a09║七、定異因。
G117n2302_p0649a10║八、同事因。
G117n2302_p0649a11║九、相違因。
G117n2302_p0649a12║十、不相違因。
G117n2302_p0649a13║一謂：於欲界色界無色界，一切惑業繫縛之法，及不繫縛之法，隨所見聞覺知，起諸
G117n2302_p0649a14║言說，是名隨說因。（不繫縛法者：即出世之道法也。）
G117n2302_p0649a15║二、待即對待之義。謂諸有情，欲求三界有繫縛之樂，及出世間不繫縛之樂，於彼諸
G117n2302_p0649a16║緣，或為求得，或為受用，觀彼對此，是名觀待因。
G117n2302_p0650a01║三謂：由淨不淨業，熏習三界善惡諸行，於可愛不可愛趣中，牽引可愛不可愛之自
G117n2302_p0650a02║體，是名牽引因。（趣即六趣。言可愛不可愛者：謂於六趣之中，天、人二趣可愛，脩羅、餓鬼、
G117n2302_p0650a03║畜生、地獄四趣不可愛也。自體即行業之自體也。）
G117n2302_p0650a04║四謂：三界可愛不可愛，一切惑業繫縛之法，各從自種而生。愛即能潤，種即所潤，
G117n2302_p0650a05║由此所潤，先所牽引可愛不可愛之自體，遂得生起，是名生起因。
G117n2302_p0650a06║五謂：三界惑業繫縛之法，及不繫縛之法，悉依真實之見之所攝受，是名攝受因。
G117n2302_p0650a07║六謂：欲界繫縛善法，能引欲界繫縛諸勝善法也。又能引色界無色界繫縛及不繫縛善
G117n2302_p0650a08║法，乃至無色界繫縛善法，能引無色界諸勝善法及不繫縛善法等，是名引發因。
G117n2302_p0650a09║七謂：三界繫縛諸法及不繫縛法，自性功能有差別故，是名定異因。
G117n2302_p0650a10║八謂：由自性功能和合，而生三界繫縛之法，及不繫縛法，亦得成辦和合，是名同事
G117n2302_p0650a11║因。
G117n2302_p0650a12║九謂：三界繫縛之法，及不繫縛法，將得生時，若障礙現前，便不得生，是名相違
G117n2302_p0650a13║因。
G117n2302_p0650a14║十謂：三界繫縛之法，及不繫縛法，將得生時，若無障礙現前，即便得生，是名不相
G117n2302_p0650a15║違因。
G117n2302_p0651a01║
G117n2302_p0651a02║菩薩修十種念處（出除盖障菩薩所問經）
G117n2302_p0651a03║一、身念處。
G117n2302_p0651a04║二、受念處。
G117n2302_p0651a05║三、心念處。
G117n2302_p0651a06║四、法念處。
G117n2302_p0651a07║五、境界念處。
G117n2302_p0651a08║六、阿蘭若念處。
G117n2302_p0651a09║七、都邑聚落念處。
G117n2302_p0651a10║八、名聞利養念處。
G117n2302_p0651a11║九、如來學問念處。
G117n2302_p0651a12║十、斷諸煩惱念處。
G117n2302_p0651a13║念即能念之智，身即所念之處，智即能觀之觀，處即所觀之境。菩薩於十種法，常自
G117n2302_p0651a14║觀察，是為十種念處也。
G117n2302_p0651a15║一、身以積聚為義，謂積聚諸根而成身也。菩薩觀察所有身中，從我所起諸不善法，
G117n2302_p0651a16║皆悉遠離。又當從頂至踵，徧觀其身而悉無我，是身不淨，臭穢可惡。作是觀時，身中所
G117n2302_p0652a01║起貪愛諸欲，及計我想等執，悉不可得，則能成就一切善法，遠離一切惡法也。
G117n2302_p0652a02║二、受以領納為義，謂六根受六塵也。菩薩思惟所有諸受，皆悉是苦，愚人顛倒，計
G117n2302_p0652a03║以為樂，貪愛染著，不肯暫捨。菩薩自既勤行，斷苦受已，復教他人亦如是觀，知受是
G117n2302_p0652a04║苦，不生貪染也。
G117n2302_p0652a05║三、心亦以積聚為義，又慮知也。謂能積聚一切善惡之法，於一切法，復能思慮而覺
G117n2302_p0652a06║知也。菩薩思惟，心實無常，計執為常，無我謂我，不淨謂淨，是心動搖，如風如火，不
G117n2302_p0652a07║得暫停。一切法中，心為先導，心若調伏，即一切法悉得調伏也。
G117n2302_p0652a08║四、法即意根所起之法。菩薩於貪瞋癡等諸不善法，如實了知過患，勤斷除已，即能
G117n2302_p0652a09║於諸善法，心生愛樂，住正念處，而於彼法求所成辦，自能行已，復教他人，亦如是而修
G117n2302_p0652a10║也。
G117n2302_p0652a11║五謂：菩薩於諸可意及不可意，色聲香味觸諸境界中，觀察思惟，皆是虛假，不生貪
G117n2302_p0652a12║恚。又作是念：我今不應於此空法之中，而起貪恚。作是觀時，不為境壞，不著所得，自
G117n2302_p0652a13║能行已，復教他人，亦如是而修也。
G117n2302_p0652a14║六、梵語阿蘭若，或云阿練若，華言閑靜處。謂不作眾事名閑，無憒閙處名靜。或翻
G117n2302_p0652a15║無諍，謂不與世諍也。菩薩修無諍行及寂靜行，即名為阿蘭若處；應當遠離不如理作意，
G117n2302_p0652a16║於如理法中，心生愛樂，增廣修習，自能行已，復教他人，亦如是而修也。
G117n2302_p0653a01║七謂：菩薩若入都邑聚落，常加精專，行菩薩行，於諸博奕、酒肆、歡宴、歌舞，及
G117n2302_p0653a02║餘一切非應行處，即當遠離，是故菩薩不為聲色所惑，塵勞所染也。
G117n2302_p0653a03║八謂：菩薩道德既隆，名聞流布，故人多歸向。當念所受利養等事，但為施主作福田
G117n2302_p0653a04║故，而乃受之，不可貪著，執為己有。隨其所得，即與眾共，不使有一毫矜悋之心也。
G117n2302_p0653a05║九謂：菩薩思惟過去現在未來三世諸佛，皆如是學，得成正覺，轉大法輪，入般𣵀
G117n2302_p0653a06║槃。我當起淨信心，尊敬勤修，亦復成就，與佛無異。
G117n2302_p0653a07║十謂：菩薩以正念故，而能了知一切煩惱雜染等法，皆由六根為因，六塵為緣之所生
G117n2302_p0653a08║起。以了知故，而悉遠離，故得六根清淨，而無所染著也。
G117n2302_p0653a09║
G117n2302_p0653a10║
G117n2302_p0653a11║
G117n2302_p0653a12║
G117n2302_p0653a13║
G117n2302_p0653a14║
G117n2302_p0653a15║
G117n2302_p0653a16║佛學名相彙解　卷第五十三（終）