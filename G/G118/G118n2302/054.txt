G118n2302_p0001a01║佛學名相彙解　卷第五十四明．沙門寂照編
G118n2302_p0001a02║
G118n2302_p0001a03║十無盡藏（出華嚴經）
G118n2302_p0001a04║一、信藏。
G118n2302_p0001a05║二、戒藏。
G118n2302_p0001a06║三、慙藏。
G118n2302_p0001a07║四、愧藏。
G118n2302_p0001a08║五、聞藏。
G118n2302_p0001a09║六、施藏。
G118n2302_p0001a10║七、慧藏。
G118n2302_p0001a11║八、念藏。
G118n2302_p0001a12║九、持藏。
G118n2302_p0001a13║十、辯藏。
G118n2302_p0001a14║藏者：含攝也。此之十藏，乃功德林菩薩，於華嚴會上，為諸菩薩演說，欲令其普入一
G118n2302_p0002a01║切佛法之門，成就無上菩提，饒益一切眾生。以其各能含攝無盡法海故，皆名為無盡藏也。
G118n2302_p0002a02║一謂：菩薩淨信堅固，解諸法空，心不退轉，生如來家，增長信解，聞持一切佛法，
G118n2302_p0002a03║為眾生說，皆令信解，是名信藏。
G118n2302_p0002a04║二謂：菩薩奉持三世諸佛無盡淨戒，具足圓滿，無所毀犯。念諸眾生顛倒破戒，我成
G118n2302_p0002a05║菩提，說真實法，令離顛倒，同得此戒，是名戒藏。
G118n2302_p0002a06║三謂：菩薩憶念過去，不知慙天，於諸眷屬備造眾惡，今為諸佛所知，而生於慙。是
G118n2302_p0002a07║故發露懺悔，修行梵行，證得菩提，為諸眾生，說真實法，令修於慙，是名慙藏。
G118n2302_p0002a08║四謂：菩薩自愧往昔及諸眾生，於五欲境具行惡法，感垢穢身。今為諸佛所知，而生
G118n2302_p0002a09║於愧。是故發露懺悔，修行梵行，速成菩提，為諸眾生，說真實法，令修於愧，是名愧
G118n2302_p0002a10║藏。
G118n2302_p0002a11║五謂：菩薩聞世間出世間一切諸法，故於諸佛菩薩緣覺聲聞出現入滅，皆悉能知。念
G118n2302_p0002a12║諸眾生無有多聞，不能了知此一切法，我當持多聞藏，證得菩提，為眾生說，是名聞藏。
G118n2302_p0002a13║六謂：菩薩稟性仁慈，常行十施，無有一念悔恨之心，亦不求於果報，但為利益法界
G118n2302_p0002a14║眾生，是名施藏。
G118n2302_p0002a15║七謂：菩薩智慧具足，了知世間出世間一切諸法，皆從業報諸行因緣所造，悉皆是虛
G118n2302_p0002a16║假，無有堅固，欲令眾生知其實性，廣為宣說，是名慧藏。
G118n2302_p0003a01║八謂：菩薩捨離癡惑，得具足念，能憶知一生乃至無量百千生成住壞空，一劫乃至無
G118n2302_p0003a02║數劫一切諸佛出世，各說諸佛名號授記修多羅等十二分經，及眾會根性等，盡能記憶，是
G118n2302_p0003a03║名念藏。
G118n2302_p0003a04║九謂：菩薩具大威力，於諸佛所說修多羅法，文句義理，一生受持乃至無數生受持，
G118n2302_p0003a05║及諸佛名號、劫數、授記、修多羅等，無量無盡，皆能受持，無有忘失，是名持藏。
G118n2302_p0003a06║十謂：菩薩具大辯才，廣為眾生演說諸法，或說一品法乃至無數品法，或一日說乃至
G118n2302_p0003a07║無數劫說，劫數可盡，一文一句義理難盡，隨眾生根，皆令滿足，是名辯藏。
G118n2302_p0003a08║
G118n2302_p0003a09║十門敘密咒功德深廣（出顯密圓通成佛心要集）
G118n2302_p0003a10║一、護持國王安樂人民門。
G118n2302_p0003a11║二、能滅罪障遠離鬼神門。
G118n2302_p0003a12║三、除身心病增長福慧門。
G118n2302_p0003a13║四、凡所求事皆不思議門。
G118n2302_p0003a14║五、利樂有情救脫幽靈門。
G118n2302_p0003a15║六、是諸佛母教行本源門。
G118n2302_p0003a16║七、四眾易修金剛守護門。
G118n2302_p0004a01║八、令凡同佛如來歸命門。
G118n2302_p0004a02║九、具自他力現成菩提門。
G118n2302_p0004a03║十、諸佛如來尚乃求學門。
G118n2302_p0004a04║一、寶星陀羅尼經云：「一切國土中，所有陀羅尼流行之地，令其人王常得擁護勢力
G118n2302_p0004a05║自在，亦能擁護王之政教，一切不祥之事，皆悉斷滅，復令財穀豐饒，人民安樂也。」（梵
G118n2302_p0004a06║語陀羅尼，華言呪。呪即願也。亦云總持，即真言也。）
G118n2302_p0004a07║二、菩提場莊嚴陀羅尼等經云：「若書寫陀羅尼，置佛像中、塔中、杵中，或書在幢
G118n2302_p0004a08║上、紙素竹帛等上，有眾生得覩視者，或身手觸者，或頂戴之者，乃至書于鐘鼓鈴鐸之
G118n2302_p0004a09║上，有聞聲者，縱有五無間罪，悉皆滅盡，鬼神天魔，悉皆馳散，無能侵害也。」
G118n2302_p0004a10║三、聖六字陀羅尼等經云：「行人持誦陀羅尼，能除種種身心病苦，及一切貪瞋癡
G118n2302_p0004a11║心自然消滅，凡所出言人皆信受，一切經論並世間典籍自然通曉，縱其自身不作福業，十
G118n2302_p0004a12║方如來所有功德悉與此人，增長一切福慧也。」
G118n2302_p0004a13║四、觀自在儀軌等經皆說：行人欲求所願成就時，用四種物：一者、弓箭及數珠、袈
G118n2302_p0004a14║裟等。二者、雌黃等種種藥物。三者、河岸上土，作獅子、孔雀等禽獸之形。四者、或塑
G118n2302_p0004a15║畫雕刻佛菩薩明王等像，置于壇中，如法誦呪。若得火焰出時，或手執或塗身等，即得飛
G118n2302_p0004a16║騰虛空，遊諸世界供養諸佛，隨心所樂悉皆成就，不可思議也。
G118n2302_p0005a01║五、大寶樓閣等經說：若有眾生得見持呪人身者，或聞語音者，或影中過者，盡滅十
G118n2302_p0005a02║惡五逆之罪，來世生諸佛國。又無垢淨光等經皆說：若人廣造惡業，死墮三塗，得持呪
G118n2302_p0005a03║人，稱亡人名字，專心誦尊勝隨求等呪，亡者即離惡趣，生於天上也。
G118n2302_p0005a04║六、樓閣經云：「真言是諸佛之母，成佛種子。若無真言，終不能成無上正覺。」又
G118n2302_p0005a05║三藏教盡從陀羅尼所出。又儀軌經云：「唵字即是無相法界，無相法界全是真言。」是知
G118n2302_p0005a06║真言總含萬行，即三藏之本源也。
G118n2302_p0005a07║七謂：一切四眾行住坐臥四威儀中，易於誦習，不假備通教典。所以曼茶羅疏云：
G118n2302_p0005a08║「念如來之神呪，心心暗契如來心；諷菩薩之密言，願願冥符菩薩願。何生死之不逃？何𣵀
G118n2302_p0005a09║槃而不得？」又大悲心陀羅尼經云：「誦持陀羅尼者，是無畏藏善神龍王、金剛密跡常隨
G118n2302_p0005a10║衛護，不離其側也。」
G118n2302_p0005a11║八、大悲心陀羅尼經云：「誦持陀羅尼者，口中所出言音，若善若惡，一切天龍聞者，
G118n2302_p0005a12║皆是清淨法音。」又偈云：「譬如靈丹藥，點鐵成金寶；誦持陀羅尼，變凡作賢聖。」又
G118n2302_p0005a13║佛頂偈云：「十方世界諸如來，護念歸念受持者。」是也。
G118n2302_p0005a14║九、十住論云：「一、自力門：謂修六度萬行等，如人陸地步行千里，其到則遲。
G118n2302_p0005a15║二、他力門：謂念佛等，如人水路船行千里，其到則疾。今真言中，密具自他二力。」又
G118n2302_p0005a16║諸經中說：「真言行者，現世能成無上菩提。」故樓閣經云：「我於無量百千劫，雖行苦
G118n2302_p0006a01║行，猶不得菩提；由纔聞陀羅尼故，加行相應，便成正覺。」是也。
G118n2302_p0006a02║十、大乘莊嚴寶王經云：「諸佛亦求神呪，何況凡夫而不持誦耶？」
G118n2302_p0006a03║
G118n2302_p0006a04║大乘十喻（法界次第）
G118n2302_p0006a05║一、如幻喻。
G118n2302_p0006a06║二、如焰喻。
G118n2302_p0006a07║三、如水中月喻。
G118n2302_p0006a08║四、如虛空喻。
G118n2302_p0006a09║五、如響喻。
G118n2302_p0006a10║六、如乾城喻。
G118n2302_p0006a11║七、如夢喻。
G118n2302_p0006a12║八、如影喻。
G118n2302_p0006a13║九、如鏡中像喻。
G118n2302_p0006a14║十、如化喻。
G118n2302_p0006a15║一謂：如幻師幻作種種諸物及男女等相，體雖無實，然有幻色可見。一切諸法，亦復
G118n2302_p0006a16║如是。無明幻作，迷心不了，妄執為實；修空觀者，於諸幻法，心無所著，皆悉空寂，故
G118n2302_p0007a01║說如幻。
G118n2302_p0007a02║二謂：無智之人，初見陽焰，妄以為水。諸煩惱法，亦復如是。無智不了，於結使
G118n2302_p0007a03║中，妄計我相；智者了知虛誑不實，皆是妄想，故說如焰。
G118n2302_p0007a04║三謂：月在虛空，影現於水，諸愚小兒見水中月，歡喜欲取，智人見之則笑。以喻無
G118n2302_p0007a05║智之人，於五陰中，妄起我我所見，執為實有，於苦法中，而生歡喜。然得道智人，愍之
G118n2302_p0007a06║而笑，故說如水中月。
G118n2302_p0007a07║四謂：虛空但有其名，而無實體，愚人不了，執之為實。一切諸法，亦復如是，空無
G118n2302_p0007a08║所有。若無智之人，於虛空中計為實有，起彼我執。修空觀者，了一切法皆無所有，故說
G118n2302_p0007a09║如虛空。
G118n2302_p0007a10║五謂：深山幽谷，及空舍中，若語聲，若擊物聲，隨聲相應，而有響生，愚人不了，以
G118n2302_p0007a11║為實有。一切音聲語言，亦復如是。若有智之人，了知語音無實，心不生著，故說如響。
G118n2302_p0007a12║六、乾城即乾闥婆城。梵語乾闥婆，華言香陰。謂日初出時，見城門樓櫓宮殿，行人
G118n2302_p0007a13║出入，日高漸滅，但可眼見，而無實有。一切諸法，亦復如是。若智者，則能了知諸法皆
G118n2302_p0007a14║虛假，不生執著，故說如乾城。
G118n2302_p0007a15║七謂：人夢中，本無實事，妄執為實，覺還自笑。一切諸法，亦復如是。一切結使煩
G118n2302_p0007a16║惱，皆是虛妄，而人不了，執之為實。若得道覺悟，乃知虛妄，亦復自笑，故說如夢。
G118n2302_p0008a01║八謂：影但可見而不可捉，一切諸法亦復如是。如眼耳等諸根，雖有見聞覺知，求其
G118n2302_p0008a02║實體即不可得，故說如影。
G118n2302_p0008a03║九謂：鏡中之像，非鏡作，非面作，非鏡面和合而作，亦非無因緣作。雖非實有，然
G118n2302_p0008a04║亦可見，故無智不了，執之為實，而生分別。一切諸法亦復如是，從因緣生，無有實體，
G118n2302_p0008a05║但有名字而起分別，誑惑凡夫，生諸煩惱。若有智之人，雖復見聞，了知無實，而不執
G118n2302_p0008a06║著，故說如鏡中像。
G118n2302_p0008a07║十謂：若諸天仙得神通者，變化諸物，雖有男女等相，而無生老病死苦樂之實。一切
G118n2302_p0008a08║諸法，亦復如是，無有生滅，如化而成，亦無有實。如人之生，但從先世之因而有，今世
G118n2302_p0008a09║之身，悉皆虛假，何實之有？故說如化。
G118n2302_p0008a10║
G118n2302_p0008a11║水喻真心有十義（宗鏡）
G118n2302_p0008a12║一、水體澄清。
G118n2302_p0008a13║二、得泥成濁。
G118n2302_p0008a14║三、雖濁不失淨性。
G118n2302_p0008a15║四、泥澄淨現。
G118n2302_p0008a16║五、遇冷成冰而有硬用。
G118n2302_p0009a01║六、雖成硬用不失濡性。
G118n2302_p0009a02║七、煖融成濡。
G118n2302_p0009a03║八、隨風波動不改靜性。
G118n2302_p0009a04║九、高下流注不動自性。
G118n2302_p0009a05║十、隨器方圓不失自性。
G118n2302_p0009a06║一謂：眾生真如之心，自性清淨，圓湛明徹，本來無染；猶水之澄清也。
G118n2302_p0009a07║二謂：眾生真如之心，性雖清淨，而為無明之所染污，覺成不覺；猶水本清淨，得泥
G118n2302_p0009a08║成濁也。
G118n2302_p0009a09║三謂：眾生真如之心，雖為無明所染，而清淨本然之性初不變異；猶水雖濁，而其淨
G118n2302_p0009a10║性則不失也。
G118n2302_p0009a11║四謂：眾生真如之心，為無明所覆，其體昏昧。若能除去無明之惑，則本然清淨之
G118n2302_p0009a12║性，自然澄現；猶水之濁，澄去其泥，則淨體現矣！
G118n2302_p0009a13║五謂：眾生真如之心，與無明合，則能隨諸染緣，變造九界之法，而成本識之用；猶
G118n2302_p0009a14║水之遇冷成冰，而有堅硬用也。
G118n2302_p0009a15║六謂：眾生真如之心，雖隨無明之緣起諸染用，然即事恒真，其不變之性，未始不
G118n2302_p0009a16║存；猶水雖成堅硬之用，而其濡性未嘗有失也。
G118n2302_p0010a01║七謂：眾生真如之心，雖隨無明之緣而起染用。然無明若盡，則本識還淨；猶水之成
G118n2302_p0010a02║冰，遇煖而融，濡性自成也。
G118n2302_p0010a03║八謂：眾生真如之心，隨無明風而波浪起滅。然其不生不滅之性，則自然不變；猶水
G118n2302_p0010a04║之隨風波動，而靜性不改也。
G118n2302_p0010a05║九謂：眾生真如之心，隨緣流注，而性常湛然不動；猶水隨地高下，排引流注，而不
G118n2302_p0010a06║動自性也。
G118n2302_p0010a07║十謂：眾生真如之心，普徧諸有為法，而自性不失；猶水之隨器方圓，而不失自性
G118n2302_p0010a08║也。
G118n2302_p0010a09║
G118n2302_p0010a10║海印三昧有十義（出宗鏡錄）
G118n2302_p0010a11║一、無心能現。
G118n2302_p0010a12║二、現無所現。
G118n2302_p0010a13║三、能現所現非一。
G118n2302_p0010a14║四、能現所現非異。
G118n2302_p0010a15║五、無去來。
G118n2302_p0010a16║六、廣大。
G118n2302_p0011a01║七、普現。
G118n2302_p0011a02║八、頓現。
G118n2302_p0011a03║九、常現。
G118n2302_p0011a04║十、非現現。
G118n2302_p0011a05║海印是喻。梵語三昧，華言正定。從喻立稱，故名海印。三昧謂大海澄渟，湛然不
G118n2302_p0011a06║動，萬象皆現，如印印物。如來智海，清淨湛然，一切眾生心念根欲，悉在如來三昧智
G118n2302_p0011a07║中，猶海現像也。
G118n2302_p0011a08║一謂：如來三昧，法性平等，離諸名相，不加功用，而能顯現一切諸相，是名無心能
G118n2302_p0011a09║現。
G118n2302_p0011a10║二謂：如來三昧，隨眾生心現種種相，如光如影，了不可得，是名現無所現。
G118n2302_p0011a11║三謂：如來三昧，能現之智與所現之境，一念圓融，十方普應，是名能現所現非
G118n2302_p0011a12║一。
G118n2302_p0011a13║四謂：如來三昧，能現之智所現之境，雖十方普應不同，莫不本乎一念，是名能現所
G118n2302_p0011a14║現非異。
G118n2302_p0011a15║五謂：如來三昧，萬法現於自心，彼亦不來，身相徧於法界，我亦不去，是名無去
G118n2302_p0011a16║來。
G118n2302_p0012a01║六謂：如來三昧，普徧包容，無法不備，眾生世界，不離一心，是名廣大。
G118n2302_p0012a02║七謂：如來三昧，一切世界於一心中，不簡巨細，皆悉能現，是名普現。
G118n2302_p0012a03║八謂：如來三昧，一切世界當念即現，無前無後，色相宛然，是名頓現。
G118n2302_p0012a04║九謂：如來三昧，於諸法相無有不現之時；非如明鏡，像對則現，不對則不能現，是
G118n2302_p0012a05║名常現。
G118n2302_p0012a06║十謂：如來三昧，寂然不動，為眾生故，於非應中隨感而應；猶如明鏡，無心現物，
G118n2302_p0012a07║而像對即現，是名非現現。
G118n2302_p0012a08║
G118n2302_p0012a09║菩薩修十法見涅槃（出涅槃經）
G118n2302_p0012a10║一、信心具足。
G118n2302_p0012a11║二、淨戒具足。
G118n2302_p0012a12║三、親近善知識。
G118n2302_p0012a13║四、樂於寂靜。
G118n2302_p0012a14║五、精進。
G118n2302_p0012a15║六、念具足。
G118n2302_p0012a16║七、輭語。
G118n2302_p0013a01║八、護法。
G118n2302_p0013a02║九、供給同行。
G118n2302_p0013a03║十、具足智慧。
G118n2302_p0013a04║經云：師子吼問佛言：「菩薩成就幾法，能見如是無相𣵀槃，至無所有？」佛言：
G118n2302_p0013a05║「成就十法，則明見𣵀槃無相，至無所有處。」
G118n2302_p0013a06║一謂：修菩薩行，須發起圓常正信之心，信一切法皆是佛法，一切眾生皆有佛性。如
G118n2302_p0013a07║經所云：「深信十方諸佛方便示現，一切眾生及一闡提，悉有佛性。亦信如來，永無生老
G118n2302_p0013a08║病死，乃至信於如來畢竟不入𣵀槃。」之類，是名信心具足。
G118n2302_p0013a09║二謂：修菩薩行，當須身心清淨，受持禁戒，專為成就佛果菩提。如經所說：「清淨
G118n2302_p0013a10║持戒而不為戒，不為利養，乃至不為聲聞辟支佛，唯為最上第一義故，護持禁戒。」是名
G118n2302_p0013a11║淨戒具足。
G118n2302_p0013a12║三謂：修菩薩行，當遠離諸惡邪見，親近善友知識。如經所云：「若有能說信戒多
G118n2302_p0013a13║聞，布施智慧，令人受行，即須親近，恭敬供養。」是名親近善知識。
G118n2302_p0013a14║四謂：修菩薩行，即當離諸喧閙，澄神息慮，以求佛道。如經所說：「身心寂靜，觀
G118n2302_p0013a15║察諸法甚深境界。」是名樂於寂靜。
G118n2302_p0013a16║五謂：修菩薩行，即當一心勇猛，安住止觀，毋令退失。如經所說：「繫心觀於真
G118n2302_p0014a01║諦，設使頭上火然，終不放捨，是名精進。」（止觀者：謂止息散亂，觀照昏沉也。）
G118n2302_p0014a02║六謂：修菩薩行，即當存心三寶，思惟實理，不忘戒施。如經所說：「念佛、念法、
G118n2302_p0014a03║念僧、念戒、念天、念捨。」是名念具足。
G118n2302_p0014a04║七謂：修菩薩行，當清淨口業，發言誠諦，調柔和美，離諸謟誑。如經所說：實語妙
G118n2302_p0014a05║語，先意問訊，時語真語等。是名輭語。
G118n2302_p0014a06║八謂：修菩薩行，即當弘持正法，宜說妙義，展轉流布，不斷佛種。如經所說：愛樂
G118n2302_p0014a07║正法，常樂演說，讀誦書寫，思惟其義，廣宣敷揚，令其流布之類。是名護法。
G118n2302_p0014a08║九謂：修菩薩行，凡同事者有所不足，即當推己之有以濟其無，使得安心成辦道業，
G118n2302_p0014a09║而無馳求之患。如經所說：「若見同學同戒，有所乏少，轉從他乞，所謂薰鉢染衣，瞻
G118n2302_p0014a10║病、所須衣服、飲食、臥具、房舍而供給之。」是名供給同行。
G118n2302_p0014a11║十謂：修菩薩行，常以妙觀之智，觀察一切諸法，悉皆明了，通達無礙。如經所說：
G118n2302_p0014a12║觀於如來，常樂我淨，一切眾生，悉有佛性。乃至觀法二相，所謂空、不空；常、無常；
G118n2302_p0014a13║樂、無樂；我、無我；淨、不淨之類。是名具足智慧。
G118n2302_p0014a14║
G118n2302_p0014a15║修十種善法如師子王（出寶雨經）
G118n2302_p0014a16║一、得不驚怖。
G118n2302_p0015a01║二、得無怯懼。
G118n2302_p0015a02║三、心無退屈。
G118n2302_p0015a03║四、如師子吼。
G118n2302_p0015a04║五、得無所畏。
G118n2302_p0015a05║六、遊行園林。
G118n2302_p0015a06║七、依止巖窟。
G118n2302_p0015a07║八、得無所取。
G118n2302_p0015a08║九、能破諸魔。
G118n2302_p0015a09║十、守護法苗。
G118n2302_p0015a10║菩薩因修善法，得無上正真之道，為天人師，令一切邪魔外道，見者無不調伏；如師
G118n2302_p0015a11║子王，有大威力，而能攝伏諸獸，所向無不自在，故以為喻也。
G118n2302_p0015a12║一謂：菩薩以勇猛精進，得最上乘，於諸法中無與等者，故能遊戲生死，不驚不怖，
G118n2302_p0015a13║得大自在；如師子王，於百獸中莫能與等，遊行之處，無所驚怖也。
G118n2302_p0015a14║二謂：菩薩具大智辯才，於一切諍論之時，無少怯懼，亦不矜勝；如師子王，聞彼野
G118n2302_p0015a15║干諸惡獸聲，終無怯懼也。（野干：似狐而小，形色青黃，羣行夜鳴，如狼聲。）
G118n2302_p0015a16║三謂：菩薩具大智辯才，勇猛精進之心，如金剛山不可遷動，設於眾中有所諍論，其
G118n2302_p0016a01║心勇猛，終無退屈；如師子王，雖令近人，終無退避也。
G118n2302_p0016a02║四謂：菩薩為諸有情說大乘法，能令一切外道天魔驚怖解散；如師子王哮吼之時，能
G118n2302_p0016a03║令惡獸野干之屬，悉皆驚駭馳走而去也。
G118n2302_p0016a04║五謂：菩薩具平等智，得大自在，於諸有情界中，威儀寂靜，得無所畏；如師子王，
G118n2302_p0016a05║遊行諸處，獨行絕侶，心無所畏也。
G118n2302_p0016a06║六謂：菩薩自性寂靜，智慧融通，常能遊戲無礙善法之林；如師子王，自性無畏，能
G118n2302_p0016a07║現威勢，遊諸園林也。
G118n2302_p0016a08║七謂：菩薩以禪定智慧而為巖窟，行住坐臥依止其中；如師子王，常於高巖邃窟之
G118n2302_p0016a09║中，而為依止也。
G118n2302_p0016a10║八謂：菩薩以勇猛精進之心，捨棄一切煩惱，永無所取；如師子王，棄捨所有藏積，
G118n2302_p0016a11║悉無所取也。
G118n2302_p0016a12║九謂：菩薩成等正覺，坐於菩提道場，獨一無二，而能摧破諸魔軍眾；如師子王，勇
G118n2302_p0016a13║猛勢力，而能懾伏諸惡獸也。
G118n2302_p0016a14║十謂：菩薩於諸示現之處，一切有情所種善法之苗，悉為守護，不令邪魔外道之所損
G118n2302_p0016a15║壞；如師子王，所遊行處，一切惡獸無能親近於彼，而壞人之禾苗也。
G118n2302_p0017a01║日喻菩薩十種善法（出寶雨經）
G118n2302_p0017a02║一、破無明暗。
G118n2302_p0017a03║二、能覺悟有情。
G118n2302_p0017a04║三、光耀十方。
G118n2302_p0017a05║四、出現善法。
G118n2302_p0017a06║五、諸漏滅盡。
G118n2302_p0017a07║六、能作光明。
G118n2302_p0017a08║七、映蔽外道。
G118n2302_p0017a09║八、能示高下。
G118n2302_p0017a10║九、發起善業。
G118n2302_p0017a11║十、善人愛樂。
G118n2302_p0017a12║菩薩出世，能以智慧方便，令諸有情改惡遷善，捨迷就悟。如日出現世間，照臨萬
G118n2302_p0017a13║物，一切幽暗之處悉皆明朗，故取為喻。
G118n2302_p0017a14║一謂：菩薩出現於世，以智慧之光，破除一切有情無明黑暗；如日行空，威光燀（昌
G118n2302_p0017a15║善切）赫，能令世間一切幽暗之處，悉得明朗也。
G118n2302_p0018a01║二謂：菩薩出現於世，以智慧方便，開導有情，咸使覺悟；如日行空，融和明麗，能
G118n2302_p0018a02║令一切池沼蓮華，悉得開敷也。
G118n2302_p0018a03║三謂：菩薩出現於世，以智慧光明，普照十方世界，一切有情咸獲利益；如日行空，
G118n2302_p0018a04║光耀十方，一切萬物無不蒙照也。
G118n2302_p0018a05║四謂：菩薩出現於世，以智慧力開示善法，化導有情，咸登正覺；如日行空，以大光
G118n2302_p0018a06║明普照一切，飛潛蠢動咸遂其生也。
G118n2302_p0018a07║五、漏即漏落。謂漏落生死也。菩薩以智慧力，所有一切煩惱悉皆滅盡，則能永斷生
G118n2302_p0018a08║死諸漏；如日沒時，光明隱滅，則群動皆息也。
G118n2302_p0018a09║六謂：菩薩出現於世，放智慧光明，說種種法，破除一切有情愚癡暗障；如日行空，
G118n2302_p0018a10║放大光明，破除幽暗，照臨萬象也。
G118n2302_p0018a11║七、映，明相，照也；蔽，障也，蓋也。菩薩出現於世，凡所說法，莫不為令有情捨
G118n2302_p0018a12║邪歸正，則能映蔽外道諸邪異論；如日行空，赫然照臨，螢爝之光自然不現也。
G118n2302_p0018a13║八、菩薩出現於世，於諸有情，若善若惡，無不攝受，令其瞻覲，示以正法；如日行
G118n2302_p0018a14║空，照臨萬故，若高若下，悉能顯示也。
G118n2302_p0018a15║九、菩薩出現於世，方便開示，能令一切有情發起善心，修行善業；如日出時，能令
G118n2302_p0018a16║世人，各營生業也。
G118n2302_p0019a01║十、菩薩出現於世，一切聰慧之人知有利益，心生愛樂，念念皈依；其無智愚人，及
G118n2302_p0019a02║諸邪魔外道，未免憎嫉。如日行空，內外明朗，凡諸善人，無不忻愛；至若盜賊等輩，為
G118n2302_p0019a03║惡之人，未免憎嫉也。
G118n2302_p0019a04║
G118n2302_p0019a05║月喻菩薩十種善法（除蓋障菩薩所問經）
G118n2302_p0019a06║一、皆生歡喜。
G118n2302_p0019a07║二、眾所樂見。
G118n2302_p0019a08║三、善法增長。
G118n2302_p0019a09║四、惡法損減。
G118n2302_p0019a10║五、咸皆稱讚。
G118n2302_p0019a11║六、體相清淨。
G118n2302_p0019a12║七、乘最上乘。
G118n2302_p0019a13║八、常自莊嚴。
G118n2302_p0019a14║九、遊戲法樂。
G118n2302_p0019a15║十、具大神通。
G118n2302_p0019a16║菩薩塵緣淨盡，體性圓明，慧光普照，有情歸仰，咸令發菩提心，成就種智。如月天
G118n2302_p0020a01║子，離諸翳染，圓明朗徹，光照一切，功德無邊，故取以為喻焉。
G118n2302_p0020a02║一謂：菩薩初出世時，令諸有情，悉得遠離煩惱，而生喜樂；如月初出，見者皆得清
G118n2302_p0020a03║涼，心生悅樂也。
G118n2302_p0020a04║二謂：菩薩初出世時，諸根清淨，種子潔白，於諸威儀無不具足，令諸有情目睹心
G118n2302_p0020a05║樂；如月初出，皎潔圓明，見者無不愛樂也。
G118n2302_p0020a06║三謂：菩薩從初發心，於一切善法，精進勤修，漸漸增長，乃至坐於道場，一切勝
G118n2302_p0020a07║相皆悉圓滿，即智德成就也；如白分月，其光明增，至十五日，盛滿圓具矣。
G118n2302_p0020a08║四謂：菩薩具出世智時，一切惡法日減日損，乃至坐於道場，淨盡一切，無復遺餘，
G118n2302_p0020a09║即斷德成就也；如黑分月，其光明日減日損，至於晦日，一切不現也。
G118n2302_p0020a10║五謂：菩薩初出世時，一切天人阿修羅等，咸悉稱讚；如月初出時，世間一切大小人
G118n2302_p0020a11║民，咸悉瞻仰，無不讚美也。
G118n2302_p0020a12║六謂：菩薩修遠離行，體相無染，清淨化生，非假父母遺體不淨所生；如月天子，勝
G118n2302_p0020a13║業感果，體相清淨，潔白無染也。
G118n2302_p0020a14║七、最上即無上乘，猶車乘有運載之義，是大乘菩薩所乘，名最上也。菩薩得最上
G118n2302_p0020a15║乘，廣為一切有情，轉大法輪，使其開悟，超出三界；如月天子，乘清淨輪，照四天下，
G118n2302_p0020a16║令諸見者，離暗得明也。
G118n2302_p0021a01║八謂：菩薩所修勝妙功德，常自莊嚴，不假外飾；如月天子，本相清淨，常自莊嚴，
G118n2302_p0021a02║不待澡沐而光潔也。
G118n2302_p0021a03║九、法樂者：以法而自喜樂也。菩薩常所遊戲勝妙法樂，不染世間諸欲境界；如月天
G118n2302_p0021a04║子，常受天樂，而離夫翳染也。
G118n2302_p0021a05║十謂：菩薩神通自在，威德無量，普令有情，離諸垢暗；如月天子，清淨圓明，具大
G118n2302_p0021a06║神通，有大威德，徧四天下，物無不照也。
G118n2302_p0021a07║
G118n2302_p0021a08║海導師喻菩薩十種善法（除蓋障菩薩所問經）
G118n2302_p0021a09║一、得他信許。
G118n2302_p0021a10║二、為他所敬。
G118n2302_p0021a11║三、善作指引。
G118n2302_p0021a12║四、為他依止。
G118n2302_p0021a13║五、能為濟命。
G118n2302_p0021a14║六、善備資糧。
G118n2302_p0021a15║七、富有財寶。
G118n2302_p0021a16║八、希取無足。
G118n2302_p0022a01║九、為作先導。
G118n2302_p0022a02║十、善到一切智城。
G118n2302_p0022a03║大海浩瀚無邊，須憑人導引乃能順濟。然諸商眾，若非一心，敬信其言，隨所指示，
G118n2302_p0022a04║則何以護安隱而致利益哉？菩薩於生死大海，作大導師，令諸有情，皆得遠離險難惡趣，
G118n2302_p0022a05║證入真空𣵀槃，故以海導師為喻。
G118n2302_p0022a06║一謂：菩薩於一切善法，悉能了悟，精進勤修，為諸佛緣覺聲聞及諸弟子，信順許
G118n2302_p0022a07║可；如海導師，乃得國王宰輔，及一切人民，悉皆信許。
G118n2302_p0022a08║二謂：菩薩以道行具足，乃得一切聲聞緣覺，及諸天人龍鬼夜叉乾闥婆等，恭敬供
G118n2302_p0022a09║養；如海導師，得國王宰輔一切人民，恭敬供養。
G118n2302_p0022a10║三謂：菩薩能於生死險難之中，為諸有情，方便指示引導，令出一切煩惱惡道，悉獲
G118n2302_p0022a11║安隱；如海導師，能於險難之中，為作指引，令其安隱。
G118n2302_p0022a12║四謂：菩薩善巧方便，能為天人，及諸外道而作依止，令其得出生死大海，險難惡
G118n2302_p0022a13║道；如海導師，為諸商眾、孤露困苦之人，而作依止，令於險難之中，有所恃賴也。
G118n2302_p0022a14║五謂：菩薩能為耽著生死諸有情類，設以方便，令其發起菩提之心，續延智慧之命；
G118n2302_p0022a15║如海導師，能為世間人眾，凡有所須，皆悉供給，以濟其命也。
G118n2302_p0022a16║六謂：菩薩善備福智諸行資糧，欲攝受廣多有情，發菩提心，積集善行，出離生死惡
G118n2302_p0023a01║道，悉到一切智城；如海導師，善備資糧，令諸商眾，出離險惡道路，到彼城邑，得安隱
G118n2302_p0023a02║也。
G118n2302_p0023a03║七謂：菩薩欲止一切智城故，廣集諸佛無上最勝法寶之行，令諸有情，隨願咸獲，得
G118n2302_p0023a04║大饒富；如海導師，隨所止處，富有財寶資生緣具等物，凡所匱乏，悉能周贍也。
G118n2302_p0023a05║八謂：菩薩於聖法財，廣能積集，希求進取，心不自足；如海導師，於一切財寶，常
G118n2302_p0023a06║生希取之心，而未嘗自滿足也。
G118n2302_p0023a07║九謂：菩薩於一切功德之法，善自增益，而能以誠實語，導引一切有情，出離生死苦
G118n2302_p0023a08║海，而登𣵀槃彼岸；如海導師，諳通水陸之路，能以輭愛之語，攝受諸商人眾，復能為之
G118n2302_p0023a09║先導，凡所指示之處，無不獲其利也。
G118n2302_p0023a10║十謂：菩薩於一切法，無所不知，名到一切智城。智能破惑顯理，城能防惡禦敵，故
G118n2302_p0023a11║菩薩積集無量功德，具足殊勝力能，故得到一切智城；如海導師，具足力能，故得到彼城
G118n2302_p0023a12║邑也。
G118n2302_p0023a13║
G118n2302_p0023a14║水喻菩薩十種善法（同上）
G118n2302_p0023a15║一、流潤赴下。
G118n2302_p0023a16║二、植善法種。
G118n2302_p0024a01║三、信樂歡喜。
G118n2302_p0024a02║四、壞煩惱根。
G118n2302_p0024a03║五、自體無襍清淨。
G118n2302_p0024a04║六、息煩惱熱。
G118n2302_p0024a05║七、止欲渴愛。
G118n2302_p0024a06║八、深廣無涯。
G118n2302_p0024a07║九、高下充滿。
G118n2302_p0024a08║十、息諸塵坌。
G118n2302_p0024a09║夫水之為德，本體清淨，澄湛凝寂。尤能滋長萬物，滌除眾垢，炎熱遇之而清涼，枯
G118n2302_p0024a10║渴飲之而沃潤。今取以為喻者，菩薩業惑清淨，身心寂靜，能以法水，普濟群生，令其善
G118n2302_p0024a11║芽增長，罪垢蕩除，離生死之熱惱，息貪愛之枯渴，成就菩提，超登覺岸也。
G118n2302_p0024a12║一謂：菩薩常行平等之慈，柔和善順，能以清淨法水，調熟眾生，溥得沾溉，令其一
G118n2302_p0024a13║切善根，悉皆增長；譬如大水徧行地中，流潤於下，一切萌蘗，無不滋長也。
G118n2302_p0024a14║二、植，種也。菩薩廣植一切菩提種子，常以定水灌溉，令得增長而成妙果；譬如大
G118n2302_p0024a15║地，種植一切藥樹穀果，由水滋溉增長，然後繁茂而結實也。
G118n2302_p0024a16║三謂：菩薩自性，信順三寶，樂求出世間法。心清淨故，即生歡喜，復能令他一切有
G118n2302_p0025a01║情，亦皆信樂，而生歡喜；譬如大水，自性流潤，復能潤物也。
G118n2302_p0025a02║四謂：菩薩以禪定之水，浸漬一切有情煩惱根種，悉令敗壞，無復續生；譬如大水，
G118n2302_p0025a03║浸漬大地，而草木諸根，悉皆壞爛也。
G118n2302_p0025a04║五謂：菩薩為離貪瞋癡等雜染之法，守護諸根，悉令清淨；譬如大水，其源不雜，而
G118n2302_p0025a05║本清淨也。
G118n2302_p0025a06║六謂：菩薩以清淨法水，悉除一切有情煩惱炎熱逼迫之苦；譬如夏月，地極炎蒸，人
G118n2302_p0025a07║亦煩熱，得水除解，悉皆清涼也。
G118n2302_p0025a08║七、欲即五欲。渴愛者：於諸塵境而生愛著，如渴而思飲漿水也。菩薩因一切有情，
G118n2302_p0025a09║渴愛所逼，即為開示，令於欲塵之境，不生愛著；譬猶清涼之水，能除一切焦渴之苦也。
G118n2302_p0025a10║八謂：菩薩由修一切善法，勝智積集，深廣無涯，諸魔外道不能測其邊際；譬如大
G118n2302_p0025a11║水，眾流合會，既深且廣，孰能知其涯涘哉！
G118n2302_p0025a12║九謂：菩薩以大悲心，於一切有情，隨其根器高下，方便開示，悉使獲益，充溢滿
G118n2302_p0025a13║足，而無損惱；譬如大水，流注一切地方，隨其高下，悉能充足而無所損害也。
G118n2302_p0025a14║十、息諸塵坌（房吻切，又步寸切。）坌，塵塕也（塕，烏孔切，塵起貌。）。菩薩以定慧
G118n2302_p0025a15║之水，普潤一切有情，令其去麤惡之習，而發柔輭之心，永息煩惱之塵，同入清淨之境；
G118n2302_p0025a16║譬如大水，流潤一切塵坌麤惡地方，悉使潤澤，而復清淨也。
G118n2302_p0026a01║火喻菩薩十種善法（同上）
G118n2302_p0026a02║一、燒煩惱薪。
G118n2302_p0026a03║二、成熟佛法。
G118n2302_p0026a04║三、乾煩惱淤泥。
G118n2302_p0026a05║四、如大火聚。
G118n2302_p0026a06║五、作光明照。
G118n2302_p0026a07║六、能使驚怖。
G118n2302_p0026a08║七、能作安慰。
G118n2302_p0026a09║八、利與眾共。
G118n2302_p0026a10║九、人所供養。
G118n2302_p0026a11║十、人不輕慢。
G118n2302_p0026a12║煆煉陶鎔，必假其力，起滅變化，莫測其由。至若盡群有而歸一空，破諸暗而昭萬
G118n2302_p0026a13║象，是皆火之德也。菩薩修行，以智慧火，了妄即真，煆凡成聖，破有著而歸空，照昏迷
G118n2302_p0026a14║而為朗，故以火喻焉。
G118n2302_p0026a15║一、智慧如火，煩惱如薪，菩薩以智慧觀察，滅除貪瞋癡等煩惱，淨盡無餘；譬如大
G118n2302_p0027a01║火能燒大地草木諸類，淨盡無餘也。
G118n2302_p0027a02║二、菩薩修行，以智慧觀察，成熟一切佛法，既已成熟，歷劫不壞；譬如火性之熱，
G118n2302_p0027a03║能使依地所生一切種子，及諸藥等，悉能成熟也。
G118n2302_p0027a04║三謂：若心著煩惱，性則昏昧而不明；猶身染淤泥，體則污穢而不潔，故名煩惱淤
G118n2302_p0027a05║泥。菩薩修行，能以智慧觀察，斷除煩惱之垢，復本明淨之性；譬如大火，能乾一切濕
G118n2302_p0027a06║物，及淤泥也。
G118n2302_p0027a07║四謂：諸有情為煩惱所苦，有若寒病所逼，菩薩以智慧力，種種開示，令其離苦得
G118n2302_p0027a08║樂；如大火聚，人若向之，即得脫於寒逼之苦，而獲溫煖之樂也。
G118n2302_p0027a09║五、菩薩修行，以智慧光明普照，令一切有情於其昏暗未覺悟者，咸使覺悟；譬如有
G118n2302_p0027a10║人，於雪山頂，然大火聚，光明徧照，則無幽而不燭也。
G118n2302_p0027a11║六謂：菩薩有大智威德，光明烜赫，能令天魔外道，悉生驚怖，離彼地方，退伏遠
G118n2302_p0027a12║去；譬如大火，所有一切惡獸，皆生驚怖，離己窟穴，四散馳去也。
G118n2302_p0027a13║七謂：諸有情昏迷不覺，沉淪諸趣，受苦無窮，菩薩乃能說法，種種安慰，令離煩惱
G118n2302_p0027a14║之稠林，趣菩提之正路；譬猶遠道之人，夜行曠野，迷失方所，心生恐怖，若見火聚，即
G118n2302_p0027a15║詣其所，心得安慰也。
G118n2302_p0027a16║八謂：菩薩隨得利養受用資具，悉能與眾共之，若貴若賤，等無有異；譬如大火，光
G118n2302_p0028a01║明普照一切，無分彼此也。
G118n2302_p0028a02║九謂：菩薩慈悲無量，化導亦廣，一切世間天人阿脩羅等，皆悉奉事供養，如諸佛
G118n2302_p0028a03║想；譬如世間之火，諸婆羅門刹帝利民庶等，皆悉奉事也。
G118n2302_p0028a04║十謂：菩薩於大乘中，雖初發心，能令世間天人阿脩羅等，不敢輕慢。蓋天人等，知
G118n2302_p0028a05║彼菩薩，不久當得無上佛果；譬如小火，人不敢輕，所謂星火雖微，亦能燎原，其可忽
G118n2302_p0028a06║哉！
G118n2302_p0028a07║
G118n2302_p0028a08║蓮華喻菩薩十種善法（同上）
G118n2302_p0028a09║一、離諸染汙。
G118n2302_p0028a10║二、不與惡俱。
G118n2302_p0028a11║三、戒香充滿。
G118n2302_p0028a12║四、本體清淨。
G118n2302_p0028a13║五、面相熙怡。
G118n2302_p0028a14║六、柔輭不澀。
G118n2302_p0028a15║七、見者皆吉。
G118n2302_p0028a16║八、開敷具足。
G118n2302_p0029a01║九、成熟清淨。
G118n2302_p0029a02║十、生已有想。
G118n2302_p0029a03║一謂：菩薩修行，能以智慧觀察諸境，於一切法不生貪愛，雖處五濁生死流中，而不
G118n2302_p0029a04║為生死過失所染；譬如蓮華出於水中，而不為淤泥所染也。
G118n2302_p0029a05║二謂：菩薩修行，唯欲滅一切惡，生一切善，於身口意守護清淨，不與纖毫之惡共
G118n2302_p0029a06║俱；譬如蓮華，雖微滴之水，而不停留也。
G118n2302_p0029a07║三謂：菩薩修行，於諸戒律，堅持無犯，以戒能滅身口之惡，猶香能除糞穢之氣。故
G118n2302_p0029a08║經云：「戒香芬馥，廣布充滿，譬如蓮華開敷，妙香廣布，遐邇皆聞也。」
G118n2302_p0029a09║四謂：菩薩因持戒故，身心清淨，雖處五濁之中，而能無染無著；譬如蓮華生時，雖
G118n2302_p0029a10║處淤泥濁水之中，自然潔淨，而無所染也。
G118n2302_p0029a11║五、熙，和樂貌；怡，喜悅也。菩薩心常禪悅，則面無顰蹙，諸相圓滿，見者悉皆歡
G118n2302_p0029a12║喜；譬如蓮華開時，令諸見者心意快然，而生喜悅也。
G118n2302_p0029a13║六、柔輭則隨順，不澀則無滯。謂菩薩修慈善之行，復於諸法無所滯礙，充於內則形
G118n2302_p0029a14║於外，故體常清淨柔輭，細妙而不麤澀；譬如蓮華，體性柔輭，而復潤澤也。
G118n2302_p0029a15║七謂：菩薩善行成就，形相美妙，凡所見者，咸獲吉祥；譬如蓮華，芬馥美妙，人或
G118n2302_p0029a16║眼見，及夢見者，皆吉祥也。
G118n2302_p0030a01║八謂：菩薩修行功成，智慧福德，莊嚴具足；譬如蓮華開敷，而其華果具足也。
G118n2302_p0030a02║九謂：菩薩修因既圓，妙果成熟，而慧光發現，能使一切有情見聞之者，咸得六根清
G118n2302_p0030a03║淨；譬如蓮華成熟，若眼睹其色，鼻聞其香，則諸根亦得清淨也。
G118n2302_p0030a04║十謂：菩薩初生之時，諸天人等，咸樂護持，以其必能修習善行，證菩提果；譬如蓮
G118n2302_p0030a05║華初生之時，雖未見花，凡諸人眾，咸生已有蓮華之想也。
G118n2302_p0030a06║
G118n2302_p0030a07║妙高十義喻十住菩薩行（出華嚴疏）
G118n2302_p0030a08║一、體妙。
G118n2302_p0030a09║二、相妙。
G118n2302_p0030a10║三、色妙。
G118n2302_p0030a11║四、德妙。
G118n2302_p0030a12║五、眷屬妙。
G118n2302_p0030a13║六、依持妙。
G118n2302_p0030a14║七、作業妙。
G118n2302_p0030a15║八、生果妙。
G118n2302_p0030a16║九、為首妙。
G118n2302_p0031a01║十、堅固妙。
G118n2302_p0031a02║妙高，即須彌山也。以其四寶所成，出七金山之上，故名妙高。如來說華嚴經時，以
G118n2302_p0031a03║自在神力升此山頂，加被法慧菩薩，說十住菩薩之法行，有此十喻焉。
G118n2302_p0031a04║一謂：此山以四寶所成，其體勝妙，以喻菩薩由聞思修解四法而為妙體也。（聞謂聞受
G118n2302_p0031a05║佛法，思謂思惟佛法，修謂修習佛法，解謂解了佛法。）
G118n2302_p0031a06║二謂：此山有八方四級，其相勝妙，以喻菩薩具足四德八聖之妙相也。
G118n2302_p0031a07║三謂：山之北金色，東銀色，南瑠璃色，西水精色。一切草木鳥獸等物，隨所至處，
G118n2302_p0031a08║則同其色，自常不變。以喻菩薩四辯為色，令物所解皆同，而自智不變也。
G118n2302_p0031a09║四謂：此山八方猛風所吹，不能令動；以喻菩薩八法不能動也。
G118n2302_p0031a10║五謂：七金山，七重圍繞，及七香水海，海印旋流，猶如眷屬；以喻菩薩七支奉戒，
G118n2302_p0031a11║如金山圍繞，七識流轉，如海印旋流也。（海印者：大集經云：「閻浮提一切眾生，身及與外色，
G118n2302_p0031a12║大海中皆有印像，故名海印。」七支戒者：不殺生、不偷盜、不邪婬、不妄語、不綺語、不惡口、不
G118n2302_p0031a13║兩舌。七識即意識，謂意識流動不息也。）
G118n2302_p0031a14║六謂：此山唯諸天及得神通者之所依止居住；以喻菩薩第一義天依持而住，可以神
G118n2302_p0031a15║會，非有情能升也。（第一義天，即第一義諦之理也。）
G118n2302_p0031a16║七謂：此山不離本處而鎮四洲，映蔽日月而成晝夜；以喻菩薩不離本處，徧應十方，
G118n2302_p0032a01║映蔽佛日及菩薩月，而成𣵀槃生死晝夜也。（日月於山腰旋轉而成晝夜，故云映蔽日月也。）
G118n2302_p0032a02║八謂：此山有波利質多羅樹，能利益天眾而生妙果；以喻菩薩生教行果，而猶妙樹
G118n2302_p0032a03║也。（波利質多羅，梵語：華言圓生。謂枝葉四布，香氣周徧五十由旬，在山頂三十三天善法堂之東
G118n2302_p0032a04║北，諸天於樹下遊樂，故云利益天眾。）
G118n2302_p0032a05║九謂：此山於世界成時，四洲之中最為先成，是名為首妙；以喻菩薩世界初成之時，
G118n2302_p0032a06║先出於世，為諸眾生現種種資具也。
G118n2302_p0032a07║十謂：此山於世界壞時，鐵圍等山悉皆滅壞，而此山壞在最後，名為堅固；以喻菩薩
G118n2302_p0032a08║若世界將壞，最後滅度，為諸眾生而說上定，令免三災也。（上定：無色界定也。三災：風
G118n2302_p0032a09║災、水災、火災也。）
G118n2302_p0032a10║
G118n2302_p0032a11║菩薩修十種得地三昧
G118n2302_p0032a12║一、廣大無邊。
G118n2302_p0032a13║二、存濟眾生。
G118n2302_p0032a14║三、恩不望報。
G118n2302_p0032a15║四、普能容受。
G118n2302_p0032a16║五、眾生依止。
G118n2302_p0033a01║六、能生善種。
G118n2302_p0033a02║七、如大寶器。
G118n2302_p0033a03║八、能出眾藥。
G118n2302_p0033a04║九、不可傾動。
G118n2302_p0033a05║十、不驚不畏。
G118n2302_p0033a06║梵語三昧，華言正定。蓋地之為德，傅厚平靜，物無不載，生育滋長，不自為功，包
G118n2302_p0033a07║含攝受，周徧無量，於淨於穢，了無憎愛。菩薩修行，得其三昧，有似於地，故名得地三
G118n2302_p0033a08║昧。
G118n2302_p0033a09║一謂：菩薩功德智慧不可思議，莊嚴願行無量無邊；譬如大地，周徧十方，無有界限
G118n2302_p0033a10║也。
G118n2302_p0033a11║二謂：菩薩以廣大慈悲之心，徧行六度，於法界一切有情，悉能存濟，得所依止，凡
G118n2302_p0033a12║有所需，若法若財，悉如其意，隨時隨處，無有限礙；如地廣大，了無邊際，一切眾生皆
G118n2302_p0033a13║能容受，隨其種性，各得依止，而能生長也。
G118n2302_p0033a14║三謂：菩薩以慈愍愛之心，利益一切有情，未了悟者令得了悟，未解脫者令得解脫，
G118n2302_p0033a15║恩德普被，而心不希報；譬如大地，生育萬物，而亦無所望報也。
G118n2302_p0033a16║四謂：菩薩於諸佛所說之法，雖無量無邊不可思議，悉能一心受持，無有遺失；譬如
G118n2302_p0034a01║大地，天降洪雨，無量無邊，悉能容受也。
G118n2302_p0034a02║五謂：菩薩能為一切有情，作歸依處，凡所修習一切善法，乃至得入𣵀槃，皆以菩薩
G118n2302_p0034a03║為之依止；譬如大地，能為一切萬物之所依止也。
G118n2302_p0034a04║六謂：菩薩以方便力，能令一切有情所有善根種子，皆因法雨而生；譬如大地，世間
G118n2302_p0034a05║所有一切種子，皆依於地而得生也。
G118n2302_p0034a06║七謂：菩薩以方便力，能令一切有情，修習一切功德善法之寶，隨其根器，皆因菩薩
G118n2302_p0034a07║而得成就；譬如大地，能為眾寶之器也。
G118n2302_p0034a08║八謂：菩薩善巧說法，能除一切有情煩惱等病；譬如大地，出生一切眾妙之藥，可以
G118n2302_p0034a09║療治一切病也。
G118n2302_p0034a10║九謂：菩薩以禪定之力，安忍逆順二境，不生瞋愛，而於一切內外諸緣，莫能擾動；
G118n2302_p0034a11║譬如大地，萬古寧靜，不因他緣，傾覆搖動也。
G118n2302_p0034a12║十謂：菩薩以定慧之力，心恒寂靜，安住正理。或遇邪魔外道，用彼種種妖邪之術，
G118n2302_p0034a13║故相侵撓，乃至欲行傷害，菩薩晏然，無少驚畏；譬如大地，雖遇烈風雷電，崖傾海沸，
G118n2302_p0034a14║而地自若也。
G118n2302_p0034a15║
G118n2302_p0034a16║十受生藏（出華嚴經）
G118n2302_p0035a01║一、供養諸佛受生藏。
G118n2302_p0035a02║二、發菩提心受生藏。
G118n2302_p0035a03║三、觀諸法門修行受生藏。
G118n2302_p0035a04║四、深心普照三界受生藏。
G118n2302_p0035a05║五、平等光明受生藏。
G118n2302_p0035a06║六、生如來家受生藏。
G118n2302_p0035a07║七、佛力光明受生藏。
G118n2302_p0035a08║八、觀普智門受生藏。
G118n2302_p0035a09║九、普現莊嚴受生藏。
G118n2302_p0035a10║十、入如來地受生藏。
G118n2302_p0035a11║受生，即生如來家也。藏，即含藏之義，含藏所修所證之理也。謂善財童子，於華嚴
G118n2302_p0035a12║會上，第三十九參妙德夜神，問言：「云何修菩薩行，生如來家？」答言：「善男子！菩
G118n2302_p0035a13║薩有十種受生藏，若能修習圓滿，即入毗盧遮那如來無量受生藏海。」願一切菩薩示現受
G118n2302_p0035a14║生我皆親近，是名受生藏也。
G118n2302_p0035a15║一謂：菩薩願常恭敬供養一切諸佛，深信愛樂，修諸功德無有厭足，即得生如來家。
G118n2302_p0035a16║是名供養諸佛受生藏。
G118n2302_p0036a01║二謂：菩薩發無量菩提心，恆起大悲，救護眾生，攝化成就，即得生如來家。是名發
G118n2302_p0036a02║菩提心受生藏。
G118n2302_p0036a03║三謂：菩薩觀察一切法門，修學普賢諸行願海，教化調伏一切眾生，即得生如來家。
G118n2302_p0036a04║是名觀諸法門修行受生藏。
G118n2302_p0036a05║四謂：菩薩具清淨增上深心，得如來菩提光明，普能照耀過去現在未來三世諸障礙山，
G118n2302_p0036a06║即得生如來家。是名深心普照三界受生藏。（障礙山者：喻眾生惑業高厚，如山不易動拔也。）
G118n2302_p0036a07║五謂：菩薩成就諸佛法忍，光明平等，照耀一切世間，見者歡喜，咸蒙利益，即得生
G118n2302_p0036a08║如來家。是名平等光明受生藏。
G118n2302_p0036a09║六謂：菩薩生如來家，隨諸佛住，得甚深法門，具廣大行願，同佛善根，共一體性。
G118n2302_p0036a10║是名生如來家受生藏。
G118n2302_p0036a11║七謂：菩薩生如來家，入佛智力，得大光明，遊諸刹海，供養承事一切諸佛。是名佛
G118n2302_p0036a12║力光明受生藏。
G118n2302_p0036a13║八謂：菩薩生如來家，住童真位，普能觀察一一智慧法門，盡無量劫，演菩薩行。是
G118n2302_p0036a14║名觀普智門受生藏。
G118n2302_p0036a15║九謂：菩薩生如來家，能以種種莊嚴無量佛刹，化一切身周流法界，成熟眾生。是名
G118n2302_p0036a16║普現莊嚴受生藏。
G118n2302_p0037a01║十謂：菩薩生如來家，入如來所，受灌頂法，預在佛數，能知一切行，及知一切眾
G118n2302_p0037a02║生，隨順調伏。是名入如來地受生藏。
G118n2302_p0037a03║
G118n2302_p0037a04║
G118n2302_p0037a05║
G118n2302_p0037a06║
G118n2302_p0037a07║
G118n2302_p0037a08║
G118n2302_p0037a09║
G118n2302_p0037a10║
G118n2302_p0037a11║
G118n2302_p0037a12║
G118n2302_p0037a13║
G118n2302_p0037a14║
G118n2302_p0037a15║
G118n2302_p0037a16║佛學名相彙解　卷第五十四（終）