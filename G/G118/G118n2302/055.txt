G118n2302_p0039a01║佛學名相彙解　卷第五十五明．沙門寂照編
G118n2302_p0039a02║
G118n2302_p0039a03║十種自在（出華嚴經）
G118n2302_p0039a04║一、命自在。
G118n2302_p0039a05║二、心自在。
G118n2302_p0039a06║三、資具自在。
G118n2302_p0039a07║四、業自在。
G118n2302_p0039a08║五、受生自在。
G118n2302_p0039a09║六、解自在。
G118n2302_p0039a10║七、願自在。
G118n2302_p0039a11║八、神力自在。
G118n2302_p0039a12║九、法自在。
G118n2302_p0039a13║十、智自在。
G118n2302_p0039a14║自在者，神通無礙也。謂菩薩修行，得此十種法故，於諸世間教化調伏一切眾生，圓
G118n2302_p0040a01║滿諸佛廣大菩提，示現神通自在也。
G118n2302_p0040a02║一謂：菩薩得長壽慧命，經無量阿僧祇劫，住持世間無有障礙，是名命自在。
G118n2302_p0040a03║二謂：菩薩智慧方便，調伏自心，能入無量諸大三昧，遊戲神通無有障礙，是名心自
G118n2302_p0040a04║在。
G118n2302_p0040a05║三、資具即資生之具。謂菩薩能以無量珍寶，種種資具，嚴飾一切世界，清淨無礙，
G118n2302_p0040a06║是名資具自在。
G118n2302_p0040a07║四謂：菩薩能隨諸業，應時示現，受諸果報，無障無礙，是名業自在。
G118n2302_p0040a08║五謂：菩薩隨其心念，能於諸世界中，示現受生，無障無礙，是名受生自在。
G118n2302_p0040a09║六謂：菩薩勝解成就，能現種種色身，演說妙法，無障無礙，是名解自在。
G118n2302_p0040a10║七謂：菩薩隨所願欲，於諸刹中，應時出現，成等正覺，無障無礙，是名願自在。
G118n2302_p0040a11║八謂：菩薩神通廣大，威力難量，於世界中，示現變化，無障無礙，是名神力自在。
G118n2302_p0040a12║九謂：菩薩得大辯才，於諸法中，廣能演說無邊法門，無障無礙，是名法自在。
G118n2302_p0040a13║十謂：菩薩具足智慧，於一念中，能現如來十力無畏，成等正覺，無障無礙，是名智
G118n2302_p0040a14║自在。
G118n2302_p0040a15║
G118n2302_p0040a16║十金剛心（華嚴）
G118n2302_p0041a01║一、覺了諸法。
G118n2302_p0041a02║二、化度眾生。
G118n2302_p0041a03║三、莊嚴世界。
G118n2302_p0041a04║四、善根廻向。
G118n2302_p0041a05║五、奉事大師。
G118n2302_p0041a06║六、實證諸法。
G118n2302_p0041a07║七、廣行忍辱。
G118n2302_p0041a08║八、長時修行。
G118n2302_p0041a09║九、自行滿足。
G118n2302_p0041a10║十、令他願滿。
G118n2302_p0041a11║金剛是喻。金剛心者：謂菩薩之心堅固不動，猶如金剛也。
G118n2302_p0041a12║一謂：菩薩發大願心，誓欲了知無量無邊不可窮盡一切微妙法門，無有遺餘，故云覺
G118n2302_p0041a13║了諸法。
G118n2302_p0041a14║二謂：菩薩以無上𣵀槃之道，度脫十方無量無邊一切眾生，悉得出離諸趣，故云化度
G118n2302_p0041a15║眾生。
G118n2302_p0041a16║三謂：菩薩謂十方世界，無量無邊不可窮盡，我當以諸佛國土最上莊嚴之具而莊嚴
G118n2302_p0042a01║之，故云莊嚴世界。
G118n2302_p0042a02║四謂：菩薩以種種修行善根，皆悉廻向無上佛果菩提，普及法界眾生，故云善根廻
G118n2302_p0042a03║向。
G118n2302_p0042a04║五、大師即佛也。謂菩薩以所修善根功德，承事供養無量無邊一切諸佛，悉令周徧，
G118n2302_p0042a05║無所闕少，故云奉事大師。
G118n2302_p0042a06║六謂：菩薩於諸法實相之理，非實非虛，非有非無，悉皆真實證知，故云實證諸法。
G118n2302_p0042a07║七謂：菩薩或被眾生訶駡，或被楚撻，或截手足，或割耳鼻，或挑其目，或級其頭，
G118n2302_p0042a08║如是一切皆能忍受，無有瞋恨，故云廣行忍辱。
G118n2302_p0042a09║八、菩薩謂未來世劫，無量無邊不可窮盡，我當盡彼之劫，行菩薩道，教化眾生，永
G118n2302_p0042a10║無疲倦，故云長時修行。
G118n2302_p0042a11║九謂：菩薩建立妙行，以心為本，心體清淨，則能圓滿一切功德善根，具足無上大菩
G118n2302_p0042a12║提道，故云自行滿足。
G118n2302_p0042a13║十謂：菩薩自行既滿，慈悲之心轉更增上，故為求解脫者，說於𣵀槃之道，為求佛法
G118n2302_p0042a14║者，說於大乘之法，悉皆令其願心滿足，故云令他願滿。
G118n2302_p0042a15║
G118n2302_p0042a16║十地寄報（華嚴）
G118n2302_p0043a01║一、閻浮提王。
G118n2302_p0043a02║二、轉輪聖王。
G118n2302_p0043a03║三、忉利天王。
G118n2302_p0043a04║四、夜摩天王。
G118n2302_p0043a05║五、兜率陀天王。
G118n2302_p0043a06║六、善化天王。
G118n2302_p0043a07║七、自在天王。
G118n2302_p0043a08║八、大梵天王。
G118n2302_p0043a09║九、大梵天王。
G118n2302_p0043a10║十、摩醯首羅天王。
G118n2302_p0043a11║十地寄報者：謂十地菩薩，寄生諸天王等報也。昔金剛藏菩薩，為眾說十地菩薩修行
G118n2302_p0043a12║法門，自行化他，成大功德，感報多作諸天王等，威力自在，化導眾生，令修善法也。
G118n2302_p0043a13║一、梵語閻浮提，華言勝金洲。謂歡喜地菩薩，修行初地法門，成大功德，多作閻浮
G118n2302_p0043a14║提王。掌護正法，諸所作業念佛法僧，能大惠施，周給孤露，以法化世，一切眾生令修善
G118n2302_p0043a15║行。統領閻浮，故云閻浮提王。
G118n2302_p0043a16║二謂：離垢地菩薩，修行二地法門，成就功德，多作轉輪聖王。為大法主，王四天
G118n2302_p0044a01║下，有自在力，能除眾生破戒之垢，以善方便令其安住十善道中。為大施主，周徧給濟，
G118n2302_p0044a02║諸所作業念佛法僧，在大眾中為首為勝。受金輪寶，統領四洲，故云轉輪聖王。
G118n2302_p0044a03║三、梵語忉利，華言三十三，即帝釋天主，居須彌山頂。謂發光地菩薩，修行三地法
G118n2302_p0044a04║門，成大功德，多作三十三天之主。以大方便，化諸眾生及諸天眾，捨離貪欲，住於善
G118n2302_p0044a05║道，故云忉利天王。
G118n2302_p0044a06║四、梵語夜摩，華言時分。以其時時唱快樂故也。謂熖慧地菩薩，修行四地法門，具
G118n2302_p0044a07║大功德，多作夜摩天王。以善方便除眾生惑，令住正見，諸所作業念佛法僧，統領天眾，
G118n2302_p0044a08║隨所應度，不失於時，故云夜摩天王。
G118n2302_p0044a09║五、梵語兜率陀，華言知足。以其於五欲塵境，能知足故也。謂難勝地菩薩，修行五
G118n2302_p0044a10║地法門，集諸功德，多作兜率陀天王。能伏一切外道邪見，令諸眾生住實諦中，諸所作
G118n2302_p0044a11║業念佛法僧，統領天眾，常令自他恒念知足，故云兜率陀天王。
G118n2302_p0044a12║六謂：現前地菩薩，修行六地法門，成就功德，多作善化天王。所作自在，一切聲聞
G118n2302_p0044a13║難問，無能退屈，統領天眾，善能教化，令他除滅我慢之心，故云善化天王。
G118n2302_p0044a14║七謂：遠行地菩薩，修行七地法門，具足菩提功德大願，多作自在天王。善為眾生說
G118n2302_p0044a15║所證法，令其得入無有退轉，統領天眾，善行教化，皆得自在，故云自在天王。
G118n2302_p0044a16║八、梵，梵語具云梵迦夷，華言淨身。謂不動地菩薩，修行八地法門，成大功德，多
G118n2302_p0045a01║作第二禪大梵天王。主千世界，能為聲聞辟支佛等，善說諸義，普運慈心，放大光明，照
G118n2302_p0045a02║千世界，令諸眾生得大自在，故云大梵天王。
G118n2302_p0045a03║九謂：善慧地菩薩，修行九地法門，獲大神通，多作第三禪大梵天王。主二千世界，
G118n2302_p0045a04║能為聲聞緣覺及菩薩眾，分別演說波羅蜜行，所有難問，無能屈者。身出光明，照二千
G118n2302_p0045a05║界，除諸昏暗，饒益眾生，故云大梵天王。
G118n2302_p0045a06║十、梵語摩醯首羅，華言大自在。謂法雲地菩薩，修行十地法門，具足眾德，多作第
G118n2302_p0045a07║四禪摩醯首羅天王。主三千世界，於法自在，能授聲聞獨覺一切菩薩波羅蜜道，所有難
G118n2302_p0045a08║問，無能屈者。以自光明，能令眾生身心清凉，皆得安隱，故云摩醯首羅天王。
G118n2302_p0045a09║
G118n2302_p0045a10║十地斷障證真（出華嚴吞海集並華嚴經疏）
G118n2302_p0045a11║一、歡喜地斷障證真。
G118n2302_p0045a12║二、離垢地斷障證真。
G118n2302_p0045a13║三、發光地斷障證真。
G118n2302_p0045a14║四、燄慧地斷障證真。
G118n2302_p0045a15║五、難勝地斷障證真。
G118n2302_p0045a16║六、現前地斷障證真。
G118n2302_p0046a01║七、遠行地斷障證真。
G118n2302_p0046a02║八、不動地斷障證真。
G118n2302_p0046a03║九、善慧地斷障證真。
G118n2302_p0046a04║十、法雲地斷障證真。
G118n2302_p0046a05║一謂：菩薩見諸眾生，心墮邪見，皆成障礙，故發起大願慈心而修捨行，於內身外
G118n2302_p0046a06║財，無所悋惜。由因感果，而登初地，心生歡喜，即斷異生性障，而證徧行真如。是名歡
G118n2302_p0046a07║喜地斷障證真。（異生性障：性，即凡夫之性，障即執著我法，障於初地功德也。徧行真如者：謂
G118n2302_p0046a08║此真如，由人法二空所顯，無有一法而不在也。）
G118n2302_p0046a09║二謂：菩薩見諸眾生，造十惡業，心墮邪行，故發慈心，修十善業，遠離欲垢，捨念
G118n2302_p0046a10║清淨，即斷邪行之障，證最勝真如。是名離垢地斷障證真。（邪行障者：謂身口意誤犯禁戒
G118n2302_p0046a11║也。最勝真如者：謂此真如，具無邊德，於一切法，最為勝也。）
G118n2302_p0046a12║三謂：菩薩見諸眾生，迷惑昏闇，障諸善法，皆無明了，故加功用行，發起深廣之
G118n2302_p0046a13║心，如法修行，智慧光發，即斷闇鈍之障，證勝流真如。是名發光地斷障證真。（闇鈍障
G118n2302_p0046a14║者：謂忘失聞思修三慧，照法不能顯現也。勝流真如者：謂此真如，流出教法，於餘教法極為勝也。）
G118n2302_p0046a15║四謂：菩薩見諸眾生，墮於煩惱，故發大慈，具修三十七品道法，發起慧燄，即斷微
G118n2302_p0046a16║細煩惱現行障，證無攝受真如。是名燄慧地斷障證真。（微細煩惱現行者：謂無明微細之惑現
G118n2302_p0047a01║起也。無攝受真如者：謂證此真如，無所繫屬也。）
G118n2302_p0047a02║五謂：菩薩見下乘人，滯有餘𣵀槃，樂獨善寂，故發慈心，修習平等加行，悟真俗二
G118n2302_p0047a03║諦無差別智，無有能勝，即斷下乘𣵀槃障，證類無別真如。是名難勝地斷障證真。（下乘
G118n2302_p0047a04║者：即聲聞乘、緣覺乘也。梵語𣵀槃，華言滅度。言有餘𣵀槃者：謂見思二惑斷盡，尚餘色身未滅也。
G118n2302_p0047a05║真諦者：謂於一切法，諦審真空，無法可得也。俗諦者：謂於一切法，諦審法法宛然也。無差別智，
G118n2302_p0047a06║即平等之智也。類無差別真如者：謂生死𣵀槃，其類平等，無有差別也。）
G118n2302_p0047a07║六謂：菩薩見諸眾生，墮於生死，發大悲心，加修平等利生之行，智慧現前，即斷麤
G118n2302_p0047a08║相現行障，證無染淨真如。是名現前地斷障證真。（麤相者：謂於四諦中，執苦集為染，執道
G118n2302_p0047a09║滅為淨也。無染淨真如者：謂此真如，本性無染，亦不可言後方淨也。）
G118n2302_p0047a10║七謂：菩薩誓願度生，發慈悲心，加修一切菩提分法，悟空無相無願三昧，即斷細相
G118n2302_p0047a11║現行障，證法無別真如。是名遠行地斷障證真。（言菩提分法者：即三十七品之分也。空者：謂
G118n2302_p0047a12║一切法皆空也。無相者：謂不見世間男女一異等相也。無願者：謂於三界無所願求也。細相現行者：
G118n2302_p0047a13║謂於一切法，執有緣生，及執無相也。法無別真如者：謂了種種教法，同一真如，無別相也。）
G118n2302_p0047a14║八謂：菩薩不捨度生，加修清淨道行，離心意識，得無生法忍，一切煩惱所不能動，
G118n2302_p0047a15║即斷無相中作加行障，證不增減真如。是名不動地斷障證真。（心意識者，入楞伽經云：心能
G118n2302_p0047a16║積聚業，意能廣積集，了別故名識。祇是一心，有二差別。無生法忍者：謂一切諸法，性本不生，而
G118n2302_p0048a01║於此法，忍可印證也。無相中作加行者：無相即指上第七地，謂於無相中加功用行也。不增減真如者：
G118n2302_p0048a02║謂此真如不隨淨染有增減也。）
G118n2302_p0048a03║九謂：菩薩以無量智，觀察眾生境界，皆如實知，得無礙智慧，徧說諸法，普令獲
G118n2302_p0048a04║益，即斷利他門中不欲行障，證智自在真如。是名善慧地斷障證真。（不欲行者：謂第八地，
G118n2302_p0048a05║於無相中捨離功用也。智自在真如者：謂得此真如已，於四無礙智得自在也。）
G118n2302_p0048a06║十謂：菩薩以無量智慧，觀察覺了，三昧現前，得大法故，以法身為雲，普周一切眾
G118n2302_p0048a07║生，具足自在，即斷諸法中不得自在障，證業自在真如。是名法雲地斷障證真。（業自在真
G118n2302_p0048a08║如者：謂一切業惑悉得解脫，而與真如之理相應也。）
G118n2302_p0048a09║
G118n2302_p0048a10║十地寄乘（出華嚴疏）
G118n2302_p0048a11║一、歡喜地寄人乘。
G118n2302_p0048a12║二、離垢地寄欲界天乘。
G118n2302_p0048a13║三、發光地寄色界無色界天乘。
G118n2302_p0048a14║四、焰慧地寄須陀洹乘。
G118n2302_p0048a15║五、難勝地寄阿羅漢乘。
G118n2302_p0048a16║六、現前地寄緣覺乘。
G118n2302_p0049a01║七、遠行地寄菩薩乘。
G118n2302_p0049a02║八、不動地寄顯一乘。
G118n2302_p0049a03║九、善慧地寄顯一乘。
G118n2302_p0049a04║十、法雲地寄顯一乘。
G118n2302_p0049a05║十地寄乘者：謂十地菩薩，寄於人天等諸乘，進修而為因行，以顯真實智證之果分
G118n2302_p0049a06║也。所以歡喜、離垢、發光三地，寄於世間人天乘；焰慧、難勝、現前、遠行四地，寄於
G118n2302_p0049a07║出世間三乘；惟不動、善慧、法雲三地，超於世間出世間，即是寄顯一乘法也。
G118n2302_p0049a08║一謂：初地菩薩，明修布施之行，而復示現生於世間，以作人王，故云歡喜地寄人乘。
G118n2302_p0049a09║二謂：二地菩薩，明修十善之行，而復示現生於欲界天上，以作天王，故云離垢地寄
G118n2302_p0049a10║欲界天乘。
G118n2302_p0049a11║三謂：三地菩薩，明修八禪定行，同於色界四禪，無色界四空處，故云發光地寄色無
G118n2302_p0049a12║色界天乘。
G118n2302_p0049a13║四、梵語須陀洹，華言預流。謂四地菩薩初斷俱生身見，觀於道品，同於初果須陀
G118n2302_p0049a14║洹，故云焰慧地寄須陀洹乘。（俱生身見者：謂見惑與形俱生，即初託胎之時也。）
G118n2302_p0049a15║五、梵語阿羅漢，華言無學，亦云無生。謂五地菩薩，觀於四諦之行既終，同於四果
G118n2302_p0049a16║阿羅漢，故云難勝地寄阿羅漢乘。
G118n2302_p0050a01║六、緣覺者，由觀因緣而覺悟真空也。謂六地菩薩，觀於十二因緣生滅之行，同於緣
G118n2302_p0050a02║覺，故云現前地寄緣覺乘。
G118n2302_p0050a03║七、菩薩，梵語具云菩提薩埵，華言覺有情。謂七地菩薩，明修菩提分法之行，方便
G118n2302_p0050a04║涉有，不捨度生，同於菩薩，故云遠行地寄菩薩乘。（涉有者：有即因果不亡之義，謂菩薩涉
G118n2302_p0050a05║入三界化諸眾生也。）
G118n2302_p0050a06║八、一乘者：即佛乘也。謂八地菩薩，具證阿含德及不住道，而所修之行契合實理，
G118n2302_p0050a07║離相離言，超於世間出世間，是一乘法，故云不動地寄顯一乘。
G118n2302_p0050a08║九謂：九地菩薩，以無量智觀察無邊境界，說法教化眾生，超於世間出世間，是一乘
G118n2302_p0050a09║法，故云善慧地寄顯一乘。
G118n2302_p0050a10║十謂：十地菩薩，以法身為雲，普覆眾生，觀察覺了，受勝職位，意業自在，超於世
G118n2302_p0050a11║間出世間，是一乘法，故云法雲地寄顯一乘。（勝職位，即佛之位也。）
G118n2302_p0050a12║
G118n2302_p0050a13║通教十地（出天臺四教儀）
G118n2302_p0050a14║一、乾慧地。
G118n2302_p0050a15║二、性地。
G118n2302_p0050a16║三、八人地。
G118n2302_p0051a01║四、見地。
G118n2302_p0051a02║五、薄地。
G118n2302_p0051a03║六、離欲地。
G118n2302_p0051a04║七、已辦地。
G118n2302_p0051a05║八、辟支佛地。
G118n2302_p0051a06║九、菩薩地。
G118n2302_p0051a07║十、佛地。
G118n2302_p0051a08║通教即四教中之一也。通前藏教，通後別圓，故云通也。
G118n2302_p0051a09║一謂：三乘之人，初居外凡位時，未得真空理水所潤，故名乾慧地。（外凡者：謂心居
G118n2302_p0051a10║理外也。）
G118n2302_p0051a11║二謂：三乘之人，居內凡位時，於無漏真空法性之理，頗有解心，故名性地。（內凡
G118n2302_p0051a12║位者：謂心居理內而未證得也。）
G118n2302_p0051a13║三謂：三乘之人，體達三界，見惑本空，在無間三昧中，八忍具足，止觀云：「人者
G118n2302_p0051a14║忍也。」故名八人地。
G118n2302_p0051a15║四謂：三乘之人，同見第一義無生四諦之理，故名見地。（第一義者：即真俗不二也。無
G118n2302_p0051a16║生者：謂了一切法皆無生。）
G118n2302_p0052a01║五謂：三乘之人，斷欲界六品思惑，欲惑稍輕，得真諦理，故名薄地。（六品者：謂欲
G118n2302_p0052a02║界思惑分為九品，此即前之六品也。）
G118n2302_p0052a03║六謂：三乘之人，斷欲界下三品思惑盡，即離欲界生死，故名離欲地。（下三品者：即
G118n2302_p0052a04║九品中，後之三品也。）
G118n2302_p0052a05║七謂：三乘之人，斷色界無色界思惑盡，發真無漏，智斷功畢，故名已辦地。（真無漏
G118n2302_p0052a06║者：第四阿羅漢果之所證也。若前初果須陀洹等，雖證而生死猶未能盡，未得名真也。智斷功畢者：
G118n2302_p0052a07║智即破惑之智慧，斷者即所斷之惑業。因此之智，而畢斷惑之功也。）
G118n2302_p0052a08║八、辟支，梵語具云辟支迦羅，華言緣覺。謂緣覺之人，發真無漏，功德力大，福慧
G118n2302_p0052a09║深利，以能侵除見思習氣，故名辟支佛地。（侵除者：謂侵入習氣之內而除斷之也。見思習氣
G118n2302_p0052a10║者：謂見思惑餘習之氣分也。）
G118n2302_p0052a11║九、菩薩，梵語具云菩提薩埵，華言覺有情。謂菩薩從空入假，深觀真俗二諦，進斷
G118n2302_p0052a12║見思習氣與塵沙惑，得法眼淨，成道種智，故名菩薩地。（從空入假者：謂菩薩從𣵀槃空，出
G118n2302_p0052a13║生死假，而化眾生，示同生死，故名假也。真諦者：亡泯一切法也。俗諦者：建立一切法也。塵沙惑
G118n2302_p0052a14║者：謂眾生見思之惑，種類數多，如塵若沙也。法眼淨者：謂菩薩之眼，觀一切法而無染礙也。道種
G118n2302_p0052a15║智者：謂菩薩化他，以一切道，起眾生一切善種也。）
G118n2302_p0052a16║十、佛，梵語具云佛陀，華言覺。謂佛有大功德力，資利智慧，而與一念相應，觀真
G118n2302_p0053a01║諦究竟，習氣亦究竟，覺果圓滿，故名佛地。
G118n2302_p0053a02║
G118n2302_p0053a03║大海十相（出華嚴疏）
G118n2302_p0053a04║一、次第漸深。
G118n2302_p0053a05║二、不受死屍。
G118n2302_p0053a06║三、餘水入失本名。
G118n2302_p0053a07║四、普同一味。
G118n2302_p0053a08║五、無量珍寶。
G118n2302_p0053a09║六、無能至底。
G118n2302_p0053a10║七、廣大無量。
G118n2302_p0053a11║八、大身所居。
G118n2302_p0053a12║九、潮不過限。
G118n2302_p0053a13║十、普受大雨。
G118n2302_p0053a14║海以深廣為名，以喻如來智海，深廣無涯，故經中以大海十相，喻十地菩薩修行，而
G118n2302_p0053a15║得入於佛之智海也。
G118n2302_p0053a16║一、此喻歡喜地菩薩修行，入於智海，漸次而進，而能成就大願也。
G118n2302_p0054a01║二、此喻離垢地菩薩修行，入佛智海，獲功德清淨，離諸垢染也。
G118n2302_p0054a02║三、此喻發光地菩薩修行，入佛智海，獲平等功德，捨離世間一切假名也。
G118n2302_p0054a03║四、此喻焰慧地菩薩修行，入佛智海，獲無差別功德，與佛如來同一體相也。
G118n2302_p0054a04║五、此喻難勝地菩薩修行，入佛智海，獲廣大無量方便，利益眾生也。
G118n2302_p0054a05║六、此喻現前地菩薩修行，入佛智海，獲甚深功德，利益眾生，無窮盡也。
G118n2302_p0054a06║七、此喻遠行地菩薩修行，入佛智海，獲無量功德，以廣大覺慧，觀察諸法，無有窮
G118n2302_p0054a07║盡也。
G118n2302_p0054a08║八、大身即鯤鯨之類。此喻不動地菩薩，修無功用行，入佛智海，獲住一切功德，以
G118n2302_p0054a09║無量身，現廣大莊嚴也。（無功用行者：謂雖加功用行，以順性而修，而無功用之相也。）
G118n2302_p0054a10║九、此喻善慧地菩薩修行，入佛智海，獲護世功德，利於世間，隨機授法，不差根器
G118n2302_p0054a11║也。（護世者：謂護念世間之人。）
G118n2302_p0054a12║十、此喻法雲地菩薩修行，入佛智海，獲護世功德，能受如來大法雲雨，而無厭足
G118n2302_p0054a13║也。
G118n2302_p0054a14║
G118n2302_p0054a15║十山王（出華嚴疏）
G118n2302_p0054a16║一、雪山王。
G118n2302_p0055a01║二、香山王。
G118n2302_p0055a02║三、鞞陀棃山王。
G118n2302_p0055a03║四、神仙山王。
G118n2302_p0055a04║五、由乾陀山王。
G118n2302_p0055a05║六、馬耳山王。
G118n2302_p0055a06║七、尼民陀羅山王。
G118n2302_p0055a07║八、斫迦羅山王。
G118n2302_p0055a08║九、計都末底山王。
G118n2302_p0055a09║十、須彌盧山王。
G118n2302_p0055a10║十山皆稱王者，謂依海而住，高出一切諸餘小山；以喻十地菩薩修行，同入如來智
G118n2302_p0055a11║海，高出一切二乘諸行也。
G118n2302_p0055a12║一謂：此山中具諸藥草，能療眾病，取不可盡；以喻歡喜地菩薩，聖智法藥，用之無
G118n2302_p0055a13║竭，以破無明，超前行位，如雪山王也。
G118n2302_p0055a14║二謂：此山中一切諸香，皆悉充滿；以喻離垢地菩薩，戒行威儀，功德妙香，徧熏一
G118n2302_p0055a15║切，如香山王也。
G118n2302_p0055a16║三、梵語鞞陀棃，華言種種持。謂此山純寶所成，持種種寶；以喻發光地菩薩，禪定
G118n2302_p0056a01║神通解脫三昧諸法，可貴可寶，如鞞陀棃山王也。
G118n2302_p0056a02║四謂：此山中多神仙所居，以喻焰慧地菩薩，超出世間，得大自在，如神仙山王也。
G118n2302_p0056a03║五、梵語由乾陀，華言持雙。謂此山純寶所成，諸夜叉王咸住其中；以喻難勝地菩
G118n2302_p0056a04║薩，如意神通，善巧自在，如由乾陀山王也。
G118n2302_p0056a05║六謂：此山純寶所成，一切諸果咸產其中；以喻現前地菩薩，從於理體，起諸妙用，
G118n2302_p0056a06║化導眾生，以證聲聞之果，如馬耳山王也。
G118n2302_p0056a07║七、梵語尼民陀羅，華言持邊。謂此山純寶所成，大力龍神咸在其中；以喻遠行地菩
G118n2302_p0056a08║薩，方便智慧，化諸有情，證緣覺果，如尼民陀羅山王也。
G118n2302_p0056a09║八、梵語斫迦羅，華言輪圍。謂此山金剛輪圍，純寶所成，諸自在仙咸在其中；以喻
G118n2302_p0056a10║不動地菩薩，無功用道，得心自在，化菩薩眾，如斫迦羅山王也。（無功用道，即無功用行
G118n2302_p0056a11║也。謂菩薩順性而修，雖加功用行，而能離於行相也。）
G118n2302_p0056a12║九、梵語計都末底，華言幢慧。謂此山純寶所成，大威德阿脩羅王咸在其中；以喻善
G118n2302_p0056a13║慧地菩薩，善巧攝生，大力智行，如計都末底山王也。
G118n2302_p0056a14║十、梵語須彌盧，華言妙高。謂此山純寶所成，大威德天咸在其中；以喻法雲地菩
G118n2302_p0056a15║薩，具如來力，成就無畏，以不共法為眾宣說，問答無盡，如須彌盧山王也。（不共法者：
G118n2302_p0056a16║謂如來法，而與三乘之法逈別也。）
G118n2302_p0057a01║十大弟子（翻譯名義）
G118n2302_p0057a02║一、摩訶迦葉——上行第一。
G118n2302_p0057a03║二、阿難陀——多聞第一。
G118n2302_p0057a04║三、舍利弗——智慧第一。
G118n2302_p0057a05║四、須菩提——解空第一。
G118n2302_p0057a06║五、富樓那——說法第一。
G118n2302_p0057a07║六、目犍連——神通第一。
G118n2302_p0057a08║七、迦旃延——論議第一。
G118n2302_p0057a09║八、阿那律——天眼第一。
G118n2302_p0057a10║九、優波離——持戒第一。
G118n2302_p0057a11║十、羅睺羅——密行第一。
G118n2302_p0057a12║一、梵語摩訶迦葉，華言大龜氏。其先代學道，靈龜負僊圖而應，從德命族，故名大
G118n2302_p0057a13║龜氏。能行頭陀上行，故稱上行第一。（梵語頭陀，華言抖擻。）
G118n2302_p0057a14║二、梵語阿難陀，華言慶喜。佛成道時，斛飯王遣使來，白淨飯王言：「貴弟生男。」
G118n2302_p0057a15║王聞歡喜，語來使曰：「是男當安名慶喜。」後投佛出家。能持三藏之教，故稱多聞第
G118n2302_p0058a01║一。
G118n2302_p0058a02║三、梵語舍利弗，華言鶖子。其母眼如鶖鷺，從母立字，故名舍利弗。善解諸法，故
G118n2302_p0058a03║稱智慧第一。
G118n2302_p0058a04║四、梵語須菩提，華言善吉，亦云空生。其生之日，家室寶藏俱空，父母驚異，請相
G118n2302_p0058a05║師占云：「此是吉相。」因名善吉。又名空生。稟性慈善，不與物諍，及其出家，悟空得
G118n2302_p0058a06║道，故稱解空第一。
G118n2302_p0058a07║五、梵語富樓那，華言滿願。父於滿江禱梵天求子，正值江滿。又夢七寶器，滿中盛
G118n2302_p0058a08║寶，入於母懷，以遂父願，故名滿願。佛弟子中，善解說法，故稱說法第一。
G118n2302_p0058a09║六、梵語目犍連，華言胡豆。上古仙人好食此物，乃以為姓。目犍連，即姓也。因姓
G118n2302_p0058a10║立名，故號目犍連。佛弟子中，得大神通，故稱神通第一。
G118n2302_p0058a11║七、梵語迦旃延，華言不空。羅什法師云：「南天竺婆羅門姓也。」善解論議，故稱
G118n2302_p0058a12║論議第一。
G118n2302_p0058a13║八、梵語阿那律，華言無滅。昔因施食，得生人天中受樂，至今不滅，名無滅。是佛
G118n2302_p0058a14║從弟。獲天眼通，故稱天眼第一。
G118n2302_p0058a15║九、梵語優波離，華言上首，或云近執。佛為太子時，曾為親近執事之臣。出家持
G118n2302_p0058a16║律，為眾紀綱，故稱持戒第一。
G118n2302_p0059a01║十、梵語羅睺羅，華言宮生。是佛親子。佛出家時，以手指其妃腹，因而有娠。佛已
G118n2302_p0059a02║出家，在宮而生，因名宮生。佛弟子中，能行密行，故稱密行第一。（密行者：微密之行，
G118n2302_p0059a03║人所不能知者也。）
G118n2302_p0059a04║
G118n2302_p0059a05║法師十德（出華嚴經疏）
G118n2302_p0059a06║一、善知法義。
G118n2302_p0059a07║二、能廣宣說。
G118n2302_p0059a08║三、處眾無畏。
G118n2302_p0059a09║四、無斷辯才。
G118n2302_p0059a10║五、巧方便說。
G118n2302_p0059a11║六、法隨法行。
G118n2302_p0059a12║七、威儀具足。
G118n2302_p0059a13║八、勇猛精進。
G118n2302_p0059a14║九、身心無倦。
G118n2302_p0059a15║十、成就忍力。
G118n2302_p0059a16║華嚴經十地品中，第九善慧地菩薩，修行一切功德行願，作大法師，善能守護如來
G118n2302_p0060a01║法藏，以無量善巧智慧辯才，能與大眾而演說法，令諸眾生得大安樂。具茲十德，名為法
G118n2302_p0060a02║師。
G118n2302_p0060a03║一、善知法義者：謂菩薩無礙之智，善知一切諸法句義差別也。
G118n2302_p0060a04║二、能廣宣說者：謂菩薩能以智慧，廣為眾生宣揚如來微妙之法也。
G118n2302_p0060a05║三、處眾無畏者：謂菩薩處大眾會，善說法要，隨他問難，悉能酬答，而無所畏也。
G118n2302_p0060a06║四、無斷辯才者：謂菩薩辯才無礙，說一切法，經無量劫，相續不斷也。
G118n2302_p0060a07║五、巧方便說者：謂菩薩善巧方便，隨順機宜，說大說小，一切法門，令他通解也。
G118n2302_p0060a08║六、法隨法行者：謂菩薩說法，令一切眾生如說而行，隨順無違，修諸勝行也。
G118n2302_p0060a09║七、威儀具足者：謂菩薩於行住坐臥四威儀中，有威可畏，有儀可則，無有缺犯也。
G118n2302_p0060a10║八、勇猛精進者：謂菩薩發勇猛心，精進修習一切善法，化導眾生，無有退轉也。
G118n2302_p0060a11║九、身心無倦者：謂菩薩整肅身心，修諸勝行，常起慈心，攝化眾生，無有懈倦也。
G118n2302_p0060a12║十、成就忍力者：謂菩薩修習一切諸忍辱行，成就無生法忍之力也。（無生法忍者：謂
G118n2302_p0060a13║一切諸法本來不生，於此法中，忍可印證也。）
G118n2302_p0060a14║
G118n2302_p0060a15║十科（續高僧傳）
G118n2302_p0060a16║一、翻譯。
G118n2302_p0061a01║二、解義。
G118n2302_p0061a02║三、習禪。
G118n2302_p0061a03║四、明律。
G118n2302_p0061a04║五、感通。
G118n2302_p0061a05║六、遺身。
G118n2302_p0061a06║七、讀誦。
G118n2302_p0061a07║八、護法。
G118n2302_p0061a08║九、興福。
G118n2302_p0061a09║十、雜科。
G118n2302_p0061a10║一、翻譯者：謂翻梵語而為華言也。又譯之為言易也。以華夏之言，易彼梵語，俾大
G118n2302_p0061a11║法以流通；如摩騰初至於漢，譯四十二章經之類是也。
G118n2302_p0061a12║二、解義者：謂善解如來所說諸經甚深法義也。蓋依解以立行，修行以契理，則可以
G118n2302_p0061a13║弘大教，可以證菩提；如佛弟子迦旃延，善解契經是也。
G118n2302_p0061a14║三、禪，梵語具云禪那，華言靜慮。謂人從無始以來，逐妄迷真，起惑造業，展轉沉
G118n2302_p0061a15║溺，若能息心靜慮，修習禪定，一旦慧光發生，則了妄顯真，返本還源也。
G118n2302_p0061a16║四、明律者：謂明曉如來所制律法，防非止過，調練身口意之三業也。蓋修行之人，
G118n2302_p0062a01║須深明戒律持犯之相，堅固守護，無毀無缺，則能止惡遷善，出離苦趣，而生善道也。
G118n2302_p0062a02║五、感通者：謂神妙不測，感之斯應也。蓋修行之人，既證道果，內性明了，則無感
G118n2302_p0062a03║而不通。故智論云：「通有四義：一、身能飛行，二、移遠能近，三、彼沒此出，四、一
G118n2302_p0062a04║念即至。」如唐之萬回，與元珪禪師者是也。（萬回兄戍安西，久無消息，母憂之。回即朝往，
G118n2302_p0062a05║際晚而歸，持兄書至，報云平善。往復萬里，故稱萬回。元珪禪師居嵩山時，嘗為嶽神授五戒，感嶽
G118n2302_p0062a06║神乞效神力報謝，為移北岫樹木，植之東嶺為屏障也。）
G118n2302_p0062a07║六、遺身者：謂重法亡軀，發勇猛心，奮精進力，務求佛道，故棄身若弗有。如世尊
G118n2302_p0062a08║宿捨全身而求半偈，神光參達磨，斷臂以求安心是也。（𣵀槃經云：佛昔作婆羅門時，於雪山
G118n2302_p0062a09║修行，釋提桓因化作羅刹，唱過去佛所說偈云：「諸行無常，是生滅法。」時婆羅門聞偈心喜，即曰：
G118n2302_p0062a10║「汝說偈未備，請為說竟。」羅刹曰：「我饑不能說，若得汝腝肉熱血食之，乃可為擧全偈。」時婆
G118n2302_p0062a11║羅門許以身施，羅刹即說後半偈云：「生滅滅已，寂滅為樂。」婆羅門以所聞偈，徧書于石樹上訖，
G118n2302_p0062a12║於高木投身而下，以施羅刹也。傳燈錄云：達磨大師在少林時，神光晨夕參求其法。師曰：「諸佛妙
G118n2302_p0062a13║道，曠劫精勤，豈小智輕心，欲冀真乘？」光即取刀斷臂師前。師許之，為易名惠可。可曰：「我心未
G118n2302_p0062a14║寧，乞師為安。」師曰：「將心來，與汝安！」可曰：「覔心了不可得。」師曰：「為汝安心竟！」）
G118n2302_p0062a15║七、看文曰讀，背文曰誦。謂一大藏教，佛祖至言，若讀誦受持者，可以滅罪生福，
G118n2302_p0062a16║或因言悟旨，而得心地開明，顯發智慧也。
G118n2302_p0063a01║八、護法者：謂諸佛所說教法，弘護在人，故如來於靈山會上，付囑國王大臣，為
G118n2302_p0063a02║法護衛。然出家奉佛者，尤當勉力精進，作世舟航，渡諸淪溺，以護佛法，而令久住
G118n2302_p0063a03║也。
G118n2302_p0063a04║九、興福者：謂興造福利，事非一端，如來歷劫苦行，福慧兼修，稱兩足尊。此之十
G118n2302_p0063a05║科，自第八以前，多言修慧，至此第九，乃言修福。故修行之人，能從事於八福田，及寫
G118n2302_p0063a06║經造像，凡有利於物者，不憚艱辛，勉而行之，則福之所由興也。
G118n2302_p0063a07║十、雜者，不一也。謂前九科，各專一事，至此一科，則兼前九科進修之事，傍及世
G118n2302_p0063a08║間經書，治世語言，禮樂文章，制度典故，無不兼通也。
G118n2302_p0063a09║
G118n2302_p0063a10║十種補特伽羅（出地藏十輪經）
G118n2302_p0063a11║一、不種善根。
G118n2302_p0063a12║二、未修福業。
G118n2302_p0063a13║三、雜染相續。
G118n2302_p0063a14║四、隨惡友行。
G118n2302_p0063a15║五、不畏後世苦果。
G118n2302_p0063a16║六、猛利貪欲。
G118n2302_p0064a01║七、猛利瞋恚。
G118n2302_p0064a02║八、猛利愚癡。
G118n2302_p0064a03║九、其心迷亂。
G118n2302_p0064a04║十、守惡邪見。
G118n2302_p0064a05║梵語補特伽羅，華言有情。又云人。佛為有情之類，罪業深重，輪廻生死，難得人
G118n2302_p0064a06║身，故說此十種差別也。
G118n2302_p0064a07║一、謂諸有情，於宿世中及現在世，不種菩提善根，惟作惡行，所以輪廻諸趣也。
G118n2302_p0064a08║二、謂諸有情，於宿世中及現在世，未曾修習布施持戒等福德之業，多諸惡行，所以
G118n2302_p0064a09║輪廻諸趣也。
G118n2302_p0064a10║三、謂諸有情，於宿世中及現在世，為貪瞋癡等雜亂染污，相續不絕。由此惡行，所
G118n2302_p0064a11║以輪廻諸趣也。
G118n2302_p0064a12║四、謂諸有情，於宿世中及現在世，隨順惡友，習諸不善惡行，所以輪廻諸趣也。
G118n2302_p0064a13║五、謂諸有情，於現在世，但造惡業，不畏未來生死苦報。由此惡行，所以輪廻諸趣
G118n2302_p0064a14║也。
G118n2302_p0064a15║六、謂諸有情，不知世間諸欲是眾苦之本，但勇猛貪求，無有厭足。由此惡行，所以
G118n2302_p0064a16║輪廻諸趣也。
G118n2302_p0065a01║七、謂諸有情，於世間一切違逆之境，不能安心忍受，而但忿怒瞋恚，不知止息。由
G118n2302_p0065a02║此惡行，所以輪廻諸趣也。
G118n2302_p0065a03║八、謂諸有情，於一切境，迷惑不了，起諸邪見，蔑裂正法。由此惡行，所以輪廻諸
G118n2302_p0065a04║趣也。
G118n2302_p0065a05║九、謂諸有情，心無所主，迷惑狂亂，縱身口意，作不善業。由此惡行，所以輪廻諸
G118n2302_p0065a06║趣也。
G118n2302_p0065a07║十、謂諸有情，不信如來正教，堅執外道邪見。由此惡行，所以輪廻諸趣也。
G118n2302_p0065a08║
G118n2302_p0065a09║長者十德（出翻譯名義）
G118n2302_p0065a10║一、貴姓。
G118n2302_p0065a11║二、位高。
G118n2302_p0065a12║三、大富。
G118n2302_p0065a13║四、威猛。
G118n2302_p0065a14║五、智深。
G118n2302_p0065a15║六、年耆。
G118n2302_p0065a16║七、行淨。
G118n2302_p0066a01║八、禮備。
G118n2302_p0066a02║九、上歎。
G118n2302_p0066a03║十、下歸。
G118n2302_p0066a04║一、貴姓者：謂勳戚尊貴，世稱閥（房越切）閱（欲雪切）之族也。（明其等曰閥，積其功
G118n2302_p0066a05║曰閱。）
G118n2302_p0066a06║二、位高者：謂居卿相臺輔，為百辟之長也。
G118n2302_p0066a07║三、大富者：謂寶貨豐饒，所須具足也。
G118n2302_p0066a08║四、威猛者：謂威嚴厚重，人所敬畏也。
G118n2302_p0066a09║五、智深者：謂智慮深遠，越格超羣，所謀皆當也。
G118n2302_p0066a10║六、年耆者：謂齒高望重，為物儀表，人所尊仰也。
G118n2302_p0066a11║七、行淨者：謂持心律己，廉公潔白，所行如言，皆無玷也。
G118n2302_p0066a12║八、禮備者：謂威儀庠序，世所式瞻也。
G118n2302_p0066a13║九、上歎者：謂才德兼備，言行可則，為在上者所歎服也。
G118n2302_p0066a14║十、下歸者：謂謙以處己，寬以御眾，為在下者所歸向也。
G118n2302_p0066a15║
G118n2302_p0066a16║菩薩十施（華嚴）
G118n2302_p0067a01║一、分減施。
G118n2302_p0067a02║二、竭盡施。
G118n2302_p0067a03║三、內施。
G118n2302_p0067a04║四、外施。
G118n2302_p0067a05║五、內外施。
G118n2302_p0067a06║六、一切施。
G118n2302_p0067a07║七、過去施。
G118n2302_p0067a08║八、未來施。
G118n2302_p0067a09║九、現在施。
G118n2302_p0067a10║十、究竟施。
G118n2302_p0067a11║一謂：菩薩仁慈，好行惠施，若得美妙飲食，分與眾生，然後乃食。復念身中八萬尸
G118n2302_p0067a12║蟲，依我身住，願令普得充滿。於凡所受之物，悉亦如是，是名分減施。
G118n2302_p0067a13║二謂：菩薩得上妙飲食香華衣服資生之具，或有人言：「汝今所有，悉當與我。」菩
G118n2302_p0067a14║薩自念：「應為饒益諸眾生故，隨所有物，一切盡施，乃至身命，亦無所恪。」是名竭盡
G118n2302_p0067a15║施。
G118n2302_p0067a16║三謂：菩薩年方少盛，端正美好，始受轉輪王位，七寶具足，王四天下。或有人言：
G118n2302_p0068a01║「我今衰老，煢獨羸頓，若得王身手足血肉頭目骨髓，我命存活。」菩薩念言：「我後必
G118n2302_p0068a02║死，今當施之，以濟眾生。」心無所悔，是名內施。
G118n2302_p0068a03║四謂：菩薩年盛色美，眾相圓滿，始受轉輪王位，七寶具足。或有人言：「我今貧
G118n2302_p0068a04║窶，惟願仁慈，以施於我。」菩薩念言：「榮盛必衰，我今宜應隨彼之意。」即便施之，
G118n2302_p0068a05║而無所悔，是名外施。
G118n2302_p0068a06║五謂：菩薩形相端正，處輪王位，或有人言：「此輪王位，願捨與我，並及王身為我
G118n2302_p0068a07║臣僕。」菩薩念言：「我身王位，悉是無常。」即便施之，乃至以身恭勤作役，心無所
G118n2302_p0068a08║悔，是名內外施。
G118n2302_p0068a09║六謂：菩薩身盛美妙，處輪王位，或有無量貧窮人言：「大王垂慈，各隨所求。」或
G118n2302_p0068a10║乞國土，或乞妻子，或乞手足血肉肝腦。菩薩心念：「一切恩愛，會當別離。」即以一
G118n2302_p0068a11║切，悉皆施與，心無悔恨，是名一切施。
G118n2302_p0068a12║七謂：菩薩聞過去諸佛菩薩所有功德，不貪不著，見法如夢，但為教化取著眾生，成
G118n2302_p0068a13║熟佛法，即為說之。觀過去法，都不可得，畢竟皆捨，是名過去施。
G118n2302_p0068a14║八謂：菩薩聞未來諸佛所修之行，了達非有，不以己之善根回向於彼，亦不於彼而退
G118n2302_p0068a15║己之善根，常勤修行，攝化眾生。觀未來法，皆不可得，畢竟皆捨，是名未來施。
G118n2302_p0068a16║九謂：菩薩聞四天王眾天，三十三天，乃至色究竟天王眾天，及聲聞緣覺，具諸功
G118n2302_p0069a01║德，聞已不迷，但觀諸行，如夢不實，不生貪著，但令眾生捨離惡趣，修行於道，成就佛
G118n2302_p0069a02║法，是名現在施。
G118n2302_p0069a03║十謂：菩薩見無量眾生，無眼耳鼻舌身手足，來至我所告言：「我身薄祐，諸根殘
G118n2302_p0069a04║缺，惟願仁慈，捨己所有。」菩薩聞知，即便施與。假使經阿僧祇劫，不生悔惜。但念此
G118n2302_p0069a05║身危脆不堅，應以施彼，願我成就清淨智身，是名究竟施。
G118n2302_p0069a06║
G118n2302_p0069a07║布施十種利益（出月燈三昧經）
G118n2302_p0069a08║一、降伏慳悋。
G118n2302_p0069a09║二、捨心相續。
G118n2302_p0069a10║三、同其資產。
G118n2302_p0069a11║四、生豪富家。
G118n2302_p0069a12║五、生處施心現前。
G118n2302_p0069a13║六、四眾愛樂。
G118n2302_p0069a14║七、入眾不怯。
G118n2302_p0069a15║八、勝名流布。
G118n2302_p0069a16║九、手足柔輭。
G118n2302_p0070a01║十、不離知識。
G118n2302_p0070a02║布施是破慳貪之前陣，入正道之初門，菩薩能行此者，則獲十種利益也。
G118n2302_p0070a03║一謂：修菩薩行者，若能布施，則慳鄙悋惜之心，自然降伏，不復萌動矣。
G118n2302_p0070a04║二謂：修菩薩行者，行於布施，財雖匱乏，而喜捨之心，無有間斷也。
G118n2302_p0070a05║三謂：修菩薩行者，施心無量，觀諸眾生，與己無異，所有財產，平等受用，無有彼
G118n2302_p0070a06║此也。
G118n2302_p0070a07║四謂：修菩薩行者，於一切財物，常行惠施，心無悋惜，則當來果報，必生豪富之
G118n2302_p0070a08║家，財寶具足，受用無窮矣。
G118n2302_p0070a09║五謂：修菩薩行者，此生既能行於布施，則感後世隨其所生之處，而他人施與之者，
G118n2302_p0070a10║皆無慳悋之心矣。
G118n2302_p0070a11║六謂：修菩薩行者，既能常懷惠施，無所慳嫉，則四眾之心，常生愛樂，而無嫌恨
G118n2302_p0070a12║也。
G118n2302_p0070a13║七謂：修菩薩行者，既能布施，而為四眾之所愛樂，故入大眾之中，自無畏怯之心
G118n2302_p0070a14║也。
G118n2302_p0070a15║八謂：修菩薩行者，能無所求而行布施，則人多稱讚，勝妙名聞，流布遐邇也。
G118n2302_p0070a16║九謂：修菩薩行者，好行布施，濟人缺乏，能感手足柔輭，相好圓滿之報也。
G118n2302_p0071a01║十謂：修菩薩行者，自初發心行施以來，常得親近諸佛菩薩善知識等，獲聞法要，未
G118n2302_p0071a02║嘗遠離也。
G118n2302_p0071a03║
G118n2302_p0071a04║菩薩十戒（華嚴）
G118n2302_p0071a05║一、普饒益戒。
G118n2302_p0071a06║二、不受戒。
G118n2302_p0071a07║三、不住戒。
G118n2302_p0071a08║四、無悔恨戒。
G118n2302_p0071a09║五、無違諍戒。
G118n2302_p0071a10║六、不惱害戒。
G118n2302_p0071a11║七、不雜戒。
G118n2302_p0071a12║八、不貪求戒。
G118n2302_p0071a13║九、無過失戒。
G118n2302_p0071a14║十、無毀犯戒。
G118n2302_p0071a15║謂菩薩奉持三世諸佛十種淨戒，具足清白，無有缺犯；念諸眾生顛倒破戒，我成正
G118n2302_p0071a16║覺，為說真法，令離顛倒，得淨戒法，是名菩薩十戒。
G118n2302_p0072a01║一謂：菩薩受持淨戒，廣為利益一切眾生也。
G118n2302_p0072a02║二謂：菩薩不受外道諸戒；但自精進，奉持諸佛平等淨戒也。
G118n2302_p0072a03║三謂：菩薩受持戒時，不求於彼欲界、色界、無色界受生而住也。
G118n2302_p0072a04║四謂：菩薩不作重罪，不行諂詐，不破淨行，安住正戒，心不悔恨也。
G118n2302_p0072a05║五謂：菩薩於佛所制禁戒，心常持護，無所違犯，亦不鬭諍，觸惱一切眾生；但願常
G118n2302_p0072a06║生歡喜，奉持於戒也。
G118n2302_p0072a07║六謂：菩薩不學邪幻呪術，及造作方藥惱害眾生；但為救護一切，而持於戒也。
G118n2302_p0072a08║七謂：菩薩不著邊見，不惑外道所計；但觀諸法緣起不實，一心專持出離生死之戒
G118n2302_p0072a09║也。
G118n2302_p0072a10║八謂：菩薩不現異相，彰己有德，起貪求心；但為滿足出離生死死法，故而持於戒
G118n2302_p0072a11║也。
G118n2302_p0072a12║九謂：菩薩不自貢高言我持戒，見破戒人，亦不輕毀令他愧恥；但一其心，而持於戒
G118n2302_p0072a13║也。
G118n2302_p0072a14║十謂：菩薩受持淨戒，無所毀犯，永斷十惡，具足十善；恒念眾生，皆由顛倒，毀犯
G118n2302_p0072a15║於戒，當為說真實妙法，令離顛倒，成就菩提也。
G118n2302_p0073a01║菩薩十戒（出梵網經）
G118n2302_p0073a02║一、不殺戒。
G118n2302_p0073a03║二、不盜戒。
G118n2302_p0073a04║三、不婬戒。
G118n2302_p0073a05║四、不妄語戒。
G118n2302_p0073a06║五、不酤酒戒。
G118n2302_p0073a07║六、不說過罪戒。
G118n2302_p0073a08║七、不自讚毀他戒。
G118n2302_p0073a09║八、不慳戒。
G118n2302_p0073a10║九、不瞋戒。
G118n2302_p0073a11║十、不謗三寶戒。
G118n2302_p0073a12║一、不殺戒者：謂慈心憐愍，不斷一切命也。經云：「一切有命者，不得故殺；應起
G118n2302_p0073a13║常住慈悲心、孝順心，方便救護一切眾生。而反自恣心快意殺生者，是波羅夷罪。」（梵
G118n2302_p0073a14║語波羅夷，華言極惡。）
G118n2302_p0073a15║二、不盜戒者：謂不攘竊他人一切財物也。經云：「一針一草，不得故盜；應生佛性
G118n2302_p0074a01║孝順心慈悲心，常助一切人，生福生樂。而反更盜人財物，是波羅夷罪。」
G118n2302_p0074a02║三、不婬戒者：謂守禮自防，不應行欲事也。經云：「應生孝順心，救度一切眾生，
G118n2302_p0074a03║淨法與人。而反更起一切人婬，不擇親屬，是波羅夷罪。」
G118n2302_p0074a04║四、不妄語戒者：謂言當誠實，不應虛妄誑他也。經云：「應生正語正見，亦生一切
G118n2302_p0074a05║眾生正語正見。而反更起一切眾生邪語邪見邪業，是波羅夷罪。」
G118n2302_p0074a06║五、不酤酒戒者：謂酒能昏神亂性，故不應酤也。經云：「一切酒不得酤，是酒起罪
G118n2302_p0074a07║因緣，菩薩應生一切眾生明達之慧。而反更生一切眾生顛倒之心，是波羅夷罪。」
G118n2302_p0074a08║六、不說過罪戒者：謂不應說他人好惡長短也。經云：「聞外道惡人，說佛法中非法
G118n2302_p0074a09║非律，常生慈心，教化是輩，令生善信。若反更自說他人罪過，是波羅夷罪。」
G118n2302_p0074a10║七、不自讚毀他戒者：謂不自矜伐，不謗他人也。經云：「若自揚己德，隱他人好
G118n2302_p0074a11║事，令他人受毀者，是波羅夷罪。」
G118n2302_p0074a12║八、不慳戒者：謂心無鄙悋，悉捨所有也。經云：「見一切貧窮人來乞者，隨人所
G118n2302_p0074a13║須，一切給與。而以惡心瞋心，乃至不施一錢一針一草，有求法者，不為說一句一偈一微
G118n2302_p0074a14║塵許法，而反更駡辱者，是波羅夷罪。」
G118n2302_p0074a15║九、不瞋戒者：謂不應生忿怒之心也。經云：「應生一切眾生善根無諍之事，常生悲
G118n2302_p0074a16║心孝順心。而反更於一切眾生中，以惡口駡辱，加以手打及以刀杖，意猶不息，前人求
G118n2302_p0075a01║悔，善言懺謝，猶瞋不解者，是波羅夷罪。」（前人，即被打之人也。）
G118n2302_p0075a02║十、不謗三寶戒者：謂於佛法僧所，常當恭敬尊重，不應謗毀也。經云：「見外道及
G118n2302_p0075a03║以惡人，一言謗佛音聲，如三百矛刺心，況口自謗，不生信心、孝順心，而反更助惡人邪
G118n2302_p0075a04║見人謗，是波羅夷罪。」
G118n2302_p0075a05║
G118n2302_p0075a06║持戒十種利益（出月燈三昧經）
G118n2302_p0075a07║一、滿足智願。
G118n2302_p0075a08║二、如佛所學。
G118n2302_p0075a09║三、智者不毀。
G118n2302_p0075a10║四、不退誓願。
G118n2302_p0075a11║五、安住正行。
G118n2302_p0075a12║六、棄捨生死。
G118n2302_p0075a13║七、慕樂𣵀槃。
G118n2302_p0075a14║八、得無纏心。
G118n2302_p0075a15║九、得勝三昧。
G118n2302_p0075a16║十、不乏信財。
G118n2302_p0076a01║持戒是菩提之根本，入道之要門，菩薩能堅守護持，則獲此十種利益也。
G118n2302_p0076a02║一謂：修菩薩行者，能持禁戒，則身心清淨，慧性明了，一切智行，一切誓願，無不
G118n2302_p0076a03║滿足也。
G118n2302_p0076a04║二謂：佛初修道時，以戒為本，而得證果；菩薩修行，若能堅持淨戒，是亦如佛之所
G118n2302_p0076a05║學也。
G118n2302_p0076a06║三謂：修菩薩行者，戒行清淨，身口無過，凡有智之人，喜樂讚歎，而不毀訾也。
G118n2302_p0076a07║四謂：修菩薩行者，堅持淨戒，求證菩提，誓願弘深，勇猛精進，而不退轉也。
G118n2302_p0076a08║五謂：修菩薩行者：堅持戒律，則身口意業悉皆清淨，而於正行安住而不捨也。
G118n2302_p0076a09║六謂：修菩薩行者，受持淨戒，則無殺盜婬妄等業，而能出離生死，永脫輪廻之苦
G118n2302_p0076a10║也。
G118n2302_p0076a11║七、梵語𣵀槃，華言滅度。謂修菩薩行者，堅持戒律，絕諸妄想，故能厭惡生死之
G118n2302_p0076a12║苦，而欣慕𣵀槃之樂也。
G118n2302_p0076a13║八謂：修菩薩行者，戒德圓明，心體光潔，一切煩惱業緣，悉皆解脫，而無纏縛之患
G118n2302_p0076a14║也。
G118n2302_p0076a15║九、梵語三昧，華言正定。謂修菩薩行者，持戒清淨，心不散亂，則得三昧成就，定
G118n2302_p0076a16║性現前，而超諸有漏也。
G118n2302_p0077a01║十謂：修菩薩行者，持守戒律，於諸佛法，具正信心，則能出生一切功德法財，而不
G118n2302_p0077a02║匱乏也。
G118n2302_p0077a03║
G118n2302_p0077a04║
G118n2302_p0077a05║
G118n2302_p0077a06║
G118n2302_p0077a07║
G118n2302_p0077a08║
G118n2302_p0077a09║
G118n2302_p0077a10║
G118n2302_p0077a11║
G118n2302_p0077a12║
G118n2302_p0077a13║
G118n2302_p0077a14║
G118n2302_p0077a15║
G118n2302_p0077a16║佛學名相彙解　卷第五十五（終）