G118n2302_p0079a01║佛學名相彙解　卷第五十六明．沙門寂照編
G118n2302_p0079a02║
G118n2302_p0079a03║沙彌十戒（翻譯并沙彌十戒法）
G118n2302_p0079a04║一、不殺戒。
G118n2302_p0079a05║二、不盜戒。
G118n2302_p0079a06║三、不婬戒。
G118n2302_p0079a07║四、不妄語戒。
G118n2302_p0079a08║五、不飲酒戒。
G118n2302_p0079a09║六、離高廣大牀戒。
G118n2302_p0079a10║七、離花鬘等戒。
G118n2302_p0079a11║八、離歌舞等戒。
G118n2302_p0079a12║九、離金寶物戒。
G118n2302_p0079a13║十、離非食時戒。
G118n2302_p0079a14║梵語沙彌，華言息慈。初受十戒，名為沙彌；後受具足戒，名為比丘也。（具足戒者：
G118n2302_p0080a01║即二百五十戒。梵語比丘，華言乞士。）
G118n2302_p0080a02║一謂：常念有情，皆惜身命，應當憐愍，慎勿傷害，是名不殺戒。
G118n2302_p0080a03║二謂：物各有主，雖一針一草，亦不當攘竊，是名不盜戒。
G118n2302_p0080a04║三謂：清淨自守，不犯色欲，是名不婬戒。
G118n2302_p0080a05║四謂：言說誠實，不以虛言誑他，是名不妄語戒。
G118n2302_p0080a06║五謂：酒能昏神亂性增長愚癡，應當絕飲，是名不飲酒戒。
G118n2302_p0080a07║六謂：所坐之牀，高不過尺六，廣不過四尺。若過此量者，名高廣大牀，則不當坐，
G118n2302_p0080a08║是名離高廣大牀戒。
G118n2302_p0080a09║七謂：不著花鬘瓔珞，不用香油塗身，是名離花鬘等戒。
G118n2302_p0080a10║八謂：不自歌舞，亦不輒往觀聽歌舞，是名離歌舞等戒。
G118n2302_p0080a11║九謂：金銀錢寶，不當蓄積，亦不許手執，是名離金寶物戒。
G118n2302_p0080a12║十謂：佛制午時為食時，若過午則不當食，是名離非食時戒。
G118n2302_p0080a13║
G118n2302_p0080a14║大論十種戒（智論）
G118n2302_p0080a15║一、不缺戒。
G118n2302_p0080a16║二、不破戒。
G118n2302_p0081a01║三、不穿戒。
G118n2302_p0081a02║四、不雜戒。
G118n2302_p0081a03║五、隨道戒。
G118n2302_p0081a04║六、無著戒。
G118n2302_p0081a05║七、自在戒。
G118n2302_p0081a06║八、智所讚戒。
G118n2302_p0081a07║九、隨定戒。
G118n2302_p0081a08║十、具足戒。
G118n2302_p0081a09║一謂：修行之人，毀犯淨戒，如器已缺，無所堪用。若能恒自守護，如愛明珠，則能
G118n2302_p0081a10║攝一切戒，是名不缺戒。
G118n2302_p0081a11║二謂：修行之人，毀犯戒法，如器破裂，不堪為用。若能持護不犯，無有破損，是名
G118n2302_p0081a12║不破戒。
G118n2302_p0081a13║三謂：修行之人，毀犯戒法，如器穿漏，不堪受物。若能持護無毀，是名不穿戒。
G118n2302_p0081a14║四謂：修行之人，或毀定共戒，念破戒事，名之曰雜。若能護持不毀，欲念不起，是
G118n2302_p0081a15║名不雜戒。（定共戒者：即禪定與戒法相應也。）
G118n2302_p0081a16║五謂：聲聞初果，須陀洹人，隨順諦理，能破見惑，無所分別，是名隨道戒。
G118n2302_p0082a01║六謂：二乘之人，見真諦理，能成聖道，於諸思惑，無所染著，是名無著戒。
G118n2302_p0082a02║七謂：菩薩化他妙用，於諸世間，而得自在無礙，是名自在戒。
G118n2302_p0082a03║八謂：菩薩於諸世界化導眾生，為智者之所讚歎，是名智所讚戒。（智者，即諸佛也。）
G118n2302_p0082a04║九謂：菩薩隨首楞嚴定，現諸威儀，導利眾生，雖威儀變現，而任運常靜，是名隨
G118n2302_p0082a05║定戒。（梵語首楞嚴，華言徤相分別。）
G118n2302_p0082a06║十謂：菩薩持中道第一義諦戒，用中道慧，徧入諸法，無戒不備，是名具足戒。
G118n2302_p0082a07║
G118n2302_p0082a08║十善（法界次第）
G118n2302_p0082a09║一、不殺生。
G118n2302_p0082a10║二、不偷盜。
G118n2302_p0082a11║三、不邪婬。
G118n2302_p0082a12║四、不妄語。
G118n2302_p0082a13║五、不兩舌。
G118n2302_p0082a14║六、不惡口。
G118n2302_p0082a15║七、不綺語。
G118n2302_p0082a16║八、不貪欲。
G118n2302_p0083a01║九、不瞋恚。
G118n2302_p0083a02║十、不邪見。
G118n2302_p0083a03║善即順理之義。謂行此十法，皆順理故。然有二種：一者止，二者行。止者則止息己
G118n2302_p0083a04║惡，不惱於他；行者則修行勝德，利安一切也。
G118n2302_p0083a05║一、不殺者：謂不害一切物命，即是止殺之善。既不殺已，當行放生之善也。
G118n2302_p0083a06║二、不偷盜者：謂不竊取他人財物，即是止盜之善。既不盜已，當行布施之善也。
G118n2302_p0083a07║三、不邪婬者：謂不行邪婬欲事，即是止婬之善。既不邪婬，當行清淨梵行之善也。
G118n2302_p0083a08║四、不妄語者：謂不起虛言，誑惑他人，即是止妄語之善。既不妄語，當行實語之善
G118n2302_p0083a09║也。
G118n2302_p0083a10║五、不兩舌者：謂不向兩邊說是談非，令他鬥諍，即是止兩舌之善。既不兩舌，當行
G118n2302_p0083a11║和合利益之善也。
G118n2302_p0083a12║六、不惡口者：謂不發麤獷惡言，駡辱他人，即是止惡口之善。既不惡口，當行柔和
G118n2302_p0083a13║輭語之善也。
G118n2302_p0083a14║七、不綺語者：謂不莊飾華麗之言，令人樂聞，即是止綺語之善。既不綺語，當行質
G118n2302_p0083a15║直正言之善也。
G118n2302_p0083a16║八、不貪欲者：謂不貪著情欲塵境，即是止貪之善。既不貪欲，當行清淨梵行之善也。
G118n2302_p0084a01║九、不瞋恚者：謂不生憤怒之心，瞋恨於人，即是止瞋之善。既不瞋恚，當行慈忍之
G118n2302_p0084a02║善也。
G118n2302_p0084a03║十、不邪見者：謂不偏邪異見，執非為是，即是止邪見之善。既不邪見，當行正信正
G118n2302_p0084a04║見之善也。
G118n2302_p0084a05║
G118n2302_p0084a06║每月十齋日（珠林）
G118n2302_p0084a07║一、初一日。
G118n2302_p0084a08║二、初八日。
G118n2302_p0084a09║三、十四日。
G118n2302_p0084a10║四、十五日。
G118n2302_p0084a11║五、十八日。
G118n2302_p0084a12║六、二十三日。
G118n2302_p0084a13║七、二十四日。
G118n2302_p0084a14║八、二十八日。
G118n2302_p0084a15║九、二十九日。
G118n2302_p0084a16║十、三十日。
G118n2302_p0085a01║一謂：此日四天王太子下降，按行人間，比校善惡。若念定光佛名號，則滅一切罪，
G118n2302_p0085a02║增一切福。
G118n2302_p0085a03║二謂：此日摩醯首羅天王下降，按臨人間，觀察善惡。若念藥師琉璃光佛名號，則滅
G118n2302_p0085a04║一切罪，增一切福。（梵語摩醯首羅，華言大自在。）
G118n2302_p0085a05║三謂：此日摩醯首羅天王下降，按臨人間，觀察善惡。若念賢劫千佛名號，則滅一切
G118n2302_p0085a06║惡，生一切善。
G118n2302_p0085a07║四謂：此日四天王太子下降，按臨人間，觀察善惡。若念阿彌陀佛名號，則滅生死
G118n2302_p0085a08║罪，得寂滅樂。
G118n2302_p0085a09║五謂：此日四天王太子使者下降，觀察人間，比校善惡。若念地藏菩薩名號，則滅除
G118n2302_p0085a10║罪業，增延福壽。
G118n2302_p0085a11║六謂：此日摩醯首羅天王下降，按察人間，比校善惡。若念大勢至菩薩名號，則增長
G118n2302_p0085a12║福利，滅除罪惡。
G118n2302_p0085a13║七謂：此日四天王太子下降，按行人間，觀察善惡。若念觀世音菩薩名號，則滅除眾
G118n2302_p0085a14║苦，長養諸善。
G118n2302_p0085a15║八謂：此日四天王使者下降，觀察人間，比校善惡。若念盧舍那佛名號，則滅煩惱
G118n2302_p0085a16║罪，得智慧樂。
G118n2302_p0086a01║九謂：此日摩醯首羅天王下降，親臨人間，比校善惡。若念藥王菩薩名號，則滅一切
G118n2302_p0086a02║惡，生一切善。
G118n2302_p0086a03║十謂：此日四天王使者下降，按行人間，觀察善惡。若念釋迦牟尼佛名號，則增長福
G118n2302_p0086a04║利，成就菩提。
G118n2302_p0086a05║
G118n2302_p0086a06║十忍（仁王護國般若經疏）
G118n2302_p0086a07║一、戒忍。
G118n2302_p0086a08║二、智見忍。
G118n2302_p0086a09║三、定忍。
G118n2302_p0086a10║四、慧忍。
G118n2302_p0086a11║五、解脫忍。
G118n2302_p0086a12║六、空忍。
G118n2302_p0086a13║七、無願忍。
G118n2302_p0086a14║八、無相忍。
G118n2302_p0086a15║九、無常忍。
G118n2302_p0086a16║十、無生忍。
G118n2302_p0087a01║忍即忍可，亦安忍也。謂通教菩薩，觀五陰三界因果、二諦等法，成就十忍也。
G118n2302_p0087a02║一謂：由觀色陰，而不犯禁制，即得戒忍；以作無作戒體，皆是色攝故也。（作無作戒
G118n2302_p0087a03║者：謂初受戒時，有所作為，執守堅持，名為作也。持守既久，雖不作意，而任運無所毀犯，名無
G118n2302_p0087a04║作。）
G118n2302_p0087a05║二謂：由觀識陰，了知一切諸法邪正之見，皆從識心而生，即得知見忍；以了別識，
G118n2302_p0087a06║與此知見相類故也。（了別識即意識，以識有分別之義故也。）
G118n2302_p0087a07║三謂：由觀想陰，不起亂思，即得定忍；以從顛倒妄想，能入於定故也。
G118n2302_p0087a08║四謂：由觀受陰，無苦樂相，即得智慧忍；以分別諸法，皆悉空寂，智慧即生故也。
G118n2302_p0087a09║五謂：由觀行陰，無造作相，即得解脫忍；以行皆悉無常，無有結縛也。
G118n2302_p0087a10║六謂：由觀三界苦果，無有實體，即得空忍也；以生死苦諦，性本空寂故也。
G118n2302_p0087a11║七謂：由觀三界苦因，皆悉空故，即得無願忍；以煩惱集諦，性本清淨故也。
G118n2302_p0087a12║八謂：由觀三界因果之法皆空，即得無相忍；以因果之相，本空無有故也。
G118n2302_p0087a13║九謂：由觀俗諦之境，一切有為之法，悉皆虛幻，即得無常忍；以一切諸法，遷滅不
G118n2302_p0087a14║停故也。（俗諦者：謂建立一切法也。）
G118n2302_p0087a15║十謂：由觀真諦之境，是無為法，諸念不生，即得無生忍；以真空之理，本無生滅故
G118n2302_p0087a16║也。（真諦者：謂泯絕一切法也。）
G118n2302_p0088a01║慈忍十種利益（出月燈三昧經）
G118n2302_p0088a02║一、火不能燒。
G118n2302_p0088a03║二、刀不能割。
G118n2302_p0088a04║三、毒不能中。
G118n2302_p0088a05║四、水不能漂。
G118n2302_p0088a06║五、為非人護。
G118n2302_p0088a07║六、身相莊嚴。
G118n2302_p0088a08║七、閉諸惡道。
G118n2302_p0088a09║八、隨樂梵天。
G118n2302_p0088a10║九、晝夜常安。
G118n2302_p0088a11║十、不離喜樂。
G118n2302_p0088a12║慈即愛念，忍即安忍。謂修菩薩行者，於一切違順等境，皆能慈忍，故獲此十種利益
G118n2302_p0088a13║也。
G118n2302_p0088a14║一謂：修菩薩行者，但為利益眾生，常懷慈忍之心，於一切違逆之境，了知身心自性
G118n2302_p0088a15║本空，悉無所惱。是以瞋恚之火，所不能燒也。
G118n2302_p0089a01║二謂：修菩薩行者，但為利益眾生，常懷慈忍之心，於一切橫逆之境，了知自身體性
G118n2302_p0089a02║空寂，悉無所畏。是以瞋恚利刀，所不能割也。
G118n2302_p0089a03║三謂：修菩薩行者，但為利益眾生，常懷慈忍之心，人或有所加害，了知身心本空，
G118n2302_p0089a04║不以為意。是以貪瞋毒藥，所不能中也。
G118n2302_p0089a05║四謂：修菩薩行者，但為利益眾生，常懷慈忍之心，一切順情之境，了知諸法本空，
G118n2302_p0089a06║悉無所染。是以貪愛之水，所不能漂也。
G118n2302_p0089a07║五、非人即鬼神之類。謂修菩薩行者，但為利益眾生，常懷慈忍之心，於一切時處，
G118n2302_p0089a08║鬼神之類，悉皆護衛也。
G118n2302_p0089a09║六謂：修菩薩行者，但為利益眾生，常懷慈忍之心，愛念於人。是以能感色身相好莊
G118n2302_p0089a10║嚴之報也。
G118n2302_p0089a11║七謂：修菩薩行者，但為利益眾生，常懷慈忍之心，成就善法。是以惡道之門，自然
G118n2302_p0089a12║閉而不開也。
G118n2302_p0089a13║八、梵天，即色界初禪天也。謂修菩薩行者，慈忍具足，梵行無虧，故報盡命終，隨
G118n2302_p0089a14║其意樂，而得生於梵天也。
G118n2302_p0089a15║九謂：修菩薩行者，常行慈忍之心，利益有情，而不惱害，故得身心寂靜，晝夜常安
G118n2302_p0089a16║也。
G118n2302_p0090a01║十謂：修菩薩行者，常懷慈忍之心，利益眾生，令其各獲安隱。是以自之身心，亦不
G118n2302_p0090a02║離於喜樂也。
G118n2302_p0090a03║
G118n2302_p0090a04║精進十種利益（同上）
G118n2302_p0090a05║一、他不折伏。
G118n2302_p0090a06║二、得佛所攝。
G118n2302_p0090a07║三、為非人護。
G118n2302_p0090a08║四、聞法不忘。
G118n2302_p0090a09║五、未聞能聞。
G118n2302_p0090a10║六、增長辯才。
G118n2302_p0090a11║七、得三昧性。
G118n2302_p0090a12║八、少病少惱。
G118n2302_p0090a13║九、得食能消。
G118n2302_p0090a14║十、如優鉢羅華。
G118n2302_p0090a15║謂修菩薩行者，於諸梵行，念念進修，精勤無怠，故有十種利益也。
G118n2302_p0090a16║一謂：菩薩慧解精勤，行業成就，則不為一切邪論妄計之所折伏也。
G118n2302_p0091a01║二謂：菩薩於諸梵行，精進無怠，則為諸佛之所攝受而不捨也。
G118n2302_p0091a02║三、非人即鬼神之類。謂菩薩於諸梵行，精進無怠，於一切時處鬼神之類，悉加衛護
G118n2302_p0091a03║也。
G118n2302_p0091a04║四謂：菩薩於諸梵行，精進無怠，則於所聞之法，常能憶持，而不忘失也。
G118n2302_p0091a05║五謂：菩薩於諸梵行，勇猛精進，樂法之心，無有厭足，則昔所未聞，今皆得聞也。
G118n2302_p0091a06║六謂：菩薩於諸梵行，精進無怠，則法義皆通，辯才增長，隨問隨答，皆無疑礙也。
G118n2302_p0091a07║七謂：菩薩於諸梵行，精進無怠，則身心寂靜，定性現前，不為世相之所變遷也。
G118n2302_p0091a08║八謂：菩薩於諸梵行，精進無怠，雖晝夜不息，而善能調適身心，是以常得輕安，少
G118n2302_p0091a09║病少惱也。
G118n2302_p0091a10║九謂：菩薩於諸梵行，精進無怠，而於飲食，不節不恣，是以食已即消，而無停滯之
G118n2302_p0091a11║患也。
G118n2302_p0091a12║十、梵語優鉢羅，華言青蓮華。以其出於淤泥而無染污，世人見之即生希有之想。謂
G118n2302_p0091a13║菩薩於諸梵行，精進無怠，雖處生死，不為煩惱之所染著；猶如此華，見者亦生希有之心
G118n2302_p0091a14║也。
G118n2302_p0091a15║
G118n2302_p0091a16║禪定十種利益（同上）
G118n2302_p0092a01║一、安住儀式。
G118n2302_p0092a02║二、行慈境界。
G118n2302_p0092a03║三、無煩惱。
G118n2302_p0092a04║四、守護諸根。
G118n2302_p0092a05║五、無食喜樂。
G118n2302_p0092a06║六、遠離愛欲。
G118n2302_p0092a07║七、修禪不空。
G118n2302_p0092a08║八、解脫魔羂。
G118n2302_p0092a09║九、安住佛境。
G118n2302_p0092a10║十、解脫成熟。
G118n2302_p0092a11║謂修菩薩行者，善能修習禪定，則萬緣俱息，定性現前，故獲此十種利益也。
G118n2302_p0092a12║一謂：菩薩習諸禪定，心須整肅威儀，一遵法式，行之既久，則諸根寂靜，正定現
G118n2302_p0092a13║前，自然安住，無所勉強，是為安住儀式。
G118n2302_p0092a14║二謂：菩薩習諸禪定，常存慈愛之心，而無傷殺之念，於諸眾生，悉令安隱，是為行
G118n2302_p0092a15║慈境界。
G118n2302_p0092a16║三謂：菩薩習諸禪定，諸根寂靜，則貪瞋癡等一切煩惱自然不生，是為無煩惱。
G118n2302_p0093a01║四謂：菩薩習諸禪定，常當防衛，眼等諸根，不為色等諸塵所動，是為守護諸根。
G118n2302_p0093a02║五謂：菩薩習諸禪定，既得禪悅之味以資道體，雖無飲食之奉，而自然欣豫，是為無
G118n2302_p0093a03║食喜樂。
G118n2302_p0093a04║六謂：菩薩修習禪定，寂默一心，不令散亂，則一切愛欲之境，悉無染著，是為遠離
G118n2302_p0093a05║愛欲。
G118n2302_p0093a06║七謂：菩薩習諸禪定，而獲諸禪功德，雖證真空之理，而不墮於斷滅之空，是為修禪
G118n2302_p0093a07║不空。
G118n2302_p0093a08║八謂：菩薩習諸禪定，則能遠離生死，一切魔網悉皆不能纏縛，是為解脫魔羂。
G118n2302_p0093a09║九謂：菩薩習諸禪定，開發無量智慧，通達甚深法義，於佛知見，自然明了，心心寂
G118n2302_p0093a10║滅，住持不動，是為安住佛境。
G118n2302_p0093a11║十謂：菩薩習諸禪定，一切惑業不能撓亂，行之既久，則無礙解脫，自然圓就，是為
G118n2302_p0093a12║解脫成熟。
G118n2302_p0093a13║
G118n2302_p0093a14║般若十種利益（月燈）
G118n2302_p0093a15║一、一切捨不取施想。
G118n2302_p0093a16║二、持戒不缺而不依戒。
G118n2302_p0094a01║三、住於忍力而不住眾生想。
G118n2302_p0094a02║四、行於精進而離身心。
G118n2302_p0094a03║五、修禪而無所住。
G118n2302_p0094a04║六、魔不能擾。
G118n2302_p0094a05║七、於他言論其心不動。
G118n2302_p0094a06║八、達生死海底。
G118n2302_p0094a07║九、起增上悲。
G118n2302_p0094a08║十、不樂二乘道。
G118n2302_p0094a09║梵語般若，華言智慧。謂菩薩由此智慧，通達無礙，故獲十種利益也。
G118n2302_p0094a10║一謂：菩薩修行般若，照了萬法俱寂。是故雖行布施，而無能施之想，不著所施之
G118n2302_p0094a11║物，不見受施之人，是為一切捨不取施想。
G118n2302_p0094a12║二謂：菩薩修行般若，雖堅持淨戒，無所毀缺，然以空慧照之，則不見有能持能犯之
G118n2302_p0094a13║相，是為持戒不缺而不依戒。
G118n2302_p0094a14║三謂：菩薩修行般若，安住忍力，度諸眾生，然以空慧照之，而終不起眾生得度之
G118n2302_p0094a15║想，是為住於忍力而不住眾生想。
G118n2302_p0094a16║四謂：菩薩修行般若，於諸梵行，雖勇猛精進，然以空慧照之，而不見有身心精進之
G118n2302_p0095a01║相，是為行於精進而離身心。
G118n2302_p0095a02║五謂：菩薩修行般若，雖在禪定，然以空慧照之，而於一切諸禪功德，不生味著，是
G118n2302_p0095a03║為修禪而無所住。
G118n2302_p0095a04║六謂：菩薩修行般若，能以空慧照了諸法本性空寂，復知魔佛體元不異，魔雖發現，
G118n2302_p0095a05║即無所怖，是為魔不能擾。
G118n2302_p0095a06║七謂：菩薩修行般若，於世間出世間一切諸法，無不通達明了，故於他人言論，悉能
G118n2302_p0095a07║辨其邪正是非，不為所惑，是為於他言論其心不動。
G118n2302_p0095a08║八謂：菩薩修行般若，照了諸法洞徹生死淵源，不為輪轉所溺，是為達生死海底。
G118n2302_p0095a09║九謂：菩薩修行般若，雖觀一切性空，常以廣大悲愍之心，誓拔一切眾生之苦，令得
G118n2302_p0095a10║解脫，是為起增上悲。
G118n2302_p0095a11║十謂：菩薩修行般若，而能了知聲聞緣覺小乘之法，沉滯空寂，未為究竟，而不欣
G118n2302_p0095a12║樂；唯求大乘無上之道，而得解脫，是為不樂二乘道。
G118n2302_p0095a13║
G118n2302_p0095a14║坐禪人十種行（解脫道論）
G118n2302_p0095a15║一、令觀處明淨。
G118n2302_p0095a16║二、徧起觀諸根。
G118n2302_p0096a01║三、曉了於相。
G118n2302_p0096a02║四、制令心調。
G118n2302_p0096a03║五、折伏懈怠。
G118n2302_p0096a04║六、心無味著。
G118n2302_p0096a05║七、心歡喜。
G118n2302_p0096a06║八、心定成捨。
G118n2302_p0096a07║九、近學定人。
G118n2302_p0096a08║十、樂著安定。
G118n2302_p0096a09║一謂：修行之人，欲修禪定，先須調適飲食，不飢不飽；次須隨順時節，不先不後；
G118n2302_p0096a10║又當整肅威儀，無有懈怠。修此三行，用觀分明，則諸緣屏息，心常寂靜，安於禪定，是
G118n2302_p0096a11║為觀處明淨。
G118n2302_p0096a12║二謂：坐禪之人，欲修禪定，當周徧觀察，信等五根不令消減，與定相應心無懈怠，
G118n2302_p0096a13║即得遠離疑蓋等過，三昧現前，是為徧起觀諸根。
G118n2302_p0096a14║三謂：坐禪之人，欲修禪定，必當曉了意識想念之相，令其不急不寬，調適得中；則
G118n2302_p0096a15║妄想不生，禪定易入，是為曉了於相。
G118n2302_p0096a16║四謂：坐禪之人，欲修禪定，當起精進，制伏其心，調停適中，勿使過度增長亂意，
G118n2302_p0097a01║則得定相現前，三昧成就，是為制令心調。
G118n2302_p0097a02║五謂：坐禪之人，若以不得勝定，令心無味，故成懈怠，而欲睡眠；於是之時，必當
G118n2302_p0097a03║諦觀諸禪功德，策勵精進，則定相現前，三昧可得，是為折伏懈怠。
G118n2302_p0097a04║六謂：坐禪之人，欲修禪定，以慧根遲鈍，及少方便，不得寂靜；故於勝定，無所樂
G118n2302_p0097a05║著，是為心無味著。
G118n2302_p0097a06║七謂：坐禪之人，於諸勝定，心若無味，當觀生老病死，及諸惡趣，令生恐怖；然後
G118n2302_p0097a07║念佛法僧等諸功德，策進身心，令欣得禪定，是為心歡喜。
G118n2302_p0097a08║八謂：坐禪之人，欲修禪定，當調伏諸根，如理思惟，安住寂靜，而捨一切非正之
G118n2302_p0097a09║行，是為心定成捨。
G118n2302_p0097a10║九謂：坐禪之人，欲修禪定，應當遠離不修威儀，及不習寂靜之人；而常親近安住寂
G118n2302_p0097a11║靜、威儀整肅、心源泯淨者，依其教誡，成就正定道業，是為近學定人。
G118n2302_p0097a12║十謂：坐禪之人，欲修禪定，於彼得定、善解緣起、入寂靜處者，即當愛樂恭敬，求
G118n2302_p0097a13║其開導，以起定心，是為樂著安定。
G118n2302_p0097a14║
G118n2302_p0097a15║聞經十益（出華嚴經䟽）
G118n2302_p0097a16║一、見聞益。
G118n2302_p0098a01║二、發心益。
G118n2302_p0098a02║三、造修益。
G118n2302_p0098a03║四、頓得益。
G118n2302_p0098a04║五、滅障益。
G118n2302_p0098a05║六、攝位益。
G118n2302_p0098a06║七、起行益。
G118n2302_p0098a07║八、稱性益。
G118n2302_p0098a08║九、轉利益。
G118n2302_p0098a09║十、速證益。
G118n2302_p0098a10║謂毗盧遮那如來，現法界無盡身雲，徧一切處，與十方佛互為主伴，稱性圓融而說此
G118n2302_p0098a11║經。令諸菩薩一切大眾，及未來世法界眾生，皆悉得聞，信解悟入，生如來家，乃至深入
G118n2302_p0098a12║毗盧性海。若人聞是經，得無量無邊利益，今束為十，故云聞經十益也。
G118n2302_p0098a13║一、見聞益者：謂見聞如來常說徧說此之大經，佛佛道同，法應如是，令諸眾生入佛
G118n2302_p0098a14║境界，成見聞益。（常說者：過去現在窮未來際，恒說此法也。徧說者：十方無盡世界，皆說此法
G118n2302_p0098a15║也。）
G118n2302_p0098a16║二謂：聞如來說本因中大願大行，誓度眾生，是以遂發信心，學佛行願，成發心益。
G118n2302_p0099a01║三謂：聞如來說此大經，發起當機智慧善業，令諸眾生如法進修，成造修益。
G118n2302_p0099a02║四謂：聞如來初成正覺，即說此經，為根本法輪，義理玄妙，具含眾德，令諸眾生即
G118n2302_p0099a03║能開悟，成頓得益。
G118n2302_p0099a04║五謂：聞如來說此大經，廣明依正二果勝德莊嚴，是以信樂修行，滅煩惱障，成滅障
G118n2302_p0099a05║益。（依正二果者：一、依果，謂華藏世界。二、正果，謂如來十身也。）
G118n2302_p0099a06║六謂：聞此經顯說圓融地位，即一位中，具攝諸位功德，期心證入，成攝位益。
G118n2302_p0099a07║七謂：聞此經廣說圓融妙行，即一行頓成諸行，是以起深信解，發意修行，成起行
G118n2302_p0099a08║益。
G118n2302_p0099a09║八謂：聞說此經，稱性極談，真實之法，決須解了，依性起修，成稱性益。
G118n2302_p0099a10║九謂：聞此經，說一切眾生皆具如來智慧，乃展轉與人演說，皆得饒益，成轉利益。
G118n2302_p0099a11║十謂：總具前諸法門，故廣修眾德，則能速出生死，頓證菩提，成速證益。
G118n2302_p0099a12║
G118n2302_p0099a13║十法行（辯中邊論）
G118n2302_p0099a14║一、書寫。
G118n2302_p0099a15║二、供養。
G118n2302_p0099a16║三、施他。
G118n2302_p0100a01║四、諦聽。
G118n2302_p0100a02║五、披讀。
G118n2302_p0100a03║六、受持。
G118n2302_p0100a04║七、開演。
G118n2302_p0100a05║八、諷誦。
G118n2302_p0100a06║九、思惟。
G118n2302_p0100a07║十、修習。
G118n2302_p0100a08║一、謂於佛所說經律論文，書寫流通，使不斷絕也。
G118n2302_p0100a09║二、謂於佛經典所在之處，如佛塔廟，皆應恭敬尊重供養也。
G118n2302_p0100a10║三、謂所聞之法，為他演說，或施與經卷，不專自用，但欲利他也。
G118n2302_p0100a11║四、謂聞他人讀誦解說一切經法，深生愛樂，而專心審聽也。
G118n2302_p0100a12║五、謂於諸佛所說之經，時常披閱看讀，不釋手也。
G118n2302_p0100a13║六、謂於諸佛所說教法，從師稟受，持而弗失也。
G118n2302_p0100a14║七、謂於如來所說正法，時常開示演說，令人信解也。
G118n2302_p0100a15║八、謂於如來所說一切道法，諷誦宣揚，梵音清徹，令人樂聞也。
G118n2302_p0100a16║九、謂於如來所說一切法義，思惟籌量，憶念不忘也。
G118n2302_p0101a01║十、謂依如來所說之法，精修數習，以成道果也。
G118n2302_p0101a02║
G118n2302_p0101a03║十種行願（出華嚴行願品）
G118n2302_p0101a04║一、禮敬諸佛。
G118n2302_p0101a05║二、稱讚如來。
G118n2302_p0101a06║三、廣修供養。
G118n2302_p0101a07║四、懺除業障。
G118n2302_p0101a08║五、隨喜功德。
G118n2302_p0101a09║六、請轉法輪。
G118n2302_p0101a10║七、請佛住世。
G118n2302_p0101a11║八、常隨佛學。
G118n2302_p0101a12║九、恒順眾生。
G118n2302_p0101a13║十、普皆迴向。
G118n2302_p0101a14║普賢菩薩，於華嚴會上逝多林中，稱歎如來勝功德已，告諸菩薩及善財言：「如來功
G118n2302_p0101a15║德，十方諸佛經刹塵劫說不能盡，若欲成就此功德門，應修十種廣大行願也。」
G118n2302_p0101a16║一謂：一心運想十方諸佛如對目前，恭敬慇懃，五體投地，故云禮敬諸佛。
G118n2302_p0102a01║二謂：愛樂佛之功德，以微妙舌根，出無盡音聲，稱揚讚歎，故云稱讚如來。
G118n2302_p0102a02║三謂：諸佛如來，為最上福田，當起正信，悉以上妙財法等，所謂最勝華鬘塗香，貲
G118n2302_p0102a03║財眾具，及以勤修善根菩提妙法，皆悉無量，以用供養，故云廣修供養。
G118n2302_p0102a04║四、懺，梵語具云懺摩，華言悔過。今言懺悔，華梵兼擧也。謂之懺者，陳露先罪；
G118n2302_p0102a05║悔者，改往修來。若欲懺除業障，即當自念無量劫中，由貪瞋癡作諸惡業，障蔽真性，今
G118n2302_p0102a06║當清淨三業，於諸佛菩薩眾前，誠心懺悔，不敢覆藏，故云懺悔業障。
G118n2302_p0102a07║五謂：佛從初發心，不惜身命，捨頭目髓腦，修諸苦行，以至成道滅度所有功德，乃
G118n2302_p0102a08║至六趣四生、聲聞辟支佛、一切菩薩等，種種所有諸善功德，我皆隨順歡喜，故云隨喜功
G118n2302_p0102a09║德。
G118n2302_p0102a10║六謂：十方刹土諸佛，成等正覺，我以身口意業，慇懃勸請轉妙法輪，普雨法雨，自
G118n2302_p0102a11║他霑潤，故云請轉法輪。
G118n2302_p0102a12║七謂：諸佛菩薩、聲聞緣覺、諸善知識，將欲入滅，我悉勸請，久住於世，利樂眾
G118n2302_p0102a13║生，故云請佛住世。
G118n2302_p0102a14║八謂。佛從初發心，精進不退，不惜身命，剝皮為紙，析骨為筆，刺血為墨，書寫經
G118n2302_p0102a15║典，積如須彌；乃至成道，說法度生，所有法行，悉願隨順修學，故云常隨佛學。
G118n2302_p0102a16║九謂：常於一切眾生，承事供養，如奉師長，如敬父母；凡有病苦，為作良醫，乃至
G118n2302_p0103a01║貧窮令得饒富。如是平等隨順利樂，故云恒順眾生。
G118n2302_p0103a02║十謂：發廣大心，從初禮敬諸佛，乃至恒順眾生所有一切廣大功德，普皆迴向法界眾
G118n2302_p0103a03║生，願令常得安樂，乃至究竟成就菩提，故云普皆迴向。
G118n2302_p0103a04║
G118n2302_p0103a05║十度各三行（唯識）
G118n2302_p0103a06║一、施度三行。
G118n2302_p0103a07║二、尸度三行。
G118n2302_p0103a08║三、忍度三行。
G118n2302_p0103a09║四、進度三行。
G118n2302_p0103a10║五、禪度三行。
G118n2302_p0103a11║六、慧度三行。
G118n2302_p0103a12║七、方便度三行。
G118n2302_p0103a13║八、願度三行。
G118n2302_p0103a14║九、力度三行。
G118n2302_p0103a15║十、智度三行。
G118n2302_p0103a16║度者：超度也。謂此十度，各有三種殊勝行門，菩薩修行此法，則能自利利他，度諸
G118n2302_p0104a01║眾生，離生死此岸，越煩惱中流，到𣵀槃彼岸，同證無上菩提。
G118n2302_p0104a02║一謂：施度有三種：一、財施：謂以己所有財物，施與他人，令其安樂。二、法施：
G118n2302_p0104a03║謂以佛法，為諸眾生演說，令其開悟。三、無畏施：謂於諸眾生，無殺害心，令其無所怖
G118n2302_p0104a04║懼。是為施度三行。
G118n2302_p0104a05║二、尸，梵語具云尸羅，華言清凉，又翻為戒。此戒度有三種：一、攝律儀戒：謂持
G118n2302_p0104a06║佛戒律，具眾威儀。二、攝善法戒：謂身口意所作善法皆悉攝持。三、饒益有情戒：謂以
G118n2302_p0104a07║慈悲喜捨之心，與眾生樂，拔眾生苦，平等利益。是為尸度三行。
G118n2302_p0104a08║三、忍度有三種：一、耐怨害忍：謂若遇怨憎毒害，安然忍耐，無返報心。二、安受
G118n2302_p0104a09║苦忍：謂若遇水火刀杖，眾苦所逼，恬然忍受。三、諦察法忍：謂諦審諸法，體性虛幻，
G118n2302_p0104a10║而本無生滅，安然忍可。是為忍度三行。
G118n2302_p0104a11║四、進度有三種：一、被甲精進：謂起大誓願心，修諸勝行。二、攝善精進：謂修方
G118n2302_p0104a12║便行，進趣無上菩提。三、利樂精進：謂勤化眾生，咸修於道。是為進度三行。
G118n2302_p0104a13║五、禪，梵語具云禪那，華言靜慮。此禪度有三種：一、安住靜慮：謂亂想不起，深
G118n2302_p0104a14║入禪定。二、引發靜慮：謂智慧現前，生諸功德。三、辦事靜慮：謂功行圓成，利益眾
G118n2302_p0104a15║生。是為禪度三行。
G118n2302_p0104a16║六、慧度有三種：一、生空無分別慧：謂平等照了俗諦之法，無生滅相。二、法空無
G118n2302_p0105a01║分別慧：謂平等照了真諦之法，悟性本空。三、俱空無分別慧：謂全照中道，超前二空，
G118n2302_p0105a02║悉皆平等。是為慧度三行。
G118n2302_p0105a03║七、此方便度有三種：一、進趣果向方便：謂修諸功德，迴向佛果。二、巧會有無方
G118n2302_p0105a04║便：謂能善巧融會真俗二諦之理。三、不捨不受方便：謂拔濟眾生，了達能所皆空，而
G118n2302_p0105a05║不捨離。是為方便度三行。
G118n2302_p0105a06║八、願度有三種：一、求菩提願：謂自求佛果。二、利樂他願：謂救度一切眾生。
G118n2302_p0105a07║三、外化願：謂外化有情，亦起自利利他之願。是為願度三行。
G118n2302_p0105a08║九、力即力用。謂此力度有三種：一、思擇力：謂思惟揀擇一切善法，而得其力。
G118n2302_p0105a09║二、修習力：謂修行數習殊勝妙行，證得其力。三、變化力：謂神通力用，化度眾生。是
G118n2302_p0105a10║為力度三行。
G118n2302_p0105a11║十、此智度有三種：一、無相智：謂觀達一切諸法，性本自空。二、受用法樂智：謂
G118n2302_p0105a12║修行證得一切種智，恒自受用，得大自在。三、成熟有情智：謂教化饒益一切眾生，成熟
G118n2302_p0105a13║道果。是為智度三行。
G118n2302_p0105a14║
G118n2302_p0105a15║十種發心（出演義鈔）
G118n2302_p0105a16║一、發地獄心。
G118n2302_p0106a01║二、發畜生心。
G118n2302_p0106a02║三、發餓鬼心。
G118n2302_p0106a03║四、發下品十善心。
G118n2302_p0106a04║五、發中品十善心。
G118n2302_p0106a05║六、發上品十善心。
G118n2302_p0106a06║七、發欲界主心。
G118n2302_p0106a07║八、發世智心。
G118n2302_p0106a08║九、發梵心。
G118n2302_p0106a09║十、發無漏心。
G118n2302_p0106a10║十種發心者：謂諸眾生迷妄失真，念念起心，貪著諸境，業報不同，苦樂有異，皆因
G118n2302_p0106a11║發心不純也。
G118n2302_p0106a12║一謂：眾生念念起貪瞋之心，日增月甚，造上品十惡，行火塗道，是名發地獄心。
G118n2302_p0106a13║（上品者：謂人作惡，於欲作、正作、作已，三時之中，俱不能悔也。火塗道者：即地獄道也。謂地獄
G118n2302_p0106a14║中，受火牀罏炭等苦也。）
G118n2302_p0106a15║二謂：眾生念念起心，欲多眷屬，如海吞流，愚癡貪著，趣中品十惡，行血塗道，是
G118n2302_p0106a16║名發畜生心。（中品者：謂作惡已，後起少悔心也。血塗道者：即畜生道也。謂畜生常被互相吞啖之
G118n2302_p0107a01║苦也。）
G118n2302_p0107a02║三謂：眾生念念，欲得名聞四遠，八方稱揚，內無實德，虛比聖賢，唯行諂誑，起下
G118n2302_p0107a03║品十惡，行刀塗道，是名發餓鬼心。（下品者：謂作惡之時，即能悔也。刀塗道者：即餓鬼道
G118n2302_p0107a04║也。謂餓鬼中常受刀杖逼迫之苦也。）
G118n2302_p0107a05║四、下品者：於作善之時，即生悔心也。十善者：不殺生、不偷盜、不邪婬、不妄
G118n2302_p0107a06║語、不兩舌、不惡口、不綺語、不貪欲、不瞋恚、不邪見也。謂眾生念念欲勝於人，輕他
G118n2302_p0107a07║重己，而外揚仁義，行脩羅道，是名發下品十善心。
G118n2302_p0107a08║五、中品者：於作善已後，起少悔心也。謂眾生念念，忻樂世間，修行五戒，行人之
G118n2302_p0107a09║道，是名發中品十善心。
G118n2302_p0107a10║六、上品者：於十善欲作、正作、作已，三時之中，心俱不悔也。謂眾生念念，知三
G118n2302_p0107a11║惡道苦，及知人間苦樂相間，唯天上純受諸樂，而求生彼故，閉攝內根，不著外塵，修行
G118n2302_p0107a12║天道，是名發上品十善心。（內根者，即意根也。）
G118n2302_p0107a13║七、欲界主者：即他化自在天主也。謂眾生若念念張大威勢，奪他所化，以自娛樂，
G118n2302_p0107a14║而行魔羅道，是名發欲界主心。
G118n2302_p0107a15║八謂：眾生念念，欲得利智辯聰，高才明哲，鑒達古今，不信出世教法，而行尼犍
G118n2302_p0107a16║道，是名發世智心。（梵語尼犍，華言離繫。即外道也。）
G118n2302_p0108a01║九謂：眾生念念，厭下欲界塵境，忻上梵天勝妙之樂，而行色無色之道，是名發梵
G118n2302_p0108a02║心。
G118n2302_p0108a03║十、無漏者：不漏落生死也。謂眾生念念，厭離世間生死之苦，斷除貪瞋癡之妄惑，
G118n2302_p0108a04║常修無漏之因，而行二乘之道，是名發無漏心。
G118n2302_p0108a05║
G118n2302_p0108a06║十種有依行輪（出地藏十輪經）
G118n2302_p0108a07║一、具足淨信。
G118n2302_p0108a08║二、具足慚愧。
G118n2302_p0108a09║三、安住律儀。
G118n2302_p0108a10║四、安住慈心。
G118n2302_p0108a11║五、安住悲心。
G118n2302_p0108a12║六、安住喜心。
G118n2302_p0108a13║七、安住捨心。
G118n2302_p0108a14║八、具正歸依。
G118n2302_p0108a15║九、具足精進。
G118n2302_p0108a16║十、常樂寂靜。
G118n2302_p0109a01║有依行者：有可憑依之行業也。輪以摧碾為義。佛謂眾生依此行業而修菩提，則能摧
G118n2302_p0109a02║破一切煩惱惑業，故曰輪也。
G118n2302_p0109a03║一謂：眾生具足清淨信心，則於一切善惡業緣，受報因果，皆無所疑，此為有依行
G118n2302_p0109a04║也。
G118n2302_p0109a05║二謂：眾生具足慚愧之心，凡有所作身口過非，而能內自羞恥，發露向人，悉不覆
G118n2302_p0109a06║藏，此為有依行也。
G118n2302_p0109a07║三謂：眾生若能攝身口意業，安住淨戒，則於殺盜婬妄等諸律儀，悉無毀犯，此為有
G118n2302_p0109a08║依行也。
G118n2302_p0109a09║四謂：眾生若能安住平等慈愛之心，則於一切有情，悉與其樂，不加惱害，此為有依
G118n2302_p0109a10║行也。
G118n2302_p0109a11║五謂：眾生若能安住平等悲憫之心，則於一切有情，見其受苦，普為救拔，令其安
G118n2302_p0109a12║穩，此為有依行也。
G118n2302_p0109a13║六謂：眾生若能安住歡喜之心，見諸有情離苦得樂，了無憎嫉之意，此為有依行也。
G118n2302_p0109a14║七謂：眾生若能安住捨離之心，則於一切有情，冤親平等，無憎無愛，此為有依行
G118n2302_p0109a15║也。
G118n2302_p0109a16║八謂：眾生發心修行之初，必須歸向依止佛法僧寶，則所修所證，有所憑據，而不惑
G118n2302_p0110a01║於外道邪魔之見，此為有依行也。
G118n2302_p0110a02║九謂：眾生於如來一切善法，若能隨順修學，勇猛精勤，始終不懈，此為有依行也。
G118n2302_p0110a03║十謂：眾生修習禪定，當遠離憒鬧，寂默一心，如理思惟，絕諸妄想，此為有依行
G118n2302_p0110a04║也。
G118n2302_p0110a05║
G118n2302_p0110a06║多聞十種利益（出月燈三昧經）
G118n2302_p0110a07║一、知煩惱助。
G118n2302_p0110a08║二、知清淨助。
G118n2302_p0110a09║三、遠離疑惑。
G118n2302_p0110a10║四、作正直見。
G118n2302_p0110a11║五、遠離非道。
G118n2302_p0110a12║六、安住正路。
G118n2302_p0110a13║七、開甘露門。
G118n2302_p0110a14║八、近佛菩提。
G118n2302_p0110a15║九、為作光明。
G118n2302_p0110a16║十、不畏惡道。
G118n2302_p0111a01║謂修菩薩行者，於世間出世間，一切邪正之法，無不聞知，故獲此十種利益也。
G118n2302_p0111a02║一謂：修菩薩行者，以多聞故，則知自身及諸眾生，所有一切煩惱之惑，皆能資助業
G118n2302_p0111a03║因而受當來果報，故求出離，而不為所惑也。
G118n2302_p0111a04║二謂：修菩薩行者，以多聞故，悉知一切清淨梵行，皆能資助菩提之道。是以精勤修
G118n2302_p0111a05║習，以證無上佛果也。
G118n2302_p0111a06║三謂：修菩薩行者，以多聞故，則於世間出世間一切諸法，及外道邪魔等論，悉皆明
G118n2302_p0111a07║了通達而無所疑惑也。
G118n2302_p0111a08║四謂：修菩薩行者，以多聞故，則於一切邪正之法無不明了。若有眾生邪見邪論者，
G118n2302_p0111a09║為作正直知見，而格其非心也。
G118n2302_p0111a10║五謂：修菩薩行者，以多聞故，則於善惡果報、諸法同緣無不明了。故殺盜等一切非
G118n2302_p0111a11║法之道，皆能遠離而不為也。
G118n2302_p0111a12║六謂：修菩薩行者，以多聞故，則於一切邪正諸法，無不明了。故不為非道所惑，而
G118n2302_p0111a13║於如來正法，常得安住而不退也。
G118n2302_p0111a14║七謂：修菩薩行者，以多聞故，則能深入如來之藏，了知無上法味，而復以此普潤眾
G118n2302_p0111a15║生，令其善根增長，是為開甘露門也。
G118n2302_p0111a16║八謂：修菩薩行者，以多聞故，常勤修習，則知戒定慧行能趣聖果。是以心常在道，
G118n2302_p0112a01║精勤無怠，而於佛果菩提為不遠也。
G118n2302_p0112a02║九謂：修菩薩行者，以多聞故，知諸眾生皆為無明所覆，常受長夜之苦，而能以智慧
G118n2302_p0112a03║之燈，作諸光明，令其出離幽闇，而獲清升之樂也。
G118n2302_p0112a04║十謂：修菩薩行者，以多聞故，曉了萬法，體本空寂，無苦無樂；是以發廣大心，隨
G118n2302_p0112a05║類化度一切眾生，而於險難惡道悉無所畏也。
G118n2302_p0112a06║
G118n2302_p0112a07║十行仙（楞嚴）
G118n2302_p0112a08║一、地行仙。
G118n2302_p0112a09║二、飛行仙。
G118n2302_p0112a10║三、遊行仙。
G118n2302_p0112a11║四、空行仙。
G118n2302_p0112a12║五、天行仙。
G118n2302_p0112a13║六、通行仙。
G118n2302_p0112a14║七、道行仙。
G118n2302_p0112a15║八、照行仙。
G118n2302_p0112a16║九、精行仙。
G118n2302_p0113a01║十、絕行仙。
G118n2302_p0113a02║一、謂其服食藥餌，能駐一期之壽，而不能輕擧，故名地行仙。
G118n2302_p0113a03║二、謂其飡食黃精松柏之類，久而身輕，故名飛行仙。（黃精，藥名。松柏者：謂松柏之
G118n2302_p0113a04║葉也。）
G118n2302_p0113a05║三、謂其久服還丹，化形易骨，遊戲人間，故名遊行仙。（還丹者：謂神仙九還之丹也。）
G118n2302_p0113a06║四、謂其乘陰陽動靜，調氣固精，騰身履空，故名空行仙。
G118n2302_p0113a07║五、謂其能鼓天池，嚥津液，不交世欲，故名天行仙。（天池，即口也。）
G118n2302_p0113a08║六、謂其吞吸日月精華，作意存變，以延身命，歲久功成，遂有異見，通世物情，故
G118n2302_p0113a09║名通行仙。
G118n2302_p0113a10║七、謂其以呪術持身，術力成就，故名道行仙。
G118n2302_p0113a11║八、謂其能繫念一境，澄凝精思，積久功成，照用顯發，故名照行仙。
G118n2302_p0113a12║九、謂其內以坎男离女為四配，外即採陰助陽，攝衛精氣，故名精行仙。
G118n2302_p0113a13║十、謂其存想世間，有為功用，運想化理，超絕世間，故名絕行仙。
G118n2302_p0113a14║
G118n2302_p0113a15║十念（諸經要集）
G118n2302_p0113a16║一、念佛。
G118n2302_p0114a01║二、念法。
G118n2302_p0114a02║三、念僧。
G118n2302_p0114a03║四、念戒。
G118n2302_p0114a04║五、念施。
G118n2302_p0114a05║六、念天。
G118n2302_p0114a06║七、念休息。
G118n2302_p0114a07║八、念安般。
G118n2302_p0114a08║九、念身。
G118n2302_p0114a09║十、念死。
G118n2302_p0114a10║謂於佛等十境，起修十念，攝伏亂心，勿使妄動，則正念現前，佛道可期矣。
G118n2302_p0114a11║一謂：於如來相好功德，時常專心繫想，念念不忘，是名念佛。
G118n2302_p0114a12║二謂：諸佛教法，為修行之軌則，能除愛欲塵勞，諸結使縛。於此時常專心繫想，念
G118n2302_p0114a13║念不忘，是名念法。
G118n2302_p0114a14║三謂：菩薩羅漢聖僧，咸具種種功德，為世福田。於此時常專心繫想，念念不忘，是
G118n2302_p0114a15║名念僧。
G118n2302_p0114a16║四謂：佛所制之戒，能息諸惡，成就道品，猶如瓔珞，可以嚴身。於此時常專心繫
G118n2302_p0115a01║想，念念不忘，是名念戒。
G118n2302_p0115a02║五謂：布施能破慳貪，生長福果，及所施之後，無有悔心，亦不求報，但起慈心利益
G118n2302_p0115a03║一切。於此時常專心繫想，念念不忘，是名念施。
G118n2302_p0115a04║六謂：諸天善業成就，感報勝身，眾福具足，而我亦當修如是善業，感如是身。於此
G118n2302_p0115a05║時常專心繫想，念念不忘，是名念天。
G118n2302_p0115a06║七謂：於寂靜之處，閑居獨處，屏息一切緣務，則可修習聖道。於此時常專心繫想，
G118n2302_p0115a07║念念不忘，是名念休息。
G118n2302_p0115a08║八、安般，梵語具云安那般那，華言遺來遺去。即出入息也。謂攝心靜慮，數出入
G118n2302_p0115a09║息，覺知長短，則能除諸妄想。於此時常專心繫想，念念不忘，是名念安般。
G118n2302_p0115a10║九謂：此身頭目手足皮肉骨髓，何者是身？從何處來？為誰所造？於此終後，當生何
G118n2302_p0115a11║處？了知因緣假合，畢竟不實，即須晝夜精進，修習淨行。於此時常專心繫想，念念不
G118n2302_p0115a12║忘，是名念身。
G118n2302_p0115a13║十謂：人之生猶如夢幻，諸根不久終當散壞，即須晝夜精進，以求出離。於此時常專
G118n2302_p0115a14║心繫想，念念不忘，是名念死。
G118n2302_p0115a15║
G118n2302_p0115a16║念佛十種心（寶積）
G118n2302_p0116a01║一、無損害心。
G118n2302_p0116a02║二、無逼惱心。
G118n2302_p0116a03║三、樂守護心。
G118n2302_p0116a04║四、無執著心。
G118n2302_p0116a05║五、起淨意心。
G118n2302_p0116a06║六、無忘失心。
G118n2302_p0116a07║七、無下劣心。
G118n2302_p0116a08║八、生決定心。
G118n2302_p0116a09║九、無雜染心。
G118n2302_p0116a10║十、起隨念心。
G118n2302_p0116a11║彌勒菩薩白佛言：「如佛所說，阿彌陀佛極樂世界功德利益，若有眾生發十種心，隨
G118n2302_p0116a12║一一心，專念彼佛，是人命終，當得往生也。」
G118n2302_p0116a13║一謂：念佛之人，於諸眾生，常起大慈之心，不加損害，令得快樂，是名無損害心。
G118n2302_p0116a14║二謂：念佛之人，身心安靜，於諸眾生，常起大悲之心，深加愍傷，令得脫苦，是名
G118n2302_p0116a15║無逼惱心。
G118n2302_p0116a16║三謂：念佛之人，於佛所說正法，當須不惜身命，守護愛惜，是名樂守護心。
G118n2302_p0117a01║四謂：念佛之人，常以智慧觀察，於一切法不生執著，是名無執著心。
G118n2302_p0117a02║五謂：念佛之人，能離世間雜染之法，復於利養等事，常生知足之心，是名起淨意
G118n2302_p0117a03║心。
G118n2302_p0117a04║六謂：念佛之人，求生淨土，成佛種智，於一切時念念不捨，是名無忘失心。
G118n2302_p0117a05║七謂：念佛之人，常行平等之心，於諸眾生，尊重恭敬，不生輕慢，是名無下劣心。
G118n2302_p0117a06║八謂：念佛之人，不著世間言論，於無上菩提之道，深生正信，畢竟不惑，是名生決
G118n2302_p0117a07║定心。
G118n2302_p0117a08║九謂：念佛之人，修習功行，種諸善根，心常遠離一切煩惱雜染，是名無雜染心。
G118n2302_p0117a09║十謂：念佛之人，雖觀如來相好，而不生愛著之心，於無念中常念彼佛，是名起隨念
G118n2302_p0117a10║心。
G118n2302_p0117a11║
G118n2302_p0117a12║十種方便（晉譯華嚴）
G118n2302_p0117a13║一、布施方便。
G118n2302_p0117a14║二、持戒方便。
G118n2302_p0117a15║三、忍辱方便。
G118n2302_p0117a16║四、精進方便。
G118n2302_p0118a01║五、禪定方便。
G118n2302_p0118a02║六、智慧方便。
G118n2302_p0118a03║七、大慈方便。
G118n2302_p0118a04║八、大悲方便。
G118n2302_p0118a05║九、覺悟方便。
G118n2302_p0118a06║十、轉不退法輪方便。
G118n2302_p0118a07║一謂：修菩薩行者，心無慳吝，於身命財悉皆喜捨，但欲利益眾生，不求人之恩報。
G118n2302_p0118a08║是為布施方便也。
G118n2302_p0118a09║二謂：修菩薩行者，堅持禁戒，行頭陀行；威儀具足，不輕他人；於諸塵境，心無染
G118n2302_p0118a10║著。是為持戒方便也。（梵語頭陀，華言抖擻。）
G118n2302_p0118a11║三謂：修菩薩行者，遠離顛倒瞋恚，而無彼我之想；於諸眾生，設有橫逆侵加於己，
G118n2302_p0118a12║悉能忍受，心無所動。是為忍辱方便也。
G118n2302_p0118a13║四謂：修菩薩行者，於諸梵行，即當捍勞忍苦，勇猛無怠；其所得法，念念思惟，不
G118n2302_p0118a14║令忘失。是為精進方便也。
G118n2302_p0118a15║五謂：修菩薩行者，遠離一切五欲及諸煩惱；而於禪定解脫等法，銳意修習，求證佛
G118n2302_p0118a16║果。是為禪定方便也。
G118n2302_p0119a01║六謂：修菩薩行者，遠離愚癡煩惱，長養一切功德，歡喜愛樂，心無厭足，開發慧
G118n2302_p0119a02║解，成就菩提。是為智慧方便也。
G118n2302_p0119a03║七謂：修菩薩行者，運平等大慈之心，利樂一切眾生，雖歷塵劫，而不疲厭。是為大
G118n2302_p0119a04║慈方便也。
G118n2302_p0119a05║八謂：修菩薩行者，雖了知諸法，元無自性，而能以平等大悲之心，代一切眾生受諸
G118n2302_p0119a06║苦惱，雖歷塵劫，而不疲厭。是為大悲方便也。
G118n2302_p0119a07║九謂：修菩薩行者，以無礙智慧，開示一切眾生，令其了悟本有覺性，無所疑惑。是
G118n2302_p0119a08║為覺悟方便也。
G118n2302_p0119a09║十謂：修菩薩行者，轉無上法輪，化導一切眾生，令其依教修學，增長菩提，行位不
G118n2302_p0119a10║退。是為轉不退法輪方便也。
G118n2302_p0119a11║
G118n2302_p0119a12║
G118n2302_p0119a13║
G118n2302_p0119a14║
G118n2302_p0119a15║
G118n2302_p0119a16║佛學名相彙解　卷第五十六（終）