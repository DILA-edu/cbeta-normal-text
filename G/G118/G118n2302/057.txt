G118n2302_p0121a01║佛學名相彙解　卷第五十七明．沙門寂照編
G118n2302_p0121a02║
G118n2302_p0121a03║粥有十利
G118n2302_p0121a04║一、資色。
G118n2302_p0121a05║二、增力。
G118n2302_p0121a06║三、益壽。
G118n2302_p0121a07║四、安樂。
G118n2302_p0121a08║五、辯說。
G118n2302_p0121a09║六、除風。
G118n2302_p0121a10║七、消宿食。
G118n2302_p0121a11║八、辭清。
G118n2302_p0121a12║九、除饑。
G118n2302_p0121a13║十、消渴。
G118n2302_p0121a14║律云：佛住舍衛城時，難陀母作食，先飯比丘，然後自食。復作釜飯，逼上飯汁自
G118n2302_p0122a01║飲，即覺身內風除，宿食頓消。由是多水少米合煎，復用胡椒蓽茇調和，以奉世尊。由是
G118n2302_p0122a02║佛聽比丘，從今日後，許食粥，有十種利。時世尊即說偈曰：「持戒清淨人所奉，恭敬隨
G118n2302_p0122a03║時以粥施，十利饒益於行者：色力壽樂辭清辯，宿食風除饑渴消。是名為藥佛所說。欲生
G118n2302_p0122a04║人天常受樂，應當以粥施眾僧。」（梵語難陀，華言善歡喜。）
G118n2302_p0122a05║一謂：資益身軀，顏容豐盛，故云資色。
G118n2302_p0122a06║二謂：補益尫羸，增長氣力，故云增力。
G118n2302_p0122a07║三謂：補養元氣，壽筭增益，故云益壽。
G118n2302_p0122a08║四謂：清淨柔輭，食則安樂，故云安樂。
G118n2302_p0122a09║五謂：滋潤喉吻，論議無礙，故云辯說。
G118n2302_p0122a10║六謂：調和通利，風氣消除，故云除風。
G118n2302_p0122a11║七謂：溫煖脾胃，宿食消化，故云消宿食。
G118n2302_p0122a12║八謂：氣無凝滯，辭辯清揚，故云辭清。
G118n2302_p0122a13║九謂：適充口腹，餓餒頓除，故云除饑。
G118n2302_p0122a14║十謂：喉吻霑潤，渴想隨消，故云消渴。
G118n2302_p0122a15║
G118n2302_p0122a16║十魔（出演義鈔）
G118n2302_p0123a01║一、蘊魔。
G118n2302_p0123a02║二、煩惱魔。
G118n2302_p0123a03║三、業魔。
G118n2302_p0123a04║四、心魔。
G118n2302_p0123a05║五、死魔。
G118n2302_p0123a06║六、天魔。
G118n2302_p0123a07║七、善根魔。
G118n2302_p0123a08║八、三昧魔。
G118n2302_p0123a09║九、善知識魔。
G118n2302_p0123a10║十、菩提法智魔。
G118n2302_p0123a11║魔，梵語具云魔羅，華言能奪命。謂能奪眾生智慧之命。又翻作障，能於修道之人而
G118n2302_p0123a12║作障難故也。
G118n2302_p0123a13║一謂：色受想行識五蘊為魔也。蓋貪著五蘊之法，起惑造業，障礙正道，遂失智慧之
G118n2302_p0123a14║命，是名蘊魔。
G118n2302_p0123a15║二謂：一切煩惱之惑為魔也。蓋貪著五塵之境，起諸煩惱，障礙正道，遂失智慧之
G118n2302_p0123a16║命，是名煩惱魔。
G118n2302_p0124a01║三謂：一切惡業為魔也。蓋殺盜婬妄諸罪惡業，障礙正道，遂失智慧之命，是名業
G118n2302_p0124a02║魔。
G118n2302_p0124a03║四謂：一切我慢之心為魔也。蓋心懷貢高，常生憍慢，障蔽正道，遂失智慧之命，是
G118n2302_p0124a04║名心魔。
G118n2302_p0124a05║五謂：人壽盡命終為魔也。蓋業報已畢，捨離現生之處，障蔽修道，遂失智慧之命，
G118n2302_p0124a06║是名死魔。
G118n2302_p0124a07║六謂：欲界第六他化自在天為魔也。蓋此天為欲界之主，見人修道，以為失我眷屬，
G118n2302_p0124a08║空我宮殿，即興魔事，惱亂行者，令人障蔽正道，遂失智慧之命，是名天魔。
G118n2302_p0124a09║七謂：著所修一切善法為魔也。蓋修行之人，或得一善，即生取著之心，更不加修，
G118n2302_p0124a10║由是障蔽正道，遂失智慧之命，是名善根魔。
G118n2302_p0124a11║八謂：著於所得禪定為魔也。蓋修禪之人，得一三昧，久味躭著，不求昇進，障蔽正
G118n2302_p0124a12║道，遂失智慧之命，是名三昧魔。
G118n2302_p0124a13║九謂：慳吝於法而為魔也。蓋於一切諸法，起執著心，不能開導於他，障蔽正道，令
G118n2302_p0124a14║人遂失智慧之命，是名善知識魔。
G118n2302_p0124a15║十謂：著一切法而為魔也。蓋修行之人，於菩提之法，起智執著，堅守不捨，障蔽正
G118n2302_p0124a16║道，遂失智慧之命，是名菩提法智魔。
G118n2302_p0125a01║十種鬼（出楞嚴經）
G118n2302_p0125a02║一、怪鬼。
G118n2302_p0125a03║二、魃鬼。
G118n2302_p0125a04║三、魅鬼。
G118n2302_p0125a05║四、蠱毒鬼。
G118n2302_p0125a06║五、癘鬼。
G118n2302_p0125a07║六、餓鬼。
G118n2302_p0125a08║七、魘鬼。
G118n2302_p0125a09║八、魍魎鬼。
G118n2302_p0125a10║九、役使鬼。
G118n2302_p0125a11║十、傳送鬼。
G118n2302_p0125a12║一謂：此鬼宿因多貪，於物非理而取；故受此報，還託於物，即金銀草木等精怪也。
G118n2302_p0125a13║二謂：此鬼宿因多婬，為色動亂身心，如風鼓物；故受此報，還託於風而成魃鬼也。
G118n2302_p0125a14║（魃，即旱魃。）
G118n2302_p0125a15║三謂：此鬼宿因多詐，唯憑詐偽，惑亂於人；故受此報，託附畜類，以成其質，即狐
G118n2302_p0126a01║狸等精，能魅惑人者也。
G118n2302_p0126a02║四謂：此鬼宿因多怨，結怨在心，懷惡不捨；故受此報，假託毒類，以成其質，即蛇
G118n2302_p0126a03║虺等毒蠱，能蠱於人者也。
G118n2302_p0126a04║五謂：此鬼宿因多瞋，心常忿恚；故受此報，遇人年灾命衰者，便入其身，興諸苦
G118n2302_p0126a05║惱，如癘疫傳屍骨蒸之類也。
G118n2302_p0126a06║六謂：此鬼宿因多慢，內無實德，空腹高心，陵人傲物；故受此報，寓氣為質，不逢
G118n2302_p0126a07║飲食，常困饑虛，是名餓鬼。
G118n2302_p0126a08║七謂：此鬼宿因多誑，常懷異謀，詐現有德，欺罔於人；故受此報，憑虛託暗，迷惑
G118n2302_p0126a09║昏睡之人，是名魘鬼。
G118n2302_p0126a10║八謂：此鬼宿因邪見，妄生執著，自謂明悟；故受此報，寓山川以託其形，為木石之
G118n2302_p0126a11║怪，是名魍魎鬼。
G118n2302_p0126a12║九謂：此鬼宿因多枉，勞心役思，常行不正，撓害無辜；故受此報，寓明顯境，託以
G118n2302_p0126a13║成形，而為擔沙負石走使之類，是名役使鬼。
G118n2302_p0126a14║十謂：此鬼宿因爭訟，藏覆己罪，為人所訟；故受此報，託附於人，傳送吉凶福禍之
G118n2302_p0126a15║言，是名傳送鬼。
G118n2302_p0127a01║十惡（法界次第）
G118n2302_p0127a02║一、殺生。
G118n2302_p0127a03║二、偷盜。
G118n2302_p0127a04║三、邪婬。
G118n2302_p0127a05║四、妄語。
G118n2302_p0127a06║五、兩舌。
G118n2302_p0127a07║六、惡口。
G118n2302_p0127a08║七、綺語。
G118n2302_p0127a09║八、貪欲。
G118n2302_p0127a10║九、瞋恚。
G118n2302_p0127a11║十、邪見。
G118n2302_p0127a12║惡即乖理之行。謂眾生觸境顛倒，縱此惑情，於身口意，動與理乖，成此十惡也。
G118n2302_p0127a13║一、殺生者：謂自殺，亦教人殺，斷害一切眾生之物命也。
G118n2302_p0127a14║二、偷盜者：謂竊取他人一切財物也。
G118n2302_p0127a15║三、邪婬者：謂非己妻妾，而行欲事也。
G118n2302_p0128a01║四、妄語者：謂好造虛言，誑惑他人也。
G118n2302_p0128a02║五、兩舌者：謂向此說是，向彼說非；或向彼說此，向此說彼，而使彼此乖諍也。
G118n2302_p0128a03║六、惡口者：謂言語麤獷，毀辱他人，令其受惱也。
G118n2302_p0128a04║七、綺語者：謂乖背真實，巧飾言辭，令人好樂也。
G118n2302_p0128a05║八、貪欲者：謂於順情之境，貪著樂欲，心無厭足也。
G118n2302_p0128a06║九、瞋恚者：謂於違情之境，不順己意，心生忿怒也。
G118n2302_p0128a07║十、邪見者：謂撥無因果，行邪見道，心無正信也。
G118n2302_p0128a08║
G118n2302_p0128a09║十惡果報（華嚴）
G118n2302_p0128a10║一、殺生果報。
G118n2302_p0128a11║二、偷盜果報。
G118n2302_p0128a12║三、邪婬果報。
G118n2302_p0128a13║四、妄語果報。
G118n2302_p0128a14║五、兩舌果報。
G118n2302_p0128a15║六、惡口果報。
G118n2302_p0128a16║七、綺語果報。
G118n2302_p0129a01║八、貪欲果報。
G118n2302_p0129a02║九、瞋恚果報。
G118n2302_p0129a03║十、邪見果報。
G118n2302_p0129a04║謂眾生前世造十惡業，感餓鬼、畜生、地獄，三惡道報。受是苦盡，若生人中，餘業
G118n2302_p0129a05║未盡，每一惡中，復受二種果報。故名十惡果報也。
G118n2302_p0129a06║一謂：殺生之罪，能令眾生墮三惡道；若生人中，得二種果報：一者、短命，二者、
G118n2302_p0129a07║多病。是名殺生果報。
G118n2302_p0129a08║二謂：偷盜之罪，亦令眾生墮三惡道；若生人中，得二種果報：一者、貧窮，二者、
G118n2302_p0129a09║共財，不得自在。是名偷盜果報。
G118n2302_p0129a10║三謂：邪婬之罪，亦令眾生，墮三惡道；若生人中，得二種果報：一者、妻不貞良，
G118n2302_p0129a11║二者、不得隨意眷屬。是名邪婬果報。
G118n2302_p0129a12║四謂：妄語之罪，亦令眾生墮三惡道；若生人中，得二種果報：一者、多被誹謗，二
G118n2302_p0129a13║者、為他所誑。是名妄語果報。
G118n2302_p0129a14║五謂：兩舌之罪，亦令眾生墮三惡道；若生人中，得二種果報：一者、眷屬乖離，二
G118n2302_p0129a15║者、親族弊惡。是名兩舌果報。
G118n2302_p0129a16║六謂：惡口之罪，亦令眾生墮三惡道；若生人中，得二種果報：一者、常聞惡聲，二
G118n2302_p0130a01║者、言多諍訟。是名惡口果報。
G118n2302_p0130a02║七謂：綺語之罪，亦令眾生墮三惡道；若生人中，得二種果報：一者、言無人信，二
G118n2302_p0130a03║者、語不明了。是名綺語果報。
G118n2302_p0130a04║八謂：貪欲之罪，亦令眾生墮三惡道；若人生中，得二種果報：一者、心不知足，二
G118n2302_p0130a05║者、多欲無厭。是名貪欲果報。
G118n2302_p0130a06║九謂：瞋恚之罪，亦令眾生墮三惡道；若生人中，得二種果報：一者、常被他人求其
G118n2302_p0130a07║長短，二者、常被於他之所惱害。是名瞋恚果報。
G118n2302_p0130a08║十謂：邪見之罪，亦令眾生墮三惡道；若生人中，得二種果報：一者、生邪見家，二
G118n2302_p0130a09║者、其心諂曲。是名邪見果報。
G118n2302_p0130a10║
G118n2302_p0130a11║十纏（翻譯名義）
G118n2302_p0130a12║一、無慚。
G118n2302_p0130a13║二、無愧。
G118n2302_p0130a14║三、嫉。
G118n2302_p0130a15║四、慳。
G118n2302_p0130a16║五、悔。
G118n2302_p0131a01║六、睡眠。
G118n2302_p0131a02║七、掉擧。
G118n2302_p0131a03║八、昏沉。
G118n2302_p0131a04║九、瞋忿。
G118n2302_p0131a05║十、覆。
G118n2302_p0131a06║纏者縛也。謂一切眾生，被此十法纏縛，不能出離生死之苦，證得𣵀槃之樂也。
G118n2302_p0131a07║一、慚即慚天。謂人於屏處，作諸過惡，不自慚恥也。
G118n2302_p0131a08║二、愧即愧人。謂於人所見處，為諸過非，不知羞愧也。
G118n2302_p0131a09║三、嫉者妬也。謂見他人榮富，心生妬忌也。
G118n2302_p0131a10║四、慳者吝也。謂人於世間貲財，及出世間法財，不肯惠施也。
G118n2302_p0131a11║五、悔者恨也。謂所作之過，蒂（音帝）芥胸臆，不能自安也。（蒂芥者：謂刺鞭也。）
G118n2302_p0131a12║六、睡眠者：謂人昏懵不惺，常樂睡眠，無所省察也。
G118n2302_p0131a13║七、掉擧者：搖動也。謂心念動搖不能攝伏，於諸禪觀無由成就也。
G118n2302_p0131a14║八、昏沉者：昏鈍沉墜也。謂神識昏鈍，懵然無知，不加精進之功，遂致沉墜苦海
G118n2302_p0131a15║也。
G118n2302_p0131a16║九、瞋忿者：恚怒也。謂人於違情之境，不順己意，便發恚怒而忘失正念也。
G118n2302_p0132a01║十、覆者藏也。謂隱藏所作過惡，惟恐人知，不能悔過而遷善也。
G118n2302_p0132a02║
G118n2302_p0132a03║十使（法界次第）
G118n2302_p0132a04║一、貪使。
G118n2302_p0132a05║二、瞋使。
G118n2302_p0132a06║三、癡使。
G118n2302_p0132a07║四、慢使。
G118n2302_p0132a08║五、疑使。
G118n2302_p0132a09║六、身見使。
G118n2302_p0132a10║七、邊見使。
G118n2302_p0132a11║八、邪見使。
G118n2302_p0132a12║九、見取使。
G118n2302_p0132a13║十、戒取使。
G118n2302_p0132a14║使即驅役之義。謂此貪等十使，皆能驅役行者心神，流轉三界生死也。
G118n2302_p0132a15║一、引取之心名為貪。謂於一切物，及順情之境，引取無厭，是為貪使。
G118n2302_p0132a16║二、忿怒之心名為瞋。謂於一切違情之境，即起忿怒，是為瞋使。
G118n2302_p0133a01║三、迷惑之心名為癡。謂於一切事理，無所明了，妄生邪見，起諸邪行，是為癡使。
G118n2302_p0133a02║四、自恃輕他之心名為慢。謂由恃己種姓，富貴才能，輕蔑於他，是為慢使。
G118n2302_p0133a03║五、迷心乖理名為疑。謂若修戒定等法，不別真偽，暗鈍無明，猶預無決，是為疑
G118n2302_p0133a04║使。
G118n2302_p0133a05║六謂：於名色陰入界中，妄計有身，強立主宰，恒起我見，是為身見使。
G118n2302_p0133a06║七謂：於斷常中，執斷非常，執常非斷，但執一邊，是為邊見使。
G118n2302_p0133a07║八謂：邪心取理，不信因果，斷諸善根，作一闡提行，是為邪見使。
G118n2302_p0133a08║九謂：於非真勝法中，謬計𣵀槃，心生取著；及行道之時，雖入種種觀門，而真明未
G118n2302_p0133a09║發，謬計所得，為真為勝，心生取著。是為見取使。（真勝法者：謂佛之正法，為真為勝也。
G118n2302_p0133a10║真明未發者：謂本性之明，未顯發也。）
G118n2302_p0133a11║十謂：於非戒中，謬以為戒，取以進行；如外道妄持鷄狗等邪戒，執為正戒，是為戒
G118n2302_p0133a12║取使。
G118n2302_p0133a13║
G118n2302_p0133a14║十習因（楞嚴）
G118n2302_p0133a15║一、婬習因。
G118n2302_p0133a16║二、貪習因。
G118n2302_p0134a01║三、慢習因。
G118n2302_p0134a02║四、瞋習因。
G118n2302_p0134a03║五、詐習因。
G118n2302_p0134a04║六、誑習因。
G118n2302_p0134a05║七、冤習因。
G118n2302_p0134a06║八、見習因。
G118n2302_p0134a07║九、枉習因。
G118n2302_p0134a08║十、訟習因。
G118n2302_p0134a09║一、習即數習之義。婬習因者：謂婬習交接，研磨不休，故有火光於中發動；婬習交
G118n2302_p0134a10║然，故有鐵床、銅柱、八熱地獄之報也。
G118n2302_p0134a11║二、貪習因者：謂貪習之心，往來計算，發於相吸，吸攬不止，則感於水，積風為
G118n2302_p0134a12║寒，結水為氷，故有寒氷地獄之報也。（吸，入息也。）
G118n2302_p0134a13║三、慢習因者：謂慢習交陵，發於相恃，憍縱馳騁，流逸不止，積致惡毒，故有血
G118n2302_p0134a14║河、毒海、灌吞之報也。
G118n2302_p0134a15║四、瞋習因者：謂瞋習交衝，發於相忤，故心熱發火，鑄氣為金，此業所感，故有宮
G118n2302_p0134a16║割、斬斫等報也。（鑄氣為金者：謂熱惱不息，氣忿成堅也。宮，即五刑中之宮刑也。）
G118n2302_p0135a01║五、詐習因者：謂詐習交誘，發於相調，詐偽之心，引起不住，此業所感，故有杻
G118n2302_p0135a02║械、鞭杖等報也。（調者：戲也，弄也。）
G118n2302_p0135a03║六、誑習因者：謂誑習交欺，發於相罔，誣罔不止，其心飛揚，如風鼓塵，使人無
G118n2302_p0135a04║見，故有騰擲、飛墜、漂淪等報也。
G118n2302_p0135a05║七、冤習因者：謂冤習交嫌，發於御恨，加陰毒人，心懷毒惡，此業所感，故有投
G118n2302_p0135a06║擲、擊射等報也。
G118n2302_p0135a07║八、見習因者：謂見習交明，邪悟諸業，各執己見，互相是非，其事發於違拒，故有
G118n2302_p0135a08║勘問權詐、拷訊推鞫（音菊）等報也。
G118n2302_p0135a09║九、枉習因者：謂枉習交加，發於誣謗，如讒賊人，通枉良善，此業發現，故感拘押
G118n2302_p0135a10║按捺、迫蹙其體、瀝漉其血等報也。
G118n2302_p0135a11║十、訟習因者：謂諍訟交喧，其事發於隱覆，如鑑照燭，不能隱藏，故有業鏡火珠、
G118n2302_p0135a12║披露宿業、對驗等報也。
G118n2302_p0135a13║
G118n2302_p0135a14║十種見（瑜伽）
G118n2302_p0135a15║一、薩迦耶見。
G118n2302_p0135a16║二、邊執見。
G118n2302_p0136a01║三、邪見。
G118n2302_p0136a02║四、見取。
G118n2302_p0136a03║五、戒禁取。
G118n2302_p0136a04║六、貪見。
G118n2302_p0136a05║七、恚見。
G118n2302_p0136a06║八、慢見。
G118n2302_p0136a07║九、無明見。
G118n2302_p0136a08║十、疑見。
G118n2302_p0136a09║一、梵語薩迦耶，華言身見。謂於五蘊法上，妄生執取，計我我所，是名薩迦耶見。
G118n2302_p0136a10║二謂：外道之人，於五蘊身見之中，執斷執常，隨執一邊，我見增長，是名邊執見。
G118n2302_p0136a11║三謂：外道之人，不了四諦因果之法，邪心推度，謂無此理，因斷滅出世善根，是名
G118n2302_p0136a12║邪見。（四諦因果者：苦諦集諦，世間因果也；滅諦道諦，出世間因果也。）
G118n2302_p0136a13║四謂：外道之人，於六十二見，一一別計，為最為上，為勝為妙，堅固取執，隨起言
G118n2302_p0136a14║說：唯此諦實，餘皆虛妄。自謂由此見故，能得清淨解脫，而得出離。是名見取。
G118n2302_p0136a15║五謂：外道之人，於所受持，若戒若禁，妄計為最為上，為勝為妙，隨起言說：唯此
G118n2302_p0136a16║諦實，餘皆虛妄。自謂由此戒禁，能得出離。是名戒禁取。
G118n2302_p0137a01║六謂：於欲界、色界、無色界，一切順情之境，躭染取著，而起諸見，是名貪見。
G118n2302_p0137a02║七謂：於一切違情之境，以忿怒心損他有情，及於他所愛起不饒益，於他所不愛而作
G118n2302_p0137a03║饒益，是名恚見。
G118n2302_p0137a04║八謂：心生憍慢，計己為勝，視他為劣，是名慢見。
G118n2302_p0137a05║九謂：於真實理地，無所明了，執著邪見，是名無明見。
G118n2302_p0137a06║十謂：於諸諦之理，心懷猶豫，無決定見，是名疑見。（諸諦理者：謂苦集滅道四諦之理
G118n2302_p0137a07║也。）
G118n2302_p0137a08║
G118n2302_p0137a09║十不增長業（瑜伽）
G118n2302_p0137a10║一、夢所作業。
G118n2302_p0137a11║二、無知所作業。
G118n2302_p0137a12║三、無故思所作業。
G118n2302_p0137a13║四、不利不數所作業。
G118n2302_p0137a14║五、狂亂所作業。
G118n2302_p0137a15║六、失念所作業。
G118n2302_p0137a16║七、非樂欲所作業。
G118n2302_p0138a01║八、自性無記業。
G118n2302_p0138a02║九、悔所損業。
G118n2302_p0138a03║十、對治所損業。
G118n2302_p0138a04║一、夢所作者：謂夢中所為，非意思所起，亦非身口所作，是名不增長業也。
G118n2302_p0138a05║二、無知所作者：謂無所知覺之人，所作之業，皆非意思所起，是為不增長業也。
G118n2302_p0138a06║三、無故思所作者：謂身口所作之業，非故意所思而起，是為不增長業也。
G118n2302_p0138a07║四、不利不數所作者：謂不以利養而作，亦不數數而作，是為不增長業也。
G118n2302_p0138a08║五、狂亂所作者：謂癡狂昏亂之人，於身口所作，本非故意，亦非知覺，是為不增長
G118n2302_p0138a09║業也。
G118n2302_p0138a10║六、失念所作者：謂人既失正念，即同迷癡，凡所作業，不由意地而起，是為不增長
G118n2302_p0138a11║業也。
G118n2302_p0138a12║七、非樂欲所作者：謂凡所作業，必從樂欲心起，若其所作，既非樂欲，是為不增長
G118n2302_p0138a13║業也。
G118n2302_p0138a14║八、自性無記者：謂無記性所作，非善因緣，亦非不善因緣，是為不增長業也。
G118n2302_p0138a15║九、悔所損者：謂先所作業，既生慚愧，悔過遷善，其業即損，是為不增長業也。
G118n2302_p0138a16║十、對治所損者：謂所作業，方便對治，如瞋心起時，即以慈悲治之，其業損減，是
G118n2302_p0139a01║為不增長業也。
G118n2302_p0139a02║
G118n2302_p0139a03║十種說三世（華嚴）
G118n2302_p0139a04║一、過去世說過去世。
G118n2302_p0139a05║二、過去世說未來世。
G118n2302_p0139a06║三、過去世說現在世。
G118n2302_p0139a07║四、未來世說過去世。
G118n2302_p0139a08║五、未來世說現在世。
G118n2302_p0139a09║六、未來世說無盡。
G118n2302_p0139a10║七、現在世說過去世。
G118n2302_p0139a11║八、現在世說未來世。
G118n2302_p0139a12║九、現在世說平等。
G118n2302_p0139a13║十、現在世說三世即一念。
G118n2302_p0139a14║十種說三世者：謂三世各三，乃分九別，會別歸總，攝在一念。故以一融九，雖九而
G118n2302_p0139a15║常一，雖一而常九，一九無礙，十世圓融。經云：「無量無數劫，解之即一念；知念亦無
G118n2302_p0139a16║念，如是見世間。」是名十種說三世也。
G118n2302_p0140a01║一謂：過去世中，說過去世之事也。
G118n2302_p0140a02║二謂：過去世中，說未來世之事也。
G118n2302_p0140a03║三謂：過去世中，說現在世之事也。
G118n2302_p0140a04║四謂：未來世中，說過去世之事也。
G118n2302_p0140a05║五謂：未來世中，說現在世之事也。
G118n2302_p0140a06║六謂：未來世中，說未來世，未來之後，復有未來無窮盡之事也。
G118n2302_p0140a07║七謂：現在世中，說過去世之事也。
G118n2302_p0140a08║八謂：現在世中，說未來世之事也。
G118n2302_p0140a09║九謂：現在世中，說現在世之事也。以現在為平等者，例過去未來之現在，前後均齊
G118n2302_p0140a10║也。
G118n2302_p0140a11║十謂：世由積念而成，故三世各三而成九世，攝九世歸三世，攝三世即一念。故合論
G118n2302_p0140a12║云：「十世古今，始終不離於當念也。」
G118n2302_p0140a13║
G118n2302_p0140a14║食肉十過（珠林）
G118n2302_p0140a15║一、眾生是己親。
G118n2302_p0140a16║二、見生驚怖。
G118n2302_p0141a01║三、壞他信心。
G118n2302_p0141a02║四、行人不應食。
G118n2302_p0141a03║五、羅刹習氣。
G118n2302_p0141a04║六、學術不成。
G118n2302_p0141a05║七、生命同己。
G118n2302_p0141a06║八、天聖遠離。
G118n2302_p0141a07║九、不淨所出。
G118n2302_p0141a08║十、多墮惡道。
G118n2302_p0141a09║一謂：一切眾生，輪廻五道，互相生育遞為眷屬，以是因緣，今所食肉無非親者，故
G118n2302_p0141a10║云眾生是己親。
G118n2302_p0141a11║二謂：一切眾生護身惜命，與人無別，若見食肉之人，驚怖遠離，故云見生驚怖。
G118n2302_p0141a12║三謂：世間行善之人，見沙門食肉者，即生毀謗而言：「佛法中無有真實沙門修梵行
G118n2302_p0141a13║者。」故云壞他信心。
G118n2302_p0141a14║四謂：菩薩為求出離生死，當修慈悲之行，少欲知足，若其食肉，則不能出離，故云
G118n2302_p0141a15║行人不應食。
G118n2302_p0141a16║五、梵語羅刹，華言速疾鬼。習氣者：先世餘習氣分也。謂沙門宿世曾作羅刹眷屬，
G118n2302_p0142a01║今雖出家，在佛法中，由昔餘習，見食肉者，歡喜親近，故云羅刹習氣。
G118n2302_p0142a02║六謂：學道之人，若好食肉，則污染梵行，於如來無上聖道、出世解脫，不得成就，
G118n2302_p0142a03║故云學術不成。
G118n2302_p0142a04║七謂：學道之人，應起慈心，諦觀一切眾生，惜命畏死，與己無別，須當護惜，故云
G118n2302_p0142a05║生命同己。
G118n2302_p0142a06║八謂：食肉之人，諸天聖人，悉皆厭惡遠離而不親近，故云天聖遠離。
G118n2302_p0142a07║九謂：一切畜生，宿因不淨之業，以成不淨之身，其所食噉，又多不淨。學道之人，
G118n2302_p0142a08║欲修梵行而食彼肉，則亦不淨，故云不淨所出。
G118n2302_p0142a09║十謂：食肉之人，必多害物命，惡業日積，是以命終之後，應生惡道，故云死墮惡道。
G118n2302_p0142a10║
G118n2302_p0142a11║飲酒十過（四分律藏）
G118n2302_p0142a12║一、顏色惡。
G118n2302_p0142a13║二、下劣。
G118n2302_p0142a14║三、眼視不明。
G118n2302_p0142a15║四、現瞋恚相。
G118n2302_p0142a16║五、壞田業資生。
G118n2302_p0143a01║六、致疾病。
G118n2302_p0143a02║七、益鬭訟。
G118n2302_p0143a03║八、惡名流布。
G118n2302_p0143a04║九、智慧減少。
G118n2302_p0143a05║十、命終墮惡道。
G118n2302_p0143a06║一謂：飲酒之人，顏貌容色，因此變常，無有善相也。
G118n2302_p0143a07║二謂：飲酒之人，威儀不整，動止輕薄，人所賤惡也。
G118n2302_p0143a08║三謂：恣飲狂癡，瞻視昏瞀，而色境莫辨也。（瞀，音務，目不明也。）
G118n2302_p0143a09║四謂：醉酒之人，行不善法，不顧親屬賢善，恣肆忿怒也。
G118n2302_p0143a10║五謂：恣飲放逸，破費產業，資財散失也。
G118n2302_p0143a11║六謂：飲酒過度，身體失調，以致疾病也。
G118n2302_p0143a12║七謂：醉酒發狠，與人爭競，不惜身命，而鬭訟益增也。
G118n2302_p0143a13║八謂：躭飲縱恣，棄捨善法，而醜名惡聲，遠近流布也。
G118n2302_p0143a14║九謂：飲酒昏迷，狂騃（語騃切）愚癡，而智慧減少也。
G118n2302_p0143a15║十謂：朋狎飲酒，善行不修，惡業日增，命終之後，而墮惡道也。
G118n2302_p0144a01║十大數（出華嚴經）
G118n2302_p0144a02║一、阿僧祇。
G118n2302_p0144a03║二、無量。
G118n2302_p0144a04║三、無邊。
G118n2302_p0144a05║四、無等。
G118n2302_p0144a06║五、不可數。
G118n2302_p0144a07║六、不可稱。
G118n2302_p0144a08║七、不可思。
G118n2302_p0144a09║八、不可量。
G118n2302_p0144a10║九、不可說。
G118n2302_p0144a11║十、不可說不可說。
G118n2302_p0144a12║十大數者：華嚴經阿僧祇品，心王菩薩問佛：「云何阿僧祇乃至不可說不可說？」佛
G118n2302_p0144a13║即為說算數無盡之法，積成十種大數也。然數法有三等：一、下等數法：十十變之，即一
G118n2302_p0144a14║變十，十變百，百變千，千變萬等也。二、中等數法：百百變之，即一百洛叉，為一俱胝
G118n2302_p0144a15║等也。三、上等數法：倍倍變之，即俱胝俱胝，為一阿庾多等也。此之數法，唯佛能了，
G118n2302_p0145a01║故佛自說算數之法，無窮無盡，以算諸佛清淨功德，及菩薩所入諸行願海，乃至世間一切
G118n2302_p0145a02║無盡法也。（梵語洛叉，華言十萬。梵語俱胝，華言百億。梵語阿庾多，亦云那由他，華言萬億。）
G118n2302_p0145a03║一、梵語阿僧祇，華言無數。謂從一百洛叉為一俱胝，乃至至至為一阿僧祇也。（至
G118n2302_p0145a04║至者，數也）
G118n2302_p0145a05║二謂：從阿僧祇阿僧祇，為一阿僧祇轉，阿僧祇轉阿僧祇轉，為一無量也。
G118n2302_p0145a06║三謂：從無量無量，為一無量轉；無量轉無量轉，為一無邊也。
G118n2302_p0145a07║四謂：從無邊無邊，為一無邊轉；無邊轉無邊轉，為一無等也。
G118n2302_p0145a08║五謂：從無等無等，為一無等轉；無等轉無等轉，為一不可數也。
G118n2302_p0145a09║六謂：從不可數不可數，為一不可數轉；不可數轉不可數轉，為一不可稱也。
G118n2302_p0145a10║七謂：從不可稱不可稱，為一不可稱轉；不可稱轉不可稱轉，為一不可思也。
G118n2302_p0145a11║八謂：從不可思不可思，為一不可思轉；不可思轉不可思轉，為一不可量也。
G118n2302_p0145a12║九謂：從不可量不可量，為一不可量轉；不可量轉不可量轉，為一不可說也。
G118n2302_p0145a13║十謂：從不可說不可說，為一不可說轉；不可說轉不可說轉，為一不可說不可說也。
G118n2302_p0145a14║
G118n2302_p0145a15║十干（干一作幹）
G118n2302_p0145a16║一、甲。
G118n2302_p0146a01║二、乙。
G118n2302_p0146a02║三、丙。
G118n2302_p0146a03║四、丁。
G118n2302_p0146a04║五、戊。
G118n2302_p0146a05║六、己。
G118n2302_p0146a06║七、庚。
G118n2302_p0146a07║八、辛。
G118n2302_p0146a08║九、壬。
G118n2302_p0146a09║十、癸。
G118n2302_p0146a10║以二氣言之：則甲丙戊庚壬屬陽，乙丁己辛癸屬陰。以五行言之：則甲乙屬木，丙丁屬火，戊己
G118n2302_p0146a11║屬土，庚辛屬金，壬癸屬水。以相合言之：則甲與己合，乙與庚合，丙與辛合，丁與壬合，戊與癸合。
G118n2302_p0146a12║
G118n2302_p0146a13║十煇
G118n2302_p0146a14║一、祲煇——音浸，陰陽氣相侵。
G118n2302_p0146a15║二、象煇——如赤鳥之類。
G118n2302_p0146a16║三、鐫煇——音携，日旁雲氣刺日。
G118n2302_p0147a01║四、監煇——雲氣臨日。
G118n2302_p0147a02║五、闇煇——日月食。
G118n2302_p0147a03║六、瞢煇——音孟，日月無光。
G118n2302_p0147a04║七、彌煇——雲氣貫日而過。
G118n2302_p0147a05║八、敘煇——雲氣次序如山在日上。
G118n2302_p0147a06║九、隮煇——升氣也。詩曰：朝隮于西。謂虹也。
G118n2302_p0147a07║十、想煇——雜氣有可以形想。
G118n2302_p0147a08║（煇，音運，日旁之光氣也。見周禮：𦕑祲掌十煇法以觀妖祥，辨吉凶。）
G118n2302_p0147a09║
G118n2302_p0147a10║十干歲陽
G118n2302_p0147a11║一、甲曰閼逄（閼音煙）。
G118n2302_p0147a12║二、乙曰旃蒙。
G118n2302_p0147a13║三、丙曰柔兆。
G118n2302_p0147a14║四、丁曰彊圄（圄音語）。
G118n2302_p0147a15║五、戊曰著雍。
G118n2302_p0147a16║六、己曰屠維。
G118n2302_p0148a01║七、庚曰上章。
G118n2302_p0148a02║八、辛曰重光。
G118n2302_p0148a03║九、壬曰玄黓（黓音弋，一作默）。
G118n2302_p0148a04║十、癸曰昭陽。
G118n2302_p0148a05║（此據小雅，與史記少異。）
G118n2302_p0148a06║史記：
G118n2302_p0148a07║一、甲曰閼逄。
G118n2302_p0148a08║二、乙曰端蒙。
G118n2302_p0148a09║三、丙曰浮記。
G118n2302_p0148a10║四、丁曰彊梧。
G118n2302_p0148a11║五、戊曰徒維。
G118n2302_p0148a12║六、己曰祝犂。
G118n2302_p0148a13║七、庚曰商橫。
G118n2302_p0148a14║八、辛曰昭陽。
G118n2302_p0148a15║九、壬曰橫艾。
G118n2302_p0148a16║十、癸曰尚章。
G118n2302_p0149a01║十干月陽
G118n2302_p0149a02║一、甲曰畢。
G118n2302_p0149a03║二、乙曰橘。
G118n2302_p0149a04║三、丙曰修。
G118n2302_p0149a05║四、丁曰圉。
G118n2302_p0149a06║五、戊曰厲。
G118n2302_p0149a07║六、己曰則。
G118n2302_p0149a08║七、庚曰窒。
G118n2302_p0149a09║八、辛曰塞。
G118n2302_p0149a10║九、壬曰終。
G118n2302_p0149a11║十、癸曰極。
G118n2302_p0149a12║
G118n2302_p0149a13║明通十穴（達州明通縣井岐中，其穴有十。）
G118n2302_p0149a14║一、蝦蟆柱穴。
G118n2302_p0149a15║二、巾子山穴。
G118n2302_p0150a01║三、五丈椎穴。
G118n2302_p0150a02║四、大閣穴。
G118n2302_p0150a03║五、石桶穴。
G118n2302_p0150a04║六、荼毒穴。
G118n2302_p0150a05║七、鳳凰穴。
G118n2302_p0150a06║八、修溪穴。
G118n2302_p0150a07║九、般洞穴。
G118n2302_p0150a08║十、垂勾穴。
G118n2302_p0150a09║
G118n2302_p0150a10║唐十道
G118n2302_p0150a11║一、關內道。
G118n2302_p0150a12║二、河南道。
G118n2302_p0150a13║三、河東道。
G118n2302_p0150a14║四、河北道。
G118n2302_p0150a15║五、山南道。
G118n2302_p0150a16║六、隴右道。
G118n2302_p0151a01║七、淮南道。
G118n2302_p0151a02║八、江南道。
G118n2302_p0151a03║九、劒南道。
G118n2302_p0151a04║十、嶺南道。
G118n2302_p0151a05║（太宗併省州郡，姑因州川形，便分為十郡。）
G118n2302_p0151a06║玄宗開元初又分為十五道：
G118n2302_p0151a07║一、京畿道——治西京城內。
G118n2302_p0151a08║二、都畿道——合東都。
G118n2302_p0151a09║三、關內道——京官遙領。
G118n2302_p0151a10║四、河南道——治陳留。
G118n2302_p0151a11║五、河東道——治河東。
G118n2302_p0151a12║六、河北道——治魏郡。
G118n2302_p0151a13║七、隴右道——治西平。
G118n2302_p0151a14║八、山南東道——治襄陽。
G118n2302_p0151a15║九、山南西道——治漢中。
G118n2302_p0151a16║十、江南東道——治吳郡。
G118n2302_p0152a01║十一、江南西道——治豫章。
G118n2302_p0152a02║十二、劒南道——治蜀郡。
G118n2302_p0152a03║十三、淮南道——治廣陵。
G118n2302_p0152a04║十四、黔中道——治黔中。
G118n2302_p0152a05║十五、嶺南道——治南海。
G118n2302_p0152a06║
G118n2302_p0152a07║十大洞天
G118n2302_p0152a08║一、洛京王屋山，小有清虛之天。
G118n2302_p0152a09║二、臺州委羽山，大有生明之天。
G118n2302_p0152a10║三、梁州西城山，大玄極真之天。
G118n2302_p0152a11║四、華州西玄山，三玄極真之天。
G118n2302_p0152a12║五、蜀州青城山，寶仙九臺之天。
G118n2302_p0152a13║六、臺州云臺山，上清玉平之天。
G118n2302_p0152a14║七、循州羅浮山，未明極真之天。
G118n2302_p0152a15║八、潤州句曲山，金匱華陽之天。
G118n2302_p0152a16║九、洞庭林屋山，左神幽靈之天。
G118n2302_p0153a01║十、處州栝蒼山，神德隱玄之天。
G118n2302_p0153a02║
G118n2302_p0153a03║十洲
G118n2302_p0153a04║一、瀛洲——一名環州，在東海中。
G118n2302_p0153a05║二、玄洲——在北海中。
G118n2302_p0153a06║三、長洲——在南海中。
G118n2302_p0153a07║四、流洲——在西海中。
G118n2302_p0153a08║五、元洲——在北海中。
G118n2302_p0153a09║六、生洲——在東海中。
G118n2302_p0153a10║七、祖洲——在東海中，秦始皇使徐福入海求蓬萊，至祖洲不返。
G118n2302_p0153a11║八、炎洲——在南海中，漢時曾通中國。
G118n2302_p0153a12║九、鳳麟洲——在西海中，出續絃膠。
G118n2302_p0153a13║十、聚窟洲——在西海中，出返魂香，秦時嘗通中國。
G118n2302_p0153a14║（八方巨海之中有此十洲，並是人疏希絕之處。）
G118n2302_p0153a15║
G118n2302_p0153a16║十藪
G118n2302_p0154a01║一、魯之大野。
G118n2302_p0154a02║二、晉之大陸。
G118n2302_p0154a03║三、秦之揚𨺈。
G118n2302_p0154a04║四、宋之孟諸。
G118n2302_p0154a05║五、楚之雲夢。
G118n2302_p0154a06║六、齊之海隅。
G118n2302_p0154a07║七、鄭之圃田。
G118n2302_p0154a08║八、燕之昭金祁。
G118n2302_p0154a09║九、周之焦護。
G118n2302_p0154a10║十、吳越之間有貝區。
G118n2302_p0154a11║此爾雅所載，按周禮職方氏，九州之藪澤與此略同，無大陸海隅焦護，而有弦蒲㨙養凡九藪。
G118n2302_p0154a12║
G118n2302_p0154a13║西湖十景（在錢塘）
G118n2302_p0154a14║一、蘇堤春曉。
G118n2302_p0154a15║二、平湖秋月。
G118n2302_p0154a16║三、花港觀漁。
G118n2302_p0155a01║四、柳浪聞鶯。
G118n2302_p0155a02║五、兩潭印月。
G118n2302_p0155a03║六、三峯出雲。
G118n2302_p0155a04║七、南屏曉鍾。
G118n2302_p0155a05║八、雷峯落照。
G118n2302_p0155a06║九、麴院荷風。
G118n2302_p0155a07║十、孤山梅雪。
G118n2302_p0155a08║
G118n2302_p0155a09║龍陽十景
G118n2302_p0155a10║一、朝陽洞。
G118n2302_p0155a11║二、龍門峽。
G118n2302_p0155a12║三、明月潭。
G118n2302_p0155a13║四、濺珠亭。
G118n2302_p0155a14║五、瀑布。
G118n2302_p0155a15║六、太白臺。
G118n2302_p0155a16║七、巢雲閣。
G118n2302_p0156a01║八、躡翠亭。
G118n2302_p0156a02║九、雲根亭。
G118n2302_p0156a03║十、月泉。
G118n2302_p0156a04║（在龍州，太守趙善齡有十詩。）
G118n2302_p0156a05║
G118n2302_p0156a06║姑熟十詠（在太平州，太白有詩。）
G118n2302_p0156a07║一、姑孰溪。
G118n2302_p0156a08║二、丹陽湖。
G118n2302_p0156a09║三、謝公宅。
G118n2302_p0156a10║四、凌敲臺。
G118n2302_p0156a11║五、桓公井。
G118n2302_p0156a12║六、慈母竹。
G118n2302_p0156a13║七、望夫石。
G118n2302_p0156a14║八、牛緒磯。
G118n2302_p0156a15║九、靈墟山。
G118n2302_p0156a16║十、天門山。
G118n2302_p0157a01║梅川十景
G118n2302_p0157a02║一、金精山。
G118n2302_p0157a03║二、筫[竺-二+富]谷。
G118n2302_p0157a04║三、甘泉岩。
G118n2302_p0157a05║四、東陽岩。
G118n2302_p0157a06║五、熙臺。
G118n2302_p0157a07║六、青陽山。
G118n2302_p0157a08║七、濛山。
G118n2302_p0157a09║八、桃林寺。
G118n2302_p0157a10║九、蒼山。
G118n2302_p0157a11║十、梅洞。
G118n2302_p0157a12║（在寧都宋魯楚山賦十詠，近時滕玉霄亦有十絕句。）
G118n2302_p0157a13║
G118n2302_p0157a14║周十亂
G118n2302_p0157a15║一、周公旦。
G118n2302_p0158a01║二、召公奭。
G118n2302_p0158a02║三、太公望。
G118n2302_p0158a03║四、畢公。
G118n2302_p0158a04║五、毛公。
G118n2302_p0158a05║六、閎夭。
G118n2302_p0158a06║七、泰顛。
G118n2302_p0158a07║八、南宮适。
G118n2302_p0158a08║九、散宜生。
G118n2302_p0158a09║十、文母（大姒或曰邑姜）。
G118n2302_p0158a10║（亂，治也，治事之臣也。武王曰：予有亂臣十人。）
G118n2302_p0158a11║
G118n2302_p0158a12║大姒十子
G118n2302_p0158a13║一、伯邑考。
G118n2302_p0158a14║二、武王發。
G118n2302_p0158a15║三、管叔鮮。
G118n2302_p0158a16║四、周公旦。
G118n2302_p0159a01║五、蔡叔度。
G118n2302_p0159a02║六、成叔武。
G118n2302_p0159a03║七、霍叔處。
G118n2302_p0159a04║八、曹叔振鐸。
G118n2302_p0159a05║九、康叔封。
G118n2302_p0159a06║十、聃季載。
G118n2302_p0159a07║（太史公曰：大姒十子，周以宗強，成叔武王，本作七叔圉。）
G118n2302_p0159a08║
G118n2302_p0159a09║孔門十哲（分為四科）
G118n2302_p0159a10║一、顏淵。
G118n2302_p0159a11║二、閔子騫。
G118n2302_p0159a12║三、冉伯牛。
G118n2302_p0159a13║四、仲弓。（以上四人德行科）
G118n2302_p0159a14║五、宰我。
G118n2302_p0159a15║六、子貢。（二人言語科）
G118n2302_p0159a16║七、冉有。
G118n2302_p0160a01║八、季路。（二人政事科）
G118n2302_p0160a02║九、子游。
G118n2302_p0160a03║十、子夏。（二人文學科）
G118n2302_p0160a04║
G118n2302_p0160a05║方外十友
G118n2302_p0160a06║一、盧藏用。
G118n2302_p0160a07║二、陳子昂。
G118n2302_p0160a08║三、陸餘慶。
G118n2302_p0160a09║四、杜審言。
G118n2302_p0160a10║五、宋之問。
G118n2302_p0160a11║六、畢稱。
G118n2302_p0160a12║七、郭襲微。
G118n2302_p0160a13║八、司馬承禎。
G118n2302_p0160a14║九、趙真固。
G118n2302_p0160a15║十、釋懷一。
G118n2302_p0161a01║武將十哲
G118n2302_p0161a02║一、田穰苴。
G118n2302_p0161a03║二、孫武。
G118n2302_p0161a04║三、吳起。
G118n2302_p0161a05║四、白起。
G118n2302_p0161a06║五、樂毅。
G118n2302_p0161a07║六、張良。
G118n2302_p0161a08║七、韓信。
G118n2302_p0161a09║八、諸葛亮。
G118n2302_p0161a10║九、李靖。
G118n2302_p0161a11║十、李勣。
G118n2302_p0161a12║唐肅宗尊太公為武成王，以歷代良將十人配享，比孔門十哲。
G118n2302_p0161a13║
G118n2302_p0161a14║大曆十才子（大曆，代宗年號。）
G118n2302_p0161a15║一、盧綸。
G118n2302_p0162a01║二、吉中孚。
G118n2302_p0162a02║三、韓翊。
G118n2302_p0162a03║四、錢起。
G118n2302_p0162a04║五、司空曙。
G118n2302_p0162a05║六、苗發。
G118n2302_p0162a06║七、夏侯審。
G118n2302_p0162a07║八、崔峒。
G118n2302_p0162a08║九、耿湋。
G118n2302_p0162a09║十、李端。
G118n2302_p0162a10║
G118n2302_p0162a11║旰江十賢（鞏布肇）
G118n2302_p0162a12║一、陳彭年。
G118n2302_p0162a13║二、李太伯。
G118n2302_p0162a14║三、曾子固。
G118n2302_p0162a15║四、曾子宣。
G118n2302_p0162a16║五、曾子開。
G118n2302_p0163a01║六、王無咎。
G118n2302_p0163a02║七、呂南公。
G118n2302_p0163a03║八、鄧伯溫。
G118n2302_p0163a04║九、朱京。
G118n2302_p0163a05║十、宋彥。
G118n2302_p0163a06║（旰江，今建昌，有十賢堂也。）
G118n2302_p0163a07║
G118n2302_p0163a08║唐十率府
G118n2302_p0163a09║
G118n2302_p0163a10║　　　　┌衛。
G118n2302_p0163a11║　　　　│司禦。
G118n2302_p0163a12║　　左右┤清道。
G118n2302_p0163a13║　　　　│監門。
G118n2302_p0163a14║　　　　└內侍。
G118n2302_p0163a15║凡總人者曰帥，通作率，率府五總統之義也。
G118n2302_p0164a01║宋十衛
G118n2302_p0164a02║一、左金吾衛上將軍。
G118n2302_p0164a03║二、右金吾衛上將軍。
G118n2302_p0164a04║三、左金吾衛大將軍。
G118n2302_p0164a05║四、右金吾衛大將軍。
G118n2302_p0164a06║五、左衛上將軍。
G118n2302_p0164a07║六、右衛上將軍。
G118n2302_p0164a08║七、諸衛大將軍。
G118n2302_p0164a09║八、諸衛將軍。
G118n2302_p0164a10║九、率府率。
G118n2302_p0164a11║十、率府副率。
G118n2302_p0164a12║
G118n2302_p0164a13║十惡
G118n2302_p0164a14║一、謀反。
G118n2302_p0164a15║二、謀大逆。
G118n2302_p0165a01║三、謀叛。
G118n2302_p0165a02║四、惡逆。
G118n2302_p0165a03║五、不道。
G118n2302_p0165a04║六、大不敬。
G118n2302_p0165a05║七、不孝。
G118n2302_p0165a06║八、不睦。
G118n2302_p0165a07║九、不義。
G118n2302_p0165a08║十、內亂。
G118n2302_p0165a09║（惡大者其目有十，赦所不原也。）
G118n2302_p0165a10║
G118n2302_p0165a11║棊十訣
G118n2302_p0165a12║一、不得貪勝。
G118n2302_p0165a13║二、入界宜援。
G118n2302_p0165a14║三、攻彼顧我。
G118n2302_p0165a15║四、棄子爭先。
G118n2302_p0165a16║五、捨小就大。
G118n2302_p0166a01║六、逢危須棄。
G118n2302_p0166a02║七、慎勿欲速。
G118n2302_p0166a03║八、動須相應。
G118n2302_p0166a04║九、彼強自保。
G118n2302_p0166a05║十、我弱取和。
G118n2302_p0166a06║（奕棋有此十法，故以訣言之。）
G118n2302_p0166a07║
G118n2302_p0166a08║胡角十曲
G118n2302_p0166a09║一、黃鵠。
G118n2302_p0166a10║二、隴頭。
G118n2302_p0166a11║三、出關。
G118n2302_p0166a12║四、入關。
G118n2302_p0166a13║五、出塞。
G118n2302_p0166a14║六、入塞。
G118n2302_p0166a15║七、折楊柳。
G118n2302_p0166a16║八、黃覃子。
G118n2302_p0167a01║九、赤之楊。
G118n2302_p0167a02║十、望行人。
G118n2302_p0167a03║
G118n2302_p0167a04║唐十部樂
G118n2302_p0167a05║一、燕樂伎。
G118n2302_p0167a06║二、清商伎。
G118n2302_p0167a07║三、西凉伎。
G118n2302_p0167a08║四、天竺伎。
G118n2302_p0167a09║五、高麗伎。
G118n2302_p0167a10║六、龜慈伎。
G118n2302_p0167a11║七、安國伎。
G118n2302_p0167a12║八、疏勒伎。
G118n2302_p0167a13║九、康國伎。
G118n2302_p0167a14║十、高昌伎。
G118n2302_p0167a15║
G118n2302_p0167a16║十翼
G118n2302_p0168a01║一、彖上。
G118n2302_p0168a02║二、彖下。
G118n2302_p0168a03║三、象上。
G118n2302_p0168a04║四、象下。
G118n2302_p0168a05║五、繫辭上。
G118n2302_p0168a06║六、繫辭下。
G118n2302_p0168a07║七、文言。
G118n2302_p0168a08║八、說卦。
G118n2302_p0168a09║九、序卦。
G118n2302_p0168a10║十、雜卦。
G118n2302_p0168a11║（孔子所作，以贊易者也。）
G118n2302_p0168a12║
G118n2302_p0168a13║書十體
G118n2302_p0168a14║一、古文——黃帝史倉頡作。
G118n2302_p0168a15║二、大篆——國史作。
G118n2302_p0168a16║三、籕文——史籕作，與古文大篆小異。
G118n2302_p0169a01║四、小篆——秦丞相李斯作。
G118n2302_p0169a02║五、八分——秦上谷人王次仲作。
G118n2302_p0169a03║六、隸書——秦下邦人程邈作。
G118n2302_p0169a04║七、章草——漢史游作。
G118n2302_p0169a05║八、行書——後漢劉德升作。
G118n2302_p0169a06║九、飛白——後漢左中郎將蔡邕作。
G118n2302_p0169a07║十、草書——漢興有草書，不知作者姓氏。
G118n2302_p0169a08║（此記古今字體之變。）
G118n2302_p0169a09║
G118n2302_p0169a10║用筆十法（張懷[王*翟]云）
G118n2302_p0169a11║一、偃仰向背。
G118n2302_p0169a12║二、陰陽相應。
G118n2302_p0169a13║三、鱗羽參差。
G118n2302_p0169a14║四、峯巒起伏。
G118n2302_p0169a15║五、真草偏枯。
G118n2302_p0169a16║六、邪正失則。
G118n2302_p0169a17║七、遲澁飛動。
G118n2302_p0170a01║八、射空玲瓏。
G118n2302_p0170a02║九、尺寸規度。
G118n2302_p0170a03║十、隨字轉變。
G118n2302_p0170a04║
G118n2302_p0170a05║筭法十書
G118n2302_p0170a06║一、九章（李淳風釋注）。
G118n2302_p0170a07║二、海島。
G118n2302_p0170a08║三、孫子。
G118n2302_p0170a09║四、五曹。
G118n2302_p0170a10║五、五經。
G118n2302_p0170a11║六、周髀。
G118n2302_p0170a12║七、綴術。
G118n2302_p0170a13║八、緝古。
G118n2302_p0170a14║九、張丘建。
G118n2302_p0170a15║十、夏侯陽。
G118n2302_p0170a16║佛學名相彙解　卷第五十七（終）