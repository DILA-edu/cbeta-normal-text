G118n2302_p0385a01║佛學名相彙解　卷第六十二明．沙門寂照編
G118n2302_p0385a02║
G118n2302_p0385a03║日冷十三緣（長阿含經）
G118n2302_p0385a04║一緣、謂須彌山、佉陀羅山，二山中間有水，廣八萬四千由旬，其水生優鉢羅等雜
G118n2302_p0385a05║華，互相照觸，日光為之生冷。
G118n2302_p0385a06║二緣、謂佉陀羅山、伊沙陀羅山，二山中間有水，縱廣四萬二千由旬，其水生諸雜
G118n2302_p0385a07║華，互相照觸，日光為之生冷。
G118n2302_p0385a08║三緣、謂伊沙陀羅山、樹提陀羅山，二山中間有水，廣二萬由旬，其水生諸雜華，互
G118n2302_p0385a09║相照觸，日光為之生冷。
G118n2302_p0385a10║四緣、謂善見山、樹提山二山中間有水，廣一萬二千由旬，其水生諸雜華，互相照
G118n2302_p0385a11║觸，日光為之生冷。
G118n2302_p0385a12║五緣、謂善見山、馬祀山，二山中間有水，廣六千由旬，其水生諸雜華，互相照觸，
G118n2302_p0385a13║日光為之生冷。
G118n2302_p0385a14║六緣、謂馬祀山、尼彌陀羅山，二山中間有水，廣一千二百由旬，其水生諸雜華，互
G118n2302_p0386a01║相照觸，日光為之生冷。（梵語尼彌陀羅，華言抱持。）
G118n2302_p0386a02║七緣、謂尼彌陀羅山，調伏山，二山中間有水，廣六百由旬，其水生諸雜華，互相照
G118n2302_p0386a03║觸，日光為之生冷。
G118n2302_p0386a04║八緣、謂調伏山、金剛輪山，二山中間有水，廣三百由旬，其水生諸雜華，互相照
G118n2302_p0386a05║觸，日光為之生冷。
G118n2302_p0386a06║九緣、謂金剛輪山、閻浮提地，二處中間有水，映於日光而日生冷。
G118n2302_p0386a07║十緣、謂南閻浮提河少，西拘耶尼水多，其水映於日光而日生冷。
G118n2302_p0386a08║十一緣、謂西拘耶尼河少，東弗于逮水多，其水映於日光而日生冷。
G118n2302_p0386a09║十二緣、謂東弗于逮河少，北欝單越河多，其水映於日光而日生冷。
G118n2302_p0386a10║十三緣、謂日宮殿，光照大海水，水映日光而日生冷。
G118n2302_p0386a11║
G118n2302_p0386a12║十三事法
G118n2302_p0386a13║一、住正戒。
G118n2302_p0386a14║二、住正威儀。
G118n2302_p0386a15║三、住正命。
G118n2302_p0386a16║四、住正覺。
G118n2302_p0387a01║五、依法。
G118n2302_p0387a02║六、依時。
G118n2302_p0387a03║七、依處。
G118n2302_p0387a04║八、依次。
G118n2302_p0387a05║九、離貪。
G118n2302_p0387a06║十、離瞋。
G118n2302_p0387a07║十一、離取著。
G118n2302_p0387a08║十二、離麤獷。
G118n2302_p0387a09║十三、離憍慢。
G118n2302_p0387a10║一謂：出家之人，入於聚落乞食，當收攝身心，安住正戒，勿令毀犯也。
G118n2302_p0387a11║二謂：出家之人，乞食之時，當須正其容貌，端其威儀，令一切人生敬信心也。
G118n2302_p0387a12║三謂：出家之人，當依佛制，乞食自活，資身進道，離於五種邪命之食也。
G118n2302_p0387a13║四謂：出家之人，當須覺了，身為苦本，甚可厭惡，為正道故，而行乞食，隨得支
G118n2302_p0387a14║身，以除饑渴，勿令多貪，妨進道業也。（以上乞食四事。）
G118n2302_p0387a15║五謂：出家之人，或於道場中經行，或於聚落內乞食，當須行步徐緩，遵其法則也。
G118n2302_p0387a16║六謂：出家之人，當念無常迅速，晝夜深自警悟，不可眠臥，妨損道業。遺教經云：
G118n2302_p0388a01║「晝則勤心修習善法，無令失時，初夜後夜，亦勿有廢。」是也。
G118n2302_p0388a02║七謂：出家之人，欲求寂靜無為之樂，當離憒（古對切）鬧之處，獨處閑居，思滅苦本
G118n2302_p0388a03║也。
G118n2302_p0388a04║八謂：出家之人，於大眾中，當依戒臘資次而坐，勿令攙越。梵網經云：「先受戒者
G118n2302_p0388a05║在前坐，後受戒者在後坐。」是也。（以上威儀四事。）
G118n2302_p0388a06║九謂：出家之人，已住正戒，當制五根，勿令放逸。五欲之害，甚於毒蛇，不應貪著
G118n2302_p0388a07║也。
G118n2302_p0388a08║十謂：出家之人，當以慈悲為本，忍受惡駡之毒，如飲甘露，無令瞋恨。瞋之為害，
G118n2302_p0388a09║甚於猛火，常當防護，勿令得入也。
G118n2302_p0388a10║十一謂：出家之人，常以智慧，觀察己身及以外物，皆悉虛幻，不應妄取執著。遺教
G118n2302_p0388a11║經云：「持淨戒者，不得販賣貿易，安置田宅，及諸財寶，皆當遠離。」是也。
G118n2302_p0388a12║十二謂：出家之人，當須柔軟和順，以成清雅之德，不應麤暴猛獷，有失和敬之儀
G118n2302_p0388a13║也。（和敬者：謂外同他善，內自謙卑。）
G118n2302_p0388a14║十三謂：出家之人，當須謙敬卑下，折己慢幢，精進修道，不應自恃有德，憍傲侮
G118n2302_p0388a15║慢，貢高於人也。（以上離煩惱五事。）
G118n2302_p0389a01║十三種生身（淨名）
G118n2302_p0389a02║
G118n2302_p0389a03║　　無量功德智慧┐
G118n2302_p0389a04║　　戒定等五分　│
G118n2302_p0389a05║　　慈悲喜捨　　│
G118n2302_p0389a06║　　施戒忍進禪慧│
G118n2302_p0389a07║　　方便　　　　│
G118n2302_p0389a08║　　六通　　　　│
G118n2302_p0389a09║　　三明　　　　├生如來身。
G118n2302_p0389a10║　　三十七道品　│
G118n2302_p0389a11║　　止觀　　　　│
G118n2302_p0389a12║　　力無畏不共法│
G118n2302_p0389a13║　　斷不善集善法│
G118n2302_p0389a14║　　真實　　　　│
G118n2302_p0389a15║　　不放逸───┘
G118n2302_p0390a01║阿彌陀佛十三名號
G118n2302_p0390a02║
G118n2302_p0390a03║　　無量壽─┐
G118n2302_p0390a04║　　無量光　│
G118n2302_p0390a05║　　無邊光　│
G118n2302_p0390a06║　　無礙光　│
G118n2302_p0390a07║　　無對光　│
G118n2302_p0390a08║　　光炎王光│
G118n2302_p0390a09║　　清淨光　├佛。　（大彌陀經）
G118n2302_p0390a10║　　歡喜光　│
G118n2302_p0390a11║　　智慧光　│
G118n2302_p0390a12║　　不斷光　│
G118n2302_p0390a13║　　難思光　│
G118n2302_p0390a14║　　無稱光　│
G118n2302_p0390a15║　　超日月光┘
G118n2302_p0391a01║楞嚴結壇十三種表法（印海）
G118n2302_p0391a02║一、雪山牛糞和栴檀——牛糞表妙智之潔、栴檀表妙定之熏。
G118n2302_p0391a03║二、穿地五尺——地表法身之實，破高原表修造之廑，五尺表五道，取黃土表中道之
G118n2302_p0391a04║理。
G118n2302_p0391a05║三、十種香——栴檀、沉水、蘇合、熏陸，欝金、白膠、青木、零陵、甘松、鷄舌表
G118n2302_p0391a06║福慧。禱之為粉，一一混融，表百福之莊嚴也。
G118n2302_p0391a07║四、方圓丈六——表三十二大人相，一一百福，成三千二百福也。
G118n2302_p0391a08║五、八角壇——表八解。
G118n2302_p0391a09║六、金銀銅木蓮華——四物表四輪，華表妙止。
G118n2302_p0391a10║七、鉢——表妙止——方便隨緣。
G118n2302_p0391a11║八、八月露水——表妙奢摩佗體寂離淨。
G118n2302_p0391a12║九、八圓鏡八方——表觸向對面無不湛寂而等照也。
G118n2302_p0391a13║十、十六蓮華——表慧。
G118n2302_p0391a14║十一、十六香爐——表定。
G118n2302_p0391a15║十二、十六器——表十六行。
G118n2302_p0392a01║十三、妙糖油餅乳糜酥合蜜薑純酥純蜜七種——表七覺不出定慧表助道——各各十六
G118n2302_p0392a02║者，妙行互具也。又上覆懸八鏡者，表上同諸佛，重重無盡。
G118n2302_p0392a03║
G118n2302_p0392a04║十三資具（律文）
G118n2302_p0392a05║一、僧伽胝——複衣。
G118n2302_p0392a06║二、嗢咀囉僧伽——上衣。
G118n2302_p0392a07║三、安咀婆娑——內衣。
G118n2302_p0392a08║四、尼師但那——坐具。
G118n2302_p0392a09║五、裠。
G118n2302_p0392a10║六、副裙。
G118n2302_p0392a11║七、僧却崎——掩腋衣。
G118n2302_p0392a12║八、副僧却崎。
G118n2302_p0392a13║九、拭身巾。
G118n2302_p0392a14║十、拭面巾。
G118n2302_p0392a15║十一、剃髮衣。
G118n2302_p0392a16║十二、覆瘡疥衣。
G118n2302_p0393a01║十三、藥資具衣。
G118n2302_p0393a02║
G118n2302_p0393a03║醫十三科
G118n2302_p0393a04║
G118n2302_p0393a05║　　大方脉─────┐
G118n2302_p0393a06║　　小方脉　　　　　│
G118n2302_p0393a07║　　風　　　　　　　│
G118n2302_p0393a08║　　婦人　　　　　　│
G118n2302_p0393a09║　　產　　　　　　　│
G118n2302_p0393a10║　　口齒　　　　　　│
G118n2302_p0393a11║　　咽喉　　　　　　├科。
G118n2302_p0393a12║　　金鏃　　　　　　│
G118n2302_p0393a13║　　傷折　　　　　　│
G118n2302_p0393a14║　　瘡　　　　　　　│
G118n2302_p0393a15║　　眼　　　　　　　│
G118n2302_p0393a16║　　鍼灸　　　　　　│
G118n2302_p0393a17║　　禁咒（又曰祝由）┘
G118n2302_p0394a01║耆英會十三人
G118n2302_p0394a02║一、富弼——彥國，年七十九。
G118n2302_p0394a03║二、文彥搏——寬夫，年七十九。
G118n2302_p0394a04║三、席汝言——君從，年七十七。
G118n2302_p0394a05║四、王尚恭——安之，年七十六。
G118n2302_p0394a06║五、趙丙——正南，年七十五。
G118n2302_p0394a07║六、馮行巴——蕭之，年七十五。
G118n2302_p0394a08║七、劉几——伯壽，年七十五。
G118n2302_p0394a09║八、王慎言——不疑，年七十二。
G118n2302_p0394a10║九、楚建中——正叔，年七十二。
G118n2302_p0394a11║十、張問——昌言，年七十。
G118n2302_p0394a12║十一、張燾——景元，年七十。
G118n2302_p0394a13║十二、王拱辰——君貺，年七十。
G118n2302_p0394a14║十三、司馬光——君實，年未七十——路公重其人，特請入會。
G118n2302_p0394a15║文路公留守西都，慕唐九老會，乃集洛中公卿大夫為耆英會。
G118n2302_p0395a01║漢十三部（漢分天下為十三部，部置刺史，領天下郡國一百三。）
G118n2302_p0395a02║一、司隸校尉（領京兆、扶風、馮翊、弘農、河東、河內、河南，七郡。）
G118n2302_p0395a03║二、豫州刺史（領頴川、汝南、沛郡、梁國、魯國，五郡。）
G118n2302_p0395a04║三、冀州刺史（領魏郡、鉅鹿、常山、清河、廣平、真定、中山、信都、河間、趙國，十郡。）
G118n2302_p0395a05║四、兗州刺史（領陳留、東郡、山陽、濟陰、泰山、城陽、淮陽、東平，八郡。）
G118n2302_p0395a06║五、徐州刺史（領琅琊、東海、臨淮、泗水、楚國，五郡。）
G118n2302_p0395a07║六、青州刺史（領平原、千乘、濟南、齊郡、北海、東萊、膠東、高密、菑川，九郡。）
G118n2302_p0395a08║七、荊州刺史（領南陽、南郡、江夏、桂陽、武陵、零陵、廣陵、長沙，八郡。）
G118n2302_p0395a09║八、揚州刺史（領廬江、九江、會稽、丹陽、豫章、六安，六郡。）
G118n2302_p0395a10║九、益州刺史（領漢中、廣漢、巴郡、蜀郡、犍為、越嶲、牂牁、益州，八郡。）
G118n2302_p0395a11║十、凉州刺史（領安定、北城、隴西、武威、金城、天水、武都、張掖、酒泉、敦煌，十郡。）
G118n2302_p0395a12║十一、并州刺史（領太原、上黨、上郡、西河、朔方、五原、雲中、定襄、鴈門，九郡。）
G118n2302_p0395a13║十二、幽州刺史（領涿郡、渤海、代郡、上谷、漁陽、右北平、遼西、遼東、廣陽、樂浪、玄
G118n2302_p0395a14║菟，十一郡）
G118n2302_p0395a15║十三、交州刺史（領南海、欝林、蒼梧、交趾、合浦、九真、月南，七郡。）
G118n2302_p0396a01║十四冕服（唐武德中，著衣服令，天子冕服凡十有四。）
G118n2302_p0396a02║一、大裘冕——祀天地。
G118n2302_p0396a03║二、兗冕——踐踐饗廟元日朝賀。
G118n2302_p0396a04║三、鷩冕——有事遠出。
G118n2302_p0396a05║四、毳冕——祭海岳。
G118n2302_p0396a06║五、絺冕——祭社稷。
G118n2302_p0396a07║六、玄冕——蜡祭朝日夕月。
G118n2302_p0396a08║七、通天冠——冬至朝賀燕羣臣諸老。
G118n2302_p0396a09║八、緇布冠——始冠。
G118n2302_p0396a10║九、武弁——講武出征。
G118n2302_p0396a11║十、弁服——朔日受朝。
G118n2302_p0396a12║十一、黑介幘——拜陵。
G118n2302_p0396a13║十二、白紗帽——視朝聽訟宴見賓客。
G118n2302_p0396a14║十三、平巾幘——乘馬。
G118n2302_p0396a15║十四、白祫——臨喪。
G118n2302_p0397a01║元十四世
G118n2302_p0397a02║一、太祖。
G118n2302_p0397a03║二、太宗。
G118n2302_p0397a04║三、定宗。
G118n2302_p0397a05║四、憲宗。
G118n2302_p0397a06║五、世祖。
G118n2302_p0397a07║六、成宗。
G118n2302_p0397a08║七、武宗。
G118n2302_p0397a09║八、仁宗。
G118n2302_p0397a10║九、英宗。
G118n2302_p0397a11║十、晉王。
G118n2302_p0397a12║十一、明宗。
G118n2302_p0397a13║十二、文宗。
G118n2302_p0397a14║十三、寧宗。
G118n2302_p0397a15║十四、順帝。
G118n2302_p0398a01║姓奇渥溫氏。太祖起於北方，至太宗滅金。世祖平宋，混一南北。都燕。十四世，一
G118n2302_p0398a02║百六十三年。
G118n2302_p0398a03║一、太祖，名鐵木真，在位二十二年。
G118n2302_p0398a04║二、太宗，名窩濶台，太祖子，在位十三年。
G118n2302_p0398a05║三、定宗，名貴由，太宗子，在位三年。
G118n2302_p0398a06║四、憲宗，名蒙哥，太祖之孫，睿宗之子，在位九年。
G118n2302_p0398a07║五、世祖，名忽必烈，憲宗之弟，混一天下，始建元曰中統，曰至元，在位三十五年。
G118n2302_p0398a08║六、成宗，名鐵木耳，世祖之孫，裕宗之子，在位十三年，改元二曰：元真、大德。
G118n2302_p0398a09║七、武宗，名海山，世祖之孫，順宗之子，在位四年，改元曰至大。
G118n2302_p0398a10║八、仁宗，名愛育黎拔力八達，武宗母弟，在位九年，改元二曰：皇慶、延祐。
G118n2302_p0398a11║九、英宗，名碩德八剌，仁宗之子，在位三年，改元曰至治。
G118n2302_p0398a12║十、晉王，名也孫帖木兒，世祖之孫，顯宗之子，在位五年，改元二曰：泰定、致和。
G118n2302_p0398a13║十一、明宗，名和世㻋，武宗之子，在位八閱月，未改元而崩。
G118n2302_p0398a14║十二、文宗，名圖帖木兒，明宗之弟，在位四年，改元二曰：天曆、至順。
G118n2302_p0398a15║十三、寧宗，名懿璘質班，明宗之子，在位兩閱月，未及改元。
G118n2302_p0398a16║十四、順帝，名妥懽帖木兒，寧宗之兄，在位三十六年而亡，改元三曰：元統、至
G118n2302_p0399a01║元，至正。自世祖丙子年平宋，至此凡九十三年而盡。
G118n2302_p0399a02║按史：晉王書泰定帝，文宗順帝名木兒，書睦爾，以音同也。
G118n2302_p0399a03║
G118n2302_p0399a04║十四種金
G118n2302_p0399a05║
G118n2302_p0399a06║　　銷┐
G118n2302_p0399a07║　　拍│
G118n2302_p0399a08║　　鍍│
G118n2302_p0399a09║　　織│
G118n2302_p0399a10║　　砑│
G118n2302_p0399a11║　　披│
G118n2302_p0399a12║　　泥├─金。　（五金惟黃金之用多）
G118n2302_p0399a13║　　縷│
G118n2302_p0399a14║　　撚│
G118n2302_p0399a15║　　搶│
G118n2302_p0399a16║　　圈│
G118n2302_p0399a17║　　貼│
G118n2302_p0399a18║　　嵌│
G118n2302_p0399a19║　　𮖐┘
G118n2302_p0400a01║十四重數（筭經）
G118n2302_p0400a02║　　一至十為第一重數，其餘類推。
G118n2302_p0400a03║　　百二
G118n2302_p0400a04║　　千三
G118n2302_p0400a05║　　萬四─┐
G118n2302_p0400a06║　　億五　│
G118n2302_p0400a07║　　兆六　│　　　　　　　　┌下等十十變之┐
G118n2302_p0400a08║　　京七　│　　　　　　　　│　　　　　　│
G118n2302_p0400a09║　　垓八　│　　　　　　　　│　　　　　　│
G118n2302_p0400a10║　　𥞑九　├萬數已上三等倍法┤中等百百變之├黃帝造
G118n2302_p0400a11║　　壤十　│　　　　　　　　│　　　　　　│
G118n2302_p0400a12║　　溝十一│　　　　　　　　│　　　　　　│
G118n2302_p0400a13║　　澗十二│　　　　　　　　└上等倍倍變之┘
G118n2302_p0400a14║　　正十三│
G118n2302_p0400a15║　　載十四┘
G118n2302_p0401a01║十四種色（初門）
G118n2302_p0401a02║
G118n2302_p0401a03║　　　　┌眼。
G118n2302_p0401a04║　　　　│耳。
G118n2302_p0401a05║　　五根┤鼻。
G118n2302_p0401a06║　　　　│舌。
G118n2302_p0401a07║　　　　└身。
G118n2302_p0401a08║
G118n2302_p0401a09║　　　　┌地。
G118n2302_p0401a10║　　　　│水。
G118n2302_p0401a11║　　四大┤火。
G118n2302_p0401a12║　　　　└風。
G118n2302_p0401a13║
G118n2302_p0401a14║　　　　┌色。
G118n2302_p0401a15║　　　　│聲。
G118n2302_p0401a16║　　五塵┤香。
G118n2302_p0401a17║　　　　│味。
G118n2302_p0401a18║　　　　└觸。
G118n2302_p0402a01║十四變化（初門）
G118n2302_p0402a02║
G118n2302_p0402a03║　　　　　　　　┌一、初禪化┐
G118n2302_p0402a04║　　　　　　　┌┤　　　　　│
G118n2302_p0402a05║　　　　　　　│└二、欲界化│
G118n2302_p0402a06║　　　　　　　│　　　　　　│　　　┌自地。
G118n2302_p0402a07║　　初禪二變化┘┌一、二禪化│　　　│下地。
G118n2302_p0402a08║　　　　　　　┌┤二、初禪化│　　　│自地。
G118n2302_p0402a09║　　　　　　　│└三、欲界化│　　　│初禪地。
G118n2302_p0402a10║　　　　　　　│　　　　　　│　　　│欲界地。
G118n2302_p0402a11║　　二禪三變化┘┌一、三禪化│　　　│自地。
G118n2302_p0402a12║　　　　　　　　│二、二禪化├能變化┤二禪地。
G118n2302_p0402a13║　　　　　　　┌┤三、初禪化│　　　│初禪地。
G118n2302_p0402a14║　　三禪四變化┘└四、欲界化│　　　│欲地。
G118n2302_p0402a15║　　　　　　　　　　　　　　│　　　│自地。
G118n2302_p0402a16║　　　　　　　　┌一、四禪化│　　　│三禪地。
G118n2302_p0402a17║　　　　　　　　│二、三禪化│　　　│二禪地。
G118n2302_p0402a18║　　四禪五變化─┤三、二禪化│　　　│初禪地。
G118n2302_p0402a19║　　　　　　　　│四、初禪化│　　　└欲地。
G118n2302_p0402a20║　　　　　　　　└五、欲界化┘
G118n2302_p0402a21║無而歘有，有而歘無，故名變化，四禪俱有。上能化下，下不能化上，故至數漸增也。
G118n2302_p0403a01║十四無畏（出楞嚴經）
G118n2302_p0403a02║謂觀世音菩薩，以金剛三昧無作妙力，與諸十方三世六道一切眾生，同一悲仰，令諸
G118n2302_p0403a03║眾生，獲得十四種無畏功德也。
G118n2302_p0403a04║一、不自觀音以觀觀者：不自觀音者：謂不隨聲塵所起知見也。以觀觀者：謂返照自
G118n2302_p0403a05║性也。不起知見，則無所妄；返照自性，則一切真寂，無復苦惱。故令受苦眾生，蒙此真
G118n2302_p0403a06║觀，即得解脫，是為無畏。經云：「觀其音聲，即得解脫。」是也。
G118n2302_p0403a07║二、知見旋復：在心曰知，在眼曰見，知見性熱，則屬於火。謂菩薩能旋轉知見，以
G118n2302_p0403a08║復真空；能令眾生，設入火難，自不能燒，是為無畏。經云：「設入大火，火不能燒。」
G118n2302_p0403a09║是也。
G118n2302_p0403a10║三、觀聽旋復：觀聽性動，則屬於水。謂菩薩能旋轉觀聽，以復真空；能令眾生，設
G118n2302_p0403a11║為大水所漂，自不能溺，是為無畏。經云：「大水所漂，水不能溺。」是也。
G118n2302_p0403a12║四、斷滅妄想，心無殺害：妄想作業，以殺為首。謂菩薩能證悟實性，斷滅妄想，大
G118n2302_p0403a13║慈心發，無殺害念；能令眾生，入彼羅刹鬼國，鬼自滅惡，是為無畏：經云：「入諸鬼
G118n2302_p0403a14║國，鬼不能害。」是也。
G118n2302_p0403a15║五、熏聞成聞，六根銷復，同於聲聽：謂熏聞屬思，思其所聞，無性可得，則成真聞。
G118n2302_p0404a01║六根害人，兵刃無異，菩薩六根，既皆銷滅，以復真空，一切塵境，同於聲聽；能令眾生，
G118n2302_p0404a02║當被害者，刀刃所加，段段折壞，是為無畏。經云：「臨當被害，刀段段壞。」是也。
G118n2302_p0404a03║六、聞熏精明，明徧法界：謂菩薩從聞熏習，所成慧性，既得精明，明照十方，周徧
G118n2302_p0404a04║法界，幽暗即消；能令眾生，雖被藥叉諸幽暗者來近其側，目受明奪，自不能視，是為無
G118n2302_p0404a05║畏。經云：「藥叉羅刹鳩槃茶鬼，雖近其傍，目不能視。」是也。
G118n2302_p0404a06║七、音性圓消，觀聽返入：謂受虛妄聲塵繫縛，不異禁繫枷鎖。菩薩以動靜之性俱
G118n2302_p0404a07║滅，則其觀聽，返妄入真，聲塵解脫；能令眾生禁繫等事，不能著身，是為無畏。經云：
G118n2302_p0404a08║「禁繫枷鎖，所不能著。」是也。
G118n2302_p0404a09║八、滅音圓聞，徧生慈力：謂菩薩消滅音聲，圓成聞慧，則徧生慈力，能以大利，令
G118n2302_p0404a10║彼得樂；是以眾生經於險路，如行坦途，或遇惡寇，自不能劫，是為無畏。經云：「經過
G118n2302_p0404a11║險路，賊不能劫。」是也。
G118n2302_p0404a12║九、熏聞離塵，色不能劫：謂菩薩以思慧熏聞成性，離諸塵妄，不被色塵所劫；能令
G118n2302_p0404a13║一切性多淫人，貪欲不生，是為無畏。經云：「能令一切多婬眾生，遠離貪欲。」是也。
G118n2302_p0404a14║十、純音無塵，根境圓融：謂菩薩音性純淨，離諸妄塵，根境相入，圓融無礙；能令
G118n2302_p0404a15║懷忿恨人，瞋恚不生，是為無畏。經云：「能令一切忿恨眾生，離諸瞋恚。」是也。
G118n2302_p0404a16║十一、銷塵旋明：謂菩薩除暗銷塵，旋復性明；能令一切昏鈍無善心人，癡暗遠離，
G118n2302_p0405a01║是為無畏。經云：「能令一切昏鈍性障諸阿顛迦，永離癡暗。」是也。（梵語阿顛迦，華言
G118n2302_p0405a02║無善心。）
G118n2302_p0405a03║十二、融形復聞：謂融形則礙滅，復聞則性真，故涉入世間，而不壞世間之相。能徧
G118n2302_p0405a04║十方，供養微塵數佛，稟承其法，各為法子，以此無畏，施諸無子眾生，欲求男者，令得
G118n2302_p0405a05║生男。經云：「能令無子眾生，欲求男者，誕生福德智慧之男。」是也。
G118n2302_p0405a06║十三、六根圓通，明照無二：謂菩薩六根圓融，通達無礙，含攝法界，如大圓鏡，明照
G118n2302_p0405a07║無二。由此故能承順法門，受領無失，以此無畏，施諸無子眾生，欲求女者，即得生女。
G118n2302_p0405a08║經云：「能令法界無子眾生，欲求女者，誕生福德柔順，眾人愛敬，有相之女。」是也。
G118n2302_p0405a09║十四、我一名與六十二恒河沙名等無有異：謂菩薩得真圓通，能令求福眾生，但持我
G118n2302_p0405a10║之名號，與彼俱持無數菩薩名號之人，較量所得福德，等無有異，是為無畏。經云：「能
G118n2302_p0405a11║令眾生，持我名號，與彼共持六十二恒河沙諸法王子二人福慧，正等無異。」是也。
G118n2302_p0405a12║
G118n2302_p0405a13║念誦忌十五地（出一字佛頂輪王經）
G118n2302_p0405a14║
G118n2302_p0405a15║　　一、神龍所護─┐
G118n2302_p0405a16║　　二、藥叉羅刹住├地。
G118n2302_p0405a17║　　三、尸陀林──┘
G118n2302_p0406a01║　　四、無佛去──┐
G118n2302_p0406a02║　　五、虎狼住　　│
G118n2302_p0406a03║　　六、多蚊蟲　　│
G118n2302_p0406a04║　　七、無雨　　　│
G118n2302_p0406a05║　　八、饒風　　　│
G118n2302_p0406a06║　　九、賊住　　　├地。
G118n2302_p0406a07║　　十、屠殺住　　│
G118n2302_p0406a08║　　十一、酤酒住　│
G118n2302_p0406a09║　　十二、賣經像　│
G118n2302_p0406a10║　　十三、賣凶具　│
G118n2302_p0406a11║　　十四、賣女　　│
G118n2302_p0406a12║　　十五、眾難──┘
G118n2302_p0406a13║念誦即想念持誦神呪也。忌者猶不宜也。經云：如來告金剛密迹主菩薩：「若諸有
G118n2302_p0406a14║情，為欲調他怨惡之心迴伏者，欲消除一切災障者，或求滿足如意者，當擇空寂幽閑勝
G118n2302_p0406a15║處，結界建壇，淨身語意，供養聖像，誦持佛頂輪王呪，加持作法，若得成就，則所願滿
G118n2302_p0406a16║足。不可於神龍所護及藥叉羅刹等地，結界作法。若在此等不善之處，則鬼神得便而來擾
G118n2302_p0407a01║亂，使所作行法不得成就。」是故當忌十五地也。
G118n2302_p0407a02║一謂：有神龍護持之處，忌於結界建壇誦呪作法，恐其侵惱，令所作行法，不得成就
G118n2302_p0407a03║也。
G118n2302_p0407a04║二謂：有藥叉等鬼神所住之處，忌於結界建壇誦呪作法，恐其伺於方便，擾亂行法，
G118n2302_p0407a05║令不成就也。
G118n2302_p0407a06║三、梵語尸陀，華言寒林。謂有死屍積聚之處，忌於結界建壇誦呪作法，以其臭穢不
G118n2302_p0407a07║淨，妨於淨行，作法難成也。
G118n2302_p0407a08║四謂：如來正教所不到處，忌於結界建壇誦呪作法，以無正教之法，善神不來守護，
G118n2302_p0407a09║行法難成也。
G118n2302_p0407a10║五謂：有虎狼猛獸之處，忌於結界建壇誦呪作法，以其威猛毒害，非吉祥空閑之地，
G118n2302_p0407a11║難以安住作法也。
G118n2302_p0407a12║六謂：有蚊蚋聚集之處，忌於結界建壇誦呪作法，以其能喧閙，又能𠯗人，不得寂
G118n2302_p0407a13║靜，作法難成也。
G118n2302_p0407a14║七謂：多旱無雨之處，忌於結界建壇誦呪作法，以其泉源枯竭，人多渴乏，絕於助
G118n2302_p0407a15║緣，行法難成也。
G118n2302_p0407a16║八謂：風常起之處，忌於結界建壇誦呪作法，以其飄蕩多寒，妨於道行，作法難成
G118n2302_p0408a01║也。
G118n2302_p0408a02║九謂：有盜賊所住之處，忌於結界建壇誦呪作法，以其多損害心，妨於道行，難以安
G118n2302_p0408a03║住作法也。
G118n2302_p0408a04║十謂：屠兒殺者所住之處，忌於結界建壇誦呪作法，以其無慈悲心，非吉祥空閑之
G118n2302_p0408a05║地，行法難成也。
G118n2302_p0408a06║十一謂：賣酒之處，忌於結界建壇誦呪作法，以酒是起罪因緣，能令眾生心生顛倒，
G118n2302_p0408a07║妨於道行，作法難成也。
G118n2302_p0408a08║十二謂：販賣經卷佛像之處，忌於結界建壇誦呪作法，以其不信因果，無有善心，非
G118n2302_p0408a09║吉祥空閑之地，難以安住作法也。
G118n2302_p0408a10║十三謂：販賣刀杖弓箭殺生器具之處，忌於結界建壇誦呪作法，以其多殺害心，非吉
G118n2302_p0408a11║祥空閑之地，難以安住作法也。
G118n2302_p0408a12║十四謂：衒賣女色之處，忌於結界建壇誦呪作法，以其穢污不潔，妨於道行，作法難
G118n2302_p0408a13║成也。
G118n2302_p0408a14║十五謂：水火刀兵險難之處，忌於結界建壇誦呪作法，以兇險多難，非吉祥空閑之
G118n2302_p0408a15║地，難以安住作法也。
G118n2302_p0409a01║十五種無明（鞞婆沙論）
G118n2302_p0409a02║一、根本無明：謂從無始之際，一念之不覺，長夜昏迷，不了真理，能生一切諸惑煩
G118n2302_p0409a03║惱，是為根本無明。
G118n2302_p0409a04║二、枝末無明：謂心心所法，相應而起，即有貪瞋慢疑見等煩惱，是為枝末無明。
G118n2302_p0409a05║三、共無明：謂一切結使共相造作一切諸業，是為共無明。
G118n2302_p0409a06║四、不共無明：謂第七識，無別體相，妄起染心，障蔽無漏聖法，恒不間斷，是為不
G118n2302_p0409a07║共無明。
G118n2302_p0409a08║五、相應無明：謂第七識，恒與貪癡見慢四惑相應而起，是為相應無明。
G118n2302_p0409a09║六、不相應無明：謂第七識，不與餘識外緣麤顯之境相應，是為不相應無明。（麤顯
G118n2302_p0409a10║之境者：謂色等五塵之境也。）
G118n2302_p0409a11║七、迷理無明：謂根本無明，障於中道之理，不能顯發，是為迷理無明。
G118n2302_p0409a12║八、迷事無明：謂見思煩惱，障蔽生死之事，不能出離，是為迷事無明。
G118n2302_p0409a13║九、獨頭無明：謂妄覺之心，不緣外境，孤然生起，生已增廣，是為獨頭無明。
G118n2302_p0409a14║十、俱行無明：謂心心所法，常相隨逐，曾不捨離，是為俱行無明。
G118n2302_p0409a15║十一、覆業無明：謂一切結使，覆蔽諸業，不令人知，恐失名譽利養恭敬等，是為覆
G118n2302_p0410a01║業無明。
G118n2302_p0410a02║十二、發業無明：謂貪癡我見慢等，悉能發生一切惡業，是為發業無明。
G118n2302_p0410a03║十三、種子子時無明：種子者，謂第八藏識，含藏一切染淨種子也。子時者：子為十
G118n2302_p0410a04║二時之首，以喻藏識為諸識之首也。蓋染習種子蘊在藏識之中，未發顯時，是為種子子時
G118n2302_p0410a05║無明。
G118n2302_p0410a06║十四、行業果無明：謂於十二因緣中，無明、行、愛、取、有五者煩惱，是業因，識
G118n2302_p0410a07║等七者是苦果，是為行業果無明。
G118n2302_p0410a08║十五、惑無明：謂俱生分別及根本隨煩惱等惑，是為惑無明。（俱生分別者：謂最初托
G118n2302_p0410a09║胎，一念之識，與形俱生，即有分別也。根本隨煩惱者：即前根本無明也。）
G118n2302_p0410a10║
G118n2302_p0410a11║五經博士十五人
G118n2302_p0410a12║一、施讎（長卿）。
G118n2302_p0410a13║二、孟喜（長卿）。
G118n2302_p0410a14║三、梁丘賀（長翁）。
G118n2302_p0410a15║四、京房（君明）。——以上易四家。
G118n2302_p0410a16║五、歐陽生（和伯）。
G118n2302_p0411a01║六、夏侯勝（始恩、號大夏侯）。
G118n2302_p0411a02║七、夏侯建（長公、號小夏侯）——以上書三家。
G118n2302_p0411a03║八、齊后蒼。
G118n2302_p0411a04║九、魯申公。
G118n2302_p0411a05║十、韓嬰。
G118n2302_p0411a06║十一、毛萇（為獻王博士）。——以上詩四家。
G118n2302_p0411a07║十二、戴德（號大戴）。
G118n2302_p0411a08║十三、戴聖（號小戴）——以上禮二家。
G118n2302_p0411a09║十四、嚴彭祖（公子）。
G118n2302_p0411a10║十五、顏安樂（公孫）。——以上春秋二家。
G118n2302_p0411a11║
G118n2302_p0411a12║晉十五帝
G118n2302_p0411a13║一、武帝。
G118n2302_p0411a14║二、惠帝。
G118n2302_p0411a15║三、懷帝。
G118n2302_p0411a16║四、愍帝。
G118n2302_p0412a01║五、元帝。
G118n2302_p0412a02║六、明帝。
G118n2302_p0412a03║七、成帝。
G118n2302_p0412a04║八、康帝。
G118n2302_p0412a05║九、穆帝。
G118n2302_p0412a06║十、哀帝。
G118n2302_p0412a07║十一、廢帝。
G118n2302_p0412a08║十二、簡文帝。
G118n2302_p0412a09║十三、孝武帝。
G118n2302_p0412a10║十四、安帝。
G118n2302_p0412a11║十五、恭帝。
G118n2302_p0412a12║姓司馬氏。起于司馬懿。懿二子：師、昭，昭子炎，受魏禪，尊懿為宣皇帝。師為景
G118n2302_p0412a13║皇帝，昭為文皇帝。其後滅吳，混一天下，兩晉合一，百五十五年。
G118n2302_p0412a14║一、武帝，名炎，在位二十五年，改元三曰：大始、咸寧、太康。
G118n2302_p0412a15║二、惠帝，名衷，武帝子，在位十七年，改元七曰：永熙、元康、永康、永寧、太
G118n2302_p0412a16║安、永興、光熙。
G118n2302_p0413a01║三、懷帝，名熾，武帝子，在位六年，改元曰永嘉。
G118n2302_p0413a02║四、愍帝，名業，武帝孫，在位四年，改元建興。為漢劉淵所滅，自武帝至此四世五
G118n2302_p0413a03║十二年，為西晉，都于洛陽。
G118n2302_p0413a04║五、元帝，名睿，宣帝曾孫，中興晉室，遷都江表，在位六年，改元三曰：建武、大
G118n2302_p0413a05║興、永昌。
G118n2302_p0413a06║六、明帝，名紹，元帝子，在位三年，改元曰太寧。
G118n2302_p0413a07║七、成帝，名衍，明帝子，在位十七年，改元二曰：咸和、咸康。
G118n2302_p0413a08║八、康帝，名岳，成帝弟，在位二年，改元曰建元。
G118n2302_p0413a09║九、穆帝，名珊，康帝子，在位十七年，改元二曰：永和、升平。
G118n2302_p0413a10║十、哀帝，名丕，成帝子，在位四年，改元二曰：隆和、興寧。
G118n2302_p0413a11║十一、廢帝，名奕，哀帝弟，在位六年，改元太和，為桓溫所廢。
G118n2302_p0413a12║十二、簡文帝，名顯，元帝子，桓溫迎入立之，在位一年，改元咸安。
G118n2302_p0413a13║十三、孝武帝，名昌明，簡文子，在位二十四年，改元二曰：寧康、太元。
G118n2302_p0413a14║十四、安帝，名德宗，孝武子，在位二十四年，改元三曰：隆安、元興、義熙。為劉
G118n2302_p0413a15║裕所弒。
G118n2302_p0413a16║十五、恭帝，名德文，安帝弟，為劉裕所立，在位二年，改元曰：元熙。禪於宋。自
G118n2302_p0414a01║元帝至此十一世，一百五年，為東晉，遷都于建康。
G118n2302_p0414a02║
G118n2302_p0414a03║十五僭國
G118n2302_p0414a04║一、楚主林士弘。
G118n2302_p0414a05║二、夏王竇建德。
G118n2302_p0414a06║三、魏公李密。
G118n2302_p0414a07║四、秦主薛擧。
G118n2302_p0414a08║五、定楊劉武周。
G118n2302_p0414a09║六、梁主梁師都。
G118n2302_p0414a10║七、梁主蕭銑。
G118n2302_p0414a11║八、涼主李䡄。
G118n2302_p0414a12║九、鄭主王世充。
G118n2302_p0414a13║十、涼主沈法興。
G118n2302_p0414a14║十一、吳主李子通。
G118n2302_p0414a15║十二、楚王朱粲。
G118n2302_p0414a16║十三、漢東劉黑闥。
G118n2302_p0415a01║十四、燕王高開道。
G118n2302_p0415a02║十五、宋王輔公祐。
G118n2302_p0415a03║（此皆隋末僭偽之國）
G118n2302_p0415a04║
G118n2302_p0415a05║造佛像塔得十五種功德
G118n2302_p0415a06║一、清淨念心。
G118n2302_p0415a07║二、得順法心。
G118n2302_p0415a08║三、得慚愧心。
G118n2302_p0415a09║四、得見如來。
G118n2302_p0415a10║五、發淨信心。
G118n2302_p0415a11║六、能持正法。
G118n2302_p0415a12║七、如說修行。
G118n2302_p0415a13║八、得親諸佛。
G118n2302_p0415a14║九、佛國受用。
G118n2302_p0415a15║十、大姓人敬。
G118n2302_p0415a16║十一、得念佛心。
G118n2302_p0416a01║十二、魔不能亂。
G118n2302_p0416a02║十三、能護正法。
G118n2302_p0416a03║十四、諸佛覆護。
G118n2302_p0416a04║十五、成就法身。
G118n2302_p0416a05║
G118n2302_p0416a06║
G118n2302_p0416a07║
G118n2302_p0416a08║
G118n2302_p0416a09║
G118n2302_p0416a10║
G118n2302_p0416a11║
G118n2302_p0416a12║
G118n2302_p0416a13║
G118n2302_p0416a14║
G118n2302_p0416a15║
G118n2302_p0416a16║佛學名相彙解　卷第六十二（終）