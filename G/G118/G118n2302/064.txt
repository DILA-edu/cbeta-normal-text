G118n2302_p0479a01║佛學名相彙解　卷第六十四明．沙門寂照編
G118n2302_p0479a02║
G118n2302_p0479a03║二十重華藏莊嚴世界海（出華嚴經）
G118n2302_p0479a04║謂此世界，住在香水海中蓮華之上，種種妙寶莊嚴，含藏一切世界，深廣無窮也。此
G118n2302_p0479a05║世界海，有須彌山，微塵數風輪所持，此微塵數風輪最在上者，名殊勝威光藏，能持普光
G118n2302_p0479a06║摩尼莊嚴香水海。此香水海，出大蓮華，名種種光明蘂香幢。此世界海，住在其中，四方
G118n2302_p0479a07║均平，清淨堅固，金剛輪山，周帀圍繞，地海眾樹，各有區別。金剛輪山內所有大地，一
G118n2302_p0479a08║切皆以金剛所成，諸摩尼寶以為間錯，普現如來所有境界，如天帝網，於中布列。此大地
G118n2302_p0479a09║中，有十不可說佛刹微塵數香水海，一一妙寶充滿其中；一一香水海，各有四天下微塵數
G118n2302_p0479a10║香水河，右旋圍繞；一一河，各有世界海微塵數莊嚴。此十不可說佛刹微塵數香水海中，
G118n2302_p0479a11║有不可說佛刹微塵數世界種安住；一一世界種，復有不可說佛刹微塵數世界，各各依住，
G118n2302_p0479a12║各各形狀，各各莊嚴等。一一世界種，或作須彌山形，或作江河形，或作諸莊嚴等形，悉
G118n2302_p0479a13║在此世界海中分布而住。其最中央香水海，名無邊妙華光，以現一切菩薩形，摩尼王幢為
G118n2302_p0479a14║底，出大蓮華，名一切香摩尼王莊嚴，有世界種，名普照十方熾然寶光明。其二十重莊嚴
G118n2302_p0480a01║世界，皆從此出。其最下重世界，名最勝光，徧照此上，過佛刹微塵數世界，有世界，名
G118n2302_p0480a02║種種香蓮華妙莊嚴。如是乃至最上第二十重世界，名妙寶焰。此第二十重世界自下而上，
G118n2302_p0480a03║各有佛刹微塵數世界周帀圍繞，各有佛出現，教化眾生。娑婆世界，正當第十三重，即是
G118n2302_p0480a04║毗盧遮那如來所出現之處。此二十重世界，皆在無邊妙華光香水海中。此世界海，乃是毗
G118n2302_p0480a05║盧遮那如來，往昔於世界微塵數劫修菩薩行時，親近微塵數佛之所嚴淨，故稱所修實因，
G118n2302_p0480a06║感報此莊嚴重重無盡世界也。
G118n2302_p0480a07║一、最勝光徧照華藏世界：此第一重世界，依眾寶摩尼華而住，其狀猶如摩尼寶形，
G118n2302_p0480a08║一佛刹微塵數，世界圍繞，佛號離垢燈。（如摩尼寶形者：謂摩尼狀有八楞，似方不方，似圓不
G118n2302_p0480a09║圓，世界如彼故也。離垢燈者：謂離煩惱所知二障，智眼清淨，照世如燈故也。）
G118n2302_p0480a10║二、種種香蓮華妙莊嚴華藏世界：此第二重世界，依寶蓮華網而住，其狀猶如師子之
G118n2302_p0480a11║座，二佛刹微塵數世界圍繞，佛號師子光勝照。
G118n2302_p0480a12║三、一切寶莊嚴普照光華藏世界：此第三重世界，依種種寶瓔珞住，其形八隅，三佛
G118n2302_p0480a13║刹微塵數世界圍繞，佛號淨光智勝幢。
G118n2302_p0480a14║四、種種光明華莊嚴華藏世界：此第四重世界，依眾色金剛尸羅幢海住，其狀猶如摩
G118n2302_p0480a15║尼蓮華，四佛刹微塵數世界圍繞，佛號金剛光明無量精進力善出現。
G118n2302_p0480a16║五、普放妙華光華藏世界：此第五重世界，依一切樹莊嚴寶輪網海住，其形普方，而
G118n2302_p0481a01║多有隅角，五佛刹微塵數世界圍繞，佛號香光喜力海。
G118n2302_p0481a02║六、淨妙光明華藏世界：此第六重世界，依金剛宮殿海住，其形四方，六佛刹微塵數
G118n2302_p0481a03║世界圍繞，佛號普光自在幢。
G118n2302_p0481a04║七、眾華焰莊嚴華藏世界：此第七重世界，依一切寶色焰海住，七佛刹微塵數世界圍
G118n2302_p0481a05║繞，佛號歡喜海功德名稱自在光。
G118n2302_p0481a06║八、出生威力地華藏世界：此第八重世界，依種種寶色蓮華座虛空海住，其狀猶如因
G118n2302_p0481a07║陀羅網，八佛刹微塵數世界圍繞，佛號廣大名稱智海幢。（因陁羅網：即天帝網也。）
G118n2302_p0481a08║九、出妙音聲華藏世界：此第九重世界，依恒出一切妙音聲莊嚴雲摩尼王海住，其狀
G118n2302_p0481a09║猶如梵天身形，九佛刹微塵數世界圍繞，佛號清淨月光相無能摧伏。
G118n2302_p0481a10║十、金剛幢華藏世界：此第十重世界，依一切莊嚴寶師子座摩尼海住，其狀周圓，十
G118n2302_p0481a11║佛刹微塵數世界圍繞，佛號一切法海最勝王。
G118n2302_p0481a12║十一、恒出現帝青寶光明華藏世界：此第十一重世界，依種種殊異華海住，其狀猶如
G118n2302_p0481a13║半月之形，十一佛刹微塵數世界圍繞，佛號無量功德海。
G118n2302_p0481a14║十二、光明照耀華藏世界：此第十二重世界，依華旋香水海住，狀如華旋，十二佛刹
G118n2302_p0481a15║微塵數世界圍繞，佛號超釋梵。
G118n2302_p0481a16║十三、娑婆華藏世界：此第十三重世界，依種種色風輪所持蓮華網而住，其狀猶如虛
G118n2302_p0482a01║空，十三佛刹微塵數世界圍繞，其佛即毗盧遮那如來世尊也。
G118n2302_p0482a02║十四、寂靜離塵光華藏世界：此第十四重世界，依種種寶衣海住，其狀猶如執金剛
G118n2302_p0482a03║形，十四佛刹微塵數世界圍繞，佛號徧法界勝音。
G118n2302_p0482a04║十五、眾妙光明燈華藏世界：此第十五重世界，依淨華網海住，其狀猶如卍字之形，
G118n2302_p0482a05║十五佛刹微塵數世界圍繞，佛號不可摧伏力普照幢。
G118n2302_p0482a06║十六、清淨光徧照華藏世界：此第十六重世界，依種種香焰蓮華海住，其狀猶如龜甲
G118n2302_p0482a07║之形，十六佛刹微塵數世界圍繞，佛號清淨日功德眼。
G118n2302_p0482a08║十七、寶莊嚴藏華藏世界：此十七重世界，依光明藏摩尼藏海住，其形八隅，十七佛
G118n2302_p0482a09║刹微塵數世界圍繞，佛號無礙智光明徧照十方。
G118n2302_p0482a10║十八、離塵華藏世界：此第十八重世界，依眾妙華師子座海住，狀如珠瓔，十八佛刹
G118n2302_p0482a11║微塵數世界圍繞，佛號無量方便最勝幢。
G118n2302_p0482a12║十九、清淨光普照華藏世界：此第十九重世界，依無量色香焰須彌山海住，其狀猶如
G118n2302_p0482a13║寶華旋布，十九佛刹微塵數世界圍繞，佛號普照法界虛空光。
G118n2302_p0482a14║二十、妙寶焰華藏世界：此第二十重世界，依一切諸天形摩尼王海住，其狀猶如寶莊
G118n2302_p0482a15║嚴具，二十佛刹微塵數世界圍繞，佛號福德相光明。
G118n2302_p0483a01║二十諸天（出天傳）
G118n2302_p0483a02║自古列十六天像，各有所主，以其有呵護之功也。後增日月，及娑竭羅龍王閻摩羅王
G118n2302_p0483a03║者，謂日則破闇，月則照夜，龍則秘藏法寶，閻摩則掌於幽冥，故加此四天，通為二十天
G118n2302_p0483a04║也。
G118n2302_p0483a05║一、梵天王：梵，梵語具云梵囕摩，華言離欲，又云清淨。謂此天王，身心妙圓，威
G118n2302_p0483a06║儀不缺，清淨禁戒，加以明悟，總領梵眾，即法華經稱婆娑世界主尸棄大梵，主大千世界
G118n2302_p0483a07║者是也。（梵語尸棄，華言頂髻，又云火由。修火定而悟道故也。）
G118n2302_p0483a08║二、帝釋天主：帝即天帝，釋，梵語具云釋提桓因，華言能天主。言帝釋者，華梵兼
G118n2302_p0483a09║稱也。此天居須彌山頂，即忉利天主也。謂此天往昔因中，迦葉佛滅時，有一女人發心修
G118n2302_p0483a10║塔，復有三十二人助修，由是功德，女為忉利天主，其助修者皆作輔臣，合稱為三十三天
G118n2302_p0483a11║也。
G118n2302_p0483a12║三、毗沙門天王：梵語毗沙門，華言多聞。謂此天福德之名，聞於四方。即北方天
G118n2302_p0483a13║王。居須彌山半，第四層之北水精埵，統領無量百千藥叉，守護北方也。
G118n2302_p0483a14║四、提頭賴吒：梵語提頭賴吒，華言持國。謂此天能護持國土。即東方天王。居須彌
G118n2302_p0483a15║山半，第四層之東黃金埵，領乾闥婆富單那等，守護東方也。（梵語乾闥婆，華言香陰，即帝
G118n2302_p0484a01║釋之樂神也。梵語富單那，華言主熱病鬼。）
G118n2302_p0484a02║五、毗留勒叉天王：梵語毗留勒叉，華言增長。謂此天能令自他威德善根，悉皆增
G118n2302_p0484a03║長。即南方天王。居須彌山半，第四層之南瑠璃埵，領鳩槃茶等無量百千鬼神，守護南方
G118n2302_p0484a04║也。（梵語鳩槃茶，華言甕形，即魘魅鬼也。）
G118n2302_p0484a05║六、毗留博叉天王：梵語毗留博叉，華言雜語。謂此天能作種種語言故。又云廣目，
G118n2302_p0484a06║以其目廣大故。即西方天王。居須彌山半，第四層之西白銀埵，領毗舍闍鬼等無量百千諸
G118n2302_p0484a07║龍，守護西方也。（梵語毗舍闍，華言啖人精氣。）
G118n2302_p0484a08║七、金剛密迹天：謂此天手執金剛寶杵，識達如來一切秘密事迹也。往昔有王，生一
G118n2302_p0484a09║千有二子，千兄同詣佛所，發心修道，而二弟不知。一弟發願：若千兄成道，我則為魔惱
G118n2302_p0484a10║害之。一弟發願：我為力士，護千兄法。即金剛也。領五百藥叉神，皆是大菩薩等，居妙
G118n2302_p0484a11║高峯，於賢劫千佛中，俱護其法也。
G118n2302_p0484a12║八、摩醯首羅天：梵語摩醯首羅，華言大自在，又翻威靈，或云三目，故為三界尊極
G118n2302_p0484a13║之主。輔行記云：色界天，三目八臂，騎白牛，執白拂，有大威力，居菩薩住處，能知大
G118n2302_p0484a14║千世界雨滴之數，統攝大千世界，於色界中此天獨尊也。
G118n2302_p0484a15║九、散脂大將：散脂，梵語具云散脂修摩，華言密。陁羅尼集云：鬼子母有三男：長
G118n2302_p0484a16║名唯奢文，次名散脂大將，次小名摩尼跋陁。能於十方世界，覆護一切眾生，為除衰惱等
G118n2302_p0485a01║患，常地居或空居，各有五百眷屬，領二十八部鬼神，隨是經典所流布處，與諸鬼神往至
G118n2302_p0485a02║彼所，隨逐擁護說法者，消滅諸惡，令得安隱，仍以身口意三密而加被之。謂眾味精氣，
G118n2302_p0485a03║從毛孔入，此身密加被也；莊嚴言辭，辯不斷絕，此口密加被也；心進勇銳等，此意密加
G118n2302_p0485a04║被也。至令聞者受人天樂，疾得菩提，其於賞善罰惡，功亦大矣。
G118n2302_p0485a05║十、大辯天：謂得大智慧功德，成就大辯才也。此天或居山巖深險處，或在坎窟大樹
G118n2302_p0485a06║藂林在處，常翹一足，八臂莊嚴，常持弓箭刀矟（色肉切），長杵鐵輪。帝釋諸天，常
G118n2302_p0485a07║加供養讚歎，具無礙辯，於一切時，常自護世，濟物利生，流通佛法，無所怠倦，以慧資
G118n2302_p0485a08║福，故光明會上，列之在功德天之前也。
G118n2302_p0485a09║十一、功德天：此天𣵀槃經及陁羅尼集，名功德天。金光明經散脂品，名第一威德成
G118n2302_p0485a10║就眾事大功德天。於過去金山照明如來所，種諸善根，故感福報，相貌殊勝，能令眾生福
G118n2302_p0485a11║德成就，常居最勝園，名曰金幢。若說法者，隨其所須，供給無乏，以福資慧，成出世
G118n2302_p0485a12║因，則果滿二嚴，依正殊勝也。（二嚴：即福慧二種莊嚴也。）
G118n2302_p0485a13║十二、韋天將軍：韋，梵語具云韋䭾，華言智論。靈威要略曰：天神姓韋諱琨，即南
G118n2302_p0485a14║方天王八將之一臣也。四王合三十二將，此為其首。生知聰慧，早離塵欲，清淨梵行，修
G118n2302_p0485a15║童真業，不受天欲。面受佛囑，外護佛法，統護三洲，利物弘化，大濟羣生。故凡建伽
G118n2302_p0485a16║藍，皆設像崇敬，以彰護法之功也。（三洲者：南東西也。伽藍：梵語具云僧伽藍，華言眾園，
G118n2302_p0486a01║即佛寺也。）
G118n2302_p0486a02║十三、堅固地神：堅固者，理體不可壞，如金剛王，無能破也。地者：謂其利世之
G118n2302_p0486a03║功，如大地持載萬物，出生草木百穀珍寶等也。此天隨是經典流布之處，常作衛護，隱形
G118n2302_p0486a04║法座，頂戴說法者之足，令聞法者如服甘露，增益身力。地藏經，佛告地神云：「閻浮土
G118n2302_p0486a05║地，悉蒙汝護，凡地所生，皆悉豐足。」利益一切，護佛教法，於世出世，其功大矣！
G118n2302_p0486a06║十四、菩提樹神：梵語菩提，華言道。謂由此神，嘗守護如來成道處菩提之樹，因以
G118n2302_p0486a07║立名。宿世因中自云：「我常念佛，樂見世尊，常作誓願，不離佛日。」是知大權示迹，
G118n2302_p0486a08║微妙難思，覆蔭羣生，現身利益，故諸經讚護，功德不可量也。
G118n2302_p0486a09║十五、鬼子母天：此天所生千子，最小名愛奴，極所憐惜，常食人子。佛為化彼，將
G118n2302_p0486a10║愛奴藏之鉢下，其母於天上人間，覔之不得。既歸伏已，佛遂揭鉢還之。其千子皆為鬼
G118n2302_p0486a11║王，統數萬鬼眾，五百在天上，常嬈亂諸天；五百在世間，常嬈國界人民。佛為授五戒，
G118n2302_p0486a12║歸依正法，得須陁洹，住佛精舍，凡人家無子息者，求之得子，有疾病者，禱之則安，故
G118n2302_p0486a13║為鬼主。母由受佛戒，亦呼千子，同依佛所，不惱天人也。
G118n2302_p0486a14║十六、摩利支天：梵語摩利支，華言陽焰，以其形相不可見，不可執，如彼陽焰也。
G118n2302_p0486a15║此天常行日月之前，護國護民，救兵戈等難。大摩利支天經中，有最上心真言曰：「唵摩
G118n2302_p0486a16║利支娑縛賀。」若人持此真言，無不感應，其不思議神力，誠可依憑也。
G118n2302_p0487a01║十七、日宮天子：謂此天宿因布施持戒，修善奉佛，得生其中。其宮殿城郭，皆百寶
G118n2302_p0487a02║所成，五風運持，不令停住，環繞須彌山半，照四大洲。所謂南閻浮提日正中，東弗于逮
G118n2302_p0487a03║日始沒，西瞿耶尼日初出，北鬱單越當夜半，是為一日。照四天下，除冥破闇，成熟萬
G118n2302_p0487a04║物，其功實大。法華經中名寶光天子，即此天也。
G118n2302_p0487a05║十八、月宮天子：謂此天宿因所修所證，與日宮天子同，故生其中。其宮殿百寶所
G118n2302_p0487a06║成，五風運持，不令停住，環繞須彌山半，照四大洲。其圓缺者，白月初，日在前，黑月
G118n2302_p0487a07║初，日在後。因日影覆射，故有圓缺，所謂近日自影覆，故見月輪缺。然月光陰滋萬物，
G118n2302_p0487a08║夜發光明，功次於日。法華經云：「明月天子」是也。
G118n2302_p0487a09║十九、娑竭羅：梵語娑竭羅，華言鹹海，又翻龍王。即鹹海中一百七十七龍王中第七
G118n2302_p0487a10║龍王也。今獨列此龍王者，謂是大權菩薩，位居十地之中，示現龍身，處於鹹海。若降雨
G118n2302_p0487a11║時，先布密雲，端坐擧念，其雨普洽。常隨佛會，護法護民，其利甚博。所居宮殿，七寶
G118n2302_p0487a12║嚴飾，與天無異。
G118n2302_p0487a13║二十、閻摩羅王：梵語閻摩羅，華言雙王，又云隻王。謂由此王與妹皆作獄主，故云
G118n2302_p0487a14║雙。兄治男事，妹治女事，故云隻。又云息諍，謂止罪人諍故。或云是菩薩，為利益眾生
G118n2302_p0487a15║故，變化所作。正法念經載閻羅王為人說偈云：「汝得人身不修道，好入寶山空手歸；汝
G118n2302_p0487a16║今自作還自受，叫喚苦者欲何為？」又十王經云：「閻王於未來世作佛，號普王如來。」
G118n2302_p0488a01║謂菩薩變化者，良有以也。
G118n2302_p0488a02║
G118n2302_p0488a03║二十空（出般若經）
G118n2302_p0488a04║一、內空：謂內之眼耳鼻舌身意六根，皆無自性，故名內空。
G118n2302_p0488a05║二、外空：謂外之色聲香味觸法六塵，皆無自相，故名外空。
G118n2302_p0488a06║三、內外空：謂六根六塵六識，都無自性，故名內外空。
G118n2302_p0488a07║四、空空：謂一切法皆空，此空亦空，故名空空。
G118n2302_p0488a08║五、大空：謂小乘四諦十二因緣諸法，皆空無有，故名大空。
G118n2302_p0488a09║六、小空：（亦名無性自性空。）謂須陁洹、斯陁含、阿那含、阿羅漢四果之相，皆空
G118n2302_p0488a10║無有，故名小空。
G118n2302_p0488a11║七、勝義空：謂第一義之理，假立名言，悉同真性，本來空寂，故名勝義空。
G118n2302_p0488a12║八、有為空：謂欲界色界無色界煩惱惑業，本無有為之相，故名有為空。
G118n2302_p0488a13║九、無為空：謂生住滅三相皆空，無為寂靜，不墮諸數，故名無為空。
G118n2302_p0488a14║十、畢竟空：謂有為無為諸法一切之相，悉皆空寂而不可得，故名畢竟空。
G118n2302_p0488a15║十一、無際空：謂一切諸法，滅無有終，起無有始，起滅之際，無從可得，故名無際
G118n2302_p0488a16║空。
G118n2302_p0489a01║十二、散空：謂一切諸法，因緣假合而成，皆無和合之相，故名散空。
G118n2302_p0489a02║十三、無變異空，謂一切法，非常非滅，不變不異，法性如如，了不可得，故名無變
G118n2302_p0489a03║異空。
G118n2302_p0489a04║十四、本性空：謂一切諸法，非常非滅，本性清淨，離性離相，故名本性空。
G118n2302_p0489a05║十五、自相空：謂五蘊之法，虛幻不實，了無自相，故名自相空。
G118n2302_p0489a06║十六、共相空：謂一切諸法，彼此之相，非常非滅，本來空寂，故名共相空。
G118n2302_p0489a07║十七、一切法空：謂一切諸法，本性皆空，非常非滅，了不可得，故名一切法空。
G118n2302_p0489a08║十八、不可得空：謂過去現在未來三世，一切諸法，皆無所有，了無可求之相，故名
G118n2302_p0489a09║不可得空。
G118n2302_p0489a10║十九、無性空：謂一切諸法，悉皆虛假，皆無實性，故名無性空。
G118n2302_p0489a11║二十、自性空：謂一切諸法，非常非滅，性本自空，故名自性空。
G118n2302_p0489a12║
G118n2302_p0489a13║二十種小乘外道涅槃（出外道小乘涅槃論）
G118n2302_p0489a14║一、小乘外道論師：此外道師說：諸受陰盡，如燈火滅，種壞風止，名為𣵀槃。
G118n2302_p0489a15║二、外道方論師：此外道師說：最初生諸方，從諸方生世間人，從人生天地，天地滅
G118n2302_p0489a16║沒，還入彼處，名為𣵀槃。（諸方即四方也。）
G118n2302_p0490a01║三、外道風仙論師：此外道師說：風能生長命物，能殺命物，風造萬物，能壞萬物，
G118n2302_p0490a02║名風為𣵀槃。（命物者：謂有命之物也。）
G118n2302_p0490a03║四、外道韋陁論師：此外道師說：從那羅延天臍中生大蓮華，從蓮華生梵天祖公，一
G118n2302_p0490a04║切有命無命物，從梵天口中生；一切大地，即是修福德戒場。於中一切華草及猪羊驢馬
G118n2302_p0490a05║等，殺害供養梵天，得生彼處，名為𣵀槃。（梵語那羅延，華言鈎鎻力士。）
G118n2302_p0490a06║五、外道伊賒那論師：此外道師眷屬說：伊賒那論師尊者形相不可見，徧一切處，以
G118n2302_p0490a07║無形相，而能生諸有命無命一切萬物，名為𣵀槃。
G118n2302_p0490a08║六、倮形外道論師：此外道師說：分別見諸種種異相，名為𣵀槃。
G118n2302_p0490a09║七、外道毗世師論師：此外道師說：地水火風虛空微塵等物和合，而生一切世間知無
G118n2302_p0490a10║知物。無和合者、即是離散。遂計離散，名為𣵀槃。（知無知物者：謂有知覺無知覺之物也。）
G118n2302_p0490a11║八、外道苦行論師：此外道師說：身盡福德盡，名為𣵀槃。
G118n2302_p0490a12║九、外道女人眷屬論師：此外道師說：摩醯首羅作女人，生諸天人龍鳥及一切穀子蛇
G118n2302_p0490a13║蝎蚊蟲等，如是知者，名為𣵀槃。
G118n2302_p0490a14║十、外道行苦行論師：此外道師說：罪福盡德亦盡，名為𣵀槃。
G118n2302_p0490a15║十一、外道淨眼論師：此外道師說：煩惱盡故依智，名為𣵀槃。
G118n2302_p0490a16║十二、外道摩陁羅論師：此外道師說：那羅延論師言：我造一切物，我於一切眾生中
G118n2302_p0491a01║最勝，我生一切世間有命無命物，從我作生，還沒彼處，名為𣵀槃。
G118n2302_p0491a02║十三、外道尼犍子論師：此外道師說：初生一男一女，彼二和合，能生一切有命無命
G118n2302_p0491a03║等物，後時離散，還沒彼處，名為𣵀槃。
G118n2302_p0491a04║十四、外道僧佉論師：此外道師說：二十五諦自性因，生諸眾生，名為𣵀槃。
G118n2302_p0491a05║十五、外道摩醯首羅論師：此外道師說：果是那羅延所作，梵天是因。所謂梵天那羅
G118n2302_p0491a06║延，乃至自在天是生滅因，一切從自在天生，從自在天滅，名為𣵀槃。
G118n2302_p0491a07║十六、外道無因論師：此外道師說：無因無緣生一切物，無染因無淨因，乃至棘刺之
G118n2302_p0491a08║針，孔雀之色，皆無人作，自然而有，不從因生，名為𣵀槃。
G118n2302_p0491a09║十七、外道時論師：此外道師說：時熟一切大，時作一切物，時散一切物。是故我論
G118n2302_p0491a10║中說，如被百箭射，時不到不死，時到則小草觸即死，一切物時生，一切物時熟，一切物
G118n2302_p0491a11║時滅，名為𣵀槃。
G118n2302_p0491a12║十八、外道服水論師：此外道師說：水是萬物根本，水能生天地，生有命無命一切
G118n2302_p0491a13║物，乃至水能生物，能壞物，名為𣵀槃。
G118n2302_p0491a14║十九、外道口力論師：此外道師說：虛空是萬物因，最初生虛空，從虛空生風，從風
G118n2302_p0491a15║生火，從火生暖，暖生水，水即凍凌，堅作地，從地生種種藥草，乃至從五穀生命，食後
G118n2302_p0491a16║時，還沒虛空，名為𣵀槃。
G118n2302_p0492a01║二十、外道木生安茶論師：此外道師說：本無日月星辰虛空及地，唯有大水。時人安
G118n2302_p0492a02║茶生，如鷄子，周帀金色，時熟破為二段：一段在上作天，一段在下作地。彼二中間生梵
G118n2302_p0492a03║天，名一切眾生祖公，作一切有命無命物等，散沒彼處，名為𣵀槃。
G118n2302_p0492a04║
G118n2302_p0492a05║二十種煩惱隨眠（出瑜伽論並顯揚聖教論）
G118n2302_p0492a06║煩惱者：謂見思無明，昏煩之法，惱亂心神也。由此煩惱，隨逐眾生，眠伏藏識之
G118n2302_p0492a07║中，故名隨眠。
G118n2302_p0492a08║一、不定地隨眠：不定地即欲界也。謂欲界散亂，不修禪定，以散亂故，眼等諸根煩
G118n2302_p0492a09║惱，隨逐不捨，故名不定地隨眠。
G118n2302_p0492a10║二、定地隨眠：定地即色界無色界也。謂此二界能修禪定，雖修禪定離欲界苦，而於
G118n2302_p0492a11║定地貪癡愛慢諸見煩惱，隨伏不捨，故名定地隨眠。
G118n2302_p0492a12║三、隨逐自境隨眠：謂於三界中各各自分境上，所攝諸見煩惱，隨根起滅，潛伏不
G118n2302_p0492a13║捨，故名隨逐自境隨眠。
G118n2302_p0492a14║四、隨逐他境隨眠：謂或在色界而起欲界煩惱，或在無色界而起色界煩惱，或在欲界
G118n2302_p0492a15║而欣樂上二界禪定，而生味著，不知出離，故名隨逐他境隨眠。
G118n2302_p0492a16║五、被損隨眠：謂眾生常被欲界煩惱之所損害，而此煩惱，隨伏不捨，故名被損隨
G118n2302_p0493a01║眠。
G118n2302_p0493a02║六、不被損隨眠：謂已生色界，不被欲界煩惱之所損害，或未離欲界，雖不被煩惱所
G118n2302_p0493a03║損，而煩惱隨伏不捨，故名不被損隨眠。
G118n2302_p0493a04║七、隨增隨眠：謂三界眾生各於自住之境而起煩惱，隨時增長，潛伏不捨，故名隨增
G118n2302_p0493a05║隨眠。
G118n2302_p0493a06║八、不隨增隨眠：謂住於色無色禪定之中，不隨他境增長煩惱，而其煩惱因未斷故，
G118n2302_p0493a07║潛伏不捨，故名不隨增隨眠。
G118n2302_p0493a08║九、具分隨眠：謂諸眾生於一切境起貪瞋癡等諸煩惱惑，無有缺減，故名具分隨眠。
G118n2302_p0493a09║十、不具分隨眠：謂聲聞初果等，雖斷三界見惑，而於思惑未能全斷，故名不具分隨
G118n2302_p0493a10║眠。
G118n2302_p0493a11║十一、可害隨眠：謂聲聞之人，知苦集之法是可損害，乃修道品，斷見思煩惱而證𣵀
G118n2302_p0493a12║槃；雖斷見思，而習氣無明隨伏不捨，故名可害隨眠。
G118n2302_p0493a13║十二、不可害隨眠：謂凡夫眾生不能修習道品，而於煩惱之惑，無可損斷，是以隨伏
G118n2302_p0493a14║不捨，故名不可害隨眠。
G118n2302_p0493a15║十三、增上隨眠：謂貪瞋癡等諸煩惱惑，漸漸增勝，隨伏不捨，故名增上隨眠。
G118n2302_p0493a16║十四、平等隨眠：謂貪瞋癡煩惱之惑，平等共起，隨伏不捨，故名平等隨眠。
G118n2302_p0494a01║十五、下劣隨眠：謂修行求離欲界之人，於諸色等塵念微薄，故名下劣隨眠。
G118n2302_p0494a02║十六、覺悟隨眠：謂能覺知一切煩惱與業果俱時流轉，雖能覺悟而未能斷，故名覺悟
G118n2302_p0494a03║隨眠。
G118n2302_p0494a04║十七、不覺悟隨眠：謂一切煩惱纏縛，隨逐根識，不相捨離，而無所知覺，故名不覺
G118n2302_p0494a05║悟隨眠。
G118n2302_p0494a06║十八、能生多苦隨眠：謂欲界貪瞋等煩惱，能生種種諸苦，故名能生多苦隨眠。
G118n2302_p0494a07║十九、能生少苦隨眠：謂色界無色界禪定之中，雖無欲界眾苦，而有欣上厭下之心，
G118n2302_p0494a08║亦名煩惱，故名能生少苦隨眠。（欣上厭下者：謂欣喜上二界禪定之樂，厭惡欲界生死之苦也。）
G118n2302_p0494a09║二十、不能生苦隨眠：謂諸菩薩，雖離諸惑不生眾苦，然常存自行利他之心，亦為煩
G118n2302_p0494a10║惱，故名不能生苦隨眠。
G118n2302_p0494a11║
G118n2302_p0494a12║二十種煩惱現行（瑜伽）
G118n2302_p0494a13║一、隨所欲纏現行：謂在家之人，未離諸欲，而於所欲之境，起種種纏縛之業，相續
G118n2302_p0494a14║不捨，故名隨所欲纏現行。
G118n2302_p0494a15║二、不隨所欲纏現行：謂出家之人，不隨世間欲樂之境，而生厭離之心，相續不捨，
G118n2302_p0494a16║故名不隨所欲纏現行。
G118n2302_p0495a01║三、無所了知現行：謂住惡說法之人，於善惡法，不生分別，於一切境界，無所了
G118n2302_p0495a02║知。由此癡惑之心，相續不捨，故名無所了知現行。
G118n2302_p0495a03║四、有所了知現行：謂住善說法之人，於一切法而生分別，於善法令向，於惡法令
G118n2302_p0495a04║捨。由此了知之心相續不捨，故名有所了知現行。
G118n2302_p0495a05║五、麤煩惱現行：謂貪瞋癡諸煩惱，各有增上麤重，或於順境貪惑麤重，或於逆境瞋
G118n2302_p0495a06║惑麤重，各起不同，故名麤煩惱現行。
G118n2302_p0495a07║六、等煩惱現行：謂貪瞋癡等諸煩惱惑，等分而起，無有輕重，故名等煩惱現行。
G118n2302_p0495a08║七、微煩惱現行：謂修行求離欲界之人，雖未證果，而於三界煩惱微細輕薄，故名微
G118n2302_p0495a09║煩惱現行。
G118n2302_p0495a10║八、內門煩惱現行：謂修行求離欲界之人，雖不著於色等外塵之境，而內心所起習
G118n2302_p0495a11║氣，相續不捨，故名內門煩惱現行。
G118n2302_p0495a12║九、外門煩惱現行：謂未離欲界之人，隨緣色等外塵諸欲境界，而起種種煩惱，相續
G118n2302_p0495a13║不捨，故名外門煩惱現行。
G118n2302_p0495a14║十、失念煩惱現行：謂見聖道得果之人，忽遇餘緣，聞不正法，習氣發現而失正念，
G118n2302_p0495a15║故名失念煩惱現行。
G118n2302_p0495a16║十一、猛利煩惱現行：謂未得道果之人，勤加精進，起不正作意，發勇猛心，相續不
G118n2302_p0496a01║捨，故名猛利煩惱現行。
G118n2302_p0496a02║十二、分別所起煩惱現行：謂人不信正法，於諸邪見而起分別，妄生種種執著，相續
G118n2302_p0496a03║不捨，故名分別所起煩惱現行。
G118n2302_p0496a04║十三、任運所起煩惱現行：謂人起懈怠心，不求正行，而於五欲之境，自然而起諸
G118n2302_p0496a05║惑，相續不捨，故名任運所起煩惱現行。
G118n2302_p0496a06║十四、尋思煩惱現行：謂人於禪定觀法，常自思念覺察，妄起分別，相續不捨，故名
G118n2302_p0496a07║尋思煩惱現行。
G118n2302_p0496a08║十五、不自在煩惱現行：謂人睡眠，夢境散亂，意識所緣，相續不捨，故名不自在煩
G118n2302_p0496a09║惱現行。
G118n2302_p0496a10║十六、自在煩惱現行：謂人醒寤，所起惡慧之覺，徧緣諸境，相續不捨，故名自在煩
G118n2302_p0496a11║惱現行。
G118n2302_p0496a12║十七、非所依位煩惱現行：謂如幼少之人，於一切境，不知好惡，起諸放逸，相續不
G118n2302_p0496a13║捨，故名非所依位煩惱現行。
G118n2302_p0496a14║十八、所依位煩惱現行：謂修行根熟之人，依於正行之位，斷諸煩惱，而能斷之心，
G118n2302_p0496a15║相續不捨，故名所依位煩惱現行。
G118n2302_p0496a16║十九、可救療煩惱現行：謂人勤修道行，斷生死惑業，如救療眾病，但知生死之病而
G118n2302_p0497a01║可救療，不知樂著𣵀槃之心，相續不捨，故名可救療煩惱現行。
G118n2302_p0497a02║二十、不可救療煩惱現行：謂人於生死惑業眾病，不能修諸正行以為救療，而諸煩惱
G118n2302_p0497a03║相續不捨，故名不可救療煩惱現行。
G118n2302_p0497a04║
G118n2302_p0497a05║二十種隨煩惱（出演義鈔）
G118n2302_p0497a06║謂諸昏煩惱亂心神之法，隨逐眾生，造無量業，故名隨煩惱也。
G118n2302_p0497a07║一、忿隨煩惱：暴怒之心名忿。謂對現前一切違情之境，即發暴怒，惱亂其心，是名
G118n2302_p0497a08║忿隨煩惱。
G118n2302_p0497a09║二、恨隨煩惱：恨即怨恨。謂由忿怒不捨，結諸怨恨，惱亂其心，是名恨隨煩惱。
G118n2302_p0497a10║三、覆隨煩惱：覆即隱覆。謂自作罪惡，不能懺悔，故意隱覆，惟恐人知，惱亂其
G118n2302_p0497a11║心，是名覆隨煩惱。
G118n2302_p0497a12║四、惱隨煩惱：惱即熱惱。謂外遇違情之境，熱惱於心，不自安隱，是名惱隨煩惱。
G118n2302_p0497a13║五、嫉隨煩惱：嫉即嫉妬。謂持心不平，常懷嫉妬，惱亂於心，是名嫉隨煩惱。
G118n2302_p0497a14║六、慳隨煩惱：悋惜曰慳。謂於一切財寶，貪求積蓄，不能惠施，恒恐散失，惱亂於
G118n2302_p0497a15║心，是名慳隨煩惱。
G118n2302_p0497a16║七、誑隨煩惱：詭詐不實曰誑。謂與世交接，語言虛誑，巧慮多謀，心不自安，而生
G118n2302_p0498a01║惱亂，是名誑隨煩惱。
G118n2302_p0498a02║八、謟隨煩惱：謂謟佞阿諛，媚悅人意，心恒愧赧，而不自安，是名謟隨煩惱。
G118n2302_p0498a03║九、害隨煩惱：謂銜恨蓄怨，常欲損害於人，求快己意，恒恐不遂，惱亂其心，是名
G118n2302_p0498a04║害隨煩惱。
G118n2302_p0498a05║十、憍隨煩惱：矜己慠他曰憍。謂心不謙下，常欲勝人，慠彼有德，惱亂其心，是名
G118n2302_p0498a06║憍隨煩惱。
G118n2302_p0498a07║十一、無慚隨煩惱：謂屏處為非，不知慚天以自悔改，惱亂其心，是名無慚隨煩惱。
G118n2302_p0498a08║十二、無愧隨煩惱：謂陰為不善，不知愧人以自悔改，惱亂其心，是名無愧隨煩惱。
G118n2302_p0498a09║十三、掉擧隨煩惱：謂外境紛擾，身心動搖，不能攝伏，因而惱亂，是名掉擧隨煩
G118n2302_p0498a10║惱。
G118n2302_p0498a11║十四、昏沉隨煩惱：謂心神昏闇沉迷，而於諸法，無所明了，惱亂其心，是名昏沉隨
G118n2302_p0498a12║煩惱。
G118n2302_p0498a13║十五、不信隨煩惱：謂邪見多疑，於諸正法不生信心，因而惱亂，是名不信隨煩惱。
G118n2302_p0498a14║十六、懈怠隨煩惱：謂身心懶惰，於諸道業不能精進修習，因而惱亂，是名懈怠隨煩
G118n2302_p0498a15║惱。
G118n2302_p0498a16║十七、放逸隨煩惱：謂縱恣自逸，躭著欲境，不能檢束，因而惱亂，是名放逸隨煩
G118n2302_p0499a01║惱。
G118n2302_p0499a02║十八、失念隨煩惱：謂心逐邪妄，正念遺失，遂致淪墜，惱亂其心，是名失念隨煩
G118n2302_p0499a03║惱。
G118n2302_p0499a04║十九、散亂隨煩惱：心常放逸，名曰散亂。謂著諸緣境，令心流逸，恒不寂靜，因而
G118n2302_p0499a05║惱亂，是名散亂隨煩惱。
G118n2302_p0499a06║二十、不正知隨煩惱：謂於法邪解，遠離正知，背覺合塵，以妄為真，惱亂其心，是
G118n2302_p0499a07║名不正知隨煩惱。
G118n2302_p0499a08║
G118n2302_p0499a09║二十難（出四十二章經）
G118n2302_p0499a10║一、貧窮布施難：謂人自厄於貧乏，而能隨力輟己濟人，是為難也。
G118n2302_p0499a11║二、豪貴學道難：謂人處於豪貴，而能厭於樂欲，折節求道，是為難也。
G118n2302_p0499a12║三、判命必死難：謂人能尚義輕生，決志判命；或為法捨身，濟彼饑苦；或為忠臣，
G118n2302_p0499a13║以死殉節，是為難也。
G118n2302_p0499a14║四、得覩佛經難：謂人或生邊地，不知出世之法，欲得見聞受持如來正教，是為難
G118n2302_p0499a15║也。
G118n2302_p0499a16║五、生值佛世難：謂人不結勝因，不修眾善，而欲值佛出世，是為難也。
G118n2302_p0500a01║六、忍色離欲難：謂人多為情欲所惑，而能制伏妄念，捨離欲心，是為難也。
G118n2302_p0500a02║七、見好不求難：謂人見彼富貴榮名，及可意等物而不樂求，是為難也。
G118n2302_p0500a03║八、有勢不臨難：謂豪勢之人，居威福之地，而能好禮忘勢，不凌侮人，是為難也。
G118n2302_p0500a04║九、被辱不瞋難：謂人被他凌辱，而能安忍不生忿恨，是為難也。
G118n2302_p0500a05║十、觸事無心難：謂心本清靜，觸境而興，若觸事遇緣，而心不染著，是為難也。
G118n2302_p0500a06║十一、廣學博究難：謂人根性遲鈍，而欲廣其學問，窮究義理，以博見聞，是為難
G118n2302_p0500a07║也。
G118n2302_p0500a08║十二、不輕末學難：謂人多有好上之心，若自有學問，而於末學之人，不生輕慢，是
G118n2302_p0500a09║為難也。
G118n2302_p0500a10║十三、除滅我慢難：謂人常懷我慢，或素來種姓富貴，而能不生驕傲輕他之心，是為
G118n2302_p0500a11║難也。
G118n2302_p0500a12║十四、會善知識難：謂人修行，多為惡友所惑，若學道之時，得遇善知識勸奬誘掖，
G118n2302_p0500a13║令其開解，是為難也。
G118n2302_p0500a14║十五、見性學道難：謂人迷於妄情，昧於愛欲，而能返妄歸真，見性學道，是為難
G118n2302_p0500a15║也。
G118n2302_p0500a16║十六、對境不動難：謂前塵妄境，迷惑真性，而能持心寂靜，不為外物所轉，是為難
G118n2302_p0501a01║也。
G118n2302_p0501a02║十七、善解方便難：謂人能常懷大慈，愛念眾生，以種種方便而作饒益，是為難也。
G118n2302_p0501a03║十八、隨化度人難：謂眾生根性，利鈍不同，而能隨機化導而度脫之，是為難也。
G118n2302_p0501a04║十九、心行平等難：謂癡冥之人，多執彼我之見，若能冤親平等，心無分別，是為難
G118n2302_p0501a05║也。
G118n2302_p0501a06║二十、不說是非難：謂兩舌妄語，佛所禁戒，若能愛護口業，不說他人好惡長短，是
G118n2302_p0501a07║為難也。
G118n2302_p0501a08║
G118n2302_p0501a09║法華二處明二十年
G118n2302_p0501a10║
G118n2302_p0501a11║　　　　　　┌真諦┐
G118n2302_p0501a12║　　　┌約理┤　　├───────┐　　　　┌世智─┐
G118n2302_p0501a13║　　　│　　└俗諦┘　　　　　　　│　　　　│忍智　│
G118n2302_p0501a14║　　　│　　　　　　　　　　　　　│　　　　│類智　│
G118n2302_p0501a15║　　　│　　┌見惑┐　　　　　　　│　　　　│苦智　│
G118n2302_p0501a16║　　約│　　│思惑┘　　　　　　　│　　　　│集智　│
G118n2302_p0501a17║　　諸┤約惑┤　　　　　　　　　　├為二十年┤滅智　├約智。
G118n2302_p0501a18║　　義│　　│五下分┐　　　　　　│　　　　│道智　│
G118n2302_p0501a19║　　對│　　│　　　├──────┤　　　　│他心智│
G118n2302_p0501a20║　　　│　　└五上分┘　　　　　　│　　　　│滅盡智│
G118n2302_p0501a21║　　　│　　　　　　　　　　　　　│　　　　└無生智┘
G118n2302_p0501a22║　　　│　　┌八忍八智合一忍一智┐│
G118n2302_p0501a23║　　　└約義┤　　　　　　　　　├┘
G118n2302_p0501a24║　　　　　　└九無礙九解脫───┘
G118n2302_p0501a25║二乘
G118n2302_p0501a26║各有
G118n2302_p0501a27║十智
G118n2302_p0501a28║成二
G118n2302_p0501a29║十年。
G118n2302_p0502a01║本迹二十重妙（指要）
G118n2302_p0502a02║【圖】
G118n2302_p0502a03║
G118n2302_p0502a04║
G118n2302_p0502a05║
G118n2302_p0502a06║
G118n2302_p0502a07║
G118n2302_p0502a08║
G118n2302_p0502a09║
G118n2302_p0502a10║
G118n2302_p0502a11║
G118n2302_p0502a12║
G118n2302_p0502a13║
G118n2302_p0502a14║
G118n2302_p0502a15║
G118n2302_p0502a16║
G118n2302_p0502a17║
G118n2302_p0502a18║
G118n2302_p0502a19║
G118n2302_p0502a20║
G118n2302_p0502a21║
G118n2302_p0503a01║菩薩二十種法喻（華嚴）
G118n2302_p0503a02║一、般若為母。
G118n2302_p0503a03║二、方便為父。
G118n2302_p0503a04║三、檀為乳母。
G118n2302_p0503a05║四、尸羅為養母。
G118n2302_p0503a06║五、忍為莊嚴具。
G118n2302_p0503a07║六、勤為養育者。
G118n2302_p0503a08║七、禪為浣濯人。
G118n2302_p0503a09║八、善知識為教授師。
G118n2302_p0503a10║九、一切菩提分為伴侶。
G118n2302_p0503a11║十、一切善法為眷屬。
G118n2302_p0503a12║十一、一切菩薩為兄弟。
G118n2302_p0503a13║十二、菩提心為家。
G118n2302_p0503a14║十三、如理修行為家法。
G118n2302_p0503a15║十四、諸地為家處。
G118n2302_p0504a01║十五、諸忍為家族。
G118n2302_p0504a02║十六、大願為家教。
G118n2302_p0504a03║十七、滿足諸行為順家法。
G118n2302_p0504a04║十八、勸發大乘為紹家業。
G118n2302_p0504a05║十九、法水灌頂一生所繫菩薩為王太子。
G118n2302_p0504a06║二十、成就菩提為能淨家族。
G118n2302_p0504a07║
G118n2302_p0504a08║唐二十帝
G118n2302_p0504a09║姓李氏，高祖平天下，都長安，傳世二十，凡二百九十年，為後梁朱全忠所篡。
G118n2302_p0504a10║一、高祖：名淵，西涼王李暠之七世孫，在位九年，改元曰武德。
G118n2302_p0504a11║二、太宗：名世民，高祖之子，在位二十二年，改元曰貞觀。
G118n2302_p0504a12║三、高宗：名治，太宗子，在位三十四年，改元十四曰：水徽、顯慶、龍朔、麟德、
G118n2302_p0504a13║乾封、總章、咸亨、上元、儀鳳、調露、永隆、開耀、永淳、弘道。
G118n2302_p0504a14║四、中宗：名顯，高宗子，即位改元嗣聖。母武后廢之，立睿宗稱制改元文明、光
G118n2302_p0504a15║宅、垂拱、永昌。凡六年，又廢睿宗，而自立，改國號周，改元曰天授，曰如意，曰長
G118n2302_p0504a16║壽，曰延載，曰天冊萬歲、證聖，曰萬歲登封，曰萬歲通天，曰神功，曰聖曆，曰久視，
G118n2302_p0505a01║曰太足，曰長安。又十六年通前共二十二年，而後中宗返正，在位五年，改元二曰：神
G118n2302_p0505a02║龍、景龍。
G118n2302_p0505a03║五、睿宗：名旦，中宗弟，即位五年，被廢再立，二年改元二曰：景雲、太極。
G118n2302_p0505a04║六、玄宗：名隆基，睿宗子，在位四十三年，改元三曰：先天、開元、天寶。
G118n2302_p0505a05║七、肅宗：名亭，玄宗子，在位七年，改元四曰：至德、乾元、上元、寶應。
G118n2302_p0505a06║八、代宗：名豫，肅宗子，在位十七年，改元三曰：廣德、永泰、大曆。
G118n2302_p0505a07║九、德宗：名适，代宗子，在位二十六年，改元三曰：建中、興元、貞元。
G118n2302_p0505a08║十、順宗：名誦，德宗子，在位一年，改元永貞。自稱太上皇，傳位子純。
G118n2302_p0505a09║十一、憲宗：名純，順宗子，在位十五年，改元元和。為宦者所弒。
G118n2302_p0505a10║十二、穆宗：名恒，憲宗子，在位四年，改元長慶。
G118n2302_p0505a11║十三、敬宗：名湛，穆宗子，在位二年，改元寶曆。為宦者劉克明所弒。
G118n2302_p0505a12║十四、文宗：名涵，敬宗弟，在位十四年，改元二曰：大和、開成。
G118n2302_p0505a13║十五、武宗：名炎，穆宗子，在位六年，改元曰會昌。
G118n2302_p0505a14║十六、宣宗：名忱，憲宗第十三子，在位十三年，改元曰大中。
G118n2302_p0505a15║十七、懿宗：名漼，宣宗子，在位四年，改元曰咸通。
G118n2302_p0505a16║十八、僖宗：名儼，懿宗子，在位十五年，改元五曰：乾符、廣明、中和、光啟、文
G118n2302_p0506a01║德。
G118n2302_p0506a02║十九、昭宗：名傑，僖宗弟，在位十六年，改元六曰：龍紀、大順、景福、乾寧、光
G118n2302_p0506a03║化、天復。為朱全忠所弒。
G118n2302_p0506a04║二十、景宗：名祝、昭宗子，在位二年，改元曰：天祐，禪位于朱全忠，後為所弒。
G118n2302_p0506a05║
G118n2302_p0506a06║律二十名（晉書明法掾張斐撰）
G118n2302_p0506a07║一、故——知而犯之。
G118n2302_p0506a08║二、非——意以為然。
G118n2302_p0506a09║三、謾——違忠欺上。
G118n2302_p0506a10║四、詐——背信藏巧。
G118n2302_p0506a11║五、不敬——虧禮廢節。
G118n2302_p0506a12║六、鬪——兩訟相趣。
G118n2302_p0506a13║七、戲——兩和相害。
G118n2302_p0506a14║八、賊——無變斬擊。
G118n2302_p0506a15║九、過失——不意誤犯。
G118n2302_p0506a16║十、不道——逆節絕理。
G118n2302_p0507a01║十一、惡逆——陵上僭貴。
G118n2302_p0507a02║十二、戕——將害未發。
G118n2302_p0507a03║十三、造意——唱首先言。
G118n2302_p0507a04║十四、謀——二人對議。
G118n2302_p0507a05║十五、率——制眾建議。
G118n2302_p0507a06║十六、強——不和。
G118n2302_p0507a07║十七、略——攻惡。
G118n2302_p0507a08║十八、羣——三人以上。
G118n2302_p0507a09║十九、盜——取非其物。
G118n2302_p0507a10║二十、贜——貨財之利。
G118n2302_p0507a11║
G118n2302_p0507a12║戒體相應二十二法（金剛鈔）
G118n2302_p0507a13║
G118n2302_p0507a14║　　　　　　┌一、觸。　　　　　┌一、欲。
G118n2302_p0507a15║　　　　　　│二、作意。　　　　│二、勝解。
G118n2302_p0507a16║　　徧行五─┤三、受。　　別境五┤三、念。
G118n2302_p0507a17║　　　　　　│四、想。　　　　　│四、定。
G118n2302_p0507a18║　　　　　　└五、思。　　　　　└五、慧。
G118n2302_p0508a01║　　　　　　┌一、信。
G118n2302_p0508a02║　　　　　　│二、精進。
G118n2302_p0508a03║　　　　　　│三、慚。
G118n2302_p0508a04║　　　　　　│四、愧。
G118n2302_p0508a05║　　　　　　│五、無貪。
G118n2302_p0508a06║　　善法十一┤六、無嗔。
G118n2302_p0508a07║　　　　　　│七、無癡。
G118n2302_p0508a08║　　　　　　│八、輕安。
G118n2302_p0508a09║　　　　　　│九、不放逸。
G118n2302_p0508a10║　　　　　　│十、行捨。
G118n2302_p0508a11║　　　　　　└十一、不害。
G118n2302_p0508a12║　　意識一──問時心王。
G118n2302_p0508a13║（皆有防惡發善動能）
G118n2302_p0508a14║
G118n2302_p0508a15║淨土二十四種樂事
G118n2302_p0508a16║一、欄楯遮防。
G118n2302_p0509a01║二、寶網羅空。
G118n2302_p0509a02║三、樹陰通衢。
G118n2302_p0509a03║四、七寶浴池。
G118n2302_p0509a04║五、八水澄清。
G118n2302_p0509a05║六、下見金砂。
G118n2302_p0509a06║七、階際光明。
G118n2302_p0509a07║八、樓臺淩空。
G118n2302_p0509a08║九、四蓮華香。
G118n2302_p0509a09║十、黃金為地。
G118n2302_p0509a10║十一、八音常奏。
G118n2302_p0509a11║十二、晝夜雨華。
G118n2302_p0509a12║十三、清晨策勵。
G118n2302_p0509a13║十四、嚴持妙華。
G118n2302_p0509a14║十五、供養他方。
G118n2302_p0509a15║十六、經行本國。
G118n2302_p0509a16║十七、眾鳥和鳴。
G118n2302_p0510a01║十八、六時聞法。
G118n2302_p0510a02║十九、存念三寶。
G118n2302_p0510a03║二十、無三惡道。
G118n2302_p0510a04║二十一、有佛變化。
G118n2302_p0510a05║二十二、樹搖羅網。
G118n2302_p0510a06║二十三、千國同聲。
G118n2302_p0510a07║二十四、聲聞發心。
G118n2302_p0510a08║
G118n2302_p0510a09║漢二十四帝
G118n2302_p0510a10║姓劉氏，高祖滅秦有天下，至孺子嬰十二世為前漢；光武中興，至獻帝十二世，為後
G118n2302_p0510a11║漢。合四百二十六年，有王莽篡位十五年在內。
G118n2302_p0510a12║一、高祖：名邦，元年為王，五年為帝，合十二年。
G118n2302_p0510a13║二、惠帝：名盈，高祖子，在位七年，母呂后立他人子為帝，稱制者八年。
G118n2302_p0510a14║三、文帝：名恒，高祖子，在位二十三年，再稱元年，故有後元。
G118n2302_p0510a15║四、景帝：名啟，文帝子，在位十六年，三稱元年，故有中元後元。
G118n2302_p0510a16║五、武帝：名徹，景帝子，在位五十四年，始建年號，改元者十一曰：建元、元光、
G118n2302_p0511a01║元朔、元狩、元鼎、元封、太初、天漢、太始、征和、後元。
G118n2302_p0511a02║六、昭帝：名弗陵，武帝子，在位十三年，改元者三曰：始元、元鳳、元平。
G118n2302_p0511a03║七、宣帝：名詢，武帝曾孫，在位二十五年，改元七曰：本始、地節、元康、神爵、
G118n2302_p0511a04║五鳳、甘露、黃龍。
G118n2302_p0511a05║八、元帝：名奭、宣帝子，在位十六年，改元四曰：初元、永光、建昭、竟寧。
G118n2302_p0511a06║九、成帝：名驁，元帝子，在位二十六年，改元七曰：建始、河平、陽朔、鴻嘉、永
G118n2302_p0511a07║始、元延、綏和。
G118n2302_p0511a08║十、哀帝：名欣，元帝孫，定陶恭王子，在位六年，改元二曰：建平、元壽。
G118n2302_p0511a09║十一、平帝：名衍，元帝孫，中山孝王子，在位五年，改元元始。為王莽酖死。
G118n2302_p0511a10║十二、孺子：名嬰，宣帝玄孫，為王莽所立，莽攝政，改元居攝凡二年，莽篡位改國
G118n2302_p0511a11║號新，凡十五年，改元者三，曰：始建國，曰天鳳，曰地皇。為漢兵所誅。
G118n2302_p0511a12║十三、光武：名秀，景帝六世孫，帝兄演起兵興復漢室，初立劉玄為帝，改元更始，
G118n2302_p0511a13║凡三年，更始為赤眉所殺。帝立在位三十三年，改元者二：曰建武，曰中元。
G118n2302_p0511a14║十四、明帝：名莊，光武子，在位十八年，改元永平。
G118n2302_p0511a15║十五、章帝：名恒，明帝子，在位十二年，改元者三曰：建初、元和、章和。
G118n2302_p0511a16║十六、和帝：名肇，章帝子，在位十七年，改元二曰：永元、元興。
G118n2302_p0512a01║十七、殤帝：名隆，和帝子，在位二年，改元曰建平。
G118n2302_p0512a02║十八、安帝：名祐，章帝孫，清河王慶子，在位十九年，改元五曰：永初、元初、永
G118n2302_p0512a03║寧、建光、延光。
G118n2302_p0512a04║十九、順帝：名保，安帝子，在位十九年，改元五曰：永建、陽嘉、永和、漢安、建
G118n2302_p0512a05║康。
G118n2302_p0512a06║二十、冲帝：名炳，順帝子，在位三月，改元曰永嘉。
G118n2302_p0512a07║二十一、質帝：名纘，章宗玄孫，渤海孝王子，在位一年，改元本初。為梁冀酖死。
G118n2302_p0512a08║二十二、桓帝：名志，章帝曾孫，在位二十一年，改元七曰：延和、和平、元嘉、永
G118n2302_p0512a09║興、永壽、延熹、永康。
G118n2302_p0512a10║二十三、靈帝：名宏，章帝玄孫，在位二十一年，改元五曰：建寧、熹平、光和、中
G118n2302_p0512a11║平、光熹。
G118n2302_p0512a12║二十四、獻帝：名恊，靈帝子，在位三十二年，改元四曰：初平、興平、建安、建
G118n2302_p0512a13║康。禪位于魏，以帝為山陽公。又十四年而卒。
G118n2302_p0512a14║漢世以高帝為太祖，文帝為太宗，武帝為世宗，宣帝為中宗，光武為世祖，明帝為顯
G118n2302_p0512a15║宗，章帝為肅宗，是謂七制之主。
G118n2302_p0513a01║二十四氣
G118n2302_p0513a02║
G118n2302_p0513a03║　　立春──正─┐　　┌雨水──正─┐
G118n2302_p0513a04║　　驚蟄──二　│　　│春分──二　│
G118n2302_p0513a05║　　清明──三　│　　│穀雨──三　│
G118n2302_p0513a06║　　立夏──四　│　　│小滿──四　│
G118n2302_p0513a07║　　芒種──五　│　　│夏至──五　│
G118n2302_p0513a08║　　小暑──六　│　　│大暑──六　│
G118n2302_p0513a09║　　立秋──七　├月節┤處暑──七　├月中。
G118n2302_p0513a10║　　白露──八　│　　│秋分──八　│
G118n2302_p0513a11║　　寒露──九　│　　│霜降──九　│
G118n2302_p0513a12║　　立冬──十　│　　│小雨──十　│
G118n2302_p0513a13║　　大雪──十一│　　│冬至──十一│
G118n2302_p0513a14║　　小寒──十二┘　　└大寒──十二┘
G118n2302_p0513a15║（十五日為一氣，二氣為一月，二十四氣為一年。）
G118n2302_p0514a01║
G118n2302_p0514a02║
G118n2302_p0514a03║
G118n2302_p0514a04║
G118n2302_p0514a05║
G118n2302_p0514a06║
G118n2302_p0514a07║
G118n2302_p0514a08║
G118n2302_p0514a09║
G118n2302_p0514a10║
G118n2302_p0514a11║
G118n2302_p0514a12║
G118n2302_p0514a13║
G118n2302_p0514a14║
G118n2302_p0514a15║
G118n2302_p0514a16║佛學名相彙解　卷第六十四（終）