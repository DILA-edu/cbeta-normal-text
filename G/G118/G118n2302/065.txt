G118n2302_p0515a01║佛學名相彙解　卷第六十五明．沙門寂照編
G118n2302_p0515a02║
G118n2302_p0515a03║二十五圓通（出楞嚴經）
G118n2302_p0515a04║性體周徧曰圓，妙用無礙曰通。乃是一切眾生，本有之心源，諸佛菩薩所證之聖境也。
G118n2302_p0515a05║而有二十五種者：謂諸菩薩及大羅漢，於六塵六根六識七大，各各悟入不同故也。此由阿
G118n2302_p0515a06║難，於楞嚴會上，雖聞根塵同源，縛脫無二之旨，而未達圓通本根，請佛開示，如來於是
G118n2302_p0515a07║問諸弟子，最初發心方便，令其各各自陳證悟之由，使阿難曉了圓通法門所入之處也。然
G118n2302_p0515a08║論圓通，本無優劣，如來令文殊選擇，而唯取觀音耳根者，蓋為此方之人，耳根聰利，聞
G118n2302_p0515a09║法易解，當以音聞而為教體，故特取觀音耳根，為入道之門也。然不取陳那音聲者，以聲
G118n2302_p0515a10║本屬塵，根有聞性，故揀陳那居初，觀音極後，以見取捨之明，亦根塵首尾相貫之意也。
G118n2302_p0515a11║一、音聲：音聲即聲塵也。謂憍陳那等在鹿苑中，聞佛說四諦之法，密悟圓理，了達
G118n2302_p0515a12║一切聲塵本然清淨，無動無靜，皆是常住圓妙之音。於是得入圓通，故云：「如我所證，
G118n2302_p0515a13║音聲為上。」（梵語憍陳那，華言已知。）
G118n2302_p0515a14║二、色因：色因即色塵也。謂優波尼沙陀，因多貪欲，佛令作不淨觀。於是觀色身不
G118n2302_p0516a01║淨之相，生大厭離，悟諸色性歸於虛空，空色兩忘，本然清淨。於是得入圓通，故云：
G118n2302_p0516a02║「如我所證色因為上。」（梵語優波尼沙陀，華言塵性。）
G118n2302_p0516a03║三、香因：香因即香塵也。謂香嚴童子，聞如來教，於清淨室修習禪定，見諸比丘燒
G118n2302_p0516a04║沉水香，遂觀此香氣非木非空，非烟非火，即是本然清淨妙香。於是開悟得入圓通，故
G118n2302_p0516a05║云：「如我所證，香因為上。」
G118n2302_p0516a06║四、味因：味因即味塵也。謂藥王藥上二法王子等，於無始劫為世良醫，一切草木金
G118n2302_p0516a07║石之味，悉能徧知，承事如來，了知味性非空非有，非即身心，非離身心；皆是本然清淨
G118n2302_p0516a08║妙味。從是開悟，得入圓通，故云：「如我所證味因為上。」
G118n2302_p0516a09║五、觸因：觸因即觸塵也。謂䟦陀婆羅，先於威音王佛所，聞法出家。於浴僧時，隨
G118n2302_p0516a10║例入室，忽悟水因，既不洗塵，亦不洗體，中間安然，得無所有，妙觸清淨，本來無染。
G118n2302_p0516a11║於是得入圓通，故云：「如我所證，觸因為上。」（梵語䟦陀婆羅，華言賢守。）
G118n2302_p0516a12║六、法因：法因即法塵也。謂摩訶迦葉等，因觀世間六塵變壞，悟法性空，遂修滅盡
G118n2302_p0516a13║定，以滅意根，受想不起，妙法開明，消滅諸漏，得無生滅，遂入圓通，故云：「如我所
G118n2302_p0516a14║證，法因為上。」（梵語摩訶迦葉，華言大飲光。從憍陳那，至迦葉，是於六塵悟入圓通。）
G118n2302_p0516a15║七、見元：見元即眼根也。謂阿那律陀初出家時，常樂睡眠，被如來訶責，因是七日
G118n2302_p0516a16║不眠，失其雙目，世尊示以金剛三昧，遂得清淨天眼。是故不因眼根，能觀三千世界猶如
G118n2302_p0517a01║掌果，於是悟入圓通，故云：「如我所證，旋見循元，斯為第一。」（旋見循元者：旋大千
G118n2302_p0517a02║之見，循真性之元也。）
G118n2302_p0517a03║八、息空：息空即鼻根也。謂周利槃特迦於過去世為大法師，秘吝佛法，不肯教人，
G118n2302_p0517a04║後感愚鈍。亦以宿有善因，遇佛出家，以根鈍故，憶持如來一句伽陀，經一百日終不能
G118n2302_p0517a05║誦。佛令安居，數息攝心，因是觀息出入，刹那生滅之相，豁然無礙，得入圓通，故云：
G118n2302_p0517a06║「如我所證，反息循空，斯為第一」。（數息者：息即鼻中氣息。謂從一至十，漸漸而數也。反
G118n2302_p0517a07║息循空者：反背妄根，循依真空也。）
G118n2302_p0517a08║九、味知：味知即舌根也。謂憍梵鉢提，於過去世輕弄沙門，有牛呞（音詩）病，佛為
G118n2302_p0517a09║遮謗，賜之數珠，令常念佛，清淨心地。又觀舌根，知味之性，非體非物，應念得超世間
G118n2302_p0517a10║諸漏，悟入圓通，故云：「還味旋知，斯為第一。」（梵語憍梵鉢提，華言牛呞。以其宿世曾
G118n2302_p0517a11║作牛王，餘習未除，故食後常虛噍也。還味旋知者：謂不著塵味，不隨妄知也。）
G118n2302_p0517a12║十、身覺：身覺即身根也。謂畢陵伽婆蹉，聞佛說諸世間不可樂事，因行乞食，被刺
G118n2302_p0517a13║傷足，擧身疼痛，即反觀覺痛之心無有痛覺，本自清淨。如是思惟，攝念未久，身心忽空，
G118n2302_p0517a14║諸漏虛盡，得入圓通，故云：「如我所證，純覺遺身，斯為第一。」（梵語畢陵伽婆蹉，
G118n2302_p0517a15║華言餘習。純覺遺身者：謂覺心純淨，而遺失妄身也。）
G118n2302_p0517a16║十一、法空：法空即意根也。謂須菩提於曠劫來，心得無礙，蒙佛開示，性覺真空，
G118n2302_p0518a01║於是頓入如來寶明空海圓通境界，故云：「如我所證，諸相入非，非所非盡，旋法歸無，
G118n2302_p0518a02║斯為第一。」（梵語須菩提，華言空生。寶明空海者：即如來所證明妙之理，無礙深廣也。非所非
G118n2302_p0518a03║盡，旋法歸無者：謂能非之心，所非之相，悉盡無餘，而轉諸法塵，皆歸寂滅也。從阿那律至須菩提，
G118n2302_p0518a04║是於五根悟入圓通。）
G118n2302_p0518a05║十二、心見：心見即眼識也。謂舍利弗，於曠劫來，心見清淨，後於路中逢迦葉波，
G118n2302_p0518a06║宣說因緣，從佛出家，於一切法，照了無礙，悟入圓通，故云：「如我所證，心見發光；
G118n2302_p0518a07║光極知見，斯為第一。」（心見發光光極知見者：由心見發明，而圓照萬法也。）
G118n2302_p0518a08║十三、心聞：心聞即耳識也。謂菩薩已曾與恒沙如來為法王子，常用心聞，分別眾生
G118n2302_p0518a09║所有知見。若有眾生，修普賢行，分身百千，皆至其處，摩頂擁護，令其成就心聞，圓通
G118n2302_p0518a10║普賢境界，故云：「我說本因，心聞發明；分別自在，斯為第一。」
G118n2302_p0518a11║十四、鼻息：鼻息即鼻識也。謂孫陀羅難陀，從佛出家，雖具戒律，心多散動。世尊
G118n2302_p0518a12║教其觀鼻端白，遂觀鼻中之氣，出入如煙，身心內明，圓洞虛淨，煙相漸消，鼻息成白，
G118n2302_p0518a13║心開漏盡，諸出入息，化為光明，照十方界，即得圓通。故云：「我以消息，息久發明，
G118n2302_p0518a14║明圓滅漏，斯為第一。」（梵語孫陀羅難陀，華言好愛歡喜。明圓滅漏者：真性明了圓融，滅諸有
G118n2302_p0518a15║漏也。）
G118n2302_p0518a16║十五、法音：法音即舌識也。謂富樓那彌多羅尼子，從曠劫來辯才無礙，世尊知其有
G118n2302_p0519a01║大辯才，以音聲輪，教其發揚。於是助佛轉輪，成師子吼，悟入圓通，故云：「我以法音，
G118n2302_p0519a02║降伏魔怨；消滅諸漏，斯為第一。」（梵語富樓那彌多羅尼，華言滿慈。是其父母名，因以稱子。）
G118n2302_p0519a03║十六、身戒：身戒即身識也。謂優波離，最初隨佛踰城出家，親觀如來六年勤苦，承
G118n2302_p0519a04║佛教戒，乃至三千威儀，八萬微細行業，悉皆清淨，身心寂滅，悟入圓通，故云：「我以
G118n2302_p0519a05║執身，身得自在；次第執心，心得通達；然後身心，一切通利，斯為第一。」（梵語優波
G118n2302_p0519a06║離，華言上首。）
G118n2302_p0519a07║十七、心達：心達即意識也。謂目乾連，聞迦葉波宣說如來因緣深義，即頓發心，得
G118n2302_p0519a08║大通達，如來惠其袈裟著身，鬚髮自落，游於十方，無所罣礙。由是神通自在，圓明清
G118n2302_p0519a09║淨，故云：「我以旋湛，心光發宣；如澄濁流，久成清瑩，斯為第一。」（梵語目乾連，華
G118n2302_p0519a10║言綵菽氏。旋湛：謂旋復澄湛之性也。從舍利弗至目乾連，是於六識悟入圓通。）
G118n2302_p0519a11║十八、火性：火性即火大也。謂烏芻瑟摩，久遠劫前，性多貪欲。有佛出世，名曰空
G118n2302_p0519a12║王，說多婬人，成猛火聚，教其徧觀百骸四支，諸冷煖氣。由是諦觀，神光內凝，化多婬
G118n2302_p0519a13║心，成智慧火。因此火光三昧力故，得入圓通，故云：「我以諦觀身心煖觸，無礙流通，
G118n2302_p0519a14║諸漏既消，生大寶焰，證無上覺，斯為第一。」（梵語烏芻瑟摩，華言火頭。）
G118n2302_p0519a15║十九、地性：地性即地大也。謂持地菩薩於往昔時，普光如來出現於世，曾為比丘平
G118n2302_p0519a16║填道路，造作橋梁，行諸苦行；後世復值毗舍浮佛出現，國王延佛設齋。爾時平地待佛，
G118n2302_p0520a01║毗舍浮如來摩頂告言：「當平心地，則世界一切皆平。」因是即得心開，見身微塵，及與
G118n2302_p0520a02║世界一切微塵，等無差別，即得悟入圓通，故云：「我以諦觀，身界二微，等無差別，本
G118n2302_p0520a03║如來藏；虛妄發塵，塵銷智圓，成無上道，斯為第一。」（梵語毗舍浮，華言徧一切自在。）
G118n2302_p0520a04║二十、水性：水性即水大也。謂月光童子，往昔劫中，於水天佛所，修習水觀。觀於
G118n2302_p0520a05║身中涕涶津液、大小便利，與世界外諸香水海，水性一同。是時初成此觀，但見其水，未
G118n2302_p0520a06║得無身；經無量佛，方得無身，與諸香水海性合真空，無二無別，悟入圓通，故云：「我
G118n2302_p0520a07║以水性，一味流通，得無生忍，圓滿菩提，斯為第一」。
G118n2302_p0520a08║二十一、風性：風性即風大也。謂瑠璃光法王子，往昔劫中，於無量聲佛所，蒙佛開
G118n2302_p0520a09║示妙明心體，及說世界眾生皆是妄緣風力所轉。即於爾時，觀此世界，及與身心，各有所
G118n2302_p0520a10║動，遂即覺了，此羣動性，來無所從，去無所至，身心發光，洞徹無礙而入圓通，故云：
G118n2302_p0520a11║「我以觀察，風力無依，悟菩提心，入三摩地，斯為第一。」
G118n2302_p0520a12║二十二、空性：空性即空大也。謂虛空藏菩薩，於定光佛所，得無邊身。爾時手執四
G118n2302_p0520a13║大寶珠，照明十方微塵佛刹，化成虛空，身同虛空，不相妨礙，能善入微塵國土，廣行佛
G118n2302_p0520a14║事。由是諦觀四大無依，虛空佛國，同一虛妄，於同發明，得入圓通，故云：「我以觀
G118n2302_p0520a15║察，虛空無邊，入三摩地，斯為第一。」
G118n2302_p0520a16║二十三、識性：識性即識大也。謂彌勒菩薩，往昔劫中，於日月燈明佛所，而得出
G118n2302_p0521a01║家，修習唯心識定，至然燈佛出世，方乃得成無上妙圓識心三昧，了一切如來國土，淨穢
G118n2302_p0521a02║有無，皆是我心變化所現，而悟入圓通，故云：「我以諦觀十方唯識，識心圓明，得無生
G118n2302_p0521a03║忍，斯為第一。」
G118n2302_p0521a04║二十四、淨念：淨念即根大也。謂大勢至菩薩等，往昔劫中，於超日月光佛所，修念
G118n2302_p0521a05║佛三昧，收攝六根，定心念佛。由是不假方便，自得心開，悟入圓通，故云：「我無選擇，
G118n2302_p0521a06║都攝六根，淨念相繼，得三摩地，斯為第一。」（從烏芻瑟摩至勢至，是於七大悟入圓通。）
G118n2302_p0521a07║二十五、耳根：耳根者：謂觀世音菩薩，往昔劫中，於觀世音佛所，發菩提心，彼佛
G118n2302_p0521a08║教其從聞思修，入三摩提。於是菩薩即於聞中入流亡所，所入既寂，動靜二相了然，不生
G118n2302_p0521a09║一念，頓空聞性，而入圓通矣。經中所謂「生滅既滅，寂滅現前」者，即圓通之體也。上
G118n2302_p0521a10║合諸佛妙心，下同眾生悲仰。而現乎三十二應，施以十四無畏等者：乃圓通之用也。故
G118n2302_p0521a11║云：「我從耳聞，圓照三昧，緣心自在，成就菩提，斯為第一。」（梵語三摩提，即三摩地
G118n2302_p0521a12║也。入流亡所者：不隨聲塵，頓入法流而亡其所入也。）
G118n2302_p0521a13║
G118n2302_p0521a14║二十五護戒神（出法苑珠林）
G118n2302_p0521a15║護戒神者：謂五戒之中，各有五神為作衛護也。灌頂經云：「若持五戒者，有二十五
G118n2302_p0521a16║善神衛護其身，在人左右，守於宮宅門戶之上，使萬事吉祥也。」
G118n2302_p0522a01║一、護不殺戒五神：一、茶蒭毗愈陀尼：護持戒人身，辟除邪鬼。二、輸多利輸陀
G118n2302_p0522a02║尼：護持戒人六情，悉令完具。三、毗樓遮那世波：護持戒人腹內，使五藏平調。四、阿
G118n2302_p0522a03║陀龍摩坻：護持戒人血脈，悉令通暢。五、婆羅桓尼和婆：護持戒人爪指，無所毀傷。
G118n2302_p0522a04║二、護不盜戒五神：一、坻摩阿毗婆䭾：護持戒人出入往來，使得安寧。二、阿修輸
G118n2302_p0522a05║婆羅陀：護持戒人所噉飲食，悉使甘香。三、婆羅摩亶雄雌：護持戒人睡夢平安，覺寤歡
G118n2302_p0522a06║悅。四、婆羅門地鞞哆：護持戒人不為蠱毒所中。五、邪摩呼哆耶舍：護持戒人不為霧露
G118n2302_p0522a07║之毒所害。
G118n2302_p0522a08║三、護不邪婬戒五神：一、佛䭾仙陀樓哆：護持戒人口舌鬥諍不行。二、鞞闍耶藪多
G118n2302_p0522a09║婆：護持戒人不為瘟瘧鬼所持。三、𣵀坭醯䭾多耶：護持戒人不為縣官所得。四、阿邏多
G118n2302_p0522a10║賴都耶：護持戒人舍宅四方，驅逐凶殃。五、波羅那佛曇：護持戒人平定舍宅。
G118n2302_p0522a11║四、護不妄語戒五神：一、阿提梵者珊耶：護持戒人不為塚墓鬼所嬈。二、因臺羅
G118n2302_p0522a12║因臺羅：護持戒人門戶，辟除邪惡。三、阿伽風施婆多：護持戒人不為外氣鬼神所害。
G118n2302_p0522a13║四、佛曇彌摩多哆：護持戒人不為災火所延。五、多賴叉三密陀：護持戒人不為偷盜所
G118n2302_p0522a14║侵。
G118n2302_p0522a15║五、護不飲酒戒五神：一、阿摩羅斯兜嘻：護持戒人若入山林，不為虎狼所害。二、
G118n2302_p0522a16║那羅門闍兜帝：護持戒人不為傷亡所嬈。三、鞞尼乾那波：護持戒人除惡鳥鳴狐鳴。四、
G118n2302_p0523a01║茶鞞鬥毗舍羅：護持戒人除犬鼠變怪。五、伽摩毗那闍尼佉：護持戒人不為凶注所牽。
G118n2302_p0523a02║（凶注者：謂陰司注寫凶惡之事也。）
G118n2302_p0523a03║
G118n2302_p0523a04║二十五三昧破二十五有（出法華玄義）
G118n2302_p0523a05║梵語三昧，華言正定。二十五三昧破二十五有者，約理對治，隨義以立名也。蓋欲色
G118n2302_p0523a06║無色三界，雖苦樂不同，然實有生死執著，故以此無垢等三昧之法，一一破之，令諸眾生
G118n2302_p0523a07║出於諸有也。
G118n2302_p0523a08║一、無垢三昧破地獄有：謂菩薩由淨諸業惑，證於無垢三昧。愍彼眾生，受於地獄之
G118n2302_p0523a09║苦，故以此三昧，令其修行，出離重垢所報之處也。
G118n2302_p0523a10║二、不退三昧破畜生有：謂菩薩修於持戒禪定，破諸惡業，自獲不退，證於不退三
G118n2302_p0523a11║昧。愍彼眾生，受畜生苦，故以此三昧，令其遠捨諸惡，永不退失善道也。
G118n2302_p0523a12║三、心樂三昧破餓鬼有：謂菩薩修戒定慧，破諸惡業，證於心樂三昧。愍彼眾生，受
G118n2302_p0523a13║餓鬼苦，故以此三昧，令其遠離諸惡，而生喜樂也。
G118n2302_p0523a14║四、歡喜三昧破阿脩羅有：謂菩薩修戒定慧，破於惡業等怖，證於歡喜三昧。愍彼眾
G118n2302_p0523a15║生，受阿脩羅苦，故以此三昧，令其離諸猜疑怖畏也。
G118n2302_p0523a16║五、日光三昧破弗婆提有：謂菩薩修戒定慧，獲一切智光，破諸惡業無明等闇，證於
G118n2302_p0524a01║日光三昧。愍彼東洲眾生，受諸生死，故以此三昧，令其破諸惡業等闇，而得出離也。
G118n2302_p0524a02║六、月光三昧破瞿耶尼有：謂菩薩修戒定慧，獲一切智光，破諸惡業無明等闇，證於
G118n2302_p0524a03║月光三昧。愍彼西洲眾生，受諸生死，故以此三昧，令其破諸惡業等闇也。
G118n2302_p0524a04║七、熱焰三昧破鬱單越有：謂菩薩修戒定慧，破諸我執，證於熱焰三昧。愍彼北洲眾
G118n2302_p0524a05║生，計著於我，永執難化，故以此三昧，令其遠離妄我，計執不生，而得出離也。
G118n2302_p0524a06║八、如幻三昧破閻浮提有：謂菩薩修戒定慧，破諸虛幻惑業，證於如幻三昧。愍此南
G118n2302_p0524a07║洲眾生，果報雜雜，壽命不定，猶如幻化，故以此三昧，令其破於諸幻，而得出離也。
G118n2302_p0524a08║九、不動三昧破四天王有：四天王者：東方持國天王、南方增長天王、西方廣目天
G118n2302_p0524a09║王、北方多聞天王也。謂菩薩修戒定慧，破諸煩惱散亂，證於不動三昧。以此天游行世
G118n2302_p0524a10║間，則有果報惑業等動，故以此三昧，令其悉破諸動惑業，亦得證此也。
G118n2302_p0524a11║十、難伏三昧破諸三十三天有：三十三天即忉利天也。謂菩薩修戒定慧，破一切惑
G118n2302_p0524a12║業，證於難伏三昧。以此天是地居之頂，果報惑業難以折伏，故以此三昧，令其破諸難
G118n2302_p0524a13║伏，亦得證此也。
G118n2302_p0524a14║十一、悅意三昧破焰摩天有：謂菩薩修戒定慧，破諸煩惱，證於悅意三昧。以此天處
G118n2302_p0524a15║空為悅，而未有上界不動等悅，故以此三昧，令其捨離空處之悅，而證不動等悅也。
G118n2302_p0524a16║十二、青色三昧破兜率陀天有：謂菩薩修戒定慧，破諸煩惱，證於青色三昧。以此天
G118n2302_p0525a01║果報，宮殿服玩，一切皆青，故以此三昧，令其捨離一切煩惱，亦得證此也。
G118n2302_p0525a02║十三、黃色三昧破化樂天有：謂菩薩修戒定慧，破諸煩惱，證於黃色三昧。以此天果
G118n2302_p0525a03║報，宮殿服玩，一切皆黃，故以此三昧，令其捨離一切煩惱，亦得證此也。
G118n2302_p0525a04║十四、赤色三昧破他化自在天有：謂菩薩修戒定慧，破諸煩惱，證於赤色三昧。以此
G118n2302_p0525a05║天果報，宮殿服玩，一切皆赤，故以此三昧，令其捨離一切煩惱，亦得證此也。
G118n2302_p0525a06║十五、白色三昧破初禪有：謂菩薩修戒定慧，證於白色三昧。以此天果報，一切皆
G118n2302_p0525a07║白，故以此三昧，令其捨離一切煩惱，亦得證此也。
G118n2302_p0525a08║十六、種種三昧破梵王有：謂菩薩修戒定慧，證於種種三昧。以此天主領大千世界，
G118n2302_p0525a09║種類既多，果報不等，故以此三昧，令其捨離種種果報，亦得證此也。
G118n2302_p0525a10║十七、雙三昧破二禪有：謂菩薩修戒定慧，證雙三昧。以此天獨有內淨支喜支二種定
G118n2302_p0525a11║相，即果報雙，而未見雙空雙假雙中之理，故以此三昧，令其捨離淨喜，而證雙空等也。
G118n2302_p0525a12║（雙空者：謂見思二惑俱空也。雙假者：謂見假思假，即見思惑，以此惑體，虛假不實故也。雙中者：
G118n2302_p0525a13║謂破見思惑，同入中道也。）
G118n2302_p0525a14║十八、雷音三昧破三禪有：謂菩薩修戒定慧，證於雷音三昧。以此天禪樂最深，如冰
G118n2302_p0525a15║魚蟄蟲，著於果報之樂，故以此三昧而驚駭之，令其捨離諸樂，亦證於此也。
G118n2302_p0525a16║十九、注雨三昧破四禪有：謂菩薩修戒定慧，證於注雨三昧。以此天如大地，具諸種
G118n2302_p0526a01║子，若不得雨，善芽不生，故以此三昧之雨，令其發生三諦之種，亦得證此也。
G118n2302_p0526a02║二十、如虛空三昧破無想天有：謂菩薩修戒定慧，證於如虛空三昧。以此天一期，心
G118n2302_p0526a03║想不行，妄計果報非空，而為𣵀槃，故以此三昧，破彼非空，令其起修空淨之行，亦得證
G118n2302_p0526a04║此也。
G118n2302_p0526a05║二十一、照鏡三昧破阿那含天有：即第三果，生於色界之天也。謂菩薩修戒定慧，證
G118n2302_p0526a06║於照鏡三昧。以此天雖得無漏淨色，但是果報之淨，未獲究盡色空，故以此三昧，令其破
G118n2302_p0526a07║彼報淨之色，究竟真空之理，亦得證此也。
G118n2302_p0526a08║二十二、無礙三昧破空處有：謂菩薩修戒定慧，證於無礙三昧。以此天得出色籠，果
G118n2302_p0526a09║報無礙，未是空假中無礙，故以此三昧，令其捨離果報，亦得證此也。（色籠者：謂色界色
G118n2302_p0526a10║質籠罩也。）
G118n2302_p0526a11║二十三、常三昧破識處有：謂菩薩修戒定慧，證常三昧。以此天以識相續不斷為常，
G118n2302_p0526a12║此乃定報，即非無為等常，故以此三昧，令其捨離定報之常，亦得證此也。
G118n2302_p0526a13║二十四、樂三昧破不用處有：不用處，又名無所有處。謂菩薩修戒定慧，證樂三昧。
G118n2302_p0526a14║以此天厭識處無邊，入無所有處，以此處如癡，癡故是苦，故以此三昧，令其捨離於癡，
G118n2302_p0526a15║亦得證此也。
G118n2302_p0526a16║二十五、我三昧破非想非非想處有：謂菩薩修戒定慧，證我三昧。以此天居無色界
G118n2302_p0527a01║頂，謂是𣵀槃果報，猶有細煩惱等惑而不自在，故以此三昧，令其捨離煩惱，亦得證此
G118n2302_p0527a02║也。
G118n2302_p0527a03║
G118n2302_p0527a04║二十五種外道冥諦（出演義鈔）
G118n2302_p0527a05║二十五種冥諦者：乃是迦毗羅外道之所計也。蓋此外道，亦修禪定，有神通力，知八
G118n2302_p0527a06║萬劫中事；八萬劫前，冥然不知，謂之冥諦。從冥初自性，生智大，乃至神我，開成二十
G118n2302_p0527a07║五諦，合為九位也。（梵語迦毗羅，華言黃色。）
G118n2302_p0527a08║一、冥初自性：謂此外道，以八萬劫前之事，冥然不知之處，昧為自性，故云冥初自
G118n2302_p0527a09║性。
G118n2302_p0527a10║二、智大：智大亦名覺大，即增長之義。謂冥初之際，覺知增長，故云從冥初生智
G118n2302_p0527a11║大。
G118n2302_p0527a12║三、我心：我心亦名我慢，即我執也。謂由覺知，生我慢心，故云從智大生我心。
G118n2302_p0527a13║四、五唯：唯即微也。五唯亦名五微，即色聲香味觸也。以色等五種，由我執之心方
G118n2302_p0527a14║現，故云從我心生五唯。
G118n2302_p0527a15║五、五大：五大即地水火風空也。此五種性，徧一切處，故名為大，由極微而生，故
G118n2302_p0527a16║云從五唯生五大。
G118n2302_p0528a01║六、五知根：五根即眼耳鼻舌身。謂之知者，以此五種，皆有知覺故也。因五大而
G118n2302_p0528a02║成，故云從五大生五知根。
G118n2302_p0528a03║七、五作業根：五根即口與手足小便大便。謂之作業者，以此五種，能作業用故也。
G118n2302_p0528a04║亦因五大而成，故云從五大生五作業根。
G118n2302_p0528a05║八、心平等根：心乃肉團心，即意根也。謂之平等者，以此根能徧一切根境而生分別
G118n2302_p0528a06║也。此亦五大所成，故云從五大生平等根。並前五知、五作業，共為十一根也。
G118n2302_p0528a07║九、神我：神我即第八識也。外道執神我能生諸法，常住不壞，計為𣵀槃，是二十五
G118n2302_p0528a08║諦之主也。
G118n2302_p0528a09║
G118n2302_p0528a10║二十五便法
G118n2302_p0528a11║
G118n2302_p0528a12║　　　　　　┌一、持戒清淨──在家出家，大小不同。
G118n2302_p0528a13║　　　　　　│二、衣食具足──蔽形即足，隨食資身。
G118n2302_p0528a14║　　一具五緣┤三、閒居靜處──不作眾事，名無憒鬧。
G118n2302_p0528a15║　　　　　　│四、息諸緣務──生活人事，工巧技術。
G118n2302_p0528a16║　　　　　　└五、近善知識──多護同行，教授三種。
G118n2302_p0529a01║　　　　　　┌一、訶色──男女形貌，玄黃朱紫。
G118n2302_p0529a02║　　　　　　│二、訶聲──絲竹環珮，男女謌詠。
G118n2302_p0529a03║　　二訶五欲┤三、訶香──男女身香，飲食香等。
G118n2302_p0529a04║　　　　　　│四、訶味──飲食肴膳，種種美味。
G118n2302_p0529a05║　　　　　　└五、訶觸──男女身分，及諸好觸。
G118n2302_p0529a06║　　　　　　┌一、貪欲──追昔五欲，忘失正念。
G118n2302_p0529a07║　　　　　　│二、嗔恚──想他惱我，憤怒相續。
G118n2302_p0529a08║　　三棄五盖┤三、睡眠──心神昏昧，烏暗沉黑。
G118n2302_p0529a09║　　　　　　│四、掉悔──作無益事，心中憂悔。
G118n2302_p0529a10║　　　　　　└五、疑───非障理疑，乃障定疑。
G118n2302_p0529a11║　　　　　　┌一、調心不沉不浮──沉繫鼻端，浮安心下。
G118n2302_p0529a12║　　　　　　│二、調身不緩不急──挺動肢節，正頭直項。
G118n2302_p0529a13║　　四調五事┤三、調息不澁不滑──氣息若調，則易入定。
G118n2302_p0529a14║　　　　　　│四、調眠不節不恣──不可苦節，復不可恣。
G118n2302_p0529a15║　　　　　　└五、調食不饑不飽──安身愈疾，處中得宜。
G118n2302_p0530a01║　　　　　　┌一、欲──欲離妄想顛倒，欲得禪定智慧。
G118n2302_p0530a02║　　　　　　│二、精進─持戒棄盖，初中後夜勤行精進。
G118n2302_p0530a03║　　五行五法┤三、念──念世欺誑可輕賤，禪定智慧可重貴。
G118n2302_p0530a04║　　　　　　│四、巧慧─籌量世間樂、禪定智慧樂得失輕重等。
G118n2302_p0530a05║　　　　　　└五、一心─念慧分明，見世間可患，定慧可貴。
G118n2302_p0530a06║
G118n2302_p0530a07║二十七斷疑（金剛）
G118n2302_p0530a08║一、斷求佛行施住目疑。
G118n2302_p0530a09║二、斷因果俱深無信疑。
G118n2302_p0530a10║三、斷無相云何得說疑。
G118n2302_p0530a11║四、斷聲聞得果是取疑。
G118n2302_p0530a12║五、斷釋迦然燈取說疑。
G118n2302_p0530a13║六、斷嚴土違於不取疑。
G118n2302_p0530a14║七、斷受得報身有取疑。
G118n2302_p0530a15║八、斷持說未說苦果疑。
G118n2302_p0530a16║九、斷能證無體非因疑。
G118n2302_p0531a01║十、斷如得有得無得疑。
G118n2302_p0531a02║十一、斷安得降伏存我疑。
G118n2302_p0531a03║十二、斷佛因是有菩薩疑。
G118n2302_p0531a04║十三、斷無因則無菩薩疑。
G118n2302_p0531a05║十四、斷無人度生嚴生疑。
G118n2302_p0531a06║十五、斷諸佛不見諸法疑。
G118n2302_p0531a07║十六、斷福德例心顛倒疑。
G118n2302_p0531a08║十七、斷無為何有相好疑。
G118n2302_p0531a09║十八、斷無身何以說法疑。
G118n2302_p0531a10║十九、斷無法如何修證疑。
G118n2302_p0531a11║二十、斷所說無記非因疑。
G118n2302_p0531a12║二十一、斷平等云何度生疑。
G118n2302_p0531a13║二十二、斷以相比知真佛疑。
G118n2302_p0531a14║二十三、斷佛果非關福相疑。
G118n2302_p0531a15║二十四、斷化身出現受福疑。
G118n2302_p0531a16║二十五、斷法身化身一異疑。
G118n2302_p0532a01║二十六、斷化身說法無福疑。
G118n2302_p0532a02║二十七、斷入寂如何說法疑。
G118n2302_p0532a03║
G118n2302_p0532a04║空門二十七賢聖位（名廣義狹）
G118n2302_p0532a05║【圖】
G118n2302_p0532a06║
G118n2302_p0532a07║
G118n2302_p0532a08║
G118n2302_p0532a09║
G118n2302_p0532a10║
G118n2302_p0532a11║
G118n2302_p0532a12║
G118n2302_p0532a13║
G118n2302_p0532a14║
G118n2302_p0532a15║
G118n2302_p0532a16║
G118n2302_p0532a17║
G118n2302_p0532a18║
G118n2302_p0532a19║
G118n2302_p0532a20║
G118n2302_p0532a21║
G118n2302_p0532a22║
G118n2302_p0532a23║
G118n2302_p0532a24║
G118n2302_p0533a01║毗曇有門七賢七聖（名狹義廣）
G118n2302_p0533a02║【圖】
G118n2302_p0533a03║
G118n2302_p0533a04║
G118n2302_p0533a05║
G118n2302_p0533a06║
G118n2302_p0533a07║
G118n2302_p0533a08║
G118n2302_p0533a09║
G118n2302_p0533a10║
G118n2302_p0533a11║
G118n2302_p0533a12║
G118n2302_p0533a13║
G118n2302_p0533a14║
G118n2302_p0533a15║
G118n2302_p0533a16║
G118n2302_p0533a17║
G118n2302_p0533a18║
G118n2302_p0533a19║
G118n2302_p0533a20║
G118n2302_p0533a21║
G118n2302_p0533a22║
G118n2302_p0533a23║
G118n2302_p0533a24║
G118n2302_p0533a25║
G118n2302_p0533a26║
G118n2302_p0533a27║
G118n2302_p0533a28║
G118n2302_p0534a01║二十七種善惡果報（懺法）
G118n2302_p0534a02║【圖】
G118n2302_p0534a03║
G118n2302_p0534a04║
G118n2302_p0534a05║
G118n2302_p0534a06║
G118n2302_p0534a07║
G118n2302_p0534a08║
G118n2302_p0534a09║
G118n2302_p0534a10║
G118n2302_p0534a11║
G118n2302_p0534a12║
G118n2302_p0534a13║
G118n2302_p0534a14║
G118n2302_p0534a15║
G118n2302_p0534a16║
G118n2302_p0534a17║
G118n2302_p0535a01║二十八天身衣壽量
G118n2302_p0535a02║
G118n2302_p0535a03║　　有想無想壽八萬四千┐
G118n2302_p0535a04║　　不用處壽四萬二千　│
G118n2302_p0535a05║　　識處壽二萬一千　　│
G118n2302_p0535a06║　　空處壽一萬　　　　│
G118n2302_p0535a07║　　色究竟壽五千　　　│
G118n2302_p0535a08║　　大善壽四千　　　　│
G118n2302_p0535a09║　　善見壽三千　　　　├劫。
G118n2302_p0535a10║　　無爇壽二千　　　　│
G118n2302_p0535a11║　　無造壽一千　　　　│
G118n2302_p0535a12║　　無想壽五百　　　　│
G118n2302_p0535a13║　　果實三天壽四　　　│
G118n2302_p0535a14║　　徧淨三天壽三　　　│
G118n2302_p0535a15║　　光音三天壽二　　　│
G118n2302_p0535a16║　　梵迦夷三天壽一──┘
G118n2302_p0536a01║以上諸天，身衣隨意，無男女婬欲，以禪定法喜為食。
G118n2302_p0536a02║魔身天，壽三萬二千歲，身衣不載。以下皆有嫁娶之法如人間，唯北洲無我我所，樹
G118n2302_p0536a03║枝若垂，男女便合，無婚姻之禮。
G118n2302_p0536a04║他化天，身長六十由旬，衣半銖，一萬六千歲，以人間一千六百歲為一日，暫視成陰
G118n2302_p0536a05║陽。
G118n2302_p0536a06║化樂天，身長八由旬，衣一銖，壽八千歲，以人間八百歲為一日，熟視為陰陽。
G118n2302_p0536a07║兜率天，身長四由旬，衣二銖，壽四千歲，以人間四百歲為一日，執手成陰陽。
G118n2302_p0536a08║熖摩天，身長二由旬，衣三銖，壽二千歲，以人間二百歲為一日，相近成陰陽。
G118n2302_p0536a09║忉利天，身長一由旬，衣六銖，壽一千歲，以人間百歲為一日，抱成陰陽。修羅，身
G118n2302_p0536a10║衣等同。
G118n2302_p0536a11║四王天，身長半由旬，衣半兩，壽五百歲，以人間五十年為一日，交成陰陽。以上出
G118n2302_p0536a12║阿含經。
G118n2302_p0536a13║
G118n2302_p0536a14║
G118n2302_p0536a15║
G118n2302_p0536a16║
G118n2302_p0537a01║二十八部
G118n2302_p0537a02║
G118n2302_p0537a03║　　一方有四部┐
G118n2302_p0537a04║　　六方二十四│
G118n2302_p0537a05║　　四維各一部├┐　巡遊世間賞善罰惡
G118n2302_p0537a06║　　合為二十八┘│
G118n2302_p0537a07║　　一方有五部┐├二說不出二十八部。
G118n2302_p0537a08║　　地水火風空││
G118n2302_p0537a09║　　四方則一十├┘　皆為散脂大將所管
G118n2302_p0537a10║　　四王所領八┘
G118n2302_p0537a11║
G118n2302_p0537a12║二十八宿（消災）
G118n2302_p0537a13║　　東──角亢氐房心尾箕。　東──昴畢觜參井鬼柳。
G118n2302_p0537a14║
G118n2302_p0537a15║　　南──井鬼柳星張翼軫。　南──星張翼軫角亢氐。
G118n2302_p0537a16║　　　　　　　　　　　　　　　　　　　　　　　　　　　（孔雀）
G118n2302_p0537a17║　　西──斗牛女虛危室壁。　西──房心尾箕斗牛女。
G118n2302_p0537a18║
G118n2302_p0537a19║　　北──奎婁胃昴畢觜參。　北──虛危室壁奎婁胃。
G118n2302_p0538a01║二十八宿
G118n2302_p0538a02║周天三百六十五度四分度之一，列布二十八宿以定天體，宿音秀。
G118n2302_p0538a03║角木蛟　亢金龍　氐土貉　房日兔　心月狐　尾火虎　箕水豹　斗木獬　牛金羊　女土蝠
G118n2302_p0538a04║　虛日鼠　危月燕　室火猪　壁水㺄　奎木狼　婁金狗　胃土雉　昴日鷄　畢月鳥　觜火猴
G118n2302_p0538a05║　參水猿　井木豻　鬼金羊　柳土獐　星日馬　張月鹿　翼火蛇　軫水蚓
G118n2302_p0538a06║自角至箕為東方蒼龍之體，凡七十五度。
G118n2302_p0538a07║自斗至壁為北方玄武之體，凡九十八度四分度之一。
G118n2302_p0538a08║自奎至參為西方白虎之體，凡八十度。
G118n2302_p0538a09║自井至軫為南方朱鳥之體，凡一百一十二度。
G118n2302_p0538a10║
G118n2302_p0538a11║二十八宿（出法苑珠林）
G118n2302_p0538a12║大集經云：佛告娑婆世界主大梵天王等言：「過去天仙，云何布置諸宿曜辰，攝護國
G118n2302_p0538a13║土，養育眾生？」大梵天王等白佛言：「過去天仙，分布安置諸宿曜辰，於四方中各有所
G118n2302_p0538a14║主。如云角宿，主於眾鳥；亢宿，主於出家求聖道等。」爾時佛告梵王等言：「我亦使諸
G118n2302_p0538a15║曜星辰，攝護國土，養育眾生。汝等宣告，令彼得知，如我所分國土眾生，各各隨分攝護
G118n2302_p0539a01║養育。」故說二十八宿所屬不同，各有威靈護衛也。
G118n2302_p0539a02║一、東方七宿：角宿主於眾鳥，亢宿主出家求聖道者，氐宿主水主眾生，房宿主行車
G118n2302_p0539a03║求利，心宿主於女人，尾宿主洲渚眾，箕宿主於陶師。
G118n2302_p0539a04║二、南方七宿：井宿主於金師，鬼宿主一切國王大臣，柳宿主雪山龍，星宿主巨富
G118n2302_p0539a05║者，張宿主於盜賊，翼宿主於貴人，軫宿主須羅吒國。
G118n2302_p0539a06║三、西方七宿：奎宿主行船人，婁宿主於商人，胃宿主婆樓迦羅國，昴宿主於水牛，
G118n2302_p0539a07║畢宿主一切眾生，觜宿主鞞提訶國，參宿主於刹利。
G118n2302_p0539a08║四、北方七宿：斗宿主澆部沙國，牛宿主於刹利及安多鉢竭那國，女宿主鴦伽摩伽陁
G118n2302_p0539a09║羅國，虛宿主那遮羅國，危宿主著華冠，室宿主乾陁羅國輸盧那國及諸龍蛇蝮行之類，壁
G118n2302_p0539a10║宿主乾闥婆善樂。
G118n2302_p0539a11║
G118n2302_p0539a12║商三十王
G118n2302_p0539a13║姓子氏，湯伐桀為天子，傳至紂，凡六百四十五年。
G118n2302_p0539a14║一、湯：名太乙，一名履，在位十二年。
G118n2302_p0539a15║二、外丙：湯次子，在位一十年。
G118n2302_p0539a16║三、仲壬：外丙弟，在位四年。
G118n2302_p0540a01║四、太甲：湯孫，太丁子，立三十三年。
G118n2302_p0540a02║五、沃丁：太甲子，在位二十九年。
G118n2302_p0540a03║六、太庚：沃丁弟，在位三十五年。
G118n2302_p0540a04║七、小甲：太庚子，在位十七年。
G118n2302_p0540a05║八、雍己：小甲弟，在位十二年。
G118n2302_p0540a06║九、大戊：雍己弟，在位七十五年。
G118n2302_p0540a07║十、仲丁：大戊子，在位十三年。
G118n2302_p0540a08║十一、外壬：仲丁弟，在位十五年。
G118n2302_p0540a09║十二、河亶甲：外壬弟，在位七年。
G118n2302_p0540a10║十三、祖乙：河亶甲子，在位十九年。
G118n2302_p0540a11║十四、祖辛：祖乙子，在位十六年。
G118n2302_p0540a12║十五、沃甲：祖辛弟，在位二十五年。
G118n2302_p0540a13║十六、祖丁：沃甲子，在位三十二年。
G118n2302_p0540a14║十七、南庚：祖丁弟，在位二十五年。
G118n2302_p0540a15║十八、陽甲：祖丁子，在位七年。
G118n2302_p0540a16║十九、盤庚：陽申弟，在位二十八年。
G118n2302_p0541a01║二十、小辛：盤庚弟，在位二十一年。
G118n2302_p0541a02║二十一、小乙：小辛弟，在位二十八年。
G118n2302_p0541a03║二十二、武丁：小乙弟，在位五十九年。
G118n2302_p0541a04║二十三、祖庚：武丁子，在位七年。
G118n2302_p0541a05║二十四、祖甲：祖庚弟，在位三十三年。
G118n2302_p0541a06║二十五、廩辛：祖甲子，在位六年。
G118n2302_p0541a07║二十六、庚丁：廩辛弟，在位二十一年。
G118n2302_p0541a08║二十七、武乙：庚丁子，在位四年。
G118n2302_p0541a09║二十八、太丁：武乙子，在位三年。
G118n2302_p0541a10║二十九、帝乙：太丁子，在位三十七年。
G118n2302_p0541a11║三十、帝辛：又名受，又曰紂。帝乙子，無道，立三十三年，為周武王所弒。
G118n2302_p0541a12║商世以太甲為太宗，太戊為中宗，武丁為高宗，謂之三宗。
G118n2302_p0541a13║
G118n2302_p0541a14║生淨土三十種益（出淨土羣疑論）
G118n2302_p0541a15║一、徃生佛土益。
G118n2302_p0541a16║二、得大法樂益。
G118n2302_p0542a01║三、親近諸佛益。
G118n2302_p0542a02║四、遊十方供佛益。
G118n2302_p0542a03║五、親聞佛說益。
G118n2302_p0542a04║六、福慧資糧速得圓滿益。
G118n2302_p0542a05║七、速證菩提益。
G118n2302_p0542a06║八、諸天人等同會一處益。
G118n2302_p0542a07║九、無退轉益。
G118n2302_p0542a08║十、無量行願增進益。
G118n2302_p0542a09║十一、珍禽說法益。
G118n2302_p0542a10║十二、風樹樂音益。
G118n2302_p0542a11║十三、水演苦空益。
G118n2302_p0542a12║十四、樂奏妙音益。
G118n2302_p0542a13║十五、四十八願益。
G118n2302_p0542a14║十六、真金色身益。
G118n2302_p0542a15║十七、形無醜陋益。
G118n2302_p0542a16║十八、具足六通益。
G118n2302_p0543a01║十九、常住定聚益。
G118n2302_p0543a02║二十、無諸不善益。
G118n2302_p0543a03║二十一、壽命長遠益。
G118n2302_p0543a04║二十二、衣食自然益。
G118n2302_p0543a05║二十三、唯受眾樂益。
G118n2302_p0543a06║二十四、三十二相益。
G118n2302_p0543a07║二十五、實無女人益。
G118n2302_p0543a08║二十六、無有小乘益。
G118n2302_p0543a09║二十七、離於八難益。
G118n2302_p0543a10║二十八、得三法忍益。
G118n2302_p0543a11║二十九、身常有光益。
G118n2302_p0543a12║三十、得那羅延身方益。
G118n2302_p0543a13║
G118n2302_p0543a14║三十心（梵網）
G118n2302_p0543a15║
G118n2302_p0543a16║　　十發趣┐　┌十住。
G118n2302_p0543a17║　　十長養├即┤十行。
G118n2302_p0543a18║　　十金剛┘　└十回向。
G118n2302_p0544a01║三十一色法（出翻譯名義）
G118n2302_p0544a02║三十一色者：謂青黃赤白光影明闇煙雲塵霧空，此十三種各為顯色，以其顯現為色故
G118n2302_p0544a03║也。長短方圓麤細高下正與不正，此十種名為形色，以其形量為色故也。取捨屈伸行住坐
G118n2302_p0544a04║臥，此八種名為表色，以其表彰為色故也。
G118n2302_p0544a05║
G118n2302_p0544a06║三十二應（出楞嚴經）
G118n2302_p0544a07║謂觀世音菩薩，於往昔無數恒河沙劫，有佛名觀世音，蒙彼如來授以如幻聞熏聞修金
G118n2302_p0544a08║剛三昧，同佛慈悲，拔苦與樂，身成三十二應，入諸國土，化一切眾生也。（聲教熏習，故
G118n2302_p0544a09║曰聞熏：聞而復修，故曰聞修。金剛有堅利之能，以喻三昧之力也。）
G118n2302_p0544a10║一、佛身應：謂若諸菩薩入三摩地，進修無漏勝解現圓，觀世音菩薩，即應現佛身而
G118n2302_p0544a11║為說法，令其解脫也。（梵語三摩地，華言等持。進修無漏勝解現圓：謂修無為之法，即趣入三摩
G118n2302_p0544a12║地，得無漏勝解，究竟圓成也。）
G118n2302_p0544a13║二、獨覺應：出無佛世，無師自悟，故名獨覺。謂若諸有學，寂靜妙明，勝妙現圓，
G118n2302_p0544a14║菩薩即於彼前，應現獨覺身而為說法，令其解脫也。（有學者：有所學也。謂第三阿那含果以
G118n2302_p0544a15║前，俱屬有學。勝妙現圓者：能妙萬物以明自性，究竟圓成也。）
G118n2302_p0545a01║三、緣覺應：因觀十二因緣，覺真諦理，故名緣覺。謂若諸有學，斷十二因緣，緣斷
G118n2302_p0545a02║勝性，勝妙現圓，菩薩即於彼前，應現緣覺身而為說法，令其解脫也。（緣斷勝性者：謂觀
G118n2302_p0545a03║因緣，得斷煩惱，而證勝妙之性也。）
G118n2302_p0545a04║四、聲聞應：聞佛聲教，故曰聲聞。謂若諸有學，得四諦空，修道入滅，勝性現圓，
G118n2302_p0545a05║菩薩即於彼前，應現聲聞身而為說法，令其解脫也。（修道入滅，勝性現圓者：謂從三果入滅，
G118n2302_p0545a06║將登第四無學果位，勝妙之性，現前圓成也。）
G118n2302_p0545a07║五、梵王應：謂若諸眾生，欲心明悟，不犯欲塵，欲身清淨，菩薩即於彼前，應現梵
G118n2302_p0545a08║王身而為說法，令其解脫也。
G118n2302_p0545a09║六、帝釋應：謂若諸眾生，欲為天王統領諸天，菩薩即於彼前，應現帝釋身而為說
G118n2302_p0545a10║法，令其成就也。
G118n2302_p0545a11║七、自在天應：自在天者：即欲界第五天也。謂若諸眾生，欲身自在，遊行十方，菩
G118n2302_p0545a12║薩即於彼前，應現自在天身而為說法，令其成就也。
G118n2302_p0545a13║八、大自在天應：大自在天者：即欲界第六天主也。謂若諸眾生，欲身自在，飛行虛
G118n2302_p0545a14║空，菩薩即於彼前，應現大自在天身而為說法，令其成就也。
G118n2302_p0545a15║九、天大將軍應：天大將軍，即帝釋天主之大將軍也。謂若諸眾生，愛統鬼神，救護
G118n2302_p0545a16║國土，菩薩即於彼前，現天大將軍身而為說法，令其成就也。
G118n2302_p0546a01║十、四天王應：謂若諸眾生，愛統世界，保護眾生，菩薩即於彼前，應現四天王身而
G118n2302_p0546a02║為說法，令其成就也。
G118n2302_p0546a03║十一、四天王太子應：謂若諸眾生，愛生天宮，驅使鬼神，菩薩即於彼前，應現四天
G118n2302_p0546a04║王太子身而為說法，令其成就也。
G118n2302_p0546a05║十二、人王應：謂若諸眾生，樂為人王，菩薩即於彼前，應現人王身而為說法，令其
G118n2302_p0546a06║成就也。
G118n2302_p0546a07║十三、長者應：謂若諸眾生，愛主族姓，世間推讓，菩薩即於彼前，應現長者身而為
G118n2302_p0546a08║說法，令其成就也。
G118n2302_p0546a09║十四、居士應：謂若諸眾生，愛談名言，清淨自居，菩薩即於彼前，應現居士身而為
G118n2302_p0546a10║說法，令其成就也。（名言者：名教典雅之言也。）
G118n2302_p0546a11║十五、宰官應：謂若諸眾生，愛治國土，剖斷邦邑，菩薩即於彼前，應現宰官身而為
G118n2302_p0546a12║說法，令其成就也。
G118n2302_p0546a13║十六、婆羅門應：謂若諸眾生，愛諸數術，攝衛自居，菩薩即於彼前，應現婆羅門身
G118n2302_p0546a14║而為說法，令其成就也。（數術者：呪禁算藝、調養方法之類是也。攝衛者：收攝其心，衛護身口
G118n2302_p0546a15║也。）
G118n2302_p0546a16║十七、比丘應：謂若有男子，好學出家，持諸戒律，菩薩即於彼前，應現比丘身而為
G118n2302_p0547a01║說法，令其成就也。
G118n2302_p0547a02║十八、比丘尼應：梵語尼，華言女。謂若有女人，好學出家，持諸禁戒，菩薩即於彼
G118n2302_p0547a03║前，應現比丘尼身而為說法，令其成就也。
G118n2302_p0547a04║十九、優婆塞應：梵語優婆塞，華言清淨士。謂若有男子，樂持五戒，菩薩即於彼
G118n2302_p0547a05║前，應現優婆塞身而為說法，令其成就也。
G118n2302_p0547a06║二十、優婆夷應：梵語優婆夷，華言清淨女。謂若有女子，五戒自居，菩薩即於彼
G118n2302_p0547a07║前，應現優婆夷身而為說法，令其成就也。
G118n2302_p0547a08║二十一、女主應：女主，天子之后也。謂若有女人，內政立身以修家國，菩薩即於彼
G118n2302_p0547a09║前，應現女主身，及國夫人命婦大家而為說法，令其成就也。
G118n2302_p0547a10║二十二、童男應：謂若有眾生，不壞男根，菩薩即於彼前，應現童男身而說法，令其
G118n2302_p0547a11║成就也。
G118n2302_p0547a12║二十三、童女應：謂若有處女，愛樂處身，不求侵暴，菩薩即於彼前，應現童女身而
G118n2302_p0547a13║為說法，令其成就也。
G118n2302_p0547a14║二十四、天應：謂若有諸天，樂出天倫，菩薩即應現天身而為說法，令其成就也。
G118n2302_p0547a15║（倫：類也。）
G118n2302_p0547a16║二十五、龍應：謂若有諸龍，樂出龍倫，菩薩即應現龍身而為說法，令其成就也。
G118n2302_p0548a01║二十六、藥叉應：謂若有藥叉，樂度本倫，菩薩即於彼前，應現藥叉身而為說法，令
G118n2302_p0548a02║其成就也。
G118n2302_p0548a03║二十七、乾闥婆應：謂若乾闥婆樂脫其倫，菩薩即於彼前，應現乾闥婆身而為說法，
G118n2302_p0548a04║令其成就也。
G118n2302_p0548a05║二十八、阿修羅應：謂若阿修羅，樂脫其倫，菩薩即於彼前，應現阿修羅身而為說
G118n2302_p0548a06║法，令其成就也。
G118n2302_p0548a07║二十九、緊那羅應：梵語緊那羅，華言疑神，又云人非人，以頭上有角似人而非人
G118n2302_p0548a08║也。謂若緊那羅樂脫其倫，菩薩即於彼前，應現緊那羅身而為說法，令其成就也。
G118n2302_p0548a09║三十、摩呼羅伽應：梵語摩呼羅伽，華言大蝮行，即大蟒蛇也。謂若摩呼羅伽樂脫其
G118n2302_p0548a10║倫，菩薩即於彼前，應現摩呼羅伽身而為說法，令其成就也。
G118n2302_p0548a11║三十一、人應：謂若諸眾生，樂人修人，菩薩即於彼前，應現人身而為說法，令其成
G118n2302_p0548a12║就也。
G118n2302_p0548a13║三十二、非人應：非人即魚畜之類也。謂若諸非人，有形無形，有想無想，樂度其
G118n2302_p0548a14║倫，菩薩即於彼前，皆現其身而為說法，令其成就也。
G118n2302_p0548a15║
G118n2302_p0548a16║三十二相（出法界次第）
G118n2302_p0549a01║謂如來應化之身，具此三十二相，以表法身眾德圓極，人天中尊，眾聖之王也。
G118n2302_p0549a02║一、足安平相：謂足下安立，皆悉平滿，猶如奩底也。（奩，力鹽切。奩底者：即盒底也。）
G118n2302_p0549a03║二、千輻輪相：輻即車輪中之輻。謂足下轂網輪紋，眾相圓滿，有如千輻輪也。
G118n2302_p0549a04║三、手指纖長相：謂手指纖細圓長，端直𦟛好，指節參差，光潤可愛，勝餘人也。
G118n2302_p0549a05║四、手足柔軟相：謂手指極妙柔軟，勝餘身分也。
G118n2302_p0549a06║五、手足縵網相：謂手指中間，縵網交合，文同綺畫，猶如鵞王之足也。
G118n2302_p0549a07║六、足跟滿足相：跟，足踵也。謂足之踵，圓滿具足也。
G118n2302_p0549a08║七、足趺高好相：謂足之趺高起，如真金之色，趺上之毛，青瑠璃色，種種莊飾，妙
G118n2302_p0549a09║好圓滿也。
G118n2302_p0549a10║八、腨如鹿王相：（腨，時兗切。）腨，股肉也。腨如鹿王相者：謂足腨漸次纖圓，如
G118n2302_p0549a11║彼鹿王之腨，纖好第一也。
G118n2302_p0549a12║九、手過膝相：謂雙臂脩直，不俯不仰，平立過膝也。
G118n2302_p0549a13║十、馬陰藏相：謂陰相藏密，猶如馬陰，不可見也。
G118n2302_p0549a14║十一、身縱廣相：謂身儀端正，竪縱橫廣，無不相稱也。
G118n2302_p0549a15║十二、毛孔生青色相：謂身諸毛孔，一孔一毛，生相不亂，右旋上向，青色柔軟也。
G118n2302_p0549a16║十三、身毛上靡相：謂身諸毫毛，皆右旋向上而偃伏也。
G118n2302_p0550a01║十四、身金色相：謂身皆金色，光明晃曜，如紫金聚，眾相莊嚴，微妙第一也。
G118n2302_p0550a02║十五、身光面各一丈相：謂身放光明，四面各一丈也。
G118n2302_p0550a03║十六、皮膚細滑相：謂皮膚細膩滑澤，不受塵水，不停蚊蚋。
G118n2302_p0550a04║十七、七處平滿相：謂兩足下兩手兩肩項中，七處皆平滿端正也。
G118n2302_p0550a05║十八、兩腋滿相：謂左右兩腋，平滿而不窊也。（窊，烏瓜切，不滿貌。）
G118n2302_p0550a06║十九、身如師子相：謂身體平正，威儀嚴肅，如師子王也。
G118n2302_p0550a07║二十、身端直相：謂身形端正，平直不傴曲也。（傴，委羽切，不伸也。）
G118n2302_p0550a08║二十一、肩圓滿相：謂兩肩圓滿，而豐腴也。
G118n2302_p0550a09║二十二、四十齒相：謂常人但有三十六齒，唯佛具足四十齒也。
G118n2302_p0550a10║二十三、齒白齊密相：謂四十齒皆白淨齊密，根復深固也。
G118n2302_p0550a11║二十四、四牙白淨相：謂四牙最白而大，瑩潔鮮淨也。
G118n2302_p0550a12║二十五、頰車如師子相：謂兩頰車隆滿如師子王也。
G118n2302_p0550a13║二十六、咽中津液得上味相：謂咽喉中常有津液，上妙美味，如甘露流注也。
G118n2302_p0550a14║二十七、廣長舌相：謂舌廣而長，柔軟紅薄，能覆面而至于髮際也。
G118n2302_p0550a15║二十八、梵音深遠相：謂音聲和雅，近遠皆到，無處不聞也。
G118n2302_p0550a16║二十九、眼色如金精相：謂眼目清淨明瑩，如金色精也。
G118n2302_p0551a01║三十、眼睫如牛王相：睫，目旁毛也。謂眼睫殊勝如牛王也。
G118n2302_p0551a02║三十一、眉間白毫相：謂兩眉之間，有白玉毫，清淨柔軟，如兜羅綿，右旋宛轉，常
G118n2302_p0551a03║放光明也。（梵語兜羅綿，華言細香。）
G118n2302_p0551a04║三十二、頂肉髻成相：謂頂上有肉，高起如髻，亦名無見頂相。謂一切人天二乘菩
G118n2302_p0551a05║薩，皆不能見故也。
G118n2302_p0551a06║
G118n2302_p0551a07║宿因成就三十二相（寶女）
G118n2302_p0551a08║一、持淨戒故得足下平滿。
G118n2302_p0551a09║二、修施業故得千輻輪相。
G118n2302_p0551a10║三、不欺眾生故得足跟𦟛相。
G118n2302_p0551a11║四、護正法故得指纖長相。
G118n2302_p0551a12║五、不壞他眾故得網縵相。
G118n2302_p0551a13║六、妙服奉施故得手足軟相。
G118n2302_p0551a14║七、淨飲食施故得七處滿相。
G118n2302_p0551a15║八、喜聞佛法故得鹿王腨相。
G118n2302_p0551a16║九、覆載他過故得陰馬藏。
G118n2302_p0552a01║十、修善法故得身如師王。
G118n2302_p0552a02║十一、善化眾生故得缺骨平相。
G118n2302_p0552a03║十二、救護怖畏故得臂肘𦟛。
G118n2302_p0552a04║十三、見事樂助故得手摩膝。
G118n2302_p0552a05║十四、常修十善故得清淨身。
G118n2302_p0552a06║十五、常施病藥故得食至喉現。
G118n2302_p0552a07║十六、莊嚴善法故得師子頰。
G118n2302_p0552a08║十七、於生心等故得四十齒相。
G118n2302_p0552a09║十八、和合諍訟故得齒密相。
G118n2302_p0552a10║十九、珍寶施故得齒齊相。
G118n2302_p0552a11║二十、三業淨故得四牙白相。
G118n2302_p0552a12║二十一、護口過故得廣長舌。
G118n2302_p0552a13║二十二、成就功德故得味中上味。
G118n2302_p0552a14║二十三、常軟語故得梵音相。
G118n2302_p0552a15║二十四、修慈心故得紺色目。
G118n2302_p0552a16║二十五、至心求道故得牛王睫。
G118n2302_p0553a01║二十六、讚他功德故得白毫相。
G118n2302_p0553a02║二十七、敬父母師故得頂肉髻。
G118n2302_p0553a03║二十八、樂說法故得身軟柔。
G118n2302_p0553a04║二十九、施敷具故得金光相。
G118n2302_p0553a05║三十、離說世事故得孔毛生相。
G118n2302_p0553a06║三十一、受友師教故得身毛上靡。
G118n2302_p0553a07║三十二、不惡眾生故得髮色金精。
G118n2302_p0553a08║常修三昧，得身如尼拘陀相。作佛像，故得那羅延身。
G118n2302_p0553a09║
G118n2302_p0553a10║八諦三十二行
G118n2302_p0553a11║　　上二界（定地）：
G118n2302_p0553a12║
G118n2302_p0553a13║　　　　　　┌苦行二十八。
G118n2302_p0553a14║　　　　　七│空行二十七。
G118n2302_p0553a15║　　　　苦─┤無常二十六。
G118n2302_p0553a16║　　　　　　└無我二十五。
G118n2302_p0553a17║
G118n2302_p0554a01║　　　　　　┌集行二十。
G118n2302_p0554a02║　　　　　五│因行十九。
G118n2302_p0554a03║　　　　集─┤緣行十八。
G118n2302_p0554a04║　　　　　　└生行十七。
G118n2302_p0554a05║
G118n2302_p0554a06║　　　　　　┌滅行十二。
G118n2302_p0554a07║　　　　　三│盡行十一。
G118n2302_p0554a08║　　　　滅─┤妙行十。
G118n2302_p0554a09║　　　　　　└離行九。
G118n2302_p0554a10║
G118n2302_p0554a11║　　　　　　┌道行四。
G118n2302_p0554a12║　　　　　一│正行三。
G118n2302_p0554a13║　　　　道─┤迹行二。
G118n2302_p0554a14║　　　　　　└乘行一。
G118n2302_p0554a15║
G118n2302_p0554a16║　　欲界（散地）：
G118n2302_p0554a17║
G118n2302_p0554a18║　　　　　　┌苦行三十二。
G118n2302_p0554a19║　　　　　八│空行三十一。
G118n2302_p0554a20║　　　　苦─┤無常三十。
G118n2302_p0554a21║　　　　　　└無我二十九。
G118n2302_p0554a22║
G118n2302_p0555a01║　　　　　　┌集行二十四。
G118n2302_p0555a02║　　　　　六│因行二十三。
G118n2302_p0555a03║　　　　集─┤緣行二十二。
G118n2302_p0555a04║　　　　　　└生行二十一。
G118n2302_p0555a05║
G118n2302_p0555a06║　　　　　　┌滅行十六。
G118n2302_p0555a07║　　　　　四│盡行十五。
G118n2302_p0555a08║　　　　滅─┤妙行十四。
G118n2302_p0555a09║　　　　　　└離行十三。
G118n2302_p0555a10║
G118n2302_p0555a11║　　　　　　┌道行八。
G118n2302_p0555a12║　　　　　二│正行七。
G118n2302_p0555a13║　　　　道─┤迹行六。
G118n2302_p0555a14║　　　　　　└乘行五。
G118n2302_p0555a15║
G118n2302_p0555a16║三十二天
G118n2302_p0555a17║
G118n2302_p0555a18║　　無色四天─┐
G118n2302_p0555a19║　　色界十八天├如前已列。
G118n2302_p0555a20║　　欲界六天─┘
G118n2302_p0556a01║　　日月星宿天─空居（因本）。
G118n2302_p0556a02║　　常　憍　天┐
G118n2302_p0556a03║　　持　鬘　天├須彌山下三級如次居之。
G118n2302_p0556a04║　　堅　首　天┘
G118n2302_p0556a05║
G118n2302_p0556a06║三十三天（出灌頂呪經）
G118n2302_p0556a07║一、近際天。
G118n2302_p0556a08║二、普觀天。
G118n2302_p0556a09║三、快見天。
G118n2302_p0556a10║四、無結愛天。
G118n2302_p0556a11║五、色究竟天。
G118n2302_p0556a12║六、淨光天。
G118n2302_p0556a13║七、普等天。
G118n2302_p0556a14║八、愛勝天。
G118n2302_p0556a15║九、福愛天。
G118n2302_p0556a16║十、極妙天。
G118n2302_p0557a01║十一、廣妙天。
G118n2302_p0557a02║十二、微妙天。
G118n2302_p0557a03║十三、守妙天。
G118n2302_p0557a04║十四、淨明天。
G118n2302_p0557a05║十五、徧淨天。
G118n2302_p0557a06║十六、約淨天。
G118n2302_p0557a07║十七、水應梵天。
G118n2302_p0557a08║十八、水無量梵天。
G118n2302_p0557a09║十九、水微梵天。
G118n2302_p0557a10║二十、水行梵天。
G118n2302_p0557a11║二十一、摩訶梵天。
G118n2302_p0557a12║二十二、梵輔祿天。
G118n2302_p0557a13║二十三、梵眾妙天。
G118n2302_p0557a14║二十四、化自在天。
G118n2302_p0557a15║二十五、化應聲天。
G118n2302_p0557a16║二十六、不憍樂天。
G118n2302_p0558a01║二十七、兜率陀天。
G118n2302_p0558a02║二十八、鹽摩羅天。
G118n2302_p0558a03║二十九、忉利天。
G118n2302_p0558a04║三十、毗沙門天。
G118n2302_p0558a05║三十一、惟睒聞天。
G118n2302_p0558a06║三十二、毗婁勒天。
G118n2302_p0558a07║三十三、提頭賴叉天。
G118n2302_p0558a08║
G118n2302_p0558a09║
G118n2302_p0558a10║
G118n2302_p0558a11║
G118n2302_p0558a12║
G118n2302_p0558a13║
G118n2302_p0558a14║
G118n2302_p0558a15║
G118n2302_p0558a16║佛學名相彙解　卷第六十五（終）