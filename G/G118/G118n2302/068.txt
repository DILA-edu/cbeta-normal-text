G118n2302_p0627a01║佛學名相彙解　卷第六十八明．沙門寂照編
G118n2302_p0627a02║
G118n2302_p0627a03║六十五見
G118n2302_p0627a04║
G118n2302_p0627a05║　　┌色┐　　　　　　　　　　　　　┌瓔珞。
G118n2302_p0627a06║　　│受│　　　　　　　　　　　　　│
G118n2302_p0627a07║　　│想├─一陰為我──四陰為我所─┤僮僕。
G118n2302_p0627a08║　　│行│　　　　　　　　　　　　　│
G118n2302_p0627a09║　　└識┘　　　　　　　　　　　　　└窟宅。
G118n2302_p0627a10║（偈曰：「一陰為我四我所，四各具三成十二；我我所合十三法，五陰五論六十五。」）
G118n2302_p0627a11║七十二候
G118n2302_p0627a12║五日為一候，三候為一氣，六候為一月，七十二候為一年。
G118n2302_p0627a13║一、東風解凍。
G118n2302_p0627a14║二、蟄蟲始振。
G118n2302_p0628a01║三、魚上冰。
G118n2302_p0628a02║四、獺祭魚。
G118n2302_p0628a03║五、候鴈北。
G118n2302_p0628a04║六、草木萌動。
G118n2302_p0628a05║（以上為正月六候）。
G118n2302_p0628a06║七、桃始華。
G118n2302_p0628a07║八、倉庚鳴。
G118n2302_p0628a08║九、鷹化為鳩。
G118n2302_p0628a09║十、玄鳥至。
G118n2302_p0628a10║十一、雷乃發聲。
G118n2302_p0628a11║十二、始電。
G118n2302_p0628a12║（以上為二月六候）。
G118n2302_p0628a13║十三、桐始華。
G118n2302_p0628a14║十四、田鼠化為鴽。
G118n2302_p0628a15║十五、虹始見。
G118n2302_p0628a16║十六、萍始生。
G118n2302_p0629a01║十七、鳴鳩拂其羽。
G118n2302_p0629a02║十八、戴勝降于桑。
G118n2302_p0629a03║（以上為三月六候）。
G118n2302_p0629a04║十九、螻蟈鳴。
G118n2302_p0629a05║二十、蚯蚓出。
G118n2302_p0629a06║二十一、王瓜生。
G118n2302_p0629a07║二十二、苦菜秀。
G118n2302_p0629a08║二十三、靡草死。
G118n2302_p0629a09║二十四、麥秋至。
G118n2302_p0629a10║（以上四月六候）。
G118n2302_p0629a11║二十五、螳螂生。
G118n2302_p0629a12║二十六、鵙始鳴。
G118n2302_p0629a13║二十七、反舌無聲。
G118n2302_p0629a14║二十八、鹿角解。
G118n2302_p0629a15║二十九、蜩始鳴。
G118n2302_p0629a16║三十、半夏生。
G118n2302_p0630a01║（以上五月六候）。
G118n2302_p0630a02║三十一、溫風至。
G118n2302_p0630a03║三十二、蟋蟀居壁。
G118n2302_p0630a04║三十三、鷹乃學習。
G118n2302_p0630a05║三十四、腐草為螢。
G118n2302_p0630a06║三十五、土潤溽暑。
G118n2302_p0630a07║三十六、大雨時行。
G118n2302_p0630a08║（以上六月六候）。
G118n2302_p0630a09║三十七、凉風至。
G118n2302_p0630a10║三十八、白露降。
G118n2302_p0630a11║三十九、寒蟬鳴。
G118n2302_p0630a12║四十、鷹乃祭鳥。
G118n2302_p0630a13║四十一、天地始肅。
G118n2302_p0630a14║四十二、禾乃登。
G118n2302_p0630a15║（以上七月六候）。
G118n2302_p0630a16║四十三、鴻鴈來。
G118n2302_p0631a01║四十四、玄鳥歸。
G118n2302_p0631a02║四十五、羣鳥養[恙-心+(母-(、/、)+〡)]。
G118n2302_p0631a03║四十六、雷乃收聲。
G118n2302_p0631a04║四十七、蟄蟲坯戶。
G118n2302_p0631a05║四十八、水始涸。
G118n2302_p0631a06║（以上八月六候）。
G118n2302_p0631a07║四十九、鴻鴈來賓。
G118n2302_p0631a08║五十、雀入水為蛤。
G118n2302_p0631a09║五十一、菊有黃華。
G118n2302_p0631a10║五十二、豺祭獸。
G118n2302_p0631a11║五十三、草木黃落。
G118n2302_p0631a12║五十四、蟄蟲咸俯。
G118n2302_p0631a13║（以上九月六候）。
G118n2302_p0631a14║五十五、水始冰。
G118n2302_p0631a15║五十六、地始凍。
G118n2302_p0631a16║五十七、雉入水為蜃。
G118n2302_p0632a01║五十八、虹藏不見。
G118n2302_p0632a02║五十九、天氣上騰地氣下降。
G118n2302_p0632a03║六十、閉塞成冬。
G118n2302_p0632a04║（以上十月六候）。
G118n2302_p0632a05║六十一、鶡且不鳴。
G118n2302_p0632a06║六十二、虎始交。
G118n2302_p0632a07║六十三、荔挺出。
G118n2302_p0632a08║六十四、蚯蚓結。
G118n2302_p0632a09║六十五、麋角解。
G118n2302_p0632a10║六十六、水泉動。
G118n2302_p0632a11║（以上十一月六候）。
G118n2302_p0632a12║六十七、鴈北鄉。
G118n2302_p0632a13║六十八、鵲始巢。
G118n2302_p0632a14║六十九、雉雊。
G118n2302_p0632a15║七十、雞乳。
G118n2302_p0632a16║七十一、征鳥厲疾。
G118n2302_p0633a01║七十二、水澤腹堅。
G118n2302_p0633a02║（以上十二月六候）。
G118n2302_p0633a03║
G118n2302_p0633a04║小乘七十五法（出圓覺經䟽鈔）
G118n2302_p0633a05║小乘七十五法，攝為五類，謂色法十有一，心法一，心所有法四十有六，不相應行法
G118n2302_p0633a06║十有四，無為法三也。
G118n2302_p0633a07║色法十一：色即質礙之義。謂眼耳鼻舌身五根。色聲香味觸五境，及法處所攝一分，
G118n2302_p0633a08║此十一種，皆有色相可見可對，故總名為色法。（法處即意識所取之境，具有四分：一、心所
G118n2302_p0633a09║法，二、不相應法，三、無為，四、無表色。今言法處所攝一分者，正是無表色也。無表色者：謂意
G118n2302_p0633a10║識緣於過去所見之境，雖分別明了，而無所表對故也。）
G118n2302_p0633a11║心法一：心法者：謂心雖無形質，而有覺知之用，以能緣慮分別，名之為心，即意識
G118n2302_p0633a12║也。（此專言意識者，蓋小乘之人，唯知心王是第六意識，而不知有第七第八二種之識也。）
G118n2302_p0633a13║心所有法四十六：心所有法者，以對意識心王而言之也。此四十六合為六位，徧大地
G118n2302_p0633a14║有十：一、受（領納前境也。），二、想（於境取像也。），三、思（起心造作諸業也。），
G118n2302_p0633a15║四、觸（對境也。），五、欲（希望樂境也。），六、慧（揀擇善惡法也。），七、念（記憶不忘
G118n2302_p0633a16║也。），八、作意（能警覺者為性，心未起，能警令起，心已起，能引趣境也。），九、勝解（於理
G118n2302_p0634a01║明了無礙也。），十、三摩地（梵語三摩地，華言等持。離沉掉曰等，令心專注不散曰持。）。此
G118n2302_p0634a02║之十法，通善通惡，徧一切心，故云徧大地也。大善地有十：一、信（於善法深樂不疑也。），
G118n2302_p0634a03║二、勤（於諸善法，精進修習也。），三、捨（遠離掉擧也。），四、慚（恥己無德也。），
G118n2302_p0634a04║五、愧（羞為惡行也。），六、無貪（於五欲境，心生厭離也。），七、無瞋（於違情之境，不起
G118n2302_p0634a05║憤怒也。），八、不害（於諸有情，不加損惱也。），九、輕安（遠離昏亂也。），十、不放逸
G118n2302_p0634a06║（於不善法，心不染着也。）。此之十法，不通於惡，唯是善業，能通至無漏聖道，故云
G118n2302_p0634a07║大善地也。大煩惱有六：一、癡（於事理迷惑不了也。），二、放逸（縱恣欲境也。），三、
G118n2302_p0634a08║懈怠（身心不勤也。），四、不信（邪見多疑也。），五、昏沉（心神迷惑也。），六、掉擧（內
G118n2302_p0634a09║心搖動也。）。此之六法，依五識第六識第七識而起，不通於善，唯是惡法，故云大煩惱
G118n2302_p0634a10║也。大不善有二：一、無慚（不知羞恥也。），二、無愧（陰為不善也。）。此之二法，謂人
G118n2302_p0634a11║無慚愧，則無惡不造，故云大不善也，小煩惱有十：一、忿（暴怒也。），二、覆（不令
G118n2302_p0634a12║人知己過也。），三、慳（於一切財，不能惠施也。），四、嫉（心懷妬忌也。），五、惱（外境
G118n2302_p0634a13║違情，不自安忍也。），六、害（損惱有情也。），七、恨（怨恨也。），八、諂（媚悅人意也。）
G118n2302_p0634a14║九、誑（詭詐不實也。），十、憍（矜己傲他也。）。此之十法，但依第六識而起，故云小煩
G118n2302_p0634a15║惱也。不定法有八：一、悔（或作惡事或不作善事，心皆追悔也。），二、睡眠（謂人睡眠，神
G118n2302_p0634a16║識昏昧，夢中見境或善或惡，或不善或不惡也。），三、尋（尋即尋思，即心中所起之念，或善或
G118n2302_p0635a01║惡，或不善或不惡也。），四、伺（伺即伺察，亦心中所起之念也。心麤而浮曰尋，心細而沉曰伺，
G118n2302_p0635a02║二者皆是心念，但分麤細耳。亦通善惡不善不惡也。），五、貪（引取無厭也。），六、瞋（憤怒
G118n2302_p0635a03║不息也），七、慢（自恃陵他也。），八、疑（猶豫不決也。）。此之八法，通於善惡無記三
G118n2302_p0635a04║性，故云不定法也。
G118n2302_p0635a05║不相應行法十四：一、得（於一切法，造作成就也。），二、非得（於一切法，不能成就
G118n2302_p0635a06║也。），三、眾同分（如人之類，其形相似也。），四、無想異熟（此即無想報外道，修無想定，
G118n2302_p0635a07║命終生無想天。以其果報異世成熟，故曰異熟。），五、無想定（外道所修之定，想心俱滅故也。）
G118n2302_p0635a08║六、滅盡定（得此定者，受想之心滅盡，諸識不起也。），七、命根（第八藏識種子，并出入息，
G118n2302_p0635a09║煖氣三者，連持不斷也。），八、生（諸法生起也。），九、住（諸法未遷也。），十、異（諸法
G118n2302_p0635a10║漸衰也。），十一、滅（諸法消盡也。），十二、名身（依事立名，眾名聯合，故曰名身。），
G118n2302_p0635a11║十三、句身（積言成句，眾句聯合，故曰句身。），十四、文身（文即文字，眾字聯合，故曰文
G118n2302_p0635a12║身。）。此之十四法有名無體，不與色法、心法，及心所有法相應，故云不相應行法也。
G118n2302_p0635a13║無為法三：一、擇滅無為（擇即揀擇，滅即斷滅。以智滅惑，所顯真理，理無作為也。），
G118n2302_p0635a14║二、非擇滅無為（不假智力，斷滅諸惑，性本清淨，無所作為也。），三、虛空無為（真空之理，
G118n2302_p0635a15║離諸障礙，猶如虛空，無所作為也。）。蓋前色法、心法，及心所有法，不相應行，皆是世間
G118n2302_p0635a16║有為之法。此之三法，是出世間之法，故名無為。然七十五法，不出乎色心，而色則由心
G118n2302_p0636a01║造也；若攝末歸本，唯心一法耳。
G118n2302_p0636a02║
G118n2302_p0636a03║八十隨形好（出演義鈔）
G118n2302_p0636a04║一、指爪狹長，如赤銅色，薄而細澤。
G118n2302_p0636a05║二、手足指圓長勝餘人。
G118n2302_p0636a06║三、手足各等，無差無異。
G118n2302_p0636a07║四、手足圓滿，柔軟勝餘。
G118n2302_p0636a08║五、筋脈盤結，通暢柔軟。
G118n2302_p0636a09║六、兩踝深隱，於外不現。
G118n2302_p0636a10║七、行步正直，猶如鵝王。
G118n2302_p0636a11║八、行步威容，如師子王。
G118n2302_p0636a12║九、行步安平，猶如奩（音連）底。
G118n2302_p0636a13║十、行步有儀，威震一切。
G118n2302_p0636a14║十一、回身顧視，猶如象王。
G118n2302_p0636a15║十二、支節殊勝，一切滿脩。
G118n2302_p0636a16║十三、骨節交結，猶如鈎鎖。
G118n2302_p0637a01║十四、膝輪圓滿，堅著妙好。
G118n2302_p0637a02║十五、隱處妙好，猶如馬王。
G118n2302_p0637a03║十六、身支潤滑，淨潔柔軟。
G118n2302_p0637a04║十七、身容敦肅，正直不曲。
G118n2302_p0637a05║十八、身支堅固，不透不𨒶。
G118n2302_p0637a06║十九、身支安定，平正徧足。
G118n2302_p0637a07║二十、身相端嚴，不黑不黶。
G118n2302_p0637a08║二十一、身有圓光，長各一丈。
G118n2302_p0637a09║二十二、腹形方正，而無橫文。
G118n2302_p0637a10║二十三、臍深右旋，圓滿妙好。
G118n2302_p0637a11║二十四、臍厚妙相，不凸不凹。
G118n2302_p0637a12║二十五、肌膚勻淨，容貌不撓。
G118n2302_p0637a13║二十六、手掌充滿，端直不亂。
G118n2302_p0637a14║二十七、手文深長，不斷明直。
G118n2302_p0637a15║二十八、唇色紅潤，如頻婆果。（梵語頻婆，華言相思，果色丹潤。）
G118n2302_p0637a16║二十九、面門圓滿，不大不小。
G118n2302_p0638a01║三十、舌相長廣，丹赤而薄，能至髮際。
G118n2302_p0638a02║三十一、發聲震威，如獅子吼。
G118n2302_p0638a03║三十二、音韻美妙，聲分具足。
G118n2302_p0638a04║三十三、鼻高脩直，而孔不現。
G118n2302_p0638a05║三十四、諸齒方整，白淨根深。
G118n2302_p0638a06║三十五、諸牙明潔，團圓鋒利。
G118n2302_p0638a07║三十六、目廣清淨，眼睛黑光。
G118n2302_p0638a08║三十七、眼相脩廣，睫毛次第。
G118n2302_p0638a09║三十八、眼睫齊整，猶如牛王。
G118n2302_p0638a10║三十九、雙眉脩長，黑澤細軟。
G118n2302_p0638a11║四十、雙眉綺靡，紺瑠璃色。
G118n2302_p0638a12║四十一、雙眉高朗，猶如半月。
G118n2302_p0638a13║四十二、耳厚修長，輪埵成就。
G118n2302_p0638a14║四十三、兩耳相好，綺麗齊平。
G118n2302_p0638a15║四十四、容儀端麗，見者無厭。
G118n2302_p0638a16║四十五、額廣圓滿，平正殊特。
G118n2302_p0639a01║四十六、身分殊勝，上下勻等。
G118n2302_p0639a02║四十七、首髮修長，紺青稠密。
G118n2302_p0639a03║四十八、首髮香潔，柔潤光澤。
G118n2302_p0639a04║四十九、首髮齊整，不亂不雜。
G118n2302_p0639a05║五十、首髮堅固，永無斷落。
G118n2302_p0639a06║五十一、首髮光滑，塵垢不著。
G118n2302_p0639a07║五十二、身分堅實，逾那羅延。
G118n2302_p0639a08║五十三、身體莊嚴，長大端直。
G118n2302_p0639a09║五十四、諸竅清淨，塵垢不染。
G118n2302_p0639a10║五十五、身力充美，無與等者。
G118n2302_p0639a11║五十六、身相嚴好，眾所樂觀。
G118n2302_p0639a12║五十七、面輪修廣，淨如滿月。
G118n2302_p0639a13║五十八、顏貌舒泰，光顯含笑。
G118n2302_p0639a14║五十九、面顏光澤，遠離塵垢。
G118n2302_p0639a15║六十、身支嚴淨，恒無垢穢。
G118n2302_p0639a16║六十一、諸毛孔中，常出妙香。
G118n2302_p0640a01║六十二、面門常出，微妙之香。
G118n2302_p0640a02║六十三、首相妙好，周圓平等。
G118n2302_p0640a03║六十四、身毛纖柔，紺青光澤。
G118n2302_p0640a04║六十五、法音圓辯，隨機普應。
G118n2302_p0640a05║六十六、頂相高妙，無能見者。
G118n2302_p0640a06║六十七、手足指網，分明嚴整。
G118n2302_p0640a07║六十八、行不履地，去地四指，而地現印文。
G118n2302_p0640a08║六十九、神力自持，不待他衛。
G118n2302_p0640a09║七十、威德遠震，善類悅聞，魔外慴伏。（慴，質涉切。）
G118n2302_p0640a10║七十一、音聲和雅，悅可眾心。
G118n2302_p0640a11║七十二、觀機淺深，隨類說法。
G118n2302_p0640a12║七十三、一音演說，隨類得解。
G118n2302_p0640a13║七十四、次第說法，各隨機緣。
G118n2302_p0640a14║七十五、等觀有情，冤親平等。
G118n2302_p0640a15║七十六、所為先觀後作，各赴機宜。
G118n2302_p0640a16║七十七、相好具足，瞻視無盡。
G118n2302_p0641a01║七十八、頂骨堅實，窮劫不壞。
G118n2302_p0641a02║七十九、顏容奇妙，常若少年。
G118n2302_p0641a03║八十、手足胸臆，吉祥德相，妙好具足。
G118n2302_p0641a04║
G118n2302_p0641a05║住世八十年
G118n2302_p0641a06║頌曰：十九逾城六苦行，五歲遊歷三十成；說法度生五十年，是則共當八十壽。
G118n2302_p0641a07║
G118n2302_p0641a08║般若名相八十一科（一覽）
G118n2302_p0641a09║一、五蘊。
G118n2302_p0641a10║二、六根。
G118n2302_p0641a11║三、六塵。
G118n2302_p0641a12║四、六識。
G118n2302_p0641a13║五、六觸。
G118n2302_p0641a14║六、六緣所生。
G118n2302_p0641a15║七、四緣。
G118n2302_p0641a16║八、六大。
G118n2302_p0642a01║九、十二因緣。
G118n2302_p0642a02║十、六度。
G118n2302_p0642a03║十一、我者。
G118n2302_p0642a04║十二、生者。
G118n2302_p0642a05║十三、壽者。
G118n2302_p0642a06║十四、命者。
G118n2302_p0642a07║十五、有情者。
G118n2302_p0642a08║十六、養育者。
G118n2302_p0642a09║十七、眾數者。
G118n2302_p0642a10║十八、作者。
G118n2302_p0642a11║十九、使作者。
G118n2302_p0642a12║二十、起者。
G118n2302_p0642a13║二十一、使起者。
G118n2302_p0642a14║二十二、受者。
G118n2302_p0642a15║二十三、使受者。
G118n2302_p0642a16║二十四、見者。
G118n2302_p0643a01║二十五、知者。
G118n2302_p0643a02║二十六、二十空。
G118n2302_p0643a03║二十七、四諦。
G118n2302_p0643a04║二十八、真如。
G118n2302_p0643a05║二十九、法界。
G118n2302_p0643a06║三十、法性。
G118n2302_p0643a07║三十一、不虛妄性。
G118n2302_p0643a08║三十二、不變易性。
G118n2302_p0643a09║三十三、平等性。
G118n2302_p0643a10║三十四、離生性。
G118n2302_p0643a11║三十五、法定。
G118n2302_p0643a12║三十六、法住。
G118n2302_p0643a13║三十七、實際。
G118n2302_p0643a14║三十八、虛空界。
G118n2302_p0643a15║三十九、不思議界。
G118n2302_p0643a16║四十、四靜慮。
G118n2302_p0644a01║四十一、四無量。
G118n2302_p0644a02║四十二、四無色定。
G118n2302_p0644a03║四十三、八解脫。
G118n2302_p0644a04║四十四、八勝處。
G118n2302_p0644a05║四十五、九次第定。
G118n2302_p0644a06║四十六、十徧處。
G118n2302_p0644a07║四十七、四念。
G118n2302_p0644a08║四十八、四正勤。
G118n2302_p0644a09║四十九、四神通。
G118n2302_p0644a10║五十、五根。
G118n2302_p0644a11║五十一、五力。
G118n2302_p0644a12║五十二、七覺支。
G118n2302_p0644a13║五十三、八聖道支。
G118n2302_p0644a14║五十四、空解脫門。
G118n2302_p0644a15║五十五、無相解脫門。
G118n2302_p0644a16║五十六、無願解脫門。
G118n2302_p0645a01║五十七、菩薩十地。
G118n2302_p0645a02║五十八、五眼。
G118n2302_p0645a03║五十九、六通。
G118n2302_p0645a04║六十、十力。
G118n2302_p0645a05║六十一、四無畏。
G118n2302_p0645a06║六十二、四無礙。
G118n2302_p0645a07║六十三、大慈。
G118n2302_p0645a08║六十四、大悲。
G118n2302_p0645a09║六十五、大喜。
G118n2302_p0645a10║六十六、大捨。
G118n2302_p0645a11║六十七、十八不共法。
G118n2302_p0645a12║六十八、無妄失法。
G118n2302_p0645a13║六十九、恒住捨性。
G118n2302_p0645a14║七十、一切智。
G118n2302_p0645a15║七十一、道相智。
G118n2302_p0645a16║七十二、一切相智。
G118n2302_p0646a01║七十三、一切陁羅尼門。
G118n2302_p0646a02║七十四、一切三摩地門。
G118n2302_p0646a03║七十五、預流。
G118n2302_p0646a04║七十六、一來。
G118n2302_p0646a05║七十七、不還。
G118n2302_p0646a06║七十八、阿羅漢果。
G118n2302_p0646a07║七十九、獨覺菩提。
G118n2302_p0646a08║八十、一切菩薩摩訶薩行。
G118n2302_p0646a09║八十一、諸佛無上正等菩提。
G118n2302_p0646a10║
G118n2302_p0646a11║大品八十一科
G118n2302_p0646a12║色。
G118n2302_p0646a13║心。
G118n2302_p0646a14║五陰。
G118n2302_p0646a15║十二入。
G118n2302_p0646a16║十八界。
G118n2302_p0647a01║四諦。
G118n2302_p0647a02║十二因緣。
G118n2302_p0647a03║十八空。
G118n2302_p0647a04║六度。
G118n2302_p0647a05║四智。
G118n2302_p0647a06║
G118n2302_p0647a07║八十一品思惑（出四教儀集註）
G118n2302_p0647a08║思惑者：謂眼等五根對色等五塵，而起貪瞋癡慢四惑也。言八十一品者：以欲界為一
G118n2302_p0647a09║地，色界初二三四禪為四地，無色界空處、識處、無所有處、非想非非想處為四地，共為
G118n2302_p0647a10║九地。欲界一地具九品貪瞋癡慢四惑，所謂上上、上中、上下、中上、中中、中下、下
G118n2302_p0647a11║上、下中、下下也。色界四地，無色界四地，亦各有九品貪癡慢三惑。但除瞋恚，以上二
G118n2302_p0647a12║界不行瞋故。是則九地各有九品思惑，共成八十一品也。（三界思惑分九品者：以此惑難斷，
G118n2302_p0647a13║故細分之，令二果斯陁含、三果阿那含、四果阿羅漢，次第斷除之也。）
G118n2302_p0647a14║
G118n2302_p0647a15║八十八使（出四教儀集註）
G118n2302_p0647a16║使，即驅役之義。謂此見惑，能驅役一切眾生，流轉三界生死故也。言見惑者：以意
G118n2302_p0648a01║根對法塵起諸分別也。凡有十種：
G118n2302_p0648a02║一、身見：謂於色受想行識五陰之中，妄計為身也。
G118n2302_p0648a03║二、邊見：謂於身見計斷計常，隨執一邊也。
G118n2302_p0648a04║三、見取：謂於非真勝法中，謬見𣵀槃，生心而取也。
G118n2302_p0648a05║四、戒取：謂於非戒中，謬以為戒，取以進行也。
G118n2302_p0648a06║五、邪見：謂無明不了，邪心取理也。
G118n2302_p0648a07║六、貪：謂於諸欲境，引取無厭也。
G118n2302_p0648a08║七、瞋：謂於逆情之境，而起憤怒也。
G118n2302_p0648a09║八、癡：謂於事理之中，迷惑不了也。
G118n2302_p0648a10║九、慢：謂自恃才德富貴，輕蔑於他也。
G118n2302_p0648a11║十、疑：謂迷心乖理，猶豫不決也。
G118n2302_p0648a12║此之十使，歷三界四諦下增減不同，共成八十八使。蓋欲界苦諦下十使具足，集滅二
G118n2302_p0648a13║諦下各有七使，除身見邊見戒取三使，道諦下有八使，除身見邊見二使，則四諦合為三十
G118n2302_p0648a14║二使也。色界無色界四諦下皆如欲界，只於每諦下又除瞋使，故一界有二十八使，二界合
G118n2302_p0648a15║為五十六使，並前欲界三十二使，總成八十八也。（集滅二諦，各除身見邊見戒取者：謂此三
G118n2302_p0648a16║使，皆依苦諦而起，而此二諦則無也。道諦除身見邊見者：謂此二使亦苦諦所起，而此則無也。然不
G118n2302_p0649a01║除戒取者，謂外道執取邪戒妄為正道，故於此不除也。上二界除瞋使者，以上二界無瞋故也。）
G118n2302_p0649a02║
G118n2302_p0649a03║四諦八十八使親踈
G118n2302_p0649a04║【圖】
G118n2302_p0649a05║
G118n2302_p0649a06║
G118n2302_p0649a07║
G118n2302_p0649a08║
G118n2302_p0649a09║
G118n2302_p0649a10║
G118n2302_p0649a11║
G118n2302_p0649a12║
G118n2302_p0649a13║
G118n2302_p0649a14║
G118n2302_p0649a15║
G118n2302_p0649a16║
G118n2302_p0649a17║
G118n2302_p0649a18║
G118n2302_p0649a19║
G118n2302_p0649a20║
G118n2302_p0649a21║
G118n2302_p0649a22║
G118n2302_p0649a23║
G118n2302_p0649a24║偈曰：「見諦欲界三十二，色無色各二十八；三界共成八十八，俱舍廣明如此義。」
G118n2302_p0650a01║九十八使（出四教儀集註）
G118n2302_p0650a02║謂欲界有貪瞋癡慢四種思惑，色界無色界各有貪癡慢三種思惑。三界思惑，共為十
G118n2302_p0650a03║使，并前見惑八十八使，合之而為九十八使也。
G118n2302_p0650a04║
G118n2302_p0650a05║離四句絕百非
G118n2302_p0650a06║問：「常言離四句，絕百非，且四句者何？」答：「但擧一對，或擧一字，便成四句。
G118n2302_p0650a07║且如有無一對，作四句者：有、無、亦有亦無、非有非無，便是四句也。」問：「如何是百
G118n2302_p0650a08║非？」答：「凡作四句，有本末三世，已起未起，積成百句，皆非得真，故云百非也。」
G118n2302_p0650a09║請示法之。答：「其真實理，若云有，是增益謗；若云無，是損減謗；若云亦有亦無，是
G118n2302_p0650a10║相違謗；若云非有非無，是戲論謗。此是本四句也。復此四句，每句有四，且有中四句者：
G118n2302_p0650a11║有有、有無、有亦有亦無、有非有非無。無中四句者：無有、無無、無亦有亦無、無非有
G118n2302_p0650a12║非無。亦有亦無中四句者：亦有亦無有，亦有亦無無，亦有亦無亦有亦無，亦有亦無非有
G118n2302_p0650a13║非無。非有非無中四句者：非有非無有，非有非無無，非有非無亦有亦無，非有非無非有
G118n2302_p0650a14║非無。已上四句，每一句成四句，則成四四十六句也；三世皆有此十六句，成四十八；此
G118n2302_p0650a15║四十八句皆有已起，未起，成九十六句，搭上本四句，則成百句也。餘法四句皆倣此。」
G118n2302_p0651a01║五蘊攝百法
G118n2302_p0651a02║　　色──色攝十一全。
G118n2302_p0651a03║　　受。
G118n2302_p0651a04║　　想──受想各當一。
G118n2302_p0651a05║　　行──七十三行蘊。
G118n2302_p0651a06║　　識──八王識蘊收，無為無積聚，不向蘊門攝，將旨就詮論，色行二蘊中。
G118n2302_p0651a07║
G118n2302_p0651a08║百穀苗稼（法華）
G118n2302_p0651a09║
G118n2302_p0651a10║　　梁┐　┌黍稷┐
G118n2302_p0651a11║　　　│　│　　│
G118n2302_p0651a12║　　稻├者┤溉種├之總名──三各二十為六十種┐
G118n2302_p0651a13║　　　│　│　　│　　　　　　　　　　　　　│
G118n2302_p0651a14║　　菽┘　└眾豆┘　　　　　　　　　　　　　│
G118n2302_p0651a15║　　　　　　　　　　　　　　　　　　　　　　├共成百穀。
G118n2302_p0651a16║　　　　　　　　　　　　　　　　　　　　　　│
G118n2302_p0651a17║　　蔬┐　　　　　　　　　　　　　　　　　　│
G118n2302_p0651a18║　　　├──之類──助穀──二各二十為四十種┘
G118n2302_p0651a19║　　菓┘
G118n2302_p0651a20║法華註云：取五穀喻五乘，能生百善也，若從因乃百善生，五乘十善互嚴，乃成萬善也。
G118n2302_p0652a01║百八見等
G118n2302_p0652a02║
G118n2302_p0652a03║　　眼──色┐
G118n2302_p0652a04║　　　　　　│
G118n2302_p0652a05║　　耳──聲│┌好┐┌陰┐┌過去┐　　┌六根具三十六。
G118n2302_p0652a06║　　　　　　││　││　││　　│　　│
G118n2302_p0652a07║　　鼻──香││　││　││　　│　　│
G118n2302_p0652a08║　　　　　　├┤惡├┤　├┤現在├刹那┤五十校計。
G118n2302_p0652a09║　　舌──味││　││　││　　│　　│
G118n2302_p0652a10║　　　　　　││　││　││　　│　　│
G118n2302_p0652a11║　　身──觸│└平┘└集┘└未來┘　　└三世合一百八。
G118n2302_p0652a12║　　　　　　│
G118n2302_p0652a13║　　意──法┘
G118n2302_p0652a14║
G118n2302_p0652a15║　　身┐　　　　　　　　┌色┐
G118n2302_p0652a16║　　　│　　　　　　　　│　│
G118n2302_p0652a17║　　耳│┌樂　受──好┐│聲│┌過去┐　　┌六根各三受三塵。
G118n2302_p0652a18║　　　││　　　　　　││　││　　│　　│
G118n2302_p0652a19║　　鼻││　　　　　　││香││　　│　　│
G118n2302_p0652a20║　　　├┤苦　受──惡├┤　├┤現在├果報┤大論輔行。
G118n2302_p0652a21║　　舌││　　　　　　││味││　　│　　│
G118n2302_p0652a22║　　　││不苦　　　　││　││　　│　　│
G118n2302_p0652a23║　　身│└　　受──平┘│觸│└未來┘　　└六六三世為百八。
G118n2302_p0652a24║　　　│　不樂　　　　　│　│
G118n2302_p0652a25║　　意┘　　　　　　　　└法┘
G118n2302_p0653a01║百八煩惱（出四教儀集註）
G118n2302_p0653a02║昏煩之法，惱亂心神，故名煩惱。謂眼耳鼻舌身意六根，對色聲香味觸法六塵，各有
G118n2302_p0653a03║好惡平三種不同，則成十八煩惱。又六根對六塵好惡平三種，起苦受、樂受、不苦不樂
G118n2302_p0653a04║受，復成十八煩惱，共成三十六種。更約過去未來現在三世，各有三十六種，總成一百八
G118n2302_p0653a05║煩惱也。（好惡平三種不同者：如色塵有好色，有惡色，其不好不惡之色，名為平也。聲香味觸法五
G118n2302_p0653a06║塵亦然。受即領納之義，苦受對惡塵而起，樂受對好塵而起，不苦不樂受對平塵而起。）
G118n2302_p0653a07║
G118n2302_p0653a08║百八句（出楞伽經）
G118n2302_p0653a09║從一有一無為對，便有不有不無為第三句，又有即有即無為第四句，對待生起，成一
G118n2302_p0653a10║百八句。得心宗眼明者，句句皆真。又句非言句之句，以百不思為正句也。始則不生句生
G118n2302_p0653a11║句，終於字句非字句。大慧！是百八句，先佛所說，汝及諸菩薩當修學。
G118n2302_p0653a12║
G118n2302_p0653a13║百八三昧（大論）
G118n2302_p0653a14║一、首楞嚴三昧：梵語首楞嚴，華言徤相分別。梵語三昧，華言正受，亦云正定。謂
G118n2302_p0653a15║菩薩住是三昧，則於諸三昧行相，多少淺深，悉能分別了知，而一切魔惱，不能破壞故。
G118n2302_p0654a01║二、寶印三昧：謂住是三昧，於一切三昧，悉能印證。然諸寶中法寶為最，今世後世
G118n2302_p0654a02║乃至𣵀槃，能為利益。
G118n2302_p0654a03║三、師子戲三昧：住是三昧，於一切三昧中，出入遲速，皆得自在，於諸外道，強者
G118n2302_p0654a04║破之，信者度之；譬猶師子戲時，而能制伏諸羣獸也。
G118n2302_p0654a05║四、妙月三昧：謂菩薩入是三昧，能除無明暗蔽諸法邪見；譬猶滿月清淨，無諸障
G118n2302_p0654a06║翳，而能除破黑暗也。
G118n2302_p0654a07║五、月幢相三昧：菩薩入是三昧，一切諸法，通達無礙，皆悉順從；譬猶大將，以寶
G118n2302_p0654a08║幢作月之像，人見此相，悉皆隨從也。
G118n2302_p0654a09║六、出諸法三昧：住是三昧，能令一切三昧出生增長；譬猶時雨之降，而草木皆生也。
G118n2302_p0654a10║七、觀頂三昧：謂菩薩入是三昧，能徧見一切三昧，如住山頂，悉見眾物。
G118n2302_p0654a11║八、畢法性三昧：謂諸法體性，無量無二，難可執持。菩薩入是三昧，則能決定知諸
G118n2302_p0654a12║法性，而得定相；譬猶虛空，無能住者，得神足力，則能處之。
G118n2302_p0654a13║九、畢幢相三昧：住是三昧，則能決定持諸三昧法幢，於諸三昧最為尊勝，譬猶大將
G118n2302_p0654a14║得幢，表其尊大之相。
G118n2302_p0654a15║十、金剛三昧：住是三昧，則智慧堅固，能破諸三昧；譬猶金剛，堅固不壞，而能碎
G118n2302_p0654a16║諸萬物。
G118n2302_p0655a01║十一、入法印三昧：謂如人入國，有印得入，無印則不得入。菩薩住是三昧，即能入
G118n2302_p0655a02║於諸法實相。
G118n2302_p0655a03║十二、三昧王安立三昧：住是三昧，則於一切諸三昧中而得安住；譬猶大王，安住正
G118n2302_p0655a04║殿，召諸羣臣，皆悉從命。
G118n2302_p0655a05║十三、放光三昧：住是三昧，則能放種種光明，照諸三昧，悉皆明了。
G118n2302_p0655a06║十四、力進三昧：住是三昧，於諸三昧得自在力，常能神通變化，度諸眾生。
G118n2302_p0655a07║十五、高出三昧：菩薩住是三昧，所有福德智慧，皆悉增長，諸三昧性，從心而出。
G118n2302_p0655a08║十六、必入辯才三昧：菩薩住是三昧，則能辯說一切三昧，悉知眾生語言次第，及經
G118n2302_p0655a09║書名字等，悉能分別無礙。
G118n2302_p0655a10║十七、釋名字三昧：菩薩住是三昧，則能釋諸三昧名字，及諸法義，令人得解。
G118n2302_p0655a11║十八、觀方三昧：菩薩住是三昧，出入自在無礙，故能以慈悲憐愍平等之心，觀於十
G118n2302_p0655a12║方眾生，皆得度脫。
G118n2302_p0655a13║十九、陁羅尼印三昧：梵語陁羅尼，華言總持。謂菩薩住是三昧，則能持諸三昧印，
G118n2302_p0655a14║分別諸三昧，皆有陀羅尼。
G118n2302_p0655a15║二十、無誑三昧：菩薩住是三昧，不生愛恚無明邪見，於諸三昧，都無迷悶之事。
G118n2302_p0655a16║二十一、攝諸法海三昧：菩薩住是三昧，則三乘法皆攝入是三昧中，如一切眾流，皆
G118n2302_p0656a01║歸於海。
G118n2302_p0656a02║二十二、徧覆虛空三昧：菩薩住是三昧，以三昧力，能徧覆無量無邊虛空，或放光
G118n2302_p0656a03║明，或以音聲充滿其中。
G118n2302_p0656a04║二十三、金剛輪三昧：菩薩住是三昧，則能持諸三昧，於一切法中，所至無礙；譬猶
G118n2302_p0656a05║金剛輪，所往無有障礙。
G118n2302_p0656a06║二十四、寶斷三昧：菩薩住是三昧，則能斷除一切三昧煩惱諸垢，如有真寶，能治諸
G118n2302_p0656a07║寶，令得潔淨。
G118n2302_p0656a08║二十五、能照三昧：菩薩住是三昧，則能以智慧照了諸法；譬猶日出，普照世間，事
G118n2302_p0656a09║皆顯了。
G118n2302_p0656a10║二十六、不求三昧：菩薩住是三昧，則能照了諸法，皆如幻化，三界愛欲悉斷，都無
G118n2302_p0656a11║所求。
G118n2302_p0656a12║二十七、無住三昧：菩薩住是三昧，則能照了諸法，念念無常，無有住相。
G118n2302_p0656a13║二十八、無心三昧：菩薩住是三昧，則心心數法，悉皆不衍。（心即心王，心數法即受想
G118n2302_p0656a14║行法也。不行者：謂此諸法皆不起也。）
G118n2302_p0656a15║二十九、淨燈三昧：菩薩住是三昧，則能離諸煩惱之垢，而智慧之燈，清淨明發。
G118n2302_p0656a16║三十、無邊明三昧：菩薩住是三昧，則能以智慧光明，普照十方無邊世界眾生，及無
G118n2302_p0657a01║量諸法，皆悉明了。
G118n2302_p0657a02║三十一、能作明三昧：菩薩住是三昧，則能照明諸法；譬猶暗中然炬，無不明了。
G118n2302_p0657a03║三十二、普照明三昧：菩薩住是三昧，即能普照諸法種種三昧門；譬如輪王寶珠，光
G118n2302_p0657a04║照四邊。
G118n2302_p0657a05║三十三、堅淨諸三昧：菩薩住是三昧，則能令諸三昧，清淨堅牢，不為一切垢法之所
G118n2302_p0657a06║染壞。
G118n2302_p0657a07║三十四、無垢明三昧：菩薩住是三昧，能離一切諸三昧垢，破除一切無明愛欲煩惱，
G118n2302_p0657a08║亦能照了一切三昧。
G118n2302_p0657a09║三十五、歡喜三昧：菩薩住是三昧，能生無量無邊法歡喜樂。
G118n2302_p0657a10║三十六、電光三昧：菩薩住是三昧，於無始世來所失之道，還復能得，如電光暫現，
G118n2302_p0657a11║行者得路。
G118n2302_p0657a12║三十七、無盡三昧：菩薩住是三昧，滅諸法無常等相，即入不生不滅真實之理。
G118n2302_p0657a13║三十八、威德三昧：菩薩住是三昧，則得無量威德自在莊嚴。
G118n2302_p0657a14║三十九、離盡三昧：菩薩住是三昧，則能見諸三昧，無有窮盡，而於無量阿僧祇劫，
G118n2302_p0657a15║善本功德，果報不失，離於一切斷滅之見。
G118n2302_p0657a16║四十、不動三昧：菩薩住是三昧，能知諸法實相，畢竟空寂，智慧與三昧相應，於一
G118n2302_p0658a01║切三昧，及一切法，都不戲論。
G118n2302_p0658a02║四十一、不退三昧：菩薩住是三昧，常不退轉，即是阿鞞䟦致。（梵語阿鞞䟦致，華言
G118n2302_p0658a03║不退轉。）
G118n2302_p0658a04║四十二、日燈三昧：菩薩住是三昧，則能照了種種法門及諸三昧；譬猶日出，能照一
G118n2302_p0658a05║切世界；又如燈明，能破暗室。
G118n2302_p0658a06║四十三、月淨三昧：菩薩住是三昧，則智慧清淨，利益眾生。又能破諸三昧無明，如
G118n2302_p0658a07║月圓明，破諸黑暗。
G118n2302_p0658a08║四十四、淨明三昧：菩薩住是三昧，則能明了諸法，無有障礙。
G118n2302_p0658a09║四十五、能作明三昧：菩薩住是三昧，則與般若之智相應，能於諸三昧門，而作光
G118n2302_p0658a10║明。
G118n2302_p0658a11║四十六、作行三昧：菩薩住是三昧，則能發起先所得諸三昧。
G118n2302_p0658a12║四十七、知相三昧：菩薩住是三昧，則見一切諸三昧中，有實智慧之相。
G118n2302_p0658a13║四十八、如金剛三昧：菩薩住是三昧，則能破一切煩惱結使，無有遺餘；譬猶金剛，
G118n2302_p0658a14║能破諸物，滅盡無餘。
G118n2302_p0658a15║四十九、心住三昧：謂心相輕疾，難制難持，菩薩住是三昧，則能攝諸散亂，心不動
G118n2302_p0658a16║轉。
G118n2302_p0659a01║五十、普明三昧：菩薩住是三昧，於一切法，見光明相，無諸黑暗，以神通力，普照
G118n2302_p0659a02║世間，了了無礙。
G118n2302_p0659a03║五十一、安立三昧：菩薩住是三昧，於一切諸功德善法中，安立堅固，如須彌山，安
G118n2302_p0659a04║立不動。
G118n2302_p0659a05║五十二、寶聚三昧：菩薩住是三昧，則能轉一切所有國土，皆成七寶。
G118n2302_p0659a06║五十三、妙法印三昧：菩薩住是三昧，得諸佛菩薩深妙功德智慧之法，印諸三昧。
G118n2302_p0659a07║五十四、法等三昧：菩薩住是三昧，則照了眾生，及一切法悉皆平等。
G118n2302_p0659a08║五十五、斷喜三昧：菩薩住是三昧，能觀苦空無常無我不淨等相，於一切世間，心生
G118n2302_p0659a09║厭離，不起樂著之想。
G118n2302_p0659a10║五十六、到法頂三昧：菩薩住是三昧，則能以般若方便之力，而到於法山之頂。
G118n2302_p0659a11║五十七、能散三昧：菩薩住是三昧，即與空慧相應，而能破散諸法。
G118n2302_p0659a12║五十八、分別諸法句三昧：菩薩住是三昧，則能分別一切諸法語言文句，為眾生演
G118n2302_p0659a13║說，詞無滯礙。
G118n2302_p0659a14║五十九、字等相三昧：菩薩住是三昧，觀諸字諸語，悉皆平等，呵駡讚歎，無有憎
G118n2302_p0659a15║愛。
G118n2302_p0659a16║六十、離字三昧：菩薩住是三昧，不見字在義中，亦不見字在字中。
G118n2302_p0660a01║六十一、斷緣三昧：菩薩住是三昧，則能於樂中不生喜，苦中不生瞋，不苦不樂中不
G118n2302_p0660a02║生不知捨心。於此三受，遠離不著，則心滅緣斷。
G118n2302_p0660a03║六十二、不壞三昧：菩薩住是三昧，則能了法性畢竟空寂，戲論不能破，無常不能
G118n2302_p0660a04║轉。
G118n2302_p0660a05║六十三、無種相三昧：菩薩住是三昧，了法無相，而不見諸法種種之相。
G118n2302_p0660a06║六十四、無處行三昧：菩薩住是三昧，則能知三毒火然三界故，心不依止；𣵀槃畢竟
G118n2302_p0660a07║空故，亦不依止。
G118n2302_p0660a08║六十五、離朦昧三昧：菩薩住是三昧，則能於諸三昧中，微翳無明等，悉皆除盡。
G118n2302_p0660a09║六十六、無去三昧：菩薩住是三昧，則不見一切諸法去來之相。
G118n2302_p0660a10║六十七、不變異三昧：菩薩住是三昧，能觀一切諸三昧法，不見有變異之相。
G118n2302_p0660a11║六十八、度緣三昧：菩薩住是三昧，於六塵中，諸煩惱緣，悉皆盡滅，能度六塵大
G118n2302_p0660a12║海，亦能超過一切三昧，緣生智慧。
G118n2302_p0660a13║六十九、集諸功德三昧：菩薩住是三昧，修集一切善根功德，初夜後夜，無有休息；
G118n2302_p0660a14║譬猶日月，運轉不停。
G118n2302_p0660a15║七十、無心三昧：菩薩住是三昧，但隨智慧，不隨於心，而住於諸法實相之中。
G118n2302_p0660a16║七十一、淨妙華三昧：菩薩住是三昧，則能於諸三昧中，開諸功德華，以自在莊嚴；
G118n2302_p0661a01║如樹華開敷，樹自嚴飾。
G118n2302_p0661a02║七十二、覺意三昧：菩薩住是三昧，令諸三昧，變成無漏，與七覺相應。
G118n2302_p0661a03║七十三、無量辯三昧：菩薩住是三昧，得無量辯才，樂說一句，經無量劫，而不窮
G118n2302_p0661a04║盡。
G118n2302_p0661a05║七十四、無等等三昧：菩薩住是三昧，觀一切眾生，皆如於佛；觀一切法，皆同佛
G118n2302_p0661a06║法。與無等等般若波羅蜜相應。（無等等者：諸諸佛般若，世無與等，而一切眾生平等共有，故曰
G118n2302_p0661a07║無等等。）
G118n2302_p0661a08║七十五、度諸法三昧：菩薩住是三昧，則能入三解脫門，超出三界，度三乘眾生。
G118n2302_p0661a09║七十六、分別諸法三昧：菩薩住是三昧，則能分別諸法善不善，有漏無漏，有為無為
G118n2302_p0661a10║等相。
G118n2302_p0661a11║七十七、散疑三昧：菩薩住是三昧，則能於一切法中，疑網悉斷，得一切諸法實相。
G118n2302_p0661a12║七十八、無住處三昧：菩薩住是三昧，則不見諸法，定有住處。
G118n2302_p0661a13║七十九、一莊嚴三昧：菩薩住是三昧，則能觀見諸法皆一，或一切法有相故一，或一
G118n2302_p0661a14║切法無相故一，或一切法空故一，皆以一相智慧莊嚴。
G118n2302_p0661a15║八十、生行三昧：菩薩住是三昧，能觀種種行相入相住相出相，如是諸相皆空，亦不
G118n2302_p0661a16║可見。
G118n2302_p0662a01║八十一、一行三昧：菩薩住是三昧，與畢竟空相應，更無餘行次第。
G118n2302_p0662a02║八十二、不一行三昧：菩薩住是三昧，不見諸三昧一相，以此三昧，而能兼行諸餘觀
G118n2302_p0662a03║行。
G118n2302_p0662a04║八十三、妙行三昧：菩薩住是三昧，不見諸三昧二相，即是畢竟空相應三昧，一切戲
G118n2302_p0662a05║論皆不能破。
G118n2302_p0662a06║八十四、達一切有底散三昧：菩薩住是三昧，能以無漏智慧，通達三有，乃至非有想
G118n2302_p0662a07║非無想之底，一切諸有皆悉令其散壞。（底者，即非有想非無想天，以其難到，故名底也。）
G118n2302_p0662a08║八十五、入名語三昧：菩薩住是三昧，則能識一切眾生，一切物，一切法名字，一切
G118n2302_p0662a09║語言，無不解了。
G118n2302_p0662a10║八十六、離音聲字語三昧：菩薩住是三昧，觀一切諸法，皆無音聲語言，常寂滅相。
G118n2302_p0662a11║八十七、然炬三昧：菩薩住是三昧，則能以智慧炬，照明一切諸法，無錯無著，如然
G118n2302_p0662a12║炬夜行，不墮險處。
G118n2302_p0662a13║八十八、淨相三昧：菩薩住是三昧，則能清淨具足莊嚴三十二相。又能如法觀於諸法
G118n2302_p0662a14║總別之相，又能觀諸法無相清淨。
G118n2302_p0662a15║八十九、破相三昧：菩薩住是三昧，則不見一切法相，何況於諸三昧之相。
G118n2302_p0662a16║九十、一切種妙足三昧：菩薩住是三昧，則能以諸功德，種種莊嚴，禪定智慧，悉皆
G118n2302_p0663a01║具足清淨。
G118n2302_p0663a02║九十一、不喜苦樂三昧：菩薩住是三昧，能觀世間之樂，多過多患，虛妄顛倒，非可
G118n2302_p0663a03║愛樂。觀世間之苦如病，如箭入身，心不喜樂，以一切法虛誑故，樂尚不喜，何況於苦。
G118n2302_p0663a04║九十二、無盡相三昧：菩薩住是三昧，則能觀一切法，不斷不常，無壞無盡。
G118n2302_p0663a05║九十三、陁羅尼三昧：菩薩住是三昧，則能持諸三昧，而聞持等諸陀羅尼，皆自然而
G118n2302_p0663a06║得也。（聞持者：陀羅尼名也。謂得此陀羅尼者，一切語言諸法，耳所聞者，皆不忘失也。）
G118n2302_p0663a07║九十四、攝諸邪正相三昧：菩薩住是三昧，於正定聚邪定聚不定聚一切眾生，都無所
G118n2302_p0663a08║棄，一心攝取，而不見有邪正等相。
G118n2302_p0663a09║九十五、滅憎愛三昧：菩薩住是三昧，則能滅諸憎愛，於可善法中而不生愛，可惡法
G118n2302_p0663a10║中而不生瞋也。
G118n2302_p0663a11║九十六、逆順三昧：菩薩住是三昧，則能於諸法中，逆順自在，能破一切邪逆眾生，
G118n2302_p0663a12║能順一切可化眾生，而又不著逆順之相。
G118n2302_p0663a13║九十七、淨光三昧：菩薩住是三昧，於諸三昧光明清淨，諸煩惱垢，皆不可得。
G118n2302_p0663a14║九十八、堅固三昧：菩薩住是三昧，而於諸法實相，智慧相應，皆悉堅固，猶如虛
G118n2302_p0663a15║空，不可破壞。
G118n2302_p0663a16║九十九、滿月淨光三昧：菩薩住是三昧，則淨智光明具足，滅愛恚等火，清凉功德，
G118n2302_p0664a01║利益眾生；譬猶秋月圓滿，破諸黑暗，清凉可樂。
G118n2302_p0664a02║一百、大莊嚴三昧：菩薩住是三昧，則大莊嚴成就，見十方如恒河沙等世界，以七寶
G118n2302_p0664a03║華香莊嚴佛處，如是等莊嚴功德，而心無所著。
G118n2302_p0664a04║百一、能照一切世間三昧：菩薩住是三昧，則能照眾生世間、住處世間、五眾世間一
G118n2302_p0664a05║切諸法。
G118n2302_p0664a06║百二、三昧等三昧：菩薩住是三昧，則能觀諸三昧，不見有深淺之相，觀一切有為之
G118n2302_p0664a07║法，皆從因緣而生，與三昧相，悉皆平等，無有定亂。
G118n2302_p0664a08║百三、攝一切有諍無諍三昧：菩薩住是三昧，則能於一切法中，通達無礙，不見是法
G118n2302_p0664a09║如是相，不見是法不如是相。於眾生中，亦無好醜諍論，但隨其心行，而攝受度脫之。
G118n2302_p0664a10║百四、不樂一切住處三昧：菩薩住是三昧，則不樂住世間，以世間無常故，不樂住非
G118n2302_p0664a11║世間，不著於空。
G118n2302_p0664a12║百五、如住定三昧：如，即有無不二之義，又即空也。謂菩薩住是三昧，則知一切法
G118n2302_p0664a13║如實相，不見有法過此如者。
G118n2302_p0664a14║百六、壞身衰三昧：身衰者：謂血肉筋骨等和合為身，是身多患，常為饑寒疾病所
G118n2302_p0664a15║逼，以致身衰。菩薩住是三昧故，以智慧力，分分破壞身諸衰相，乃至不見不可得相。
G118n2302_p0664a16║百七、壞語如虛空三昧：菩薩住是三昧，不見諸三昧語業，依聲而有，如虛空，如幻
G118n2302_p0665a01║化，不生憎愛。
G118n2302_p0665a02║百八、離著虛空不染三昧：菩薩修行般若波羅蜜，觀諸法畢竟空，不生不滅，猶如虛
G118n2302_p0665a03║空。雖得是三昧，而於此虛空三昧之相，亦不染著。
G118n2302_p0665a04║
G118n2302_p0665a05║百八法明門（出佛本行集經）
G118n2302_p0665a06║法明門者，為令眾生破除昏暗，通達一切智慧也。故護明菩薩，在兜率天宮，欲下人
G118n2302_p0665a07║間託生，即於師子座上，宣說此百八門，留與諸天以作憶念，然後下生也。
G118n2302_p0665a08║一、正信法明門：謂不破堅牢心故。
G118n2302_p0665a09║二、淨心法明門：謂無穢濁故。
G118n2302_p0665a10║三、歡喜法明門：謂安隱心故。
G118n2302_p0665a11║四、愛樂法明門：謂令心清淨故。
G118n2302_p0665a12║五、身行正行法明門：謂三業清淨故。
G118n2302_p0665a13║六、口行淨行法明門：謂斷四惡故。
G118n2302_p0665a14║七、意行淨行法明門：謂斷三毒故。
G118n2302_p0665a15║八、念佛法明門：謂觀佛清淨故。
G118n2302_p0665a16║九、念法法明門：謂觀法清淨故。
G118n2302_p0666a01║十、念僧法明門：謂得道堅牢故。
G118n2302_p0666a02║十一、念施法明門：謂不望果報故。
G118n2302_p0666a03║十二、念戒法明門：謂一切願具足故。
G118n2302_p0666a04║十三、念天法明門：謂修廣大心故。
G118n2302_p0666a05║十四、慈法明門：謂隨所生處，善根攝勝故。
G118n2302_p0666a06║十五、悲法明門：謂不殺害眾生故。
G118n2302_p0666a07║十六、喜法明門：謂捨一切不喜事故。
G118n2302_p0666a08║十七、捨法明門：謂厭離五欲故。
G118n2302_p0666a09║十八、無常觀法明門：謂觀三三界慾故。
G118n2302_p0666a10║十九、苦觀法明門：謂斷一切願故。
G118n2302_p0666a11║二十、無我觀法明門：謂不染著我故。
G118n2302_p0666a12║二十一、寂定觀法明門：謂不擾亂心意故。
G118n2302_p0666a13║二十二、慚愧法明門：謂內心寂定故。
G118n2302_p0666a14║二十三、羞恥法明門：謂外惡滅故。
G118n2302_p0666a15║二十四、實法明門：謂不誑天人故。
G118n2302_p0666a16║二十五、真法明門：謂不誑自身故。
G118n2302_p0667a01║二十六、法行法明門：謂隨順法行故。
G118n2302_p0667a02║二十七、三歸法明門：謂淨三惡道故。
G118n2302_p0667a03║二十八、知恩法明門：謂不捨善根故。
G118n2302_p0667a04║二十九、報恩法明門：謂不欺負他故。
G118n2302_p0667a05║三十、不自欺法明門：謂不自譽故。
G118n2302_p0667a06║三十一、為眾生法明門：謂不毀呰他故。（呰與訾同。）
G118n2302_p0667a07║三十二、為法法明門：謂如法而行故。
G118n2302_p0667a08║三十三、知時法明門：謂不輕言說故。
G118n2302_p0667a09║三十四、攝我慢法明門：謂智慧滿足故。
G118n2302_p0667a10║三十五、不生惡心法明門：謂自護護他故。
G118n2302_p0667a11║三十六、無障礙法明門：謂心無疑惑故。
G118n2302_p0667a12║三十七、信解法明門：謂決了第一義故。
G118n2302_p0667a13║三十八、不淨觀法明門：謂捨慾染心故。
G118n2302_p0667a14║三十九、不諍鬭法明門：謂斷瞋訟故。
G118n2302_p0667a15║四十、不癡法明門：謂斷殺生故。
G118n2302_p0667a16║四十一、樂法義法明門：謂求法義故。
G118n2302_p0668a01║四十二、愛法明法明門：謂得法明相故。
G118n2302_p0668a02║四十三、求多聞法明門：謂正觀法相故。
G118n2302_p0668a03║四十四、正方便法明門：謂真正行故。
G118n2302_p0668a04║四十五、知名色法明門：謂除諸障礙故。（名即心，色即身也。）
G118n2302_p0668a05║四十六、除因見法明門：謂得解脫故。
G118n2302_p0668a06║四十七、無怨親心法明門：謂於怨親中生平等故。
G118n2302_p0668a07║四十八、除方便法明門：謂知諸苦故。
G118n2302_p0668a08║四十九、諸大平等法明門：謂斷於一切和合法故。
G118n2302_p0668a09║五十、諸入法明門：謂修正道故。
G118n2302_p0668a10║五十一、無生忍法明門：謂證滅諦故。
G118n2302_p0668a11║五十二、身念處法明門：謂諸法寂靜故。
G118n2302_p0668a12║五十三、受念處法明門：謂斷一切諸受故。
G118n2302_p0668a13║五十四、心念處法明門：謂觀心如幻化故。
G118n2302_p0668a14║五十五、法念處法明門：謂智慧無翳故。
G118n2302_p0668a15║五十六、四正勤法明門：謂斷一切惡成諸善故。
G118n2302_p0668a16║五十七、四如意足法明門：謂身心輕故。
G118n2302_p0669a01║五十八、信根法明門：謂不隨他語故。
G118n2302_p0669a02║五十九、精進根法明門：謂善得諸智故。
G118n2302_p0669a03║六十、念根法明門：謂善作諸業故。
G118n2302_p0669a04║六十一、定根法明門：謂心清淨故。
G118n2302_p0669a05║六十二、慧根法明門：謂現見諸法故。
G118n2302_p0669a06║六十三、信力法明門：謂過諸魔力故。
G118n2302_p0669a07║六十四、精進力法明門：謂不退轉故。
G118n2302_p0669a08║六十五、念力法明門：謂不共他故。
G118n2302_p0669a09║六十六、定力法明門：謂斷一切念故。
G118n2302_p0669a10║六十七、慧力法明門：謂離二邊故。
G118n2302_p0669a11║六十八、念覺分法明門：謂如諸法智故。
G118n2302_p0669a12║六十九、擇法覺分法明門：謂照明一切諸法故。
G118n2302_p0669a13║七十、精進覺分法明門：謂善知覺故。
G118n2302_p0669a14║七十一、喜覺分法明門：謂得諸定故。
G118n2302_p0669a15║七十二、除覺分法明門：謂所作已辦故。
G118n2302_p0669a16║七十三、定覺分法明門：謂知一切法平等故。
G118n2302_p0670a01║七十四、捨覺分法明門：謂厭離一切法故。
G118n2302_p0670a02║七十五、正見法明門：謂得漏盡聖道故。
G118n2302_p0670a03║七十六、正分別法明門：謂斷一切分別無分別故。
G118n2302_p0670a04║七十七、正語法明門：謂斷一切名字音聲語言，知如響故。
G118n2302_p0670a05║七十八、正業法明門：謂無業無報故。
G118n2302_p0670a06║七十九、正命法明門：謂除滅一切惡道故。
G118n2302_p0670a07║八十、正行法明門：謂至彼岸故。
G118n2302_p0670a08║八十一、正念法明門：謂不思念一切法故。
G118n2302_p0670a09║八十二、正定法明門：謂得無散亂三昧故。
G118n2302_p0670a10║八十三、菩提心法明門：謂不斷三寶故。
G118n2302_p0670a11║八十四、依倚法明門：謂不樂小乘故。
G118n2302_p0670a12║八十五、正信法明門：謂得最勝佛法故。
G118n2302_p0670a13║八十六、增進法明門：謂成就一切諸善根法故。
G118n2302_p0670a14║八十七、檀度法明門：謂念念成就相好莊嚴佛土，教化慳貪諸眾生故。
G118n2302_p0670a15║八十八、戒度法明門：謂遠離惡道諸難，教化破戒諸眾生故。
G118n2302_p0670a16║八十九、忍度法明門：謂捨一切瞋恚我慢，諂曲調戲，教化如是諸惡眾生故。
G118n2302_p0671a01║九十、精進度法明門：謂悉得一切諸善法，教化懈怠諸眾生故。
G118n2302_p0671a02║九十一、禪度法明門：謂成就一切禪定及諸神通，教化散亂諸眾生故。
G118n2302_p0671a03║九十二、智度法明門：謂斷無明黑暗，教化愚癡諸眾生故。
G118n2302_p0671a04║九十三、方便法明門：謂隨眾生所見威儀，而示現教化，成就一切諸佛法故。
G118n2302_p0671a05║九十四、四攝法法明門：謂攝受一切眾生得菩提已，施一切眾生法故。
G118n2302_p0671a06║九十五、教化眾生法明門：謂自不受樂不疲倦故。
G118n2302_p0671a07║九十六、攝受正法法明門：謂斷一切眾生諸煩惱故。
G118n2302_p0671a08║九十七、福聚法明門：謂利益一切諸眾生故。
G118n2302_p0671a09║九十八、修禪法明門：謂滿足十力故。
G118n2302_p0671a10║九十九、寂定法明門：謂成就如來三昧具足故。
G118n2302_p0671a11║一百、慧見法明門：謂智慧成就滿足故。
G118n2302_p0671a12║百一、入無礙辯法明門：謂得法眼成就故。
G118n2302_p0671a13║百二、入一切行法明門：謂得佛眼成就故。
G118n2302_p0671a14║百三、成就陀羅尼法明門：謂聞一切諸佛法，能受持故。
G118n2302_p0671a15║百四、得無礙辯法明門：謂令一切眾生皆歡喜故。
G118n2302_p0671a16║百五、順忍法明門：謂順一切諸佛法故。
G118n2302_p0672a01║百六、得無生法忍法明門：謂得受記故。
G118n2302_p0672a02║百七、不退轉地法明門：謂具足往昔諸佛法故。
G118n2302_p0672a03║百八、從一地至一地智法明門：謂灌頂成就一切智，乃至得成阿耨多羅三藐三菩提
G118n2302_p0672a04║故。（從一地至一地智者：謂從等覺菩薩之智，至妙覺果佛之智也。灌頂者：謂等覺菩薩將入妙覺之
G118n2302_p0672a05║位，如轉輪王太子受王位時，以四海水灌其頂也。）
G118n2302_p0672a06║
G118n2302_p0672a07║百二十重妙
G118n2302_p0672a08║頌曰：本迹二門各十妙，心佛眾生成六十；相待絕待又加之，是乃成乎百二十。
G118n2302_p0672a09║
G118n2302_p0672a10║
G118n2302_p0672a11║
G118n2302_p0672a12║
G118n2302_p0672a13║
G118n2302_p0672a14║
G118n2302_p0672a15║
G118n2302_p0672a16║
G118n2302_p0673a01║廣智增數論一百二十重遣非
G118n2302_p0673a02║
G118n2302_p0673a03║　　　　┌總體宗┐
G118n2302_p0673a04║　　名─┤用三各├成二十七法┐
G118n2302_p0673a05║　　　　└有九法┘　　　　　│
G118n2302_p0673a06║　　　　　　　　　　　　　　│
G118n2302_p0673a07║　　體┐┌三法各┐　　　　　│
G118n2302_p0673a08║　　宗├┤　　　├成二十七法├┐
G118n2302_p0673a09║　　用┘└有九法┘　　　　　││
G118n2302_p0673a10║　　　　　　　　　　　　　　││
G118n2302_p0673a11║　　　　┌判體宗┐　　　　　││
G118n2302_p0673a12║　　教相┤用三各├成二十七法┘│
G118n2302_p0673a13║　　　　└有九法┘　　　　　　│
G118n2302_p0673a14║　　┌────────────┘
G118n2302_p0673a15║　　└五章合論之共有八十一法各遣兩重非更加共遣┐
G118n2302_p0673a16║　　　　┌──────────────────┘
G118n2302_p0673a17║　　　　│┌釋名九法┐
G118n2302_p0673a18║　　　　└┤體宗用九├成二十七法。
G118n2302_p0673a19║　　　　　└教相九法┘
G118n2302_p0673a20║共各論一百八，加根本九法，於九法中，加體宗用三，總成一百二十重也。
G118n2302_p0674a01║比丘二百五十戒（四分）
G118n2302_p0674a02║四波羅夷法——四重。
G118n2302_p0674a03║十三僧伽婆尸沙法——僧殘。
G118n2302_p0674a04║二不定法。
G118n2302_p0674a05║三十尼薩耆波逸提法。
G118n2302_p0674a06║九十波逸提法。
G118n2302_p0674a07║四波羅提提舍尼法。
G118n2302_p0674a08║一百眾學法。
G118n2302_p0674a09║七滅諍法。
G118n2302_p0674a10║
G118n2302_p0674a11║比丘尼二百七十七戒（出僧祇律）
G118n2302_p0674a12║八波羅夷法——八重。
G118n2302_p0674a13║十九僧伽婆尸沙。
G118n2302_p0674a14║三十尼薩耆。
G118n2302_p0674a15║百四十一波逸提。
G118n2302_p0675a01║八波羅提提舍尼。
G118n2302_p0675a02║六十四眾學法。
G118n2302_p0675a03║七止諍法。
G118n2302_p0675a04║
G118n2302_p0675a05║比丘尼三百五十戒
G118n2302_p0675a06║八波羅夷法。
G118n2302_p0675a07║十七僧伽婆尸沙法。
G118n2302_p0675a08║二不定。
G118n2302_p0675a09║二百八尼薩耆波逸提。
G118n2302_p0675a10║八提舍尼。
G118n2302_p0675a11║一百眾學法。
G118n2302_p0675a12║七滅諍法。
G118n2302_p0675a13║（諸部但無二不定，則止三百四十八戒。）
G118n2302_p0675a14║
G118n2302_p0675a15║千二百五十人（出因果經）
G118n2302_p0675a16║謂耶舍長者子，朋黨五十人，優樓頻螺迦葉師徒五百人，那提迦葉師徒二百五十人，
G118n2302_p0676a01║伽耶迦葉師徒二百五十人，舍利弗師徒一百人，大目犍連師徒一百人。此千二百五十人，
G118n2302_p0676a02║並先事外道，勤苦累劫，而無所證，承佛化導，即得證果。於是感佛之恩，一一法會，常
G118n2302_p0676a03║隨不捨，故諸經首列眾皆云千二百五十人俱者，以此也。
G118n2302_p0676a04║
G118n2302_p0676a05║三千妙境
G118n2302_p0676a06║
G118n2302_p0676a07║　　　　　　┌地獄┐　　┌地獄┐　　　　　　　　┌性─┐
G118n2302_p0676a08║　　　　　　│　　│　　│　　│　　　　　　　　│　　│
G118n2302_p0676a09║　　　　　　│餓鬼│　　│餓鬼│　　　　　　　　│相　│
G118n2302_p0676a10║　　　　　　│　　│　　│　　│　　　　　　　　│　　│
G118n2302_p0676a11║　　　　　　│畜生│　　│畜生│┌─成百界此┐　│體　│
G118n2302_p0676a12║　　　　　　│　　│　　│　　││　　　　　│　│　　│　　　　┌五陰一千┐
G118n2302_p0676a13║　　　　　　│修羅│　　│修羅││　　　　　│　│力　│　　　　│　　　　│
G118n2302_p0676a14║　　　　　　│　　│　　│　　││　　　　　│　│　　│　　　　│　　　　│
G118n2302_p0676a15║　　　　　　│人道│　　│人道││　　　　　│　│作　│┌成千　│　　　　│
G118n2302_p0676a16║　　　　　　└─┐│　　└─┐││┌────┘　│　　││　　　│　　　　│
G118n2302_p0676a17║　　一心具十法界┘├十界各具┘├┘└百界各各┐┌┤因　├┘　　┌┼眾生一千┼共成三千世界
G118n2302_p0676a18║　　　　　　┌──┤　　┌──┤　　　　　　│││　　│　如是┘│　　　　│
G118n2302_p0676a19║　　　　　　│天道│　　│天道│┌─────┘││緣　│　　　　│　　　　│
G118n2302_p0676a20║　　　　　　│　　│　　│　　││　　　　　　││　　│　　　　│　　　　│
G118n2302_p0676a21║　　　　　　│聲聞│　　│聲聞││　　　　　　││果　│　　　　│　　　　│
G118n2302_p0676a22║　　　　　　│　　│　　│　　││　　　　　　││　　│　　　　└國土一千┘
G118n2302_p0676a23║　　　　　　│緣覺│　　│緣覺│└具十如是──┘│報　│
G118n2302_p0676a24║　　　　　　│　　│　　│　　│　　　　　　　　│　　└┐
G118n2302_p0676a25║　　　　　　│菩薩│　　│菩薩│　　　　　　　　│本末┐│
G118n2302_p0676a26║　　　　　　│　　│　　│　　│　　　　　　　　│　　├┘
G118n2302_p0676a27║　　　　　　└佛界┘　　└佛界┘　　　　　　　　└究竟┘
G118n2302_p0677a01║三千實相（出法華經）
G118n2302_p0677a02║法華云：諸法實相，即性相等十如是之法也。謂十法界中，一界具十界，界界互具，
G118n2302_p0677a03║則成百界。一界具十如，是則成千如，是故云百界千如。五陰一千，正報一千，依報一
G118n2302_p0677a04║千，則成三千世間。此三千法，不離現在一念妄心，即此為能觀，即此為所觀；寂而常
G118n2302_p0677a05║照，照而常寂，境觀俱妙，斯為實相。
G118n2302_p0677a06║
G118n2302_p0677a07║三千威儀（纂要）
G118n2302_p0677a08║
G118n2302_p0677a09║　　四重───┐　　　　　　　　┌行┐
G118n2302_p0677a10║　　　　　　　│　　　　　　　　│　│
G118n2302_p0677a11║　　十三僧殘　│┌二百五十戒┐　│　│　　　　┌過去┐
G118n2302_p0677a12║　　　　　　　││　　　　　│　│　│　　　　│　　│
G118n2302_p0677a13║　　二不定　　││　　　　　│　│住│　　　　│　　│
G118n2302_p0677a14║　　　　　　　││　　　　　│　│　│　　　　│　　│
G118n2302_p0677a15║　　三十尼薩耆││　　　　　│　│　│　　　　│　　│
G118n2302_p0677a16║　　　　　　　├┘┌────┘┌┤　├合為一千┤現在├循三世為三千
G118n2302_p0677a17║　　九十波逸提│　│　　　　　││　│　　　　│　　│
G118n2302_p0677a18║　　　　　　　│　│　　　　　││　│　　　　│　　│
G118n2302_p0677a19║　　四提舍尼　│　│　　　　　││坐│　　　　│　　│
G118n2302_p0677a20║　　　　　　　│　│　　　　　││　│　　　　└未來┘
G118n2302_p0677a21║　　一百眾學　│　└各有四威儀┘│　│
G118n2302_p0677a22║　　　　　　　│　　　　　　　　│　│
G118n2302_p0677a23║　　七滅諍──┘　　　　　　　　└臥┘
G118n2302_p0677a24║將此三千分配身口七支，為二萬一千；復約對治三毒，及等分為八萬四千矣。
G118n2302_p0678a01║一萬二千九百六十種般那含（釋籤引阿毗曇）
G118n2302_p0678a02║　　梵眾────┐
G118n2302_p0678a03║　　梵輔　　　　│
G118n2302_p0678a04║　　大梵天主我慢│　　　　　　　　　　　　　　　　　　┌退─┐
G118n2302_p0678a05║　　少光　　　　│　　　　　　　　　　　　　　　　　　│　　│
G118n2302_p0678a06║　　無量光　　　│　　　　　　　　　　　　　　　　　　│　　│
G118n2302_p0678a07║　　光音　　　　│　　　　　　　　　　　　　　　　　　│思　│
G118n2302_p0678a08║　　少淨　　　　│　　　　　　　　　　　　　　　　　　│　　│
G118n2302_p0678a09║　　無量淨　　　│　　　　　　　　　　　　　　　　　　│　　│
G118n2302_p0678a10║　　徧淨　　　　├除大梵天主我慢及無想外道所居成十六人┤護　├┐
G118n2302_p0678a11║　　無雲　　　　│　　　　　　　　　　　　　　　　　　│　　││
G118n2302_p0678a12║　　福生　　　　│　　　　　　　　　　　　　　　　　　│　　││
G118n2302_p0678a13║　　廣果　　　　│　　　　　　　　　　　　　　　　　　│住　││
G118n2302_p0678a14║　　無想外道居　│　　　　　　　　　　　　　　　　　　│　　││
G118n2302_p0678a15║　　無煩　　　　│　　　　　　　　　　　　　　　　　　│　　││
G118n2302_p0678a16║　　無熱　　　　│　　　　　　　　　　　　　　　　　　│進　││
G118n2302_p0678a17║　　善見　　　　│　　　　　　　　　　　　　　　　　　│　　││
G118n2302_p0678a18║　　善現　　　　│　　　　　　　　　　　　　　　　　　│　　││
G118n2302_p0678a19║　　色究竟───┘　　　　　　　　　　　　　　　　　　└不動┘│
G118n2302_p0678a20║　　┌────────────────────────────┘
G118n2302_p0678a21║　　│　　　　　┌上根┐　　　　　　　┌──────上上品┐
G118n2302_p0678a22║　　│　　　　　│　　│　　　　　　　│　　　　　　上中品│
G118n2302_p0678a23║　　└成九十六人┤中根├二百八十八人┐│　　　　　　上下品│
G118n2302_p0678a24║　　　　　　　　│　　│　　　　　　││　　　　　　中上品│
G118n2302_p0678a25║　　　　　　　　└下根┘　　　　　　└┤（九離欲人）中中品├┐
G118n2302_p0678a26║　　　　　　　　　　　　　　　　　　　│　　　　　　中下品││
G118n2302_p0678a27║　　　　　　　　　　　　　　　　　　　│　　　　　　下上品││
G118n2302_p0678a28║　　　　　　　　　　　　　　　　　　　│　　　　　　下中品││
G118n2302_p0678a29║　　　　　　　　　　　　　　　　　　　└──────下下品┘│
G118n2302_p0678a30║　　┌───────────────────────────┘
G118n2302_p0678a31║　　└成二千五百九十二人┐┌中般┐
G118n2302_p0678a32║　　　　　　　　　　　　││生般│
G118n2302_p0678a33║　　　　　　　　　　　　└┤有行├總一萬二千九百六十種
G118n2302_p0678a34║　　　　　　　　　　　　　│無行│
G118n2302_p0678a35║　　　　　　　　　　　　　└上流┘
G118n2302_p0679a01║八萬細行（首楞）
G118n2302_p0679a02║
G118n2302_p0679a03║　　　行┐　　　　　　　　　　　　　　　　　┌身┐
G118n2302_p0679a04║　　　　│　　　　　　　　　　　　　　　　　│　│
G118n2302_p0679a05║　　　住│　　　　　　成　　　　　　　成　　│口│
G118n2302_p0679a06║　　　　├各二百五十戒一對三聚戒各一千三配─┤　├成二萬一千復配┐
G118n2302_p0679a07║　　　坐│　　　　　　千　　　　　　　千　　│七│　　　　　　　│
G118n2302_p0679a08║　　　　│　　　　　　　　　　　　　　　　　│　│　　　　　　　│
G118n2302_p0679a09║　　　臥┘　　　　　　　　　　　　　　　　　└支┘　　　　　　　│
G118n2302_p0679a10║　　┌─────────────────────────────┘
G118n2302_p0679a11║　　│┌貪─┐
G118n2302_p0679a12║　　││　　│
G118n2302_p0679a13║　　││嗔　│
G118n2302_p0679a14║　　└┤　　├四煩惱為八萬四千──此即八萬四千律儀。今言八萬者，擧大數耳。
G118n2302_p0679a15║　　　│癡　│
G118n2302_p0679a16║　　　│　　│
G118n2302_p0679a17║　　　└等分┘
G118n2302_p0679a18║
G118n2302_p0679a19║八萬四千（楞嚴）
G118n2302_p0679a20║
G118n2302_p0679a21║　　爍迦羅道──法身──金剛不壞┐
G118n2302_p0679a22║　　　　　　　　　　　　　　　　│
G118n2302_p0679a23║　　母陀羅臂──解脫──有提拔力├故。
G118n2302_p0679a24║　　　　　　　　　　　　　　　　│
G118n2302_p0679a25║　　清淨寶目──般若──目能照明┘
G118n2302_p0679a26║（皆云八萬四千者，即障顯德也。障即八萬四千塵勞也，如下明。）
G118n2302_p0680a01║八萬四千塵勞（出華嚴孔目）
G118n2302_p0680a02║八萬四千塵勞者：塵即染污之義。謂種種邪見煩惱，能染污真性也。勞即勞役也。謂
G118n2302_p0680a03║眾生被邪見煩惱勞役不息，輪轉生死，無有盡時。論其塵勞根本，不出十使，於十使中，
G118n2302_p0680a04║隨以一使為頭，則九使為助，遂成一百；約三世各有一百，共成三百；而現在世一百時
G118n2302_p0680a05║促，不論相助；於過去未來二世二百，又各各以一使為頭，九使為助，共成二千；合前現
G118n2302_p0680a06║在世一百，共成二千一百。又約多貪多瞋多癡等分四種眾生，各有二千一百，共成八千四
G118n2302_p0680a07║百。又約四大六衰，各有八千四百，總成八萬四千塵勞也。
G118n2302_p0680a08║
G118n2302_p0680a09║八萬四千法門（出賢劫經）
G118n2302_p0680a10║八萬四千法門者：昔佛告喜王菩薩：修習行法，自第一光耀，乃至分舍利，凡三百五
G118n2302_p0680a11║十度無極法門，一一法門，各有布施持戒忍辱精進禪定智慧之六度，共成二千一百度無
G118n2302_p0680a12║極。於諸貪婬瞋恚愚癡等分四種眾生，各以此二千一百度無極，教化而開覺之，合成八千
G118n2302_p0680a13║四百度無極。一變為十，總成八萬四千度無極法門。此之法門，為三界無上良藥，為百千
G118n2302_p0680a14║種人除八萬四千塵勞也。
G118n2302_p0680a15║度無極者：謂事理行滿，度生死流，登涅槃岸，無有窮極也。三百五十度無極者：光耀度無極、
G118n2302_p0681a01║世度無極、為眾生故行度無極、住度無極、生死度無極、所著度無極、益他人度無極、處所度無極、
G118n2302_p0681a02║道度無極、慧度無極、已修立行度無極、逮得度無極、念度無極、離世度無極、造有所作業度無極、
G118n2302_p0681a03║休息道度無極、不置遠度無極、應順度無極、造作度無極、無作度無極、意度無極、勤修度無極、正
G118n2302_p0681a04║真度無極、行捷疾度無極、深奧度無極、雜度無極、清淨度無極、無際度無極、信道度無極、為眾生
G118n2302_p0681a05║厄故行度無極、法故度無極、寂樂度無極、樂觀寂度無極、一切所入度無極、說處度無極、無害度無
G118n2302_p0681a06║極、無敗度無極、貧度無極、不迴還度無極、迴轉度無極、嚴淨度無極、堅彊度無極、興盛度無極、
G118n2302_p0681a07║充滿度無極、為世度無極、度世度無極、無上度無極、不亂度無極、無怨度無極、怨敵度無極、攝持
G118n2302_p0681a08║度無極、無所攝持度無極、報應度無極、無報度無極、自然度無極、無所有度無極、廣普度無極、華
G118n2302_p0681a09║度無極、無量度無極、慕求度無極、所厭度無極、妙樂度無極、無樂度無極、樂聞持度無極、生死長
G118n2302_p0681a10║度無極、無斷度無極、樂純淑度無極、禪度無極、神通度無極、世巧便度無極、慈愍護度無極、行哀
G118n2302_p0681a11║度無極、歡喜度無極、勸護度無極、勸邪見度無極、勸正見度無極、勸住見度無極、勸無住度無極、勸
G118n2302_p0681a12║無倚度無極、勸意度無極、勸忍度無極、造業度無極、無所造業度無極、有餘度無極、無餘度無極、
G118n2302_p0681a13║佛興盛度無極、明度無極、持住明度無極、佛興成就度無極、意不忽度無極、佛興立在家度無極、出
G118n2302_p0681a14║家來度無極、愍哀博聞來度無極、出家不斷戒度無極、住神通度無極、神通意不斷度無極、入欲度無
G118n2302_p0681a15║極、立度無極、應進度無極、眾報度無極、無報度無極、無樂度無極、時進度無極、光明度無極、無
G118n2302_p0681a16║量光度無極、報安光度無極、不迴還度無極、娛樂度無極、鮮潔度無極、成世法度無極、淨世度無極、
G118n2302_p0681a17║成種度無極、來成眷屬度無極、不壞眷屬度無極、除塵來淨度無極、觀土度無極、宣誓度無極、無放
G118n2302_p0681a18║逸度無極、周旋度無極、滅度度無極、豪貴度無極、理眷屬度無極、無所忘失度無極、三十二相度無
G118n2302_p0681a19║極、順時度無極、知時度無極、分別度無極、順世度無極、邊際度無極、蠲除度無極、金剛度無極、
G118n2302_p0681a20║造救度無極、自然度無極、伏魔度無極、無退度無極、一時度無極、無所著度無極、三昧度無極、訓
G118n2302_p0682a01║誨度無極、佛道度無極、一切智度無極、無餘度無極、有餘度無極、可止度無極、諸佛度無極、方便
G118n2302_p0682a02║度無極、愁慼度無極、開化真陀度無極、異度無極、四意斷度無極、四神足度無極、四禪度無極、四
G118n2302_p0682a03║意止度無極、四諦度無極、信根精進根意根智慧根定根度無極、信力精進力意力定力智慧力度無極、
G118n2302_p0682a04║七覺意度無極、八品道行度無極、寂然度無極、所觀度無極、樂明度無極、來解脫度無極、比丘聖眾
G118n2302_p0682a05║度無極、八部會度無極、歸解度無極、分別度無極、別度度無極、繫解法度無極、分別順理度無極、
G118n2302_p0682a06║辯才度無極、無厭度無極、六度度無極、眼耳鼻舌身心度無極、愍他勸助度無極、愍已度無極、法度
G118n2302_p0682a07║無極、宜度無極、剖判度無極、勸樂度無極、三脫門度無極、異行度無極、解他度無極、勤用意度無
G118n2302_p0682a08║極、十種力度無極、四無所畏度無極、大哀度無極、肉眼天眼慧眼法眼佛眼度無極、自在度無極、娛
G118n2302_p0682a09║樂度無極、難得自歸度無極、十八不共諸佛之法度無極、曉了方便度無極、純淑度無極、見自然度無
G118n2302_p0682a10║極、三界行度無極、觀清自行度無極、法種度無極、八等度無極、道跡往來不還無著度無極、緣覺度
G118n2302_p0682a11║無極、菩薩度無極、盡慧度無極、無所生慧度無極、建立慧度無極、致天眼天耳心智自在見過世事知
G118n2302_p0682a12║他心念神足漏盡六通度無極、威儀度無極、愍傷度無極、行空度無極、捐捨度無極、滅度度無極、變
G118n2302_p0682a13║化度無極、布法教度無極、分舍利度無極。然此中名有重出者，乃經中所載舊文也。
G118n2302_p0682a14║
G118n2302_p0682a15║佛學名相彙解　卷第六十八（終）