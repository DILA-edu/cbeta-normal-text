G148n2517_p0437a01║菩提道次第論攝頌宗喀巴大士造
G148n2517_p0437a02║
G148n2517_p0437a03║
G148n2517_p0437a04║引言
G148n2517_p0437a05║佛陀住世說法四十九年，或言喻，或身教，所說的顯密大小乘法，都是佛果菩提的大
G148n2517_p0437a06║悲流露。因此，三藏十二部經之種種開示，明白的說，就是世尊方便引導眾生發菩提心，
G148n2517_p0437a07║實踐佛道的各種辦法。
G148n2517_p0437a08║但是浩瀚的佛法，如要一一徧學，實不可能，也非善巧，西藏宗喀巴大師總攝一切經
G148n2517_p0437a09║律論的教授，造「菩提道次第論」，明辨修菩提道的各各次第和學處，善引各類學者趣向
G148n2517_p0437a10║佛地，實在是修行上，一盞極為珍貴的法海明燈。此「菩提道攝頌」，是　大師為方便學
G148n2517_p0437a11║者修學起見，集前論要義而造。內容包括顯密佛法之心要，尤重祈求加持實踐，速生真
G148n2517_p0437a12║實功德，所以有「於一座中，全修一切法要」之美譽。這種學法，於內地殊難得遇，在西
G148n2517_p0437a13║藏，終身依此法修行而得證果者很多。諸有心於大乘佛法的學者，能不於此歡喜而時時勤
G148n2517_p0437a14║勉乎？——編者識——
G148n2517_p0437a15║
G148n2517_p0437a16║
G148n2517_p0438a01║菩提道次第論攝頌
G148n2517_p0438a02║
G148n2517_p0438a03║萬善根本從師出，能生利樂如良田；依止違法善根斷，如理事師求加持。
G148n2517_p0438a04║一切時處普攝護，諸善知識真佛身；但觀功德毋尋過，並念大恩求加持。
G148n2517_p0438a05║殷重敬信為意樂，身命財物如教修；殊勝供養作加行，唯令師喜求加持。
G148n2517_p0438a06║八難既離十圓滿，小大顯密總能修；後恐此身難再得，願受心要求加持。
G148n2517_p0438a07║死仇決定終須到，容或今日便降臨；死時世事均當捨，速修妙法求加持。
G148n2517_p0438a08║無始所集不善業，死墮惡趣不自由；若墮當受寒熱等，思苦難忍求加持。
G148n2517_p0438a09║能除眾怖作依怙，真實不虛無他方；虔皈三寶受學處，總別遵行求加持。
G148n2517_p0438a10║黑白業感苦樂果，各別應受勤止作；別於無始所集罪，四力對治求加持。
G148n2517_p0438a11║此生勤修白業因，一得人天賢善身；自性之苦不能越，願出輪廻求加持。
G148n2517_p0438a12║有海飄流不自由，作此惡劇是惑業；業復依於煩惱起，誓誅惑仇求加持。
G148n2517_p0438a13║業惑增上成流轉，結生相續繫縛堅；離此當得無漏樂，勤希解脫求加持。
G148n2517_p0438a14║為脫有苦依三學，出家身德佛所稱；生生願持解脫戒，如護眼珠求加持。
G148n2517_p0438a15║但求解脫雖可得，惜於自利且未圓！願修能滿二利行，入大乘道求加持。
G148n2517_p0438a16║（依阿底峽尊者所傳修菩提心法）
G148n2517_p0439a01║恩怨中庸今雖現，思量各各無決定；不應虛妄分愛憎，勤修捨心求加持。
G148n2517_p0439a02║生死流轉無其始，入胎受生亦無初；故知有情皆是母，願生斯見求加持。
G148n2517_p0439a03║今生愛我母為最，眾母愛護亦如之；思此厚恩未能報，憶念母恩求加持。
G148n2517_p0439a04║若知有恩猶捨棄，似我下劣更有誰？是故圖報當拔苦，並與勝樂求加持。
G148n2517_p0439a05║有恩母等乏安樂，我以身財善根施；願諸有情皆得樂，一切圓具求加持。
G148n2517_p0439a06║母等眾生苦所逼，苦因苦果願盡離；縱有餘殃我代受，勤修悲心求加持。
G148n2517_p0439a07║一切世間諸有情，護無漏樂斷苦根；我應決定如是作，願速堪能求加持。
G148n2517_p0439a08║任運我辦自他利，世尊而外更有誰？以此為利有情事，願速成佛求加持。
G148n2517_p0439a09║（依寂天菩薩所傳修菩提心法）
G148n2517_p0439a10║自他於苦皆不欲，願得安樂此心同；他之求樂亦如我，自他等視求加持。
G148n2517_p0439a11║愛自即成眾苦因，愛他則是萬善根；生佛差別從此出，自他相換求加持。
G148n2517_p0439a12║以我善樂諸因果，他苦因果盡無餘；如風去來行取捨，由此發心求加持。
G148n2517_p0439a13║為令發心長不退，念其勝利日六修；斷四黑法依白法，如理勤行求加持。
G148n2517_p0439a14║成就利他發弘誓，為速圓滿此誓願；進受大戒起大行，勤勇修學求加持。
G148n2517_p0439a15║身命資具三世善，各隨所願施有情；從心變現以布施，捨心增廣求加持。
G148n2517_p0439a16║別解脫等諸律儀，捨命不犯眾惡行；若遮若性微細罪，羞恥防護求加持。
G148n2517_p0440a01║人及非人四大種，所作損惱多相逼；斷除瞋恚不與較，觀業忍受求加持。
G148n2517_p0440a02║既為利他求菩提，無量艱辛經刼海；於諸難行無怯倦，著精進鎧求加持。
G148n2517_p0440a03║念知堅固除沉掉，心緣一境生輕安；身心於善有堪能，隨意得止求加持。
G148n2517_p0440a04║以分別智觀法性，即由觀力引輕安；復從輕安發深觀，願生此慧求加持。
G148n2517_p0440a05║由施攝眾成眷屬，說如法語示利行；以身作則現同事，四攝利他求加持。
G148n2517_p0440a06║已修共道成法器，當求具德阿闍黎；為入秘密勝上乘，受四灌頂求加持。
G148n2517_p0440a07║所受真言諸密戒，若善守護易成就；不守決當墮地獄，捨命珍護求加持。
G148n2517_p0440a08║密部肝心二次第，達精要已起勇進；一日四座無間斷，依師教修求加持。
G148n2517_p0440a09║示茲妙道善知識，如理薰修同行人；願持正法久住世，內外災息求加持。
G148n2517_p0440a10║願我生生遇明師，飽餐妙法甘露味；十地五道功德滿，速疾證得金剛持。
G148n2517_p0440a11║（法尊譯）