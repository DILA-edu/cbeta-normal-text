G150n2551_p0995a01║釋量論卷一法稱論師造民國．沙門法尊譯
G150n2551_p0995a02║
G150n2551_p0995a03║
G150n2551_p0995a04║自義比量品第一
G150n2551_p0995a05║敬禮聖曼殊室利童子。
G150n2551_p0995a06║敬禮於具足，除滅分別網，甚深廣大身，遍放普賢光。
G150n2551_p0995a07║眾生多著庸俗論，由其無有般若力，非但不求諸善說，
G150n2551_p0995a08║反由嫉妒起瞋恚。故我無意謂此論，真能利益於他人，
G150n2551_p0995a09║然心長樂習善說，故於此論生歡喜。
G150n2551_p0995a10║宗法、彼分遍，是因彼唯三。無不生定故。似因謂所餘。
G150n2551_p0995a11║因法所有性，若無則不生，此果是正因。若與唯有性，
G150n2551_p0995a12║繫屬體亦爾。若諸量不轉，於無而不轉，為果是正因。
G150n2551_p0995a13║觀待於差別，知某無為果。相違與果成，因及體可見，
G150n2551_p0995a14║體生不成就，是為無義者，不可得四種。以彼相違因，
G150n2551_p0995a15║可得為量式，因由相違性，無則是錯亂。其相違果中，
G150n2551_p0996a01║亦待處時等。餘則成錯亂。如灰成不冷。所有從因聚，
G150n2551_p0996a02║比知能生果，不待餘義故，說彼是自性。因聚生果力，
G150n2551_p0996a03║轉變相繫時，於果不決定，容有障碍故。同依一聚者，
G150n2551_p0996a04║由味知色等，是比知因法，如烟知柴變。能未轉無味，
G150n2551_p0996a05║此即是餘因。如是過去時，了知是一者，是從果因起。
G150n2551_p0996a06║由因未和合，比知其果者，有餘，無能故，如由身比貪。
G150n2551_p0996a07║唯異品未見，而見其總果，因智是似量，如語比貪等。
G150n2551_p0996a08║唯異品不見，非即無錯誤，容有錯誤故，如比釜飯熱。
G150n2551_p0996a09║若唯以不見，便說遮止者，此是疑因故，說彼名有餘。
G150n2551_p0996a10║於因三相中，為對治不成，違義與錯亂，故說須決定。
G150n2551_p0996a11║錯亂對治中，所說異品法，若不見為果，不說亦能知。
G150n2551_p0996a12║說無之語言，非顯彼唯無，若說無應理，爾乃知為無。
G150n2551_p0996a13║若不見能遮，豈是有餘誤。有遮亦成因。不成，合非說。
G150n2551_p0996a14║差別成決斷，正因不見故。若餘量害者，非不見而無。
G150n2551_p0996a15║如是於餘因，容有餘量害。不見故，所觸，見不具，無誤。
G150n2551_p0997a01║由處等差別，物能力各異，見一而謂餘，定有則非理。
G150n2551_p0997a02║我、地有知等，非能立為無，豈唯不可得，是因無能立？
G150n2551_p0997a03║故由彼繫屬，自性遮自性，或由其因法，於果無誤故。
G150n2551_p0997a04║不爾遮一法，云何餘亦遮？如說人無馬，豈亦非有牛？
G150n2551_p0997a05║如是一近故，云何餘亦近？如言人有牛，豈是亦有馬？
G150n2551_p0997a06║故定異法喻，不必許所依，由說彼等無，此無亦知故。
G150n2551_p0997a07║喻彼性、因事，為不知者說，若對諸智者，但說因即足。
G150n2551_p0997a08║故知繫屬者，說二相隨一，義了餘一相，能引生正念。
G150n2551_p0997a09║故無「因、自性」，有遮亦是因。理應可得者，無所得亦是。
G150n2551_p0997a10║如是無得因，此雖說三種，由於結構門，有多種差別，
G150n2551_p0997a11║彼及彼違等，不通達、通達。由是因果事，或自性決定，
G150n2551_p0997a12║若無定不生，非不見非見。否則餘與餘，如何有決定？
G150n2551_p0997a13║若法有餘因，則如衣染色。若法有餘因，則應成他性。
G150n2551_p0997a14║後生故非因，是果何能定？烟是火之果，果法隨轉故。
G150n2551_p0997a15║若無彼有此，越出具因理。無因不待餘，應常有或無。
G150n2551_p0998a01║諸法暫時生，是由觀待故。若帝釋頂上，是火性即火。
G150n2551_p0998a02║若非火自性，如何彼生烟？烟因自性火，具彼能差別，
G150n2551_p0998a03║若烟從非烟，因生，則無因。由隨轉隨遮，見某隨某轉，
G150n2551_p0998a04║彼性彼為因，故異因不生。是為略攝頌。性亦無不生，
G150n2551_p0998a05║與唯有繫屬。無彼則有體，應無無異故。諸法由自性，
G150n2551_p0998a06║住各自體故，從同法餘法，遮回為所依。故從彼彼遮，
G150n2551_p0998a07║此因緣類別，以彼差別故，即善能通達。是故某差別，
G150n2551_p0998a08║由某法了知，其餘則無能。故別異而住。義自性是一，
G150n2551_p0998a09║體性是現事，有何未見分，為餘量所觀？由見色法同，
G150n2551_p0998a10║蚌殼誤為銀。若不由亂緣，而計餘功德，故由見於法，
G150n2551_p0998a11║見一切功德。由錯不決定，故當善成立。是為略攝頌。
G150n2551_p0998a12║比量亦緣法，決定一法時，應緣一切法，遮遣無此過。
G150n2551_p0998a13║故如是說因，是遮遣有境。餘則有法成，餘有何不成？
G150n2551_p0998a14║於所見若知，是總義分別，不增益餘分，除爾許行境。
G150n2551_p0998a15║定與增益意，能所害性故，說此於遠離，增益轉應知。
G150n2551_p0999a01║盡其增益分，為遣除彼故，其決定與聲，亦唯有爾許。
G150n2551_p0999a02║彼等境有異。餘則於一法，一聲覺能遍，非是餘境故，
G150n2551_p0999a03║應成為異門。或說覺能緣，各種別異義，於各種差別，
G150n2551_p0999a04║饒益支功能。無差別體性，遍緣諸體性，則有何所益，
G150n2551_p0999a05║差別不決定？彼等體屬故，知一則取二。益法能若異，
G150n2551_p0999a06║彼等是彼何？彼無益彼等，如是則無窮。若取能益一，
G150n2551_p0999a07║見彼於未見，饒益非餘故。取彼取一切。若遮錯亂故，
G150n2551_p0999a08║取者亦許餘。彼成遮境者，其餘亦同彼。於無增益境，
G150n2551_p0999a09║轉故，餘自性，諸定者不定，如何是彼境？若捨差別分，
G150n2551_p0999a10║現量所取中，於差別若有，證緣亦當證。其言從他遮，
G150n2551_p0999a11║及言從他返，聲與決定等，是隨名言作。二雖各詮一，
G150n2551_p0999a12║由所詮他別，以異囀聲別，成立如異義。捨不捨餘別，
G150n2551_p0999a13║彼二名差別，是隨通達者，欲樂之所依。遍說物與事，
G150n2551_p0999a14║唯聲之差別。故彼等所詮，都無少差別。欲了知彼義，
G150n2551_p0999a15║益彼或具作，設以餘詮說，都無餘差別。故於遣餘境，
G150n2551_p1000a01║能除為具彼，宗派所說過。種類及具種，若異則犯過。
G150n2551_p1000a02║若謂諸言句，由事力而說，不依樂說欲，彼等第六囀，
G150n2551_p1000a03║分語等成過。不待於外義，諸語由說者，如能詮決定，
G150n2551_p1000a04║即如是宣說。諸妃六城等，非異事安立，或名空自性，
G150n2551_p1000a05║空性有何因？依於諸異事，現為一義覺，由其自體性，
G150n2551_p1000a06║障蔽餘體性。由彼能障故，體性雖各異，蔽其各異性。
G150n2551_p1000a07║有諸法體性，現似非別異。彼由意樂力，宣說為有總，
G150n2551_p1000a08║由彼所遍計，於勝義中無。諸別不隨行，餘隨行不現。
G150n2551_p1000a09║非離知各異，如何隨餘義？故執義一體，此分別顛倒。
G150n2551_p1000a10║名義諸具者，互異即此種。達一、知義等，成其為一義。
G150n2551_p1000a11║有雖是各異，由自性決定，猶如諸根等。如見藥雖異，
G150n2551_p1000a12║或共或各別，能治疫病等，餘物則不爾。無別故非總，
G150n2551_p1000a13║田等雖別異，彼等應無別，堅固無益故。緣性分別覺，
G150n2551_p1000a14║無義似有義，從非彼果義，異究竟而生，彼體似外一，
G150n2551_p1000a15║似從餘遮返，觀察支無故，非是彼自性。知所有諸義，
G150n2551_p1001a01║謂遮返體性，故似非各異，現從彼餘返。其總與共依，
G150n2551_p1001a02║為所行境者，由知與言說，廣作錯義名。諸法一切名，
G150n2551_p1001a03║依於互無雜，故遣餘為境。若與事有屬，是得事之依，
G150n2551_p1001a04║如比量所說。雖同是錯亂，然非從餘得，如燈光求珠。
G150n2551_p1001a05║彼雖多一果，非彼果依餘，由言說及知，作一名言轉。
G150n2551_p1001a06║如是一作多，彼普顯事故。從彼非果義，異故知多法。
G150n2551_p1001a07║此聲義共依，雖然非實有，如共許而說，此於事非有。
G150n2551_p1001a08║法有法建立，如異非異等，是不觀實性，如世間所許，
G150n2551_p1001a09║唯依如是許，遍立能所立，為入勝義故，諸智者所作。
G150n2551_p1001a10║諸勝義之義，非自雜無異，其體一及多，是由覺所染。
G150n2551_p1001a11║言總言差別，此別於覺義。從此及於遮，觀察法差別。
G150n2551_p1001a12║能所立分別，失壞見事故。別總相雜中，自相非所取，
G150n2551_p1001a13║其總別相等，都非是所取，諸眾多差別，於一不可故。
G150n2551_p1001a14║彼體從眾返，彼如是通達，聲分別非有，於總性轉故。
G150n2551_p1001a15║是為略攝頌。諸聲顯立名，彼為名言作，爾時無自相，
G150n2551_p1002a01║故彼中非名。為使人了知，能作成其事，為辦彼故轉，
G150n2551_p1002a02║於義說其名。其類非能作。若具彼能者，何故不直說？
G150n2551_p1002a03║無邊故此同。作從非作返，相同何不作？具彼過同故，
G150n2551_p1002a04║寧，不須餘類。從彼遮餘已，即轉，說其聲。由此從彼等，
G150n2551_p1002a05║不斷，彼如何？若此有決斷，諸聲之所為，豈非唯爾許？
G150n2551_p1002a06║汝餘總何為？諸別雖各異，然見彼諸義，能作彼彼事，
G150n2551_p1002a07║見餘亦離餘。為境之諸聲，結合能了知。如餘亦彼覺，
G150n2551_p1002a08║非從唯總性。若常唯知彼，應不知別故。爾時終不取，
G150n2551_p1002a09║具彼繫屬故。不決定具彼，如何立名言？若謂一事助，
G150n2551_p1002a10║諸別為知因，豈一事能除，彼等差異性？異故亦不許，
G150n2551_p1002a11║彼等一識因。若謂多待一，能生非異覺。彼等各各無，
G150n2551_p1002a12║彼一亦生覺，彼等無能故。其覺無能緣。青等於眼識，
G150n2551_p1002a13║功能各見故。合亦能、諸別，任何亦非爾。若待彼隨一，
G150n2551_p1002a14║乃能，非唯總。彼等若益一，云何非一覺？此成彼等果。
G150n2551_p1002a15║能益即能生。若現非異覺，不許從異者，覺所現各異，
G150n2551_p1003a01║執彼等同故。若謂彼等同，云何覺取異？同一果。彼等，
G150n2551_p1003a02║果覺亦各異。達為一因故，以覺無各異，以一覺因事，
G150n2551_p1003a03║諸別亦不異。彼離非彼果，其餘隨行事，未見故，破故。
G150n2551_p1003a04║名了彼為義。於彼非能作，現似能作體，以離事各異，
G150n2551_p1003a05║唯事為種子，能生無義覺：永斷不能作，支分體性故，
G150n2551_p1003a06║事異為依故，許義不欺誑。故遣餘有境，依能作體故。
G150n2551_p1003a07║有作如是說，若由遮非樹，而執樹義者，以二者互依，
G150n2551_p1003a08║若無一執時，二者俱不執。故立名非有。彼等立名時，
G150n2551_p1003a09║遮不遮非樹，若遮如何知？尚未執樹義。若名不除彼，
G150n2551_p1003a10║則諸立名者，應非斷彼已。而轉，如樹別。若遮餘不立，
G150n2551_p1003a11║示前住一樹，說言此是樹，設立名言時，亦當了知彼。
G150n2551_p1003a12║故此無過失。言此亦是樹，或言唯此者，過失不可免。
G150n2551_p1003a13║了知一類識，住一續知者，彼非彼因義，本性能分辨。
G150n2551_p1003a14║彼覺所有事，現為覺因性，及離非因性，雖似一體性，
G150n2551_p1003a15║自能知為異，於異立言詞。由此了知覺，錯知似一事。
G150n2551_p1004a01║覺從某義遮，向某義轉故。善安立其聲，定取其義故。
G150n2551_p1004a02║餘立名無義，故所知等語，於名言安立，亦有所遮除。
G150n2551_p1004a03║若法從彼異，遮彼從彼異，差別相同因，現相者安立。
G150n2551_p1004a04║即由從餘遮，能達彼法分，是師所宣說。此無少體性。
G150n2551_p1004a05║從諸聲通達，即了知遮餘。其中無某別，通達某餘義。
G150n2551_p1004a06║亦非作二聲，非互相有故。無事見具事，是由覺染壞。
G150n2551_p1004a07║是故非勝義，餘則從事遮，即不成為事，說此異此故。
G150n2551_p1004a08║若遮一雜義，以一聲或因。作事，彼全無，所遮事所詮。
G150n2551_p1004a09║若從能詮中，無餘皆通達。由事功能故，多果一所依。
G150n2551_p1004a10║若示一遮時，不斷餘而住，彼遍彼，現一。爾時就覺前，
G150n2551_p1004a11║成為共所依。若聲能遮遣，當觸於事法，說彼於彼有。
G150n2551_p1004a12║一事非能詮。覺不現、可現，無事決定故。故遣餘有境，
G150n2551_p1004a13║諸聲及覺性，亦說為總境，事無彼等故。事唯一體故，
G150n2551_p1004a14║覺何見體異？一法隨行還，一義非行境。若異，則無別，
G150n2551_p1004a15║名言應無因。一切遮有故，無彼等過失。為顯彼果故，
G150n2551_p1005a01║異法同一果，老者說一聲。是對無彼果，遮除之因者。
G150n2551_p1005a02║顯示諸異難，不能，無果故。非於事，諸事，各住自體故。
G150n2551_p1005a03║所有雜色體，黃色則非有；從非彼果遮，則於二俱有。
G150n2551_p1005a04║於義若無異，聲異則非理。故欲求彼果，亦異無彼果。
G150n2551_p1005a05║譬如由眼等，生一色識果。何故？有宣說：彼果無差別，
G150n2551_p1005a06║頓達某一切，彼體雖離總，已說其無異，然由名而說。
G150n2551_p1005a07║若謂一住故，諸多亦聞一。住為依為顯？如是彼非理。
G150n2551_p1005a08║於常，無益故，非依。如盤等，於墮性棗等，亦能生彼境。
G150n2551_p1005a09║彼亦無是用。無彼亦住故。非住。復非理，若異若不異，
G150n2551_p1005a10║觀察皆非理。於自堪生識，為此就餘作，所顯、堪能性。
G150n2551_p1005a11║作者，亦是因。此若先已能，待彼則不可。無變異故彼，
G150n2551_p1005a12║豈由具總顯？非如眼藥等，於根起作用，於彼有無時，
G150n2551_p1005a13║通達無異故。諸種類能顯，若許具種者，燈等能顯者，
G150n2551_p1005a14║應得具牛等。諸謂類從別，為餘、非餘有？彼先無諸別，
G150n2551_p1005a15║總慧如何起？見一所有者，於餘不見故。非餘不隨行，
G150n2551_p1006a01║餘亦非依故。不行，彼非有，非後有、具分。不捨前所依，
G150n2551_p1006a02║嗚呼失敗因。安住餘法者，不動於自處。於生餘處上，
G150n2551_p1006a03║安住，極具理。彼事於何住，於彼無繫屬，周遍彼等境，
G150n2551_p1006a04║嗟乎太希有。若總類普有，一顯彼顯性，無異故普見。
G150n2551_p1006a05║彼非特別顯，未通達能顯，必不達所顯。總與具總法，
G150n2551_p1006a06║何故相反許？無異義雖無，如說煮者等。異故，業非因。
G150n2551_p1006a07║非類，屬業故。是餘聽因故。業亦無有住。無繫故，聲因，
G150n2551_p1006a08║是總則非理，太過故。無業，非諸知說因，得非有因故。
G150n2551_p1006a09║由無隨行故，亦非是功能。若煮者等總，如初有性等，
G150n2551_p1006a10║如是應明顯，不爾，無別故，後亦不應顯。待所作饒益，
G150n2551_p1006a11║方是能顯者，無變故無待。若此有增盛，剎那故，何作？
G150n2551_p1006a12║雖同是各異，種類隨相近，於某轉，非餘。此是聲知因。
G150n2551_p1006a13║若無捨離遮，餘事物隨行，一果非餘果，極其各異故。
G150n2551_p1006a14║若由一體性，多能作一果。一體有彼故，俱有應無用。
G150n2551_p1006a15║彼無異自性，離不行別定。離一無果故，從別彼等起。
G150n2551_p1007a01║所有能作義，即是勝義有，彼亦無隨行，隨行不生果。
G150n2551_p1007a02║故體性雖異，有是因，非餘。此是其本性。若無各異者，
G150n2551_p1007a03║應頓時生滅。從彼有異故，無如是過者，一壞時體住，
G150n2551_p1007a04║非彼性。是故，不起總別覺。遮無體性故，不觀住不住，
G150n2551_p1007a05║總覺亦染壞，故亦無破難。彼之能生性，其餘如何生？
G150n2551_p1007a06║異別性能生。若非異亦有，已說彼非生。現亦不依餘。
G150n2551_p1007a07║作異，即勝義，彼是從餘返，說彼為因果，許彼是自相，
G150n2551_p1007a08║彼有取捨果，故人皆趣彼。如無異無別，非一切皆成，
G150n2551_p1007a09║如是異無別，非皆成一切。雖異由法性，成為某作者。
G150n2551_p1007a10║無異唯一性，作不作相違。有異故無作，俱有應不作。
G150n2551_p1007a11║若依次作者，為彼事性耶？為具彼諸事，應極異、不異，
G150n2551_p1007a12║有同不同性，異門應互異。若謂彼異者，由何性說彼，
G150n2551_p1007a13║名差別、名總？若彼等各異，成異性，如是，如瓶等互別。
G150n2551_p1007a14║雖許為總別，不成總別者。由何性現前，欲求所辦果。
G150n2551_p1007a15║此人即趣彼，觀其異不異，自體異遮同，彼等各異性，
G150n2551_p1008a01║無事體隨行。應趣等過故。即此對無慚，無理隨便說，
G150n2551_p1008a02║彼等亦破除。一向容有故。一切二體性，除彼差別故，
G150n2551_p1008a03║教云飲酪時，何不奔向駝？若謂有殊勝，由此趣別者，
G150n2551_p1008a04║彼即酪餘無，故非二，是餘。一切同體性，覺聲應不異。
G150n2551_p1008a05║說異統攝者，彼無故非有。無事無體故，詮體非所觀，
G150n2551_p1008a06║即彼等言聲，便成為遮詮。自性諸差別，待別或單純，
G150n2551_p1008a07║成所立故說，如滅果及有。若因有、性有，如何非所立？
G150n2551_p1008a08║差別無隨行，失因及所立。若立唯有別，於有法總上，
G150n2551_p1008a09║無少義可成，如此亦無遮，所別為所立，此因無隨行。
G150n2551_p1008a10║若有是所立，則別成所立。不取彼差別，若成唯有事，
G150n2551_p1008a11║彼能遍所立，隨行無失壞。不成，有法無，依二有錯亂，
G150n2551_p1008a12║無法是相違，有豈成所立？自性成能了，彼能遍決定，
G150n2551_p1008a13║性定是所了。此遮則彼遮，譬無常所作，非作則不滅。
G150n2551_p1008a14║無因故若滅，自體即相屬。諸事有所待，則見無決定。
G150n2551_p1008a15║彼因縱眾多，亦容有不遇。以無果住故，說滅待因者，
G150n2551_p1009a01║一切能滅因，說皆成錯誤。彼因無能故。此由自性滅，
G150n2551_p1009a02║所說由何滅，餘亦由自性。故有事為境，比量為二種，
G150n2551_p1009a03║果、自性。由彼，定屬所立故。覺為先轉故，彼性不可得，
G150n2551_p1009a04║即說彼不轉，說不得為量。論時無關係，諸義超諸根，
G150n2551_p1009a05║由無因，彼等，不得故，豈無？非定有無果，故不成為量。
G150n2551_p1009a06║若有殊勝因，有者亦成量。能知性不知，此理是所說。
G150n2551_p1009a07║不知因，能成，果即無所有。義自性有因，性不得亦是。
G150n2551_p1009a08║若由某等因，通達彼為無，可見不見因，若全非有者，
G150n2551_p1009a09║可見，不可得，當知為無事。若有相違事，能害彼有故，
G150n2551_p1009a10║得彼相違者，決定彼為無。無始習氣生，分別所熏成，
G150n2551_p1009a11║依有、無及俱，聲義法三種。成彼非事因，謂彼不可得，
G150n2551_p1009a12║是因，彼非無，安立言說故。一向勝義轉，於見差各異，
G150n2551_p1009a13║諸義、諸言聲，無因應不轉。過、未生亦爾，諸語亦應無，
G150n2551_p1009a14║虛妄義者故。許覺義為境；撥聲義成立，遣法所依故，
G150n2551_p1009a15║非和合所立，是成立單法，不撥聲義者，由有無品別，
G150n2551_p1010a01║有事為所觀，從此生果故。於不能作義，求者觀何為？
G150n2551_p1010a02║中性人美醜，欲者觀何益？分別智境故，聲義是假立。
G150n2551_p1010a03║事所依不成，言說正理者，說唯此是法。聲與事同時，
G150n2551_p1010a04║無無不生故，非由彼成義，彼顯說者意。可信語不欺，
G150n2551_p1010a05║由總而比度。繫屬順方便，說士夫義語。依觀察而說，
G150n2551_p1010a06║非依諸餘語。於見及不見，有事諸義理，現量二比量，
G150n2551_p1010a07║無害此不欺。可信語不欺，由總雖不現，無位故此覺，
G150n2551_p1010a08║亦說為比量。所取所捨性，及方便決定，要義無欺故，
G150n2551_p1010a09║可比度其餘。待殊勝士夫，餘知如實義。若對彼殊勝，
G150n2551_p1010a10║能知，許彼義。言如此或非，他有過無過，諸量難得故，
G150n2551_p1010a11║餘知難了達。減及依勝進，皆有逆品故，由習彼成性，
G150n2551_p1010a12║有能盡諸漏。無害、真實義，顛倒極力阻，成性終不退。
G150n2551_p1010a13║覺執彼品故。一切諸過失，薩迦耶見生，無明彼彼貪，
G150n2551_p1010a14║從彼起瞋等。由此說眾過，其因為愚痴。餘說薩迦見，
G150n2551_p1010a15║斷彼皆斷故。諸語顛倒因，諸失依人故，人不作諦義，
G150n2551_p1011a01║有者作是說。諸語諦性因，功德依人故，餘說人不作，
G150n2551_p1011a02║豈非顛倒義？能了解義因，名依士夫立，語縱非人作，
G150n2551_p1011a03║故容有顛倒。若繫非人作，不了名，應知。若由名彼顯，
G150n2551_p1011a04║計餘應無能。諸語定一義，不應達餘義。若連繫多義，
G150n2551_p1011a05║應能顯相違。士夫縱未作，遍計應無義。連繫諸異事，
G150n2551_p1011a06║立故應說因。士夫未善作，應畢竟無義。若計善作者，
G150n2551_p1011a07║此真同象浴。繫者無常故，繫屬常非有。故義與聲繫，
G150n2551_p1011a08║是人覺善作。若與義俱生，於諸聲自性，相反，不應理。
G150n2551_p1011a09║假繫無此過。若所依雖滅，不滅，常如類。於常，依何能？
G150n2551_p1011a10║由何許彼依？由能生於智，俱有因和合，彼智可生故，
G150n2551_p1011a11║了智於瓶等，生起許為顯。諸不變、無別，能顯自何作？
G150n2551_p1011a12║何許彼顯彼？連繫成實事，異故種種覺，不異，即彼性，
G150n2551_p1011a13║離此無餘事。事性各異故，繫屬分別作。有實，依賴餘，
G150n2551_p1011a14║如何成餘繫？諸字當無義，句遍計無事。此有事連繫，
G150n2551_p1011a15║當如何而轉？不憶作者故，傳許人未作。有隨此宣說，
G150n2551_p1012a01║故惡暗周遍。猶如此士夫，未從他聽聞，於字句安布，
G150n2551_p1012a02║無有能說者，有說餘亦爾。編製諸餘論，離師教授外，
G150n2551_p1012a03║曾見有誰讀，何不如是比？何類從何成，無別如火薪，
G150n2551_p1012a04║餘未見因者，正知由彼成。見果相同故，未說諸差別。
G150n2551_p1012a05║凡所宣說因，一切皆錯亂。雖皆無始成，然非依非士，
G150n2551_p1012a06║故士夫未作，餘亦不依人。蔑戾車等言，說斷無等語，
G150n2551_p1012a07║無始故亦爾。是先作因故，如此人未作，即成有何德？
G150n2551_p1012a08║義於功用別，見故亦是疑。字餘無別故，成立有何果？
G150n2551_p1012a09║語非異於字，以不可得故。是多支體性，彼等異無義，
G150n2551_p1012a10║非事假名事，如云獅子等。若各各有義，多立是顛倒。
G150n2551_p1012a11║由通達一支，當達諸語義。頓了達一切，應無時差別，
G150n2551_p1012a12║一性亦無異，漸達非有故。無常，勤發故，何非士夫作？
G150n2551_p1012a13║若常，應常得，以無障覆故。若謂俱有因。未具，不聞者，
G150n2551_p1012a14║必待他。寧爾，決定則相違。若彼非能遍，非一切可得。
G150n2551_p1012a15║若遍，則一切，應頓時可得。若作可得者，無變何能作？
G150n2551_p1013a01║若根善淨者，彼無餘應聞。若由善淨別，異故一義定。
G150n2551_p1013a02║聲聚多喧雜，如何而得聞？若聞彼散聲，非是能詮者，
G150n2551_p1013a03║謂離聲有異，當極信於此。若餘聲靜住，能詮如何聞？
G150n2551_p1013a04║又功能定故，如何達異聲？如由彼彼過，不許聲能詮，
G150n2551_p1013a05║由諸聲所顯，能詮如何無？若謂字次序，字無異故非。
G150n2551_p1013a06║彼亦無建立，餘次序違故。說遍及常故，無時方次第。
G150n2551_p1013a07║無常非能遍，過失前已說。顯次亦非語，常則除顯故。
G150n2551_p1013a08║由功用所作，成故即是果。善知已成義，許餘覺能顯。
G150n2551_p1013a09║如燈，若餘者，作者有何別？由諸作和合，所作事決定，
G150n2551_p1013a10║復得故是果。能顯非有故。若謂作體性，離障為顯者，
G150n2551_p1013a11║於無事功作，和合有何能？與聲無別故，餘亦得為顯。
G150n2551_p1013a12║若如是許者，諸因皆無用。認識、有合等，所計諸能立，
G150n2551_p1013a13║無喻，諸有事。皆剎那壞故。亦破餘惡因。覺非依人者，
G150n2551_p1013a14║自許、現、世共、比量頓違害。異字之次序，已明顯觀察。
G150n2551_p1013a15║彼由分別增，何非依士夫？有即壞繫屬，故聲是無常。
G150n2551_p1014a01║由火生餘義，其壞無實故，薪應猶可見。若彼由此壞，
G150n2551_p1014a02║如何餘壞餘？寧，薪何不現？彼持故不現，非，彼不障故。
G150n2551_p1014a03║生故壞有壞，如是薪應見。若如殺殺者，罪人不復生，
G150n2551_p1014a04║於彼亦如是。能殺非即殺。若壞非餘性，薪應即壞性，
G150n2551_p1014a05║彼無故非因，此外無餘相。壞雖是無因，常故有事壞，
G150n2551_p1014a06║同時俱有者，無事由何常？於無，則不犯。事不壞過失，
G150n2551_p1014a07║不許諸有事，由壞而壞故。為知有事壞，不觀待餘故，
G150n2551_p1014a08║心增益彼異，說彼住無因。若無從自有，此分別相同。
G150n2551_p1014a09║無彼少許過，僅是成為無。有則此分別，成與事繫故。
G150n2551_p1014a10║說言是無者，亦是非有事。若少有所作，則是觀待餘。
G150n2551_p1014a11║若事無少作，何為有所待？以此雖無因，未生而壞故，
G150n2551_p1014a12║先有與壞過，太過亦除遣。如有具生者，則許有碍性，
G150n2551_p1014a13║如是諸有者，有是可壞性，有非生則非，由因性決定，
G150n2551_p1014a14║果性則決定，無諸異因故，無常性無異。故彼等繫屬，
G150n2551_p1014a15║常性已遣除，聲能由前說，連繫過已遣。言士夫未作，
G150n2551_p1015a01║非能立知實，無人過造失，火等見餘相。計彼為未作，
G150n2551_p1015a02║不成為智因。於諸常住中，全不生事能。分別習氣生，
G150n2551_p1015a03║增益行境覺，有從彼所生，非義為行境。若謂所作者，
G150n2551_p1015a04║見為顛倒故，未作語義實，反則違遍故。無故，未說因，
G150n2551_p1015a05║則疑彼容有，有事於相違，亦見能遍故。由不得，不成
G150n2551_p1015a06║遍無，前已說。無性若不成，於遮生疑惑。若隨行及遮，
G150n2551_p1015a07║於宗有法有，由決定果智，成者，是能立。若所立異品，
G150n2551_p1015a08║說其遮遣性，即成此同法，故因皆隨行。有編製名言，
G150n2551_p1015a09║諸咒能成果。若謂事功能，無別餘亦成。若謂是餘義，
G150n2551_p1015a10║安布前已除。彼義應常成，有待應無能。若事能如此，
G150n2551_p1015a11║彼應皆能成。非由善作故，不待作者別。若有事作為，
G150n2551_p1015a12║亦事異成異。非由作者別，能定，由言成。差別無可作，
G150n2551_p1015a13║作何成作者？若顯為加行，彼前已遣除。若彼覺是顯，
G150n2551_p1015a14║彼合於果者，說者是顯因，聽者應繫果。若不顯微誦，
G150n2551_p1015a15║聲功用加行，意誦應無義。聲是耳行境。間從彼生故，
G150n2551_p1016a01║彼覺亦顯者，若有義不成，分別隨行故。自與共自性，
G150n2551_p1016a02║欲一體而誦，由諸言誦故，不違非由事。若無次序者，
G150n2551_p1016a03║聞說味與海，應無差異果。彼依士夫有。字從起智生，
G150n2551_p1016a04║從智而生聲。有彼差別彼，是由耳決定。由彼智生智，
G150n2551_p1016a05║聞彼非疾聞，由待憶彼故，能憶後體性。彼是因持心，
G150n2551_p1016a06║諸字因與果。說是諸次序，彼由士夫作。故彼字體性，
G150n2551_p1016a07║句與句他性，作者功用異，共作果差別。彼諸字次序，
G150n2551_p1016a08║編製而詮轉，不違欲成序，常住相違故。士夫與諸字，
G150n2551_p1016a09║因果性成故，字序皆從士，如火與薪理。諸智力士夫，
G150n2551_p1016a10║能作咒次者，不共性成就，餘無彼能故。有了知續者，
G150n2551_p1016a11║作某等密咒，彼是主者力，隨彼說理故。欲果作諸咒，
G150n2551_p1016a12║應說士夫作。成立士無能，由此而除遣。所說覺、根、語，
G150n2551_p1016a13║士夫等能立，似量，有餘故，非能達實義。聲自體不說，
G150n2551_p1016a14║此義，此非義，士設立此義，彼復具貪等。一了義非餘，
G150n2551_p1016a15║誰作此差別？如是有人知，汝為何不許？若語量不欺，
G150n2551_p1017a01║說彼了義者，諸極不現事，非有量能知。誰語量不欺，
G150n2551_p1017a02║彼所作語言，得謂正教故，非士作，無義。若極不現義，
G150n2551_p1017a03║無教有知者，則許超根義，有能了知者。或自具貪等，
G150n2551_p1017a04║餘非了明義，吠陀非能了，誰達吠陀義？故欲生天者，
G150n2551_p1017a05║聞說祭祀火，有謂食狗肉，非義，何量證？世語共許者，
G150n2551_p1017a06║彼有種種義，誰辨此聲義？超根義誰見？見非世許義，
G150n2551_p1017a07║天天女等聲，如是聲於餘，起如是分別，世許諸人語，
G150n2551_p1017a08║不許彼為量。復由彼達義，此欲瞋何為？若違越世許，
G150n2551_p1017a09║分別有何因？世許非量故，執彼有何因？世許於聲義，
G150n2551_p1017a10║決定生猶豫，以見彼諸聲，種種義轉故。由未見決定，
G150n2551_p1017a11║有各種功能，聲自引疑惑，餘無不可故。有說此是路，
G150n2551_p1017a12║是此株杌說，餘謂是自說，當觀彼差別。可於一切轉，
G150n2551_p1017a13║而說顯一義，是由何而定？除說欲決定，何知超根境？
G150n2551_p1017a14║說欲是定因，言是彼能顯，彼非人則無，彼非唯一義。
G150n2551_p1017a15║若由自性定，於餘彼不可，言亦成無義。名顯性差別，
G150n2551_p1018a01║由何而決定？隨自何所欲，何謂定於彼？故言皆可立，
G150n2551_p1018a02║非唯顯汝欲。中間略頌。吠陀一分故，餘亦應如是，
G150n2551_p1018a03║如火禦寒實。餘作如是說。味同，體同故。一器餘亦熟。
G150n2551_p1018a04║有餘錯亂故，知理如此破。士常為作者，諸事常，超根。
G150n2551_p1018a05║根所取，諸事。因、住、壞不等，餘由二種量，遣除為行境，
G150n2551_p1018a06║違依教比量。諸所有言說，未遣諸相違，論義亦未顯，
G150n2551_p1018a07║計彼義諦實，娼婦以吵勝。若如是量成，則此何非量？
G150n2551_p1018a08║士夫多說中，非無一實義。聲住於說者，非事性、非果，
G150n2551_p1018a09║除此相反者，亦無不錯亂。諸能詮轉趣，見所詮而作，
G150n2551_p1018a10║彼此相違義，如何通於一？故教與諸事，任何了達者，
G150n2551_p1018a11║不成「無不生」，彼能定何義？故彼雖遮返，不成有事無。
G150n2551_p1018a12║定無為果者，不得，不能成。
G150n2551_p1018a13║計吠陀量、有作者，計浴為法、種姓傲，
G150n2551_p1018a14║為滅罪故行苦惱，是愚惡慧五種相。