G150n2551_p1019a01║釋量論卷二法稱論師造民國．沙門法尊譯
G150n2551_p1019a02║
G150n2551_p1019a03║
G150n2551_p1019a04║成量品第二
G150n2551_p1019a05║量謂無欺智。安住能作義，不欺。聲亦爾，顯示所欲故。
G150n2551_p1019a06║說者能作境，何義覺明顯，於彼，聲是量。義性非有因。
G150n2551_p1019a07║緣於已取故，不許彼世俗。覺是正量性，所取所捨事，
G150n2551_p1019a08║轉趣彼主故。由有境各異，覺證各異故。彼有此有故。
G150n2551_p1019a09║由自證自體，由名言是量，論是遮愚蒙。顯不知義爾。
G150n2551_p1019a10║證知自體後，總相識應得，意謂於自相，不知所知故，
G150n2551_p1019a11║觀察自相故。世尊具是量。為遮無生者，論說成為故。
G150n2551_p1019a12║待立量應理。量非有常性，達有事量故。由所知無常，
G150n2551_p1019a13║彼不堅性故。有依次生者，常生非理故，不可觀待故，
G150n2551_p1019a14║非誰饒益故，無常亦非量。住行、形差別，及能作義等。
G150n2551_p1019a15║極成或無喻，復是疑惑性。隨有無加持，形等如欲成，
G150n2551_p1020a01║由彼所比度，彼是正理性。異事所成就，聲同無異故，
G150n2551_p1020a02║比度則非理，如灰物比火。非爾，則陶師，製作陶瓶等，
G150n2551_p1020a03║作泥團形故，蟻垤亦彼作。所立隨行故，果總亦能立，
G150n2551_p1020a04║繫屬各異故，說異過果同。種類別所成，由見聲之總，
G150n2551_p1020a05║成立，非正理，如說語言等，牛故是有角。依他說欲故，
G150n2551_p1020a06║諸聲皆非無，有彼故義成，一切成一切。以此而觀察，
G150n2551_p1020a07║劫毗羅等派，由無常等故，亦說無心等，及剝皮死故，
G150n2551_p1020a08║而說具足心。若事體不成，此理若成就，別不成無害。
G150n2551_p1020a09║如聲依虛空。聲雖不成立，事成即成立，如佛對鵂鶹，
G150n2551_p1020a10║說身等能立。若彼性誤等，聲雖不錯誤，知能立有過，
G150n2551_p1020a11║由事成事故。行故有手故，立有角及象，此聲之所詮，
G150n2551_p1020a12║世許，非欲說。如彼事是因，即何時非因，由何計彼因，
G150n2551_p1020a13║而不許非因？由械藥等繫，黑者傷及癒，無繫屬株杌，
G150n2551_p1020a14║何不計為因？自性無差別，亦不可能作，常則無遮故，
G150n2551_p1020a15║功能亦難知。有何成何性，計餘為彼因，則於一切果，
G150n2551_p1021a01║諸因應無窮。能生苗地等，性轉變是因，若彼善修治，
G150n2551_p1021a02║見彼差別故。若如根境合，無別，是覺因，此如是。非爾，
G150n2551_p1021a03║彼亦有別故。諸別別無能，若性無差別，合亦應無能，
G150n2551_p1021a04║故成有差別。故各別無能，合則有功德，是因。自在等，
G150n2551_p1021a05║則非，無別故。量知不現義，無彼能立故，殷重修非有，
G150n2551_p1021a06║有作如是說。於不知而說，諸恐錯誤者，為修彼說故，
G150n2551_p1021a07║尋求具知者。故應善觀察，辦彼所修智，此能知蟲數，
G150n2551_p1021a08║於我無所需。了知取捨性，及其諸方便，許彼為定量，
G150n2551_p1021a09║非了知一切。隨能見遠否，要見所欲性，若見遠是量，
G150n2551_p1021a10║當來依鷲鳥。能立由修悲。覺依於身故，由修無所成。
G150n2551_p1021a11║非爾，破依故。最初受生時，呼吸、根、覺等，非不待自類，
G150n2551_p1021a12║唯從於身生，太過故。現見，具有結續能，彼為有何事？
G150n2551_p1021a13║又由無何事，於後無結續？何處不產生，濕生等眾生？
G150n2551_p1021a14║全無彼地等。故一切種性，故根等不待，自類是大種，
G150n2551_p1021a15║如一轉變時，皆變無別故。諸根一一損，意覺非有損，
G150n2551_p1022a01║此變則現見，彼等亦轉變。故覺住所依，有依於覺性，
G150n2551_p1022a02║是諸根之因，故是根從覺。有如彼能引，後亦當如彼。
G150n2551_p1022a03║由彼識益故，說意依於身。若無根非覺，彼亦非彼無。
G150n2551_p1022a04║如是互為因，故互是有因。從無次第者，非生有次第，
G150n2551_p1022a05║非別亦無待。從身次生覺。彼亦顯次第。其前前剎那，
G150n2551_p1022a06║是一一剎那，先無者之因，是故一切時，可見其為因。
G150n2551_p1022a07║後心與餘心，結續有何違？彼羅漢後心，由何許無續？
G150n2551_p1022a08║豈隨此宗派，量不成義耶？若謂離彼因，此中何不說？
G150n2551_p1022a09║如彼覺取故，意非從有根。生識能異故，亦非從一切。
G150n2551_p1022a10║無心故非餘。一因故共住，如根如色味。由義門轉變。
G150n2551_p1022a11║常隨彼轉故，由有能饒益，彼因故第七，及說言生故。
G150n2551_p1022a12║有時於心續，亦容能饒益，如瓶等火等，唯爾非必遮。
G150n2551_p1022a13║於身安住時，心應無遮滅。由彼有乃有，彼自在轉故，
G150n2551_p1022a14║彼呼吸，非彼。若無勤功力，由何風呼吸？由彼等盛衰，
G150n2551_p1022a15║應得為盛衰。彼等過亦同。心因則不同。餘安住能引，
G150n2551_p1023a01║亦許是因故。若如株杌等，過違，身非因。由死過退時，
G150n2551_p1023a02║則應能復活。若如火雖滅，薪變不復還，彼亦不退轉。
G150n2551_p1023a03║不然，有醫故。有令生變化，有不復生者，有可還轉故，
G150n2551_p1023a04║如火於薪金。初雖小不退，所作可還者，彼當能復生，
G150n2551_p1023a05║如金堅硬性。說非少可醫，能治難得故，或壽已盡故，
G150n2551_p1023a06║若僅是病患，則無不可醫。死毒等遮故，彼咬亦可截，
G150n2551_p1023a07║由離變壞因，彼何不復活？親因無變異，則諸有因者，
G150n2551_p1023a08║不能使變異，如泥無變者，則瓶等無異。若事無變異，
G150n2551_p1023a09║彼事有變異，此彼因非理，如牛青牛等。心與身亦爾。
G150n2551_p1023a10║彼從俱有因，生果則共住，如火與熔銅。有無無依故，
G150n2551_p1023a11║非爾。有住因。是依，此無依，離住無餘故。是餘即彼因，
G150n2551_p1023a12║彼於事何為？應成無所壞。若計由壞因，彼亦同上過。
G150n2551_p1023a13║住因復何為？若謂遇壞因，之間彼使住。壞是事法性，
G150n2551_p1023a14║有此無害故，住因何所為？若謂如水等。所依，此亦同。
G150n2551_p1023a15║諸事剎那壞，是彼事相續，如是生因故，是為彼所依。
G150n2551_p1024a01║不爾則非理。障碍流失故，是水等所依。無行者德、總、
G150n2551_p1024a02║業等何用依？由此於和合，及有和合因，種類等住性，
G150n2551_p1024a03║無依故皆遣。若事由餘壞，彼住因何為？彼無餘而壞，
G150n2551_p1024a04║諸住因無能。有依皆具住，有生皆有依，故一切有事，
G150n2551_p1024a05║有時應不壞。若是自壞性，彼餘何能住？若非自壞性，
G150n2551_p1024a06║何用餘能住？身無所增減，由覺用差別，慧等能增減。
G150n2551_p1024a07║燈光等諸依，則非有此事。由彼此能勝，非不益於心。
G150n2551_p1024a08║有時貪欲等，以壯等增長，是從苦樂生。彼從調適等，
G150n2551_p1024a09║內義近而生。由此說合等，使退失念等。由內義差別，
G150n2551_p1024a10║生覺使變故。如有續差別，由聞猛虎性，及見流血等，
G150n2551_p1024a11║便發昏迷等。故定由何性，作用，隨轉心，彼無則不生，
G150n2551_p1024a12║故是依於心。如依止於心，聽聞等諸行，於心時明顯，
G150n2551_p1024a13║如是無異故，身應顯功德。由具足我愛，非他有情引，
G150n2551_p1024a14║欲得樂捨苦，受生鄙劣處。於苦顛倒覺，愛縛為生因，
G150n2551_p1024a15║若誰無彼因，彼即不復生。若不見去來，根不明不見。
G150n2551_p1025a01║如因目不明，不見輕微烟。雖有身細故，或有無質碍，
G150n2551_p1025a02║如水，如金汞，不見故非無。手等搖動時，一切應動故，
G150n2551_p1025a03║相違之業用，於一不可故。餘則應成異。一覆一切覆，
G150n2551_p1025a04║或不覆應見。一染變應變，或不變應知。故一聚非有。
G150n2551_p1025a05║若多則如前，無別故微故，應不能了知。無差別不成，
G150n2551_p1025a06║有別是根境，故非是微塵。由此亦遣除，謂無能障等。
G150n2551_p1025a07║水銀與金雜，熱石如何見？根等別無能，如何而了知？
G150n2551_p1025a08║由具，此過同。若謂金與汞，由具能見者，所依無可見，
G150n2551_p1025a09║由何能了知，味色等具違？若許由假立，是則覺應異。
G150n2551_p1025a10║如何名長鬘？異具彼自體，及諸言說外，具數、業等體，
G150n2551_p1025a11║於覺無所現。聲智是緣於，隨異事而行，分別假立義，
G150n2551_p1025a12║喻如功德等。已滅及未生，若許此是假，由何因許彼？
G150n2551_p1025a13║彼於一切事，何不許彼因？若謂非皆假，異差別為主。
G150n2551_p1025a14║由何？若無異，異則應無義。非因有餘義，白等具數等，
G150n2551_p1025a15║其聲非異門。若彼亦餘義，德實應無別。雖非有餘義，
G150n2551_p1026a01║由遮分為異。如業非實聲。由諸說事聲，具足彼數等，
G150n2551_p1026a02║如異而說者，是簡別餘法。唯欲知彼許，餘皆無所引，
G150n2551_p1026a03║有說指之具，如異法而說。雖只說一義，為引一切故，
G150n2551_p1026a04║而言指具足，許是說有法。作如是言說。捨色等能別，
G150n2551_p1026a05║遮非共果因，而作瓶聲轉。故非言瓶聲，作一所依聲。
G150n2551_p1026a06║此是言種類，與言聚差別。彼總作為支，言瓶之色等，
G150n2551_p1026a07║顯彼能差別。此於餘應說。無餘是因者，離一支亦非。
G150n2551_p1026a08║各是功能性，應頓生眾多。多性相同故，呼吸非能定。
G150n2551_p1026a09║一亦應顯多。彼因常住故。若非眾多因，非漸，無別故。
G150n2551_p1026a10║即於一息頃，亦緣多義故，非由彼決定。若一覺知多，
G150n2551_p1026a11║彼即成頓知。無所相違故。漸亦應不知，無有差別故。
G150n2551_p1026a12║若計非自類，時息多剎那，是如是心因，無具次第因，
G150n2551_p1026a13║彼如何具次？前自類為因，最初應不生，如是因非有。
G150n2551_p1026a14║生息異境故，有亦定成多。故覺應頓生。雖多，一時者，
G150n2551_p1026a15║是一心之因，息動微弱等，缺一應不生。倘隨有是因，
G150n2551_p1027a01║識亦應有別。若此從彼異，不異，非彼果。識功能定故，
G150n2551_p1027a02║一唯是一因。由貪著餘義，識則無功能，不緣他義故。
G150n2551_p1027a03║若謂先從身，頓生起諸覺，後由自類定。其身之功能，
G150n2551_p1027a04║何故而遮止？身滅非依故，心應單獨住。若心續住因，
G150n2551_p1027a05║不為彼因轉，而作其支分。即此世五處，是生餘身因。
G150n2551_p1027a06║為破彼支事，及因，不可得，說非能決定。根等是有餘。
G150n2551_p1027a07║前根於自類，現見諸功能，見轉故餘餘，諸生亦成立。
G150n2551_p1027a08║若彼從身生，犯如前過失。若從心，餘身，亦應從此生。
G150n2551_p1027a09║非由離因故，諸最後心等，皆無相結續，故彼立有餘。
G150n2551_p1027a10║由修雖增勝，如跳與水暖，非能越自性。若所作復須，
G150n2551_p1027a11║觀待勤功力，或所依不堅，殊勝不增長，非如是自性。
G150n2551_p1027a12║益彼諸功能，於諸後殊勝，無辦功能故。依非常住故。
G150n2551_p1027a13║雖增非性故。若時所修作，不復待勤力，餘力轉增勝。
G150n2551_p1027a14║心中悲愍等，修生，自然轉。如火等於薪，水銀與金等。
G150n2551_p1027a15║故從彼等生，是性生功德。故能使功力，後後轉增勝。
G150n2551_p1028a01║是從前同類，種子增長者，悲等諸覺心，修習於何住？
G150n2551_p1028a02║跳則非如是，從跳生於跳，彼因「力、勤勇」，功能決定故。
G150n2551_p1028a03║跳是決定性。初跳非如後，彼身違逆故。功漸除違逆，
G150n2551_p1028a04║安住自力性。悲從自種生，若自種為因，無逆品損害，
G150n2551_p1028a05║心成彼體性。如是前前修，心法悲愍性，及離貪覺等，
G150n2551_p1028a06║是餘顯根本。由修彼悲性，如離貪、貪、厭。
G150n2551_p1028a07║
G150n2551_p1028a08║釋量論卷二成量品後半段
G150n2551_p1028a09║具悲摧苦故，勤修諸方便。方便生彼因，不現彼難說。
G150n2551_p1028a10║以教理觀察，由苦性差別，當了別苦因，彼無常等性。
G150n2551_p1028a11║如是因安住，不見果遮故。為摧彼因故，當觀彼逆品。
G150n2551_p1028a12║了達因性故，亦解彼逆品。由我我所執，有為為行境，
G150n2551_p1028a13║貪愛是其因。彼之能害者，見無我，相違。眾相多方便，
G150n2551_p1028a14║經長時修習，於其德失相，當能極明顯。心亦明顯故，
G150n2551_p1028a15║因習氣永斷。能仁為利他，勝出麟喻等。義故修方便，
G150n2551_p1029a01║許彼是大師。成就先起故，說此二為因。因斷具三德，
G150n2551_p1029a02║是為善逝性。非苦所依故。是善，見無我，或從彼加行。
G150n2551_p1029a03║生及過普起，說為復退轉，斷我見種故，是不退轉性。
G150n2551_p1029a04║彼諦異體性。身語心粗重，無煩惱無病，餘說道不明。
G150n2551_p1029a05║修故無餘斷。有說語等故，過失非永盡。此遮相猶豫，
G150n2551_p1029a06║故是錯亂因。常故、無便故、或便無知故，為何遍計說，
G150n2551_p1029a07║諸過失無盡？有因故，由修，因對治盡故，由了知因性，
G150n2551_p1029a08║知彼亦成立。救護者宣說，親自所見道。無果，不妄語。
G150n2551_p1029a09║具足悲心故，凡一切所作，為利他行故。以故是定量。
G150n2551_p1029a10║復次救護者，宣說四聖諦。苦流轉諸蘊。由修習現見，
G150n2551_p1029a11║貪等明顯故。非是隨欲性，無因生違故。由有錯亂故，
G150n2551_p1029a12║非風等之法。若謂性雜故，無過。則彼法，餘法何不見？
G150n2551_p1029a13║一切貪應同，故非一切法。如色等無過。若非由特殊，
G150n2551_p1029a14║諸業增上者，彼諍亦相同。若計貪等是，一切法性者，
G150n2551_p1029a15║無能、無自性，果由何不同？諸患雖有別，而無差別故。
G150n2551_p1030a01║不成者，非爾。一切變，變故，亦非一切生。若因增長時，
G150n2551_p1030a02║果不可衰減，猶如煩熱等。貪等之轉變，是從苦樂生。
G150n2551_p1030a03║不等分生苦，若不生貪者，當說由何生？由等分增液，
G150n2551_p1030a04║從彼生貪者，不等見有貪，餘等分亦非。餘盡，滴血亦。
G150n2551_p1030a05║一女液無定，於一不猛貪。若色等亦支。非，皆不定故。
G150n2551_p1030a06║無定，應不生。不執德，應生。執德亦是支。應一切皆成，
G150n2551_p1030a07║執為功德者，因無差別故。若時許有貪，如是非有瞋，
G150n2551_p1030a08║二體不同故。不見此決定。若誰說貪等，依賴於同類，
G150n2551_p1030a09║習氣差別轉，彼無此過失。此破大種性，所依亦破故。
G150n2551_p1030a10║白色等非是，依止於地等。依聲亦因義，或與自所依，
G150n2551_p1030a11║無別而住故，是依餘非理。若如醉等能，有別，非離事，
G150n2551_p1030a12║有餘義功能。能壞事應壞。所依若全住，能依應非壞。
G150n2551_p1030a13║若相同，非爾，了達現相異，大種心異故。乃至身壞時，
G150n2551_p1030a14║如色等，意體，應同。然分別，豈是義增上？若時無待身，
G150n2551_p1030a15║有識為餘識，習氣醒覺因，故從識生識。非識則非識，
G150n2551_p1031a01║親因故亦成。若許一切事，具識能故者，草等端百象，
G150n2551_p1031a02║先不見言有，除如牛數論，餘有慚誰說？百次分析因，
G150n2551_p1031a03║所應見體性，彼性先不見，如何彼當有？從先無而生，
G150n2551_p1031a04║貪等應無定。未越大種故，若都具貪等，一切貪應同。
G150n2551_p1031a05║若由大種別，諸種無生別，然此別所依，如其彼增減，
G150n2551_p1031a06║此從有應無。若貪等雖異，因同體無遮，故非。因體同，
G150n2551_p1031a07║一切貪應同。同體生牛識，或此中地等，非有有情等，
G150n2551_p1031a08║諸差別次第。暖次雖有別，非有無暖火。如是此亦爾。
G150n2551_p1031a09║非爾以離暖，餘火已破故。若有餘功德，具差別次第，
G150n2551_p1031a10║彼等彼差別。可斷如白等。非定如色等，與種無別故。
G150n2551_p1031a11║若彼同，曰非，貪等應俱故。遍計為境故，境亦非能定。
G150n2551_p1031a12║離同類因故，貪等應無定，或因相近故，諸覺於一切，
G150n2551_p1031a13║一切時應生。彼暫可得故，無常。過依故，因自在故，苦。
G150n2551_p1031a14║非我。非加持。非因非能持。常如何能生？故非從一因，
G150n2551_p1031a15║多果異時生。雖餘因和合，亦不生果故。若比知餘因，
G150n2551_p1032a01║諸常非有彼。由是暫時性，成苦性有因。無因，不待他；
G150n2551_p1032a02║應常有，或無。若如棘刺等，銳利等無因。如是皆無因，
G150n2551_p1032a03║有作如是說。若此有彼生，若此變彼變，說此是彼因，
G150n2551_p1032a04║此於彼亦有。觸是色因故，於見是因由。破常；亦非有，
G150n2551_p1032a05║從自在等生，無能故。是故，有貪是為因。何故？謂諸人，
G150n2551_p1032a06║遍執境差別，得彼意樂作，彼有貪。何故？有情於樂苦，
G150n2551_p1032a07║欲得捨而轉，計彼等即是，欲愛及壞愛。由著我為因，
G150n2551_p1032a08║於非樂樂想，於一切尋求，故愛是有依。離貪不見生，
G150n2551_p1032a09║諸論師所說。無身不見貪，從身亦生貪，許彼因故許。
G150n2551_p1032a10║是遣除親因。若隨許此理，自害自所計。若生見貪故，
G150n2551_p1032a11║謂與生俱起，同類生，前成。「不知」是有因，未說，唯說愛，
G150n2551_p1032a12║能引相續故，無間故。非業，有彼有無故。彼非堅固性，
G150n2551_p1032a13║因有碍等故。轉故無解脫。非，許，不成故。若未壞我貪，
G150n2551_p1032a14║彼當受逼惱。爾時增益苦，不能住自性。雖無解脫者，
G150n2551_p1032a15║勤摧邪增益。離貪安住者，由悲或由業。引業無遮欲。
G150n2551_p1033a01║已越有愛者，非餘所能引。俱有已盡故。知苦以無違，
G150n2551_p1033a02║前行隨轉者，事法生悲愍，非連繫有情。彼於無我法，
G150n2551_p1033a03║增餘我而貪，由了苦相續，而生起悲愍。痴是過根本，
G150n2551_p1033a04║彼是執有情，無彼則不從，過因而生瞋，故許悲無過。
G150n2551_p1033a05║非無有解脫，由宿行已盡，不續餘生故。行功能無盡，
G150n2551_p1033a06║彼住無過失。由悲下劣故，無大功力住。若是大悲者，
G150n2551_p1033a07║為他而安住。離薩迦耶見，初道應無有。未斷俱生故。
G150n2551_p1033a08║若斷豈有有？若欲得安樂，及欲不受苦，所有念我覺，
G150n2551_p1033a09║俱生有情見。若不見有我，則全非我貪。若無有我愛，
G150n2551_p1033a10║非求樂奔馳。生苦因即縛，於常何有彼？不生苦因解，
G150n2551_p1033a11║於常何有彼？不可說無常。彼非任何因。於不可說中，
G150n2551_p1033a12║縛解皆非有。若自性無壞，智者說彼常，棄此可羞見，
G150n2551_p1033a13║當說彼是常。修彼已說道，轉依。雖轉依，如道過復起。
G150n2551_p1033a14║非爾，無能故。識是取境法，如有而取彼。彼所有體性，
G150n2551_p1033a15║亦是此能生。是此性。從此，由餘緣歧誤。遮止觀待緣。
G150n2551_p1034a01║不堅如蛇覺。心自性光明，諸垢是客塵，故先無能者，
G150n2551_p1034a02║成性後無能。有能，於能生，損害堅實事，亦不能久住，
G150n2551_p1034a03║如濕地上火。無害，真實義，於自性。顛倒，盡力，不能遮，
G150n2551_p1034a04║覺持彼品故。我執一因性，是因果事故，貪瞋雖互異，
G150n2551_p1034a05║然非能違害。慈等愚無違，非極治罰過，眾過彼為本，
G150n2551_p1034a06║彼是迦耶見。見明逆品故，心所所緣故，說邪緣無明，
G150n2551_p1034a07║故餘不應理。相違此當說，空見違彼故，與彼性諸過。
G150n2551_p1034a08║相違善成立。眾生法性故，非盡，如色等。非爾，不成故。
G150n2551_p1034a09║若連對治品，現見可遮故。已滅諸過失，非如堅還生。
G150n2551_p1034a10║彼體使無繫，如灰不定故。若彼見有我，當常著於我。
G150n2551_p1034a11║由著：愛於樂。由愛，障眾過，見德而遍愛。我所彼成取，
G150n2551_p1034a12║故貪著於我，爾時當流轉。有我則知他，我他分執瞋，
G150n2551_p1034a13║由此等相繫，起一切過失。我愛則決定，不離我所愛。
G150n2551_p1034a14║無過則我愛，離因亦非有。若謂貪有過，修此有何益？
G150n2551_p1034a15║若謂能斷彼，未破除此境，非能斷彼貪。斷德失相連，
G150n2551_p1035a01║貪及瞋恚等，由不見彼境，非由外道理。貪非由德貪，
G150n2551_p1035a02║是見義功德。其因無所缺，何能遮其果？見貪有何過？
G150n2551_p1035a03║若謂苦所依，雖爾非離貪，見我所如我。若謂無我所，
G150n2551_p1035a04║我非苦因者，彼亦與此同。如是俱無過，故俱非離貪。
G150n2551_p1035a05║若如蛇傷肢，修苦而斷者。要摧我所覺，捨此非能遮。
G150n2551_p1035a06║由執著根等，為受用所依，自覺何能遮？如何能離貪？
G150n2551_p1035a07║於離身發等，雖起厭離心，於餘生貪著，是眾所現見。
G150n2551_p1035a08║彼由和合繫，產生自所覺，繫如前住故，雖見苦不捨。
G150n2551_p1035a09║雖無和合等，而有饒益性。生苦故如指，不起自所心。
G150n2551_p1035a10║彼非一向苦，多如有毒食。由貪殊勝樂，於相違離貪，
G150n2551_p1035a11║由愛殊勝樂，暫捨少分樂。無思由貪我，隨得食而趣。
G150n2551_p1035a12║如未獲婦女，見於畜行欲。所欲為我者，云何欲彼滅？
G150n2551_p1035a13║領受及名言，德所依息滅。如何是所著？所著性不爾。
G150n2551_p1035a14║一切相執我，則堅固我貪。彼即是安住，我所執種位。
G150n2551_p1035a15║雖勤，依德轉，障我所離貪，亦障彼過失。若於我離貪，
G150n2551_p1036a01║則無離貪者，如彼亦許我，修苦則無義。雖修彼等苦，
G150n2551_p1036a02║僅識為苦性，彼先已現見，雖爾無離貪。若由見彼過，
G150n2551_p1036a03║剎那遮彼心，然彼非離貪，如欲於餘婦。有取捨差別，
G150n2551_p1036a04║從一所生貪，隨彼生起時，即一切貪種。無過有境貪，
G150n2551_p1036a05║能成亦無過，眾生亦唯爾，今於何離貪？於彼彼有過，
G150n2551_p1036a06║彼於我亦同。彼過不離貪，更於何離貪？由見德起著，
G150n2551_p1036a07║見過失則滅。如是根非爾，愚等亦見故，見過亦有故。
G150n2551_p1036a08║雖具足功德，於他則無故，及於過去等，我所亦無故。
G150n2551_p1036a09║是故我所覺，因非由見德，故見非功德，亦非能斷彼。
G150n2551_p1036a10║又增不實德，由貪亦見彼，成彼因無害，如何能害彼？
G150n2551_p1036a11║上求利他故，有生滅覺故，此眾生了知，我異於根等，
G150n2551_p1036a12║故非見一貪，其貪著我者，是於緣內支，本性而貪著。
G150n2551_p1036a13║若由現在苦，厭離是瞋彼，非離貪。爾時，有貪求餘故。
G150n2551_p1036a14║瞋苦為因故，彼唯爾時住，彼滅則自己，仍依於自性。
G150n2551_p1036a15║取捨俱斷故，於刀割香塗，觀一切平等，說名為離貪。
G150n2551_p1037a01║經說修苦者，意依於行苦。我彼從緣生，是無我見依。
G150n2551_p1037a02║空見得解脫，餘修即為此。故說無常苦，由苦故無我。
G150n2551_p1037a03║非離貪，有愛，依止諸發趣，非解脫惑業，彼名生死者。
G150n2551_p1037a04║不許我所性，則無彼受者，造作受用相，彼我亦應無。
G150n2551_p1037a05║故欲解脫者，當根除無始，同類因種生，諸薩迦耶見。
G150n2551_p1037a06║教說如是事，諸未見因者，說教能解脫，不能使歡喜。
G150n2551_p1037a07║咒種等儀軌，非使人不生。塗油火燒等，我亦應解脫。
G150n2551_p1037a08║先重後輕故，非能消滅罪，使此重性無，無體罪非重。
G150n2551_p1037a09║邪智及彼生，愛思增上力，生趣下賤處。故斷彼不趣。
G150n2551_p1037a10║唯從彼生故，即彼等能生。彼思即業故，能生因無失。
G150n2551_p1037a11║趣與達所依，彼從不見生，不見滅，無趣。故是行，非思。
G150n2551_p1037a12║隨有無轉故。能生作根者，見覺有功能，非是由餘力。
G150n2551_p1037a13║彼等既有彼，云何而不趣？若彼等無能，灌頂等無間，
G150n2551_p1037a14║彼等由思力，取、轉與散亂，及滅皆應無。若謂於彼時，
G150n2551_p1037a15║無覺故不生。諸垢覺相續，彼等能若無，活亦應無能。
G150n2551_p1038a01║對治與自品，增則減增故。罪流有自種，灌頂不能遮。
G150n2551_p1038a02║常，無觀待故，次第生相違，作不作同性，造作成相違。
G150n2551_p1038a03║因果亦應一。彼等若異彼，作受者失壞。功能亦不成。
G150n2551_p1038a04║他憶受等過，都無所妨難，全無念者故。是從受生念。
G150n2551_p1038a05║於四諦增益，堅、樂、我、我所，此等十六相，非真而愛著。
G150n2551_p1038a06║於彼相違義，真性相了達，善修之正見，能破愛隨行。
G150n2551_p1038a07║業身雖安住，三因缺一故，其生則非有，如無種無芽。
G150n2551_p1038a08║非斷業及身，無能對治故。無能故。有愛，仍能生起故。
G150n2551_p1038a09║為盡二雖勤，盡業勞無義。見種種果故，比知業功能，
G150n2551_p1038a10║有多種差異，故一苦惱事，不能使都盡。有行使彼生，
G150n2551_p1038a11║果報有減少，非一切異類，所應受果報。
G150n2551_p1038a12║若由苦行力，使功能合盡，為染分能斷，應無染遍斷。
G150n2551_p1038a13║若苦行異染，或即是煩惱，彼即業果故，則此不能使，
G150n2551_p1038a14║功能合雜等。摧欲生過故，能滅諸過者，能害彼生業。
G150n2551_p1038a15║已作如何失？非從業起過，有患乃能作，已遮則不作。
G150n2551_p1039a01║若無邪分別，樂亦不起貪。由救成證知：真、固、無餘別。
G150n2551_p1039a02║善逝證義故，較外道、有學、無學增上故。為利他勤修，
G150n2551_p1039a03║智加行大師。由彼須悲心，義成為利他，不捨所作故。
G150n2551_p1039a04║由悲故善說，由智而諦說，說彼並能立，成就其加行，
G150n2551_p1039a05║故是定量性。彼事讚大師，為即由彼教，成立為定量。
G150n2551_p1039a06║不遮比量故，說凡生性者，皆是壞滅法，見由多種相，
G150n2551_p1039a07║顯此加行故。無不生相因，是比量所依，明所立遍因，
G150n2551_p1039a08║亦顯了說彼。