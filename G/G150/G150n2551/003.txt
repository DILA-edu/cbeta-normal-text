G150n2551_p1040a01║釋量論卷三法稱論師造民國．沙門法尊譯
G150n2551_p1040a02║
G150n2551_p1040a03║
G150n2551_p1040a04║現量品第三
G150n2551_p1040a05║所量有二故，能量唯二種。能否作義故，髮影等非義，
G150n2551_p1040a06║勝解義無故。同不同性故。聲境非境故，若有餘因由，
G150n2551_p1040a07║有無覺心故。勝義能作義，是此勝義有，餘為世俗有。
G150n2551_p1040a08║說為自共相。若一切無能，種等於芽等，現見有功能。
G150n2551_p1040a09║若計彼世俗，云何能如是？若謂皆有彼，非爾不見覺，
G150n2551_p1040a10║隨共相進退。如眼色等覺，此說名、力等，隨內支轉故，
G150n2551_p1040a11║瓶及擧與總，並數等之覺。髮影等非共，不著為義故。
G150n2551_p1040a12║執為所知故，無事，不犯過。彼等之後起，如是事，無遮。
G150n2551_p1040a13║明了所現性，是識體義故，謂髮等諸覺，以共為行境，
G150n2551_p1040a14║現發是無義。若謂總應是，識體性義者，許故，過非有。
G150n2551_p1040a15║義體性之總，一切性同故。彼依於遮故。所詮故非事，
G150n2551_p1041a01║根等俱果故。若詮說名等，為說者聽者，所詮相連繫，
G150n2551_p1041a02║為名等無繫？應於義不轉，若義由理同，錯誤而轉者。
G150n2551_p1041a03║應非一切時，非於境錯誤。於識則不同，生彼相覺故。
G150n2551_p1041a04║餘則無彼義，以不許有覺，現外義相故。即許亦離識，
G150n2551_p1041a05║各異非有量。遮遣不成故。若識皆有義，非理，如夢等，
G150n2551_p1041a06║見為餘相故。亦非從行生，現青等相故。無碍，非青等，
G150n2551_p1041a07║住近處不知，自知故，是識。以此說名等。所許眼等覺，
G150n2551_p1041a08║由何許具義？若見義能故，餘應得無義。無繫亦不轉。
G150n2551_p1041a09║若具義連繫，去來非所詮，義與彼盡故。若聲詮總故，
G150n2551_p1041a10║不許犯過者，非爾。單獨總，無說故。即說，彼非同、非顯，
G150n2551_p1041a11║故應常可緣，以是常性故。若由顯現顯，能生緣我識，
G150n2551_p1041a12║彼是功能性。若有時無能，彼應皆無能。彼能或無能，
G150n2551_p1041a13║由本性安住。常故無可治、彼盡故何能？彼總識相連，
G150n2551_p1041a14║青等行相分，所已決定者，於彼何所變。若現知義故，
G150n2551_p1041a15║根非無義者，一事故、聲等，覺由何現異？有類非類故，
G150n2551_p1042a01║不依餘顯性。若謂成異者，待故，說為果。從自因成故，
G150n2551_p1042a02║雖不依仗果，由分別相連，非果如何繫？是餘彼無繫。
G150n2551_p1042a03║故成無自性。不成為無類，彼無所待故。故依於自體，
G150n2551_p1042a04║計無體種類，於彼差別轉，諸聲所宣說。於彼現實體，
G150n2551_p1042a05║於義執彼性。彼誤，無始時，見習之所變。諸義所有總，
G150n2551_p1042a06║以遣餘為相，此諸聲所說，彼無少體性。於無體總覺，
G150n2551_p1042a07║見為總性故。於義成錯誤，或計無為總，彼亦染污故。
G150n2551_p1042a08║彼中無實義，故非有體性。無性，非所詮。若由有所詮，
G150n2551_p1042a09║許為有事者，則諸事如何，非是非所詮？近因各異故，
G150n2551_p1042a10║非可說為他，是假施設故。過去未來義，亦以總為因。
G150n2551_p1042a11║諸聽聞轉者，有何為無法？若許彼假立。假於衣等無，
G150n2551_p1042a12║而與現在瓶，無事何所親？覺無誤轉者，常時為真名，
G150n2551_p1042a13║於婆羅門子，增益名獅子，世有如是說。無義由眾生，
G150n2551_p1042a14║何共稱立聲？彼是彼真名，彼理相同故。錯亂分別者，
G150n2551_p1042a15║餘是俗假名。如無事功能，名無。如分別，有能亦名勝。
G150n2551_p1043a01║此等之名聞，是眾生所作。如已滅由聲，於覺如何現，
G150n2551_p1043a02║於未滅亦爾。而於耳等識，有義者，無彼。能取唯總故，
G150n2551_p1043a03║二心皆相同。單獨能取彼，於前已遮訖。諸互差別者，
G150n2551_p1043a04║何成無別性？縱有二體性，彼何成一事？若彼共同事，
G150n2551_p1043a05║而異於彼等，說為彼等總，則成無繫屬。於遣則無破。
G150n2551_p1043a06║故此相同總，是無事為相。若彼是果者，應成多與壞。
G150n2551_p1043a07║然亦不許彼。壞唯事相連，故非是常性。種類非果故，
G150n2551_p1043a08║應無繫，無事。事力所生識，非待於名言，而於總覺前，
G150n2551_p1043a09║無如是現相。見二事有覺，雖無有名言，亦無異隨轉，
G150n2551_p1043a10║是義近相連。如無有種類，而有識果者，則許為眼等。
G150n2551_p1043a11║由何而區別，種類亦隨轉。任何相於識，無現為事故。
G150n2551_p1043a12║有色故，諸根，若有能見者，彼身應顯現。諸種類不爾，
G150n2551_p1043a13║單獨非見故。即取別法時，離彼聲及體，無餘法顯現。
G150n2551_p1043a14║故彼唯生識，亦不能作義，不能故無性，彼是無事相。
G150n2551_p1043a15║如所說相反，許彼為自相。依有事無事，及依二俱故，
G150n2551_p1044a01║其總亦三種。若謂依有事，有事相繫故，應知有事者。
G150n2551_p1044a02║非爾，已答故，及於過去等，見為餘相故。若失有事法，
G150n2551_p1044a03║以緣事為先，知彼故無過。自相一所量，觀有無求義，
G150n2551_p1044a04║由彼成辦故。彼由自他性。之所通達故，許所量為二。
G150n2551_p1044a05║非如所著故，許第二為誤。若由他性知，錯誤應非量。
G150n2551_p1044a06║意樂無欺故，雖誤亦是量。見由餘相知，此品已答訖。
G150n2551_p1044a07║如於珠燈光，以珠覺而趣，錯知雖無別，於作義有別。
G150n2551_p1044a08║如是雖無義，比量與現彼，由作義相繫，故安立為量。
G150n2551_p1044a09║若由義功能，有隨轉還覺，取彼自在者。其餘事超根，
G150n2551_p1044a10║其不見體性，了達依餘義。若彼依繫屬，時即能了性。
G150n2551_p1044a11║時能了隨行，通達總體性。故不知不現，義一切差別。
G150n2551_p1044a12║由有繫屬法，於有法生解，不現之能立，彼比量定一。
G150n2551_p1044a13║除現不現外，餘所量非有。故由二所量，許能量為二。
G150n2551_p1044a14║見二所量故，除遣三一數。無非所量故，言一。吾亦許。
G150n2551_p1044a15║雖無，決定故，不定非所量。彼定第二量。於無非根覺，
G150n2551_p1045a01║由義力生故。不待義功能。於有障隔等，根覺亦應生。
G150n2551_p1045a02║若由遮現事，定解無事者，相違。或彼是，有遮隨行因。
G150n2551_p1045a03║了知他心故。成立有二量。言說等轉故，定成彼體性，
G150n2551_p1045a04║無欺故是量。若謂某等處，誤故不可靠。見邪因故同。
G150n2551_p1045a05║某時於某事，由某成知彼，彼定從彼生，或定彼體性。
G150n2551_p1045a06║無自因或體，則彼義非有。所見彼自性，於餘亦是相。
G150n2551_p1045a07║若可見自體，或可見自因，有餘能見因，而無彼顯現，
G150n2551_p1045a08║如何有具彼？總覺若非量，應無，如他世。若謂由諸根，
G150n2551_p1045a09║餘時能知者。非爾，根、能等，根覺非有故。若知為無者，
G150n2551_p1045a10║覺生應無因。由無分別性，於自相為現。非無別，緣總。
G150n2551_p1045a11║故彼是比量。若所量決定，不知色無常。彼覺成餘量！
G150n2551_p1045a12║無因而有故。見差別，不知。與因繫屬故，彼亦是餘量。
G150n2551_p1045a13║所量眾多故。諸量亦眾多，於一多轉故，一三數不遣。
G150n2551_p1045a14║喻如見差別。境無決定故，有餘所量故。不犯此過失，
G150n2551_p1045a15║配於色總故？非無事體性，彼由如是成，是則成立故。
G150n2551_p1046a01║由餘不成餘，非爾、成彼故。若事如何成？如是因心因，
G150n2551_p1046a02║由彼如是事，彼生有因覺。此因與因覺，間接繫事故，
G150n2551_p1046a03║似彼現而空，然非欺誑性。彼性空，彼等，著為彼性故，
G150n2551_p1046a04║彼事雖不欺，然立為錯誤。故於所達事，能遍體或因，
G150n2551_p1046a05║是所遍心因，彼復是覺因。能破性一切，由不可得成。
G150n2551_p1046a06║諸說量成者，由義相反成。遮彼或彼因，見說相違事，
G150n2551_p1046a07║彼亦能引出，無有彼能量，餘說一事有，何知餘為無？
G150n2551_p1046a08║若謂相違故，彼復由何成？若不共處故，彼復由何許？
G150n2551_p1046a09║若現無見故，彼應非能量。故以自聲說，彼亦無能立。
G150n2551_p1046a10║說彼非量者，破遍非所詮。故說彼相違。義果，即引說。
G150n2551_p1046a11║皆是結構異，於義無別異。相違及方便，若無立與破，
G150n2551_p1046a12║說破是量者，非正理隨行。如以言說等，成立無遍智，
G150n2551_p1046a13║及無他世等。與超根諸義，相違無成故。若說者是明，
G150n2551_p1046a14║何能所害體？如是不得故。說彼為能立。已說不可得，
G150n2551_p1046a15║非如是能定。故於極不現，非能定有無。相違彼法異，
G150n2551_p1047a01║或不異結構，如火立無雪，於生有違害。如成立事性，
G150n2551_p1047a02║許諸事能立。如是遮事性，即能遮諸事。由此即除遣，
G150n2551_p1047a03║分別所計法，宗及同品中，任隨何法等，隨一可有故。
G150n2551_p1047a04║彼復能遍法，能了遮所遍。若有自遮者，則於決斷時，
G150n2551_p1047a05║若於無彼事，無彼量為因，是為最愚者，牧女共知故。
G150n2551_p1047a06║不可得唯爾，決定無為果，此復許可現，其因或自性，
G150n2551_p1047a07║皆無可現見。比緣無常等，此理中所許。餘取已取故，
G150n2551_p1047a08║不許為量性。離於有事外，無有餘無常。彼由根先成。
G150n2551_p1047a09║多事非所詮，分別所生法，乃是其所詮。總所依若成，
G150n2551_p1047a10║彼總即成立。若不成如是，為成故比量。有餘相同故，
G150n2551_p1047a11║有時不能知，誤故，如卵異。不見其異故。如是即無因，
G150n2551_p1047a12║乃至愚夫類，見無後生起，燈等則熄滅，亦能自決斷。
G150n2551_p1047a13║能雖事自性，然非無間生，不見其果故。愚，無明定故。
G150n2551_p1047a14║為遮彼愚蒙，而宣說比量。大慧由見性，能定一切相。
G150n2551_p1047a15║由從一切遮，無異於彼義，遮為因相覺，及如假名聲，
G150n2551_p1048a01║如異所依轉。若無錯亂因，由彼性能生，與自隨順覺。
G150n2551_p1048a02║又此不得因，成立為壞滅，先有事變無，說名為無常。
G150n2551_p1048a03║有說斷二邊，有或相繫法，是無常聲者。說何為彼邊？
G150n2551_p1048a04║若謂前後無，彼何非無常？六等不可故。於邊彼如何？
G150n2551_p1048a05║有性與相繫，以是常住故，非邊所簡別，若因果是邊，
G150n2551_p1048a06║能別應成無，無繫故。由彼，不許事先無。於彼彼差別，
G150n2551_p1048a07║彼說亦不成。有性與自因，相繫故名因。有性與彼繫，
G150n2551_p1048a08║若常，此果何？若彼無能作。先無事非具，不許相繫故，
G150n2551_p1048a09║故此整應常。無義由增益，所詮各異覺，許無異義聲，
G150n2551_p1048a10║亦以遮為依。剎那各異故，了知差別非，執與見同故，
G150n2551_p1048a11║亦非別有境。若彼是喻故，而非總執者。是喻故已成，
G150n2551_p1048a12║餘量何所作？若忘故無過，是故則非喻。若謂所見事，
G150n2551_p1048a13║以量成立者，於餘事增益，為此成顛倒，彼成非有量。
G150n2551_p1048a14║現與餘一故，一成二俱成。著餘相結合，智者知為念。
G150n2551_p1048a15║待因故非念。非爾錯亂故。現量離分別。即由現量成。
G150n2551_p1049a01║眾分別依名，是各別自證。從一切攝心，內體不動住，
G150n2551_p1049a02║眼見諸色時，彼覺是根生。仍少起分別，了我此分別。
G150n2551_p1049a03║於前說分位，根知則無彼。一所見差別，於餘則不見，
G150n2551_p1049a04║非離於彼別，有異體餘總，各異覺無故。故從根生覺，
G150n2551_p1049a05║皆差別有境。於諸差別事，非有諸聲轉。無隨差別轉。
G150n2551_p1049a06║由無名轉故。所有諸聲境，即彼等相合。言彼名為此，
G150n2551_p1049a07║聯繫所現義，若彼是聯繫，彼非根行境。爾時明了現，
G150n2551_p1049a08║義相非有故。由識現別異。為諸義差別。眼雖現彼義，
G150n2551_p1049a09║然他示謂此，彼由聲相合，非是根行境。於無根用者，
G150n2551_p1049a10║他語不現故。非未作連繫，應自能知故。有無分別意，
G150n2551_p1049a11║由其頓轉故，或由速轉故，愚執彼為一。若謂分別隔，
G150n2551_p1049a12║所見應間斷，餘亦諸異類，分別時何非？若如見火輪，
G150n2551_p1049a13║事品具力者。彼於餘亦同。字亦應頓聞。此若有眾義，
G150n2551_p1049a14║頓集諸根者，五識雖間斷，現如不斷覺，諸名究竟智，
G150n2551_p1049a15║剎那合雜故，現間斷希有。故覺應頓轉。所現無差別，
G150n2551_p1050a01║云何間無間？即唯意分別，應不次第緣。於某有愛心，
G150n2551_p1050a02║近義亦不取，由貪令生餘，功能失壞故。二俱有此諍。
G150n2551_p1050a03║火炭等速轉，隨逐損壞目，有誤輪相生，非由結合見。
G150n2551_p1050a04║有說根生故，如兒覺，無別。兒無分別因，是失壞名言。
G150n2551_p1050a05║彼等無別故，兒應成現量。離名言因故，後亦應不知。
G150n2551_p1050a06║若未習名言，有意，故許彼。根生亦應爾，如此是有餘。
G150n2551_p1050a07║成立兒童者，亦此中所說。根覺相同故。此說領受等。
G150n2551_p1050a08║差別、所別事、連繫，世間論，受已而總合。如是知，非餘。
G150n2551_p1050a09║如有杖、類等，未知差別故，非有具彼合。故此無分別。
G150n2551_p1050a10║彼有隨行識，聲及明了現，顯形字相空，宣說為牛性。
G150n2551_p1050a11║彼性雖相同，於眼境不見，無二現相故。異覺亦難得。
G150n2551_p1050a12║根不緣和合，不見連繫住。言此縷為衣，此聲乃自作。
G150n2551_p1050a13║世言牛有角，不言角有牛。謂牛餘支分，不見間隔故。
G150n2551_p1050a14║言彼縷之衣，謂縷織作已，說後起為果。任何非一時。
G150n2551_p1050a15║有於因增益，或示聲所依。簡去一股縷，言縷於果轉。
G150n2551_p1051a01║或能益所益，或現無間隔，無錯誤而知，最初立名言，
G150n2551_p1051a02║行境是實名。（現量品上段）
G150n2551_p1051a03║現量品第三之二
G150n2551_p1051a04║異於有事者，類等無比量。有杖等一切，世俗立名言。
G150n2551_p1051a05║有事、殿鬘等，聲亦非待他。若房是具者，彼鬘復是何？
G150n2551_p1051a06║若是種類者，一房猶如樹，亦應說為鬘。於眾多殿鬘，
G150n2551_p1051a07║彼聲如何轉？種類無類故。於鬘等大等，所許假立者，
G150n2551_p1051a08║與實無差別，識取故非假。即許實轉者，非餘因相同。
G150n2551_p1051a09║六等、句義聲，見待何餘因？如共稱所成，真名。彼同故，
G150n2551_p1051a10║如是說俗名。事立無事故。共稱隨名行，彼隨樂說行。
G150n2551_p1051a11║名言義所作。如韻名、聲分。雖異由事法，如是識因義，
G150n2551_p1051a12║彼識於彼等，即如是了知。異了知無異，其知亦如是。
G150n2551_p1051a13║故離無彼果，隨行。無一事。於諸事有故，事聞有彼邊。
G150n2551_p1051a14║外功能遮斷，雖無觸，彼聲，其分別影像，彼究竟相屬。
G150n2551_p1051a15║遣餘究竟故，說聞能遣餘。如遮，由諸聲，於識現餘影，
G150n2551_p1052a01║彼亦非義體，彼從亂習起。彼若由聞說，能知義何分？
G150n2551_p1052a02║不知。為彼義，作名則無義。聲詮義何分？當詮彼遣餘。
G150n2551_p1052a03║彼相於義無，說彼豈義依？隨行聲隨行，義果。由見習，
G150n2551_p1052a04║所變無隨行。由覺無異故。以知彼事益，了知遮餘故。
G150n2551_p1052a05║何為其聲義？說即彼無違。識由聲所變，彼等所現遮，
G150n2551_p1052a06║此隨義分行。如是聞遣餘。故於立名時，亦見自為果，
G150n2551_p1052a07║與說義屬故，遣餘與聲屬。待不見於餘，待有見彼故。
G150n2551_p1052a08║遣餘與聲屬，彼於事不可。故無類等具，於義及彼等，
G150n2551_p1052a09║非聞相繫屬，遮餘合聲故。以念名為因，所見合雜性，
G150n2551_p1052a10║執前後所空，眼識彼如何？心向餘轉者，眼見眾色時，
G150n2551_p1052a11║不明執彼名，無彼生分別。於何定立聲，於彼生分別，
G150n2551_p1052a12║根生隨欲轉，應不見外境。於色謂見色，彼覺如何見？
G150n2551_p1052a13║亦有彼領受，如何無分別？若彼自領受，無頓二分別。
G150n2551_p1052a14║彼即說同時，由他識領受。於過去成念，無受彼如何？
G150n2551_p1052a15║覺自覺他覺，決斷體應一。於了過去義，離喻，因非有，
G150n2551_p1053a01║由何成？於彼，非現、非有因。若謂現彼體，由彼無間覺，
G150n2551_p1053a02║如色等緣者，不緣彼前覺。如有自境識，領受無分別，
G150n2551_p1053a03║不能名。如是，餘亦無分別。詮總為性聲，分別亦一義。
G150n2551_p1053a04║若無無分別，差別由何知？若有無分別，與彼同因者，
G150n2551_p1053a05║一切皆如是，果異由因異。不觀待外義，由念名結合，
G150n2551_p1053a06║如是不待名，由事能眼覺。若色待念名，於根覺有能，
G150n2551_p1053a07║非無所待者。如因，於念性，彼彼繫生故。念，根識、或非；
G150n2551_p1053a08║餘時亦應生；有時散亂故。若漸為二因，無異故，即前。
G150n2551_p1053a09║若根覺餘因，於彼念無義。如為成假名，許憶念名者，
G150n2551_p1053a10║緣別無假名，彼念有何義？若緣唯總者，不可待差別。
G150n2551_p1053a11║故依眼及色，而生於眼識。若生起現識，如根、境是能，
G150n2551_p1053a12║何故依二生，而不以彼說？由見能了知，決定立名言，
G150n2551_p1053a13║根名言有彼，所立是彼法。故此立名言，是自性正因。
G150n2551_p1053a14║反能遍自性，故彼亦應遮。諸集合是聚，彼總彼根覺，
G150n2551_p1053a15║總覺定無疑，與分別相連。餘義相連故，餘何塵當生？
G150n2551_p1054a01║說彼等集合，是生識原因。若無餘微塵，亦無彼別塵。
G150n2551_p1054a02║識定非於一，故說總行境。若雖是一處，非能頓緣多。
G150n2551_p1054a03║於胡麻等異，如何現頓緣？此中速，已說。於次第降落，
G150n2551_p1054a04║何不非次緣？諸覺皆同時，如何彼等中，有現非次第，
G150n2551_p1054a05║餘現有次第？故緣眾義時，此應非次第。如花蝶等色，
G150n2551_p1054a06║眾多如何現？若種種是一，此尤為希有。種種非一性，
G150n2551_p1054a07║喻如摩尼色。青等諸區別，花布等亦同。若唯支分色，
G150n2551_p1054a08║乃見如是者，若捨青等外，見餘花甚奇。時與義行相，
G150n2551_p1054a09║同了知諸覺，一次第多義，一非次一義。覺種種體故，
G150n2551_p1054a10║諸義種種體。若彼非因者，建異由何成？異類無造故，
G150n2551_p1054a11║畫覺非種種。由無有色故，相應非種種。亦非依假設。
G150n2551_p1054a12║各各非種種。非漸次取已，覺合為種種，一不緣多故。
G150n2551_p1054a13║故一有多義。由知一義時，亦見餘義故。亦成無分別。
G150n2551_p1054a14║現種種諸義，若一性非理，且彼獨一覺，如何現種種？
G150n2551_p1054a15║如如思惟義，如是如是離，諸智者所說，是由事力來。
G150n2551_p1055a01║一種種何過？彼覺亦不成。若諸義體爾，於彼我何為？
G150n2551_p1055a02║故於義與識，現粗色非有。破彼體一故，體多亦非有。
G150n2551_p1055a03║決斷是內心，似安住於外，此是所餘分。無異者諸識，
G150n2551_p1055a04║現異是染性。彼中由一無，二者俱失壞。是故彼二空，
G150n2551_p1055a05║亦是彼實性。此諸事異住，是依於彼異。彼既是染性，
G150n2551_p1055a06║彼等亦當染。離能所取相，其餘相非有。由其相空故，
G150n2551_p1055a07║說為無自性。由蘊等差別，一切能相者，彼亦非實性。
G150n2551_p1055a08║彼等皆離相。無明所染體，觀待如自緣，生識非真如，
G150n2551_p1055a09║如有眩翳等。未見彼岸者，皆不了實性。無能所取染，
G150n2551_p1055a10║彼皆非有故。彼捨真實義，以象王顧視，唯順世間心，
G150n2551_p1055a11║趣向觀外義。識青等種種，識別不依餘，非能見。爾時，
G150n2551_p1055a12║分辨趣外義。識如其所現，即如是領受。如是心行相，
G150n2551_p1055a13║種種成一體。布等色若一，如是無區別。除去差異者，
G150n2551_p1055a14║不見餘無異。若如諸根等，差別生眾多，頓為一覺因，
G150n2551_p1055a15║亦有何相違？除為因事外，全無餘所取。彼中覺所現，
G150n2551_p1056a01║說為彼所取。如何能頓取，具自支有支？未見垂胡等，
G150n2551_p1056a02║不見知是牛。若許頓了知，功德最勝等。非頓取眾支，
G150n2551_p1056a03║亦非德等具。差別、有差別，樂說他力故，先取為支分，
G150n2551_p1056a04║由此而緣彼。自事離餘者，無異故；未取、德等能異故：
G150n2551_p1056a05║雖見餘餘法，其覺當成一。若取德等別，故了知多者。
G150n2551_p1056a06║雖爾，縱如是，其繫屬錯亂。聲等多性故，頓緣多已成。
G150n2551_p1056a07║未取能建者，不取所建故。有法遮一切，從彼彼返異，
G150n2551_p1056a08║假立有異者，彼眾多體性，假立自性異，現種種彼等，
G150n2551_p1056a09║非無分別心，現為種種事，非暫生行境。設有白等性，
G150n2551_p1056a10║如根所行境，非聲能詮說，識自性異故。諸覺雖一義，
G150n2551_p1056a11║由種種所依，故成彼異者。則彼耳等心，由何有異義？
G150n2551_p1056a12║心雖然是從。彼彼所依生，然於彼一事，現種種自性，
G150n2551_p1056a13║彼是由何成？無所見了知，言分別轉故。是遮由所見，
G150n2551_p1056a14║而認識牛等。於所見牛等，隨言說分別，比度種類等，
G150n2551_p1056a15║由此亦破彼。所見雖各異，分別認謂一，是由自性造，
G150n2551_p1057a01║如前已說訖。若緣前領受，意則非是量，若緣未見者，
G150n2551_p1057a02║盲等應見義？是剎那性故，非見過去義。若非剎那性，
G150n2551_p1057a03║應說相差別。所作已辦業，不作少差別，有根或餘者，
G150n2551_p1057a04║如何許能立？彼事所生覺，一切應頓起。若餘無別作，
G150n2551_p1057a05║待彼相違故。是故諸根識，無間緣所生，意能緣餘境，
G150n2551_p1057a06║故盲者不見。待隨自義者，根生覺是因，故此雖緣餘，
G150n2551_p1057a07║許緣境決定。與彼無同時，自識時諸義，如何為根識，
G150n2551_p1057a08║而作俱生緣？無前無能故，後亦不合故，一切因先有，
G150n2551_p1057a09║非義俱自覺。彼如何緣異？由理智了知，能立識行相，
G150n2551_p1057a10║因性為所取。因雖有眾多，能隨生果者，彼立彼體性，
G150n2551_p1057a11║說彼是所取。樂等不依餘，不能設立名，故彼等自證，
G150n2551_p1057a12║非繫屬言說。餘非證，彼等，自體如何證？有說依一義，
G150n2551_p1057a13║是識所證知。彼非彼自性，彼非彼因生，識因生非餘，
G150n2551_p1057a14║樂等何非識？俱義根堪能，有如自體心，見能生樂等，
G150n2551_p1057a15║意亦與彼同。彼等若有無，有樂等及覺，見生不生故，
G150n2551_p1058a01║從彼生，非餘。由彼等差別，苦樂等各異，喻如即由覺，
G150n2551_p1058a02║明、不明，及疑。由近於何義，覺及樂等生，捨彼則樂等，
G150n2551_p1058a03║彼如何能知？故漸次緣者。領受彼不能，無間斷顯現。
G150n2551_p1058a04║速故者，同故，何非無領受？非由一知二，根心決定故，
G150n2551_p1058a05║即無有樂等，從諸義生故，彼能無成故。若謂二別別，
G150n2551_p1058a06║是能，如青等。應唯緣樂等。未取彼因義，領受彼非理。
G150n2551_p1058a07║若與義同緣，樂等有何能？不許彼生覺。若無義，眼等。
G150n2551_p1058a08║領受樂等者，眼終不能緣，色等婦等別。有內支能義，
G150n2551_p1058a09║應不見外境。緣義，從彼生。則不受樂等。由有彼彼境，
G150n2551_p1058a10║諸覺頓生者，則頓有諸義，苦樂應頓了。若有內因識，
G150n2551_p1058a11║則生起苦等，許彼識唯一，非相違因者。何緣計彼識，
G150n2551_p1058a12║為無知親因？若是增上者，於相違亦見。喻如一光明，
G150n2551_p1058a13║對夜行及餘，諸根觀色相，頓作逆順緣。故樂等自身，
G150n2551_p1058a14║所投義相現，領受故。世設。非親受外義。此等了自體，
G150n2551_p1058a15║唯從義生耳。彼等義體相，成自體，彼受。故說領受義，
G150n2551_p1059a01║即所緣，彼現。有者說樂等，住外及無心，是所取。彼亦，
G150n2551_p1059a02║頓緣二，非理。青等性樂等，一故頓緣者，現異相之心，
G150n2551_p1059a03║所取何非異？外境無差別，由修習差別，則不應於覺，
G150n2551_p1059a04║生歡戚差別。若覺是樂等，體性無違者，如何知外境，
G150n2551_p1059a05║是樂等體性？若謂種類異，非能所取者，則士夫應非。
G150n2551_p1059a06║一切能取者，則受者失壞。此亦除因果。應非是因果，
G150n2551_p1059a07║無能所取故。若有，餘亦爾。故彼是內性；所受故是心。
G150n2551_p1059a08║領受何自性？彼非彼領受。若非自性受，謂了住覺者。
G150n2551_p1059a09║除現念行相。領受，何用覺？依於彼彼義，領受樂苦等，
G150n2551_p1059a10║見有一受起，中間不見餘。如火與鐵丸，合雜無分者。
G150n2551_p1059a11║如是一切事，異不異失壞。受無異是一，非爾則成異。
G150n2551_p1059a12║若此非能立，異能立不成。苦白等現異。非異，而覺受。
G150n2551_p1059a13║現無異異者，異無異何依？一時為明障，然於心相續，
G150n2551_p1059a14║見其有異故，異建立得成。瑜伽智前說，彼等修所成。
G150n2551_p1059a15║由除分別網，是明了顯現。欲、怖、憂所惱，夢賊等所壞，
G150n2551_p1060a01║如現前安住，見非真實事。分別相隨屬，義不明了現。
G150n2551_p1060a02║夢中所憶念，念非如是事。不淨、地遍等，雖非真實事，
G150n2551_p1060a03║由修力所化，無分別明見。故真非真實，彼彼善修習，
G150n2551_p1060a04║修習圓滿時，其果當生覺，明了無分別。彼如上說事。
G150n2551_p1060a05║許彼不欺誑，修所成現量。餘者有染壞。若識緣聲義，
G150n2551_p1060a06║彼即是分別。自體非聲義，故彼皆是現。似現量四種：
G150n2551_p1060a07║三種分別識；從壞所依起，無分別一種。為成非根生，
G150n2551_p1060a08║說二，見誤故。說比等已成，為成前二故。有依止名言，
G150n2551_p1060a09║於餘義增益，是等諸分別，近現量轉故。時為錯亂因。
G150n2551_p1060a10║如緣不現義，憶念等分別，待名言為性，不緣現前義。
G150n2551_p1060a11║不念所領受，不知是瓶等。故彼知亦從。現量中失壞。
G150n2551_p1060a12║此第四例外，彼說從患生。彼唯說眩翳，是表有患者。
G150n2551_p1060a13║有說彼屬意，青、二月等覺，謂根亦是因。此論與彼違。
G150n2551_p1060a14║若是輾轉因，今此是觀察，根識所行境，如何成意時？
G150n2551_p1060a15║如何為依根？若隨根有無，彼同。若有變，則何故破此？
G150n2551_p1061a01║此如誤蛇等，根雖變而退，根患雖除癒，然而不退轉。
G150n2551_p1061a02║如是於他身，由說，時安立。應待憶所見，應不明了現。
G150n2551_p1061a03║睡眠或醒時，所有明顯覺，彼即無分別。隨於二時中，
G150n2551_p1061a04║非爾即分別。故彼無分別，亦破是正量。欺故。為彼亦，
G150n2551_p1061a05║說二似現量。言能立所作，非是說一切，諸業之能立。
G150n2551_p1061a06║從何是何果，彼是彼能立。於彼唯領受，相同體之識，
G150n2551_p1061a07║由何辨別業，彼是其體性。非體性諸因。雖異，於異業，
G150n2551_p1061a08║此無所異者，非能決定異。故此體性異，由何定作業？
G150n2551_p1061a09║謂此了知此，成為彼能立。雖有相能使，識自性各異，
G150n2551_p1061a10║此能與義屬，除義性，非餘。能立知所量，即所量自性。
G150n2551_p1061a11║若餘能立者，彼彼繫不成。彼是彼體性，故果非餘義。
G150n2551_p1061a12║緣彼體性者，是知義體性。於自所作業，現似有作用。
G150n2551_p1061a13║自雖非作者，由此立彼故。如果似諸因，體性而生故。
G150n2551_p1061a14║雖非具所作，世說持因色。故見及根繫，並差別覺等，
G150n2551_p1061a15║所作隔斷故，不許為量性。能作於所作，一切皆和合。
G150n2551_p1062a01║最後能異者，許彼正能立。一切等因故，如此非根有。
G150n2551_p1062a02║彼雖異無異，由何言此此？此即說餘者。彼若無事者，
G150n2551_p1062a03║則諸差別覺，亦應無差異。餘覺亦如是。所作與能立，
G150n2551_p1062a04║不許二境異。若是一義者，則第二無義。應無次第起。
G150n2551_p1062a05║若覺頓生者，無能立所立。依於彼建立，建分能所立。
G150n2551_p1062a06║體性皆相繫，則了知某法，不應有決定，相繫無別故。
G150n2551_p1062a07║彼雖無差別，然由何立異，彼即此量性。非由所為立。
G150n2551_p1062a08║若無彼事者，彼亦無立故。若謂能所作，一相違。不實，
G150n2551_p1062a09║許為異法故。許無真實異。能所作名言，皆如是安住。
G150n2551_p1062a10║許為異諸事，皆增益轉故。何為了知義？若謂別別了，
G150n2551_p1062a11║此所有現量。彼由何知義？由彼相同者，應當成錯亂。
G150n2551_p1062a12║由何領受此？此是觀察彼。諸微塵由何，令現此粗相？
G150n2551_p1062a13║故彼非實義。縱是，由錯亂，故非能成立，彼領受體性。
G150n2551_p1062a14║若彼同、彼生，是領受相者。則應等義識，領受等無間。
G150n2551_p1062a15║言見此聞此，由何決定覺，彼是領受者？由何而許彼，
G150n2551_p1063a01║是彼之能立？現與見彼等，相近是所觀。依彼等繫屬，
G150n2551_p1063a02║是見者決定。彼領彼體性，彼非餘誰領。現量別別了，
G150n2551_p1063a03║彼是彼體性，無餘所領受。彼復無餘領，彼所諍同故。
G150n2551_p1063a04║彼自性是明。彼事青等故，亦領受自性，彼雖領自體，
G150n2551_p1063a05║現為領青等。如彼體性故，能明，明義時，許能明自體。
G150n2551_p1063a06║如是覺自了。彼所了餘義，能所受難成。無能所了相。
G150n2551_p1063a07║如發等識異。若時能所取，分離相有害。如錯亂所見，
G150n2551_p1063a08║如是建立此。爾時能所取，於相非所諍。以無了他故，
G150n2551_p1063a09║許自證是果。若領受外境，有何過？雖無，領受外義者，
G150n2551_p1063a10║此當說何因？若覺有彼相，雖有隨相轉，彼由外或餘？
G150n2551_p1063a11║此理應觀察。離所見差別，則不能取彼，取彼則取故。
G150n2551_p1063a12║青現是所見，非有單外義。此中謂有某，醒發某習氣，
G150n2551_p1063a13║故覺成決定，非觀待外義。故一有二相，由如是領受，
G150n2551_p1063a14║及念。此二相，領受即是果。若時識因境，餘欲或不欲，
G150n2551_p1063a15║彼事不成就，彼如是領受。若時將識分，安立為義故，
G150n2551_p1064a01║說為識俱境。爾時受自體，決定彼為義。若領受此體，
G150n2551_p1064a02║欲相及餘相，則彼欲不欲，亦當了知義。（現量品中段）
G150n2551_p1064a03║縱然有外義，如領受定體，非是由自性，有多體過故。
G150n2551_p1064a04║若許，則二者，應不感有異。不見障故非。非由義了達。
G150n2551_p1064a05║於彼多體事，見為一體性，彼不見，如何，能成為見義？
G150n2551_p1064a06║若現欲不欲，分別，非義覺。彼亦死相等，見不相續心。
G150n2551_p1064a07║即於外所量，受自果應理。如其此自性，如是決定義。
G150n2551_p1064a08║爾時此現義，是量。能取體，縱有，非餘義，故非觀待外。
G150n2551_p1064a09║何故？如義體，彼安住於識，如是能決定，謂此如是住。
G150n2551_p1064a10║是了自體性。故許彼了義。非現義體性。彼能立於覺，
G150n2551_p1064a11║住義彼所作，如彼義安住，如是彼極顯。立義彼體故，
G150n2551_p1064a12║自了許了義。故境亦非異。觀察自體性，說自證是果。
G150n2551_p1064a13║了義彼體故。同彼或同餘，識是如是現，其因亦是義，
G150n2551_p1064a14║許義為所量。如某之行相，無義事而現，如何緣義？實，
G150n2551_p1064a15║如是我不知。覺體雖無別，諸見顛倒者，能所取領受，
G150n2551_p1065a01║了達如有異。如根被咒等，染壞，泥塊等，雖離彼色相，
G150n2551_p1065a02║而現餘行相。未染壞眼者，無見如是故。如遠曠野中，
G150n2551_p1065a03║小者現為大。能所取了知，雖非有，而住，能所量及果。
G150n2551_p1065a04║如隨現而作。非爾於一事，現為種種性，行相如何實？
G150n2551_p1065a05║失彼一性故。於餘餘壞故。不見性，非一。覺見無異事，
G150n2551_p1065a06║乃決定無異。由何觀察事，真性中無事。何故？於彼等，
G150n2551_p1065a07║一多性皆無。由見同法故，於非彼體性，執為彼體性，
G150n2551_p1065a08║世人生錯亂。於此則無彼，此行中彼體，一亦不見故。
G150n2551_p1065a09║由內染所生，彼從過失起，本性顛倒現，此亦是有者。
G150n2551_p1065a10║不待見同法，如有眩翳等。彼決斷為覺，許為能取相，
G150n2551_p1065a11║彼體故，了我，故是彼能立。如領受貪等。自體立為境，
G150n2551_p1065a12║住能所量果。此當配一切。彼領受體故，可領受自體，
G150n2551_p1065a13║如是「可」即量，體性是所量，自證是為果。於體能取相，
G150n2551_p1065a14║是決斷體性。言可性是量，是說為自證。從諸境所生，
G150n2551_p1065a15║一切諸識等，其餘雖是因，然有境行相。如食與時等，
G150n2551_p1066a01║皆是子生因，持父母一形，非是餘人者。其餘及諸境，
G150n2551_p1066a02║雖同是因性，許彼分是境。無彼，彼不成。於具義心中，
G150n2551_p1066a03║恐無義行相，緣過去義者，二相自證成。青等現異故，
G150n2551_p1066a04║不具類，非義。彼無常不成；常如何能生；名等，前已破。
G150n2551_p1066a05║此理非具義，唯欲相屬故，非義功能成。如此行相識，
G150n2551_p1066a06║是念，從受生。彼亦義相空，彼如何具彼？彼時無有故，
G150n2551_p1066a07║非是從義生。如是受亦爾。彼相非由義，明相遠離故。
G150n2551_p1066a08║彼相若異者，餘應如是知。若常屬我者，說亦不應知。
G150n2551_p1066a09║若屬各各者，則不應相續。著一義體者，講聽者諸心、
G150n2551_p1066a10║若謂由相同，彼有一名言，而非現為彼。異體如何取？
G150n2551_p1066a11║時覺應無義。即彼領受識，亦依止二分，由一相區別，
G150n2551_p1066a12║彼識之所緣。餘若非有相，如何住於識？謂後後之識，
G150n2551_p1066a13║各增加一相。義自體二相，及我行相中，彼第二由彼，
G150n2551_p1066a14║第三識了知。由是義果性，憶識憶義故。若由於錯誤，
G150n2551_p1066a15║而相合雜者，現相與作意，亦皆應如是。如是一切果，
G150n2551_p1067a01║皆與因同緣。故無陶師等，應不憶念瓶。識由何差別，
G150n2551_p1067a02║依止義相同，除同餘何為？見雙生等故。初性若非二，
G150n2551_p1067a03║第二性住一，決定能緣心，應不能分辨。故青等自性，
G150n2551_p1067a04║現前安住覺。與義相合繫，由第二覺緣。餘則唯初一，
G150n2551_p1067a05║義生故繫屬。不見前義屬，後後識則非。定與覺俱時，
G150n2551_p1067a06║所頓領受境，除彼而為餘，由何相成立？如亂識二月，
G150n2551_p1067a07║雖無而見異。青黃等異法，非有決定受。無受或有義，
G150n2551_p1067a08║或無義之受，未見有領受，故彼等非異。故識時現義，
G150n2551_p1067a09║非離識為餘，此極難遮止。雖有諸餘因，諸根識無故，
G150n2551_p1067a10║比知有異因。若不說決定，從等無間緣。從種子生芽，
G150n2551_p1067a11║由烟成立火，如此依外義。作者住證知，若現彼體性，
G150n2551_p1067a12║如是定繫屬，若計依彼覺，此有何相違？烟應非火生，
G150n2551_p1067a13║非由果知因。彼縱然是因，由何知決定？彼亦現烟覺，
G150n2551_p1067a14║明醒習氣者，現為火覺性，了知非火性。心續彼堪能，
G150n2551_p1067a15║習氣為心要，現烟覺明顯，故從火生烟。智者有此說。
G150n2551_p1068a01║依止於外義，說二相，彼復，由定俱受成。由根別明顯、
G150n2551_p1068a02║不明、間雜等，現異能緣識，緣慮於一義。若彼義非現，
G150n2551_p1068a03║義自性一故，彼義一切意，自性應成一。依義而生起，
G150n2551_p1068a04║隨彼體性作，彼亦由餘某，以某分成異。如子依於父，
G150n2551_p1068a05║雖是彼父色，由某、以某分，而可得差異。如燈等焰輪，
G150n2551_p1068a06║有孔雀翎眼，青紅色鮮明，目不明所見。彼若是外事，
G150n2551_p1068a07║明根何無能？若見真，見彼。如何是根壞？翳淨明利眼，
G150n2551_p1068a08║所見超根境，餘人所見義，如何非明顯？除現、根、作意，
G150n2551_p1068a09║知餘一功能，故餘非是因，非因何為境？若彼是覺因，
G150n2551_p1068a10║如何觀待燈？唯由燈有故，亦非二俱因。遠近等差別，
G150n2551_p1068a11║明不明，不可。若現別故爾。彼間隔無隔，見不見應等。
G150n2551_p1068a12║若由現不明，不見某細分，故而各異者。外義一，何由，
G150n2551_p1068a13║見不見各異？微塵多各異，何見不見異？若現明不明，
G150n2551_p1068a14║差別覺異者。由餘異無異，何由而現異？彼現何不明？
G150n2551_p1068a15║障故。此何非？薄故。現亦爾。餘非薄有性。最近現極明，
G150n2551_p1069a01║彼亦應顯現。若彼依無見，有餘色生者。彼等應互障，
G150n2551_p1069a02║則現是能障，彼應唯現一。不障，應頓見，明不明自性。
G150n2551_p1069a03║由無見障一，由無義非義，無見彼何為？故依義所生，
G150n2551_p1069a04║領受如其因，能緣行相異。餘惡慧惡宗。識、聲與燈等，
G150n2551_p1069a05║是現量及餘，能生其以前，諸剎那滅故，由何而於識，
G150n2551_p1069a06║已無而明顯？若顯餘非益，應顯一切義。若從因決定，
G150n2551_p1069a07║識此計亦無。彼作識無彼，然現為義故，而說彼明顯。
G150n2551_p1069a08║其餘俱生義。非益，不作相。識非以自相，而辨其行相，
G150n2551_p1069a09║如何能明顯？金剛、石等義，堅，不待他故，一切眾生識，
G150n2551_p1069a10║應自然頓生。俱有饒益故，此彼漸生者，說餘別剎那，
G150n2551_p1069a11║此過如前說。彼由自領受，都無可辯諍。彼義性不成，
G150n2551_p1069a12║由正念成立。自行境無別，無各異領受，謂此是如此，
G150n2551_p1069a13║或非是如此，應無此別異。唯由領受許，非能辨各異。
G150n2551_p1069a14║無明顯各異，無辨覺，如孿。由成立二相，亦多成自證。
G150n2551_p1069a15║以現自體相，即成領受故。由彼事之覺，識滅如何受？
G150n2551_p1070a01║彼不受自體，無餘遮領受。具現義之識，彼向外顯現。
G150n2551_p1070a02║能緣覺之覺，常內向我故。所有現境者，彼得非受彼。
G150n2551_p1070a03║若謂由相同，何有餘領受？一切相同者，應得互領受。
G150n2551_p1070a04║若覺同領受，彼非同領受。彼自領受彼，彼非有同因。
G150n2551_p1070a05║所作業建立，此世間為因。自體性領受，由增益錯亂，
G150n2551_p1070a06║說領受青等。非領受餘體。覺是青等事，為何外義量？
G150n2551_p1070a07║覺非青等事，如何領受義？若時領受體，非有相同因，
G150n2551_p1070a08║此由自成立，何用以義成？若一切體同，識即應非識。
G150n2551_p1070a09║若一分相同，一切受一切。如青等體故，許領受青等。
G150n2551_p1070a10║如是受體故，彼亦應領受。言領受領受，非如義決定，
G150n2551_p1070a11║故無過失者，義亦常無彼。若有有性因，領受何故無？
G150n2551_p1070a12║復見白等時，白等明顯性，此了別明顯，所有生起現，
G150n2551_p1070a13║為離白等顯，餘事或彼體？餘事。明非明，如何明顯白？
G150n2551_p1070a14║識明，彼非明，眾生盡非明。明由餘明明，應成無窮故。
G150n2551_p1070a15║無見繫屬識，如何彼簡別？二中知一時，非有見第二。
G150n2551_p1071a01║若見二繫屬，乃決定謂見。由何見相同，由餘心而見，
G150n2551_p1071a02║說言見彼者？是則自證成。若不了自事，何能了他體？
G150n2551_p1071a03║若由同領受，如前已除遣。若緣諸見同，義非先有見。
G150n2551_p1071a04║如何彼決定，彼與所見同？諸不許相同，彼則無見二。
G150n2551_p1071a05║爾時義與識，豈能說彼等？若是自事者，彼應能自顯。
G150n2551_p1071a06║若彼不顯者，應不能顯義。諸非自了宗，不見一切義，
G150n2551_p1071a07║說覺非現者，此於彼亦答。由依、緣、修別，而別異轉者，
G150n2551_p1071a08║苦樂欲等別，現成彼即覺。彼知除彼外，不知餘少異。
G150n2551_p1071a09║若由餘了者，彼亦餘所行。若彼生彼現，覺所了，非餘。
G150n2551_p1071a10║於餘能緣者，亦定有此二。若非從彼生，亦非彼現者，
G150n2551_p1071a11║彼覺應無境。若不取彼者，亦不緣諸總，彼非少許事，
G150n2551_p1071a12║此於前已說。故彼現義者，離彼覺非餘，現及自了成。
G150n2551_p1071a13║若謂雖緣彼，而非現量者，義同，由何異？若由具不見，
G150n2551_p1071a14║及一義等故，領受決定者，餘畢竟不緣。領受別已除。
G150n2551_p1071a15║諸瑜伽現量，領受他樂等，由領受相同，彼如彼逼惱。
G150n2551_p1072a01║若時自現為，苦自體，則惱。非是緣彼識，爾時無彼過。
G150n2551_p1072a02║以是一切識，緣、領受各異。同義是為緣，自顯是領受。
G150n2551_p1072a03║復由無現量，覺應由因知。彼亦根義覺，或是前作意？
G150n2551_p1072a04║除此因果聚，餘繫屬非有。不見功能故。彼誤故非根，
G150n2551_p1072a05║其義亦如是，覺、作意是識。彼亦不成立，不成則非因。
G150n2551_p1072a06║若顯義是因，彼豈非是識？此除所顯義。若顯非領受，
G150n2551_p1072a07║所顯不定故。若許顯即是，義之差別者。其無生滅義，
G150n2551_p1072a08║全無少差別。許彼，識別別，應剎那壞滅。彼為知未知？
G150n2551_p1072a09║若已知為因，尚未決斷知，由何言彼知？未決斷所知，
G150n2551_p1072a10║如何知能了？所見非已見，則他應已見，全無有所見，
G150n2551_p1072a11║於他所見中，有彼差別故，應了達自覺。故不待自法，
G150n2551_p1072a12║從單獨義法，非能比度覺。覺因是現量，自法離自覺，
G150n2551_p1072a13║更有何餘事？彼從同因生，由何與覺異？餘生，彼錯亂。
G150n2551_p1072a14║色等五種境，諸根及能緣，除此非能表，彼之所餘果。
G150n2551_p1072a15║其中二超根，五義見色生，離於有餘生，一亦無可知。
G150n2551_p1073a01║如是若無知，言因乃亂說。縱有因不見，與彼共繫屬，
G150n2551_p1073a02║如何能了達？故諸因非是，不見之能顯。若說較彼因，
G150n2551_p1073a03║先已成立者，彼復須餘喻，所立，故無窮。故由覺成義，
G150n2551_p1073a04║非由義成彼。彼未成，則義，無自成立故。現覺及從彼，
G150n2551_p1073a05║見言及動等，不能比他心，不見屬我故。義因於意覺，
G150n2551_p1073a06║非有成立故。汝覺由餘覺，如何能明顯？非明，體同故，
G150n2551_p1073a07║由何能所顯？境如何是顯？於明，體轉故。彼明彼體性，
G150n2551_p1073a08║是自極明顯。如是覺許覺，即成覺自證。非爾，境與覺，
G150n2551_p1073a09║亦俱法相同。故我覺自己，由明體極顯。餘於彼體轉，
G150n2551_p1073a10║明顯而極顯。雖相同，不許，由彼顯餘覺，以自極顯故。
G150n2551_p1073a11║彼義體極顯，喻如二燈燭。如燈與瓶等，依彼而廣作，
G150n2551_p1073a12║能所顯名言。非唯由根境，決定謂已見。由何而成此，
G150n2551_p1073a13║亦定是彼餘。念亦成證我。若由餘識證。緣長等不成，
G150n2551_p1073a14║以無久住故。若住無次第，於覺頓現故。字無次不長。
G150n2551_p1073a15║無互相雜亂，字分具次第，如何生無次？若先住至後，
G150n2551_p1074a01║後聲應增廣。緣無次第故，後無具次覺。後境無住故，
G150n2551_p1074a02║覺非自安住。自住，後亦彼，不滅無別故。字無次頓生，
G150n2551_p1074a03║亦有此過失。一次功生故，功後後無義。諸字後顯者，
G150n2551_p1074a04║此過亦隨住。若多緣彼者，後覺領受彼，彼亦非緣長。
G150n2551_p1074a05║故不念長覺。諸覺各異受，彼聞聲不應，現為無間隔。
G150n2551_p1074a06║結合亦遣除。若謂見間隔，誤彼無隔者，則誦二短音，
G150n2551_p1074a07║應誤為無隔。若根見間斷，根不增無斷，一切諸根覺，
G150n2551_p1074a08║應皆顛倒故。一切字體邊，亦住一瞬頃。彼亦漸連屬，
G150n2551_p1074a09║多微塵乃滿。一塵轉動時，最短時剎那。覺亦剎那故，
G150n2551_p1074a10║漸次了解字。故字及色等，雖餘覺間隔，現無間隔者，
G150n2551_p1074a11║一切具倒義。若由根迷亂，餘結合諸事，無表異錯亂，
G150n2551_p1074a12║是念。有分別，與言說繫屬，豈是明現者？已說根所取，
G150n2551_p1074a13║非有聲合者。若根見間隔，由分別合者。義與彼領受，
G150n2551_p1074a14║現無間斷者，若無正理害，由何言彼斷？若覺能定故，
G150n2551_p1074a15║彼由何許爾？不見頓覺故。彼應如是觀。彼等同類者，
G150n2551_p1075a01║則功能決定。謂諸分別心，正解次第起。諸於所見義，
G150n2551_p1075a02║起認識分別，明顯計為現。此亦遣除彼。聲、卵及燈等，
G150n2551_p1075a03║了知各異者，明現故，彼覺，如何是現量？故由於認識，
G150n2551_p1075a04║不定字等一。若無憶先領，增益為彼法，則亦無了知，
G150n2551_p1075a05║謂彼即是此。彼豈是根生？義與識領受，不許其頓生。
G150n2551_p1075a06║義與識現相，不了達各別。諸現義之識，與單獨外義，
G150n2551_p1075a07║非一覺所取，應無別異故。無善知差別，領受善了解。
G150n2551_p1075a08║諸義及義識，後如何別憶？諸義及義意，領受漸次生。
G150n2551_p1075a09║則種種現相，諍過難拔出。謂了知青等，一相或一受，
G150n2551_p1075a10║領受青現相，非有餘領受。由餘識隨領，彼亦見有念，
G150n2551_p1075a11║彼由何領受？彼亦由餘者，識了鬘連屬，生此彼為何？
G150n2551_p1075a12║若即前覺者，應不轉餘境。成為所取相，能生因諸覺，
G150n2551_p1075a13║後識何不緣，而緣取餘境？能生緣我識，性決定內支，
G150n2551_p1075a14║由何餘外支，而能障碍彼？外義縱接近，亦非能障彼。
G150n2551_p1075a15║餘則境接近，全無領覺者。義非近分位，全無。以無本，
G150n2551_p1076a01║覺念亦無故。此計噫妙哉！過去等分別，非有義接近，
G150n2551_p1076a02║移轉因無故，應無行於義。若緣我生識，功能漸消盡，
G150n2551_p1076a03║轉向餘境者。彼義覺何從？前覺功能盡，應不轉於義。
G150n2551_p1076a04║無前覺，非覺。著餘義失能，未知生識故。異類雖頓生，
G150n2551_p1076a05║由一極明心，使失功能故。非從阿賴耶，而生起餘識。
G150n2551_p1076a06║非爾，則意轉，等，不待餘意。意識如次生，亦成立相待。
G150n2551_p1076a07║若意是一故，著餘餘不轉，不生餘識者。否，有頓生故。
G150n2551_p1076a08║轉同，一切時，同故，不解餘。唯我意合生，亦應頓時生。
G150n2551_p1076a09║從一，一所作，如何多見燈？漸次亦無能，後亦無別故。
G150n2551_p1076a10║此說身、士夫。若從行決定，彼後從何生？若即從覺者，
G150n2551_p1076a11║實爾是所許。所取由所取，是能生非餘。能生即彼相。
G150n2551_p1076a12║現，無非所取。無分無細等。失所取功能，非餘能生體。
G150n2551_p1076a13║有所取相者，除取，無餘生。色等非如是，於覺無饒益。
G150n2551_p1076a14║此除所取相，有何餘定事？覺亦有彼故，彼亦住彼性。
G150n2551_p1076a15║能取因、領受，是心所取相。色等及心法，觀察所取相，
G150n2551_p1077a01║是覺未淨者。瑜伽證叵思。彼由微等體，取成非所取，
G150n2551_p1077a02║色覺何先無？有何為後生？若緣自覺者，即應緣彼自，
G150n2551_p1077a03║無間因之心，故不解餘義。無一多功能，然說事本性，
G150n2551_p1077a04║能作一多果。若非一生多，非有一生一，果從諸聚生。
G150n2551_p1077a05║一亦成二聚，故說能作多。若謂由餘覺，緣義及前識。
G150n2551_p1077a06║有現前後故，觀察於一義，常漸見誦說，應成非漸次。
G150n2551_p1077a07║一亦二二現，現了我彼故。若轉向餘境，非領受後者，
G150n2551_p1077a08║如他所領受，應一切無受。若我受是現，他受非爾者，
G150n2551_p1077a09║由何如是說？我受由何成？明因不成者，非許明所明，
G150n2551_p1077a10║若不成明明，眾生應皆明。
G150n2551_p1077a11║釋量論之現量品終