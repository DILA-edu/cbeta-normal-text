G155n2590_p0141a01║六祖壇經箋註序
G155n2590_p0141a02║
G155n2590_p0141a03║攷唐書方伎傳，後魏之末，有僧號達磨者，本天竺國王之子。以護國出家，入南
G155n2590_p0141a04║海，得禪宗妙法。自釋迦文佛相傳有衣鉢為記，以世相付受。達磨賫衣鉢，航海
G155n2590_p0141a05║而來，至梁，詣武帝。帝問以有為之事，達磨不悅，乃之魏，隱於嵩山少林寺。
G155n2590_p0141a06║以其法傳慧可。可傳僧璨。璨傳道信。信傳弘忍。忍傳慧能。能於達磨，在中國
G155n2590_p0141a07║為六世，故天下謂之六祖。後閱全唐文，見六祖自撰之金剛經註序，及其嗣法法
G155n2590_p0141a08║海所撰之壇經序，王摩詰所撰之六祖碑銘，柳子厚所撰之六祖第一碑，劉夢得所
G155n2590_p0141a09║撰之六祖第二碑。余因此而於六祖所傳之禪宗，遂心向往之矣。夫所謂禪宗者，
G155n2590_p0141a10║非六度中第五度之坐禪，乃第六度之般若波羅蜜也。六祖示不識文字相，故平生
G155n2590_p0141a11║無著作。惟法海紀述其說法之語，名曰法寶壇經。在宋時明教大師有校刊本，題
G155n2590_p0141a12║名曰法寶記。明教大師曰：法寶記者，蓋六祖之所說其法也。（見鐔津文集十一
G155n2590_p0141a13║）稱經者，後人尊其法耳，而非六祖之意也。（見鐔津文集三）余謂宗教家各自
G155n2590_p0141a14║尊其教，無不名其所崇奉者曰經。如墨翟之書，初不名經。而其徒苦獲鄧陵之屬
G155n2590_p0141a15║，乃尊之為經。（墨經見莊子天下篇）揚子太玄，其本傳及漢志，並未稱經。而
G155n2590_p0142a01║當時侯芭之徒，亦尊之為經。此外如老子之稱道德真經，莊子之稱南華真經，列
G155n2590_p0142a02║子之稱冲虛真經，以及耶教之聖經，回教之可蘭經，皆其例也。余於壇經，研精
G155n2590_p0142a03║覃思者既久。始知與孔子之十翼，子思之中庸，孟氏莊氏之書，灑然多有會通之
G155n2590_p0142a04║處。爰撮其大要，而為學者告焉。壇經所謂佛性，實性，真如，自本心，自本性
G155n2590_p0142a05║，明心見性，禪定解脫，般若三昧，菩提𣵀槃，解脫知見，諸佛之本源，不思善
G155n2590_p0142a06║，不思惡，即自己本來面目，皆自性之異名也。又謂自性本不生滅，本無去來，
G155n2590_p0142a07║本來清淨，本自具足，本不動搖，如如不動，第一義不動，無有一法可得，皆言
G155n2590_p0142a08║自性之體也。即彖傳所云艮其止，止其所也。即繫辭所云旡思也，旡為也，寂然
G155n2590_p0142a09║不動也。即洗心退藏於密也。即天下何思何慮也。即中庸所云天命之謂性也。即
G155n2590_p0142a10║喜怒哀樂之未發謂之中也。即孟子之萬物之皆備於我也。（即釋氏之自性本自具足
G155n2590_p0142a11║）即莊子所述孔顏授受之心齋也。即為善無近名，為惡無近刑，緣督以為經也。
G155n2590_p0142a12║即莊子所述之遊心於物之初，及不以生生死，不以死死生也。論自性之體，三教
G155n2590_p0142a13║之相同者如此。壇經又謂自性真空，能生萬法也。真如有性，所以起念也。用即
G155n2590_p0142a14║了了分明，應用便知一切也。引維詰經之能善分別諸法相也。引金剛經之應無所
G155n2590_p0142a15║住而生其心也。皆言自性之用也。即彖傳所云時止則止，時行則行。動靜不失其
G155n2590_p0143a01║時也。即繫辭所云感而遂通天下之故也。即中庸所云發而皆中節謂之和也。即孔
G155n2590_p0143a02║子之母意母必母固母我也。即七十而從心所欲不踰矩也。即莊子所云至人之用心
G155n2590_p0143a03║若鏡，不將不迎，應而不藏也。亦即庖丁遊刃解牛，及得其環中以應無窮也。壇
G155n2590_p0143a04║經又謂眾生是佛，佛性本無差別，但用此心直了成佛，離心無別佛。所以自性自
G155n2590_p0143a05║度，自識自見，自淨自定，自悟自解，自修自行，自開心中之佛知見，不假外求
G155n2590_p0143a06║，歸依自性天真佛，一悟即見心地上覺性如來。此即孟子性善之說，及人皆可以
G155n2590_p0143a07║為堯舜也，亦言性之用也。論自性之用，三教之相同者又如此。自性之體用既已
G155n2590_p0143a08║證明，然後再讀壇經，以自本性證乎了義。則天機利者，一悟即入大圓覺海。天
G155n2590_p0143a09║機鈍者，亦能得其深處。故謂之圓頓教，謂之最上乘，謂之如來清淨禪，謂之菩
G155n2590_p0143a10║薩藏之正宗也。是則六祖者，乃三界之慈父，諸佛之善嗣歟！若夫壇經所載，有
G155n2590_p0143a11║何須往生之說，則蓮池大師辯之詳矣！蓮池言壇經皆他人記錄，故多訛誤。其十
G155n2590_p0143a12║萬八千東方西方等說，久已辯明。中又云但修十善，何須更願往生。夫十善生天
G155n2590_p0143a13║之因也，無佛出世，輪王乃以十善化度眾生。六祖不教人生西方見佛，而但使生
G155n2590_p0143a14║天可乎？其不足信明矣！故知執壇經而非淨土者，謬之甚者也。蓮池之說如此，
G155n2590_p0143a15║余恐學者因壇經而疑淨土，故錄其言於簡首，使閱者開卷即知，逆防其趨向之或
G155n2590_p0144a01║誤。蓋以修淨與參禪，正不相妨。古德所謂有禪有淨土，萬修萬人去。六祖蓮池
G155n2590_p0144a02║，各各隨機說法，相需為用，參禪不礙念佛，念佛不礙參禪，在學者之善於圓融
G155n2590_p0144a03║耳。此余所以既註十六觀經，阿彌陀經，而又為此經之箋註也。箋註時遇十萬八
G155n2590_p0144a04║千十善淨土等說，則引蓮池之言以訂正之。非如效唐人之非國語，宋人之糾謬唐
G155n2590_p0144a05║書，明人之正楊正錢，出己意以詆訿古人也。即六祖答西方之問，其主要在使人
G155n2590_p0144a06║淨心則淨土，亦未嘗言無西方也。余之箋註是經也，折衷眾說，擇善而從。或別書
G155n2590_p0144a07║於冊，或書於片紙，或飲行跳格，而書於本經字句之旁，及書眉之上。久之得數
G155n2590_p0144a08║萬言，乃使人錄出，分疏於每句之下，仿王逸註騷，李善註選之例也。其音訓即
G155n2590_p0144a09║於每字之下註之，俾學者易於成誦，仿朱晦庵詩傳例也。其註作雙行小字，則仿
G155n2590_p0144a10║宋本十三經註疏之例也。唯是能薄材謭，讀書未廣。豐干饒舌，未免巵言。然區
G155n2590_p0144a11║區掇拾餖飣，容亦有為初學所未知者。則余敢效宋人之獻曝，曝寧足貴，惟獻焉
G155n2590_p0144a12║者之愚誠，有欲已而不能自已者耳。砭頑訂誤，尚有望於後之君子。中華人民建
G155n2590_p0144a13║國之八年十月無錫丁福保仲祜序
G155n2590_p0144a14║
G155n2590_p0144a15║
G155n2590_p0145a01║六祖壇經箋註後序
G155n2590_p0145a02║
G155n2590_p0145a03║吾儒言經文錯簡者，起於劉向之校尚書，（見漢書藝文志）猶有古文可據也。疑
G155n2590_p0145a04║經文脫簡者，始於鄭玄之註玉藻，（見禮記註）然尤不敢移其次第也。至北宋以
G155n2590_p0145a05║後，始各以己意改古書，有所不通，輒言錯簡。六經幾無完本。餘波所漸，遂及
G155n2590_p0145a06║叢林。於是六祖壇經，有言其錯簡者，則移其次第。有言其脫簡者，則以他書補
G155n2590_p0145a07║入。余以正德舊刻本校之，其竄亂之迹，尚未盡泯也。大凡古書之傳於今者類如
G155n2590_p0145a08║此，不獨壇經為然。而余又考壇經之所傳述者，即釋迦佛在靈山會上付與初祖大
G155n2590_p0145a09║迦葉之正法眼藏也。由初祖傳至二十八祖達磨大師，始來中國，是為東土初祖。
G155n2590_p0145a10║又傳五代至弘忍大師，凡三十有二祖，皆密密相傳，以一傳一，餘人不能得其法
G155n2590_p0145a11║。自忍大師傳法於六祖，六祖遂廣傳其法於天下。其門人又詳敘之而為壇經，即
G155n2590_p0145a12║今之所傳者是也。其淵源遠有端緒如此。余獨怪壇經為宗門切要之書自唐以來千
G155n2590_p0145a13║二百餘年間，未見有人為之註者何也？豈視為淺近易曉，人人可以盡解耶？抑道
G155n2590_p0145a14║在心悟，不在文字。我宗門下客，不必求知求解耶？夫以指指月，指本非月；非
G155n2590_p0145a15║馬喻馬，馬非非馬。指與非馬，猶之文字。借指可以見月，借非馬可以明馬。猶
G155n2590_p0146a01║之借文字可以通經義，通經義可以明心見性。故文字為傳道之器，得道則其器可
G155n2590_p0146a02║投；文字如渡海之筏，到岸則其筏可捨。若未到岸未得道之時，文字究不可以不求
G155n2590_p0146a03║甚解，此壇經之所以不可無箋註也。雖然，註書之難，自古言之，漢儒註經，必
G155n2590_p0146a04║引會數經勘契密合，而後下筆。不第時代近古，多得遺聞而已。魏晉以降，儒者
G155n2590_p0146a05║不遵師說，意主穿鑿附會，漢學於是浸廢矣！其後如杜征南之註左氏傳，顏秘書
G155n2590_p0146a06║之註兩漢書。雖贍博絕世，猶有摘其舛駁者。徐無黨註五代史，寥寥數語，其於
G155n2590_p0146a07║大義，毫無補益勿論矣！惟裴松之之註三國志，劉孝標之註世說新語，酈道元之
G155n2590_p0146a08║註水經，皆能補原書所不載。其辭又雅馴，頗見魏晉風軌。李善之註文選，止引
G155n2590_p0146a09║經史，不釋述作意義。東坡嘗稱之，而詆五臣註為荒陋。凡此皆可為箋註家之鑑
G155n2590_p0146a10║戒者也。後世之註佛經者皆宜據事徵典，不妄加義。不可如王輔嗣之註易，郭子
G155n2590_p0146a11║玄之註莊，屏實鶩華，唯在發揮一己之意。蓋佛氏之微言奧義，惟佛與佛能知其
G155n2590_p0146a12║究竟。即二乘菩薩亦不可空談妙悟，妄為度量也。善夫蓮池大師之言曰：如經所
G155n2590_p0146a13║言，有諸盲人，羣手摸象。其摸鼻者，云象如箕。其摸股者，云象如柱。其摸尾
G155n2590_p0146a14║者，云象如箒。其摸腹者，云象如石。乃至摸眼則云如鼓風橐。摸耳則云如倒垂
G155n2590_p0146a15║葉。摸蹄則云如覆地杯。人執所摸，互相是非，觀者捧腹。今日談經，何以異是
G155n2590_p0147a01║。佛已𣵀槃，咨詢無繇。出情識手，為想像摸。彼此角力，如盲譏盲，予實慨焉
G155n2590_p0147a02║！蓮池之說，可為經疏家空譚之藥石也。昔李商隱為文，多檢閱書冊，左右鱗次
G155n2590_p0147a03║，時號獺祭魚。毛西河作試帖，陳書滿几案，其夫人亦詆為獺祭。余謂註佛經者
G155n2590_p0147a04║，獨宜多檢書冊，以期多得考證，惟不可太涉泛濫，以失說經家謹嚴之體焉耳。
G155n2590_p0147a05║若但為簡單之經註，宜仿廖瑩中世綵堂本韓文註，（徐氏翻刻本名東雅堂韓文）
G155n2590_p0147a06║朱子諸集傳例，及離騷集註例，悉削去諸家姓氏，彙輯羣說，自為一書，然已不
G155n2590_p0147a07║能免宋元人說經之窠臼矣！此余所以遠祖漢儒經註，近法三國志世說文選等註，
G155n2590_p0147a08║而為壇經之箋註也。箋與註，本是不同。箋之云者，說文云：表識書也。謂書所
G155n2590_p0147a09║未盡，待我而表識之也。康成詩箋，昔人謂所以表明毛意，記識其事，故特稱之
G155n2590_p0147a10║為箋。今壇經中之各偈，大抵用箋者為多，因非箋不能達其意也。註之云者，稽
G155n2590_p0147a11║典故，考輿地，詳姓字，明訓詁，識鳥獸草木之名也。註法之中，又分三端。一
G155n2590_p0147a12║曰正註：宜引本事以解之者也。今壇經中所註之寶林，衣法，菩提樹下開東山法
G155n2590_p0147a13║門，（以上見第一品）知解宗，顯宗記，（第八品）卓錫泉，（第七品）水晶鉢
G155n2590_p0147a14║，（第八品）六祖舊居，（第九品）嗣法四十三人，（第十品）等是其例也。一
G155n2590_p0147a15║曰互註：宜沿波討源，博採眾說，以為佐證者也。今壇經中所註之此心成佛，生
G155n2590_p0148a01║死事大，生死苦海，福何可救，識自本心，見自本性，（以上見第一品）用即了
G155n2590_p0148a02║了分明，一切即一，一即一切，八萬四千智慧，（第二品）有把茆蓋頭，（第八
G155n2590_p0148a03║品）及他心通，（第九品）等是其例也。一曰訓詁。解釋其音義，而無害其文者
G155n2590_p0148a04║也。今壇經中所註之獦獠偈頌碓薙（以上見第一品）等字是其例也。司馬遷之言
G155n2590_p0148a05║曰：好學深思，心知其意。此精思之謂也。班固之言曰：篤學好古，實事求是。
G155n2590_p0148a06║此詳考之謂也。詳考始可言註，深思始可言箋。余學殖荒落，何敢插齒牙於著作
G155n2590_p0148a07║之林，而為此經之箋註。蓋欲於佛經箋解中自闢一徑而行，一以援古德之言，示
G155n2590_p0148a08║人以不蹈空疏之弊。一以便利根初學，閱之頓悟如來上乘，而為假諸文字為其筌
G155n2590_p0148a09║蹄也。校勘既竣，復以釋迦佛像及列代祖師像三十三尊冠諸首簡。昔武梁祠，魯
G155n2590_p0148a10║靈光殿，皆圖偉人事蹟，而宋刻本列女傳，亦有顧凱之之畫像。借圖像為感發興
G155n2590_p0148a11║起，由來舊矣！今此三十有三尊者，即佛祖傳授大法之次第。學者既讀斯文，則
G155n2590_p0148a12║必想見其人。見其人而不得，則見其像如見其人也，如見其人之口口相傳心心相印
G155n2590_p0148a13║也。附圖之意，蓋在於斯。中華人民建國之八年十一月無錫丁福保識
G155n2590_p0148a14║吾友邱菽園先生寄我劉世馨粵屑所載之六祖鉢一條，謂『六祖葬曹溪，故其真
G155n2590_p0148a15║身衣鉢在焉。建塔事之，白光衝天三日。後黃巢至曹溪，雲霧晝晦，軍人失道
G155n2590_p0149a01║，致恭乞哀而去。南漢王劉鋹使迎衣鉢，鉢墮地，因捨田數十頃贖罪。肉身香
G155n2590_p0149a02║燻如漆。其衣二，一乃達摩所傳，西域屈㫬布緝綿花心織成者。一為唐元宗所
G155n2590_p0149a03║賜，織成淡山水者。其鉢非銅鐵木石，人莫能識。明魏莊渠為廣東提學，慨然
G155n2590_p0149a04║欲闢佛，毀佛寺無數，至南華，擊六祖相傳之鉢，又欲毀其寺，焚其衣。見鉢
G155n2590_p0149a05║現委鬼二字，驚而止。』菽園先生又曰：『古今方言，有以孝子一名詞，專指
G155n2590_p0149a06║身服衰絰之人而言者。試証之後漢書，桓帝既葬，民士往哭陵者，計千百人，
G155n2590_p0149a07║當時均喚作孝子。又証之三國志，有妄男子，惘惘然誤入諸葛恪府內，時以其
G155n2590_p0149a08║人實著孝服，故亦喚之為孝子。今廣東俗語，猶存古意，凡衰絰在躬者，皆喚
G155n2590_p0149a09║是孝子。六祖本廣東人，應作廣東諺矣！』附錄於此，皆可為壇經補注之資料
G155n2590_p0149a10║。且以誌良友之益我於不忘也。民國十一年二月丁福保識
G155n2590_p0149a11║
G155n2590_p0149a12║
G155n2590_p0149a13║
G155n2590_p0149a14║
G155n2590_p0149a15║
G155n2590_p0150a01║箋經雜記
G155n2590_p0150a02║
G155n2590_p0150a03║余書藏中所收壇經，不下十餘種。其最佳者為明正統四年黑口刻本，每半葉八行
G155n2590_p0150a04║，行十六字，字大悅目。元槧本典型尚存，氣象靜穆可敬。其次則為嘉靖間五臺
G155n2590_p0150a05║山房刻本，每半葉九行，行十八字。古意猶存，尚為佳帙。茲以兩刻本，校勘其
G155n2590_p0150a06║異同。正統本之優點，為法海所撰壇經略序，尚未改為六祖大師緣起外紀。其序
G155n2590_p0150a07║文亦未為後人所竄亂。正統本有無名氏跋一首。嘉靖本則摘錄跋中之語，名曰歷
G155n2590_p0150a08║朝崇奉事蹟，而刪其跋。正統本共分九品，曰悟法傳衣第一。嘉靖本改為行由第
G155n2590_p0150a09║一，分其後半為般若第二。正統本曰釋功德淨土第二，嘉靖本改為疑問第三。正
G155n2590_p0150a10║統本曰定慧一體第三，嘉靖本改為定慧第四。正統本曰教授坐禪第四，嘉靖本改
G155n2590_p0150a11║為坐禪第五。正統本曰傳香懺悔第五，嘉靖本改為懺悔第六。正統本曰參請機緣
G155n2590_p0150a12║第六，嘉靖本改為機緣第七。正統本曰南頓北漸第七，嘉靖本改為頓漸第八。正
G155n2590_p0150a13║統本曰唐朝徵詔第八，嘉靖本改為宣詔第九，近刻本又改為護法。正統本曰法門
G155n2590_p0150a14║對示第九，嘉靖本改為付囑第十。其間字句之不同者尤不勝枚舉。於以知壇經之
G155n2590_p0150a15║竄亂，其在正德嘉靖間乎！明人好竄改古書，已成為風俗，不獨於佛經為然也。
G155n2590_p0151a01║余尚有嘉靖小字刻本，及閔刻朱墨本，亦為壇經中之佳品。此外則有福建鼓山刻
G155n2590_p0151a02║本，長沙刻本，金陵刻本，如皋刻本等，皆近時普通單行本也。
G155n2590_p0151a03║壇經最要之宗旨，在於示明一切萬法，皆從自性生。自性即是自心，自心即是真
G155n2590_p0151a04║佛。故不必捨自佛而求他佛，但覓自心佛可也。其重要之下手處，在於依法修行
G155n2590_p0151a05║，修須自修，行須實行。其所修所行者，先去殺生偷盜邪婬妄語兩舌惡口綺語貪
G155n2590_p0151a06║欲瞋恚癡愚等十惡，再去邪見邪思邪語邪業邪命邪方便邪念邪定等八邪。去十惡
G155n2590_p0151a07║八邪，即是除自性中不善心嫉妒心諂曲心吾我心誑妄心輕人心慢他心貢高心，及
G155n2590_p0151a08║一切時中不善之行。常自見己過，不見他人之是非善惡，是之謂歸依自性天真佛
G155n2590_p0151a09║。故六祖謂慈悲即是觀音，喜捨名為勢至，能淨即釋迦，平直即彌陀也。若不能
G155n2590_p0151a10║依法實行，口善心不善，雖誦經念佛奚益。南轅而北其轍，其去真佛也遠矣！
G155n2590_p0151a11║學者之於壇經皆宜誦讀之，講貫之，思索之，體認之。以反求諸夙夜飲食男女衣
G155n2590_p0151a12║服動靜語默應事接物之間。六祖之所謂心平何勞持戒，吾則求吾心之如何能平。
G155n2590_p0151a13║六祖之所謂行直何用修禪，吾則求吾行之如何能直。六祖謂恩則孝養父母，吾則
G155n2590_p0151a14║求孝養父母之所以盡其恩。六祖謂義則上下相憐，吾則求上下相憐之所以盡其義
G155n2590_p0151a15║。六祖謂讓則尊卑和睦，吾則於尊卑思所以行其讓。六祖謂忍則眾惡無喧，吾則
G155n2590_p0152a01║於眾惡思所以致其忍。於此六者，無一不致其精微曲折之詳，無一不能貼向自家
G155n2590_p0152a02║身心上做工夫。以截斷其舊習，以變化其氣質，雖讀此一經，而已入聖賢仙佛之
G155n2590_p0152a03║境界矣。鳴乎！獨處不能謹，口誦不能實行，徒以經典梵唄，嚴飾乎外，偽也！
G155n2590_p0152a04║欲以虛偽之善，蓋真實之惡，自可欺，人不受欺。人可欺，佛其可欺乎？
G155n2590_p0152a05║禪家所有語言，皆機鋒相對，因病與藥，使參問者捨去執見，直入中道而已。故
G155n2590_p0152a06║圭峯禪師曰：性不易悟，多由執相。故欲顯性，先須破執。其所謂破執者，試以
G155n2590_p0152a07║金剛經證之。經曰：如來所說身相，即非身相。又曰：是福德即非福德性，是故
G155n2590_p0152a08║如來說福德多。又曰：所謂佛法者，即非佛法。又曰：莊嚴佛土者，即非莊嚴，
G155n2590_p0152a09║是名莊嚴。又曰：佛說非身，是名大身。又曰：佛說般若波羅蜜，即非般若波羅
G155n2590_p0152a10║蜜。又曰：諸微塵，如來說非微塵，是名微塵。如來說世界，非世界，是名世界
G155n2590_p0152a11║。又曰：如來說三十二相，即是非相，是名三十二相。又曰：是實相者即是非相
G155n2590_p0152a12║，是故如來說名實相。又曰：如來說一切諸相，即是非相。又說一切眾生，即非
G155n2590_p0152a13║眾生。又曰：所言一切法者，即非一切法，是故名一切法。又曰：若福德有實，
G155n2590_p0152a14║如來不說得福德多。以福德無故，如來說得福德多。又曰：如來說具足色身，即
G155n2590_p0152a15║非具足色身，是名具足色身。又曰：如來說諸相具足，即非具足，是名諸相具足
G155n2590_p0153a01║。又曰：彼非眾生，非不眾生。何以故？須菩提！眾生眾生者，如來說非眾生，
G155n2590_p0153a02║是名眾生。又曰：所言善法者，如來說即非善法，是名善法。又曰：凡夫者如來
G155n2590_p0153a03║說即非凡夫。此等句，不及備錄。錄此以見談般若者，隨說隨掃，以破人之執著
G155n2590_p0153a04║之相也。後世之談禪者，其法皆出於般若部。所以問者曰是，則答曰非。問者曰
G155n2590_p0153a05║非，則答曰是。問者曰有，則答曰無。問者曰無，則答曰有。且即毀即讚，即讚
G155n2590_p0153a06║即毀。即立即破，即破即立。即體即用，即用即體。即言語非言語，非言語即言
G155n2590_p0153a07║語。一時權宜相當，故有與甲相宜者，未必與乙相宜。與乙相宜者，未必與丙相宜
G155n2590_p0153a08║。隨機說法，無有定法如來可說。故六祖為志道曰：汝勿隨言解，許汝知少分。
G155n2590_p0153a09║雖然，立教皆為對機，對機者除病除執也。若本無此病，即無庸服藥。本無此執
G155n2590_p0153a10║，亦更不必破。無病而藥，無執而破，則無益而有損矣。善夫蓮池大師之言曰：
G155n2590_p0153a11║看經須是周徧廣博，方得融貫，不致偏執。蓋經有此處建立，彼處掃蕩。此處掃
G155n2590_p0153a12║蕩，彼處建立，隨時逐機，無定法故。假使只看楞嚴，見勢至不入圓通，而不廣
G155n2590_p0153a13║覽稱讚淨土諸經，便謂念佛不足尚矣！只看達磨對梁帝語，見功德不在作福，而
G155n2590_p0153a14║不廣覽六度萬行諸經，便謂有為福德皆可廢矣。反而觀之，執淨土非禪宗，執有
G155n2590_p0153a15║為非無為，亦復如是。喻如讀醫書不廣者，但見治寒用桂附而斥芩蓮，治虛用參
G155n2590_p0154a01║耆而斥枳朴。不知芩連枳朴亦有時當用，而桂附參耆亦有時當斥也。是故執醫之
G155n2590_p0154a02║一方者誤色身，執經之一義者誤慧命。予嘗謂六祖壇經不可使無智人觀之，正慮
G155n2590_p0154a03║其執此而廢彼也。
G155n2590_p0154a04║心性二字，空宗與性宗等解說各不相同，惟禪宗則毫無區別。所以黃檗禪師云：
G155n2590_p0154a05║心性不異，即性即心。心不異性，名之為祖。又云：諸佛菩薩與一切蠢動含靈，
G155n2590_p0154a06║同此大𣵀槃性。性即是心，心即是佛（見傳心法要）。南陽慧忠國師語錄曰：未
G155n2590_p0154a07║審心之與性，為別不別？師曰：迷則別，悟則不別。曰經云：佛性是常，心是無
G155n2590_p0154a08║常，今云不別何也？師曰：汝但依語而不依義，譬如寒月，水結為冰，及至煖時
G155n2590_p0154a09║，冰釋為水。眾生迷時，結性成心。眾生悟時，釋心成性。學者據以上數則，既
G155n2590_p0154a10║知心性非異，可以讀壇經矣。
G155n2590_p0154a11║六祖之碑銘及壇經序中有最難箋註者三處。王摩詰所撰六祖碑銘中之泉館二字，
G155n2590_p0154a12║余註曰：泉館即淵館也。築館於重淵之下，猶言穴居也。唐人避高祖諱，故改淵
G155n2590_p0154a13║為泉。當時頗以未得確證為憾，後偶閱袁褧仿宋本六臣註文選中郭璞江賦，淵客
G155n2590_p0154a14║築室於巖底，鮫人構館於懸流。原註曰：淵客鮫人，皆水中居，故築室構舍於巖
G155n2590_p0154a15║流之下，此即泉館之出處也。他日當為補入註中。又法海壇經略序中之此地乃生
G155n2590_p0155a01║龍白象來脈，只可平天，不可平地三句。又德異壇經序中之末上二字。此三處皆
G155n2590_p0155a02║不易箋註。學者慎勿滑過。
G155n2590_p0155a03║達摩或作達磨，惠能或作慧能，皆可通用。第七品中之羊鹿牛車，近時新刻本改
G155n2590_p0155a04║為羊鹿之車，大謬，萬不可用。不知法華經中共分四車，曰羊車，鹿車，牛車，
G155n2590_p0155a05║白牛車耶？此略舉之，其說詳載註中。
G155n2590_p0155a06║數年前有客問余曰：壇經第一品中，韋刺史與官僚入山，請師出，此山何名也？
G155n2590_p0155a07║又問第七品中師振錫卓地，泉應手而出，此泉何名也？第十品中嗣法四十三人，
G155n2590_p0155a08║其名詳於何書，何名也？余於時不能答，旁有座客代余答曰：此乃考據文字，於
G155n2590_p0155a09║明心見性毫無交涉也。然余終以不知此答為憾，近來閱書稍稍留意，積久則此山
G155n2590_p0155a10║與泉及四十三人皆確知其名。已詳載壇經註中矣。
G155n2590_p0155a11║註中偶有重複之處。因經中往往有極機警極爽利之話頭，與極確實之理解，非仍
G155n2590_p0155a12║引前註不能了然者，故又重複而用之。非若專門名辭，前已註過者，則每用註見
G155n2590_p0155a13║前，或詳見前註，可以了之。若理論則反不如徑將前註仍註一番。學者既省檢查
G155n2590_p0155a14║之勞，又獲熟讀之益，故註者不避重複之誚也。
G155n2590_p0155a15║說鈴為說部叢書，內有現果隨錄一種，其九十一則，載江北沈生，幼厠黌宮，恃
G155n2590_p0156a01║才妄作，讀書蕭寺中，見六祖壇經，妄舉硃筆塗抹，回家暴亡，示夢於父曰：吾
G155n2590_p0156a02║以塗抹壇經，現在地獄，身帶火枷，苦楚難忍，父為我到寺讀書處，尋出壇經，
G155n2590_p0156a03║洗去塗痕，庶可脫苦。父悲痛不勝，入寺搜訪，果見原本，急洗去舊痕，併發心
G155n2590_p0156a04║重刻一部流通，為子懺罪。
G155n2590_p0156a05║唐釋法才，光孝寺瘞髮塔記。佛祖興世，信非偶然。昔宋朝求那跋陀三藏，建茲
G155n2590_p0156a06║戒壇。豫讖曰：後當有肉身菩薩，受戒於此。梁天監元年，又有梵僧智藥三藏，
G155n2590_p0156a07║航海而至。自西竺持來菩提樹一株，植於戒壇前。立碑云：吾過後一百六十年，
G155n2590_p0156a08║當有肉身菩薩來此樹下，開演上乘，度無量眾，真傳佛心印之法王也。今慧能禪
G155n2590_p0156a09║師，正月八日抵此。因論風幡語，而與宗法師說無上道，宗踴躍忻慶，昔所未聞
G155n2590_p0156a10║，遂詰得法端由。於十五日，普會四眾，為師祝髮。二月八日，集諸名德，受具
G155n2590_p0156a11║足戒。既而於菩提樹下，開單傳宗旨，一如昔讖。法才遂募眾緣，建茲浮屠。瘞
G155n2590_p0156a12║禪師髮。一旦落成，八面嚴潔。騰空七層，端如湧出。偉歟禪師，法力之厚，彈
G155n2590_p0156a13║指即遂，萬古嘉猷，巍然不磨。聊敘梗概，以紀歲月云。儀鳳元年，歲次丙子，
G155n2590_p0156a14║吾佛生日，法性寺住持法才謹識。
G155n2590_p0156a15║肇慶府志曰：永寧寺在縣（新興縣）南鿾村旁。相傳為六祖辭母處，旁有辭母石
G155n2590_p0157a01║。又曰：六祖菴在縣（四會縣）東扶廬山下。六祖嘗避難隱於此，後人因建菴祀
G155n2590_p0157a02║之。
G155n2590_p0157a03║廣東通志曰：光孝寺在南海縣西北一里。相傳六祖祝髮於此。圖經云：本乾明法
G155n2590_p0157a04║性二寺，後併為一。劉宋永初間，陀羅三藏飛錫至此。指訶子樹曰：此西番訶梨
G155n2590_p0157a05║勒果之林，宜曰訶林。遂創戒壇。預讖曰：後當有肉身菩薩，於此受戒。梁天監
G155n2590_p0157a06║元年，智藥三藏，自西竺國，持菩提一株，植於壇前。唐儀鳳元年，六祖慧能，
G155n2590_p0157a07║祝髮樹下。因論風幡，建風幡堂。宋太祖改為乾明禪院。紹興二十年，改為報恩
G155n2590_p0157a08║廣孝寺，後易今名。咸淳五年重修，元明屢經修建，有睡佛閣。國朝順治六年，
G155n2590_p0157a09║僧今盌修。康熙十一年，東莞人蔡元真，以寺頹廢，請平靖兩藩重新之，有牌記
G155n2590_p0157a10║。寺又名法性寺，有米元章書三世佛名。稍北為六祖殿，前為菩提壇。壇側為髮
G155n2590_p0157a11║塔。其東南為達摩井，西為五祖殿。循廊而東，為風幡堂，堂前有池泓然。
G155n2590_p0157a12║壇經正統刻本卷尾有無名氏跋語一則，近世已無傳本，語頗詳實，故附錄於下，
G155n2590_p0157a13║其辭曰：宋太祖開國之初，王師平南海。劉氏殘兵作梗，師之塔廟，鞠為煨燼。
G155n2590_p0157a14║而真身為守塔僧保護，一無所損。尋有制興修，功未竟，會宋太宗即位，留心禪
G155n2590_p0157a15║門，詔新師塔七層。加謚大鑑真空禪師太平興國之塔。宋仁宗天聖十年，具安輿
G155n2590_p0158a01║，迎師真身及衣鉢入大內供養，加謚大鑑真空普覺禪師。宋神宗加謚大鑑真空普
G155n2590_p0158a02║覺圓明禪師。本州復興梵剎。事蹟元獻公晏殊所作碑記具載。六祖禪師，自唐開
G155n2590_p0158a03║元元年癸丑歲示寂，至大元至元二十七年庚寅歲，已得五百七十八年矣。自大元
G155n2590_p0158a04║至元二十七年庚寅歲，至大明正統四年，已得六百八十年矣。時正統四年歲次己
G155n2590_p0158a05║未仲秋八月中元日重刊。
G155n2590_p0158a06║蓮池大師曰：大鑑能禪師，世稱南宗。大通秀禪師，世稱北宗。然黃梅衣鉢，不
G155n2590_p0158a07║付時時勤拂拭之大通，而獨付本來無一物之大鑑。何宗鏡錄謂大鑑止具一隻眼，
G155n2590_p0158a08║大通則雙眼圓明。信如是，何以不得衣鉢？夫曹溪親接黃梅，遠承達磨，又遠之
G155n2590_p0158a09║承迦葉，又遠之承釋迦。乃永明傳道於天台韶國師，而為此說者，何也？抑隨時
G155n2590_p0158a10║救弊之說也。昔人言晉宋以來。競以禪觀相高，而不復知直指人心見性成佛之旨
G155n2590_p0158a11║，故初祖西來。至永明時，又或以為一悟即了，故宗鏡及萬善同歸等書，力贊修
G155n2590_p0158a12║持。則似乎南宗專於頓悟，而北宗頓悟漸修。智行雙備，故有隻眼雙眼之喻。高
G155n2590_p0158a13║松老人獨奮筆曰：此一隻眼，是之謂盡大地是沙門一隻眼也，是之謂把定乾坤眼
G155n2590_p0158a14║也，是之謂頂門金剛眼也。儻新學輩諸淺見者，執宗鏡所云，作實法會。則大鑑
G155n2590_p0158a15║止是空諦，而大通方始是中道第一義諦可乎？！或曰：曹溪六代傳衣，舉世靡不知
G155n2590_p0159a01║之。而當是時，何為惟見兩京法主二帝門師。北宗大著於天下，而不及曹溪者，
G155n2590_p0159a02║又何也？曰：曹溪既承印記，秘其衣鉢，為獵人守網。潛光匿彩，至於一十六年
G155n2590_p0159a03║，大通之道盛行，曹溪之名未顯也。迨風旛之對，而後道播萬世矣。曹溪潛龍深
G155n2590_p0159a04║淵，不自炫耀。大通見龍在田，不自滿盈，其言曰：彼親傳吾師衣鉢者也。蓋善
G155n2590_p0159a05║知識之相與以有成也如是。（竹窗三筆）
G155n2590_p0159a06║唐圭峰禪師曰，此方迷心執文，以名為體。故達磨善巧，揀文傳心，標舉其名（
G155n2590_p0159a07║心是名也），默示其體（知是心也）。喻以壁觀（如上所敘）。令絕諸緣。問：
G155n2590_p0159a08║諸緣絕時，有斷滅否？答：雖絕諸念，亦不斷滅。問：以何證驗，云不斷滅？答
G155n2590_p0159a09║：了了自知，言不可及。師即印云：只此是自性清淨心，更勿疑也。若所答不契
G155n2590_p0159a10║，即但遮諸非，更令觀達，畢竟不與他先言知字，直待自悟，方驗實是親證其體
G155n2590_p0159a11║，然後印之，令絕餘疑，故云默傳心印。所言默者，唯默知字，非總不言。六代
G155n2590_p0159a12║相傳，皆如此也。至荷澤時，他宗競播，欲求默契，不遇機緣。又思惟達摩懸絲
G155n2590_p0159a13║之記（達摩云：我法第六代後，命如懸絲。）恐宗旨滅絕，遂明言知之一字眾
G155n2590_p0159a14║妙之門。任學者悟之淺深。且務圖宗教不斷，亦是此國大法運數所至。一類道俗
G155n2590_p0159a15║合得普聞，故感應如是。
G155n2590_p0160a01║又曰：認名認體異者，謂佛法世法，一一皆有名體。設有人問：每聞諸經云：迷
G155n2590_p0160a02║之即垢，悟之即淨，縱之即凡，修之即聖，能生世間出世間一切諸法，此是何物
G155n2590_p0160a03║？答云是心。愚者認名，便謂已識。智者應更問，何者是心？答知即是心。知之
G155n2590_p0160a04║一字，亦貫於貪瞋慈忍善惡苦樂萬用萬義之處。今時學禪人多疑云：達摩但說心，荷
G155n2590_p0160a05║澤何以說知。如此疑者，豈不似疑云：比只聞井中有水，云何今日忽覺井中濕耶
G155n2590_p0160a06║？思之思之，直須悟得水是名，不是濕，濕是水，不是名。即清濁水波凝流無義
G155n2590_p0160a07║不通也。以例心是名，不是知，知是心，不是名。即真妄垢淨善惡，無義不通也
G155n2590_p0160a08║。
G155n2590_p0160a09║斷際禪師傳心法要上，問：六祖不會經書，何得傳衣為祖？秀上座是五百人首座
G155n2590_p0160a10║，為教授師，講得三十二本經論，云何不傳衣？師云：為他有心，是有為法。所
G155n2590_p0160a11║修所證，將為是也。所以五祖付六祖。六祖當時祇是默契，得密授如來甚深意。
G155n2590_p0160a12║所以付法與他。汝不見道法本法無法，無法法為法。今付無法時，法法何曾法。
G155n2590_p0160a13║若會此意，方名出家兒，方好修行。若不信，云何明上座走來大庾嶺頭尋六祖。
G155n2590_p0160a14║六祖便問：汝來求何事？為求衣，為求法？明上座云：不為衣來，但為法來。六
G155n2590_p0160a15║祖云：汝且暫時歛念，善惡都莫思量。明乃稟語。六祖云，不思善，不思惡，正
G155n2590_p0161a01║當與麼時，還我明上座父母未生時面目來！明於言下忽然默契。便禮拜云：如人
G155n2590_p0161a02║飲水，冷煖自知。某甲在五祖會中，枉用三十年功夫，今日方省前非。六祖云：
G155n2590_p0161a03║如是！到此之時，方知祖師西來，直指人心，見性成佛，不在言說。豈不見阿難
G155n2590_p0161a04║問迦葉云世尊傳金襴外，別傳何物？迦葉召阿難，阿難應諾。迦葉云：倒郤門前
G155n2590_p0161a05║剎竿著，此便是祖師之標榜也。甚深阿難三十年為侍者，祇為多聞智慧，被佛訶
G155n2590_p0161a06║云：汝千日學慧，不如一日學道。若不學道，滴水難消。
G155n2590_p0161a07║尤侗曰：神秀偈云：身是菩提樹，心如明鏡臺；時時勤拂拭，莫使惹塵埃。六祖
G155n2590_p0161a08║和云：菩提本無樹，明鏡亦非臺；本來無一物，何處惹塵埃？臥輪偈云：臥輪有
G155n2590_p0161a09║伎倆，能斷百思想；對境心不起，菩提日日長。六祖和云：惠能沒伎倆，不斷百
G155n2590_p0161a10║思想；對鏡心數起，菩提作麼長？二偈俱是翻一層法。以意推之，似乎相反。然
G155n2590_p0161a11║救病則同。譽如醫家用藥，飽懣之後，宜以查枳消之。尫怯之餘，宜以參朮補之
G155n2590_p0161a12║也。　予亦和云：樹邊難著樹，臺上莫安臺；本來不是物，一任惹塵埃。又，問
G155n2590_p0161a13║君何伎倆，有想還無想；心起心自滅。菩提長不長。以此拈古，聊供一喝。（艮
G155n2590_p0161a14║齋雜說）
G155n2590_p0161a15║少室山房筆叢卷四十八，六祖風旛語，世所盛傳，然西土已有之。十八祖伽耶舍
G155n2590_p0162a01║多，侍師伽難提尊者次，聞風吹殿鈴聲。師問曰：鈴鳴耶？風鳴耶。祖答非風鈴
G155n2590_p0162a02║，我心鳴耳。六祖豈拾前人唾涕者。非一時偶合，則記者必有一譌耶。
G155n2590_p0162a03║民國十九年十一月，讀胡適之先生校敦煌唐寫本神會和尚遺集，對於壇經，頗多
G155n2590_p0162a04║新發明，略述如左，以續箋經雜記。
G155n2590_p0162a05║敦煌本壇經，於六祖𣵀槃時，有一段云：上座法海向前言：大師！大師去後，衣
G155n2590_p0162a06║法當付何人？大師言：法即付了，汝不須問，吾滅後二十餘年，邪法撩亂，惑我
G155n2590_p0162a07║宗旨。有人出來，不惜身命，第佛教是非，竪立宗旨，即是吾正法。衣不合傳。
G155n2590_p0162a08║此段為後世各本所刪。
G155n2590_p0162a09║宗密禪門師資承襲圖云，和尚（六祖）將入𣵀槃，默授密語於神會。語云：從上
G155n2590_p0162a10║已來，相承准的，只付一人。內傳法印，以印自心，外傳袈裟，標定宗旨。然我
G155n2590_p0162a11║為此衣，幾失身命。達摩大師懸記云：至六代之後，命如懸絲，即汝是也。是以
G155n2590_p0162a12║此衣宜留鎮山。汝機緣在北，即須過嶺。二十年外，當弘此法，廣渡眾生。又云
G155n2590_p0162a13║：能和尚滅度後，北宗漸教大行，因成頓門弘傳之障。曹溪傳授碑文，已被磨換
G155n2590_p0162a14║。故二十年中，宗教沈隱。
G155n2590_p0162a15║宗密所撰略傳云：能大師滅後二十年中，曹溪頓旨，沉廢於荊吳。嵩嶽漸門，熾
G155n2590_p0163a01║盛於秦洛。普寂禪師，秀弟子也，謬稱七祖。二京法主，三帝門師，朝臣歸崇，
G155n2590_p0163a02║敕使監衞。雄雄若是，誰敢當衝。嶺南宗徒，甘從毀滅。案宗密云云，正與敦煌
G155n2590_p0163a03║本壇經相合。
G155n2590_p0163a04║據敦煌本南宗定是非論，及神會語錄第三殘卷，摘其大致如下。
G155n2590_p0163a05║唐開元二十二年，正月十五日，神會在滑臺大雲寺演說。謂達摩傳一領袈裟，以
G155n2590_p0163a06║為法信授與惠可。惠可傳僧璨，璨傳道信，道信傳弘忍，弘忍傳惠能，六代相承
G155n2590_p0163a07║，連綿不絕。又云：神會今設無遮大會，兼莊嚴道場，不為功德，為天下學者定
G155n2590_p0163a08║宗旨，為天下學道者定是非。又云：秀禪師在日，指第六代傳法袈裟，在韶州，
G155n2590_p0163a09║口不自稱為第六代，今普寂禪師，自稱第七代，妄竪和尚（神秀）為第六代，所
G155n2590_p0163a10║以不許。案神會攻擊北宗，分為二層，一則攻擊北宗之法統，同時建立南宗之法
G155n2590_p0163a11║統。一則攻擊北宗之漸修方法，同時建立頓悟法門。於是曹溪了義，乃大播於洛
G155n2590_p0163a12║陽。至天寶十二年，北宗運動御史盧奕劾奏神會，乃敕黜弋陽郡，又移武當郡。
G155n2590_p0163a13║至十三年，量移襄州，至七月又敕移荊州開元寺。皆北宗門下之所致也，是時神
G155n2590_p0163a14║會已八十五六歲矣。天寶十四年，安祿山反，神會籌餉有功。迨事平，肅宗詔神
G155n2590_p0163a15║會入內府供養，於是六祖之宗風大振，北宗之門庭寂寞矣。至上元元年五月十三
G155n2590_p0164a01║日，滅度，壽九十三歲，歿後越三十六年，德宗詔立神會為第七祖。攷神會一生事
G155n2590_p0164a02║實，與敦煌本壇經六祖𣵀槃時之懸記頗相符。後人不解六祖滅度後南北兩宗互相
G155n2590_p0164a03║攻擊之情形，又不知神會實為中興南宗之第七祖，故貿然將此段刪去。
G155n2590_p0164a04║胡適之先生曰：神會費畢生之精力，打倒北宗，建立南宗為禪門正統，居然成了
G155n2590_p0164a05║第七祖但後來之禪宗大師，都出於懷讓及行思兩支門下，而神會之嫡嗣，除靈坦
G155n2590_p0164a06║宗密之外，絕少大師。所以臨濟雲門兩宗風行以後，更無人追憶當日出死力建立
G155n2590_p0164a07║南宗之神會和尚。在景德傳燈錄等書內，神會只佔一個極不重要之地位。他的歷
G155n2590_p0164a08║史及著述，埋沒在敦煌石室裏。一千多年中，幾乎無有一人能知神會在禪宗史上
G155n2590_p0164a09║之地位。歷史上最不公平之事，莫有過於此事者矣！然而神會之影響，始終還是
G155n2590_p0164a10║最偉大最永久的，他之勢力，在此一千二百年中，始終沒有隱沒。因為後世所奉
G155n2590_p0164a11║為禪宗唯一經典之六祖壇經，便是神會之傑作。壇經存在一日，便是神會之思想
G155n2590_p0164a12║勢力存在一日。
G155n2590_p0164a13║神會託王維作六祖碑文，其末段云：弟子曰神會，遇師於晚景，聞道於中年。此文
G155n2590_p0164a14║作於神會生時，最為可信。然據壇經，神會於十三歲時，即來參禮六祖，不得云
G155n2590_p0164a15║中年，是時六祖三十餘歲不得云晚景。因蓄疑數年，不得確解，後讀宗密圓覺大
G155n2590_p0165a01║疏鈔卷三下之神會傳略，謂神會北遊，廣其聞見，於西京受戒。景龍年中，却歸
G155n2590_p0165a02║曹溪。大師知其純熟，遂默授密語，據此知神會未在六祖處受戒。北遊多年，至
G155n2590_p0165a03║景龍年中，始歸曹溪，是時離六祖歿時，僅六七年故曰遇師於晚景。又據宋僧傳
G155n2590_p0165a04║，神會死於上元元年，年九十三歲。回溯至景龍年中神會已四十餘歲，故曰聞道
G155n2590_p0165a05║於中年。又據付囑品，六祖稱神會曰小師。夫小師者受具足戒未滿十夏之稱也。
G155n2590_p0165a06║與聞道於中年之說相合
G155n2590_p0165a07║壇經般若品中有云如漂棗葉，據敦煌本棗乃草字之誤。又云不從天有，據敦煌本
G155n2590_p0165a08║天乃无字之誤。又坐禪品云此門坐禪，元不著心，亦不著淨，亦不是不動。若言
G155n2590_p0165a09║著心，心原是妄。知心如幻，故無所著也。若言著淨，人性本淨，由妄念故蓋覆
G155n2590_p0165a10║真如，但無妄想，性自清淨，起心著淨，却生淨妄。妄無處所，著者是妄。又云
G155n2590_p0165a11║若著心著淨，即障道也。凡九個著字，據敦煌本，乃看字之誤，宜據改。又今本
G155n2590_p0165a12║定慧品云：又有人教坐，看心觀靜，不動不起，如此置功，迷人不會，便執成顛
G155n2590_p0165a13║云云。此皆指斥北宗之語。敦煌本，觀靜作觀淨。唐人寫經，淨靜不分，故可互
G155n2590_p0165a14║用。又敦煌本神會語錄曰：問何者是大乘禪定？答大乘定者，不用心，不看心，
G155n2590_p0165a15║不看靜，不觀空，不住心，不澄心。問云何不用心？答用心即有，有即生滅。无
G155n2590_p0166a01║用即无，无生无滅。問何不看心？答看即是妄，无妄即无看。問何不看淨？答无
G155n2590_p0166a02║垢即无淨，淨亦是相，是以不看。問云何不住心？答住心即假施設，是以不住，
G155n2590_p0166a03║心无處所。據此段語錄，既可為淨靜通用之證，又可為改著為看之證。
G155n2590_p0166a04║宋蘇文忠公論六祖壇經曰：近讀六祖壇經，指說法報化三身，使人心開目明。然
G155n2590_p0166a05║尚少一喻，試以喻眼。見是法身，能見是報身，所見是化身。何謂見是法身。眼
G155n2590_p0166a06║之見性，非有非無。無眼之人，不免見黑。眼枯睛亡，見性不滅，則是見性，不
G155n2590_p0166a07║緣眼有無。無來無去，無起無滅，故云見是法身。何謂能見是報身？見性雖存，
G155n2590_p0166a08║眼根不具，則不能見。若能養其根不為物障，常使光明洞徹，見性乃全。故云能
G155n2590_p0166a09║見是報身。何謂所見是化身？根性俱全，一彈指頃，所見千萬縱橫變化俱是妙用
G155n2590_p0166a10║，故云所見是化身。此喻既立，三身愈明，如此是否。
G155n2590_p0166a11║憨山大師於萬歷間遣戍雷州，居粵五年，乃克住錫曹溪。歸侵田，斥僦舍屠門酒
G155n2590_p0166a12║肆，蔚為寶坊。緇白坌集，攝折互用。六祖之道場，勃焉中興。師苦心十年，擬
G155n2590_p0166a13║去此而隱居南獄。乃示禪堂諸弟子曰：老人臨行，特為汝等說梵網經，誦此戒經
G155n2590_p0166a14║，如從佛親聞作法羯磨，毋令毀犯。令三業六根，念念檢點觀察，不許暗生罪過
G155n2590_p0166a15║，不得毀犯戒根，即此便是真實修行。眾等戒經習熟，則當背誦四十二章經，佛
G155n2590_p0167a01║遺教經，楞嚴法華楞伽諸經以為佛種。其參禪一著，當遵六祖開示慧明，不思善
G155n2590_p0167a02║，不思惡，如何是當人本來面目？公案。蘊在胸中，時時參究，久之自有發明時
G155n2590_p0167a03║節。如此方是續佛祖慧命之大事因緣也。汝等能遵此語，則如老人常住曹溪，汝
G155n2590_p0167a04║等亦不必參方行脚矣！
G155n2590_p0167a05║憨山大師又示曹溪諸沙彌曰：今示沙彌，若思念老人，不若思念佛，思念六祖也
G155n2590_p0167a06║。若思念佛，當來必有見佛之時。若得見佛，便是出生死時也。思念六祖，當初
G155n2590_p0167a07║一賣柴漢耳！如何得今日人天供養。再思今日供養，乃從母親拋却恩愛，走向黃
G155n2590_p0167a08║梅會下，負石舂米，辛苦中來。再思六祖三更入黃梅方丈，得受衣鉢，憑何知見
G155n2590_p0167a09║，向五百眾中獨自得之。且人人一箇臭皮袋，死了三五日，便臭爛不堪，為何六
G155n2590_p0167a10║祖一具肉身，千年以來，如生一般。此是何等修行，得如此堅固不爛，沙彌如此
G155n2590_p0167a11║細細一一思想。思想不透，但將壇經熟讀細參，參之又參，全部不能，但只將本
G155n2590_p0167a12║來無一物，何處惹塵埃一句，蘊在胸中。行住坐臥，喫茶喫飯，搬柴運水，迎賓
G155n2590_p0167a13║待客，二六時中一切處，頭頭提撕，直使現前，定要見本來無一物，是箇甚麼。
G155n2590_p0167a14║如何是不惹塵埃的光景。若能如此用心，是名參禪。若參到自信不疑之地，則能
G155n2590_p0167a15║真見六祖面目。方知老人鼻孔，方是沙彌真真出家，了得生死時節也。若不肯向
G155n2590_p0168a01║己心中苦求本分事，空思老人，有何利益？
G155n2590_p0168a02║明屠隆曰：佛者覺也。覺，悟也，悟本性也。本性之中，妙湛圓寂，本自無迷，
G155n2590_p0168a03║又焉有悟。眾生染著塵溷，播弄識神，昭昭靈靈，精光外走，六根四大，不悟假
G155n2590_p0168a04║合，于是有形骸障。飲食男女，妄生貪著，于是有嗜慾障。豪傑殫智力以營世務
G155n2590_p0168a05║，于是有功名障。才士騁聰穎而工藻績，于是有文字障。拘常隨俗，縛而不解，
G155n2590_p0168a06║則有事障。窮玄參妙，悟而轉迷，則有理障。種種顛倒，總屬無明，沉淪諸趣，
G155n2590_p0168a07║輪轉生死，實由于此。初祖西來，盡掃文字見解，單提性宗，頓悟成佛。是故迷
G155n2590_p0168a08║情未盡，則歷萬刼而不超凡。自性若明，則一剎那而立證聖。既曰自性，本自如
G155n2590_p0168a09║如。迷時謂之眾生，自性非減，佛是眾生，譬之水結為冰，不離此水。悟時謂之
G155n2590_p0168a10║佛，自性非增，眾生是佛，譬之冰消為水，本自無氷。迷則有縛有解，愈解愈縛
G155n2590_p0168a11║。悟則無縛無解。并解縛而兩忘。迷則以藥治病，藥即是病。悟則無病無藥，合
G155n2590_p0168a12║病藥而雙遣。當其久在迷塗，千生萬劫，無限轆轤。及其豁然大悟，一了百了，
G155n2590_p0168a13║有何階級。故悟惟一頓，安得有漸。分頓漸二門，不悟者之言也。何以故，六祖
G155n2590_p0168a14║一樵採獦獠，聞無所住而生其心，言下立悟，遂傳諸佛心印。神秀之徒，時時定
G155n2590_p0168a15║攝，時時拂拭，而爭祖爭衣，貪嗔不除。故知悟必以頓，漸則未悟。悟之法門，
G155n2590_p0169a01║有一無二。六祖之法寶壇經，蓋言悟也，言頓也。其言迷時師度，悟時自度。心
G155n2590_p0169a02║悟轉法華，心迷法華轉。悟之謂也。其言凡夫即佛，煩惱即菩提。前念迷即凡夫
G155n2590_p0169a03║，後念悟即佛，頓之謂也。打迷網于一空，耀心珠于獨朗。布寶筏于苦海，秉慧
G155n2590_p0169a04║炬于昏衢。未有若此經之明白直截者也。六祖未嘗讀書識字，而吐語為經，符契
G155n2590_p0169a05║千聖。乃知般若之中，何物不照，何義不了。
G155n2590_p0169a06║明憨山大師曰：或謂吾佛四十九年，末後拈花，且道未談一字單傳。達磨西來，
G155n2590_p0169a07║直指人心，見性成佛，不立文字，目為單傳，此經豈非文字乎？然殊不知此事人
G155n2590_p0169a08║人本來具足，不欠一法，不立一法。既本具足，是則佛未出世，塵塵剎剎，未嘗
G155n2590_p0169a09║不熾然常說。祖未西來，物物頭頭，未嘗不分明直指。如是觀之，世尊終日直指
G155n2590_p0169a10║，達磨九年說法，又何有教外教內，單傳雙傳耶？若人頓見自心者，則說與不說
G155n2590_p0169a11║，皆戲論矣！此壇經者，人人皆知出于曹溪，而不知曹溪出於人人自性。人人皆
G155n2590_p0169a12║知經為文字，而不知文字直指人心。心外無法，法外無心，一味平等，原無纖毫
G155n2590_p0169a13║迴避處。悲哉！人者覿面不知，知則諦信不疑，本來無事，無事則又何計佛祖出
G155n2590_p0169a14║世不出世，說法不說法耶。則此刻，刻空中鳥跡耳！
G155n2590_p0169a15║證道歌曰：宗亦通，說亦通，定慧圓明不滯空。宏德禪師注曰：宗通者，即悟諸
G155n2590_p0170a01║佛之心宗也。乃達磨大師單傳直指之道，不可以智知，不可以識識，唯在當人自
G155n2590_p0170a02║證自悟，到無證無悟之地。所以從上諸老遞相出興，向千聖頂𩕳上提持者一著子
G155n2590_p0170a03║，俾學者盡得單傳直指之妙，方謂宗通也。然後命掌藏鑰，按閱一代聖教，備知
G155n2590_p0170a04║頓漸祕密不定之方，藏通別圓之味，方謂說通也。宗說既通，定慧均等，方謂圓
G155n2590_p0170a05║明不滯空也。案此條可作般若品末說通及心通之注。心通即宗通也。
G155n2590_p0170a06║問北宗之提倡看心看淨，如何解釋？答曰：宋鄒志完云：於十二時中，看自家一
G155n2590_p0170a07║念，從何處起，即檢點不放過，便見工夫，此即看心之說也。神秀偈，時時勤拂
G155n2590_p0170a08║拭，此句屬於看心。不使惹塵埃，此句屬於看淨。問除坐禪品外尚有看心看淨見
G155n2590_p0170a09║於別品中否？答曰：見於定慧品，有人教坐，看心觀靜。觀之與看，靜之與淨，
G155n2590_p0170a10║皆通借字。又見於頓漸品，師曰：住心觀淨，是病非禪。看心則心有所住，觀淨
G155n2590_p0170a11║即看淨。又付囑品，汝等慎勿觀靜。凡三見。
G155n2590_p0170a12║
G155n2590_p0170a13║
G155n2590_p0170a14║
G155n2590_p0170a15║
G155n2590_p0171a01║六祖大師法寶壇經略序
G155n2590_p0171a02║
G155n2590_p0171a03║案後人增刪此文名為六祖大師緣起外紀，其所增之事實，間有穿鑿附會之處。
G155n2590_p0171a04║且文筆亦陋，今從全唐文錄出，存其舊也。
G155n2590_p0171a05║唐釋法海撰
G155n2590_p0171a06║全唐文九百十五，法海字文允，俗姓張氏，丹陽人，一云曲江人。出家鶴林寺
G155n2590_p0171a07║，為六祖弟子。天寶中預揚州法慎律師講席。
G155n2590_p0171a08║大師名惠能，父盧氏，諱行瑫，
G155n2590_p0171a09║瑫，音叨。生曰名。死曰諱。左傳，諱名自周人始也。
G155n2590_p0171a10║母李氏，誕
G155n2590_p0171a11║誕，音但，育也，詩誕彌厥月。
G155n2590_p0171a12║師於唐貞觀
G155n2590_p0171a13║貞觀，唐太宗之年號。
G155n2590_p0171a14║十二年戊戌歲二月八日子時。
G155n2590_p0171a15║二月八日，佛誕日也。長阿含經，二月八日佛出生。
G155n2590_p0172a01║時毫光騰空，
G155n2590_p0172a02║法華科註一：白毫者，具種種功德。其毫中表俱空，狀如白瑠璃，內外清淨。
G155n2590_p0172a03║異香滿室。黎明，
G155n2590_p0172a04║明暗相接之時，天猶帶黑暗，故云黎明。
G155n2590_p0172a05║有二異僧造謁，
G155n2590_p0172a06║請見曰謁。
G155n2590_p0172a07║謂師之父曰：夜來生兒，專為安名。
G155n2590_p0172a08║二僧言專為安兒名而來。
G155n2590_p0172a09║可上惠下能也。父曰：何名惠能？僧曰：惠者，以法惠施眾生。能者，能作佛事
G155n2590_p0172a10║。言畢而出，不知所之。師不飲乳，夜遇神人灌以甘露。
G155n2590_p0172a11║灌，注也。光明文句五：甘露是諸天不死之藥。
G155n2590_p0172a12║既長，年二十有四，聞經悟道。
G155n2590_p0172a13║事見壇經。
G155n2590_p0172a14║往黃梅
G155n2590_p0172a15║黃梅，山名。在湖北黃梅縣西北，五祖弘忍居此，後人因稱五祖為黃梅。
G155n2590_p0173a01║求印可。
G155n2590_p0173a02║印可，認可也。論語皇侃義疏，皆被孔子印可也。印可者，證明弟子之所得而
G155n2590_p0173a03║讚美許可之也。
G155n2590_p0173a04║五祖器之。
G155n2590_p0173a05║器之者，重視其人，與以相當之職，稱其才也。論語，及其使人也，器之。
G155n2590_p0173a06║付衣法。
G155n2590_p0173a07║以達摩傳來之衣鉢及一脈單傳正法眼藏之大法付與六祖。
G155n2590_p0173a08║令嗣祖位。
G155n2590_p0173a09║令繼五祖之位而為六祖。
G155n2590_p0173a10║時龍朔
G155n2590_p0173a11║龍朔，唐高宗之年號。
G155n2590_p0173a12║元年辛酉歲也。南歸隱遯一十六年。至儀鳳
G155n2590_p0173a13║儀鳳，亦唐高宗年號。
G155n2590_p0173a14║元年，丙子，正月八日，會印宗法師
G155n2590_p0173a15║傳燈錄。廣州法性寺印宗和尚，吳郡人也。姓印氏，從師出家，精𣵀槃大部。
G155n2590_p0174a01║唐咸亨元年，抵京師，敕居大敬愛寺，固辭。往蘄州，謁忍大師。後於法性寺
G155n2590_p0174a02║，講𣵀槃經，遇六祖能大師，始悟玄理，以能為傳法師。法華序品：常修梵行
G155n2590_p0174a03║，皆為法師。
G155n2590_p0174a04║詰論玄奧。
G155n2590_p0174a05║玄奧，深遠奧妙之旨也。
G155n2590_p0174a06║印宗悟契師旨。
G155n2590_p0174a07║事見壇經。
G155n2590_p0174a08║是月十五日，普會四眾，
G155n2590_p0174a09║比丘，比丘尼，出家二眾。優婆塞，優婆夷，在家二眾，合云四眾。或云：四
G155n2590_p0174a10║方之眾徒也。
G155n2590_p0174a11║為師薙髮。
G155n2590_p0174a12║薙，音替，薙髮，即剃髮也。
G155n2590_p0174a13║二月八日，集諸名德，
G155n2590_p0174a14║名德，有名稱德行者。
G155n2590_p0174a15║授具足戒。
G155n2590_p0175a01║比丘以二百五十戒為具足戒。
G155n2590_p0175a02║西京
G155n2590_p0175a03║漢時長安之稱。自後漢都洛陽，始稱長安為西京。
G155n2590_p0175a04║智光律師為授戒師。
G155n2590_p0175a05║行事鈔下三，佛言善解一字名律師。一字者，律字也。寶雲經六，具足十法，
G155n2590_p0175a06║名律師。凡授戒師，有三人。今但舉智光者，舉其名德中之勝者也。
G155n2590_p0175a07║蘇州
G155n2590_p0175a08║皇輿考三，蘇州府，陳云吳州，唐云蘇州。
G155n2590_p0175a09║慧靜律師為羯磨。
G155n2590_p0175a10║要覽上，羯摩，此云辦事。為羯磨，即為授戒時之辦事人也。授戒時有四人以
G155n2590_p0175a11║上之辦事人。今亦舉其最為名德也。
G155n2590_p0175a12║荊州
G155n2590_p0175a13║皇輿考六，荊州府，宋南平，陳荊州。
G155n2590_p0175a14║通應律師為教授。
G155n2590_p0175a15║教授，指教授師言。教授師為五種阿闍梨之一。
G155n2590_p0176a01║中天
G155n2590_p0176a02║中天竺也。
G155n2590_p0176a03║耆多羅律師為說戒。
G155n2590_p0176a04║說戒指說戒師言，說戒日讀戒本之長老也。
G155n2590_p0176a05║西國
G155n2590_p0176a06║法海就唐國而指西竺為西國。
G155n2590_p0176a07║蜜多三藏為證戒。
G155n2590_p0176a08║宋高僧傳二，為人天師，稱曰三藏。夫三藏之義者，則內為戒定慧，外為經律
G155n2590_p0176a09║論。以陀羅尼總攝之也。案以上授戒師等皆舉其名德。
G155n2590_p0176a10║其戒壇。
G155n2590_p0176a11║要覽上，西天比丘樓至，請佛立壇，為比丘受戒。如來於園外東南置一壇，此
G155n2590_p0176a12║為始也。
G155n2590_p0176a13║乃宋朝
G155n2590_p0176a14║劉裕篡晉國號宋，故云宋朝。
G155n2590_p0176a15║求那跋陀羅三藏創建。
G155n2590_p0177a01║求那跋陀羅，此云功德賢，中天竺人，本婆羅門種。幼學五明諸論，天文書算
G155n2590_p0177a02║醫方咒術，靡不該博。見高僧傳三。創建，始造也。
G155n2590_p0177a03║立碑曰：
G155n2590_p0177a04║記讖言之碑。
G155n2590_p0177a05║後當有肉身菩薩
G155n2590_p0177a06║肉身菩薩者，以父母所生之人身而至菩薩深位之人也。
G155n2590_p0177a07║於此受戒。
G155n2590_p0177a08║受戒者，言受取具足戒於身也。
G155n2590_p0177a09║又，梁天監
G155n2590_p0177a10║天監，梁武帝年號。
G155n2590_p0177a11║元年，智藥三藏
G155n2590_p0177a12║智藥三藏，傳燈會元佛祖統紀等，俱作梁真諦。其預誌皆曰一百二十年。正宗
G155n2590_p0177a13║紀則曰後四代。
G155n2590_p0177a14║自西竺國航海而來。將彼土菩提樹一株，
G155n2590_p0177a15║酉陽雜爼，菩提樹出在摩迦陀國，在摩訶菩提寺，蓋釋迦如來成道時樹也。
G155n2590_p0178a01║植此壇畔。亦預誌曰：後一百七十年，有肉身菩薩於此樹下開演上乘，
G155n2590_p0178a02║上乘者，大乘之異名。
G155n2590_p0178a03║度無量眾，真傳佛心印
G155n2590_p0178a04║以心印心，故名心印。
G155n2590_p0178a05║之法主也。
G155n2590_p0178a06║法主，法門之主也。雜阿含經一，佛為說法主。案後世以說法知法之僧為法主
G155n2590_p0178a07║。
G155n2590_p0178a08║師至是祝髮受戒。
G155n2590_p0178a09║祝髮，斷髮也。尚書註疏卷十一，泰誓曰：上帝弗順，祝降時喪。傳曰：祝，
G155n2590_p0178a10║斷也。列子湯問第五，南國之人，祝髮而裸。
G155n2590_p0178a11║及與四眾開示單傳之法旨，
G155n2590_p0178a12║祖庭事苑，傳法諸祖，初以三乘教乘兼行。後達磨祖師，單傳心印，破執顯宗
G155n2590_p0178a13║。所謂教外別傳，不立文字，直指人心，見性成佛。
G155n2590_p0178a14║一如昔讖。
G155n2590_p0178a15║讖，差譖切，音寸。說文，驗也。凡讖緯皆言將來之驗，即預言也。原註，梁
G155n2590_p0179a01║天監元年壬午歲，至唐儀鳳元年丙子，得一百七十五年。
G155n2590_p0179a02║次年春，師辭眾歸寶林。印宗與緇白，
G155n2590_p0179a03║緇白，猶云緇素。緇衣，僧服也。白衣，俗人所服也。
G155n2590_p0179a04║送者千餘人，直至曹溪。
G155n2590_p0179a05║曹溪在韶州府城東南三十里。
G155n2590_p0179a06║時荊州通應律師，與學者數百人，依師而住。師至曹溪寶林，觀堂宇湫隘，
G155n2590_p0179a07║湫，音秋。隘，烏懈切，讀如約。左傳昭公三年，初景公欲更晏子之宅。曰子
G155n2590_p0179a08║之宅，近市，湫隘囂塵。注，湫下隘小也。
G155n2590_p0179a09║不足容眾，欲廣之。遂謁里人陳亞仙曰：老僧欲就檀越
G155n2590_p0179a10║祖庭事苑五，檀越，檀那也，此云施主。越謂度越彼岸也。
G155n2590_p0179a11║求坐具地，
G155n2590_p0179a12║坐具地者，置坐具之地也。坐具長佛之二搩手，廣佛之一搩手半。新坐具必貼
G155n2590_p0179a13║故衣於其上面之中央，謂之搩故。四分律十九，坐具，一為護身，二為護衣，
G155n2590_p0179a14║三為護眾人之牀席臥具。案禮拜之時，先敷坐具，於其上作之。
G155n2590_p0179a15║得不？
G155n2590_p0180a01║不，讀否。得否者，猶言可以不可以也。
G155n2590_p0180a02║仙曰：和尚
G155n2590_p0180a03║名義集一，梵本名鄔波遮迦。傳至於闐，翻為和尚。親教師為和尚。在家人稱
G155n2590_p0180a04║出家人為和尚者，尊敬之意也。
G155n2590_p0180a05║坐具幾許闊？祖出坐具示之，亞仙唯然。
G155n2590_p0180a06║金剛經，唯然世尊。註，唯然應諾之辭。
G155n2590_p0180a07║祖以坐具一展。盡罩曹溪四境。
G155n2590_p0180a08║以籠覆物，俗謂之罩。此言一展坐具，如籠之罩物，罩曹溪四境也。
G155n2590_p0180a09║四天王現身，
G155n2590_p0180a10║四天王者，東方持國天王，南方增長天王，西方廣目天王，北方多聞天王，各
G155n2590_p0180a11║領二鬼。其所居為六欲天之第一天，在須彌山腹，即最初一層天也。四天王為
G155n2590_p0180a12║帝釋之外將，其天名曰四王天。
G155n2590_p0180a13║坐鎮四方。今寺境有天王嶺，因茲而名。仙曰：知和尚法力廣大，但吾高祖墳墓
G155n2590_p0180a14║高祖，曾祖之父也，言最高在上也。穴曰墓，墓上積土曰墳。
G155n2590_p0180a15║並坐此地。他日造塔，幸望存留。餘願盡捨，永為寶坊。
G155n2590_p0181a01║寶坊，寺院之美稱也。大集經一，爾時如來示現無量神通力，漸漸至彼七寶坊
G155n2590_p0181a02║中。
G155n2590_p0181a03║然此地乃生龍白象來脈，
G155n2590_p0181a04║此地指南華山而言，在曲江縣南六十里。白象指象嶺而言，在南華山之上方。
G155n2590_p0181a05║憨山大師曰：觀此曹溪主山，儼然象形，而四足六牙鼻口俱備。其寶林初開時
G155n2590_p0181a06║，山勢完密，故寺坐頷中，左大牙包裹，與右牙連合，唇內為龍潭，即如象口
G155n2590_p0181a07║。其寶林右壁，儼然象鼻，其口為龍潭，滀水於內，有龍居之。案此即所謂生
G155n2590_p0181a08║龍也。見曹溪通志。
G155n2590_p0181a09║只可平天，不可平地。
G155n2590_p0181a10║平天者，山勢有高下，凡屋之起於高處者低之，屋之起於低處者高之。使屋頂
G155n2590_p0181a11║彼此均平也。若使地平，鏟鑿其山石，恐傷山之來脈，故云不可平地。
G155n2590_p0181a12║寺後營建，一依其言。師遊境內，
G155n2590_p0181a13║寺境之內。
G155n2590_p0181a14║山水勝處，輒憩止。
G155n2590_p0181a15║憩音器。
G155n2590_p0182a01║遂成蘭若一十三所。
G155n2590_p0182a02║蘭若於四分律一，謂之空靜處。於薩娑多論二，謂之閑靜處。於智度論六十八
G155n2590_p0182a03║，謂之遠離處。案蘭若為阿蘭若之略稱，又云蘭室。佛寺之異名也。
G155n2590_p0182a04║今曰花果院。
G155n2590_p0182a05║據大明一統志，華果院即南華寺。或云：一十三所蘭若，今皆敗壞，唯華果院
G155n2590_p0182a06║存在耳。
G155n2590_p0182a07║隸籍寺門。
G155n2590_p0182a08║隸，說文附著也。隸籍寺門，謂花果院即附屬於寶林寺也。
G155n2590_p0182a09║其寶林道場，
G155n2590_p0182a10║佛成聖道之處，謂之道場。又供養佛像之處也。註維摩經四，肇曰：閑宴修道之
G155n2590_p0182a11║處，謂之道場也。案隋大業九年勅天下寺院改稱道場，故唐沿襲之有道場之目
G155n2590_p0182a12║也。
G155n2590_p0182a13║亦先是西國智藥三藏。
G155n2590_p0182a14║韶州府南華寺，天竺僧智藥開山，智藥事今略。
G155n2590_p0182a15║自南海經曹溪口，掬水而飲。
G155n2590_p0183a01║兩手捧之曰掬。禮記曲禮，受珠玉者以掬。
G155n2590_p0183a02║香美，異之。謂其徒曰：此水與西天
G155n2590_p0183a03║此方指天竺曰西天。
G155n2590_p0183a04║之水無別，溪源上必有勝地，
G155n2590_p0183a05║勝地，地較他處為佳者。
G155n2590_p0183a06║堪為蘭若。隨流至源上，四顧山水回環，峯巒
G155n2590_p0183a07║巒，音鸞。山頭相聚也。
G155n2590_p0183a08║奇秀。歎曰：宛如西天寶林山也！乃謂曹侯村居民曰：可於此山建一梵剎，
G155n2590_p0183a09║梵剎，伽藍之美稱，寺院也。
G155n2590_p0183a10║一百七十年後，當有無上法寶，
G155n2590_p0183a11║法寶，本指佛所說之妙法。佛所說法，無有能上之者，故云無上法寶也。案此
G155n2590_p0183a12║云無上法寶，則指六祖言也。
G155n2590_p0183a13║於此演化，
G155n2590_p0183a14║演化，演說而揚化也。
G155n2590_p0183a15║得道者如林，
G155n2590_p0184a01║平土有木叢生曰林。
G155n2590_p0184a02║宜號寶林。時韶州牧侯敬中，
G155n2590_p0184a03║漢帝元封五年，初置部刺史十三人，秩六百石。成帝安和元年，更名牧。侯敬
G155n2590_p0184a04║中，無考。
G155n2590_p0184a05║以其言具表聞奏。
G155n2590_p0184a06║表，章奏之屬。聞，聞之於主上。奏，進也。
G155n2590_p0184a07║上可其請。
G155n2590_p0184a08║可，許可也。史記秦始皇本表紀，制曰可。
G155n2590_p0184a09║賜額為寶林，遂成梵宮。
G155n2590_p0184a10║梵宮謂佛寺也。朱慶餘詩：流水離經閣，閒雲入梵宮。
G155n2590_p0184a11║蓋始於梁天監三年也。寺殿前有潭一所，
G155n2590_p0184a12║潭，深水也。
G155n2590_p0184a13║龍常出沒其間，觸撓林木。一日，現形
G155n2590_p0184a14║示色相於人曰現形。
G155n2590_p0184a15║甚巨。波浪洶湧，雲霧陰翳，徒眾皆懼。師叱之曰：
G155n2590_p0185a01║叱，音出。
G155n2590_p0185a02║你只能現大身，不能現小身。若為神龍，當能變化，
G155n2590_p0185a03║文選，西京賦曰：若神龍之變化。註：龍出則昇天，潛則泥蟠，故云變化。
G155n2590_p0185a04║以小現大，以大現小也。其龍忽沒，俄頃復現小身。
G155n2590_p0185a05║俄頃，少時也。
G155n2590_p0185a06║躍出潭面。師展鉢試之，
G155n2590_p0185a07║要覽中曰：梵語鉢多羅，此云應器，今略云鉢也。
G155n2590_p0185a08║曰：你且不敢入老僧鉢盂裏。龍乃游揚至前。
G155n2590_p0185a09║前漢書季布傳，使僕游揚足下名於天下，顧不美乎！
G155n2590_p0185a10║師以鉢舀之，
G155n2590_p0185a11║舀，音杳。挹彼注此曰舀。
G155n2590_p0185a12║龍不能動。師持鉢歸堂上，與龍說法。
G155n2590_p0185a13║處胎經一，佛告阿難：吾於海中，與龍說法，無數諸龍龍子得道。
G155n2590_p0185a14║龍遂蛻骨而去。
G155n2590_p0185a15║蛻，音稅。蟲類所脫之皮曰蛻。
G155n2590_p0186a01║其骨長可七寸，首尾角足皆具，留傳寺門，師後以土石堙
G155n2590_p0186a02║堙，音因，塞也。
G155n2590_p0186a03║其潭，今殿前左側，有鐵塔處是也。
G155n2590_p0186a04║原注，龍骨於至正己卯，寺罹兵火，因失，未知所之。
G155n2590_p0186a05║
G155n2590_p0186a06║
G155n2590_p0186a07║
G155n2590_p0186a08║
G155n2590_p0186a09║
G155n2590_p0186a10║
G155n2590_p0186a11║
G155n2590_p0186a12║
G155n2590_p0186a13║
G155n2590_p0186a14║
G155n2590_p0186a15║
G155n2590_p0187a01║壇經序
G155n2590_p0187a02║此序共分五段。見性成佛以上，述佛祖傳付至達磨，為第一段。法寶壇經以上
G155n2590_p0187a03║，述二祖至六祖，以明壇經緣起，為第二段。盡出壇經以上，述大師之子孫皆
G155n2590_p0187a04║從此經出，為第三段。與諸佛等以上述此經之勝妙，為第四段。以後述流通此
G155n2590_p0187a05║經之緣由，為第五段。
G155n2590_p0187a06║古筠比邱德異撰
G155n2590_p0187a07║古筠，德異生長之地名。德異為示陽高安盧氏。示陽即江南瑞州之瑞陽。瑞與
G155n2590_p0187a08║示，音相邇，故曰示陽。高安其郡名也。瑞陽，明曰瑞州府。元曰，瑞陽。唐
G155n2590_p0187a09║曰，筠州。從唐故稱古筠。今江西之高安縣也。釋氏要覽上，梵語比丘，秦言
G155n2590_p0187a10║乞士。上於諸佛乞法，資益慧命。下於施主乞食，資益色身，故云比丘。德異
G155n2590_p0187a11║，別號絕牧叟。鼓山皖山凝禪師之法嗣，六祖二十一世孫，休休禪庵之開山，
G155n2590_p0187a12║元朝人也。增集續傳燈錄四，松江澱山蒙山德異禪師，示陽高安盧氏，參蘇之
G155n2590_p0187a13║承天孤蟾瑩。傳詳元賢繼燈錄三。
G155n2590_p0187a14║妙道
G155n2590_p0188a01║妙者絕妙之言。故宗鏡錄九曰：只喚妙為絕，絕是妙之異名也。莊子，夫子以
G155n2590_p0188a02║為孟浪之言，而我以為妙道之行也。
G155n2590_p0188a03║虛玄，
G155n2590_p0188a04║虛玄，寂靜貌。
G155n2590_p0188a05║不可思議。
G155n2590_p0188a06║理之深妙，不可以心思，不可以言議也。法華玄義序，所言妙者，妙名不可思
G155n2590_p0188a07║議也。
G155n2590_p0188a08║忘言得旨，
G155n2590_p0188a09║莊子：言者所以在意，得意而忘言。陶潛詩：此中有真意，欲辨已忘言。
G155n2590_p0188a10║端可悟明。
G155n2590_p0188a11║端，始也。
G155n2590_p0188a12║故世尊分座於多子塔前，
G155n2590_p0188a13║多子塔，為辟支佛之古蹟，而世尊嘗於此處顧視迦葉尊者分半座使坐者。
G155n2590_p0188a14║拈華於靈山會上。
G155n2590_p0188a15║宗門雜錄上：王荊公問蔣山佛惠泉禪師曰：禪家所謂世尊拈華，出自何典？泉
G155n2590_p0189a01║曰：大藏經所不載。王云：余頃在翰苑，偶見大梵王問决經三卷，因開之。經
G155n2590_p0189a02║中所載甚詳。云：梵王至靈山會上，以金色波羅苑獻佛，捨身為牀坐，請為羣
G155n2590_p0189a03║生說法。世尊登座，拈華示眾，人天百萬，悉皆罔措。獨有金色頭陀破顏微笑
G155n2590_p0189a04║。世尊曰：吾有正法眼藏，𣵀槃妙心，實相無相，吩咐摩訶迦葉。此經多談帝
G155n2590_p0189a05║王事，所以秘藏，世無聞者。佛惠嘆其博究。法華科註一曰：耆闍崛山，此云
G155n2590_p0189a06║靈鷲山。以山峯似鷲，故名其山。又前佛今佛，皆居此山。佛滅後，羅漢支佛
G155n2590_p0189a07║常居。為聖所居，故呼為靈。
G155n2590_p0189a08║似火與火，
G155n2590_p0189a09║會元十，天台詔國師謁龍牙，問雄雄之尊，為甚麼近之不得？牙曰：如火與火
G155n2590_p0189a10║。師曰：忽遇水來，又作麼生？牙曰：去！汝不會我語。案火與火，是火傳火
G155n2590_p0189a11║，燈燈不斷之義也。
G155n2590_p0189a12║以心印心。
G155n2590_p0189a13║祖庭事苑八：達磨西來，不立文字。單傳心印，直指人心，見性成佛。傳心法
G155n2590_p0189a14║要上：自如來付法迦葉已來，以心印心，心心不異。印著空，即印不成文。印
G155n2590_p0189a15║著物，即印不成法。故以心印心，心心不異。
G155n2590_p0190a01║西傳四七，
G155n2590_p0190a02║四七，自迦葉至達磨二十八代也。達磨又為震旦之初祖。
G155n2590_p0190a03║至菩提達摩，
G155n2590_p0190a04║稽古略二，達磨尊者，南天竺國香至王第三子。既而念震旦緣熟，行化時至。
G155n2590_p0190a05║辭於姪王。王為具大舟，實以珍寶，汛重溟，三周寒暑，達於南海。當梁普通
G155n2590_p0190a06║元年九月二十一日也。
G155n2590_p0190a07║東來此土。
G155n2590_p0190a08║按自西印度來東震旦，故曰東來此土。
G155n2590_p0190a09║直指人心，
G155n2590_p0190a10║宗鏡錄，釋迦文佛，開眾生心，成佛知見。達磨初祖，直指人心，見性成佛。
G155n2590_p0190a11║見性成佛。
G155n2590_p0190a12║悟性論，佛者，覺也。人在覺，心得菩提，故名為佛也。頓悟入道要門上：若自
G155n2590_p0190a13║了了知心不住一切處，即名了了見本心也。亦名了了見性也。只個不住一切處
G155n2590_p0190a14║心者，即是佛心。
G155n2590_p0190a15║有可大師者，
G155n2590_p0191a01║瑜伽論：摧滅邪穢外道，出現世間，故號大師。稽古略二：慧可大師，洛京武牢
G155n2590_p0191a02║姬氏子，初名神光，博涉詩書，尤精玄微。幼年抵洛陽龍門香山，依寶靜禪師
G155n2590_p0191a03║出家，受具永穆寺。
G155n2590_p0191a04║首於言下悟入。
G155n2590_p0191a05║二祖慧可，問初祖達磨曰：諸佛法印，可得聞乎？祖曰：諸佛法印，匪從人得
G155n2590_p0191a06║。可曰我心未寧，乞師與安。祖曰將心來與汝安！可良久曰：覓心了不可得。
G155n2590_p0191a07║祖曰我與汝安心竟。見五燈會元一，案此即於言下悟入也。又見末後東土五祖
G155n2590_p0191a08║第二祖註中。
G155n2590_p0191a09║末上
G155n2590_p0191a10║末者，最後之一次。末上，猶云在最後也。傳燈錄十，僧問趙州從諗禪師云：
G155n2590_p0191a11║和尚還入地獄否？師曰老僧末上入。曰：大善知識為什麼入地獄？師云：若不
G155n2590_p0191a12║入，阿誰教化汝？案世間流通本，末上多誤作未上。今據大藏經中之壇經及傳
G155n2590_p0191a13║燈錄更正之。
G155n2590_p0191a14║三拜
G155n2590_p0191a15║釋氏要覽中，今釋氏以三拜者，表三業歸敬也。
G155n2590_p0192a01║得髓，
G155n2590_p0192a02║指月錄四，初祖欲返天竺，命門人曰：時將至矣！汝等盍言所得乎？有道副對
G155n2590_p0192a03║曰：如我所見，不執文字，不離文字。而為道用。祖曰：汝得吾皮。尼總持曰
G155n2590_p0192a04║：我今所解，如慶喜見阿閦佛國。一見更不再見。祖曰：汝得吾肉。道育曰：四大本
G155n2590_p0192a05║空，五陰非有，而我見處，無一法可得。祖曰：汝得吾骨。最後慧可禮拜，依
G155n2590_p0192a06║位而立。祖曰：汝得吾髓。
G155n2590_p0192a07║受衣紹祖，
G155n2590_p0192a08║指月錄四：初祖乃顧慧可而告之曰：昔如來以正法眼，付迦葉大士，展轉囑累
G155n2590_p0192a09║而至於我，我今付汝，汝當護持，并授汝袈裟，以為法信，各有所表，宜可知
G155n2590_p0192a10║矣！可曰：請師指陳。祖曰：內傳法印，以契證心，外付袈裟，以定宗旨。
G155n2590_p0192a11║開闡正宗。
G155n2590_p0192a12║法華經提婆品：演暢實相義，開闡一乘法。正宗記序：正宗者，必以親相師承
G155n2590_p0192a13║為其效也。韻會，流派所出為宗。
G155n2590_p0192a14║三傳而至黃梅，
G155n2590_p0192a15║三傳者，自二祖以下三傳也。大明一統志六十一：黃州府黃梅山，在黃梅縣西
G155n2590_p0193a01║四十里。其山多梅，故名黃梅。指五祖忍大師也。
G155n2590_p0193a02║會中高僧七百，
G155n2590_p0193a03║高僧者，德高之僧。對於出家者之尊稱也。
G155n2590_p0193a04║惟負舂居士。
G155n2590_p0193a05║事苑四，凡具四德，乃稱居士。一，不求仕官。二，寡欲蘊德。三，居財大富
G155n2590_p0193a06║。四，守道自悟。案居士後為在家崇信佛道者之通稱。六祖慧能本姓羅。後投
G155n2590_p0193a07║五祖忍大師於黃梅，嘗腰石舂米，故云負舂居士。
G155n2590_p0193a08║一偈，
G155n2590_p0193a09║見本經。
G155n2590_p0193a10║傳衣為六代祖，南遯十餘年。
G155n2590_p0193a11║按自龍朔元年傳衣，至儀鳳元年，實得十六年。本經所謂於四會避難獵人隊中
G155n2590_p0193a12║，凡經一十五載是也。
G155n2590_p0193a13║一旦以非風旛動之機，
G155n2590_p0193a14║大明錄，忘言獨契者，謂之機。事見本經。
G155n2590_p0193a15║觸開印宗正眼。
G155n2590_p0194a01║傳燈錄卷五，廣州法性寺印宗和尚者，吳郡人，姓印氏，從師出家，精𣵀槃大
G155n2590_p0194a02║部。唐咸亨元年抵京師，敕居大敬愛寺，固辭，往蘄春謁忍大師，後於廣州法
G155n2590_p0194a03║性寺，講𣵀槃經。遇六祖能大師，始悟法理，以能為傳法師。正眼者，即正法
G155n2590_p0194a04║眼藏，見上靈山會上註中。印宗事，見本經。
G155n2590_p0194a05║居士由是祝髮登壇，
G155n2590_p0194a06║祝，斷也。祝髮，即斷髮也。穀梁傳哀公十三年曰：吳夷狄之國，祝髮文身。
G155n2590_p0194a07║登壇，登戒壇受具戒也。法海序曰：二月八日，就法性寺智光律師，受滿分戒
G155n2590_p0194a08║。其所登之壇，即宋朝求那跋陀三藏之所置也。祝髮登壇，事見本經。
G155n2590_p0194a09║應跋陀羅
G155n2590_p0194a10║跋陀羅梵語，此云功德賢，中天竺人，即求那跋陀羅三藏也。跋陀羅於齊之建
G155n2590_p0194a11║元初至京師，譯百喻經等。
G155n2590_p0194a12║懸記，
G155n2590_p0194a13║求那跋陀羅三藏記曰：後當有肉身菩薩在此壇受戒。語見法海序。懸記者，懸
G155n2590_p0194a14║先記未來之人，未來之事之讖語也。
G155n2590_p0194a15║開東山法門。
G155n2590_p0195a01║開，開示也。佛祖通載十二，忍（弘忍）姓周氏，黃梅人。與信（道信）並住
G155n2590_p0195a02║東山寺，世謂其法，為東山法門。
G155n2590_p0195a03║韋使君
G155n2590_p0195a04║韋使君，即韶州韋刺史，名璩。
G155n2590_p0195a05║命海禪者
G155n2590_p0195a06║海禪者，六祖法嗣韶州法海禪師也。案壇經，師至末後。法海上座再拜問曰：
G155n2590_p0195a07║和尚入滅之後，衣法當付何人？師曰：吾於大梵寺說法，以至於今，抄錄流行
G155n2590_p0195a08║，目曰法寶壇經，汝等守護遞相傳授，度諸羣生，但依此說，是名正法。此言
G155n2590_p0195a09║韋使君命法海禪師錄出者，蓋因師之遺囑也，詳見正宗記六。
G155n2590_p0195a10║錄其語，
G155n2590_p0195a11║錄，韻會曰總也，收拾也。
G155n2590_p0195a12║目之曰法寶壇經。大師始於五羊，
G155n2590_p0195a13║五羊城，即廣東省城。昔高固為楚相，五羊銜穀萃於楚庭，故廣州廳事梁上畫
G155n2590_p0195a14║五羊之像，又作五穀囊。廣州記：其城舊日稱羊城，亦稱穗垣。
G155n2590_p0195a15║終至曹溪，
G155n2590_p0196a01║一統志七十九，韶州府曹溪，在府城東南三十里。
G155n2590_p0196a02║說法三十七年。
G155n2590_p0196a03║按自儀鳳元年，至先天二年，實得三十八年。曰三十七年者，或云除示寂之年
G155n2590_p0196a04║計也。
G155n2590_p0196a05║霑甘露味，
G155n2590_p0196a06║白虎通，甘露者，美露也。降則物無不盛。維摩經佛國品註：什曰：甘露即實
G155n2590_p0196a07║相法也。
G155n2590_p0196a08║入聖超凡者，
G155n2590_p0196a09║俱舍論，證理曰聖。凡，謂凡夫，即平常之人也。法華經：凡夫淺識，深著五
G155n2590_p0196a10║欲。
G155n2590_p0196a11║莫記其數。悟佛心宗，
G155n2590_p0196a12║佛心宗即禪宗也，又簡稱心宗。禪源諸詮下，所傳心宗，實貫三尊。
G155n2590_p0196a13║行解相應
G155n2590_p0196a14║行解者，遊行於心識所對之境而解了之也。俱舍光記一之餘，言行解者，唯是
G155n2590_p0196a15║心等作用差別。作用名行解。相應者，契合之義。淨土論註上，相應者，譬如
G155n2590_p0197a01║函蓋相稱也。演密鈔七，相應者，汎指契合義。傳燈錄三，達磨大師，傳佛心
G155n2590_p0197a02║宗，行解相應。
G155n2590_p0197a03║為大知識者，
G155n2590_p0197a04║大𣵀槃經，能教眾生，遠離煩惱，修行菩提，故名知識。大知識，稱讚之辭也
G155n2590_p0197a05║。
G155n2590_p0197a06║名載傳燈。
G155n2590_p0197a07║傳燈錄共三十卷，吳僧道原纂。其第五卷，傳六祖大師法嗣。四十三人中十有
G155n2590_p0197a08║九人錄在傳。餘二十四人則有名無傳。四十三人名具本經末頁註中。
G155n2590_p0197a09║惟南嶽青原
G155n2590_p0197a10║南嶽讓禪師，青原思禪師。
G155n2590_p0197a11║執侍最久。
G155n2590_p0197a12║執侍，執器物而奉事也。
G155n2590_p0197a13║盡得無巴鼻故。
G155n2590_p0197a14║巴者把也。鼻，鼻準也。宗門方語，巴鼻之巴，如鼻準之可拿撮也。案無把鼻
G155n2590_p0197a15║，言無鼻準之不可把持，即得無所得之意。
G155n2590_p0198a01║出馬祖
G155n2590_p0198a02║道一禪師，南嶽讓禪師之法嗣，姓馬氏，故人稱為馬祖。唐元和中諡大寂。傳
G155n2590_p0198a03║燈錄六，六祖能和尚謂讓曰：向後佛法，從汝邊出一馬駒，踏殺天下人。案所
G155n2590_p0198a04║云馬駒，即指馬祖之預言。
G155n2590_p0198a05║石頭，
G155n2590_p0198a06║希遷禪師，居衡山之南寺。有石在寺之東，狀如臺，結菴於其上，時人號之為
G155n2590_p0198a07║石頭和尚。
G155n2590_p0198a08║機智圓明，玄風大震。
G155n2590_p0198a09║玄風，玄妙之風化也。文選三十八庾亮表文，弱冠濯纓，沐浴玄風。
G155n2590_p0198a10║乃有臨濟
G155n2590_p0198a11║鎮州臨濟義元禪師初參黃檗，三度被打。後參大愚，於言下大悟。咸通八年四
G155n2590_p0198a12║月十日示滅，諡慧照。其後宗之者稱謂臨濟宗。
G155n2590_p0198a13║溈仰
G155n2590_p0198a14║潭州溈山靈祐禪師，百丈之入室弟子也。敷揚宗教四十餘年。大中七年正月示
G155n2590_p0198a15║寂，諡大圓禪師。袁州仰山慧寂通智禪師，即溈山之法嗣，後宗其師弟之學者
G155n2590_p0199a01║謂之溈仰宗。
G155n2590_p0199a02║曹洞
G155n2590_p0199a03║第一祖洞山良价禪師，第二祖曹山本寂禪師，後謂之曹洞宗，不曰洞曹宗者，
G155n2590_p0199a04║取便為言故也。
G155n2590_p0199a05║雲門
G155n2590_p0199a06║韶州雲門山文偃禪師，每顧見僧，即曰鑒，僧欲酬之，則曰咦。常以此顧鑒咦
G155n2590_p0199a07║三字，接學者。後謂之雲門宗。
G155n2590_p0199a08║法眼
G155n2590_p0199a09║金陵清涼院文益禪師，嗣羅漢琛，周顯德五年諡大法眼禪師大智藏大導師。後
G155n2590_p0199a10║稱其宗為法眼宗。
G155n2590_p0199a11║諸公，巍然而出。
G155n2590_p0199a12║巍然，高大貌。
G155n2590_p0199a13║道德超羣，門庭險峻。
G155n2590_p0199a14║周禮，閽人掌掃門庭。
G155n2590_p0199a15║啓廸英靈
G155n2590_p0200a01║啓，開也。廸，導也。書經太甲上，啓廸後人。英華靈秀之氣所鍾者曰英靈。
G155n2590_p0200a02║隋書李德林傳，陳使江總目送之曰：此河朔之英靈也。
G155n2590_p0200a03║衲子，
G155n2590_p0200a04║智度論，比丘曰：佛當著何等衣。佛，應著衲衣，故宗門中呼佛子曰衲子。
G155n2590_p0200a05║奮志衝關。
G155n2590_p0200a06║關，或云玄關，三處之玄關也，就法門而言。慈靈法師遵式居天竺日，有貴宦
G155n2590_p0200a07║註楞嚴，求師印可。師烹烈燄謂之曰：今先申三問，若答之契理，當為流通。
G155n2590_p0200a08║若其不合，當付此火。宦許之。師曰真精妙元，性淨明心，不知如何註釋。三
G155n2590_p0200a09║四四三，宛轉十二，流變三疊，一十百千，為是何義？二十五聖所證圓通，既
G155n2590_p0200a10║云實無優劣，文殊何得取觀音？其人無措，師即舉付火中，見佛祖統紀十慈雲
G155n2590_p0200a11║傳，此即楞嚴三關也。黃龍常以三問拶人。曰：人個個有生緣，如何是汝之生
G155n2590_p0200a12║緣？曰：我手何似佛手！曰：我脚何似驢脚！無人契其旨者，天下叢林目為三
G155n2590_p0200a13║關。案此奮志衝關之關，指禪關而言。雖非楞嚴之三關黃龍之三關，而為關則
G155n2590_p0200a14║一，故不云衝三關而云衝關也。
G155n2590_p0200a15║一門深入，
G155n2590_p0201a01║謂於禪之一門深入也。
G155n2590_p0201a02║五派同源。
G155n2590_p0201a03║五派指上之臨濟溈仰曹洞雲門法眼。
G155n2590_p0201a04║歷徧鑪錘，
G155n2590_p0201a05║莊子，皆在鑪錘之間耳。
G155n2590_p0201a06║規模廣大。
G155n2590_p0201a07║規，所以為圓之器。模，製器之型也。
G155n2590_p0201a08║原其五家綱要，
G155n2590_p0201a09║五家即前所云之五派，註見臨濟等五宗下。尚書序，舉其宏綱，撮其機要，足
G155n2590_p0201a10║以垂世立教。
G155n2590_p0201a11║盡出壇經。夫壇經者，言簡義豐，
G155n2590_p0201a12║豐，足也。
G155n2590_p0201a13║理明事備，具足諸佛無量法門。一一法門，具足無量妙義。一一妙義，發揮諸佛
G155n2590_p0201a14║無量妙理。即彌勒樓閣中。
G155n2590_p0201a15║彌勒為紹釋迦佛位之補處菩薩，先佛入滅，生兜率天之內院。人壽四千歲時，
G155n2590_p0202a01║彌勒來為賢劫千佛之第五佛。從今經歷五十六億七千萬年，出世於第十之減劫
G155n2590_p0202a02║。於華林園中金剛座處龍華菩提樹下以三會之說法，化一切之人天。說詳一切
G155n2590_p0202a03║智光明仙慈心因緣不食肉經，菩薩處胎經，華嚴經七十七，於此南方有國名海
G155n2590_p0202a04║岸，有園名大莊嚴。其中有一廣大樓閣，名毘盧遮那莊嚴藏，從菩薩善根果報
G155n2590_p0202a05║生。同七十九，爾時善財童子，恭敬右繞彌勒菩薩摩訶薩已，而白之言：唯願
G155n2590_p0202a06║大聖開樓閣門，令我得入。時彌勒菩薩前詣樓閣，彈指出聲，其門即開，命善
G155n2590_p0202a07║財入，善財心喜，入已還閉，見其樓閣，廣博無量，同於虛空。
G155n2590_p0202a08║即普賢毛孔中。
G155n2590_p0202a09║觀普賢菩薩行法經，有一菩薩結跏趺坐，名曰普賢。身白玉色，五十種光，光
G155n2590_p0202a10║五十種色，以為項光。身諸毛孔，流出金光。其金光端無量化佛，諸化菩薩，
G155n2590_p0202a11║以為眷屬，安詳徐步。
G155n2590_p0202a12║善入者即同善財。
G155n2590_p0202a13║此句承上彌勒樓閣中句。
G155n2590_p0202a14║於一念間圓滿功德，與普賢等，與諸佛等。
G155n2590_p0202a15║此句承上普賢毛孔中句。
G155n2590_p0203a01║惜乎壇經為後人節略太多，不見六祖大全之旨。
G155n2590_p0203a02║莊子田子方篇，吾不知天地之大全也。
G155n2590_p0203a03║德異幼年嘗見古本，
G155n2590_p0203a04║古本，古時所刻之書本，指壇經。
G155n2590_p0203a05║自後徧求三十餘載，近得通
G155n2590_p0203a06║未詳
G155n2590_p0203a07║上人
G155n2590_p0203a08║僧人之尊稱。內有德智，外有勝行，在人之上，故名上人。
G155n2590_p0203a09║尋到全文，遂刊於吳中
G155n2590_p0203a10║以木板刻字謂之刊。吳中，江蘇之吳縣也，春秋時為吳國之都，故名。
G155n2590_p0203a11║休休禪庵，
G155n2590_p0203a12║庵，與菴通。續傳燈四德異傳，素軒蔡公，施蓮湖橋庵，請居之，曰休休菴。
G155n2590_p0203a13║釋氏要覽上，釋名曰，草為圓屋曰菴。禪庵，參禪道人所居之庵也。
G155n2590_p0203a14║與諸勝士
G155n2590_p0203a15║勝士，持戒者之尊稱也。月燈三昧經，能淨持戒名勝士。
G155n2590_p0204a01║同一受用。
G155n2590_p0204a02║受用，享受之意。朱子語錄，不曾經歷許多，事過便去，看易也，卒未得他受
G155n2590_p0204a03║用。
G155n2590_p0204a04║惟願開卷舉目，
G155n2590_p0204a05║謂開壇經而一閱。
G155n2590_p0204a06║直入大圓覺海，
G155n2590_p0204a07║圓覺經註，大者，大外有小可陳，猶是分限，豈為至大。今以圓覺體無邊際，
G155n2590_p0204a08║絕諸分限，強名大也。圓者，滿足周滿外，更無一法。覺者，虛明靈照，無諸
G155n2590_p0204a09║分別念想。海者，譬喻也。譬大圓覺如海之無邊際，故云大圓覺海。
G155n2590_p0204a10║續佛祖慧命無窮，
G155n2590_p0204a11║古今集嗣法論，參禪學道，貴在乎續佛祖慧命，非榮身之事也。智慧為法身之
G155n2590_p0204a12║壽命，智慧之命夭傷，則法身之體亡失，故云慧命。
G155n2590_p0204a13║斯余志願滿矣。至元
G155n2590_p0204a14║元始祖年號。即民國前六百四十八年也。
G155n2590_p0204a15║二十七年庚寅歲中春日。
G155n2590_p0205a01║中春二月也。書堯典，日中星鳥，以應中春。
G155n2590_p0205a02║
G155n2590_p0205a03║
G155n2590_p0205a04║
G155n2590_p0205a05║
G155n2590_p0205a06║
G155n2590_p0205a07║
G155n2590_p0205a08║
G155n2590_p0205a09║
G155n2590_p0205a10║
G155n2590_p0205a11║
G155n2590_p0205a12║
G155n2590_p0205a13║
G155n2590_p0205a14║
G155n2590_p0205a15║