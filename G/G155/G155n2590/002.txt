G155n2590_p0206a01║六祖大師法寶壇經箋註
G155n2590_p0206a02║
G155n2590_p0206a03║行事為後世所宗仰者稱祖。天竺初祖摩訶迦葉，傳至二十八祖達磨大師。達磨
G155n2590_p0206a04║於梁武帝時來中國，即為中國禪宗之初祖。二祖名慧可。三祖名僧璨。四祖名
G155n2590_p0206a05║道信。五祖名弘忍。六祖名惠能。春秋正義曰：三傳之義，本皆口傳，後之學
G155n2590_p0206a06║者，乃著竹帛，而以祖師之目題之。漢書外戚傳曰定陶丁姬，易祖師丁將軍之
G155n2590_p0206a07║玄孫。師古注，祖，始也。丁寬易之始師。凡創立宗派之人，無論釋家道家，
G155n2590_p0206a08║皆曰祖師。指月錄四，有期城太守楊衒之，早慕佛乘，問初祖達磨大師曰：西
G155n2590_p0206a09║天五印，師承為祖，其道如何？祖曰：明佛心宗，行解相應，名之曰祖。又問
G155n2590_p0206a10║：此外如何？祖曰：須明他心，知其今古，不厭有無，於法無取，不賢不愚，
G155n2590_p0206a11║無迷無悟。若能是解，故稱為祖。又曰：願師慈悲，開示宗旨。祖知懇到，即
G155n2590_p0206a12║說偈曰：亦不覩惡而生嫌，亦不觀善而勤措；亦不捨智而近愚，亦不拋迷而就
G155n2590_p0206a13║悟。達大道兮過量，通佛心兮出度。不與凡聖同躔，超然名之曰祖。瑜伽論，
G155n2590_p0206a14║能善教誡聲聞弟子一切應作不應作事，故名大師。又曰：能化導無量眾生，令
G155n2590_p0206a15║苦集滅，故名大師。又曰：為摧滅邪穢外道，世出世間，故名大師。資持記上
G155n2590_p0207a01║一之一，大師者，所謂天人之師，即十號之一。四教儀集註上，大師者，羣生
G155n2590_p0207a02║楷範。正宗記：六祖惠能大師，姓盧氏，新興人，辭母直造黃梅東山。既得法
G155n2590_p0207a03║，回南海法性寺，開東山法門，後歸寶林寺。一日謂眾曰：吾於忍大師處受法
G155n2590_p0207a04║要并及衣鉢，今汝等信根純熟，但說法要，衣鉢不須傳也。次年坐化，塔於曹
G155n2590_p0207a05║溪，今南華寺是也。法寶，為三寶之一。諸佛所說之妙法，可以珍重如世之財
G155n2590_p0207a06║寶者然，故名。維摩經佛國品，集眾法寶，如海導師。翻譯名義集五，引光明
G155n2590_p0207a07║玄曰：至理可尊，名曰法寶。漢書音義，封土而高曰壇，除地平坦曰場。經，
G155n2590_p0207a08║常也。凡載道義法制之至當不可易之書謂之經。壇經者，其壇為宋朝求那跋陀
G155n2590_p0207a09║羅三藏創建，立碑謂後當有肉身菩薩於此受戒。而智藥三藏於梁天監元年植菩
G155n2590_p0207a10║提樹一株於此壇畔，預誌謂後一百七十年有肉身菩薩於此樹下開演上乘，度無
G155n2590_p0207a11║量眾，真傳佛心印之法主云云。故雖六祖隨緣赴說，不皆在於此壇畔說法，而
G155n2590_p0207a12║門弟子歸重肉身菩薩於此壇畔樹下轉上乘法輪之讖，而云壇經也。
G155n2590_p0207a13║唐釋門人法海錄
G155n2590_p0207a14║無錫丁福保仲祜箋註
G155n2590_p0207a15║在民國前一千二百九十四年，唐高祖李淵受隋禪有天下，國號唐。避暑錄話下
G155n2590_p0208a01║，晉宋間佛學初行，其徒猶未有僧稱，通曰道人，其姓則皆從所授學，如支遁
G155n2590_p0208a02║本姓關，學於支謙為支。帛道猷本姓馮，學於帛尸梨密為帛是也。至道安始言
G155n2590_p0208a03║佛氏釋迦。今為弟子，宜從佛氏，乃請皆姓釋。四朝聞見錄附錄，晉王大令保
G155n2590_p0208a04║母帖考。王畿云：或又謂佛之徒稱釋，起於道安，大令時未應有釋老之稱，此
G155n2590_p0208a05║又不稽古之甚者。阿含經云：四河入海，與海同流鹹。四姓出家，與佛同姓釋
G155n2590_p0208a06║。釋，佛姓也。此土謂佛謂釋久矣。志稱釋老，以佛對老，非謂佛之徒也。晉
G155n2590_p0208a07║書云，何充性好釋典，崇脩佛寺，是也。然道安以前比丘，各稱其姓。道安欲
G155n2590_p0208a08║令皆從佛姓，初不之信，後得阿含經，始信之。爾後此土比丘皆姓釋，如釋慧
G155n2590_p0208a09║遠是也。門人，門弟子也。法海，韶州曲江人。傳燈錄五，五燈會元二，禪宗
G155n2590_p0208a10║正宗一，指月錄四，皆錄本經機緣品中一則，此外事迹無考。惟全唐文卷九百
G155n2590_p0208a11║十五，載法海，字文允，俗姓張氏，丹陽人，一云曲江人，出家鶴林寺，為六
G155n2590_p0208a12║祖弟子。天寶中，預揚州法慎律師講席。錄，鈔寫也。宋史選舉志集書吏錄本
G155n2590_p0208a13║。
G155n2590_p0208a14║行由品第一
G155n2590_p0208a15║述六祖一代之行狀由來，故曰行由。
G155n2590_p0209a01║時大師至寶林。
G155n2590_p0209a02║時六祖自廣州法性寺至寶林寺，即曹溪南華寺是也。法海壇經序，先是西國智藥三藏
G155n2590_p0209a03║，自南海經曹溪口，掬水而飲，香美，異之。謂其徒曰：此水與西天之水無別，溪源
G155n2590_p0209a04║上必有勝地，堪為蘭若。隨流至源上四顧，山水回環，峯巒奇秀。嘆曰：宛如西天寶
G155n2590_p0209a05║林山也！乃謂曹侯村居民曰：可於此山建一梵剎。一百七十年後，當有無上法寶於此
G155n2590_p0209a06║演化，得道者如林，宜號寶林。時韶州牧侯敬中以其言具表聞奏，上可其請，賜寶林
G155n2590_p0209a07║為額，遂成梵宮，落成於梁天監三年。傳燈錄五，中宗神龍元年十二月十九日，敕改
G155n2590_p0209a08║古寶林為中興寺。三年十一月十八日，又敕為法泉寺。宋高僧傳八，太平興國三年，
G155n2590_p0209a09║勅建塔，改為南華寺，又改曰，華果寺。廣東通志二百二十九，南華寺在縣（韶州府
G155n2590_p0209a10║曲江縣）南六十里。梁天監元年，天竺國僧智藥建，後為六祖演法道場。唐萬歲通天初
G155n2590_p0209a11║，則天皇后錫賫宣詔。元和間，賜塔曰靈照之塔，其寺為嶺外禪林之冠。按指月錄，
G155n2590_p0209a12║曹溪寶林，堂宇湫隘。六祖謁里人陳亞仙，捨宅廣之，即此寺也。六祖傳黃梅衣鉢，
G155n2590_p0209a13║居此。今衣鉢與真身俱存。開寶三年，賜名南華。塔毀，明成化六年建復。國朝康熙
G155n2590_p0209a14║五年平藩重建，有降龍塔。伏虎亭，卓錫亭。避難石，曹溪水，十二景。
G155n2590_p0209a15║韶州
G155n2590_p0210a01║府名。隋置州，尋廢，唐復置。元為路，明改府，屬廣東，清因之，今廢，曲
G155n2590_p0210a02║江縣其▆治也。
G155n2590_p0210a03║韋刺史
G155n2590_p0210a04║名璩。刺史，官名，漢置，其職各代不同。隋唐之刺史，猶清之知府及直隸州
G155n2590_p0210a05║知州。傳燈錄五，宋高僧傳八，會元一，韋璩皆作韋據。
G155n2590_p0210a06║與官僚
G155n2590_p0210a07║官與僚屬也。
G155n2590_p0210a08║入山，
G155n2590_p0210a09║此山指南華山而言，在曲江縣南六十里，寶林寺即在此山。
G155n2590_p0210a10║請師出。於城中大梵寺
G155n2590_p0210a11║廣東通志二百二十九：韶州府曲江縣，報恩光孝寺，在河西。唐開元二年，僧
G155n2590_p0210a12║宗錫建，名開元寺，又更名大梵寺。刺史韋宙，請六祖說壇經處。宋崇寧三年
G155n2590_p0210a13║，詔諸州建崇寧寺。政和中改天寧寺。紹興三年，專奉徽宗香火，賜額曰報恩
G155n2590_p0210a14║光孝寺。
G155n2590_p0210a15║講堂，
G155n2590_p0211a01║講堂，講經說法之堂舍也。無量壽經下，無量壽佛，為諸聲聞菩薩大眾班宣法
G155n2590_p0211a02║時，都悉集會七寶講堂，廣宣教道，演暢妙法。
G155n2590_p0211a03║為眾
G155n2590_p0211a04║法華義疏二：四人以上，乃至萬二千人以還，悉名為眾。
G155n2590_p0211a05║開緣說法。
G155n2590_p0211a06║猶言啓發人之因緣而為說妙法也。法華玄義六，諸法不可示，言辭相寂滅，有
G155n2590_p0211a07║因緣故亦可說。
G155n2590_p0211a08║師升座次。
G155n2590_p0211a09║座次，所坐之處也。
G155n2590_p0211a10║刺史官僚三十餘人，儒宗
G155n2590_p0211a11║儒宗，儒者之師也。史記：叔孫通希世度務，制禮進退，與時變化，卒為漢家
G155n2590_p0211a12║儒宗。漢書：董仲舒為世儒宗。
G155n2590_p0211a13║學士
G155n2590_p0211a14║學士，學者也。史記，天下之學士，靡然鄉風矣。
G155n2590_p0211a15║三十餘人，僧
G155n2590_p0212a01║僧者，僧伽之簡稱，皈依佛教之人也。行事鈔：四人以上，能御聖法，辨得前
G155n2590_p0212a02║事，名之為僧。
G155n2590_p0212a03║尼
G155n2590_p0212a04║出家之女僧也，梵名比丘尼，俗謂之尼姑。
G155n2590_p0212a05║道
G155n2590_p0212a06║崇奉道教之士也。此教奉元始天尊太上老君為教祖。創於東漢張道陵，至晉時
G155n2590_p0212a07║稱天師道，後遂名之為道教。
G155n2590_p0212a08║俗
G155n2590_p0212a09║在家未奉佛法者之稱也。
G155n2590_p0212a10║一千餘人，同時作禮，
G155n2590_p0212a11║作禮，作敬禮也。佛說阿彌陀經：一切世間，天人阿修羅等，聞佛所說，歡喜
G155n2590_p0212a12║信受，作禮而去。
G155n2590_p0212a13║願聞法要。
G155n2590_p0212a14║簡約而樞要之法義曰法要。梵網經法藏疏一：無非妙軌云法。孝經注：以一管
G155n2590_p0212a15║眾為要。
G155n2590_p0213a01║大師告眾曰：善知識！
G155n2590_p0213a02║法華文句四：聞名為知，見形為識。是人益我菩提之道，名善知識。𣵀槃經二
G155n2590_p0213a03║十五：能教眾生，遠離十惡，修行十善，謂之善知識。
G155n2590_p0213a04║菩提
G155n2590_p0213a05║菩提，舊譯名道，新譯名覺。道者通之義，覺者覺悟之義。名義集五：道之極
G155n2590_p0213a06║者稱之曰菩提。
G155n2590_p0213a07║自性，
G155n2590_p0213a08║諸法各自不變不改之性也。唯識論十：本來自性，清淨𣵀槃。六祖金剛經口訣
G155n2590_p0213a09║：一切眾生自無始來不能離生滅者，皆為此心所累故。諸佛惟教人了此心。此
G155n2590_p0213a10║心了，即見自性。見自性，即是菩提也。
G155n2590_p0213a11║本來
G155n2590_p0213a12║無始以來名本來。
G155n2590_p0213a13║清淨。
G155n2590_p0213a14║遠離身口意三業惡行之過失，煩惱之垢染，名清淨。探玄記四：三業無過云清
G155n2590_p0213a15║淨。
G155n2590_p0214a01║但用此心，直了成佛。
G155n2590_p0214a02║起信論義記下：眾生真心與諸佛體，平等無二。又，眾生真心，即諸佛體，更
G155n2590_p0214a03║無差別。故華嚴云：若人欲求知三世一切佛，應當如是觀，心造如來。又云：
G155n2590_p0214a04║眾生心佛，還是教化眾生。華嚴經五十二：應知念念常有佛成正覺。何以故？
G155n2590_p0214a05║諸佛如來，不離此心成正覺故。傳心法要：唯此一心即是佛，佛與眾生更無別
G155n2590_p0214a06║異。但是眾生著相外求，求之轉失，使佛覓佛，將心捉心，窮劫盡形，終不能
G155n2590_p0214a07║得。不知息念忘慮，佛自現前。此心即是佛，佛即是眾生。為眾生時此心不減
G155n2590_p0214a08║，為諸佛時此心不添；乃至六度萬行河沙功德，本自具足，不假修添。遇緣即
G155n2590_p0214a09║施，緣息即寂。若不決定信此是佛，而欲著相修行以求功用，皆是妄想，與道
G155n2590_p0214a10║相乖。此心即是佛，更無別佛，亦無別心。此心明淨，猶如虛空，無一點相貌
G155n2590_p0214a11║。舉心動念，即乖法體，即為著相。無始已來，無著相佛。修六度萬行欲求成
G155n2590_p0214a12║佛，即是次第。無始已來，無次第佛。但悟一心，更無少法可得，此即真佛。
G155n2590_p0214a13║善知識！且聽惠能行由得法事意。
G155n2590_p0214a14║且，助語辭，有寬緩說來之意。
G155n2590_p0214a15║惠能嚴父，
G155n2590_p0215a01║父嚴母慈，故稱父曰嚴父，又尊其父云嚴父也。孝經，嚴父莫大乎配天。周易
G155n2590_p0215a02║家人卦曰：家人有嚴君焉，父母之謂也。
G155n2590_p0215a03║本貫范陽。
G155n2590_p0215a04║貫，籍貫也。本貫猶云本籍。范陽，地名，唐郡。今直隸大興宛平昌平房山寶
G155n2590_p0215a05║坻等縣之地。正宗記六，其本籍范陽，父行瑫，武德中，謫官新州。
G155n2590_p0215a06║左降
G155n2590_p0215a07║即左遷，謂降職也。古以右為尊，故謂遷秩為左降。宋史真宗紀：左降官羈管
G155n2590_p0215a08║十年以上者，放還京師。
G155n2590_p0215a09║流
G155n2590_p0215a10║猶放也，為五刑之一。安置遠方，終身不返也，分遠近為三等。尚書舜典曰：
G155n2590_p0215a11║流共工於幽州。注：遣之遠去，如水之流也。
G155n2590_p0215a12║於嶺南，
G155n2590_p0215a13║嶺南，五嶺之南也。東際海，西極羣蠻，北據五嶺，今屬廣東，治十一縣。
G155n2590_p0215a14║作新州百姓。
G155n2590_p0215a15║新州，即今之新興縣，在肇慶府南一百三十里，詳大清一統志三百四十五。上
G155n2590_p0216a01║古惟貴族有姓，故謂百官之族曰百姓。書：平章百姓。注：畿內民庶也，今則
G155n2590_p0216a02║通稱國民為百姓矣。
G155n2590_p0216a03║此身不幸，
G155n2590_p0216a04║論語：不幸短命死矣！說文：夭死之事。故死謂之不幸。
G155n2590_p0216a05║父又早亡，老母孤遺，
G155n2590_p0216a06║耶律楚材詩：故園屈指八千里，老母行年六十餘。舊唐書李大亮傳：親戚孤遺
G155n2590_p0216a07║，為大亮所鞠養。任昉王文憲文集序：親加弔祭，表薦孤遺。孟子梁惠王下篇
G155n2590_p0216a08║：幼而無父曰孤。
G155n2590_p0216a09║移來南海，
G155n2590_p0216a10║移，遷也。書：移爾遐逖。南海，郡名，今改縣，屬廣東粵海道。
G155n2590_p0216a11║艱辛貧乏，
G155n2590_p0216a12║艱辛，謂艱難辛苦也。李白詩：英豪未豹變，自古多艱辛。詩傳：三歲之後，
G155n2590_p0216a13║始貧乏於衣食。
G155n2590_p0216a14║於市賣柴。
G155n2590_p0216a15║市，城鎮也。出貨曰賣，謂以物易錢也。柴，小木散材。供炊爨之用者也。
G155n2590_p0217a01║時有一客買柴，
G155n2590_p0217a02║買，以錢易物也。
G155n2590_p0217a03║使令送至客店。
G155n2590_p0217a04║孟子，便嬖不足使令於前歟。置貨鬻物之處曰店。
G155n2590_p0217a05║客收去。
G155n2590_p0217a06║客收之客，別本作容，非是。
G155n2590_p0217a07║惠能得錢，却出門外，
G155n2590_p0217a08║却，退也。
G155n2590_p0217a09║見一客誦經。
G155n2590_p0217a10║誦經，誦讀經典也。
G155n2590_p0217a11║惠能一聞經語，心即開悟。
G155n2590_p0217a12║開悟，開智明理也。法華經序品：照明佛法，開悟眾生。
G155n2590_p0217a13║遂問客誦何經？客曰：金剛經。
G155n2590_p0217a14║此經即大般若經中之第五百七十七卷。前後共有六種譯本，互有詳略。最通行
G155n2590_p0217a15║者，為羅什譯本。三藏法數二，金剛者，金中最剛，故云金剛。六祖金剛般若
G155n2590_p0218a01║經注自序云：金剛經者無相為宗，無住為體，妙有為用。自從達摩西來，為傳
G155n2590_p0218a02║此經之意，令人悟理見性。祇為世人不見自性，是以立見性之法。世人若了見
G155n2590_p0218a03║真如本體，即不假立法。此經讀誦者無數，稱讚者無邊，造疏及註解者，凡八
G155n2590_p0218a04║百餘家。所說道理，各隨所見。見雖不同，法即無二。宿植上根者，一聞便了
G155n2590_p0218a05║。若無宿慧，讀誦雖多，不悟佛意。
G155n2590_p0218a06║復問從何所來，持此經典。
G155n2590_p0218a07║持，執也。
G155n2590_p0218a08║客云：我從蘄州
G155n2590_p0218a09║蘄，音其。大清一統志二百六十三，蘄州在黃州府東一百八十里。
G155n2590_p0218a10║黃梅縣東禪寺來。
G155n2590_p0218a11║湖廣通志七十八黃州府黃梅縣，東禪寺在黃梅縣西南一里。名勝志，東禪寺號
G155n2590_p0218a12║蓮華寺。乃五祖傳衣鉢於六祖處。有六祖簸糠池，墜腰石，及吳道子傳衣圖。
G155n2590_p0218a13║其寺是五祖忍大師
G155n2590_p0218a14║五燈會元一：五祖大師蘄州黃梅人也。先為破頭山中栽松道者，後遇信大師得
G155n2590_p0218a15║法。
G155n2590_p0219a01║在彼主化。
G155n2590_p0219a02║彼指黃梅縣，亦指東禪寺而言。主化，主持教化也。
G155n2590_p0219a03║門人一千有餘，我到彼中禮拜，
G155n2590_p0219a04║禮拜，恭敬之意現於身相者也。
G155n2590_p0219a05║聽受此經。大師常勸僧俗，但持金剛經，即自見性，
G155n2590_p0219a06║智度論三十一，性各自有，不待因緣。又見後。六祖金剛般若經注自序云：經
G155n2590_p0219a07║是聖人之語。教人聞之，從凡悟聖，永息迷心。此一卷經，眾人性中本有。不
G155n2590_p0219a08║見見者，但讀誦文字。若悟本心，始知此經，不在文字。若能明了自性，方信
G155n2590_p0219a09║一切諸佛，從此經出。
G155n2590_p0219a10║直了成佛。惠能聞說，宿昔有緣，
G155n2590_p0219a11║宿昔有緣，猶言前世因緣也。
G155n2590_p0219a12║乃蒙一客，取銀十兩，與惠能，令充老母衣糧。
G155n2590_p0219a13║衣糧，衣食也。
G155n2590_p0219a14║教便往黃梅參禮五祖。
G155n2590_p0219a15║象器箋，參，趨承也。晉謁也。
G155n2590_p0220a01║惠能安置母畢，即便辭違。
G155n2590_p0220a02║辭違，別本作辭親。
G155n2590_p0220a03║不經三十餘日，便至黃梅，禮拜五祖。祖問曰：汝何方人？
G155n2590_p0220a04║別本人字下有來到此山禮拜今向吾邊十字。
G155n2590_p0220a05║欲求何物？惠能對曰：弟子是嶺南新州百姓，遠來禮師，惟求作佛，
G155n2590_p0220a06║作佛，成佛也。盡菩薩之行，斷妄惑，開真覺之謂。法華經譬喻品，具足菩薩
G155n2590_p0220a07║所行之道。當得作佛。大智度論十八：求佛道者，從初發心作願，願我作佛，
G155n2590_p0220a08║度脫眾生，得一切佛法，行六波羅蜜，破魔軍眾及諸煩惱，得一切智，成佛道
G155n2590_p0220a09║。
G155n2590_p0220a10║不求餘物。祖言：汝是嶺南人，又是獦獠，
G155n2590_p0220a11║獦音葛，獸名。獠音聊，稱西南夷之謂也。一統志八十一：肇慶府，秦為南海
G155n2590_p0220a12║郡，地屬嶺南道，風俗夷獠相雜。山谷過洞庭青草湖詩：行矣勿遲留，蕉林追
G155n2590_p0220a13║獦獠。註曰：山谷赴宜州貶所。嶺南多蕉林，其地與夷獠相接，勻會，獦者，
G155n2590_p0220a14║短啄犬，獠西南夷。
G155n2590_p0220a15║若為堪作佛？
G155n2590_p0221a01║為，何也。案，意言如何能作得佛。
G155n2590_p0221a02║惠能曰：人雖有南北，佛性本無南北。
G155n2590_p0221a03║禪源詮二：一切眾生，皆有空寂真心，無始本來性自清淨，明明不昧，了了常
G155n2590_p0221a04║知。盡未來際常住不滅，名為佛性，亦名如來藏。𣵀槃經二十七：一切眾生，
G155n2590_p0221a05║悉有佛性，如來常住，無有變易。
G155n2590_p0221a06║獦獠身與和尚不同，
G155n2590_p0221a07║和尚，僧徒稱其師之尊稱。其義為親教師。謂能教人學戒定慧。猶俗家之有業
G155n2590_p0221a08║師也。
G155n2590_p0221a09║佛性有何差別？
G155n2590_p0221a10║差別不同等也。白居易詩：一音無差別，四句有詮次。楞伽經：若無差別者，
G155n2590_p0221a11║一切外道，亦皆是佛。以不生不滅故。
G155n2590_p0221a12║五祖更欲與語，
G155n2590_p0221a13║別本作大師更欲共惠能久語。
G155n2590_p0221a14║且見徒眾。
G155n2590_p0221a15║弟子之成羣者曰徒眾。
G155n2590_p0222a01║總在左右。
G155n2590_p0222a02║總，皆也。
G155n2590_p0222a03║乃令隨眾作務。
G155n2590_p0222a04║會元三百丈章，師凡作務執勞先於眾。廣韻：務，事務也，專力也。
G155n2590_p0222a05║惠能曰：惠能啓和尚，
G155n2590_p0222a06║啓，白事也。
G155n2590_p0222a07║弟子
G155n2590_p0222a08║行事鈔上三：學在我後，名之為弟。解從義生，名之為子。
G155n2590_p0222a09║自心常生智慧，
G155n2590_p0222a10║見後。
G155n2590_p0222a11║不離自性，
G155n2590_p0222a12║自性本智，觸處應現，千般萬般，應用不乏，不即不離。傳心法要：此靈覺性
G155n2590_p0222a13║，無始已來，與虛空同壽。又曰：性即是心，心即是佛，佛即是法。
G155n2590_p0222a14║即是福田。
G155n2590_p0222a15║探玄記六：生我福，故名福田。無量壽經淨影疏：生世福善，如田生物，故名
G155n2590_p0222a16║福田。報恩經：眾僧者出三界之福田。謂比丘具有戒體。戒為萬善之根，是故
G155n2590_p0222a17║世人歸信，共養種福，如沃壤之田，能生嘉苗，故號良福田。
G155n2590_p0222a18║未審和尚教作何務？祖云：這
G155n2590_p0222a19║這，讀若者，猶言此也。
G155n2590_p0222a20║獦獠根性大別。
G155n2590_p0222a21║輔行二之四：能生為根，數習為性。大音太，過也。利，銳也。
G155n2590_p0223a01║汝更勿言，著槽廠去！
G155n2590_p0223a02║著，命令詞。槽廠養馬小屋。槽廠別本作且去後院。廣傳燈錄作槽[木*(厂@敞)]。海篇心
G155n2590_p0223a03║鏡曰：廠，馬屋。槽，馬槽也。正宗記六：尊者知其異人。佯訶曰：著
G155n2590_p0223a04║槽廠去！惠能即退，求處碓所，盡力於臼杵間。按：槽廠，即後院之碓
G155n2590_p0223a05║坊也。
G155n2590_p0223a06║惠能退至後院，有一行者，
G155n2590_p0223a07║行者，禪院之侍者也。禪林象器箋八：有髮而依止僧寺，稱為行者。釋氏要覽上
G155n2590_p0223a08║：經中多呼修行人為行者。觀無量壽經，讀誦大乘，勸進行者。善見律十一：
G155n2590_p0223a09║有善男子欲求出家，未得衣鉢，欲依寺中住者，名畔頭波羅沙。未見譯語。按
G155n2590_p0223a10║：即此方行者也。男生八歲毀齒，十六陽氣全。以其有意樂信，忍修淨梵行。
G155n2590_p0223a11║故自晉時，已有此名，如東林遠大師下有辭蛇行者。
G155n2590_p0223a12║差惠能破柴踏碓。
G155n2590_p0223a13║碓，音對，破柴者，以斧碎柴，使可為爨料之謂也。踏碓，舂米碓之用足踏者
G155n2590_p0223a14║。桓譚新論曰：宓犧制杵臼之利，后世加巧。因借身踐碓而利十倍。則碓蓋起
G155n2590_p0223a15║於杵臼之遺法也。
G155n2590_p0224a01║經八月餘。
G155n2590_p0224a02║別本作八個餘月。傳燈錄三：作晝夜不息，經八月。正宗記六：作雖歷日月，
G155n2590_p0224a03║而未嘗告勞。
G155n2590_p0224a04║祖一日忽見惠能，曰：吾思汝之見可用，
G155n2590_p0224a05║言汝之見地可用。
G155n2590_p0224a06║恐有惡人害汝，遂不與汝言，汝知之否？惠能曰：弟子亦知師意，不敢行至堂前
G155n2590_p0224a07║，令人不覺。
G155n2590_p0224a08║所以不敢朝參暮請，欲使他人不覺惠能將傳五祖之衣鉢而為六祖也。
G155n2590_p0224a09║祖一日喚諸門人總來。吾向汝說，世人生死事大，
G155n2590_p0224a10║楞嚴經三：生死死生，生生死死，如旋火輪。天台四教儀：從地獄至非非想天
G155n2590_p0224a11║，雖然苦樂不同，未免生而復死，死已還生，故名生死。銷釋金剛科儀曰：百
G155n2590_p0224a12║年光景，全在剎那。四大幻身，豈能長久。每日塵勞汩汩，終朝業識茫茫。不
G155n2590_p0224a13║知一性之圓明，徒逞六根之貪欲。功名蓋世，無非大夢一塲。富貴驚人，難免
G155n2590_p0224a14║無常二字。爭人爭我，到底成空。誇會誇能，必竟非實。風火散時無老少，溪
G155n2590_p0224a15║山磨盡幾英雄。綠鬢未幾，而白髮早侵。賀者纔臨，而弔者隨至。一包膿血，
G155n2590_p0225a01║長年苦戀恩情。七尺髑髏，恣意濫貪財寶。出息難期入息，今朝不保來朝。愛
G155n2590_p0225a02║河出沒幾時休，火宅憂煎何日了。不願出離業網，只言未有功夫。閻羅王忽地
G155n2590_p0225a03║來追，崔相公豈容展限。回首家親都不見，到頭業報自家當。鬼王獄卒，一任
G155n2590_p0225a04║欺凌。劍樹刀山，更無推抵。或攝沃焦石下，或在鐵圍山間。受鑊湯則萬死千
G155n2590_p0225a05║生，遭剉磕則一刀兩段。飢吞熱鐵，渴飲鎔銅。十二時甘受苦辛，五百劫不見
G155n2590_p0225a06║頭影。受足罪業，復入輪迴。頓失舊時人身，換却這迴皮袋。披衣戴角，啣鐵
G155n2590_p0225a07║負鞍。以肉供人，用命還債。生被刀砧之苦，活遭湯火之災。互積寃愆，遞相
G155n2590_p0225a08║食噉。那時追悔，學道無因。何如直下承當，莫待今生蹉過。
G155n2590_p0225a09║汝等終日只求福田，
G155n2590_p0225a10║求人天有漏之果，福報盡時，還入三塗。竹窗隨筆：今生持戒脩福之僧，若心
G155n2590_p0225a11║地未明，願力輕微，又不求淨土，是人來生多感富貴之報，亦多為富貴所迷。
G155n2590_p0225a12║或至造業墮落者。有老僧搖手不之信。予謂無論隔世，親見一僧結茅北峯之陰
G155n2590_p0225a13║，十年頗著清修，一時善信敬慕，為別剏菴。徙居之，遂致沈溺，前所微得俱
G155n2590_p0225a14║喪。見世且然，况來生耶！問此為誰？予云：即老兄是。其人默然。
G155n2590_p0225a15║不求出離生死苦海。
G155n2590_p0226a01║言生死之苦，如大海然，無邊際也。止觀一：動法性山，入生死海。六祖金剛
G155n2590_p0226a02║經口訣，凡夫之人，生緣念有，識在業變，習氣薰染，因生愈甚。故既生之後
G155n2590_p0226a03║，心著諸妄。妄認四大，以為我身。妄認六親，以為我有。妄認聲色，以為快
G155n2590_p0226a04║樂。妄認塵勞，以為富貴。心目知見，無所不妄。諸妄既起，煩惱萬差。妄念
G155n2590_p0226a05║奪真，真性遂隱。人我為主，真識為客。三業前引，百業後隨，流浪生死，無
G155n2590_p0226a06║有涯際。生盡則滅，滅盡復生，生滅相尋，至墮諸趣。轉輾不知，愈恣無明，
G155n2590_p0226a07║造諸業罟，遂至塵沙劫盡，不復人身。法華經方便品：以諸欲因緣，墜墮三惡
G155n2590_p0226a08║道，輪迴六趣中，備受諸苦毒。心地觀經：有情輪迴生六道，猶如車輪無始終
G155n2590_p0226a09║。觀佛三昧經：三界眾生，輪迴六趣，如旋火輪。身觀經：循環三界內，猶如
G155n2590_p0226a10║汲井輪。華嚴經，張大教網，亘生死海，渡人天龍，置𣵀槃岸。盂蘭盆疏新記
G155n2590_p0226a11║，苦海者，三界苦道，無有邊底，故喻海也。六祖金剛經註，心若清淨，一切
G155n2590_p0226a12║妄念不生，能度生死苦海。竹窗隨筆，醉生夢死，恒言也，實至言也。世人大
G155n2590_p0226a13║約貧賤富貴二種。貧賤者，固朝忙夕忙以營衣食。富貴者，亦朝忙夕忙以享欲
G155n2590_p0226a14║樂，受用不同，其忙一也。忙至死而後已，而心未已也。齎此心以往，而復生
G155n2590_p0226a15║，而復忙，而復死。死生生死，昏昏蒙蒙，如醉如夢，經百千劫，曾無了期。
G155n2590_p0227a01║朗然獨醒，大丈夫當如是矣。出離生死，即出三界也。傳心法要下，問如何是
G155n2590_p0227a02║出三界？師云：善惡都莫思量，當處便出三界。
G155n2590_p0227a03║自性
G155n2590_p0227a04║上自諸佛菩薩，下至蝡動蠉飛之生類，其品類雖千差萬別，無非以不變之真性
G155n2590_p0227a05║為體。若迷於此真性，則為煩惱所覆障，而成生死流轉。若悟此真性，則能出
G155n2590_p0227a06║離生死，而得入於𣵀槃。此其性謂之自性，即本有之自性也。其自性不遷不變
G155n2590_p0227a07║，又謂之如來之自性，又名為真如，又謂之自性真如。自性之本佛備於己身，
G155n2590_p0227a08║其本佛，謂本有之自性也。
G155n2590_p0227a09║若迷，
G155n2590_p0227a10║金剛三昧經，譬如迷子，手執金錢而不知有，遊行十方。經五十年貧窮困苦，
G155n2590_p0227a11║專事求索，而以養身，而不充足。其父見子有如是事，而謂子言：汝執金錢何
G155n2590_p0227a12║不取用，隨意所須皆得充足？其子醒已，而得金錢，心大歡喜，而謂得錢。其
G155n2590_p0227a13║父謂言：迷子！汝勿欣懌。所得金錢，是汝本物。汝非有得，云何可喜。案本
G155n2590_p0227a14║物即自性也。若迷自性，猶迷子手執金錢，而不知有也。
G155n2590_p0227a15║福何可救。
G155n2590_p0228a01║福者，即從福田求得之人天福報也。雖得福，亦不能救生死輪迴之苦。智度論
G155n2590_p0228a02║三十三，福者，善有漏。增一阿含經一，雖受梵天福猶不至究竟。百論上，福
G155n2590_p0228a03║報滅時，離所樂事。智度論十六，無色界天，樂定心著不覺。命盡墮在欲界中
G155n2590_p0228a04║，受禽獸形，色界諸天，亦復如是。從清淨處墮，還受婬欲，在不淨中。欲界
G155n2590_p0228a05║六天，樂著五欲，還墮地獄，受諸苦痛。見人道中，以十善福貿得人身。人身
G155n2590_p0228a06║多苦少樂，壽盡多墮惡趣中。心地觀經五，三界之頂，非非想天。八萬劫盡，
G155n2590_p0228a07║還生下地。轉輪聖王，千子圍遶，七寶眷屬，四洲咸伏。壽命報盡，須臾不定
G155n2590_p0228a08║，我今亦爾。假使壽年滿一百歲，七寶具足，受諸快樂。琰魔使至，不免無常
G155n2590_p0228a09║。案：據此則知雖享受非非想天轉輪聖王之福報及人間之福壽康寧，亦終不免
G155n2590_p0228a10║再入生死大海之苦。
G155n2590_p0228a11║汝等各去自看智慧，
G155n2590_p0228a12║大乘義章九，照見名智，解了稱慧，此二各別。知世諦者名之為智，照第一義
G155n2590_p0228a13║者說以為慧。通則義齊。法華經義疏，經論之中，多說慧門鑒空，智門照有。
G155n2590_p0228a14║取自本心般若之性，
G155n2590_p0228a15║智度論四十三，般若者，秦言智慧。一切諸智慧中，最為第一無上無比無等，
G155n2590_p0229a01║更無勝者。般若者，圓常之大覺也。一覺有三德：一，實相般若：即般若之理
G155n2590_p0229a02║體，本來具於眾生之本心中，離一切虛妄之相之般若實性也。是所證之理體也
G155n2590_p0229a03║。二，觀照般若：觀照實相之實智也。三，文字般若：解釋上之二般若之文字
G155n2590_p0229a04║，如五部八部及大般若等之般若經是也。按此般若指第一種實相般若而言。下
G155n2590_p0229a05║同。
G155n2590_p0229a06║各作一偈，
G155n2590_p0229a07║偈，音奇。佛家所唱詞句，謂之偈。華言頌。諸經雖五字七字，為句不同。皆
G155n2590_p0229a08║以四句為一偈也。然亦有變體而不限此例者。
G155n2590_p0229a09║來呈吾看。若悟大意，
G155n2590_p0229a10║止觀一，大意囊括始終，冠戴初後。
G155n2590_p0229a11║付汝衣法，
G155n2590_p0229a12║傳正法而更授以師之袈裟也，見傳燈錄三。五燈會元一，達磨顧慧可而告之曰
G155n2590_p0229a13║，昔如來以正法眼付迦葉大士，展轉囑累而至於我，我今付汝，汝當護持。并
G155n2590_p0229a14║授汝袈裟，以為法信。各有所表，宜可知矣。可曰：請師指陳。祖曰：內傳法
G155n2590_p0229a15║印，以契證心。外付袈裟，以定宗旨。後代澆薄，疑慮競生。云吾西天之人，
G155n2590_p0230a01║言汝此方之子，憑何得法？以何證之？汝今受此衣法，却後難生。但出此衣，
G155n2590_p0230a02║并吾法偈。以表明其化無礙。至吾滅後二百年，衣止不傳。法周沙界，明道者
G155n2590_p0230a03║多，行道者少；說理者多，通理者少。潛行密證，千萬有餘。按此指達磨相傳
G155n2590_p0230a04║之衣法也。傳心法要，自達摩大師到中國，唯說一心，唯傳一法。以佛傳佛，
G155n2590_p0230a05║不說餘佛。以法傳法，不說餘法。法即不可說之法，佛即不可取之佛。乃是本
G155n2590_p0230a06║源清淨心也。又云：祖師直指一切眾生本心本體本來是佛，不假修成。不屬漸
G155n2590_p0230a07║次，不是明暗。不是明，故無明。不是暗，故無暗。所以無無明，亦無無明盡
G155n2590_p0230a08║。入我此宗門，切須在意。如此見得，名之為法。
G155n2590_p0230a09║為第六代祖。火急速去，
G155n2590_p0230a10║火急，言如火之急也。北史齊武帝紀，帝特愛非時之物，取求火急，皆須朝徵
G155n2590_p0230a11║夕辦。
G155n2590_p0230a12║不得遲滯。
G155n2590_p0230a13║滯，音彘。遲，留也。
G155n2590_p0230a14║思量即不中用。
G155n2590_p0230a15║思量，思慮事理而量度之也。法華經方便品，是法非思量分別之所能解。不中
G155n2590_p0231a01║用即不適於用也。史記，始皇曰：吾前收天下書，不中用者盡去之。林子壇經
G155n2590_p0231a02║訊釋，佛之妙義，雖曰不屬之言語文字矣。而其所以發之言語見之文字者，亦
G155n2590_p0231a03║非有待於擬議而安排也。故曰思量不中用。
G155n2590_p0231a04║見性之人，
G155n2590_p0231a05║徹見自心之佛性，名見性。悟性論，直指人心，見性成佛。永平道元法語，見
G155n2590_p0231a06║性，即佛性也，萬法之實相也，亦即眾生之心性也。又曰：眾生迷於此性故，
G155n2590_p0231a07║輪迴六道。諸佛覺悟此性故，不受六道之苦。
G155n2590_p0231a08║言下須見。
G155n2590_p0231a09║頓悟入道要門下，師曰見性者即非凡夫。頓悟上乘，超凡越聖。迷人論凡論聖
G155n2590_p0231a10║，悟人超越生死𣵀槃。迷人說事說理，悟人大用無方。迷人求得求證，悟人無
G155n2590_p0231a11║得無求。迷人期遠劫證，悟人頓見。
G155n2590_p0231a12║若如此者，輪刀上陣，
G155n2590_p0231a13║輪刀上陣者，言舞刀如車輪之轉而入軍陣作戰也。
G155n2590_p0231a14║亦得見之。
G155n2590_p0231a15║原註，喻利根者。
G155n2590_p0232a01║眾得處分，
G155n2590_p0232a02║處分，處置也。別本此下有來經後院四字。
G155n2590_p0232a03║退而遞
G155n2590_p0232a04║音第，更迭也。
G155n2590_p0232a05║相謂曰：我等眾人，不須澄心用意作偈，將呈和尚，
G155n2590_p0232a06║將，賚也，持也。又，送也。
G155n2590_p0232a07║有何所益。神秀上座
G155n2590_p0232a08║宋高僧傳卷八，釋神秀，俗姓李氏，今東京尉氏人也。少覽經史，博綜多聞，
G155n2590_p0232a09║既而奮志出塵，鬀染受法。後遇蘄州雙峯東山寺五祖忍師以坐禪為務。乃歎伏
G155n2590_p0232a10║曰：此真吾師也！決心苦節，以樵汲自役而求其道。忍於上元中卒，秀乃往江
G155n2590_p0232a11║陵當陽山居焉。四海緇徒，嚮風而靡，道譽馨香，普蒙熏灼。則天太后聞之，
G155n2590_p0232a12║召赴都，肩輿上殿，親加跪禮，內道塲豐其供施，時時聞道，敕於昔住山置度
G155n2590_p0232a13║門寺，以旌其德。時王公已下，京邑士庶，競至禮謁，望塵拜伏，日有萬計。
G155n2590_p0232a14║洎中宗孝和帝即位，尤加寵重。中書令張說，嘗問法執弟子禮，退謂人曰：禪
G155n2590_p0232a15║師身長八尺，龍眉秀目，威德巍巍，王霸之器也。僧寺有上座一職。在住持之
G155n2590_p0233a01║下，為一寺之領袖，又其位最高，上更無人，故名上座。為一切沙門所尊敬者
G155n2590_p0233a02║。五分律十八，佛言上更無人。名之上座。
G155n2590_p0233a03║現為教授師，
G155n2590_p0233a04║教授師，為五種阿闍梨之第三種。教授弟子威儀作法等。輔行四之三，宣傳聖
G155n2590_p0233a05║言，名之為教。訓誨於義，名之為授。
G155n2590_p0233a06║必是他得。我輩謾
G155n2590_p0233a07║謾音瞞，汗漫也。寬泛也。
G155n2590_p0233a08║作偈頌，
G155n2590_p0233a09║梵語偈陀，此譯頌，梵漢雙舉名偈頌。偈註詳前。
G155n2590_p0233a10║枉用心力。
G155n2590_p0233a11║勞而無功曰枉。心力，謂人所以運用其心思之能力也。梁書徐勉傳，吾年時朽
G155n2590_p0233a12║暮，心力稍殫。
G155n2590_p0233a13║諸人聞語，總皆息心，咸言我等已後，依止秀師。
G155n2590_p0233a14║依止者，依賴止住於有力有德之處，而不離也。
G155n2590_p0233a15║何煩作偈。神秀思惟，
G155n2590_p0234a01║法華經譬喻品，常思維是事。漢書董仲舒傳，思惟往古，而務以求賢。
G155n2590_p0234a02║諸人不呈偈者，為我與他為教授師。
G155n2590_p0234a03║為我之為讀去聲。
G155n2590_p0234a04║我須作偈將呈和尚。若不呈偈，和尚如何知我心中見解深淺。
G155n2590_p0234a05║見解，猶言見地，見到之處也。傳燈錄，二子見解，過於鶖子。
G155n2590_p0234a06║我呈偈意，求法即善，覓祖即惡。
G155n2590_p0234a07║求法，求正法也。猶言我呈此偈，為求正法即是善，為奪祖位即是惡。
G155n2590_p0234a08║却同凡心，奪其聖位奚別。
G155n2590_p0234a09║若為覓祖位而呈偈，則心同凡夫，如此則與奪五祖之祖位何別。
G155n2590_p0234a10║若不呈偈，終不得法。大難大難！五祖堂前，有步廊三閒，
G155n2590_p0234a11║廊，堂邊廡也。
G155n2590_p0234a12║擬請供奉
G155n2590_p0234a13║供奉，官名。唐時凡有一材一藝者，得供奉內廷，故有翰林供奉諸名。至宋時
G155n2590_p0234a14║，尚有東西頭供奉官。清代之在南書房行走者，亦自稱內庭供奉。
G155n2590_p0234a15║盧珍
G155n2590_p0235a01║指月錄四，作處士盧珍。傳燈錄三，會元一，又作處士。
G155n2590_p0235a02║畫棱伽經
G155n2590_p0235a03║棱與楞同。棱伽經有四譯本，今存三本：一，宋求那跋陀羅譯，名楞伽阿跋多
G155n2590_p0235a04║羅寶經，凡四卷。又名四卷楞伽。二，元魏菩提流支譯，名入楞伽經，凡十卷
G155n2590_p0235a05║，又名十卷楞伽。三，唐實叉難陀譯，名大乘入楞伽經，凡七卷，名七卷楞伽
G155n2590_p0235a06║。明釋宗𭰤註解一，楞伽是城名，華言不可往。其城在南海摩羅山頂，無神通
G155n2590_p0235a07║者不可往。佛於此處說法，即佛境界也，以處表法也。
G155n2590_p0235a08║變相，
G155n2590_p0235a09║畫楞伽經中說法時會處眾等之變相。猶言觀音經變相，地獄變相也。
G155n2590_p0235a10║及五祖血脈圖，
G155n2590_p0235a11║五祖，謂自初祖達磨大師至五祖弘忍大師也。血脈，體內流通血液之經絡也。
G155n2590_p0235a12║今借此圖以形容嗣續列祖之傳。五祖血脈圖，謂傳受列祖之奧旨，而記其相承
G155n2590_p0235a13║之名也。起信註疏一，血脈相承，一向躡前起後。
G155n2590_p0235a14║流傳
G155n2590_p0235a15║流傳，猶傳布也。十六國春秋，大化流傳。
G155n2590_p0236a01║供養。
G155n2590_p0236a02║猶云奉養也。後世稱獻佛及飯僧，亦曰供養。華嚴經，諸供養中，法供最重。
G155n2590_p0236a03║神秀作偈成已，數度欲呈。
G155n2590_p0236a04║數度，數次也。
G155n2590_p0236a05║行至堂前，心中恍惚，
G155n2590_p0236a06║恍惚，見不真切也。
G155n2590_p0236a07║遍身汗流，擬呈不得。前後經四日，一十三度呈偈不得。秀乃思惟，不如向廊下
G155n2590_p0236a08║書著，從他和尚看見，忽若道好，即出禮拜，云是秀作。若道不堪，
G155n2590_p0236a09║不堪，不勝也。左傳，君將不堪。
G155n2590_p0236a10║枉向山中數年，受人禮拜，更修何道。是夜三更，
G155n2590_p0236a11║三更，夜間十二時，丙夜也。詳下五更註。
G155n2590_p0236a12║不使人知，自執燈，書偈於南廊壁閒，呈心所見。偈曰：
G155n2590_p0236a13║身是菩提樹，
G155n2590_p0236a14║此譬喻之辭也。西域記八，金剛座上菩提樹者，即畢鉢羅之樹也。昔佛在世
G155n2590_p0236a15║高數百尺。屢經殘伐，猶高四五丈。佛坐其下成等正覺，因而謂之菩提樹焉
G155n2590_p0237a01║。莖幹黃白，枝葉青翠，冬夏不凋，光鮮無變。每至如來𣵀槃之日，葉皆凋
G155n2590_p0237a02║落，頃之復故。
G155n2590_p0237a03║心如明鏡臺；
G155n2590_p0237a04║起信論，眾生心者猶如於鏡。性理大全三十二，程子曰：聖人之心，明鏡止
G155n2590_p0237a05║水。鏡奩之大者，上可架鏡故名鏡臺。庾信賦，鏡臺銀帶，本出魏宮。竹窗
G155n2590_p0237a06║隨筆，如喻心以鏡，蓋謂鏡能照物，而物未來時，鏡無將迎。物方對時，鏡
G155n2590_p0237a07║無憎愛。物既去時，鏡無留滯。聖人之心，常寂常照，三際空寂，故喻
G155n2590_p0237a08║如鏡。然取略似而已。究極而論，鏡實無知，心果若是之無知乎？則冥然不
G155n2590_p0237a09║靈，何以云妙明真體？
G155n2590_p0237a10║時時勤拂拭，
G155n2590_p0237a11║拂拭，謂除其塵埃也。南史殷景仁傳，景仁便拂拭衣冠。
G155n2590_p0237a12║勿使惹塵埃。
G155n2590_p0237a13║禪源諸詮卷二，故須依師言教。背境觀心，息滅妄念，念盡即覺悟，無所不
G155n2590_p0237a14║知。如鏡昏塵，須勤勤拂拭，塵盡明現，即無所不照。或曰：此偈二句譬喻
G155n2590_p0237a15║，言體。二句修行，說功。金源史肅詩，身似臥輪無伎倆，心如明鏡不塵埃
G155n2590_p0238a01║。
G155n2590_p0238a02║秀書偈了，
G155n2590_p0238a03║書，寫也。了，畢也。
G155n2590_p0238a04║便却歸房，人總不知。秀復思惟：五祖明日，見偈歡喜，即我與法
G155n2590_p0238a05║法字註詳上文付汝衣法句下。
G155n2590_p0238a06║有緣。
G155n2590_p0238a07║觀無量壽經，有緣眾生，皆悉得見。報恩經七，佛世尊應現世間，引接有緣。
G155n2590_p0238a08║有緣既盡。遷神𣵀槃。
G155n2590_p0238a09║若言不堪，自是我迷，
G155n2590_p0238a10║迷，謂心闇於事理而不悟也。大日經一，云何迷心？謂所執異，所思異。大乘
G155n2590_p0238a11║入道章下，迷心不悟，一行尚不能依。
G155n2590_p0238a12║宿業
G155n2590_p0238a13║宿業，為作於前世善惡之業因也。資持記上三之一，宿業所追，致使此生虛喪
G155n2590_p0238a14║。
G155n2590_p0238a15║障重，
G155n2590_p0239a01║障，煩惱之異名，煩惱能障礙聖道。大乘義章五本，能礙聖道，說以為障。
G155n2590_p0239a02║不合得法，聖意難測。
G155n2590_p0239a03║聖，至尊之謂。聖意，聖人之意也。後漢書徐昉傳，五經久遠，聖意難明。測
G155n2590_p0239a04║，度量之也。
G155n2590_p0239a05║房中思想，坐臥不安，直至五更。
G155n2590_p0239a06║漢舊儀，夜漏起，中黃門持五夜，甲夜畢傳乙夜，乙夜畢傳丙夜，丙夜畢傳丁
G155n2590_p0239a07║夜，丁夜畢傳戊夜，戊夜畢，是為五更。顏氏家訓卷下曰：或問一夜何故五更
G155n2590_p0239a08║，更何所訓？答曰：漢魏以來，謂為甲夜，乙夜，丙夜，丁夜，戊夜。又云：
G155n2590_p0239a09║一鼓，二鼓，三鼓，四鼓，五鼓。亦云：一更，二更，三更，四更，五更。皆
G155n2590_p0239a10║以五為節。
G155n2590_p0239a11║祖已知神秀入門未得，
G155n2590_p0239a12║入門未得，言尚未入門。
G155n2590_p0239a13║不見自性。
G155n2590_p0239a14║此指五祖平日見神秀不見自性而言。
G155n2590_p0239a15║天明，祖喚盧供奉來。向南廊壁閒繪畫圖相，忽見其偈。報言：
G155n2590_p0240a01║此五祖見偈，與供奉言也。
G155n2590_p0240a02║供奉却不用畫，勞爾遠來。經云：凡所有相，
G155n2590_p0240a03║事物之相狀表現於外而能想像於心者曰相。大乘義章三本。諸法體狀，謂之為
G155n2590_p0240a04║相。
G155n2590_p0240a05║皆是虛妄。
G155n2590_p0240a06║六祖金剛經註，凡所有相皆是虛妄者，虛則不實，妄則不真。既不真實，相即
G155n2590_p0240a07║非相。又云：非獨佛身，相即無相，凡所有相，皆是虛妄。色身有相，故言虛
G155n2590_p0240a08║妄。
G155n2590_p0240a09║但留此偈，與人誦持。依此偈修，免墮惡道。
G155n2590_p0240a10║大乘義章八末，地獄等報，為道所語，故名為道。故地持言：乘惡行往，名為
G155n2590_p0240a11║惡道。普照禪師修行訣曰：且憑世間有為之善，亦可免三途苦輪。於天上人間
G155n2590_p0240a12║得殊勝果報，受諸快樂。
G155n2590_p0240a13║依此偈修，有大利益。
G155n2590_p0240a14║六祖金剛經註，希求福利，得福雖多。而於識心見性，了無所得。傅大士云：
G155n2590_p0240a15║寶滿三千界，齎易作福田；性成有漏業，終不離人天。
G155n2590_p0241a01║令門人炷香
G155n2590_p0241a02║炷香，焚香也。
G155n2590_p0241a03║禮敬，
G155n2590_p0241a04║禮拜恭敬也。普賢行願品，一者禮敬諸佛。
G155n2590_p0241a05║盡誦此偈，即得見性。
G155n2590_p0241a06║依此偈修，能享人天福報，此是實語。誦偈見性，此是五祖權辭。
G155n2590_p0241a07║門人誦偈，皆歎善哉！
G155n2590_p0241a08║善哉，稱讚之辭。智度論，歡喜讚言善哉善哉！
G155n2590_p0241a09║祖三更喚秀入堂，問曰：偈是汝作否？秀言：實是秀作，不敢妄求祖位。望和尚
G155n2590_p0241a10║慈悲，
G155n2590_p0241a11║與樂名慈，拔苦名悲。智度論二十七，大慈與一切眾生樂，大悲拔一切眾生苦
G155n2590_p0241a12║。
G155n2590_p0241a13║看弟子有少智慧否？
G155n2590_p0241a14║少，些少也。
G155n2590_p0241a15║祖曰：汝作此偈，未見本性，只到門外，未入門內。如此見解覓無上菩提，
G155n2590_p0242a01║寶積經二十八，於無上菩提，堅固不退轉。
G155n2590_p0242a02║了不可得。
G155n2590_p0242a03║黃檗傳心法要下，問何處是菩提？師云：菩提無是處，佛亦不得菩提，眾生亦
G155n2590_p0242a04║不失菩提。不可以身得，不可以心求。一切眾生，即菩提相。云：如何發菩提
G155n2590_p0242a05║心？師云菩提無所得。你今但發無所得心，決定不得一法，即菩提心。菩提無
G155n2590_p0242a06║住處，是故無有得者。故云：我於然燈佛所，無有少法可得，佛即與我授記。
G155n2590_p0242a07║明知一切眾生本是菩提，不應更得菩提。你今聞發菩提心，將謂一個心學取佛
G155n2590_p0242a08║去，唯擬作佛，任你三祇劫修，亦祇得個報化佛，與你本源真性佛，有何交涉
G155n2590_p0242a09║。
G155n2590_p0242a10║無上菩提，須得言下識自本心，見自本性。
G155n2590_p0242a11║傳心法要下，達磨來此土至梁魏二國。祇有可大師一人，密信自心。言下便會
G155n2590_p0242a12║即心是佛，身心俱無，是名大道。大道本來平等，所以深信含生同一真性。心性不異
G155n2590_p0242a13║，即性即心。心不異性，名之為祖。所以云：認得心性時，可說不思議。南陽慧忠
G155n2590_p0242a14║國師語錄，未審心之與性，為別不別？師曰：迷即別，悟即不別。曰：經云佛
G155n2590_p0242a15║性是常，心是無常，今云不別何也？師曰：汝但依語而不依義，譬如寒月水結
G155n2590_p0243a01║為冰。及至暖時，冰釋為水。眾生迷時，結性成心。眾生悟時，釋心成性。
G155n2590_p0243a02║不生不滅，
G155n2590_p0243a03║黃檗云：百種多知，不如無求最為第一。諸學道人，若欲得成佛，一切佛法，
G155n2590_p0243a04║總不用學。但學無求無著，無求即心不生，無著即心不滅，不生不滅便是佛也。
G155n2590_p0243a05║。又曰：真心無相，不去不來。生時性亦不來，死時性亦不去，湛然圓寂，心
G155n2590_p0243a06║境一如。
G155n2590_p0243a07║於一切時中，
G155n2590_p0243a08║自無始以來相續者，名一切時。
G155n2590_p0243a09║念念
G155n2590_p0243a10║念念，即剎那剎那也。凡物變化於極短之時間，若心念然者。維摩方便品，是
G155n2590_p0243a11║身如電，念念不住。寶積經九十六，是身無量過患，微塵積集，生住異滅，念
G155n2590_p0243a12║念遷流。
G155n2590_p0243a13║自見。
G155n2590_p0243a14║頓悟入道要門上，問身心以何為見，是眼見耳見鼻見及身心等見？答：見無如
G155n2590_p0243a15║許種見。云：既無如許種見，復何見？答是自性見。何以故？為自性本來清淨
G155n2590_p0244a01║，湛然空寂，即於空寂體中能生此見。問：只如清淨體尚不可得，此見從何而
G155n2590_p0244a02║有？答：喻如明鑑中雖無像，能見一切像。何以故？為明鑑無心故。學人若心
G155n2590_p0244a03║無所染，妄心不生，我所心滅，自然清淨。以清淨故，能生此見。
G155n2590_p0244a04║萬法
G155n2590_p0244a05║總該萬有事理之語也。法，自體之義，規則之義。萬有之事理，一一有自體，
G155n2590_p0244a06║具規則，故皆名法。
G155n2590_p0244a07║無滯。
G155n2590_p0244a08║六祖金剛經註云：一切萬法，皆從心生。心無所生，法無所住。不住法者，謂
G155n2590_p0244a09║照見身心法相空也。又云：心無所住，隨處解脫。內外根塵，悉皆銷殞。若一
G155n2590_p0244a10║切無心，即無所住也。
G155n2590_p0244a11║一真一切真。
G155n2590_p0244a12║三藏法數四，無二曰一，不妄曰真。一真指絕待真理而言，離虛妄謂之真，所
G155n2590_p0244a13║謂真如也。真如即自性，念念自見性者，則一切皆離虛妄，故云一真一切真。
G155n2590_p0244a14║起信論，此真如體無有可遣，以一切法，悉皆真故。
G155n2590_p0244a15║萬境
G155n2590_p0245a01║一切境界總名萬境。
G155n2590_p0245a02║自如如。
G155n2590_p0245a03║六祖金剛經註，如者萬物一如，不起分別。猶如一月當空，千波現影。影有現
G155n2590_p0245a04║滅，月實自如。（影喻萬境，月喻自性。）頓悟入道要門論上，如如是不動義
G155n2590_p0245a05║。黃檗傳心法要下，菩薩於諸見而不動。又曰：恒河沙者，佛說是沙，諸佛菩
G155n2590_p0245a06║薩釋梵諸天步履而過，沙亦不喜。牛羊蟲蟻踐踏而行，沙亦不怒。珍寶馨香，
G155n2590_p0245a07║沙亦不貪。糞尿臭穢，沙亦不惡。此心即無心之心，離一切相。眾生諸佛更無
G155n2590_p0245a08║差別。但能無心，便是究竟。此即如如之一義也。
G155n2590_p0245a09║如如之心，即是真實。
G155n2590_p0245a10║離絕法之迷情虛妄，曰真實。大乘義章二，法絕情妄為真實。
G155n2590_p0245a11║若如是見，即是無上菩提之自性也。
G155n2590_p0245a12║六祖金剛經註，學者悟明心地，能行無相無著之行，開發心中智慧光明，離諸
G155n2590_p0245a13║塵勞妄念，共成無上菩提。當知此人負荷自性如來阿耨多羅三藐三菩提在於身
G155n2590_p0245a14║內也。
G155n2590_p0245a15║汝且去一兩日思惟，更作一偈，將來吾看。
G155n2590_p0246a01║將，持也。詩，無將大車。
G155n2590_p0246a02║汝偈若入得門，付汝衣法。神秀作禮而出。又經數日，作偈不成。心中恍惚，
G155n2590_p0246a03║恍惚，見不真切也。俗謂記憶不真切而無定見曰恍惚。
G155n2590_p0246a04║神思不安，猶如夢中，行坐不樂。復兩日，有一童子
G155n2590_p0246a05║玄應音義五，童子，是彼土八歲未冠者。童子總名。智度論二，梵語鳩摩羅伽，
G155n2590_p0246a06║秦言童子。寄歸傳三，白衣詣苾蒭所，專誦佛典，求落髮，號童子。論語憲問
G155n2590_p0246a07║篇，闕黨童子疏，未冠者之稱。
G155n2590_p0246a08║於碓坊過，
G155n2590_p0246a09║碓坊，舂米之小房也。
G155n2590_p0246a10║唱誦其偈。惠能一聞，便知此偈未見本性。雖未蒙教授，早識大意。遂問童子曰
G155n2590_p0246a11║：誦者何偈？童子曰：爾這獦獠不知，大師言：世人生死事大，欲得傳付衣法，
G155n2590_p0246a12║令門人作偈來看。若悟大意，即付衣法，為第六祖。神秀上座，於南廊壁上，書
G155n2590_p0246a13║無相偈。大師令人皆誦，依此偈修，免墮惡道。依此偈修，有大利益。惠能曰：
G155n2590_p0246a14║我亦要誦此，結來生緣。
G155n2590_p0246a15║來生緣，來世之因緣也。梁高僧傳，永結來緣。
G155n2590_p0247a01║上人，
G155n2590_p0247a02║釋氏要覽上，增一經云：夫人處世，有過能自改者名上人。律，缾沙王呼佛弟
G155n2590_p0247a03║子為上人。此上人指童子也。
G155n2590_p0247a04║我此踏碓，八個餘月，未曾行到堂前。望上人引至偈前禮拜。童子引至偈前禮拜
G155n2590_p0247a05║。惠能曰：惠能不識字，
G155n2590_p0247a06║傳法正宗記六，初大鑒示為負薪之役，混一凡輩，自謂不識文字。及其以道稍
G155n2590_p0247a07║顯，雖三藏教文俗間書傳，引於言論，一一若素練習，發演聖道，解釋經義。
G155n2590_p0247a08║其無礙大辯，灝若江海，人不能得其涯涘。昔唐相始興公張九齡方為童，其家
G155n2590_p0247a09║人携拜大鑒。大鑒撫其頂曰：此奇童也！必為國器。其先知遠見，皆若此類。
G155n2590_p0247a10║孰謂其不識世俗文字乎？識者曰：此非不識文字也，示不識耳！正以其道非世
G155n2590_p0247a11║俗文字語言之所及。蓋有所表也。
G155n2590_p0247a12║請上人為讀。
G155n2590_p0247a13║為，去聲。
G155n2590_p0247a14║時有江州
G155n2590_p0247a15║江州，今湖北舊武昌府及江西省地。一統志卷五十二，九江府禹貢荊揚二州之
G155n2590_p0248a01║境。隋初廢郡。後改州曰九江郡。唐復為九江。
G155n2590_p0248a02║別駕，
G155n2590_p0248a03║官名，為州刺史之佐吏。因從刺史行部別乘傳車，故謂之別駕。後世通稱判為
G155n2590_p0248a04║別駕，照漢制也。
G155n2590_p0248a05║姓張，名日用，便高聲讀。惠能聞已，
G155n2590_p0248a06║已，畢也。
G155n2590_p0248a07║遂言，亦有一偈，望別駕為書。別駕言：汝亦作偈，其事希有！
G155n2590_p0248a08║希有，事之甚少者。嘉祥法華疏三，曠世所無，故言希有。
G155n2590_p0248a09║惠能向別駕言：欲學無上菩提，不可輕於初學。
G155n2590_p0248a10║初學，謂甫經求學，未克深造之人也。圓覺經普眼章，當知菩薩，不重久習，
G155n2590_p0248a11║不輕初學。何以故？一切覺故。史記賈生傳，雒陽之人，年少初學。
G155n2590_p0248a12║下下人有上上智，
G155n2590_p0248a13║此言最下之人，往往發生有最上之智識。
G155n2590_p0248a14║上上人有沒意智。
G155n2590_p0248a15║言意智汩沒也。普燈錄二十八。四個沒意智漢，做處總無畔岸。吳越春秋曰：
G155n2590_p0249a01║興之原利以沒其意。註，沒，溺也。此言最上之人，往往埋沒其智慧。
G155n2590_p0249a02║若輕人，即有無量無邊罪。
G155n2590_p0249a03║無量，多大至不可以計量也。攝大乘論釋八，不可以譬類得知為無量。無邊，
G155n2590_p0249a04║廣大無邊際也。法華常不輕品曰：輕賤我故，二百億劫常不值佛，不聞法，不
G155n2590_p0249a05║見僧。千千劫於阿鼻地獄受大苦惱。
G155n2590_p0249a06║別駕言：汝但誦偈，吾為汝書。汝若得法，先須度吾，
G155n2590_p0249a07║度，渡也。渡過生死海而登𣵀槃岸也。
G155n2590_p0249a08║勿忘此言。惠能偈曰：
G155n2590_p0249a09║菩提本無樹，
G155n2590_p0249a10║傳燈錄三，無樹作非樹。大藏一覽，又作非樹。菩提註詳上文覓無上菩提了
G155n2590_p0249a11║不可得下。
G155n2590_p0249a12║明鏡亦非臺；
G155n2590_p0249a13║傳燈錄三，正宗記六，大藏一覽，明鏡皆作心鏡。此言心鏡亦無可磨形。實無
G155n2590_p0249a14║方圓明暗之影。安有鏡臺之相。
G155n2590_p0249a15║本來無一物，何處惹塵埃？
G155n2590_p0250a01║卓立無依，靈靈不昧。如鳥飛空，而不住空。似魚游水，而不滯水。從本以
G155n2590_p0250a02║來，曾無所礙。傳燈錄三，大藏一覽，皆作何假拂塵埃。正宗記六，作何處
G155n2590_p0250a03║有塵埃。光明藏，作爭得染塵埃。會元一，正脈一，類聚八，悉如今偈。
G155n2590_p0250a04║書此偈已，徒眾總驚，無不嗟訝。
G155n2590_p0250a05║贊美而疑怪曰嗟訝。
G155n2590_p0250a06║各相謂言：奇哉！不得以貌取人。
G155n2590_p0250a07║史記，孔子曰：以貌取人，失之子羽。
G155n2590_p0250a08║何得多時使他肉身菩薩。
G155n2590_p0250a09║肉身菩薩，謂生身之菩薩也。以父母所生之身，而至菩薩深位之人也。楞嚴經
G155n2590_p0250a10║八，是清淨人，修三摩地，父母肉身，不須天眼，自然觀見十方世界。緣起外
G155n2590_p0250a11║記，求那跋陀羅三藏曰：後當有肉身菩薩於此授戒。又智藥三藏自西竺國來，
G155n2590_p0250a12║預誌曰：後一百七十年。有肉身菩薩開演上乘，渡無量眾。
G155n2590_p0250a13║祖見眾人驚怪，恐人損害，遂將鞋擦了偈，
G155n2590_p0250a14║擦，音察，摩也。摩滅文字而泯眾疑也。
G155n2590_p0250a15║曰亦未見性。
G155n2590_p0251a01║𣵀槃經，見佛性者，不名眾生。不見佛性是名眾生。
G155n2590_p0251a02║眾以為然。次日祖潛至碓坊，
G155n2590_p0251a03║不使人見而至，曰潛至。
G155n2590_p0251a04║見能腰石舂米，
G155n2590_p0251a05║師墜腰石鐫龍朔元年盧居士誌八字。此石今存黃梅東禪。
G155n2590_p0251a06║語曰：求道之人，為法忘軀，
G155n2590_p0251a07║忘軀，不顧身命也。大藏一覽二，偈曰：求聞半偈捨全驅。指月錄四，初祖謂
G155n2590_p0251a08║二祖曰：諸佛最初求道，為法忘形，汝今斷臂吾前，求亦可在。
G155n2590_p0251a09║當如是乎。乃問曰：米熟也未？惠能曰：米熟久矣！猶欠篩在。
G155n2590_p0251a10║篩，師挨切，音衰。用具也。編竹為之，有孔，所以分別物質之粗細者。又，
G155n2590_p0251a11║用篩過物曰篩。五祖以目前事試其行解熟否。六祖答以自所履踐。
G155n2590_p0251a12║祖以杖擊碓三下而去。惠能即會祖意，
G155n2590_p0251a13║會悟五祖之意也。
G155n2590_p0251a14║三鼓入室，
G155n2590_p0251a15║三鼓，夜十二時也。法華經，著如來衣，入如來室。
G155n2590_p0252a01║祖以袈裟遮圍，
G155n2590_p0252a02║袈裟，僧衣也。避青黃赤白黑之五正色，而用其他之雜色染之。其衣為長方形
G155n2590_p0252a03║，而以諸小片割截而成者也。行事鈔下一，增一云：如來所著衣，名曰袈裟。
G155n2590_p0252a04║慧苑音義上，袈裟，具云迦邏沙曳，此云染色衣。西域俗人，皆著白色衣也。
G155n2590_p0252a05║不令人見，為說金剛經，至應無所住而生其心，
G155n2590_p0252a06║六祖金剛經註，眾生之心，本無所住。因境來觸，遂生其心。不知觸境是空，
G155n2590_p0252a07║將謂世法是實。便於境上住心，正猶猿猴捉月，病眼見花。一切萬法，皆從心
G155n2590_p0252a08║生。若悟真性，即無所住。無所住心，即是智慧，無諸煩惱。譬如太空，無有
G155n2590_p0252a09║罣礙。有所住心，即是妄念。六塵競起，譬如浮雲往來不定。維摩經云：欲得
G155n2590_p0252a10║淨土，但淨其心。隨其心淨，即佛土淨。離却有無諸法，心如日輪，常在虛空
G155n2590_p0252a11║，自然不照而照。豈不是省力的事。到此之時，無棲泊處，即是行諸佛路。便
G155n2590_p0252a12║是應無所住而生其心。是你清淨法身阿耨多羅三藐三菩提也。傳心法要卷上曰
G155n2590_p0252a13║：你但離却有無諸法，心如日輪常在虛空，光明自然不照而照，不是省力底事
G155n2590_p0252a14║。到此之時，無棲泊處，即是行諸佛行，便是應無所住而生其心。
G155n2590_p0252a15║惠能言下大悟
G155n2590_p0253a01║破無始之迷妄，開真實之知見，曰大悟。觀無量壽經，廓然大悟，得無生忍。
G155n2590_p0253a02║一切萬法
G155n2590_p0253a03║宗鏡錄三，一切萬法，至理虛玄。
G155n2590_p0253a04║不離自性。遂啓祖言：何期自性本自清淨。
G155n2590_p0253a05║明州布袋和尚有偈云：吾有一軀佛，世人皆不識；不塑亦不裝，不雕亦不刻；
G155n2590_p0253a06║無一滴灰泥，無一點彩色；人畫畫不成，賊偷偷不得；體相本自然，清淨非拂
G155n2590_p0253a07║拭；雖然是一軀，分身千百億。
G155n2590_p0253a08║何期自性本不生滅。
G155n2590_p0253a09║六祖金剛經註，眼對色謂之見，耳對聲謂之聞。見聞是根，色聲是塵。色聲未
G155n2590_p0253a10║對之時，我性常見常聞，未曾暫滅。色聲相對之時，我性未嘗暫生。此是菩薩
G155n2590_p0253a11║了悟真性活潑潑地，洞然同於太虛，所以不曾生滅。凡夫即被妄心所覆，隨六
G155n2590_p0253a12║塵轉，即有生滅。故塵起即心起，塵滅即心滅。不知所起滅心，皆是妄念也。
G155n2590_p0253a13║若見六塵起滅不生，即是菩提。案，菩提即自性也。
G155n2590_p0253a14║何期自性本自具足。
G155n2590_p0253a15║無欠少曰具足。法華經，此大良藥。色香美味，皆悉具足。六祖金剛經註，性
G155n2590_p0254a01║含萬法，本自具足，應用徧知。一即一切，一切即一，去來自由，無所罣礙。
G155n2590_p0254a02║此法上至諸佛。下至含識，本無欠少，是名具足相也。
G155n2590_p0254a03║何期自性本無動搖，何期自性能生萬法。
G155n2590_p0254a04║傳心法要上，此靈覺性，無始已來，與虛空同壽，未曾生，未曾滅，未曾有，
G155n2590_p0254a05║未曾無，未曾穢，未曾淨，未曾喧，未曾寂，未曾少，未曾老，無方所，無內
G155n2590_p0254a06║外，無數量，無形相，無色象，無音聲，不可覓，不可求，不可以智慧識，不
G155n2590_p0254a07║可以言語取，不可以境物會，不可以功用到，諸佛菩薩，與一切蠢動含靈，同
G155n2590_p0254a08║此大𣵀槃性。性即是心，心即是佛，佛即是法。
G155n2590_p0254a09║祖知悟本性，謂惠能曰不識本心，
G155n2590_p0254a10║頓悟入道要門上，問：其心似何物？答：其心不青不黃不赤不白，不長不短，
G155n2590_p0254a11║不去不來，非垢非淨，不生不滅，湛然常寂，此是本心形相也。亦是本身。本
G155n2590_p0254a12║身者，即佛身也。
G155n2590_p0254a13║學法無益。
G155n2590_p0254a14║普照禪師修心訣，不識自心是真佛，不識自性是真法；欲求法而遠推諸聖，欲
G155n2590_p0254a15║求佛而不觀己心，若言心外有佛，性外有法。堅執此情，欲求佛道者，縱經塵
G155n2590_p0255a01║劫，燒身鍊臂，敲骨出髓，刺血寫經，長坐不臥，一食卯齋，乃至轉讀一大藏
G155n2590_p0255a02║教，修種種苦行，如蒸沙作飯，只益自勞爾。但識自心，恒沙法門，無量妙義
G155n2590_p0255a03║，不求而得。故世尊云：普觀一切眾生，具有如來智慧德相。又云：一切眾生
G155n2590_p0255a04║，種種幻化，皆生如來圓覺妙心。是知離此心外，無佛可成。
G155n2590_p0255a05║若識自本心，見自本性，即名丈夫，
G155n2590_p0255a06║丈夫，勇健之人。勇修正道，而不退轉修行者之稱。又丈夫即指調御丈夫言，
G155n2590_p0255a07║為佛十號之一也。大智度論二，問曰：女人佛亦化令得道，何以獨言丈夫？答
G155n2590_p0255a08║曰男尊女卑故，女從男故，男為事業主故。復次！女人有五礙，不得作轉輪王
G155n2590_p0255a09║，釋天王，魔天王，梵天王，佛。佛以是故不說。復次！若言佛為女人調御師
G155n2590_p0255a10║，為不尊重。若說丈夫，一切都攝。譬如王來，不應獨來，必有侍從。如是說
G155n2590_p0255a11║丈夫，二根無根及女盡攝。以是故說丈夫。
G155n2590_p0255a12║天人師，
G155n2590_p0255a13║如來十號之一，天與人之教師，故名天人師。智度論二，佛示導是應作是不應
G155n2590_p0255a14║作，是善是不善。是人依教行不捨道法，得煩惱解脫報，是名天人師。問曰：
G155n2590_p0255a15║佛能度龍神等墮餘道中生者，何獨言天人師？答曰：度餘道生者少，度天人中
G155n2590_p0256a01║生者多。如白色人，雖有黑黶子，不名黑人，黑少故。復次，人中結使薄，厭
G155n2590_p0256a02║心易得，天中智慧利。以是故，二處易得道，餘道中不爾。復次，言天則攝一
G155n2590_p0256a03║切天，言人則攝一切地上生者，何以故？天上則天大，地上則人大。是故說天
G155n2590_p0256a04║則天上盡攝，說人則地上盡攝。復次，人中得受戒律儀，見諦道思惟道及諸道
G155n2590_p0256a05║果。或有人言餘道中不得。或有人言多少得。天人中易得多得。以是故，佛為
G155n2590_p0256a06║天人師。復次，人中行樂因多，天中樂報多。善法是樂因，樂是善法報。餘道
G155n2590_p0256a07║中因報少，以是故，佛為天人師。
G155n2590_p0256a08║佛。
G155n2590_p0256a09║六祖金剛經註，諸學者各見自性無相之理，得見本源自心是佛，當知此人功德
G155n2590_p0256a10║，無有邊際，不可稱量也。心佛頌云：佛即心兮心即佛，心佛從來皆妄物；若
G155n2590_p0256a11║知無佛復無心，始是真如法身佛。佛佛佛，沒模樣，一顆圓光入萬象；無體之
G155n2590_p0256a12║體即真體，無相之相即實相；非色非空非不空，不動不靜不來往；無異無同無
G155n2590_p0256a13║有無，難取難舍難指望；內外圓明到處通，一佛國在一沙中；一粒沙含大千界
G155n2590_p0256a14║，一個身心萬個同；知之須會無心法，不染不淨為淨業，善惡千端無有無，便
G155n2590_p0256a15║是南無大迦葉。黃檗傳心法要上，唯直下頓了自心本來是佛，無一法可得，無
G155n2590_p0257a01║一行可修，此是無上道，此是真如佛。學道人祇怕一念有，即與道隔矣。念念
G155n2590_p0257a02║無相，念念無為，即是佛。學道人若欲得成佛，一切佛法總不用學，唯學無求
G155n2590_p0257a03║無著。無求即心不生，無著即心不滅。不生不滅即是佛。八萬四千法門，對八
G155n2590_p0257a04║萬四千煩惱，祇是教化接引門。本無一切法，離即是法，知離者是佛。
G155n2590_p0257a05║三更受法，
G155n2590_p0257a06║三更，丙夜也。法，見前註。
G155n2590_p0257a07║人盡不知，便傳頓教，
G155n2590_p0257a08║頓悟之教，使速疾成佛果也。筆削記一，一直而談，更無委曲，不歷階漸，唯
G155n2590_p0257a09║指本源，故稱為頓。修心訣，頓悟者，凡夫迷時，四大為身，妄想為心。不知
G155n2590_p0257a10║自性是真法身，不知自己靈知是真佛。心外覓佛，波波浪走。忽被善知識，指
G155n2590_p0257a11║爾入路。一念迴光，見自本性，而此性地，原無煩惱。無漏智性，本是具足。
G155n2590_p0257a12║即與諸佛，分毫不殊，故云頓悟也。
G155n2590_p0257a13║及衣鉢。
G155n2590_p0257a14║衣與鉢二物，為僧資物之最重大者。禪家以道授受，亦曰授受衣鉢。輔行一之
G155n2590_p0257a15║一，預厠禪門，衣鉢傳授者盈耳。禪宗頌古聯珠通集第七，死心新曾有偈云：
G155n2590_p0258a01║六祖當年不丈夫，倩人書壁自塗糊；明明有偈言無物，却受他家鉢盂。
G155n2590_p0258a02║云：汝為第六代祖，善自護念。
G155n2590_p0258a03║護念，保護與憶念也。嘉祥法華義疏九，令外惡不侵為護，內善得生為念。
G155n2590_p0258a04║廣度有情，
G155n2590_p0258a05║有情，為有情識者。有愛情者，總名動物也。唯識述記一本，梵言薩埵，此言
G155n2590_p0258a06║有情，有情識故。又，情者愛也，能有愛生故。
G155n2590_p0258a07║流布
G155n2590_p0258a08║謂流傳也。南史，時有文章，隨即毀棄，不令流布。
G155n2590_p0258a09║將來，
G155n2590_p0258a10║文選四十二，魏文帝與鍾大理書曰：流聲將來。
G155n2590_p0258a11║無令斷絕。聽吾偈曰：
G155n2590_p0258a12║有情來下種，
G155n2590_p0258a13║六十華嚴經，下佛種子於眾生田，生此覺芽，是故能令佛寶不斷。凡有情一
G155n2590_p0258a14║預法會，不能無下種得果之益。
G155n2590_p0258a15║因地
G155n2590_p0259a01║因地者，因下種之地也。
G155n2590_p0259a02║果
G155n2590_p0259a03║十住毘婆娑論十二，果者從因有，事成名為果。
G155n2590_p0259a04║還生；無情亦無種，無性亦無生。
G155n2590_p0259a05║前二句，譬如眾生下種於田。是當漸生覺芽，而生佛果。後二句，言無情如
G155n2590_p0259a06║木石之類，則無佛性。既不下種子於田，則無生佛果之望。
G155n2590_p0259a07║祖復曰：昔達磨大師，
G155n2590_p0259a08║嶺南叢述曰：菩提達磨大師者，南天竺國香至王第三子也。姓剎帝利，本名菩
G155n2590_p0259a09║提多羅，後遇二十七祖般若多羅，至本國受王供養，知師密跡。謂曰：汝於諸
G155n2590_p0259a10║法，已得通量。夫達摩者，通大之義也，宜名達摩，因改號菩提達摩（五燈會
G155n2590_p0259a11║元）。師心念震旦緣熟，行化時，至汎重溟，凡三周寒暑，達於南海。實梁普
G155n2590_p0259a12║通八年丁未歲九月二十一日也。廣州刺史蕭昂，具主禮迎接。表聞武帝已，覽
G155n2590_p0259a13║奏，遣使齎詔迎請。十月一日至金陵（傳燈錄）。後隱於嵩山少林寺。遇毒而
G155n2590_p0259a14║卒，其年魏使宋雲，於葱嶺回，見之。門徒發其墓，但有衣履而已（舊唐書）
G155n2590_p0259a15║。
G155n2590_p0260a01║初來此土，人未之信。
G155n2590_p0260a02║詩，小雅，庶民弗信。
G155n2590_p0260a03║故傳此衣，以為信體，
G155n2590_p0260a04║禪源諸詮上，六代師資，傳受禪法，皆云內授密語，外傳信衣。衣法相資，以
G155n2590_p0260a05║為符印。曹溪以後，不聞此事。
G155n2590_p0260a06║代代相承。法則以心傳心，
G155n2590_p0260a07║血脈論，三界興起，同歸一心，前佛後佛，以心傳心，不立文字。黃檗曰：不
G155n2590_p0260a08║得一法，名為傳心。若了此心，即是無心無法。云：若無心無法，云何名傳？
G155n2590_p0260a09║師云：汝聞道傳心，將謂有可得也。所以祖師云：認得心性時，可說不思議；
G155n2590_p0260a10║了了無所得，得時不說知。
G155n2590_p0260a11║皆令自悟自解。
G155n2590_p0260a12║自悟者，依本覺之內熏，不依他教，自然開悟。解，曉悟也。禮，相說以解。
G155n2590_p0260a13║自古佛佛惟傳本體，
G155n2590_p0260a14║佛佛者，前佛後佛也。本體，諸法之根本自性也。大日經七，一身與二身乃至
G155n2590_p0260a15║無量身，同入本體。
G155n2590_p0261a01║師師密付本心。
G155n2590_p0261a02║傳心法要下，從上祖師，唯傳一心，更無二法。指心是佛，頓超等妙二覺之表
G155n2590_p0261a03║，決定不流至第二念，始似入我宗門。
G155n2590_p0261a04║衣為爭端，
G155n2590_p0261a05║左傳昭公傳曰：鄭鑄刑書。叔向曰：民知爭端矣。
G155n2590_p0261a06║止汝勿傳。若傳此衣，命如懸絲。
G155n2590_p0261a07║命者，支持煖與識。而為生物之元者。俱舍論五，命根體即壽。能持煖及識。
G155n2590_p0261a08║後漢書八十一，孫福言茂曰：臣為賊所圍。命如絲髮。
G155n2590_p0261a09║汝須速去，恐人害汝。惠能啓曰：向甚處去？
G155n2590_p0261a10║甚，何也。姜夔詞，甚日歸來，梅花零亂春夜。
G155n2590_p0261a11║祖云：逢懷則止。
G155n2590_p0261a12║懷即懷集，縣名。明清皆屬廣西梧州府，今屬廣西蒼梧道。
G155n2590_p0261a13║遇會則藏。
G155n2590_p0261a14║會，即四會，縣名。明清皆屬廣東肇慶府，今屬廣東粵海道。會元一，六祖章
G155n2590_p0261a15║曰：後傳衣法。令隱於懷集四會之間。正宗記，及傳燈錄同。
G155n2590_p0262a01║惠能三更，領
G155n2590_p0262a02║領，受也。
G155n2590_p0262a03║得衣鉢。云：能本是南中人。
G155n2590_p0262a04║肇慶府新興縣，禹貢揚州之南境。秦為南海郡地。六祖新興人，故云南中人。
G155n2590_p0262a05║猶言嶺南人也。
G155n2590_p0262a06║素不知此山路，如何出得江口？五祖言：汝不須憂，吾自送汝。祖相送直至九江
G155n2590_p0262a07║驛。
G155n2590_p0262a08║驛，音亦。清會典，腹地為驛，軍報所設為站，皆為交通遞送之用。大明一統
G155n2590_p0262a09║志五十二，九江驊即九江府潯陽驛也。
G155n2590_p0262a10║祖令上船，五祖把艣
G155n2590_p0262a11║艣，行舟之具。所以撥水而使之前進者也。通作櫓。
G155n2590_p0262a12║自搖。惠能言：請和尚坐，弟子合搖艣。祖云：合是吾渡汝。
G155n2590_p0262a13║合，應也。
G155n2590_p0262a14║惠能曰：迷時師度，
G155n2590_p0262a15║度與渡通。
G155n2590_p0263a01║悟了自度。
G155n2590_p0263a02║自度者，先度自身。渡生死海至𣵀槃岸也。
G155n2590_p0263a03║度名雖一，用處不同。惠能生在邊方，語音不正。蒙師傳法，今已得悟，只合自
G155n2590_p0263a04║性自度。
G155n2590_p0263a05║唐釋慧海云：眾生自度，佛不能度。若佛能度眾生時，過去諸佛，如微塵數，
G155n2590_p0263a06║一切眾生，總應度盡。何故我等至今，流浪生死，不得成佛。當知眾生自度，
G155n2590_p0263a07║佛不能度。見頓悟入道要門論卷上。
G155n2590_p0263a08║祖云：如是如是！
G155n2590_p0263a09║勝鬘寶窟上本，印述之辭。如是如是，誠如聖教。如是如是，如汝所說。
G155n2590_p0263a10║以後佛法，
G155n2590_p0263a11║此佛法指達摩所傳之禪宗而言。唐圭峰禪師曰：諸宗始祖，即是釋迦。經是佛
G155n2590_p0263a12║語，禪是佛意，諸佛心口，必不相違。諸祖相承，根本是佛親付。達磨受法天
G155n2590_p0263a13║竺，躬至中華。見此方學人，多未得法，唯以名數為解，事相為行。欲令知月
G155n2590_p0263a14║不在指，法是我心。故但以心傳心，不立文字。
G155n2590_p0263a15║由汝大行。汝去三年，吾方逝世。
G155n2590_p0264a01║傳燈錄三，忍大師既付衣法，復經四載，至上元二年逝，壽七十有四。正宗記
G155n2590_p0264a02║，會元等亦同。
G155n2590_p0264a03║汝今好去，努力向南。
G155n2590_p0264a04║努力，勉力也。文選二十七，少壯不努力，老大徒傷悲。南史王僧䖍傳，况吾
G155n2590_p0264a05║不能為汝蔭，正宜各自努力耳。
G155n2590_p0264a06║不宜速說，佛法難起。惠能辭違祖已，發足南行。兩月中間，至大庾嶺。
G155n2590_p0264a07║大庾嶺，在江西大庾縣南。與廣東南雄縣分界，一名臺嶺，亦名庾嶺，為五嶺
G155n2590_p0264a08║之一。當贛粵之要衝，極險峻。原註：五祖歸，數日不上堂，眾疑，詣問曰：
G155n2590_p0264a09║和尚少病少惱否？曰：病即無，衣法已南矣！問誰人傳授？曰：能者得之。眾
G155n2590_p0264a10║乃知焉。
G155n2590_p0264a11║逐後
G155n2590_p0264a12║即追逐於後者。
G155n2590_p0264a13║數百人來。欲奪衣鉢。一僧俗姓陳，名惠明。
G155n2590_p0264a14║傳燈錄四，袁州蒙山道明禪師者，鄱陽人，陳宣帝之裔孫也。國亡，落於民間
G155n2590_p0264a15║。以其王孫，嘗有署，因有將軍之號。少於永昌寺出家，慕道頗切，往依五祖
G155n2590_p0265a01║法會，極意研尋，初無解悟，及聞五祖密付衣法與盧行者，即率同意數十人，
G155n2590_p0265a02║躡蹤追逐。至大庾嶺，師最先見。餘輩未及云云。又見宋高僧傳八，五燈會元
G155n2590_p0265a03║二。
G155n2590_p0265a04║先是四品將軍。
G155n2590_p0265a05║品，官之階級也。舊官制一品至九品，所以別爵秩之高卑也。將軍古無專官，
G155n2590_p0265a06║惟為將兵者之通稱。
G155n2590_p0265a07║性行麤糙。
G155n2590_p0265a08║麤與粗通，不精也。糙，音操。米穀雜也。溈山警策曰：未聞佛教，一向情存
G155n2590_p0265a09║麤糙。
G155n2590_p0265a10║極意參尋，
G155n2590_p0265a11║極意，盡意也。史記樂書，李斯曰：放棄詩書，極意聲色。參，參究也。尋，
G155n2590_p0265a12║追尋也。韓愈詩，由來鈍騃寡參尋。
G155n2590_p0265a13║為眾人先，趁及惠能。
G155n2590_p0265a14║趁，恥印切，音稱。逐也，自後追及之也。陸機賦，舞者趁節以披袂。
G155n2590_p0265a15║惠能擲
G155n2590_p0266a01║擲，直隻切，音躑。
G155n2590_p0266a02║下衣鉢於石上，曰：此衣表信，
G155n2590_p0266a03║表，明也。禮，君子表微。一統志八十，南雄府有放鉢石在雲封寺，石高數尺
G155n2590_p0266a04║，相傳唐時盧能放鉢其上。宋章得象詩，石上曾經轉鉢盂，山邊南北路崎嶇；
G155n2590_p0266a05║行人見石空嗟嘆，還識西來意也無。
G155n2590_p0266a06║可力爭耶？
G155n2590_p0266a07║力爭，以力相爭也。左傳，臣不心競而力爭。
G155n2590_p0266a08║能隱草莽中，
G155n2590_p0266a09║草莽，猶言草茅也。
G155n2590_p0266a10║惠明至，提掇不動。
G155n2590_p0266a11║掇，音咄，拾取也。傳燈錄作舉之如山不動。正宗記作舉其衣鉢，不能動。
G155n2590_p0266a12║乃喚云：
G155n2590_p0266a13║喚呼也。
G155n2590_p0266a14║行者行者！
G155n2590_p0266a15║有髮而依止僧寺曰行者。
G155n2590_p0267a01║我為法來，不為衣來。惠能遂出，盤坐石上。
G155n2590_p0267a02║盤坐，盤膝而坐，即趺坐也。
G155n2590_p0267a03║惠明作禮云：望行者為我說法。惠能云：汝既為法而來，可屏息諸緣。
G155n2590_p0267a04║屏，逐也。息，止也。諸緣者，色香等百種之世相，皆為我心識之所攀緣者之
G155n2590_p0267a05║謂也。傳燈錄三，達磨章云：師初居少林寺九年，為二祖說法。曰：外息諸緣
G155n2590_p0267a06║，內心無喘，心如牆壁，可以入道。唐釋慧海云：萬緣具絕者，即一切法性空
G155n2590_p0267a07║是也。法性空者，即一切處無心是。
G155n2590_p0267a08║勿生一念。
G155n2590_p0267a09║慧海云：無念者，一切處無心是。無一切境界，無餘思求是，對諸境色，永無
G155n2590_p0267a10║起動，是即無念。黃檗云：一念不起，即十八界空。即身便是菩提華果，即心
G155n2590_p0267a11║便是靈智。
G155n2590_p0267a12║吾為汝說。明良久。
G155n2590_p0267a13║良久，謂歷時極久也。列子，良久告退。
G155n2590_p0267a14║惠能云：不思善，不思惡，
G155n2590_p0267a15║絕善惡之思想也。傳心法要下，問如何是出三界？師云：善惡都莫思量，當處
G155n2590_p0268a01║便出三界。
G155n2590_p0268a02║正與麼時，
G155n2590_p0268a03║猶言即此時也。祖庭事苑一，與麼，指辭也。審辭也。問辭也。
G155n2590_p0268a04║那個
G155n2590_p0268a05║那個，俗語，指不思善不思惡而言。
G155n2590_p0268a06║是明上座
G155n2590_p0268a07║上座，僧人之尊稱。在最高之位者。
G155n2590_p0268a08║本來面目。
G155n2590_p0268a09║本來面目，猶言自己之本分也。傳習錄。不思善不思惡時，認本來面目。修心
G155n2590_p0268a10║訣，諸法如夢，亦如幻化。故妄念本寂，塵境本空。諸法皆空之處，靈知不昧
G155n2590_p0268a11║。即此空寂靈知之心，是汝本來面目。亦是三世諸佛，歷代祖師，天下善知識
G155n2590_p0268a12║，密密相傳底法印也。若悟此心。真所謂不踐階梯，徑登佛地，步步超三界，
G155n2590_p0268a13║歸家頓絕疑。
G155n2590_p0268a14║惠明言下大悟。復問云：上來
G155n2590_p0268a15║上來，從上代祖師以來也。
G155n2590_p0269a01║密語密意外，
G155n2590_p0269a02║密語，以密意而說之語也。𣵀槃經九，如來密語，甚深難解。秘藏記，密語者
G155n2590_p0269a03║，凡夫二乘不能知。密意，於佛意有所隱藏而不顯了真實說之也。觀經玄義分
G155n2590_p0269a04║，佛密意弘深。
G155n2590_p0269a05║還更有密意否？惠能云：與汝說者，即非密也。汝若返照，
G155n2590_p0269a06║返照者，猶言鑑於前事，而窮明自性之本源也。止觀二，以無住著智，返照觀
G155n2590_p0269a07║察也。
G155n2590_p0269a08║密在汝邊。
G155n2590_p0269a09║林子三教正宗統論，亦惟在於自性自悟爾。
G155n2590_p0269a10║明曰：惠明雖在黃梅，實未省自己面目。
G155n2590_p0269a11║自己面目，即本來面目。
G155n2590_p0269a12║今蒙指示，如人飲水，冷暖自知。
G155n2590_p0269a13║達磨血脈論，道元圓成，不用修證。道非聲色，微妙難見。如人飲水，冷暖自
G155n2590_p0269a14║知，不可向人說也，唯有如來能知。
G155n2590_p0269a15║今行者即惠明師也。惠能曰：汝若如是，吾與汝同師黃梅，善自護持。
G155n2590_p0270a01║護持，保護之意。
G155n2590_p0270a02║明又問：惠明今後向甚處去？惠能曰：逢袁則止，遇蒙則居。
G155n2590_p0270a03║傳燈錄，明遂獨往廬山布水台，經三載後，始往袁州蒙山。大唱玄化。指月錄
G155n2590_p0270a04║四，後明居袁州蒙山。一統志五十七，江西袁州府，禹貢揚州之域，隋於宜春
G155n2590_p0270a05║縣置袁州，因袁山名也。
G155n2590_p0270a06║明禮辭。
G155n2590_p0270a07║原註，明回至嶺下，謂趁眾曰：向陟崔嵬，竟無踪跡，當別道尋之。趁眾咸以
G155n2590_p0270a08║為然。惠明後改道明，避師上字。傳燈錄四，初名惠明，以避師上字，故名道
G155n2590_p0270a09║明也。
G155n2590_p0270a10║惠能後至曹溪，
G155n2590_p0270a11║大清一統志三百四十一，曹溪在曲江縣東南五十里，源出縣界狗耳嶺，西流三
G155n2590_p0270a12║十里，合溱水。以土人曹叔良捨宅為寺，故名。
G155n2590_p0270a13║又被惡人尋逐。乃於四會，
G155n2590_p0270a14║四會，詳上遇會則藏註。
G155n2590_p0270a15║避難獵人隊中，凡經一十五載，時與獵人隨宜說法。
G155n2590_p0271a01║維摩經，維摩詰因以身疾廣為說法。法華經，眾聖之王，說法教化。法華方便
G155n2590_p0271a02║品二，諸佛隨宜說法。注曰：佛道隨三種機。以方便說，故云隨宜。
G155n2590_p0271a03║獵人常令守網。
G155n2590_p0271a04║網，佃漁之具。所以羅鳥取魚者。
G155n2590_p0271a05║每見生命，盡放之。每至飯時，以菜寄煑肉鍋。或問，則對曰：但喫肉邊菜。一
G155n2590_p0271a06║日思惟，時當弘法。
G155n2590_p0271a07║弘法，弘正法也。無量壽經上，弘宣正法。
G155n2590_p0271a08║不可終遯。
G155n2590_p0271a09║遯，音鈍，隱沒而不出也。言不可永為潛居。
G155n2590_p0271a10║遂出至廣州法性寺。
G155n2590_p0271a11║廣州，三國吳置，今廣東廣西二省。除舊廉州瓊州兩府外，皆其地。治番禺，
G155n2590_p0271a12║隋時州廢，唐復置，元為廣州路，明改府，清因之為省治，民國廢府，今番禺
G155n2590_p0271a13║縣即舊治也。一統志七十九，在府城內西北，舊為乾明法性二寺。宋合為一，
G155n2590_p0271a14║亦改法性寺也。
G155n2590_p0271a15║值印宗法師
G155n2590_p0272a01║傳燈錄五，廣州法性寺印宗和尚者，吳郡人，姓印氏，從師出家，精𣵀槃大部
G155n2590_p0272a02║。唐咸亨元年，抵京師，敕居大敬愛寺，固辭，往蘄州謁忍大師，後於廣州法
G155n2590_p0272a03║性寺，講𣵀槃經，遇六祖能大師，始悟法理，以能為傳法師。
G155n2590_p0272a04║講𣵀槃經。
G155n2590_p0272a05║僧史略，僧講，自朱士行魏代講道行經始也。𣵀槃經，有南北二譯本，南本三
G155n2590_p0272a06║十六卷，北本四十卷。詳後。
G155n2590_p0272a07║時有風吹旛動。
G155n2590_p0272a08║𣄢之有長帛下垂者曰旛。為祈福而立之法物也。
G155n2590_p0272a09║一僧曰風動，一僧曰旛動，議論不已。惠能進曰：不是風動，不是旛動，仁者心
G155n2590_p0272a10║動。
G155n2590_p0272a11║法華經序品，四眾龍神，瞻察仁者。中庸，仁者人也。生一念曰心動。言仁者
G155n2590_p0272a12║心動，打破彼偏見，令入得此宗也。五燈會元一，十八祖伽耶舍多尊者，聞風
G155n2590_p0272a13║吹鈴聲。十七祖問曰：鈴鳴耶？風鳴耶？舍多曰：非風鈴鳴，我心鳴耳。指月
G155n2590_p0272a14║錄四，瑯琊覺云：不是風兮不是幡，多口闍黎莫可詮；若將巧語求玄會，特地
G155n2590_p0272a15║千山隔萬山。大溈智云：風幡不動人心動，直指分明休矒𥋾；若將知見巧商量
G155n2590_p0273a01║，大似夢中加說夢。禪宗頌古聯珠通集第七，佛心才云：指出風幡俱不是，直
G155n2590_p0273a02║言心動亦還非；夜來一片寒溪月，照破儂家舊翠微。
G155n2590_p0273a03║一眾駭
G155n2590_p0273a04║駭，音蟹，驚起也。
G155n2590_p0273a05║然。印宗延至上席。
G155n2590_p0273a06║上席，坐中之第一位也。
G155n2590_p0273a07║徵
G155n2590_p0273a08║徵，音征，求也。
G155n2590_p0273a09║詰
G155n2590_p0273a10║詰，音吉，問也。
G155n2590_p0273a11║奧義。
G155n2590_p0273a12║宋史蔡元定傳，講論諸經奧義。
G155n2590_p0273a13║見惠能言簡理當，不由文字。
G155n2590_p0273a14║文字，表詮義理之具也。維摩經觀眾生品，言語文字，皆解脫相。頓悟入道要
G155n2590_p0273a15║門下，得意者，越於浮言。悟理者，超於文字。法過語言文字，何向數句中求
G155n2590_p0274a01║。是以發菩提者，得意而忘言，悟理而遺教。亦猶得魚忘筌，得兔忘蹄也。
G155n2590_p0274a02║宗云：行者定非常人。久聞黃梅衣法南來，莫是行者否？惠能曰：不敢。
G155n2590_p0274a03║傳燈錄五，南陽慧忠章，師問大耳三藏曰：汝得他心通耶？對曰不敢。
G155n2590_p0274a04║宗於是作禮。告請傳來衣鉢，出示大眾。宗復問曰：黃梅付囑，如何指授？惠能
G155n2590_p0274a05║曰：指授即無。
G155n2590_p0274a06║林子三教正宗統論，惟論見性，斯其為指授也大矣！
G155n2590_p0274a07║惟論見性。
G155n2590_p0274a08║血脈論，若欲見佛，須是見性，性即是佛，若不見性，念佛誦經，持齋持戒，
G155n2590_p0274a09║亦無益處。黃檗傳心法要云：即心是佛。上至諸佛，下至蠢動含靈，皆有佛性
G155n2590_p0274a10║，同一心體。所以達摩從西天來，唯傳一心法。直指一切眾生本來是佛，不假
G155n2590_p0274a11║修行。但如今識取自心，見自本性，更莫別求。
G155n2590_p0274a12║不論禪定
G155n2590_p0274a13║唐釋宗密禪源詮云：禪是天竺之語，具云禪那。中華翻為思惟修，亦名靜慮，
G155n2590_p0274a14║皆定慧之通稱也。源者，是一切眾生本覺真性，亦名佛性，亦名心地，悟之名
G155n2590_p0274a15║慧，修之名定。又曰：若頓悟自心，本來清淨，元無煩惱，無漏智性，本自具
G155n2590_p0275a01║足。此心即佛，畢竟無異。依此而修者，是最上乘禪，亦名如來清淨禪，亦名
G155n2590_p0275a02║一行三昧，亦名真如三昧，此是一切三昧根本，若能念念修習，自然漸得百千
G155n2590_p0275a03║三昧。達摩門下展轉相傳者，是此禪也。按據此則知頓悟自心，即是見性，即
G155n2590_p0275a04║是禪定。非見性之外，別有禪定。
G155n2590_p0275a05║解脫。
G155n2590_p0275a06║解脫者，離縛而得自在之義。即解惑業之繫縛，脫三界之苦果也。註維摩經一，
G155n2590_p0275a07║肇曰：縱任無礙，塵累不能拘，解脫也。唯識述記一本，解謂離縛，脫謂自在
G155n2590_p0275a08║。唐釋慧海入道要門論下，曰：云何得作佛去？師曰：不用捨眾生心，但莫污
G155n2590_p0275a09║染自性。經云：心佛及眾生，是三無差別。曰：若如是解者，得解脫否？師曰
G155n2590_p0275a10║：本自無縛，不用求解。案據此則知自心即佛。自心即自性，莫污染自性，即
G155n2590_p0275a11║是解脫。非見性之外，別有解脫也。
G155n2590_p0275a12║宗曰：何不論禪定解脫。惠曰：為是二法，
G155n2590_p0275a13║一為見性，一為禪定解脫，故曰二法。
G155n2590_p0275a14║不是佛法。佛法是不二之法。
G155n2590_p0275a15║祇論見性，不論禪定解脫即是不二之法。蓋見性即是禪定解脫，禪定解脫即是
G155n2590_p0276a01║見性。故繁言之則為三，簡言之則為一。試以唐釋慧海之言證之。慧海曰：欲
G155n2590_p0276a02║修何法，即得解脫？答：唯有頓悟一門，即得解脫。云何為頓悟？答：頓者，
G155n2590_p0276a03║頓除妄念。悟者，悟無所得。問：從何而修？答：從根本修。云何從根本修？
G155n2590_p0276a04║答：心為根本。云何知心為根本？答：楞伽經云：心生即種種法生，心滅即種
G155n2590_p0276a05║種法滅。維摩經云：欲得淨土，當淨其心；隨其心淨，即佛土淨。遺教經云：
G155n2590_p0276a06║但制心一處，無事不辦。經云：聖人求心不求佛，愚人求佛不求心；智人調心
G155n2590_p0276a07║不調身，愚人調身不調心。佛名經云：罪從心生，還從心滅。故知善惡一切，
G155n2590_p0276a08║皆由自心。所以心，根本也。若求解脫者，先須識根本，若不達此理，虛費功
G155n2590_p0276a09║勞，於外相求，無有是處。禪門經云：於外相求，雖經劫數，終不能成。於內
G155n2590_p0276a10║覺觀，如一念頃，即證菩提。問：夫修根本，以何法修？答：惟坐禪，禪定即
G155n2590_p0276a11║得。禪門經云：求佛聖智，要即禪定。若無禪定，念想喧動，壞其善根。問：
G155n2590_p0276a12║云何為禪？云何為定？答：妄念不生為禪，坐見本性為定。本性者，是汝無生
G155n2590_p0276a13║心。定者，對境無心，八風不能動。八風者，利，衰，毀，譽，稱，譏，苦，
G155n2590_p0276a14║樂，是名八風。若得如是定者，雖是凡夫，即入佛位。何以故？菩薩戒經云：
G155n2590_p0276a15║眾生受佛戒，即入諸佛位。得如是者，即名解脫。有一居士問二祖曰：今見和
G155n2590_p0277a01║尚，已知是僧。未審何名佛法？祖曰：是心是佛，是心是法，法佛無二，僧寶
G155n2590_p0277a02║亦然。士曰：今日始知罪性不在內，不在外，不在中間。如其心然，佛法無二
G155n2590_p0277a03║也。
G155n2590_p0277a04║宗又問：如何是佛法不二之法？惠能曰：法師講𣵀槃經，明佛性是佛法不二之法
G155n2590_p0277a05║。如高貴德王菩薩白佛言：
G155n2590_p0277a06║高貴德王菩薩，為光明遍照高貴德王菩薩之略名。北涼天竺三藏曇無讖所譯大
G155n2590_p0277a07║般𣵀槃經之第二十一至二十六卷，即高貴德王菩薩品。
G155n2590_p0277a08║犯四重禁，
G155n2590_p0277a09║四重禁又名四重罪，亦即四波羅夷罪也。一婬戒，二盜戒，三殺人戒，四大妄
G155n2590_p0277a10║語戒。廣如梵網經心地品中說。
G155n2590_p0277a11║作五逆罪，
G155n2590_p0277a12║五逆罪，五逆之罪惡也。阿闍世王問五逆經，有五逆罪，若族姓子，族姓女，
G155n2590_p0277a13║為此五不救罪者，必入地獄不疑。云何為五？謂殺父，殺母，害阿羅漢，鬥亂
G155n2590_p0277a14║眾僧，起惡意於如來所。
G155n2590_p0277a15║及一闡
G155n2590_p0278a01║闡，音穿。
G155n2590_p0278a02║提等，
G155n2590_p0278a03║無成佛性者，名一闡提，譯作不信，為不信佛法之義。𣵀槃經五，無信之人，
G155n2590_p0278a04║名一闡提。一闡提者，名不可治。又十九，一闡提者，不信因果，無有慚愧，
G155n2590_p0278a05║不信業報，不見現在及未來世，不親善友，不隨諸佛所說教戒，如是之人，名
G155n2590_p0278a06║一闡提，諸佛世尊所不能治。
G155n2590_p0278a07║當斷善根佛性否？
G155n2590_p0278a08║身口意三業之善堅固而不可拔者，名根。又，善能生妙果，故亦名根。維摩經
G155n2590_p0278a09║菩薩行品，不惜軀命，種諸善根。註：什曰：謂堅固善心，深不可拔，乃名根
G155n2590_p0278a10║也。黃檗曰：言闡提者，信不具也。一切六道眾生乃至二乘，不信有佛果，皆
G155n2590_p0278a11║謂之斷善根闡提。大𣵀槃經二十二，光明徧照高貴德王菩薩摩訶薩白佛言：世
G155n2590_p0278a12║尊！若犯重禁謗方等經作五逆罪一闡提等有佛性者，是等云何復墮地獄？世尊
G155n2590_p0278a13║！若使是等有佛性者，云何復言無常樂我淨？世尊！若斷善根名一闡提者，斷
G155n2590_p0278a14║善根時所有佛性，云何不斷？佛性若斷，云何復言常樂我淨。如其不斷，何故
G155n2590_p0278a15║名為一闡提耶？
G155n2590_p0279a01║佛言，善根有二，一者常，二者無常。佛性非常非無常，是故不斷，
G155n2590_p0279a02║大𣵀槃經二十二，善男子，善根有二種，一者內，二者外。佛性非內非外。以
G155n2590_p0279a03║是義故，佛性不斷。復有二種，一者有漏，二者無漏。佛性非有漏非無漏，是
G155n2590_p0279a04║故不斷。復有二種，一者常，二者無常。佛性非常非無常，是故不斷。
G155n2590_p0279a05║名為不二。一者善，
G155n2590_p0279a06║菩薩瓔珞經，順於理為善。有五善十善之別，俱見法界次第上之下，俱舍論十
G155n2590_p0279a07║六。
G155n2590_p0279a08║二者不善，
G155n2590_p0279a09║不善者，違於理而損害現世及未來世，如五逆十惡是也。勝鬘寶窟上末，十惡
G155n2590_p0279a10║破戒違理，名為不善。案，善不善說，六祖因佛言善根有二，故推廣說之。
G155n2590_p0279a11║佛性非善非不善，是名不二。蘊之與界，
G155n2590_p0279a12║蘊，舊譯名陰，蔭覆之義。色心之法，蔭覆真理之謂。新譯名蘊，積集之義。
G155n2590_p0279a13║色心之法，大小前後等積集而成自體之謂。蘊，五蘊也，亦名五陰。即色受想
G155n2590_p0279a14║行識。頓悟入道要門上，問：何名五陰等？答：對色染色，隨色受生，名為色
G155n2590_p0279a15║陰。為領納入八風，好集邪信，即隨領受中生，名為受陰。迷心取想，隨想受
G155n2590_p0280a01║生，名為想陰。結集諸行，隨行受生，名為行陰。於平等體，妄起分別，繫著
G155n2590_p0280a02║虛識受生，名為識陰。故云五陰。界，即十八界。眼耳鼻舌身意為六根內界，色
G155n2590_p0280a03║聲香味觸法為六塵外界，眼識耳識鼻識舌識身識意識為六識中界。見教乘法數
G155n2590_p0280a04║。
G155n2590_p0280a05║凡夫見二。
G155n2590_p0280a06║止觀一，凡者常也。法華經，凡夫識淺，深著五欲。佛性論，凡夫以身見為性
G155n2590_p0280a07║。大威德陀羅尼經，於生死迷惑流轉，住不正道，故名凡夫。楞伽經一，雷庵
G155n2590_p0280a08║集註，愚夫妄相，故說為二。聖人體達，故離有無。
G155n2590_p0280a09║智者了達，
G155n2590_p0280a10║智者，有智慧之人也。法華經藥草喻品，我是一切智者。了悟事理而通達之者
G155n2590_p0280a11║，名了達。法華經提婆品，深入禪定，了達諸法。
G155n2590_p0280a12║其性無二。
G155n2590_p0280a13║傳心法要下，你但知一念不受，即是無受身。一念不想，即是無想身。決定不
G155n2590_p0280a14║遷流造作，即是無行身。莫思量卜度分別，即是無識身。又云：一念不起，即
G155n2590_p0280a15║十八界空，即身便是菩提華果，即心便是靈智，亦云靈臺。案據此即知無念則
G155n2590_p0281a01║五蘊空十八界空。故蘊之與界，無二無別。
G155n2590_p0281a02║無二之性，即是佛性。印宗聞說，歡喜合掌，
G155n2590_p0281a03║合掌者，合左右掌，合十指以表吾心專一之敬禮法。觀音義疏上，合掌者，此
G155n2590_p0281a04║方以拱手為恭，外國以合掌為敬。手本二邊，今合為一，表不敢散誕，專至一
G155n2590_p0281a05║心。一心相當故，以此表敬也。法苑二十八，若指合其掌不合者，良由心慢而
G155n2590_p0281a06║情散故也。必須指掌相著。不令虛也。
G155n2590_p0281a07║言某甲
G155n2590_p0281a08║史記，某子甲何為不來乎。魏略，許攸呼太祖小字曰：某甲！卿不得我，不得
G155n2590_p0281a09║冀州也。
G155n2590_p0281a10║講經，
G155n2590_p0281a11║講經，講說經典也。
G155n2590_p0281a12║猶如瓦礫。
G155n2590_p0281a13║瓦礫，瓦片與小石，喻其毫不貴重也。北史李安世傳，聖朝不貴金玉，所以同
G155n2590_p0281a14║於瓦礫。
G155n2590_p0281a15║仁者論義，
G155n2590_p0282a01║世說，隱几安坐，讀書論義自若。
G155n2590_p0282a02║猶如真金。
G155n2590_p0282a03║蓮池大師云：六祖既受黃梅心印，隱於屠獵傭賤一十六年。後至印宗法師講席
G155n2590_p0282a04║，出風旛語，印宗聞而延入，即為剃染。禮請陛座說法。人知六祖之為龍天推
G155n2590_p0282a05║出矣，未知印宗之不可及也。其自言某甲講經，猶如瓦礫，仁者論義，猶如真
G155n2590_p0282a06║金。夫印宗久談經論，已居然先輩大法師矣，而使我慢之情未忘，勝負之心尚
G155n2590_p0282a07║在，安能尊賢重道，舍己從人，一至於是乎！六祖固古佛之流亞，而印宗亦六
G155n2590_p0282a08║祖之儔類也。聖賢聚會，豈偶然而已哉！
G155n2590_p0282a09║於是為惠能薙髮，
G155n2590_p0282a10║薙同剃，剃鬚髮，着染衣，佛弟子出家之相也。去憍慢，且為分別外道出家之
G155n2590_p0282a11║所為。因果經二，爾時太子，便以利劍自剃鬚髮，即發願言，今落鬚髮，願與
G155n2590_p0282a12║一切斷除煩惱及習障。毘尼母論三，剃髮法，但除頭上毛及鬚，餘處毛一切不
G155n2590_p0282a13║聽却也。所以剃髮者。為除憍慢自恃心故。傳燈錄五，儀鳳元年丙子正月十五
G155n2590_p0282a14║日，會諸名德為之剃髮。六祖髮塔，在廣州光孝寺佛殿後。六祖初剃髮時，其徒
G155n2590_p0282a15║為藏髮於此。蓋髮塚也。
G155n2590_p0283a01║願事為師。惠能遂於菩提樹下，
G155n2590_p0283a02║嶺南叢述卷三十八，廣州光孝寺菩提樹，不花不實，經冬不凋。葉之筋脈，細
G155n2590_p0283a03║緻如紗絹，廣人每用此為燈為花為蟬蟲之翼。（天台志）訶林有菩提樹，蕭梁
G155n2590_p0283a04║時，智藥三藏自西竺持來，今歷千餘年矣。大可百圍，作三四大柯，其根不生
G155n2590_p0283a05║於根而生於枝，根自上倒垂，以千百計。大者合圍，小者拱把，歲久，根包其
G155n2590_p0283a06║幹，惟見根而不見幹，幹已空中無幹，根即其幹，枝亦空中無枝，根即其枝。
G155n2590_p0283a07║其葉似柔桑而大，本圓末銳，二月而凋落，五月而生，僧采之，浸以寒泉，至
G155n2590_p0283a08║於四旬之久，出而浣濯。滓渣既盡，惟餘細筋如絲。霏微蕩漾，以作燈帷笠帽
G155n2590_p0283a09║，輕柔可愛。持贈遠人，比於綃縠。其萎者以之入爨矣。（廣語）菩提樹子可
G155n2590_p0283a10║作念珠，面有大圈，文如月周羅，細點如星，謂之星月菩提。（粵東筆記）嘉
G155n2590_p0283a11║慶二年六月二十五夜，颶風吹倒。陳中丞大文命工培護，越年枯萎，寺僧喬菴
G155n2590_p0283a12║離相同詣南華接一小枝歸，植舊地，今扶疏猶昔。（光孝寺志）菩提果色白者
G155n2590_p0283a13║味甜，五月熟。（雷州府志）
G155n2590_p0283a14║開東山法門。
G155n2590_p0283a15║宋高僧傳八神秀傳，昔魏末有天竺沙門達磨者。得禪宗妙法。自釋迦佛相傳，
G155n2590_p0283a16║授以衣鉢為記，隱於嵩山少林寺，尋卒，以法付慧可，可付粲，粲付道信，信
G155n2590_p0283a17║付忍，忍與信俱住東山，故謂其法為東山法門。
G155n2590_p0284a01║惠能於東山得法，辛苦受盡，
G155n2590_p0284a02║書洪範正義，辛苦之味入口，猶困阨之事在身，故謂殃厄勞役事為辛苦。
G155n2590_p0284a03║命似懸絲。今日得與使君官僚
G155n2590_p0284a04║古時稱刺史曰使君。又凡奉使之官，亦以便君稱之。
G155n2590_p0284a05║僧尼道俗同此一會，莫非累劫之緣，
G155n2590_p0284a06║累劫，累疊數多之劫量也。世界成壞之時期曰劫。無量壽經下，世世累劫，無
G155n2590_p0284a07║有出期。
G155n2590_p0284a08║亦是過去生中供養諸佛，
G155n2590_p0284a09║供養者，資養三寶，為奉燈明香華飲食資財等事。法華文句二下，施其依報，
G155n2590_p0284a10║名供養。法華經授記品，我此弟子摩訶迦葉，於未來世，當得奉覲三百萬億諸
G155n2590_p0284a11║佛世尊，供養恭敬，尊重賛歎，廣宣諸佛無量大法。
G155n2590_p0284a12║同種善根，方始得聞如上頓教，得法之因。教是先聖所傳，不是惠能自智。願聞
G155n2590_p0284a13║先聖教者，
G155n2590_p0284a14║四教集註，教者效也。效之則革凡成聖也。
G155n2590_p0284a15║各令淨心。
G155n2590_p0285a01║各令淨心者，各淨其心，使無污染，以還復吾人本具之自性清淨心也。宗鏡錄
G155n2590_p0285a02║二十六，破妄我而顯真我之門，斥情心而歸淨心之道。
G155n2590_p0285a03║聞了，各自除疑。如先代聖人無別。
G155n2590_p0285a04║𣵀槃經十一，以何等故，名佛菩薩為聖人耶？如是等人有聖法故，常觀諸法性
G155n2590_p0285a05║空寂故，以是義故，名聖人。有聖戒故，復名聖人。有聖定慧故，故名聖人。
G155n2590_p0285a06║有七聖財所謂信，戒，慚，愧，多聞，智慧，捨，離，故名聖人。有七聖覺故
G155n2590_p0285a07║，故名聖人。
G155n2590_p0285a08║一眾聞法
G155n2590_p0285a09║一眾猶云大眾也。
G155n2590_p0285a10║歡喜
G155n2590_p0285a11║法華經安樂行品，合掌讚佛，聞法歡喜。
G155n2590_p0285a12║作禮而退。
G155n2590_p0285a13║楞嚴經十，皆大歡喜，作禮而退。