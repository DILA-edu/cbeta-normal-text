G155n2590_p0338a13║疑問品第三
G155n2590_p0338a14║此品述韋使君疑問達磨祖無功德語與往生西方等說。唯識樞要明五種問。一
G155n2590_p0338a15║，不解故問。二，疑惑故問。三，試驗故問。四，輕觸故問。五，為利樂有
G155n2590_p0339a01║情故問。按今言疑問者，總兼五，別當第二也。
G155n2590_p0339a02║一日，韋刺史為師設大會齋。
G155n2590_p0339a03║大會，大法會也。大會而兼喫齋，故云大會齋。般舟讚，一一大會隨人入。齋
G155n2590_p0339a04║，戒也，敬也。又，齋食也。就戒律上言，食分時非時。正午以前為正時，正
G155n2590_p0339a05║午以後為非時，時則可食，非時則不可食。大毘盧遮那經，我以佛眼普觀一切眾
G155n2590_p0339a06║生大菩提心之正因，唯以持齋為根本。
G155n2590_p0339a07║齋訖。刺史請師陞座，同官僚士庶肅容再拜，問曰：弟子聞和尚說法，實不可思
G155n2590_p0339a08║議。
G155n2590_p0339a09║不可思議者，言理之深妙，事之希奇，不可以心思，不可以言議也。註維摩經
G155n2590_p0339a10║一，生曰：不可思議者，凡有二種。一曰：理空，非惑情所測。二曰：神奇，
G155n2590_p0339a11║非淺識所量。金剛般若經，當知此經義不可思議。
G155n2590_p0339a12║今有少疑，
G155n2590_p0339a13║少，不多之意。
G155n2590_p0339a14║願大慈悲，
G155n2590_p0339a15║大慈悲，即大慈大悲也。觀無量壽經，佛心者，大慈悲是。以無緣慈攝諸眾生
G155n2590_p0340a01║。
G155n2590_p0340a02║特為解說。師曰：有疑即問，吾當為說。韋公曰：和尚所說，可不是達摩大師宗
G155n2590_p0340a03║旨乎？
G155n2590_p0340a04║可不是，猶云豈不是。宗旨，謂正確之意指也。行事鈔上之一，尋討者不識宗
G155n2590_p0340a05║旨。神僧傳，佛圖澄妙解深經，旁通世論。講說之日，正標宗旨，使始末文言
G155n2590_p0340a06║，昭然可了。今謂人行事之目的所在曰宗旨。
G155n2590_p0340a07║師曰是。公曰：弟子聞達摩初化梁武帝，
G155n2590_p0340a08║傳燈錄三，達磨章曰：廣州刺史蕭昂具主禮迎接，表聞武帝，帝覽奏，遣使齎
G155n2590_p0340a09║詔迎請。十月一日至金陵，帝問曰，朕即位以來，造寺寫經度僧不可勝記，有
G155n2590_p0340a10║何功德？師曰：並無功德。帝曰：何以無功德？師曰：此但人天小果，有漏之
G155n2590_p0340a11║因，如影隨形，雖有非實。帝曰：如何是真功德？答曰：淨智妙圓，體自空寂
G155n2590_p0340a12║，如是功德，不以世求。
G155n2590_p0340a13║帝問云：朕一生造寺度僧，
G155n2590_p0340a14║朕，我也。古時上下通稱之。秦始皇始作天子之自稱用。
G155n2590_p0340a15║布施設齋，
G155n2590_p0341a01║大乘義章十一，言布施者，以己財事分布與他，名之為布。惙己惠人，目之為
G155n2590_p0341a02║施。
G155n2590_p0341a03║有何功德？達磨言：實無功德。弟子未達此理，願和尚為說。師曰：實無功德，
G155n2590_p0341a04║勿疑先聖之言。武帝心邪，不知正法，造寺度僧，布施設齋，名為求福，不可將
G155n2590_p0341a05║福便為功德，功德在法身中，
G155n2590_p0341a06║維摩經慧遠疏，佛以一切功德法成，故名法身。大乘義章十八，言法身者。解
G155n2590_p0341a07║有二義：一顯本法性，以成其身，名為法身。二，以一切諸功德法而成身，故
G155n2590_p0341a08║名為法身。唯識論十，大覺世尊，成就無上寂默法，故名大牟尼，亦名法身，
G155n2590_p0341a09║無量無邊力無畏等大功德法所莊嚴故。
G155n2590_p0341a10║不在修福。師又曰：見性是功，平等是德。
G155n2590_p0341a11║無高下淺深之別名平等，平等對差別而言。宇宙本質，皆同一體，一切法，一
G155n2590_p0341a12║切眾生，本無差別，故曰平等。
G155n2590_p0341a13║念念無滯，常見本性，真實妙用，
G155n2590_p0341a14║欲行即行，要坐即坐，不思議神力，不可說妙用。
G155n2590_p0341a15║名為功德。內心謙下是功，
G155n2590_p0342a01║正法念處經一，內心思惟，隨順正法。
G155n2590_p0342a02║外行於禮是德，自性建立萬法是功，心體離念是德。
G155n2590_p0342a03║起信論，所言覺義者，謂心體離念，離念相者，等虛空界，無所不徧，法界一
G155n2590_p0342a04║相，即是如來平等法身。依此法身，說名本覺。法藏疏，心體離念者，離於妄
G155n2590_p0342a05║念，顯無不覺也。
G155n2590_p0342a06║不離自性是功，應用無染是德。若覓功德法身，但依此作，是真功德。若修功德
G155n2590_p0342a07║之人，心即不輕，
G155n2590_p0342a08║不輕人也。
G155n2590_p0342a09║常行普敬。
G155n2590_p0342a10║普，徧也。
G155n2590_p0342a11║心常輕人，吾我不斷，即自無功。自性虛妄不實，即自無德。為吾我自大，常輕
G155n2590_p0342a12║一切故。善知識，念念無間是功，心行平直是德。自修性是功，自修身是德。善
G155n2590_p0342a13║知識，功德須自性內見，不是布施供養之所求也，是以福德與功德別，武帝不識
G155n2590_p0342a14║真理，非我祖師有過。刺史又問曰：弟子常見僧俗。
G155n2590_p0342a15║在家之人曰俗人，出家之人曰僧，又三人以上方稱僧。
G155n2590_p0343a01║念阿彌陀佛，
G155n2590_p0343a02║鼓音王經，阿彌陀佛父名月上轉輪聖王，其母名殊勝妙顏，子名月明。阿彌陀
G155n2590_p0343a03║佛有十三號。無量壽經上，是故無量壽佛，號無量光佛，無邊光佛，無礙光佛
G155n2590_p0343a04║，無對光佛，燄王光佛，清淨光佛，歡喜光佛，智慧光佛，不斷光佛，難思光
G155n2590_p0343a05║佛，無稱光佛，超日月光佛。名義集卷一，諸佛別名篇曰：阿彌陀，清淨平等
G155n2590_p0343a06║覺經翻無量清淨佛。
G155n2590_p0343a07║願生西方。
G155n2590_p0343a08║佛說阿彌陀經，從此西方過十萬億佛土，有佛號阿彌陀，今現在說法。
G155n2590_p0343a09║請和尚說，得生彼否？願為破疑。師言：使君善聽，惠能與說。世尊在舍衞城中
G155n2590_p0343a10║，
G155n2590_p0343a11║世尊，佛之尊號也。以佛具萬德，為世所尊重故也。淨影大經疏，佛具眾德，
G155n2590_p0343a12║為世欽仰，故號世尊。佛說十號經，天人凡聖世出世間咸皆尊重，故曰世尊。
G155n2590_p0343a13║舍衞，在中印度境，憍薩羅國之都城，為別南憍薩羅國，故名。
G155n2590_p0343a14║說西方引化經文，
G155n2590_p0343a15║引化，引接化度也。經文，經之文句，能詮義理者，即能詮經文所詮之義理。
G155n2590_p0344a01║分明去此不遠。若論相說里數，有十萬八千，
G155n2590_p0344a02║十萬八千，言其成數也。
G155n2590_p0344a03║即身中十惡八邪。
G155n2590_p0344a04║十惡，十不善也。法界次第上之下，十惡者：一，剎生。二，偷盜，新名不與
G155n2590_p0344a05║取。三，邪淫，非自己之妻妾而行欲者。四，妄語，新名虛誑語。五，兩舌，
G155n2590_p0344a06║新名離間語。六，惡口，新名麤惡語。七，綺語，新名雜穢語，語含淫意者。
G155n2590_p0344a07║八，貪欲。九，瞋恚。十，邪見。八邪，八正道之反對也。一，邪見。二，邪
G155n2590_p0344a08║思惟。三，邪語。四，邪業。五，邪命。六，邪方便。七，邪念。八，邪定也
G155n2590_p0344a09║。
G155n2590_p0344a10║便是說遠。說遠為其下根，
G155n2590_p0344a11║下根，根性劣者，根機弱者。𣵀槃經十四，極下根者，如來終不為轉法輪。
G155n2590_p0344a12║說近為其上智。人有兩種，法無兩般。迷悟有殊，見有遲疾。迷人念佛求生於彼
G155n2590_p0344a13║，悟人自淨其心，所以佛言隨其心淨即佛土淨。
G155n2590_p0344a14║註維摩經第一佛國品云：是故寶積，若菩薩欲得淨土，當淨其心。隨其心淨，
G155n2590_p0344a15║則佛土淨。肇曰：眾生既淨，則土無穢也。
G155n2590_p0345a01║使君東方人，但心淨即無罪。雖西方人，心不淨亦有𠎝。
G155n2590_p0345a02║𠎝，廣韻俗愆字，過也。
G155n2590_p0345a03║東方人造罪，念佛求生西方。西方人造罪，念佛求生何國？凡愚不了自性，不識
G155n2590_p0345a04║身中淨土，願東願西，悟人在處一般。
G155n2590_p0345a05║語錄解義。一般，一樣也。海水一滴，能了心無礙。則南北東西，在在處處無
G155n2590_p0345a06║往不通，全無別趣觸向，面前寂光妙土，是謂在處一般。
G155n2590_p0345a07║所以佛言隨所住處恒安樂。
G155n2590_p0345a08║安樂，身安心樂也。文句八下，身無危險故安，心無憂惱故樂。
G155n2590_p0345a09║使君心地但無不善，
G155n2590_p0345a10║心者，萬法之本。能生一切諸法，故名心地。心地觀經八，三界之中，以心為
G155n2590_p0345a11║主。能觀心者，究竟解脫。不能觀者，究竟沈淪。眾生之心，猶如大地。五穀
G155n2590_p0345a12║五果，從大地生。如是心法，生世出世，善惡五趣，有學無學，獨覺菩薩，及
G155n2590_p0345a13║於如來。以此因緣，三界唯心。心名為地。
G155n2590_p0345a14║西方去此不遙。
G155n2590_p0345a15║圜悟禪師云：赤肉團上，人人古佛家風。毘盧頂門，處處祖師巴鼻。若也恁麼
G155n2590_p0346a01║，反照凝然。一段光明，非色非心，非內非外，行棒也打他不著，行喝也驚他
G155n2590_p0346a02║不得。直得淨裸裸，赤灑灑，是個無生法忍。不退轉輪，截斷兩頭，歸家穩坐
G155n2590_p0346a03║，正當恁麼時，不須他處覔。秪此是西方。
G155n2590_p0346a04║若懷不善之心，念佛往生難到。
G155n2590_p0346a05║往生，往生西方極樂國土。六祖言不善之人，雖念佛，難於往生。
G155n2590_p0346a06║今勸善知識，先除十惡，即行十萬，後除八邪，乃過八千。
G155n2590_p0346a07║蓮池大師正訛集云：壇經以十惡八邪，譬十萬八千。人遂謂西方極樂世界，去
G155n2590_p0346a08║此十萬八千，此訛也。十萬八千者，五天竺國之西方也。極樂去此，蓋十萬億
G155n2590_p0346a09║佛剎。夫大千世界為一佛剎，十萬億剎，非人力所到，非鬼力神力天力所到，
G155n2590_p0346a10║惟是念佛人，一心不亂，感應道交，到如彈指耳，豈震旦詣乎天竺，同為南贍
G155n2590_p0346a11║部之程途耶？然則六祖不知西方歟？曰：壇經是大眾記錄，非出祖筆。如六經
G155n2590_p0346a12║四子，亦多漢儒附會，胡可盡信。不然，舉近况遠，理亦無礙，如在市心，以
G155n2590_p0346a13║北郊喻燕京，以南郊喻白下。則借近之五天喻遠之極樂，欲時人易曉耳，何礙
G155n2590_p0346a14║之有。
G155n2590_p0346a15║念念見性，常行平直，到如彈指，
G155n2590_p0347a01║彈指，時之名。戒疏二下，僧祇云：二十念為瞬，二十瞬為彈指。
G155n2590_p0347a02║便覩彌陀。
G155n2590_p0347a03║彌陀，阿彌陀之略，如來之名也。
G155n2590_p0347a04║使君但行十善，
G155n2590_p0347a05║十善者，不殺生，不偷盜，不邪淫，不妄語，不綺語，不惡口，不兩舌，不貪
G155n2590_p0347a06║欲，不瞋恚，不愚癡也。
G155n2590_p0347a07║何須更願往生。不斷十惡之心，何佛即來迎請。若悟無生頓法，
G155n2590_p0347a08║大智度論七十三，無生忍者，乃至微細法不可得，何况大，是名無生。得是無
G155n2590_p0347a09║生法，不作不起諸業行，是名得無生法忍。唐釋慧海曰，不住一切處心者，即
G155n2590_p0347a10║是佛心，亦名解脫心，亦名菩提心，亦名無生心，亦名色性空。經云：證無生
G155n2590_p0347a11║法忍是也。唐釋慧海曰：頓者，頓除妄念。悟者，悟無所得。
G155n2590_p0347a12║見西方只在剎那。不悟念佛求生，路遙如何得達。惠能與諸人移西方於剎那間，
G155n2590_p0347a13║目前便見，各願見否？眾皆頂禮云：
G155n2590_p0347a14║頂禮者，五體投於地，以吾頂禮尊者之足也。歸敬儀下，經律文中，多云頭面
G155n2590_p0347a15║禮足，或云頂禮佛足者，我所貴者，頂也。彼所卑者，足也。以我所尊，敬彼
G155n2590_p0348a01║所卑者，禮之極也。
G155n2590_p0348a02║若此處見，何須更願往生。願和尚慈悲，便現西方，普令得見。師言：大眾，
G155n2590_p0348a03║智度論，大眾者，除佛餘一切聖賢也。
G155n2590_p0348a04║世人自色身是城，
G155n2590_p0348a05║色身，自四大五塵等之色法而成身，故名色身。楞嚴經十，由汝念慮，使汝色
G155n2590_p0348a06║身。
G155n2590_p0348a07║眼耳鼻舌是門。外有五門，內有意門。心是地，性是王。王居心地上，性在王在
G155n2590_p0348a08║，性去王無。性在身心存，性去身心壞。佛向性中作，莫向身外求。
G155n2590_p0348a09║血脈論，若知自心是佛，不應心外覔佛，佛不度佛，將心覓佛，但是外覓佛者
G155n2590_p0348a10║，盡是不識自心是佛。又心王銘云：慕道真士，自觀自心；知佛在內，不向外
G155n2590_p0348a11║尋。
G155n2590_p0348a12║自性迷即是眾生，自性覺即是佛；慈悲即是觀音。
G155n2590_p0348a13║諸佛菩薩，以愛念給一切眾生之心，曰慈悲。顯教以觀音為阿彌陀佛之弟子，
G155n2590_p0348a14║密教以觀音為阿彌陀佛之化身。達摩多羅禪經下，修行者若欲廣修慈心，先當
G155n2590_p0348a15║繫心所緣漸習令無量。滅除過惡，心不諍競，亦無怨結，無恚清淨。謂於親中
G155n2590_p0349a01║怨三種九品眾生無量無數安處十方盡三分際，淳一樂行，唯除國土世界，於眾
G155n2590_p0349a02║生世界周普總緣成就遊。行者修慈方便，先等心思惟，總緣一切眾生。令心堅
G155n2590_p0349a03║固滅除瞋恚而起慈心，是名總觀慈無量三昧。如是總觀猶為瞋恚所縛者，當於
G155n2590_p0349a04║上親修別相慈，次於中親下親中人怨家次第修習九品慈心，漸離瞋恚心生愛念
G155n2590_p0349a05║與種種樂具。與是樂已，然後於一切眾生起法饒益心，修三種慈，廣大慈，極
G155n2590_p0349a06║遠慈，無量慈，捨除瞋礙住仁愛心。隨其所應功德善根，一切佛法皆悉與之。
G155n2590_p0349a07║謂與種種法樂修種種慈，先與出家樂，次與禪定正受樂，次與菩提樂，次與寂
G155n2590_p0349a08║滅樂。彼修行者，本曾所更及所未更，種種樂具自得他得清淨善根，乃至無上
G155n2590_p0349a09║寂滅究竟無為，隨其修行意所想念，無量法樂等與眾生相現在前。樂想起已，
G155n2590_p0349a10║一一觀察，以相自證，便得決定，猶如明鏡因物像現。慈三昧鏡，亦因樂事種
G155n2590_p0349a11║種樂相悉現在前。或時修行為瞋恚所亂，作是思惟，我從本來，由是瞋恚多所
G155n2590_p0349a12║殺害，興諸罪逆，入於惡道。於大地獄還受苦毒，或作蜂蠆蜈蚣毒蛇惡龍害鬼
G155n2590_p0349a13║羅剎，如是種種害毒之類，今不除滅，復見燒迫。以是方便，能止瞋恚。又復
G155n2590_p0349a14║思惟，罵者受者，彼我無常，須臾不住，二俱過去，惡聲已滅後起，二人無故
G155n2590_p0349a15║共諍。又今二人，念念即滅，虛妄無實，誰罵誰受，何為顛倒，與空共鬥，計
G155n2590_p0350a01║我耳根，從虛妄顛倒煩惱業起。彼人舌根，亦復如是。因緣生滅，誰罵誰聞。
G155n2590_p0350a02║修行如是思惟時，瞋恚縛解。能修慈心，離垢清淨。如佛說，修慈者於四念處
G155n2590_p0350a03║，能得決定修習增廣。成就無量法門勝妙道果，不復退還，是則三種方便大慈
G155n2590_p0350a04║。若已離欲，更修淨妙離欲慈心，深心饒益，增廣無量得真實果。因此功德，
G155n2590_p0350a05║具足所願究竟𣵀槃，所以者何？一切諸佛說慈為無畏，慈為一切功德之母，慈
G155n2590_p0350a06║為一切功德鑽燧，慈能消滅凶暴諸惡。是故修行當勤方便修離欲大慈。悲無量
G155n2590_p0350a07║者，如慈境界怨親中人，悲亦如是次第修習。如佛言曰：饒益眾生，說名慈心
G155n2590_p0350a08║。除不饒益，說名悲心。若先於眾生起饒益心，以種種樂具悉施與之。然後觀
G155n2590_p0350a09║眾生唯見受樂，是名慈心。若先觀眾生受無量苦，起除不饒益心，然後見眾生
G155n2590_p0350a10║除不饒益。除不饒益已，受種種樂，非與樂也，是名悲心。見淨相是慈，見虛
G155n2590_p0350a11║空相是悲。樂行是慈，苦行是悲，是則差別。謂修行者，見諸眾生兇暴諍怒殘
G155n2590_p0350a12║賊殺害共相逼迫無有覆護，如是見已，而起悲心為作覆護，又見眾生斬截身首
G155n2590_p0350a13║耳鼻肢體，苦痛無量，無能救者，修行已見，而起悲心。又修行住悲心時，見
G155n2590_p0350a14║五趣眾生苦痛熾然，無量燒迫，深起悲心興救護想。如是修行悲無量善根生時
G155n2590_p0350a15║無量功德相現。若見此眾生，受無量苦而不起悲，是則極惡無善根人。如是大
G155n2590_p0351a01║悲一切諸佛本所修習。由是究竟一切智海，行者若能具足修習，當知不久心到
G155n2590_p0351a02║是處。
G155n2590_p0351a03║喜捨名為勢至。
G155n2590_p0351a04║喜捨，亦名淨捨，淨施。喜施財寶也。勢至，即大勢至菩薩也。菩薩之大智，
G155n2590_p0351a05║至一切處，故名。存覺之報恩記，勢至顯事父母之恩厚。寶瓶之中，納前生父
G155n2590_p0351a06║母之遺骨。法華義疏云：大勢至者，所經之處，世界振動，惡道休息也。黃檗
G155n2590_p0351a07║傳心法要，觀音當大悲，勢至當大智。達摩多羅禪經下，喜無量者，謂修行於
G155n2590_p0351a08║慈境界，以六思念等諸善功德無量佛法，及自身成就戒定智慧一切功德，饒益
G155n2590_p0351a09║眾生，自樂他樂，盡皆與之。見一切眾生得法樂已，其心歡喜。其心歡喜，則
G155n2590_p0351a10║憂慼滅。憂慼滅已，一向欣悅踊躍歡喜。念言快哉！永使安樂。於一切眾生歡
G155n2590_p0351a11║喜時，見有樂相輕微明淨成就此相，名為喜無量三昧。如佛說修習喜等乃至識
G155n2590_p0351a12║處。捨無量者，捨怨親已等緣中品，此唯是眾生，無有差別。雖慈悲喜，唯作
G155n2590_p0351a13║眾生行近境界近相，是故世尊說捨，種種捨各自有相，捨無量不與彼同。謂平
G155n2590_p0351a14║等清淨離苦樂相，捨相似相現，是名捨無量三昧。
G155n2590_p0351a15║能淨即釋迦，
G155n2590_p0352a01║釋迦，指釋迦牟尼佛而言。魏書釋老志，所謂佛者，本號釋迦文者。（文即牟
G155n2590_p0352a02║尼之訛略）釋言能仁。謂德充道備，堪濟萬物也。釋迦前有六佛，釋迦繼六佛
G155n2590_p0352a03║而成道，處今賢劫，文言將來有彌勒佛，方繼釋迦而降世。釋迦即天竺迦維衞
G155n2590_p0352a04║國王之子。天竺其總稱，迦維別名也。初釋迦於四月八日夜，從母右脇而生。
G155n2590_p0352a05║既生，姿相超異者三十二種，天降嘉瑞以應之，亦三十二。其本起經說之備矣
G155n2590_p0352a06║。頓悟入道要門論上，問：維摩經云：欲得淨土，當淨其心，云何是淨心？答
G155n2590_p0352a07║：以畢竟淨為淨。云何是畢竟淨為淨？答：無淨無無淨，即是畢竟淨。問：云
G155n2590_p0352a08║何是無淨無無淨？答：一切處無心是淨。得淨之時，不得作淨想，即名無淨也
G155n2590_p0352a09║。得無淨時，亦不得作無淨想，即是無無淨也。
G155n2590_p0352a10║平直即彌陀。
G155n2590_p0352a11║唐沙門慧海語錄，法明曰：阿彌陀佛有父母及姓否？師曰：阿彌陀姓憍尸迦，
G155n2590_p0352a12║父名月上，母名殊勝妙顏。曰：出何教文？師曰：出陀羅尼集。平，即平等。
G155n2590_p0352a13║直，即心直。大般若經，平等平等，無所分別。何以故？自相皆空，都無分別
G155n2590_p0352a14║。因無分別，行六度梵行等無相功德。謂圓滿一切相智，及餘無量諸佛功德。
G155n2590_p0352a15║若菩薩見乞丐及旁生，起是念云：如來是福田，我應施與，及供養恭敬。旁生
G155n2590_p0353a01║等非福田故，不應施與所須資具。是菩薩起如是念者，即非菩薩。所以者何？
G155n2590_p0353a02║求趣無上菩提，要淨自心，福田方淨。故見乞者不應作是念，應作是念，我發
G155n2590_p0353a03║菩提心者，非為己利，原為盡十方遍法界，一切極苦有情之所依怙，豈以分別
G155n2590_p0353a04║高下，應以平等施而攝益之。維摩經佛國品，直心是菩薩淨土。又菩薩品，直
G155n2590_p0353a05║心是道塲。註，肇曰：直心者，謂質直無諂，此心乃是萬行之本。什曰：直心
G155n2590_p0353a06║，誠實心也。發心之始，始於誠實。楞嚴經，汝今欲研無上菩提，直發明性。
G155n2590_p0353a07║應當直心詶我所問。十方如來，同一道故。出離生死，皆以直心，心言直故。
G155n2590_p0353a08║如是乃至終始地位，中間永無諸委曲相。
G155n2590_p0353a09║人我是須彌，
G155n2590_p0353a10║人身常有一主宰為實體，自此實體，生出人我之相，人我之見。自此執
G155n2590_p0353a11║見，復生出種種之過失。須彌，即須彌山之略。釋氏要覽云：長阿含並
G155n2590_p0353a12║起世因本經等云，四洲地心即須彌山，梵音正云蘇迷盧，此名妙高山，此山有
G155n2590_p0353a13║八山，遶外有大鐵圍山，周圍迴繞，並一日月晝夜迴轉照四天下，名一國土。
G155n2590_p0353a14║邪心是海水。煩惱是波浪，毒害是惡龍。
G155n2590_p0353a15║惡龍，造惡之龍神也。仁王經下，惡鬼惡龍。仁王經良賁疏，惡鬼疾疫，惡龍
G155n2590_p0354a01║旱澇。
G155n2590_p0354a02║虛妄是鬼神，
G155n2590_p0354a03║釋摩訶衍論，鬼并及神云何差別。障身為鬼，障心為神。
G155n2590_p0354a04║塵勞是魚鼈。貪瞋是地獄，愚癡是畜生。
G155n2590_p0354a05║畜生，牛馬豬羊等也。大乘義章八末，言畜生者，從主畜養以為名也。
G155n2590_p0354a06║善知識，常行十善，天堂便至。除人我，須彌倒。去邪心，海水竭。煩惱無，波
G155n2590_p0354a07║浪滅。毒害忘，魚龍絕。自心地上覺性如來，
G155n2590_p0354a08║覺性，離一切迷妄之覺悟自性也。
G155n2590_p0354a09║放大光明。
G155n2590_p0354a10║自瑩名光，照物名明。探玄記三，光明亦二義：一是照闇義。二是現法義。往
G155n2590_p0354a11║生論下，佛光明，是智慧相也。
G155n2590_p0354a12║外照六門清淨，
G155n2590_p0354a13║上文云：但淨本心，使六識出六門，於六塵中無染無雜。眼耳鼻舌身為外五門
G155n2590_p0354a14║，意為內一門，合為六門。已見上。
G155n2590_p0354a15║能破六欲諸天。
G155n2590_p0355a01║六欲諸天，欲界六重之天也，亦名六欲天。一，四王天，有持國，廣目，增長
G155n2590_p0355a02║，多聞之四王。二，忉利天，亦譯三十三天。三，夜摩天，又譯時分，彼天中
G155n2590_p0355a03║時唱快哉快哉！四，兜率天，亦譯喜足，於五欲之樂，生喜足心。五，樂變
G155n2590_p0355a04║化天，於五欲之境，自樂變化。六，他化自在天，使五欲之境，變化自在。見
G155n2590_p0355a05║智度論九，俱舍論八。
G155n2590_p0355a06║自性內照，三毒即除。地獄等罪，一時消滅。內外明徹，不異西方。不作此修，
G155n2590_p0355a07║如何到彼。大眾聞說，了然見性，悉皆禮拜，俱歎善哉！唱言：普願法界眾生，
G155n2590_p0355a08║菩薩瓔珞本業經上，於一法界，有三界報。一切有為法，若凡若聖，若見著，
G155n2590_p0355a09║若因若果，不出法界，唯佛一人，在法界外。
G155n2590_p0355a10║聞者一時悟解。師言：善知識！若欲修行，在家亦得，不由在寺。在家能行，如
G155n2590_p0355a11║東方人心善。在寺不修，如西方人心惡。但心清淨，即是自性西方。韋公又問：
G155n2590_p0355a12║在家如何修行，願為教授。師言：吾與大眾說無相頌，
G155n2590_p0355a13║即下文之頌。
G155n2590_p0355a14║但依此修，常與吾同處無別，若不作此修，剃髮出家，
G155n2590_p0355a15║剃鬚髮，染衣，為佛弟子出家之相也，且去憍慢，且別於外道之出家，是三世
G155n2590_p0356a01║諸佛之儀式。
G155n2590_p0356a02║於道何益？頌曰：
G155n2590_p0356a03║心平何勞持戒，
G155n2590_p0356a04║心平，即心平等義。持戒，為六度之一。受持戒律而不觸犯也。法華經譬喻
G155n2590_p0356a05║品，持戒清潔，如淨明珠。案：此言，戒律本備止惡防非。假令在家，心若
G155n2590_p0356a06║平等，何勞具戒如比丘。
G155n2590_p0356a07║行直何用修禪；
G155n2590_p0356a08║論語，斯民也，三代之所以直道而行也。智度論，一切禪定攝心，皆名為三
G155n2590_p0356a09║摩提。秦言正心行處，是心從無始以來，常曲不端。得此正心行處，心則端
G155n2590_p0356a10║直。譬如蛇行常曲，入竹筒中則直。此即制心之說也。維摩經佛道品，直心
G155n2590_p0356a11║是菩薩道場。案：惟見性者，方能無妄念，無妄念方是直心。故唐釋慧海曰
G155n2590_p0356a12║：妄念不生為禪，坐見本性為定。
G155n2590_p0356a13║恩則孝養父母，
G155n2590_p0356a14║孝養父母者，盡孝道以供養父母也。觀無量壽佛經，欲生彼國者，當修三福
G155n2590_p0356a15║。一者孝養父母。（下略）
G155n2590_p0357a01║義則上下相憐；
G155n2590_p0357a02║憐者，扶持其患難饑寒。林子壇經訊釋，無相頌曰：心平何勞持戒，行直何
G155n2590_p0357a03║用修禪。夫不曰持戒，而曰心平。豈不以心平則自有至戒者在乎。不曰修禪
G155n2590_p0357a04║，而曰行直。豈不以行直則自有真禪者在乎。由是觀之，則釋氏修為之功，
G155n2590_p0357a05║殆無出於此矣。又曰：恩則孝養父母，義則上下相憐。夫知所孝養，乃所以
G155n2590_p0357a06║為仁也。豈有仁而遺其父母者乎？知所相憐，乃所以為義也，豈有義而忘其上
G155n2590_p0357a07║下者乎？由是觀之，則釋氏立本之教，概可見於此矣。若或戒矣，而心有未
G155n2590_p0357a08║平。禪矣，而行有未直。父母且不知所以仁之，上下且不知所以義之，此其
G155n2590_p0357a09║大本已失，而曰能依法修行以見性者，豈其然哉？！
G155n2590_p0357a10║讓則尊卑和睦，
G155n2590_p0357a11║克恭克讓，則和睦相親。
G155n2590_p0357a12║忍則眾惡無喧；
G155n2590_p0357a13║不報無道，則喧爭自息。
G155n2590_p0357a14║若能鑽木取火，
G155n2590_p0357a15║修行不怠，如鑽火，則必定見性。華嚴經頌云：如鑽燧求火，未出而數息，
G155n2590_p0358a01║火勢隨止滅。大智度論，譬如鑽燧求火。一生勤著，不休不息，乃可得火。
G155n2590_p0358a02║淤泥定生紅蓮；
G155n2590_p0358a03║紅蓮，赤色之蓮華也。維摩經佛道品，譬如高原陸地，不生蓮華，卑濕淤泥
G155n2590_p0358a04║，乃生此華。如是煩惱泥中，乃有眾生起佛法耳。
G155n2590_p0358a05║苦口的是良藥，
G155n2590_p0358a06║的，的確也。
G155n2590_p0358a07║逆耳必是忠言；
G155n2590_p0358a08║忠言，忠直之言也。家語，良藥苦口利於病，忠言逆耳利於行。
G155n2590_p0358a09║改過必生智慧，
G155n2590_p0358a10║除我執，故生智慧。
G155n2590_p0358a11║護短心內非賢；
G155n2590_p0358a12║短，絀也，陋也。短長猶善惡也。短指過咎而言，護短猶怙惡也。
G155n2590_p0358a13║日用常行饒益，
G155n2590_p0358a14║饒益，豐於利人也。法華經譬喻品，饒益諸子等與大車。
G155n2590_p0358a15║成道非由施錢；菩提只向心覓，何勞向外求玄；聽說依此修行，天堂只在目前
G155n2590_p0359a01║；
G155n2590_p0359a02║唯心淨土，自性彌陀，故云西方只在目前。案，此偈歸束到西方只在目前者
G155n2590_p0359a03║，六祖正為迷人不行孝義忍讓，而口誦佛名，冀帶惡業往生西方故耳。西方
G155n2590_p0359a04║極樂世界，豈有不孝義忍讓之人哉？阿彌陀經云：得與如是諸上善人俱會一
G155n2590_p0359a05║處。可知未能孝義忍讓者，心未調伏，何能往生。故六祖痛發之，使人覓菩
G155n2590_p0359a06║提於本心，為往生之基也。
G155n2590_p0359a07║師復曰：善知識！總須依偈修行，見取自性，直成佛道。法不相待，眾人且散，
G155n2590_p0359a08║吾歸曹溪。眾若有疑，却來相問。時刺史官僚，在會善男信女，各得開悟。信受
G155n2590_p0359a09║奉行。
G155n2590_p0359a10║信受奉行者，信受教命而奉行也。往生論註下，經始稱如是，彰信為能入。末
G155n2590_p0359a11║言奉行，表服膺事已。