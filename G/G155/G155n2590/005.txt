G155n2590_p0359a12║定慧品第四
G155n2590_p0359a13║禪定，體也，寂而常照。智慧，用也，照而常寂。體用不二，謂之定慧。禪
G155n2590_p0359a14║源諸詮集序上，禪是天竺之語，具云禪那，此云思維修，亦云靜慮。皆定慧
G155n2590_p0359a15║通稱也。佛祖通載卷九，唐宣宗問薦福辨禪師，如何是戒定慧？答曰：防非
G155n2590_p0360a01║止惡，名戒。六根涉境不隨緣，名定。心境俱空，照鑑為慧。
G155n2590_p0360a02║師示眾云：善知識，我此法門，以定慧為本。
G155n2590_p0360a03║調攝亂意名定，觀照事理名慧，又名止觀。六波羅蜜多經八，佛果大菩薩，定
G155n2590_p0360a04║慧為根本。
G155n2590_p0360a05║大眾勿迷，言定慧別。定慧一體，
G155n2590_p0360a06║起信筆削記五，禪者具云禪那，此云靜慮，即慧之定。般若此云智慧，即定之
G155n2590_p0360a07║慧。故此與第五是自性定慧本自一法，但約體用義分異爾。
G155n2590_p0360a08║不是二。定是慧體，慧是定用。即慧之時定在慧，即定之時慧在定。若識此義，
G155n2590_p0360a09║即是定慧等學。
G155n2590_p0360a10║𣵀槃經北本三十一，善男子！十住菩薩，智慧力多，三昧力少，是故不得明見佛
G155n2590_p0360a11║性。聲聞緣覺，三昧力多，智慧力少，以是因緣，不見佛性。諸佛世尊定慧等
G155n2590_p0360a12║故，明見佛性。
G155n2590_p0360a13║諸學道人，
G155n2590_p0360a14║學道人，修學道行之人也。菩薩瓔珞經，佛子莊嚴二種法身，是人名學行人。
G155n2590_p0360a15║莫言先定發慧，先慧發定，各別。作此見者，法有二相。口說善語，心中不善，
G155n2590_p0361a01║空有定慧，定慧不等。若心口俱善，內外一如，定慧即等。自悟修行，不在於諍
G155n2590_p0361a02║，若諍先後，即同迷人。不斷勝負，却增我法。不離四相。
G155n2590_p0361a03║金剛經，若菩薩有我相，人相，眾生相，壽者相，則非菩薩。六祖金剛經註，
G155n2590_p0361a04║有我相者，倚恃名位權勢，財寶藝學，攀高接貴，輕慢貧賤愚迷之流。人相者
G155n2590_p0361a05║，有能所心，有知解心，未得謂得，未證謂證，自恃持戒，輕破戒者。眾生相
G155n2590_p0361a06║者，謂有苟求希望之心，言正行邪，口善心惡。壽者相者，覺時似悟，見境生
G155n2590_p0361a07║情，執著諸相，希求福利。有此四相，即同眾生，非菩薩也。又曰：實無有法
G155n2590_p0361a08║者，謂初悟人尚有微細四相也。但少有悟心，是我相。見有智慧，能降伏煩惱
G155n2590_p0361a09║，是人相。見降伏煩惱，竟是眾生相。見清淨心可得，是壽者相。不除此念，
G155n2590_p0361a10║皆是有法。故云實無有法發阿耨多羅三藐三菩提心。又曰：始即令諸學人先除
G155n2590_p0361a11║粗重四相，如大乘正宗分中說也。次即令見自性之後，復除細微四相，如究竟
G155n2590_p0361a12║無我分中說也。此二分中，即皆顯出理中清淨四相。若於自性無求無得，湛然
G155n2590_p0361a13║常住，是清淨我見。若見自性本自具足，是清淨人見。於自心中本無煩惱可斷
G155n2590_p0361a14║，是清淨眾生見。自性無變無異，無生無滅，是清淨壽者見。
G155n2590_p0361a15║善知識！定慧猶如何等，猶如燈光。
G155n2590_p0362a01║燈，與鐙通。
G155n2590_p0362a02║有燈即光。無燈即暗。燈是光之體，光是燈之用。名雖有二，體本同一。此定慧
G155n2590_p0362a03║法，亦復如是。
G155n2590_p0362a04║破相論，覺之明了，喻之為燈。是故一切求解脫者，身為燈台，心為燈炷，增
G155n2590_p0362a05║諸戒行，以為添油。智慧明達，喻如燈火常燃。如是真正覺燈，而照一切無明
G155n2590_p0362a06║癡暗。
G155n2590_p0362a07║師示眾云：善知識！一行三昧者，
G155n2590_p0362a08║三藏法數四，一行三昧者，惟專一行，修習正定也。大智度論四十七，云何名
G155n2590_p0362a09║一行三昧。住是三昧，不見諸三昧此岸彼岸，是名一行三昧。
G155n2590_p0362a10║於一切處行住坐臥
G155n2590_p0362a11║行住坐臥即四威儀。觀念法門，問不行住坐臥。一切時處，若晝若夜。
G155n2590_p0362a12║常行一直心是也。
G155n2590_p0362a13║維摩經佛國品，直心是菩薩淨土。註維摩經一，肇曰：直心者，謂質直無諂。
G155n2590_p0362a14║此心乃是萬行之本。什曰：直心，誠實心也。發心之始，始於誠實。普觀記，
G155n2590_p0362a15║言直心者，離屈曲故。謂以此心直緣真如。由此方便，發起正智也。
G155n2590_p0363a01║淨名經云：
G155n2590_p0363a02║淨名經即維摩經。
G155n2590_p0363a03║直心是道場，
G155n2590_p0363a04║維摩經四，光嚴童子白佛言：憶念我昔出毘耶離大城時，維摩詰方入城，我即
G155n2590_p0363a05║為作禮，而問言：居士從何所來？答我言：從道場來。我問道場何所是？答曰
G155n2590_p0363a06║：直心是道場。
G155n2590_p0363a07║直心是淨土。
G155n2590_p0363a08║維摩經四，寶積，當知直心是菩薩淨土。此云直心是道場，是淨土，大師略菩
G155n2590_p0363a09║薩二字言也。
G155n2590_p0363a10║莫心行諂曲，口但說直。口說一行三昧，不行直心。但行直心，於一切法勿有執
G155n2590_p0363a11║著。迷人著法相，執一行三昧，直言常坐不動，妄不起心，即是一行三昧。作此
G155n2590_p0363a12║解者，即同無情，却是障道因緣。善知識，道須通流，何以却滯。心不住法，道
G155n2590_p0363a13║即通流。心若住法，名為自縛。
G155n2590_p0363a14║法縛，同法執。纏著於法也。圓覺經，菩薩不與法縛，不求法縛。菩提心論，
G155n2590_p0363a15║二乘之人，雖破人執，猶有法執。
G155n2590_p0364a01║若言常坐不動是，只如舍利弗
G155n2590_p0364a02║舍利弗，亦名舍利子，佛之大弟子也。嘉祥法華疏一，從母立名，母以眼似舍
G155n2590_p0364a03║利鳥眼，故名母名舍利。其母於眾女人中聰明第一。以世人貴重其母，故呼為
G155n2590_p0364a04║舍利子。
G155n2590_p0364a05║宴坐林中，
G155n2590_p0364a06║義記二本，宴，猶嘿也。嘿坐樹下，名為宴坐。
G155n2590_p0364a07║却被維摩詰訶。
G155n2590_p0364a08║維摩經弟子品，告舍利弗：汝行詣維摩詰問疾。舍利弗白佛言：世尊！我不堪
G155n2590_p0364a09║任詣彼問疾，所以者何？憶念我昔，曾於林中宴坐樹下，時維摩詰來謂我言，
G155n2590_p0364a10║唯，舍利弗，不必是坐為宴坐也。
G155n2590_p0364a11║善知識！又有人教坐，看心觀靜，
G155n2590_p0364a12║宗鏡錄九十七，崛多三藏歷村，見秀大師弟子，獨坐觀心，師問作什麼？對曰
G155n2590_p0364a13║：看靜。師曰：看者何人？靜者何物？其僧無對。問此理如何？師曰：何不自
G155n2590_p0364a14║看？何不自靜？又出傳燈錄五，西域崛多三藏章。案靜當作淨。壇經敦煌本，
G155n2590_p0364a15║作看心看淨。唐人寫經，淨靜不分。神會語錄，亦作看心看淨，詳坐禪品注。
G155n2590_p0365a01║不動不起，從此置功。迷人不會，便執成顛。
G155n2590_p0365a02║顛，痴顛病也。
G155n2590_p0365a03║如此者眾。如是相教，故知大錯。
G155n2590_p0365a04║師示眾云：善知識！本來正教，
G155n2590_p0365a05║所說契於正理，名正教。
G155n2590_p0365a06║無有頓漸，
G155n2590_p0365a07║頓漸，頓教與漸教也。用以判別諸大乘教者。餘見前。
G155n2590_p0365a08║人性自有利鈍，迷人漸修，悟人頓契，自識本心，自見本性，即無差別。所以立
G155n2590_p0365a09║頓漸之假名。善知識！我此法門，從上以來，先立無念為宗，
G155n2590_p0365a10║無念即正念也。頓悟入道要門論上，無念者，一切處無心是。無一切境界，無
G155n2590_p0365a11║餘思求是。對諸境色，永無起動，是即無念。無念者，是名真念也。若以念為
G155n2590_p0365a12║念者，即是邪念，非為正念。何以故？經云：若教人六念名為非念，有六念名
G155n2590_p0365a13║為邪念，無六念者即真念。經云：善男子！我等住於無念法中，得如是金色三
G155n2590_p0365a14║十二相，放大光明，照無餘世界，不可思議功德，佛說之猶不盡，何况餘乘能
G155n2590_p0365a15║知也。得無念者，六根無染故。自然得入諸佛知見，得如是者，即名佛藏，亦
G155n2590_p0366a01║名法藏。即能一切佛一切法。何以故？為無念故。經云：一切諸佛等，皆從此
G155n2590_p0366a02║經出。問：既稱無念，入佛知見復從何立？答：從無念立，何以故？經云：從
G155n2590_p0366a03║無住本，立一切法。
G155n2590_p0366a04║無相為體，
G155n2590_p0366a05║大智度論八十八，諸法實相，是一切法無相。是無相中不分別是佛是畜生。若
G155n2590_p0366a06║分別，即見取相，是故等觀。破相論，真如佛性，非是凡形。煩惱塵垢，本來
G155n2590_p0366a07║無相。豈可將質礙水洗無為身。
G155n2590_p0366a08║無住為本。
G155n2590_p0366a09║維摩經六觀眾生品，文殊師利又問顛倒想孰為本？答曰：無住為本，宗鏡錄八
G155n2590_p0366a10║，文殊師利云：從無住本，立一切法。叡公釋云：無住即實相異名，實相即性
G155n2590_p0366a11║空異名。
G155n2590_p0366a12║無相者，於相而離相。
G155n2590_p0366a13║傳心法要云：學道人若學得知要訣，但莫於心上著一物。言佛真法身猶若虛空
G155n2590_p0366a14║，此是喻法身即虛空，虛空即法身。常人謂法身徧虛空處，虛空中含容法身
G155n2590_p0366a15║。不知法身即虛空，虛空即法身也。若定言有虛空，虛空不是法身。若定言有
G155n2590_p0367a01║法身，法身不是虛空。但莫作虛空解，虛空即法身。莫作法身解，法身即虛空
G155n2590_p0367a02║，虛空與法身無異相，佛與眾生無異相，生死與𣵀槃無異相，煩惱與菩提無異
G155n2590_p0367a03║相，離一切相即是佛。
G155n2590_p0367a04║無念者，於念而無念。無住者，人之本性。於世間善惡好醜，乃至寃之與親，言
G155n2590_p0367a05║語觸刺欺爭之時，並將為空，不思酬害。
G155n2590_p0367a06║中阿含經，時諸比丘數共鬥。於是世尊說偈曰：若以諍止諍，至竟不見止；
G155n2590_p0367a07║唯忍能止諍，是法當尊貴。莊嚴經論，尸利毱多因設火坑并毒食害佛不得，悔
G155n2590_p0367a08║過號泣。世尊告言：汝勿憂怖！即說偈言：起我我無諍，久捨寃親心；右以旃
G155n2590_p0367a09║檀塗，左以利刃割；於此二人中，其心等無異。
G155n2590_p0367a10║念念之中，不思前境。若前念今念後念，
G155n2590_p0367a11║前念今念後念者，已往之念，現在之念，與未來之念也。
G155n2590_p0367a12║念念相續不斷，
G155n2590_p0367a13║起信論，一切眾生，不名為覺。從本以來，念念相續，未曾離念故。
G155n2590_p0367a14║名為繫縛。
G155n2590_p0367a15║繫縛，煩惱之異名。煩惱能纏縛身心，而使不得自由。正法念云：如繩繫飛鳥
G155n2590_p0368a01║，雖遠攝即還；眾生業所牽，當知亦如是。苟非覺悟，何有解期。
G155n2590_p0368a02║於諸法上，念念不住，即無縛也。此是以無住為本。
G155n2590_p0368a03║頓悟入道要門論上，汝若欲了了識無所住心時，正坐之時，但知心莫思量一切
G155n2590_p0368a04║物。一切善惡，都莫思量。過去事已過去，而莫思量，過去心自絕，即名無過
G155n2590_p0368a05║去事。未來事未至，莫願莫求，未來心自絕，即名無未來事，現在事已現在，
G155n2590_p0368a06║於一切事，但知無著。無著者，不起憎愛心，即是無著，現在心自絕，即名無
G155n2590_p0368a07║現在事。三世不攝，亦名無三世也。心若起去時，即莫隨去，去心自絕。莫住
G155n2590_p0368a08║時，亦莫隨住，住心自絕。即無住心，即是住無住處也。
G155n2590_p0368a09║善知識！外離一切相，名為無相。
G155n2590_p0368a10║大智度論七十，諸法空者，即是無有男女長短好醜等相，是名無相相。
G155n2590_p0368a11║能離於相，則法體清淨。
G155n2590_p0368a12║法體，有為無為諸法之體性也。八宗綱要上，三世實有，法體恒有。
G155n2590_p0368a13║此是以無相為體。善知識！於諸境上，心不染，曰無念。於自念上，常離諸境，
G155n2590_p0368a14║不於境上生心。
G155n2590_p0368a15║唐有源律師來問慧海曰，和尚修道還用功否？師曰：用功。曰：如何用功？師
G155n2590_p0369a01║曰：飢來喫飯，困來即眠。曰：一切人總如是同師用功否？師曰：不同。曰：
G155n2590_p0369a02║何故不同？師曰：他喫飯時，不肯喫飯，百種須索。睡時不肯睡，千般計校，
G155n2590_p0369a03║所以不同也。律師杜口。按喫飯百種須索，睡時千般計校，即是境上生心。
G155n2590_p0369a04║若只百物不思，念盡除却，一念絕即死，別處受生，是為大錯，學道者思之。若
G155n2590_p0369a05║不識法意，自錯猶可，更勸他人。自迷不見，又謗佛經。
G155n2590_p0369a06║佛經，佛所說之經典也。
G155n2590_p0369a07║所以立無念為宗。善知識！云何立無念為宗？只緣口說見性迷人，
G155n2590_p0369a08║口說見性迷人者，口中說見性而不實行之迷人也。
G155n2590_p0369a09║於境上有念，念上便起邪見。
G155n2590_p0369a10║邪見，見前註。
G155n2590_p0369a11║一切塵勞妄想，
G155n2590_p0369a12║大乘義章五本，謬執不真，名之為妄。所取不實，故曰妄想。
G155n2590_p0369a13║從此而生。自性本無一法可得，
G155n2590_p0369a14║起信論，一切眾生，本來常住，入於𣵀槃菩提之法，非可修相，畢竟無得。傳
G155n2590_p0369a15║心法要下，菩提者，不可以身得，身無相故。不可以心得，心無相故。不可以
G155n2590_p0369a16║性得，性即便是本源自性天真佛故。不可以佛更得佛，不可以無相更得無相。
G155n2590_p0370a01║，不可以空更得空。不可以道更得道。本無所得，無得亦不可得，所以道無一
G155n2590_p0370a02║法可得。祇教你了取本心，當下了時，不得了相，無了無不了相，亦不可得。
G155n2590_p0370a03║若有所得，妄說禍福，即是塵勞邪見。故此法門立無念為宗。善知識！無者無何
G155n2590_p0370a04║事？念者念何物？無者無二相，無諸塵勞之心。念者念真如本性，真如即是念之
G155n2590_p0370a05║體，念即是真如之用。
G155n2590_p0370a06║中庸，喜怒哀樂之未發，即真如之體也。發而皆中節，即真如之用也。莊子，
G155n2590_p0370a07║至人用心若鏡，即真如之體也。不將不迎，應而不藏，即真如之用也。大易繫
G155n2590_p0370a08║辭傳，無思也，無為也。寂然不動，即真如之體也。感而遂通天下之故，即真
G155n2590_p0370a09║如之用也。
G155n2590_p0370a10║真如自性起念，非眼耳鼻舌能念。真如有性，所以起念。真如若無，眼耳色聲當
G155n2590_p0370a11║時即壞。善知識！真如自性起念。六根雖有見聞覺知，
G155n2590_p0370a12║根，能生之義。眼根對於色境而生眼識，乃至意根對於法境而生意識名根。大
G155n2590_p0370a13║乘義章四，六根者，對色名眼。乃至第六對法名意，此之六，能生六識，故名
G155n2590_p0370a14║為根。筆削記六，心散亂時，眼所見色，乃至意所知法等六塵。聞，謂耳鼻。
G155n2590_p0370a15║覺，謂舌身。知，即是意。攝六盡。淨名經六不思議品，不可見聞覺知。肇註
G155n2590_p0371a01║，六識，略為四名。見聞，眼耳識也。覺，鼻舌身識也。知，意識也。
G155n2590_p0371a02║不染萬境。而真性常自在。故經云：
G155n2590_p0371a03║維摩經佛國品。
G155n2590_p0371a04║能善分別
G155n2590_p0371a05║分別有三。一自性分別。二計度分別。三隨念分別。案，此即第二之計度分別
G155n2590_p0371a06║。謂思量推度，種種差別之事也。
G155n2590_p0371a07║諸法相。
G155n2590_p0371a08║殊別之相可見於外者，名為法相。大乘義章二，一切世諦有為無為，通名法相
G155n2590_p0371a09║。維摩經佛國品，善解法相，知眾生根。
G155n2590_p0371a10║於第一義而不動。
G155n2590_p0371a11║楞伽經二，第一義者，聖智自覺所得，非言說妄想覺境界。又二之下，究竟不
G155n2590_p0371a12║成就，則度諸妄想，然後智清淨，是名第一義。唐譯楞伽經，第一義者，是聖
G155n2590_p0371a13║樂處。因言而入，非即是言。大智度論四十六，第一義名𣵀槃。