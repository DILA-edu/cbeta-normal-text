G155n2590_p0371a14║坐禪品第五
G155n2590_p0371a15║悟性論，不憶一切法，乃名為禪定。若了此言者，行住坐臥，皆是禪定。海
G155n2590_p0372a01║水一滴云：坐禪雖標三業不動，然一切處心不動，則語默動靜無往不禪。若
G155n2590_p0372a02║謂坐是禪，而其他非禪，則是非祖師門中正禪。
G155n2590_p0372a03║師示眾云：此門坐禪，
G155n2590_p0372a04║坐禪，坐而修禪，息慮凝心，以究明心性之術也。達磨來此，法始盛於中國。與
G155n2590_p0372a05║從前之四禪八定不同。
G155n2590_p0372a06║元不看心，亦不看淨，
G155n2590_p0372a07║俗本皆誤作著心著淨，敦煌唐寫本神會語錄，問何不看心？答看即是妄，無妄
G155n2590_p0372a08║即無看。問何不看淨？答無垢即無淨，淨亦是相，是以不看。案北宗皆教人凝
G155n2590_p0372a09║心入定，住心看淨，起心外照，攝心內證，故南宗以不看心不看淨闢之。
G155n2590_p0372a10║亦不是不動。若言看心，心原是妄，知心如幻，故無所看也。若言看淨，人性本
G155n2590_p0372a11║淨，由妄念故，蓋覆真如，但無妄想，性自清淨。
G155n2590_p0372a12║禪源諸詮上，一切眾生，皆自空寂，真心無始，本來自性清淨。
G155n2590_p0372a13║起心看淨，却生淨妄。妄無處所，看者是妄。淨無形相，却立淨相，言是工夫。
G155n2590_p0372a14║工夫亦作功夫。工謂功程，夫謂役夫。言是工夫者，迷人以為做工夫也。
G155n2590_p0372a15║作此見者，障自本性。
G155n2590_p0373a01║為工夫所障。
G155n2590_p0373a02║却被淨縛。
G155n2590_p0373a03║淨相是妄，故被淨縛。高子遺書一，心即精神，不外馳，即內凝，有意凝之，
G155n2590_p0373a04║反梏之矣。
G155n2590_p0373a05║善知識！若修不動者，但見一切人時，不見人之是非善惡過患，即是自性不動。
G155n2590_p0373a06║高子遺書一，當得大忿懥，大恐懼，大憂患，大好樂而不動，乃真把柄也。
G155n2590_p0373a07║善知識！迷人身雖不動，開口便說他人是非長短好惡，與道違背。
G155n2590_p0373a08║湯子遺書云：每見朋友中自己吝於改過，偏要議論人過，甚至數十年前偶誤，
G155n2590_p0373a09║常記在心，以為話柄。獨不思士別三日，當刮目相待。舜跖之分，只在一念轉
G155n2590_p0373a10║移。若向來所為是君子，一旦改行，即為小人矣。向來所為是小人，一旦改圖
G155n2590_p0373a11║，即為君子矣。豈可一眚便棄，阻人自新之路。更有背後議人過失，當面反不
G155n2590_p0373a12║肯盡言，此非獨朋友之過，亦自己心地不忠厚，不光明，此過更為非細。
G155n2590_p0373a13║若看心看淨，即障道也。
G155n2590_p0373a14║為看所障。
G155n2590_p0373a15║師示眾云：善知識！何名坐禪。此法門中，無障無碍，外於一切善惡境界
G155n2590_p0374a01║境者，境地。界者，界限。無量壽經上，比丘白佛，斯義弘深，非我境界。
G155n2590_p0374a02║心念不起，
G155n2590_p0374a03║心念，心識之思念也。
G155n2590_p0374a04║名為坐。內見自性不動，
G155n2590_p0374a05║即於第一義而不動。
G155n2590_p0374a06║名為禪。善知識！何名禪定。外離相為禪，內不亂為定。外若著相，內心即亂。
G155n2590_p0374a07║外若離相，心即不亂。本性自淨自定，只為見境思境即亂，若見諸境心不亂者，
G155n2590_p0374a08║是真定也。善知識！外離相即禪，內不亂即定。外禪內定，是為禪定。菩薩戒經
G155n2590_p0374a09║云：我本性元自清淨。
G155n2590_p0374a10║高子遺書一，但自默觀吾性本來清淨無物，不可自生纏擾。吾性本來完全具足
G155n2590_p0374a11║，不可自疑虧欠。吾性本來蕩平正直，不可自作迂曲。吾性本來廣大無垠，不
G155n2590_p0374a12║可自為局促。吾性本來光明照朗，不可自為迷昧。吾性本來易簡直截，不可自
G155n2590_p0374a13║增造作。
G155n2590_p0374a14║善知識！於念念中，自見本性清淨。
G155n2590_p0374a15║海水一滴云：非是脫塵垢而得淨相。佛及眾生，本然性空，謂之清淨。深達此
G155n2590_p0375a01║理，則念念禪定，事事空行，常住無間，那伽大定。故云於念念中，自見本性
G155n2590_p0375a02║清淨也。
G155n2590_p0375a03║自修，自行，自成佛道。
G155n2590_p0375a04║佛所得之無上菩提，謂之佛道。法華經序品，恒沙菩薩，種種因緣而求佛道。
G155n2590_p0375a05║又方便品，是諸世尊，皆說一乘法，化無量眾生，令入於佛道。