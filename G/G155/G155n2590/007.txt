G155n2590_p0375a06║懺悔品第六
G155n2590_p0375a07║梵云懺摩。此云悔過。梵漢兼舉，故云懺悔。此篇所說，凡有五節：一，自性
G155n2590_p0375a08║五分法身香。二，無相懺悔。三，自心四弘誓願。四，自性三寶歸戒。五，自性一
G155n2590_p0375a09║體三身佛也。懺悔有多品，如理懺事懺無生懺取相懺作法懺大懺悔莊嚴懺悔無
G155n2590_p0375a10║相懺悔等。此品所云之懺悔指無相懺悔也。
G155n2590_p0375a11║時大師見廣韶洎
G155n2590_p0375a12║洎，音忌，及也。
G155n2590_p0375a13║四方士庶
G155n2590_p0375a14║廣，廣州。韶，韶州也。
G155n2590_p0375a15║駢
G155n2590_p0376a01║駢，音便。
G155n2590_p0376a02║集山中聽法。於是陞座告眾曰：來！諸善知識。此事須從自性中起，於一切時，
G155n2590_p0376a03║念念自淨其心，自修其行，見自己法身，見自心佛，自度自戒，始得不假到此。
G155n2590_p0376a04║既從遠來，一會於此，皆共有緣，今可各各胡跪。
G155n2590_p0376a05║慧琳音義三十六，胡跪，右膝著地，豎左膝危坐，或云互跪也。歸敬儀，佛法
G155n2590_p0376a06║順右，即以右膝拄地，右骽在空，右指拄地。又左膝上戴，左指拄地，使三處
G155n2590_p0376a07║翹翹，曲身前就，故得心有專至，請悔方極。
G155n2590_p0376a08║先為傳自性五分法身香。
G155n2590_p0376a09║五分法身者，以五種功德法而成佛身也。行宗記一上，五分法身者，戒定慧，
G155n2590_p0376a10║從因受名。解脫，解脫知見，從果受號。由慧斷惑，斷惑惑無之處名解脫。出
G155n2590_p0376a11║纏破障，返照觀心，名解脫知見。五分法身香者，即一，戒香。二，定香。三
G155n2590_p0376a12║，慧香。四，解脫香。五，解脫知見香。維摩經二方便品，佛身者，即法身也
G155n2590_p0376a13║。從無量功德智慧生，從戒定慧解脫解脫知見生。注肇曰：五分法身也。
G155n2590_p0376a14║次授無相懺悔。
G155n2590_p0376a15║止觀七，懺名陳露先惡，悔名改往修來。慧苑音義下，懺悔，謂懺摩。此云請
G155n2590_p0377a01║忍。忍，謂請前人忍受我悔罪。
G155n2590_p0377a02║眾胡跪。師曰：一戒香，
G155n2590_p0377a03║破相論，佛在世日，令諸弟子以智慧火燒如是無價寶香，供養十方諸佛。今時
G155n2590_p0377a04║眾生，不解如來真實之義，唯將外火燒於世間沈檀熏陸質礙之香，希望福報，
G155n2590_p0377a05║云何可得乎？又達磨曰：戒香，能斷諸惡，能修諸善。
G155n2590_p0377a06║即自心中，無非，無惡，無嫉妒，
G155n2590_p0377a07║筆削記五，嫉，謂妬忌也。害賢曰嫉，害色曰妬。
G155n2590_p0377a08║無貪嗔，
G155n2590_p0377a09║法界次第上，引取之心，名之為貪。違忍之心，名之為嗔。
G155n2590_p0377a10║無劫害。
G155n2590_p0377a11║南山戒疏二之上，不白而取曰劫。觀音疏記，乖慈名害。
G155n2590_p0377a12║名戒香。二定香，
G155n2590_p0377a13║達磨云：深信大乘，心無退轉。
G155n2590_p0377a14║即覩諸善惡境相，自心不亂。
G155n2590_p0377a15║言自心本不散亂。起信論，以知法性常定，體無亂故，隨須修行禪波羅蜜。
G155n2590_p0378a01║名定香。三慧香，
G155n2590_p0378a02║達磨云：常於身心內自觀察。
G155n2590_p0378a03║自心無礙，常以智慧觀照自性，
G155n2590_p0378a04║觀照見前註。
G155n2590_p0378a05║不造諸惡。雖修眾善，心不執著，敬上念下，矜恤孤貧，名慧香。四解脫香，
G155n2590_p0378a06║達磨云：能斷一切無明結縛。又曰：自覺覺他，覺智明了。則名解脫，
G155n2590_p0378a07║即自心無所攀緣。不思善，不思惡，自在無礙，名解脫香。五解脫知見香，
G155n2590_p0378a08║達磨云：觀照常明，通達無礙。解脫知見，謂己實知解脫，即後得智也。由解
G155n2590_p0378a09║生定，由定生慧，由慧得解脫，由解脫得解脫知見。
G155n2590_p0378a10║自心既無所攀緣善惡。不可沈空守寂。
G155n2590_p0378a11║沈空者，大乘之菩薩二阿僧祇劫之終，於第七地專修無相觀。上可無菩薩之求，
G155n2590_p0378a12║下可無眾生之度。於是鈍根怯弱之菩薩，著此空相，發自他之大行，名七地沈
G155n2590_p0378a13║空難。
G155n2590_p0378a14║即須廣學多聞，
G155n2590_p0378a15║維摩經菩薩品，多聞是道場。
G155n2590_p0379a01║識自本心，達諸佛理，和光接物，
G155n2590_p0379a02║老子，和其光，同其塵。駱賓王螢火賦，不貪熱以苟進，每和光而曲全。蘇頲
G155n2590_p0379a03║詩，善物遺方外，和光繞道邊。莊子，接於物而生時者也。
G155n2590_p0379a04║無我無人，直至菩提，真性不易，
G155n2590_p0379a05║真性註見前。
G155n2590_p0379a06║名解脫知見香。善知識！此香各自內薰，
G155n2590_p0379a07║內薰者，眾生心內，有本覺之真如，薰習無明，使以妄心，厭生死之苦，求𣵀
G155n2590_p0379a08║槃之樂，名內薰。佛菩薩之教法及自己之修行，名外薰。
G155n2590_p0379a09║莫向外覓。今與汝等授無相懺悔，滅三世罪，
G155n2590_p0379a10║寶積經九十四，三世，所謂過去未來現在。云何過去世？若法生已滅，是名過
G155n2590_p0379a11║去世。云何未來世？若法未生未起，是名未來世。云何現在世？若法生已未滅
G155n2590_p0379a12║，是名現在世。
G155n2590_p0379a13║令得三業清淨。
G155n2590_p0379a14║三業者。一，身業，身所作。二，口業，口所說。三，意業，意所思。
G155n2590_p0379a15║善知識！各隨我語，一時道，
G155n2590_p0380a01║一時道，即一時說道，猶云一時唱言。
G155n2590_p0380a02║弟子等，從前念今念及後念，念念不被愚迷染，從前所有惡業愚迷等罪，
G155n2590_p0380a03║乖於理而行，名惡。作身口意之三事，名業。四十華嚴經四十，我昔所造諸惡
G155n2590_p0380a04║業，皆由無始貪瞋痴。
G155n2590_p0380a05║悉皆懺悔，願一時銷滅，
G155n2590_p0380a06║銷，與消通，盡也。
G155n2590_p0380a07║永不復起，弟子等，從前念今念及後念，念念不被憍誑染。
G155n2590_p0380a08║唯識論六，憍誑者，心懷異謀，多現不實，邪命事故，此即貪痴一分為體。按
G155n2590_p0380a09║憍誑者，唯識二十隨煩惱中之二也。
G155n2590_p0380a10║從前所有惡業憍誑等罪，悉皆懺悔，願一時消滅，永不復起。弟子等，從前念今
G155n2590_p0380a11║念及後念，念念不被嫉妒染。
G155n2590_p0380a12║害賢曰嫉。相忌曰妒。唯識論六，嫉妬者，聞見他榮，深懷憂慼，不安穩故，
G155n2590_p0380a13║瞋恚一分為體。
G155n2590_p0380a14║從前所有惡業嫉妒等罪，悉皆懺悔，願一時消滅，永不復起。善知識，已上是為
G155n2590_p0380a15║無相懺悔。云何名懺？云何名悔？懺者，懺其前愆，
G155n2590_p0381a01║玉篇，愆去乾切，過也，失也。說文作㥶，又俗作𠎝。
G155n2590_p0381a02║從前所有惡業，愚迷憍誑嫉妒等罪，悉皆盡懺，永不復起，是名為懺。悔者，悔
G155n2590_p0381a03║其後過。從今已後，所有惡業，愚迷憍誑嫉妒等罪，今已覺悟，悉皆永斷，更不
G155n2590_p0381a04║復作，是名為悔，故稱懺悔。凡夫愚迷，只知懺其前愆，不知悔其後過。以不悔
G155n2590_p0381a05║故，前罪不滅，後過又生。前罪既不滅，後過復又生，何名懺悔？善知識！既懺
G155n2590_p0381a06║悔已，與善知識發四弘誓願。
G155n2590_p0381a07║天台法界次第下，今菩薩善達四諦十二因緣，憐愍一切，同於子想，故能為眾
G155n2590_p0381a08║生久處生死，發心荷負一切，共入𣵀槃。是以必須大誓莊嚴，要心不退也。此
G155n2590_p0381a09║四通言弘誓願者，廣普之緣，謂之為弘。自制其心，名之曰誓。志求滿足，故
G155n2590_p0381a10║云願也。心地觀經七，一切菩薩，復有四願，成就有情，住持三寶，大海劫終
G155n2590_p0381a11║不退轉。云何為四？一者，誓度一切眾生。二者，誓斷一切煩惱。三者，誓學
G155n2590_p0381a12║一切法門。四者，誓證一切佛果。
G155n2590_p0381a13║各須用心正聽。
G155n2590_p0381a14║唐華嚴經十四，云何用心，能獲一切勝妙功德。
G155n2590_p0381a15║自心眾生無邊誓願度，自心煩惱無邊誓願斷；自性法門無盡誓願學，自性無上佛
G155n2590_p0382a01║道誓願成。
G155n2590_p0382a02║以上四誓願，即四弘誓願也。
G155n2590_p0382a03║善知識，大家豈不道
G155n2590_p0382a04║大家，大眾之意。
G155n2590_p0382a05║眾生無邊誓願度，恁麼道，
G155n2590_p0382a06║恁，音袵。恁麼猶言如斯。
G155n2590_p0382a07║且不是惠能度。
G155n2590_p0382a08║且不是惠能度者，眾生自性自度也。頓悟入道要門論上，眾生自度，佛不能度
G155n2590_p0382a09║。若佛能度眾生時，過去諸佛如微塵數。一切眾生，總應度盡，何故我等至今
G155n2590_p0382a10║，流浪生死，不得成佛。當知眾生自度，佛不能度。努力努力，自修，莫倚他
G155n2590_p0382a11║佛力。經云：夫求法者，不著佛求。
G155n2590_p0382a12║善知識！心中眾生，所謂邪迷心誑妄心不善心嫉妒心惡毒心，如是等心，盡是眾
G155n2590_p0382a13║生。各須自性自度，是名真度。何名自性自度。即自心中邪見煩惱愚癡眾生，將
G155n2590_p0382a14║正見度。
G155n2590_p0382a15║正見者，明知苦寂滅道之理也。悟性論，凡迷者迷於悟，悟者悟於迷。正見之
G155n2590_p0383a01║人，知心空無，即超迷悟，無有迷悟，始名正解正見。法界次第中，見四諦分
G155n2590_p0383a02║明，故云正見。頓悟入道要門論上，問云何正見？答：見無所見，即名正見。
G155n2590_p0383a03║既有正見，使般若智打破愚癡迷妄眾生，各各自度。邪來正度，迷來悟度，愚來
G155n2590_p0383a04║智度，惡來善度，如是度者，名為真度。又煩惱無邊誓願斷，將自性般若智除却
G155n2590_p0383a05║虛妄思想心是也。又法門無盡誓願學，須自見性，常行正法，
G155n2590_p0383a06║新婆沙論百八十三，正法有二種。一，世俗正法：謂名句文身，即經律論也。
G155n2590_p0383a07║二，勝義正法：謂聖道，即無漏，根，力，覺支，道支也。正法，真正之道法
G155n2590_p0383a08║也。理無差，故云正。法，為三寶中之法寶，以教理行果四者為體。無量壽經
G155n2590_p0383a09║上，弘宣正法。
G155n2590_p0383a10║是名真學。又無上佛道誓願成，既常能下心，行於真正，離迷離覺，常生般若，
G155n2590_p0383a11║除真除妄，即見佛性，即言下佛道成。常念修行是願力法。善知識今發四弘願了
G155n2590_p0383a12║，更與善知識授無相三歸依戒。
G155n2590_p0383a13║大乘義章十，歸投依服，故曰歸依。法界次第上之上，歸以反還為義。依者憑
G155n2590_p0383a14║也。勝鬘經，一切法常住，是故我歸依。
G155n2590_p0383a15║善知識！歸依覺，兩足尊。
G155n2590_p0384a01║福慧兩足故。
G155n2590_p0384a02║歸依正，離欲尊。
G155n2590_p0384a03║離邪曰正，即正法，離欲垢塵染故。
G155n2590_p0384a04║歸依淨，眾中尊。
G155n2590_p0384a05║無污染曰淨，淨於眾物中最尊故。
G155n2590_p0384a06║從今日去，稱覺為師，更不歸依邪魔外道。
G155n2590_p0384a07║邪，邪道，不明佛法者。魔，魔道，妨害佛法者。傳燈錄，心外求法，名為外
G155n2590_p0384a08║道。俱舍玄義，學乖諦理，隨自妄情，不返內覺，稱為外道。法事讚，不取佛
G155n2590_p0384a09║言，名外道。外道六師各有十五弟子，合六師而為九十六也。其六師一為富蘭
G155n2590_p0384a10║那迦葉。二，末伽黎翟賒梨子。三，刪闍耶毘羅胝子。四，阿耆多翅舍欽婆羅
G155n2590_p0384a11║。五，迦羅鳩馱迦旃延。六，尼乾陀若提子。案，此處外道，總指異端而言。
G155n2590_p0384a12║以自性三寶常自證明，勸善知識，歸依自性三寶。
G155n2590_p0384a13║一切之佛陀，佛寶也。佛陀所說之教法，法寶也。隨其教法而修業，僧寶也。
G155n2590_p0384a14║自性三寶，即各自具有之一體三寶也。了法為佛，遠離為法，無為為僧也。按
G155n2590_p0384a15║三寶有同體，別相，住持等異。今即同體三寶也，或名云一體三寶，自體三寶
G155n2590_p0385a01║，自性三寶等，名稱有別耳。性自靈覺即佛寶，性本寂滅即法寶，性無乖諍即
G155n2590_p0385a02║僧寶，是名同體自性三寶也。
G155n2590_p0385a03║佛者，覺也。
G155n2590_p0385a04║佛者，具滿自覺覺他之二行，為十界最高之聖者。般若燈論曰：何名佛？於一
G155n2590_p0385a05║切法不顛倒，真實覺了，故名佛。案此言自性即覺為佛。
G155n2590_p0385a06║法者，正也。
G155n2590_p0385a07║法者，一切皆有法，即道也，故以講道為說法。要覽中，梵語達磨，華言法，
G155n2590_p0385a08║以轉持為義。謂轉物生解，住持自性故。案此言自性即正為法。
G155n2590_p0385a09║僧者，淨也。
G155n2590_p0385a10║僧者，僧伽之略，三寶之一，譯作眾，凡三人以上之比丘和合一處而修道者曰
G155n2590_p0385a11║僧。別行疏鈔二，一味清淨性體，僧也。般若燈論，四果人，謂與戒，定，慧
G155n2590_p0385a12║，解脫，解脫知見，和合，故名僧也。案此言即淨為僧。
G155n2590_p0385a13║自心歸依覺，邪迷不生，少欲知足，
G155n2590_p0385a14║要覽下躁靜篇云，師子吼菩薩問曰，少欲知足，有何差別。佛言少欲者，不求
G155n2590_p0385a15║不取。知足者，得少不悔恨。
G155n2590_p0386a01║能離財色，名兩足尊。自心歸依正，念念無邪見，
G155n2590_p0386a02║邪見註見前。
G155n2590_p0386a03║以無邪見故，即無人我貢高
G155n2590_p0386a04║貢，獻也。貢高獻己學問勢力等高於人也。
G155n2590_p0386a05║貪愛執著，名離欲尊。自心歸依淨，一切塵勞愛欲境界，自性皆不染著，名眾中
G155n2590_p0386a06║尊。若修此行，是自歸依。凡夫不會，從日至夜，受三歸戒。若言歸依佛，佛在
G155n2590_p0386a07║何處？若不見佛，憑何所歸？言却成妄。善知識！各自觀察，莫錯用心。經文
G155n2590_p0386a08║華嚴經淨行品，自歸依佛，當願眾生體解大道，發無上心。
G155n2590_p0386a09║分明言自歸依佛，不言歸依他佛。自佛不歸，無所依處。今既自悟，各須歸依自
G155n2590_p0386a10║心三寶。
G155n2590_p0386a11║頓悟入道要門論下，心是佛，不用將佛求佛。心是法，不用將法求法。佛法無
G155n2590_p0386a12║二，和合為僧。即是一體三寶。經云：心佛與眾生，是三無差別。身口意清淨
G155n2590_p0386a13║，名為佛出世。三業不清淨，名為佛滅度。案此即自心三寶之說也。
G155n2590_p0386a14║內調心性，外敬他人，是自歸依也。善知識！既歸依自三寶竟，各各志心。
G155n2590_p0386a15║心之所之為志，志心猶言留心也。
G155n2590_p0387a01║吾與說一體三身自性佛。
G155n2590_p0387a02║經論所說佛身有二身乃至十身。雖開合多途，可以三身括之。如台宗所立法報
G155n2590_p0387a03║應三身，法相宗所立自性受用變化三身，最勝王經所說之法應化三身，大小乘
G155n2590_p0387a04║通用之法報化三身等是也。又悟性論云：飛騰十方，隨宜救濟者，化身佛也。
G155n2590_p0387a05║斷惑修善，雪山成道者，報身佛也。無言無說，湛然常住者，法身佛也。若論
G155n2590_p0387a06║至理，一佛尚無，何得有三。此言三身者，但據人智有上中下耳。
G155n2590_p0387a07║令汝等見三身，了然自悟自性，總隨我道，於自色身
G155n2590_p0387a08║父母所生之身為色身。
G155n2590_p0387a09║歸依清淨法身佛。
G155n2590_p0387a10║妙句九，法身如來，名毘盧遮那，此翻遍一切處。
G155n2590_p0387a11║於自色身歸依圓滿報身佛。
G155n2590_p0387a12║妙句九，報身如來名盧舍那，此翻淨滿。
G155n2590_p0387a13║於自色身歸依千百億化身佛。
G155n2590_p0387a14║梵網經心地品，我今盧舍那，方坐蓮華台。周匝千華上：復現千釋迦。一華百
G155n2590_p0387a15║億國，一國一釋迦。各坐菩提樹，一時成佛道。如是千百億，盧舍那本身。
G155n2590_p0388a01║善知識，色身是舍宅，
G155n2590_p0388a02║客館曰舍。舍宅云者，言色身如旅行之館舍也。
G155n2590_p0388a03║不可言歸。向者三身佛，在自性中，世人總有。為自心迷，不見內性，外覓三身
G155n2590_p0388a04║如來，不見自身中有三身佛。汝等聽說，令汝等於自身中見自性有三身佛。此三
G155n2590_p0388a05║身佛，從自性生，不從外得。何名清淨法身佛？世人性本清淨，萬法從自性生。
G155n2590_p0388a06║彌陀經疏鈔二，稱理則自性能生萬法。傳心法要下，心生則種種法生，心滅則
G155n2590_p0388a07║種種法滅。故知一切諸法皆由心造。乃至人天地獄六道修羅盡由心造。
G155n2590_p0388a08║思量一切惡事，即生惡行。思量一切善事，即生善行。如是諸法在自性中，如天
G155n2590_p0388a09║常清，日月常明，為浮雲蓋覆，
G155n2590_p0388a10║十地經云：眾生身中有金剛佛，猶如日輪，體明圓滿，廣大無邊。只為五陰重
G155n2590_p0388a11║雲覆，如瓶內燈光，不能顯現。
G155n2590_p0388a12║上明下暗，忽遇風吹雲散，上下俱明，萬象皆現。世人性常浮游，
G155n2590_p0388a13║浮游，猶言周流也。莊子，浮游不知所求。淮南子，忘肝膽，遺耳目，猶浮游
G155n2590_p0388a14║無方之外。
G155n2590_p0388a15║如彼天雲。善知識！智如日，慧如月。
G155n2590_p0389a01║事類摘錄第四，慧日普照，智月常圓。無量壽經下，慧日照世間，清除生死雲
G155n2590_p0389a02║。法華普門品，慧日破諸暗。
G155n2590_p0389a03║智慧常明，於外著境，
G155n2590_p0389a04║著境，執著於六塵境也。
G155n2590_p0389a05║被自念浮雲蓋覆自性，不得明朗。若遇善知識，聞真正法，自除迷妄，內外明徹
G155n2590_p0389a06║，於自性中萬法皆現。
G155n2590_p0389a07║林子三教正宗統論，夫佛豈無法邪。若迷若妄，不即自除，而性中萬法，豈能
G155n2590_p0389a08║自現。
G155n2590_p0389a09║見性之人，亦復如是，此名清淨法身佛。善知識，自心歸依自性，是歸依真佛。
G155n2590_p0389a10║自歸依者，
G155n2590_p0389a11║案以下九十六字，或云：在前三歸戒末是自歸依也之下。
G155n2590_p0389a12║除却自性中不善心
G155n2590_p0389a13║妄念遷流之心。
G155n2590_p0389a14║嫉妒心
G155n2590_p0389a15║嫉妒見前註。
G155n2590_p0390a01║諂曲心
G155n2590_p0390a02║筆削記六，諂謂罔冒，曲謂違理。
G155n2590_p0390a03║吾我心
G155n2590_p0390a04║大智度論四十八，但住吾我心中，憶想分別覺觀心說。
G155n2590_p0390a05║誑妄心
G155n2590_p0390a06║唯識論六，七，誑心，所為獲利譽，矯現有德，詭詐為性。
G155n2590_p0390a07║輕人心
G155n2590_p0390a08║不敬重人之心。
G155n2590_p0390a09║慢他心
G155n2590_p0390a10║慢者，恃己高舉於他為性。
G155n2590_p0390a11║邪見心
G155n2590_p0390a12║筆削記六，邪見者，亦名惡見，即身邊等五見也。
G155n2590_p0390a13║貢高心，
G155n2590_p0390a14║誇功之心。
G155n2590_p0390a15║及一切時中不善之行，常自見己過，
G155n2590_p0391a01║罪己則無尤。
G155n2590_p0391a02║不說他人好惡，
G155n2590_p0391a03║終日不見己過，便絕聖賢之路，終日喜談人過，便傷天地之和。湯子遺書，不
G155n2590_p0391a04║見己過，是心不存。一檢點來，喜怒哀樂，多不中節。視聽言動，多不合禮。
G155n2590_p0391a05║自己克治不暇，何敢責備他人。
G155n2590_p0391a06║是自歸依。常須下心，
G155n2590_p0391a07║下心，謙下其心也。
G155n2590_p0391a08║普行恭敬，即是見性通達，更無滯礙，是自歸依。何名圓滿報身，譬如一燈能除
G155n2590_p0391a09║千年暗，一智能滅萬年愚，莫思向前，已過不可得，常思於後，念念圓明，自見
G155n2590_p0391a10║本性。善惡雖殊，本性無二，無二之性，名為實性。
G155n2590_p0391a11║筆削記一，實性即是真如也。唯識論八，二空所顯，圓滿成就諸法實性，名圓
G155n2590_p0391a12║成實。實性即諸法實性。仁王經中，諸法實性，清淨平等，非有非無。仁王經
G155n2590_p0391a13║良賁疏，諸法實性者，諸法性也。
G155n2590_p0391a14║於實性中，不染善惡，此名圓滿報身佛。自性起一念惡，滅萬劫善因，自性起一
G155n2590_p0391a15║念善，得恒沙惡盡。
G155n2590_p0392a01║恒沙，恒河中之沙數也，以喻數量之多。起信論，過恒沙等上煩惱，依無明起
G155n2590_p0392a02║。筆削記四，意明煩惱，數過河沙等。智度論七，問曰如閻浮提中種種大河，
G155n2590_p0392a03║亦有過恒河者，何故常言恒河沙等？答曰：恒河沙多，餘河不爾。復次，是恒
G155n2590_p0392a04║河是佛生處，遊行處，弟子現見，故以為喻。復次諸人經書皆以恒河為福德吉
G155n2590_p0392a05║河，若入其中洗者，諸罪垢惡，皆悉除盡，以人敬事此河皆共識知，故以恒河沙
G155n2590_p0392a06║為喻。復次，餘河名字屢轉，此恒河世世不轉，以是故以恒河沙為喻，不取餘
G155n2590_p0392a07║河。
G155n2590_p0392a08║直至無上菩提。念念自見，不失本念，名為報身。何名千百億化身，若不思萬法
G155n2590_p0392a09║，性本如空，一念思量，名為變化。
G155n2590_p0392a10║荀子註，改其舊質，謂之變。馴致於善，謂之化。又互相生滅之義，自有而無
G155n2590_p0392a11║謂之變，自無而有謂之化。易曰：四時變化，而能久成。
G155n2590_p0392a12║思量惡事，化為地獄。
G155n2590_p0392a13║悟性論，無妄想時，一心是一佛國。有忘想時，一心是一地獄。宗鏡錄第五，
G155n2590_p0392a14║心能作佛，心作眾生，心作天堂，心作地獄。地獄，如八大地獄，八寒地獄，
G155n2590_p0392a15║十六游增地獄，十六小地獄等。
G155n2590_p0393a01║思量善事，化為天堂。
G155n2590_p0393a02║天堂，天上之宮殿也。佛遺教經，不知足者，雖處天堂，亦不稱意。
G155n2590_p0393a03║毒害化為龍蛇。
G155n2590_p0393a04║毒害，很毒之計畫，可以害人者。王維詩，安禪制毒龍。又劉禹錫詩，獨向昭
G155n2590_p0393a05║潭制毒龍。皆謂禪家降伏其心也。佛遺教經，心之可畏，甚於毒蛇。案，佛經
G155n2590_p0393a06║每以金及人身之四大喻毒蛇，此處則以心喻毒龍毒蛇也。
G155n2590_p0393a07║慈悲化為菩薩。
G155n2590_p0393a08║菩薩即菩提薩埵。淨名疏一，菩提為無上道，薩埵名大心，謂無上道大心。此
G155n2590_p0393a09║人發大心為眾生求無上道，故名菩薩。安師云開士始土。又翻云大道心眾生。
G155n2590_p0393a10║古本翻為高士。既異翻不定，須留梵音。今依大論釋，菩提名佛道，薩埵名
G155n2590_p0393a11║成眾生。用諸佛道成就眾生，故名菩提薩埵。又菩提是自行，薩埵是化他。自
G155n2590_p0393a12║修佛道，又用化他，故名菩薩。天台戒疏義上，天竺梵音摩訶菩提質帝薩埵，
G155n2590_p0393a13║今言菩薩，略其餘字，譯云大道心成眾生。菩薩以慈悲為心，吾人一念慈悲，
G155n2590_p0393a14║即一念是菩薩，念念慈悲，即念念菩薩，故云慈悲化為菩薩也。
G155n2590_p0393a15║智慧化為上界。
G155n2590_p0394a01║上界指諸天。
G155n2590_p0394a02║愚癡化為下方。
G155n2590_p0394a03║下方指三塗。
G155n2590_p0394a04║自性變化甚多，迷人不能省覺，
G155n2590_p0394a05║省覺，省察而覺悟也。
G155n2590_p0394a06║念念起惡，常行惡道。回一念善，智慧即生，此名自性化身佛。善知識！法身本
G155n2590_p0394a07║具，念念自性自見，即是報身佛。從報身思量，
G155n2590_p0394a08║此思量二字，指發出智慧而言。
G155n2590_p0394a09║即是化身佛。自悟自修自性功德，
G155n2590_p0394a10║彌陀經疏鈔二，功德者，無漏性功德也。又，功指其行之善，德指其心之善。
G155n2590_p0394a11║案，自悟自修自性功德者，自悟自性功德，自修自性功德也。功德，為自性中
G155n2590_p0394a12║所本有，須待修悟耳。
G155n2590_p0394a13║是真歸依。皮肉是色身，色身是宅舍，不言歸依也。但悟自性三身，即識自性佛
G155n2590_p0394a14║。
G155n2590_p0394a15║識，認識也。
G155n2590_p0395a01║吾有一無相頌，若能誦持，言下令汝積劫迷罪，一時消滅。頌曰：
G155n2590_p0395a02║按古本以今迷人修福等二十句頌。載記前般若第二末說通心通頌處，亦無別頌
G155n2590_p0395a03║。茲順現世流行之本置此。
G155n2590_p0395a04║迷人修福不修道，
G155n2590_p0395a05║迷人，闇於事理之人也。修福不修道，如梁武之造殿度僧等事得人天福報者
G155n2590_p0395a06║。
G155n2590_p0395a07║只言修福便是道；
G155n2590_p0395a08║永嘉真覺大師證道歌，住相布施生天福，猶如仰箭射虛空。勢力盡，箭還墜
G155n2590_p0395a09║，招得來生不如意。注，古德云：人天福報為三生寃，人罕知之。良由世人
G155n2590_p0395a10║因其福力，不明其本，就上增添。以此世福，恣情娛樂，臨命終時，福盡業
G155n2590_p0395a11║在，返墮惡道，受種種苦，故云招得來生不如意也。傳心法要上，道無方所
G155n2590_p0395a12║，名大乘心。此心不在內外中間，實無方所。第一不得作知解，只是說汝如
G155n2590_p0395a13║今情量盡處為道，情量若盡，心無方所，此道天真，本無名字，只為世人不
G155n2590_p0395a14║識，迷在情中，所以諸佛出來說破此事，恐汝諸人不了，權立道名，不可守
G155n2590_p0395a15║名而生解，故云得魚忘筌。身心自然，達道識心，達本源故，號為沙門。莊
G155n2590_p0396a01║子，東郭子問於莊子曰：所謂道惡乎在？莊子曰：無所不在。東郭子曰：期
G155n2590_p0396a02║而後可。莊子曰：在螻蟻。曰何其下也？曰在稊稗。曰何其愈下耶？曰瓦甓
G155n2590_p0396a03║。曰，何其愈甚耶？曰在屎溺。案禪宗之青青翠竹即是法身，鬱鬱黃華無非
G155n2590_p0396a04║般若，亦此意也。
G155n2590_p0396a05║布施供養福無邊，
G155n2590_p0396a06║名義集四，檀那，秦言布施。布施有二種：一者財施，二者法施。
G155n2590_p0396a07║心中三惡元來造；
G155n2590_p0396a08║貪，瞋，癡，三毒，又云三惡，或云種惡，現前惡，不返惡，謂之三惡。又
G155n2590_p0396a09║欲，恚，害，謂之三惡覺。又地獄，餓鬼，畜生，謂之三惡道。林子壇經訊
G155n2590_p0396a10║釋，布施供養，豈不是人天小果邪。心中三惡，不自懺悔，縱滿三千大千世
G155n2590_p0396a11║界七寶，以用布施，得福雖多，終成有漏。然而古人亦有言曰：先須作福，
G155n2590_p0396a12║福至心靈，而契機悟性，蓋亦有在於此矣。或問何也？林子曰：夫心既靈矣
G155n2590_p0396a13║，顧有機之不能契，而性之不能悟邪。
G155n2590_p0396a14║擬將修福欲滅罪，後世得福罪還在。
G155n2590_p0396a15║有因必有果。造福善力強，先報其善。不善業仍在，終當報也。故云罪還在
G155n2590_p0397a01║。
G155n2590_p0397a02║但向心中除罪緣，各自性中真懺悔；
G155n2590_p0397a03║心中既無罪緣，洒洒落落，是真懺悔。餘詳前註。
G155n2590_p0397a04║忽悟大乘真懺悔，除邪行正即無罪；
G155n2590_p0397a05║頓悟入道要門論下，人問，一心修道，過去業障得消滅否？師曰：不見性人
G155n2590_p0397a06║，未得消滅，若見性人，如日照霜雪。又見性人，猶如積草等須彌山，只用
G155n2590_p0397a07║一星之火。業障如草，智慧似火。曰：何得知業障盡？師曰：現前心通前後
G155n2590_p0397a08║生事，猶如對見前佛後佛，萬法同時。經云：一念知一切法是道場，成就一
G155n2590_p0397a09║切智故。
G155n2590_p0397a10║學道常於自性觀，即與諸佛同一類；
G155n2590_p0397a11║學道即觀自性。觀自性者，即是佛一類，故云同一類。永嘉證道歌，恒沙諸
G155n2590_p0397a12║佛體皆同。言圓明法性，我與諸佛體皆同也。六祖金剛經口訣，昔我如來，
G155n2590_p0397a13║以大慈悲心，憫一切眾生迷錯顛倒流浪生死之如此，又見一切眾生本有快樂
G155n2590_p0397a14║自在性，皆可修證成佛。欲一切眾生盡為聖賢生滅，不為凡夫生滅。猶慮一
G155n2590_p0397a15║切眾生無始以來流浪日久，其種性已差，未能以一法速悟，故為說八萬四千
G155n2590_p0398a01║法門，門門可入，皆可到真如之地。每說一法門，莫非丁寧實語，欲使一切
G155n2590_p0398a02║眾生各隨所見法門入自心地，到自心地，見自性佛，證自身佛，即同如來。
G155n2590_p0398a03║長沙景岑招賢禪師語錄，問如何是文殊？師曰：牆壁瓦礫是。曰如何是觀音
G155n2590_p0398a04║？師曰：音聲語言是。曰：如何是普賢？師曰：眾生心是。曰：如何是佛？
G155n2590_p0398a05║師曰：眾生色身是。曰河沙諸佛體皆同，何故有種種名字？師曰：從眼根返
G155n2590_p0398a06║源名文殊，耳根返源名觀音，從心返源名普賢。文殊是佛妙觀察智，觀音是
G155n2590_p0398a07║佛無緣大慈，普賢是佛無為妙行。三聖是佛之妙用，佛是三聖之真體，用則
G155n2590_p0398a08║有河沙假名，體則總名一薄伽梵。
G155n2590_p0398a09║吾祖唯傳此頓法，普願見性同一體；
G155n2590_p0398a10║心佛眾生本無差別，為心迷故，眾生不能與佛同。今有此祖祖相傳之頓法，
G155n2590_p0398a11║苟能見性則時時在覺無迷，佛覺眾生覺，故同一體。永嘉真覺大師證道歌註
G155n2590_p0398a12║。一性如來體自同者，迥出外道六十二種異見，即與般若𣵀槃妙心冥合，故
G155n2590_p0398a13║云體自同也。
G155n2590_p0398a14║若欲當來覓法身，
G155n2590_p0398a15║佛之真身曰法身，即指佛之本性而言。
G155n2590_p0399a01║離諸法相心中洗；
G155n2590_p0399a02║諸法一性而相殊，殊別之相由外可見，名法相。又謂法定之形相也。
G155n2590_p0399a03║努力自見莫悠悠，
G155n2590_p0399a04║努力，強勤貌。菩薩戒序云：強健時，努力勤修善。詩，悠悠旆旌。註，閑
G155n2590_p0399a05║暇貌。莫悠悠者，言不可閑暇也。
G155n2590_p0399a06║後念忽絕一世休；
G155n2590_p0399a07║前念今念已過去，後念忽絕，言已死也。故曰一世休。休，終止也。唐人詩
G155n2590_p0399a08║，他生未卜此生休。
G155n2590_p0399a09║若悟大乘得見性，䖍恭合掌至心求。
G155n2590_p0399a10║䖍，身心端嚴純一也。海水一滴云：以上二十句頌，別本在前般若第三說通
G155n2590_p0399a11║心通之處，甚不可也。或云以上二十句，押韻字，似亦後人所強為。
G155n2590_p0399a12║師言：善知識！總須誦取，依此修行，言下見性，
G155n2590_p0399a13║在此偈文言下見性也。
G155n2590_p0399a14║雖去吾千里，如常在吾邊。於此言下不悟，即對面千里，何勤遠來。
G155n2590_p0399a15║四十二章經，佛言：佛子！離吾數千里，憶念吾戒，必得道果。在左右雖常見
G155n2590_p0400a01║吾，不須吾戒，終不得道。
G155n2590_p0400a02║珍重好去。
G155n2590_p0400a03║僧史略上，臨去辭曰珍重者，相見已畢，情意已通，囑曰珍重，猶言善加保重
G155n2590_p0400a04║，請加自愛，宜保惜也。又要覽中禮數篇云：釋氏相見將退，口云珍重，如此
G155n2590_p0400a05║方俗云安置也。
G155n2590_p0400a06║一眾聞法，靡不開悟，
G155n2590_p0400a07║法華經序品，照明佛法，開悟眾生。八十華嚴經四，開悟一切愚暗眾生。
G155n2590_p0400a08║歡喜奉行。