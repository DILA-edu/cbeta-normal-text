G155n2590_p0400a09║機緣品第七
G155n2590_p0400a10║機謂根機，緣謂勝緣，機有利鈍，緣有勝劣，機緣相感，自性開發，故以機
G155n2590_p0400a11║緣名篇。案古本無此篇題，別本或作參請機緣第六，今從流行本也。
G155n2590_p0400a12║師自黃梅得法，
G155n2590_p0400a13║黃梅見前註。
G155n2590_p0400a14║回至韶州曹侯村。人無知者。
G155n2590_p0400a15║別本云：師去時至曹侯村，住九月餘。然師自言，不經三十餘日，便至黃梅。
G155n2590_p0401a01║此求道之切，豈有逗留。作去時者，非是。按傳燈會元正宗記等，以為未得法
G155n2590_p0401a02║已前之事，今本則以為得法之後，至韶州逢劉志略。茲依今本。
G155n2590_p0401a03║時有儒士劉志略，
G155n2590_p0401a04║萬姓統譜五十八，志略唐劉志道之子也。
G155n2590_p0401a05║禮遇
G155n2590_p0401a06║禮遇，以禮相待也。
G155n2590_p0401a07║甚厚。志略有姑為尼，
G155n2590_p0401a08║父之姊妹曰姑。尼者出家之女子，梵語比丘尼。比丘之語通男女，而尼音則示
G155n2590_p0401a09║女性也。
G155n2590_p0401a10║名無盡藏，常誦大𣵀槃經。師暫聽，
G155n2590_p0401a11║暫，須臾之間也。
G155n2590_p0401a12║即知妙義，遂為解說。尼乃執卷問字，師曰：字即不識，義即請問。尼曰：字尚
G155n2590_p0401a13║不識，焉能會義？師曰：諸佛妙理，非關文字。
G155n2590_p0401a14║傳心法要，裴相公問師曰：山中四五百人，幾人得和尚法。師云：得者莫測其
G155n2590_p0401a15║數，何故？道在悟，豈在言說，言說祇是化童蒙耳。
G155n2590_p0402a01║尼驚異之！遍告里中耆德云：
G155n2590_p0402a02║年高德優之人曰耆德。周禮，八十曰耆。周雅釋詁，耆，長也。周語，耆艾修
G155n2590_p0402a03║之。註耆艾，師傅也。
G155n2590_p0402a04║此是有道之士，
G155n2590_p0402a05║書，惟有道曾孫周王發。杜甫詩，先生有道出羲皇。韓愈諍臣論，或問諫議大
G155n2590_p0402a06║夫陽城於愈，可以謂有道之士乎哉！
G155n2590_p0402a07║宜請供養。有魏
G155n2590_p0402a08║魏一作晉。
G155n2590_p0402a09║武侯玄孫，曹叔良及居民，
G155n2590_p0402a10║魏武侯，魏志第一云：太祖武帝，姓曹氏，諱操，字孟德，追謚為武皇帝。或
G155n2590_p0402a11║云曹氏玄孫有仕晉封侯者，故作晉武侯玄孫。案玄孫，乃系孫之誤，系與𢆯字
G155n2590_p0402a12║體相近，故改系為𢆯，後又改𢆯為玄，故有此誤，糸孫即遠孫。舊唐書，柳宗
G155n2590_p0402a13║元後魏侍中濟陰公之糸孫。
G155n2590_p0402a14║競來瞻禮。
G155n2590_p0402a15║仰視曰瞻。
G155n2590_p0403a01║時寶林古寺，自隋末兵火，已廢。
G155n2590_p0403a02║帝王姓系四，隋都長安。始文帝辛丑，篡後周，即帝位。終恭帝戊寅，三主共三
G155n2590_p0403a03║十八年而滅。
G155n2590_p0403a04║遂於故基重建梵宇，
G155n2590_p0403a05║梵宇，謂佛寺也。江總文，我開梵宇，面壑臨丘。
G155n2590_p0403a06║延師居之。俄成寶坊。
G155n2590_p0403a07║俄，頃也。時之至短速者曰俄頃。翰墨大全發集一，給孤長者，布黃金地為伽
G155n2590_p0403a08║藍，故寺宇號為寶坊。案大集經一，爾時如來示現無量神通力，漸漸至彼七寶
G155n2590_p0403a09║坊中。又云：諸大菩薩俱共發，來至娑婆世界大寶坊中。蓋欲界色界中間有大
G155n2590_p0403a10║寶坊，佛於此說𣵀槃經。後稱寺宇謂寶坊，即據此為美稱也。
G155n2590_p0403a11║師住九月餘日，又為惡黨尋逐，師乃遁於前山，
G155n2590_p0403a12║遁，隱避也。
G155n2590_p0403a13║被其縱火焚草木，
G155n2590_p0403a14║縱，放也。
G155n2590_p0403a15║師隱身挨入石中得免。
G155n2590_p0404a01║挨，強進也。
G155n2590_p0404a02║石今有師趺坐膝痕。
G155n2590_p0404a03║趺坐，結跏趺坐也。聲論云：以兩足趺加致兩䏶，如龍盤結。慧琳音義八，結
G155n2590_p0404a04║跏趺坐略有二種：一曰吉祥，二曰降魔。凡坐皆先以右趾押左股，後以左趾押
G155n2590_p0404a05║右股。此即左押右，手左在上，名曰降魔坐。諸禪宗多傳此坐。依持明藏教瑜
G155n2590_p0404a06║伽法門，即傳吉祥為上，降魔坐有時而用。其吉祥座，先以左趾押右股，後以
G155n2590_p0404a07║右趾押左股，令二足掌仰於二股之上，手亦右押左，仰安跏趺之上，名為吉祥
G155n2590_p0404a08║坐。如來昔在菩提樹下，成正覺時，身安吉祥之坐，手作降魔之印。故如來常
G155n2590_p0404a09║安此坐轉妙法輪。嘉祥法華義疏二，結跏趺坐是諸佛常坐之法，作此坐者身端
G155n2590_p0404a10║而心正也。
G155n2590_p0404a11║及衣布之紋。
G155n2590_p0404a12║常人聞石有趺坐痕，則起疑，謂為怪事。以意度之，師固未嘗留痕於石也。石
G155n2590_p0404a13║上今有膝痕者，殆後人重其德，或鐫其跡於石上，如儒者所云愛其甘棠之意耶
G155n2590_p0404a14║！然佛家多不可思議之事，慎勿以常人之見測度之。
G155n2590_p0404a15║因名避難石。師憶五祖懷會止藏之囑，
G155n2590_p0405a01║見上文。
G155n2590_p0405a02║遂行隱於二邑焉。
G155n2590_p0405a03║二邑，即懷集四會二縣，詳見上文註中。
G155n2590_p0405a04║僧法海，韶州曲江人也。初參祖師，問曰：即心即佛，
G155n2590_p0405a05║唐釋慧海入道要門下，有行者問：即心即佛，那個是佛？師云：汝疑那個不是
G155n2590_p0405a06║佛，指出看！無對，師曰：達即徧境是，不悟永乖疎。傳燈錄，明州大梅法常
G155n2590_p0405a07║禪師問如何是佛？祖云：即心是佛。師言下契。直入大梅山住二十年，祖令一
G155n2590_p0405a08║僧去問，和尚見馬祖，得個什麼，便住此山。師云：馬祖向我道，即心是佛。
G155n2590_p0405a09║僧云：馬祖近日佛法又別。師云：作麼生別。僧云：近日又道非心非佛。師云
G155n2590_p0405a10║：這老漢惑亂人去，任他非佛非心，我秖即佛即心，僧回舉似祖，祖曰梅子熟
G155n2590_p0405a11║也。
G155n2590_p0405a12║願垂指諭。師曰：前念不生即心，
G155n2590_p0405a13║前念已過去，不可沾戀而再使之生，以全此心之清淨圓明，即離一切相也。
G155n2590_p0405a14║後念不滅即佛。
G155n2590_p0405a15║心體湛然，應用自在，故後念不可滅也。後念若滅，已如槁木死灰之無情，不
G155n2590_p0406a01║可作佛。
G155n2590_p0406a02║成一切相即心，
G155n2590_p0406a03║經云一切唯心造。又曰：心生則種種法生，故知一切皆由心造。
G155n2590_p0406a04║離一切相即佛。
G155n2590_p0406a05║如今但學無心，頓息諸緣，莫生妄想分別。無人無我，無貪瞋，無憎愛，無勝
G155n2590_p0406a06║負，離一切相，即是本來清淨佛。
G155n2590_p0406a07║吾若具說，窮劫不盡，聽吾偈曰：
G155n2590_p0406a08║即心名慧，
G155n2590_p0406a09║不起一念即定，此名即心，是心常能照境謂之慧，同體異名也。
G155n2590_p0406a10║即佛乃定。
G155n2590_p0406a11║離一切相，即佛乃定，定是慧體，其名雖異，其本來則一也。
G155n2590_p0406a12║定慧等持，
G155n2590_p0406a13║等持，別本作等等。傳燈會元正脈，皆作等持。即定慧均等修持之謂也。𣵀
G155n2590_p0406a14║槃經，定慧等學，明見佛性。頓悟入道要門論下，僧問：如何定慧等學？師
G155n2590_p0406a15║曰：定是體，慧是用，後定起慧，從慧歸定，如水與波，一體更無前後，名
G155n2590_p0407a01║定慧等學。小止觀上，法華經云：佛自住大乘，如其所得法；定慧力莊嚴，
G155n2590_p0407a02║以此度眾生。當知此之二法，如車之雙輪，鳥之兩翼。若偏修習，即墮邪倒
G155n2590_p0407a03║。故經云：若偏修禪定福德，不學智慧，名之曰愚。偏學智慧，不修禪定福
G155n2590_p0407a04║德，名之曰狂。狂愚之過，雖小不同，邪見輪轉，蓋無差別，若不均等，此
G155n2590_p0407a05║則行乖圓備，何能疾登極果。故經云：聲聞之人，定力多故，不見佛性。十
G155n2590_p0407a06║住菩薩，智慧力多，雖見佛性，而不明了。諸佛如來定慧力等，是故了了見
G155n2590_p0407a07║於佛性。
G155n2590_p0407a08║意中清淨。悟此法門，由汝習性。
G155n2590_p0407a09║習性，研習修成之性也。地持經，習種性者，從先來修善所得，是名習種性
G155n2590_p0407a10║。
G155n2590_p0407a11║用本無生，
G155n2590_p0407a12║定體起用名為慧。慧，寂而常照。定，照而常寂。寂，故無生無滅也。無生
G155n2590_p0407a13║無滅之所起用，用亦無生無滅。故能照而常寂，是乃本來一體正法也。
G155n2590_p0407a14║雙修是正。
G155n2590_p0407a15║雙修，定慧雙修也。修心訣，曹溪云：心地無亂自性定，心地無癡自性慧。
G155n2590_p0408a01║若悟如是，任運寂知，
G155n2590_p0408a02║遮照無二，則是為頓門個者，雙修定慧也。
G155n2590_p0408a03║法海言下大悟，以偈讚曰：
G155n2590_p0408a04║即心元是佛，
G155n2590_p0408a05║前念不生，後念不滅，成一切相，離一切相，無二無別。
G155n2590_p0408a06║不悟而自屈；
G155n2590_p0408a07║不悟者，自己屈辱自佛。
G155n2590_p0408a08║我知定慧因，
G155n2590_p0408a09║言我今始知定慧之正因。
G155n2590_p0408a10║雙修離諸物。
G155n2590_p0408a11║雙修定慧，則離一切相。
G155n2590_p0408a12║僧法達，洪州人。
G155n2590_p0408a13║洪州，隋置，旋廢。唐復置。南唐建為南都，宋初復為洪州，旋改為隆興府。
G155n2590_p0408a14║今江西南昌縣，即舊時州治也。
G155n2590_p0408a15║七歲出家，常誦法華經。
G155n2590_p0409a01║法華經即妙法蓮華經，七卷，二十八品，姚秦天竺沙門鳩摩羅什譯。明釋智旭
G155n2590_p0409a02║云：此經乃如來究竟極談，具明施設一代時教所以然之線索。如家業之有總帳
G155n2590_p0409a03║簿，如天子之有九鼎也。非精研智者大師玄義文句，不能盡此經之奧，仍須以
G155n2590_p0409a04║荊溪尊者釋籤妙樂輔之。
G155n2590_p0409a05║來禮祖師，頭不至地。
G155n2590_p0409a06║頭至地者，以我所貴之首，接彼所賤之足。五體投地，表至敬也。
G155n2590_p0409a07║祖訶
G155n2590_p0409a08║音呵，說文，大言而怒也。
G155n2590_p0409a09║曰：禮不投地，
G155n2590_p0409a10║法苑珠林二十八，致敬篇儀式部云，既知一心合掌之儀，即須五體投地禮之。
G155n2590_p0409a11║按法達禮六祖，頭不至地，蓋是乖慢之禮。非如法行禮，故大師訶禁其無禮之
G155n2590_p0409a12║慢心，實為法中之誡勗，後學宜知。
G155n2590_p0409a13║何如不禮！汝心中必有一物，蘊習何事耶？
G155n2590_p0409a14║蘊，蘊蓄。習，積習。
G155n2590_p0409a15║曰：念法華經已及三千部。祖曰：汝若念至萬部，得其經意，不以為勝，
G155n2590_p0410a01║不以為可勝人，則無慢心矣。
G155n2590_p0410a02║則與吾偕行。汝今負此事業，
G155n2590_p0410a03║孟子朱注，負，任在背。前漢書高祖紀上自負註，應劭曰：負，恃也。
G155n2590_p0410a04║都不知過。
G155n2590_p0410a05║都，一概也。
G155n2590_p0410a06║聽吾偈曰：
G155n2590_p0410a07║禮本折慢幢，
G155n2590_p0410a08║幢，幢幡也。筆削記一，破邪見幢樹。正法寶淨影雙卷經疏，我慢高勝，如
G155n2590_p0410a09║幢上出。慢心之高舉，譬如幢之高聳，故曰慢幢。
G155n2590_p0410a10║頭奚不至地，有我罪即生，
G155n2590_p0410a11║止觀七，為無智慧故，計言有我。以慧觀之，實無有我，我在何處，頭足支節
G155n2590_p0410a12║，一一諦觀，了不見我。原人論，形骸之色，思慮之心，從無始來，因緣力
G155n2590_p0410a13║故，念念生滅，相續無窮。如水涓涓，如燈焰焰。身心假合，似一似常。凡
G155n2590_p0410a14║愚不覺，執之為我。寶此我故，即起貪瞋痴等三毒。三毒擊意，發動身口，
G155n2590_p0410a15║造一切業。案，我慢為有我中之一。以法達恃誦法華經三千部而慢人，故以
G155n2590_p0411a01║生罪之說折之。
G155n2590_p0411a02║亡功福無比。
G155n2590_p0411a03║亡與無通，無功與有我對待。舊刻本及藏經本皆作亡，俗刻本改為忘，非是
G155n2590_p0411a04║。無功則成無漏因，故曰福無比。功指一切之有為功德而言，誦經特其中之
G155n2590_p0411a05║一端而已。法達以誦法華經三千部自以為功，故以無功之說折之。金剛經，
G155n2590_p0411a06║若福德有實，如來不說得福德多。以福德無故，如來說得福德多。
G155n2590_p0411a07║師又曰：汝名什麼？
G155n2590_p0411a08║什麼，不知而詢問之詞也。傳燈錄，在此作什麼。
G155n2590_p0411a09║曰：法達。師曰：汝名法達，何曾達法。
G155n2590_p0411a10║若實達於法，行住坐臥，出息入息，皆真誦經。今徒勞於文句，故知未達真妙
G155n2590_p0411a11║法也。
G155n2590_p0411a12║復說偈曰：
G155n2590_p0411a13║汝今名法達，勤誦未休歇。
G155n2590_p0411a14║休歇，止息也。
G155n2590_p0411a15║空誦但循聲，
G155n2590_p0412a01║破相論，若心無實，口誦空名，三毒內臻，人我填臆。但循聲，言心實未誦
G155n2590_p0412a02║也。
G155n2590_p0412a03║明心號菩薩。
G155n2590_p0412a04║不但循聲讀誦，且將經義明白在心，即號菩薩。或云：明心見性，方號菩薩
G155n2590_p0412a05║也。
G155n2590_p0412a06║汝今有緣故，
G155n2590_p0412a07║緣，宿緣也。
G155n2590_p0412a08║吾今為汝說。但信佛無言，
G155n2590_p0412a09║血脈論，至理絕言，教是言語，實不是道，道本無言，言說是妄。莊子，無
G155n2590_p0412a10║言，終身言未嘗言，終身不言未嘗不言。
G155n2590_p0412a11║蓮花從口發。
G155n2590_p0412a12║法華合論一，眾生難見者自心，習見者蓮華。指其習見之象，示其難見之妙
G155n2590_p0412a13║，故以經名妙法蓮華。法華句解一，蓮華者，上根人觀之，即是自性。法華
G155n2590_p0412a14║三昧，更非他物。中下之機，則作引物譬喻本有覺性清淨妙理也。妙玄云：
G155n2590_p0412a15║問蓮華定是法華三昧之蓮華，定是華草之蓮華。答定是法蓮華，法蓮華難解
G155n2590_p0413a01║故以華草為喻。利根即名解理，不假譬喻，但作法華之解。中下未悟，須譬
G155n2590_p0413a02║乃知。以易解之華草蓮華，喻難解之三昧蓮華。戒環要解，一稱經名，則蓮
G155n2590_p0413a03║華出口。一能隨喜，則法香在身。此言法達果信佛未嘗有所說法，離言說相
G155n2590_p0413a04║而忘誦經之功，則可以誦妙法蓮華經矣！故曰蓮華從口發。
G155n2590_p0413a05║達聞偈，悔謝曰：
G155n2590_p0413a06║悔謝，懺悔謝罪也。
G155n2590_p0413a07║而今而後，當謙恭一切。弟子誦法華經，未解經義，心常有疑，和尚智慧廣大，
G155n2590_p0413a08║願略說經中義理。師曰：法達！法即甚達，汝心不達，經本無疑，汝心自疑！汝
G155n2590_p0413a09║念此經，以何為宗？達曰：學人根性暗鈍，從來但依文誦念，
G155n2590_p0413a10║破相論，在口曰誦，在心曰念。
G155n2590_p0413a11║豈知宗趣。
G155n2590_p0413a12║起信論法藏疏，當部所崇曰宗，宗之所歸曰趣。
G155n2590_p0413a13║師曰：吾不識文字，汝試取經誦一徧，吾當為汝解說。法達即高聲念經，至譬喻
G155n2590_p0413a14║品，師曰止，
G155n2590_p0413a15║止，使之止於方便品，不再誦下文之譬喻品也。
G155n2590_p0414a01║此經元來以因緣出世為宗。
G155n2590_p0414a02║出世，佛出世也。
G155n2590_p0414a03║縱說多種譬喻，
G155n2590_p0414a04║縱說，儘憑而說之意。法華文句，譬，比况也。喻，曉訓也。
G155n2590_p0414a05║亦無越於此。何者因緣，經云：諸佛世尊，唯以一大事因緣故出現於世。
G155n2590_p0414a06║法華經方便品，我以無數方便種種因緣，譬喻言辭，演說諸法。是法非思量分
G155n2590_p0414a07║別之所能解，唯有諸佛，乃能知之，所以者何？諸佛世尊唯以一大事因緣故出
G155n2590_p0414a08║現於世。舍利弗！云何名諸佛世尊唯以一大事因緣故出現於世？欲令眾生開佛
G155n2590_p0414a09║知見使得清淨故出現於世，欲示眾生佛之知見故出現於世，欲令眾生悟佛知見
G155n2590_p0414a10║故出現於世，欲令眾生入佛知見道故出現於世。舍利弗！是為諸佛以一大事因
G155n2590_p0414a11║緣故出現於世。佛告舍利弗，諸佛如來但教化菩薩，諸有所作，常為一事，唯
G155n2590_p0414a12║以佛之知見示悟眾生。法華指掌疏一下，唯，猶獨也。以，猶為也。言諸佛所
G155n2590_p0414a13║為，無二無三，故曰唯以一事，此事非小，故曰唯以一大事。因此生悲，緣此感佛，
G155n2590_p0414a14║故曰唯以一大事因緣，因緣湊合，佛乃出興，故曰唯以一大事因緣故出現於世。
G155n2590_p0414a15║大事者，佛之知見也。
G155n2590_p0415a01║法華要解，佛知見者，徹了實相真如真見也。在法名一佛乘，在因名一大事，
G155n2590_p0415a02║在果名一切種智，故曰諸佛因一大事故出興，為一佛乘故說法，欲令眾生開佛
G155n2590_p0415a03║知見，而究竟皆得一切種智也。此真知見，生佛等有，本來清淨。唯人以妄塵
G155n2590_p0415a04║所染，無明所覆，而自迷失。中峰廣錄一曰：佛知見者，乃破生死根塵之利具
G155n2590_p0415a05║也。法華文句四，佛以一切種智知，佛以佛眼見，開此智眼，乃名佛知見。法
G155n2590_p0415a06║華玄義九，靈知寂照，名佛知見。
G155n2590_p0415a07║世人外迷著相，內迷著空。若能於相離相，於空離空，即是內外不迷。若悟此法
G155n2590_p0415a08║，一念心開，是為開佛知見。佛，猶覺也。
G155n2590_p0415a09║智度論七十，佛名為覺。於一切無明睡眠中最初覺，故名為覺。
G155n2590_p0415a10║分為四門，開覺知見，示覺知見，悟覺知見，入覺知見。若聞開示，便能悟入。
G155n2590_p0415a11║法華經方便品，令眾生開佛知見者，即開覺知見也。欲示眾生佛知見者，即示覺
G155n2590_p0415a12║知見也。令眾生悟佛知見者，即悟覺知見也。令眾生入佛知見道者，即入覺知
G155n2590_p0415a13║見也。法華合論三，佛不言以佛知見授之眾生，而言欲令眾生開佛知見，示佛
G155n2590_p0415a14║知見，悟佛知見，入佛知見者，則知眾生本自有之，不從他以得之也。雖不從
G155n2590_p0415a15║他以得之，必藉善知識為之緣，以方便為開示，而使之悟入也。法華要解云
G155n2590_p0416a01║：開，破無明之封蔀。示，指所迷之真體。悟，豁然洞視。入，深造自得，而
G155n2590_p0416a02║證一切種智，是為佛知見道也。又以四門配釋四位四智四教等者，詳天台文句
G155n2590_p0416a03║，文句記，及法華科註等。
G155n2590_p0416a04║即覺知見，本來真性而得出現。汝慎勿錯解經意，見他道開示悟入，自是佛之知
G155n2590_p0416a05║見，我輩無分。
G155n2590_p0416a06║按此小乘劣慧之機，每興佛知見我輩無分之歎者，如法華信解品云：猶處門外
G155n2590_p0416a07║，止宿草庵，自念貧事，我無此物。又如窮子即受教勅，領知珍寶是也。
G155n2590_p0416a08║若作此解，乃是謗經毀佛也。彼既是佛，已具知見，何用更開。汝今當信佛知見
G155n2590_p0416a09║者，只汝自心，更無別佛。蓋為一切眾生，自蔽光明，貪愛塵境，外緣內擾，甘
G155n2590_p0416a10║受驅馳。
G155n2590_p0416a11║驅馳，驅車馬而馳逐也。詩皇華篇，載馳載驅。案此言為塵勞所驅馳也。
G155n2590_p0416a12║便勞他世尊，從三昧起，
G155n2590_p0416a13║三昧見前註。法華方便品，爾時世尊從三昧安詳而起，告舍利弗，諸佛智慧，
G155n2590_p0416a14║甚深無量，其智慧門，難解難入，一切聲聞辟支佛所不能知。
G155n2590_p0416a15║種種苦口，
G155n2590_p0417a01║法華方便品，如來能種種分別，巧說諸法，言辭柔軟，悅可眾心。苦口猶云苦
G155n2590_p0417a02║言。法華經信解品，如是苦言，汝當勤作，又以軟語，若如我子。
G155n2590_p0417a03║勸令寢息，
G155n2590_p0417a04║寢，止也。寢息者，止其貪愛也。
G155n2590_p0417a05║莫向外求，與佛無二，故云開佛知見。吾亦勸一切人，於自心中，常開佛之知見
G155n2590_p0417a06║。世人心邪，愚迷造罪。口善心惡，貪嗔嫉妒，諂佞我慢。
G155n2590_p0417a07║我慢者，自恃高貴而慢他之謂也。法華經方便品，我慢自矜高，諂曲心不實。
G155n2590_p0417a08║侵人害物，自開眾生知見。若能正心，
G155n2590_p0417a09║大學，所謂修身，在正其心。
G155n2590_p0417a10║常生智慧，觀照自心，止惡行善，是自開佛之知見。汝須念念開佛知見，勿開眾
G155n2590_p0417a11║生知見。開佛知見，即是出世。開眾生知見，即是世間。汝若但勞勞執念
G155n2590_p0417a12║勞，疲也。勤也。說文，劇也。勞勞，言勞之至也。
G155n2590_p0417a13║以為功課者，
G155n2590_p0417a14║功，功令。課，課程。每日限定時間作事，謂之功課。
G155n2590_p0417a15║何異犛牛愛尾。
G155n2590_p0418a01║犛，音毛。法華方便品，見六道眾生，貧窮無福慧，入生死險道，相續苦不斷
G155n2590_p0418a02║。深著於五欲，如犛牛愛尾，以貪愛自蔽，盲瞑無所見。犛牛黑色，背有長毛
G155n2590_p0418a03║，尾粗大，毛尤長，頗自愛護，人取尾毛以為冠纓。
G155n2590_p0418a04║達曰：若然者，但得解義，不勞誦經耶？師曰：經有何過，豈障汝念，只為迷悟
G155n2590_p0418a05║在人。
G155n2590_p0418a06║在人之人，非指他人言，亦指迷悟人之自己也。
G155n2590_p0418a07║損益由己。
G155n2590_p0418a08║損益猶言增減。
G155n2590_p0418a09║口誦心行，即是轉經。
G155n2590_p0418a10║轉，轉誦也。即誦滿一徧又一徧，次第徧徧誦下之意。
G155n2590_p0418a11║口誦心不行，即是被經轉。
G155n2590_p0418a12║被經轉，為經所轉也。
G155n2590_p0418a13║聽吾偈曰：
G155n2590_p0418a14║心迷法華轉，
G155n2590_p0418a15║但執誦文字語句者，則為法華所轉。
G155n2590_p0419a01║心悟轉法華；
G155n2590_p0419a02║楞嚴經，若能轉物，即同如來。中庸註，誠能動物，即轉物之義。
G155n2590_p0419a03║誦經久不明，
G155n2590_p0419a04║法達誦法華經三千部，不明此經之宗旨。
G155n2590_p0419a05║與義作讎家；
G155n2590_p0419a06║此言與法華經義相違也。讐家，寃家也。起信論，或為知友，或為冤家。
G155n2590_p0419a07║無念念即正，
G155n2590_p0419a08║無念無作而念經，即為正心念經。
G155n2590_p0419a09║有念念成邪；
G155n2590_p0419a10║有有無之念，則為邪心被經轉。
G155n2590_p0419a11║有無俱不計，
G155n2590_p0419a12║不計，不涉計較也。
G155n2590_p0419a13║長御白牛車。
G155n2590_p0419a14║駕馭車馬曰御。法華科注，白即是諸色之本，而與本淨無漏相應。體具萬德
G155n2590_p0419a15║，如膚之充。煩惱不染，如色之潔。華嚴合論，門前三駕，且受權乘。露地
G155n2590_p0420a01║白牛，方明實德。
G155n2590_p0420a02║達聞偈，不覺悲泣，言下大悟。而告師曰：法達從昔已來，實未曾轉法華，乃被
G155n2590_p0420a03║法華轉。再啓曰：
G155n2590_p0420a04║再啓，再開問也。
G155n2590_p0420a05║經云：諸大聲聞乃至菩薩，皆盡思共度量，不能測佛智。
G155n2590_p0420a06║法華經方便品，假使滿世間，皆如舍利弗，盡思共度量，不能測佛智。唯識十
G155n2590_p0420a07║，如來實心，等覺菩薩尚不知故。
G155n2590_p0420a08║今令凡夫但悟自心，便名佛之知見。自非上根，
G155n2590_p0420a09║眼等諸根上利者，曰上根。
G155n2590_p0420a10║未免疑謗。又經說三車，羊鹿牛車，與白牛之車，
G155n2590_p0420a11║羊車喻聲聞，鹿車喻緣覺，牛車喻菩薩。白牛之車喻一佛乘。
G155n2590_p0420a12║如何區別？願和尚再垂開示。
G155n2590_p0420a13║開示者，啓發之而示以佛道也。
G155n2590_p0420a14║師曰：經意分明，
G155n2590_p0420a15║經意，指法華經方便譬喻二品之意。
G155n2590_p0421a01║汝自迷背。諸三乘人，不能測佛智者，患在度量也。
G155n2590_p0421a02║度，入聲，量之也。
G155n2590_p0421a03║饒伊盡思共推，
G155n2590_p0421a04║饒伊，猶言儘他。
G155n2590_p0421a05║轉加懸遠。
G155n2590_p0421a06║懸遠，弔遠也。
G155n2590_p0421a07║佛本為凡夫說，不為佛說。此理若不肯信者，從他退席。
G155n2590_p0421a08║法華方便品，爾時世尊告舍利弗：汝已殷懃三請，豈得不說。汝今諦聽，善思
G155n2590_p0421a09║念之！吾當為汝分別解說。說此語時，會中有比丘，比丘尼，優婆塞，優婆夷
G155n2590_p0421a10║，五千人等，即從座起，禮佛而退，所以者何？此輩罪根深重，及增上慢。未
G155n2590_p0421a11║得謂得，未證謂證。有如此失，是以不住。世尊默然，而不制止。聽從也，從
G155n2590_p0421a12║教也，從他即聽他也。
G155n2590_p0421a13║殊不知坐却白牛車，
G155n2590_p0421a14║法華經譬喻品，爾時長者各賜諸子等一大車，其車高廣，眾寶莊校，周帀欄楯
G155n2590_p0421a15║，四面懸鈴。又於其上，張設幰蓋，亦以珍奇雜寶而嚴飾之，寶繩交絡，垂諸
G155n2590_p0422a01║華纓，重敷婉筵，安置丹枕，駕以白牛，膚色充潔，形體姝好，有大筋力，行
G155n2590_p0422a02║步平正，其疾如風。案佛之知見，即在人人之自性中，故以坐白牛車喻之。
G155n2590_p0422a03║更於門外覓三車。
G155n2590_p0422a04║法華經譬喻品，羊車，鹿車，牛車。今在門外，可以遊戲。
G155n2590_p0422a05║况經文明向汝道，唯一佛乘。
G155n2590_p0422a06║法華經方便品，舍利弗！如來但以一佛乘故，為眾生說法。無有餘乘若二若三
G155n2590_p0422a07║。舍利弗！一切十方諸佛法亦如是。舍利弗！過去諸佛以無量無數方便種種因
G155n2590_p0422a08║緣譬喻言辭，而為眾生演說諸法，是法皆為一佛乘故。案一佛乘，即人人自己
G155n2590_p0422a09║之佛性，亦即佛之知見也。亦即人人自坐之白牛車也。
G155n2590_p0422a10║無有餘乘，若二若三，乃至無數方便，種種因緣，譬喻言詞。是法皆為一佛乘故
G155n2590_p0422a11║。汝何不省，三車是假，
G155n2590_p0422a12║法華方便品，佛以方便力，示以三乘教，眾生處處著，引之令得出。又云：以
G155n2590_p0422a13║假名字，引導於眾生。
G155n2590_p0422a14║為昔時故。
G155n2590_p0422a15║為實施權。
G155n2590_p0423a01║一乘是實，
G155n2590_p0423a02║𣵀槃經，一切眾生所得一乘，一乘者，名為佛性。以是義故，我說一切眾生悉
G155n2590_p0423a03║有佛性。
G155n2590_p0423a04║為今時故。
G155n2590_p0423a05║開權顯實。
G155n2590_p0423a06║只教汝去假歸實。歸實之後，實亦無名。
G155n2590_p0423a07║歸一佛乘實相而見之，即無一佛乘實相之名。無妙法之相，此祖門下之眼，而
G155n2590_p0423a08║非不見性者之所知也。故法句經云：森羅及萬象，一法所印，一亦不為一。
G155n2590_p0423a09║應知所有珍財，
G155n2590_p0423a10║所有珍財，眾生本具之寶藏也。
G155n2590_p0423a11║盡屬於汝，由汝受用。
G155n2590_p0423a12║法華譬喻品，是大長者，財富無量，種種庫藏悉皆充溢，今此幼童皆是吾子，
G155n2590_p0423a13║愛無偏黨。我有如是七寶大車，其數無量，應當等心，各各與之。受用，享受
G155n2590_p0423a14║之意。朱子語錄，不曾歷許多，事過便去，看易也，卒未得他受用。
G155n2590_p0423a15║更不作父想，
G155n2590_p0424a01║父，指長者，喻諸佛如來也。
G155n2590_p0424a02║亦不作子想，
G155n2590_p0424a03║子指諸窮人，喻一切眾生。
G155n2590_p0424a04║亦無用想。
G155n2590_p0424a05║法華信解品云：宜加用心，無令偏失。又曰：悉以付之，恣其所用。案此言既
G155n2590_p0424a06║得珍寶，則父想子想用想，三想一齊捐除。
G155n2590_p0424a07║是名持法華經，從劫至劫，手不釋卷，
G155n2590_p0424a08║轉如是經無有究竟。
G155n2590_p0424a09║從晝至夜，無不念時也。
G155n2590_p0424a10║自己有一乘法，故無不念時也。妙玄第八，手不執卷，常讀是經；口無言聲，
G155n2590_p0424a11║徧誦眾典；佛不說法，常聞梵音；心不思維，徧照法界。
G155n2590_p0424a12║達蒙啓發。
G155n2590_p0424a13║論語述而篇，不憤不啓，不悱不發。
G155n2590_p0424a14║踊躍歡喜。
G155n2590_p0424a15║法華科注二，內解在心，名歡喜。喜動於形，名踊躍。左傳，距躍三百，曲踊
G155n2590_p0425a01║三百。
G155n2590_p0425a02║以偈讚曰：
G155n2590_p0425a03║經誦三千部，
G155n2590_p0425a04║一徧為一部，法達共讀三千徧法華經。
G155n2590_p0425a05║曹溪一句亡；
G155n2590_p0425a06║往日恃誦經三千部有大功德，今日至曹溪於一句之下亡所恃也。
G155n2590_p0425a07║未明出世旨，
G155n2590_p0425a08║出世旨，出興於世間之旨。即一大事因緣也。言佛乘此一大事因緣來此世間
G155n2590_p0425a09║度人者。
G155n2590_p0425a10║寧歇累生狂；
G155n2590_p0425a11║寧，安能之意。累生，多生也。
G155n2590_p0425a12║羊鹿牛權設，
G155n2590_p0425a13║佛不得已而設此羊鹿牛三乘。
G155n2590_p0425a14║初中後善揚；
G155n2590_p0425a15║法華序品，演說正法初善中善後善。其義深遠。其語巧妙。純一無雜。具足
G155n2590_p0426a01║清白梵行之相。揚，演說而舉揚之也。
G155n2590_p0426a02║誰知火宅內，
G155n2590_p0426a03║火宅，火作方燒之宅。法華譬喻品，三界無安，猶如火宅。
G155n2590_p0426a04║元是法中王。
G155n2590_p0426a05║元，本來也。法華信解品，法王法中久修梵行，今得無漏無上大果。證道歌
G155n2590_p0426a06║，法中王，最高勝。註曰：王中法王位過百王之上，故云法中王也。案此言
G155n2590_p0426a07║迷於火宅內者，一悟本來，即是法中王也。
G155n2590_p0426a08║師曰：汝今後方可名念經僧也。達從此領玄旨。
G155n2590_p0426a09║玄旨，深奧之義理也。張蠙詩，靜室談玄旨。
G155n2590_p0426a10║亦不輟誦經。
G155n2590_p0426a11║輟，音拙，止也，已也。
G155n2590_p0426a12║僧智通，壽州安豐人。
G155n2590_p0426a13║智通見傳燈錄五，會元二，正脈一，禪林類聚八。唐之壽州，今之壽縣。屬安
G155n2590_p0426a14║徽淮泗道，安豐縣故城，在今壽縣西南。
G155n2590_p0426a15║初看楞伽經，
G155n2590_p0427a01║楞伽註見前。
G155n2590_p0427a02║約千餘遍，而不會三身四智。
G155n2590_p0427a03║不會，不明白也。永嘉證道歌，三身四智體中圓。註云：三身四智者，乃覺性
G155n2590_p0427a04║功用得名也。所言三身者，法身，報身，化身也。四智者，大圓鏡智，平等性
G155n2590_p0427a05║智，妙觀察智，成所作智也。詳後。
G155n2590_p0427a06║禮師求解其義。師曰：三身者，清淨法身，汝之性也，圓滿報身，汝之智也，千
G155n2590_p0427a07║百億化身，汝之行也。
G155n2590_p0427a08║頓悟入道要門論上，問：東四智成三身者，幾個智共成一身。幾個智獨成一身
G155n2590_p0427a09║。答：大圓鏡智獨成法身，平等性智獨成報身，妙觀察智與成所作智共成化身
G155n2590_p0427a10║。此三身亦假立名字分別，只令未解者看，若了此理，亦無三身應用，何以故
G155n2590_p0427a11║？為體性無相，從無住本而立，亦無無住本。
G155n2590_p0427a12║若離本性，別說三身，即名有身無智。
G155n2590_p0427a13║四智不離本性，若離本性而說三身，故曰有身無智。
G155n2590_p0427a14║若悟三身無有自性，即名四智菩提。
G155n2590_p0427a15║三身從一自性而生，非三身中各有一自性也。大乘莊嚴論，轉八識成四智，束
G155n2590_p0428a01║四智成三身。故既悟三身之無有自性，即明三身由四智而成也。四智菩提，即
G155n2590_p0428a02║四智之智慧也。
G155n2590_p0428a03║聽吾偈曰：
G155n2590_p0428a04║自性具三身，
G155n2590_p0428a05║言各人自性中皆有三身。
G155n2590_p0428a06║發明成四智；
G155n2590_p0428a07║頓悟入道要門論上，問：轉八識成四智，束四智成三身。幾個識共成一智？
G155n2590_p0428a08║幾個識獨成一智？答：眼耳鼻舌身，此五識共成成所作智。第六是意，獨成
G155n2590_p0428a09║妙觀察智。第七心識，獨成平等性智。第八含藏識，獨成大圓鏡智。
G155n2590_p0428a10║不離見聞緣，超然登佛地；
G155n2590_p0428a11║言不必不聞不見，屏絕外緣，已能直入佛地。
G155n2590_p0428a12║吾今為汝說，諦信永無迷；
G155n2590_p0428a13║諦，審實不虛義。信，更無疑念也。
G155n2590_p0428a14║莫學馳求者，
G155n2590_p0428a15║莫學，猶言勿效。馳求，向外馳求也。血脈論，馳求覔佛，元來不得。
G155n2590_p0429a01║終日說菩提。
G155n2590_p0429a02║此言莫學向外馳求，不向自性中求，雖終日說菩提，而終不得菩提也。
G155n2590_p0429a03║通再啓曰：四智之義，可得聞乎？師曰：既會三身，便明四智，何更問耶？
G155n2590_p0429a04║轉八識成四智，束四智成三身。三身既會，未有不明四智者，故曰何更問耶？
G155n2590_p0429a05║若離三身，別談四智，此名有智無身。即此有智，還成無智。
G155n2590_p0429a06║試以造屋喻之：四智如材料，三身如房屋，若離三身而別談四智，猶離房屋而
G155n2590_p0429a07║但講材料，此名有材料而無房屋，雖有此材料，還與無材料相同。
G155n2590_p0429a08║復說偈曰：
G155n2590_p0429a09║大圓鏡智性清淨，
G155n2590_p0429a10║自性清淨，喚為鏡智。唐釋慧海云，湛然空寂，圓明不動，即大圓鏡智。三
G155n2590_p0429a11║藏法數十四，一，大圓鏡智。謂如來真智，本性清淨，離諸塵染，洞徹內外
G155n2590_p0429a12║，無幽不燭，如大圓鏡，洞照萬物，無不明了，是名大圓鏡智。
G155n2590_p0429a13║平等性智心無病；
G155n2590_p0429a14║唐釋慧海曰：能對諸塵，不起愛憎，即是二性空。二性空，即平等性智。三
G155n2590_p0429a15║藏法數十四，二，平等性智。謂如來觀一切法，與諸眾生皆悉平等，以大慈
G155n2590_p0430a01║悲心，隨其根機，示現開導，令其證入，是名平等性智。有隔礙相，則為有
G155n2590_p0430a02║病，若無隔礙，萬法流通，更無滯著，故為無病。
G155n2590_p0430a03║妙觀察智見非功，
G155n2590_p0430a04║唐釋慧海云：能入諸根境界，善能分別，不起亂想，而得自在。即是妙觀察
G155n2590_p0430a05║智。三藏法數十四，三，妙觀察智。謂如來善能觀察諸法圓融次第，後知眾
G155n2590_p0430a06║生根性樂欲，以無礙辯才，說諸妙法，令其開悟，獲大安樂，是名妙觀察智
G155n2590_p0430a07║。案六識，七識，歷歷事行，練磨純熟，應機接物，任運不涉計度，頓時觀
G155n2590_p0430a08║察明了，不假功成，故云非功也。
G155n2590_p0430a09║成所作智同圓鏡；
G155n2590_p0430a10║應所成辦，喚為所作智。唐釋慧海云：能令諸根隨事應用，悉入正受，無二
G155n2590_p0430a11║相者，即是成所作智。三藏法數十四，四，成所作智。謂如來為欲利樂諸眾
G155n2590_p0430a12║生，故普於十方世界，示現種種神通變化，引諸眾生，令入聖道，成本願力
G155n2590_p0430a13║所應作事，是名成所作智。
G155n2590_p0430a14║五八六七果因轉，
G155n2590_p0430a15║五者，八識中之前五識也。如眼之能見色，耳之能聞聲，鼻之能辨臭，舌之
G155n2590_p0431a01║能別味，身之能知冷熱，對於色聲香味觸之五塵，有能起五種識之性也。八
G155n2590_p0431a02║者，八識中之第八識也。又名阿賴耶識，又名藏識。凡為世間萬物之本之種
G155n2590_p0431a03║子，皆收藏於此識之中也。前五識，及第八識，皆屬於果。六者，八識中之
G155n2590_p0431a04║第六識也。因前五識之感覺，而起分別判斷之作用，故名曰意識。七者，八
G155n2590_p0431a05║識中之第七識也，名曰末那識，因六識分別五塵好惡，而由此識傳送相續執
G155n2590_p0431a06║取，故又謂之我見識。第六識，及第七識，皆屬於因。果因轉者，即憨山大
G155n2590_p0431a07║師所謂六七二識因中先轉，五八一體至果乃圓也。
G155n2590_p0431a08║但用名言無實性；
G155n2590_p0431a09║人天眼目下注，但用名言無實性，轉名不轉體也。傳燈錄五注，但轉其名，
G155n2590_p0431a10║而不轉其體也。此言轉八識成四智，在文字上則謂之轉。在實性（又名自性
G155n2590_p0431a11║，又名自心，自本性，真如。）上則無所謂轉也。迷則為識，悟則為智。在
G155n2590_p0431a12║實性固無所改變也。
G155n2590_p0431a13║若於轉處不留情，
G155n2590_p0431a14║心迷則為識，心悟則為智。一悟悟至極處，不再退轉，即所謂不留情也。
G155n2590_p0431a15║繁興永處那伽定。
G155n2590_p0432a01║起信論法藏序，雖復繁興鼓躍，未始動於心源。筆削記一，繁，多也。興，
G155n2590_p0432a02║起也。繁，則染淨多途。興，則新新生起。欲長保其壽，俟彌勒佛出世，以
G155n2590_p0432a03║此為願力者。名曰那伽定。人天眼目下注云：那伽定者，此曰龍定。龍常靜
G155n2590_p0432a04║思念攝，故有定力，能現大變。佛有四威儀而常在定，故喻龍也。
G155n2590_p0432a05║原註，如上，轉識為智也。教中云：轉前五識為成所作智，轉第六識為妙觀
G155n2590_p0432a06║察智，轉第七識為平等性智，轉第八識為大圓鏡智。雖六七因中轉，五八果
G155n2590_p0432a07║上轉，但轉其名，而不轉其體也。按已上六十七字，考大藏經刻本，及明刻
G155n2590_p0432a08║本，均作小字，惟近刻本誤作大字，與壇經原文相混，非是。故仍作小字而
G155n2590_p0432a09║冠原註二字以別之。
G155n2590_p0432a10║憨山大師夢遊集一，示周賜孺曰，周子請益法相宗旨。老人因揭六祖識智頌
G155n2590_p0432a11║曰，大圓鏡智性清淨，平等性智心無病；妙觀察智見非功，成所作智同圓鏡
G155n2590_p0432a12║；五八六七果因轉，但轉名言無實性；若於轉處不留情，繁興永處那伽定。
G155n2590_p0432a13║此八句，發盡佛祖心髓，揭露性相根源。往往數寶算沙之徒，貪多嚼不爛，
G155n2590_p0432a14║概視此為閒家具，曾無正眼覷之者，大可憫也。咸謂六祖不識字，不通教，
G155n2590_p0432a15║何以道此。殊不知佛祖慧命，只有八個字包括無餘。所謂三界唯心，萬法唯
G155n2590_p0433a01║識。以唯心故，三界寂然，了無一物。以唯識故，萬法樅然。蓋萬法從唯識
G155n2590_p0433a02║變現耳。求之自心自性，了不可得。所以佛祖教人，但言心外無片事可得，
G155n2590_p0433a03║即黃梅夜半露出本來無一物。即此一語，十方三世諸佛，歷代祖師，盡在裏許
G155n2590_p0433a04║擘不破，故衣鉢止之。即二派五宗，都從此一語衍出。何曾有性相之分耶？
G155n2590_p0433a05║及觀識智頌，略為注破。若約三界唯心，則無下口處。因迷此心變而為識，
G155n2590_p0433a06║則失真如之名。但名阿賴耶識。亦名藏識。此識乃全體真如所變者，斯正所
G155n2590_p0433a07║謂生滅與不生滅和合而成。乃真妄迷悟之根，生死凡聖之本。楞伽云：藏識
G155n2590_p0433a08║海常住，境界風所動；洪波鼓冥壑。無有斷絕時。既云藏識即阿賴耶，而又
G155n2590_p0433a09║云常住，則本不動也。然所動者非藏識，特境界風耳。偈云：前境若無心亦
G155n2590_p0433a10║無，是則取境界者，非藏識，乃生滅心耳。此生滅心強名七識，其實是八識
G155n2590_p0433a11║之動念，而謂生機。若此機一息，前境頓空，而六識縱能分別，亦無可寄矣
G155n2590_p0433a12║！若前五識原無別體，但是藏識應緣之用，獨能照境，不能分別，故曰同圓
G155n2590_p0433a13║鏡。其分別五塵者非五識，乃同時意識耳，故居有功。若不起分別，則見非
G155n2590_p0433a14║功矣！由是觀之，藏識本真，故曰性清淨。其過在一念生心，是為心病。有
G155n2590_p0433a15║生則有滅，惟此生滅，如水之流，非水外別有流也。但水不住之性，見有流
G155n2590_p0434a01║相。有流則非湛淵之水明矣！故楞伽二種生住滅，謂相生住滅，流注生住滅
G155n2590_p0434a02║。此二種生滅，總屬藏識。生滅不滅，則前七識生。生滅若滅，則唯一精真
G155n2590_p0434a03║。其真如之性自茲復矣！復則識不名識而名智，故曰心無病。六祖大師所頌
G155n2590_p0434a04║，約轉八識而成四智。大圓鏡智，藏識所轉。平等性智，七識所轉。妙觀察
G155n2590_p0434a05║智，六識所轉。成所作智，前五識轉。以妄屬藏識之用，故真亦同圓鏡。然
G155n2590_p0434a06║六七二識，因中先轉。五八一體，至果乃圓。如此觀之，識本非實，而妄有
G155n2590_p0434a07║二用。故曰但轉名言而已，換名不換體也。且此體不在禪定修行，唯在日用
G155n2590_p0434a08║一切，聖凡同時轉之，唯在留情不留情之間，故有聖凡迷悟之別。周子有志
G155n2590_p0434a09║於此？諦向日用轉處著眼，試定當看。
G155n2590_p0434a10║通頓悟性智。遂呈偈曰：
G155n2590_p0434a11║三身元我體，
G155n2590_p0434a12║往時求三身於身外，今依師教，忽知三身元是在我體內。
G155n2590_p0434a13║四智本心明；
G155n2590_p0434a14║昔以為得菩提後方可得四智，今乃知四智本於自心，心悟則轉八識已成四智
G155n2590_p0434a15║。
G155n2590_p0435a01║身智融無礙，
G155n2590_p0435a02║身，三身。智，四智。三身以四智為體，四智以三身為用，體用合一，故曰
G155n2590_p0435a03║無礙。
G155n2590_p0435a04║應物任隨形；
G155n2590_p0435a05║金光明經天王品云：佛真法身，猶如虛空。應物現形，如水中月。法華經普
G155n2590_p0435a06║門品，佛告無盡意菩薩：善男子！若有國土眾生，應以佛身得度者，觀世音
G155n2590_p0435a07║菩薩即現佛身而為說法。應以辟支佛身得度者，即現辟支佛身而為說法。應
G155n2590_p0435a08║以聲聞身得度者，即現聲聞身而為說法。應以梵王身得度者，即現梵王身而
G155n2590_p0435a09║為說法。應以帝釋身得度者，即現帝釋身而為說法。應以自在天身得度者，
G155n2590_p0435a10║即現自在天身而為說法。應以大自在天身得度者，即現大自在天身而為說法
G155n2590_p0435a11║。應以天大將軍身得度者，即現天大將軍而為說法。應以毘沙門身得度者，
G155n2590_p0435a12║即現毘沙門身而為說法。應以小王身得度者，即現小王身而為說法。應以長
G155n2590_p0435a13║者身得度者，即現長者身而為說法。應以居士身得度者，即現居士身而為說
G155n2590_p0435a14║法。應以宰官身得度者，即現宰官身而為說法。應以婆羅門身得度者，即現
G155n2590_p0435a15║婆羅門身而為說法。應以比丘比丘尼優婆塞優婆夷身得度者，即現比丘比丘
G155n2590_p0436a01║尼優婆塞優婆夷身而為說法。應以長者居士宰官婆羅門婦女身得度者，即現
G155n2590_p0436a02║婦女身而為說法。應以童男童女身得度者，即現童男童女身而為說法。應以
G155n2590_p0436a03║天龍夜叉乾闥婆阿修羅迦樓羅緊那羅摩睺羅伽人非人等身得度者，即皆現之
G155n2590_p0436a04║而為說法。應以執金剛神得度者，即現執金剛神而為說法。無盡意，是觀世
G155n2590_p0436a05║音菩薩，成就如是功德，以種種形遊諸國土，度脫眾生。
G155n2590_p0436a06║起修皆妄動，
G155n2590_p0436a07║本具身智，何勞修治。若有修治，皆是妄動。
G155n2590_p0436a08║守住匪真精；
G155n2590_p0436a09║執守三身四智，亦是不是。上文言無住者人之本性。今若守住，非本性矣。
G155n2590_p0436a10║故云匪真精也。
G155n2590_p0436a11║妙旨因師曉，
G155n2590_p0436a12║妙旨，三身四智之旨也。筆削記一，終實圓理，故曰妙旨。師，謂六祖也。
G155n2590_p0436a13║終亡染污名。
G155n2590_p0436a14║亡，無通。馬祖道一禪師云：道不用修，但莫污染。何為污染？但有生死心
G155n2590_p0436a15║，造作趣向，皆是污染。悟自性之身智，亡假名之染污。
G155n2590_p0437a01║僧智常，信州貴谿人。
G155n2590_p0437a02║信州，唐置。元為路。明改廣信府。今江西上饒縣其舊治也。貴谿，縣名，唐
G155n2590_p0437a03║置，故城在今江西貴溪縣西，今屬江西豫章道。
G155n2590_p0437a04║髫年出家，
G155n2590_p0437a05║髫，音迢。髫年，小兒垂髮辮時也，又為年幼者之稱。
G155n2590_p0437a06║志求見性。
G155n2590_p0437a07║見性，見前註中。
G155n2590_p0437a08║一日參禮。
G155n2590_p0437a09║凡集禪門人坐禪說法誦經謂之參，故詰旦升堂云早參，日暮念誦云晚參，非時
G155n2590_p0437a10║說法為小參。凡垂語之尾，多用參語。參言外妙旨之意也。參禮者，因參禮師
G155n2590_p0437a11║也。
G155n2590_p0437a12║師問曰：汝從何來？欲求何事？曰：學人近往洪州
G155n2590_p0437a13║學人，學道人也。菩薩瓔珞經，佛子莊嚴二種法身，是人名學行人。洪州見前
G155n2590_p0437a14║註。
G155n2590_p0437a15║白峰山禮大通和尚
G155n2590_p0438a01║佛祖統紀四十一，神龍二年，北京神秀國師，示寂於東都大官寺，謚大通禪師
G155n2590_p0438a02║。按傳燈會元通載等神秀傳，無住白峯山事。且大通為神秀諡號，不應其徒即
G155n2590_p0438a03║稱大通和尚，蓋別有一大通也。
G155n2590_p0438a04║蒙示見性成佛之義，未決狐疑。
G155n2590_p0438a05║漢書四，文帝記，朕狐疑。注，師古曰：狐之為獸，其性多疑。每渡冰河，且
G155n2590_p0438a06║聽且渡，故稱多疑者而曰狐疑。
G155n2590_p0438a07║遠來投禮。
G155n2590_p0438a08║投禮，五體投地而行禮也。
G155n2590_p0438a09║伏望和尚慈悲指示。師曰：彼有何言句，汝試舉看。
G155n2590_p0438a10║看，語助詞。姑一試之也。
G155n2590_p0438a11║曰：智常到彼，凡經三月，未蒙示誨。為法切故，一夕獨入丈室，
G155n2590_p0438a12║丈室又云方丈，禪林主持之正寢也。相傳維摩詰居士之石室方一丈，丈室之名
G155n2590_p0438a13║即本於此。傳燈錄禪門規式，長老既為化主，即處於方丈，同淨名之室。往生
G155n2590_p0438a14║論註上，如維摩方丈，苞容有餘，何必國號無貲，乃稱廣大。法苑珠林感通篇
G155n2590_p0438a15║，吠舍離國宮城周五里，宮城北六里有寺塔，是說維摩經處，寺東北四里許有
G155n2590_p0439a01║塔，是維摩故宅基，尚多靈神，其舍疊甎。傳云積石，即是說法現疾處也。唐
G155n2590_p0439a02║顯慶年中勅使長史王玄策，因向印度，過淨名宅，以笏量基，止有十笏，故號
G155n2590_p0439a03║方丈。頭陀寺碑文，宋大明五年，始立方丈茅茨。註，高誘曰：堵長一丈高一
G155n2590_p0439a04║丈，回環一堵為方丈。銑曰：宋孝武皇帝時也。言立方丈之室，以置經象也。
G155n2590_p0439a05║請問如何是某甲
G155n2590_p0439a06║史記，某子甲何為不來乎？按言某甲者，某以代姓，甲以代名。指人指己，於
G155n2590_p0439a07║文字上皆可用之。
G155n2590_p0439a08║本心本性？大通乃曰：汝見虛空否？對曰見！彼曰：汝見虛空有相貌否？對曰：
G155n2590_p0439a09║虛空無形，有何相貌。彼曰：汝之本性，
G155n2590_p0439a10║禪家心與性名別實同，說性即說心，故獨言本性。
G155n2590_p0439a11║猶如虛空，了無一物可見，是名正見。
G155n2590_p0439a12║正見註見前。
G155n2590_p0439a13║無一物可知，是名真知。無有青黃長短，但見本源清淨，覺體圓明，即名見性成
G155n2590_p0439a14║佛，亦名如來知見。學人雖聞此說，猶未決了，乞和尚開示。師曰：彼師所說，
G155n2590_p0439a15║猶存見知，故令汝未了，吾今示汝一偈：
G155n2590_p0440a01║不見一法存無見，
G155n2590_p0440a02║不見一法，承上文了無一物可見而言。然不可有無見二字存於胸中，存無見
G155n2590_p0440a03║者，隨在無見，故能障蔽自己。
G155n2590_p0440a04║大似浮雲遮日面；
G155n2590_p0440a05║浮雲，喻胸中所存之無見二字也。李白詩，總為浮雲能蔽日。
G155n2590_p0440a06║不知一法守空知，
G155n2590_p0440a07║不知一法承上文無一物可知而言。然不可執守空知。守空知者，如木石而取
G155n2590_p0440a08║守空寂，即為空知所障，還如太虛生閃電也。
G155n2590_p0440a09║還如太虛生閃電；
G155n2590_p0440a10║閃電喻執守之空知也。若不守空知，則太虛不生閃電矣。太虛天空也。李羣
G155n2590_p0440a11║玉詩，心似閒雲在太虛。閃電，謂電光一瞥，喻疾速也。
G155n2590_p0440a12║此之知見瞥然興，
G155n2590_p0440a13║瞥，音劈。徐曰：瞥然，暫見也。
G155n2590_p0440a14║錯認何曾解方便；
G155n2590_p0440a15║錯認以無知無見為是。而失見性之捷徑。法華文句三，方者秘也。便者妙也
G155n2590_p0441a01║。案方便共有三種解釋。餘二種略。
G155n2590_p0441a02║汝當一念自知非，
G155n2590_p0441a03║自知非者，自知見之與知，俱不是也。
G155n2590_p0441a04║自己靈光常顯現。
G155n2590_p0441a05║靈光者，人人固有之佛性，靈靈照照，而放光明者。五燈會元三，百丈禪師
G155n2590_p0441a06║上堂，靈光獨照，迥脫根塵。體露真常，不拘文字。心性無染，本自圓成。
G155n2590_p0441a07║但離妄緣，即如如佛。
G155n2590_p0441a08║常聞偈已，心意豁然。
G155n2590_p0441a09║維摩經弟子品，即時豁然，還得本心。
G155n2590_p0441a10║乃述偈曰：
G155n2590_p0441a11║無端起知見，著相求菩提。
G155n2590_p0441a12║存無見，守空知，皆著相也。菩提見前註。
G155n2590_p0441a13║情存一念悟，
G155n2590_p0441a14║情，私意也。纔存悟跡，何如未悟。故不可自以為悟也。
G155n2590_p0441a15║寧越昔時迷；
G155n2590_p0442a01║言私意存一念之悟，與昔時之迷初無少異。
G155n2590_p0442a02║自性覺源體，
G155n2590_p0442a03║圭峯禪師云：源者是一切眾生本覺真性，亦名佛性，亦名心地。
G155n2590_p0442a04║隨照枉遷流；
G155n2590_p0442a05║隨照，隨見知照也。枉，勞而無功。遷流者，念念遷謝，如水之流注。
G155n2590_p0442a06║不入祖師室，
G155n2590_p0442a07║祖師見前註。論語，子曰：由也升堂矣，未入於室也。
G155n2590_p0442a08║茫然趣兩頭。
G155n2590_p0442a09║茫然，即杳茫意，無主張貌。兩頭者，存無見，守空知也。
G155n2590_p0442a10║智常一日問師曰：佛說三乘法，
G155n2590_p0442a11║三乘指聲聞乘為羊車，緣覺乘為鹿車，菩薩乘為牛車言也。詳見法華經譬喻品
G155n2590_p0442a12║。
G155n2590_p0442a13║又言最上乘，
G155n2590_p0442a14║最上乘指大白牛車，譬得佛乘者。金剛般若經，如來為發大乘者說，為發最上
G155n2590_p0442a15║乘者說。纂要三，最上者，一佛乘也。略疏云：最上乘者。圓頓教是也。
G155n2590_p0443a01║弟子未解，願為教授。
G155n2590_p0443a02║教授，教法授道也。楞伽經一，現方便而教授。輔行四之三，宣傳聖言名之為
G155n2590_p0443a03║教，訓誨於義名之為授。
G155n2590_p0443a04║師曰：汝觀自本心，莫著外法相。法無四乘，人心自有等差。見聞轉誦是小乘，
G155n2590_p0443a05║僅據目之所見，耳之所聞，而誦讀經典者，是知其然而不知其所以然也。
G155n2590_p0443a06║悟法解義是中乘，
G155n2590_p0443a07║僅能悟佛法，解經典中之意義，雖知其所以然，尚未能躬行實踐者。
G155n2590_p0443a08║依法修行是大乘。
G155n2590_p0443a09║既悟六度萬行之理，能依法實踐者。
G155n2590_p0443a10║萬法盡通，萬法具備，一切不染，離諸法相，
G155n2590_p0443a11║法性一而相各異，其各異之相自外可見者，名法相。維摩經佛國品，善解法相
G155n2590_p0443a12║，知眾生根。大乘義章二，一切世諦，有為無為，通名法相。
G155n2590_p0443a13║一無所得，名最上乘。
G155n2590_p0443a14║入道要門論上，大乘最上乘，其義云何？答：大乘者，是菩薩乘。最上乘者，
G155n2590_p0443a15║是佛乘。又問：云何修而得此乘？答，修菩薩乘者，即是大乘。證菩薩乘，更
G155n2590_p0444a01║不起觀，至無修處，湛然常寂，不增不減，名最上乘，即是佛乘也。
G155n2590_p0444a02║乘是行義，
G155n2590_p0444a03║筆削記一，乘者就喻彰名，運載為義。如世舟車，可以運重致遠。乘以運載為
G155n2590_p0444a04║義，故云行義。能行即是乘。但口說而不行，便非乘也。
G155n2590_p0444a05║不在口爭。
G155n2590_p0444a06║史記五十五，留侯世家，此難以口舌爭也。讀書錄，學者開口皆能言道理，然
G155n2590_p0444a07║當體諸心，果能實好此道理否。又當體之身，果能實行此道理否。若徒能言之
G155n2590_p0444a08║於口，而體諸身心者，皆不能然。是所謂自欺也。
G155n2590_p0444a09║汝須自修，莫問吾也。一切時中，自性自如。
G155n2590_p0444a10║悟性論夜坐偈云：若識心性非形像，湛然不動自如如。
G155n2590_p0444a11║常禮謝執侍，終師之世。僧志道，廣州南海人也。
G155n2590_p0444a12║南海，縣名。隋以番禺改置，明清時與番禺縣並為省治，民國徙治佛山鎮，屬
G155n2590_p0444a13║廣東粵海道。
G155n2590_p0444a14║請益曰：學人自出家，覽𣵀槃經
G155n2590_p0444a15║大般𣵀槃經譯本有二種。一種北凉曇無讖譯，凡四十卷，名北本𣵀槃經。一種劉
G155n2590_p0445a01║宋慧嚴等再治，凡三十六卷，名南本𣵀槃經。此𣵀槃經，係指北本𣵀槃經而言
G155n2590_p0445a02║。
G155n2590_p0445a03║十載有餘，未明大意，願和尚垂誨。師曰：汝何處未明？曰：諸行無常，是生滅
G155n2590_p0445a04║法；生滅滅已，寂滅為樂。
G155n2590_p0445a05║諸行無常四句偈，過去離怖畏如來偈也。𣵀槃經十三，過去之世，佛日未出，
G155n2590_p0445a06║我於爾時作婆羅門，周徧求索大乘經典，乃至不聞方等文字。我於爾時，住於
G155n2590_p0445a07║雪山，釋提桓因心大驚怪，自變其身作羅剎像，甚可怖畏。下至雪山，去其（
G155n2590_p0445a08║其字，釋尊自指因地。）不遠，而便立住。宣過去佛所說半偈，諸行無常，是
G155n2590_p0445a09║生滅法。是苦行者，（苦行者，亦釋尊自指因地，皆指作婆羅門身言。）聞是
G155n2590_p0445a10║半偈，心生歡喜。即從座起，四方顧視，言向所聞偈，誰之所說。我於爾時，
G155n2590_p0445a11║更無所見，唯見羅剎。即便前至是羅剎所，作如是言：善哉大士！汝於何處得
G155n2590_p0445a12║是過去離怖畏者所說半偈？即答我言：我不食來已經多日，處處求索，了不可
G155n2590_p0445a13║得。我即問言：汝所食者，為是何物？羅剎答言：食人暖肉。我復語言：汝但
G155n2590_p0445a14║具足說是半偈，當以此身奉施供養。羅剎答言：誰當信汝。為八字故，棄所愛
G155n2590_p0445a15║身？我即答言：十方諸佛，亦能證我為八字故捨於身命。羅剎答言：諦聽諦聽
G155n2590_p0446a01║！當為汝說。生滅滅已，寂滅為樂。
G155n2590_p0446a02║於此疑惑。師曰：汝作麼生疑？
G155n2590_p0446a03║作麼生，猶言因何，禪家疑問之詞也。
G155n2590_p0446a04║曰：一切眾生皆有二身，謂色身法身也。
G155n2590_p0446a05║色身，地水火風四大也。按身者，外四大所成之身也。又為三種身之一，從四
G155n2590_p0446a06║大五塵等色法而成之身，謂之色身。法身，佛之真身也。金剛纂要四，法身畢
G155n2590_p0446a07║竟非色身，非諸相。按法身，即一切法平等實性也。
G155n2590_p0446a08║色身無常，有生有滅。
G155n2590_p0446a09║智度論二十三，一切有為法無常者，新新生滅故，屬因緣故，不增積故。復次
G155n2590_p0446a10║！生時無來處，滅亦無去處，是故名無常。
G155n2590_p0446a11║法身有常，無知無覺。經云：
G155n2590_p0446a12║見𣵀槃經十三聖行品。
G155n2590_p0446a13║生滅滅已，寂滅為樂者，不審
G155n2590_p0446a14║不審，猶云未知。
G155n2590_p0446a15║何身寂滅，何身受樂。若色身者，色身滅時，四大
G155n2590_p0447a01║對法論一，云何四大種，謂地界，水界，火界，風界。何等地界，謂堅勁性。
G155n2590_p0447a02║何等水界，謂流濕性。何等火界，謂溫熱性。何等風界，謂輕等動性。
G155n2590_p0447a03║分散，全然是苦。
G155n2590_p0447a04║大智度論十五，受此四大五眾身。應有種種苦分。無有受身而不苦者。
G155n2590_p0447a05║苦，不可言樂。若法身寂滅，即同草木瓦石，誰當受樂。又法性
G155n2590_p0447a06║起信法藏疏，法性者，明此真體普徧之義。通與一切法為性，即顯真如，徧於
G155n2590_p0447a07║染淨，通情非情，深廣之義。故智論曰：在眾生數中，名為佛性，在非眾生數
G155n2590_p0447a08║中，名為法性。
G155n2590_p0447a09║是生滅之體，五蘊
G155n2590_p0447a10║五蘊，色，受，想，行，識也。有相為色，領納名受，取像曰想，遷流為行，
G155n2590_p0447a11║分別為識。蘊者，積聚為義，謂積聚生死過患。
G155n2590_p0447a12║是生滅之用。一體五用，生滅是常。生則從體起用，滅則攝用歸體。若聽更生，
G155n2590_p0447a13║更生，復生也。山海經，無綮之國。其人無男女，穴居食土，死即埋之，其心
G155n2590_p0447a14║不朽。死一百二十歲，乃復更生。
G155n2590_p0447a15║即有情之類，不斷不滅。若不聽更生，則永歸寂滅，同於無情之物。如是，則一
G155n2590_p0448a01║切諸法被𣵀槃之所禁伏，尚不得生，何樂之有。師曰：汝是釋子，
G155n2590_p0448a02║彌沙塞律，雜類出家，皆捨本姓，同稱釋子。維摩經慧遠疏，從佛釋師教化出
G155n2590_p0448a03║生，故名釋子。釋子，釋迦佛之弟子也。
G155n2590_p0448a04║何習外道，
G155n2590_p0448a05║唯識俗詮第一，外道者，心遊道外。不順真理，外於佛道，故名外道。
G155n2590_p0448a06║斷常邪見。
G155n2590_p0448a07║大智度論七，見有二種：一者常，二者斷。常見者，見五眾常忍樂。斷見者，
G155n2590_p0448a08║見五眾滅心忍樂。一切眾生，多墮此二見中。菩薩身斷此二，亦能除一切眾生
G155n2590_p0448a09║二見，令處中道。
G155n2590_p0448a10║而議最上乘法。據汝所說，即色身外別有法身，離生滅求於寂滅，又推𣵀槃常樂
G155n2590_p0448a11║，言有身受用。斯乃執吝生死，
G155n2590_p0448a12║吝者，愛惜而不肯捨也。
G155n2590_p0448a13║耽著世樂。
G155n2590_p0448a14║耽，音端，過樂也，爾雅樂也。法華譬喻品，深著世樂，無有慧心。
G155n2590_p0448a15║汝今當知佛為一切迷人，認五蘊和合為自體相，分別一切法為外塵相，好生惡死
G155n2590_p0449a01║，
G155n2590_p0449a02║好惡俱去聲。
G155n2590_p0449a03║念念遷流，不知夢幻虛假，枉受輪迴，以常樂𣵀槃，翻為苦相，終日馳求。佛愍
G155n2590_p0449a04║音閔。
G155n2590_p0449a05║此故，乃示𣵀槃真樂，剎那
G155n2590_p0449a06║剎那，謂極短時也。大藏法數，一念中有九十剎那，一剎那中有九百生滅，或
G155n2590_p0449a07║云壯士一彈指間有六十剎那。
G155n2590_p0449a08║無有生相，
G155n2590_p0449a09║生相，生起之相也。
G155n2590_p0449a10║剎那無有滅相，
G155n2590_p0449a11║滅相，滅去之相也。
G155n2590_p0449a12║更無生滅可滅，
G155n2590_p0449a13║無生滅，如空裡無花。
G155n2590_p0449a14║是則寂滅現前。
G155n2590_p0449a15║筆削記五，分明顯了，更無闇昧，故曰現前。黃檗傳心法要下，聲聞人見無明
G155n2590_p0450a01║生無明滅。緣覺人但見無明滅，不見無明生，念念證寂滅。諸佛見眾生終日生
G155n2590_p0450a02║而無生，終日滅而無滅。無生無滅，即大乘果。
G155n2590_p0450a03║當現前時，亦無現前之量，乃謂常樂。此樂無有受者，亦無不受者，豈有一體五
G155n2590_p0450a04║用之名，何況更言𣵀槃禁伏諸法，令永不生。斯乃謗佛毀法。聽吾偈曰：
G155n2590_p0450a05║無上大𣵀槃，
G155n2590_p0450a06║無上見前註。楞伽經，妄想不生，不起不滅，我說𣵀槃。𣵀槃者，如真實義
G155n2590_p0450a07║見。離先妄想心心數法，逮得如來自覺聖智，我說是𣵀槃。筆削記三，法身
G155n2590_p0450a08║，解脫，般若，備此三點，以成大𣵀槃。入道要門上，如何得大𣵀槃？師曰
G155n2590_p0450a09║：不造生死業。對曰：如何是生死業？師曰：求大𣵀槃是生死業，捨垢取淨
G155n2590_p0450a10║是生死業，有得有證是生死業，不脫對治門是生死業。
G155n2590_p0450a11║圓明常寂照；
G155n2590_p0450a12║一物不欠，故云圓。妙淨明心，故云明。無始無終，故云常。無有散亂，故
G155n2590_p0450a13║云寂。靈鑒不昧，故云照。
G155n2590_p0450a14║凡愚謂之死，外道執為斷；
G155n2590_p0450a15║斷，斷滅也。
G155n2590_p0451a01║諸求二乘人，
G155n2590_p0451a02║二乘，聲聞乘人緣覺乘人。
G155n2590_p0451a03║目以為無作；
G155n2590_p0451a04║大智度論九十三，邪見者，所謂無作見。雖六十二種皆是邪見，無作最重，
G155n2590_p0451a05║所以者何？無作言不應作功德求𣵀槃，若言天作，若言世界始來，雖是邪見
G155n2590_p0451a06║而不遮作福德。以無作大惡，故不生。
G155n2590_p0451a07║盡屬情所計，
G155n2590_p0451a08║計，分別計度也。
G155n2590_p0451a09║六十二見本。
G155n2590_p0451a10║以上所云之死斷無作，即為見之本。大般若經佛母品，開十四難而為六十二
G155n2590_p0451a11║。先計色蘊有常等之四句。一，色為常。二，色為無常。三，色為常無常。
G155n2590_p0451a12║四，色為非常非無常。他之受等四蘊亦然，合為二十句。此計過去之五蘊者
G155n2590_p0451a13║也。又，計色有有邊無邊等四句。一，計色為有邊。謂空之十方上下邊際有
G155n2590_p0451a14║窮極也。二，計色為無邊，與上相反。三，計色為有邊無邊。四，計色為非
G155n2590_p0451a15║有邊非無邊，他之四蘊亦然，合為二十句，此於現在五蘊之所執也。又，計
G155n2590_p0452a01║色有如去不如去等四句。一，計色為如去。謂人來而生於此間，去而至
G155n2590_p0452a02║於後世，亦如是也。二，計色為不如去。謂過去無所從來，未來亦無所去也
G155n2590_p0452a03║。三，計色為如去如不去。謂身神和合而為人，死後神去而身不去也。四，
G155n2590_p0452a04║計色為非如去非不如去。見有第三句過，而計此句也。計他之四薀亦然，合
G155n2590_p0452a05║為二十句，此於未來五蘊之所見也。三世合而有六十句，於此加身與神之一
G155n2590_p0452a06║異二見而為六十二見。此六十二見，但為斷常有無之邊見也。
G155n2590_p0452a07║妄立虛假名，
G155n2590_p0452a08║六十二見立種種見之名目，皆是假名目。
G155n2590_p0452a09║何為真實義。
G155n2590_p0452a10║言凡夫外道二乘所執所云皆非真實義也。
G155n2590_p0452a11║惟有過量人，
G155n2590_p0452a12║過量人，非常人所能量度之人也。
G155n2590_p0452a13║通達無取捨。
G155n2590_p0452a14║通達𣵀槃真理。不取𣵀槃，不捨𣵀槃。
G155n2590_p0453a01║以知五蘊法，
G155n2590_p0453a02║百法鈔一，問五蘊法者，其體如何？答一切諸法，不過百法。合百法為五蘊
G155n2590_p0453a03║也。法者，法體也。謂我身法體也。以常一主宰，所依五蘊體為法也。
G155n2590_p0453a04║及以蘊中我，
G155n2590_p0453a05║即五蘊中常一主宰。
G155n2590_p0453a06║外現眾色像，一一音聲相，平等如夢幻。
G155n2590_p0453a07║知五蘊與我及色像音聲，皆平等而如夢幻。
G155n2590_p0453a08║不起凡聖見，
G155n2590_p0453a09║黃檗云：欲觀佛作清淨光明解脫之相，觀眾生作垢濁暗昧生死之相。作此解
G155n2590_p0453a10║者，歷恒河沙劫終不能得阿耨菩提。又云：心若平等，不分高下，即與眾生
G155n2590_p0453a11║諸佛世界山河，有相無相，徧十方界，一切平等，無彼我相。此本源清淨心
G155n2590_p0453a12║，常自圓滿，光明徧照也。
G155n2590_p0453a13║不作𣵀槃解，
G155n2590_p0453a14║唐譯楞伽經，不知生死𣵀槃差別之相，一切皆是妄分別有，無所有故。又云
G155n2590_p0453a15║：非於生死外有𣵀槃，非於𣵀槃外有生死。
G155n2590_p0454a01║二邊三際斷，
G155n2590_p0454a02║二邊，有無也。賢首法數一，二邊，有邊無邊。三際，過去未來現在也。又
G155n2590_p0454a03║外內與中間也。清涼觀師心要牋，一念不生，前後際斷。照體獨立，物我皆
G155n2590_p0454a04║如。頓悟入道要門論下，又問：佛法在於三際否？師曰：見在無相，不在其
G155n2590_p0454a05║外。應用無窮，不在於內。中間無住處，三際不可得。
G155n2590_p0454a06║常應諸根用，
G155n2590_p0454a07║在眼為見，在耳為聞，在鼻為嗅，在口為談，在手為捉，在足為步。
G155n2590_p0454a08║而不起用想。
G155n2590_p0454a09║不起用想者，知識盡捐，心同太虛。有叩斯響，如谷應聲，隨類感通也。
G155n2590_p0454a10║分別一切法，
G155n2590_p0454a11║因物付物也。
G155n2590_p0454a12║不起分別想。
G155n2590_p0454a13║於第一義而不動，安有分別想。
G155n2590_p0454a14║劫火燒海底，
G155n2590_p0454a15║仁王般若經護國品四無常偈，劫燒終訖，乾坤洞然。須彌巨海，都為灰颺。
G155n2590_p0455a01║天龍福盡，於中彫喪。二儀尚殞，國有何常。
G155n2590_p0455a02║風鼓山相擊。
G155n2590_p0455a03║風鼓，災風鼓動也。山相擊，須彌崩倒也。因本經云：大三災時，有大黑
G155n2590_p0455a04║風吹使海水兩披。取日宮殿，置須彌山半，安日道中。緣此世間有二日出，
G155n2590_p0455a05║河渠流竭。其後久久，大風復取第三日出，大恒河竭。四日出，阿耨池竭。
G155n2590_p0455a06║五日出，大海乾枯。六日出，天下煙起。至七日出，天下洞然，直至梵天。
G155n2590_p0455a07║火災之後，布大黑雲，周徧降雨，滴如車輪，無數千歲，其水漸長，至光音
G155n2590_p0455a08║天，此水復減，有大風起，鼓動波濤，起沫積聚，自然堅固，變成天宮，七
G155n2590_p0455a09║寶校飾。由此有梵天宮。其轉減，依前聚沫。次第成就他化天宮。直至成四
G155n2590_p0455a10║天下，依前建立。水災之後，其次久久，大僧伽風至果實天，其風四布，吹
G155n2590_p0455a11║諸天宮。使諸天宮相拍，碎若粉塵，直至天下諸大山王相拍亦然。
G155n2590_p0455a12║真常寂滅樂，
G155n2590_p0455a13║如來所得之法，真實常住，故云真常。楞嚴經四，獨妙真常。起信捷要上，
G155n2590_p0455a14║究竟樂者，亦有二義：一者，無上菩提覺法樂。二者，無上𣵀槃寂滅樂。𣵀
G155n2590_p0455a15║槃經，生滅滅已，寂滅為樂。
G155n2590_p0456a01║𣵀槃相如是。吾今強言說，
G155n2590_p0456a02║強，上聲。勉強也。六祖言吾今勉強說此𣵀槃相。
G155n2590_p0456a03║令汝捨邪見。
G155n2590_p0456a04║捨邪見，捨其舊日不契佛道之見。
G155n2590_p0456a05║汝勿隨言解，
G155n2590_p0456a06║六祖謂志道當離去語言文字，不可隨吾偈而解說也。
G155n2590_p0456a07║許汝知少分。
G155n2590_p0456a08║少分，對全分言。華嚴經淨行品，我今隨力說少分，猶如大海一滴水。離言
G155n2590_p0456a09║說相，方有少分相應。
G155n2590_p0456a10║志道聞偈大悟，踊躍作禮而退。
G155n2590_p0456a11║踊躍見前註。
G155n2590_p0456a12║行思禪師，生吉州安城劉氏。
G155n2590_p0456a13║大清一統志二百四十九，吉州唐武德五年置。明曰吉安府，清因之，屬江西省
G155n2590_p0456a14║。安城，唐之安福縣也，屬吉州。弘濟禪師，名行思，姓劉氏，安福人，幼出
G155n2590_p0456a15║家，參曹溪六祖。歸，住清原淨居寺。
G155n2590_p0457a01║聞曹溪法席盛化，徑來參禮。遂問曰：當何所務，即不落階級？師曰：汝曾作什
G155n2590_p0457a02║麼來？曰：聖諦亦不為。
G155n2590_p0457a03║勝鬘寶窟經下本，聖諦者，苦寂滅道審實不虛，故名為諦。又能生不顛倒實解
G155n2590_p0457a04║，故名為諦。聖為諸佛，就聖辨諦，故云聖諦。又此能生無漏聖解，目之為聖
G155n2590_p0457a05║，故云聖諦。碧巖集一，圓悟云：真俗不二，即是聖諦第一義。
G155n2590_p0457a06║師曰：落何階級。
G155n2590_p0457a07║階級，階之層次也。虛堂集一評云：實際理地，甯有階差。
G155n2590_p0457a08║曰：聖諦尚不為，何階級之有。
G155n2590_p0457a09║心經，無苦集滅道。
G155n2590_p0457a10║師深器之，令思首眾。一日，師謂曰：汝當分化一方，無令斷絕。
G155n2590_p0457a11║勿使佛祖相傳之道斷絕。
G155n2590_p0457a12║思既得法，遂回吉州青原山。
G155n2590_p0457a13║大清一統志二百四十九，青原山在廬陵縣東南十五里，山上有淨居寺。
G155n2590_p0457a14║弘法紹化，謚弘濟禪師。
G155n2590_p0457a15║傳燈錄五，師既付法石頭。唐開元二十八年，庚辰十二月十三日，陞堂告眾，
G155n2590_p0458a01║跏趺而逝。僖宗謚弘濟禪師，有歸真之塔。
G155n2590_p0458a02║懷讓禪師，金州杜氏子也。
G155n2590_p0458a03║五燈會元，南嶽懷禪師者，姓杜氏，金州人也。於唐儀鳳二年四月八日降誕。年
G155n2590_p0458a04║十歲時，唯樂佛書。時有三藏玄靜過舍，告父母曰：此子若出家，必獲上乘，廣
G155n2590_p0458a05║度眾生。至垂拱三年，方十五歲。辭親往荊州玉泉寺，依弘景律師出家。又云
G155n2590_p0458a06║，坦然勸師謁嵩山安和尚，安啓發之，乃直指曹溪參六祖。金州屬陝西，於後
G155n2590_p0458a07║漢為西城郡，於魏為魏興郡，西魏置為金州，明改為興安州，清升為興安府。
G155n2590_p0458a08║民國廢，今安康縣其舊治也。
G155n2590_p0458a09║初謁嵩山安國師，
G155n2590_p0458a10║傳燈錄四，弘忍大師，旁出嵩嶽惠安國師，荊州支江人也，隋開皇二年壬寅生
G155n2590_p0458a11║，唐景龍三年己酉滅。時稱老安國師，詳見後。唐高僧傳二十，法常演毗尼𣵀
G155n2590_p0458a12║槃，通禪法。齊主崇為國師，以為始也。嵩山，即中嶽也。在登封縣北一十里
G155n2590_p0458a13║。
G155n2590_p0458a14║安發之曹溪參叩。
G155n2590_p0458a15║發，發遣也，參叩，參學叩問而請益也。
G155n2590_p0459a01║讓至禮拜。師曰甚處來？曰：嵩山。師曰：什麼物，恁麼來？
G155n2590_p0459a02║畢懶菴教外別傳錄曰：什麼物恁麼來。六祖乃謂虛靈之本心，却無別指。
G155n2590_p0459a03║曰：說似一物即不中。
G155n2590_p0459a04║教外別傳錄曰：謂此虛靈之本心，無物可比。中去聲，著也。
G155n2590_p0459a05║師曰：還可修證否？
G155n2590_p0459a06║修證，修行證理也。像法决疑經曰：一切眾生本是佛，今亦修證還成佛。
G155n2590_p0459a07║曰：修證即不無，污染即不得。
G155n2590_p0459a08║教外別傳錄曰：謂此虛靈之本心，不可污染，雜念起時，便削除之，若不削除
G155n2590_p0459a09║，則污染矣。廣雅曰：則，即也。故即字或通用作則。
G155n2590_p0459a10║師曰：只此不污染，諸佛之所護念，
G155n2590_p0459a11║阿彌陀經曰：善男子！善女人！皆為一切諸佛之所護念。按大祐略解云：護謂
G155n2590_p0459a12║覆護，不使魔嬈。念謂憶念，不令退失也。
G155n2590_p0459a13║汝既如是，吾亦如是。西天
G155n2590_p0459a14║西竺在唐西方，故云西天。
G155n2590_p0459a15║般若多羅
G155n2590_p0460a01║見後二十七祖註。
G155n2590_p0460a02║讖
G155n2590_p0460a03║讖音寸，預言也。
G155n2590_p0460a04║汝足下出一馬駒，踏殺天下人，
G155n2590_p0460a05║馬駒，指馬祖而言，江西道一禪師，姓馬氏，時號馬祖。受法於懷讓禪師，同
G155n2590_p0460a06║參者九人，惟馬祖密受心印。傳燈錄六，六祖能和尚謂讓曰：向後佛法從汝邊
G155n2590_p0460a07║去，馬駒踏殺天下人。厥後江西法嗣布於天下。踏殺天下人者，言其縱橫不可
G155n2590_p0460a08║當之意。
G155n2590_p0460a09║應在汝心，不須速說。
G155n2590_p0460a10║原註，一本無此二十七字。
G155n2590_p0460a11║讓豁然契會。遂執侍左右一十五載，日臻玄奧。
G155n2590_p0460a12║成公綏賦，精性命之至機，研道德之玄奧。
G155n2590_p0460a13║後往南嶽，
G155n2590_p0460a14║山之大者曰嶽。南嶽，衡山也。
G155n2590_p0460a15║大闡禪宗，敕謚大慧禪師。
G155n2590_p0461a01║會元三，天寶三年八月十一日，圓寂於衡嶽。諡大惠禪師最勝輪之塔。
G155n2590_p0461a02║永嘉玄覺禪師，溫州戴氏子。
G155n2590_p0461a03║會元二，師諱玄覺，本郡戴氏子，早歲出家，徧探三藏，精天台止觀圓妙法門
G155n2590_p0461a04║。於四威儀中，常冥禪觀。後因尨溪朗禪師激勵，與東陽策禪師，同詣曹溪。
G155n2590_p0461a05║又見傳燈錄五，高僧傳八，正脈一，類聚十二。溫州唐置，隋時為永嘉。明清
G155n2590_p0461a06║二代名溫州府。今浙江永嘉縣，其舊治也。
G155n2590_p0461a07║少習經論，
G155n2590_p0461a08║經論，三藏中之經藏論藏也。經者如來之金口說法，法華經𣵀槃經等。論為菩
G155n2590_p0461a09║薩之祖述，唯識論俱舍論等。三論檢幽鈔一，欲示師資不同故，師說名經，資
G155n2590_p0461a10║言稱論。以師所說可則可常，能顯至道故，稱為經。資之所作，但論佛語，更
G155n2590_p0461a11║無異制，故稱為論。
G155n2590_p0461a12║精天台止觀法門。
G155n2590_p0461a13║稽古略二，智者大師，諱智顗，字德安，住天台山。大師謂法華為一乘妙典，
G155n2590_p0461a14║遂出玄義。曰釋名，辨體，明宗，論用，判教相，之五重也。後世宗之曰天台
G155n2590_p0461a15║教。小止觀上，若夫泥洹之法，入乃多途，論其急要，不出止觀二法，所以然
G155n2590_p0462a01║者，止乃伏結之初門，觀是斷惑之正要。止則愛養心識之善資，觀則策發神解
G155n2590_p0462a02║之妙術。止是禪定之勝因，觀是智慧之由藉。若人成就定慧二法，斯乃自利利
G155n2590_p0462a03║人，法皆具足。宋陳瓘止觀坐禪法要記，本自不動，何止之有。本自不蔽，何
G155n2590_p0462a04║觀之有。眾生迷蕩，去本日遠。動靜俱失，不昏即散。此二病本，出生眾苦。
G155n2590_p0462a05║令彼離苦，而獲安隱。當用止觀以為其藥，病瘳藥廢，醫亦不立。則止觀者，
G155n2590_p0462a06║乃假名字，即假即空，言語道斷。以大悲故，無說而說，此摩訶止觀之所為作
G155n2590_p0462a07║也。頓悟入道要門論下，講止觀慧座主問曰：一心三觀義又如何？師曰：過去
G155n2590_p0462a08║心已過去，未來心未至，現在心無住，於其中間，更用何心起觀？曰禪師不解
G155n2590_p0462a09║止觀。師曰：座主解否？曰解。師曰如智者大師，說止破止，說觀破觀，住止
G155n2590_p0462a10║沒生死，住觀心神亂。為當將心止心，為復起心觀觀。若有心觀，是常見法。
G155n2590_p0462a11║若無心觀，是斷見法。亦有亦無，成二見法。請座主子細說看。曰：若如是問
G155n2590_p0462a12║，俱說不得也。師曰：何曾止觀。
G155n2590_p0462a13║因看維摩經，
G155n2590_p0462a14║維摩經，即維摩詰所說經，姚秦三藏法師鳩摩羅什譯。折衷疏云：維摩詰所說
G155n2590_p0462a15║經者，乃彈偏斥小，歎大褒圓之經也。蓋如來出世本懷，唯為一大事因緣故出
G155n2590_p0463a01║現於世。所謂欲令眾生開示悟入佛之知見。其奈小機未堪此聞，聞則生謗墮苦
G155n2590_p0463a02║，故不得已而為實施權，先以華嚴擬宜。既二乘在座如聾如啞，不見不聞，是
G155n2590_p0463a03║以不動寂場遊化鹿苑，轉四諦法輪，說三藏教。而二乘初聞佛法，遇便信受，
G155n2590_p0463a04║保證偏真。故至方等會中，假寶積獻蓋，維摩示疾，排斥小行，褒歎圓宗，令
G155n2590_p0463a05║二乘恥小慕大，發菩提心。此一經之大意也。
G155n2590_p0463a06║發明心地。
G155n2590_p0463a07║心為萬法之本，能生一切諸法，故云心地。又修行者依於心而近行，故云心地
G155n2590_p0463a08║。又三業中心業最勝，故云心地。心地觀經八，三界之中以心為主。能觀心者
G155n2590_p0463a09║，究竟解脫。不能觀者，究竟沉淪。眾生之心猶如大地，五穀五果從大地生，
G155n2590_p0463a10║如是心法生世出世善惡五趣有學無學獨覺菩薩及於如來。以此因緣，三界唯心
G155n2590_p0463a11║，心名為地。
G155n2590_p0463a12║偶師弟子玄策相訪，
G155n2590_p0463a13║傳燈錄五，婺州玄策禪師者，婺州金華人也。出家遊方，師曹溪六祖，後却金
G155n2590_p0463a14║華，大開法席。
G155n2590_p0463a15║與其劇談。
G155n2590_p0464a01║劇談，暢談也。
G155n2590_p0464a02║出言暗合諸祖。策云：仁者得法師誰？曰：我聽方等經論，
G155n2590_p0464a03║方者，理之方正。等者，平等也。方等二字，本十二部內方廣之別稱。乃大乘
G155n2590_p0464a04║法藏之總名也。近代諸師，分大乘顯教經藏為五部。於華嚴般若法華𣵀槃四部
G155n2590_p0464a05║外，立方等部。凡對小名大及泛明諸佛菩薩因果事理行位智斷者，皆此部收，
G155n2590_p0464a06║非同流俗譌傳謂八年所說也。方等部內以大寶積經大方等大集經為最廣之部，
G155n2590_p0464a07║大寶積經一百二十卷，妙義不可勝述。此外般舟三昧等經，為修定之要門。占
G155n2590_p0464a08║察善惡業報經，為因果之行相。三千佛名經等，廣讚諸佛及藥師彌勒文殊等菩
G155n2590_p0464a09║薩功德。楞伽經密嚴經深密經，開陳唯識。維摩經金光明經思益經，發明心性
G155n2590_p0464a10║。投身飼虎以下諸經，多說地上菩薩之事。大乘同性經諸法無行經以後數種經
G155n2590_p0464a11║，專明大乘無相之義。緣起聖道等經，明十二因緣之義。法身經以後，多陳如
G155n2590_p0464a12║來功德，及諸雜行。昔龍樹菩薩以諸佛妙法，般若為母。而般若經文，凡數百
G155n2590_p0464a13║卷。因約般若中道要義製無畏論，又述中論十二門論以為先導。提婆本之，復
G155n2590_p0464a14║製百論。古師謂中論為方等之要歸，眾經之心髓。以上諸論，方等論也。
G155n2590_p0464a15║各有師承。後於維摩經，悟佛心宗，
G155n2590_p0465a01║佛心宗，禪宗之別名。直覺悟佛心為禪之體故也。佛心何物，心之自體是也。
G155n2590_p0465a02║故云直指人心，見性成佛，人心之性即佛性也。發現佛性，謂之成佛。宗鏡錄
G155n2590_p0465a03║三，達磨大師云：明佛性宗，了無差誤，名之曰祖。中峰錄五下，禪何物，乃
G155n2590_p0465a04║吾心之名也。心何物，即我禪之體也。惟禪與心，異名同體。
G155n2590_p0465a05║未有證明者。策云：威音王已前即得，
G155n2590_p0465a06║法華經常不輕品，乃往古昔過無量無邊不可思議阿僧祇劫有佛名威音王如來，
G155n2590_p0465a07║劫名離衰，國號大成就。楞嚴經五，我等先於威音王佛聞法出家。法華通義六
G155n2590_p0465a08║，此乃空劫初成之佛，已前無佛，故宗門稱向上曰威音那畔。方語鈔，禪錄言
G155n2590_p0465a09║威音王者，謂極遠也。又指本分也。祖庭事苑五，威音王佛已前，蓋明實際理
G155n2590_p0465a10║地，威音已後，即佛事門中。此借喻以顯道，庶知不從人得。後人謂音王實有
G155n2590_p0465a11║此緣，蓋由看閱藏教之不審。即得猶云即得其宗，又即得猶云即可也。言古佛
G155n2590_p0465a12║未出前即可。古佛已出後，若無師證，便是天然外道也。
G155n2590_p0465a13║威音王已後，無師自悟，盡是天然外道。
G155n2590_p0465a14║外道見前註。
G155n2590_p0465a15║曰，願仁者為我證據。策云：我言輕。
G155n2590_p0466a01║言輕者，謂其言不能尊重於人也。玄策自謙人微言輕。
G155n2590_p0466a02║曹溪有六祖大師，四方雲集，
G155n2590_p0466a03║雲集者法眾如雲之聚也。過秦論，天下雲集而響應。
G155n2590_p0466a04║並是受法者。若去，則與偕行。覺遂同策來參，繞師三匝，
G155n2590_p0466a05║賢首五戒經，三匝表敬三尊，為滅三毒。繞，旋遶也。要覽中，旋遶，此方稱
G155n2590_p0466a06║行道，歸敬之至也。三匝，三周也。
G155n2590_p0466a07║振錫而立。
G155n2590_p0466a08║錫杖梵語隙棄羅。譯曰聲仗，智杖，簡稱為錫，僧侶修驗者等所携之杖也。上
G155n2590_p0466a09║部以錫為之，中部木為之，下部牙或角為之。頭如塔婆形，有一大鐶。於其環
G155n2590_p0466a10║周附小鐶數杖。僧侶行時，鐶發響聲以警惡獸毒蛇者。錫杖經，佛告比丘，汝
G155n2590_p0466a11║等應受持錫杖，所以者何？過去未來現在諸佛皆執故，又曰智杖，又名德杖，
G155n2590_p0466a12║彰顯智行功德本故。聖人之表幟，賢士之明記。道法之幢。迦葉白佛，何名錫
G155n2590_p0466a13║杖？佛言錫者輕也。倚依是杖，除煩惱，出三界故。錫，明也，得智明故。錫
G155n2590_p0466a14║，醒也。醒悟苦空結使故。錫，疏也。謂持者與五欲疏斷故。五百問，持錫有
G155n2590_p0466a15║多事，能警惡蟲毒獸故。振錫而立者，錫杖不著地，擧起使離地而立也。案言
G155n2590_p0466a16║僧人之持錫曰振錫曰飛錫曰卓錫曰駐錫，皆言其用錫杖當使立也。
G155n2590_p0467a01║師曰：夫沙門者，
G155n2590_p0467a02║沙門為沙門那之略，又云桑門，梵語舍羅摩拏之訛，譯云勤息。出家修佛道者
G155n2590_p0467a03║之通名。此出家者，勤修諸善法，止息諸惡法也。四十二章經，佛言辭親出家
G155n2590_p0467a04║，識心達本，解無為法，名曰沙門。阿含經，舍離恩愛，出家修道。攝御諸根
G155n2590_p0467a05║，不染外欲。慈心一切，無所傷害。遇樂不忻，逢苦不戚，能忍如地，故號沙
G155n2590_p0467a06║門。
G155n2590_p0467a07║具三千威儀，八萬細行。
G155n2590_p0467a08║楞嚴經，三千威儀，八萬微細，性業遮業。對於具足戒之二百五十，該稱其他
G155n2590_p0467a09║之細行而云三千威儀。三千者，但顯數之多。如三千威儀經，法數者強鑿成三
G155n2590_p0467a10║千之數量也。三千之威儀者，小乘比丘之事。大乘之菩薩，有八萬之威儀。按
G155n2590_p0467a11║八萬者，八萬四千之略。是亦僅示數之多量。然法數者作說謂三千威儀配身口
G155n2590_p0467a12║七支，成二萬一千，此約貪瞋癡之三毒與三毒等分而成八萬四千，見大藏法數
G155n2590_p0467a13║六十八。撰擇集，不犯威儀有二，一大乘謂有八萬。二小乘謂有三千。法界次
G155n2590_p0467a14║第下之上，三千威儀，八萬律行。三千威儀約二百五十戒，各有四威儀，合為
G155n2590_p0467a15║一千，三世轉為三千。三千威儀，分配身口七支，則為二萬一千。復約對治三
G155n2590_p0468a01║毒及等分，則成八萬四千。見翻譯名義集四。
G155n2590_p0468a02║大德
G155n2590_p0468a03║僧史略，行滿德高曰大德。
G155n2590_p0468a04║自何方而來，生大我慢。
G155n2590_p0468a05║我慢見前註。
G155n2590_p0468a06║覺曰：生死事大，無常迅速。
G155n2590_p0468a07║生死呼吸間，不遑具威儀，請師直示。
G155n2590_p0468a08║師曰：何不體取無生，了無速乎。
G155n2590_p0468a09║師言何不體取無生無死之真理，以了此無常迅速之生死乎。俱舍光記一，夫生
G155n2590_p0468a10║必死，言生可以攝死，故言眾生。死不必生，如入𣵀槃，故不言眾死。據此則
G155n2590_p0468a11║知言無生者，可以包括無死在內。故不言無生無死，而但言無生。
G155n2590_p0468a12║曰：體即無生。
G155n2590_p0468a13║體認自性，則自性本無生無死。
G155n2590_p0468a14║了本無速。
G155n2590_p0468a15║一了百了，其生死已無遲速之可言。
G155n2590_p0469a01║師曰：如是如是！
G155n2590_p0469a02║玄覺禪師本為求六祖為其證據而來，如是如是即為其印可也。
G155n2590_p0469a03║玄覺方具威儀禮拜。
G155n2590_p0469a04║生死事大，豈可盲拜師尊。今為印可，所以拜之，示以非慢。
G155n2590_p0469a05║須臾告辭。師曰：返太速乎？曰：本自非動，豈有速耶？
G155n2590_p0469a06║本，本來也。有動即有遲速。本自非動，豈有遲速之可言。
G155n2590_p0469a07║師曰：誰知非動？
G155n2590_p0469a08║還詰之，逼入一層。
G155n2590_p0469a09║曰：仁者自生分別。
G155n2590_p0469a10║言六祖不可自生分別心。唯識述記七末，言分別者，有漏三界，心，心所，法
G155n2590_p0469a11║。以妄分別為自體故。慈恩寺傳七，菩薩以分別為煩惱。而分別之惑，堅類金
G155n2590_p0469a12║剛。惟此經所詮無分別慧，乃能斷除。黃檗曰：心若不生，自然成大智者，決定
G155n2590_p0469a13║不分別佛與眾生，一切盡不分別，始得入我曹溪門下。
G155n2590_p0469a14║師曰：汝甚得無生之意。曰：無生豈有意耶？師曰：無意誰當分別？
G155n2590_p0469a15║分別有二種：一為心，心所，之分別。此吾人所不可有者。一為維摩經善能分
G155n2590_p0470a01║別諸法相，於第一義而不動。此吾人所不可無者。六祖謂果無意誰能分別。因
G155n2590_p0470a02║此分別二字含有二種之意。聞玄覺如何答法，即可以證其學問之高下也。
G155n2590_p0470a03║曰：分別亦非意。
G155n2590_p0470a04║分別者，即善能分別諸法相，於第一義而不動也。第一義不動，即非意也。孔
G155n2590_p0470a05║子四絕中第一種之毋意，同此。
G155n2590_p0470a06║師曰：善哉！少留一宿。時謂一宿覺。
G155n2590_p0470a07║宋高僧傳，既決所疑，能留一宿，故曰一宿覺。
G155n2590_p0470a08║後著證道歌。
G155n2590_p0470a09║傳燈錄，永嘉大師著證道歌一首，及禪宗悟修圓旨，慶州刺史魏靖緝而序之。
G155n2590_p0470a10║成十篇。目為永嘉集，並行於世。
G155n2590_p0470a11║盛行於世，謚曰無相大師。
G155n2590_p0470a12║傳燈錄五，師先天二年十月十七日，安坐示滅。十一月十三日，塔於西山之陽
G155n2590_p0470a13║。勅謚無相大師，塔曰淨光。
G155n2590_p0470a14║時稱為真覺焉。
G155n2590_p0470a15║傳燈錄五，覺者輻凑，號真覺禪師。
G155n2590_p0471a01║禪者智隍，
G155n2590_p0471a02║會元三，河北智隍禪師，始參五祖，雖嘗咨決，而修乎漸行。乃住河北繼菴。
G155n2590_p0471a03║長坐積二十四載，不見惰容。後遇策禪師激勵，遂往參六祖。
G155n2590_p0471a04║初參五祖，自謂已得正受。
G155n2590_p0471a05║正受即禪定也。探玄記三，納法在心，名為正受。觀經玄義分，言正受者，想
G155n2590_p0471a06║心都息，緣慮並亡。三昧相應，名為正受。同，序分義，因前思想漸漸微細，
G155n2590_p0471a07║覺想俱亡，唯有定心，與前境合，名為正受。
G155n2590_p0471a08║庵居長坐，
G155n2590_p0471a09║奉佛之小舍曰庵。
G155n2590_p0471a10║積二十年。師弟子玄策，遊方至河朔，
G155n2590_p0471a11║黃河之北岸曰河朔。
G155n2590_p0471a12║聞隍之名，造庵問云：汝在此作什麼？
G155n2590_p0471a13║什麼猶言何事也。
G155n2590_p0471a14║隍曰：入定。
G155n2590_p0471a15║入於禪定也。定心於一處，止息身口意之三業，謂之禪定。觀無量壽經曰：出
G155n2590_p0472a01║定入定，恒聞妙法。
G155n2590_p0472a02║策云：汝云入定，為有心入耶？無心入耶？若無心入者，一切無情草木瓦石，應
G155n2590_p0472a03║合得定。若有心入者，一切有情含識之流，
G155n2590_p0472a04║有情，動物之總名。唯識述記一本，梵言薩埵，此言有情，有情識故。又情者
G155n2590_p0472a05║愛也，能有愛生故。含識，含有心識者，即有情。行事鈔資持記上四之一，心
G155n2590_p0472a06║依色中，名為含識，總攝六道有情之眾。
G155n2590_p0472a07║亦應得定。隍曰：我正入定時，不見有有無之心。策云：不見有有無之心，即是
G155n2590_p0472a08║常定。
G155n2590_p0472a09║常定謂尋常之禪定也。既是尋常之禪定，有何出定入定之可言。
G155n2590_p0472a10║何有出入。若有出入，即非大定。
G155n2590_p0472a11║大定大智大悲，為佛之三德。佛心證明，謂之大定。以大定能斷一切之妄惑，
G155n2590_p0472a12║是為斷德。莊子，大定持之。
G155n2590_p0472a13║隍無對。良久，問曰：師嗣誰耶？策云：我師曹溪六祖。隍云：六祖以何為禪定
G155n2590_p0472a14║？策云：我師所說，妙湛圓寂，
G155n2590_p0472a15║首楞嚴經三，妙湛總持不動尊。長水疏云：妙湛，法身也。法身無相，湛然常
G155n2590_p0473a01║寂，無作無為，徧一切處，不生滅故。
G155n2590_p0473a02║體用如如。
G155n2590_p0473a03║黃檗傳心法要，如如之體，內如木石，不動不搖，外如虛空，不塞不礙，無能
G155n2590_p0473a04║所，無方所，無相貌，無得失。大乘義章三，言如如者，是前正智所契之理。
G155n2590_p0473a05║諸法體同，故名為如。就一如中，體備法界恒沙佛法。隨法辨如，如義非一，
G155n2590_p0473a06║彼此皆如，故曰如如。
G155n2590_p0473a07║五陰本空，
G155n2590_p0473a08║五陰者，色受想行識也。陰，積集之義。新譯作五蘊。色蘊者，總該五根五境
G155n2590_p0473a09║等有形之物質也。受蘊者，對境而受事物也。想蘊者，對境而想像事物也。行
G155n2590_p0473a10║蘊者，對於他境而有瞋貪等之動作也。識蘊者，對境而有了別事物知識之心也
G155n2590_p0473a11║。阿含經曰：色如聚沫，受如浮泡，想如野馬，行如芭蕉，識為幻法。
G155n2590_p0473a12║六塵非有，
G155n2590_p0473a13║六塵色聲香味觸法也。起信論，三界虛偽，唯心所現，離心則無六塵境界。
G155n2590_p0473a14║不出不入，不定不亂。
G155n2590_p0473a15║此心本來未出，故無所謂入。本來未亂，故無所謂定。
G155n2590_p0474a01║禪性無住，離住禪寂。
G155n2590_p0474a02║禪性本無止住，不可有住於禪寂之想。禪寂譯曰靜慮，寂靜而思慮之義也。俱
G155n2590_p0474a03║舍論二十八，依何義立靜慮名，由此寂靜能審慮故。維摩經方便品，一心禪寂
G155n2590_p0474a04║，攝諸亂意。不動經，其心禪寂，常住三昧。
G155n2590_p0474a05║禪性無生，離生禪想。
G155n2590_p0474a06║禪性本無生滅，不可有生於禪想之心。禪，四禪天也。想，非想非非想處，為
G155n2590_p0474a07║天界最高之處也。生禪想者，有生四禪天及非想非非想天之心也。此心不離，
G155n2590_p0474a08║有生即有滅矣。禪源諸詮集都序一，達摩未到，古來諸家所解，皆是前四禪八
G155n2590_p0474a09║定。諸高僧修之，皆得功用。南岳天台，令依三諦之理，修三止三觀。教義雖
G155n2590_p0474a10║最圓妙。然其趣入門戶次第，亦只是前之諸禪行相。唯達摩所傳者，頓同佛體
G155n2590_p0474a11║，迥異諸門，故宗習者難得其旨。得即成聖，疾證菩提。失即成邪，速入塗炭
G155n2590_p0474a12║。圭峯之言如此，學者不可有生於禪想之心，其理可以明矣。
G155n2590_p0474a13║心如虛空，
G155n2590_p0474a14║釋摩訶衍論三，論虛空有十義：一無障礙義，於諸色法中無障礙故。二周徧義
G155n2590_p0474a15║，無所不至故。三平等義，無簡擇故。四廣大義，無分際故。五無相義，絕色
G155n2590_p0475a01║相故。六清淨義，無塵累故。七不動義，無成壞故。八有空義，滅有量故。九
G155n2590_p0475a02║空空義，離空著故。十無得義，能不執取故。唐釋慧海曰：心無形相，即是微
G155n2590_p0475a03║妙色身，無相即是實相，實相體空。喚作虛空無邊身。傳心法要，祖師云：佛
G155n2590_p0475a04║說一切法，為除一切心；我無一切心，何用一切法。本源清淨佛上，更不著一
G155n2590_p0475a05║物。譬如虛空，雖以無量珍寶莊嚴，終不能住。佛性同虛空，雖以無量功德智
G155n2590_p0475a06║慧莊嚴，終不能住。讀書錄，心中無一事，其大浩然無涯。又曰：廣大虛明氣
G155n2590_p0475a07║象，無慾則見之。又曰：私欲盡而心體無量。
G155n2590_p0475a08║亦無虛空之量。
G155n2590_p0475a09║心離一切之所緣能緣，住於無心，故心如虛空。若心起妄想，測度我之心量，
G155n2590_p0475a10║大如虛空之量，則心有所著，已非楞伽經之所謂離攀緣所緣無心之心量矣。故
G155n2590_p0475a11║心如虛空，心中亦無虛空之量。
G155n2590_p0475a12║隍聞是說，徑來謁師。師問云：仁者何來？隍具述前緣。
G155n2590_p0475a13║述前緣，述玄策之言。
G155n2590_p0475a14║師云：誠如所言！汝但心如虛空，不著空見，應用無礙，動靜無心，凡聖情忘，
G155n2590_p0475a15║傳心法要上，問：從上來皆云即心是佛，未審即那個心是佛？師云：你有幾個
G155n2590_p0476a01║心？云：為復即凡心是佛，即聖心是佛。師云：你何處有凡聖心耶？云：即今
G155n2590_p0476a02║三乘中說有凡聖，和尚何得言無？師云：三乘中分明向你道凡聖心是妄。你今
G155n2590_p0476a03║不解，反執為有。將空作實，豈不是妄，妄故迷心。汝但除却凡情聖境，心外
G155n2590_p0476a04║更無別佛。祖師西來，直指一切人全體是佛。汝今不識，執凡執聖，向外馳騁
G155n2590_p0476a05║，還自迷心，所以向汝道即心是佛。
G155n2590_p0476a06║能所俱泯，
G155n2590_p0476a07║二法為對待之時，自動之法謂之能，不動之法謂之所。如能緣所緣能見所見等
G155n2590_p0476a08║。金剛經新註一，般若妙理，亡能所，絕對待。
G155n2590_p0476a09║性相如如，
G155n2590_p0476a10║頓悟入道要門上，問如如者云何？答：如如是不動義。心真如故，名如如也。
G155n2590_p0476a11║是知過去諸佛行此行，亦得成道。現在佛行此行，亦得成道。未來佛行此行，
G155n2590_p0476a12║亦得成道。三世所修，證道無異，故名如如也。
G155n2590_p0476a13║無不定時也。
G155n2590_p0476a14║無不定時，方是大定。原註，一本無此三十五字。止云師憫其遠來，遂垂開决
G155n2590_p0476a15║。
G155n2590_p0477a01║隍於是大悟。二十年所得心，
G155n2590_p0477a02║所得心，有所得之心。違背無相之真理，心中有所執著也。有所分別，謂之有
G155n2590_p0477a03║所得，與無分別智相反者。𣵀槃經十七，無所得者，則名為慧。有所得者，名
G155n2590_p0477a04║為無明。又云：有所得者，名生死輪。一切凡夫，輪迴生死，故有所得。菩薩
G155n2590_p0477a05║永斷一切生死，是故菩薩名無所得。仁王良賁疏中二，有所得者，取相之心也
G155n2590_p0477a06║。無所得心者，無分別智也。
G155n2590_p0477a07║都無影響。
G155n2590_p0477a08║書，惠迪吉，從逆凶，惟影響。影之於形，響之於聲，相隨而來者。無影響，
G155n2590_p0477a09║言無所有也。
G155n2590_p0477a10║其夜河北
G155n2590_p0477a11║河北即河朔。
G155n2590_p0477a12║士庶聞空中有聲云：隍禪師今日得道。隍後禮辭，復歸河北，開化四眾。
G155n2590_p0477a13║按出家二眾，在家二眾，合為四眾也。或曰：四方歸至之眾也，已見前註。
G155n2590_p0477a14║一僧問師云：黃梅意旨，甚麼人得？師云：會佛法人得。僧云：和尚還得否？師
G155n2590_p0477a15║云：我不會佛法。
G155n2590_p0478a01║禪宗頌古聯珠通集第七，圓悟勤云：斬釘截鐵，大巧若拙；一句單提，不會佛
G155n2590_p0478a02║法。儘他葉落花開，不問春寒秋熱。別別，萬古寒潭空界月。
G155n2590_p0478a03║師一日欲濯所授之衣，
G155n2590_p0478a04║五祖所授之法衣也。案自師一日至浣衣石上。傳燈錄，五燈會元，高僧傳等，
G155n2590_p0478a05║不載其文。指月錄四則具載之。其方辯揑塑事，出傳燈錄五，五燈會元一，高
G155n2590_p0478a06║僧傳八，類聚十等。正宗記六，統紀三十，及古本不載。
G155n2590_p0478a07║而無美泉。因至寺後五里許，見山林鬱茂，
G155n2590_p0478a08║六書正譌云：鬱茂，草豐盛貌。
G155n2590_p0478a09║瑞氣盤旋。
G155n2590_p0478a10║瑞氣，祥瑞之氣。盤旋，猶言繚繞。
G155n2590_p0478a11║師振錫卓地，
G155n2590_p0478a12║大明一統志八十，南雄府有霹靂泉，在大庾嶺下雲封寺東，其泉湧出石穴，甘
G155n2590_p0478a13║冽可愛，相傳昔大鑑禪師，得法歸南，卓錫於此，又名卓錫泉。
G155n2590_p0478a14║泉應手而出，積以為池。乃膝跪浣
G155n2590_p0478a15║浣音緩，亦作澣。滌也，濯衣垢也。
G155n2590_p0479a01║衣石上。忽有一僧來禮拜，云方辯，是西蜀人。
G155n2590_p0479a02║四川省之西曰西蜀。
G155n2590_p0479a03║昨於南天竺國，見達摩大師，
G155n2590_p0479a04║達摩事詳後二十八祖註中。
G155n2590_p0479a05║囑方辯速往唐土。吾傳大迦葉正法眼藏，
G155n2590_p0479a06║宗門雜錄，王荊公向佛慧泉禪師云：禪宗所謂世尊拈華，出在何典？泉云：藏
G155n2590_p0479a07║經亦不載。公云：余頃在翰苑，偶見大梵天王向佛决疑經三卷，因閱之，所載
G155n2590_p0479a08║甚詳。梵王至靈山，以金色波羅花獻佛，捨身為牀座，請佛為眾生說法。世尊
G155n2590_p0479a09║登座，拈花示眾，人天百萬，悉皆罔攝，獨有金色頭陀破顏微笑。世尊云：吾
G155n2590_p0479a10║有正法眼藏，𣵀槃妙心，實相無相，微妙法門，不立文字，教外別傳，付囑摩
G155n2590_p0479a11║訶迦葉。
G155n2590_p0479a12║及僧伽梨，
G155n2590_p0479a13║僧伽梨為比丘三衣之一，割截之更重合之而成。其義譯有種種之名，為三衣中
G155n2590_p0479a14║之最大，故稱曰大衣。以條數最多，故稱曰雜碎衣。入王宮聚落乞食說法，必
G155n2590_p0479a15║服之，故稱曰入王宮聚落時衣，餘詳第一品付汝衣法注。
G155n2590_p0480a01║見傳六代，於韶州曹溪，汝去瞻禮，方辯遠來，願見我師傳來衣鉢。師乃出示。
G155n2590_p0480a02║次問上人攻何事業。曰：善塑，
G155n2590_p0480a03║善塑，工於塑佛像也。
G155n2590_p0480a04║師正色曰：
G155n2590_p0480a05║韻瑞百五十二，唐顏真卿立朝正色，剛而有禮。
G155n2590_p0480a06║汝試塑看。
G155n2590_p0480a07║看語助詞，註見前。
G155n2590_p0480a08║辯罔措。
G155n2590_p0480a09║論語為政篇，舉直措諸枉註，措捨置也。罔，無也。罔措，言手足無所措也。
G155n2590_p0480a10║過數日，塑就真相，可高七寸，曲盡其妙。師笑曰：汝只解塑性，不解佛性。
G155n2590_p0480a11║佛性見前註。
G155n2590_p0480a12║師舒手摩方辯頂。
G155n2590_p0480a13║梵網經心地品，法身手摩其頂。楞嚴經五，摩阿難頂。疏曰：頂是諸根之總，
G155n2590_p0480a14║手為解結之要，摩而警動，將有解期。拊而安慰，令知深旨。
G155n2590_p0480a15║曰：永為人天福田。
G155n2590_p0481a01║大毗婆娑論，梵云末奴沙，以能用意思惟，觀察所作業，故名人。又曰：諸趣
G155n2590_p0481a02║最勝，故名天也。人天，人趣天趣也。福田註見前。
G155n2590_p0481a03║師仍以衣酬之。
G155n2590_p0481a04║五燈會元一，作酬以衣物。據此，以衣物酬謝其塑像之勞。此衣非五祖所傳之
G155n2590_p0481a05║衣也。
G155n2590_p0481a06║辯取衣分為三，一披塑像，一自留，一用㯶
G155n2590_p0481a07║㯶音宗。㯶為常綠喬木，幹似圓柱，高二丈許。葉作掌狀分裂，有長柄，叢生
G155n2590_p0481a08║幹端，花小，色淡黃，有苞包之。其材可為牀柱及小器具。葉之根部包幹之毛
G155n2590_p0481a09║，褐色，可製繩帚雨具箱簟之屬。
G155n2590_p0481a10║裹瘞
G155n2590_p0481a11║裹音果，包也。瘞音意，埋也。
G155n2590_p0481a12║地中。誓曰：後得此衣，乃吾出世，住持於此。
G155n2590_p0481a13║僧寺中之主曰住持，謂居住寺中總持事務也，亦稱主僧。案潛確類書云：住者
G155n2590_p0481a14║安心覺海，永息攀緣。持者住持萬行，無漏無失。又謂住世而維持佛法也。木
G155n2590_p0481a15║佛畫像，為住持之佛寶。黃卷赤軸之經文，為住持之法寶。剃法染衣之人，為
G155n2590_p0482a01║住持之僧寶。
G155n2590_p0482a02║重建殿宇。
G155n2590_p0482a03║原註，宋嘉祐八年，有僧惟先，修殿掘地，得衣如新。像在高泉寺，祈禱輒應
G155n2590_p0482a04║。案此原註，世間流行本，有誤以為本文而作大字者。今更正之。
G155n2590_p0482a05║有僧舉臥輪禪師偈云：
G155n2590_p0482a06║五燈一，傳燈錄五，皆云臥輪者，非名，即住處也。或曰：臥輪係禪師之名，
G155n2590_p0482a07║惟無考耳。
G155n2590_p0482a08║臥輪有伎倆，
G155n2590_p0482a09║伎倆，猶云伎能也。陸游詩，天狐伎倆本無多。
G155n2590_p0482a10║能斷百思想；
G155n2590_p0482a11║思，謂令心造作為性。想，謂於境取像為性。斷思想，如槁木死灰也。
G155n2590_p0482a12║對境心不起，
G155n2590_p0482a13║心之遊履攀緣之所為境。如色為眼識遊履之所，謂之色境。乃至法為意識遊
G155n2590_p0482a14║履之所謂之法境也。不起者，調伏心念令不起也。
G155n2590_p0482a15║菩提日日長。
G155n2590_p0483a01║長，音掌，上聲。
G155n2590_p0483a02║師聞之，曰：此偈未明心地。若依而行之，是加繫縛。
G155n2590_p0483a03║煩惱纏綿於身心而不自由，故曰繫縛。
G155n2590_p0483a04║因示一偈曰：
G155n2590_p0483a05║惠能沒伎倆，
G155n2590_p0483a06║沒伎倆，無作妙用也。
G155n2590_p0483a07║不斷百思想；
G155n2590_p0483a08║本來無思想，故不用斷也。
G155n2590_p0483a09║對境心數起，
G155n2590_p0483a10║頓悟入道要門論上，經云：從無住本，立一切法。又云：喻如明鑑，鑑中雖
G155n2590_p0483a11║無像，而能現萬像。何以故？為鑑明故，能現萬像。學人為心無染故，妄念
G155n2590_p0483a12║不生，人我心滅，畢竟清淨。以清淨故，能生無量知見。
G155n2590_p0483a13║菩提作麼長。
G155n2590_p0483a14║作麼，為作麼生之略。禪錄之語，疑問之詞。如言如何也。按此句言菩提有
G155n2590_p0483a15║何增減。蓮池大師曰：有誦六祖偈云：惠能沒伎倆，不斷百思想，對境心數
G155n2590_p0484a01║起，菩提作麼長，揚揚自謂得旨，便擬縱心任身，一切無礙。坐中一居士斥
G155n2590_p0484a02║之曰：大師此偈，藥臥輪能斷思想之病也。爾未有是病，妄服是藥，是藥反
G155n2590_p0484a03║成病。善哉言乎！今更為一喻。曹溪之不斷百思想，明鏡之不斷萬像也。今
G155n2590_p0484a04║人之不斷百思想，素縑之不斷五采也。曹溪之對境心數起，空谷之遇呼而聲
G155n2590_p0484a05║起也。今人之對境心數起，枯木之遇火而煙起也。不揣己而自附於先聖者，
G155n2590_p0484a06║試間處一思之。