G155n2590_p0518a14║護法品第九
G155n2590_p0518a15║別本作宣詔品第九。護法，擁護佛之正法也。
G155n2590_p0519a01║神龍
G155n2590_p0519a02║中宗年號。
G155n2590_p0519a03║元年上元日，
G155n2590_p0519a04║白六帖，正月十五日為上元。
G155n2590_p0519a05║則天中宗詔云，
G155n2590_p0519a06║通鑑彙編五，則天順聖皇后，僭位二十一年。太后（即則天皇后。）廢中宗為
G155n2590_p0519a07║盧陵王，立豫王旦為帝，政事決於太后。中宗皇帝，名顯，高宗太子。即位後
G155n2590_p0519a08║，為母后武氏廢為盧陵王，居房州十四年，張東之等迎復位。五年而崩。
G155n2590_p0519a09║朕請安秀二師，
G155n2590_p0519a10║安，嵩嶽慧安國師。秀，北宗神秀大師。景德傳燈錄四，嵩嶽慧安國師，荊州
G155n2590_p0519a11║枝江人也。唐貞觀中至黃梅，謁忍祖，遂得心要。武后徵至輦下，待以師禮。
G155n2590_p0519a12║與神秀禪師同加欽重。后嘗問師甲子，對曰不記。后曰：何不記邪？師曰：生
G155n2590_p0519a13║死之身其若循環。環無起盡，焉用記為。况此心流注，中間無間。見漚起滅者
G155n2590_p0519a14║，乃妄想耳。從初識至動相，滅時亦只如此。何年月而可記乎？后聞，稽顙信
G155n2590_p0519a15║受。尋以神龍二年，中宗賜紫袈裟，度弟子二十七人，仍延入禁中供養三年。
G155n2590_p0520a01║又賜摩衲一副，師辭嵩嶽。
G155n2590_p0520a02║宮中供養。萬幾之暇，
G155n2590_p0520a03║書，一日二日萬幾，言王者當戒懼萬事之幾微也。後謂天子治理萬事曰萬幾，
G155n2590_p0520a04║亦作萬機。
G155n2590_p0520a05║每究一乘。
G155n2590_p0520a06║成佛唯一之教謂之一乘。法華文句四上，圓頓之教為一佛乘。勝鬘經，一乘即
G155n2590_p0520a07║是第一義乘。
G155n2590_p0520a08║二師推讓云：南方有能禪師，密授忍大師衣法，傳佛心印，可請彼問。
G155n2590_p0520a09║舊唐書僧神秀傳，神秀嘗奏則天，請迫惠能赴都。惠能固辭。神秀又自作書重
G155n2590_p0520a10║邀之，惠能謂使者曰：吾形貌短陋，北土見之，恐不敬吾法。又先師以吾南中
G155n2590_p0520a11║有緣，亦不可違也，竟不度嶺而死。
G155n2590_p0520a12║今遣內侍薛簡，
G155n2590_p0520a13║內侍，官名。隋置內侍省，領內侍內常侍等官，皆以宦者為之。唐因其制，後
G155n2590_p0520a14║人因沿稱宦者為內侍。
G155n2590_p0520a15║馳詔請迎，願師慈念，速赴上京。
G155n2590_p0521a01║上京，京師之通稱。邊讓賦，盡恭肅乎上京。孟浩然詩，觀光來上京。
G155n2590_p0521a02║師上表辭疾，願終林麓。
G155n2590_p0521a03║山足曰麓。禮記王制篇，林麓川澤，以時入而不禁。
G155n2590_p0521a04║薛簡曰：京城禪德皆云，
G155n2590_p0521a05║韓愈詩，東風華樹下，送爾出京城。禪德，參禪師之有德行者。
G155n2590_p0521a06║欲得會道，
G155n2590_p0521a07║會道，體會大道也。
G155n2590_p0521a08║必須坐禪習定。
G155n2590_p0521a09║此指四禪八定而言。
G155n2590_p0521a10║若不因禪定而得解脫者，未之有也。未審師所說法如何。師曰：道由心悟，豈在
G155n2590_p0521a11║坐也。
G155n2590_p0521a12║傳燈錄，南嶽讓禪師，見馬祖坐禪次。師欲接之，故將片磚於祖庵前石上，磨
G155n2590_p0521a13║之復磨。祖曰：作什麼？師曰：磨磚作鏡。祖曰：磨磚豈得成鏡？師曰：磨磚
G155n2590_p0521a14║既不成鏡，坐禪豈得成佛。祖曰：如何即是？師曰：如牛駕車，車若不行，打
G155n2590_p0521a15║牛即是，打車即是？祖無對。師又問汝學坐禪，為學坐佛？若學坐禪，禪非坐
G155n2590_p0522a01║臥。若學坐佛，佛非定相。於無住法，不應取捨。汝若坐佛，即是殺佛。若執
G155n2590_p0522a02║坐相，非達其理。
G155n2590_p0522a03║經云：若言如來若坐若臥，是行邪道。
G155n2590_p0522a04║金剛經，若有人言如來，若來，若去，若坐，若臥。是人不解我所說義。何以
G155n2590_p0522a05║故？如來者，無所從來，亦無所去，故名如來。
G155n2590_p0522a06║何故？無所從來，亦無所去，無生無滅，是如來清淨禪。
G155n2590_p0522a07║如來清淨禪，省曰如來禪，為楞伽經所說四種禪之一。如來所得之禪定，即首
G155n2590_p0522a08║楞嚴定也。依此禪定，窮竟法身般若解脫三德秘藏之大𣵀槃，而起無作之妙用
G155n2590_p0522a09║。楞伽經二，云何如來禪？謂入如來地得自覺聖智相三種樂住，成辦眾生不思
G155n2590_p0522a10║議事，是名如來禪。楞伽經註解二，如來禪者，即首楞嚴也。禪源都序上一，
G155n2590_p0522a11║若頓悟自性，本來清淨，元無煩惱。無漏智性本來具足。此心即佛，畢竟無異
G155n2590_p0522a12║。依此而修者，是最上乘禪，亦名如來清淨禪，亦名一行三昧，此是一切三昧
G155n2590_p0522a13║根本。若能念念脩習，自然漸得百千三昧。達磨門下展轉相傳者，是此禪也。
G155n2590_p0522a14║證道歌，頓覺了如來禪，六度萬行體中圓。元亨釋書道璿傳，璿曰：我有心法
G155n2590_p0522a15║曰如來禪。昔三藏菩提達磨自天竺來，付此法於慧可。按以上皆以如來禪為至
G155n2590_p0523a01║極之法，即達磨所傳之宗旨也。然唐之仰山。又立祖師禪名目，以祖師禪為達
G155n2590_p0523a02║磨所傳之心印，以如來禪為未了之名。此說與本經宗旨不合，故略之。
G155n2590_p0523a03║諸法空寂，
G155n2590_p0523a04║法華信解品，一切諸法。皆悉空寂。唐釋慧海曰：心無起滅，對境寂然。一切
G155n2590_p0523a05║時中，畢竟空寂，即是常不離佛。
G155n2590_p0523a06║是如來清淨坐。
G155n2590_p0523a07║法華經法師品，如來座者，一切法是空。法華大成六，法空即佛自證平等妙法
G155n2590_p0523a08║，實相真空。離一切相，即一切法也。教坐如來座者，非是小乘人空座，不達
G155n2590_p0523a09║法空。今既作佛，應坐法空之座，說一切諸佛權實之法，使悟無二無三，證一
G155n2590_p0523a10║切諸佛實智之道，令入一相一味。所謂唯有一乘，餘二非真，常寂滅相，終歸
G155n2590_p0523a11║於空也。法空安心。於諸法中得最自在，名之為座。坐此座者，終日說法，不
G155n2590_p0523a12║見有法可說也。
G155n2590_p0523a13║究竟無證，
G155n2590_p0523a14║頓悟入道要門論上，問：修道者以何為證？答：畢竟證為證。問：云何是畢竟
G155n2590_p0523a15║證？答：無證無無證，是名畢竟證。問：云何是無證？云何是無無證？答：於
G155n2590_p0524a01║外不染色聲等，於內不起妄念心，得如是者，即名為證。得證之時，不得作證
G155n2590_p0524a02║想，即名無證也。得此無證之時，亦不得作無證想，是名無證，即名無無證也
G155n2590_p0524a03║。
G155n2590_p0524a04║豈況坐耶？簡曰：弟子回京，主上必問。願師慈悲，指示心要，
G155n2590_p0524a05║心者，心髓。要者，精要。為法門至極之名。又心性上精要之法義也。
G155n2590_p0524a06║傳奏兩宮，及京城學道者。譬如一燈，然百千燈，冥者皆明，明明無盡。
G155n2590_p0524a07║維摩經菩薩品，維摩詰言，諸姊，有法門，名無盡燈，汝等當學。無盡燈者，
G155n2590_p0524a08║譬如一燈然百千燈，冥者皆明，明明不盡。
G155n2590_p0524a09║師云：道無明暗，明暗是代謝之義。
G155n2590_p0524a10║淮南子，若春秋之代謝。言春往而夏來，夏往而秋來，往者已謝而來者相代也
G155n2590_p0524a11║。孟浩然詩，人事有代謝，自人事之前者去而後者來也。
G155n2590_p0524a12║明明無盡，亦是有盡。相待立名。故淨名經云，法無有比，無相待故。
G155n2590_p0524a13║二句見維摩經弟子品中。
G155n2590_p0524a14║簡曰：明喻智慧，暗喻煩惱。修道之人，倘
G155n2590_p0524a15║倘，逆料之辭也。
G155n2590_p0525a01║不以智慧照破煩惱。無始生死，
G155n2590_p0525a02║案如來藏無前際故，無明亦無有始。無明無始故，生死亦無始。
G155n2590_p0525a03║憑何出離？師曰：煩惱即是菩提，無二無別。若以智慧照破煩惱者，此是二乘見
G155n2590_p0525a04║解。羊鹿等機，上智大根，悉不如是。
G155n2590_p0525a05║六祖對韋使君等言，則謂當用大智慧打破五蘊煩惱塵勞。如此修行，定成佛道
G155n2590_p0525a06║。（見第二品）今薛簡已知此義，故六祖破其執而更進一層，乃為此說。皆隨
G155n2590_p0525a07║機說法，本無一定。非矛盾也。
G155n2590_p0525a08║簡曰：如何是大乘見解？師曰：明與無明，凡夫見二。智者了達，其性無二。
G155n2590_p0525a09║其字指明與無明言。
G155n2590_p0525a10║無二之性，即是實性。
G155n2590_p0525a11║實性真如之異名也。仁王經中，諸法實性，清淨平等，非有非無。
G155n2590_p0525a12║實性者，處凡愚而不減，在賢聖而不增，
G155n2590_p0525a13║起信論，一切法，真如平等，不增減故。法藏疏云：隨流加染而不增，反流
G155n2590_p0525a14║除染而不減。又反流加淨不增，隨流闕淨不減。良以染淨之所不虧，始終之所
G155n2590_p0525a15║不易故。
G155n2590_p0526a01║住煩惱而不亂，居禪定而不寂。不斷不常，
G155n2590_p0526a02║楞伽經二，非斷非常。
G155n2590_p0526a03║不來不去，
G155n2590_p0526a04║起信論法藏序，無去無來，三際莫之能易。
G155n2590_p0526a05║不在中間，及其內外。
G155n2590_p0526a06║維摩經三弟子品，彼罪性不在內，不在外，不在中間。
G155n2590_p0526a07║不生不滅，
G155n2590_p0526a08║起信論義記中本，所謂心性不生不滅。
G155n2590_p0526a09║性相如如。
G155n2590_p0526a10║智度論三十一，性言其體，相言可識。如如見前註。
G155n2590_p0526a11║常住不遷，
G155n2590_p0526a12║法無生滅變遷曰常住。楞嚴經，皆由不知常住真心性淨明體。
G155n2590_p0526a13║名之曰道。簡曰：師說不生不滅，何異外道。
G155n2590_p0526a14║俱舍玄義，學乖諦理，隨自妄旨，不返內學，稱為外道。
G155n2590_p0526a15║師曰：外道所說不生不滅者，將滅止生，以生顯滅，滅猶不滅，生說不生。
G155n2590_p0527a01║依舊生死輪迴。
G155n2590_p0527a02║我說不生不滅者，本自無生，今亦不滅，所以不同外道。汝若欲知心要，但一切
G155n2590_p0527a03║善惡，都莫思量。
G155n2590_p0527a04║筆削記六，一切善惡，都莫思量，言下自絕念想。唐釋宗密云：六祖大師云：
G155n2590_p0527a05║佛說一切法，為度一切心。我無一切心，何須一切法。今時人但將此語輕於聽
G155n2590_p0527a06║學，都不是觀實無心否。若無心者，八風不能動也。設習氣未盡，瞋念任運起
G155n2590_p0527a07║時，無打罵讐他心。貪念任運氣時，無營求令得心。見他榮盛時，無嫉妬求勝
G155n2590_p0527a08║心。一切時中，於自己無憂饑凍心，無恐人輕賤心。乃至種種此等，亦得名為
G155n2590_p0527a09║無一切心也。
G155n2590_p0527a10║自然得入清淨心體。湛然常寂，妙用恒沙。簡蒙指教，豁然大悟，禮辭歸闕。
G155n2590_p0527a11║闕，音缺。說文，門觀也。歸闕，歸於帝所也。
G155n2590_p0527a12║表奏師語。其年九月三日，有詔獎諭師曰：師辭老疾，為朕修道，
G155n2590_p0527a13║禪源詮四，無一切心，此名修道。若得對違順等境，都無貪瞋愛惡，此名得道
G155n2590_p0527a14║。
G155n2590_p0527a15║國之福田。
G155n2590_p0528a01║維摩經四菩薩品，註，什曰：若行財施，但名施主，不名福田。若行法施，亦
G155n2590_p0528a02║名施主，又名福田。福從法施中出。譬之如田，故云福田。詳見前註。
G155n2590_p0528a03║師若淨名，託疾毘耶，
G155n2590_p0528a04║維摩經弟子品三，爾時長者維摩詰，自念寢疾於牀，世尊大慈，寧不垂愍。佛
G155n2590_p0528a05║知其意，即告舍利弗，汝行詣維摩詰問疾。註，什曰：維摩詰，秦言淨名。維
G155n2590_p0528a06║摩經註，肇曰：毘耶離，國土名也，秦言廣嚴，其土平廣嚴事，因以為名也。
G155n2590_p0528a07║闡揚大乘，傳諸佛心，
G155n2590_p0528a08║此言傳佈歷代祖師之佛心宗也。佛心宗者，即直指人心見性成佛之謂也。
G155n2590_p0528a09║談不二法。
G155n2590_p0528a10║維摩經入不二法門品，文殊師利問維摩詰，我等各自說已，仁者當說何等是菩
G155n2590_p0528a11║薩入不二法門。時維摩詰默然無言。文殊師利歎曰：善哉善哉！乃至無有文字
G155n2590_p0528a12║語言，是真入不二法門。唐釋慧海曰：經云：若取法相，即著我人。若取非法
G155n2590_p0528a13║相，即著我人。是故不應取法，不應取非法，即是取真法也。若了此理，即真
G155n2590_p0528a14║解脫，即會不二法門。
G155n2590_p0528a15║薛簡傳師指授如來知見。朕積善餘慶，
G155n2590_p0529a01║周易坤卦文言，積善之家，必有餘慶。積不善之家，必有餘殃。
G155n2590_p0529a02║宿種善根。值師出世，頓悟上乘。感荷師恩，
G155n2590_p0529a03║筆削記二，三寶於我有恩德，為感荷故，而歸命之。心有所思而動曰感。以肩
G155n2590_p0529a04║擔物曰荷。
G155n2590_p0529a05║頂戴無已。
G155n2590_p0529a06║頂，頭頂。戴，著物於首也。無已，不止也。
G155n2590_p0529a07║并奉磨衲袈裟，
G155n2590_p0529a08║磨衲，袈裟之名，產於高麗國。東坡全集磨衲贊序，長老佛印大師了元，遊京
G155n2590_p0529a09║師。天子聞其名，以高麗所貢磨衲賜之。雞林志，高麗國衣磨衲者，為傳法師
G155n2590_p0529a10║。衲甚精好。
G155n2590_p0529a11║及水晶鉢，
G155n2590_p0529a12║水晶，色如白冰，性堅而脆，吾國所產頗多。結晶常作斜方六面體，無色透明
G155n2590_p0529a13║，光澤如玻璃，而硬度較高，以製眼鏡印章及透光鏡等物。嶺南叢述，魏莊渠
G155n2590_p0529a14║校視學粵中，惡佛氏，必詆之，毀祠廟甚多，而曹溪之鉢竟被捶碎。至崇禎間
G155n2590_p0529a15║有彭孝廉某，病，夢至官府處，神被服如王者，聞胥吏傳呼魏校一案，須臾
G155n2590_p0530a01║一人峩冠盛服入。神問何以毀曹溪鉢？答言：吾為孔子之徒，官督學，校在廣
G155n2590_p0530a02║東毀淫祠幾千百所，豈但一鉢。神云：聞鉢破，中有魏字。如此神異，焉可以
G155n2590_p0530a03║為異端毀之。答云：魏是予姓，數已前定，雖欲不毀，其可得耶。神語塞，校
G155n2590_p0530a04║揖而出。夫莊渠手誠辣矣。然千年異物，一朝碎之，能無孫家虺瓦弔之譏乎！
G155n2590_p0530a05║敕韶州刺史，
G155n2590_p0530a06║天子班布臣民之詔書曰敕。
G155n2590_p0530a07║修飾寺宇，
G155n2590_p0530a08║修飾，增損之也。
G155n2590_p0530a09║賜師舊居為國恩寺焉。
G155n2590_p0530a10║高僧傳，六祖捨新興舊宅為國恩寺。神龍三年，賜額法泉。太平興國三年，重
G155n2590_p0530a11║建塔，改名南華。五燈會元，中宗神龍元年十二月十九日，敕改古寶林為中興
G155n2590_p0530a12║寺。三年十一月十八日，又敕韶州刺史，重加崇飾，賜額為法泉寺。祖新州舊
G155n2590_p0530a13║居為國恩寺。嶺南叢述，六祖故居在新興縣。國恩禪寺，即盧能故居也。廣東
G155n2590_p0530a14║新語二，新興盧村，乃六祖生身之所。至今屋址不生草木。近其居者，毛髮稀
G155n2590_p0530a15║禿。