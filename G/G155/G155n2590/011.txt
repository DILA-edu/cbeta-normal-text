G155n2590_p0531a01║付囑品第十
G155n2590_p0531a02║付囑者，授以法，囑其傳持也。金剛經，如來善付囑諸菩薩。
G155n2590_p0531a03║師一日喚門人法海，志誠，法達，神會，智常，智通，志徹，志道，法珍，法如
G155n2590_p0531a04║等，曰：汝等不同餘人。
G155n2590_p0531a05║常隨侍使之眾，故云不同餘人。又其入道比餘人為勝，故云不同餘人。
G155n2590_p0531a06║吾滅度後，
G155n2590_p0531a07║滅度，兼命終證果二者而言。𣵀槃經十九，滅生死故，名為滅度。行願品鈔
G155n2590_p0531a08║四，言𣵀槃者，具云般𣵀槃那，古譯為入滅息。息即是滅，故但云入滅。或云
G155n2590_p0531a09║滅度，即滅障度苦也。
G155n2590_p0531a10║各為一方師。
G155n2590_p0531a11║此師字指禪師而言。六祖謂各門人他日各為分化一方之禪師也。唐釋慧海曰：
G155n2590_p0531a12║夫禪師者，撮其摳要，直了心源，出沒卷舒，縱橫應物，咸均事理，頓見如來
G155n2590_p0531a13║。拔生死深根，獲現前三昧。若不安禪靜慮，到這裏總須茫然。隨機授法，三
G155n2590_p0531a14║學雖殊。得意忘言，一乘何異。故經云：十方佛土中，唯有一乘法；無二亦無
G155n2590_p0531a15║三，除佛方便說，但以假名字；引導於眾生。
G155n2590_p0532a01║吾今教汝說法，不失本宗。
G155n2590_p0532a02║出家之人，各有宗派。指其所從之宗派言，各謂之本宗。此之本宗，指禪宗也
G155n2590_p0532a03║。
G155n2590_p0532a04║先須擧三科法門，動用三十六對，出沒即離兩邊，說一切法，莫離自性。忽有人
G155n2590_p0532a05║問汝法，出語盡雙，皆取對法，來去相因。究竟二法盡除，更無去處。三科法門
G155n2590_p0532a06║者，陰界入也。陰是五陰，色受想行識是也。入是十二入，外六塵色聲香味觸法
G155n2590_p0532a07║，內六門眼耳鼻舌身意是也。界是十八界，六塵六門六識是也。自性能含萬法，
G155n2590_p0532a08║名含藏識。若起思量，即是轉識。生六識，出六門，見六塵，如是一十八界，皆
G155n2590_p0532a09║從自性起用。自性若邪，起十八邪。自性若正，起十八正。若惡用即眾生用，善
G155n2590_p0532a10║用即佛用，用由何等，由自性有，對法外境。無情五對：天與地對，日與月對，
G155n2590_p0532a11║明與暗對，陰與陽對，水與火對，此是五對也。法相語言十二對：語與法對，有
G155n2590_p0532a12║與無對，有色與無色對，有相與無相對，有漏與無漏對，
G155n2590_p0532a13║漏為煩惱之異名。貪瞋等之煩惱，日夜自眼耳等六根門漏泄流注而不止，故名
G155n2590_p0532a14║漏。又漏者，漏落之義。煩惱能使人漏落於三惡道，故名漏。因之而有煩惱之
G155n2590_p0532a15║法曰有漏，離煩惱之法曰無漏。
G155n2590_p0533a01║色與空對，動與靜對，清與濁對，凡與聖對，僧與俗對，老與少對，大與小對，
G155n2590_p0533a02║此是十二對也。自性起用十九對。長與短對，邪與正對，癡與慧對，愚與智對，
G155n2590_p0533a03║亂與定對，慈與毒對，
G155n2590_p0533a04║慈，慈心也。毒，很心也。
G155n2590_p0533a05║戒與非對，
G155n2590_p0533a06║非，不是也。惡也。
G155n2590_p0533a07║直與曲對，實與虛對，險與平對，煩惱與菩提對，常與無常對，悲與害對，
G155n2590_p0533a08║悲，悲憫也。害，傷害也。
G155n2590_p0533a09║喜與瞋對，捨與慳對，進與退對，生與滅對，法身與色身對，化身與報身對，此
G155n2590_p0533a10║是十九對也。師言此三十六對法，若解用，即道貫一切經法，出入即離兩邊。
G155n2590_p0533a11║入道要門上，問：云何是中道？答：無中間，亦無二邊，即中道也。云何是二
G155n2590_p0533a12║邊？答：為有彼心，會此心即是二邊。云何名彼心此心？答：外縛色聲，名為
G155n2590_p0533a13║彼心。內起妄念，名為此心。若於外不染色，即名無彼心。內不生妄念，即名
G155n2590_p0533a14║無此心。此非二邊也。心既無二邊，中亦何有哉。得如是者，即名中道。
G155n2590_p0533a15║自性動用，共人言語，外於相離相，內於空離空。若全著相，即長邪見。若全執
G155n2590_p0534a01║空，即長無明。執空之人有謗經，直言不用文字。既云不用文字，人亦不合語言
G155n2590_p0534a02║。只此語言，便是文字之相。又云：直道不立文字。即此不立兩字，亦是文字。
G155n2590_p0534a03║裴休原人論序，文字性空。又曰無離文字而說解脫，必曰捨文字然後見法，非
G155n2590_p0534a04║見法者也。
G155n2590_p0534a05║見人所說，便即謗他言著文字。汝等須知自迷猶可，又謗佛經，不要謗經，罪障
G155n2590_p0534a06║無數。若著相於外，而作法求真，或廣立道場，說有無之過患，如是之人，累劫
G155n2590_p0534a07║不可見性。但聽依法修行，又莫百物不思，而於道性窒礙。若聽說不修，令人反
G155n2590_p0534a08║生邪念。但依法修行無住相法施。汝等若悟，依此說，依此用，依此行，依此作
G155n2590_p0534a09║，即不失本宗。若有人問汝義，問有將無對，問無將有對，問凡以聖對，問聖以
G155n2590_p0534a10║凡對。二道相因，生中道義。
G155n2590_p0534a11║大智度論四十三，常是一邊，斷滅是一邊，離是二邊行中道，是為般若波羅蜜
G155n2590_p0534a12║。又復常無常，苦樂，空實，我無我，等，亦如是。色法是一邊，無色法是一邊
G155n2590_p0534a13║，可見法不可見法，有對無對，有為無為，有漏無漏，世間出世間等諸二法，
G155n2590_p0534a14║亦如是。復次，無明是一邊，無明盡是一邊，乃至老死是一邊，老死盡是一邊
G155n2590_p0534a15║。諸法有是一邊，諸法無是一邊。離此二邊行中道，是為般若波羅蜜。菩薩是
G155n2590_p0535a01║一邊，六波羅蜜是一邊。佛是一邊，菩提是一邊。離是二邊行中道，是為般若
G155n2590_p0535a02║波羅蜜。略說內六情是一邊，外六塵是一邊。離是二邊行中道，是名般若波羅
G155n2590_p0535a03║蜜。此般若波羅蜜是一邊，此非般若波羅蜜是一邊，離是二邊行中道，是名般
G155n2590_p0535a04║若波羅蜜。
G155n2590_p0535a05║如一問一對，餘問一依此作，即不失理也。設有人問：何名為暗？答云：明是因
G155n2590_p0535a06║，暗是緣。明沒則暗，以明顯暗。以暗顯明，來去相因，成中道義。餘問悉皆如
G155n2590_p0535a07║此。汝等於後傳法，依此轉相教授，勿失宗旨。
G155n2590_p0535a08║後人以此教授之法為說者，頗多。今以慧海所撰頓悟入道要門論中語證之如下
G155n2590_p0535a09║。問：云何是見佛真身？答：不見有無，即是見佛身。問：云何不見有無即是
G155n2590_p0535a10║見佛真身？答：有因無立，無因有顯。本不立有，無亦不存。既不存無，有從
G155n2590_p0535a11║何得。有之與無，相因始有。既相因而有，悉是生滅也。但離此二見，即是見
G155n2590_p0535a12║佛真身。又問：何者是無為法？答：有為是。問：今問無為法，因何答有為是
G155n2590_p0535a13║。答：有因無立，無因有顯。本不立有，無從何生。若論真無為者，即不取有
G155n2590_p0535a14║為，亦不取無為，是真無為法也。又問：何者是中道義？答：邊義是。問：今
G155n2590_p0535a15║問中道，因何答邊義是。答：邊因中立，中因邊生。本若無邊，中從何生。今
G155n2590_p0536a01║言中者，因邊始有。故知中之與邊相因而立。案，擧此三則，其他可以推知矣
G155n2590_p0536a02║。
G155n2590_p0536a03║師於太極元年壬子，延和七月，
G155n2590_p0536a04║太極，唐睿宗年號。元年歲壬子，茲歲正月改元太極，又五月改元延和，七月
G155n2590_p0536a05║睿宗傳位於太子隆基，八月玄宗改元先天也。蓋一歲三改元，故云爾也。
G155n2590_p0536a06║命門人，往新州國恩寺建塔。仍令促工。
G155n2590_p0536a07║促工，促迫工人使勤作而早完工也。
G155n2590_p0536a08║次年夏末落成。
G155n2590_p0536a09║爾雅，宮室始成而祭之為落。詩斯干序箋，宣王築宮廟羣寢既成而釁之，歌斯
G155n2590_p0536a10║干之章以落之。劉光莊詩，故國難歸去，新巢甫落成。今建築完竣，通謂之落
G155n2590_p0536a11║成。
G155n2590_p0536a12║七月一日，集徒眾曰：吾至八月，欲離世間。汝等有疑，早須相問，為汝破疑，
G155n2590_p0536a13║令汝迷盡。吾若去後，無人教汝。法海等聞，悉皆涕泣。惟有神會，神情不動，
G155n2590_p0536a14║亦無涕泣。
G155n2590_p0536a15║莊子妻死，箕踞鼓盆而歌。謂人且偃然寢於巨室，而我噭噭然隨而哭之，自以
G155n2590_p0537a01║為不通乎命。即此意也。
G155n2590_p0537a02║師云：神會小師，
G155n2590_p0537a03║受具足戒未滿十夏者，曰小師，又弟子之稱，又沙門謙下之稱。寄歸傳三，西
G155n2590_p0537a04║方行法，受近圓已去，名鐸曷羅，譯為小師。滿十夏名悉他薛攞，譯為住位，
G155n2590_p0537a05║得離依止而住。
G155n2590_p0537a06║却得善不善等，毀譽不動。
G155n2590_p0537a07║莊子，且擧世譽之而不加勸，擧世非之而不加沮。
G155n2590_p0537a08║哀樂不生，
G155n2590_p0537a09║莊子，適來夫子時也，適去夫子順也。安時而處順，哀樂不能入也。
G155n2590_p0537a10║餘者不得。數年山中，竟修何道。汝今悲泣，為憂阿誰。
G155n2590_p0537a11║阿誰，猶言何人也。古詩，家中有阿誰。三國志，向者之論，阿誰為失。困學
G155n2590_p0537a12║紀聞十九，俗語皆有所本。阿誰出蜀龐統傳
G155n2590_p0537a13║若憂吾不知去處，吾自知去處。若吾不知去處，終不預報於汝。
G155n2590_p0537a14║言若吾不知去處，終不預告汝以至八月間欲離世間。
G155n2590_p0537a15║汝等悲泣，蓋為不知吾去處。若知吾去處，即不合悲泣。
G155n2590_p0538a01║不合，猶云不應該。
G155n2590_p0538a02║法性本無生滅去來。
G155n2590_p0538a03║六祖金剛經口訣，聖賢生不因念，應迹而生，欲生即生，不待彼命。故既生之
G155n2590_p0538a04║後，圓寂之性，依舊湛然無體相，無罣礙。其照萬法，如青天白日無毫髮隱滯
G155n2590_p0538a05║，故能建立一切善法，徧於沙界，不見其少。攝受一切眾生，歸於寂滅，不以
G155n2590_p0538a06║為多。驅之不能來，逐之不能去。雖托四大為形，五行為養，皆我所假，未嘗
G155n2590_p0538a07║妄認。我緣苟盡，我迹當滅。委而去之，如來去耳，於我何與哉。
G155n2590_p0538a08║汝等盡坐，吾與汝說一偈，名曰真假動靜偈。汝等誦取此偈，與吾意同。依此修
G155n2590_p0538a09║行，不失宗旨。眾僧作禮，請師作偈。偈曰：
G155n2590_p0538a10║按此偈惟古本載之，傳燈會元正宗記等均不載也。
G155n2590_p0538a11║一切無有真，
G155n2590_p0538a12║一切萬法無真正故。
G155n2590_p0538a13║不以見於真。
G155n2590_p0538a14║言不可作為真看。
G155n2590_p0538a15║若見於真者，
G155n2590_p0539a01║若作真實觀之。
G155n2590_p0539a02║是見盡非真。
G155n2590_p0539a03║則此見無一非假矣。
G155n2590_p0539a04║若能自有真，
G155n2590_p0539a05║若於自心了得真正。
G155n2590_p0539a06║離假即心真。
G155n2590_p0539a07║離假相，當處即是真。
G155n2590_p0539a08║自心不離假，無真何處真。
G155n2590_p0539a09║自心若不離假相，萬法何處有真。以上說真假。
G155n2590_p0539a10║有情即解動，
G155n2590_p0539a11║自此點破坐禪。
G155n2590_p0539a12║無情即不動。
G155n2590_p0539a13║木石一切非情物。血脈論，此心不離四大色身中。若離此心，即無能運動，
G155n2590_p0539a14║此身無知，如草木瓦礫。身是無情，因何運動。
G155n2590_p0539a15║若修不動行，
G155n2590_p0540a01║不動行，長坐不臥之禪定也。
G155n2590_p0540a02║同無情不動。
G155n2590_p0540a03║同於木石。
G155n2590_p0540a04║若覓真不動，
G155n2590_p0540a05║如尋自心真不動。
G155n2590_p0540a06║動上有不動。
G155n2590_p0540a07║即動搖上有不動搖。林子壇經訊釋，悟性之人，雖在於虛極靜篤矣。然而動
G155n2590_p0540a08║上亦有不動。而輪刀上陣，亦得見之者，不可不知也。然則何以謂之動上不
G155n2590_p0540a09║動。壇經曰：性本不動故也。
G155n2590_p0540a10║不動是不動，
G155n2590_p0540a11║誤會不動以為即是坐禪。
G155n2590_p0540a12║無情無佛種。
G155n2590_p0540a13║入道要門下，講華嚴座主問，禪師信無情是佛否？師曰：不信！若無情是佛
G155n2590_p0540a14║者，活人應不如死人。死驢死狗，亦應勝於活人。經云：佛身者，即法身也
G155n2590_p0540a15║，從戒定慧生，從三明六道生，從一切善法生。若說無情是佛者，大德如今
G155n2590_p0541a01║便死應作佛去。案，據此即知無情者非佛，故無情即無佛種也。以上說動靜
G155n2590_p0541a02║。
G155n2590_p0541a03║能善分別相，
G155n2590_p0541a04║即言能於事事物物措施裕如也，因物付物而不動其心即是善分別相。餘注見
G155n2590_p0541a05║第四品能善分別諸法相句下。
G155n2590_p0541a06║第一義不動。
G155n2590_p0541a07║注見前於第一義而不動句下。高子遺書，當得大忿懥大恐懼大憂患大好樂而
G155n2590_p0541a08║不動，乃真把柄也。又云：須知動心最可恥。心至貴也，物至賤也。奈何貴
G155n2590_p0541a09║為賤役。
G155n2590_p0541a10║但作如此見，
G155n2590_p0541a11║如此見，指不可如無情之不動，宜如善能分別諸法相，於第一義而不動。
G155n2590_p0541a12║即是真如用。
G155n2590_p0541a13║此見即是真如之用。案以上真假動靜之旨已明，故以下之偈文皆指不諍而言
G155n2590_p0541a14║。
G155n2590_p0541a15║報諸學道人，
G155n2590_p0542a01║自此下言不可因諍而入生死。
G155n2590_p0542a02║努力須用意。
G155n2590_p0542a03║努力，即著力也。
G155n2590_p0542a04║莫於大乘門，
G155n2590_p0542a05║大乘門，頓教也。
G155n2590_p0542a06║却執生死智。
G155n2590_p0542a07║已入大乘門，即離生死智。故不可於大乘門中，仍執生死之見。生死智者，
G155n2590_p0542a08║落於生死之見識也。
G155n2590_p0542a09║若言下相應，
G155n2590_p0542a10║言與人談論，若彼此契合者，即可同論佛義也。
G155n2590_p0542a11║即共論佛義。若實不相應，
G155n2590_p0542a12║若彼不契合。
G155n2590_p0542a13║合掌令歡喜。
G155n2590_p0542a14║則亦合掌表敬，使彼生歡喜心，而不諍論。
G155n2590_p0542a15║此宗本無諍，
G155n2590_p0543a01║頓教宗門本是無諍三昧。金剛般若經，我得無諍三昧人中最為第一。口訣云
G155n2590_p0543a02║：何名無諍三昧。謂阿羅漢心無生滅去來，唯有本覺常照，故名無諍三昧。
G155n2590_p0543a03║諍即失道意。
G155n2590_p0543a04║智度論十一，須菩提於弟子中得無諍三昧最為第一。無諍三昧相，常觀眾生
G155n2590_p0543a05║不令心惱，多行憐憫。金剛經略疏中，無諍三昧者，以其解空，則彼我俱忘
G155n2590_p0543a06║。能不惱眾生，亦令眾生不起煩惱故也。𣵀槃經云：須菩提住虛中地。若有
G155n2590_p0543a07║眾生嫌我立者，我當終日端坐不起。嫌我坐者，我當終日立不移處，一念不
G155n2590_p0543a08║生，諸法無諍。六祖偈曰：諍是勝負心，與道相違背；便生四相心，何由得
G155n2590_p0543a09║三昧。
G155n2590_p0543a10║執逆諍法門，
G155n2590_p0543a11║謂固執違逆諍論之法門。
G155n2590_p0543a12║自性入生死。
G155n2590_p0543a13║有諍則瞋。瞋則退失無生忍。失却無生忍，自性便入生死輪迴，不能超三界
G155n2590_p0543a14║矣。華嚴經，有諍說生死，無諍即𣵀槃。
G155n2590_p0543a15║時徒眾聞說偈已，普皆作禮。並體師意，各各攝心，
G155n2590_p0544a01║攝心者，攝散亂之心於一也。佛遺教經，常當攝心在心。
G155n2590_p0544a02║依法修行，更不敢諍。乃知大師不久住世。法海上座，再拜問曰：和尚入滅之後
G155n2590_p0544a03║，衣法當付何人？師曰：吾於大梵寺說法，
G155n2590_p0544a04║寺見前註。
G155n2590_p0544a05║以至於今，鈔錄流行，
G155n2590_p0544a06║鈔錄，略取也。流行，流通也。
G155n2590_p0544a07║目曰法寶壇經。汝等守護，遞相傳授，度諸羣生。但依此說，是名正法。今為汝
G155n2590_p0544a08║等說法，不付其衣。蓋為汝等信根淳熟，決定無疑，堪任大事。然據先祖達摩大
G155n2590_p0544a09║師，付授偈意，衣不合傳。
G155n2590_p0544a10║劉夢得文集三十佛衣銘，吾既為僧琳撰曹溪第二碑。且思所以辨六祖置衣不傳
G155n2590_p0544a11║之旨。作佛衣銘曰，佛言不行，佛衣乃爭。忽近貴遠，古今常情。尼父之生，
G155n2590_p0544a12║土無一里。夢奠之後，履存千祀。惟昔有梁，如象之狂。達磨救世，來為醫王
G155n2590_p0544a13║。以言不痊，因物乃遷。如執符節，行乎復關。民不知官，望車而畏。俗不知
G155n2590_p0544a14║佛，得衣為貴。壞色之衣，道不在茲。由之信道，所以為寶。六祖未彰，其出
G155n2590_p0544a15║也微。既還狼荒，憬俗蚩蚩。不有信器，眾生曷歸。是開便門，非止傳衣。初
G155n2590_p0545a01║必有終，傳豈無已。物必歸盡，衣乎久恃。先終知終，用乃不窮。我道無朽，
G155n2590_p0545a02║衣於何有。其用已陳，孰非芻狗。
G155n2590_p0545a03║偈曰：
G155n2590_p0545a04║吾本來茲土，
G155n2590_p0545a05║吾，達磨自謂也。
G155n2590_p0545a06║傳法救迷情。
G155n2590_p0545a07║傳法，傳如來之正法眼藏。
G155n2590_p0545a08║一華開五葉，
G155n2590_p0545a09║一華，達磨指自己言。五葉指二祖至六祖五代而言也。或曰五葉謂六祖後禪
G155n2590_p0545a10║家分為臨濟，曹洞，溈仰，雲門，法眼，五宗之讖語。此說非是。觀上文衣
G155n2590_p0545a11║不合傳之說，則與五葉之說相符也。若云五葉指五宗言，則遺却二祖下之五
G155n2590_p0545a12║代矣。
G155n2590_p0545a13║結果自然成。
G155n2590_p0545a14║付衣雖止於五葉。而五葉後，禪宗大興。故云結果自然成。五燈會元十，問
G155n2590_p0545a15║：一華開五葉，結果自然成。如何是一華開五葉？師曰：日出月明。曰如何
G155n2590_p0546a01║是結果自然成？師曰：天地皎然。
G155n2590_p0546a02║師復曰：諸善智識！汝等各各淨心，聽吾說法。若欲成就種智，
G155n2590_p0546a03║種智，佛之一切種智也。知佛智一切種種之法，名一切種智。大智度論二十七
G155n2590_p0546a04║，一切種智是佛事。聲聞辟支佛，但有總一切智無有一切種智。大智度論八十
G155n2590_p0546a05║四，一切種智是諸佛智也。
G155n2590_p0546a06║須達一相三昧，一行三昧。若於一切處而不住相，於彼相中不生憎愛，亦無取捨
G155n2590_p0546a07║，不念利益成壞等事，安閒恬靜，虛融澹泊，此名一相三昧。若於一切處，行住
G155n2590_p0546a08║坐臥，純一直心，不動道場，
G155n2590_p0546a09║輔行二，今以供佛之處名為道塲。又學道之處曰道塲。註維摩經四，肇曰：閑
G155n2590_p0546a10║宴修道之處，謂之道塲也。按不動道塲者，言不必在道塲中有所擧動，已得真
G155n2590_p0546a11║成淨土也。
G155n2590_p0546a12║真成淨土，
G155n2590_p0546a13║頓悟入道要門下，問：願生淨土，未審實有淨土否？師曰：經云：欲得淨土，
G155n2590_p0546a14║當淨其心，隨其心淨即佛土淨。若心清淨，所在之處，皆為淨土。譬如生國王
G155n2590_p0546a15║家，決定紹王業。發心向佛道，是生淨佛國。其心若不淨，在所生處皆是穢土
G155n2590_p0547a01║。淨穢在心不在國土。
G155n2590_p0547a02║此名一行三昧。若人具二三昧，如地有種，含藏長養，成熟其實。一相一行，
G155n2590_p0547a03║一相指一相三昧而言，一行指一行三昧而言。
G155n2590_p0547a04║亦復如是。我今說法，猶如時雨，
G155n2590_p0547a05║孟子，有如時雨化之者。注，時雨及時之雨也。
G155n2590_p0547a06║普潤大地。汝等佛性，譬諸種子。遇茲霑洽，
G155n2590_p0547a07║霑音沾，濡也，漬也。洽音協，霑也。
G155n2590_p0547a08║悉皆發生。承吾旨者，決獲菩提。依吾行者，定證妙果。聽吾偈曰：
G155n2590_p0547a09║心地含諸種，
G155n2590_p0547a10║潭州尋和尚註曰：一念包容十剎。案，下三句亦皆尋和尚原註。
G155n2590_p0547a11║普雨悉皆萌。
G155n2590_p0547a12║祖師說法，眾生發萌。
G155n2590_p0547a13║頓悟華情已，
G155n2590_p0547a14║聲色無邊，般若無邊。
G155n2590_p0547a15║菩提果自成。
G155n2590_p0548a01║信受奉行。
G155n2590_p0548a02║師說偈已。曰：其法無二，其心亦然。
G155n2590_p0548a03║海水一滴，不見生滅迷悟華果二法差別，則觸目無障礙之大道，何二其
G155n2590_p0548a04║法二其心哉。
G155n2590_p0548a05║其道清淨，亦無諸相。汝等慎勿觀靜，及空其心。此心本淨，無可取捨，各自努
G155n2590_p0548a06║力，隨緣好去。
G155n2590_p0548a07║外界之事物來，自體與之感觸，謂之緣。應其緣而自體動作，謂之隨緣。最勝
G155n2590_p0548a08║王經五，隨緣所在覺羣生。案隨緣好去者，六祖謂門弟子可各各隨緣而去也。
G155n2590_p0548a09║爾時徒眾作禮而退。
G155n2590_p0548a10║大師七月八日，忽謂門人曰：吾欲歸新州，
G155n2590_p0548a11║新州，南朝梁置，明廢，今廣東新興縣。
G155n2590_p0548a12║汝等速理舟楫。
G155n2590_p0548a13║楫音接，短櫂也，亦名橈，俗謂之槳。易，舟楫之利，以濟不通。
G155n2590_p0548a14║大眾哀留甚堅。師曰：諸佛出現，猶示𣵀槃。有來必去，理亦常然。吾此形骸，
G155n2590_p0548a15║歸必有所。眾曰：師從此去，早晚可回。
G155n2590_p0549a01║門弟子慰藉六祖，言師雖往歸新州，然未必即行遷化，早晚可仍回到此地也。
G155n2590_p0549a02║師曰：葉落歸根，
G155n2590_p0549a03║荀子，水深則回，葉落糞本。老子，夫物芸芸。各歸其根。此句，六祖言吾之
G155n2590_p0549a04║歸新州猶葉落之歸其根也。
G155n2590_p0549a05║來時無口。
G155n2590_p0549a06║此句六祖言，吾初來時，本無口無語言。此即無法可說之意也。傳心法要下，
G155n2590_p0549a07║真佛無口，不解說法。六祖金剛經註曰，本心元淨，諸法元空，更有何法可說
G155n2590_p0549a08║。二乘之人執著人法是有，即有所說。菩薩了悟人法皆空，即無所說。是故經
G155n2590_p0549a09║云：若有人言如來有所說法，即為謗佛。按此即無口之意也。禪宗頌古聯珠通
G155n2590_p0549a10║集七，法雲秀云，非但來時無口，去時亦無鼻孔。本覺又曰：五蘊山頭一段空
G155n2590_p0549a11║，來時無口去無踪；要明落葉歸根旨，末後方能達此宗。吳志薛綜曰：無口為
G155n2590_p0549a12║天，有口為吳。據此又可謂六祖生時從天來也。錄此備一別解。
G155n2590_p0549a13║又問曰：正法眼藏，傳付何人？師曰：有道者得，無心者通。又問後莫有難否？
G155n2590_p0549a14║師曰：吾滅後五六年，當有一人來取吾首。聽吾記曰：頭上養親，口裏須餐。
G155n2590_p0549a15║頭上養親者，言金大悲欲取大師之首，頂戴供養，如慈親也。口裏須餐者，言
G155n2590_p0550a01║淨滿受金大悲之錢，來劫大師之首，為口腹所累也。
G155n2590_p0550a02║遇滿之難，楊柳為官。
G155n2590_p0550a03║傳法正宗記六，尊者入塔時，徒屬思其言將有人取吾首者，遂以鐵鍱固護其項
G155n2590_p0550a04║。開元十年八月三日，其夕之半，俄聞塔間有若拽鐵索之聲。主塔者驚起，遽
G155n2590_p0550a05║見一人，狀類孝子。（此當日見一人著縗絰，而混言孝子者，蓋順乎祖師隱語
G155n2590_p0550a06║之意耳。）自塔馳出。尋視之，其鐵鍱護處，已有痕迹。遂以賊事聞其州邑，
G155n2590_p0550a07║官嚴捕之，他日於邑之石角村果得其賊。吏鞠問，賊自稱姓張名淨滿，本汝州
G155n2590_p0550a08║梁縣人。適於洪州開元寺，受新羅國僧金大悲者，雇令取祖之首歸其國以事之
G155n2590_p0550a09║。吏欲以法坐之，刺史以其情不惡，乃問尊者弟子令瑫禪師。令瑫復以佛法論
G155n2590_p0550a10║，欲吏原之。刺史善瑫之意，亦從而恕之。當其時州刺史曰柳無忝，縣令曰楊
G155n2590_p0550a11║侃，賊曰張淨滿。驗其讖語，無少差謬。
G155n2590_p0550a12║又云：吾去七十年，有二菩薩，從東方來，一出家，一在家。
G155n2590_p0550a13║一出家指馬祖道一禪師而言。一在家指龐蘊居士而言。或曰：一出家指黃檗禪師
G155n2590_p0550a14║，一在家指裴休。
G155n2590_p0550a15║同時興化，建立吾宗。締緝伽藍，
G155n2590_p0551a01║締，構造。緝，補葺。伽藍，佛寺之別稱。五分律，伽藍自缾沙王施迦蘭陀竹
G155n2590_p0551a02║園為始也。園者，生植之所，佛弟子居之，取生植道本聖果之義也。伽藍具云
G155n2590_p0551a03║僧伽藍，其義為眾比丘之園。
G155n2590_p0551a04║昌隆法嗣。
G155n2590_p0551a05║法嗣，嗣法之人也。
G155n2590_p0551a06║問曰：未知從上佛祖應現已來，傳授幾代？願垂開示。
G155n2590_p0551a07║按自問曰至垂示之文，傳燈錄五燈會元正宗記等中不載，而古本具載之。但文
G155n2590_p0551a08║字間有異同，佛祖名數間有差殊耳。
G155n2590_p0551a09║師云：古佛應世，已無數量，不可計也。
G155n2590_p0551a10║按七佛以前，古佛應世之數，無量無邊，非可以譬喻算之，實不可思議。久遠
G155n2590_p0551a11║劫來諸佛出興，有二萬億威音王佛，二萬億日月燈明佛，二千億雲自在燈王佛
G155n2590_p0551a12║，過去久遠大通智勝佛等佛，實不可枚擧，詳見諸經。
G155n2590_p0551a13║今以七佛為始，過去莊嚴劫，
G155n2590_p0551a14║佛祖統記三十一，過去莊嚴劫。此劫有成住壞空各二十小刧。
G155n2590_p0551a15║毘婆尸佛，
G155n2590_p0552a01║過去莊嚴劫第九百九十八尊也。長阿含經云：人壽八萬歲時此佛出世，種剎利
G155n2590_p0552a02║，姓拘利若，父槃頭，母槃頭婆提，居槃頭婆提城。坐彼婆羅樹下，說法三會
G155n2590_p0552a03║，度人三十四萬八千。神足二，一名騫茶，二名提舍，侍者無憂，子方膺。偈
G155n2590_p0552a04║曰：身從無相中受生，猶如幻出諸形象；幻人心識本來無，罪福皆空無所住。
G155n2590_p0552a05║見指月錄一。下同。景德傳燈錄一，過去之七佛各擧得法之偈，稱為七佛所說
G155n2590_p0552a06║偈。此七佛所說偈，未知出何經典。是寶林傳之著者慧炬所捏造也。釋門正統
G155n2590_p0552a07║曾痛斥之。其語載在正統第四卷中。
G155n2590_p0552a08║尸棄佛，
G155n2590_p0552a09║莊嚴劫第九百九十九尊也。長阿含經云：人壽七萬歲時，此佛出世，種剎利，
G155n2590_p0552a10║姓拘利若，父明相，母光曜，居光相城。坐分陀利樹下說法三會，度人二十五
G155n2590_p0552a11║萬。神足二：一名阿毘浮，二名婆婆。侍者忍行，子無量。偈曰：起諸善法本
G155n2590_p0552a12║自幻，造諸惡業亦是幻；身如聚沫心如風，幻出無根無實性。
G155n2590_p0552a13║毘舍浮佛，
G155n2590_p0552a14║莊嚴劫第一千尊也。長阿含經云：人壽六萬歲時，此佛出世，種剎利，姓拘利
G155n2590_p0552a15║若。父善鐙，母稱戒。居無喻城。坐婆羅樹下說法二會，度人一十三萬。神足
G155n2590_p0553a01║二，一扶遊，二鬱多摩。侍者寂滅，子妙覺。偈曰：假借四大以為身，心本無
G155n2590_p0553a02║生因境有；前境若無心亦無，罪福如幻起亦滅。
G155n2590_p0553a03║今賢劫拘留孫佛，
G155n2590_p0553a04║現在賢劫有一千佛，此其第一尊也。佛祖統紀三十一，現在賢劫，以多賢人，
G155n2590_p0553a05║故名賢劫。長阿含經云：人壽四萬歲時，此佛出世。種婆羅門，姓迦葉。父禮
G155n2590_p0553a06║得，母善枝。居安和城。坐尸利沙樹下，說法一會，度人四萬。神足二，一薩
G155n2590_p0553a07║尼，二毘樓。侍者善覺，子上勝。偈曰：見身無實是佛身，了心如幻是佛幻；
G155n2590_p0553a08║了得身心本性空，斯人與佛何殊別。
G155n2590_p0553a09║拘那含牟尼佛，
G155n2590_p0553a10║賢劫第二尊也。長阿含經云：人壽三萬歲時，此佛出世。種婆羅門，姓迦葉。
G155n2590_p0553a11║父大德，母善勝。居清淨城。坐烏暫婆羅門樹下說法一會，度人三萬。神足二
G155n2590_p0553a12║，一舒槃那，二鬱多樓。侍者安和，子導師。偈曰：佛不見身知是佛，若實有
G155n2590_p0553a13║知別無佛；智者能知罪性空，坦然不怖於生死。
G155n2590_p0553a14║迦葉佛。
G155n2590_p0553a15║賢劫第三尊也。長阿含經云：人壽二萬歲時，此佛出世。種婆羅門，姓迦葉。
G155n2590_p0554a01║父梵德，母財主。居波羅奈城。坐尼拘律樹下說法一會，度人二萬。神足二，
G155n2590_p0554a02║一提舍，二羅婆，侍者善友，子集軍。偈曰：一切眾生性清淨，從本無生無可
G155n2590_p0554a03║滅；即此身心是幻生，幻化之中無罪福。
G155n2590_p0554a04║釋迦文佛。
G155n2590_p0554a05║賢劫第四尊也。姓剎利。父淨飯王，母摩耶。人壽百歲時，此佛出世。當此土
G155n2590_p0554a06║周昭王二十六年甲寅四月初八日自母摩耶右脇誕生。𣵀槃於此土周穆王五十三
G155n2590_p0554a07║年壬申歲。壽七十九，說法四十九年。侍者阿難，後承命結集經典，為第二祖
G155n2590_p0554a08║。子羅睺羅，皆大阿羅漢。偈曰：法本法無法，無法法亦法；今付無法時，法
G155n2590_p0554a09║法何曾法。
G155n2590_p0554a10║是為七佛。釋迦文佛首傳摩訶迦葉尊者，
G155n2590_p0554a11║傳燈錄一，第一祖摩訶迦葉。法華文句一，摩訶迦葉，此翻大龜氏。其先代學
G155n2590_p0554a12║道，靈龜負仙圖而應，從德名族，故言龜氏。真諦三藏翻為光波。古仙人，身
G155n2590_p0554a13║光炎踊，能映餘光使不現，故言光波。亦云飲光。迦葉身光亦能映物故。智德
G155n2590_p0554a14║具備，堪為人尊，故云尊者。阿羅漢之尊稱也。資持記下三，尊者，臘高德重
G155n2590_p0554a15║，為人所尊。行事鈔下云，下座稱上座為尊者。指月錄一，世尊在靈山會上，
G155n2590_p0555a01║拈華示眾，是時眾皆默然，唯迦葉尊者破顏微笑。世尊曰：吾有正法眼藏，𣵀
G155n2590_p0555a02║槃妙心，實相無相，微妙法門，不立文字教外別傳，付囑摩訶迦葉。又，世尊
G155n2590_p0555a03║至多子塔前，命摩訶迦葉分座令坐，以僧伽黎圍之。遂告曰：吾以正法眼藏密
G155n2590_p0555a04║付於汝，汝當護持。并敕阿難副貳傳化，無令斷絕。
G155n2590_p0555a05║第二，阿難尊者，
G155n2590_p0555a06║傳燈錄一，第二祖阿難，王舍城人也，姓剎帝利，父斛飯王。梵語阿難陀，此
G155n2590_p0555a07║云慶喜，亦云歡喜。釋迦如來成道之夜生。釋迦世尊之從弟也。既出家，十大
G155n2590_p0555a08║弟子中，多聞第一。為世尊之侍者，二十五年，承釋迦佛之命，與大迦葉結集
G155n2590_p0555a09║經典者。
G155n2590_p0555a10║第三，商那和修尊者，
G155n2590_p0555a11║傳燈錄一，第三祖商那和修，摩突羅國人。又曰：三祖商那和修尊者，得優波
G155n2590_p0555a12║毱多為給侍。因問毱多，汝年幾耶？曰：我年十七。師曰：汝身十七性十七耶
G155n2590_p0555a13║？答曰：師髮已白，為髮白耶？心白耶？師曰：我但髮白，非心白耳。毱多曰
G155n2590_p0555a14║：我身十七，非性十七也。商那尊者，於先身後身衣與胎俱出。身漸長，衣亦
G155n2590_p0555a15║隨長。阿難度之出家，變其衣為法服。受具戒後又變其衣為僧伽胝。將寂滅，
G155n2590_p0556a01║以智力發願留此袈裟，至釋迦遺法盡時此衣方壞。
G155n2590_p0556a02║第四，優婆毱多尊者，
G155n2590_p0556a03║傳燈錄一，第四祖優婆毱多，吒利國人也。又曰：尊者每度一人，以一籌置於
G155n2590_p0556a04║石室。其室縱十八肘，廣十二肘，充滿其中。尊者入滅，以籌焚之，舍利建塔
G155n2590_p0556a05║。優婆毱多尊者，依其師商那和修之教，若起惡心下黑石，起善心下白石。初
G155n2590_p0556a06║黑多白少，漸漸修習，黑白平等，滿七日後唯見白石。其時商那和修說四聖諦
G155n2590_p0556a07║，使即時證須陀洹道。見付法藏傳三。
G155n2590_p0556a08║第五，提多迦尊者，
G155n2590_p0556a09║傳燈錄一。第五祖提多迦，摩伽陀國人也。又曰：五祖提多迦尊者，因求出家
G155n2590_p0556a10║。毱多問曰：汝身出家，心出家？答曰：我來出家，非為身心。毱多曰：不為
G155n2590_p0556a11║身心，復誰出家？答曰：夫出家者，無我我故。即心不生滅，心不生滅，即是
G155n2590_p0556a12║常道，諸佛亦常。心無形相，其體亦然。尊者本名香眾，師毱多尊者易以今名
G155n2590_p0556a13║。尊者有偈，付彌遮迦尊者云：通達本無心，無法無非法。悟了同未悟，無心
G155n2590_p0556a14║亦無法。說已踊身虛空作十八變火光三昧自焚其軀。見佛祖歷代通載四。
G155n2590_p0556a15║第六，彌遮迦尊者，
G155n2590_p0557a01║傳燈錄一，第六祖彌遮迦，中印度人也。尊者既傳法已。嘗遊北天竺國，知婆
G155n2590_p0557a02║須蜜多為法器。謂曰：我師提多迦，說世尊昔遊北印度，語阿難言：此國中，
G155n2590_p0557a03║吾滅後三百年有一聖人，姓頗羅墮，名婆須蜜，而於禪祖當獲第七。世尊紀汝
G155n2590_p0557a04║，汝應出家。遂披剃。見佛祖歷代通載。
G155n2590_p0557a05║第七，婆須蜜多尊者，
G155n2590_p0557a06║傳燈錄一，第七祖婆須蜜多，北天竺國人也。尊者嘗執酒器，游行里閈，或吟
G155n2590_p0557a07║或嘯，人謂之狂。遇第六祖，遂出家。後以偈付佛陀難提。偈曰：心同虛空界
G155n2590_p0557a08║，示等虛空法。證得虛空時，無是無非法。且云：如來正法眼藏，我今付汝，
G155n2590_p0557a09║汝當護持。見佛祖歷代通載。
G155n2590_p0557a10║第八，佛馱難提尊者，
G155n2590_p0557a11║傳燈錄一，第八祖佛馱難提，迦摩羅國人也。尊者頂有肉髻，辯捷無礙。行化
G155n2590_p0557a12║至提迦國城，遂付法於伏馱蜜多。見佛祖歷代通載。
G155n2590_p0557a13║第九，伏馱蜜多尊者，
G155n2590_p0557a14║傳燈錄一，第九祖伏馱蜜多，提迦國人也。尊者示不言不行相五十年，遇第八
G155n2590_p0557a15║祖乃言。第八祖謂其慮父母愛情難捨，故不言不行耳。見佛祖歷代通載。
G155n2590_p0558a01║第十，脇尊者，
G155n2590_p0558a02║傳燈錄一，第十祖脇，中印度人也。付法藏傳五，彼脇比丘，昔業故，在母胎
G155n2590_p0558a03║中六十餘年。既生之後，鬚眉皓白。厭惡五欲，不樂居家。往就尊者佛陀蜜多
G155n2590_p0558a04║，稽首禮足求在道次。精進勇猛，未曾以脇至地而臥，時人即號為脇比丘。
G155n2590_p0558a05║十一，富那夜奢尊者，
G155n2590_p0558a06║傳燈錄一，第十一祖富那夜奢，華氏國人也。又曰：十一祖富那夜尊者，謁脇
G155n2590_p0558a07║尊者，問汝從何來？師曰：我心非往。脇曰：汝何處往？師曰：我心非止。脇
G155n2590_p0558a08║曰：汝不定耶？師曰：諸佛亦然。脇曰：汝非諸佛。師曰：諸佛亦非。脇印可
G155n2590_p0558a09║度之。傳燈錄一，十二祖馬鳴大士見富那問曰：我欲識佛，何者即是？富曰：
G155n2590_p0558a10║汝欲識佛，不識者是。馬曰：佛既不識，焉知是乎？富曰：既不識佛，焉知不
G155n2590_p0558a11║是。馬曰：此是鋸義。富曰：彼是木義。富復問曰：鋸義者何？馬曰，與師平
G155n2590_p0558a12║出。馬又問曰：木義者何？富曰：汝被我解。馬乃豁悟。
G155n2590_p0558a13║十二，馬鳴大士，
G155n2590_p0558a14║傳燈錄一，第十二祖馬鳴大士，波羅奈國人也。脇比丘付法於富那奢而𣵀槃。
G155n2590_p0558a15║富那奢一時在閑林思惟，有一大士名馬鳴，智慧淵鑑，凡所難問，無不摧伏。
G155n2590_p0559a01║起大憍慢，草芥羣生。富那奢知其可化，與彼論二諦之義，使彼屈伏，遂為弟
G155n2590_p0559a02║子。富那奢既𣵀槃，乃遊行教化於華氏城。建大法幢，摧滅邪見。作妙伎樂，
G155n2590_p0559a03║名喇吒啝羅。其音清雅哀婉，宣說苦空無我之法。時城中五百王子開悟出家。
G155n2590_p0559a04║後在月支國度脫無量人民。詳見付法傳五。有大心大行名大士，菩薩之異稱也
G155n2590_p0559a05║。以其說法，能使諸餓馬悲鳴，故名馬鳴大士。
G155n2590_p0559a06║十三，迦毘摩羅尊者，
G155n2590_p0559a07║傳燈錄一，第十三祖迦毘摩羅，華氏國人也。迦毘摩羅，摩揭陀國人，初為外
G155n2590_p0559a08║道，有三千弟子。與馬鳴談論，為馬鳴屈伏，遂為馬鳴弟子，於南天布法。見
G155n2590_p0559a09║佛祖統記。
G155n2590_p0559a10║十四，龍樹大士，
G155n2590_p0559a11║傳燈錄一，第十四祖龍樹大士，西天竺國人也，亦名龍勝。大士名阿周陀那。佛
G155n2590_p0559a12║滅後七百年，出世於南天竺。為馬鳴弟子迦毘摩羅之弟子，提婆菩薩之師也。
G155n2590_p0559a13║入龍宮齎大華嚴經，開鐵塔傳密藏，顯密八宗之祖師也。以龍成道，故以龍配
G155n2590_p0559a14║字。見本傳。
G155n2590_p0559a15║十五，迦那提婆尊者，
G155n2590_p0560a01║傳燈錄二，第十五祖迦那提婆，南天竺國人也。又曰：十五祖迦那提婆尊者，
G155n2590_p0560a02║因謁龍樹，知是智人，令侍者以滿鉢水，置於座前。提婆觀之，乃以針投，契
G155n2590_p0560a03║於龍樹，即為法嗣。付法藏傳六，尊者，其初託生南天竺土婆羅門種，尊貴豪
G155n2590_p0560a04║勝，由毀神眼，遂無一目，因即號曰迦那提婆。
G155n2590_p0560a05║十六，羅睺羅多尊者，
G155n2590_p0560a06║傳燈錄二，第十六祖羅睺羅多，迦毘羅國人也。尊者行化至室羅城金水河，告
G155n2590_p0560a07║眾曰：有聖者僧伽難提居於彼處。佛誌一千年後當紹聖位，領諸學眾泝流而上
G155n2590_p0560a08║。至彼，見僧伽難提安坐入定，三七日後方從定起。與之辨論定義，難提心意
G155n2590_p0560a09║豁然。祖遂付以法眼。見佛祖歷代通載。
G155n2590_p0560a10║十七，僧伽難提尊者，
G155n2590_p0560a11║傳燈錄二，第十七祖僧伽難提，室羅閥城寶莊嚴王之子也。尊者出家後至大石
G155n2590_p0560a12║窟安坐入定，及從定起，十六祖問之曰：汝身定耶？心定耶？曰身心俱定。祖
G155n2590_p0560a13║曰：身心俱定，有何出入？曰雖有出入，不失定相。祖詰之，尊者豁然，即求
G155n2590_p0560a14║度脫。見佛祖正宗道影一。
G155n2590_p0560a15║十八，伽耶舍多尊者，
G155n2590_p0561a01║傳燈錄二，第十八祖伽耶舍多，摩提國人也。十七祖既得法受記已，行化至摩
G155n2590_p0561a02║提國，見一童子。祖問汝幾歲耶？曰百歲。祖曰汝年尚幼，何言百歲？童曰若
G155n2590_p0561a03║人生百歲不會諸佛機，未若生一日而得決了之。時聞風吹殿鈴聲。祖問曰：鈴
G155n2590_p0561a04║鳴耶？風鳴耶？尊者曰：非風鈴鳴，我心鳴耳！祖曰心復誰乎？答曰：俱寂靜
G155n2590_p0561a05║故。祖曰：善哉善哉！即付尊者以大法。見佛祖正宗道影一。
G155n2590_p0561a06║十九，鳩摩羅多尊者，
G155n2590_p0561a07║傳燈錄二，第十九祖鳩摩羅多，大月氏國婆羅門之子也。十八祖至月氏國見一
G155n2590_p0561a08║婆羅門舍有異氣。祖將入彼舍，尊者問曰：是何徒眾？曰是佛弟子。尊者聞佛
G155n2590_p0561a09║號，心神竦然，即時閉戶。祖良久叩其門。尊者曰：此舍無人。祖曰答無者誰
G155n2590_p0561a10║？尊者知祖異人，開關延接。祖曰：昔世尊記曰：吾滅後一千年有大士出現於
G155n2590_p0561a11║月氏國，今汝值吾，應斯嘉運。於是尊者發宿命智，投祖出家。見佛祖歷代通
G155n2590_p0561a12║載。
G155n2590_p0561a13║二十，闍耶多尊者，
G155n2590_p0561a14║傳燈錄二，第二十祖闍耶多，北天竺國人也。智慧淵冲，化道無量。又曰：二
G155n2590_p0561a15║十祖闍耶多尊者遇鳩摩入國。問曰：我家父母，素信三寶，而常縈疾瘵。凡所
G155n2590_p0562a01║營作，皆不如意，而我鄰家，久為旃陀羅行，而身常勇健，所作和合。彼何幸
G155n2590_p0562a02║而我何辜？鳩摩曰：善惡之報，有三時焉。凡人但見仁夭暴壽，逆吉義凶，便
G155n2590_p0562a03║謂亡因果，虛罪福。殊不知影響相隨，縱經萬劫，亦不磨滅。時闍耶多頓釋所
G155n2590_p0562a04║疑。鳩摩曰：汝雖已信三業，而未明業從惑生，惑因識有，識依不覺，不覺依
G155n2590_p0562a05║心。心本清淨，無生滅，無造作，無報應，無勝負。寂寂然，靈靈然。汝若入
G155n2590_p0562a06║此門，可與諸佛同矣。一切善惡有為無為皆如夢幻。闍耶多夙慧頓發。尊者得
G155n2590_p0562a07║法後以法付婆修盤頭，即於座宴然歸寂。見佛祖正宗道影一。
G155n2590_p0562a08║二十一，婆修盤頭尊者，
G155n2590_p0562a09║傳燈錄二，第二十一祖婆修盤頭，羅閱城人也。尊者一食不臥，六時禮佛，為
G155n2590_p0562a10║眾所歸。二十祖至彼問其眾曰：此頭陀能修梵行，可得佛道乎？眾曰：我師精勤
G155n2590_p0562a11║，何故不可。祖曰我不求道，亦不顛倒。我不禮佛，亦不輕慢。我不長坐，亦
G155n2590_p0562a12║不懈怠。我不一食，亦不雜食。心無所希，名之曰道。尊者聞之，遂發無漏智
G155n2590_p0562a13║。祖乃付法。見佛祖正宗道影一。
G155n2590_p0562a14║二十二，摩拏羅尊者，
G155n2590_p0562a15║傳燈錄二，第二十二祖摩拏羅，那提國常自在王之子也。二十一祖至彼國，王問
G155n2590_p0563a01║之。祖云今王國有二師化導，佛記第二五百年有二神力大士出家繼聖，王之次
G155n2590_p0563a02║子摩拏羅是其一。吾雖德薄，敢當其一。王遂捨之作沙門。祖遂付以大法。見
G155n2590_p0563a03║佛祖正宗道影一。
G155n2590_p0563a04║二十三，鶴勒那尊者，
G155n2590_p0563a05║傳燈錄二，第二十三祖鶴勒那，月氏國人也。姓婆羅門，父千勝。尊者常有鶴
G155n2590_p0563a06║眾相隨。問二十二祖曰：以何方便，令彼解脫？祖說偈曰：心隨萬境轉，轉處
G155n2590_p0563a07║實能幽。隨流認得性，無喜亦無憂。鶴眾聞偈飛鳴而去。既得法，行化中印土
G155n2590_p0563a08║。付法師子而寂。見佛祖正宗道影一。
G155n2590_p0563a09║二十四，師子尊者，
G155n2590_p0563a10║傳燈錄二，第二十四祖師子比丘，中印度人也。尊者游化至罽賓國，付法與婆
G155n2590_p0563a11║舍斯多後。王曰離生死否？曰已離生死。曰可施我頭。曰我身非有，何恡於頭
G155n2590_p0563a12║。王即揮刃斷尊者頭，白乳湧出高數尺。王之右臂，旋亦墮地。見佛祖正宗道
G155n2590_p0563a13║影一。
G155n2590_p0563a14║二十五，婆舍斯多尊者，
G155n2590_p0563a15║傳燈錄二，第二十五祖，婆舍斯多，罽賓國人也。尊者姓婆羅門，父寂行，母
G155n2590_p0564a01║常安樂。既誕，拳左手。遇師子尊者顯發宿因，密受心印。見佛祖歷代通載七
G155n2590_p0564a02║。
G155n2590_p0564a03║二十六，不如蜜多尊者，
G155n2590_p0564a04║傳燈錄二，第二十六祖，不如蜜多，南印度得勝王之太子也。尊者既得法於二
G155n2590_p0564a05║十五祖，至東印度。彼外道師長爪梵志恐王遷善，尊者至，以為魔。王問尊者
G155n2590_p0564a06║師來何為？尊者曰：將度眾生。梵志不勝其怒，即以幻法化大山於尊者頂上。
G155n2590_p0564a07║尊者指之，忽在彼眾頭上。梵志等怖懼投尊者。尊者愍其愚惑，再指之，化山
G155n2590_p0564a08║隨滅。乃為王演說法要，俾趣真乘。見佛祖歷代通載八。
G155n2590_p0564a09║二十七，般若多羅尊者，
G155n2590_p0564a10║傳燈錄二，第二十七祖，般若多羅，東印度人也。二十六祖至東印度，與王同
G155n2590_p0564a11║車而出。見丐者纓絡童子稽首於前。謂王曰：此童非他，即大勢至菩薩是也。
G155n2590_p0564a12║此聖之後，復出二人。一人化南印度，一人緣在震旦。為宿因與祖同居，祖轉
G155n2590_p0564a13║甚深修多羅，尊者演摩訶般若故，即名之曰般若多羅。而付以法。後尊者往南
G155n2590_p0564a14║天竺香至國度王之第三子菩提多羅。見佛祖歷代通載八。
G155n2590_p0564a15║二十八，菩提達摩尊者，
G155n2590_p0565a01║原註，此土是為初祖。傳燈錄三，第二十八祖，菩提達磨，南天竺國香至王第
G155n2590_p0565a02║三子也。尊者本名菩提多羅，遇二十七祖付法後，改名為菩提達磨。梁普光元
G155n2590_p0565a03║年泛海至廣州，武帝迎之至建業，問曰：朕即位以來，造寺寫經，有何功德？
G155n2590_p0565a04║磨曰：無功德。帝曰：何云真功德？磨曰：淨智妙圓，體自空寂，如是功德，
G155n2590_p0565a05║不於世求。帝曰：如何是聖諦第一義？磨曰：廓然無聖。帝曰：對朕者誰？磨
G155n2590_p0565a06║曰不識。帝不悟。遂渡江之魏，止於嵩山之少林寺。終日面壁而已。後得慧可
G155n2590_p0565a07║，以所得法并衣鉢付之。見傳法正宗記。
G155n2590_p0565a08║二十九，慧可大師，
G155n2590_p0565a09║第二十九祖慧可大師，武牢人也。姓姬氏，初名神光，得法後達磨大師改其名
G155n2590_p0565a10║曰慧可。為東土之第二祖。佛祖歷代通載十，有僧神光者，因神人發起來見師
G155n2590_p0565a11║，師端坐不顧，會天大雪，光立雪中至積雪過膝。師憫而問曰：汝久立雪中，
G155n2590_p0565a12║求何事耶？光曰唯願大慈，開甘露門，廣度羣品。師曰：諸佛無上妙道，曠劫
G155n2590_p0565a13║難逢，豈小德小智輕心慢心欲冀真乘，徒勞勤苦。光聞誨勵，喜不自勝。即以
G155n2590_p0565a14║利刀自斷左臂置於師前。復問曰：諸佛法印，可得聞乎？師曰：諸佛法印，匪
G155n2590_p0565a15║從人得。曰我心未寧，乞師與安。師曰：將心來與汝安。可曰覓心了不可得。
G155n2590_p0566a01║師曰：與汝安心竟。大同元年十二月，師將示寂。顧謂可曰：世尊以正法眼藏
G155n2590_p0566a02║付囑大迦葉。展轉傳授，以至於吾。吾今付汝，汝當護持。並受袈裟，以為法
G155n2590_p0566a03║信。佛祖正宗道影一，祖得法已，繼闡玄風，轉授法於僧璨。壽一百七終於筦城
G155n2590_p0566a04║。德宗諡大祖禪師。
G155n2590_p0566a05║三十，僧璨大師，
G155n2590_p0566a06║第三十祖僧璨大師，在家之姓氏無考。既得法受衣鉢，是為東土之第三祖。佛
G155n2590_p0566a07║祖正宗道影一，祖謁可祖曰：弟子身纏夙恙，請師懺罪。曰將罪來與汝懺。祖
G155n2590_p0566a08║良久曰：覔罪了不可得。曰與汝懺罪竟。復示般若讖曰：汝今得法，宜處深山
G155n2590_p0566a09║，未可行化，當有國難。所得心中雖吉外頭凶是也。及後周，果嬰沙汰。祖往
G155n2590_p0566a10║來司空山，居無常處。入羅浮，為眾廣宣心要訖，於法會樹下立化。玄宗諡鑑
G155n2590_p0566a11║智禪師。
G155n2590_p0566a12║三十一，道信大師，
G155n2590_p0566a13║第三十一祖，道信大師，蘄州廣濟司馬氏。既嗣法於璨大師，是為東土之第四祖
G155n2590_p0566a14║。佛祖正宗道影一，年十四，禮璨祖曰：乞和尚解脫法門。曰誰縛汝？祖曰無
G155n2590_p0566a15║人縛。曰：何更求解脫乎？祖於言下大悟。既得法，住破頭山。永徽中，安坐
G155n2590_p0567a01║而逝。越明年，塔戶自開，儀相如生。代宗諡大醫禪師慈雲之塔。
G155n2590_p0567a02║三十二，弘忍大師，
G155n2590_p0567a03║第三十二祖弘忍大師，蘄州黃梅人也。姓周氏。後遇信大師得法，為東土第五
G155n2590_p0567a04║祖。嗣化於破頭山。佛祖正宗道影一，祖蘄州黃梅人，先為裁松道者，托生於
G155n2590_p0567a05║周氏之女，父母惡逐之，女無所歸，乞食里中。及長，里人呼為無姓兒。路逢
G155n2590_p0567a06║信祖問曰：子何姓？祖曰：姓有，不是常姓。曰是何姓？曰是佛性。曰汝無姓
G155n2590_p0567a07║耶？祖曰性空故無。信默然，乞為侍者。女以夙緣，捨之無難色。祖與剃度，
G155n2590_p0567a08║後付衣法，遂以學徒委之。授衣法於惠能後，上元元年化去。代宗諡大滿禪師
G155n2590_p0567a09║法雨之塔。
G155n2590_p0567a10║惠能是為三十三祖，
G155n2590_p0567a11║第三十三祖，是東土第六祖，故稱曰六祖。事迹詳前。自六祖後，得法者多，
G155n2590_p0567a12║故南嶽青原法海玄策神會等皆以世次而分宗派，不稱祖。
G155n2590_p0567a13║從上諸祖，各有稟承。汝等向後，遞代流傳，毋令乖誤。
G155n2590_p0567a14║毋，禁止之詞。乖，背也。一彼一此而不相合也。誤，錯誤也。
G155n2590_p0567a15║大師先天二年癸丑歲，
G155n2590_p0568a01║先天唐玄宗之年號。
G155n2590_p0568a02║八月初三日
G155n2590_p0568a03║原註，是年十二月改元開元。
G155n2590_p0568a04║於國恩寺齋罷，
G155n2590_p0568a05║佛祖統紀三十，先天二年，復歸新州國恩寺。既而示寂。清一統志三百四十
G155n2590_p0568a06║六，龍山寺在新興縣南思龍山，一名國恩寺，唐建。按新興縣屬廣西肇慶府，
G155n2590_p0568a07║唐之新州也。
G155n2590_p0568a08║謂諸徒眾曰：汝等各依位坐，吾與汝別。法海白言：
G155n2590_p0568a09║述事陳義曰白。金剛經，合掌恭敬，而白佛言。
G155n2590_p0568a10║和尚留何教法，令後代迷人得見佛性。師言汝等諦聽！
G155n2590_p0568a11║諦，審也。諦聽者，審詳而聽，既用心聽之意。
G155n2590_p0568a12║後代迷人，若識眾生，即是佛性。若不識眾生，萬劫覓佛難逢。吾今教汝識自心
G155n2590_p0568a13║眾生，見自心佛性。欲求見佛，但識眾生。只為眾生迷佛，非是佛迷眾生。自性
G155n2590_p0568a14║若悟，眾生是佛。自性若迷，佛是眾生。自性平等，眾生是佛。自性邪險，佛是
G155n2590_p0568a15║眾生。汝等心若險曲，即佛在眾生中。一念平直，
G155n2590_p0568a16║金剛經，是法平等，無有高下。維摩經，直心是道場。高子遺書，人之生也直
G155n2590_p0569a01║，本體也。以直養而無害。工夫也。
G155n2590_p0569a02║即是眾生成佛。我心自有佛，自佛是真佛。自若無佛心，何處求真佛。汝等自心
G155n2590_p0569a03║是佛，更莫狐疑。
G155n2590_p0569a04║傳燈錄，福州大安禪師問曰：學人欲識佛，何者即是？丈曰：大似騎牛覔牛。
G155n2590_p0569a05║師曰：識後如何？丈曰：如人騎牛至家。師曰：始終如何保任？丈曰：如牧牛
G155n2590_p0569a06║人執杖視之，不令犯人苗稼。師自茲領旨，更不馳求。上堂云：大安在溈山三
G155n2590_p0569a07║十來年，喫溈山飯，屙溈山屎，不學溈山禪。只看一頭水牯牛，若落路入草，
G155n2590_p0569a08║便牽出。若犯人苗稼，即鞭撻。調伏既久。可憐生，如今變作個露地白牛，常
G155n2590_p0569a09║在面前，終日露逈逈地，趕亦不去也。案丈指百丈
G155n2590_p0569a10║外無一物而能建立，皆是本心生萬種法。
G155n2590_p0569a11║起信論上，以心生則種種法生，心滅則種種法滅故。楞嚴經一之下，阿難言我
G155n2590_p0569a12║常聞佛開示四眾。由心生故，種種法生。由法生故，種種心生。悟性論，若一念
G155n2590_p0569a13║心生，即入三界。一念心滅，即出三界。
G155n2590_p0569a14║故經云：心生種種法生，心滅種種法滅。
G155n2590_p0569a15║起信論疏上，以無明力，不覺心動，乃至能現一切境等，故言心生種種法生。
G155n2590_p0570a01║此則心隨熏動，故云生也。若無明滅，境界隨滅。諸識分別，皆滅無餘。故言
G155n2590_p0570a02║心滅種種法滅。此則心源還淨，故云滅也。大智度論十二，復次，如一美色，
G155n2590_p0570a03║婬人見之，以為淨妙，心生染著。不淨觀人視之，種種惡露，無一淨處。等婦
G155n2590_p0570a04║見之，妬瞋增惡，目不欲見，以為不淨。婬人觀之為樂，妬人觀之為苦。淨行
G155n2590_p0570a05║人觀之得道，無豫之人觀之，無所適莫，如見土木。若此美色實淨，四種人觀
G155n2590_p0570a06║，皆應見淨。若實不淨，四種人觀，皆應不淨。以是故，知好醜在心，外無定
G155n2590_p0570a07║也，觀空亦如是。
G155n2590_p0570a08║吾今留一偈，與汝等別，名自性真佛偈。後代之人識此偈意，自見本心，自成佛
G155n2590_p0570a09║道。偈曰：
G155n2590_p0570a10║真如自性是真佛，
G155n2590_p0570a11║往生論註下，真如是諸法正體。大乘止觀，此心即自性清淨心，又名真如，
G155n2590_p0570a12║亦名佛性。永嘉證道歌，法身了覺無一物，本源自性天真佛。
G155n2590_p0570a13║邪見三毒是魔王。
G155n2590_p0570a14║邪見，為五見之一。撥無因果之理，謂惡不足恐，善不足好之謬見也。此謬
G155n2590_p0570a15║見為邪之最。局於邪故，因有邪之名也。三毒者，貪毒，瞋毒，癡毒。婆沙
G155n2590_p0571a01║論四十二，問曰：何故名魔？答曰：斷慧命故名魔。復次！常行放逸害自身故
G155n2590_p0571a02║名魔。魔王名波旬，在他化自在天中，有大力鬼神，嬈亂修行人者。
G155n2590_p0571a03║邪迷之時魔在舍，
G155n2590_p0571a04║迷，迷惑也。舍，以喻自己之一身如屋舍。
G155n2590_p0571a05║正見之時佛在堂。
G155n2590_p0571a06║即心即佛，故正見之時自身猶佛之堂。
G155n2590_p0571a07║性中邪見三毒生，
G155n2590_p0571a08║邪見生三毒，三毒與邪見同生於性中。
G155n2590_p0571a09║即是魔王來住舍。
G155n2590_p0571a10║一著邪見，佛變成魔。
G155n2590_p0571a11║正見自除三毒心，
G155n2590_p0571a12║正見之時，三毒心自然除去。
G155n2590_p0571a13║魔變成佛真無假。
G155n2590_p0571a14║貪瞋癡本無實性，若了了見貪瞋癡性，即是佛性。貪瞋癡外，更無別有實性
G155n2590_p0571a15║。故既具正見，則魔變成佛。
G155n2590_p0572a01║法身報身及化身，
G155n2590_p0572a02║見上本文。
G155n2590_p0572a03║三身本來是一身。
G155n2590_p0572a04║三身從一性而出，故云本來是一身。
G155n2590_p0572a05║若向性中能自見，
G155n2590_p0572a06║性中能自見三身本來一身。
G155n2590_p0572a07║即是成佛菩提因。
G155n2590_p0572a08║佛菩提，佛智慧也。
G155n2590_p0572a09║本從化身生淨性，
G155n2590_p0572a10║從化身而發生自性清淨法身。
G155n2590_p0572a11║淨性常在化身中。
G155n2590_p0572a12║自性清淨法身，常在化身之中。
G155n2590_p0572a13║性使化身行正道，
G155n2590_p0572a14║性在身中，為身之主人。故性能使化身行正道。
G155n2590_p0572a15║當來圓滿真無窮。
G155n2590_p0573a01║行正道。功報當來，故稱報身圓滿無窮。
G155n2590_p0573a02║婬性本是淨性因，
G155n2590_p0573a03║婬欲染污之性，生自性清淨法身之因地。維摩經弟子品，不斷婬怒癡，亦不
G155n2590_p0573a04║與俱。不滅癡愛，起於明脫。注，肇曰：斷婬怒癡，聲聞也。婬怒癡俱，凡
G155n2590_p0573a05║夫也。大士觀婬怒癡，即是𣵀槃，故不斷不俱。增一阿含九，蓋屋不密，天
G155n2590_p0573a06║雨則漏。人不惟行，漏婬怒癡。蓋屋善密，天雨不漏。人能惟行，即無婬怒
G155n2590_p0573a07║癡。
G155n2590_p0573a08║除婬即是淨性身。
G155n2590_p0573a09║除去婬性即淨性。
G155n2590_p0573a10║性中各自離五欲，
G155n2590_p0573a11║釋氏要覽下，五欲謂色聲香味觸也。大藏法數止觀云：五塵非欲，而其中有
G155n2590_p0573a12║味，能起行人需欲之心，故言五欲，常能牽人入諸魔境故也。又五欲者，一
G155n2590_p0573a13║財，二色，三飲食，四名，五睡眠。見華嚴大疏二十七，三藏法數二十四。
G155n2590_p0573a14║離五欲者，遠離五欲過失也。起信論，以知法性，無染離五欲過故。隨順修
G155n2590_p0573a15║行尸羅波羅蜜。
G155n2590_p0574a01║見性剎那即是真。今生若遇頓教門，
G155n2590_p0574a02║禪宗即頓教法門。
G155n2590_p0574a03║忽遇自性見世尊。
G155n2590_p0574a04║見本原自性天真佛也。渾同而曰見世尊者，千佛萬佛原是一佛故也。修心訣
G155n2590_p0574a05║云：頓悟者，凡夫迷時，四大為身，妄想為心。不知自性是真法身，不知自
G155n2590_p0574a06║己靈知是真佛也。心外覔佛，波波浪走。忽被善知識指爾入路。一念迴光，
G155n2590_p0574a07║見自本性。而此性地，原無煩惱。無漏智性，本自具足。即與諸佛分毫不殊
G155n2590_p0574a08║，故云頓悟也。
G155n2590_p0574a09║若欲修行覓作佛，
G155n2590_p0574a10║向外馳求。
G155n2590_p0574a11║不知何處擬求真。
G155n2590_p0574a12║各自本具心佛。欲修行而得者，終無是處。
G155n2590_p0574a13║若能心中自見真，
G155n2590_p0574a14║惟此一事實，餘二即非真。高子遺書一，心中無絲髮事，此為立本。
G155n2590_p0574a15║有真即是成佛因。
G155n2590_p0575a01║高子遺書一，無雜念慮，即真精神。去其本無，即吾固有。
G155n2590_p0575a02║不見自性外覓佛，
G155n2590_p0575a03║起心覓佛，不知佛在起心之中，是為不見自性。
G155n2590_p0575a04║起心總是大癡人。
G155n2590_p0575a05║即起心便是癡毒。傳心法要下，起心向外求者，名為歌利王愛遊獵去。心不
G155n2590_p0575a06║外遊，即是忍辱仙人。身心俱無，即是佛道。
G155n2590_p0575a07║頓教法門已今留，救度世人須自修。
G155n2590_p0575a08║此言雖云救度世人，然世人要須自修。
G155n2590_p0575a09║報汝當來學道者，
G155n2590_p0575a10║當來，當世來世也。
G155n2590_p0575a11║不作此見大悠悠。
G155n2590_p0575a12║此見，指頓教法門而言。悠悠，悠忽度日，無精進工夫也。
G155n2590_p0575a13║師說偈已。告曰：汝等好住，吾滅度後，莫作世情悲泣雨淚，
G155n2590_p0575a14║劉向說苑，鮑叔死，管仲擧上袵而哭之，泣下如雨。
G155n2590_p0575a15║受人弔問，
G155n2590_p0576a01║問終曰弔。親友隣里聞訃，往喪家問之曰弔問。
G155n2590_p0576a02║身著孝服，非吾弟子。
G155n2590_p0576a03║佛弟子不當受弔問與著孝。
G155n2590_p0576a04║亦非正法。
G155n2590_p0576a05║弔問著服，非如來正法。
G155n2590_p0576a06║但識自本心，見自本性，
G155n2590_p0576a07║大集經曰：一切眾生，心性本淨。心本淨，故煩惱諸結不能染著，猶如虛空。
G155n2590_p0576a08║無動無靜，無生無滅，無去無來，無是無非，無住無往，恐汝等心迷，不會吾意
G155n2590_p0576a09║。今再囑汝，令汝見性。吾滅度後，依此修行，如吾在日。若違吾教，縱吾在世
G155n2590_p0576a10║，亦無有益。復說偈曰：
G155n2590_p0576a11║兀兀不修善，
G155n2590_p0576a12║兀兀，不動貌。
G155n2590_p0576a13║騰騰不造惡。
G155n2590_p0576a14║騰騰，自在無所為貌。
G155n2590_p0576a15║寂寂斷見聞，
G155n2590_p0577a01║寂寂，安靜貌。斷見聞，斷之於安靜之中也。
G155n2590_p0577a02║蕩蕩心無著。
G155n2590_p0577a03║坦坦平平，心無所住。馬祖云：自性本來具足，但於善惡事上不滯，方喚作
G155n2590_p0577a04║道人。取善捨惡，觀空入定，皆屬造作。更向外馳，去家轉疎轉遠。一念妄
G155n2590_p0577a05║想，便是三界生死根本。但無一念，是除生死根本，即得法王無上珍寶。傳
G155n2590_p0577a06║心法要下，誌公云：未逢出世明師，枉服大乘法藥。如今但一切時中行住坐
G155n2590_p0577a07║臥，但學無心。亦無分別，亦無依倚，亦無住著，終日任運騰騰，如癡人相
G155n2590_p0577a08║似。世人盡不識你，你亦不用教人識不識。心如頑石頭，都無縫罅。一切法
G155n2590_p0577a09║透汝心不入，兀然無著，如此始有少分相應，透得三界境過，名為佛出世。
G155n2590_p0577a10║不漏心相，名為無漏智。不作人天業，不作地獄業，不起一切心，諸緣盡不
G155n2590_p0577a11║生。即此身心是自由人。不是一向不生，祇是隨意而生。經云，菩薩有意生
G155n2590_p0577a12║身是也。忽若未會無心，著相而作者，皆屬魔業。高麗普照禪師修心訣云：
G155n2590_p0577a13║行住坐臥，或語或默，或喜或怒，一切時中，一一如是。似虛舟駕浪，隨高
G155n2590_p0577a14║隨下。如流水轉山，遇曲遇直，而心無所知。今日騰騰任運，明日任運騰騰
G155n2590_p0577a15║，隨順眾緣，無障無礙。於善於惡，不斷不修。質直無偽，視聽尋常。則絕
G155n2590_p0578a01║一塵而作對，何勞遣蕩之功。無一念而生情，不假忘緣之力。
G155n2590_p0578a02║師說偈已，端坐至三更，
G155n2590_p0578a03║端坐，猶言正坐也。
G155n2590_p0578a04║忽謂門人曰：吾行矣！奄然遷化。
G155n2590_p0578a05║庵然，忽然也。釋氏要覽下送終篇，釋氏死謂𣵀槃，圓寂，歸真，歸寂，滅度
G155n2590_p0578a06║，遷化，順世，皆一義也，隨便稱之。大乘義章，菩薩後時，遷化他土。
G155n2590_p0578a07║於時異香滿室，白虹屬地。
G155n2590_p0578a08║爾雅，螮蝀，虹也。白虎通，天弓虹也。虹者，太陽光線與水氣相映，現於天
G155n2590_p0578a09║空之彩暈也。禮記，君子比德於玉，氣如白虹，天也。國策，聶政之刺韓傫，
G155n2590_p0578a10║白虹貫日。屬，連屬也。
G155n2590_p0578a11║林木變白。
G155n2590_p0578a12║𣵀槃經，寂然無聲。於是時頃，便般𣵀槃。入𣵀槃已，其樹即時慘然變白，猶
G155n2590_p0578a13║如白鶴。
G155n2590_p0578a14║禽獸哀鳴。十一月，
G155n2590_p0578a15║即先天二年，是時已改開元元年。
G155n2590_p0579a01║廣韶新三郡官僚，洎門人僧俗，爭迎真身，莫決所之。
G155n2590_p0579a02║廣州之官僚欲迎六祖真身往法性寺，韶州之官僚欲迎六祖真身往寶林寺，新州
G155n2590_p0579a03║之官僚欲即安六祖真身於國恩寺。故云莫決所之。
G155n2590_p0579a04║乃焚香禱曰：香煙指處，師所歸焉！時香煙直貫曹溪。十一月十三日，遷神龕
G155n2590_p0579a05║龕，塔也，塔下室也。此神龕非指塔與塔下室而言，乃指禪龕而言也。俗謂供
G155n2590_p0579a06║佛之小室曰佛龕，亦其類也。杜甫詩，禪龕只宴如。案，龕形如轎，三面合木
G155n2590_p0579a07║，一面為戶，禪者端坐於中習靜。禪堂中恒置之。
G155n2590_p0579a08║併所傳衣鉢而回。次年
G155n2590_p0579a09║即開元二年。
G155n2590_p0579a10║七月二十五日出龕。弟子方辯以香泥上之。
G155n2590_p0579a11║香泥，以香末擣如泥也。通載十二慈恩玄奘示寂下云，俄，異僧奉栴檀末香至
G155n2590_p0579a12║，請依天竺法，塗法師之體。又後分𣵀槃下，即以香泥香水，灌洗如來金色之
G155n2590_p0579a13║身。
G155n2590_p0579a14║門人憶念取首之記，遂先以鐵葉漆布，
G155n2590_p0579a15║鐵葉，鐵片也。
G155n2590_p0580a01║固護師頸入塔。忽於塔內白光出現，直上衝天，三日始散，韶州奏聞。奉敕立碑
G155n2590_p0580a02║，紀師道行。
G155n2590_p0580a03║王維，柳子厚，劉禹錫，及宋兵部侍郎晏殊等俱有碑記。晏殊碑記文今佚。
G155n2590_p0580a04║師春秋七十有六。
G155n2590_p0580a05║春秋，年齡也。一年一春秋。國策，君之春秋高，而封地未定。漢書，春秋鼎
G155n2590_p0580a06║盛。大師降誕於唐太宗貞觀十二年戊戌歲二月八日子時。示寂於玄宗先天二年
G155n2590_p0580a07║癸丑歲八月三日，歷太宗，高宗，則天，中宗，睿宗，玄宗，六朝。實得春秋
G155n2590_p0580a08║七十有六。
G155n2590_p0580a09║年二十四傳衣，三十九祝髮。說法利生，三十七載。得旨嗣法者，四十三人。
G155n2590_p0580a10║傳法正宗記七，大鑒所出法嗣，凡四十三人。其一曰西印度㻕多三藏者。一曰
G155n2590_p0580a11║韶陽法海者。一曰廬陵志誠者。一曰匾檐山曉了者。一曰河北智隍者。一曰鐘
G155n2590_p0580a12║陵法達者。一曰壽州智通者。一曰江西志徹者。一曰信州智常者。一曰廣州志
G155n2590_p0580a13║道者。一曰廣州印宗者。一曰清源山行思者。一曰南嶽懷讓者。一曰溫州玄覺
G155n2590_p0580a14║者。一曰司空山本淨者。一曰婺州玄策者。一曰曹溪令韜者。一曰西京光宅慧
G155n2590_p0580a15║忠者。一曰荷澤神會者。一曰韶陽祇陀者。一曰撫州淨安者。一曰嵩山尋禪師
G155n2590_p0581a01║者。一曰羅浮定真者。一曰南嶽堅固者。一曰制空山道進者。一曰善快者。一
G155n2590_p0581a02║曰韶山緣素者。一曰宗一者。一曰秦望山善現者。一曰南嶽梵行者。一曰并州
G155n2590_p0581a03║自在者。一曰西京咸空者。一曰峽山泰祥者。一曰光州法淨者。一曰清涼山辯
G155n2590_p0581a04║才者。一曰廣州吳頭陀者。一曰道英者。一曰智本者。一曰清苑法真者。一曰
G155n2590_p0581a05║玄楷者。一曰曇璀者。一曰韶州刺史韋據者。一曰義興孫菩薩者。
G155n2590_p0581a06║悟道超凡者，莫知其數。達摩所傳信衣，
G155n2590_p0581a07║原註，係西域屈㫬布也。宋高僧傳曰：其塔下葆藏屈眴布欝多羅僧。其色青黑
G155n2590_p0581a08║碧縑複袷，非人間所有物也。祖庭事苑三，屈㫬，即達磨所傳袈裟，至六祖遂
G155n2590_p0581a09║留於曹溪。又西域屈眴布，緝木綿華心織成。後人以碧絹為裏。
G155n2590_p0581a10║中宗賜磨衲寶鉢，及方辯塑師真相，并道具等，
G155n2590_p0581a11║凡三衣什物一切資助學道之身之具名道具。華嚴經入法界品寶髻長者章，修無分
G155n2590_p0581a12║別功德道具。釋氏要覽中，道具，中阿含經云：所蓄之物，可資身進道者，即
G155n2590_p0581a13║是增長善法之具。菩薩戒經云：資生順道之具。天台別傳，衣鉢道具，分為兩
G155n2590_p0581a14║分。
G155n2590_p0581a15║主塔侍者尸之，
G155n2590_p0582a01║尸，主也，主其事也。
G155n2590_p0582a02║永鎮寶林道場。流傳壇經，以顯宗旨。此皆興隆三寶。
G155n2590_p0582a03║三寶，佛法僧也。雕鑄塑畫等像，佛也。經律論三藏教文，法也。比丘等五眾
G155n2590_p0582a04║和合，僧也。然禪宗之所謂三寶，其說則更有進者。傳心法要曰：祖師直指一
G155n2590_p0582a05║切眾生本心本體，本來是佛，不假修成，不屬漸次，不是明暗。不是明，故無
G155n2590_p0582a06║明。不是暗，故無暗。所以無無明，亦無無明盡。入我此宗門，切須在意。如此
G155n2590_p0582a07║見得，名之為法。見法故，名之為佛。佛法俱無，名之為僧。喚作無為僧。亦
G155n2590_p0582a08║名一體三寶。夫求法者，不著佛求，不著法求，不著眾求。應無所求。不著佛
G155n2590_p0582a09║求，故無佛。不著法求，故無法。不著眾求，故無僧。
G155n2590_p0582a10║普利羣生者。
G155n2590_p0582a11║羣生多類之眾生也。維摩經佛國品，法王法力超羣生。無量壽經上，求清白之
G155n2590_p0582a12║法，以惠利羣生。法華經方便品，又，諸大聖主，知一切世間天人羣生類深心
G155n2590_p0582a13║之所欲。筆削記六，利眾生不出二種：一，令離苦。謂離分段變易二生死故。
G155n2590_p0582a14║二，令得樂。謂得菩提𣵀槃二無上樂故。
G155n2590_p0582a15║師入塔後，至開元十年，
G155n2590_p0583a01║開元唐玄宗年號。
G155n2590_p0583a02║壬戌八月三日，夜半，忽聞塔中如拽鐵索聲。
G155n2590_p0583a03║拽，逸列切，為以手持而引之也。
G155n2590_p0583a04║眾僧驚起，見一孝子
G155n2590_p0583a05║此孝子指衣父母之喪服者言。
G155n2590_p0583a06║從塔中走出。尋見師頸有傷。具以賊事聞於州縣，縣令楊侃，刺史柳無忝，得
G155n2590_p0583a07║牒
G155n2590_p0583a08║牒，音蝶。訟詞也。
G155n2590_p0583a09║切加擒捉。五日，於石角村，捕得賊人，送韶州鞫問。
G155n2590_p0583a10║鞫，音菊。訊囚也。
G155n2590_p0583a11║云，姓張，名淨滿，汝州梁縣人。
G155n2590_p0583a12║後魏汝北郡，北齊改為汝陰。隋置汝州。明清為直隸州，屬河南省，民國改
G155n2590_p0583a13║為臨汝縣。
G155n2590_p0583a14║於洪州開元寺，受新羅僧金大悲錢二十千，
G155n2590_p0583a15║新羅，國名。三韓之一。建國於西漢之季。至西晉之末，兼併辰韓弁韓。日
G155n2590_p0584a01║本神功后來攻，乃結和好，後漸強，取日本之任那府。嗣為百濟高句麗所侵
G155n2590_p0584a02║，乞援於唐，唐出兵滅百濟高句麗，其地以次歸於新羅，遂統一半島全部，
G155n2590_p0584a03║而臣事於唐。五代時，國又分裂。旋為高麗所滅。
G155n2590_p0584a04║令取六祖大師首，歸海東供養。柳守聞狀，未即加刑。乃躬至曹溪，問師上足
G155n2590_p0584a05║令韜曰：
G155n2590_p0584a06║上足，猶言高徒。傳燈錄五，曹令溪韜禪師者，吉州人也。姓張氏，依六祖
G155n2590_p0584a07║出家，未嘗離左右。祖歸寂，遂為衣塔主。唐開元四年玄宗聆其德風，詔令
G155n2590_p0584a08║赴闕，師辭疾不起。上元元年肅宗遣使取傳法衣入內供養，仍敕師隨衣入朝
G155n2590_p0584a09║，師亦以疾辭，終於本山。壽九十五，勅謚大曉禪師。
G155n2590_p0584a10║如何處斷？韜曰：若以國法論，理須誅夷。但以佛教慈悲，冤親平等，
G155n2590_p0584a11║於一切眾生無寃無親，起大慈悲，無彼我之相，平等救度之也。
G155n2590_p0584a12║況彼求欲供養，罪可恕矣！柳守加歎曰：始知佛門廣大。遂赦之。上元元年，
G155n2590_p0584a13║肅宗遣使就請師衣鉢歸內供養。至永泰元年，五月五日，代宗夢六祖大師請衣鉢
G155n2590_p0584a14║。七日，敕刺史楊緘云：朕夢感能禪師請傳衣袈裟，却歸曹溪，今遣鎮國大將
G155n2590_p0584a15║軍劉崇景頂戴而送。
G155n2590_p0585a01║頂戴而送者，尊崇法服故。
G155n2590_p0585a02║朕謂之國寶。卿
G155n2590_p0585a03║指楊緘。
G155n2590_p0585a04║可於本寺如法安置。專令僧眾親承宗旨者。嚴加守護，勿令遺墜。後或為人偷
G155n2590_p0585a05║竊，皆不遠而獲。如是者數四。憲宗諡大鑒禪師，塔曰元和靈照。
G155n2590_p0585a06║六祖又有髮塔在廣州光孝寺佛殿後。六祖初剃度時其徒為藏髮於此。蓋髮塚
G155n2590_p0585a07║也。見廣語。
G155n2590_p0585a08║其餘事蹟，係載唐尚書王維，刺史柳宗元，刺史劉禹錫等碑。守塔沙門令韜錄
G155n2590_p0585a09║。
G155n2590_p0585a10║案神會請王維撰六祖碑銘，令韜與之同時，故得見之。若柳宗元劉禹錫之世
G155n2590_p0585a11║，去六祖之遷化，已百餘年矣。其所撰之碑，决非令韜所及見者。此句有柳
G155n2590_p0585a12║劉二人之名，必為後人竄入無疑。
G155n2590_p0585a13║六祖壇經箋註終
G155n2590_p0585a14║
G155n2590_p0585a15║
G155n2590_p0586a01║