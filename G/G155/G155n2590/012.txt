G155n2590_p0586a02║跋
G155n2590_p0586a03║六祖大師平昔所說之法，
G155n2590_p0586a04║平昔，平生昔日之時也。杜甫詩，三嘆酒食傍，何由似平昔。
G155n2590_p0586a05║皆大乘圓頓之旨。
G155n2590_p0586a06║寶積經二十八，諸佛如來正真正覺之道，彼乘名為大乘。四教儀集註下，體非
G155n2590_p0586a07║漸成，故名圓頓。同，集解下，三一無差，不從漸次，名為圓頓。旨，宗旨也
G155n2590_p0586a08║。
G155n2590_p0586a09║故目之曰經。
G155n2590_p0586a10║輔教編六祖壇經贊，注曰：今大鑑所演是大法要，真正無妄。實可軌持，如如
G155n2590_p0586a11║恆常，魔外群邪不能改變，正與佛經無異，固宜以佛經字為例也。鐔津文集三
G155n2590_p0586a12║，稱經者，後人尊其法，而非六祖之意也。今從其舊，不敢改易。案，或稱壇
G155n2590_p0586a13║經，或稱壇記。其弟子所傳之一脈則尊稱之曰壇經。非其一脈所傳，如他宗之
G155n2590_p0586a14║弟子等，則稱之曰六祖壇記也。
G155n2590_p0586a15║其言近指遠
G155n2590_p0587a01║孟子，言近而指遠者，善言也。
G155n2590_p0587a02║詞坦義明，
G155n2590_p0587a03║坦，他亶切，平易也。案，詞坦易明，即俗人所云，深入顯出之意。
G155n2590_p0587a04║誦者各有所獲。明教嵩公。
G155n2590_p0587a05║五燈會元十五，洞山聰禪師法嗣，杭州佛日契嵩禪師，藤州鐔津李氏子也。七
G155n2590_p0587a06║歲出家，十三得度，十九遊方，徧參知識，法於洞山，後居永安蘭若。蓋禪門定
G155n2590_p0587a07║祖圖，傳法正宗記，輔教編，上進仁宗皇帝，帝覽之嘉歎，付傳法院，編次入
G155n2590_p0587a08║藏。下詔褒寵。賜號明教。熙甯四年六月四日，晨興寫偈，至中夜而化。師有
G155n2590_p0587a09║文集二十卷，目曰鐔津，盛行於世。
G155n2590_p0587a10║常讚云：天機利者得其深，
G155n2590_p0587a11║列子說符，苦皋之所觀，天機也。莊子內篇大宗師，其嗜欲深者其天機淺。
G155n2590_p0587a12║天機鈍者得其淺。
G155n2590_p0587a13║天機二句，見明教大師輔教編六祖壇經贊。
G155n2590_p0587a14║誠哉言也！余初入道，有感於斯。續見三本不同，互有得失，其板亦已漫滅。
G155n2590_p0587a15║後漢書八十禰衡傳，既而無所之適。至於刺字漫滅。
G155n2590_p0588a01║因取其本校讎。
G155n2590_p0588a02║謝肇淛文海披沙八，對書曰校。劉向別錄，校書一人，持本一人，對讀若怨家
G155n2590_p0588a03║然。故云讎。
G155n2590_p0588a04║訛者正之，
G155n2590_p0588a05║訛，偽也，謬也。正其不正曰正。論語，就有道而正焉。
G155n2590_p0588a06║略者詳之，
G155n2590_p0588a07║鄭玄古文真寶序，繁者芟之，略者詳之。
G155n2590_p0588a08║復增入弟子請益機緣。
G155n2590_p0588a09║按古本及宋本，無機緣第七篇題，只第十南北二宗見性門中載法達智常等三四
G155n2590_p0588a10║輩。今本機緣七中，係尼無盡藏，法海，智通，志道，乃至方辨等十有餘人，
G155n2590_p0588a11║請益機緣。故云增入，即宗寶所加添也。
G155n2590_p0588a12║庶幾學者得盡曹溪之旨。
G155n2590_p0588a13║庶幾，近辭也。易繫辭下傳，子曰：顏氏之子，其殆庶幾乎！
G155n2590_p0588a14║按察使雲公從龍，深造此道。
G155n2590_p0588a15║事物紀原六，唐明皇開元二年，置十道按察採訪處。置使也。萬世統譜二十，
G155n2590_p0589a01║元雲從龍，文昌人，進士，仕元為行省參政，撫綏有功，兵民悅服。
G155n2590_p0589a02║一日過山房，
G155n2590_p0589a03║山房，隱者之書室也。
G155n2590_p0589a04║睹余所編，謂得壇經之大全慨然命工鋟梓，
G155n2590_p0589a05║鋟，音寢，刻也。梓，木名。公羊傳，鋟其板。
G155n2590_p0589a06║顓為流通。
G155n2590_p0589a07║顓，與專通。
G155n2590_p0589a08║使曹溪一派，不至斷絕。或曰：達摩不立文字，直指人心，見性成佛。盧祖六葉
G155n2590_p0589a09║正傳，
G155n2590_p0589a10║六祖姓盧氏，故名盧祖，又云盧居士。禪家或稱之曰老盧。葉，世也，六葉即
G155n2590_p0589a11║六世。
G155n2590_p0589a12║又安用是文字哉！余曰：此經非文字也，達摩單傳直指之指也。
G155n2590_p0589a13║禪家之宗旨，不依於經論文句，單傳心印之謂也。達磨遙觀此土有大乘根機，
G155n2590_p0589a14║遂泛海而來，單傳心印，祖庭事苑，傳法諸祖，初以三乘教兼行。後達磨祖
G155n2590_p0589a15║師單傳心印，破執顯宗。所謂教外別傳，不立文字，直指人心，見性成佛。然
G155n2590_p0590a01║不立文字，失意者多矣。往往謂屏去文字以默坐為禪，斯直吾門之啞羊耳。且
G155n2590_p0590a02║萬法紛然，何止文字不立者哉！殊不知道猶通也，豈拘執於一隅哉！故即文字
G155n2590_p0590a03║，文字不可得。文字既爾，餘法亦然。所以為見性成佛也，豈待遣而後已。
G155n2590_p0590a04║南嶽
G155n2590_p0590a05║懷讓禪師。
G155n2590_p0590a06║青原
G155n2590_p0590a07║行思禪師。
G155n2590_p0590a08║諸大老，嘗因是指以明其心。復以之明馬祖
G155n2590_p0590a09║道一禪師。
G155n2590_p0590a10║石頭
G155n2590_p0590a11║希遷禪師。
G155n2590_p0590a12║諸子之心。今之禪宗，流布天下，皆本是指。而今而後，豈無因是指而明心見性
G155n2590_p0590a13║者耶。問者唯唯，
G155n2590_p0590a14║文選十一西都賦，賓曰唯唯。注，唯，應敬之詞也。漢書註，晉灼曰：唯唯，
G155n2590_p0590a15║謙應也。
G155n2590_p0591a01║再拜謝曰：予不敏，
G155n2590_p0591a02║孝經，參不敏。吳氏註，不敏，猶言遲鈍。
G155n2590_p0591a03║請併書於經末，以詔來者。
G155n2590_p0591a04║詔，之笑切，告也。又教導之辭也。來者，將來之後學也。
G155n2590_p0591a05║至元
G155n2590_p0591a06║按至元。元世祖年號，辛卯，二十八年也。
G155n2590_p0591a07║辛卯夏，南海釋宗寶跋。
G155n2590_p0591a08║南海，縣名。隋以番禺改置，唐宋因之，明清時與番禺縣並為省治。民國徙治
G155n2590_p0591a09║佛山鎮，屬廣東粵海道。宗寶或云未詳，或云即韶州南華寺住持。南華寺元朝
G155n2590_p0591a10║曰花果院。案藏本題下云：風旛報恩光孝禪寺住持嗣祖比丘宗寶編。蓋宗寶即
G155n2590_p0591a11║廣州南海縣法性寺住持，故曰南海釋宗寶也。緒而論之曰序，文集之後序曰跋
G155n2590_p0591a12║。
G155n2590_p0591a13║
G155n2590_p0591a14║
G155n2590_p0591a15║