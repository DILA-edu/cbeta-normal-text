G155n2590_p0592a01║附：六祖能禪師碑銘
G155n2590_p0592a02║見全唐文卷三百二十七
G155n2590_p0592a03║唐王　維
G155n2590_p0592a04║王維字摩詰，太原人。唐開元間擢進士第一。遷尚書左丞。寧薛諸王，待若師
G155n2590_p0592a05║友，有別墅在輞川，孤居二十年。卒後，代宗求其樂章。其弟縉，集數十百篇
G155n2590_p0592a06║上之。
G155n2590_p0592a07║無有可捨，
G155n2590_p0592a08║智度論四十九，云何菩薩捨一切所有，不惜內外諸法故，是名捨一切所有。案
G155n2590_p0592a09║今翻進一層，故云無有可捨。
G155n2590_p0592a10║是達有源。無空可住，
G155n2590_p0592a11║智度論八十二，色等法無住處，如地住於水，水住於風，風住於空，空無所住
G155n2590_p0592a12║。以本無住處故，一切都無住。
G155n2590_p0592a13║是知空本。離寂非動，
G155n2590_p0592a14║離真如之理體，有為之諸相，謂之寂。今翻進一層，故云離寂。壇經，能善分
G155n2590_p0593a01║別諸法相，於第一義而不動。
G155n2590_p0593a02║乘化用常。
G155n2590_p0593a03║莊子大宗師，浸假而化予之尻以為輪，以神為馬，予因而乘之。陶潛歸去來辭
G155n2590_p0593a04║，聊乘化以歸盡。老子，常無，欲以觀其妙。常有，欲以觀其徼。
G155n2590_p0593a05║在百法而無得。
G155n2590_p0593a06║百法猶言萬法，以表示法門之眾多也。金剛般若波羅蜜經，於法實無所得。
G155n2590_p0593a07║周萬物而不殆。
G155n2590_p0593a08║易繫，知周乎萬物，而道濟天下，故不過。老子，知止不殆。又云：獨立而不
G155n2590_p0593a09║改，周行而不殆。
G155n2590_p0593a10║鼓枻海師，不知菩提之行。
G155n2590_p0593a11║鼓枻海師者，指經中每言入海採寶之謂。不知菩提之行者，指禪宗即眾生煩惑
G155n2590_p0593a12║示諸佛智體之謂也。意謂入海採寶者，不識本有家珍，至尊至貴，而能出生無
G155n2590_p0593a13║量眾寶。向外馳求，何異懷寶迷邦，騎牛覓牛。須知貪瞋痴之實性，即是佛性
G155n2590_p0593a14║。若能徹悟此三佛性，則覓貪瞋痴了不可得。當體即是真戒真定真慧，亦無真
G155n2590_p0593a15║戒真定真慧之相可得。
G155n2590_p0594a01║散花天女，能變聲聞之身。
G155n2590_p0594a02║維摩詰經，時維摩詰室，有一天女，見諸大人聞所說法，便現其身。即以天華
G155n2590_p0594a03║散諸菩薩大弟子上。舍利弗言：汝何以不轉女身？天女曰：我從十二年來，求
G155n2590_p0594a04║女人相，了不可得，當何所轉？譬如幻師，化作幻女。若有人問：何以不轉女
G155n2590_p0594a05║身？是人為正問不？舍利弗言：不也。幻無定相，當何所轉？天女曰：一切諸
G155n2590_p0594a06║法，亦復如是，無有定相，云何乃問不轉女身？即時天女以神通力變舍利弗令
G155n2590_p0594a07║如天女，天女自化身如舍利弗，而問言何以不轉女身？舍利弗以天女像而答言
G155n2590_p0594a08║：我今不知何轉而變為女身？天女曰：舍利弗若能轉此女身，則一切女人亦當
G155n2590_p0594a09║能轉如舍利弗。非女而現女身，一切女人亦復如是，雖現女身，而非女也。是
G155n2590_p0594a10║故佛說一切諸法，非男非女。即時天女還攝神力，舍利弗身還復如故。天女問
G155n2590_p0594a11║舍利弗：女身色相，今何所在？舍利弗言女身色相，無在無不在。天女曰：一
G155n2590_p0594a12║切諸法，亦復如是，無在無不在。夫無在無不在者，佛所說也。
G155n2590_p0594a13║則知法本不生，
G155n2590_p0594a14║心經，舍利子，是諸法空相，不生不滅。
G155n2590_p0594a15║因心起見。
G155n2590_p0595a01║俱舍論二，決擇名見。
G155n2590_p0595a02║見無可取，
G155n2590_p0595a03║三藏法數十八，邪見分別名之為見。所謂身見邊見等。因見取著，故曰見取。
G155n2590_p0595a04║法則常如。
G155n2590_p0595a05║傳心法要下，如來者，即諸法如義。所以云彌勒亦如也，眾聖賢亦如也。如即
G155n2590_p0595a06║無生，如即無滅，如即無見，如即無聞。金剛經，如如不動。
G155n2590_p0595a07║世之至人，
G155n2590_p0595a08║莊子，逍遙遊，至人無己。
G155n2590_p0595a09║有證于此。得無漏不盡漏，
G155n2590_p0595a10║道心如完器，妙理猶淨水。一切煩惱，破壞道心，迷失妙理，猶如破器不能停
G155n2590_p0595a11║淨水。譏其過失，名之曰漏。即欲漏有漏無明漏也。四果永盡，名曰無漏。
G155n2590_p0595a12║度有為非無為者，
G155n2590_p0595a13║華嚴經，何等為有為法，所謂欲界，色界，無色界，眾生界。何等為無為法，
G155n2590_p0595a14║所謂虛空，𣵀槃，數緣滅，非數緣滅，緣起法性住。
G155n2590_p0595a15║其惟我曹溪禪師乎。
G155n2590_p0596a01║廣東志，曹溪在韶州府城東南五十里，源出狗耳嶺西，流三十五里。合湞水，
G155n2590_p0596a02║又南流，入英德縣界。梁天監元年，有天竺僧智藥三藏。泛舶至廣，經谿口。
G155n2590_p0596a03║聞水香，掬而嘗之。曰：此水上流，必有勝地。尋之，遂開山立石寶林。謂此
G155n2590_p0596a04║地宛然西天寶林也。預記後一百七十年，當有肉身菩薩，來此演法。唐儀鳳間
G155n2590_p0596a05║，僧惠能居此，應讖為南宗六祖，衣鉢與真身俱存。元和十年，賜謚曰大鑒禪
G155n2590_p0596a06║師，塔曰靈照。開寶間，賜名南華禪寺。
G155n2590_p0596a07║禪師俗姓盧氏，某郡某縣人也。名是虛假，
G155n2590_p0596a08║虛假者，不實之義，無實體也。輔行五之三，假者只是不實為義。
G155n2590_p0596a09║不生族姓之家。
G155n2590_p0596a10║左傳，天子建德，因生以賜姓。諸侯以氏為族。官有世功，則有官族。
G155n2590_p0596a11║法無中邊，
G155n2590_p0596a12║中者中道，邊者邊際。
G155n2590_p0596a13║不居華夏之地。善習表于兒戲，
G155n2590_p0596a14║論語注，習於善則善。
G155n2590_p0596a15║利根發于童心。
G155n2590_p0597a01║𣵀槃經，一切眾生，凡有三種。所謂利根，中根，鈍根。左傳，昭公猶有童心
G155n2590_p0597a02║。
G155n2590_p0597a03║不私其身，臭味于畊桑之侶。
G155n2590_p0597a04║左傳，今譬於草木，寡君在君君之臭味也。杜預註，言同類也。案此句指六祖
G155n2590_p0597a05║賣柴等事。壇經云：此身不幸，父又早亡，老母孤遺，移來南海。艱辛貧乏，
G155n2590_p0597a06║於市賣柴。
G155n2590_p0597a07║苟適其道，羶行于蠻貊之鄉。
G155n2590_p0597a08║莊子，羊肉不慕蟻，蟻慕羊肉，羊肉羶也。舜有羶行，百姓悅之，故三徙成都
G155n2590_p0597a09║。至鄧之虛，而十有萬家。論語，言忠信，行篤謹，雖蠻貊之邦行矣。案此句
G155n2590_p0597a10║，指六祖未出家前作南海百姓也。
G155n2590_p0597a11║年若干，事黃梅忍大師，
G155n2590_p0597a12║傳燈錄，宏忍大師，蘄州黃梅人也。姓周氏，生而岐嶷。童遊時，逢一智者歎
G155n2590_p0597a13║曰：此子闕七種相，不逮如來。後遇信大師得法，嗣化於破頭山。
G155n2590_p0597a14║願竭其力，
G155n2590_p0597a15║論語，事父母能竭其力。
G155n2590_p0598a01║即安於井臼。
G155n2590_p0598a02║案此句指六祖腰石舂米事。壇經云：惠能退至後院，有一行者，差惠能破柴踏
G155n2590_p0598a03║碓。
G155n2590_p0598a04║素刳其心，
G155n2590_p0598a05║莊子天地篇，夫子曰：夫道覆載天地者也。洋洋乎大哉！君子不可以不刳心焉
G155n2590_p0598a06║。
G155n2590_p0598a07║獲悟子稊稗。
G155n2590_p0598a08║莊子知北遊篇，東郭子問於莊子曰：所謂道惡乎在？莊子曰：在稊稗。
G155n2590_p0598a09║每大師登座，學眾盈庭。中有三乘之根，
G155n2590_p0598a10║魏書釋老志，初階聖者，有三種人。其根業太差，謂之三乘。聲聞乘，緣覺乘
G155n2590_p0598a11║，大乘。取其可乘運以至道為名。此三人惡迹已盡，但修心盪累，濟物進德。
G155n2590_p0598a12║初根人為小乘，行四諦法。中根人為中乘，受十二因緣。上根人為大乘，則修
G155n2590_p0598a13║六度。雖階三乘，而要由修進萬行，拯度億流，彌長遠，乃可登佛境矣。劉孝
G155n2590_p0598a14║標世說，註法華經曰：三乘者：一曰聲聞乘。二曰緣覺乘。三曰菩薩乘。聲聞
G155n2590_p0598a15║者，悟四諦而得道也。緣覺者，悟因緣而得道也。菩薩者，行六度而得道也。
G155n2590_p0599a01║然則羅漢得道，全由佛教，故以聲聞為名也。辟支佛得道，或聞因緣而解，或
G155n2590_p0599a02║聽環珮而得悟，神能獨達，故以緣覺為名也。菩薩者，大道之人也。方便則止
G155n2590_p0599a03║行六度，真教則通修萬善。功不為己，志存廣濟，故以大道為名也。
G155n2590_p0599a04║共聽一音之法。
G155n2590_p0599a05║一音指如來說法之聲音也。維摩詰經，佛以一音演說法，眾生隨類各得解；皆
G155n2590_p0599a06║謂世尊同其語，斯則神力不共法。𣵀槃經，一切眾生，種種形類，二足，四足
G155n2590_p0599a07║，多足，無足。佛以一音而為說法，彼彼異類，各自得解，各各嘆言：如來今
G155n2590_p0599a08║日為我說法。
G155n2590_p0599a09║禪師默然受教，曾不起予。
G155n2590_p0599a10║論語，起予者商也。
G155n2590_p0599a11║退省其私，
G155n2590_p0599a12║論語，退而省其私，亦足以發。
G155n2590_p0599a13║迥超無我。
G155n2590_p0599a14║金剛經，是故佛說一切法，無我無人，無眾生，無壽者。黃檗傳心法要卷上，
G155n2590_p0599a15║學道人莫疑四大為身。四大無我，我亦無主，故知此身無我亦無主。五陰為心
G155n2590_p0600a01║，五陰無我亦無主，故知此心無我亦無主。六根六塵六識和合生滅，亦復如是
G155n2590_p0600a02║。十八界既空，一切皆空，唯有本心蕩然清淨。智度論三十一，無常苦空故無
G155n2590_p0600a03║我，不自在故無我，無主故名無我。諸法無不從因緣生，從因緣生故無我。無
G155n2590_p0600a04║相無作故無我，假名字故無我，身見顛倒故無我，斷我心得道故無我。
G155n2590_p0600a05║其有猶懷渴鹿之想，
G155n2590_p0600a06║楞伽經，不知心量愚癡凡夫。取內外性依於一，異，俱，不俱，有，無，非有
G155n2590_p0600a07║，非無，常，無常。自性習因，計著妄想。譬如羣鹿，為渴所逼，見春時炎，
G155n2590_p0600a08║而作水想，迷亂馳趨，不知非水。
G155n2590_p0600a09║尚求飛鳥之跡。
G155n2590_p0600a10║𣵀槃經，如鳥飛空，跡不可尋。華嚴經，了知諸法性寂滅，如鳥飛空無有跡。
G155n2590_p0600a11║香飯未消，
G155n2590_p0600a12║維摩詰經，於是維摩詰不起於座，居眾會前，化作菩薩，而告之曰：汝往上方
G155n2590_p0600a13║界分，度如四十二恒河沙佛土，有國名眾香，佛號香積，與諸菩薩，方共坐食
G155n2590_p0600a14║。汝往到彼，如我辭曰：維摩詰稽首世尊足下。願得世尊所食之餘，當於娑婆
G155n2590_p0600a15║世界施作佛事，令此樂少法者，得弘大道。於是香積如來，以眾香鉢盛滿香飯
G155n2590_p0601a01║，與化菩薩。時化菩薩，既受鉢飯，與彼九百萬菩薩俱受佛威神力，及維摩詰
G155n2590_p0601a02║力，於彼世界忽然不現，須臾之間至維摩詰舍。時維摩詰語舍利弗等諸大聲聞
G155n2590_p0601a03║，仁者可食如來甘露味飯，大慈所熏，無以限意食之使不消也。
G155n2590_p0601a04║弊衣仍覆。
G155n2590_p0601a05║用法華經信解品故事。
G155n2590_p0601a06║皆曰：升堂入室，
G155n2590_p0601a07║論語，子曰由也升堂矣，未入於室也！
G155n2590_p0601a08║測海窺天。
G155n2590_p0601a09║東方朔答客難，以管窺天，以蠡測海。
G155n2590_p0601a10║謂得黃帝之珠，
G155n2590_p0601a11║莊子，黃帝遊乎赤水之北，登乎崑崙之邱。而南望還歸，遺其玄珠。使知索之
G155n2590_p0601a12║，而不得。使離朱索之，而不得。使喫詬索之，而不得也。乃使象罔，象罔得
G155n2590_p0601a13║之。黃帝曰：異哉！象罔乃可以得之乎？
G155n2590_p0601a14║堪受法王之印。
G155n2590_p0601a15║法華經，我為法王，於法自在。安隱眾生，故現於世。汝舍利弗，我此法印，
G155n2590_p0602a01║為欲利益世間故說。
G155n2590_p0602a02║大師心知獨得，謙而不鳴。
G155n2590_p0602a03║義本周易謙卦。
G155n2590_p0602a04║天何言哉，
G155n2590_p0602a05║論語，子曰：天何言哉，四時行焉，百物生焉。
G155n2590_p0602a06║聖與仁豈敢。
G155n2590_p0602a07║論語，若聖與仁，則吾豈敢。
G155n2590_p0602a08║子曰賜也，吾與汝弗如。
G155n2590_p0602a09║弗，唐文粹作不，句見論語。
G155n2590_p0602a10║臨終，遂密授以祖師袈裟。
G155n2590_p0602a11║增一云：如來所著衣，名曰袈裟。此袈裟衣者，從色得名。慧苑音義上，袈裟
G155n2590_p0602a12║具云迦邏沙曳，此云染色衣。西域俗人，皆著白色衣也。案此祖師袈裟，自達
G155n2590_p0602a13║磨傳二祖，依次傳至六祖，六祖止而不傳者也。
G155n2590_p0602a14║而謂之曰：
G155n2590_p0602a15║唐文粹無而字。
G155n2590_p0603a01║物忌獨賢，
G155n2590_p0603a02║詩，我從事獨賢。
G155n2590_p0603a03║人惡出己。吾且死矣，汝其行乎。
G155n2590_p0603a04║吾，唐文粹作予。
G155n2590_p0603a05║禪師遂懷寶迷邦，
G155n2590_p0603a06║懷寶迷邦本出於論語，懷其寶而述其邦。今借用之，以為懷寶於迷惑之方也。
G155n2590_p0603a07║銷聲異域。
G155n2590_p0603a08║晉書儒林傳，文博之漱流枕石，鏟跡銷聲。
G155n2590_p0603a09║眾生為淨土，
G155n2590_p0603a10║淨土，聖者所住之國土也。攝論八，所居之土，無於五濁，如彼玻璃珂等，名清
G155n2590_p0603a11║淨土。大乘義章十九，經中或時名佛地，或稱佛界，或云佛國，或云佛土，或
G155n2590_p0603a12║復說為淨剎，淨首，淨國，淨土。案眾生是最穢之物，翻進一層言之，淨穢平
G155n2590_p0603a13║等，而即眾生為淨土也。
G155n2590_p0603a14║雜居止于編人。
G155n2590_p0603a15║編人，謂平民編入戶口冊者。史記，况匹夫編戶之民乎。
G155n2590_p0604a01║世事是度門，
G155n2590_p0604a02║案，世事是最煩瑣之物。然煩惱清淨，本是一體。即世事而為度人之門徑也。
G155n2590_p0604a03║混農商于勞侶。
G155n2590_p0604a04║維摩經弟子品，為與眾魔共一手。作諸勞侶。大日經疏，若離如是實相印，餘
G155n2590_p0604a05║皆愛見所生。與天魔外道，作諸勞侶。
G155n2590_p0604a06║如此積十六載。南海有印宗法師，
G155n2590_p0604a07║傳燈錄，廣州法性寺，印宗和尚，吳郡人也。姓印氏，從師出家，精𣵀槃大部
G155n2590_p0604a08║。唐咸亨元年，抵京師，勅居大敬愛寺。固辭。往蘄州，謁忍大師。後於法性
G155n2590_p0604a09║寺，講𣵀槃經，遇六祖能大師，始悟玄理。以能為傳法師。
G155n2590_p0604a10║講𣵀槃經。
G155n2590_p0604a11║𣵀槃經有小乘大乘二部。小乘之𣵀槃經，西晉白法祖譯。大乘之𣵀槃經，有南
G155n2590_p0604a12║北二譯。其四十卷者，稱北本𣵀槃，北涼曇無讖譯。三十六卷者，稱南本𣵀槃
G155n2590_p0604a13║，劉宋之慧觀等將前經整治而成之也。此所講之𣵀槃經，為大乘之𣵀槃經。
G155n2590_p0604a14║禪師聽于座下，
G155n2590_p0604a15║善住意天子所問經，天子問何等比丘得言禪師。文殊師利，答言：天子，此禪
G155n2590_p0605a01║師者，於一切法，一行思量，所謂不生。若如是知，得為禪師。三教指歸一，
G155n2590_p0605a02║修心靜慮曰禪師。座下，上座之下也。言坐於住持之下。
G155n2590_p0605a03║因問大義。
G155n2590_p0605a04║大義，謂經之要義也。漢書，仲尼沒而微言絕，七十子喪而大義乖。
G155n2590_p0605a05║質以真乘，
G155n2590_p0605a06║真乘，真實之教法也。秘藏寶鑰上，作遷慢如真乘寂。釋書智藏讚，漢人始得
G155n2590_p0605a07║耳真乘。
G155n2590_p0605a08║既不能酬，翻從請益。
G155n2590_p0605a09║禮：請業則起，請益則起。
G155n2590_p0605a10║乃嘆曰：化身菩薩在此。
G155n2590_p0605a11║大藏一覽金光明最勝王經云：一切如來有三種身。化身、應身、法身。如是三身
G155n2590_p0605a12║，具足攝受阿耨菩提。云何化身？如來昔在修行地中，為諸眾生，修種種法，
G155n2590_p0605a13║得自在力。隨眾生意，隨眾生界，現種種身，是名化身。
G155n2590_p0605a14║色身肉眼凡夫，願開慧眼。
G155n2590_p0605a15║翻譯名義，眼有五種：一肉眼、二天眼、三慧眼、四法眼、五佛眼。肉眼，見
G155n2590_p0606a01║近不見遠，見前不見後，見外不見內，見晝不見夜，見上不見下。得慧眼，不
G155n2590_p0606a02║見眾生，盡滅一異相。捨離諸著，不受一切法，智慧自內滅，是名慧眼。
G155n2590_p0606a03║遂領徒屬，盡詣禪居，奉為挂衣，
G155n2590_p0606a04║案此言印宗奉裙衣而為六祖掛之於身也。釋氏要覽，寄歸傳云：西國出家，具
G155n2590_p0606a05║有聖制。諸有發心出家者，師乃問諸難事，難事既無，許之攝受，或經旬月，
G155n2590_p0606a06║令其解息，師乃為授五戒，方名鄔波索迦。此人創入佛法之基，七眾所攝也。
G155n2590_p0606a07║師次為辨縵條僧脚崎下裙濾羅鉢等，方請阿遮梨為剃髮師，親為著下裙，次與
G155n2590_p0606a08║上衣頂戴。受著已，授與鉢器，授十戒。此名室羅末尼羅方成應法。為五眾攝
G155n2590_p0606a09║，堪消施利。
G155n2590_p0606a10║親自削髮。
G155n2590_p0606a11║案，奉為挂衣二句，指儀鳳元年丙子正月八日印宗法師普會四眾為師薙髮事。
G155n2590_p0606a12║壇經云：於是為惠能剃髮，願事為師。
G155n2590_p0606a13║于是大興法雨，
G155n2590_p0606a14║𣵀槃經，雨大法雨，普潤眾生。華嚴經，佛於一一剎那中，普雨無邊大法雨。
G155n2590_p0606a15║普灑客塵。
G155n2590_p0607a01║維摩詰經，菩薩斷除客塵煩惱，而起大悲。僧肇註：心過外緣，煩惱橫起，故
G155n2590_p0607a02║名客塵。
G155n2590_p0607a03║乃教人以忍。
G155n2590_p0607a04║瑜伽論，云何名忍，自無憤勃，不報他怨，故名忍。大乘義章九，慧心安法，
G155n2590_p0607a05║名之為忍。三藏法數五，忍即忍耐，亦安忍也。
G155n2590_p0607a06║曰：忍者無生。
G155n2590_p0607a07║最勝王經一，無生是實，生是虛妄。梵網經上，伏空假，會法性，登無生山。
G155n2590_p0607a08║垂裕記二，無生寂滅，一體異名。仁王經良賁疏，言無生者，謂即真理。智證
G155n2590_p0607a09║真理，名無生忍。天台觀經疏，無生忍是初地初住。
G155n2590_p0607a10║方得無我。
G155n2590_p0607a11║金剛經，通達無我法者，如來說名真是菩薩。大乘義章，法無性實，故曰無我
G155n2590_p0607a12║。又云苦非我體，故名為無我。
G155n2590_p0607a13║始成于初發心。
G155n2590_p0607a14║初發心者，初發求菩提之心也。初發心有四十一義：一，是心不雜一切煩惱。
G155n2590_p0607a15║二，是心相續不貪異乘。三，是心堅牢，一切外道無能勝者。四，是心一切之
G155n2590_p0608a01║眾魔不能破壞。乃至四十一，是心相續也。見十住毘婆沙論一。
G155n2590_p0608a02║以為教首。
G155n2590_p0608a03║為受教之起首，亦為施教之起首也。
G155n2590_p0608a04║至于定無所入，
G155n2590_p0608a05║謂初則入定，次則住於定，終則至於無定之可入也。極言無所不定，且無定所
G155n2590_p0608a06║之可言。
G155n2590_p0608a07║慧無所依。
G155n2590_p0608a08║華嚴經，一切佛法依慈悲，慈悲復依方便立，方便依智，智依慧無礙，慧身無
G155n2590_p0608a09║所依。成唯識論，依謂一切有生滅法。仗因託緣，而得生住。諸所仗託，皆說
G155n2590_p0608a10║為依。如王與臣，互相依等。案，今進一層言之，故云慧無所依。
G155n2590_p0608a11║大身過于十方，
G155n2590_p0608a12║金剛經，須菩提言：世尊！如來說人身長大，即為非大身，是名大身。大身者
G155n2590_p0608a13║，對於丈六之小身謂徧虛空之大化身也。案，非身名大身者，即真如之無住，
G155n2590_p0608a14║足以包太虛，藏沙界，故云過於十方。東西南北四維上下為十方。
G155n2590_p0608a15║本覺超于三世。
G155n2590_p0609a01║仁王經中，自性清淨名本覺。即是諸佛一切智智。起信論，心體離念，離念相
G155n2590_p0609a02║者，等虛空界，無所不徧，法界一相，即是如來平等法身。說名本覺。寶積經
G155n2590_p0609a03║九十四，三世所謂過去未來現在。云何過去世，若法生已滅，是名過去世。云
G155n2590_p0609a04║何未來世，法若未生未起，是名未來世。云何現在世，若法生已未滅，是名現
G155n2590_p0609a05║在世。案，自性清淨心，歷三世而常存，故云超於三世。
G155n2590_p0609a06║根塵不滅，
G155n2590_p0609a07║根指五根六根言。五根者，眼根，耳根，鼻根，舌根，身根。六根者，五根加
G155n2590_p0609a08║意根也。塵，指六塵言。六塵者，色聲香味觸法也。
G155n2590_p0609a09║非色滅空。
G155n2590_p0609a10║維摩詰經，色即是空。非色滅空，色性自空。僧肇註，不待色滅，然後為空。
G155n2590_p0609a11║按，色指根塵言，六根六塵不滅於空，故云。
G155n2590_p0609a12║行願無成，
G155n2590_p0609a13║法界次第，造作之心能趣於果，名為行。又云：志求滿足故云願也。
G155n2590_p0609a14║即凡成聖。
G155n2590_p0609a15║十界分凡夫與聖者之二類。地獄、餓鬼、畜生、修羅、人間、天上，為六凡。聲
G155n2590_p0610a01║聞、緣覺、菩薩、佛，為四聖。見止觀五之一。凡指六凡，聖指四聖。案，眾
G155n2590_p0610a02║生即佛，佛即眾生，故凡夫可成為聖。
G155n2590_p0610a03║擧足下足，
G155n2590_p0610a04║維摩詰經，菩薩若應諸波羅蜜，教化眾生，諸有所作，擧足下足，當知皆從道
G155n2590_p0610a05║場來，住於佛法矣。
G155n2590_p0610a06║長在道場。
G155n2590_p0610a07║維摩經菩薩品，直心是道場，乃至三十七品是道場。註維摩經四，肇曰：閑宴修
G155n2590_p0610a08║道之處謂之道場也。
G155n2590_p0610a09║是心是情，
G155n2590_p0610a10║心為阿賴耶識之別名。唯識論三，或名心，由種種法熏習種子所積集故。述記
G155n2590_p0610a11║三末，梵云質多，此名心也。即積集義，是心義。集起義，是心義。以能集生
G155n2590_p0610a12║多種子故，說此識以為心。情者情識。智度論二十三，情塵識和合，所作事業
G155n2590_p0610a13║成。
G155n2590_p0610a14║同歸性海。
G155n2590_p0610a15║真如之理性，深廣如海，故云性海。如來法身之境也。西域記序，廓羣疑於性
G155n2590_p0611a01║海，啓妙覺於迷津。
G155n2590_p0611a02║商人告倦，自息化城。
G155n2590_p0611a03║用法華經化城喻品故事。
G155n2590_p0611a04║窮子無疑，直開寶藏。
G155n2590_p0611a05║法華經信解品，今此寶藏，自然而至。
G155n2590_p0611a06║其有不植德本，
G155n2590_p0611a07║法華經，此諸菩薩非初發意，皆久植德本，於無量百千萬億佛所，淨修梵行。
G155n2590_p0611a08║難入頓門。
G155n2590_p0611a09║判大乘者，不外頓漸二教。頓教漸教，亦可云頓門漸門。
G155n2590_p0611a10║妄繫空華之狂，
G155n2590_p0611a11║圓覺經，妄認四大為自身相，六塵緣影為自心相，譬如彼病目，見空中華及第
G155n2590_p0611a12║二月。傳燈錄十，一翳在眼，空華亂墜。
G155n2590_p0611a13║曾非慧日之咎。
G155n2590_p0611a14║華嚴經，譬如日出普照世間。於一切淨水器中，影無不現。普徧眾處，而無來
G155n2590_p0611a15║往。或一器破，便不現影。佛子，於汝意云何，彼影不現，為日咎不？答言：
G155n2590_p0612a01║不也，但由器壞，非日有咎。如來智日，亦復如是。前現法界，無前無後。一
G155n2590_p0612a02║切眾生，淨心器中，物無不現。心器常淨，常見佛身。若心濁器破，則不得見
G155n2590_p0612a03║。
G155n2590_p0612a04║常歎曰：七寶布施，等恒河沙。
G155n2590_p0612a05║金剛經，須菩提如恒河中所有沙數，如是沙等恒河。於意云何？是諸恒河沙，
G155n2590_p0612a06║寧為多不？須菩提言甚多，但諸恒河尚多無數，何况其沙。須菩提若有善男子
G155n2590_p0612a07║，善女人，以七寶滿爾所恒河沙數三千大千世界，以用布施，得福多不？須菩
G155n2590_p0612a08║提言甚多，佛告須菩提：若善男子，善女人，於此經中，乃至受持四句偈等，為
G155n2590_p0612a09║他人說。而此福德，勝前福德。智度論七，問曰：如閻浮提中，種種大河，亦
G155n2590_p0612a10║有過恒河者，何故常言恒河沙等？答曰恒河沙多，餘河不爾。復次，恒河是佛
G155n2590_p0612a11║生處，遊行處，弟子現見，故以為喻。復次，諸人經書皆以恒河為福德吉河，
G155n2590_p0612a12║若入中洗者，諸罪垢惡，皆悉除盡。以人敬事此河，皆共識知，故以恒河沙為
G155n2590_p0612a13║喻。復次，餘河名字屢轉，此恒河世世不轉，以是故，以恒河為喻，不取餘河
G155n2590_p0612a14║。
G155n2590_p0612a15║億劫修行，
G155n2590_p0613a01║探玄記四，西國數法，有三種億：一，百萬。二，千萬。三，萬萬。劫，遠大
G155n2590_p0613a02║之時也。案，億劫修行，猶三大僧祇劫修行之意。
G155n2590_p0613a03║盡大地墨。
G155n2590_p0613a04║法華經化城喻品，大通智勝如來，彼佛滅度已來，甚大久遠，譬如三千大千世
G155n2590_p0613a05║界所有地種，假使有人磨以為墨，過於東方千國土，乃下一點，大如微塵，又
G155n2590_p0613a06║過千國土復下一點，如是展轉盡地種墨，於汝意云何。是諸國土，若算師，若
G155n2590_p0613a07║算師弟子，能得邊際知其數不。
G155n2590_p0613a08║不如無為之運，
G155n2590_p0613a09║𣵀槃經，有為之法，則有壞滅。無為之法，無有壞滅。
G155n2590_p0613a10║無礙之慈。
G155n2590_p0613a11║華嚴經，世間無礙清淨慈，放大光明平等普照故。
G155n2590_p0613a12║弘濟四生，
G155n2590_p0613a13║四生者，一胎生，如人獸等。二卵生，如鳥等。三濕生，如蟲等。四化生，如
G155n2590_p0613a14║諸天地獄及劫初之眾生等。詳俱舍論八。
G155n2590_p0613a15║大庇三有。
G155n2590_p0614a01║頌疏界品，名三有者，欲有色有無色有。遁麟紀一，一本有，現生之身心。二當
G155n2590_p0614a02║有，未來之身心。三中有，受於本有與當有中間之身心。欲界之生死，必有中
G155n2590_p0614a03║有。
G155n2590_p0614a04║既而道德遍覆，名聲普聞。
G155n2590_p0614a05║法華經序品，名聲普聞無量世界。
G155n2590_p0614a06║泉館卉服之人，
G155n2590_p0614a07║泉館，即淵館也。築館於重淵之下，猶言穴居也。唐高祖諱淵，故唐人改淵為
G155n2590_p0614a08║泉。如陶淵明改為陶泉明之類。書經禹貢，島夷卉服。後漢書南蠻傳贊，鏤體
G155n2590_p0614a09║卉衣。註，卉衣，草服也。
G155n2590_p0614a10║去聖歷劫。
G155n2590_p0614a11║聖指釋迦牟尼言。劫見前。
G155n2590_p0614a12║塗身穿耳之國，
G155n2590_p0614a13║後漢書，東夷傳，挹婁古肅慎之國也。在夫餘東北千餘里，好養豕，食其肉，
G155n2590_p0614a14║衣其皮。冬以豕膏塗身厚數分，以禦風寒。後漢書，南蠻傳，珠崖儋耳二郡，
G155n2590_p0614a15║在海洲上。東西千里，南北五百里。其渠帥貴長耳皆穿而縋之垂肩三寸。南史
G155n2590_p0615a01║林邑國，男女皆以橫幅古貝繞腰，以下謂之干漫，穿耳貫小環。貴者，著革屐
G155n2590_p0615a02║。賤者，跣行。自林邑扶南以南諸國皆然也。沈瑩臨海木土志，夷州在臨海東
G155n2590_p0615a03║南去郡二千里，土地無霜雪，草木不死，四面是山谿，人皆髠髮穿耳，女人不
G155n2590_p0615a04║穿耳。
G155n2590_p0615a05║航海窮年。
G155n2590_p0615a06║顏延年曲木詩序，棧山航海，踰軼沙漠之貢府無虛月。莊子，引以蔓延，所以
G155n2590_p0615a07║窮年。
G155n2590_p0615a08║皆願拭目于龍象之姿，
G155n2590_p0615a09║拭目，謂有所欲見之事，恐目力不及而預拭之，以詳為觀察也。智度論三，那
G155n2590_p0615a10║伽或名龍或名象，是五千阿羅漢，諸阿羅漢中最大力，以是故言如龍如象。水
G155n2590_p0615a11║行中龍力大，陸行中象力大也。
G155n2590_p0615a12║忘身于鯨鯢之口。
G155n2590_p0615a13║鯨，海獸名，居海洋中。外形如魚，實獸類也。大者長六七十丈。鯢，兩棲動
G155n2590_p0615a14║物之最大者，長者至四尺餘，以魚為食。或云：鯨之雌者為鯢。此言願見六祖
G155n2590_p0615a15║者寄跡於韶州，謂海濱為鯨鯢之鄉之意。
G155n2590_p0616a01║駢立于戶外，
G155n2590_p0616a02║駢，並也。駢立並立也。莊子，無幾何而往，則戶外之履滿矣。
G155n2590_p0616a03║趺坐于牀前。
G155n2590_p0616a04║趺坐，結跏趺坐也。慧琳音義八，結跏趺坐略有二種，一曰吉祥，二曰降魔。
G155n2590_p0616a05║凡坐皆先以右趾押左股，後以左趾押右股，此即左押右，右手亦在左手上，名
G155n2590_p0616a06║曰降魔坐，諸禪宗多傳此坐。其吉祥坐，先以左趾押右股，後以右趾押左股，
G155n2590_p0616a07║令二足掌仰於二股之上，手亦右押左，安仰跏趺之上，名吉祥坐。
G155n2590_p0616a08║林是旃檀，更無雜樹。
G155n2590_p0616a09║𣵀槃經，如旃檀林。純以旃檀而為圍繞。楞嚴經，佛告阿難，汝嗅此旃檀，然
G155n2590_p0616a10║於一株，四十里內，同時聞香。
G155n2590_p0616a11║花惟薝蔔，不嗅餘香。
G155n2590_p0616a12║維摩詰經，如人入瞻蔔林。唯嗅瞻蔔，不嗅餘香。酉陽雜爼，諸花少六出者。
G155n2590_p0616a13║惟梔子花六出。陶真曰：言梔子剪花六出，刻房七道，其花香甚。相傳即西域
G155n2590_p0616a14║瞻蔔花也。
G155n2590_p0616a15║皆以實歸，
G155n2590_p0617a01║莊子德充符，常季問於仲尼曰，王駘兀者也。從之遊者與夫子中分魯。立不教
G155n2590_p0617a02║，坐不議，虛而往，實而歸。王巾頭陀寺碑文。智刃所遊，日新月故。道勝之
G155n2590_p0617a03║韻，虛往實歸。
G155n2590_p0617a04║多離妄執。
G155n2590_p0617a05║妄執，虛妄之執念也。法華經方便品，深著虛妄法，堅受不可捨。釋門歸敬儀
G155n2590_p0617a06║中，無始妄習執見。
G155n2590_p0617a07║九重延想，
G155n2590_p0617a08║離騷，君之門兮九重。未敢直指君言，故以門為說，意則指君也。
G155n2590_p0617a09║萬里馳誠。思布髮以奉迎，
G155n2590_p0617a10║過現因果經云：善慧仙人，既授記已。佛經行處，而地濁濕。善慧即脫所著鹿
G155n2590_p0617a11║皮之衣，以用布地，解髮覆之，佛踐而度。復記之曰：汝後得佛，當於五濁惡
G155n2590_p0617a12║世，度諸天人，不以為難，必如我也。大般若經，我於往者然燈佛時，蓮花王
G155n2590_p0617a13║都四衢道首，見然燈佛，獻五莖花。布髮掩泥，聞正法要。
G155n2590_p0617a14║願叉手而作禮。
G155n2590_p0617a15║瓔珞經，時有菩薩，名曰普照。承佛聖旨，即從座起。長跪叉手前白佛言。法
G155n2590_p0618a01║華經，普賢勸發品，受持佛語，作禮而去。
G155n2590_p0618a02║則天太后，
G155n2590_p0618a03║則天太后唐高宗之后，名瞾，許州人。初太宗選為才人，太宗崩，削髮為尼。
G155n2590_p0618a04║高宗時復蓄髮入宮，旋立為皇后。高宗崩，遂臨朝稱制。死後，諡則天皇后。
G155n2590_p0618a05║孝和皇帝，
G155n2590_p0618a06║唐中宗諡曰孝和皇帝。見唐會要一。
G155n2590_p0618a07║並敕書勸諭，
G155n2590_p0618a08║君主時代，凡諭誥外藩及京外官者曰勅書，亦曰勅諭。
G155n2590_p0618a09║徵赴京城。
G155n2590_p0618a10║劉㫬唐書，慧能住韶州廣果寺。韶州山中，舊多虎豹。一朝盡去，遠近驚歎，
G155n2590_p0618a11║咸歸伏焉。神秀嘗奏則天，請迫慧能赴都，慧能固辭，神秀又自作書，重邀之
G155n2590_p0618a12║。慧能謂使者曰：吾形貌短陋，北土見之，恐不敬吾法。又先師以吾南中有緣
G155n2590_p0618a13║，亦不可違也，竟不度嶺而死。天下乃散傳其道。謂神秀為北宗。慧能為南宗
G155n2590_p0618a14║。
G155n2590_p0618a15║禪師，子牟之心，敢忘鳳闕。
G155n2590_p0619a01║莊子，中山公子牟謂瞻子曰：身在江湖之上，心居乎魏闕之下，奈何！關中記
G155n2590_p0619a02║，建章宮圓闕臨北道，有金鳳在闕上，高丈餘，故號鳳闕。
G155n2590_p0619a03║遠公之足，不過虎溪。
G155n2590_p0619a04║廬山東林寺慧遠，俗姓賈氏，雁門人。初學儒。二十歲出家，師道安，達大乘
G155n2590_p0619a05║之奧旨。曾集緇素百二十三人，結白蓮社。晉義熙十二年八月寂，壽八十三
G155n2590_p0619a06║。見高僧傳六。廬山記，惠遠居廬山東林寺，送客不過溪。一日與陶淵明道士
G155n2590_p0619a07║陸靜修共話，不覺踰之。虎輒驟鳴。三人大笑而別。
G155n2590_p0619a08║固以此辭，竟不奉詔。遂送百衲袈裟及錢帛等供養。
G155n2590_p0619a09║衲，補綴也。百衲言其補綴之多也。智度論，佛言應著衲衣。袈裟見前。
G155n2590_p0619a10║天王厚禮，
G155n2590_p0619a11║春秋，天王狩於河陽。此天王，指孝和也。
G155n2590_p0619a12║獻玉衣于幻人。
G155n2590_p0619a13║幻人，幻化之人也。列子，周穆王時，西極之國，有化人來。入水火，貫金石
G155n2590_p0619a14║，反山川，移城邑，乘虛不墜，觸實不硋。千變萬化，不可窮極。既已變物之
G155n2590_p0619a15║形，又且易人之慮。穆王敬之若神，事之若君。推路寢以居之，引三牲以進之
G155n2590_p0620a01║，選女樂以娛之。化人以為王之宮室，卑陋，而不可處。王之厨饌，腥羶，而
G155n2590_p0620a02║不可饗。王之嬪御，膻惡而不可親。穆王乃為之改築土木之功，赭堊之色，無
G155n2590_p0620a03║遺巧焉，五府為虛，而臺始成。其高千仞臨終南之上，號曰：中天之臺。簡鄭
G155n2590_p0620a04║衞之處子，娥媌靡曼者，施芳澤正蛾眉。設笄珥，衣阿錫，曳齊紈。粉白黛黑
G155n2590_p0620a05║，珮玉環，雜芷若，以滿之。奏承雲，大瑩，九韶。晨露，以樂之。月月獻玉
G155n2590_p0620a06║衣，旦旦薦玉食。化人猶不舍然，不得已而臨之。居無幾何，謁王同遊，王執
G155n2590_p0620a07║化人之袪，騰而上者，中天迺止，暨及化人之宮。
G155n2590_p0620a08║女后宿因，
G155n2590_p0620a09║女后，指武后。宿因，宿世所造之業因也。華嚴經七十五，宿因無失壞。
G155n2590_p0620a10║施金錢于化佛。
G155n2590_p0620a11║雜寶藏經云：昔耆闍崛山中，多有僧住。有一貧窮乞索女人，見諸長者送供詣
G155n2590_p0620a12║山。作是念言：此必作會，我當往乞。便向山中，見諸長者，以種種食，供養
G155n2590_p0620a13║眾僧。自思惟言：我先不修，今世貧苦。今若不作，未來轉劇。先於糞中拾得
G155n2590_p0620a14║兩錢，恒常保惜。以俟乞索不得之時，當用買食。我今持以布施眾僧。又云：
G155n2590_p0620a15║昔拘留沙國，有惡生王詣園堂上，見一金猫，從東北角，入西南角，即遣人掘
G155n2590_p0621a01║得一銅盆。盆受三斛。滿中金錢。漸漸深掘，復得一盆。如是次第得三重盆，
G155n2590_p0621a02║各受三斛，悉滿金錢。轉復傍掘，經於五里，步步之中，盡得銅盆，皆滿金錢
G155n2590_p0621a03║。怪其所以，即詣尊者迦旃延所，說其因緣。尊者答王：此王宿因，所獲福報
G155n2590_p0621a04║。王即請問往昔因緣。尊者答王：乃往過去九十一劫，毘婆尸佛，入般𣵀槃後
G155n2590_p0621a05║，遺法之中，時有貧人，先因賣薪，得錢三文，見僧教化，歡喜布施。即以此
G155n2590_p0621a06║錢，重著鉢中，發願而去。去家五里，步步歡喜。到門欲入，復遙向僧，至心
G155n2590_p0621a07║頂禮，發願而入。時貧人者，今王身是。緣昔三錢歡喜施僧，世世尊貴，常得
G155n2590_p0621a08║如是，三重銅盆，滿中金錢。緣五里中，步步歡喜。恒於五里，有此金錢。案
G155n2590_p0621a09║本是二事，借用合作一事也。
G155n2590_p0621a10║尚德貴物，
G155n2590_p0621a11║書，旅獒，不貴遠物賤用物。
G155n2590_p0621a12║異代同符。
G155n2590_p0621a13║後漢書光武帝紀，同符高祖。
G155n2590_p0621a14║至某載月日中，忽謂門人曰：吾將行矣！俄而異香滿室，白虹屬地。飯食訖而敷
G155n2590_p0621a15║坐，沐浴畢而更衣。彈指不留，水流燈焰。
G155n2590_p0622a01║法苑珠林，一時俱入無餘𣵀槃。先定願力，火起焚身，如燈焰滅骸骨無遺。
G155n2590_p0622a02║金身永謝，薪盡火滅，
G155n2590_p0622a03║金身，黃金色之身也。法華經安樂品，諸佛金色百福相莊嚴。法華經，佛此夜
G155n2590_p0622a04║滅度，如薪盡火滅，分布諸舍利，而起無量塔。
G155n2590_p0622a05║山崩川竭，鳥哭猿啼。諸人唱言：
G155n2590_p0622a06║高呼而延長其聲謂之唱。
G155n2590_p0622a07║人無眼目。
G155n2590_p0622a08║𣵀槃經，是時天人阿修羅等。啼泣悲嘆，而作是言：如來今日已受我等最後
G155n2590_p0622a09║供養。受供養已，當般𣵀槃。我等當復更供養誰？我今永離無上調御，盲無眼
G155n2590_p0622a10║目。
G155n2590_p0622a11║列郡慟哭，
G155n2590_p0622a12║論語註，慟哀過也。
G155n2590_p0622a13║世且空虛，
G155n2590_p0622a14║𣵀槃經，爾時世尊與大比丘，八十億百千人俱，前後圍繞，二月十五日，臨𣵀
G155n2590_p0622a15║槃時。時諸眾生共相謂言：且各裁抑莫大愁苦，當疾往詣拘尸那城力士生
G155n2590_p0623a01║處。至如來所，朝面禮足。勸請如來莫般𣵀槃，住世一劫，或減一劫，互相執
G155n2590_p0623a02║手。復作是言：世間空虛，眾生福盡不善，諸業增長。出世仁者等今當速往，
G155n2590_p0623a03║如來不久必入𣵀槃。復作是言：世間空虛，世間空虛，我等從今無所救護，無
G155n2590_p0623a04║所宗仰，貧窮露孤。一旦遠離，無上世尊，設有疑惑，當復問誰？
G155n2590_p0623a05║某月日，遷神于曹溪，
G155n2590_p0623a06║𣵀槃經七，有緣既盡，遷神𣵀槃。
G155n2590_p0623a07║安座于某所。擇吉祥之地，不待青烏。
G155n2590_p0623a08║章懷太子後漢書註，葬送造宅之法，若黃帝青烏之書也。劉㫬唐書經籍志，五
G155n2590_p0623a09║行類。有青烏子三卷，金丞相兀欽仄青烏先生葬經註，先生漢時人，精地理陰
G155n2590_p0623a10║陽之術，而史失其名。晉郭氏葬書，引經曰為證者，即此是也。
G155n2590_p0623a11║變功德之林，皆成白鶴。
G155n2590_p0623a12║𣵀槃經，佛在拘尸那城力士生地阿利羅跋提河邊娑羅雙樹間，二月十五日，臨
G155n2590_p0623a13║𣵀槃時。爾時拘尸那城娑羅樹林，其林變白，猶如白鶴。其後分云：娑羅樹林
G155n2590_p0623a14║四雙八隻。西方一雙，在如來前。東方一雙，在如來後。北方一雙，在佛之首
G155n2590_p0623a15║。南方一雙，在佛之足。爾時世尊娑羅林下，寢臥寶牀，於其中夜入第四禪，
G155n2590_p0624a01║寂然無聲。於是時頃，便般𣵀槃。其娑羅林東西二雙，合為一樹。南北二雙，
G155n2590_p0624a02║合為一樹。垂覆寶牀，蓋於如來。其樹即時慘然變白，猶如白鶴。枝葉華果皮
G155n2590_p0624a03║幹，悉皆暴裂墮落。漸漸枯悴，摧折無餘。
G155n2590_p0624a04║鳴呼！大師至性淳一，
G155n2590_p0624a05║淳一，淳樸專一也。
G155n2590_p0624a06║天姿貞素。
G155n2590_p0624a07║貞素，守正樸素也。
G155n2590_p0624a08║百福成相，
G155n2590_p0624a09║𣵀槃經，菩薩摩訶薩，修不殺戒，有五種心。謂下中上，上中上，上上，乃至
G155n2590_p0624a10║正見，亦復如是。是五十心，名初發心，具足決定。成五十心，是名滿足。如
G155n2590_p0624a11║是百心，名百福德。具足百福，成於一相。如是展轉具足，成就三十二相，名
G155n2590_p0624a12║清淨身。華嚴經，願一切眾生，得上妙莊嚴相。以百福相，莊嚴其身。新婆沙
G155n2590_p0624a13║論云：問如契經，說佛一一相，百福莊嚴。何謂百福？答曰：此中百思，名為
G155n2590_p0624a14║百福。何謂百思？謂如菩薩造作增長足善住相業時，先起五十思，修治身器，
G155n2590_p0624a15║令淨調柔。次起一思，正牽引彼後。復起五十思，令其圓滿。譬如農夫，先治
G155n2590_p0625a01║畦隴，次下種子，後以糞水而覆溉之。彼亦如是，始足善住相業，有如是百思
G155n2590_p0625a02║莊嚴。乃至頂上烏瑟膩沙相業，亦復如是。由此故說，佛一一相，百福莊嚴。
G155n2590_p0625a03║眾妙會心。
G155n2590_p0625a04║法華玄義一，妙者褒美不可思議之法也。法華遊意，妙是精微深遠之稱。大日
G155n2590_p0625a05║經疏一，妙名更無等比，更無過上義。老子，玄之又玄，眾妙之門。
G155n2590_p0625a06║經行
G155n2590_p0625a07║旋繞於一定之地也。阿彌陀經，飯食經行。
G155n2590_p0625a08║宴息，
G155n2590_p0625a09║宴，安也。息，止也。
G155n2590_p0625a10║皆在正受。
G155n2590_p0625a11║梵語三昧。三正也，昧受也，故譯作正受，是禪定之異名。定心離邪亂謂之正
G155n2590_p0625a12║。無念無病，納法於心，謂之受。如明鏡之無心現物也。
G155n2590_p0625a13║談笑語言，曾無戲論。
G155n2590_p0625a14║佛遺教經，汝等比邱，若種種戲論，其心則亂。雖復出家，猶未得脫。是故比
G155n2590_p0625a15║邱，當急捨離亂心戲論。若汝欲得寂滅樂者，唯當善滅戲論之患，是名不戲論
G155n2590_p0626a01║。華嚴經，永離世間一切戲論，住於諸佛無戲論法。
G155n2590_p0626a02║故能五天重跡，
G155n2590_p0626a03║劉㫬，唐書，天竺國。即漢之身毒國。或云：婆羅門地也，在葱嶺西北，周三
G155n2590_p0626a04║萬餘里。其中分為五天竺：一曰，中天竺。二曰，東天竺。三曰，南天竺。四
G155n2590_p0626a05║曰，西天竺。五曰，北天竺。地各數千里，城邑數百。南天竺，際大海。北天
G155n2590_p0626a06║竺，拒雪山。四周有山為壁，南面一谷，通為國門。東天竺，東際大海，與扶
G155n2590_p0626a07║南林邑鄰接。西天竺，與罽賓波斯相接。中天竺，據四天竺之會。其都城，周
G155n2590_p0626a08║圍七十餘里，北臨禪連河云。漢書，息夫躬傳，羽檄重跡而押至。陸機辯亡論
G155n2590_p0626a09║，珍瑰重跡而至，奇玩應響而赴。呂延濟註，重跡，謂遠方貢獻多，而車馬之
G155n2590_p0626a10║跡重疊也。
G155n2590_p0626a11║百越稽首。
G155n2590_p0626a12║史記，秦王南取百越之地。以為桂林象郡。韋昭曰：越有百邑。服䖍曰：百越
G155n2590_p0626a13║非一種。若今言百蠻也。
G155n2590_p0626a14║修虵虺，
G155n2590_p0626a15║淮南子，斷修蛇於洞庭。高誘註，修蛇大蛇。吞象三年，出其骨之類。楚辭，
G155n2590_p0627a01║雄虺九首，往來鯈忽，吞人以益其心些。
G155n2590_p0627a02║毒螫之氣銷，跳殳彎弓，
G155n2590_p0627a03║詩經，伯也執殳。毛萇詩傳，殳長丈二，而無刃。賈誼過秦論，士不敢彎弓而
G155n2590_p0627a04║報怨。
G155n2590_p0627a05║猜悍之風變。畋漁悉罷，蠱酖知非。
G155n2590_p0627a06║隋書地理志，以五月五日，聚百種蟲，大者至蛇，小者至蝨，合置器中，令自
G155n2590_p0627a07║相啖。餘一種，存者留之。蛇則曰蛇蠱，蝨則曰蝨蠱，行以殺人。因食入人腹
G155n2590_p0627a08║內，食其五臟死，則其產移入蠱主之家，三年不殺他人，則畜者自鍾其弊。累
G155n2590_p0627a09║世子孫相傳不絕，亦有隨女子嫁焉。干寶謂之為鬼，其實非也。左傳，命僖叔
G155n2590_p0627a10║待於鍼巫氏，使鍼季酖之。杜預註：酖鳥名，其羽有毒，以畫酒飲之，則死。
G155n2590_p0627a11║孔穎達正義曰：說文云：酖，毒鳥也。一名，運日。廣雅云：鴆鳥。雄曰運
G155n2590_p0627a12║日。雌曰陰諧。廣志云：鴆鳥形似鷹，大如鶚，毛黑喙長七八寸，黃赤如金，
G155n2590_p0627a13║食蛇及橡實，常居高山巔。晉語諸公讚云：鴆鳥食蝮，以羽翮櫟酒水中，飲之
G155n2590_p0627a14║則殺人。舊制，鴆不得渡江。有重法。石崇為南中郎，得鴆，以與王愷養之。
G155n2590_p0627a15║大如鵝，喙長尺餘，純食蛇虺。司隸傳，祇於愷家。得此鳥，奏之。宣示百官
G155n2590_p0628a01║，燒於都街。是說鴆鳥之狀也，以其因酒毒人，故字或為酖。
G155n2590_p0628a02║多絕羶腥，効桑門之食。
G155n2590_p0628a03║魏書釋老志，諸服其道者。則剃落鬚髮，釋累辭家。結師資，遵律度，相與和
G155n2590_p0628a04║居，治心修淨，行乞以自給，謂之沙門。或曰：桑門。亦聲相近。總謂之僧，
G155n2590_p0628a05║皆胡言也。僧譯為和命眾，桑門為息心，比邱為行乞。釋氏要覽，沙門，肇師
G155n2590_p0628a06║云：出家之都名也。梵云：沙迦懣曩，唐言勤息。謂此人勤修善品，息諸惡故
G155n2590_p0628a07║。又秦譯云：勤行，謂勤修善法，行趣𣵀槃也。或云：沙門那。或云：桑門。
G155n2590_p0628a08║皆譯人楚夏爾。
G155n2590_p0628a09║悉棄罟網，襲稻田之衣。
G155n2590_p0628a10║稻田衣，即水田衣之意。水田衣，即袈裟。因衣紋正方，似水稻田之界畫，故
G155n2590_p0628a11║名。十駕齋養新錄，釋子以袈裟為水田衣。今杭州神尼塔下，有唐杭州刺史盧
G155n2590_p0628a12║元輔磨厓刻七言詩，首句云：水田十里學袈裟。
G155n2590_p0628a13║永惟浮圖之法，
G155n2590_p0628a14║圖亦作屠。魏書釋老志，浮屠，正號曰佛陁。佛陁與浮屠，聲相近，皆西方言
G155n2590_p0628a15║。其來轉為二音。華言譯之，則為淨覺。言，滅穢成明，道為聖悟。
G155n2590_p0629a01║實助皇王之化。弟子曰神會，
G155n2590_p0629a02║傳燈錄，西京荷澤神會禪師，襄陽人也。姓高氏，年十四，為沙彌。尋往西京
G155n2590_p0629a03║受戒。景龍中，却歸曹谿。祖滅後，二十年間，曹谿頓旨，沉廢於荊吳。嵩嶽
G155n2590_p0629a04║漸門，盛行於秦洛。乃入京。天寶四年，方定兩宗。南能為頓宗，北秀為漸教
G155n2590_p0629a05║。師乃著顯宗記，盛行於世。師於上元元年五月十三日，中夜奄然而化。俗壽
G155n2590_p0629a06║九十三。
G155n2590_p0629a07║遇師于晚景，聞道于中年。
G155n2590_p0629a08║中，顧本作長，今校從唐文粹本。
G155n2590_p0629a09║廣量出于凡心，
G155n2590_p0629a10║凡心，凡人之心也。
G155n2590_p0629a11║利智踰于宿學。
G155n2590_p0629a12║往生要集上本，利智精進之人未為難。宿學，積學之人也。史記，雖當世宿學
G155n2590_p0629a13║，不能自解免也。
G155n2590_p0629a14║雖末後供，
G155n2590_p0629a15║𣵀槃經二，爾時會中有優婆塞，是拘尸那城工巧之子，名曰純陀。與其同類
G155n2590_p0629a16║十五人俱，為令世間得善果故，捨身威儀，從座而起，偏袒右肩，右膝
G155n2590_p0629a17║著地，合掌向佛，悲泣墮淚，頂禮佛足，而白佛言：唯願世尊及比邱僧，哀受
G155n2590_p0629a18║我等最後供養。為度無量諸眾生故。世尊，我等從今，無主無親，無救無護，
G155n2590_p0630a01║無歸無趣，貧窮饑困。欲從如來求將來食。唯願哀愍，受我微供，然後乃入於
G155n2590_p0630a02║般𣵀槃。爾時世尊告純陀曰：我今受汝最後供養，今汝具足檀波羅蜜。時大眾
G155n2590_p0630a03║聞佛世尊，普為大會，受於純陀最後供養，歡喜踊躍，同聲讚言：善哉！善哉
G155n2590_p0630a04║！希有純陀，汝今現世得大名利，德願滿足。甚奇！純陀，生在人中。復得難
G155n2590_p0630a05║得無上之利。善哉純陀！如優曇華，世間希有。佛出於世，亦復甚難。值佛生
G155n2590_p0630a06║信，聞法復難。佛臨𣵀槃最後供養，能辦是事，復難於是！
G155n2590_p0630a07║樂最上乘。
G155n2590_p0630a08║最上乘，佛乘也。法華經，若諸菩薩，智慧堅固，了達三界，求最上乘。
G155n2590_p0630a09║先師所明，有類獻珠之願。
G155n2590_p0630a10║傳燈錄，師子比邱尊者，方求法嗣。遇一長者，引其子問尊者曰：此子名斯多
G155n2590_p0630a11║，當生便拳左手。今既長矣，而終未能舒。願尊者示其宿因。尊者覩之，即以
G155n2590_p0630a12║手接曰：可還我珠。童子遽開手奉珠。眾皆驚異。尊者曰：吾前報為僧，有童
G155n2590_p0630a13║子名婆舍。吾嘗赴西海齋，受嚫珠付之，今還吾珠，理固然矣！長者遂捨其子
G155n2590_p0630a14║，出家。尊者即與受具。以前緣故，名婆舍斯多。
G155n2590_p0630a15║世人未識，猶多抱玉之悲。
G155n2590_p0631a01║韓非子，楚人和氏，得玉璞楚山中。奉而獻之厲王，厲王使玉人相之。玉人曰：
G155n2590_p0631a02║石也。王以和為誑，而刖其左足。及厲王薨，武王即位。和又奉其璞，而獻之
G155n2590_p0631a03║武王。武王使玉人相之。又曰：石也。王又以和為誑，而刖其右足。武王薨，
G155n2590_p0631a04║文王即位。和乃抱其璞而哭於楚山之下。三日三夜，淚盡而繼之以血。王聞之
G155n2590_p0631a05║，使人問其故，曰：天下之刖者多矣，子奚哭之悲也？和曰：吾非悲刖也，悲夫寶
G155n2590_p0631a06║玉而題之以石，貞士而名之以誑。此吾所以悲也！王乃使玉人理其璞，而得寶
G155n2590_p0631a07║焉。遂命曰：和氏之璧。
G155n2590_p0631a08║謂余知道，以頌見託。偈曰：
G155n2590_p0631a09║偈者，規定字數句數，以三字乃至八字為一句，以四句為一偈。梵語偈陀，此
G155n2590_p0631a10║譯為頌。梵漢雙擧，故云偈頌。
G155n2590_p0631a11║五蘊本空，
G155n2590_p0631a12║心經，五蘊皆空。案，五蘊即色受想行識也。
G155n2590_p0631a13║六塵非有。
G155n2590_p0631a14║心經，無色聲香味觸法。
G155n2590_p0631a15║眾生倒計，
G155n2590_p0632a01║倒，顛倒。計，執計。倒計猶云倒見。
G155n2590_p0632a02║不知正受。
G155n2590_p0632a03║正受見上。
G155n2590_p0632a04║蓮花承足，
G155n2590_p0632a05║以蓮華軟淨，欲現神力，能坐其上，令不壞故。又以莊嚴妙法坐故，又以諸華
G155n2590_p0632a06║皆小無如此華。梵天王坐蓮華上，是故諸佛隨世俗，故於寶華上結跏趺坐。坐
G155n2590_p0632a07║如是，立亦如是，故云蓮華承足。
G155n2590_p0632a08║楊枝生肘。
G155n2590_p0632a09║莊子，支離叔與滑介叔觀於冥伯之丘，崑崙之虛，黃帝之所依，俄而柳生其左
G155n2590_p0632a10║肘。王維詩，徒言蓮花目，豈惡楊柳肘。蘇軾詩，浮游雲澤嶠，宴坐柳生肘。
G155n2590_p0632a11║苟離身心，孰為休咎。
G155n2590_p0632a12║其一，休咎，猶吉凶也。書洪範，曰休徵，曰咎徵。漢書，箕子為武王陳五行
G155n2590_p0632a13║陰陽休咎之應。
G155n2590_p0632a14║至人達觀，
G155n2590_p0632a15║達觀，意無沾滯也。凡喜怒哀樂，不為境遇所拘束，謂之達觀。
G155n2590_p0633a01║與物齊功。
G155n2590_p0633a02║莊子齊物論，欲齊物我齊是非齊名實齊多寡齊成虧齊有無齊大小壽夭生死夢覺
G155n2590_p0633a03║而一之。
G155n2590_p0633a04║無心捨有，
G155n2590_p0633a05║有，即三有等，見前。捨有，捨去有也。
G155n2590_p0633a06║何處依空。
G155n2590_p0633a07║菩薩瓔珞經，一切諸法，亦無所倚。不倚內空，亦不依外空。起信論，若修止
G155n2590_p0633a08║者，住於靜處，端坐正意，不依氣息，不依形色，不依於空，不依地水火風，
G155n2590_p0633a09║乃至不依見聞知覺。
G155n2590_p0633a10║不著三界，
G155n2590_p0633a11║三界，欲界，色界，無色界也。自他化天已下，皆名欲界。以希須樂欲，故名
G155n2590_p0633a12║。自初禪至四禪，皆名色界，以未出色籠，故名。四空天，皆名無色界，以只
G155n2590_p0633a13║有四陰，無色蘊，故名。法苑珠林，三界，第一欲界：欲強色微，故號欲界。
G155n2590_p0633a14║第二色界：色強欲微，故號色界。第三無色界：色絕欲劣，故名無色界。菩薩
G155n2590_p0633a15║瓔珞經，攝意常定，心如虛空，不著三界，是謂無行。
G155n2590_p0634a01║徒勞八風。
G155n2590_p0634a02║錦繡萬花谷寶積經，及大毘婆沙論，以利衰毀譽稱譏苦樂為八風。釋氏要覽佛
G155n2590_p0634a03║地論云：得可意事，名利。失可意事，名衰。不現前誹撥，名毀。不現前讚美
G155n2590_p0634a04║，名譽。現前讚美，名稱。現前誹撥，名譏。逼惱身心，名苦。適悅身心，名
G155n2590_p0634a05║樂。
G155n2590_p0634a06║以茲利智，
G155n2590_p0634a07║利智見上。
G155n2590_p0634a08║遂與宗通。
G155n2590_p0634a09║其二，楞伽經，我謂二種通。宗通及言說。說者授童蒙，宗為修行者。
G155n2590_p0634a10║愍彼偏方，
G155n2590_p0634a11║指韶州地方言。
G155n2590_p0634a12║不聞正法。
G155n2590_p0634a13║正法，真正之道法也。無量壽經上，弘宣正法。
G155n2590_p0634a14║俯同惡類，
G155n2590_p0634a15║指韶州民族言。
G155n2590_p0635a01║將興善業。
G155n2590_p0635a02║善業者，身口意三業之善也。如五戒十善等之作業。
G155n2590_p0635a03║教忍斷嗔，
G155n2590_p0635a04║忍見上。嗔，怒也。貪嗔癡為三毒，故當斷之。
G155n2590_p0635a05║修慈捨獵。
G155n2590_p0635a06║壇經，六祖至曹溪，又被惡人尋逐，乃於四會避難獵人隊中，凡經一十五載。
G155n2590_p0635a07║獵人常令守網，每見生命，盡放之。每飯時，以菜寄煮肉鍋。或問之，對曰但
G155n2590_p0635a08║吃肉邊菜。
G155n2590_p0635a09║世界一華，
G155n2590_p0635a10║華嚴經，菩薩摩訶薩。以三千大千世界，為一蓮華現身。徧此蓮華之上，結跏
G155n2590_p0635a11║趺坐。
G155n2590_p0635a12║祖宗六葉。
G155n2590_p0635a13║其三，考傳燈錄，昔如來以正法眼藏，付迦葉大士。展轉至二十八祖達摩尊者
G155n2590_p0635a14║，航海南遊，是為中華初祖。達磨傳慧可，為二祖。慧可傳僧璨，為三祖。僧
G155n2590_p0635a15║璨傳道信，為四祖。道信傳宏忍，為五祖。宏忍傳慧能，為六祖。
G155n2590_p0636a01║大開寶藏。
G155n2590_p0636a02║寶藏，累積珍寶之庫藏也。無量壽經，無量寶藏，自然發應。教化安立，無數
G155n2590_p0636a03║眾生。法華經信解品，今此寶藏，自然而至。
G155n2590_p0636a04║明示衣珠。
G155n2590_p0636a05║法華經，我等應得如來智慧，而便自以小智為足。譬如有人，至親友家，醉酒
G155n2590_p0636a06║而臥。是時親友官事當行，以無價寶珠，係其衣裏，與之而去。其人醉臥，都
G155n2590_p0636a07║不覺知。起以遊行，到於他國。為衣食故，勤力求索，甚大艱難。若少有所得
G155n2590_p0636a08║，便以為足。於後親友會遇見之，而作是言：我昔欲令汝得安樂，五欲自恣。
G155n2590_p0636a09║於某年月日，以無價寶珠，係汝衣裏，今故現在，而汝不知，勤苦憂惱，以求
G155n2590_p0636a10║自活，甚為癡也。
G155n2590_p0636a11║本源常在。
G155n2590_p0636a12║禪源諸詮一，圭峯云：源者，是一切眾生本覺真性，亦名佛性，亦名心地。悟
G155n2590_p0636a13║之名慧，修之名定，定慧通稱為禪那，此性是禪之本源。
G155n2590_p0636a14║妄轍遂殊。
G155n2590_p0636a15║此句言妄情一動，則向外馳求，遂與本源殊異也。然捨妄非本源，妄即是本源，
G155n2590_p0637a01║故本源常在之下接以此句。
G155n2590_p0637a02║過動不動。
G155n2590_p0637a03║動不動者，動與不動也。佛遺教經，一切世間，動不動法，皆是敗壞不安之相
G155n2590_p0637a04║。
G155n2590_p0637a05║離俱不俱。
G155n2590_p0637a06║俱不俱者，俱與不俱也。楞伽經，欲得自覺聖智事。當離生，住滅，一，異，
G155n2590_p0637a07║俱，不俱，有，無，非有，非無，常，無常等，惡見妄想。成唯識論，依止根
G155n2590_p0637a08║本識，五識隨緣現；或俱或不俱，如波濤依水。
G155n2590_p0637a09║吾道如是。
G155n2590_p0637a10║莊子，吾示子乎吾道。家語，吾道非乎。勝鬘寶窟上本，印述之辭。如是如是
G155n2590_p0637a11║，誠如聖教。如是如是，如汝所說。資持記上一之一，如是者指示之詞。
G155n2590_p0637a12║道豈在吾。
G155n2590_p0637a13║其四。
G155n2590_p0637a14║道遍四生。
G155n2590_p0637a15║四生見上。
G155n2590_p0638a01║常依六趣。
G155n2590_p0638a02║趣，趣住之意。眾生因業因而趣住之處也。六趣者，即地獄餓鬼畜生修羅人間
G155n2590_p0638a03║天上。
G155n2590_p0638a04║有漏聖智。
G155n2590_p0638a05║小乘阿羅漢辟支佛證有餘依𣵀槃。有餘依𣵀槃者，餘此有漏之依身。阿羅漢為
G155n2590_p0638a06║四聖中聲聞之極果，故云聖。聲聞緣覺得一切智，故云有漏聖智。
G155n2590_p0638a07║無義章句。
G155n2590_p0638a08║義，道理也，意味也。頓悟入道要門論，我所說者，義語非文。眾生說者，文
G155n2590_p0638a09║語非義。得意者，越於浮言。悟理者，超於文字。法過語言文字，何向數句中
G155n2590_p0638a10║求。案，此句言章句中無義理也。
G155n2590_p0638a11║六十二種。
G155n2590_p0638a12║六十二種者，指六十二種見而言。毘婆沙論云：六十二見者，五蘊中，各起四見。
G155n2590_p0638a13║四五二十。三世，各二十，通為六十。通身，即是神身異神二見，總為六十二
G155n2590_p0638a14║見。
G155n2590_p0638a15║一百八喻。
G155n2590_p0639a01║法華文句五，譬者，比况也。喻者，曉訓也。託此比彼，寄淺訓深。乃至動樹
G155n2590_p0639a02║訓風，擧扇喻月，故言譬喻。𣵀槃經二十九，有八種譬喻。五分律一，有波羅
G155n2590_p0639a03║夷四喻，金光明經一，有佛壽四喻，法華經有七喻，如來藏經有十喻，維摩經
G155n2590_p0639a04║亦有十喻，仁王經有八喻，金剛經有六譬，觀佛三昧海經亦有六譬。要之佛經
G155n2590_p0639a05║中之譬喻，指不勝屈。西方言數之較多者，皆括言之而曰一百八。如一百八徧
G155n2590_p0639a06║念佛，一百八臂金剛藏王，一百八名陀羅尼經，一百八尊法身契印，一百八名
G155n2590_p0639a07║梵讚等。今云一百八喻，亦其例也。
G155n2590_p0639a08║悉無所得。
G155n2590_p0639a09║華嚴經，以智慧月，普照法界，了達一切，悉無所得。傳心法要下，菩提者，
G155n2590_p0639a10║不可以身得，身無相故。不可以心得，心無相故。不可以性得，性即便是本源
G155n2590_p0639a11║自性天真佛故。不可以佛更得佛，不可以無相更得無相，不可以空更得空，
G155n2590_p0639a12║不可以道更得道。本無所得，無得亦不可得。所以道無一法可得，祇教你了取
G155n2590_p0639a13║本心。當下了時，不得了相，無了無不了相亦不可得。
G155n2590_p0639a14║應如是住。
G155n2590_p0639a15║其五，金剛經，應如是住。頓悟入道要門論上，問心住何處即住？答：住無住
G155n2590_p0640a01║處即住。問：云何是無住處？答：不住一切處，即是住無住處。云何是不住一
G155n2590_p0640a02║切處？答不住一切處者，不住善惡有無，內外中間。不住空，亦不住不空。不
G155n2590_p0640a03║住定，亦不住不定，即是不住一切處。只個不住一切處，即是住處也。得如是
G155n2590_p0640a04║住者，即名無住心也。無住心者是佛心。
G155n2590_p0640a05║
G155n2590_p0640a06║附：曹溪第六祖賜諡大鑒禪師碑
G155n2590_p0640a07║唐柳宗元
G155n2590_p0640a08║柳宗元字子厚，解人，第進士，中博學宏詞科，擢監察御史，坐王叔文黨左遷
G155n2590_p0640a09║。宗元文章卓異，與韓愈齊名，著有柳州文集行於世。
G155n2590_p0640a10║扶風公，
G155n2590_p0640a11║元和八年十二月，以桂管觀察使馬總為嶺南節度使，扶風人也。扶風縣名，唐
G155n2590_p0640a12║始置。扶風本郡名，漢曰右扶風。此唐置之扶風縣地，本屬於右扶風，故即以
G155n2590_p0640a13║扶風名之，明清皆屬鳳翔府。今屬陝西關中道。
G155n2590_p0640a14║廉問
G155n2590_p0640a15║廉，察也。史記秦始皇紀，始皇曰：諸生在咸陽者，吾使人廉問，或為訞言以
G155n2590_p0641a01║亂黔首。宋史夏守贇，詔守贇往察之，守贇變服入營中，廉問得狀。
G155n2590_p0641a02║嶺南
G155n2590_p0641a03║唐分十道。嶺南道東際海、西極羣蠻，此據五嶺。後分東西二道。今廣東西及安南地。
G155n2590_p0641a04║三年。以佛氏第六祖，
G155n2590_p0641a05║佛教禪宗東來後，衣鉢相傳凡六世：初祖達磨，二祖慧可，三祖僧璨，四祖道
G155n2590_p0641a06║信，五祖弘忍，第六祖慧能。正宗記，六祖慧能大師，姓盧氏，新興人。辭母
G155n2590_p0641a07║直造黃梅東山，既得法，回南海法性寺，開東山法門，後歸寶林寺。一日謂眾
G155n2590_p0641a08║曰：吾於忍大師處受法要并及衣鉢，今汝等信根純熟，但說法要，衣鉢不須傳
G155n2590_p0641a09║也。次年坐化。塔於曹溪，今南華寺是也。
G155n2590_p0641a10║未有稱號，
G155n2590_p0641a11║北史魏孝明帝紀，詔曰：皇太后撝挹自居，稱號弗備，宜遵舊典，稱詔宇內，
G155n2590_p0641a12║以副黎庶蒸元元之意。
G155n2590_p0641a13║疏聞于上。
G155n2590_p0641a14║疏，條陳也，即奏疏。疏通所言之義，故曰疏。稱皇帝曰上。史記有今上本紀。
G155n2590_p0641a15║詔諡大鑒禪師。
G155n2590_p0641a16║詔，告也。漢書，陛下發德音，下明詔。死而以行為諡，始於周代，後代因之
G155n2590_p0641a17║。本帝王公卿所用，用之於出家大德，表尊崇之意也。比丘之參禪悟道者稱禪
G155n2590_p0642a01║師，如講大小乘法者曰法師，宏揚戒律者曰律師也。
G155n2590_p0642a02║塔曰露照之塔。
G155n2590_p0642a03║塔，所以貯舍利者。釋氏要覽，浮屠，梵語塔婆。此云高顯。今稱塔。
G155n2590_p0642a04║元和十年十月十三日，
G155n2590_p0642a05║元和，唐憲宗之年號。
G155n2590_p0642a06║下尚書祠部，
G155n2590_p0642a07║祠部，官名。魏尚書有祠部，掌禮制。北周始改為禮部。唐祠部曹掌祠祀天文廟
G155n2590_p0642a08║諱僧尼簿籍。
G155n2590_p0642a09║符到都府。
G155n2590_p0642a10║符，以符為驗也。唐律有宮殿門符，皇城京城門符，發兵符，傳符等。都府，
G155n2590_p0642a11║節度府也。
G155n2590_p0642a12║公命部吏洎
G155n2590_p0642a13║洎，音暨。及也。
G155n2590_p0642a14║州司功掾。
G155n2590_p0642a15║掾音硯。司功，官名。唐州府佐吏，自錄事參軍外，有司功司倉司戶司兵司法
G155n2590_p0643a01║司士六參軍。掾者，佐貳官之通稱。
G155n2590_p0643a02║告于其祠。幢蓋鐘鼓，
G155n2590_p0643a03║幢，傳江切，旌旗之屬。蓋，車蓋。所以禦雨者。
G155n2590_p0643a04║增山盈谷。萬人咸會，若聞鬼神。其時學者千有餘人，莫不欣踴奮厲，如師復生
G155n2590_p0643a05║。則又感悼涕慕，如師始亡。因言曰：自有生物，
G155n2590_p0643a06║生物，生活之物也，莊子，養虎者，不敢以生物與之，為其殺之之怒也。
G155n2590_p0643a07║則好鬥奪，相賊殺，喪其本實。
G155n2590_p0643a08║詩大雅，本實既撥。
G155n2590_p0643a09║誖乖淫流，
G155n2590_p0643a10║誖，蒲昧切，又音勃，亂也。
G155n2590_p0643a11║莫克返于初。
G155n2590_p0643a12║莊子，德至同於初。又云：是謂返其本。
G155n2590_p0643a13║孔子無大位。沒，以餘言持世。
G155n2590_p0643a14║持，扶助之意。持世，扶助世道也。
G155n2590_p0643a15║更楊
G155n2590_p0644a01║楊朱。
G155n2590_p0644a02║墨
G155n2590_p0644a03║墨翟。
G155n2590_p0644a04║黃
G155n2590_p0644a05║黃帝之徒。
G155n2590_p0644a06║老
G155n2590_p0644a07║老子之徒。
G155n2590_p0644a08║益雜，其術分裂。
G155n2590_p0644a09║莊子天下，道術將為天下裂。
G155n2590_p0644a10║而吾浮圖說後出，
G155n2590_p0644a11║浮圖，又作浮屠，浮頭。即佛陀之異譯。佛陀即佛，浮圖說即佛說也。
G155n2590_p0644a12║推離還源，
G155n2590_p0644a13║推離有欲，還之本源。
G155n2590_p0644a14║合所謂生而靜者。
G155n2590_p0644a15║禮記，人生而靜，天之性也。
G155n2590_p0645a01║梁氏
G155n2590_p0645a02║梁武帝也。
G155n2590_p0645a03║好作有為，師達摩譏之。
G155n2590_p0645a04║傳燈錄，梁武帝問達磨曰：朕造寺寫經度僧不可勝計，有何功德？師曰：並無
G155n2590_p0645a05║功德。此但人天小果，如影隨形，雖有非實。
G155n2590_p0645a06║空術益顯，
G155n2590_p0645a07║空術，指空宗而言，即禪宗也。如大般若經大智度論等皆是空宗之經論。案，
G155n2590_p0645a08║禪宗是第六度中之般若，非第五度之禪定也。
G155n2590_p0645a09║六傳至大鑒。
G155n2590_p0645a10║六傳見上。
G155n2590_p0645a11║大鑒始以能
G155n2590_p0645a12║能即耐字。
G155n2590_p0645a13║勞苦服役，
G155n2590_p0645a14║指腰石舂米。
G155n2590_p0645a15║一聽其言，言希以究。
G155n2590_p0646a01║老子，希言自然。究，深也。王弼注，聽之不聞名曰希。
G155n2590_p0646a02║師用感動，
G155n2590_p0646a03║師指五祖而言。
G155n2590_p0646a04║遂授信具。
G155n2590_p0646a05║信具，衣鉢也。
G155n2590_p0646a06║遁隱南海上，人無聞知。又十六年，度
G155n2590_p0646a07║度，特洛切。
G155n2590_p0646a08║其可行，乃居曹溪。
G155n2590_p0646a09║咸亨末，能住韶州寶林寺。曹溪，韶州地名也。
G155n2590_p0646a10║為人師。會
G155n2590_p0646a11║會，集合也。
G155n2590_p0646a12║學
G155n2590_p0646a13║學，學者。
G155n2590_p0646a14║去來嘗數千人。其道以無為為有，
G155n2590_p0646a15║無量壽經上，無為泥洹之道。肇論，無為者，取乎虛無寂寞，妙絕於有為。莊
G155n2590_p0647a01║子，無為有為，有為無為，而遊於塵垢之外。
G155n2590_p0647a02║以空洞為實，
G155n2590_p0647a03║空洞，寬濶而無所有也。周顗答王導曰：此中空洞無物，但足用卿輩數百人。
G155n2590_p0647a04║以廣大不蕩為歸。其教人，始以性善，終以性善。不假耘鋤，本其靜矣。中宗聞
G155n2590_p0647a05║名，使幸臣再徵，不能致。取其言以為心術，其說具在，
G155n2590_p0647a06║詳在壇經護法品。
G155n2590_p0647a07║今佈天下。凡言禪，皆本曹溪。大鑒去世，百有六年。
G155n2590_p0647a08║先天二年卒，是歲癸丑，至元和十三年戊戌，為一百六年。
G155n2590_p0647a09║凡治廣部而以名聞者以十數。莫能揭其號。
G155n2590_p0647a10║廣部，指嶺南而言。言六祖去世百有六年中治嶺南而有名聞者不少，皆未能為
G155n2590_p0647a11║六祖疏聞於上。崇六祖以諡號者。
G155n2590_p0647a12║乃今始告天子，得大諡，豐佐吾道，
G155n2590_p0647a13║豐，大也。佐，猶助也。
G155n2590_p0647a14║其可無辭。
G155n2590_p0647a15║言安可無此碑記。
G155n2590_p0648a01║公始立朝，以儒重。刺䖍州，都護安南。
G155n2590_p0648a02║元和五年七月，總自䖍州刺史，為安南都護。
G155n2590_p0648a03║由海中大蠻夷，連身毒之西，
G155n2590_p0648a04║身毒，國名。即天竺也。
G155n2590_p0648a05║浮舶聽命，咸被公德。受旂纛
G155n2590_p0648a06║纛，音道，又徒沃切。
G155n2590_p0648a07║節戟，
G155n2590_p0648a08║纛，翳也。舞者所執，又羽葆幢也。纛，左纛也，以旄牛尾而為之。
G155n2590_p0648a09║來蒞南海。
G155n2590_p0648a10║按韓文公祭總文云：於泉於䖍，始執郡符。遂殿交州，抗節番禺。交州，即安
G155n2590_p0648a11║南都護府。番禺則南海郡廣州也。與公此碑合。而唐史乃云：總自安南都護遷
G155n2590_p0648a12║桂管經略觀察使，誤矣。東坡曰：以碑考之，蓋自安南遷南海，非桂管也。可
G155n2590_p0648a13║以正唐史之誤。
G155n2590_p0648a14║屬國如林。不殺不怒人畏無噩。
G155n2590_p0648a15║噩，音愕。說文，噩譁訟也。
G155n2590_p0649a01║允克光於有仁。昭列大鑒，莫如公宜。其徒之老
G155n2590_p0649a02║老，指其寺中之長老。
G155n2590_p0649a03║乃易石于宇下，使來謁辭。其辭曰：達摩乾乾，
G155n2590_p0649a04║乾乾不息之貌，易，乾九三，君子以終日乾乾。
G155n2590_p0649a05║傳佛語心。
G155n2590_p0649a06║楞伽經註解一，佛語心者，即諸佛所說心法也。宗鏡錄五十七，楞伽經云：佛
G155n2590_p0649a07║語心為宗，無門為法門。佛語心者，佛所說之如來藏心也。楞伽經一部之所明者
G155n2590_p0649a08║，宗如來藏心。故名經之品名為佛語心品。楞伽經序文云：昔初祖語二祖曰：
G155n2590_p0649a09║此楞伽四卷，可以印心。不數傳後當為名相之學。
G155n2590_p0649a10║六承其授，大鑒是臨。勞勤專默，終挹于深。
G155n2590_p0649a11║挹，一作揖。
G155n2590_p0649a12║抱其信器，行海之陰。其道爰施，在溪之曹。厖
G155n2590_p0649a13║厖，模龐切，雜也。
G155n2590_p0649a14║合猥
G155n2590_p0650a01║猥多也。雜也。
G155n2590_p0650a02║附，不夷其高。傳告咸陳，惟道之褒。生而性善，在物而具。荒流奔軼，
G155n2590_p0650a03║軼，徒結切，說文，軼，車相出也。
G155n2590_p0650a04║乃萬其趣。匪思愈亂，匪覺滋誤。由師內鑒，咸護于素。不植乎根，不耘乎苗。
G155n2590_p0650a05║中一外融，有粹孔昭。在帝中宗，聘言于朝。陰翊
G155n2590_p0650a06║音翼。輔也。
G155n2590_p0650a07║王度，
G155n2590_p0650a08║度，法度也。國語，思我王度。
G155n2590_p0650a09║俾人逍遙。
G155n2590_p0650a10║逍遙，徜徉自得之貌。
G155n2590_p0650a11║越百有六祀，號諡不紀。由扶風公，告今天子。尚書既復，
G155n2590_p0650a12║尚書祠部之符，復到都府也。
G155n2590_p0650a13║大行乃誄。
G155n2590_p0650a14║行讀去聲。諡法，大行受大名，小行受小名。以六祖圓寂之初，尚未得諡，而
G155n2590_p0650a15║潛德日彰。羣下所稱，辭宜有異，故曰大行。言其有大德行，必受大名也。誄
G155n2590_p0651a01║，諡也。累列生時之德行而稱之曰誄。論語疏，誄者，猶今行狀。
G155n2590_p0651a02║光于南土，其法再起。厥徒萬億，同悼齊喜。惟師教所被，洎扶風公所履，咸戴
G155n2590_p0651a03║天子。天子休命，嘉公德美，溢于海夷，浮圖是視。師以仁傳，公以仁理。謁辭
G155n2590_p0651a04║圖堅，
G155n2590_p0651a05║言告於六祖之祠，陳其碑辭，圖刊之於堅貞之石。
G155n2590_p0651a06║永胤不已。
G155n2590_p0651a07║胤，異刃切，繼也嗣也，子孫相承續也。詩，永錫祚胤。
G155n2590_p0651a08║
G155n2590_p0651a09║附：大唐曹溪第六祖大鑒禪師第二碑
G155n2590_p0651a10║唐劉禹錫
G155n2590_p0651a11║劉禹錫字夢得，中山人，擢進士。登博學宏詞科，工文章。累官至集賢直學士
G155n2590_p0651a12║，出為蘇州刺史。以政績聞於廷，賜金紫服，遷太子賓客。晚年以文章自適，
G155n2590_p0651a13║兼工詩。白居易推為詩豪，有劉賓客集四十卷。
G155n2590_p0651a14║元和
G155n2590_p0651a15║唐憲宗年號。
G155n2590_p0652a01║十一年某月日，詔書追褒曹溪第六祖能公，諡曰大鑒。實廣州牧馬總以疏聞，
G155n2590_p0652a02║聞，聞之於憲宗也。
G155n2590_p0652a03║繇是可其奏。尚道以尊名，
G155n2590_p0652a04║尚，庶幾也。
G155n2590_p0652a05║同歸善善。
G155n2590_p0652a06║公羊傳，君子之善善也長。穀梁傳，善善樂其終。
G155n2590_p0652a07║不隔異教。
G155n2590_p0652a08║釋與儒教迹不同，故云異教。
G155n2590_p0652a09║一字之褒，華夷孔懷，得其所故也。馬公敬其事，且謹始以垂後，遂咨於文雄，
G155n2590_p0652a10║文章之雄也。
G155n2590_p0652a11║今柳州刺史河東柳君
G155n2590_p0652a12║名宗元，字子厚。
G155n2590_p0652a13║為前碑。後三年，有僧道琳率其徒，由曹溪來。且曰：願立第二碑，學者志也。
G155n2590_p0652a14║維如來
G155n2590_p0652a15║如來，釋迦如來也。
G155n2590_p0653a01║滅後中五百歲，而摩騰竺法蘭以經來。
G155n2590_p0653a02║摩騰，竺法蘭，皆西域高僧。二人同於漢明帝時入中國，居白馬寺，其第一部
G155n2590_p0653a03║所翻之經即四十二章經。
G155n2590_p0653a04║華人始聞其言。猶夫重昏之見曶爽。
G155n2590_p0653a05║曶，音忽。頭陀經，心王菩薩曰：我見覆蔽，飲雜毒酒，重昏長寢，王簡栖頭
G155n2590_p0653a06║陀寺碑文，曜慧日於康衢，則重昏夜曉。曶爽，天未明之時也。漢書，至曶爽
G155n2590_p0653a07║，天子始郊。
G155n2590_p0653a08║後五百歲，而達磨以法來。華人始傳其心。猶夫昧旦之覩白日。自達磨六傳至大
G155n2590_p0653a09║鑒，如貫意珠，
G155n2590_p0653a10║意珠，如意珠也。智度論十，如意珠生自佛舍利。若法沒盡時，諸舍利皆變為如意珠。
G155n2590_p0653a11║有先後而無同異。世之言真宗者，
G155n2590_p0653a12║真宗，真實之宗旨也。各宗派自稱所信仰之宗，皆曰真宗。
G155n2590_p0653a13║所謂頓門。
G155n2590_p0653a14║佛所教者，不外頓漸二門。頓門即禪宗。
G155n2590_p0653a15║初，達磨與佛衣俱來。得道傳付，以為真印。至大鑒，置而不傳。豈以是為筌蹄
G155n2590_p0653a16║耶。
G155n2590_p0653a17║莊子，筌者所以在魚，得魚而忘筌。蹄者，所以在兎，得兎而忘蹄。
G155n2590_p0654a01║芻狗
G155n2590_p0654a02║老子，天地不仁，以萬物為芻狗。
G155n2590_p0654a03║耶。將人人之莫己若而不若置之耶。吾不得而知也。按大鑒，生新州。三十出家
G155n2590_p0654a04║，四十七年而歿，既歿百有六年而諡。始自蘄
G155n2590_p0654a05║蘄，音其。蘄州。
G155n2590_p0654a06║之東山從第五師，
G155n2590_p0654a07║宏忍大師。
G155n2590_p0654a08║得授記以歸。
G155n2590_p0654a09║授記者，對於發佛心之眾生，授與當來必當作佛之記莂。
G155n2590_p0654a10║中宗使中貴人
G155n2590_p0654a11║中貴人，內臣之貴幸者。
G155n2590_p0654a12║再徵，不奉詔，第以言為貢。上敬行之。銘曰：至人之生，無有種類。同人者形
G155n2590_p0654a13║，出人者智。蠢蠢南裔，降生傑異。父乾母坤，獨肖元氣。一言頓悟，不踐初地
G155n2590_p0654a14║。
G155n2590_p0654a15║初地為菩薩乘五十二位中十地之第一。
G155n2590_p0655a01║五師相承，授以寶器。
G155n2590_p0655a02║寶器，指衣鉢言。
G155n2590_p0655a03║宴坐曹溪，世號南宗。學徒爰來，如水之東。飲以妙藥，瘥其瘖
G155n2590_p0655a04║瘖，音陰。口不能言也。
G155n2590_p0655a05║聾。詔不能致，許為法雄。
G155n2590_p0655a06║法華經，如來世雄，於法自在。
G155n2590_p0655a07║去佛日遠，羣言積億。著空
G155n2590_p0655a08║著於偏空。
G155n2590_p0655a09║執有，
G155n2590_p0655a10║凡夫之迷情，執有實我實法，謂之有執。執因果之事法，𣵀槃之妙體，謂之空
G155n2590_p0655a11║執。
G155n2590_p0655a12║各走其域。我立真筌，揭起南國。無修而修，無得而得。能使學者，還其天識。
G155n2590_p0655a13║天識，本性也，真如也。顏延之庭誥，遂使業習移其天識。
G155n2590_p0655a14║如黑而迷，仰見斗極。得之自然，竟不可傳。口傳手付，則礙於有。留衣空堂，
G155n2590_p0655a15║得者天授。
G155n2590_p0656a01║史記，留侯云：沛公殆天授。
G155n2590_p0656a02║
G155n2590_p0656a03║附：歷朝崇奉事蹟
G155n2590_p0656a04║
G155n2590_p0656a05║唐憲宗皇帝，諡大師曰大鑒禪師。宋太宗皇帝，加諡大鑒真空禪師。詔新師塔，
G155n2590_p0656a06║曰太平興國之塔。宋仁宗皇帝天聖十年，迎師真身及衣鉢入大內供養，加諡大鑒
G155n2590_p0656a07║真空普覺禪師。宋神宗皇帝，加諡大鑒真空普覺圓明禪師。具見晏元獻公碑記。
G155n2590_p0656a08║福保謹案，宋晏殊，諡元獻。東都事略稱有文集二百四十卷，中興書目作九十
G155n2590_p0656a09║四卷，文獻通考載臨川集三十卷，紫薇集一卷。陳振孫云：其五世孫大正，為
G155n2590_p0656a10║年譜一卷，言先元獻嘗自差次起儒館，至學士，為臨川集三十卷，起樞廷，至
G155n2590_p0656a11║宰席，為二府集二十五卷云云。今皆不傳，清四庫館，僅著錄慈谿胡亦堂輯本
G155n2590_p0656a12║一卷。文詩各六篇，餘則詩餘也。丁氏善本書室，藏有仁和勞季言增輯原本，
G155n2590_p0656a13║今藏江南圖書局。近人李先生之鼎，已將四庫本及勞氏本刻入宋人小集乙編。
G155n2590_p0656a14║名曰晏元獻遺文一卷，補編三卷。惟六祖碑記已佚，甚為可惜，後有得此碑記
G155n2590_p0656a15║者，宜為補入。