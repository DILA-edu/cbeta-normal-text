G157n2594_p0001a01║序
G157n2594_p0001a02║眾生自無始以來，外為天演所驅，內為識情所繫，無日不在顛倒錯亂之中；是故
G157n2594_p0001a03║文明愈進，人道愈衰，演成今日之慘劇矣！欲思挽救，捨佛法外，無他術也。然
G157n2594_p0001a04║於佛法之中，求其最適當於末世眾生之心理者，莫若念佛法門；而念佛法門，欲
G157n2594_p0001a05║求其實修實證，非止觀法門不足以為功。蓋淨土與天台，實有密切之關係在焉。
G157n2594_p0001a06║非明天台之教觀，不足以修念佛三昧；非從淨土之持行，不足以契天台妙解，所
G157n2594_p0001a07║謂相即而不相離也。甲戌秋，香海蓮社，曾璧山、呂碧城居士等，敦請寶公上人，
G157n2594_p0001a08║宣講修習止觀坐禪法要，亦名天台童蒙止觀。此止觀者，乃古藏之精髓，大部之
G157n2594_p0001a09║鎖鑰。計有上下二卷，前後十章，其所詮信解行證，五陰煩惱等魔境，詞周而簡，
G157n2594_p0001a10║義微而顯，容易省目。法師講時，字字句句，無不以念佛與止觀，互顯為宗要，
G157n2594_p0001a11║命學者等二人記錄，草成後，呈諸寶公詳為斧正，並編述之，始付梓。竊思此
G157n2594_p0001a12║書行世，念佛者得之，往生可必；參禪者得之，克證無疑；乃至持律學教者研讀
G157n2594_p0001a13║之，靡不戒淨理明者也，爰述端末，聊表欽崇。寧波觀宗寺宏法研究社學者法慈
G157n2594_p0001a14║謹序
G157n2594_p0002a01║修習止觀坐禪法要講述
G157n2594_p0002a02║寶靜法師講述學人法慈、敏智記錄
G157n2594_p0002a03║修習止觀坐禪法要
G157n2594_p0002a04║修習止觀坐禪法要八個字，為本部書之總題。此書全明止觀下手工夫，為天台
G157n2594_p0002a05║宗初心人修證入道最為切要之法門。此總題八字，於七種立題之中，屬單法立
G157n2594_p0002a06║題。修習止觀是法，坐禪法要亦是法，是為單法立題。止觀法門，為十方諸佛，
G157n2594_p0002a07║歷代諸祖，修習坐禪之法要，可謂包括一切。
G157n2594_p0002a08║智者大師，一生所說止觀有四種：一名圓頓止觀，在荊州玉泉山說，明圓頓妙
G157n2594_p0002a09║觀，即今之摩訶止觀是；二名漸次止觀，在南京瓦官寺說，明從淺入深，次第
G157n2594_p0002a10║之工夫，即今之禪波羅密門是；三名不定止觀，淺深不定，能大能小，即今之
G157n2594_p0002a11║六妙門是；第四名小止觀，即今之修習止觀坐禪法要，亦稱為童蒙止觀也。
G157n2594_p0002a12║此部止觀，雖名為小，實大部之梗概，入道之樞機。言稱小止觀者，對汪洋浩
G157n2594_p0002a13║瀚摩訶止觀之大部而言，此童蒙止觀，為初機簡略所說之小部，非是對大而言小，
G157n2594_p0002a14║實是小而無外之小，謂一切法趣此小，是趣不過。如摩訶止觀，為大止觀，
G157n2594_p0002a15║此大非是對小而言大，乃是絕待無外之謂大。言小，小無小相，小即法界；
G157n2594_p0003a01║言大，大無大相，大亦法界。小大咸是法界止觀，大小相融，廣略無異，皆歸
G157n2594_p0003a02║不思議之中道止觀。不過對眾生之機宜，所以有大、有小、有廣、有略之不同，故
G157n2594_p0003a03║今明之為小止觀也。
G157n2594_p0003a04║夫法不孤起，仗緣方生。須知此部止觀之產生，不無因緣；蓋智者大師有俗兄
G157n2594_p0003a05║陳鍼，時為中軍參將，至四十歲時，一日路遇仙人張果老曰：「看汝相，陽壽已盡，
G157n2594_p0003a06║期月必死。」陳鍼聞之悚然，乃問計於智者。對曰：「汝聽吾言修持，即可得免。」
G157n2594_p0003a07║陳鍼願受教，大師乃述此簡單要略之小止觀，命修止觀工夫。於是陳鍼遵依，
G157n2594_p0003a08║切實修持。逾年又逢張果老，果老見而駭然，汝得不死，豈食長生不死之藥
G157n2594_p0003a09║乎？曰：「弗也！」吾弟智者，命余修止觀坐禪工夫，故獲如是耳。張乃嘆曰：「佛
G157n2594_p0003a10║法之不可思議，能起死回生，可謂希有。」後過數年，陳於夢中見天宮，書有陳
G157n2594_p0003a11║鍼之堂，十五年後生此。後陳果於十五年後，與諸親戚辭別，臨終結跏趺坐，
G157n2594_p0003a12║安祥而逝。是知此止觀者，智者大師，為俗兄陳鍼所說也。
G157n2594_p0003a13║然修止觀者，須認清宗旨。當時陳鍼之所以修止觀，其目的為延壽、為昇天，
G157n2594_p0003a14║不過得止觀中之一點皮毛利益，非為止觀之本旨正義。當知大師所說止觀，豈
G157n2594_p0003a15║僅特為昇天而已，實欲令成佛道，了生脫死，方是大師之本懷，止觀之真義。
G157n2594_p0004a01║所以此書於第十章證果文中詳明，為究竟成佛之果，非為餘事也。
G157n2594_p0004a02║此止觀工夫，四威儀中，均可進修，何以獨稱坐禪？因為靜工夫，勝過一切。初
G157n2594_p0004a03║機人於坐中修習止觀，較易得益，如坐中得益後，再歷緣對境，皆可修習矣！
G157n2594_p0004a04║梵語禪那，此云靜慮。靜即是止，所謂湛湛寂寂、一念不生；慮即是觀，歷歷
G157n2594_p0004a05║明明，萬象森然；靜即是定，慮即是慧。修此止觀，即是靜慮一如，定慧均等，
G157n2594_p0004a06║是知此坐禪之禪字，即楞嚴經中妙奢摩他三摩禪那之禪那二字，不可思議之
G157n2594_p0004a07║止觀不二法門也。法即法則，規持也；要即要道，關鍵也。此書為修習止觀坐
G157n2594_p0004a08║禪之法則，規生物解，任持自性也。因此止觀坐禪之方法，乃為修行之要道，
G157n2594_p0004a09║超生死證菩提之關鍵也。故以修習止觀坐禪法要八字，以立名也。
G157n2594_p0004a10║夫吾人之心性，本自清淨，本自光明，楞嚴所謂常住真心，性淨明體。既言真
G157n2594_p0004a11║心，唯是性淨性明，清淨法界，一大光明藏，何須修習此止觀耶？蓋吾等眾生，
G157n2594_p0004a12║從無始以來，一念不覺，被無明所障蔽；一念妄動，為生滅所流轉。故轉明
G157n2594_p0004a13║為暗，轉靜為動，自心本是靈明徹照，至今成為糊糊塗塗之昏暗。本是不生不
G157n2594_p0004a14║滅，而今成為生生滅滅之妄動。日但逐於五欲六塵，將紛擾擾相以為心性。然
G157n2594_p0004a15║須知正當暗時，原來是明；正當動時，本自寂靜。何以故？自心本是不動不摇，
G157n2594_p0005a01║非明非暗故。若修止觀，即能轉暗動而為明靜。修止，即能止其生死而為涅
G157n2594_p0005a02║槃；修觀，即能觀破煩惱而為菩提。我人不欲了生死則已，欲了生死，捨止觀
G157n2594_p0005a03║莫由。止觀是藥，種種貪瞋癡之煩惱，種種流轉之生死，皆是病。以止之藥，
G157n2594_p0005a04║治生死之病，食之則愈。以觀之藥，治煩惱之病，服之則愈。故修止觀，能治
G157n2594_p0005a05║生死煩惱諸病，如阿伽陀藥，無病不治者也。
G157n2594_p0005a06║自性本無煩惱，亦無生死。迷悟本空，修證如幻。如摩尼珠，本是圓淨，但曠
G157n2594_p0005a07║劫來，落污泥中，被塵土染覆，將本有清淨光明，不蔽而蔽，今欲顯珠光，
G157n2594_p0005a08║非加以磨擦濯洗之功夫不可。所謂修證即不無，染污即不得，所以非用止觀之修
G157n2594_p0005a09║德不為功。然此清淨光明，本是具足，本是有之，非因修而得，不過藉止觀以
G157n2594_p0005a10║顯其本有。故六祖云：「何期自性，本自清淨；何期自性，本自光明。」即此義也。
G157n2594_p0005a11║又復須知，性修之旨，言修，修無別修，乃全性而起修；言性，性無別性，
G157n2594_p0005a12║因修而顯性。全性起修，全修顯性，性修不二，方名為圓修止觀。
G157n2594_p0005a13║然此止觀，理通凡聖，義該大小。如言諸惡莫作，即是止；眾善奉行，即是觀。
G157n2594_p0005a14║又不殺不盜等之止十善，即是止；不但不殺而且放生等之行十善，即名為觀。
G157n2594_p0005a15║如修慈悲喜捨即是止；行六行觀，即是觀，是即人天之止觀。再如修，析法
G157n2594_p0006a01║是止，生空是觀。五停心是止，四念處是觀，是即二乘之止觀。若正明止觀，
G157n2594_p0006a02║即所謂三止三觀是。
G157n2594_p0006a03║初體真止空觀，全以空為體。所謂觀一切法，如夢如幻，以為下手工夫。凡所
G157n2594_p0006a04║有相，皆是虛妄；為消極出世之法，即心經之照見五蘊皆空是。次方便隨緣止，
G157n2594_p0006a05║假觀，全以方便為其相，隨緣為其用。雖觀照一切當體即空，而不妨隨緣隨
G157n2594_p0006a06║力以救世，為積極入世之法，即心經之度一切苦厄是。後明中道止觀，所謂息
G157n2594_p0006a07║二邊分別止，中道第一義諦觀，此止觀，最為極則，最為微妙，二諦融通，能
G157n2594_p0006a08║所一如。所謂無住生心，生心無住，空有不二，寂照一體，世間出世間，唯是
G157n2594_p0006a09║一心，消極與積極打成一片，雖終日度生，了無眾生可度；雖無一眾生可度，
G157n2594_p0006a10║不妨熾然度生。雖終日說法，了無一法可說。雖無一法可說，而不妨熾然說法。
G157n2594_p0006a11║止處即是觀，觀處原來是止；謂即止即觀，即觀即止之妙觀。然此三種止觀，
G157n2594_p0006a12║作如是次第而言者，欲令諸仁者易於明了，其實此三種觀，一即三，三即一，
G157n2594_p0006a13║非一非三，而三而一之中道止觀。然於止觀中最難者，為最初步之止觀，故
G157n2594_p0006a14║必明坐禪法要。初修止觀，欲空其所有，最為難以相應。因吾儕凡夫，從無始
G157n2594_p0006a15║來，執萬法以為實有，欲空不易空，若初步體真止空觀工夫做成功，則其二其
G157n2594_p0007a01║三較為易成。
G157n2594_p0007a02║此書有十種義，以明止觀：所謂第一具緣，即是具足五緣；第二訶欲，即訶五
G157n2594_p0007a03║欲；第三棄蓋，即是屏棄五蓋；第四調和，即為調和內外身心；第五方便，即
G157n2594_p0007a04║是修行五法。此五章，即為初心修止觀坐禪之前方便，方便之助行既成，可修
G157n2594_p0007a05║第六正修止觀。正助既具足，堪修三止三觀，故曰坐禪法要。故此止觀，為我
G157n2594_p0007a06║等初學佛人，最易下手之切要。
G157n2594_p0007a07║前來修習止觀坐禪法要八個字，為此部之法題，若以台宗例，無論解釋一切諸
G157n2594_p0007a08║經論題，皆有五重玄義以消釋。玄義者，即是將此書中之幽玄難見，深有所以
G157n2594_p0007a09║之義提出，提綱契領。提綱則眾目張，契領則襟袖至。今為初學佛人說。略標
G157n2594_p0007a10║五玄而已。言五重者：第一釋名，此書則以單法為名，止觀是法，坐禪亦是法，
G157n2594_p0007a11║故此經以單法而為其名。第二顯體，前來釋名，名乃假名，今顯體。體即實
G157n2594_p0007a12║體，要在尋名得體，因指見月，此題當以清淨實相而為其體，除諸法實相，餘
G157n2594_p0007a13║皆魔事，故以實相為體。第三明宗，宗乃宗要，為修行之歸宿，萬行之樞機。
G157n2594_p0007a14║此書當以正助二行，圓乘因果為宗要，如書中所明，不外乎十章，前五章為助
G157n2594_p0007a15║行，第六正修，方為正行，正助二行，即為圓融一乘之實相因。第十章證果，
G157n2594_p0008a01║即為圓乘果，故以正助二行，圓乘因果為宗要。第四論用，用即力用，此書當
G157n2594_p0008a02║以覺魔治病為力用，所謂覺一切魔，治一切病，即此中之第八第九兩章是。第
G157n2594_p0008a03║五判教相，教乃聖人被下之言，相即是分別異同之致，因教有大小偏圓權實頓
G157n2594_p0008a04║漸之相不同，故須分明以判別之。此書以何為教相？當以圓實一乘大教為教相，
G157n2594_p0008a05║即無上醍醐為教相也，正與法華同。蓋摩訶止觀為法華之一佛乘，此書雖為
G157n2594_p0008a06║小止觀，而即為摩訶止觀之要略，修此即能證入實相之理，所詮一一無非實相；
G157n2594_p0008a07║言其名，以單法為名；言其體，實相為體；明其宗，一乘因果為宗；論其用，
G157n2594_p0008a08║以覺魔治病為力用；判教相，以無上醍醐為教相。此準台宗之五玄釋題之例，
G157n2594_p0008a09║略說如此，以其不甚至要，毋須繁述。
G157n2594_p0008a10║天台山修禪寺沙門智顗述
G157n2594_p0008a11║天台山至智顗述共十一字，為此部止觀之述主。此止觀係天台山智者大師所作，
G157n2594_p0008a12║天台山，為浙江著名之山，山有修禪寺。言修禪者，因大師住台山時，即於
G157n2594_p0008a13║此修觀坐禪，造寺成，即名謂修禪寺。沙門者，釋子之通稱，息心達本源，故
G157n2594_p0008a14║號為沙門。大師駐錫於此，述是止觀，言述者，正顯大師之謙辭，述而不作之
G157n2594_p0008a15║義。然此雖是小止觀，實法華之精髓，亦為摩訶止觀之撮要。大師法名智顗，
G157n2594_p0009a01║字德安，為天台宗第四代祖師。其師為南嶽，南嶽師慧文，慧文師龍樹大師，
G157n2594_p0009a02║龍樹為西天第十三祖，為天台宗第一祖。但最初數代，並未稱天台宗，至第四
G157n2594_p0009a03║祖智者大師，發揚光大。因智者駐錫於天台山，故號天台宗，而獨又稱龍樹為初祖
G157n2594_p0009a04║者，何也？則如達摩東渡，傳授心法，為震旦禪宗第一祖同也。台宗橫宗龍樹
G157n2594_p0009a05║為高祖者，為飲水思源故。龍樹著有中觀論，流至東土。北齊慧文，讀中觀論，
G157n2594_p0009a06║至因緣生法，悟一心三觀，徹顯三諦之理，遂授之於南嶽；南嶽受持，因是
G157n2594_p0009a07║了悟，遂弘大法，普度羣迷。後遇智者，亦以此心觀授之。大師妙悟後，即將
G157n2594_p0009a08║一心三觀，從而發揚光大，拓開法華一宗，抗敵諸家，超乎羣傑。故天台橫宗
G157n2594_p0009a09║龍樹，豎宗智者，即此義也。今此止觀，乃智者大師所著，故於大師之歷史，
G157n2594_p0009a10║不可不知。
G157n2594_p0009a11║大師乃五代時陳隋人，姓陳氏，世為潁川人，因晉時避亂，止於荊州之華容。
G157n2594_p0009a12║父起祖，於梁元帝時，封為益陽侯；其母徐氏，夢香烟五采，縈迴入懷，又夢
G157n2594_p0009a13║口吞白鼠，因是而孕。誕靈之時，紅光聳霄，鄰人見之以為失火，爭而視之，
G157n2594_p0009a14║並無火事。是師產生，欲烹葷作食以為慶席，時火滅湯冷，為事不成。有二僧
G157n2594_p0009a15║扣門曰：「此兒道德所鍾，必當出家。」言訖而隱。師眉分八彩，目耀重瞳，有古
G157n2594_p0010a01║帝王之相。父母視如掌珠，在襁褓即能合掌。坐時面必向西，七歲至寺庵，僧
G157n2594_p0010a02║教其普門品口授一遍，即能成誦；至十七歲時，欲發心出家，父母不之許，時
G157n2594_p0010a03║作夜夢，身至一高山，下臨大海，上有僧，擧手招之。復伸臂，至山麓，接師
G157n2594_p0010a04║入伽藍。僧復謂曰：「汝後當居於此，當終於此。」此山即天台山是也。故智者之
G157n2594_p0010a05║後住天台，蓋有宿緣焉。年十八父母相繼逝世，即辭兄陳鍼，出家於衡州果願
G157n2594_p0010a06║寺，依舅氏法緒出家。至二十歲，進受具戒，精研戒律，凡開遮持犯，微細戒
G157n2594_p0010a07║品，無不通達，並兼通方等大乘經典。後誦法華、無量義、普賢觀經。歷二旬誦通
G157n2594_p0010a08║三部，進行方等，勝相現前。一夜夢諸經像雜亂滿室，覺自身處高座，足躡繩
G157n2594_p0010a09║床，口誦法華，手則整理經書。此即表師後來，秉如來本懷，判五時八教，所
G157n2594_p0010a10║有大、小、頓、圓，分別清楚，無混濫之弊。後聞南嶽慧思大師，止光州大蘇山，即
G157n2594_p0010a11║往禮拜。思曰：「爾昔與吾，同在靈山，共聽法華，宿緣所追，今復來矣！」乃命
G157n2594_p0010a12║其誦法華經，精進持誦。所謂切柏代香，卷簾進月，身心精進，不怠不輟；不
G157n2594_p0010a13║起妄想分別，驀直誦念法華，經二七日，誦至藥王菩薩本事品：「是真精進，是
G157n2594_p0010a14║名真法供養如來。」忽然入定，於定中親見靈山一會，儼然未散。是知釋迦牟尼
G157n2594_p0010a15║佛，現今仍在靈山說法，眾生障深慧淺，故未之見。師即將所證悟者，稟知南
G157n2594_p0011a01║嶽大師，南嶽嘆曰：「非汝莫證，非余莫識。」然後又告增進工夫，大師復加功用
G157n2594_p0011a02║行，四夜精進，功逾百年。當時南嶽告智者曰：「汝所得者，乃法華三昧前方便；
G157n2594_p0011a03║所發持者，乃初旋陀羅尼。獲四無礙辯，縱令文字之師，千羣萬眾，尋汝之辯，
G157n2594_p0011a04║莫能極矣！當於說法人中，最為第一。」師依止南嶽大師約有七載，後南嶽造
G157n2594_p0011a05║金字般若，命智者代講。大師縱無礙辯，唯三三昧，及三觀智，用以咨審，餘
G157n2594_p0011a06║悉自裁。南嶽手持如意，臨席讚曰：「善哉！善哉！可謂法付法臣，法王無事。余
G157n2594_p0011a07║老矣！久羨南嶽，當往居之。願爾宏揚大法，勿作佛法斷種人也。」師既奉訓，
G157n2594_p0011a08║不獲從往南嶽，遂同毛喜等二十七人，初至金陵，時皆未識大師，無從請法。
G157n2594_p0011a09║有僧法濟，自矜禪學，大師偶遇之，彼倚臥而問曰：「謂一人於定中，聞攝山地
G157n2594_p0011a10║動，知有僧銓練無常，此何定耶？」智者對曰：「邊定不深，邪證暗入，若取若說，
G157n2594_p0011a11║定壞無疑。」法濟即驚起而為師曰：「我常得此定，為人說，即失此定。」從此名
G157n2594_p0011a12║聞朝野，時當地宰官，聞風而來親近求法者，不計其數。後帝亦來聞經，遂拜
G157n2594_p0011a13║為國師，皇后皈依，待三十八歲時謂大眾曰：「余始座講經，聽者寡，而獲益者
G157n2594_p0011a14║眾；第二會講經，聽眾三四百，而獲益者反少；第三會講經，聽眾數千，獲益者
G157n2594_p0011a15║更少；足徵佛法之不易入也。如此弘法，無益於世，余將去天台山隱居。」俟至
G157n2594_p0012a01║山時，見有神僧，居定光庵中，似平素相識者，問曰：「汝認識吾否？」師即知前
G157n2594_p0012a02║於夢中所見者是。定光謂智顗曰：「此處金地，是吾所住，北山銀地，汝宜居焉。」
G157n2594_p0012a03║智師乃於北峯創立伽藍。是夜聞空中鐘磬之聲，正顯大師得住之相。寺北別
G157n2594_p0012a04║峯，名華頂，師往頭陀，忽於後夜，大聲雷震，風雨驟至。諸魔鬼魅，狀甚可
G157n2594_p0012a05║畏，大師安心空寂，諸魔自退。後魔復作家族父母兄弟之形而擾亂之，師唯深
G157n2594_p0012a06║念實相，了達一切皆是幻化，本無所見。未幾見一神僧，曰：「制敵勝怨，乃可
G157n2594_p0012a07║為勇。」後將天台山四面之海水，共三百里，盡作放生池，正顯慈悲濟物，為大
G157n2594_p0012a08║師之本懷耳！後至荊州玉泉山，建立道場，關聖伽藍為之現身保護，並以神力
G157n2594_p0012a09║修建廟宇，請大師駐錫。大師於此作為弘宗演教之地，以後說摩訶止觀、法華
G157n2594_p0012a10║玄義、法華文句，台宗於是闡揚，門庭從此光輝。迨至六十歲入涅槃，而唯念
G157n2594_p0012a11║彌陀，往生淨域，以為歸宿。大師一生之歷史，事蹟甚長，所說之法，有台宗
G157n2594_p0012a12║三大部，時人稱之為東土小釋迦。而至臨終仍念佛往生西方，所以弘天台宗之
G157n2594_p0012a13║法師，多數兼弘淨土。蓋台宗與淨宗，誠具有密切之關係焉！
G157n2594_p0012a14║初序分二　初引四句明大綱
G157n2594_p0012a15║諸惡莫作。眾善奉行。自淨其意。是諸佛教。
G157n2594_p0013a01║自此已下，是此書之別文。初段，為本部之總綱，敍全書之起要，即序分也；
G157n2594_p0013a02║下十章，為正宗分；末後數行為流通分。初：諸惡莫作等四句，包括此一部止觀，
G157n2594_p0013a03║並且該羅一代之佛法；三藏十二部經，無不於此包括殆盡。此四句，文淺義
G157n2594_p0013a04║深；諸惡莫作，即是止；眾善奉行，即是觀；自淨其意，即是止觀不二，止觀
G157n2594_p0013a05║不二，即是諸佛之聖教，於佛法中，最為切要。無論學何宗、學何法，倘能依
G157n2594_p0013a06║此而行，即名學佛。否則諸惡仍要作，眾善不奉行，縱有聰智明達，精研三藏，
G157n2594_p0013a07║亦是入海算沙，於佛法上，毫不相應，終成佛法中之外道耳！
G157n2594_p0013a08║然諸惡二字，須分眉目，惡法雖多，約有十種：所謂身三、口四、意三。身則殺、盜、
G157n2594_p0013a09║淫；口則兩舌、惡口、妄言、綺語；意則貪、瞋、癡。如是行者，則名為諸惡。若
G157n2594_p0013a10║身不造殺、盜、淫，意不起貪、瞋、癡，口不綺語、兩舌、妄言、惡口，此之謂諸惡莫作。再
G157n2594_p0013a11║言之，將已生之惡令滅，未生之惡令不生，然後稱之謂諸惡莫作，方可以謂之
G157n2594_p0013a12║學佛。所謂守口攝意身莫犯，即此義也。此為消極方面言，乃佛法之初步。由
G157n2594_p0013a13║此進言之，不特諸惡莫作，而且眾善奉行；不但不殺生，而且放生；不但不偷
G157n2594_p0013a14║盜，而且進行布施；不但不邪淫，而且修梵行；不但不惡口、兩舌、妄言、綺語，而且
G157n2594_p0013a15║言柔軟、和合、真實等語；不但不起貪、瞋、癡心，而且起布施、慈悲、智慧之心。諸
G157n2594_p0014a01║惡莫作，止十善，即是消極；同時眾善奉行，行十善，即是積極。即消極成積
G157n2594_p0014a02║極，然後自利利他，救己救世，方可謂真學佛者之初步。故此二句言之最易，
G157n2594_p0014a03║行之極難，所謂三歲孩童都識得，八十老翁行不得。能諸惡莫作，則意地安靖，
G157n2594_p0014a04║不顛倒、不妄狂；能眾善奉行，則心地光明磊落，心平氣和，柔軟善順，而
G157n2594_p0014a05║不粗暴，是謂自淨其意。
G157n2594_p0014a06║然諸惡莫作、眾善奉行之二句，義理幽深，自淨其意一句，徹性徹相，義該一切，
G157n2594_p0014a07║理通大小。何謂自淨其意？吾等眾生，凡一擧一動，所做所為，念念起於執
G157n2594_p0014a08║著，如一布施，即謂我為能施，彼為所施，中為所施之物，三輪之體未空，憎
G157n2594_p0014a09║愛之心難忘，思量分別，是非憎愛，即見思煩惱。六道凡夫，迷於真空之理，
G157n2594_p0014a10║妄起分別，即見煩惱；對一切逆順境界，起貪瞋憎愛，即思煩惱；由此起惑造
G157n2594_p0014a11║業，以有漏因，感有漏果，故知縱行世間十善，心念著有，未淨其意，皆有漏
G157n2594_p0014a12║法也。若修觀煉薰修之無漏止，將見思煩惱消除，即可謂諸惡莫作，進修生滅
G157n2594_p0014a13║四諦慧、無漏戒定慧、能成生空智，真空慧現前，是可謂之眾善奉行。是知有
G157n2594_p0014a14║漏之善，若心生染著，報盡還墜，終不能逃脫生死之樊籠，故亦是惡。如是世
G157n2594_p0014a15║間十惡，有漏十善，皆是見思二惑之惡所攝，皆屏棄而不作。能不著相，則
G157n2594_p0015a01║世間十善，當然須奉行，乃至無漏戒定慧，一切諸善，更須精進奉行。自淨其
G157n2594_p0015a02║意者，將心中之有漏見思妄想掃盡，觀一切法，當體即空；凡所有相，皆是虛
G157n2594_p0015a03║妄，不復執滯於有，即是諸佛之無漏教。
G157n2594_p0015a04║進而言之，諸惡莫作，不特除見思之惡，且破塵沙之惡，不但見空，兼見不空，
G157n2594_p0015a05║若但自利，不欲利他，沈空滯寂，被偏空所迷所染，仍名為惡，眾善奉行，
G157n2594_p0015a06║則了達一切法，雖是當體即空，其實空而不空，須積極救世。眾生有病，即
G157n2594_p0015a07║己有病，眾生有苦，即己有苦，了達諸法如幻化，不妨以幻度幻，認真度眾生。
G157n2594_p0015a08║知一切法無我，而無我無不我，從此建立水月道場，作空花佛事，降伏鏡裏
G157n2594_p0015a09║魔怨，度如幻之眾生，掃盡心中之著空垢，如是謂之自淨其意，是名諸佛之大
G157n2594_p0015a10║乘教。復次言諸惡莫作者，不唯見思塵沙之惡破除，尤須將根本無明中道法愛
G157n2594_p0015a11║之惡，亦屏棄而斷盡之，是曰究竟諸惡莫作。言眾善奉行者，凡無漏善，二邊
G157n2594_p0015a12║善，中道妙善，一切善，無不皆作。了達一切法，當體即法界，無不即空，即
G157n2594_p0015a13║假，即中。若言其空，一空一切空，一切法趣此空，是趣不過，趣尚不可得，
G157n2594_p0015a14║何況有趣有非趣，假中亦然，所以行一善，即行一切善，拜一佛，即拜十方無
G157n2594_p0015a15║量諸佛。心包太虛，量週沙界，一即一切，一切即一，忘能忘所，雙遮雙照，
G157n2594_p0016a01║離四句，絕百非，一一無不是中道無漏妙善戒定慧，是即謂之自淨其意，不特
G157n2594_p0016a02║著有心，著空心，二邊心，宜掃除清淨。即著中道之心，亦完全掃除，是名諸
G157n2594_p0016a03║佛之中道圓頓教。
G157n2594_p0016a04║經云：「若人欲識佛境界，當淨其意如虛空。」吾等眾生之心地，自無始來，被煩
G157n2594_p0016a05║惱之塵垢所染污，須將一把鐵掃帚，掃除自心之煩惱，掃得乾乾淨淨方名自淨
G157n2594_p0016a06║其意。當知鐵掃帚者何？即止觀是也！修此止觀，則將此心中之空有二邊，但
G157n2594_p0016a07║中等執著，掃除殆盡，清淨本然，周徧法界。止觀者何？止即諸惡莫作，觀即
G157n2594_p0016a08║眾善奉行。諸惡莫作，即是斷德；眾善奉行，即是智德。智斷二德，即是福慧
G157n2594_p0016a09║二德；福慧二德圓滿，即名如來，所謂皈依佛兩足尊。又福德莊嚴，即是萬
G157n2594_p0016a10║善緣因；智德莊嚴，即是智慧了因。緣了二因有功，即顯正因。此諸惡莫作等
G157n2594_p0016a11║四句，乃為下文之提綱挈領，義理層層深入，務須微細研究，明白之後，身體
G157n2594_p0016a12║力行，遵而修之。唯願諸仁者，實踐諸惡莫作：初則莫作粗而易見之惡，進而
G157n2594_p0016a13║除細而難見之惡，乃至斷二死三惑之惡；努力眾善奉行：初則奉行淺易之善，
G157n2594_p0016a14║進而行深難之善，乃至尅修六度萬行，中道妙善之善。所謂登高必自卑，行遠
G157n2594_p0016a15║必自邇。如是除惡修善，斷惑證真，尤須二邊不著，中道不安，自淨其意而後
G157n2594_p0017a01║已。
G157n2594_p0017a02║次正序述本部之起緣分五　初略敍止觀之急要
G157n2594_p0017a03║若夫泥洹之法，入乃多途，論其急要，不出止觀二法。
G157n2594_p0017a04║茲初二句，先敍方便法門雖多，而止觀為其急要。若夫二字，發端之辭；泥洹，
G157n2594_p0017a05║亦云涅槃，即是不生不滅之謂。涅槃即對生死而言，不生不滅，即是對生
G157n2594_p0017a06║生滅滅而言。當知吾等眾生，本是菩提涅槃，元清淨體，原是不生不滅，良由
G157n2594_p0017a07║真如不守自性，一念妄動，背妙明而為無明，迷本覺而成不覺；以是法身流轉
G157n2594_p0017a08║於五道，真性沉沒於四生，將不生不滅清淨涅槃之法，而轉成為生生滅滅染污
G157n2594_p0017a09║黑暗之法，終日向外馳求，枉受輪迴，枉遭生死。如來以慧眼觀之，甚可悲憫。
G157n2594_p0017a10║故佛教人以從生滅，而證不生不滅。當知不生不滅即在生滅中，非離生滅外，
G157n2594_p0017a11║別有不生不滅者也。不生不滅，即泥洹是也。佛見眾生根性不一，習氣垢病
G157n2594_p0017a12║差殊，故說一切修行法門，如有一切之路徑。然雖有多路，而究竟歸元，一一
G157n2594_p0017a13║皆證至不生不滅之泥洹涅槃，而為目的地。故云：「方便有多門，歸元無二路。」
G157n2594_p0017a14║所有八萬四千法門，門門皆趣證於泥洹實相之理，故云：「入乃多途。」
G157n2594_p0017a15║然法門雖多，而此止觀二法，可以賅羅一切行門，而且為一切法門中最直捷、
G157n2594_p0018a01║最緊要之法。故云：論其急要，不出止觀二法。當知此止觀二法，不僅天台宗
G157n2594_p0018a02║一家修此，即中國十大宗亦不離乎此。他如賢首宗修法界觀，行普賢行，即修
G157n2594_p0018a03║此止觀；淨土宗之念佛，亦念此止觀；唯識宗之修唯識觀，亦不離此止觀；不
G157n2594_p0018a04║過他宗於止觀之名，或有或無，或用其他之異名詞耳。是知止觀為一切入門之
G157n2594_p0018a05║要道，泥洹大果之勝路，故云：不出止觀二法。
G157n2594_p0018a06║次讚止觀之妙能
G157n2594_p0018a07║所以然者，止乃伏結之初門，觀是斷惑之正要；止則愛養心識之善資，觀則策發
G157n2594_p0018a08║神解之妙術；止是禪定之勝因，觀是智慧之由藉。
G157n2594_p0018a09║初句，徵起，次二句正顯止觀之功能。結，是結使煩惱也，謂見思結、塵沙結、
G157n2594_p0018a10║無明結，凡夫眾生，被此三種煩惱所結縛，所以終日昏昏糊糊，擾亂不休，
G157n2594_p0018a11║以止之工夫，能伏此三種結惑，然僅能伏，而不能斷，猶如以石壓草。故止者，
G157n2594_p0018a12║乃降伏結使之初步；觀，即正觀慧照，欲斷除眾生心中之煩惱，須用觀慧以
G157n2594_p0018a13║斷除之。如以利刀，斬草除根，永不再生。故觀者，乃斷惑證真之正要，最初
G157n2594_p0018a14║入手，非伏煩惱不可，煩惱伏，則斷之易也。是知非止不足以伏結，非觀不足
G157n2594_p0018a15║以斷惑。所言正要者，修此止觀，目的在斷煩惱、了生死、成菩提。無論何宗
G157n2594_p0019a01║修行，皆使人斷惑證真，而為根本，故謂之正要。
G157n2594_p0019a02║次二句，亦顯止觀之妙用。欲愛養心識，非止不可；欲策發神解，捨觀無由。
G157n2594_p0019a03║善者，美也；資者，助也。吾人平素未修止觀時，則心猿意馬，妄想紛飛，修
G157n2594_p0019a04║止後，則妄想淨而意識明，濁念澄而心地清。故止為善於調養心識，美於資助
G157n2594_p0019a05║性靈之方法。策者，進也、勵也。前修止，將自心之妄想雜念潛伏，復須修觀，
G157n2594_p0019a06║以回光返照之功而觀察，久之，則自心中之神通妙解，智慧光明，忽然湧現。
G157n2594_p0019a07║總之，止乃止其散動，觀乃觀其昏暗；又止則放得下，觀則提得起。故愛養
G157n2594_p0019a08║心識，策發神解，非止觀不可。夫此心識，本是生死之根，永嘉云：「損功德，
G157n2594_p0019a09║滅法財，莫不由此心意識。」既非善法，何須愛養之耶！當知此心意識，雖是惡
G157n2594_p0019a10║法，但其中具有如來智慧功德，如濁水中有清水，故須善養之。且此心識，有
G157n2594_p0019a11║隨緣之用，以之造惡，則轉馬腹、入驢胎，流轉輪迴生死。若能用之於善，則
G157n2594_p0019a12║了生死、成菩提，亦由此而期證。故天台宗，最初下手，教人以第六識心下手，
G157n2594_p0019a13║意令從生滅而達不生滅，要人即妄求真，毋須離妄覓真。因我等眾生，最初
G157n2594_p0019a14║全真成妄，今修止觀，即全妄而達真，若離妄求真，如離波覓水，無有是處。
G157n2594_p0019a15║須知即波處，原來是水，妄處原來是真，只須於此不起思量分別之止，以微密
G157n2594_p0020a01║慧照之觀，綿密反究，久則心開，桶底脫落，此時所謂大地平沉，虛空粉碎，
G157n2594_p0020a02║靈光獨耀，迥脫根塵，即此謂也。是故非止不能調伏身心，非觀不能開發神解。
G157n2594_p0020a03║所以止觀二法，相即而不相離，彼此資助，互相隱顯，缺一不可。
G157n2594_p0020a04║後二句顯止觀二法，互相由藉之謂，止是止息，即定止義，因修止能息自心之
G157n2594_p0020a05║煩惱，不令散亂。是知止為禪定之勝因，禪定為止之勝果。禪定即是三昧，若
G157n2594_p0020a06║不修止，何以能得三昧？三昧乃梵語，華言翻為正定，亦名調直定。因吾等眾
G157n2594_p0020a07║生，從朝至暮，終日忙忙碌碌，妄念東奔西馳，彎彎曲曲，不得調直；猶如缸
G157n2594_p0020a08║中之濁水，不得清淨。若以湛寂之工夫，久之自然清淨；所謂萬境當前，不動
G157n2594_p0020a09║於中。若能無心於萬物，何妨萬物常圍繞；鐵牛不怕獅子吼，猶如木人看花鳥。
G157n2594_p0020a10║正萬境當前時，自心湛湛寂寂，不動不摇，常在禪定之中，但未獲禪定之先，
G157n2594_p0020a11║亟須修止。故曰止為禪定之勝因，觀是智慧之由藉一句。須知智慧由何而來，
G157n2594_p0020a12║藉修觀方能得智慧，故稱由藉；觀乃觀照，即禪宗之照顧話頭，心經之照見
G157n2594_p0020a13║五蘊皆空，由從止而達觀，藉定而發慧，所謂觀從止生，慧由定發。故經云：
G157n2594_p0020a14║「無礙清淨慧，悉從禪定生。」此之謂也。當慧照湧現時，自能了達一切諸法如幻，
G157n2594_p0020a15║乃至澈知空假中，故欲得禪定智慧，非修止觀不可。故此二法，無論修何法
G157n2594_p0021a01║門，皆不離此。凡念佛、坐禪、以及聞經，皆不離此。譬如聞經，一心緣法，
G157n2594_p0021a02║湛然不亂，即止；法音送耳，歷歷明明，即觀。此約聞經而言止觀，即念佛，
G157n2594_p0021a03║持名號一心不亂即止，佛號歷歷即觀，及燒香散花，禮佛誦經等，一切行門，
G157n2594_p0021a04║皆不離此止觀二法。以上六句，總明修止觀之功用。
G157n2594_p0021a05║三明止觀之勝益分二　初正明
G157n2594_p0021a06║若人成就定慧二法，斯乃自利利人法皆具足。
G157n2594_p0021a07║止為定之因，慧為觀之果。若人以此二法圓足，即能自利利他。自利即是大慈，
G157n2594_p0021a08║利他即是大悲。是知定慧具足，則能悲智雙運，自他兼利矣！
G157n2594_p0021a09║次引證
G157n2594_p0021a10║故法華經云：「佛自住大乘，如其所得法，定慧力莊嚴，以此度眾生。」
G157n2594_p0021a11║此是引經作證。佛自住於止觀不二之大乘法中，即如其所得之法，無非以止觀
G157n2594_p0021a12║定慧之力，而莊嚴之。止而定，為福德莊嚴；觀而慧，為智德莊嚴。福智二德
G157n2594_p0021a13║為能莊嚴，自心本性為所莊嚴，能所不二，為妙莊嚴。今即以此自莊嚴之定慧，
G157n2594_p0021a14║莊嚴眾生，謂之以此度眾生也。
G157n2594_p0021a15║四明止觀偏缺之弊分二　初正明
G157n2594_p0022a01║當知此之二法，如車之雙輪，鳥之兩翼，若偏修習，即墮邪倒。
G157n2594_p0022a02║當知二字，警誡之辭，意謂若不知此意，則不易進道矣。此止觀二法，如車之
G157n2594_p0022a03║兩輪，鳥之兩翼。如車有兩輪，方能遠行千里；鳥有兩翼，始能飛翔天空。此
G157n2594_p0022a04║止觀二法，合則雙美，離則兩傷，缺一不可。若偏於定，而疏於慧，即落枯定，
G157n2594_p0022a05║難免墮坑落塹之憂；若重於慧，而棄於定，即成狂慧，難逃落空之禍。故下
G157n2594_p0022a06║文，復引經作證，以顯此義。
G157n2594_p0022a07║二引證
G157n2594_p0022a08║故經云：「若偏修禪定福德，不學智慧，名之曰愚；偏學智慧，不修禪定福德，名
G157n2594_p0022a09║之曰狂。」狂愚之過，雖小不同，邪見輪轉，蓋無差別。若不均等，此則行乖圓備，
G157n2594_p0022a10║何能疾登極果。
G157n2594_p0022a11║此引經證明，單輪隻翼之弊，若行者，偏修禪定福德，專作有為之福，而不修
G157n2594_p0022a12║學智慧，不能了生脫死。有福無慧，名為愚癡之人。若偏學智慧，專為聰明智
G157n2594_p0022a13║解，而不知修禪定福德，有慧無福，名為狂慧之人。如古之富翁，一生之內，
G157n2594_p0022a14║穿之不竭，用之不盡，而無智識鑑徹之慧，此則謂之有福無慧之癡福；又如世
G157n2594_p0022a15║之名士，所謂上識天文，下知地理，世智辯聰，竭盡其能，而一生貧窮困苦，
G157n2594_p0023a01║此則有慧無福之狂慧。狂與愚，其過雖然不同，終是不能了生脫死，皆是輪迴
G157n2594_p0023a02║中人。若止觀不均平，定慧不相等，此則行乖圓融具備之道，欲期速登無上極
G157n2594_p0023a03║果，無有是處。所以念佛時，口雖念佛而心念妄想，是有觀而無止，有慧而無
G157n2594_p0023a04║定。若念佛時，心雖無妄念，而糊塗暗昧，則有止而無觀，有定而無慧，如是
G157n2594_p0023a05║念佛，決難得益。務必定慧圓融，心口合一，如是念佛，方能速成淨業，高登
G157n2594_p0023a06║淨域蓮邦，而證無上菩提。
G157n2594_p0023a07║五引經明止觀並運之切要分二　初正引經示要
G157n2594_p0023a08║故經云：「聲聞之人定力多故。不見佛性。」十住菩薩智慧力多，雖見佛性而不明了；
G157n2594_p0023a09║諸佛如來定慧力等，是故了了見於佛性。以此推之，止觀豈非泥洹大果之要門，
G157n2594_p0023a10║行人修行之勝路，眾德圓滿之指歸，無上極果之正體也。
G157n2594_p0023a11║此段文，亦是引證。上言行人，不可偏於一邊，若偏修於定，則落於枯定；
G157n2594_p0023a12║若偏修於慧，則墮狂慧。所以修止觀者，必要止觀均等，定慧圓融，茲又引經
G157n2594_p0023a13║作證。聲聞者，聞四諦聲而悟道，故曰聲聞，即佛教中之小乘是。以觀空而為
G157n2594_p0023a14║究竟，知一切法空寂，了不可得，念念執著於空，偏於空定，而缺於妙有之慧
G157n2594_p0023a15║照，故不能見於佛性。以佛性不滯空不著有故，不落二邊亦非但中故。十住菩
G157n2594_p0024a01║薩，智慧力多，從空出假，因此教由初住至七住，斷見思惑。八住至十住，分
G157n2594_p0024a02║破塵沙，故能從空出假，雖相似見佛性，仍不明了，猶如隔紗見月。唯獨如來，
G157n2594_p0024a03║了達非空非有，而不妨即空即有，即雙遮而雙照，所謂空有不二，定慧均等，
G157n2594_p0024a04║二邊不立，中道不安，是故了了見於佛性。以其凡夫著有，聲聞著空，菩薩
G157n2594_p0024a05║著二邊，惟佛則離空離有，而即空即有，去二邊，遠但中，惟以圓融中道妙觀，
G157n2594_p0024a06║徹照佛性，雖非空非有非中道，而即空即有即中道，所謂離一切相，即一切
G157n2594_p0024a07║法，離即離非，是即非即，故於中道佛性，了了分明矣！然如來之定慧，由何
G157n2594_p0024a08║而證耶？無他，即修止觀而得也。止即是定，觀即是慧，能定慧圓融，止觀平
G157n2594_p0024a09║等，寂照不二，明靜一體，方為如來之止觀，無單輪隻翼之弊。古云：寂寂惺
G157n2594_p0024a10║惺是，寂寂無記非。寂寂既久，偏於止，一味寂寂，久則成病，此則落於有覆
G157n2594_p0024a11║無記。惺惺寂寂是，惺惺亂想非。若惺惺既久，偏於觀，一味用觀惺惺，惺惺
G157n2594_p0024a12║久之亦病，此則落於亂想紛飛。偏於惺惺，則有觀無止，有慧無定；偏於寂寂，
G157n2594_p0024a13║則有止無觀，有定無慧。如是皆不見於佛性，所以必須常寂寂而常惺惺，寂
G157n2594_p0024a14║寂時，心中毫無糊塗，須歷歷明明，即寂而照。常惺惺而常寂寂，正當觀照歷
G157n2594_p0024a15║歷，而一念不生，即照而寂。當寂寂而常惺惺，即止而觀；當惺惺而常寂寂，
G157n2594_p0025a01║是即觀而止。惺寂不二，止觀一如，是謂真止觀，是名定慧圓融。正當一念不
G157n2594_p0025a02║生，而明明歷歷；正當歷歷明明，而一念不生。清清楚楚則不糊塗，一心湛然，
G157n2594_p0025a03║則不散亂，定慧由是現前，明靜從此顯發。由此觀之，止觀豈非泥洹無上果
G157n2594_p0025a04║報之要門乎？門者：能通為義，即止觀為能通，通於所通之泥洹，故為行人修
G157n2594_p0025a05║行之最勝道路，所謂出三界而無別路，登涅槃唯有一門，復為眾德圓滿之指歸。
G157n2594_p0025a06║眾德即萬德，收攝起來，不出福智二德，修止得福德莊嚴，修觀得智德莊嚴，
G157n2594_p0025a07║故總結止觀二法，為無上極果之正體也。此止觀二法，無論修何種行門，或
G157n2594_p0025a08║持咒、或念佛、或坐禪、皆不能離此止觀也，是知非止觀不足以明佛法，非止
G157n2594_p0025a09║觀不足以明大教也。
G157n2594_p0025a10║次明說止觀之所以
G157n2594_p0025a11║若如是知者，止觀法門，實非淺故。欲接引始學之流輩，開蒙冥而進道，說易行
G157n2594_p0025a12║難，豈可廣論深妙。
G157n2594_p0025a13║此數句，正明小止觀之所以，若能如是了知止觀二法，足徵止觀之義，實非淺
G157n2594_p0025a14║鮮，不過為欲接引初機，令初發心修習學止觀者，啟迪童蒙，而進於無上菩提
G157n2594_p0025a15║之佛道者，作如是淺說。蓋止觀之道，言說則易，若身體力行之，誠非易易。
G157n2594_p0026a01║若再詳談微妙，更無從下手而入道。故云：豈可廣論深妙，所謂行遠必自邇，
G157n2594_p0026a02║言小止觀即具足摩訶大止觀。化城，即是到寶所之正路。古德云：萬丈高樓從
G157n2594_p0026a03║地起，誠哉斯言！
G157n2594_p0026a04║次正宗分二　初總述止觀十意示勸誡三　初勸勉
G157n2594_p0026a05║今略明十意，以示初心行人，登正道之階梯，入泥洹之等級。尋者當愧為行之難
G157n2594_p0026a06║成，毋鄙斯文之淺近也。
G157n2594_p0026a07║此文乃智者大師之苦心，勸勉之辭。文略分十章，以彰止觀之始末，意令初心
G157n2594_p0026a08║行人，為作登菩提之正道，入泥洹之階梯。正道者，即指無上菩提正覺之道。
G157n2594_p0026a09║階梯者，即漸次深進也。正顯此止觀，為成就佛道之正大光明路，亦即入無上
G157n2594_p0026a10║大般涅槃之階級梯凳也。尋者，即指初機學佛之人，如楞嚴經中之演若達多，
G157n2594_p0026a11║晨起攬鏡照頭，見鏡中眉目宛然，人相宛然，而怖己頭之無，於是狂奔尋頭，
G157n2594_p0026a12║實則其頭原在。如吾儕眾生，欲求本有之菩提涅槃，何殊演若達多之尋頭然。
G157n2594_p0026a13║凡修學行者，尋求佛道者，當愧為行之難成，不要好高鶩遠，毋以此文之淺近，
G157n2594_p0026a14║而鄙陋之，學者勉旃。
G157n2594_p0026a15║次示警誡
G157n2594_p0027a01║若心稱言旨，於一眴間，則智斷難量，神解莫測。若虛搆文言，情乖所說，空延
G157n2594_p0027a02║歲月，取證無由，事等貧人數他財寶，於己何益者哉！
G157n2594_p0027a03║若爾之心，與所說之止觀，言旨相稱相符，所行如所言，則於一眴目之間，即
G157n2594_p0027a04║可智斷難量。修止，即得斷德；修觀，則得智德。智斷二德，逐漸深入，皆不
G157n2594_p0027a05║可稱量，神通慧解，法爾現前，亦莫測其涯際。若徒虛浮搆擬文字語言，一味
G157n2594_p0027a06║分別名相，不肯真實修持，則乖違乎所說，空過歲月，虛延光陰，殊為可惜。
G157n2594_p0027a07║當知光陰迅速，殊可寶貴，一寸時光，一寸命光，彼終日分別名相，執於語
G157n2594_p0027a08║言文字，只知研究佛學，不知學佛之行，如是正等貧人，終日數他之財寶，於
G157n2594_p0027a09║己分上，毫無利益。正如永嘉云：「分別名相不自休，入海算沙徒自困耳。」此一
G157n2594_p0027a10║段文，乃大師一番徹底悲心，警誡後世學佛者。
G157n2594_p0027a11║三標章示意分二　初標列章名
G157n2594_p0027a12║具緣第一　訶欲第二　棄蓋第三　調和第四　方便第五　正修第六　善發第七
G157n2594_p0027a13║　覺魔第八　治病第九　證果第十
G157n2594_p0027a14║正文有十章，第一須內具五緣，謂持戒清淨，衣食具足，閑居靜處，息諸緣務，
G157n2594_p0027a15║近善知識。第二須外訶五欲，謂訶去其外五塵之色聲香味觸。第三棄五蓋，
G157n2594_p0028a01║屏棄其心念中之貪欲、嗔恚、睡眠、掉擧、疑之五蓋，至此內外諸障既去，
G157n2594_p0028a02║復須第五調和五事。所謂食則不飢不飽，睡眠不節不恣，調身不寬不急，調息
G157n2594_p0028a03║不澀不滑，調心不沉不浮。身心調停，則能進行五法。故第五行方便，即欲、
G157n2594_p0028a04║念、進、慧、一心，此五為善巧之方便，能資助正修。如是方便具足，則進修
G157n2594_p0028a05║止觀工夫，故第六明正修。正修有二種，一謂坐中修，二謂歷緣對境修，其義
G157n2594_p0028a06║詳於下文。正助二行合一，則於功用中，開發善根，因吾等眾生，無始以來，
G157n2594_p0028a07║具足有種種頓漸善根，未修行以前，被煩惱塵垢所蓋覆，不能開發；今修止觀，
G157n2594_p0028a08║則開發一切善根，故第七云：發善根。行人善根發動時，將自心無始以來，業
G157n2594_p0028a09║識種子，根本動摇，則諸魔羅，恐其了生死，成佛道，非魔眷屬，特來擾亂之，
G157n2594_p0028a10║所謂道高一尺，魔高一丈，行人須預為防備覺察，方不為其所惑，故第八明覺
G157n2594_p0028a11║魔。然雖能覺察魔境，而娑婆眾生，業障深重，一大不調則有百一等病，生病
G157n2594_p0028a12║則障於進修，病為障道因緣，故第九明對治病患之法。既魔去病除，行者得以
G157n2594_p0028a13║認真做功，必有所證，水到渠成，吾人自心之三種大智，忽然湧現，三諦之理，
G157n2594_p0028a14║澈底全彰，即證無上菩提道果，故第十明證果。
G157n2594_p0028a15║次明列章之意
G157n2594_p0029a01║今略擧此十意，以明修止觀者，此是初心學坐之急要。若能善取其意而修習之，
G157n2594_p0029a02║可以安心免難，發定生解，證於無漏之聖果也。
G157n2594_p0029a03║今略擧十意，以明修止觀之方法，及備明始末因果，此便於初心行人，最初修
G157n2594_p0029a04║學坐禪，最急切最緊要之法門。若能善取其意，而修習之，則可以安其心，免
G157n2594_p0029a05║其難。如陳鍼修習止觀，能免短壽之難。又修止可發定，修觀則生慧，如是止
G157n2594_p0029a06║觀雙修，定慧齊發，方證於無漏之聖果也。當知此無漏聖果，非是小乘之無漏
G157n2594_p0029a07║聖果，乃是中道無漏大般涅槃之聖果。以此觀之，智者大師，唯以一大事因緣
G157n2594_p0029a08║故，說此止觀，欲令眾生開示悟入佛之知見而後已。
G157n2594_p0029a09║次正示十章自分十　初具足五緣分五　初持戒清淨
G157n2594_p0029a10║具緣第一
G157n2594_p0029a11║初持戒清淨分二　初總明持戒之要
G157n2594_p0029a12║夫發心起行，欲修止觀者，要先外具五緣：第一持戒清淨。如經中說，依因此戒，
G157n2594_p0029a13║得生諸禪定，及滅苦智慧，是故比丘應持戒清淨。
G157n2594_p0029a14║止觀分十大章，此為十章之第一章，名為具緣。欲修止觀，必須具足五緣，方能
G157n2594_p0029a15║進修。第一持戒清淨，第二衣食具足，第三閒居靜處，第四息諸緣務，第五近
G157n2594_p0030a01║善知識。夫者，發端之辭。凡欲發心修止觀做工夫者，要先外具五緣，然後進
G157n2594_p0030a02║修，方克有效。比如造屋，必須先將基礎堅固，然後或一層二層七層九層乃至
G157n2594_p0030a03║多層，皆可隨意起造。如經中說，依因此戒，得生禪定智慧。若持戒不清淨，
G157n2594_p0030a04║禪定無由發生。所謂戒淨，則定生，定生則慧發，因戒生定，因定發慧。經云：
G157n2594_p0030a05║「尸羅不清淨，三昧不現前，無礙清淨慧，皆從禪定生。」當慧光朗現時，即能
G157n2594_p0030a06║滅一切諸苦。所有三苦八苦無量諸苦，皆仗此智慧之功而滅除之，故云及滅苦
G157n2594_p0030a07║智慧。楞嚴經中所注重四種清淨明誨，即戒是也。若不持戒，縱有多智禪定，
G157n2594_p0030a08║悉是魔道之業，終為魔王，如蒸沙焉能成飯，蓋沙非飯本，是故比丘，應持戒
G157n2594_p0030a09║清淨。說此止觀，乃為四眾而說，雖與比丘眾言，其餘三眾亦在內。每一法會
G157n2594_p0030a10║之中，具有四眾弟子，言一即具三，且比丘為四眾之首，故誥比丘，即該餘眾
G157n2594_p0030a11║也。
G157n2594_p0030a12║次別明三品持戒之相分三　初上品持戒
G157n2594_p0030a13║然有三種行人持戒不同：一者若人未作佛弟子時，不造五逆，後遇良師，教受三
G157n2594_p0030a14║皈五戒，為佛弟子。若得出家，受沙彌十戒，次受具足戒，作比丘、比丘尼。從受
G157n2594_p0030a15║戒來，清淨護持，無所毀犯，是名上品持戒人也。當知是人修行止觀，必證佛法，
G157n2594_p0031a01║猶如淨衣，易受染色。
G157n2594_p0031a02║初二句總標。然，轉語之辭。持戒有上中下三品持戒之不同。第一者，指上品
G157n2594_p0031a03║持戒人，若修行之人，未曾發心學佛之先，未作佛弟子之時，即能循規蹈矩，
G157n2594_p0031a04║不造五逆之罪。五逆者，謂弒父、弒母、弒阿羅漢、出佛身血、破和合僧，
G157n2594_p0031a05║造此五種，則傷法身，失慧命，逆涅槃海，順生死流，墮泥犁，受劇報。今此
G157n2594_p0031a06║行人，能不造五逆，則為世間之良人，不僅如此，後又遇良師善知識，教其受
G157n2594_p0031a07║三皈，皈依佛法僧三寶，復進受五戒，即不殺、不盜、不淫、不妄、不酒之五
G157n2594_p0031a08║戒，彼受皈戒後，能清淨受持無犯，後為佛弟子。出家作沙彌，受沙彌十戒，
G157n2594_p0031a09║十戒者，初五戒即前不殺、不盜、不淫、不妄、不酒之五戒。不過淫戒一條，有邪淫、正
G157n2594_p0031a10║淫之少分差別。前言五戒，乃為在家俗人，但能不邪淫可耳。今出家沙彌之十
G157n2594_p0031a11║戒中，明淫戒，不但不能邪淫，即正淫亦須絕對戒止。於此五戒外，更加不坐
G157n2594_p0031a12║高廣大床，不着華鬘衣，不往觀聽歌舞，不非時食，不捉持金銀財物，故名十
G157n2594_p0031a13║戒。佛制繩床，不得高過如來八指，過此則犯；修行人，不得縱恣幻軀，坐臥
G157n2594_p0031a14║漆彩彫刻之繩床。花鬘者，即貫華作華鬘，以嚴其首，繡花製縵衣，以飾其身；
G157n2594_p0031a15║修行人則反斯，意在淡泊身心，看破一切，斷不能貪華香炫飾，致損福而招
G157n2594_p0032a01║報也。不往觀聽：修行人，不能涉足於歌舞遊戲場中，因觀聽歌舞，能惑於聲
G157n2594_p0032a02║色，易淪溺於欲染，失道念，造惡業，莫不由此而增進。不非時食：即非時之
G157n2594_p0032a03║食，不准食，蓋諸天早食，佛則午食，畜生午後食，鬼神夜食，出家佛子，學
G157n2594_p0032a04║佛之行，則不能同鬼之夜食也；然時丁末法，眾生業重，若過午不食，則身體
G157n2594_p0032a05║力弱，難以支持，故古來祖師開方便門，日有三頓四餐，數數食者，當知此乃
G157n2594_p0032a06║非食而食，當常生大慚愧，當作藥石想；若恣情放逸，妄貪饕餮，不但非佛弟
G157n2594_p0032a07║子，且獲罪無量。不捉金銀財物：出家人，須安貧守道，不可妄貪營求，增長
G157n2594_p0032a08║貪心。如是十戒，為沙彌應受持者。次則進受比丘二百五十戒，謂淫、殺、盜、妄之
G157n2594_p0032a09║四波羅夷，為根本重罪。梵語波羅夷，此云棄，又名不可懺，若犯此則棄於佛
G157n2594_p0032a10║海之外，所謂大海雖大，不容死屍，佛海雖廣，不容犯戒之人。次則十三僧伽
G157n2594_p0032a11║婆尸沙，翻眾殘，如為他人所斫，頭殘而咽喉尚在，猶可救懺。又三十尼薩耆，
G157n2594_p0032a12║九十波逸提，此翻墮，此罪因財事生犯，貪慢心強，制捨未懺。又四波羅提
G157n2594_p0032a13║提舍尼，翻可呵，此罪應發露也。一百突吉羅，翻惡作、惡說，此罪微細，持
G157n2594_p0032a14║之極難，故以隨學隨守而立名。又二不定，七滅諍，如頌云：四重、十三、二不定，
G157n2594_p0032a15║三十九、十四提尼，一百眾學、七滅諍，總論二百五十戒。餘如比丘尼之三百五十
G157n2594_p0033a01║戒，菩薩之十重四十八輕等戒，如是行人一切大小輕重諸戒，一一悉能清淨護
G157n2594_p0033a02║持，絲毫無所毀犯，是則名為上品持戒之人也。當知如是清淨持戒人，修行止
G157n2594_p0033a03║觀，必證佛法。清淨持淨戒，猶如護明珠，戒淨起修，易證佛法，猶如清淨白
G157n2594_p0033a04║色之衣，易受染色，以白色為眾色之本，易受染污。故上品持戒之人，易修止
G157n2594_p0033a05║觀也。
G157n2594_p0033a06║二中品持戒
G157n2594_p0033a07║二者，若人受得戒已，雖不犯重，於諸輕戒多所毀損。為修定故，即能如法懺悔，
G157n2594_p0033a08║亦名持戒清淨，能生定慧。如衣曾有垢膩，若能浣淨，染亦可著。
G157n2594_p0033a09║此明第二種中品持戒之人。若人得受戒已，由受戒而得戒，如受戒時，最為重
G157n2594_p0033a10║要。正當登戒壇，白四羯摩時，即獲無作戒體。得戒體已，能持戒清淨者，則
G157n2594_p0033a11║福等虛空。若受得戒而復毀犯，則罪上加罪。重戒即指四波羅夷之根本大戒，
G157n2594_p0033a12║如此人雖於重戒無犯，而於輕戒多所損毀。輕戒，即指尼薩耆，波逸提等。知過能改，
G157n2594_p0033a13║從此發露懺悔，懺即懺其前愆，悔則悔其後過。自知有罪當懺悔，懺悔則安樂，
G157n2594_p0033a14║不懺悔罪益深。故以志誠心，懇切懺悔。懺悔之法，有事有理，事即有相懺，
G157n2594_p0033a15║亦名作法懺，謂於十方諸佛，及諸大菩薩尊像前，燒香散花，披陳發露，自
G157n2594_p0034a01║己所有犯戒之罪惡，求哀懺悔，或於十方大德尊宿前，發露懺悔亦可，即今之
G157n2594_p0034a02║法華懺、大悲懺等是也；二則理懺，理懺即無相懺，亦名實相懺，謂攝心於意，
G157n2594_p0034a03║端身靜坐，不思善，不思惡，惟觀此罪性從何而生，謂自性之因生耶，他性
G157n2594_p0034a04║之緣生耶，抑自他之共性生耶，或非自因非他緣之無性生耶。四句推窮，了不
G157n2594_p0034a05║可得，可知罪性本空；當知一切眾罪，由心所造，心既推之不可得，則罪亦不
G157n2594_p0034a06║可得。所謂罪從心起將心懺，心若滅時罪亦亡，罪亡心滅兩俱空，是則名為真
G157n2594_p0034a07║懺悔，如是乃名理懺。諸懺之中，此理懺功能最大。古德云：「重罪如霜露，慧
G157n2594_p0034a08║日能消除。」若欲懺悔者，端坐念實相，行人自知罪障深重，依此如法懺悔，此
G157n2594_p0034a09║亦名持戒清淨，此種即中品持戒之人。若能知懺悔，即屬難得之人。何以故？
G157n2594_p0034a10║古云：「人非聖賢，誰能無過，知過能改，善莫大矣！」若能懺悔，即生定慧；如
G157n2594_p0034a11║衣有垢膩，若能浣濯洗淨，染色亦可得著。衣如戒體，垢膩如犯戒，浣洗如懺
G157n2594_p0034a12║悔。
G157n2594_p0034a13║三下品持戒分二　初約大乘作法懺三　初約大小乘明可懺不可懺
G157n2594_p0034a14║三者，若人受得戒已，不能堅心護持，輕重諸戒，多所毀犯。依小乘教門，即無
G157n2594_p0034a15║懺悔四重之法；若依大乘教門，猶可滅除。
G157n2594_p0035a01║此是第三種下品人持戒。若人受得戒已，於一切戒品，不能堅心護持，無論輕
G157n2594_p0035a02║重戒相，多所毀犯，如人將頭已斬，決無復活之望，若依小乘教門，則無懺除
G157n2594_p0035a03║重罪之法。所謂千佛出世，不通懺悔。若依大乘教法，則不然，亦可有懺除重
G157n2594_p0035a04║罪之方法，足見大乘法門，不可思議。
G157n2594_p0035a05║次引證能悔即健人
G157n2594_p0035a06║故經云：「佛法有二種健人：一者不作諸惡，二者作已能悔。」
G157n2594_p0035a07║經云：佛法有二種健康之人，第一不作諸惡，終日渾渾噩噩，天真瀾漫，法爾
G157n2594_p0035a08║為世之好人，不作一切諸惡，此為第一健人。第二作已能悔，平素雖作諸惡，
G157n2594_p0035a09║後能悔過自責，發露懺悔，革故不造新，亦得稱為健人。因此二人，善根猛利，
G157n2594_p0035a10║智慧力強，超生死，證菩提，所以稱為佛法中之二健人也。
G157n2594_p0035a11║三正約大乘作法懺四　初具約十法助懺
G157n2594_p0035a12║夫欲懺悔者，須具十法，助成其懺：一者明信因果；二者生重怖畏；三者深起慚
G157n2594_p0035a13║愧；四者求滅罪方法。所謂大乘經中明諸行法，應當如法修行；五者發露先罪；
G157n2594_p0035a14║六者斷相續心；七者起護法心；八者發大誓願，度脫眾生；九者常念十方諸佛；
G157n2594_p0035a15║十者觀罪性無生。
G157n2594_p0036a01║夫者，發端之辭。倘欲懺悔所作諸惡，必須具足十法，幫助成就其懺悔之功。
G157n2594_p0036a02║一者，首先明其因果報應，絲毫不爽，惡因感惡果，善因招善果，所謂種瓜得
G157n2594_p0036a03║瓜，種豆得豆。二者生重怖畏，自知有惡因必感惡果，墮獄受劇苦，即生大怖
G157n2594_p0036a04║畏，毛骨悚然，所謂戰戰兢兢，如臨深淵，如履薄冰，惡因可畏，至為悚懼。
G157n2594_p0036a05║第三深起慚愧，慚者慚己，愧者愧他，慚自己毀戒下劣，愧諸賢之超脫明淨。
G157n2594_p0036a06║釋迦因何成佛，吾何久為眾生，有見賢思齊之心，生大慚愧，痛改前非。四者，
G157n2594_p0036a07║滅罪方法，須常求滅除自己罪業之方法，何法能除滅罪障，常尋求之。五者，
G157n2594_p0036a08║發露先罪，倘若已作之惡，或自知、或不知，或有心、或無心等，所造之罪，
G157n2594_p0036a09║對三寶前，或對善知識前，克誠披露，求哀懺悔。若能懺悔，罪即消滅；若
G157n2594_p0036a10║不肯發露，覆藏於心，則日久月深，則罪根深結，懺悔不易矣。六者，斷相續
G157n2594_p0036a11║心，若雖自知有罪，對三寶前懺悔已竟，但相續心不斷，仍繼續造惡，則前之
G157n2594_p0036a12║懺悔，雖懺無益，非將起惡之相續心，截斷不可，隨緣消舊業，更不造新殃，
G157n2594_p0036a13║故須斷相續心。七者起護法心，發起衞護佛法之心，若自己奉持佛法，即自能
G157n2594_p0036a14║保護佛法；若他人敬奉佛法，他人即是保護佛法。若己若他，皆當維護，可獲
G157n2594_p0036a15║福滅罪，故須起護法心。八者發大誓願，即發四弘誓願之心。所謂眾生無邊誓
G157n2594_p0037a01║願度，煩惱無盡誓願斷，法門無量誓願學，佛道無上誓願成，即是發自利利他，
G157n2594_p0037a02║上求下化之心，度脫一切眾生，不分人我彼此。彼苦即我苦，故急而拔之，
G157n2594_p0037a03║彼樂即我樂，故急與之樂，拔彼之苦，即是拔己之苦，與彼之樂，即我之樂，
G157n2594_p0037a04║苦樂亦如是。所言誓願者，發誓以要其心，起願以策其身，不可改變，能發廣
G157n2594_p0037a05║大願，亦可滅罪。九者常念十方諸佛，念佛即能成佛，若念眾生則做眾生。吾
G157n2594_p0037a06║人既為佛子，必學佛行，故須念佛。但十方諸佛無量，名號亦無量，取其簡略
G157n2594_p0037a07║而易得益者，莫如彌陀名號，所謂十方三世佛，阿彌陀第一。能持念此佛名號，
G157n2594_p0037a08║即持念十方諸佛聖號。念彌陀一聲，能滅八十億刧生死重罪，亦即懺悔一切
G157n2594_p0037a09║罪障。十者觀罪性無生，觀者觀察所造之罪，皆由心起，既眾罪從心所起，自
G157n2594_p0037a10║當將心懺，試觀此罪相，從何而起，覓罪了不可得，以其不自生，不他生，不
G157n2594_p0037a11║共生，不無因而生，四性推究，當體無生。所謂罪性本空，如四祖至三祖處，
G157n2594_p0037a12║求哀懺悔己之罪障。師曰：「將罪來與汝懺。」四祖返觀自心，了不可得，答曰：
G157n2594_p0037a13║「覓罪了不可得。」三祖云：「我與汝懺悔竟。」此一種乃理懺，前來九種都是事懺。
G157n2594_p0037a14║故知此理懺，功能最大，觀一切罪惡之性，當體無生，心滅罪空，是名真懺悔。
G157n2594_p0037a15║然又須知事懺必須具理懺，理懺復須藉事懺，理事圓融，故名真懺。
G157n2594_p0038a01║二示懺法之時間
G157n2594_p0038a02║若能成就如此十法，莊嚴道場，洗浣清淨，著淨潔衣，燒香散花，於三寶前，如
G157n2594_p0038a03║法修行，一七、三七日，或一月、三月，乃至經年，專心懺悔所犯重罪，取滅方
G157n2594_p0038a04║止。
G157n2594_p0038a05║倘能具足如上所立十種懺悔之方法，莊嚴懺悔之道場，將內身沐浴清淨，外衣
G157n2594_p0038a06║浣洗清淨，以淨身，著淨衣，然後入懺悔堂，燒一切上妙好香，如沉水香，栴
G157n2594_p0038a07║檀香，末香等諸香；並及供諸微妙寶花，於三寶前依十種法，翹誠禮拜，求哀
G157n2594_p0038a08║懺悔。依此如法修行，或一七日，不得益，乃至三七日，若再不得益，於是或
G157n2594_p0038a09║一月二月，三四五月，乃至經年，專心懺悔從前所犯之重罪，不論時之多少，
G157n2594_p0038a10║惟至滅罪方止。
G157n2594_p0038a11║三顯罪滅之相狀
G157n2594_p0038a12║云何知重罪滅相？若行者如是至心懺悔時，自覺身心輕利，得好瑞夢；或復覩諸靈
G157n2594_p0038a13║瑞異相，或覺善心開發，或自於坐中，覺身如雲如影，因是漸證得諸禪境界；或
G157n2594_p0038a14║復豁然解悟心生，善識法相，隨所聞經即知義趣，因是法喜，心無憂悔；如是等
G157n2594_p0038a15║種種因緣，當知即是破戒障道罪滅之相。
G157n2594_p0039a01║若能如法懺悔，即能滅除重罪者。云何能知自己之重罪消滅之相？若行者，如
G157n2594_p0039a02║是至誠懇切，一心懺悔之時，自覺身心，發現一種輕安快利之相，夜間並得祥
G157n2594_p0039a03║瑞之好夢，或見諸佛放光，或見佛來摩頂，如方等中有十種夢王，作何夢，即
G157n2594_p0039a04║除何罪障；或復覩諸靈瑞異相，乃親自所見，如見諸佛放種種光明，或見如來
G157n2594_p0039a05║三十二相，八十種好，及其他種種奇異微妙殊勝之相狀；或覺善心開發，或自
G157n2594_p0039a06║於坐中，覺身如雲如影，此正是欲界定之相狀，從此或漸漸證得諸禪境界，諸
G157n2594_p0039a07║禪即未到定，四禪四空等之禪境；或復豁然解悟心生，善識諸法之名相，豁然
G157n2594_p0039a08║貫通，解悟心生，行者以逼拶工夫，勇猛精進，懺至無可懺時，身心一旦貫通，
G157n2594_p0039a09║明悟一切，斯時即能善識世出世間，一切諸法相，洞明如掌中之果，所謂行
G157n2594_p0039a10║至水窮山盡處，回頭便見好光陰，即此義也；同時即發生一種殊勝妙解，隨時
G157n2594_p0039a11║所聞一切佛經，即了知甚深微妙之理，及其所歸之義趣，所謂聞一知十，聞十
G157n2594_p0039a12║知百，因是得法喜充滿。既獲法喜，則自心無所憂悔，前因罪障在身，所以心
G157n2594_p0039a13║中憂慮悔恨，今以如是等懺悔種種因緣，即現如是之勝境，當知如此懺悔，即
G157n2594_p0039a14║是滅罪除障之惟一方法。
G157n2594_p0039a15║四明懺後堅持名清淨
G157n2594_p0040a01║從是已後，堅持禁戒，亦名尸羅清淨，可修禪定，猶如破壞垢膩之衣，若能補治
G157n2594_p0040a02║浣洗清淨，猶可染著。
G157n2594_p0040a03║從是懺悔之後，即能以堅固心，精持諸佛禁戒，絲毫無犯，亦可名為尸羅清淨。
G157n2594_p0040a04║梵語尸羅，此云持戒。如破壞垢膩之衣，若能補治浣洗，猶可染著，破而能補，
G157n2594_p0040a05║垢而能洗，破壞者補治完美，垢膩者浣洗清淨，即無用而成有用，故云猶可
G157n2594_p0040a06║染著。
G157n2594_p0040a07║二約大乘無相理懺二　初正明
G157n2594_p0040a08║若人犯重禁已，恐障禪定，雖不依諸經修諸行法，但生重慚愧，於三寶前，發露
G157n2594_p0040a09║先罪，斷相續心，端身常坐，觀罪性空，念十方佛。若出禪時，即須至心燒香禮
G157n2594_p0040a10║拜、懺悔誦戒、及誦大乘經典，障道重罪，自當漸漸消滅，因此尸羅清淨，禪定
G157n2594_p0040a11║開發。
G157n2594_p0040a12║上來約大乘作法事懺，亦具有理懺，如第十明觀罪性無生。此約大乘無相理懺，
G157n2594_p0040a13║亦具有事懺，如出禪時燒香禮拜，誦戒誦經等是。若人犯重戒已，恐障禪定，
G157n2594_p0040a14║了知尸羅不清淨，三昧不現前，然不能依諸修多羅經，修諸行法，但生重慚
G157n2594_p0040a15║愧，於佛法僧三寶之前，發陳披露，先前所作之重罪，至誠懺悔，並斷相續之
G157n2594_p0041a01║心，然後收攝身心，端身靜坐，常常反觀罪性，微密追究，則知罪業無性，其
G157n2594_p0041a02║體本空。又念十方佛以懺罪，念茲在茲，或持念諸佛萬德洪名，或單念阿彌陀
G157n2594_p0041a03║佛聖號。若開靜出禪時，即以至誠心，燒香禮拜懺悔，誦梵網經，菩薩戒，及
G157n2594_p0041a04║誦法華經，楞嚴經等，一切大乘經典，所有障道重罪，認真求懺，如是自當漸
G157n2594_p0041a05║漸消除，滅罪斷惡，尸羅之戒體，復從而清淨潔白，於是禪智開發；此又是懺
G157n2594_p0041a06║除罪業之一簡單方法。
G157n2594_p0041a07║二引證
G157n2594_p0041a08║故妙勝定經云：若人犯重罪已，心生怖畏，欲求除滅，若除禪定，餘無能滅。是
G157n2594_p0041a09║人應當在空閑處，攝心常坐，及誦大乘經，一切重罪悉皆消滅，諸禪三昧自然現
G157n2594_p0041a10║前。
G157n2594_p0041a11║此處引經作證。妙勝定經，此經專為詮顯禪定，言妙勝者，正顯禪定為最殊勝，
G157n2594_p0041a12║最為微妙，故云妙勝定。此經云：若人犯重罪已，心中生恐怖畏懼之心，欲
G157n2594_p0041a13║求除滅，除修禪定以滅罪外，餘無能滅。是人應當於空閒處，阿蘭若所，攝心
G157n2594_p0041a14║常坐，及誦大乘方等經典，一切重罪悉皆消滅，諸禪三昧，自然現前。梵語三
G157n2594_p0041a15║昧，此云正定，亦云正受，亦云調直定，因為吾等眾生，終日妄想紛飛，攀攬
G157n2594_p0042a01║塵境，彎彎曲曲，不得調直，若修禪定，則心自能行歸正道，法爾調直，猶如
G157n2594_p0042a02║蛇之行路，蜿曲不直，待入竹筒之時，不求直而自直矣。無論聽經誦經，念佛
G157n2594_p0042a03║修觀，皆須持戒清淨為第一。此章為台宗二十五方便之第一科，足知持戒清淨，
G157n2594_p0042a04║為修習止觀第一要緊之方便也。
G157n2594_p0042a05║二衣食具足二　初衣分三　初上根衣
G157n2594_p0042a06║第二衣食具足者。衣法有三種：一者如雪山大士，隨得一衣蔽形即足，以不遊人
G157n2594_p0042a07║間，堪忍力成故。
G157n2594_p0042a08║上來說持戒第一，因戒為菩提之本，欲修習止觀，務須持戒清淨。第二要衣食
G157n2594_p0042a09║具足，衣食乃助道之資糧，若衣食不具足，則裸餒不安，何以能修行辦道？所
G157n2594_p0042a10║謂身安則道隆，又所謂法輪未轉食輪先，是知衣食為修行之助道。然衣食不可
G157n2594_p0042a11║過求於奢華，奢華則增長欲念，反為障道因緣矣。衣食二法，各有三種，以分
G157n2594_p0042a12║三根行人。初明衣之三品，一者如雪山大士。大士者，即釋迦牟尼佛，為度生
G157n2594_p0042a13║故，於雪山苦行六年，及往昔行菩薩道時，曾為大士居雪山，故名雪山大士。
G157n2594_p0042a14║所言雪山者，以其山勢極高，寒氣極重，終歲冰雪連天，故謂之雪山。雪山大
G157n2594_p0042a15║士修苦行時，隨得一衣蔽形即足，一衣謂被鹿皮衣，或結草為衣不定，其目的
G157n2594_p0043a01║在不求溫厚，遠離塵世，不遊人間故也。雖至冬寒，亦著一衣，雖肌膚被凍，
G157n2594_p0043a02║而能忍耐，全憑堪忍之力而成就也，著如是衣，名之為上根。
G157n2594_p0043a03║次中根衣
G157n2594_p0043a04║二者如迦葉常受頭陀法，但畜糞掃三衣，不畜餘長。
G157n2594_p0043a05║第二種名著中根衣，如迦葉尊者，乃世尊之弟子，此云飲光，其光能遮蔽一切
G157n2594_p0043a06║之光，故號飲光，其家頗富，出家後，即行頭陀，謂行苦行也。梵語頭陀此云
G157n2594_p0043a07║抖擻，謂抖擻塵勞煩惱也。行頭陀之法，共有十二，大概不出衣食住三種。謂
G157n2594_p0043a08║食有五種：第一乞食，謂乞求他人之食而食，不自烹煑，行之能折伏我慢，為
G157n2594_p0043a09║學佛人應做之事，所以謂之乞士。乞有二種：所謂外乞飲食以資生命，內乞法
G157n2594_p0043a10║食以資慧命，故名乞食。然須次第乞食，不論貧富，須發平等之心，一一次第
G157n2594_p0043a11║乞之，如大迦葉專往貧窮者乞食，意謂貧窮者令其得福；如須菩提則專往富貴
G157n2594_p0043a12║者而乞食，謂富者造罪，易遭墮落，故往乞之，令其求福，免遭禍殃。如是二
G157n2594_p0043a13║人，各有用心，但一則棄貧愛富之嫌，一則捨富濟貧之嫌，乞不次第，故為維
G157n2594_p0043a14║摩居士所呵，故須次第乞食。第二常乞食，常行乞食法，閻浮提眾生，勇猛心
G157n2594_p0043a15║易發，恆常心難持，今日乞食，明日即不乞食，何能與道相應，故須常行乞食。
G157n2594_p0044a01║第三一坐食，唯日中一食。第四節量食，謂本食四餐，改為三餐，或兩餐，
G157n2594_p0044a02║如是方名為節量食，此亦為頭陀行之一。飽食易增欲念，若減食則易開智慧。
G157n2594_p0044a03║第五午後不飲漿，過午之後，不但不食米麵等食，即一切豆漿等一概不能飲，
G157n2594_p0044a04║此為食之頭陀有五種。住處亦有五種：一常坐不臥，即終日結跏趺坐，但觀自
G157n2594_p0044a05║心，不攬塵境。二樹下坐，大樹之下，風吹蔭涼，在此靜坐，揩磨自心垢衣，
G157n2594_p0044a06║甚易得益。第三露地坐，夜深人靜時，於露天地下，斯時所謂月明星稀，心曠
G157n2594_p0044a07║神怡，正可用功。第四塚間坐，於墳塚之間，死人處所，不妨往坐，他人既死，
G157n2594_p0044a08║我何嘗不死耶，可以進修無常觀。第五阿蘭若處，即是清淨之處，不與塵世
G157n2594_p0044a09║相接。此為住處之頭陀有五種。衣有二種：一者所謂糞掃衣，此衣乃拾所棄污
G157n2594_p0044a10║穢之布，以水浣洗之七次，灑之亦然，縫而成衣，故曰糞掃衣。二者但三衣，
G157n2594_p0044a11║謂五衣七衣大衣，五衣為平常所著，一長一短，共五條；七衣為誦經禮拜作佛
G157n2594_p0044a12║事所著，二長一短，共七條；大衣即僧伽黎，俗名祖衣，為登坐說法時所著，
G157n2594_p0044a13║四長一短，共二十五條。此三種衣，不可須臾離身，其餘衣服，不可畜藏。迦
G157n2594_p0044a14║葉尊者，但畜三衣，自能辦道，是名第二種中根人所著衣。人生世間，皆有生
G157n2594_p0044a15║活，所謂衣食住也。故此三種，為人生之需要，若無衣食，則生活問題，不能
G157n2594_p0045a01║解決，學佛之人對於此二，超然物外，衣食不成問題，無所希求，是故較之為
G157n2594_p0045a02║衣為食終日忙而不休者，高出萬萬。故願出家二眾，及在家二眾，當痛念生死
G157n2594_p0045a03║事大，以此為模範，淡薄衣食，則於道其庶幾乎。
G157n2594_p0045a04║三下根衣
G157n2594_p0045a05║三者若多寒國土，及忍力未成之者，如來亦許三衣之外，畜百一等物，而要須說
G157n2594_p0045a06║淨，知量知足。若過貪求積聚，則心亂妨道。
G157n2594_p0045a07║此為第三下根衣也。以中國地處寒帶，冬日天氣寒冷，不可與熱帶相較，故云
G157n2594_p0045a08║多寒國土。他如印度，暹羅，緬甸，終歲酷熱，以其眾生業力不同，故所感國
G157n2594_p0045a09║土，有寒有熱。再雪山大士，堪忍力成故，一衣即足，而東震旦土眾生忍力未
G157n2594_p0045a10║成，故如來特開方便，亦許三衣之外，準畜百一物。謂畜一百件物，各各不同，
G157n2594_p0045a11║畜足一百件物，一件不同一件，而必須說淨。此說淨之法，近無行者，佛在
G157n2594_p0045a12║世時，凡諸弟子所有物皆須說淨，謂將此物，供養三寶大眾，請慈悲納受，既
G157n2594_p0045a13║已發心，供養大眾，為大眾所賜，非我所有，非己所屬，即名說淨；若不如是，
G157n2594_p0045a14║則為己有，即謂之不淨耳。而且要知量知足，所謂一針一草，當知來處不易，
G157n2594_p0045a15║應當要節量知足，不可過於貪求，否則積聚不捨，則心被惑亂，妨礙道業也，
G157n2594_p0046a01║故不可不慎。
G157n2594_p0046a02║次食分三　初上根食
G157n2594_p0046a03║次食法有四種：一者若上人大士，深山絕世，草果隨時，得資身者。
G157n2594_p0046a04║上來所言衣，有上中下之三種不同。其次明食法，則有四種之各異：一者上根
G157n2594_p0046a05║食，若上根利智之人，謂之上人，菩薩謂之大士，而不願與人相處，樂居山巖
G157n2594_p0046a06║石窟，水邊林下而住，故曰深山絕世，而不作飲食。諺云：「三日不食則餓，五
G157n2594_p0046a07║日不食則病，七日不食則死。」而上根人，則以草菓松葉代食，如世尊苦行時，
G157n2594_p0046a08║並不作食，日吃一蔴一麥，以資身體，此為上根人，食上食也。
G157n2594_p0046a09║二中根食
G157n2594_p0046a10║二者常行頭陀受乞食法，是乞食法，能破四種邪命，依正命自活，能生聖道故。
G157n2594_p0046a11║邪命自活者，一下口食，二仰口食，三維口食，四方口食。邪命之相，如舍利弗
G157n2594_p0046a12║為青目女說。
G157n2594_p0046a13║其次明第二種，乃中根人食，常行頭陀，受乞食法，即是托鉢乞化之謂，以慈
G157n2594_p0046a14║悲濟物為懷，令其種福田故也。此法為印度仰光盛行，而中國則乞食之風氣未
G157n2594_p0046a15║開，故甚罕見。且中國人民，對於佛法，向來缺少相當之認識，既無相當之認
G157n2594_p0047a01║識，則無真實之信仰，若往乞食，不但無益，而且令其誹毀招罪，故未能行此
G157n2594_p0047a02║乞食法。夫乞食能破四種邪命。以其四非正道，若生活依正命而自活者，能生
G157n2594_p0047a03║聖道故。言邪命者，一下口食，以口向下，如種田耕地，而謀生活，此名下口邪
G157n2594_p0047a04║命食。二仰口食，即仰觀星宿，專言天文，何日何時起大風，降大雨，哄騙世
G157n2594_p0047a05║人，以斯而謀生活。三者維口食，想種種方法，維持生計，或結交豪富，或走
G157n2594_p0047a06║遍四方，到處謀食，故名維口食。四者方口食，遊行四方，如卜算吉凶，醫藥
G157n2594_p0047a07║看相，悉稱為方口食。出家比丘，責任在弘揚佛法，教化眾生，為自己之本職。
G157n2594_p0047a08║所謂弘法是家務，度生為事業，邪命之食，須遠棄之。然邪命之相甚廣，有
G157n2594_p0047a09║四種五種不同，如舍利弗為青目女說，此二句，是指廣。
G157n2594_p0047a10║三下根食
G157n2594_p0047a11║三者阿蘭若處，檀越送食。四者，於僧中潔淨食。有此等食緣具足，名衣食具足。
G157n2594_p0047a12║何以故？無此等緣，則心不安隱，於道有妨。
G157n2594_p0047a13║三者阿蘭若處。前來二種，為上中二根之食，此為第三住清淨蘭若，自不作食，
G157n2594_p0047a14║惟受檀越送食，檀謂檀那，越謂超越，梵語檀那，此云布施，謂若行布施，
G157n2594_p0047a15║則超越貧窮之海，受檀越供養，此為下品食。四者於僧中潔淨食，謂於叢林稠
G157n2594_p0048a01║人廣眾之中，肅供齋法，謂之潔淨食，以此一鉢之飯，供養十方三寶，乃至施
G157n2594_p0048a02║大鵬之鳥，曠野鬼神，然後進食此飯，已屬供養所遺，非己所有，如是則無我
G157n2594_p0048a03║相矣，故稱之為淨食，此為下下品食。住於叢林之下，所謂十指不黏水，百事
G157n2594_p0048a04║不操心，筷來伸手，飯來開口，有此等食緣具足，名衣食具足。何以故？下徵
G157n2594_p0048a05║起，倘若無此等食緣，則心不能安隱，則不能修道，於道業有所妨礙，所謂身
G157n2594_p0048a06║安則道隆，故衣食具足最為重要耳。
G157n2594_p0048a07║第三得閒居靜處。閒者不作眾事，名之為閒；無憒閙故，名之為靜；有三處可修
G157n2594_p0048a08║禪定。
G157n2594_p0048a09║上來明具五緣中衣食二種已竟，今講靜住之處。閒居靜處，即阿蘭若處，所謂
G157n2594_p0048a10║水邊林下，山巖石窟，獨自用功，謂境空則心易空。閒謂清閒，即不與世間一
G157n2594_p0048a11║切有為之法相應。無憒閙者，即遠離一切塵勞煩惱，名之為寂靜處。約有三種
G157n2594_p0048a12║處所，可修禪定。
G157n2594_p0048a13║一者深山絕人之處。
G157n2594_p0048a14║一心不亂則為定，若身坐蘭若，而心猿意馬，則雖坐深山而仍同城市也。而修
G157n2594_p0048a15║行者必至空閒處者，因初心人，離憒鬧之環境，易得益也。一者遠居於深林高
G157n2594_p0049a01║山之中，衣食不求於人，亦無喧噪，所謂絕跡人間，六根對六塵，不生執着，
G157n2594_p0049a02║方於道相應。如世尊之雪山苦行，即是絕人之處，此為上根人閒居靜處。
G157n2594_p0049a03║二者頭陀蘭若之處，離於聚落極近三四里，此則放牧聲絕，無諸憒鬧。
G157n2594_p0049a04║二者頭陀蘭若之處：頭陀有十二種，已如上說；蘭若之處，即是清閒之所，離
G157n2594_p0049a05║於村莊聚落，極近者三四里或十里二十里不定，如是則放牛聲絕，放羊牧牛之
G157n2594_p0049a06║童，亦難至此，牧童樵夫所不能到，鷄鳴狗吠之聲遠絕，故云無諸憒閙，此名
G157n2594_p0049a07║為中根人閒居靜處。如往昔佛在世時，有五比丘，住山修行，每於飯間，則托
G157n2594_p0049a08║鉢至村莊乞化，但往返百里之遙，終日無非行路而已，如是行者，十有餘年，
G157n2594_p0049a09║而功夫毫無見效，遂大生慚愧，世尊悲而憫之，乃化一道人送供，並告之曰：
G157n2594_p0049a10║汝等懃懇不輟，甚為難得，但隔人村路遙，光陰有限，何時成功，應須擇一不
G157n2594_p0049a11║近不遠之地而棲住，即可用功，可免徒勞無益之虞矣。
G157n2594_p0049a12║三者遠白衣住處，清淨伽藍中，皆名閒居靜處。
G157n2594_p0049a13║第三種住於叢林寺院之中，終日隨眾起倒，亦甚相應，但須遠去白衣。白衣者，
G157n2594_p0049a14║即在家之通稱。僧伽所著乃緇衣，即黑色衣，不與俗人相同。清淨伽藍中，
G157n2594_p0049a15║伽藍乃梵語略稱，具云僧伽藍婆，此云和合眾，為大眾聚會之處，清淨伽藍之
G157n2594_p0050a01║中，皆名閒居靜處。探珠宜浪靜，水清則珠現，此一定之理，若終日塵勞煩惱
G157n2594_p0050a02║境界風所動，欲求自性之清淨實相寶珠顯現在前，無有是處。
G157n2594_p0050a03║第四息諸緣務。有四意：一息治生緣務，不作有為事業。二息人間緣務，不追尋
G157n2594_p0050a04║俗人朋友親戚知識，斷絕人事往還。三息工巧技術緣務，不作世間工匠技術醫方
G157n2594_p0050a05║禁咒卜相書數算計等事。四息學問緣務，讀誦聽學等悉皆棄捨。此為息諸緣務。
G157n2594_p0050a06║所以者何？若多緣務，則行道事廢，心亂難攝。
G157n2594_p0050a07║上來三緣已具，第四須將世緣俗務屏棄之，方能進修道業。若身雖住茅蓬，
G157n2594_p0050a08║或當家，或做事，仍是忙忙碌碌，所謂有名無實，亦無益也。如香港山頂所住
G157n2594_p0050a09║之洋房高樓，宛然阿蘭若，但彼等終日做生貿易，忙碌不休，或為生活逼迫，
G157n2594_p0050a10║或為事務纏擾，所謂山林中塵市；若於人煙稠密之中，息諸緣務，則為塵市之
G157n2594_p0050a11║山林。息緣務有四意：一息治生緣務，不作有為事業，如世之士農工商等，悉
G157n2594_p0050a12║謂之治生緣務，皆屬有作有為之事業。修止觀者，當遠離有為事業，並及息滅
G157n2594_p0050a13║治生緣務。二息人間緣務，前者對己而言，此是對他而論。不追者，不與之往
G157n2594_p0050a14║來相逐也。接交朋友，來往親戚，本為世法所不離，若修行之人，則不然。了
G157n2594_p0050a15║達人事本空，生死事大，結交應酬，皆為障道因緣，故須拒絕斷除。第三息工
G157n2594_p0051a01║巧技術緣務，謂不作世間工匠技術，及學拳術，研究機械等悉名技術；或作良
G157n2594_p0051a02║醫，治病開方；或念禁咒，療人之病，此乃是邪咒，非佛教之真言；或卜卦看
G157n2594_p0051a03║相，或書寫算盤等事，悉能妨礙道業，在家人為謀生活起見，則宜為之，若學
G157n2594_p0051a04║佛人則萬萬不可為也，若作此種緣務，心則為之散亂，欲望其專一，則甚難矣！
G157n2594_p0051a05║是故欲修止觀，須息滅世間緣務，古人所謂放得下一事，則能消滅一分妄想。
G157n2594_p0051a06║又所謂消除一分妄想，得一分本智，除滅一分境界，證一分法身，謂明生則
G157n2594_p0051a07║暗滅，暗生則明滅，明暗之不能相即，如水火之不相容，故須遠離之。第四息
G157n2594_p0051a08║學問緣務，學問本為長知識，博見聞，莫不由學問而來，然既學佛，則遠棄世
G157n2594_p0051a09║間學問，所謂捨棄詩賦文章，科哲學說世間學問，一概放捨，不僅如此，且欲
G157n2594_p0051a10║放棄出世經典，謂所讀誦之經論，或聽學之經論，悉皆棄捨。夫世間學問，乃
G157n2594_p0051a11║有漏之法，捨之故然；而出世學問，乃出世無漏無為之法，詮究竟之理，何故
G157n2594_p0051a12║亦置之不顧耶？蓋今乃注重在修止觀，不重見聞，故須棄之，但於見解未明之
G157n2594_p0051a13║先，必須聽經明理，所謂見解開而修行易，可免趨入歧途之歎，待開解後，即
G157n2594_p0051a14║將一切見解，悉皆棄捨，從此起行用功，則可免說食數寶之嫌。倘若一味執着
G157n2594_p0051a15║文言名相，不肯起行，真實用功，則終難免入海算沙之譏，謂畫餅無益於飢腸
G157n2594_p0052a01║也。故禪宗之打七時，不誦經，不禮拜，唯是照顧話頭，單刀直入者，即免多
G157n2594_p0052a02║緣務之患也。所以者何，是疑問之辭。若多諸緣務，則心為之纏繞，行道之事
G157n2594_p0052a03║廢棄，謂解多心亦多，難以收攝故也。當知前所言讀誦聽經學經，悉皆棄捨，
G157n2594_p0052a04║切勿誤會，因入道法門，雖有八萬四千，皆各有正行助行，若讀誦法華經，亦
G157n2594_p0052a05║可謂之修止觀，是則以法華為正，餘者為助。今既以止觀為正行，則其餘諸法
G157n2594_p0052a06║悉皆為助行矣，但以專一不雜為美，切不可三舊兩新，是為至要。
G157n2594_p0052a07║第五近善知識。善知識有三：一外護善知識，經營供養，善能將護行人，不相惱亂。
G157n2594_p0052a08║二者同行善知識，共修一道，互相勸發，不相擾亂。三者教授善知識，以內外
G157n2594_p0052a09║方便禪定法門，示教利喜。略明五種緣務竟。
G157n2594_p0052a10║前來四緣已竟，此為第五緣近善知識，佛言善知識為得道之全因緣。所言知識
G157n2594_p0052a11║者，謂善知一切眾生病，善識一切眾生藥。所謂知病識藥，應病與藥，如阿闍
G157n2594_p0052a12║世王，遇耆婆之善知識，勸令皈佛，得解脫痛苦。又如嬰兒之須賴傍於母，故
G157n2594_p0052a13║善知識者，不可須臾離也。善知識有三種：一外護善知識，謂善能於外面擁護
G157n2594_p0052a14║之成就之，修行辦道者，如禪定外護，照應衣食等等。言外護者，於其曾用過
G157n2594_p0052a15║功夫，故能盡心守護，無所缺乏，如虎之愛子然，又能種種供養，故謂經營，
G157n2594_p0053a01║且善巧能將養愛護，行人自不惱亂，亦不使外人惱亂，故曰不相惱亂，此明外
G157n2594_p0053a02║護善知識。次明同行者，謂同參同時修行，共用一種工夫，共修一道，彼此共
G157n2594_p0053a03║修止觀，並且互相助發，互相砥礪，互相警策，互相規勉，所謂如切如磋，如
G157n2594_p0053a04║琢如磨，同舟共濟之義。如古云：求師不如訪友，誠哉是言。三教授善知識，
G157n2594_p0053a05║教謂教導，授者與也，即是教導傳授之善知識，以善巧方便，教之調伏內外身
G157n2594_p0053a06║心，禪定法門，曉示教訓，使行者得大利益，如破五陰，超五濁，及一切魔境，
G157n2594_p0053a07║悉能圓明了達，如智者大師，妙悟法華，南嶽大師謂非汝莫證，非吾莫識，此
G157n2594_p0053a08║即善知識之益處。所謂欲知山下路，當問過來人。當知不修止觀則已，若修止
G157n2594_p0053a09║觀，善知識為最緊要。略明五種緣務竟。
G157n2594_p0053a10║訶欲第二
G157n2594_p0053a11║所言訶欲者，謂五欲也。凡欲坐禪，修習止觀，必須訶責。五欲者，是世間色、聲、
G157n2594_p0053a12║香、味、觸。常能誑惑一切凡夫，令生愛著。若能深知過罪，即不親近，是名訶欲。
G157n2594_p0053a13║所言訶五欲者，謂訶去色聲香味觸之五欲也。欲乃希須為義，因此五欲，為地
G157n2594_p0053a14║獄之五條根，若欲坐禪修習止觀者，必須訶斥之。謂眼所見之好色，耳所聽之
G157n2594_p0053a15║好聲，鼻所嗅之好香，舌所嘗之美味，身所貪之好觸，皆令人貪着，常能誑惑一
G157n2594_p0054a01║切凡夫，令生愛着。若能深知過咎，即不親近，以其五欲皆能獲罪，既不親近，
G157n2594_p0054a02║則無此過咎，無此過咎，則不欲訶而自訶矣。
G157n2594_p0054a03║一訶色欲者。所謂男女形貌端嚴，修目長眉，朱脣素齒，及世間寶物，青黃赤白，
G157n2594_p0054a04║紅紫縹綠，種種妙色，能令愚人見則生愛，作諸惡業。如頻婆娑羅王以色欲故，
G157n2594_p0054a05║身入敵國，在淫女阿梵波羅房中；優填王以色染故，截五百仙人手足，如此等
G157n2594_p0054a06║種種過罪。
G157n2594_p0054a07║第一訶斥色欲。當知訶之一字，即是用功夫之要道，入門之正軌，須以種種方
G157n2594_p0054a08║法訶斥之。所謂男女形貌端正嚴好，修目即長眉，朱者紅也，素者白也，所謂
G157n2594_p0054a09║丹脣皓齒，明眸善睞，種種可愛可悅之色相，愚人視之，遂生貪愛，此為貪愛
G157n2594_p0054a10║男女之形色有情之正報。還有一種人，對於有情男女之愛，染心很淡泊，不生
G157n2594_p0054a11║執着，而愛世間種種可尊可貴之寶物，謂金銀琉璃珊瑚琥珀等七寶，及一切青
G157n2594_p0054a12║黃赤白紅紫縹綠五光十色，種種微妙殊勝之色相，若智者觀之，了達原是虛妄，
G157n2594_p0054a13║不生貪愛，而愚人遂生愛染，因迷惑故，從此作諸惡業，深造累刼之禍殃。
G157n2594_p0054a14║如頻婆王事，即是引證，是王以貪愛色欲故，不顧國家之重，甘願身入敵邦，
G157n2594_p0054a15║獨處於淫女阿梵波羅房中。又如優填王，以愛樂色染故，遂截五百仙人手足，
G157n2594_p0055a01║造大重罪。當知古今多少英雄漢，誰不於此茫茫欲海中，為恩愛奴，作色情魔，
G157n2594_p0055a02║所謂汝愛我心，我憐汝色，恩愛酬繆，曠刼相纏，無有了期。悲夫！色欲之
G157n2594_p0055a03║害人，實甚於猛獸橫流，吾儕凡夫，應當猛省而訶斥之。
G157n2594_p0055a04║二訶聲欲者。所謂箜篌箏笛，絲竹金石音樂之聲，及男女歌詠讚誦等聲，能令凡
G157n2594_p0055a05║夫聞即染著，起諸惡業。如五百仙人雪山住，聞甄陀羅女歌聲，即失禪定，心醉
G157n2594_p0055a06║狂亂，如是等種種因緣，知聲過罪。
G157n2594_p0055a07║二訶聲欲，亦分有情無情之不同：所謂無情之箜篌箏笛，絲竹金石音樂之音聲，
G157n2594_p0055a08║如今發明風琴鋼琴之聲，及有情男女歌美音聲，或嬌媚妖詞，或淫聲豔語等，
G157n2594_p0055a09║種種可樂之音聲，皆令凡夫聞即染著，起諸惡業。如五百仙人，雪山修道，
G157n2594_p0055a10║聞甄陀羅女歌聲，即失禪定，心則如醉如狂，擾亂不休。又如提波延那仙人，
G157n2594_p0055a11║聞舍脂夫人之軟語，遂起欲念而失神通。自古迄今，因聲欲而墮落者，不勝枚
G157n2594_p0055a12║舉，修行之人，即須訶棄之，決不可被聲塵所迷。
G157n2594_p0055a13║三訶香欲者。所謂男女身香，世間飲食馨香，及一切薰香等，愚人不了香相，聞
G157n2594_p0055a14║即愛著，開結使門。如一比丘在蓮華池邊，聞華香氣，心生愛樂，池神即大訶責，
G157n2594_p0055a15║何故偷我香氣。以著香故，令諸結使臥者皆起，如是等種種因緣，知香過罪。
G157n2594_p0056a01║此第三種訶香欲。大凡世人，多為香氣所迷，因鼻嗅香氣，則神識昏迷，此從
G157n2594_p0056a02║鼻根造罪。男女身香，或有自然之身香，是夙世因緣。如一比丘尼以往昔誦經，
G157n2594_p0056a03║因誦經功德，故口中常生蘭花香氣；又如一老比丘，因誦法華經故，滿身常
G157n2594_p0056a04║發旃檀香氣，此為宿昔善因所感。或世間飲食馨香，及一切草木薰香，乃至人
G157n2594_p0056a05║間所造之妖豔粉水種種香氣，愚人不了，如此種種之虛妄香相，聞即生貪愛染
G157n2594_p0056a06║著，從此開結使門，淪溺深坑。如一比丘在蓮華池邊，聞華香氣，心生愛樂，
G157n2594_p0056a07║池神即自池中出，大訶責之：「何偷我香。」比丘應曰：「彼在家人，將蓮華攀折蹈
G157n2594_p0056a08║踏不堪，而汝未之言，吾僅聞其香，訶責乃爾。」池神曰：「彼乃白衣人，滿身罪惡，
G157n2594_p0056a09║故無可言，爾乃比丘，明理之輩，正如白玉無瑕玼，豈可因貪著此香而淪溺。」
G157n2594_p0056a10║遂力勸勉之，比丘始心伏，足見香塵不可愛著，令諸結使臥者皆起。言結使
G157n2594_p0056a11║者即煩惱惑，如繩之纏結然，臥起者謂本來降伏為之臥，今又重發故曰起也。
G157n2594_p0056a12║有如是等種種因緣，知香過罪須急去捨之。
G157n2594_p0056a13║四訶味欲者。所謂苦酸甘辛鹹淡等，種種飲食肴膳美味，能令凡夫心生染著，起不
G157n2594_p0056a14║善業。如一沙彌染著酪味，命終之後，生在酪中，受其蟲身，如是等種種因緣，
G157n2594_p0056a15║知味過罪。
G157n2594_p0057a01║此為五欲中第四訶味欲。以用功人，對於色聲香味觸之五欲，視為外賊，能劫
G157n2594_p0057a02║自心之家寶，宜急遠之，勿可貪著。言味者，有五味，即苦酸甘辛鹹淡等種種
G157n2594_p0057a03║飲食肴膳美味，此等眾味，能令凡夫之人，心生愛著，起不善業。審觀擧世人
G157n2594_p0057a04║羣，誰非為貪口腹，而殘殺生命，或網捕水陸空行，以自供口味，或偷刼他財，
G157n2594_p0057a05║以償其舌欲。大矣哉！味欲之為患也，傷天害理，斷大慈悲，勿過於斯。如
G157n2594_p0057a06║古有沙彌，染著酪味，命終即墮落酪中，而為酪蟲。修行者。應當知其過罪，
G157n2594_p0057a07║而訶除之。
G157n2594_p0057a08║五訶觸欲者。男女身分柔軟細滑，寒時體溫，熱時體涼，及諸好觸，愚人無智，為
G157n2594_p0057a09║之沈沒，起障道業。如一角仙因觸欲故，遂失神通，為淫女騎頸，如是等種種因
G157n2594_p0057a10║緣，知觸過罪。
G157n2594_p0057a11║第五訶觸欲。此觸欲最為厲害，為生死之根本。經云：「一切眾生，皆以色欲而
G157n2594_p0057a12║正其性命。」因前四欲，各有界限，色屬眼一部分，聲屬耳一部分，香屬鼻一部
G157n2594_p0057a13║分，味屬舌一部分，謂四根對四塵，各有所受。惟此觸欲，則週遍全體，所言
G157n2594_p0057a14║觸欲者，謂男女身分，柔軟細滑，互相按摩，及寒時體溫，熱時體涼，及其他
G157n2594_p0057a15║種種之殊好妙觸，無智慧之愚人，為之沉沒，能障礙行者之道業。如從前有一
G157n2594_p0058a01║角仙，為觸欲而失神通，發惡願感天不雨，後被淫女誘惑觸欲失通，騎其頭頸，
G157n2594_p0058a02║是知觸欲之過罪，至大且危，可不慎哉！
G157n2594_p0058a03║如上訶欲之法，出摩訶衍論中說。
G157n2594_p0058a04║古有一道者，每於水邊林下做工夫，雖久而未獲益，一夜見一烏龜，自水中出，
G157n2594_p0058a05║時當夜深人靜，月明星稀，有一野干，往取食之。嚙其頭，即縮其頭，嚙其
G157n2594_p0058a06║脚，即縮其脚。彼野干咬之疲勞，而於烏龜絲毫勿損，野干於是他往。道人從
G157n2594_p0058a07║此開悟，了知野干者何？即外五塵之境也；烏龜者何？即喻我修行人也，首
G157n2594_p0058a08║尾四肢者，即我人之內六根也。因為我等眾生，從無量刼來，六根常攀攬六塵，
G157n2594_p0058a09║不肯收攝一處，故累生累刼，冤受輪迴，枉遭生死，故為野干所搏食，若能
G157n2594_p0058a10║學得烏龜法，則生死不了而自了矣！道人乃云：「近來學得烏龜法，得縮頭處且
G157n2594_p0058a11║縮頭。」為修行者，當於此為龜鏡。
G157n2594_p0058a12║復云：哀哉眾生，常為五欲所惱，而猶求之不已。
G157n2594_p0058a13║哀哉，悲嘆之辭。眾生者，即六道一切眾生，常常被五欲之塵境所迷惑，看不
G157n2594_p0058a14║透，識不破，不但不能棄捨，而且求之無厭，故名求之不已。此數句，正顯五
G157n2594_p0058a15║欲魔力，實為至劇。
G157n2594_p0059a01║此五欲者，得之轉劇，如火益薪，其燄轉熾。五欲無樂，如狗嚙枯骨；五欲增諍，
G157n2594_p0059a02║如鳥競肉；五欲燒人，如逆風執炬；五欲害人，如踐毒蛇；五欲無實，如夢所得；
G157n2594_p0059a03║五欲不久，假借須臾，如擊石火。智者思之，亦如怨賊。世人愚惑，貪著五欲，
G157n2594_p0059a04║至死不捨，後受無量苦惱。
G157n2594_p0059a05║此下明五欲害人之相：若得此五欲，則復轉劇，猶如火之益薪，其燄更熾盛。
G157n2594_p0059a06║五欲無樂，正如狗之嚙枯骨然，枯骨無肉，嚙之何益，但眾生顛倒，不肯放棄。
G157n2594_p0059a07║須知五欲增諍，如鳥競肉。又復應知，五欲燒人，如逆風之焚猛炬；五欲害
G157n2594_p0059a08║人，如履踐毒蛇；五欲無實，如夢中所得之境，五欲不久，假借須臾。如可愛
G157n2594_p0059a09║之色，看過之後，當即消滅；可愛之聲，聽過即無；乃至可愛之觸，皆不常久，
G157n2594_p0059a10║刹那即殞。又如石火電光，轉瞬即滅。若以智慧之人思之，亦如怨賊仇人，
G157n2594_p0059a11║但世人不了，妄生貪著，至死不捨，後受無量苦惱。當知色如熱金丸，執之則
G157n2594_p0059a12║燒；聲如塗毒鼓，聞之必死；香如憋龍氣，嗅之則病；味如沸蜜湯，嘗之則爛；
G157n2594_p0059a13║觸如臥獅子，近之則齧。又云：「香味頹高志，聲色傷軀齡，遠之易為士，近則
G157n2594_p0059a14║難為情。」誠如是，其五欲之過患，為何耶？思之思之！
G157n2594_p0059a15║此五欲法，與畜生同有。一切眾生，常為五欲所使，名欲奴僕。坐此弊欲，沈墮
G157n2594_p0060a01║三途。我今修禪，復為障蔽，此為大賊，急當遠之。
G157n2594_p0060a02║當知五欲之法，不特人道獨有，餘如鬼畜天仙亦復有之，以其有五根故。由此
G157n2594_p0060a03║觀之，三界六道，一切眾生，常為五欲所使役，則名為欲愛奴僕，坐此弊欲，
G157n2594_p0060a04║沈墮三途。因為常坐此粗弊欲中，為五欲所障蔽，遂墮於地獄餓鬼畜生之三途。
G157n2594_p0060a05║言三途者：地獄之中，上火徹下，下火徹上，終歲為火所燒煑，名為火途；於畜生
G157n2594_p0060a06║道中，大小互相吞噉，彼此飲血茹毛，是名血途；餓鬼道中，為大力鬼王，種種刀
G157n2594_p0060a07║杖之打擲，是為刀途。我今既已修禪，復為五欲所障蔽，此為大賊，急當遠之。
G157n2594_p0060a08║如禪經偈中說：
G157n2594_p0060a09║生死不斷絕貪欲嗜味故養冤入丘塚虛受諸辛苦身臭如死屍九孔流不淨
G157n2594_p0060a10║如廁蟲樂糞愚人身無異智者應觀身不貪染世樂無累無所欲是名真涅槃
G157n2594_p0060a11║如諸佛所說一心一意行數息在禪定是名行頭陀
G157n2594_p0060a12║凡夫眾生，無量劫來，常處於六道輪迴。生死不能斷絕者，即因貪著五欲，嗜
G157n2594_p0060a13║好五味。當知五欲雖是塵境，而別有種滋味，凡夫眾生，若嘗之後，即難棄捨。
G157n2594_p0060a14║試觀世人，何者不貪可愛之色，可聽之聲，以及可嗅可嘗之香味。因貪戀五
G157n2594_p0060a15║欲之味，故生死不斷絕，正如養冤入丘塚，虛受諸辛苦，徒受勞碌奔波而已。
G157n2594_p0061a01║然貪五欲之人，身臭如死屍，九孔常流不淨之物，如眼有眼泚，耳有耳污，鼻
G157n2594_p0061a02║有鼻涕，大小便利，常流不淨。如廁所之蟲，於糞中遊戲快樂。人之貪著五欲，
G157n2594_p0061a03║亦復如是。以其看不破識不透，故云愚人身無異。當知我人之自身，外面觀
G157n2594_p0061a04║之宛然一清淨之體，其實臭穢不堪，正如一美花瓶中，藏諸糞穢，一旦瓶破殼
G157n2594_p0061a05║穿，則諸穢物，溢流於外，厭之不極矣！智者應當觀察，身心不可貪著。若於
G157n2594_p0061a06║世間之樂，無累無所欲，如是則無罣礙；無罣礙，即無恐怖，無恐怖，即能遠
G157n2594_p0061a07║離顛倒夢想，是名真涅槃，即是清淨實相，亦云不生不滅，即我人之自性清淨
G157n2594_p0061a08║心是。因我人之自心，終日妄想紛飛，生滅不停。所謂轉寂靜而為妄動，將不
G157n2594_p0061a09║生滅而為生滅，於是則與本有之清淨涅槃，非背而背。是故應知：如十方三世
G157n2594_p0061a10║諸佛之所說，欲想捨迷途而登覺岸，轉煩惱而入正軌，遠棄五欲，收攝六根，
G157n2594_p0061a11║無他，只須一心一意而行，內收攝於六根，外不攀攬六塵，專心一意，阿那波
G157n2594_p0061a12║那，數出數入，從一至十，由十至一，久之妄念自能歸一，自心即能清淨。如
G157n2594_p0061a13║是即入於禪定，是則名為抖擻精神，行頭陀行。
G157n2594_p0061a14║棄蓋第三
G157n2594_p0061a15║所言棄蓋者，謂五蓋也。一、棄貪欲蓋。前說外五塵中生欲，今約內意根中生欲，
G157n2594_p0062a01║謂行者端坐修禪，心生欲覺，念念相續，覆蓋善心，令不生長，覺已應棄。
G157n2594_p0062a02║前來具五緣訶五欲二章已竟，今第三章明棄五蓋。所言五蓋者，即貪欲、瞋恚、
G157n2594_p0062a03║睡眠、掉悔、疑是也。因此五法，能蓋覆我人自性清淨心。前訶五欲，則外
G157n2594_p0062a04║塵不入，今棄五蓋，則內心不起，如是則意地清淨，清淨則堪佇道器。一棄貪
G157n2594_p0062a05║欲蓋：前者所說，乃於外五塵中生欲，謂五根對五塵而起貪著也，今者約內意
G157n2594_p0062a06║根中生欲，即前塵落謝之影子，轉入意地之中，追緣過去，逆慮未來，雖不同
G157n2594_p0062a07║五根之攀攬五塵，而內心中妄念叢生，因追緣前塵，則別生一種貪欲，故云內
G157n2594_p0062a08║心中起欲。謂修行者，於正身端坐，修禪之時，所謂身體及手足，宛然安不動，
G157n2594_p0062a09║宛若一道者，殊不知虛有其表，雖外具威儀，而內心中胡思亂想，東忖西度，
G157n2594_p0062a10║或由可愛之聲而欲想，或追憶前人美貌端嚴而生愛染，如是思量分別，念念
G157n2594_p0062a11║相續不斷，如瀑流水相似，前念後念，無有休息，幾不知自身端坐為何物，遂
G157n2594_p0062a12║將本具之善心，永遠沈沒，不能生長，此實為修行者一大障礙，若覺悟之，
G157n2594_p0062a13║即能滅除。古人云：不怕念起，只怕覺遲，須早覺悟，宜急棄之。
G157n2594_p0062a14║所以者何？如術婆伽欲心內發，尚能燒身，况復心生欲火，而不燒諸善法。貪欲
G157n2594_p0062a15║之人，去道甚遠。所以者何？欲為種種惱亂住處，若心著欲，無由近道。
G157n2594_p0063a01║貪欲妄念，其害至大。如術婆伽，乃印度一淫女子，彼欲心從內而發，尚且身
G157n2594_p0063a02║被燒壞，況復心中自生欲火，而不能燒諸善法。當知貪欲之人，去道甚遠，蓋
G157n2594_p0063a03║欲為種種煩惱擾亂所住之處，菩提道乃是種種清淨安穩所住之處，一穢一淨，
G157n2594_p0063a04║一生死，一涅槃，彼此天淵迥殊，凡聖遼絕，故名去道甚遠，若心愛著貪欲，
G157n2594_p0063a05║則無由進道。故偈有云：「貪欲甚似水，能沒般若津，欲行菩提道，蓋貪護真心。」
G157n2594_p0063a06║足見欲蓋之有妨礙於道，不可不慎歟。
G157n2594_p0063a07║如除蓋偈說：
G157n2594_p0063a08║入道慚愧人持鉢福眾生云何縱塵欲沈沒於五情已捨五欲樂棄之而不顧
G157n2594_p0063a09║如何還欲得如愚自食吐諸欲求時苦得時多怖畏失時懷熱惱一切無樂處
G157n2594_p0063a10║諸欲患如是以何能捨之得深禪定樂即不為所欺
G157n2594_p0063a11║入道慚愧人句，正言其修行入道之者，應當欲生大慚愧、生怖畏，悲眾生之在
G157n2594_p0063a12║迷，嘆生死之未了，務祈道業早就，應當去欲持鉢，福利一切眾生，為眾生廣
G157n2594_p0063a13║種福田，作三世諸佛標指。云何縱塵欲沈沒於五情：云何二字乃責備之辭，為何
G157n2594_p0063a14║恣縱放情於五欲六塵。為修行者，於此五欲當棄捨之，全體放下絲毫不顧，如
G157n2594_p0063a15║何還欲求之不得，當知此為迷中倍人，正如愚癡之人，自食己吐唾，豈不可悲
G157n2594_p0064a01║而可笑歟！諸欲求時苦，得時多怖畏，失時懷熱惱。視諸眾生，誰不為求五欲，
G157n2594_p0064a02║而梯山航海，戴月披星，奔走往返，縱使求得，亦是多怖畏，多畏懼，待遺
G157n2594_p0064a03║失之時，而復心懷憂惱。由此觀之，三界之內無一寸土為快樂之地，是故當知，
G157n2594_p0064a04║諸欲患如是。然欲以何法而能捨之？無他，若能深得禪定之樂，即不為之所
G157n2594_p0064a05║欺耳。
G157n2594_p0064a06║二棄瞋恚蓋。瞋是失佛法之根本，墜惡道之因緣，法樂之冤家，善心之大賊，種
G157n2594_p0064a07║種惡口之府藏。是故行者於坐禪時，思惟此人現在惱我，及惱我親，讚歎我冤，
G157n2594_p0064a08║思惟過去未來亦如是，是為九惱，故生瞋恨，瞋恨故生怨，以怨心生故，便起心
G157n2594_p0064a09║惱彼。如是瞋恚覆心，故名為蓋，當急棄之，無令增長。
G157n2594_p0064a10║此是第二棄瞋恚蓋。此瞋火燒人，最為厲害。古人云：「一念瞋心起，百萬障門
G157n2594_p0064a11║開。」又云：「瞋火焰焰燒盡功德之林。」又云：「起一念之瞋，能燒盡菩提之種。」足見瞋
G157n2594_p0064a12║是失佛法之根本，墜惡道之因緣，是法樂之冤家，為善心之大賊，種種惡口罵
G157n2594_p0064a13║詈，皆從此起，故云府藏。當知惡口罵詈，其過非常重大。古云：「一言以興邦，
G157n2594_p0064a14║一言亦能喪邦。」口業之造罪，不可不慎。若行者，於坐禪時，當正念未彰之先，
G157n2594_p0064a15║即自思維；或緣於過去違情之境上，而起瞋；或復緣於此人現在惱我，及惱
G157n2594_p0065a01║我親戚，或讚歎己之冤家，此是現在三種瞋。過去亦有惱我，惱我親，及讚我
G157n2594_p0065a02║冤家之三種。未來亦然，三世類推，即有九種，是為九惱。因緣九惱生瞋恨，
G157n2594_p0065a03║由瞋恨而生怨，由怨而生煩惱，由是瞋恨煩起，冤怒叢生，遂將本有之真心蓋
G157n2594_p0065a04║覆殆盡，故名為蓋。故行者當急棄之，無使令其增長。
G157n2594_p0065a05║如釋提婆那以偈問佛：
G157n2594_p0065a06║何物殺安樂何物殺無憂何物毒之根吞滅一切善
G157n2594_p0065a07║佛以偈答言：
G157n2594_p0065a08║殺瞋則安樂殺瞋則無憂瞋為毒之根瞋滅一切善
G157n2594_p0065a09║如是知已，當修慈忍以滅除之，令心清淨。
G157n2594_p0065a10║初問謂何物能殺安樂？何物能可殺無憂？安樂者，即涅槃，無憂者，即是菩提。
G157n2594_p0065a11║所謂無上涅槃寂靜樂，無上菩提覺法樂。若能證到清淨涅槃，即能安隱快樂
G157n2594_p0065a12║於常寂光中，遠離見思塵沙無明之憂惱。若殺去安樂，則獲不安樂，戕去無憂，
G157n2594_p0065a13║即復有憂。此文乃反顯，當知不安樂，即是生死，有憂即是煩惱。何物為三
G157n2594_p0065a14║毒之根？何物能吞滅一切諸善之法？佛即以偈答言：當知如來大慈，有求必應，
G157n2594_p0065a15║正如洪鐘待扣，有扣則鳴，故即答曰：「殺瞋則安樂，殺瞋則無憂。」瞋即是煩
G157n2594_p0066a01║惱。若能將瞋心除滅，即獲清淨涅槃，亦能遠離無憂，是故當知，瞋為毒之根，
G157n2594_p0066a02║瞋能伏滅一切善。故古偈云：「瞋似心中火，能燒功德林，欲行菩提道，戒瞋
G157n2594_p0066a03║護真心。」修行人，如是知已，當修慈忍以滅除之，令心清淨。前所言瞋恨雖多，
G157n2594_p0066a04║不出三種：一非理瞋，二執理瞋，三諍論瞋。今言慈忍，亦有三種：若修生緣
G157n2594_p0066a05║慈，即對治非理瞋；修法緣慈，對治順理瞋；若修無緣慈，則能對治諍論瞋。由
G157n2594_p0066a06║修三慈之方便，則能遠離瞋蓋；瞋心既盡，何愁心不清淨，止觀之不就也。
G157n2594_p0066a07║三棄睡眠蓋，內心昏闇名為睡；五情闇蔽，放恣支節，委臥睡熟為眠。以是因
G157n2594_p0066a08║緣，名為睡眠蓋，能破今世後世實樂法心，及後世生天及涅槃樂。如是惡法，最
G157n2594_p0066a09║為不善。何以故？諸餘蓋情，覺故可除；睡眠如死，無所覺識，以不覺故，難可
G157n2594_p0066a10║除滅。
G157n2594_p0066a11║此第三棄睡眠蓋：如人端坐，自心不生貪欲，亦不瞋恚，但終日六識昏昏貪
G157n2594_p0066a12║著睡眠，所謂終日於黑暗鬼窟中作活計。云何睡眠？謂內心昏闇，名為睡；五
G157n2594_p0066a13║情闇蔽，將手足四肢，恣意放縱，所謂放浪形骸，恣意睡臥，名之為眠。以是
G157n2594_p0066a14║因緣名為睡眠蓋。當知此睡眠蓋，不特昏昧，空過光陰而已！且能破今世後世
G157n2594_p0066a15║真實法樂之心，亦能破後世生天，及涅槃等樂。當知睡眠惡法，最為不善，此蓋
G157n2594_p0067a01║較諸餘蓋尤為惡劣。如貪等蓋，起覺即可以滅除，睡眠則昏暗無知，人事不
G157n2594_p0067a02║省，猶如死人一般，絲毫無所覺識。古人云：「熟眠如小死，切莫於睡眠因緣，
G157n2594_p0067a03║空過一生。」故世尊訶阿那律陀尊者曰：「咄咄何為睡，螺螄蚌蛤類，一睡一千年，
G157n2594_p0067a04║永不聞佛名。」
G157n2594_p0067a05║如佛諸菩薩訶睡眠弟子偈曰：
G157n2594_p0067a06║汝起勿抱臭屍臥種種不淨假名人如得重病箭入體諸苦痛集安可眠
G157n2594_p0067a07║如人被縛將去殺災害垂至安可眠結賊不滅害未除如共毒蛇同室居
G157n2594_p0067a08║亦如臨陣兩刃間爾時云何安可眠眠為大闇無所見日日欺誑奪人明
G157n2594_p0067a09║以眠覆心無所見如是大失安可眠
G157n2594_p0067a10║汝等當常精進，須早猛省起來，不可終日埋頭眠臥。當知此身，猶如臭死屍一
G157n2594_p0067a11║樣，種種不淨之物而聚成，謂大小便利，乃至八萬四千蟲戶悉不清淨。約而言
G157n2594_p0067a12║之，則有五種不淨：一種子不淨。謂此身從父母以邪念風，吹淫欲火，骨髓膏流，
G157n2594_p0067a13║變為精液，以諍愛之心，而為受生之種子。所謂納想成胎，流愛為種。此即
G157n2594_p0067a14║最初種子不淨。二者生處不淨。謂投胎之後，在母親腹間，生臟之下，熟臟之
G157n2594_p0067a15║上，至十月胎獄滿足，從產門而降生。如成釋論云：此身非蓮花，亦不由旃檀，
G157n2594_p0068a01║糞穢所長養，但從尿道出。此為生處不淨。三外相不淨。謂從頭至足，內外
G157n2594_p0068a02║中間，共有三十六物，一一悉皆不淨。所謂常流出不止，如漏囊盛物，外相亦
G157n2594_p0068a03║不清淨。四者自性不淨。此身根本從穢業生，託於穢物，其性質法爾不淨，不
G157n2594_p0068a04║可改變，故云自性不淨。第五究竟不淨。此身一旦業盡報終，四大解散，究竟
G157n2594_p0068a05║空無所有，所謂如實觀凡身，終必歸死處，是為究竟不清淨。如是思維，我人
G157n2594_p0068a06║之自身，則有名無實，不過假名而已。其實當體幻化，空無所有，云何抱著不
G157n2594_p0068a07║捨，而終日睡眠耶？當知猶如得重病之人，將死不久，亦如重箭入體，眾多苦
G157n2594_p0068a08║痛集聚，自身怎可安然而眠。又如人被縛，即將去刑戮，災害臨至，其心安可
G157n2594_p0068a09║眠？亦如與毒蛇同居一室，毒蛇乃不祥之物，毒之於人，則立即命殞身亡。亦
G157n2594_p0068a10║如臨陣兩刃之間，正當恐怖萬狀，爾時云何可以安然而睡眠耶？是故行者，當
G157n2594_p0068a11║知眠為大黑暗，一切無所見，日日欺誑於人，奪人之精明，但人未眠之先，
G157n2594_p0068a12║則萬境當前，所謂明明歷歷，歷歷明明，一經睡眠，則大地黑暗，以其眠覆自
G157n2594_p0068a13║心，故一切無能所見，如此大失，安可再眠。
G157n2594_p0068a14║如是等種種因緣，訶睡眠蓋，警覺無常，減損睡眠，令無昏覆。若昏睡心重，當
G157n2594_p0068a15║用禪鎮杖卻之。
G157n2594_p0069a01║此下明既知其過患，須急以方便之法，而卻去之，故云有如是等種種不善之因
G157n2594_p0069a02║緣，須訶睡眠蓋，行者須自警覺，當知三界依正，盡同水月空花，畢竟無常不
G157n2594_p0069a03║實，何為貪戀之有，須減損睡眠，令無昏覆，但此睡眠魔力過大，非自發憤加
G157n2594_p0069a04║以嚴厲犍搥，不能滅除。若昏睡心輕，則須思惟分別法相，或繫心於鼻端，或
G157n2594_p0069a05║張開其雙目，皆能降伏睡魔。若昏睡心過重，當用禪鎮，或以柱杖擊之，或己
G157n2594_p0069a06║自擊，或他人擊亦可。諸如此類，皆是卻除睡魔唯一之方法。
G157n2594_p0069a07║四棄掉悔蓋。掉有三種：一者身掉，身好遊走，諸雜戲謔，坐不暫安。二者口掉，
G157n2594_p0069a08║好喜吟詠，競諍是非、無益戲論、世間語言等。三者心掉，心情放逸，縱意攀
G157n2594_p0069a09║緣，思惟文藝、世間才技，諸惡覺觀等，名為心掉。掉之為法，破出家人心。如人
G157n2594_p0069a10║攝心，猶不能定，何況掉散！掉散之人，如無鈎醉象，穴鼻駱駝，不可禁制。
G157n2594_p0069a11║掉乃是坐立不安，心口不能專一，六根不能收攝一處，終日隨情放蕩，縱意嬉
G157n2594_p0069a12║戲，故名為掉。悔者，懊悔，亦即悔恨之謂，如人悔已所作之事。然悔本非是
G157n2594_p0069a13║蓋，何故須棄之耶？須知悔固然是好，但將此悔，放在心中，朝夕憂惱，因此
G157n2594_p0069a14║蓋覆真心，所以成蓋，故須棄之。然掉擧雖多，不出三種：一者身掉，謂身則
G157n2594_p0069a15║好東遊西走，無趣遊行，及諸雜戲謔，或坐住不安，則為身掉。二者口掉，如
G157n2594_p0070a01║唱高聲小調，或諍論是非，好無益談笑，及世間語言等，此為口掉之相。三者
G157n2594_p0070a02║心掉，謂心隨情放逸，縱恣心意，或緣想法塵影子，或攀攬前塵境界，一切諸
G157n2594_p0070a03║惡覺觀等，悉名之為心掉。當知掉之為法，能破出家人心，本來出家修道之人，
G157n2594_p0070a04║心最寂靜，若一經掉擧，則心為之散亂，欲棲心道業，終難成就矣！又如初
G157n2594_p0070a05║心入道之人，欲攝心歸一，其心尚且猶不能安定，何况掉散乎！當知掉擧之人，
G157n2594_p0070a06║猶如無鈎之醉象，象若不飲酒，尚難制止，况復無鈎而又醉耶，狂亂闖禍無
G157n2594_p0070a07║待言矣！又如無穴鼻之駱駝，則東西奔馳，難以禁止。
G157n2594_p0070a08║如偈說：
G157n2594_p0070a09║汝已剃頭著染衣執持瓦鉢行乞食云何樂著戲掉法放逸縱情失法利
G157n2594_p0070a10║既失法利，又失世樂，覺其過已，當急棄之。
G157n2594_p0070a11║為出家者業已剃除鬚髮，身已披著染色之衣，方袍圓領，宛若出世丈夫。如
G157n2594_p0070a12║是當須以身作則，執持瓦鉢，常行乞食，福利眾生，云何好樂貪著嬉戲於掉擧
G157n2594_p0070a13║之法，而縱情放逸耶？夫縱情放逸之人者，現生即失去佛法之利益，覺悟其過
G157n2594_p0070a14║患已，當急棄之。
G157n2594_p0070a15║悔者，悔能成蓋，若掉無悔，則不成蓋。何以故？掉時未在緣中故。後欲入定時，
G157n2594_p0071a01║方悔前所作，憂惱覆心，故名為蓋。但悔有二種：一者因掉後生悔，如前所說；
G157n2594_p0071a02║二者如作大重罪人，常懷怖畏，悔箭入心，堅不可拔。
G157n2594_p0071a03║此下解釋悔蓋二字。所言悔者，謂悔能成蓋；若掉而無悔，則終不能成蓋，何
G157n2594_p0071a04║以故？掉時未在緣中故，至後欲端坐入定之時，方悔前所作之罪過，或於身口
G157n2594_p0071a05║七支上生悔，或於意地貪瞋癡上生悔，有如是等種種憂惱，蓋覆真心，故名為
G157n2594_p0071a06║蓋。但悔蓋有二種：一者，謂因掉後生悔，如上來所說，悔前所作之罪惡是。
G157n2594_p0071a07║二者，如作大重罪之人，其心之中，常懷一種恐怖畏懼之心，終日懊惱悔恨，從
G157n2594_p0071a08║此悔箭深入心腑，堅不可拔，以是障乎正道，開煩惱門，慧性沈，而泥洹晦。
G157n2594_p0071a09║故凡修止觀者，須知其過患，切莫於掉擧因緣，妨礙大事，最為重要耳。
G157n2594_p0071a10║如偈說：
G157n2594_p0071a11║不應作而作應作而不作悔惱火所燒後世墮惡道若人罪能悔悔已莫復憂
G157n2594_p0071a12║如是心安樂不應常念著若有二種悔若應作不作不應作而作是則愚人相
G157n2594_p0071a13║不以心悔故不作而能作諸惡事已作不能令不作
G157n2594_p0071a14║不應作而作，應作而不作，此二句正明眾生顛倒，背覺合塵之相。不應作而作，如身
G157n2594_p0071a15║則不應殺盜淫，口則不應兩舌惡口妄言綺語，意則不應起貪瞋癡，如是十惡本
G157n2594_p0072a01║不可為，而恣縱放意，竭力而為之。應作而不作，如同世間之種種慈善事業，
G157n2594_p0072a02║或修橋補路，恤孤養寡，或出世間之善，如聽經禮拜，燒香散花，身須拜佛，
G157n2594_p0072a03║口應念佛，心應觀佛，如是等一切世出世善，本當盡心為之，努力作之，今反
G157n2594_p0072a04║置於腦後而不肯作。所謂諸惡願欲作，眾善不奉行也。此即所謂迷中倍人，可
G157n2594_p0072a05║憐憫者。當知掉悔之人，則為悔惱之火所燒，後世必墮惡道。常為煩惱苦具而
G157n2594_p0072a06║作伴侶，豈非顛倒之甚歟！倘若有人，造罪而能生悔者，本為難得，人非聖賢，
G157n2594_p0072a07║誰能無過，知過能改，善莫大矣！然須悔已莫復憂，從此進行道業，棲心聖
G157n2594_p0072a08║境，身心自然清淨，慧光因是開朗，安樂自在，無諸熱惱。所謂悔已莫復憂，
G157n2594_p0072a09║不應常念著者也。若或掉擧其身心，復悔箭入心，誠為愚人之相，不以悔故而
G157n2594_p0072a10║不作諸掉，而能作已所作之諸惡，不能令其不作，其病根，即在放不下耳。
G157n2594_p0072a11║五棄疑蓋者，以疑覆心故，於諸法中不得信心。信心無故，於佛法中空無所獲。
G157n2594_p0072a12║譬如有人入於寶山，若無有手，無所能取。然則疑過甚多，未必障定；今正障定。
G157n2594_p0072a13║
G157n2594_p0072a14║上來四蓋已竟，此第五棄疑蓋。疑者疑疑惑惑，猶豫不決之謂。有此疑心，則
G157n2594_p0072a15║於佛法不能生於正信，遂失如來無上知見，故此疑心，實為眾惡之本。當知此
G157n2594_p0073a01║疑，非特為眾惡之本，且為萬善之先，如禪宗之看話頭，先欲人起疑情，則以
G157n2594_p0073a02║此疑為寶，所謂大疑則大悟，小疑則小悟，不疑則不悟，是知此疑又為功之首。
G157n2594_p0073a03║然今所言疑者，非禪宗之疑，乃猶豫不决之疑，故能蓋覆真心，退失信願，
G157n2594_p0073a04║於諸佛之無上妙法中，不得生於信心，當知佛法大海，信為能入。華嚴經云：
G157n2594_p0073a05║「信為道元功德母，長養一切諸善根。」若無信心，則於佛法之中，空無所獲。欲
G157n2594_p0073a06║研究佛學深邃佛理，非從信入手不可，故云：「天雨雖多，豈能潤無根之樹，佛門
G157n2594_p0073a07║廣大，亦難度不信之人。」無信之人，猶如無根之樹，佛海廣大，如天雨之過多，
G157n2594_p0073a08║以廣大法雨，難潤無信根之人，縱經塵刼，亦無利益。譬如有人，入於寶山，
G157n2594_p0073a09║往取珠寶，若無其手，終無能取。何以故？以其無有手故。當知無信心者，
G157n2594_p0073a10║亦復如是。手即喻信心，寶山即喻佛法寶藏，寶藏者何？即所謂三明六通、四
G157n2594_p0073a11║諦六度、三十七道品、十力四無所畏、十八不共等法，悉皆如來寶藏。若無信
G157n2594_p0073a12║心，則於佛海中，難得實益。然則二字，乃轉語之辭，謂疑道繁多，未必悉障
G157n2594_p0073a13║於禪定，此簡非今所講之疑蓋，乃障定之疑蓋也。
G157n2594_p0073a14║疑者有三種：一者疑自，而作是念，我諸根闇鈍，罪垢深重，非其人乎？自作此
G157n2594_p0073a15║疑，定法終不得發。若欲修定，勿當自輕，以宿世善根難測故。
G157n2594_p0074a01║疑有三種不同：一者疑自，謂行人端坐修觀時，心中便作如是念，我今善根微
G157n2594_p0074a02║薄，罪障深重，必非道器，何敢仰攀上乘，修斯道法耶？自心若作如是疑想，
G157n2594_p0074a03║則禪定之法，終不得開發。若修定時，切不可自暴自棄，須知吾人從無量劫來，
G157n2594_p0074a04║何曾不發過大心，不修過大行，决已早種善根，况且若無善根，今何獲此人
G157n2594_p0074a05║身。當知一切聖賢，皆由凡夫做，十方諸佛，亦從眾生成，决無天然彌勒，自
G157n2594_p0074a06║然釋迦，自當信己之宿世善根深厚，勿可自輕，皆是長者之真子，正好從此發
G157n2594_p0074a07║大勇猛，進修勝法，何愁佛果之不證，涅槃之不得也。
G157n2594_p0074a08║二者疑師，彼人威儀相貌如是，自尚無道，何能教我？作是疑慢，即為障定。欲
G157n2594_p0074a09║除之法，如摩訶衍論中說。如臭皮囊中金。以貪金故。不可棄其臭囊。行者亦爾。
G157n2594_p0074a10║師雖不清淨。亦應生佛想。
G157n2594_p0074a11║此第二疑師，即是疑他。謂疑我平素間，所親近之大德尊宿、善知識，觀其威
G157n2594_p0074a12║儀，動靜相貌，與平常人無異，無有一絲毫過人之處，由此觀之，自尚無道，
G157n2594_p0074a13║何能教我，須己欲立而立人，既無過人之處，而欲教化於人，恐怕以盲引眾盲，
G157n2594_p0074a14║相牽落火坑，我若事奉之，終必有害無益。若作如是疑慢在心，即為障於禪
G157n2594_p0074a15║定，禪定不開，般若之門為之深閉矣！若欲却去疑師之法，如摩訶衍大論中說：
G157n2594_p0075a01║「譬如臭皮囊中金，不可因厭臭皮囊，而棄於真金；若愛於金，則不可棄其皮
G157n2594_p0075a02║囊。」行者亦復如是，師則例之臭皮囊，凡所說之法，即喻於金，切不可因人而
G157n2594_p0075a03║棄其法，謂依法不依人也，否則妄生批評，橫論長短，是則名大愚且狂之輩。
G157n2594_p0075a04║汝豈不聞，古聖賢之求法於人耶？如雪山大士，從鬼以請法，帝釋天主，拜畜
G157n2594_p0075a05║而為師，此實依法不依人之一證也！須知師雖不清淨，亦應當生一種諸佛之想，
G157n2594_p0075a06║因彼雖凡身，而口所言者，乃諸佛之法，諸佛之行，當以觀佛之心，而視師
G157n2594_p0075a07║家，須翹勤懇切，聞法如對佛面。故云：「師雖不清淨，亦應生佛想。」
G157n2594_p0075a08║三疑法，世人多執本心，於所受法，不能即信，敬心受行。若心生猶豫，即法不
G157n2594_p0075a09║染心。何以故？疑障之義，如偈中說。
G157n2594_p0075a10║所言疑法者，即疑己所稟受修持之法。世間之人，大多數執著先心為是，於後
G157n2594_p0075a11║所受之法，而不能生信。如修止觀，則疑此止觀法門，是真耶？是偽耶？修之
G157n2594_p0075a12║是否能令離苦耶？不能離苦耶？又如念佛之人，則疑念佛法門，是否能生西方？
G157n2594_p0075a13║見阿彌陀佛？或疑此法，是魔羅所說？抑如來親口所宣？若於法生疑，則時
G157n2594_p0075a14║時改途易轍，朝三暮四，疑惑癡闇，覆被真心。所謂坐佛海邊而渴死，豈非庸
G157n2594_p0075a15║人之輩乎？如是即法不染心，永失如來無上涅槃。
G157n2594_p0076a01║如人在岐路疑惑無所趣諸法實相中疑亦復如是疑故不勤求諸法之實相
G157n2594_p0076a02║見疑從癡生惡中之惡者善不善法中生死及涅槃定實真有法於中莫生疑
G157n2594_p0076a03║汝若懷疑惑死王獄吏縛如師子搏鹿不能得解脫在世雖有疑當隨喜善法
G157n2594_p0076a04║譬如觀岐道利好者應逐
G157n2594_p0076a05║佛法之中，信為能入；若無信者，雖在佛法，終無所獲。如是種種因緣，覺知疑
G157n2594_p0076a06║過，當急棄之。
G157n2594_p0076a07║譬如有人在於岐路，岐路即三叉之路也。路多則不知何所往，疑惑必定無所
G157n2594_p0076a08║趣向。諸法實相中，疑亦復如是。諸法即指一切大小凡聖偏圓頓漸權實等諸法。
G157n2594_p0076a09║言實相者，即無相也，亦即所謂真如實相，當知實相無相，即空義也。實相
G157n2594_p0076a10║無不相，即假義也；實相無相不相，不相無相，即中義也。須知一切法，不出
G157n2594_p0076a11║空假中，空假中不離一切法，謂一切法真如，一切法實相，故云：諸法如實相。
G157n2594_p0076a12║若於諸法實相生疑，則措手無從，然而如來所說，八萬四千法門，一一皆入於
G157n2594_p0076a13║實相，無非真如圓通法門，以其佛法如大海，無量無邊。倘生疑惑，即不得入，
G157n2594_p0076a14║故云疑亦復如是。又云：疑故不勤求諸法之實相，當知一切見愛疑惑，悉從愚
G157n2594_p0076a15║癡顛倒而生，謂於一切惡中又生諸惡，於是從迷至迷，惡上起惡，故云：惡中之惡者，
G157n2594_p0077a01║善不善法中，生死及涅槃：善法即涅槃法，不善法，即生死法，生死乃是迷
G157n2594_p0077a02║法，涅槃乃是悟法，然一切諸法之中，必定實實在在有真正之法在，所謂生死
G157n2594_p0077a03║中有涅槃，煩惱中有菩提，生滅中有不生滅，波水中有濕性，且不可於中兩生
G157n2594_p0077a04║疑心。汝若常懷疑惑，蓋覆真性，諸如斯輩，則為閻羅死王之所指揮，受獄卒
G157n2594_p0077a05║差吏所繫縛！又如猛師子之搏麋鹿，欲求其解脫，無有是處。吾人自無始至於
G157n2594_p0077a06║今日，疑惑之根深厚，欲求勿疑，實為甚難。但在世雖有疑，常當隨喜善法，
G157n2594_p0077a07║切不可以因疑惑之因緣，而喪失般若之妙法，譬如於岐道，十字街前，岔路甚
G157n2594_p0077a08║多，究竟以誰為是，以誰為非，務須自具擇法之力，惟以利好者行之，謂自要
G157n2594_p0077a09║於己有好處者，則無庸疑惑，即勇猛精進前行可也。因佛教法門雖多，窮其究
G157n2594_p0077a10║竟之處，無非歸於一實，所謂方便有多門，歸元無二路。貴在惟專惟勤，一門
G157n2594_p0077a11║深入，入一無妄不起思量分別，驀直行去，自有到家之一日。故佛法之中，信
G157n2594_p0077a12║為能入，智為能度，倘若無有信心，雖在佛法之中，而與佛法不相應，不能得
G157n2594_p0077a13║佛法之真實利益，故云空無所獲。既有如是等種種因緣，須覺知疑悔之過患，
G157n2594_p0077a14║急當去之。
G157n2594_p0077a15║問曰：不善法廣，塵數無量，何故但棄五法？答曰：此五蓋中，即具有三毒等分，
G157n2594_p0078a01║四法為根本，亦得攝八萬四千諸塵勞門。一貪欲蓋，即貪毒。二瞋恚蓋，即瞋毒。
G157n2594_p0078a02║三睡眠及疑，此二法是癡毒。四掉悔，即是等分攝。合為四分煩惱。一中有二
G157n2594_p0078a03║萬一千，四中合為八萬四千，是故除此五蓋，即是除一切不善之法。行者如是等
G157n2594_p0078a04║種種因緣，棄於五蓋。
G157n2594_p0078a05║此乃假問答釋疑。或有問曰：不善之法很廣，其數無量無邊，何故惟獨但棄貪
G157n2594_p0078a06║瞋癡等之五蓋法耶？答曰：此五蓋中即具有貪瞋癡之三毒及等分，以此四法而
G157n2594_p0078a07║為根本故。貪即貪欲，瞋謂瞋恚，愚即愚癡，此三各有所屬，惟等分一種，則
G157n2594_p0078a08║徧收前貪瞋癡三種煩惱，一時一念之中，即具有貪瞋癡，或貪而復瞋，或瞋而
G157n2594_p0078a09║復癡。或三毒對峙齊起，故名為等分煩惱。惡法雖多，不出八萬四千。八萬四
G157n2594_p0078a10║千，亦以貪瞋癡等分而為根本，故云：亦得收攝八萬四千，諸塵勞門。所言八萬
G157n2594_p0078a11║四千諸塵勞門者，塵謂染污為義，以其種種邪見煩惱，悉能染污自性清淨心，
G157n2594_p0078a12║故名為塵。勞即勞役也，謂凡夫眾生，常被邪見煩惱之所勞役，曠刼輪迴，無
G157n2594_p0078a13║有了期。然論其根本，不出乎貪瞋癡慢疑身邊戒見邪之十使，隨以一使為首，
G157n2594_p0078a14║則餘九使為助，謂每一使中各具十使，遂成一百。約三世各有一百，則成為三
G157n2594_p0078a15║百煩惱。而現在之一百，時促不論相助，仍是一百，於過去未來二世二百之中，
G157n2594_p0079a01║又各以一使為首，九使而為其助，共成二千，合現在世之一百，共成二千一百。
G157n2594_p0079a02║又約貪瞋癡等分，四種眾生，各有二千一百，共成八千四百。又約四大六衰，
G157n2594_p0079a03║地水火風即四大，色聲香味觸法即六衰，以其能衰損善法故，此十種各有八
G157n2594_p0079a04║千四百，總成八萬四千塵勞煩惱也。然煩惱雖有八萬四千，而以五蓋收攝殆盡。
G157n2594_p0079a05║何以言之？八萬四千煩惱，悉以貪瞋癡三毒而為根本。然三毒不出五蓋，五
G157n2594_p0079a06║蓋即攝三毒。謂一貪欲蓋，即攝貪毒。二瞋恚蓋，即攝瞋毒。三睡眠蓋及疑蓋，
G157n2594_p0079a07║此二法即為癡毒所收攝。所言三種皆名為毒者，毒謂鴆毒，飲之即能喪身失
G157n2594_p0079a08║命。當知貪瞋癡之三種煩惱，能毒我人法身父母，唐喪其功德，故為三毒。第
G157n2594_p0079a09║四掉悔，即是等分所收攝，因掉悔有內，有外，內中即心掉，外則身口掉，此
G157n2594_p0079a10║掉徧於身口意七支，故為等分所攝，開之則五蓋，合之則為四分煩惱。每一分
G157n2594_p0079a11║中具有二萬一千諸塵勞門。四分合共則有八萬四千，是故應知。若除棄此五蓋，
G157n2594_p0079a12║即是除棄一切不善之法。行者因有如是等種種因緣，須急棄於五蓋不可忽略
G157n2594_p0079a13║也。
G157n2594_p0079a14║譬如負債得脫，重病得差，如饑餓之人得至豐國，如於惡賊中得自免濟，安隱無
G157n2594_p0079a15║患。行者亦如是，除此五蓋，其心安隱，清涼快樂。如日月以五事覆翳，煙、塵、
G157n2594_p0080a01║雲、霧、羅睺阿修羅手障，則不能明照。人心五蓋亦復如是。
G157n2594_p0080a02║此借譬喻以明除五蓋，得益之相。行者，具有五蓋，即如負債之人，不得解脫，
G157n2594_p0080a03║五蓋棄之，即得解脫自在。有五蓋者，如有重病相似，五蓋若棄，則重病得
G157n2594_p0080a04║差。除五蓋者，又如飢餓之人，得至豐國，如於惡賊之中得自免濟，如是則其
G157n2594_p0080a05║身其心，自在快樂，安隱無患。行者除却五蓋，亦復如是，若除棄五蓋，其心
G157n2594_p0080a06║安隱，清涼快樂。若五蓋不除，其心不安隱，安有清涼快樂之可談耶！須知五
G157n2594_p0080a07║蓋之覆被自心，猶如五事之障蔽日月。言五事者，謂煙塵雲霧羅睺阿修羅手之
G157n2594_p0080a08║五事。羅睺阿修羅王之手最大，能遮日月之光，餘如煙塵雲霧，亦能遮日月之
G157n2594_p0080a09║光，不能明照大地。人心之五蓋，亦能障被自性清淨心不得顯現，此以喻顯也。
G157n2594_p0080a10║
G157n2594_p0080a11║調和第四
G157n2594_p0080a12║夫行者初學坐禪，欲修十方三世佛法者，應當先發大誓願，度脫一切眾生，願求
G157n2594_p0080a13║無上佛道，其心堅固，猶如金剛，精進勇猛，不惜身命，若成就一切佛法，終不
G157n2594_p0080a14║退轉。然後坐中正念思惟一切諸法真實之相，所謂善、不善、無記法，內外根塵妄識
G157n2594_p0080a15║一切有漏煩惱法，三界有為生死因果法，皆因心有。故十地經云：「三界無別有，
G157n2594_p0081a01║唯是一心作。」若知心無性，則諸法不實。心無染著，則一切生死業行止息。作是
G157n2594_p0081a02║觀已，乃應如次起行修習也。
G157n2594_p0081a03║上來訶五欲，則外境不入；棄五蓋，則內心清淨，如是內外清淨，正可安心修
G157n2594_p0081a04║習止觀。然尚須調和得所，方能得益，故第四明調和五事。五事者，即身、息、
G157n2594_p0081a05║心、眠、食、是也。夫發語之辭。東西南北，四維上下，謂之十方；過去現
G157n2594_p0081a06║在未來謂之三世；佛法即菩提，涅槃，究竟清淨，中道第一義諦之無上妙法，
G157n2594_p0081a07║謂之佛法。言佛法則非九界眾生之法可比，眾生法是染污，而非清淨，是迷昧
G157n2594_p0081a08║惑闇之法，非覺而不迷也，惟佛法是究竟，是覺悟，是不生滅，是清淨，故行
G157n2594_p0081a09║者，欲想修學十方三世一切諸佛之法者，應當先發大弘誓願。誓願者，即四弘
G157n2594_p0081a10║誓願也；謂：眾生無邊誓願度，煩惱無盡誓願斷；此二為下化眾生，屬利他大悲；
G157n2594_p0081a11║法門無量誓願學，佛道無上誓願成；此二為上求佛道，乃屬自利大智，即是
G157n2594_p0081a12║發上求下化自利利他之心。故云：「願求無上佛道，度脫一切眾生。」一切二字，
G157n2594_p0081a13║乃盡際包括之辭，賅羅九界眾生。六道有漏，則為凡夫眾生，出世聲聞緣覺，
G157n2594_p0081a14║為二乘眾生。菩薩著於二邊，則為大道心眾生，如是九界，皆願度脫。佛道者，
G157n2594_p0081a15║即覺道也，謂諸佛如來之覺道，無有能過之，故云：「無上佛道。」如是無上佛
G157n2594_p0082a01║道，願究竟證之。行者，不特發如是心而已，且其心最堅最固，猶如金剛相似。
G157n2594_p0082a02║金剛乃華言，梵言跋折羅，此云金剛，為寶中之一，此寶出於金中，其色如
G157n2594_p0082a03║紫英，百煉不銷，至堅至利，可壞一切物，而不為一切所壞。行者發如是金
G157n2594_p0082a04║剛堅固不壞之心，精進勇猛，不惜身命，終不退轉，唯是精求無上佛道，廣度
G157n2594_p0082a05║一切眾生，此則名為佛法中第一健人。言不退轉有三：一位不退。謂行人斷盡
G157n2594_p0082a06║三界見思二惑，則永不退失超凡之位，故名位不退。二行不退。謂行人功夫深
G157n2594_p0082a07║進，不特斷盡見思，而且能伏斷塵沙之惑，如是則永不退失菩薩之位，故名行
G157n2594_p0082a08║不退。三念不退，謂行人功夫愈益深進，斷盡塵沙煩惱，能破無明別惑，則永
G157n2594_p0082a09║不退失中道正念，故名念不退。有如是成就已，然後正身端坐，修習止觀，於
G157n2594_p0082a10║坐中正念思惟，一切諸法真實之相。正念者，即無念也；無念之念，是名正念。
G157n2594_p0082a11║直心正念，是名正思惟。真實之相，即是實相，亦即實性。相即性也，實相
G157n2594_p0082a12║無相無不相，實性無性無不性，是名真實相、真實性。言諸法者，即此謂一切
G157n2594_p0082a13║善不善法，善法謂有漏善，無漏善，二邊善，中道善，不善即是惡法，謂貪瞋
G157n2594_p0082a14║癡，無記法者，謂無所記別，不善不惡亦不昏，亦不散，此明了無記。若自心
G157n2594_p0082a15║糊糊塗塗，昏昧闇閉，終日於黑闇稠林中過日子，此為蓋覆無記。以及內六根，
G157n2594_p0083a01║外六塵，中六識，並及地水火風空根識之七大等，一一皆是有漏煩惱之法，非
G157n2594_p0083a02║是無漏清淨之法，皆三界內有作有為生死苦因苦果之法，非是界外無作無為涅
G157n2594_p0083a03║槃樂因樂果之法，須正思維，而諦審之，了達諸法真實之相。然云何能知諸法
G157n2594_p0083a04║真實之相耶？當知有漏煩惱法，生死因果法，皆因心有，惟心所現，因心成體，
G157n2594_p0083a05║若無心，則亦無萬法之差別，是故心為萬法之本。楞嚴經云：「諸法所生。唯
G157n2594_p0083a06║心所現。」一切因果世界微塵，因心成體。故云：「三界無別有，唯是一心作。」森
G157n2594_p0083a07║羅及萬象，一法之所印。又云：「心生故，則種種法生；法生故，種種心生。」當
G157n2594_p0083a08║知心外無法，法外無心，心即法，法即心，心法本是無二。固知諸法從心生，
G157n2594_p0083a09║詎知心不自生，因境有。若無前境界塵，則心無所起。故言心本無生因境有，
G157n2594_p0083a10║境若無時心亦亡，此則萬法唯物，所謂法生故，種種心生。又云：「境本無生
G157n2594_p0083a11║因心有，心若無時境亦無。」此則萬法唯心，所謂心生故，種種法生。然若以四
G157n2594_p0083a12║性推穹，則心境當下，皆不自生，不他生，不共生，不無因生，緣生無性，當
G157n2594_p0083a13║體本寂。則知自心本來無性。自心無性，則諸法亦不實矣！諸法本無性，則自心
G157n2594_p0083a14║亦不實矣！如是心無性，法亦無性，無性之性，謂之真實性，亦名真實相。既
G157n2594_p0083a15║正念實相，是故心無所染著，則無貪戀塵境，從此則將一切生死業行，一概摒
G157n2594_p0084a01║棄，止息無餘。須知吾人從無始以來，常流轉於生死道中者，即因煩惱業行不
G157n2594_p0084a02║能止息病根，在一切境界之上，看不破，識不透，所以妄生染著，所謂以煩惱
G157n2594_p0084a03║因起生死果，故不得止息。行者既能深觀自心了不可得，一切諸法虛偽不實，
G157n2594_p0084a04║將一切生死業行止息，凡所有相，皆是虛妄，諸相非相，即是實相也。
G157n2594_p0084a05║云何名調和？今借近譬，以況斯法。如世間陶師，欲造眾器，須先善巧調泥，令
G157n2594_p0084a06║使不彊不懦，然後可就輪繩；亦如彈琴，前應調絃，令寬急得所，方可入弄，出
G157n2594_p0084a07║諸妙曲，行者修心，亦復如是，善調五事，必使和適，則三昧易生；有所不調，
G157n2594_p0084a08║多諸妨難，善根難發。
G157n2594_p0084a09║初句徵起之辭。言調和者，如何名為調和，以譬喻比況斯法。如世間燒盌盆瓦
G157n2594_p0084a10║罐之陶師，欲想造作種種之器皿，先須善巧調和其泥土，令使不彊不硬，亦不
G157n2594_p0084a11║懦不軟，調適得當，然後方就之於輪繩，則了無滯礙矣。亦如彈琴，然於未彈
G157n2594_p0084a12║之先，應善調其絃索，不可過寬，若寬則彈之無聲，亦不可過急，若急則易於
G157n2594_p0084a13║暴斷，務須寬急得所，然後方可入弄，彈之則妙曲清朗，音聲悅耳矣。是故當
G157n2594_p0084a14║知，行者修心，亦復如是。若能善巧調和，於五事中調和停適，當則三昧易生，
G157n2594_p0084a15║道自隆矣！若有所不調，則徒勞身心，非唯無益，反使增病損生。故云：多
G157n2594_p0085a01║諸妨難，從此諸善之根，難以開發，豈不大可痛惜者乎？如行者須謹慎其心，
G157n2594_p0085a02║善巧而調適之。
G157n2594_p0085a03║一調食者。夫食之為法，本欲資身進道。食若過飽，則氣急心滿，百脈不通，令
G157n2594_p0085a04║心閉塞，坐念不安；若食過少，則身羸心懸，意慮不固。此二皆非得定之道。若
G157n2594_p0085a05║食穢觸之物，令人心識昏迷；若食不宜之物，則動宿病，使四大違反。此為修定
G157n2594_p0085a06║之初，須深慎之也。故經云：身安則道隆，飲食知節量，常樂在空閑，心靜樂精
G157n2594_p0085a07║進，是名諸佛教。
G157n2594_p0085a08║調五事。第一要調飲食，若飲食不調，則身不安，道不隆。食之所以為法本。
G157n2594_p0085a09║欲資益色身，進行道業，雖此身為幻妄之軀，但現前須藉此身而修道，所謂借
G157n2594_p0085a10║假以修真，由有為而趨於無為也，既有色身，必須飲食以資身。古德云：「法輪
G157n2594_p0085a11║未轉食輪先。」足見飲食為人身之需要可知，但不可過於貪食飽滿。若過飽，則
G157n2594_p0085a12║氣急身滿，息喘體重，百脈因是不能流通，令心地閉塞不開，於是懈怠心起，
G157n2594_p0085a13║百病叢生，身心不得安泰，道業因是而廢。然亦不可過減食，若饑餓，則身羸
G157n2594_p0085a14║心懸，意慮不固，身既羸瘦，心亦懸空，意念不固，思慮紛然，身弱力虛，精
G157n2594_p0085a15║神不足，朝夕鬱悶，道復安有。是知太飽太饑，二者皆非得定之道，過多則身
G157n2594_p0086a01║滿氣急，過少則身羸心懸。然尤須先應識得可食，不可食之物。若穢觸之物，
G157n2594_p0086a02║食之增病，凡增眠增煩惱，皆不應食，以其令人心識昏迷，故若安身愈疾之物，
G157n2594_p0086a03║能增道損生者，即可應食；若不相宜之物，亦不可食，食之則發動宿病，竟使
G157n2594_p0086a04║四大違反。所謂病從口入者，即此義也。總之調食須不饑不飽，少不至虛，多
G157n2594_p0086a05║不量義，在知量知足，此為修定人調食之最初方便，須深慎之也。故云：「身安則
G157n2594_p0086a06║道隆。飲食知節量，常常好樂在於空閑之處，身心寂靜，精進勇猛，是名諸
G157n2594_p0086a07║佛之教。」
G157n2594_p0086a08║二調睡眠者。夫眠是無明惑覆，不可縱之。若其眠寐過多，非唯廢修聖法，亦復
G157n2594_p0086a09║喪失功夫，而能令心闇昧，善根沈沒。當覺悟無常，調伏睡眠，令神氣清白，念
G157n2594_p0086a10║心明淨，如是乃可棲心聖境，三昧現前。故經云：初夜後夜，亦勿有廢，無以睡
G157n2594_p0086a11║眠因緣，令一生空過，無所得也。當念無常之火，燒諸世間，早求自度勿睡眠也。
G157n2594_p0086a12║
G157n2594_p0086a13║第二調和睡眠，務須調適得當。若過眠，則心識昏暗；若過少，則身體有虧，
G157n2594_p0086a14║切須調之。夫然眠寐，那是無明黑暗之法，能迷惑、蓋覆吾人之明性覺靈，切
G157n2594_p0086a15║不可縱之。如人未眠之先，歷歷明明，明明歷歷，若一經睡眠，則意識昏昏，
G157n2594_p0087a01║六情暗閉，其有眠寐過多，不特廢修聖法，而且唐喪時光，損失功夫，遂令心
G157n2594_p0087a02║識昏暗，迷昧一切善根，從此沈沒。故修行者，切不可放縱。其眠臥，當猛省
G157n2594_p0087a03║覺悟無常，早求自度，急須調伏睡眠，常令神氣清白，念心自然光明湛淨，如
G157n2594_p0087a04║是乃可棲心聖境，三昧正定，自然顯現在前矣。經云：「初夜後夜，亦勿有廢。」
G157n2594_p0087a05║須精進用功，不特初夜後夜，須寂寂惺惺，惺惺寂寂，即當中夜從容四大之時，
G157n2594_p0087a06║亦須靈靈不昧，了了照澈，常念是日已過，命亦隨減，如少水魚，斯有何樂！
G157n2594_p0087a07║切莫以睡眠因緣，令一生空過，無所得也。又復當念無常之火燒諸世間，所謂
G157n2594_p0087a08║三界不安，猶如火宅，眾苦充滿，甚可怖畏，急須早求出離而度脫之，不可貪
G157n2594_p0087a09║著睡眠，又所謂：「此身不向今生度，更向何生度此身。」此誠明訓，行者當猛省
G157n2594_p0087a10║之。
G157n2594_p0087a11║三調身，四調息，五調心。此三應合用，不得別說；但有初中後方法不同，是則
G157n2594_p0087a12║入住出相有異也。
G157n2594_p0087a13║上來外調之眠食二種已竟，於內尤須調身息心之三種。然此三須合調，以其不
G157n2594_p0087a14║離，故其要在調身不寬不急，調息不澀不滑，調心不沈不浮，最為要緊耳。但
G157n2594_p0087a15║有初中後，方法不同。初須調身，次當調息，後則調心，有入住出相之異。謂
G157n2594_p0088a01║入定則由粗至細，出定則從細至粗，無論調身、調息、調心，一一皆有入住出
G157n2594_p0088a02║之三相，故有異也。
G157n2594_p0088a03║夫初欲入禪調身者：行人欲入三昧調身之宜，若在定外，行住進止，動靜運為，
G157n2594_p0088a04║悉須詳審。若所作麤獷，則氣息隨麤，以氣麤故，則心散難錄，兼復坐時煩憒，
G157n2594_p0088a05║心不恬怡。身雖在定外，亦須用意逆作方便。後入禪時，須善安身得所。
G157n2594_p0088a06║此正釋初入定調身之相。行者，初入定先須調身體之所宜，方能入定。即於未
G157n2594_p0088a07║入定前，在定外時，此身於行、住、進、止、動運，作為咳吐掉臂，動靜往還，
G157n2594_p0088a08║迎賓送客，穿衣吃飯，四威儀間，悉須詳審，調身所宜。若所作為，一切皆
G157n2594_p0088a09║是麤獷之事，則所出之氣息，亦隨之而麤獷，則心散難錄，心亂則難以專一，
G157n2594_p0088a10║後於坐時，亦心生煩憒，不能安恬悅怡，是則定心為之妨礙矣！故行者須了知
G157n2594_p0088a11║身雖在定外時，亦須用意逆作方便。逆字作預先義，亦可當早字講，謂須預先
G157n2594_p0088a12║早作方便之法，調身所宜，令不麤獷。所謂行亦禪，坐亦禪，語默動靜體安然。
G157n2594_p0088a13║初至繩牀，即須先安坐處，每令安穩，久久無妨。次當正脚，若半跏坐，以左脚
G157n2594_p0088a14║置右脚上，牽來近身，令左脚指與右䏶齊。右脚指與左䏶齊。若欲全跏，即正右
G157n2594_p0088a15║脚置左脚上。次解寬衣帶周正，不令坐時脫落。次當安手；以左手掌置右手上，
G157n2594_p0089a01║重累手相對，頓置左脚上，牽來近身，當心而安。次當正身，先當挺動其身，并
G157n2594_p0089a02║諸支節，作七八反，如似按摩法，勿令手足差異，如是已則端直，令脊骨勿曲勿
G157n2594_p0089a03║聳。次正頭頸，令鼻與臍相對，不偏不斜，不低不昂，平面正住。次當口吐濁氣，
G157n2594_p0089a04║吐氣之法，開口放氣，不可令麤急，以之綿綿，恣氣而出，想身分中百脈不通
G157n2594_p0089a05║處，放息隨氣而出。閉口鼻納清氣。如是至三。若身息調和，但一亦足。次當閉
G157n2594_p0089a06║口，唇齒纔相拄著，舌向上齶。次當閉眼，纔令斷外光而已。當端身正坐，猶如
G157n2594_p0089a07║奠石，無得身首四肢切爾摇動，是為初入禪定調身之法。擧要言之，不寬不急，
G157n2594_p0089a08║是身調相。
G157n2594_p0089a09║半跏坐，即單腿坐，將左脚牽於右脚上。全跏復將右脚牽於左脚上；重累手相
G157n2594_p0089a10║對者，即將左手掌，伸齊安於右手掌上，左右相對，如結彌陀印。然手足既整
G157n2594_p0089a11║妥，復須挺動其胸腹，振作精神，身不曲彎，亦不高聳，頭不低垂。亦不昂仰，
G157n2594_p0089a12║不偏於左，不斜於右，身如奠定之石，此為入住調身之相。
G157n2594_p0089a13║四初入禪調息法者：息有四種相，一風、二喘、三氣、四息。前三為不調相，後
G157n2594_p0089a14║一為調相。云何為風相？坐時則鼻中息出入覺有聲，是風也；云何喘相？坐時息
G157n2594_p0089a15║雖無聲，而出入結滯不通，是喘相也；云何氣相？坐時息雖無聲，亦不結滯，而
G157n2594_p0090a01║出入不細，是氣相也；云何息相？不聲不結不麤，出入綿綿，若存若亡，資神安
G157n2594_p0090a02║隱，情抱悅豫，此是息相也。守風則散，守喘則結，守氣則勞，守息即定。坐時
G157n2594_p0090a03║有風喘氣三相，是名不調；而用心者，復為心患，心亦難定。
G157n2594_p0090a04║此明行人坐禪調身後，次調息法。息即鼻中出入綿綿者，有四種之不同，謂風
G157n2594_p0090a05║喘氣息，是於中麤細好惡，若不分明辯別守之，則徒勞無功，故須揀其麤而守
G157n2594_p0090a06║其細也。行人坐禪之時，有風喘氣之三相者，名為不調之相。若以之用心，不
G157n2594_p0090a07║特無益，且有損也。每見行人於坐禪之時，患心痛之症，皆由息不調，致身心
G157n2594_p0090a08║亦難安定矣。
G157n2594_p0090a09║若欲調之，當依三法：一者下著安心，二者寬放身體，三者想氣徧毛孔出入，通同
G157n2594_p0090a10║無障。若細其心，令息微微然。息調則眾患不生，其心易定，是名行者初入定時
G157n2594_p0090a11║調息方法。擧要言之，不澀不滑，是調息相也。
G157n2594_p0090a12║若欲捨棄風喘氣三種麤相，而守於息之細相，當善巧調和，令息得所，當依三
G157n2594_p0090a13║法而成就之。何謂三法？一者下著安心，行者緣想於心，放下一切，令不馳散，
G157n2594_p0090a14║即一心專注丹田也。二者須寬放身體，一切須出乎自然，不可過於拘束。三
G157n2594_p0090a15║者應想氣息，周徧全身，隨八萬四千毛孔，或入或出，通同無障無礙。三者具
G157n2594_p0091a01║足，則從麤入細，自然心定神安矣。若無風喘氣之麤相，能細其心，令息微微
G157n2594_p0091a02║出入，若存若亡，綿綿密密，不澀不滑，此為息之調相。息調則一切病患不能
G157n2594_p0091a03║發生，心則易得安定，是則名為行者最初入禪時調和氣息之方法也！
G157n2594_p0091a04║五初入定時調心者有三義；一入、二住、三出。初入有二義：一者調伏亂想，不
G157n2594_p0091a05║令越逸；二者當令沈浮寬急得所。何等為沈相？若坐時心中昏暗，無所記錄，頭
G157n2594_p0091a06║好低垂，是為沈相。爾時當繫念鼻端，令心住在緣中，無分散意，此可治沈。何
G157n2594_p0091a07║等為浮相？若坐時心好飄動，身亦不安，念外異緣，此是浮相。爾時宜安心向下，
G157n2594_p0091a08║繫緣臍中，制諸亂念，心即定住，則心易安靜。擧要言之，不沈不浮，是心調
G157n2594_p0091a09║相。
G157n2594_p0091a10║此明入定調心之法，亦有三義，調和其心：一者謂調伏心中亂想雜念，不使令
G157n2594_p0091a11║其越逸。越即超越，逸即放逸，謂將心念專注一境，不令其超越自心之外。二
G157n2594_p0091a12║者浮沈寬急得所，解釋如文。沈即昏，浮即動。三者去其異緣，謂其心各別，
G157n2594_p0091a13║緣於前塵境界，或緣色、聲、香、味、觸之五塵；或緣眼、耳、鼻、
G157n2594_p0091a14║舌、身之五根；各各不同，故名異緣，此等皆非調心。總之能令心不沈不浮，
G157n2594_p0091a15║是名心調之相。
G157n2594_p0092a01║其定心亦有寬急之相：定心急病相者，由坐中攝心用念，因此入定，是故上向胸
G157n2594_p0092a02║臆急痛。當寬放其心，想氣皆流下，患自差矣！若心寬病相者，覺心志散慢，身
G157n2594_p0092a03║好逶迤，或口中涎流，或時闇晦。爾時應當斂身急念，令心住緣中，身體相持，
G157n2594_p0092a04║以此為治。心有澀滑之相，推之可知。是為初入定調心方法。
G157n2594_p0092a05║此下明定心之中，亦有寬急二種病相。因上來所明調伏妄想思慮，令心不沈不
G157n2594_p0092a06║浮，是名心定相。倘若於中不慎，遂生二種之相：一者急相，二者寬相，此二
G157n2594_p0092a07║相均於定心中所產生。一謂定心中急病相者，因於行人由靜坐之中，攝心用念，
G157n2594_p0092a08║此念乃是虛偽之妄念，非真實之正念，以之用心，因此而入於定，是故每患
G157n2594_p0092a09║胸臆急痛，身心不得安隱，每見行人精進修定，但心尚未定，而心氣急痛之症，
G157n2594_p0092a10║早已在身矣。欲治此病，當寬放其心，想氣皆下流，則患自愈矣。蓋患此症
G157n2594_p0092a11║者，皆是用心過度，急念攝心故，若能寬放其心，將一切浮念亂想，麤心暴氣，
G157n2594_p0092a12║一一悉令放下，勿使上升，所謂：「息滅心頭火，除熱得清涼，遠離百思想，還
G157n2594_p0092a13║我清淨心。」果如是則心病自差矣！若心寬病相者，此下明定心中寬病之相。謂
G157n2594_p0092a14║行人始覺心中之志意，散慢至勿可收捨，身則常欲逶迤。逶迤者，即不振貌，
G157n2594_p0092a15║謂精神鬱鬱悶悶不快也，或時口中液涎外流，或時寬六情闇晦，如是皆定中寬
G157n2594_p0093a01║病之相。若此等相起發之時，行者於中當須早覺，即當斂其身追其念，勿使其
G157n2594_p0093a02║心向外馳求，令心安住於緣中。須知寬病，由於放逸過度，若攝心靜念，專注
G157n2594_p0093a03║一境，所謂都攝六根，淨念相繼，抖擻精神，勿令其心懈怠懶惰，以此為治病
G157n2594_p0093a04║之良藥，則寬相之病，自然剷草除根矣！然定心之中，不特有寬急二相，且有
G157n2594_p0093a05║澀滑之相不同。澀者即不肌滑也，古人云：「味不甘滑曰澀。」杜甫詩謂：「酸澀如
G157n2594_p0093a06║棠梨。」若文字之難讀者，亦曰澀。正言行人定中調心，稍有不慎，則澀塞難調。
G157n2594_p0093a07║滑者利也，即不凝滯之謂；周禮謂調以滑甘，若能善調心，則此澀滑之相，
G157n2594_p0093a08║自然消滅，水清魚現矣。此種理義非深，最易明見，故云推之可知，勿繁贅述。
G157n2594_p0093a09║如上所明，是謂行人，初步入定調心之唯一方法。
G157n2594_p0093a10║夫入定本是從麤入細，是以身既為麤，息居其中，心最為細靜。調麤就細，令心
G157n2594_p0093a11║安靜，此則入定初方便也，是名初入定時調二事也。
G157n2594_p0093a12║夫入定之法，本是從麤入細，始則調身，次則調息，後則調心。於其身相為義
G157n2594_p0093a13║麤，故居初，息居其中，心念最為細靜，故在後。所謂調麤就細，如是則令心
G157n2594_p0093a14║安靜，諸念不生，所謂善調慧馬，能斷暴流也！是名入定最初之方便。
G157n2594_p0093a15║二住坐中調三事者：行人當於一坐之時，隨時長短，十二時，或經一時，或至二
G157n2594_p0094a01║三時，攝念用心。是中應須善識身息心三事調不調相。若坐時向雖調身竟，其身
G157n2594_p0094a02║或寬或急，或偏或曲，或低或昂，身不端直，覺已隨正，令其安隱，中無寬急，平
G157n2594_p0094a03║直正住。
G157n2594_p0094a04║上來入定時，調身息心已竟，此第二明住定時，調身息心。所言住中調三事者，謂行人
G157n2594_p0094a05║當於一坐之時，始從入定，終至出定，於其中間，所經或長或短。一坐之時，於
G157n2594_p0094a06║中須攝其念，而用其心。攝念即收攝一切亂想雜念，用心即善用其心，澄神靜
G157n2594_p0094a07║慮。當攝念用心之時，務湏善識身息心之三事，調不調相，明了清楚。謂善識
G157n2594_p0094a08║調身，須不寬不急，善識調息，須不澀不滑。善識調心，須不沈不浮，能如是
G157n2594_p0094a09║即為調相，否則為不調相。倘若坐時，初雖調身已竟，即可端坐修禪觀。然坐久
G157n2594_p0094a10║疲勞，懈怠心起，別生妄念，其身或寬急，或偏曲，或低昂，有時或東倒西歪，
G157n2594_p0094a11║或前俯後仰，如是種種不端直，如覺已即當糾正，不可隨之而去，務令其身
G157n2594_p0094a12║心安隱，於中無有寬急之相，平直正住，於定中此為住中調身相也。
G157n2594_p0094a13║復次一坐之中，身雖調和，而氣不調和。不調和相者，如上所說，或風、或喘、或
G157n2594_p0094a14║復氣急，身中脹滿，當用前法隨而治之，每令息道綿綿，如有如無。次一坐中，
G157n2594_p0094a15║身息雖調，而心或浮沈寬急不定，爾時若覺，當用前法調令中適。此三事的無前
G157n2594_p0095a01║後，隨不調者而調適之，令一坐之中，身息及心三事調適，無相乖越，和融不二，
G157n2594_p0095a02║此則能除宿患，妨障不生，定道可尅。
G157n2594_p0095a03║復次者，又其次也。謂於一坐之中，於中身雖調和適當，不寬不急，而氣息則
G157n2594_p0095a04║不調和，或澀或滑、或風相、或喘相、或復氣急、身中膨脹相、飽滿相、是等
G157n2594_p0095a05║皆是息不調之相，須用前之三法而對治之。一謂下著安心，二謂放寬身體，三
G157n2594_p0095a06║謂想息氣徧毛孔出入，無障無礙，以此方法，即可對治氣息不調之病，必令數
G157n2594_p0095a07║息之道，綿綿密密，若存若亡，若有若無，微微進出，如是資神安隱，情抱悅
G157n2594_p0095a08║豫，是為住中調息之相。若行人於靜坐禪觀之中，身息雖調和適當，而心或浮
G157n2594_p0095a09║動，或昏沈，或寬急不定，此等病發之時，當用前調心之法，而對治之，謂安
G157n2594_p0095a10║心向下；繫緣臍中，制諸一切妄念，令不越逸，謂浮沈寬急得所，此是為住中
G157n2594_p0095a11║調心之相，故云當用前法，調令中適。然此三事，的無前後，隨不調者而調適
G157n2594_p0095a12║之。謂身不調，則調之於身；息若不調，則調之於息。總之，令一坐之中，身息
G157n2594_p0095a13║心三事，調和適當，無相乖越，和融不二。三事融洽一體，既不乖於身息，亦
G157n2594_p0095a14║不越於心意，是能除滅一切宿患，妨道之障既不生，禪定之道自然可尅矣！
G157n2594_p0095a15║三出時調三事者：行人若坐禪將竟，欲出定時，應前放心異緣，開口放氣，想從
G157n2594_p0096a01║百脈隨意而散，然後微微動身，次動肩膊及手頭頸，次動二足，悉令柔軟，次以手
G157n2594_p0096a02║徧摩諸毛孔，次摩手令煖，以揜兩眼，然後開之。待身熱稍歇，方可隨意出入。
G157n2594_p0096a03║若不爾者，坐或得住心，出既頓促，則細法未散，住在身中，令人頭痛，百骨節
G157n2594_p0096a04║彊，猶如風勞，於後坐中煩躁不安。是故心欲出定，每須在意，此為出定調身息
G157n2594_p0096a05║心方法。以從細出麤故，是名善入住出。如偈說：
G157n2594_p0096a06║進止有次第麤細不相違譬如善調馬欲住而欲去
G157n2594_p0096a07║此第三明出定時，調身息心之相。前來入定，則從麤入細，今出定須由細至麤。
G157n2594_p0096a08║所言出定時調三事者，謂行人若坐禪將竟，欲想出定之時，於未出定之前，
G157n2594_p0096a09║先須放心異緣，或緣於名字法相，或緣於六根，或緣於六塵。因其最初入定，
G157n2594_p0096a10║攝念歸一，今出定時，若不放心異緣，舒暢其心，恐久生患，故先散放其心，
G157n2594_p0096a11║緣於異相。次則開口，放棄濁氣，呼吸清氣，應想百脈隨意流通，然後微微動
G157n2594_p0096a12║其身體，切不可麤心暴氣。次動兩肩膊，次動兩手及頭頸，次動兩足，令其柔
G157n2594_p0096a13║輭，勿使彊硬。次以手徧摩擦全身諸毛孔，因靜坐之中，全身毛戶均悉開朗，
G157n2594_p0096a14║若不摩之，一經動摇，則風氣入體，易受風濕症。次將兩手摩擦令煖，以揉
G157n2594_p0096a15║揜其兩眼，然後方開雙目，待身體發熱稍歇，如是方可隨自意進進出出，了無
G157n2594_p0097a01║妨礙。否則坐時或得安住於心，而出定時，麤獷不慎，急速頓促，如是則細法
G157n2594_p0097a02║未散，住在身中，令行人患頭痛之症，或百骨支節彊硬，動止不和，猶如風勞
G157n2594_p0097a03║一般，患濕之病，故名風勞。若患此病，後於坐中，即煩躁不安，殊於定道有
G157n2594_p0097a04║所妨礙。是故行者，若心欲出定時，每須注意，切不可輕輕燥動，令身有虧，
G157n2594_p0097a05║務須留心焉。此為行人出定時，調身息心之法，以其從細出麤故，能如是名
G157n2594_p0097a06║為善入住出，調身息心之三事也。如偈說：「進止有次第，麤細不相違。」出則從
G157n2594_p0097a07║細出麤，入則由麤至細，次第前後，不相紊亂。譬如有人，能善調於馬，絲毫
G157n2594_p0097a08║不乖，欲去則去，欲住則住，去住自由，了無滯礙也。
G157n2594_p0097a09║法華經云：此大眾諸菩薩等，已於無量千萬億劫，為佛道故，勤行精進，善入住
G157n2594_p0097a10║出無量百千萬億三昧，得大神通，久修梵行，善能次第習諸善法。
G157n2594_p0097a11║此引法華經作證，法者妙法，華者蓮華，以法喻為名，此經乃世尊最後之極唱，
G157n2594_p0097a12║五時之極談，詮實相妙理，顯不二法門。然其所修，無非調身、調息、調心、
G157n2594_p0097a13║善入、善住、善出，過去諸佛依之而修道，乃至未來諸佛，亦如是修。所謂
G157n2594_p0097a14║已修今修當修，三世諸佛，無不如是修。菩薩二字乃梵語略稱，具名菩提薩埵，
G157n2594_p0097a15║譯云覺有情，謂善能覺悟一切有情眾生，又薩埵即勇猛之義，謂行人能勇猛
G157n2594_p0098a01║精進，求無上菩提，故名菩提薩埵，又作開士、高士、大士、種種異名之不同。
G157n2594_p0098a02║總之，求於無上佛果者，則名為菩薩大乘之眾。等之一字，即指回心向大之
G157n2594_p0098a03║聲聞緣覺而言。菩薩為因人，諸佛為果人，在因地能依此善入住出修止觀做功
G157n2594_p0098a04║夫，從初發心到今，已有無量千萬億劫，而為求無上菩提之妙道，劫即劫波之
G157n2594_p0098a05║略，時之最長者，為劫波，最短者，為刹那，不能以通常之年月日時計算之，
G157n2594_p0098a06║謂極長期之時間也。此菩薩等不特於一劫二劫，為佛道故，勤行精進，不休不
G157n2594_p0098a07║息，乃於無量千萬億劫。為求佛道，勤行精進，善入住出，修習止觀，不休不
G157n2594_p0098a08║息，勇猛精進，故果上能善入住出，無量百千萬億三昧，得大神通，自在無礙。
G157n2594_p0098a09║本來神通妙用，人人本具，各各不無，不假造作，何待證成，不過我等眾生，
G157n2594_p0098a10║久被無明塵沙諸煩惱之蓋覆，故將自心中功德法財，神通妙用，不失而失，
G157n2594_p0098a11║甚可哀愍！今幸有止觀方法，若能依之善入住出而修，將自心之惑習，除去一
G157n2594_p0098a12║分，則自心之功德妙用，一分顯明，若能除去十分惑習，則功德妙用，十分顯
G157n2594_p0098a13║明。故世尊於菩提樹下，成道之後，即三嘆奇哉，謂一切眾生，皆有如來智慧
G157n2594_p0098a14║德相，但以妄想執著，而不能證得。每見學佛者，稍明佛法中之一點名字法相，
G157n2594_p0098a15║不肯真實修習止觀，無異畫餅充饑，說食數寶。今時丁末法，眾生垢重，若
G157n2594_p0099a01║修其他行門，縱或得益，亦如電光之相，一過即逝，最好從靜坐功夫中，執持
G157n2594_p0099a02║一句彌陀名號。所謂寂寂惺惺，惺惺寂寂，將一句彌陀，持至一心不亂，修成
G157n2594_p0099a03║念佛三昧，則妙中之妙矣。
G157n2594_p0099a04║方便行第五
G157n2594_p0099a05║夫修止觀，須具方便法門，有其五法：一者欲。欲離世間一切妄想顛倒，欲得一
G157n2594_p0099a06║切諸禪智慧法門故。亦名為志，亦名為願，亦名為好，亦名為樂。是人志願好樂
G157n2594_p0099a07║一切諸深法門故，故名為欲。如佛言曰：一切善法，欲為其本。
G157n2594_p0099a08║此科明行方便：方者，法也；便者，宜也。凡大小乘一切法門，概稱方便，即
G157n2594_p0099a09║善巧投機，運用適宜之方法。今此中之方便，即進行五法之方便也。謂前具五
G157n2594_p0099a10║緣，具備辦道之助緣，次訶外五欲，外塵不入，次棄五蓋，內障不起，又善調
G157n2594_p0099a11║五事，身心適當，若再能進行五法，則所作所修，一切行門，决能成就。若於
G157n2594_p0099a12║此法有虧，亦恐難達其目的，所有一切禪觀，及念佛三昧，亦無由現前矣！言
G157n2594_p0099a13║五法方便者，謂欲、進、念、慧、一心、是也。凡修一切行門，務須具此五法
G157n2594_p0099a14║為方便，缺一不可。一者欲，欲是樂欲，希須為義。凡辦世間一切事，皆應有
G157n2594_p0099a15║希慕願望之心，然後得成，出世法亦然。欲離世間一切虛妄想相，顛倒輪迴之
G157n2594_p0100a01║厭離，欲得一切諸禪三昧，神通智慧法門之欣求欲，足見此欲，不特為一切
G157n2594_p0100a02║惡之本，抑可為一切善之源，無論若善若惡，若離若得，皆以此欲字而為其首。
G157n2594_p0100a03║又此欲亦名為志，志者立志於止觀功夫故。亦名為願，發願修止觀功夫故。
G157n2594_p0100a04║亦名為好樂，如好樂修止觀功夫。是人即指修行之人，行人若能立志，欲求於
G157n2594_p0100a05║一切諸深禪定法門，能發願樂欲，一切諸深智慧法門，有如是等種種因緣，故
G157n2594_p0100a06║名為欲。佛言一切善法，欲為其本。欲乃樂欲歡喜之異名，今擬修止觀法門，
G157n2594_p0100a07║若有好樂歡喜之心，則決定可以成就。否則不肯前進，斷難圓成。故云：「一切善
G157n2594_p0100a08║法，欲為其本。」是知此欲字，為修行人之第一方便，最為切要耳！
G157n2594_p0100a09║二者精進。堅持禁戒，棄於五蓋，初夜後夜，專精不廢，譬如鑽火未熱，終不休
G157n2594_p0100a10║息，是名精進善道法。
G157n2594_p0100a11║此第二行精進之方便。精者不雜，進者不退。行人修持時，專心一意，不雜不
G157n2594_p0100a12║亂，不休不息，精進勇猛做功夫。凡修何種功夫，貴在唯專唯勤，若不精一無
G157n2594_p0100a13║雜，今日念佛，明日聽經，有時參禪，有時持呪，如是三心二意，時時變遷，
G157n2594_p0100a14║雖終日用功，而到老一事無成，豈不大可悲憫者乎？推其過咎，即在不精不進
G157n2594_p0100a15║之故也，故行人欲了生死成佛道，非精進勇猛不可。精進者何？謂堅固持禁戒，
G157n2594_p0101a01║棄於五蓋六欲，內外清淨，如是身心內外精進，於初夜、後夜、中夜，當從
G157n2594_p0101a02║當認，精進修持止觀，惺惺寂寂，寂寂惺惺；乃至晝精進，夜精進，晝夜六時
G157n2594_p0101a03║恆精進；譬如鑽木求火一般，若火未出時，則終不休息。是則名為精進勇猛，
G157n2594_p0101a04║善行於止觀之道法。
G157n2594_p0101a05║三者念。念世間為欺誑可賤，念禪定為尊重可貴。若得禪定，即能具足，發諸無漏
G157n2594_p0101a06║智，一切神通道力，成等正覺，廣度眾生，是為可貴，故名為念。
G157n2594_p0101a07║念者憶念也，即正念昭彰之義。謂念世間五欲之法，虛妄不實，乃欺騙於人，
G157n2594_p0101a08║誑惑於人，實為可賤可惡！念出世禪定智慧，勝妙殊絕，為可尊可貴之法。若
G157n2594_p0101a09║能得諸禪定，即能具發無漏智，及一切神通道力，成等正覺。無漏智即無生智，
G157n2594_p0101a10║無生即無滅，即是不生不滅之無漏智慧。神通即六神通，道謂七科道品，力即
G157n2594_p0101a11║如來十種智力。成等正覺，即是成無上佛道。言正覺者，謂凡夫妄覺，外道邪
G157n2594_p0101a12║覺，二乘偏覺，菩薩二邊覺，及但中覺，悉未能稱為真等正覺，唯獨如來方稱
G157n2594_p0101a13║為真等正覺，豎窮三際之底，橫賅法界之邊，一切無與相等，而能等一切法，
G157n2594_p0101a14║故名真等。如來三智圓明，五眼洞照，故名正覺。證至極妙覺之後，從此興無
G157n2594_p0101a15║緣慈，運同體悲，所以垂形六道，廣度眾生。常正思念，此等殊勝妙好之事，
G157n2594_p0102a01║最為可尊貴，故名為念。
G157n2594_p0102a02║四者巧慧。籌量世間樂，禪定智慧樂，得失輕重。所以者何？世間之樂，樂少苦
G157n2594_p0102a03║多，虛誑不實，是失是輕；禪定智慧之樂，無漏無為，寂然閒曠，永離生死，與
G157n2594_p0102a04║苦長別，是得是重。如是分別，故名巧慧。
G157n2594_p0102a05║此第四明行巧慧之方便。凡用功之人，須以善巧之智慧，籌量世間之快樂，及
G157n2594_p0102a06║出世間禪定智慧之快樂，孰得孰失，誰輕誰重，須明了清楚，辨別無滯，如是
G157n2594_p0102a07║方能出生厭下欣上之心，否則真偽莫辨，邪正不分，易於錯入歧途，故須以巧
G157n2594_p0102a08║慧觀察。世間之樂，乃有為之樂，無常不實，縱使得樂，此樂亦是苦，樂不常
G157n2594_p0102a09║久，終歸敗壞故，敗壞即是壞苦，所以云樂少苦多，虛誑不實，樂此是喪法身
G157n2594_p0102a10║失慧命之法，是可輕賤之法。出世間禪定智慧之樂，乃是無漏無為之法，無漏
G157n2594_p0102a11║謂不漏於生死，無為即不作於有為，湛湛然，寂寂然，清閒逸曠於寂滅性中，
G157n2594_p0102a12║永離於生死樊籠，長別三界苦輪，此等為最可尊貴最可珍重之法。若能如是分
G157n2594_p0102a13║明辨別清楚，故名巧慧。
G157n2594_p0102a14║五者一心分明。明見世間可患可惡，善識定慧功德可尊可貴。爾時應當一心決定，
G157n2594_p0102a15║修行止觀，心如金剛，天魔外道不能沮壞，設使空無所獲，終不回易，是名一心。
G157n2594_p0103a01║譬如人行，先須知道通塞之相，然後決定一心涉路而進，故說巧慧一心。經云：
G157n2594_p0103a02║非智不禪，非禪不智，義在此也。
G157n2594_p0103a03║上既以巧慧分明辨別世間上一切有為之事，悉是可患可惡，並能認識出世間禪
G157n2594_p0103a04║定智慧，是可貴可尊之法，爾時即須一心一意修止觀。此一心乃是決定之一心，
G157n2594_p0103a05║非是入定之一心，即專心不雜，一門深入做功夫之心也。金剛，最堅最利，
G157n2594_p0103a06║能壞一切物，而不被一切物所壞。言修止觀之心，猶如金剛，而不被他人所誘，
G157n2594_p0103a07║亦不為魔外所壞，縱使空無所獲，終不回易。喻如參禪，於中決定欲得個好
G157n2594_p0103a08║消息。譬如念佛，務使至一心不亂，不可半途而廢，無有三心二意，一門心思，
G157n2594_p0103a09║無有餘念，故名一心。譬如行人，先須識知道路通塞之相，如生死道是塞，
G157n2594_p0103a10║即不可行，涅槃路是通，即可行，然後決定一心，涉路而進。所謂不起思量分
G157n2594_p0103a11║別，驀直做去，最為要緊，切不可回頭轉腦，改途移轍，是故說為巧慧一心。
G157n2594_p0103a12║經云：「非智不禪，非禪不智。」即止觀不二也。智即是慧，禪即是定，先明決定
G157n2594_p0103a13║心，定心即是智慧。縱一門深入，入一無妄，即是定。若無智慧，不能修禪定，
G157n2594_p0103a14║若無禪定，不能生智慧，彼此互相由藉，互相顯發。故云：「非智不禪，非禪
G157n2594_p0103a15║不智。」意在此耳。
G157n2594_p0104a01║正修行第六
G157n2594_p0104a02║修止觀者有二種：一者於坐中修，二者歷緣對境修。一於坐中修止觀者，於四威
G157n2594_p0104a03║儀中亦乃皆得，然學道者坐為勝，故先約坐以明止觀。略出五意不同：一對治初
G157n2594_p0104a04║心麤亂修止觀。所謂行者初坐禪時，心麤亂故，應當修止以除破之。止若不破，
G157n2594_p0104a05║即應修觀。故云對破初心麤亂修止觀。
G157n2594_p0104a06║上來所講五章，備足二十五法，乃為正修之方便。此第六正修，即正式修行做
G157n2594_p0104a07║功夫也。若眾緣雖具，而不如理真實用功，則道業仍難尅就，終未免坐守此岸
G157n2594_p0104a08║而希慕彼岸之譏也。是故行者，若眾緣具備，身心內外清淨，一切煩惱障不起，
G157n2594_p0104a09║正可從此一心修止觀。然修習止觀，有二種不同，一者坐中修習止觀，二者歷
G157n2594_p0104a10║緣對境修止觀。先明第一於坐中修習止觀，本於四威儀中，皆得修習止觀，於
G157n2594_p0104a11║行住坐臥中，皆有威可畏，有儀可則。修道之人，心不放逸，若行若坐，須常
G157n2594_p0104a12║常調攝其心，成就道業，雖然久於行坐，亦當忍其勞苦，非時不住，非時不臥。
G157n2594_p0104a13║設或住臥之時，常存佛法正念，如理而住，於此四法，動合規矩，不失律儀
G157n2594_p0104a14║也。一者行，謂修之人，擧足動步，心不外馳，無有輕躁，常在正念，以成三
G157n2594_p0104a15║昧。二者住，謂修道之人，非時不住，倘若住時，即於隨所住處，常念供養三
G157n2594_p0105a01║寶，讚嘆經法，廣為人說，思惟經義，如法而住。三者坐，謂修道之人，須跏
G157n2594_p0105a02║趺宴坐，諦觀實相，永絕緣慮，其心則澄湛虛寂，其身則端肅威儀，如法而坐。
G157n2594_p0105a03║四者臥，即眠臥也，謂修之人，非時不臥，然為調攝身心故，或時暫臥，則須
G157n2594_p0105a04║側右脅吉祥而臥，不忘正念，心無昏亂；凡止、作、進、退，四威儀中，均能
G157n2594_p0105a05║修習止觀，故云皆得。然轉語之辭，學道者，即指初心修習止觀之人。上來所
G157n2594_p0105a06║言四威儀中，均能做功夫，乃約久已棲心道業，功用純熟者而言，若初心行人，
G157n2594_p0105a07║則於坐中修習，最為殊勝，以其心念易息，境界易空故，所以首先約坐中，
G157n2594_p0105a08║以明止觀也。然修止觀行門繁多，其法非一，今但明五意，故云略出。蓋此五
G157n2594_p0105a09║意，即能攝一切觀門矣。所言五種修止觀者，一對治初心麤亂修止觀，二對治
G157n2594_p0105a10║心沈浮病修止觀，三隨便宜修止觀，四對治定中細心修止觀，五為均齊定慧修
G157n2594_p0105a11║止觀，第一言對治初心麤亂修止觀者，謂修行辦道之初心人，最初坐禪修觀之
G157n2594_p0105a12║時，倘若心念麤獷，散亂不休，爾時應當修止以除破之，止乃止其散動；倘若
G157n2594_p0105a13║以止不能除却麤心散亂之病，即應修觀以破除之，觀即觀其昏暗。當知病患雖
G157n2594_p0105a14║多，不出昏散二種。凡夫眾生，不是昏沈，即是散亂，若一修止觀，即能破除
G157n2594_p0105a15║昏散二病，以其止能伏息麤心妄想，觀能照破微細煩惱，故云對破初心麤亂修
G157n2594_p0106a01║止觀也。
G157n2594_p0106a02║今明修止觀有二意：一者修止，自有三種：一者繫緣守境止。所謂繫心鼻端、臍間
G157n2594_p0106a03║等處，令心不散。故經云：繫心不放逸，亦如猿著鎖。二者制心止。所謂隨心所
G157n2594_p0106a04║起，即便制之，不令馳散。故經云：此五根者，心為其主，是故汝等當好止心。
G157n2594_p0106a05║此二種皆是事相，不須分別。
G157n2594_p0106a06║修止觀有二意，一者修止，二者修觀。於修止中自有三種之別，一者繫緣守境
G157n2594_p0106a07║止，此乃繫念法門，如行人念麤心浮，即將心繫緣一處，安守於一境，或繫心
G157n2594_p0106a08║於自身之鼻端上，或繫緣於腹臍丹田間，或緣想諸佛相好亦可，總之，令心不
G157n2594_p0106a09║馳散也。因凡夫之心，終日妄想紛飛，雜念流動，心猿奔馳，意馬亂跳，若念
G157n2594_p0106a10║繫緣一處，則妄念停息，所謂鎖心猿拴意馬者是也。故經云：繫心不放逸，亦
G157n2594_p0106a11║如猿著鎖。二者制心止，即以放下制止之功夫，而伏滅妄念，不同上來之繫緣
G157n2594_p0106a12║諸境，即將自心之念頭微微觀照，觀其隨心所起之念頭，看他起處即便制之，
G157n2594_p0106a13║若貪欲念起，即須放下，瞋心念起亦放下，愚癡念起亦復放下，無論何種念
G157n2594_p0106a14║起，即以放下二字而制伏之，不令馳散。六根之中，意根為其主要，以其能分
G157n2594_p0106a15║別，最為明利故。所謂起貪瞋癡，造盜淫，莫不由此識心而起，蓋心動則境動
G157n2594_p0107a01║焉，是故汝等棲心向道者，應當要止心，無令馳散，攀攬外境。此二種止，皆
G157n2594_p0107a02║是事相，最易明見，不須詳為分別。
G157n2594_p0107a03║三者體真止。所謂隨心所念一切諸法，悉知從因緣生，無有自性，則心不取。若
G157n2594_p0107a04║心不取，則妄念心息，故名為止。如經中說云：
G157n2594_p0107a05║一切諸法中因緣空無主息心達本源故號為沙門
G157n2594_p0107a06║此從性理而言，義稍深微，不於事相而著覺，乃於理體而觀察，了知隨心所念
G157n2594_p0107a07║一切諸法，悉從因緣而生。一切，盡際包括也。諸，不一之辭。然諸法雖多，
G157n2594_p0107a08║不出依正報，如依報之山河大地、卉木叢林，正報之五陰色身。無論依報之
G157n2594_p0107a09║法，正報之法，悉知從因緣和合而生。既由因緣而生，悉從因緣而滅，緣生緣
G157n2594_p0107a10║滅，幻妄稱相，其實緣生無性，求其生滅去來，了不可得。何以故？自心本無
G157n2594_p0107a11║生滅故，但於心性緣起，不無虛妄取用，所以有生有滅，有來有去，當知生乃
G157n2594_p0107a12║虛妄因緣和合而有生，虛妄因緣別離而名滅。依緣而生生即非生，依緣而滅滅
G157n2594_p0107a13║即非滅，當體無有自性。了達諸法無生名真空。凡所有相，皆是虛妄。既知其
G157n2594_p0107a14║虛妄，則心不生取著。若心不生取著，則妄念之心不息而息矣，是名體真止。
G157n2594_p0107a15║所謂體達諸法，無非真空，則妄念自止息，起信論云：「一切境界，皆以妄念而
G157n2594_p0108a01║有差別，若無妄念，即離一切境界之相，即是如來平等法身。」依此法身，說名
G157n2594_p0108a02║本覺，是知息念，最為要緊，若能如是止息妄念，故名為體真止。經云：「一切
G157n2594_p0108a03║諸法中，因緣空無主。」一切即該羅世出世法，謂一切諸法之中，求其實體，了
G157n2594_p0108a04║不可得，以其皆從因緣而生，當體無自性，無他性，無共性，無無因性。以真
G157n2594_p0108a05║空而為其體，無有主宰故也。沙門二字，為釋子之通稱，一作桑門，譯作勤息，
G157n2594_p0108a06║謂勤修眾善，止息諸惡；又云：勤修戒定慧，息滅貪瞋癡；又云：息心達本源，
G157n2594_p0108a07║故號為沙門。若能體真息心，即達本源之心地，因此心為一切諸法之本，心若
G157n2594_p0108a08║息，則本源達矣！
G157n2594_p0108a09║行者於初坐禪時，隨心所念一切諸法，念念不住，雖用如上體真止，而妄念不息，
G157n2594_p0108a10║當反觀所起之心，過去已滅，現在不住，未來未至，三際窮之，了不可得；不
G157n2594_p0108a11║可得法，則無有心；若無有心，則一切法皆無。行者雖觀心不住，皆無所有，而非
G157n2594_p0108a12║無刹那任運覺知念起。
G157n2594_p0108a13║行者倘於上三種止，不得利益，於隨心所起之念，仍然念念遷謝，流注不停，
G157n2594_p0108a14║前念後念，相續不斷，如大海之波浪相似，妄相雜念，不能止息，則須返觀所
G157n2594_p0108a15║起之心，此即修觀。因一切法皆從心起，唯心所現，若無有心，則一切法何由
G157n2594_p0109a01║而起？境本無生，因心而有，心若無時，則境亦無。了知一切法既由心所造，
G157n2594_p0109a02║即回光返照我此一念能造之心，究竟有何形相？此心圓耶、方耶、是青耶、黃
G157n2594_p0109a03║耶？或是過去、現在、未來，或在內外中間？若言過去，過去已滅，現在現在
G157n2594_p0109a04║不住，未來未來未至。三際推窮，此一念能觀之心，了不可得，以其此心豎無
G157n2594_p0109a05║初後，橫絕邊涯，不落分劑方隅，故非內外中間，非長短方圓，非青黃赤白，
G157n2594_p0109a06║非過現未來，一切處，一切時，求心當體，了不可得。夫凡夫眾生，執萬法以
G157n2594_p0109a07║為實有，現前山河大地，明暗色空，人我是非，以及見聞覺知等，一切諸法，
G157n2594_p0109a08║悉有可得，所以終日妄心流動，無可止息。今既推心了不可得，從心所起一切
G157n2594_p0109a09║諸法，亦皆不可得，然雖了不可得，而非同頑空木石之無知，故云非無刹那之
G157n2594_p0109a10║念，胡來見胡，漢來見漢。現在一念有情無情之境界，無不覺知明了清楚，故
G157n2594_p0109a11║云：任運覺知念起。
G157n2594_p0109a12║又觀此心念，以內有六根，外有六塵。根塵相對，故有識生；根塵未對，識本無
G157n2594_p0109a13║生。觀生如是，觀滅亦然，生滅名字，但是假立。生滅心滅，寂滅現前，了無所
G157n2594_p0109a14║得，是所謂涅槃空寂之理，其心自止。
G157n2594_p0109a15║上來返觀此一念能起之心，竟在何處？三際窮之，無有處所。而於不可得中，
G157n2594_p0110a01║非無剎那之念，而任運覺知心念所起，行者又復返觀此心念，因何而起？吾人
G157n2594_p0110a02║內心，有眼、耳、鼻、舌、身、意之六根，根有勝義浮塵之不同。浮塵根，
G157n2594_p0110a03║即父母所生之身是，虛假不實，故名浮；無見聞覺知之用，故名塵。二勝義根，
G157n2594_p0110a04║此根凡夫肉眼有礙，不能見，天眼能見之。經云：眼如葡萄朵，耳如新卷葉，
G157n2594_p0110a05║鼻如雙垂爪，舌如初偃月，身如腰鼓顙，意如幽室見是也。所言勝義者，以
G157n2594_p0110a06║其有增上勝力，能照境發識，以成根用，故名勝義。如眼能見色，耳能聞聲，
G157n2594_p0110a07║乃至意能知法，此為內六根區別之相。外則有色、聲、香、味、觸、法之六
G157n2594_p0110a08║塵境界，因六根對六塵，互相交偶，於中故有生六識。若根塵不相黏，識則無
G157n2594_p0110a09║由而起，因其單根不生，獨塵難成也。是知根塵為能生，識心為所生，六根為
G157n2594_p0110a10║能對，六塵為所對，彼此互相依靠，互相建立，當知能對所對，能生所生，悉
G157n2594_p0110a11║皆幻化無常，畢竟空無實體。因為虛妄因緣和合根塵相對，遂有識生，若虛妄
G157n2594_p0110a12║因緣別離，根塵脫黏，識心即滅。當知識本無生，因根塵之緣而有，然根塵本
G157n2594_p0110a13║無生，亦因識心之緣而有。如是緣生無性，當體即空，返觀能生之心，既如是，
G157n2594_p0110a14║而返觀所滅之境，亦復如是。謂觀心不生，觀法亦不生，觀心無常，觀法亦
G157n2594_p0110a15║復無常。故云觀生如是，觀滅亦然，是知生而滅，滅而生，生生滅滅，滅滅生
G157n2594_p0111a01║生，生滅名字，但是假立，以其緣生緣滅，虛假不實，但幻妄稱相而已！行者
G157n2594_p0111a02║善能返觀，不特將所生之法不可得，即將能觀之心亦復不可得，能所雙亡，心
G157n2594_p0111a03║境俱寂，是則真空寂滅之理，朗然顯現在前，謂生滅既滅，寂滅現前。此時大
G157n2594_p0111a04║地平沈，虛空粉碎，此處無人無我無眾生。永嘉大師云：「了了見，無一物，亦無人亦無佛，大
G157n2594_p0111a05║千沙界水中漚，一切凡聖如電拂。」不但六凡無所得，四聖亦無所得，不特妄是
G157n2594_p0111a06║空，真亦是空。至此地步，唯是平等一心而已，尚何有其他哉！
G157n2594_p0111a07║起信論云：若心馳散，即當攝來住於正念。是正念者，當知唯心，無外境界。即
G157n2594_p0111a08║復此心，亦無自相，念念不可得。謂初心修學，未便得住，抑之令住，往往發狂。
G157n2594_p0111a09║如學射法，久習方中矣。
G157n2594_p0111a10║起、是起發，信、正信。謂起發大乘上根人，生於大乘正信，故名起信論，此
G157n2594_p0111a11║書馬鳴菩薩所造，全明行人做功修行之方法，其中所說，若心念奔馳，流散於
G157n2594_p0111a12║塵境之上，行者即當將心收攝回來，安住於正念之中。正念者，無念也，無念
G157n2594_p0111a13║之念，名為正念，因此正念能破除一切妄念。當知萬法唯心，離心之外，別覓
G157n2594_p0111a14║一法了不可得。一切諸法，無不唯心所現，因心成體，心外無法，此心即法界
G157n2594_p0111a15║性，圓具萬法，所謂一切法趣此心，是趣不過。然此心無方隅，無分劑，無形
G157n2594_p0112a01║相，無疆畔，當體了不可得，雖了不可得，而諸相歷然。所謂虛空本非羣相，
G157n2594_p0112a02║而不拒諸相發揮，所以森羅萬象，無不炳現於其前，雖物物頭頭，萬別千差，
G157n2594_p0112a03║而其心湛湛然，寂寂然，了無所有，唯是直心正念，是則不止而止，名為善修
G157n2594_p0112a04║妙止。每見初心人，修學止法，暫時未能將心安住，遂壓捺抑制之，勉強令其
G157n2594_p0112a05║止住，強之愈急，逼拶過勞，往往眾患叢生，癲狂者有之，心病者有之，是皆
G157n2594_p0112a06║不善於修止故耳！所以初用功人，勿心急，勿過執。如古之趙州祖師，三十年
G157n2594_p0112a07║不雜用心。又如紙衣道者，四十年坐守蒲團，方能與道相應。當知用功之人，
G157n2594_p0112a08║猶如彈琴相似，徐調其絃，不寬不急，久之絃調指適，自然妙音流露。又如學
G157n2594_p0112a09║射箭，久習方能中的也。
G157n2594_p0112a10║二者修觀有二種：一者對治觀。如不淨觀，對治貪欲；慈心觀，對治瞋恚；界分
G157n2594_p0112a11║別觀，對治著我；數息觀，對治多尋思等，此不分別也。
G157n2594_p0112a12║此第二明修觀。上來所明繫緣守境止，制心止，體真止，三種修止之法，已釋
G157n2594_p0112a13║竟。今明修觀，亦有二種：一者對治觀，二者正觀。初對治觀，又名助觀，即
G157n2594_p0112a14║是對治自心中之煩惱病，以其癡暗凡夫，迷情過重，對於一切色塵境界，看不
G157n2594_p0112a15║破，識不透，念念之間，起貪瞋癡等種種妄念。行者若坐禪之時，須觀察自心
G157n2594_p0113a01║中所起之妄念，於何種為最？㈠若貪欲念多，即須修不淨觀對治之。如四念處，
G157n2594_p0113a02║九想觀，五停心中不淨觀，十六特勝等，皆屬對治貪欲之不淨觀門。求其於
G157n2594_p0113a03║初心凡夫，最為逗機，最易得益，最切要者，莫若九想觀。九想即九種假想，
G157n2594_p0113a04║假設之想，非是實有。一切眾生，皆以愛欲而正其性命，貪著世間五欲，躭戀
G157n2594_p0113a05║沈迷，輪迴生死，無有出期，是故佛令修此九種不淨觀法，使其想念純熟，心
G157n2594_p0113a06║不分散，若得三昧成就，自然貪欲除滅。言九想者：一觀胖脹想，如前面有可
G157n2594_p0113a07║愛之男女美色，假觀此人即已命終，心想死屍，於頃刻間，見其胖脹，如皮囊
G157n2594_p0113a08║盛風，異於本相，是為胖脹想。二青瘀想，謂行人觀胖脹已，復觀此美色死屍，
G157n2594_p0113a09║被風吹日曬，皮肉赤、黃、瘀、黑、青、黤，種種斑點之相顯露，是為青瘀
G157n2594_p0113a10║想。三壞想，觀青瘀想已，復觀死屍，風日所變，久之皮肉裂壞，身首足等六
G157n2594_p0113a11║分破碎，心、肝、脾、肺、等五臟腐敗，臭穢之物，流溢於外，是為壞相。四血
G157n2594_p0113a12║塗漫想，觀壞想已，復觀死屍，從頭至足，徧身膿血流溢，污穢塗漫，是為血
G157n2594_p0113a13║塗漫想。五觀膿爛想，既觀血塗漫已，復觀死屍，身上九孔血膿流出，皮膚骨
G157n2594_p0113a14║肉，均悉壞爛，狼籍在地，臭氣轉增，是為膿爛想。六蟲噉想，觀膿爛已，復
G157n2594_p0113a15║觀死屍，為蟲蛆唼食，鳥獸咀嚼，殘缺剝落，是為蟲噉想。七散想，復觀死屍
G157n2594_p0114a01║為禽獸所食，分裂破散，筋斷骨離，首足交橫，是為散想。八白骨想，觀散想
G157n2594_p0114a02║已，復觀死屍，形骸暴露，皮肉已盡，但見白骨狼籍，如貝如珂，是為白骨想。
G157n2594_p0114a03║九燒想，既白骨已，復觀死屍為火所燒，爆裂煙臭，薪盡火滅，同於灰土，
G157n2594_p0114a04║是為燒想。當知此九種不淨相，雖是假想作觀，然用之能成大事，譬如大海中
G157n2594_p0114a05║死屍，溺人若附之，即便得度，此為不淨觀，對治貪欲。㈡瞋恚念多，須以慈
G157n2594_p0114a06║心觀對治之。如行人正坐禪修觀時，心中生種種瞋恨怨怒之心，是由緣於過去
G157n2594_p0114a07║違情境上而起瞋，或不問是否，無故起惱之非理瞋；或追憶前人惱我，惱我親
G157n2594_p0114a08║及讚嘆我之怨家，由此而起順理瞋；或以己為是，以他為非，而生恨之諍論瞋，
G157n2594_p0114a09║於此等違情境上，而起種種之瞋恨心，應當觀想一切眾生，皆是我過去父母，
G157n2594_p0114a10║及親戚等。既是我父母親戚，常應時時令其安隱快樂，何得反生瞋惱之念耶？
G157n2594_p0114a11║此即修慈心觀對治瞋火也。慈悲觀亦略有三種不同：倘發獨頭而生之違理瞋，
G157n2594_p0114a12║則修生緣慈悲對治之。若遇前人惱我觸我之順理瞋，則修法緣慈悲觀對治之；
G157n2594_p0114a13║若執於己為是，於他為非，所起之諍論瞋，則修無緣慈悲觀對治之。如是行
G157n2594_p0114a14║者，以修三慈之方便，息滅瞋火，心得清涼，自然與道相應也。㈢著我之念多，
G157n2594_p0114a15║以界分別觀對治之，所言界分別者，界為界限，因吾人之身，悉由地、水、火、
G157n2594_p0115a01║風、空、根、識之七大假合而成，七大各有界限不同，其地是堅性，水是
G157n2594_p0115a02║溼性，火是熱性，風是動性，餘可類推。若著我之見重者，須微細觀察：地大
G157n2594_p0115a03║是我耶？水大是我耶？若地大是我，則火大水大非是我；若火大是我，則地大
G157n2594_p0115a04║風大非是我；若七大悉是我，則我有數多，當知我本非一，豈有無量？於此觀
G157n2594_p0115a05║之，根塵識界，覓我了不可得，不可得處，即無有我。但眾生不了，於無我中，
G157n2594_p0115a06║妄執有我。妄認四大為自身相，妄認六塵緣影為自心相，其實五陰本空，四
G157n2594_p0115a07║大非我，果能如是，分別推究，則執我之念滅矣。㈣尋思散亂之念多，以數息觀
G157n2594_p0115a08║對治之。言數息者，即數自己之鼻息，揀風喘氣，但數鼻中微微若存若亡之進
G157n2594_p0115a09║出息，從一至十。由十復一，數入不數出，數出不數入，如是綿綿密密，心依
G157n2594_p0115a10║於息，息依於心，別無他緣，唯隨於息，記數分明，如是即將心中之尋求思慮，
G157n2594_p0115a11║悉滅無餘，故云不分別也。
G157n2594_p0115a12║二者正觀。觀諸法無相，並是因緣所生，因緣無性，即是實相。先了所觀之境一
G157n2594_p0115a13║切皆空，能觀之心自然不起。前後之文，多談此理，請自詳之。如經偈中說：諸法
G157n2594_p0115a14║不牢固常在於念中已解見空者一切無想念
G157n2594_p0115a15║上來所明是助觀，今明正觀。謂觀一切諸法，不自生，不他生，不共生，不無
G157n2594_p0116a01║因而生，當體即空即假即中，不思議圓三諦理。然於此三觀之中，其最不易修
G157n2594_p0116a02║者，莫若空觀，因凡夫眾生，自無始來，為無明障蔽，執萬法為實有，說空不
G157n2594_p0116a03║易空，故須先了達諸法無相，無相即是空。然何以能了知諸法無相耶？比况前
G157n2594_p0116a04║面有朵最美麗之花，令人可喜可愛，過了幾日，花即萎謝，葉瓣脫落，足見此
G157n2594_p0116a05║花終歸磨滅，原自無相，若真實有相，則不變壞焉！有萎衰零落之相哉！花相
G157n2594_p0116a06║如是，諸相亦然。故云：觀諸法無相，此為根機鈍者而言，待諸法壞後，方識是
G157n2594_p0116a07║空；若根機利者，則了達諸法當體即空，無待壞後而識空。何以故？以其從因
G157n2594_p0116a08║緣而生故，一切既從因緣生，則緣生無有性，無性之性，即是實相妙性。實相
G157n2594_p0116a09║者，無相也，無相無不相，即是實相。金剛經云：「凡所有相，皆是虛妄，若見
G157n2594_p0116a10║諸相非相，即見實相。」若能如實了達所觀之境，一切皆空，則能觀之心，自然
G157n2594_p0116a11║不起。謂心本無生因境有，境若無時心亦無，此止觀之理，盡載前後文中，請
G157n2594_p0116a12║自詳之，不再繁贅。如經偈云：「諸法不牢固，常在於念中。」諸法，即一切依正
G157n2594_p0116a13║而言，既從因緣生，則從因緣滅，故云不牢固。生滅本空，常常在吾人心念之
G157n2594_p0116a14║中顯現，若無有心，則無有境，心生法生，心滅法滅，一切法不離自心故。楞
G157n2594_p0116a15║嚴經云：諸法所生，唯心所現，一切因果，世界微塵，因心成體，是知心為萬
G157n2594_p0117a01║法之本。已解見空者，一切無想念，此二句文意甚深。已解，即已了解。一切
G157n2594_p0117a02║萬法空無所有，至此則無一切妄想雜念。妄念若無，心自清淨矣。見空，不特
G157n2594_p0117a03║解見但空，且能了達摩訶般若畢竟空，無想不特無有無想，且無非有非無之想，
G157n2594_p0117a04║故云一切無想念。又諸法不牢固，常在於念中，即體真止空觀，已解見空者，
G157n2594_p0117a05║即方便隨緣止假觀，一切無想念，即息二邊分別止中道觀。若能於此四句文，
G157n2594_p0117a06║能深究之，則下之文，思過半矣！上來第一對治初心麤亂修止觀文竟。
G157n2594_p0117a07║二對治心沈浮病修止觀。行者於坐禪時，其心闇塞無記瞪瞢，或時多睡，爾時應
G157n2594_p0117a08║當修觀照了。若於坐中，其心浮動輕躁不安，爾時應當修止止之。是則略說對治
G157n2594_p0117a09║心沈浮病修止觀相。但須善識藥病相對用之，一一不得於對治有乖僻之失。
G157n2594_p0117a10║此第二對治心沈浮病修止觀。行者於靜坐禪觀之時，其心或昏沈闇塞，或浮動輕
G157n2594_p0117a11║躁，或無記，或瞪瞢。無記者，即無所記別也，亦有蓋覆明了二種不同，第八
G157n2594_p0117a12║識為明了無記，蓋覆無記。於初心用功人散亂者多，尚未見有無記，若久棲心道
G157n2594_p0117a13║業老修心人，每每有蓋覆無記，已將麤心亂想暫伏，於中便生一種無所記別糊
G157n2594_p0117a14║糊塗塗之相，說明不明，是昧非昧，不覺妄念，亦不重昏，記憶不明，念頭不
G157n2594_p0117a15║清，行者不了，便生取著，光陰由此糊塗過去，唐喪功夫，誠為可惜。無記之
G157n2594_p0118a01║為害，實勝於昏散之病，行者若於靜坐中，有此等蓋覆無記發現之時，即應當
G157n2594_p0118a02║修觀照了，念茲在茲，既不昏沈，亦無令其境界不分明之闇覆無記現前。若於
G157n2594_p0118a03║坐中無如上所說之無記昏沈病，而其心浮動輕躁不安亦不好。心浮動，即心掉
G157n2594_p0118a04║擧；輕躁不安，即是身掉擧。如是身心掉擧，內外不安，心散念浮，亦足以損
G157n2594_p0118a05║法身、失功德。當此浮動病發時，亦急須棄之，應當修止止之，不令浮動。此
G157n2594_p0118a06║是略說修止觀對治浮沈病之相，然須善識藥病相對而治之，即是以止治散，以
G157n2594_p0118a07║觀治昏。所謂宜止則止，宜觀則觀，謂知病識藥，應病與藥，切不可亂投藥石，
G157n2594_p0118a08║反增病患，故云一一不得有乖僻之失。乖者亂也，僻者偏也，即不得錯亂修
G157n2594_p0118a09║習之謂。
G157n2594_p0118a10║三隨便宜修止觀。行者於坐禪時，雖為對治心沈，故修於觀照，而心不明淨，亦無
G157n2594_p0118a11║法利，爾時當試修止止之。若於止時，即覺身心安靜，當知宜止，即應用止安心。
G157n2594_p0118a12║
G157n2594_p0118a13║正修章中有五義修止觀不同，前二已竟，今第三明隨便宜修止觀。此觀由前對
G157n2594_p0118a14║治浮沈病修止觀而來。言隨便宜者，即是隨自己之便，不拘修止，亦不局修觀，
G157n2594_p0118a15║隨自意便而修，惟求其適當，獲益為要。前雖為對治心沈之病，修於觀照而
G157n2594_p0119a01║對治之，而心仍不得明淨，亦不能獲佛法之利益，爾時當試修止以止之。試修，
G157n2594_p0119a02║即試驗後方修，若試驗後與心相應，即不妨依而修之。行者於坐禪時，睡魔
G157n2594_p0119a03║俱多，本應修觀對之，但習久不得益，則不妨修止以止之，久之睡病亦能消滅
G157n2594_p0119a04║也。所謂以毒攻毒，身心清淨，即是以止安心之功夫。
G157n2594_p0119a05║若於坐禪時，雖為對治心浮動故修止，而心不住，亦無法利，當試修觀。若於觀
G157n2594_p0119a06║中，即覺心神明淨，寂然安隱，當知宜觀，即當用觀安心。是則略說隨便宜修止
G157n2594_p0119a07║觀相。但須善約便宜修之，則心神安隱，煩惱患息，證諸法門也。
G157n2594_p0119a08║前來明隨便宜修止，今明隨便宜修觀。若行者，於坐禪中，雖修止對治浮沈病
G157n2594_p0119a09║魔，而心仍復輕躁，不能安住，爾時當試修觀。若修觀時，即自覺知，心神明
G157n2594_p0119a10║淨，湛寂安隱，即與觀相應，則以修觀，而安其心，此為隨便宜修止觀之相。
G157n2594_p0119a11║是則修習止觀，須善巧約便利合宜者修之，則心安神怡，煩惱之患息滅，波羅
G157n2594_p0119a12║密門，由此證入矣。
G157n2594_p0119a13║四對治定中細心修止觀。所謂行者先用止觀對破麤亂，亂心既息，即得入定，定
G157n2594_p0119a14║心細故，覺身空寂，受於快樂；或利便心發，能以細心取於偏邪之理。若不知定心
G157n2594_p0119a15║止息虛誑，必生貪著。若生貪著，執以為實；若知虛誑不實，即愛見二煩惱不起，
G157n2594_p0120a01║是為修止。雖復修止，若心猶著愛見，結業不息，爾時應當修觀，觀於定中細心；
G157n2594_p0120a02║若不見定中細心，即不執著定見。若不執著定見，則愛見煩惱業悉皆摧滅，是
G157n2594_p0120a03║名修觀。此則略說對治定中細心修止觀相。分別止觀方法，並同於前，但以破定
G157n2594_p0120a04║見微細之失為異也。
G157n2594_p0120a05║此第四是為久修者所對治。初修行者，則無此病。因此種境界，最為微細，麤
G157n2594_p0120a06║心之人，不易得故。行者對破麤心亂想，即將自心之浮動妄念消滅，爾時即得安
G157n2594_p0120a07║心入禪定之中，於其定中心念微細，故便覺自身空空寂寂，受於快樂。有時或
G157n2594_p0120a08║利便之心間發，遂於定中，橫生計度，知見叢生。因心細與定境相應故，微念
G157n2594_p0120a09║思山則見山，微念思水則現水，以是行者，便為殊勝境界，取於偏邪之理，執
G157n2594_p0120a10║之為實，不肯去捨。殊不知此全是定心止息之一點虛誑之境，法塵之影子，若
G157n2594_p0120a11║固執之，終不免落邪見之禍。楞嚴經云：「知見立知，即無明本。」又云：「不作聖心，
G157n2594_p0120a12║名善境界；若作聖解，即受羣邪。」此等悉是訓誨坐禪人之誠語，祈留意焉。
G157n2594_p0120a13║若了知此境虛誑不實，則不生貪著，不起分別，則見煩惱不起；不生貪染，則
G157n2594_p0120a14║愛煩惱無由生；不起見愛，心地安靜，是為修止。然雖復修止止之，假若自心
G157n2594_p0120a15║幻境，不能棄除，猶念念貪著，愛見結業煩惱仍然不息，行者則不修止，應當
G157n2594_p0121a01║修觀而觀照之。返觀定中細心，一心澄神寂照，如貓捕鼠然，以是微微照了，
G157n2594_p0121a02║定中細心，了不可得，是名細心中修觀。每見世之外道，於禪定中，稍嘗一點
G157n2594_p0121a03║禪味，便以為己之功夫究竟，從此起邪見，撥因果，既不識修止觀對治，復執之
G157n2594_p0121a04║為實，此迷中倍人也，悲夫！
G157n2594_p0121a05║五為均齊定慧修止觀。行者於坐禪中因修止故，或因修觀，而入禪定。雖得入定，
G157n2594_p0121a06║而無觀慧，是為癡定，不能斷結。或觀慧微少，即不能發起真慧，斷諸結使，發
G157n2594_p0121a07║諸法門。爾時應當修觀破析，則定慧均等，能斷結使，證諸法門。行者於坐禪時
G157n2594_p0121a08║因修觀故，而心豁然開悟，智慧分明，而定心微少，心則動散，如風中燈，照物不
G157n2594_p0121a09║了，不能出離生死。爾時應當復修於止，以修止故，則得定心，如密室中燈，即
G157n2594_p0121a10║能破暗，照物分明，是則略說均齊定慧二法修止觀也。行者若能如是於端身正坐
G157n2594_p0121a11║之中，善用此五番修止觀意，取捨不失其宜，當知是人善修佛法，能善修故，必
G157n2594_p0121a12║於一生不空過也。
G157n2594_p0121a13║此第五修止觀。不斷結使者，不能斷除煩惱之結使也。證諸法門者，即證圓頓諸波羅
G157n2594_p0121a14║密法門也。觀慧微少者，即有止無觀，定多於慧也；定心微少者，即有觀無止，慧多
G157n2594_p0121a15║於定也。若有定無慧，此定是枯定；若有慧無定，此慧亦是狂慧。若欲斷除結
G157n2594_p0122a01║使，證諸法門，非止觀齊修，定慧均等不可。在因名止觀，在果名定慧，止觀
G157n2594_p0122a02║二法，如鳥之兩翼，車之二輪，離則兩傷，合則雙美，故以密室中燈為喻，正
G157n2594_p0122a03║顯止觀決要均等，方能脫離苦海。當知止觀齊修，定慧均等者何，無他，即一
G157n2594_p0122a04║句彌陀是。梵語阿彌陀，此云無量光壽，光即是慧，壽即是定，光壽不二，即
G157n2594_p0122a05║是定慧均等之妙止觀。如吾人念一句佛號，能念之心，所念之佛，了不可得，
G157n2594_p0122a06║即是止。能念所念，歷歷明明，即是觀。當知正歷歷明明時，當體了不可得，
G157n2594_p0122a07║正了不可得時，而原來歷歷明明，當下即止即觀，即觀即止，止觀均等，定慧
G157n2594_p0122a08║不二之無量光壽也。行者若能善以念佛法門而修止觀，一生不致空過，現前當
G157n2594_p0122a09║來決定成佛。
G157n2594_p0122a10║復次，第二明歷緣對境修止觀者：端身常坐，乃為入道之勝要，而有累之身，必涉
G157n2594_p0122a11║事緣，若隨緣對境而不修習止觀，是則修心有間絕，結業觸處而起，豈得疾與佛
G157n2594_p0122a12║法相應。若於一切時中常修定慧方便，當知是人必能通達一切佛法。云何名歷緣
G157n2594_p0122a13║修止觀？所言緣者，謂六種緣：一行、二住、三坐、四臥、五作作（下祖臥切）、六
G157n2594_p0122a14║言語。云何名對境修止觀？所言境者，謂六塵境、一眼對色、二耳對聲、三鼻對
G157n2594_p0122a15║香、四舌對味、五身對觸、六意對法。行者約此十二事中修止觀故，名為歷緣對
G157n2594_p0123a01║境修止觀也。
G157n2594_p0123a02║上來正修章中共分二大科，一坐中修，二歷緣對境修。初坐中修分五種不同，
G157n2594_p0123a03║一對治麤心修止觀，乃至五為均齊定慧修止觀，此中各各有正助修止觀不同。
G157n2594_p0123a04║修止謂繫緣守境止，制心體真止；修觀則有不淨觀，慈悲觀，數息觀，界分
G157n2594_p0123a05║別觀等之助觀。正觀者，謂三止三觀焉。今明第二歷緣對境修止觀也，但於未
G157n2594_p0123a06║明之先，先須識其大意，然後一一所修，處處與佛海相應矣！當知現前所有種
G157n2594_p0123a07║種境界，悉是自心中之見相二分，心為能見，境為所見，以能見之見分，見於
G157n2594_p0123a08║所見之相分。當知見相二分，本無其體，悉由自證分證自證分而為其體，當體
G157n2594_p0123a09║即空假中，不思議圓三諦理。由此觀之，則物物頭頭悉是妙諦，所以云山河及
G157n2594_p0123a10║大地，全露法王身，羽毛並麟甲，普現諸三昧。又云擧一莖草，即是丈六金身，
G157n2594_p0123a11║翠竹黃花，無非般若。又如楞嚴經中之根塵識界，一一無非如來藏妙真如性，
G157n2594_p0123a12║清淨本然，徧周法界，即凡心是聖心，即陰境是不思議境，是法住法位，世
G157n2594_p0123a13║間相常住。然理雖如是，事必漸顯，故歷緣對境，一一須如實而修，方免入海
G157n2594_p0123a14║算沙，望洋興嘆。言第二明歷緣對境修止觀者，此句重牒徵起。緣謂事緣，境
G157n2594_p0123a15║即塵境。端身常坐，乃為入道之勝要，須知不特凡夫最初用功，要端身靜坐，
G157n2594_p0124a01║即十方諸佛，最初亦以端身正坐而入道，以其身清淨故。心清淨故，境清淨，
G157n2594_p0124a02║心空境寂，念念流入薩婆若海，故云坐為入道之勝要。而有累之身，必涉事緣，
G157n2594_p0124a03║二句，顯其不能端身常坐之義。因吾人生於世間，有此幻軀，處於生活場上，
G157n2594_p0124a04║終日為衣、食、住、等所逼迫，必涉世事塵緣，欲常坐修道，誠為難事，故
G157n2594_p0124a05║必須隨緣對境而修止觀，則不致空過。若將修行與世事，成為兩局，修止觀即
G157n2594_p0124a06║不能作事。作事不能修止觀，是則修心有間斷，結業觸處而起，欲期高登淨域，
G157n2594_p0124a07║速證不退，豈可得哉！若於一切時中，歷一切緣，對一切境之中，時時修於止
G157n2594_p0124a08║觀，常常安心定慧，以如是方便，無論歷何緣，對何境，即須返觀自心，推究
G157n2594_p0124a09║此境緣，從何處來，由何而去，時時觀察，推其究竟，原無實體，當知是人在
G157n2594_p0124a10║塵不染塵，雖和光混俗，不為世事所羈累，即世諦是佛法，即塵勞為佛事，是則
G157n2594_p0124a11║真俗融通三昧印，至此所謂終日吃飯，未曾咬著一粒米，終日穿衣，未曾掛著
G157n2594_p0124a12║一線絲，惟道是求，惟止觀是修。然雖終日一心求道，而世事仍然不妨做，無礙
G157n2594_p0124a13║自在，所謂山仍是山，水還是水，萬境歷歷，雖萬象羅列於前，而心中了無所
G157n2594_p0124a14║得，生心無住，即是隨緣對境而修止觀也。能如此，欲期開佛知見，證諸法門，
G157n2594_p0124a15║豈難事哉！云何名為對境修止觀，云何二字，徵起之詞。所言緣者，謂有六
G157n2594_p0125a01║種：一行緣、二住緣、乃至第六言語緣。對境，謂相對之境，亦有六種，如眼
G157n2594_p0125a02║對色境，耳對聲境，乃至意對法塵境。行者，若能於此二六一十二事之中，修
G157n2594_p0125a03║習止觀，是名歷緣對境修止觀也。
G157n2594_p0125a04║一行者。若於行時，應作是念：我今為何等事欲行？為煩惱所使，及不善無記事
G157n2594_p0125a05║行，即不應行。若非煩惱所使；為善利益如法事，即應行。云何行中修止？若於
G157n2594_p0125a06║行時，即知因於行故，則有一切煩惱善惡等法，了知行心，及行中一切法，皆不
G157n2594_p0125a07║可得，則妄念心息，是名修止。云何行中修觀？應作是念：由心動身，故有進趣，
G157n2594_p0125a08║名之為行。因此行故，則有一切煩惱善惡等法。即當反觀行心，不見相貌，當
G157n2594_p0125a09║知行者及行中一切法，畢竟空寂，是名修觀。
G157n2594_p0125a10║此下正當於行、住、坐、臥、等十二事中，一一解釋修止觀之相。一行者，
G157n2594_p0125a11║即於行路時，修習止觀。倘若於行路時，但於未開步之先，即應作觀，中起如
G157n2594_p0125a12║是之念頭，我今為何等事而欲行路耶？若此行，是為煩惱所驅使，及作殺、盜、
G157n2594_p0125a13║淫、妄之不善事，或無記事而行者，即不應行。若此行非煩惱所使，乃是
G157n2594_p0125a14║為善利益，如法事而行，或為修戒定慧，燒香禮拜，散花供佛聽經聞法等事
G157n2594_p0125a15║而行者，即應行，總之諸惡莫作，眾善奉行者，即應行，否則不應行。言行中
G157n2594_p0126a01║修止者，所謂於行路之時，即能了知因於行路之故，則現有一切善惡等法，若
G157n2594_p0126a02║無此行，即無一切行中事，即所謂萬法唯行。又復應知，行與不行，唯心所現，
G157n2594_p0126a03║因心而有，若不起此一念行走之心，即不起所行之足，及有所行之路，可見
G157n2594_p0126a04║此心，為能行。足所行，路之引機，心若不行，則足亦不能行，又安有所行之
G157n2594_p0126a05║路者哉！若知境本無生因心有，則萬法唯心，一切法趣此心，是趣不過，若知
G157n2594_p0126a06║心本無生因境有，則萬法唯行，一切法趣此行，是趣不過。推其究竟，能無一
G157n2594_p0126a07║定之能相，所無一定之所相，能所本寂，是名修止。止既如是，觀亦復然，故
G157n2594_p0126a08║古來祖師，專行常行三昧。
G157n2594_p0126a09║二住者。若於住時，應作是念：我今為何等事欲住？若為諸煩惱及不善無記事住，
G157n2594_p0126a10║即不應住；若為善利益事，即應住。云何住中修止？若於住時，即知因於住故，
G157n2594_p0126a11║則有一切煩惱善惡等法，了知住心、及住中一切法皆不可得，則妄念心息，
G157n2594_p0126a12║是名修止。云何住中修觀？應作是念，由心駐身，故名為住，因此住故，則有一
G157n2594_p0126a13║切煩惱善惡等法，則當反觀住心，不見相貌，當知住者及住中一切法，畢竟空
G157n2594_p0126a14║寂，是名修觀。
G157n2594_p0126a15║此住中修止觀。住即止住，即安住而非行之謂。由心駐身者，以其身由心所使，
G157n2594_p0127a01║心住身則住，若心不住，則身亦不住矣。畢竟空寂者，謂能住之心，及所住
G157n2594_p0127a02║之法，一一悉皆離四句，絕百非，當體本寂，與真空相應，故云畢竟空寂。餘
G157n2594_p0127a03║如文。
G157n2594_p0127a04║三坐者。若於坐時，應作是念：我今為何等事欲坐？若為諸煩惱，及不善無記事
G157n2594_p0127a05║等，即不應坐；為善利益事，則應坐。云何坐中修止？若於坐時，則當了知因於
G157n2594_p0127a06║坐故，則有一切煩惱善惡等法，而無一法可得，則妄念不生，是名修止。云何坐
G157n2594_p0127a07║中修觀？應作是念：由心所念壘脚安身，因此則有一切善惡等法，故名為坐，反
G157n2594_p0127a08║觀坐心，不見相貌，當知坐者及坐中一切法，畢竟空寂，是名修觀。
G157n2594_p0127a09║由心所念，壘脚安身者，謂心生則種種法生，心起念故，方使雙脚壘疊安置於
G157n2594_p0127a10║身，收足不行也。所謂結跏趺坐，若能於坐中，念一句阿彌陀佛名號，能所雙
G157n2594_p0127a11║泯而雙歷，即是修止觀。因止觀二法，不離自心，念佛即是念自心，自心即是
G157n2594_p0127a12║止觀。此心從無始以來，不昏不散，不沈不浮。不散故空空寂寂，即止；不昏故
G157n2594_p0127a13║歷歷明明，即觀。若能老老實實執持一句彌陀名號，則自心之止觀，自然顯現矣！
G157n2594_p0127a14║然此坐之一字，務須簡別，不可一概而論，若因遊戲快樂，於歌舞場中而坐，
G157n2594_p0127a15║則不應坐。若為了生死，求佛道，於說法處，修道場中，聽經辦道而坐，是
G157n2594_p0128a01║則應坐。惡者不應坐即止，善者當應坐即觀，故須簡別之也。
G157n2594_p0128a02║四臥者。於臥時應作是念：我今為何等事欲臥？若為不善放逸等事，則不應臥，若
G157n2594_p0128a03║為調和四大故臥，則應如師子王臥。云何臥中修止？若於寢息，則當了知因於臥
G157n2594_p0128a04║故，則有一切善惡等法，而無一法可得，則妄念不起，是名修止。云何臥中修觀？
G157n2594_p0128a05║應作是念：由於勞乏，即便昏闇，放縱六情，因此則有一切煩惱善惡等法。即當
G157n2594_p0128a06║反觀臥心，不見相貌，當知臥者及臥中一切法，畢竟空寂，是名修觀。
G157n2594_p0128a07║行、住、坐、臥、四威儀中，咸能修習止觀，故一切時，一切處，無不成為止
G157n2594_p0128a08║觀之功用矣。然臥之為法，本為不善，何以能修止觀耶？因臥能調和色身，補
G157n2594_p0128a09║養精神之不足。凡夫眾生，於此業報所感之身軀，若完全不令睡臥，精神為之
G157n2594_p0128a10║損傷，何能修心辦道，是故須臥。若於臥時，當作如是思維，我今所臥，倘若
G157n2594_p0128a11║為不善放逸等事而臥，則不須臥。不善放逸者，即淫欲、忿怒、愚癡也。若如
G157n2594_p0128a12║是而臥，則不應臥。若因修習止觀，研究教理，弘揚佛法等而臥，是則應臥。
G157n2594_p0128a13║若因為調和自身之四大而臥者，即應如獅子王臥。言四大者，謂吾人之身，攬外
G157n2594_p0128a14║界地、水、火、風，而成內身四大，因對色、聲、香、味、觸、四微，故稱為
G157n2594_p0128a15║大也。一地大，地以堅礙為性，謂眼、耳、鼻、舌、身等，名為地大。若不假
G157n2594_p0129a01║水，則不和合，經云：髮、毛、爪、齒、皮、肉、筋、骨等，皆歸於地是也。
G157n2594_p0129a02║二水大，水以潤濕為性，謂唾涕、津液等，名為水大。若不假地，即便流散，
G157n2594_p0129a03║經云：唾涕、膿血、津液、涎沫、痰淚、精氣，大小便利，皆歸於水是也。
G157n2594_p0129a04║三火大，火以燥熱為性，謂身中煖氣，名為火大。若不假風，則不增長，經云：
G157n2594_p0129a05║煖氣歸火是也。四風大，風以動為性，謂出入息，及身手動轉、執捉、運奔，
G157n2594_p0129a06║名為風大。以其此身動作，皆由風轉，經云：動轉歸風是也，此為內身中之
G157n2594_p0129a07║四大。當知四大如毒蛇，若一大不調，則有一百零一病，故須調和適宜之。若
G157n2594_p0129a08║行者，欲調和此四大故，臥則應如師子王而臥，師王之臥非實昏也，以其惺惺
G157n2594_p0129a09║寂寂，寂寂惺惺，非同常人之恣縱睡眠，熟寢而臥也。云何臥中而修止觀耶？
G157n2594_p0129a10║若於寢息時，須了達因臥故，而有戒、定、慧之善法，殺、盜、淫等之惡
G157n2594_p0129a11║法，若微細推究觀察之，畢竟空無實體，是知臥中求於生滅、迷悟、去來，了不
G157n2594_p0129a12║可得，如是則妄念不起，故名修止。於臥中修觀者，謂當正臥之時，心中應作
G157n2594_p0129a13║如是念，由於勞乏，即便昏闇，放縱六情。六情者，即眼、耳、鼻、舌、身、
G157n2594_p0129a14║意之六根也。因此則有一切善不善法，爾時即當返觀此一念能臥之心，不見
G157n2594_p0129a15║相貌，當知能臥及所臥中一切法，其體空寂，畢竟了不可得，如是行者，是名
G157n2594_p0130a01║修觀。
G157n2594_p0130a02║五作者。若作時應作是念：我今為何等事欲如此作？若為不善無記等事，即不應作；
G157n2594_p0130a03║若為善利益事，即應作。云何名作中修止？若於作時，即當了知因於作故，則
G157n2594_p0130a04║有一切善惡等法，而無一法可得，則妄念不起，是名修止。云何名作時修觀？應
G157n2594_p0130a05║作是念：由心運於身手造作諸事，因此則有一切善惡等法，故名為作。反觀作心，
G157n2594_p0130a06║不見相貌，當知作者及作中一切法，畢竟空寂，是名修觀。
G157n2594_p0130a07║此明第五種於工作之時，亦可修習止觀。所謂運水搬柴，迎賓送客，穿衣吃飯，
G157n2594_p0130a08║咳吐掉臂，皆不可棄修止觀。作謂造作，當知作之一字，實為眾善之首，萬
G157n2594_p0130a09║惡之魁，故行者，於未作之先，務須審察籌量，微細推究，所作之事，是損耶？
G157n2594_p0130a10║益耶？若此作於人有益，當應勇猛精進而作，若於人有損，即須止之，不可應作。
G157n2594_p0130a11║反觀作心者，即反觀能作之心，不在內外中間，不見相貌，能作所作，畢竟
G157n2594_p0130a12║空寂，故名為觀。又復應知作之一字，能力甚大，不特人天因果，因造作而成，
G157n2594_p0130a13║抑且上至四聖因果，亦因造作而有，若不造作，則了無一物。謂是心是地獄，
G157n2594_p0130a14║是心作地獄，是心是佛，是心作佛，足見流轉生死，安樂妙常，唯此作字，更
G157n2594_p0130a15║非他物。是知善惡以心為本，心為造作之本，以其心動故身動，身動故境動，
G157n2594_p0131a01║若心不動，則境亦不動矣！古時有鐵匠者，終歲打鐵，製造兵器為生活，道人
G157n2594_p0131a02║憐而憫之，化其念佛，每一擊念一句佛，彼遵命而行，久而久之，功夫成熟，
G157n2594_p0131a03║所謂水到渠成也，至臨命終時，遂說偈曰：「釘釘鐺鐺，久煉成鋼，江上太平，
G157n2594_p0131a04║我往西方。」以此觀之，念佛打鐵即是修止觀，尚希諸仁者不可輕而忽之。
G157n2594_p0131a05║六語者。若於語時，應作是念：我今為何等事欲語？若隨諸煩惱，為論說不善無
G157n2594_p0131a06║記等事而語，即不應語，若為善利益事，即應語。云何名語中修止？若於語時，
G157n2594_p0131a07║即知因此語故，則有一切煩惱善惡等法，了知語心及語中一切煩惱善不善法，
G157n2594_p0131a08║皆不可得，則妄念心息，是名修止。云何語中修觀？應作是念：由心覺觀鼓動氣
G157n2594_p0131a09║息，衝於咽喉唇舌齒齶，故出音聲語言。因此語故，則有一切善惡等法，故名為語。
G157n2594_p0131a10║反觀語心，不見相貌，當知語者及語中一切法，畢竟空寂，是名修觀。如上
G157n2594_p0131a11║六義修習止觀，隨時相應用之，一一皆有前五番修止觀意，如上所說。
G157n2594_p0131a12║第六口語言時，亦能修止觀。所謂麤言及細語，皆歸第一義，世間一切治世語
G157n2594_p0131a13║言及諸喜、怒、哀、樂，悉與實相不相違背。然當語言時，即當回觀返照，如
G157n2594_p0131a14║此利益甚大。若不應語者，當守口如瓶。若一言之出，能興邦國造福民眾者，
G157n2594_p0131a15║此即應語。若一言之出，能敗國亡家喪身失命者，則不應語。古人云：「一言以
G157n2594_p0132a01║興邦，一言以喪邦。」又云：「禍從口出，病從口入。」其語言之重要，不可不慎歟。
G157n2594_p0132a02║云何名語中修止耶？所言語中修止者，謂若於語時，即應推究。了知因此語
G157n2594_p0132a03║故，則有一切煩惱善惡等法。一切二字，乃盡際包括之辭。煩惱者，謂昏煩之
G157n2594_p0132a04║法，惱亂心神也。煩惱雖多，不出三種，一見思，迷理起分別為之見，對境起
G157n2594_p0132a05║貪愛為之思。二塵沙，謂眾生心中之妄念習氣，若空中塵，河中沙之多也。三
G157n2594_p0132a06║無明，即無所明了，昏闇晦昧之謂。當知吾人之心，本來光光明明，清清淨淨，
G157n2594_p0132a07║唯一大光明藏，徹照無餘，因眾生顛倒妄想，背覺合塵，將本有之實相妙智，
G157n2594_p0132a08║一變而為無明黑闇之昏惑煩惱，自心妙諦之理性，埋沒不現。故今於語言時，
G157n2594_p0132a09║修習止觀，蓋止能伏惑，觀能破惑，以三止止伏惑，以三觀智，照破三惑，
G157n2594_p0132a10║發本三智，顯自性三諦，則將本地風光，徹底顯露矣。然何能於語言修止耶？
G157n2594_p0132a11║即於語時，不觀於所，返觀於能，了知能語之心，了不可得，則語中所言一切
G157n2594_p0132a12║善惡等法，皆不可得。以其離能無所故，如是能所，悉皆了不可得，則虛妄之
G157n2594_p0132a13║心念息滅，是名修止。云何語中修觀？應作是念：死人亦具一口，何以不能語
G157n2594_p0132a14║言，則我之講話，皆由覺觀鼓動氣息等，故有言語音聲。覺觀者，麤心在緣為
G157n2594_p0132a15║覺，細心分別為觀。是知語言，由內鼓動氣息，衝於咽喉唇舌齶，故有音聲，
G157n2594_p0133a01║否則欲言，豈可得乎？當知口不能言，因心而有言。若口能言者，則世之啞子，
G157n2594_p0133a02║亦應能言，彼何而不言耶？足見言之非口也明矣！以其動之於心，方能言之
G157n2594_p0133a03║於口，若返觀能言之心，則非內外中間，亦非青、黃、赤、白，求其心體，不
G157n2594_p0133a04║見相貌，當體即空即假即中，不特能語之心，即空假中，抑所語中之一切善惡
G157n2594_p0133a05║等言，亦即空即假即中，畢竟空寂，如是則名語中修觀。昔慧可二祖，至達摩
G157n2594_p0133a06║初祖處求開示，以刀斷臂，痛不可忍，乃祈初祖言：「請師與吾安心。」祖曰：「將
G157n2594_p0133a07║心來與汝安。」大師答言：「覓心了不可得。」初祖曰：「吾與汝安心竟。」此即與止觀
G157n2594_p0133a08║畢竟空寂之義相符合，修止觀之門徑甚繁，若教以念一句彌陀，六字洪名，至
G157n2594_p0133a09║簡且易，若能不起思量分別，驀直念去，即與止觀相應，所以真修行者，切勿
G157n2594_p0133a10║好高騖遠，一門深入，如鼠之嚙棺，今日明日，必能透出，否則東嚙西嚙，終不
G157n2594_p0133a11║能出矣！
G157n2594_p0133a12║次六根門中修止觀者：一眼見色時修止者。隨見色時，如水中月，無有定實，若
G157n2594_p0133a13║見順情之色，不起貪愛；若見違情之色，不起瞋惱；若見非違非順之色，不起無
G157n2594_p0133a14║明及諸亂想，是名修止。
G157n2594_p0133a15║上明六緣修止觀已竟，此第二明六根對六塵修止觀也。初心之人，修習止觀，
G157n2594_p0134a01║欲與止觀相應，得其利益，頗不易易，以其止觀不與煩惱相應故。務須死心蹋
G157n2594_p0134a02║地放下一切，能所不二，不起分別，忘身忘體，而後可當知止觀二法，是破執
G157n2594_p0134a03║著之利斧，亡情見之鋼刀，趣菩提之階梯，除煩惱之妙藥也。若能於二六時中，
G157n2594_p0134a04║不忘止觀，何愁佛道不成，生死之不了也。故教於六根對一境界之中，修習
G157n2594_p0134a05║止觀，正顯念念不離，無間斷不休息之功。言六根對六塵而修止觀者，一謂眼
G157n2594_p0134a06║見色時修止觀，乃至六意對法塵修止觀也。一眼見色時修止觀者，隨眼所見種
G157n2594_p0134a07║種色相雖多，要不出三種：一顯色，顯即明顯，色即質礙之色，謂青黃赤白，
G157n2594_p0134a08║光影明闇，煙雲塵霧，虛空等色，明顯可見也；二形色，形即形相，謂長短方
G157n2594_p0134a09║圓，麤細高下，若正不正，皆有形相可攬也；三表色，表顯也，謂行住坐臥，
G157n2594_p0134a10║取捨屈伸，雖是所行之事，而有表對顯然可見，故名表色。又阿毘曇論復有三
G157n2594_p0134a11║種不同：一可見可對色，即一切色塵是，謂世間之色，眼則可見，又可對於眼
G157n2594_p0134a12║故也；二不可見可對色，即眼耳鼻舌身之五勝義根，及聲香味觸之四塵也。五
G157n2594_p0134a13║根謂眼識不可見而能對色，耳識不可見而能對聲，乃至身識不可見而能對觸，此
G157n2594_p0134a14║等皆勝義根也。四塵本不可見，而有對於耳鼻舌身，故云不可見有對色也；三
G157n2594_p0134a15║不可見無對色，此即無表色也，謂吾人第六意識，緣於過去所見之境，名為落
G157n2594_p0135a01║謝影子，蓋前五塵，雖於意識分別明了而皆不可見，且亦無表對，故名無表色
G157n2594_p0135a02║也，行者修止，若隨眼所見，如上所述之種種色，了知悉是空中華，水中月，
G157n2594_p0135a03║有即非有，非有而有，無有定實。若見順情可悅之色，當作如幻如化，如泡如
G157n2594_p0135a04║影，不起貪愛。若見違情可憎之色，不起瞋惱；若見非違非順中庸之色，即不
G157n2594_p0135a05║憎不愛，不起無明，及諸亂想，是名修止。當知前來所明之顯色形色表色等種
G157n2594_p0135a06║種色中，一一皆具有違順非違非順之不同，行者自詳之可也。
G157n2594_p0135a07║云何名眼見色時修觀？應作是念：隨有所見，即相空寂。所以者何？於彼根塵空
G157n2594_p0135a08║明之中，各無所見，亦無分別，和合因緣，出生眼識，次生意識，即能分別種種
G157n2594_p0135a09║諸色，因此則有一切煩惱善惡等法。即當反觀念色之心，不見相貌，當知見者
G157n2594_p0135a10║及一切法，畢竟空寂，是名修觀。
G157n2594_p0135a11║上來明眼見色修止已竟，次明見色修觀。行者應作是念，隨有所見，違順中庸
G157n2594_p0135a12║之色，悉如空華水月，夢幻泡影，其相本自空寂，了無纖塵之法可得也。所以
G157n2594_p0135a13║者何句徵起，謂於彼根塵空明之中，各無所見，亦無分別，何以故？以其無情
G157n2594_p0135a14║之物，無所分別故。然雖無分別，亦為出生眼識之助緣。若以眼而論，有能見
G157n2594_p0135a15║之根，所見之塵，若見外時，非緣空不可。因凡夫肉眼，洞視不過分寸，且黑
G157n2594_p0136a01║闇亦不能見，必須和合因緣，方能出生眼識，蓋識以了別為義，謂能照了分別
G157n2594_p0136a02║一切諸法故也。言眼識者，謂眼與色為緣而生眼識，眼因根而生，眼根因識
G157n2594_p0136a03║能見，是能見者名為眼識。然一切經論所明，眼識九緣生，耳識唯從八等義，
G157n2594_p0136a04║何故此中祗有明空根塵之四緣，詳略之異耳。茲將九緣生識之義，略明於下，
G157n2594_p0136a05║以供閱者之覈攷。所言九緣生眼識者，緣即助成之義，謂明空根境等之緣，生
G157n2594_p0136a06║眼耳鼻舌等八種之識，以其眼等五識，依第八識相分而建立，由第八識種子而
G157n2594_p0136a07║生，攬明空諸境而為相。六識緣八識相分而得生，取五塵境界而分別，依七識
G157n2594_p0136a08║而能執取也。第七識緣第八識見分而得起，轉第六識染淨而為依也。第八識為
G157n2594_p0136a09║眾識之根本，含諸法之種子，依第七識而轉託前五根識而為相也。由是而知，識
G157n2594_p0136a10║藉緣生，緣藉識有，更互為依，遞相倚託，以是而有多少不同，故言眼識九緣
G157n2594_p0136a11║生，耳識唯從八等也。九緣者：一明緣，明即日月之光，能顯諸色相，謂
G157n2594_p0136a12║眼因明而見，無明即不能發於眼識，故明為眼識之緣也。二空緣，空者蕩
G157n2594_p0136a13║然無礙，而能顯諸色相也，謂眼以空而能見，耳以空而能聞，無空則不能
G157n2594_p0136a14║發眼耳之識，故空為眼耳識之緣也。三根緣，根者眼耳等五根也，謂眼識依眼
G157n2594_p0136a15║根而能見，乃至身識依身根而能覺，若無五根，則五識無所依，故五根為五識
G157n2594_p0137a01║之緣也。四境緣，境者即五塵之境也，謂眼等五根，雖具見聞齅嘗覺等五識，
G157n2594_p0137a02║若無色等五種塵作對，則五識無由能發，故境為五識之緣也。五作意緣，即受
G157n2594_p0137a03║想行之心所發，有警察之義，謂如眼初對色時，便能覺察，引領趣境，使第六
G157n2594_p0137a04║識即起分別善惡之念，及耳等四根亦復如是，是以徧行一切時境，皆由作意，
G157n2594_p0137a05║故作意為眼等六識之緣。六根本依緣，根本即第八阿賴耶識，依即倚託也。謂
G157n2594_p0137a06║第八識是諸識之根本，眼等六識依第八識相分而得生，第八識相分，託眼等六
G157n2594_p0137a07║識而得起，故根本依為六識之緣也。七染淨依緣，染淨依者，即第七末那識也，
G157n2594_p0137a08║謂一切染淨諸法，皆依此識而轉，以其眼等六識，於色聲等六塵境上，起諸
G157n2594_p0137a09║煩惱惑業，則轉此煩惱染法，歸於第八識而成有漏。若六識修諸道品，白淨之
G157n2594_p0137a10║業，則轉此道品淨法，歸於第八識而成無漏，故名染淨依也。然七識依八識而
G157n2594_p0137a11║能轉，八識依七識而隨緣，更互為依，遞相倚託，故染淨依為眼等八識之緣也。
G157n2594_p0137a12║八分別依緣，分別者，即第六識也。此識能分別善惡有漏無漏色心諸法，以
G157n2594_p0137a13║眼等五根，雖能取境，皆依此識而有分別，是知五根對五塵境之好惡，由分別
G157n2594_p0137a14║而生，第七識之染淨，由分別而知，第八識之相分，由分別而顯，故分別依為
G157n2594_p0137a15║眼等八識之緣也。九種子緣，種子即眼等八識之種子也，謂眼識依眼根種子而
G157n2594_p0138a01║能見色，餘五可知。第七識依染淨種子而能相續，第八識依含藏種子而能出生
G157n2594_p0138a02║一切諸法，以諸識各依種子而生，故種子為眼根等諸識之緣也。有如上所述，
G157n2594_p0138a03║具九緣和合，方能出生眼識，如是即能分別青黃赤白順違中庸種種諸色，因此
G157n2594_p0138a04║則有一切煩惱善惡等色法，即當反觀念色之心，以其見物非是眼見，乃是心見，
G157n2594_p0138a05║反觀能見之心，不見相貌，當知見者，及一切所見之善惡色法，畢竟空寂，
G157n2594_p0138a06║所謂見聞如幻翳，三界若空華，聞復翳根除，塵消覺圓淨，此即眼見色時而修
G157n2594_p0138a07║止觀也。如阿那律陀因發憤而失其雙目，世尊憐而憫之，命修樂見照明金剛三
G157n2594_p0138a08║昧，遂得天眼，不因肉眼而能觀見三千大千世界，如觀掌中菓，此即從眼見色，
G157n2594_p0138a09║修止觀而得益。可見一切處，皆可以修止觀，所謂根根塵塵，悉是真實圓通；
G157n2594_p0138a10║物物頭頭，盡是菩提之道。
G157n2594_p0138a11║二耳聞聲時修止者。隨所聞聲，即知聲如響相，若聞順情之聲，不起愛心；違情
G157n2594_p0138a12║之聲，不起瞋心；非違非順之聲，不起分別心，是名修止。云何聞聲中修觀？應
G157n2594_p0138a13║作是念：隨所聞聲，空無所有，但從根塵和合，生於耳識，次意識生，強起分別，
G157n2594_p0138a14║因此即有一切煩惱善惡等法，故名聞聲。反觀聞聲之心，不見相貌，當知聞者
G157n2594_p0138a15║及一切法，畢竟空寂，是名為觀。
G157n2594_p0139a01║此第二明耳對聲塵修止觀。即知聲如響相，一切聲皆如山谷之答響，非是真實，
G157n2594_p0139a02║不過幻妄稱相而已。若聞順情之聲，如世間絲竹管絃，箜篌箏笛，以及歌詠
G157n2594_p0139a03║讚頌等皆是。若惡罵毀訾悲痛呪詛等，皆是違情之聲。當知勿論違順，皆如谷
G157n2594_p0139a04║響，倏然消殞，故愛心瞋心，皆不起也。若遇非違非順中庸淡泊之聲，如鼠唧
G157n2594_p0139a05║鳥空之類，亦不起分別，聞同不聞，是名修止。耳聞聲者，非徒耳根能聞，必
G157n2594_p0139a06║有識在，若無識心，即不能聽，謂心不在焉。視而不見，聽而不聞，食而不知
G157n2594_p0139a07║其味，故內有耳根，外有聲塵，中間能了別者，謂之耳識，所謂耳與聲為緣，
G157n2594_p0139a08║而生耳識，耳識依根而生，耳根因識能聽。但耳識祗能聽，而不能分別，必須
G157n2594_p0139a09║意識同時而起，故能分別，因此即有一切善惡等法。眼識九緣生，耳識唯從
G157n2594_p0139a10║八，眼識若無明緣即不能見，耳識雖無明緣亦能聽，故除去明緣，唯有八緣如
G157n2594_p0139a11║眼識中釋。當知一切眾生，為煩惱所使，終日循聲流轉，不能反聞聞自性，若
G157n2594_p0139a12║能反觀聞之心，不見相貌，聞者及所聞一切法，畢竟空寂，所謂反聞聞自性，
G157n2594_p0139a13║性成無上道者此也。楞嚴耳根圓通云：「初於聞中，入流亡所。所入既寂，動靜
G157n2594_p0139a14║二相，了然不生。如是漸增，聞所聞盡，盡聞不住。覺所覺空，空覺極圓。空
G157n2594_p0139a15║所空滅，生滅既滅，寂滅現前，忽然超越，世出世間，十方圓明。」此正與此觀
G157n2594_p0140a01║中，能聞所聞，畢竟空寂之理相符，故名修觀。
G157n2594_p0140a02║三鼻齅香時修止者。隨所聞香，即知如燄不實，若聞順情之香，不起著心，違情
G157n2594_p0140a03║之臭，不起瞋心；非違非順之香，不生亂念，是名修止。云何名聞香中修觀？應
G157n2594_p0140a04║作是念：我今聞香，虛誑無實。所以者何？根塵合故，而生鼻識，次生意識，強
G157n2594_p0140a05║取香相，因此則有一切煩惱善惡等法，故名聞香。反觀聞香之心，不見相貌，當
G157n2594_p0140a06║知聞香及一切法，畢竟空寂，是名修觀。
G157n2594_p0140a07║第三明鼻齅香時修止觀。謂行者隨所聞一切香氣，如栴檀沈速水香，及人造之
G157n2594_p0140a08║香水香粉等香，悉謂之香塵。然此香塵，有隨緣之能，用之於善則善，用之於
G157n2594_p0140a09║惡則惡，可見此香之一字，實昇沈之因緣，善惡之根本也。若了知世間一切諸
G157n2594_p0140a10║香，猶如陽燄不實，若聞一切適心悅意種種可貪可愛之香氣，不起一念貪著之
G157n2594_p0140a11║心。若遇伊蘭糞穢等種種可厭可惡之臭氣，不生一念瞋恨之心。若遇非違非順
G157n2594_p0140a12║之氣，不生愚癡無明胡思之亂想。如是行者，即是以鼻齅香塵而修止也。云何
G157n2594_p0140a13║以鼻齅香塵時修觀？反觀此香，虛誑無實。何以故？因根塵和合生於鼻識，而
G157n2594_p0140a14║能齅香。次生意識，而能分別，強取香相者，即堅固執著，而不肯捨去也，因
G157n2594_p0140a15║此則有一切煩惱善惡等法，若善用者，此香即成善法，如香積世界，餐香飯而
G157n2594_p0141a01║成佛事，謂香光莊嚴也；若不善用者，則因香氣而起惑造業，流轉生死，當知
G157n2594_p0141a02║是等皆因分別而有，分別因識心而有，識心因根塵和合而有。若無根塵和合，
G157n2594_p0141a03║則鼻識不生，鼻識不生，則意識不起，不起即無分別，無分別，則無一切善惡
G157n2594_p0141a04║煩惱等法。知因緣和合，虛妄有生，因緣別離，虛妄名滅，生滅名妄，滅妄名
G157n2594_p0141a05║真。如是反觀，此能聞之心，竟在何處？微細推究，非內非外非中間，無有方
G157n2594_p0141a06║隅，亦無形相。當知能聞所聞，其性空寂，所謂離能所、絕對待，畢竟空寂，故
G157n2594_p0141a07║名修觀。
G157n2594_p0141a08║四舌受味時修止者。隨所受味，即知如於夢幻中得味，若得順情美味，不起貪著，
G157n2594_p0141a09║違情惡味，不起瞋心；非違非順之味，不起分別意想，是名修止。云何名舌受
G157n2594_p0141a10║味時修觀？應作是念：今所受味，實不可得。所以者何？內外六味，性無分別，
G157n2594_p0141a11║因內舌根和合，則舌識生，次生意識，強取味相，因此則有一切煩惱善惡等法。
G157n2594_p0141a12║反觀緣味之識，不見相貌，當知受味者及一切法，畢竟空寂，是名修觀。
G157n2594_p0141a13║凡食物時，受酸甜苦辣鹹淡等味，皆可修止觀。古人云：終日食飯，未嘗食著
G157n2594_p0141a14║一顆米，以其心無分別故。舌以味為緣，而生舌識，舌識依根而生，舌根因識
G157n2594_p0141a15║能嘗，是能嘗者，即名舌識。次生同時意識，而能分別其好惡，以舌根為能分
G157n2594_p0142a01║別，味塵為所分別，能所和合，故云識生。蓋七緣和合生於舌識，不同眼識九
G157n2594_p0142a02║緣耳識八緣生也，以其無日月之光明，黑闇亦能嘗味，無無礙之空，亦能分別，
G157n2594_p0142a03║故以九緣之中，離却空緣和明緣，餘根、境、作意、根本依、染淨依、分
G157n2594_p0142a04║別依、種子七緣，如上眼根中所釋，故無繁述，餘如文。
G157n2594_p0142a05║五身受觸時修止者。隨所覺觸，即知如影，幻化不實。若受順情樂觸，不起貪著；
G157n2594_p0142a06║若受違情苦觸，不起瞋惱；受非違非順之觸，不起憶想分別，是名修止。云何
G157n2594_p0142a07║身受觸時修觀？應作是念：輕重冷煖澀滑等法，名之為觸；頭等六分，名之為身。
G157n2594_p0142a08║觸性虛假，身亦不實。和合因緣，即生身識。次生意識，憶想分別苦樂等相，
G157n2594_p0142a09║故名受觸。反觀緣觸之心，不見相貌，當知受觸者及一切法，畢竟空寂，是名
G157n2594_p0142a10║修觀。
G157n2594_p0142a11║觸者，即著也。凡身上或冷煖風吹，及男女身分柔軟細滑，妙衣上服等，皆謂
G157n2594_p0142a12║之觸塵。言於觸塵而修止者，隨所覺之觸塵境界，即知如同鏡中之影像相似。
G157n2594_p0142a13║當知鏡中之像，非有而有故名幻，有即非有故名化，如幻如化，本不真實。如
G157n2594_p0142a14║佛弟子，畢陵伽婆蹉尊者，初發心出家，從佛入道，數聞如來，說諸世間，不
G157n2594_p0142a15║可樂事，日間乞食城中，心思沙門，不覺路中毒刺傷足，擧身疼痛，即自思維，
G157n2594_p0143a01║我念有知，知此得痛，雖覺覺痛，覺清淨心，無痛痛覺；又復思維，如是一
G157n2594_p0143a02║身，甯有雙覺，若有雙覺，即應有雙痛，何故今只一足痛耶？如是反觀，攝念
G157n2594_p0143a03║未久，身心忽空，不覺有能痛，亦不覺有所痛，當下能所雙忘，心地清淨。違
G157n2594_p0143a04║情之觸塵尚且如是，則順情非違非順之觸塵境界，思之可知，是名修止。云何
G157n2594_p0143a05║於身受觸時修觀？謂輕重冷煖澀滑等，名為觸塵，自己頭等六分，名為身根，
G157n2594_p0143a06║六分即頭身兩手兩足是也。當知所觸之輕重冷煖等法，其性本空，虛假不實，
G157n2594_p0143a07║而能觸之身根，亦復虛幻不實。以其有四大因緣和合，有此身根，四大因緣別
G157n2594_p0143a08║離，身根即無。內既有此身根為因，外感觸塵為緣，內外和合，即生身識，次生
G157n2594_p0143a09║意識，有此意識，則分別前塵苦樂等相，故名受觸。蓋因身識而能覺觸，因有
G157n2594_p0143a10║意識而能分別，是知觸不自觸，因心而有觸，即反觀此能觸之心，畢竟了不可
G157n2594_p0143a11║得。所謂心本無生因境有，境若無時心亦無，由因緣而生，必由因緣而滅，生
G157n2594_p0143a12║滅去來，了無形相，故云不見相貌，是知能觸所觸，畢竟空寂。如跋陀婆羅尊
G157n2594_p0143a13║者，先於威音王佛所，聞法出家，於浴僧時，隨例入室，忽悟水因，既不洗塵，
G157n2594_p0143a14║亦不洗體，中間安然得無所有，妙觸清淨，本來無染，其清淨無染處，即與
G157n2594_p0143a15║畢竟空寂，無二無別，故名為修觀也。
G157n2594_p0144a01║六意知法中修止觀相，如初坐中已明訖。自上依六根修止觀相，隨所意用而用之，
G157n2594_p0144a02║一一具上五番之意，是中已廣分別，今不重辨。行者若能於行住坐臥見聞覺知
G157n2594_p0144a03║等一切處中修止觀者，當知是人真修摩訶衍道。如大品經云：佛告須菩提，若菩
G157n2594_p0144a04║薩行時知行，坐時知坐，乃至服僧伽梨，視眴一心，出入禪定，當知是人名菩薩
G157n2594_p0144a05║摩訶薩。
G157n2594_p0144a06║第六明意根修習止觀。即意識緣前五塵落謝之影子也。然意識緣法塵之相，如
G157n2594_p0144a07║前初坐中修止觀，已廣明竟。以和合五緣，生於意識，五緣者，即於九緣中，
G157n2594_p0144a08║除却明空根三緣，及第八分別依緣，惟以境、作意、根本依、染淨、種子，依五
G157n2594_p0144a09║緣而生。當知此意識力用最大，以其能徧緣一切，通徹三境。謂此識心，能徧
G157n2594_p0144a10║緣現前實有之境，於此境上，分別長短方圓等相，故名為假。是則此識，三境
G157n2594_p0144a11║皆緣，三量悉具，若善用其心，則轉八識而成四智，若不善用其心，則轉菩提
G157n2594_p0144a12║涅槃，成為煩惱生死，是知此意識，實為眾惡之本，萬善之根，所謂輪轉生死，
G157n2594_p0144a13║安樂妙常，唯此意識，更非他物，在當人善用與不善用耳！三境者：一性境，
G157n2594_p0144a14║謂眼識乃至身識，及第八識所緣色等五塵實境之相分，不起名言，無籌度心，
G157n2594_p0144a15║是名性境。二獨影境，影即影相，即是相分之異名，謂第六識緣空花兎角，
G157n2594_p0145a01║及過去未來等變現相分，無種為伴，但獨自有，是名獨影境。三帶質境，帶即
G157n2594_p0145a02║兼帶，質即體質，謂以心緣心也，如第七識緣第八識見分境時，其相分無別種
G157n2594_p0145a03║生，一半與本質同種生，一半與能緣見分同種生，是名帶質境。三量者：一現
G157n2594_p0145a04║量，謂顯現量度，即楷定之義，謂眼識乃至身識，對於顯現五塵之境，而能度
G157n2594_p0145a05║量，楷定法之自相，不錯謬故，是名現量。二比量，謂以比類度量而得知也，
G157n2594_p0145a06║如隔牆見煙，即知有火，是名比量。三聖教量，謂於聖人所說之言教，皆不相
G157n2594_p0145a07║違，定可信受，即聖教量。第三亦名非量，謂追緣過去未來之事也，是等皆於
G157n2594_p0145a08║六識憶想分別為能緣，三境三量等為所緣。自上依眼等六根修止觀相，隨自意用
G157n2594_p0145a09║而用之，一一悉皆具上番修止觀義。一即對治初心麤亂修止觀，乃至第五明定
G157n2594_p0145a10║慧均齊修止觀，是中業已廣明分別。據上六根中，一一各對六塵境而修止觀，
G157n2594_p0145a11║言之則有六，其實性體之中，本無六與不六，以其性中相知故。因吾人本有之
G157n2594_p0145a12║妙明真心，常於六根門頭，放光動地，本無善惡能所之相可得，但眾生迷倒，
G157n2594_p0145a13║為煩惱所礙，遂將本有之真心，不隔而隔，於自心之菩提涅槃非背而背，以
G157n2594_p0145a14║致見不超色，耳不越聲，若能反見見自性，反聞聞自性，謂一根既反源，六根
G157n2594_p0145a15║咸解脫，此時不特眼能見色，亦能聞聲、齅香、覺觸；耳不特聞聲，亦能知法
G157n2594_p0146a01║別味，一根能作諸根用。如涅槃經云：「如來一根，則能見色、聞聲、齅香、別
G157n2594_p0146a02║味、覺觸、知法。」一根既爾，餘根亦然，此即六根互用之義。他如阿那律陀無
G157n2594_p0146a03║目能見；跋難陀龍，無耳而聽；殑伽神女，非鼻聞香；憍梵缽提，異舌知味；
G157n2594_p0146a04║舜若多神，無身覺觸；摩訶迦葉，不因心念，而圓明了知。經云：「不由前塵所
G157n2594_p0146a05║起知見，明不循根，寄根明發。」是等足為六根互用之證也。行者若能於行住坐
G157n2594_p0146a06║臥等六緣，以及見聞覺知之六根，對六塵境上，於二六時中，能修習止觀者，
G157n2594_p0146a07║當知是人，真修摩訶衍道。梵語摩訶，此含三義：謂大多勝，衍即樂義，略而
G157n2594_p0146a08║言之，即是大乘，謂行人於一切時中，念茲在茲，修習止觀，是人即是真修摩
G157n2594_p0146a09║訶衍大乘之道。當知大乘之道，貴在自利利他，福慧二莊嚴。若修止，即福德莊
G157n2594_p0146a10║嚴，若修觀，即智德莊嚴。又六度中，前五度修福德，第六度智慧，如是福慧，
G157n2594_p0146a11║皆為能莊嚴。正因法身為所莊嚴，能所不二，即是妙莊嚴。行者修習止觀，
G157n2594_p0146a12║即是以此莊嚴而自莊嚴，故曰是真修摩訶衍道。如大品經下，乃是引經作證。
G157n2594_p0146a13║大品般若經中，佛告須菩提：「若菩薩，行時知行，坐時知臥，乃至服僧伽梨。」
G157n2594_p0146a14║乃至二字。即是超略之辭。僧伽梨即是大衣，著衣時即知著衣，凡夫則反之。
G157n2594_p0146a15║視者久視，眴者轉瞬也。一心謂非二心，即不亂之義。無論行何行，做何事，
G157n2594_p0147a01║必須不起思量分別，驀直做去，故名一心，謂揚眉動目，動止出入，無不是一
G157n2594_p0147a02║心一意，安住禪定之中。所謂行亦禪，坐亦禪，語默動靜體自然。果能如此，
G157n2594_p0147a03║當知是人名菩薩摩訶薩，即是菩薩中之大菩薩也。
G157n2594_p0147a04║復次，若人能如是一切處中修行大乘，是人則於世間最勝最上無與等者。釋論偈中
G157n2594_p0147a05║說：
G157n2594_p0147a06║閑坐林樹間寂然滅諸惡澹泊得一心斯樂非天樂人求世間利名衣好牀褥
G157n2594_p0147a07║斯樂非安隱求利無厭足衲衣在空閑動止心常一自以智慧明觀諸法實相
G157n2594_p0147a08║種種諸法中皆以等觀入解慧心寂然三界無倫匹
G157n2594_p0147a09║若人以下，至最上無與等者二句，乃是讚美持法之人，功德不可思議，因其能
G157n2594_p0147a10║荷擔如來家業，以悲智二法，攝受眾生，故於世間之中，最尊貴，最高尚，世
G157n2594_p0147a11║人無有一個能與相等。釋論即大智度論。閑坐林樹間下四句，明修從假入空觀，
G157n2594_p0147a12║萬善因緣，功德不可思議。閑謂空閑，坐謂安坐，閑坐即遠離憒鬧，林樹間
G157n2594_p0147a13║即遠離城市，能看破世界，不與人相往來。寂然滅諸惡句，寂即寂靜，然即安
G157n2594_p0147a14║然，滅諸惡，即能生諸善，滅一切煩惱，生一切眾善，即是不與煩惱相應也。
G157n2594_p0147a15║澹泊得一心，即是一心湛然；當知我等眾生，心猿意馬，東奔西馳，竟日與煩
G157n2594_p0148a01║惱相應，何能澹泊一心？務須端坐念實相，方能尅此。所謂身體及手足，寂然
G157n2594_p0148a02║安不動，其心常澹泊，未曾有散亂，即此義也。斯樂非天樂，言其世間快樂，
G157n2594_p0148a03║與出世快樂比較，有凡聖之差，天淵之別，世間之樂，是有漏有為，即是生滅，
G157n2594_p0148a04║終有敗壞，出世間之樂，是無漏無為，無為即是不生滅，終無有壞，故云斯
G157n2594_p0148a05║樂非天樂。即了知諸行無常，是生滅法，生滅滅已，寂滅為樂，寂滅之樂，迥
G157n2594_p0148a06║非人世天上之生滅樂可比，明從假入空觀者，即此義也。人求世間利下四句，
G157n2594_p0148a07║正顯凡夫愚癡，迷真逐妄，認賊為子，將虛作實，因迷惑故，不但不求厭離，
G157n2594_p0148a08║反而貪求，念念不捨；或奔走軍政界中，以求名聞；或營業經商，以圖財利；
G157n2594_p0148a09║於世間五欲六塵之中，設種種計，貪求無厭，欲期受盡人生之快樂為目的，殊
G157n2594_p0148a10║不知樂是苦因，非是安隱之法，所謂諸欲求時苦，得時多怖畏，失時懷熱惱，
G157n2594_p0148a11║一切無樂處。經云：「三界無安，猶如火宅，眾苦充滿，甚可怖畏。」眾生無知，於
G157n2594_p0148a12║三界火宅之中，不覺不知，不驚不怖，反於其中，互相鬭爭，以強陵弱，終日
G157n2594_p0148a13║惟名聞是求，惟金錢是貪，且不知何者是火，何者為宅，但一志追求快樂而已。
G157n2594_p0148a14║斃命於火宅中，何異春蠶之作繭，自纏自縛；亦如燈蛾之撲火，自碰自燒，
G157n2594_p0148a15║悲夫！眾生顛倒，可稱甚矣！衲衣在空閑以下，言其出生有路，登涅槃有門，
G157n2594_p0149a01║不致為火所燒，永受痛苦。衲衣即指出家人而言，謂發心出家，棲心向道，穿
G157n2594_p0149a02║不過粗布破衲衣，食不過清菜淡飯，住則山岩石窟，水邊林下，為棲止處，以
G157n2594_p0149a03║其終日竟夜，惟佛是念，惟道是求故。動止心常一，此即是止；自以智慧明，
G157n2594_p0149a04║觀諸法實相，此即是觀。諸法即約依正而言，以習般若之智，觀一切依正諸法，
G157n2594_p0149a05║法法皆是實相。實相者，無相也，因世間一切諸法，悉從因緣而生，無有自
G157n2594_p0149a06║相，無凡夫著有相，無二乘滯空相，無菩薩之二邊相，亦無權乘大士之但中相，
G157n2594_p0149a07║無相之相，即是實相。蓋實相無相，即空義；實相無不相，即假義；實相無
G157n2594_p0149a08║相，無相不相，不相無相，即中義。經云：「又復於法無所行，而觀諸法如實相。」
G157n2594_p0149a09║故於種種諸法之中，皆以等觀入，如修空觀，則一空一切空，假中俱空；修
G157n2594_p0149a10║假，則一假一切假，空中俱假；修中，一中一切中，空假俱中，中外無空假，
G157n2594_p0149a11║空假外無中，擧一即具三，言三即是一，三一不二，故謂之平等觀，亦名圓觀。
G157n2594_p0149a12║解慧心寂然，三界無倫匹二句，正明用功修觀之人，不可與世人同日而語。
G157n2594_p0149a13║解慧者，即自所修自所解之智慧也，以此智慧，明照世間，種種諸法，一一皆
G157n2594_p0149a14║以平等觀而觀之，了達一一無非即空即假即中。既有智慧照了，則一切煩惱
G157n2594_p0149a15║不起，故心地中湛湛然，寂寂然，不為一切境界所動，所謂其心靜如海，寂然
G157n2594_p0150a01║安不動。行者若能如是，則三界之中，無有一個與其相等，與其同倫，故云三
G157n2594_p0150a02║界無倫匹。上來正修大章至此已竟，然於諸修行中，此念佛止觀為最勝，以其
G157n2594_p0150a03║此法，乃世尊無問自說，至簡易，至圓頓，至善，至美，但能老實念佛，即是止
G157n2594_p0150a04║觀不二，若人但念阿彌陀，是名無上妙止觀也。
G157n2594_p0150a05║善根發第七
G157n2594_p0150a06║行者若能如是從假入空觀中善修止觀者，則於坐中身心明淨，爾時當有種種善根
G157n2594_p0150a07║開發，應須識知。
G157n2594_p0150a08║此章由前正修章來，因正修止觀於功用中，發動夙世種種善根，如不修行，則
G157n2594_p0150a09║諸善之根，無由開發。行者於此種善根相開發之時，須一一識之。如是二字，
G157n2594_p0150a10║即指上來正修中所修之種種止觀而言。從假入空觀者，謂從有為之假，入無
G157n2594_p0150a11║相之空。本來止觀繁多，有三種止觀，乃至二十五輪等種種止觀不同，唯上來
G157n2594_p0150a12║所修坐中修習及歷緣對境而修，首先須與從假入空相應，故單指此耳。善修者，
G157n2594_p0150a13║正顯善巧方便修習，非浮泛修也。行者善能如是修習從假入空觀者，則於安
G157n2594_p0150a14║坐功用中得身心明淨，此時當有種種善根開發之相，須明識之，不可忽略也。
G157n2594_p0150a15║今略明善根發相，有二種不同：一外善根發相，所謂布施、持戒、孝順父母尊長，
G157n2594_p0151a01║供養三寶及諸聽學等善根開發。此是外事，若非正修，與魔境相濫，今不
G157n2594_p0151a02║分別。
G157n2594_p0151a03║此下文中自分科解釋，今略明善根發相有二種不同。明善根發相雖多，略明不
G157n2594_p0151a04║出二種：一外善根發相，二內善根發相，善根雖多，內外二種，收攝殆盡。言
G157n2594_p0151a05║外善根發相者，如於坐中修習止觀時，忽於心中發一種歡喜布施之心，或欲於
G157n2594_p0151a06║財物施人，或以修行之法說與人聽，或勢力助人，施以無畏，此即發布施善根
G157n2594_p0151a07║之相。由夙世曾行布施故，或忽發心歡喜持戒，或持大乘十重四十八輕戒，或
G157n2594_p0151a08║欲持小乘五篇七聚等種種戒，此即夙世有持戒善根。今因修習止觀，發動持戒
G157n2594_p0151a09║之夙根，如是或發孝順父母尊重師長之善根，或發燒香散花，供養三寶等之善
G157n2594_p0151a10║根，及其他聽經學教禮拜等種種善根之相開發，此屬外表一切事相法門，所發
G157n2594_p0151a11║之善根，是良由宿世薰修之習。由內心中開發，與用功無妨也。
G157n2594_p0151a12║二內善根發相，所謂諸禪定法門善根開發，有三種意。第一明善根發相，有五種
G157n2594_p0151a13║不同：一息道善根發相。行者善修止觀故，身心調適，妄念止息，因是自覺其心，
G157n2594_p0151a14║漸漸入定，發於欲界及未到地等定，身心泯然空寂，定心安隱，於此定中，都
G157n2594_p0151a15║不見有身心相貌。於後或經一坐二坐，乃至一日二日、一月二月，將息不得、不
G157n2594_p0152a01║退、不失，即於定中忽覺身心運動八觸而發者，所謂覺身痛痒冷煖輕重澀滑等；當
G157n2594_p0152a02║觸法時，身心安定，虛微悅豫，快樂清淨，不可為喻。是為知息道根本禪定善根
G157n2594_p0152a03║發相。行者或於欲界未到地中，忽然覺息出入長短，徧身毛孔皆悉虛疏，即以心
G157n2594_p0152a04║眼見身內三十六物，猶如開倉見諸麻豆等，心大驚喜，寂靜安快，是為隨息特勝
G157n2594_p0152a05║善根發相。
G157n2594_p0152a06║第二明內心之中，宿世善根，發宿修諸禪定之薰習善根。今因修止觀故，於內
G157n2594_p0152a07║心中開發，亦有三種意：第一明善根發相，第二分別真偽，第三止觀長養。第
G157n2594_p0152a08║一善根發相之中，有五種不同，一息道善根發相，乃至第五明念佛觀善根發相，
G157n2594_p0152a09║一一如下釋。一明息道善根發相者。行者善修止觀故，端身正坐，調和氣息，
G157n2594_p0152a10║即調鼻息也，令其身心安隱，麤浮之念不起，以不起故，自覺其心，漸漸入
G157n2594_p0152a11║於禪定，或發於欲界定及未到地等定。等字，即等於四禪八定也。言欲界定者，
G157n2594_p0152a12║欲界即吾人現所居者為欲界，欲有四種：一者情欲，二者色欲，三者食欲，
G157n2594_p0152a13║四者淫欲。謂下極阿鼻地獄，上至欲界頂第六他化自在天，皆有男女相參，不
G157n2594_p0152a14║離染欲，故名欲界。若修習止觀由數息故，無諸妄念，泯然澄靜，身體猶如雲
G157n2594_p0152a15║影，虛豁清淨，冏冏光明，然尚見有身心之相，雖未忘身心之相，卻如身同浮
G157n2594_p0153a01║雲，心若微影，內外輕安，是名欲界定相。從是欲界定相，後復加功用行，更
G157n2594_p0153a02║進一步，至此一心凝然湛寂，泯然一轉，所謂以有相轉成無相，於中忽然虛徹，
G157n2594_p0153a03║不見有身首牀眠，如太虛空，寂然安隱，不見有身世依正，此時身相頓空，
G157n2594_p0153a04║事障已空故也，而其煩惱性障猶在。事障者，謂欲界身首等為能障，未到禪定
G157n2594_p0153a05║為所障，今事障已去，則自空寂，欲界垢染色境俱空，未來禪定得發，而理性
G157n2594_p0153a06║之障未去，尚未能入初禪根本定，故未到定相。當知念佛參禪者，亦能得此未
G157n2594_p0153a07║到定境界，但須識之，不可執著。每見闇禪愚迷之流，遇到此外妄世界，內空
G157n2594_p0153a08║身心之境界，便認為威音那畔，空劫以前之事，執為究竟之功夫，從此生安隱
G157n2594_p0153a09║想，生究竟想，廢修道業，唐喪光陰，豈不可悲憫！殊不知此定，乃世間欲界
G157n2594_p0153a10║中未到定之功夫，色界根本，初禪尚未窺見，况乎究竟涅槃，空劫以前之事耶？
G157n2594_p0153a11║然得此定時，時間有長短不同，或經一枝香，或坐數小時，或竟夜或半日，
G157n2594_p0153a12║乃至一日二日，或一月二月不定，以其有禪定力，資助身體，妄念不流動，雖
G157n2594_p0153a13║經長久時間，於身體無損，但不得執於禪味，致礙前進，如此定不退不失，久
G157n2594_p0153a14║而久之，即於定中當發八觸，或忽覺自身疼痛，或徧身發痒，或覺身寒冷如入
G157n2594_p0153a15║冰水，或覺徧身發熱如火炙燒，或覺自身輕浮如鴻毛，或覺自身沈重如大石，
G157n2594_p0154a01║或覺閉澀，或覺柔滑，當知此八種觸境，於禪定中隨發一二不定，既非同時而
G157n2594_p0154a02║發，亦非八觸全發。每見行者，因發八觸而退失功夫，行人不了，以為魔境發
G157n2594_p0154a03║現，故退道心。當八觸發時，了達是定中一種境界，不為所動，身心安定。若
G157n2594_p0154a04║八觸發過之時，身心即得寂然虛明，清淨快樂，不可以譬喻而比況之，以其禪
G157n2594_p0154a05║定之樂，別有一種勝味，迥非人間五欲之樂可比也，是名息道。如是欲界未到
G157n2594_p0154a06║定之相，此由行人夙修禪定善根，今修止觀故，發如是相。根本禪，即色界之初
G157n2594_p0154a07║二三四禪也，此四雖為世間禪定，而為一切禪之根本。行者於欲界未到定中，
G157n2594_p0154a08║經過八觸之關頭，即另得一境界，忽覺鼻中之氣息出入長短，不特鼻中出入，
G157n2594_p0154a09║而徧身八萬四千毛孔，皆悉虛豁入出，即以心眼觀見身內三十六物，猶如開倉，
G157n2594_p0154a10║見諸麻豆，清楚分明。三十六物，不出自身內外中間三處，外具十二，即髮
G157n2594_p0154a11║毛爪齒，眵淚涎唾，屎尿垢汗也。身器具十二，即皮膚血肉，筋脈骨髓，肪膏
G157n2594_p0154a12║腦膜也。內含十二，即肝膽腸胃，脾腎心肺，生臟熟臟，赤痰白痰也。行者於未到
G157n2594_p0154a13║定中，見諸三十六物，心大驚喜，謂從未曾見而今見，故大驚；他人所不能見，
G157n2594_p0154a14║而我能見，故大喜，如是心中寂靜輕安，爽快異常，是謂隨息特勝善根發相。
G157n2594_p0154a15║特勝，即十六特勝也，謂六事一一皆勝於四念處等諸禪觀也。始自調心，終
G157n2594_p0155a01║至非想，地地皆有觀照，能發無漏善業，而無厭惡自害之失，故受特勝之名也。
G157n2594_p0155a02║十六特勝之名義，詳載如法數。閱者自尋可也。
G157n2594_p0155a03║二不淨觀善根發相。行者若於欲界未到地定，於此定中身心虛寂，忽然見他男女
G157n2594_p0155a04║身死，死已膖脹爛壞，蟲膿流出，見白骨狼籍，其心悲喜，厭患所愛，此為九想
G157n2594_p0155a05║善根發相。或於靜定之中，忽然見內身不淨，外身膖脹狼籍，自身白骨從頭至足，
G157n2594_p0155a06║節節相拄。見是事已，定心安隱，驚悟無常，厭患五欲，不著我人，此是背捨
G157n2594_p0155a07║善根發相。或於定心中，見於內身及外身，一切飛禽走獸、衣服飲食、屋舍山林，
G157n2594_p0155a08║皆悉不淨，此為大不淨善根發相。
G157n2594_p0155a09║九想：一胖脹，二青瘀，三壞，四血塗漫，五膿爛，六蟲噉，七散壞，八骨想，
G157n2594_p0155a10║九燒想。此九想觀上文已詳說。唯是觀外不淨，此中所明，是定中所發內身
G157n2594_p0155a11║中之不淨觀善根相，此由宿世修過此九想之觀，故今於止觀中，忽發現九想不
G157n2594_p0155a12║淨觀相。如行人，或於靜坐禪定之中，忽然見內身不淨，觀見自身白骨，從頭
G157n2594_p0155a13║至足，四肢百骨，節節相拄，行者見是事已，忽然驚覺醒悟無常，當知凡夫眾
G157n2594_p0155a14║生，曠劫沈淪，皆由妄想顛倒，諸法本自無常而計常，非樂計樂，非我計我，
G157n2594_p0155a15║非淨計淨，因顛倒故，不能脫離生死，超出輪迴。今於定中，驚悟無常，心心
G157n2594_p0156a01║厭患五欲之境，不執人我之相，此是背捨善根發相。背捨即八背捨，亦名八解
G157n2594_p0156a02║脫。背謂違背，捨即棄捨。大智度論云：背此淨潔五欲，捨棄著心，故名背捨。
G157n2594_p0156a03║若修此觀，能發無漏智慧，斷三界見思惑盡，證羅漢果，即名八解脫也。八
G157n2594_p0156a04║背者：㈠內有色相外觀色，謂先觀自身爛壞不淨，無一可樂，更想皮肉脫落，
G157n2594_p0156a05║但見白骨有八色光明，故云內有色相。八色光明者，觀內身白骨八色，見地色
G157n2594_p0156a06║如黃白淨地，見水如淵中澄清，火如煙薪清淨火，風如無塵清淨風，青如金精
G157n2594_p0156a07║山，黃如薝蔔花，赤如春朝霞，白如珂雪。雖觀內色，而欲界貪欲難斷，故復
G157n2594_p0156a08║觀他人之色，亦九想不淨，如是深生厭惡，以求斷除，故云外觀色，此第一背
G157n2594_p0156a09║捨，住在初禪，離生喜樂定。㈡內無色相外觀色，謂行人入二禪，已滅內身白
G157n2594_p0156a10║骨之色相，而又為欲界貪欲難斷，猶觀外不淨色相故，外觀色也，此中功夫，
G157n2594_p0156a11║位在二禪，定生喜樂定。㈢淨背捨，身作證，淨即緣於淨相也，謂於第二背捨
G157n2594_p0156a12║後，除却外色不淨之相，但於定中，練習八色光明，清淨皎潔，猶如妙室之色，
G157n2594_p0156a13║故言淨背捨。心既明淨，樂漸增長，徧滿身中，悉皆悅怡，又言身作證，此
G157n2594_p0156a14║第三背捨，位於三禪，離生喜樂定中。㈣虛空處背捨，謂行人於欲界初二背捨
G157n2594_p0156a15║後，却去內外，及外身一切不淨之色，尚餘八種淨色，悉依心住，若心捨色，
G157n2594_p0157a01║色即謝滅，一心緣空，與空相應，即入空無邊處定，故云虛空處背捨，此種背
G157n2594_p0157a02║捨，位在四禪，捨念清淨定中。㈤識無邊處背捨，謂行人若捨虛空，一心緣識，
G157n2594_p0157a03║入定時，即觀此定，依五陰等，悉皆無常，苦空無我，虛誑不實，心生厭離，
G157n2594_p0157a04║而不愛著，故云識處背捨。㈥無所有處背捨，謂行人若捨識處，一心緣一切
G157n2594_p0157a05║法，皆無所有處。入定時，而觀此定，依五陰等，亦復不生愛著，故名無所有。
G157n2594_p0157a06║㈦非有想非無想處背捨，行人捨於無所有處，一心緣非有想非無想，以是了
G157n2594_p0157a07║知一切非想非無想。㈧滅受想處背捨，受即領納，想謂思想，即五陰中受想二
G157n2594_p0157a08║心所也，謂行者厭患此心，欲入定休息，故捨滅受想諸心，是名滅受想背捨。
G157n2594_p0157a09║因行人宿世修過此背捨，故於止觀中，開發背捨善根之相，或於定心之中，見
G157n2594_p0157a10║自內身，及他人之身，並見空中之飛禽，陸行之走獸，衣服臥具，飲食湯藥，
G157n2594_p0157a11║山林樹木，房舍屋宅，總之內而根身，外而器界，皆悉不淨，此為大不淨觀善
G157n2594_p0157a12║根發相也。大不淨觀即是八勝處，即修八背捨後，觀心純熟，轉變自在，若淨
G157n2594_p0157a13║不淨等色，隨意能破也，故名勝處。八勝處者，即八色光明也。㈠內有色相外
G157n2594_p0157a14║觀色少，㈡內有色相外觀色多，㈢內無色相外觀色少，㈣內無色相外觀色多。
G157n2594_p0157a15║加於五青六黃七赤八白，一一若好若醜，是名勝知勝見，故名大不淨。所以須
G157n2594_p0158a01║修九想、背捨、勝處等觀者，蓋凡夫眾生，六識妄心，於順境上，起種種貪
G157n2594_p0158a02║愛，引取無厭，所謂汝愛我心，我憐汝色，恩愛綢繆，百千萬劫，常在輪迴，
G157n2594_p0158a03║無有了期，故如來大慈，教修不淨觀對治，良以眾生貪欲不一，謂有外貪，內
G157n2594_p0158a04║外貪，徧一切處貪之別。若外貪男女身分，互相愛著，用九想觀對治。若於己
G157n2594_p0158a05║身他身而貪愛，用八背捨對治；若徧一切處貪，資生五塵等物，用大不淨觀對
G157n2594_p0158a06║治之。以其宿世修此三種不淨觀故，於止觀中，有如是大不淨觀善根發相。
G157n2594_p0158a07║三慈心善根發相。行者因修止觀故，若得欲界未到地定，於此定中，忽然發心慈
G157n2594_p0158a08║念眾生，或緣親人得樂之相，即發深定，內心悅樂清淨，不可為喻，中人怨人，
G157n2594_p0158a09║乃至十方五道眾生，亦復如是。從禪定起，其心悅樂，隨所見人，顏色常和。是
G157n2594_p0158a10║為慈心善根發相；悲喜捨心發相。類此可知也。
G157n2594_p0158a11║此第三種明慈心觀善根發相。吾人自無量劫來，何曾未有修過止觀功夫，及大
G157n2594_p0158a12║慈大悲，大喜大捨等行。古人云：「莫道袈裟容易著，皆因前世種菩提。」行者因
G157n2594_p0158a13║宿世修過慈悲喜捨，四無量心，但未成功，故今修止觀。得欲界未到地定，於
G157n2594_p0158a14║此定中，忽然發動宿根，起慈悲愍念眾生之心，或緣親人得樂之相。親人有三
G157n2594_p0158a15║種：一上親，謂父母師長；二中親，謂兄弟姊妹；三下親，即朋友知識種種親
G157n2594_p0159a01║人。得樂亦有三種之別：或緣上親，得諸佛之樂；或緣中親，得菩薩羅漢之樂；
G157n2594_p0159a02║或緣下親，得諸天之樂。以是種種快樂之相，即發深定，內心之中，悅怡快
G157n2594_p0159a03║樂，清淨輕安之境界，不可為喻。或緣中人，即不親不疏之人，怨人即仇敵之
G157n2594_p0159a04║人，亦有三種：害下親者，為下冤；害中親者，為中冤；害上親者，為上冤。無
G157n2594_p0159a05║論冤人中人，亦復緣其得樂之相，如是乃至十方五道眾生，亦復緣其得樂之相。
G157n2594_p0159a06║行人於禪定之中，徧緣十方六道一切眾生，無論親冤，一一莫不以大慈大悲
G157n2594_p0159a07║心而憫念之，所謂冤親平等，人我俱空，於定中生如是慈念，從禪定起，則其
G157n2594_p0159a08║心悅豫快樂，謂隨所見人，無論親冤，不生一念厭恨之心，顏色時常柔和，是
G157n2594_p0159a09║為慈心觀善根發相。慈心既如是，悲喜捨心亦復然，故云類此可知也。
G157n2594_p0159a10║四因緣觀善根發相。行者因修止觀故，若得欲界未到地身心靜定，忽然覺悟心生，
G157n2594_p0159a11║推尋三世無明行等諸因緣中，不見人我，即離斷常，破諸執見，得定安隱，解
G157n2594_p0159a12║慧開發，心生法喜，不念世間之事，乃至五陰十二處十八界中，分別亦如是。是
G157n2594_p0159a13║為因緣觀善根發相。
G157n2594_p0159a14║第四因緣觀善根發相。因即親因，緣謂助緣，即三世十二因緣也。法界次第云：
G157n2594_p0159a15║展轉感果為因，互相由藉為緣；如無明支為因，能與行支為緣，乃至生支為
G157n2594_p0160a01║因，老死為緣也。四教儀云：十二因緣有三種不同：㈠三世十二因緣，謂過去
G157n2594_p0160a02║無明行二支因，感現在識名色六入觸受五支果，以愛取有現在三支
G157n2594_p0160a03║因，感未來生老死二支果，此第一明三世十二因緣。㈡二世十二因緣，
G157n2594_p0160a04║謂從無明行，至愛取有為現在十支因，感生老死二支果，故言二世
G157n2594_p0160a05║也。㈢一念十二因緣，此約現在隨念心起，即具十二因緣，須知此
G157n2594_p0160a06║一念，非是極促刹那之一念，謂善惡業成，名為一念；如吾人起一
G157n2594_p0160a07║念無明，欲殺一隻雞，待雞已殺，業已造成；又如起一念善心，欲修建一道
G157n2594_p0160a08║場，待道場成就已，方名一念，以其異於三世二世連縛等相也。三世因緣破斷
G157n2594_p0160a09║常，二世因緣破著我，一念因緣破實性，吾人從無始以來，何嘗不修此三種因
G157n2594_p0160a10║緣觀，祗以隔陰之昏，入胎之迷，所以惘然不知。今生修止觀故，身心寂靜，
G157n2594_p0160a11║忽然覺悟心生，推尋三世無明行等諸因緣中，不見人我，即離斷常，破諸執見。
G157n2594_p0160a12║最初從無明緣行，行緣識，乃至有緣生，生緣老死，故成惑業苦之三道。如
G157n2594_p0160a13║逆推此老死由何而來，乃由生而來，生由有來，有從取來，乃至識由行來，行
G157n2594_p0160a14║由無明來，無明由何而來，乃由妄想顛倒而來，推其顛倒妄想，來無來處，去
G157n2594_p0160a15║無去處，其體原來虛妄無明，當體了不可得，無明滅，則行滅，乃至老死滅矣！
G157n2594_p0161a01║言三世因緣，破斷常者，以其三世迭謝，故不常；三世相續，故不斷。又過
G157n2594_p0161a02║去破常，未來破斷，現在雙破斷常。不見人我句，即推尋二世十二因緣也。謂
G157n2594_p0161a03║從無明至有，為現在十支因，生死為未來二支果，若推此身從何來，乃由父母
G157n2594_p0161a04║之遺體，假眾緣而共成。若單有此無明識心，不有父母交媾之緣，亦不能得此人身。
G157n2594_p0161a05║若獨父母交媾，不有中陰身之妄識，亦復不能得此人身，必須要有中陰受生之因，假
G157n2594_p0161a06║父母赤白二滴之緣，以是因緣和合，生此人身。即推因緣，各有生性耶？各無生性耶？
G157n2594_p0161a07║若各有生性，須同時生兩個，若各無生性和合相共，亦不能生。如是研推，非是共生，
G157n2594_p0161a08║亦非無因而生。求取我相，了不可得，我相既無，則人相亦無矣，以其有我方有人，
G157n2594_p0161a09║若無有我，則無有人，蓋人我乃是對待之法，非真實有也，故二世十二因緣，
G157n2594_p0161a10║破人我之見也。若能遠離斷常，不計我人，則定心安隱，解慧開發，心中明明
G157n2594_p0161a11║了了，清清楚楚，法喜充滿，不念世間一切塵境之事。五陰即色受想行識，此
G157n2594_p0161a12║五種能蓋覆真性，故曰陰。十二處，即六根六塵，復加六識，即十八界，乃至
G157n2594_p0161a13║推尋陰入處界，皆不可得，亦復如是。為由止觀故，發動宿生所修因緣觀之善
G157n2594_p0161a14║根相也。
G157n2594_p0161a15║五念佛善根發相。行者因修止觀故，若得欲界未到地定，身心空寂，忽然憶念諸
G157n2594_p0162a01║佛功德、相好不可思議。所有十力、無畏、不共三昧、解脫等法，不可思議，神通變化、
G157n2594_p0162a02║無礙說法，廣利眾生不可思議，如是等無量功德不可思議。作是念時，即發愛
G157n2594_p0162a03║敬心生，三昧開發，身心快樂，清淨安隱，無諸惡相，從禪定起，身體輕利，自
G157n2594_p0162a04║覺功德巍巍，人所愛敬，是為念佛三昧善根發相。
G157n2594_p0162a05║此第五種明念佛善根發相。吾人雖處生死苦海中，但切不可自暴自棄，務須自
G157n2594_p0162a06║尊自貴。如諸仁者欣來聞經，皆夙世善根，又能各各歡喜念佛求生西方，亦是
G157n2594_p0162a07║夙世喜念佛名具有善根，但你前世念佛時，散亂心念不懇加諸信願，老實持念，
G157n2594_p0162a08║所以生死未了，仍入苦海之中，為一漂泊流浪者，故今生一受薰習，即欣然
G157n2594_p0162a09║樂念。若今生能依教奉行，翹勤懇切，一心不亂，執持一句阿彌陀，真信切願，
G157n2594_p0162a10║臨終往生西方，面覩彌陀，悟無生忍，當知未來所得者，皆因夙世種善因也。
G157n2594_p0162a11║以此觀之，於茫茫生死海中，種善根最為要緊。但念佛亦有三種不同，一念
G157n2594_p0162a12║法身佛，二念報身佛，三念應身佛。因眾生起惑造業，有種種諸障不同，故世
G157n2594_p0162a13║尊投藥，亦有各異，若有昏沈闇塞障，如昏睡無記等，須念應身佛，觀佛三十
G157n2594_p0162a14║二相，八十種好治之。若是惡念思維障，如欲作五逆十惡等事，須念報身佛治
G157n2594_p0162a15║之，謂如來果報之身，具足十力四無所畏，十八不共法，三十七道品，無量諸
G157n2594_p0163a01║三昧，念此即能對治惡念。若有境界逼迫障，謂見身忽卒痛，或見無足無手，或
G157n2594_p0163a02║現前遭火焚水溺等事，須念清淨法身毘盧遮那佛治之，謂修法身無相，其體空
G157n2594_p0163a03║寂，無作無為。所謂法身徧滿一切處，一切眾生及國土，三世悉在無有餘，亦
G157n2594_p0163a04║無形相而可得，所以眾生為境界逼迫，念法身佛，即可消除，以其本是空寂，
G157n2594_p0163a05║無形無相故。因行人夙世修過此三種念佛，故今修止觀，身心空寂，忽然憶念
G157n2594_p0163a06║諸佛功德相好，不可思議，此中境界，乃是得定之後，將外身內心，皆悉空寂；
G157n2594_p0163a07║當知此空，乃寂其著有之相，但空而不空，即是妙有，故忽然於中憶念，諸
G157n2594_p0163a08║佛功德相好，不可思議，此即應身善根發相。言不可思議者，思謂心思，議即
G157n2594_p0163a09║言議，謂諸佛如來，三十二相，八十種妙好，皆以願行功德莊嚴，一一相好，
G157n2594_p0163a10║悉是微妙，不可以心思，不可以言議，十力無畏等不可思議，即念報身佛，善
G157n2594_p0163a11║根發動之相。神通變化，無礙說法，利益眾生，即是念法身佛善根發相。法身
G157n2594_p0163a12║如如乃不動之體，以其從不動之體，而起應化之用，以大悲願力，隨流九界，
G157n2594_p0163a13║以種種方便教導眾生。神通變化者，謂神名天心，通名慧性，以天然之心，徹
G157n2594_p0163a14║照慧性無礙，故名神通。種種變化，不出折攝二門，有如是等，無量無邊諸佛
G157n2594_p0163a15║功德，不可思議，心中作是思維時，即發愛敬之心，三昧從斯開發，身心便覺
G157n2594_p0164a01║安隱，清淨快樂，無諸一切惡覺觀相，此為定中之相，若從禪定起，則身體輕
G157n2594_p0164a02║利，自覺自己功德巍巍，孤迥超絕，為眾人之所愛敬，修止觀定中，有如此等
G157n2594_p0164a03║境界者，是名念佛觀之善根發相。當知吾人自心本來是佛，但因妄想顛倒，不
G157n2594_p0164a04║自證得。若能薰修，則是心是佛，是心作佛；但是心作佛之實現，貴在當人自
G157n2594_p0164a05║修，如魚在水中，冷煖自知耳！
G157n2594_p0164a06║復次，行者因修止觀故，若得身心澄淨，或發無常、苦、空、無我、不淨、世間可
G157n2594_p0164a07║厭、食不淨相、死離盡想、念佛、法、僧、戒、捨、天、念處、正勤、如意、根力、
G157n2594_p0164a08║覺道、空、無相、無作、六度、諸波羅密、神通、變化等，一切法門發相，是
G157n2594_p0164a09║中應廣分別。故經云：制心一處，無事不辦。
G157n2594_p0164a10║上來所言五種善根發相，乃約略而言，若微細廣明，則無量無邊，不可稱計矣！
G157n2594_p0164a11║復次二字，即承上起下之義，若乃不定之辭。謂行者，因修止觀故，若得身
G157n2594_p0164a12║心澄淨，或發無常，乃至盡想，此乃是小乘之四念處觀善根法相。念即能觀
G157n2594_p0164a13║之智，處即所觀之境，謂眾生於色受想行識五陰起四顛倒，於色多起淨倒，於
G157n2594_p0164a14║受多起樂倒，於想行多起我倒，於識多起常倒，為除四倒修四觀，故名四念處
G157n2594_p0164a15║也。一觀身不淨，二觀受是苦，三觀心無常，四觀法無我，此是別相念。若總
G157n2594_p0165a01║相念，則觀身不淨，受心法皆不淨，乃至觀法無我，身受心悉皆無我，因前世
G157n2594_p0165a02║修此觀故，今於修止觀定中，發四念處觀善根之相，念佛至念天，此是六念法
G157n2594_p0165a03║門。往昔世尊，令諸大弟子，修不淨觀，諸佛弟子，類多王子貴族出家，對於
G157n2594_p0165a04║世間五欲六塵，每生染著，故全修不淨觀治之，久之功夫純熟，開眼合眼，皆
G157n2594_p0165a05║見死屍，深厭自身不淨，而欲自殺，或教人殺，種種厭世之義，世尊見彼執藥
G157n2594_p0165a06║成病，憐而憫之，故教其六念法門，却去自殺之病。當知佛教中，所明一切大
G157n2594_p0165a07║小乘法門，無非是解脫縛之具，如筏為喻，不得意者，遂執藥成病，止可痛惜。
G157n2594_p0165a08║六念者，一念佛，謂諸佛十號具足大慈大悲，智慧光明，神通無量，能拔眾
G157n2594_p0165a09║苦，故念之。二念法，謂法是如來所有功德，即十力、四無所畏、十八不共等法，
G157n2594_p0165a10║乃至所說三藏十二部等法，若念之，令心得定，必趣涅槃，故念法。三念僧，
G157n2594_p0165a11║僧是如來弟子，得無漏法，具戒定慧，能為世間作良福田，應當恭敬供養，故
G157n2594_p0165a12║念僧。四念戒，戒能防身口之非，能禦意惡敵，謂諸大小乘之禁戒，能遮諸惡
G157n2594_p0165a13║煩惱，故念之。五念施，謂念己所施，獲得善利一切世間，為慳吝所覆，若能
G157n2594_p0165a14║遠離慳貪之心，則於一切物心無所吝惜，故須念之。六念天，謂欲界諸天等，
G157n2594_p0165a15║悉因往昔戒施善根得生彼處，受天快樂，我亦具有施戒功德，亦生彼天，當
G157n2594_p0166a01║知不特修欲界諸天色無色等天，而且生第一義天，受真常寂滅之樂，故念天也。
G157n2594_p0166a02║念處，至根力覺道者，即發七科道品之相，謂四念處、四正勤、四如意足、
G157n2594_p0166a03║五根、五力、七覺支、八正道。空、無相、無作，即三解脫門。六度，即六波
G157n2594_p0166a04║羅蜜法門。梵語波羅蜜，此云到彼岸，亦云彼岸到，謂由生死之此岸，到涅槃
G157n2594_p0166a05║之彼岸也。神通變化，即約教化眾生一切方便法門而言。有如是等一切法門開
G157n2594_p0166a06║發之相，是中應廣分別，茲因時促，故標名而已。經云：「制心一處，無事不辦。」
G157n2594_p0166a07║當知佛法無多子，即此二句，即為修行之要道。古人云：「世間無難事，祗怕
G157n2594_p0166a08║有心人。」亦斯義歟！
G157n2594_p0166a09║二分別真偽者有二：一者辨邪偽禪發相。行者若發如上諸禪時，隨因所發之法，
G157n2594_p0166a10║或身搔動，或時身重，如物鎮壓，或時身輕欲飛，或時如縛，或時逶迤垂熟，或時
G157n2594_p0166a11║煎寒，或時壯熱，或見種種諸異境界，或時其心闇蔽，或時起諸惡覺，或時念外
G157n2594_p0166a12║散亂諸雜善事，或時歡喜躁動，或時憂愁悲思，或時惡觸，身毛驚豎，或時大樂昏
G157n2594_p0166a13║醉，如是種種邪法與禪俱發，名為邪偽。
G157n2594_p0166a14║上來明內善根發相，三科不同，一明善根發相有五種，前已明訖，此第二辨別
G157n2594_p0166a15║真偽。恐禪定善根發時，邪正不分，真偽莫辨，難免魚目混珠，以凡濫聖之咎，
G157n2594_p0167a01║故須分明辨別。然此義有二種：一者辨邪偽禪發相，二者辨真正禪發相。所
G157n2594_p0167a02║言辨邪偽禪發相者，行者於止觀中，發如上所發諸善根相時，隨因其所發之法，
G157n2594_p0167a03║或鎮壓之重物相發，或逶迤者之精神衰頹，然無論搔動，鎮壓垂熟，煎寒壯
G157n2594_p0167a04║熱等，種種諸異境界，悉是邪偽，非是真正之禪發相，自心之中，或覺自心昏
G157n2594_p0167a05║闇覆蔽，糊塗不開；或時起諸惡覺，邪念思維；或歡喜躁動，憂愁悲思；或惡
G157n2594_p0167a06║觸身毛驚豎，大樂昏醉，如是種種邪法，與禪同時而發，皆名為邪。用功人此
G157n2594_p0167a07║種境界，亦是難免。蓋吾人於正修止觀，加功用行時，真心與妄心交共，致內
G157n2594_p0167a08║魔與外魔羣起，故須識之。
G157n2594_p0167a09║此之邪定，若人愛著，即與九十五種鬼神法相應，多好失心顛狂。或時諸鬼神等
G157n2594_p0167a10║知人念著其法，即加勢力，令發諸邪定、邪智，辯才、神通，惑動世人。凡愚見者，
G157n2594_p0167a11║謂得道果，皆悉信伏。而其內心顛倒，專行鬼法，惑亂世間。是人命終，永不值
G157n2594_p0167a12║佛，還墮鬼神道中。若坐時多行惡法，即墮地獄。行者修止觀時，若證如是等禪，
G157n2594_p0167a13║有此諸邪偽相，當即卻之。云何卻之？若知虛誑，正心不受不著，即當謝滅。
G157n2594_p0167a14║應用正觀破之，即當滅矣。
G157n2594_p0167a15║古云：「枯木堂前錯路多。」若不以正慧分明，少有不慎，則白雲萬里，其害無窮，
G157n2594_p0168a01║毫釐之差，天淵之別，用功者，不可不慎重之。上來所說邪定境界，繁多異
G157n2594_p0168a02║常，但行人切不可生一念愛著之心。若生愛著，即與印度九十五種邪魔外道法
G157n2594_p0168a03║相應，多失其正念真心，每每令人發顛發狂，魔鬼雖不及羅漢之神通殊勝，亦
G157n2594_p0168a04║具有漏五通，有他心通，故能知其行者，隨心愛著何法，諸鬼神即隨其所好，
G157n2594_p0168a05║復加其勢力，使愛心轉盛，且令行人發諸邪定、邪慧、邪辨、邪通、種種境界，
G157n2594_p0168a06║其目的在破毀行者之道業，令成魔王眷屬，永沈輪迴而後已。行者不知已是
G157n2594_p0168a07║魔著，執以為好境界，從此自迷迷人，自惑惑人，遂以邪定邪智，觀見世人，
G157n2594_p0168a08║隨其所好，而為說法，凡愚見之，謂是得道，皆悉信伏，依之而行，妄言淫怒
G157n2594_p0168a09║癡，即是戒定慧，酒肉穿腸過，不礙菩提路等，種種妖言惑眾之語，以為真實。
G157n2594_p0168a10║殊不知內心顛倒，專肆鬼法，所謂看其人也，表表道人，揀其行也，專行魔
G157n2594_p0168a11║道，其人臨命終時，還墮邪魔鬼神道中，永不值佛。當知佛者，覺也悟也，即
G157n2594_p0168a12║背塵合覺之謂也。鬼神之法，迷而不覺，即背覺合塵之謂也。一迷一悟，迥然
G157n2594_p0168a13║不同，一個向西行，一個向東走，欲求彼此相見，無有是處，故云永不值佛。
G157n2594_p0168a14║若於因時專行殺盜淫等，種種惡法，臨終即墮地獄，於泥犁中，受諸苦楚，時
G157n2594_p0168a15║則怨天尤人，謗佛毀法，殊不知己為妖魅鬼怪所迷惑，終日行諸惡法，而不覺
G157n2594_p0169a01║知，以是撥無因果，永墮惡道，所謂恩將仇報，豈不甚可憐憫歟？悲乎！其魔
G157n2594_p0169a02║王之用心，亦可謂酷毒矣！所以行者，於修止觀時，若遇證如是種種邪偽之相，
G157n2594_p0169a03║當即卻之，切不可貪著，須了達凡所有相，皆是虛妄，凡所有見，皆是妄見。
G157n2594_p0169a04║若遇有邪智神通發時，即知其虛妄，當知佛法，不以神通為解脫，當以了生
G157n2594_p0169a05║脫死，圓成佛道為究竟。言正心不受不著者，行人修禪時，須正其心，誠其意，
G157n2594_p0169a06║不受不著，不驚不怖，不喜不怒，所謂能所雙忘，憎愛齊遣，於中絲毫不生
G157n2594_p0169a07║分別，一念不起，以正慧之紅日，照破邪魔之霜露，令諸邪定邪慧，不消滅而
G157n2594_p0169a08║自消滅矣！是知行人於止觀中，須正慧照了，歷歷明明，纖塵不染，方與妙止
G157n2594_p0169a09║觀相應，若有絲毫情境，即墮魔道。古人云：「毫釐繫念，三塗業因，瞥爾情生，
G157n2594_p0169a10║萬劫羈鎖，聞之曷勝恐懼。」古時有一行者，起初精進勇猛，久後於定時生
G157n2594_p0169a11║歡樂，喜笑顏開，有一知識，詢其定中何笑為，答謂吾坐於坐中時，觀有金毛獅
G157n2594_p0169a12║子來相戲，故而歡悅。善知識曰：「此是魔王擾亂，投其所好，當知定中所見，
G157n2594_p0169a13║皆是虛妄，切勿執著。」乃授之一翦，告再來時，即以此刺之。行者從命，果於
G157n2594_p0169a14║定中又見，即以翦刺之，忽覺己之肉痛，觀之乃己之腿也。足見魔王，專以惱
G157n2594_p0169a15║亂行者，破毀道業為己任，行者用功須時時提防，如護眼珠相似，勿可忽略也。
G157n2594_p0170a01║
G157n2594_p0170a02║二者辨真正禪發相。行者若於坐中發諸禪時，無有如上所謂諸邪法等，隨一一禪
G157n2594_p0170a03║發時，即覺與定相應，空明清淨，內心喜悅，憺然快樂，無有覆蓋，善心開發，
G157n2594_p0170a04║信敬增長，智鑒分明，身心柔軟，微妙虛寂，厭患世間，無為無欲，出入自在，
G157n2594_p0170a05║是為正禪發相。譬如與惡人共事，恆相觸惱，若與善人共事，久見其美。分別邪
G157n2594_p0170a06║正二種，禪發之相，亦復如是。三明用止觀長養諸善根者。若於坐中諸善根發時，
G157n2594_p0170a07║應用止觀二法修令增進。若宜用止，則以止修之；若宜用觀，則以觀修之，具
G157n2594_p0170a08║如前說，略示大意矣！
G157n2594_p0170a09║此第二明真正禪定發相。行者於坐中發諸禪時，心中不愛不憎，不驚不怖，並
G157n2594_p0170a10║無有如上所說種種邪法諸禪，但隨一一禪發時，則空空明明，清清淨淨，猶如
G157n2594_p0170a11║萬里青天，了無一物，唯覺自心中，有一種天然妙樂，亦無有蓋覆，以智鑒分
G157n2594_p0170a12║別故，自然而然，不與邪偽染法相應，是名真正禪定發相。譬喻以下乃是假喻，
G157n2594_p0170a13║總辨邪正二種禪定發相。當知吾人之心，本非善亦非惡，但有隨緣之可能性，
G157n2594_p0170a14║所以能善能惡。若與惡人共同事，即無明薰真如，真如即隨無明轉，故恆相
G157n2594_p0170a15║觸惱；若與善人共同事，即所謂真如薰無明，無明即為真如薰故，久之則見
G157n2594_p0171a01║其美。如大戴禮曰：「若與善人交，如入芝蘭之室，久而不聞其香，則與之化矣；
G157n2594_p0171a02║若與惡人交，如入鮑魚之肆，久而不聞其臭，則與之化矣。」行人辨禪發相，
G157n2594_p0171a03║即此義也。第三明止觀長養者，謂行人若於坐中，內外一切善根開發之時，應
G157n2594_p0171a04║須修止觀，令其增進，但不可亂投藥石，所謂宜止則止，宜觀則觀。此種修止觀法
G157n2594_p0171a05║門，具如正修章廣釋，故略示其意而已。
G157n2594_p0171a06║覺知魔事第八
G157n2594_p0171a07║梵音魔羅，秦言殺者，奪行人功德之財，殺行人智慧之命，是故名之為惡魔。事者，
G157n2594_p0171a08║如佛以功德智慧度脫眾生，入涅槃為事，魔常以破壞眾生善根，令流轉生死為事。
G157n2594_p0171a09║若能安心正道，是故道高方知魔盛，仍須善識魔事，但有四種：一煩惱魔，二
G157n2594_p0171a10║陰入界魔，三死魔，四鬼神魔。三種皆是世間之常事，及隨人自心所生，當須自
G157n2594_p0171a11║心正除遣之，今不分別，鬼神魔相，此事須知，今當略說。鬼神魔有三種：一者
G157n2594_p0171a12║精魅。十二時獸，變化作種種形色。或作少女、老宿之形，乃至可畏身等非一，惱
G157n2594_p0171a13║惑行人。此諸精魅欲惱行人，各當其時而來，善須別識。若於寅時來者，必是虎
G157n2594_p0171a14║獸等；若於卯時來者，必是兎鹿等；若於辰時來者，必是龍鼈等；若於巳時來者，
G157n2594_p0171a15║必是蛇蟒等；若於午時來者，必是馬驢駝等；若於未時來者，必是羊等；若於
G157n2594_p0172a01║申時來者，必是猿猴等；若於酉時來者，必是雞烏等；若於戌時來者，必是狗狼
G157n2594_p0172a02║等；若於亥時來者，必是猪等；子時來者，必是鼠等；丑時來者，必是牛等；行
G157n2594_p0172a03║者若見常用此時來，即知其獸精，說其名字訶責，即當謝滅。
G157n2594_p0172a04║此書共十章，上來七章已竟，今明第八，令行者覺知魔事。行者之功夫，略加
G157n2594_p0172a05║純熟，則魔王乘機破壞，故魔來務須覺知，切不可被其所迷。梵音魔羅，秦譯
G157n2594_p0172a06║殺者，以其奪行人功德法財，殺行人智慧之命，是故名之為惡魔事者。命謂命
G157n2594_p0172a07║根，吾人即以色心連持為命根，諸佛則以智慧佛種為命根。此釋惡魔，魔字之
G157n2594_p0172a08║義，當知魔事與佛事，迥然不同。佛事者何？不外六度萬行，令眾生改惡向善，
G157n2594_p0172a09║轉迷為悟，離苦得樂，別無其他法門，所謂離生死而證涅槃，捨迷途而登覺
G157n2594_p0172a10║岸者是也。魔王則反之，彼常以破壞眾生善根，令流轉生死為事。當知沈淪苦
G157n2594_p0172a11║海之無量眾生，皆是魔王之子孫。設使有一眾生，修淨行，出生死，魔則生瞋；
G157n2594_p0172a12║若隨生死流轉，魔則歡喜。若安心正道，道高而方知魔盛，以其內魔與外魔
G157n2594_p0172a13║交攻故也。吾人不用功則已，若用功魔王即來擾亂。以吾人現前一念介爾之心，
G157n2594_p0172a14║豎窮橫遍，若妄想紛飛時，魔則不覺不知；若一念不生，發本明耀，令魔宮
G157n2594_p0172a15║震動，如世尊於雪山苦行，將成道時，魔王宮殿，動摇不安，深恐世尊一人成
G157n2594_p0173a01║道，能使多人修行，亦出其境，魔民減少，於是命魔兵魔將擾亂，而世尊已入
G157n2594_p0173a02║大光明藏，一心湛然，了達一切諸法，法法皆是實相，諸魔兵將，無法可施，
G157n2594_p0173a03║又令魔女以媚之，世尊以神通力，使彼變為醜婦，廢然而返，後魔王躬親來擾，
G157n2594_p0173a04║亦被世尊降伏之，故八相中有降魔之說。道高方知魔盛，道高一尺，魔高一
G157n2594_p0173a05║丈，能善識魔事，所謂見魔不魔，其魔自壞，見怪不怪，其怪自敗，以平等無
G157n2594_p0173a06║際之正念力，滅有限之魔力，猶如沸湯之消冰耳！然魔有四種：一者煩惱魔，
G157n2594_p0173a07║此是內心之魔，若用功時，心生煩惱，令行者難以用功，以昏煩之法，惱亂吾
G157n2594_p0173a08║人之心性，即貪瞋等諸煩惱也。二者陰魔，即五蘊也，陰者蓋覆為義，蘊者積
G157n2594_p0173a09║聚為義，謂色受想行識五種，積聚而成生死苦果，此生死法，能奪智慧之命，
G157n2594_p0173a10║故云陰魔，但有開合之不同，開則成十八界，合則不出色心二法，良由眾生，
G157n2594_p0173a11║迷色迷心，輕重之不同故也。三死魔，死者四大分散身喪命殞也。正欲修行，
G157n2594_p0173a12║而忽遭無常死喪，不得續延慧命，是名死魔。四者鬼神魔，亦名天子魔。但
G157n2594_p0173a13║天子魔，則指欲天頂之波旬魔王也。行者於用功時，鬼神即乘時攪亂，前三種
G157n2594_p0173a14║皆是常事，及隨人自心所生，當須自心正念除遣之，若了達煩惱即菩提，煩惱
G157n2594_p0173a15║即無，明白陰入界皆幻化，陰入界魔自破，若視死如歸，則死魔無法可想，知
G157n2594_p0174a01║鬼神是幽闇，吾人正念光明藏，即可遠之。於此四魔，唯第四魔相，須深識之。
G157n2594_p0174a02║今略說鬼神魔有三種：精魅鬼即魑魅、魍魎之輩也，本是朽木頑石，因受
G157n2594_p0174a03║日月之精華，年久即成精怪，亦名時媚鬼。若行者，邪想坐禪，多著時媚，或
G157n2594_p0174a04║作少男少女，老男老女，禽獸之像，殊形異貌，種種不同，或娛樂人，或教人
G157n2594_p0174a05║紿人，或作可愛之形，或作可怖之狀，施種種殊形異狀，惱亂行人之禪定。當
G157n2594_p0174a06║知此之精魅，欲惱行人之時，各當其時而來，不致紊亂，行者善須分別，識知
G157n2594_p0174a07║獸名，默而擯之，鬼即謝滅。今欲分別鬼魅，變作時獸者，當觀察十二時，隨
G157n2594_p0174a08║何時而來，隨其時來，即知其獸，若寅時是虎，乃至丑時是牛。又一時約為三，
G157n2594_p0174a09║十二時即有三十六獸。謂寅有三：初貍、次豹、次虎。卯三：狐、兎、貉。辰三：龍、蛟、魚。此
G157n2594_p0174a10║九屬東方木也。巳有三：鱔、鯉、蛇。午三：鹿、馬、麞。未三：羊、鴈、鷹。此九屬南方火也。申
G157n2594_p0174a11║三：狄、猿、猴。酉三：烏、雞、雉。戌三：狗、狼、豺。此九屬西方金也。亥三：豕、貐、豬。子三：
G157n2594_p0174a12║猫、鼠、伏翼。丑三：牛、蟹、鼈。此九屬北方水也。中央土王四季，若四方行用，即是用
G157n2594_p0174a13║土也。此約五行十二時獸，若三轉而論，即成三十六獸，若深得此意，依時喚名，媚
G157n2594_p0174a14║當消去，以其鬼法懼人識名，喚名尚不敢來，況復識形，故識其形名，媚即不敢為非。
G157n2594_p0174a15║治媚之法，古有一隱士頭陀，畜一方鏡，掛之座後，媚不能變鏡中色相，覽鏡
G157n2594_p0175a01║識之，可以自遣，此亦內外兩治之唯一方法也。
G157n2594_p0175a02║二者堆剔鬼。亦作種種惱觸行人，或如蟲蝎緣人頭面鑽刺熠熠，或擊櫪人兩腋下，
G157n2594_p0175a03║或乍抱持於人，或言說音聲喧鬧，及作諸獸之形，異相非一，來惱行人。應即
G157n2594_p0175a04║覺知，一心閉目，陰而罵之，作是言：我今識汝，汝是閻浮提中食火嗅香偷臘吉
G157n2594_p0175a05║支，邪見喜破戒種，我今持戒，終不畏汝。若出家人，應誦戒本；若在家人，應誦
G157n2594_p0175a06║三歸五戒等，鬼便卻行匍匐而去。如是若作種種留難惱人相貌，及餘斷除之法，並如禪
G157n2594_p0175a07║經中廣說。
G157n2594_p0175a08║堆剔鬼者，即最畏之惡夜刹鬼也。若行者坐禪時，鬼即來惱亂，亦作種種之形
G157n2594_p0175a09║像惱亂行人，或如蟲蝎徧緣人之頭面，鑽刺熠熠，熠熠即鮮明也。有時或緣人
G157n2594_p0175a10║身體，墮而復上，翻覆不已，雖無痛苦，而屑屑難耐。有或鑽入人耳眼鼻，或
G157n2594_p0175a11║擊櫪人兩腋之下，或乍抱持於人，似如有物，捉不可得，驅已復來，有時啾啾
G157n2594_p0175a12║作聲，喧閙人耳，並及其他種種之異相非一，來惱行人，此鬼面似琵琶，四目
G157n2594_p0175a13║兩口，最為可畏，行人若遇斯鬼發現時，急須設法對治，此鬼乃於古往過去拘
G157n2594_p0175a14║那含佛時，末法中一比丘，喜亂眾僧，僧擯驅之，即發惡願，常惱坐禪人，此
G157n2594_p0176a01║是源祖之鬼。報或已謝，而同業所生，亦能惱亂，今呵其宗祖，聞即羞去，行
G157n2594_p0176a02║者知已，即一心閉目，陰而罵之，作是呵言：「我今識汝名字，汝是閻浮提中食
G157n2594_p0176a03║火嗅香偷臘吉支，邪見喜破戒種，我今持戒，不畏於汝。」言偷臘者，謂盜僧法
G157n2594_p0176a04║歲，意避僧設，希利貪食，故得此名。臘者獵也，於此月中，獵取禽獸，以祭
G157n2594_p0176a05║其祖，從事而立，故名為臘。吉支者，鬼名也，此鬼本由破戒所致，故聞戒序，
G157n2594_p0176a06║猶生愧心，況戒神所護，令破戒鬼去。若出家緇流，應誦梵網四分五分等戒
G157n2594_p0176a07║律。若在家白衣，須誦三歸五戒，以其五戒，每戒各有五護戒神，五五即有二
G157n2594_p0176a08║十五護戒神。此等最懼戒法，若誦之，則諸鬼魅便卻行，匍匐而去。匍匐即伏
G157n2594_p0176a09║行也，謂鬼神一聞戒，即四肢並行，伏地而去。如是作種種惱亂行者之相貌，
G157n2594_p0176a10║及其餘斷除之方法，並如禪波羅密經中廣說。
G157n2594_p0176a11║三者魔惱。是魔多化作三種五塵境界相來破善心：一作違情事，則可畏五塵，令
G157n2594_p0176a12║人恐懼；二作順情事，則可愛五塵，令人心著；三非違非順事，則平等五塵，動
G157n2594_p0176a13║亂行者。是故魔名殺者，亦名華箭，亦名五箭，射人五情故。名色中作種種境界
G157n2594_p0176a14║惑亂行人。作順情境者，或作父母兄弟、諸佛形像、端正男女可愛之境，令人心著；
G157n2594_p0176a15║作違情境界者，或作虎狼師子羅刹之形，種種可畏之像，來怖行人；作非違非順
G157n2594_p0177a01║境者，則平常之事，動亂人心，令失禪定，故名為魔。
G157n2594_p0177a02║三明魔惱，即天子魔也。目的在破二善增二惡，或遣魔兵魔將來，或天魔自來，
G157n2594_p0177a03║此魔最難制伏。前堆剔時媚二魔，乃波旬遠屬，今魔惱皆波旬近屬。二善二
G157n2594_p0177a04║惡者，謂四弘為已善，諸行為未善；見思為已惡，無明為未惡。此魔最喜從五
G157n2594_p0177a05║根之中，化作三種五塵境界之相，來破行人之道心。三種境界，即強軟中庸之
G157n2594_p0177a06║魔，推之可知。然魔惱亦名華箭，亦名五箭者，謂如飛來一朵花，眼看是花，
G157n2594_p0177a07║其實中一箭，能傷身命，故名花箭。大論問曰：何名為魔？答：魔者，破慧命，
G157n2594_p0177a08║壞道法，是故名魔。諸外道輩，云是欲界主，引人生看，復名花箭；從五根
G157n2594_p0177a09║入，破壞五根，復名五箭；破佛法善法，故名魔惱。復次作世間結使因緣，亦
G157n2594_p0177a10║魔王之力，為諸佛怨讎，破一切聖人，逆流人事，不喜涅槃，故名魔事。然此
G157n2594_p0177a11║魔所現三種境界，不出乎於三毒：若作順情之境，謂父母兄弟諸佛形像，以
G157n2594_p0177a12║及戲笑語言，歌舞邪觀等，是從愛生；若作違情，如作虎狼師子羅刹夜叉之形，
G157n2594_p0177a13║及縛打鞭拷，斫刺剖截等，是從瞋生；若從非違非順之境，如五熱炙身，自
G157n2594_p0177a14║餓投岩等，是從癡生。此等即是三賊之流，乃至貪染世間，皆是魔事。如婆沙
G157n2594_p0177a15║論云：佛著衣持鉢，入城乞食，波旬作是念：應當壞其道法。便現作御車人類，
G157n2594_p0178a01║執鞭覓中，著敝壞衣，頭髮蓬亂，往至佛所，問言見我牛否？佛念魔惱我，
G157n2594_p0178a02║即語魔言：惡魔，何處有牛，用是牛為。天魔即作是念，沙門知我是魔，即白
G157n2594_p0178a03║佛言：眼觸入處是我乘，乃至意觸入處亦是我乘，沙門何所之？佛言：我到彼
G157n2594_p0178a04║無六觸入處，汝所不到處，我當往彼，波旬意以我如御者，六觸如乘，能御此
G157n2594_p0178a05║乘，運諸眾生，至於三界，所以涅槃非其到處。故佛言：我到無六觸，及汝所
G157n2594_p0178a06║不到處，即涅槃也。故大品諸文中，魔羅作惱，不出六觸。今文五箭射入五情
G157n2594_p0178a07║者，其意即兼六，以從五根轉入意地，故即有法觸，故意根亦在其中也。當知
G157n2594_p0178a08║天魔波旬，尚以色等惱亂於佛，况乎末世凡夫，悠悠行人耶。故於修止觀中，
G157n2594_p0178a09║正念昭彰，一念不生，如金剛王寶劍，佛來佛斬，魔來魔斬，我這裏無佛無眾
G157n2594_p0178a10║生，不特魔念須放下，即佛念亦須放下，以其魔多變佛形而來擾亂故也。是知
G157n2594_p0178a11║但修止觀，恐於定中，易為魔鬼擾亂，以其全仗自力，故最好於止觀中一心念
G157n2594_p0178a12║佛。念佛即止觀，則可免一切魔事，以念佛仗他力，修止觀全仗自力，為禪宗
G157n2594_p0178a13║之斬佛斬魔，悉仗自力，其用功難，不易離魔事，念佛既仗彌陀願力攝持，且
G157n2594_p0178a14║正念佛時，有四十里路之光明，魔王即不得便。若單修禪，則枯木堂前岔路多，
G157n2594_p0178a15║未若淨土宗之穩當。以止觀念佛，又具信願，誠徑路中之徑路，方便中之方
G157n2594_p0179a01║便，了義中無上了義，圓頓中最極圓頓。古人云：「若人但念阿彌陀，是名無上
G157n2594_p0179a02║深妙禪。」即此義也。
G157n2594_p0179a03║或作種種好惡之音聲，作種種香臭之氣，作種種好惡之味，作種種苦樂境界，來
G157n2594_p0179a04║觸人身，皆是魔事，其相眾多，今不具說。舉要言之，若作種種五塵，惱亂於人，
G157n2594_p0179a05║令失善法，起諸煩惱，皆是魔軍，以能破壞平等佛法，令起貪欲、憂愁、瞋恚、睡眠
G157n2594_p0179a06║等諸障道法。如經偈中說：
G157n2594_p0179a07║欲是汝初軍憂愁為第二饑渴第三軍渴愛為第四睡眠第五軍怖畏為第六
G157n2594_p0179a08║疑悔第七軍瞋恚為第八利養虛稱九自高慢人十如是等眾軍壓沒出家人
G157n2594_p0179a09║我以禪智力破汝此諸軍得成佛道已度脫一切人
G157n2594_p0179a10║前來所明，鬼神魔及天子魔，謂堆剔鬼魔。或作種種好惡之音聲等，即色香味
G157n2594_p0179a11║等五塵境界，以此五種惱亂於人，令失其善法，起諸煩惱，流轉生死。言平等
G157n2594_p0179a12║法，乃對不平等法而言。平等之法，乃如來所說；不平等法，乃外道天魔所使，
G157n2594_p0179a13║如起貪愁瞋恚等，即不平等也。如雜寶經偈中所說：欲念是汝初軍，猶
G157n2594_p0179a14║世間之兵有幾軍，其魔王亦分初二三等之魔軍，最初第一軍者，即汝之
G157n2594_p0179a15║欲念也。有如是等眾軍，壓沒出家人，我以禪定智慧之力，摧伏汝眾軍，汝
G157n2594_p0180a01║雖不欲放，到汝不到處，即是得成無上真等正覺，證清淨無礙實相之涅槃也。
G157n2594_p0180a02║從此起同體慈悲，以大雄大力大慈悲，大無畏之精神，隨流九界，廣度一切
G157n2594_p0180a03║癡闇倒迷之苦惱眾生，故云得成佛道已，度脫一切人也。
G157n2594_p0180a04║行者既覺知魔事，即當卻之。卻法有二：一者修止卻之。凡見一切外諸惡魔境，
G157n2594_p0180a05║悉知虛誑，不憂不怖，亦不取不捨，妄計分別，息心寂然，彼自當滅。二者修觀
G157n2594_p0180a06║卻之。若見如上所說種種魔境，用止不去，即當反觀能見之心，不見處所，彼何
G157n2594_p0180a07║所惱？如是觀時，尋當滅謝。若遲遲不去，但當正心，勿生懼想，不惜軀命，正
G157n2594_p0180a08║念不動，知魔界如，即佛界如，若魔界如、佛界如，一如無二如，如是了知，則魔
G157n2594_p0180a09║界無所捨，佛界無所取，佛法自當現前，魔境自然消滅。
G157n2594_p0180a10║此明卻魔之方法。上來既發魔事，若不卻之，則為彼所惑亂。卻法有二：一者
G157n2594_p0180a11║修止卻之，謂凡見外來一切違順諸魔境界，悉知其虛誑不實，心中不生憂怖，
G157n2594_p0180a12║亦不生取捨，但息心寂然，魔自消滅矣！如智者大師，修觀於天台華頂，魔王
G157n2594_p0180a13║變化其親戚眷屬，乃至親愛父母，皆來其前，大師知為魔境，師唯深念實相，
G157n2594_p0180a14║安心空寂，了達一切，皆是幻化，本無所見，未幾魔即退滅，此全以止之功夫，
G157n2594_p0180a15║卻諸魔羅。二者修觀，若用止不去，即當反觀能見之心，誰為能見，誰為所
G157n2594_p0181a01║見，不見有所之相，內外覓求，了不可得，彼何所惱，如是觀時，尋當滅謝。
G157n2594_p0181a02║此數句宜加注意，實為破魔之最良方法，若再遲遲不去，應當正其心誠其意，
G157n2594_p0181a03║了知四大本空，五蘊非我，不生一念恐怖懼畏之想，且不惜軀命，正念不動，
G157n2594_p0181a04║了達邪正，懷抱淡然，知魔界如佛界如，一如無二如，唯平等一相，不以魔為
G157n2594_p0181a05║戚，佛為欣。安之實際，置之於寂滅。若能如是，則邪不干正，斯時正照昭彰，
G157n2594_p0181a06║縱有魔等來惱亂，正可藉此魔事，而作不思議觀。即此魔境，當體具十界百
G157n2594_p0181a07║法，一切法趣魔，是趣不過。如一夢法，具一切事。一魔一切魔，一切魔一魔，
G157n2594_p0181a08║非一非一切，當下即空即假即中。一切魔一魔，真空也；一魔一切魔，妙假也；
G157n2594_p0181a09║非一非一切，中道也。魔即法界，清淨本然，不出魔界，即是佛界，無二無別，
G157n2594_p0181a10║無有異相，如是則魔界無所捨，佛界無所取。有佛無佛，性相常住，故佛法
G157n2594_p0181a11║自當現前，魔境自然消滅矣。當知眾生，皆以取捨欣厭，故為魔所惱，不能了
G157n2594_p0181a12║生脫死，亦即所謂魔不惱人，人自惱也。若心中不取不捨，不欣不厭，了達魔
G157n2594_p0181a13║如佛如，即魔而了道，是為根本之法也。
G157n2594_p0181a14║復次，若見魔境不謝，不須生憂；若見滅謝，亦勿生喜。所以者何？未曾見有人坐
G157n2594_p0181a15║禪，見魔化作虎狼來食人，亦未曾見魔化作男女來為夫婦。當其幻化，愚人不了，
G157n2594_p0182a01║心生驚怖、及起貪著，因是心亂，失定發狂，自致其患，皆是行人無智受患，
G157n2594_p0182a02║非魔所為。若諸魔境惱亂行人、或經年月不去，但當端心正念堅固，不惜身命，
G157n2594_p0182a03║莫懷憂懼。當誦大乘方等諸經治魔呪，默念誦之，存念三寶。若出禪定，亦當誦
G157n2594_p0182a04║呪自防，懺悔慚愧、及誦波羅提木叉。邪不干正，久久自滅。魔事眾多，說不可
G157n2594_p0182a05║盡，善須識之。
G157n2594_p0182a06║大乘方等經，即楞嚴、維摩、思益、解脫深密等經。治魔呪，即楞嚴、大悲
G157n2594_p0182a07║等呪。三寶即佛法僧，皆為世間可尊可貴，故稱為寶。然有住持、同體、別相、
G157n2594_p0182a08║大小乘之不同。波羅提木叉，此云戒，亦分大小乘之別。若行者於定中為魔
G157n2594_p0182a09║惱亂時，默念一切戒相，及三寶諸大乘經，魔羅自然消滅，三昧自然現前。
G157n2594_p0182a10║是故初心行人，必須親近善知識，為有如此等難事。是魔入人心，能令行者心神
G157n2594_p0182a11║狂亂，或喜或憂，因是成患致死；或時令得諸邪禪定、智慧、神通、陀羅尼，說法教化，
G157n2594_p0182a12║人皆信伏，後即壞人出世善事、及破壞正法。如是等諸異非一，說不可盡，今略
G157n2594_p0182a13║示其要，為令行人於坐禪中，不妄受諸境界。取要言之，若欲遣邪歸正，當觀諸
G157n2594_p0182a14║法實相，善修止觀，無邪不破。故釋論云：除諸法實相，其餘一切皆是魔事。如
G157n2594_p0182a15║偈中說：
G157n2594_p0183a01║若分別憶想即是魔羅網不動不分別是則為法印
G157n2594_p0183a02║此下明著邪之由，及其果報。初心行人，即是初發心修止觀者。善知識者，謂
G157n2594_p0183a03║善能知病識藥，應病與藥也。陀羅尼，此云總持，謂於一切善法，能持令不散
G157n2594_p0183a04║不失也，亦所謂總一切法，持無量義，亦即持善不失，持惡不生之謂也。若能
G157n2594_p0183a05║一聞千悟，亦可謂之總持。諸法實相，此四字為法華經一部之主要，謂十界因
G157n2594_p0183a06║果之法，本來離諸虛妄之相，相相皆是真實，故名實相。當知實相者，無相也，
G157n2594_p0183a07║世人見諸桌椅板凳，皆是實有，妄見也，若觀其有即非有，幻妄稱相，當體無相，
G157n2594_p0183a08║即是清淨實相也。論云：「除諸法實相之外，其餘一切，皆是魔事。」以其離實
G157n2594_p0183a09║相外，別無一法可得也。如偈中所說：若分別憶想，是名魔羅網，此正顯眾生
G157n2594_p0183a10║因妄識分別故，所以墮落魔道，為魔所惱，若不動不分別，是則為法印。若能
G157n2594_p0183a11║照見五蘊皆空，不動不分別，即是真空實相。若從空出假，無動而動，無分別
G157n2594_p0183a12║而分別，即是妙有實相。若離能所，絕對待，違百非，遠四句，當下不動不分
G157n2594_p0183a13║別，當體即是中道實相，圓妙止觀，如此方稱為法印。印定也，法即諸法，謂
G157n2594_p0183a14║一切諸法，無不以此印而印定之，故云法印。起信論云：「一切境界，皆以妄念
G157n2594_p0183a15║而有差別。若無妄念，則無一切境界之相，即是如來平等法身，依此法身，說
G157n2594_p0184a01║名本覺。」本覺者，即實相理也。
G157n2594_p0184a02║治病第九
G157n2594_p0184a03║行者安心修道，或四大有病，因今用觀心息鼓擊發動本病；或時不能善調適身心
G157n2594_p0184a04║息三事，內外有所違犯，故有病患。夫坐禪之法，若能善用心者，則四百四病自
G157n2594_p0184a05║然除差；若用心失所，則四百四病因之發生。是故若自行化他，應當善識病源，
G157n2594_p0184a06║善知坐中內心治病方法，一旦動病，非惟行道有障，則大命慮失。
G157n2594_p0184a07║止觀共十章，前八章已竟，今第九明治病。夫吾人眾生所秉之五蘊色身，乃四
G157n2594_p0184a08║大所成，有身即是有病，以其四蛇異性，水火相違，鴟梟共棲，蟒鼠同穴故也。
G157n2594_p0184a09║但病分權實不同，一因中實病，二果中權病。權即權巧也，如淨名居士，偃
G157n2594_p0184a10║臥毘耶，託疾興教，因以身疾，訓示凡俗，斥小呵大；文殊廣明因疾，三種調
G157n2594_p0184a11║伏，廣明果疾，四種慰喻，此皆是權病；又如來寄滅談常，因病說力是等皆是
G157n2594_p0184a12║權巧示現病行法門。如此權病，非今所治，今所治者，即業報生身，四蛇動作，
G157n2594_p0184a13║互相侵毀所起之病也。若身長病，是禪定之大障，久染身疾，失所修福，起
G157n2594_p0184a14║無邊罪。經云：破壞浮囊，發撤橋樑，妄失正念，即此義也。蓋因病故，毀諸
G157n2594_p0184a15║戒體如破浮囊，破禪定如撤橋樑，起邪倒心，愛惜膿血臭身，破壞清淨法身，
G157n2594_p0185a01║名妄失正念，以是因緣，須對治病魔。當知法不孤起，仗緣乃生。今病魔由何
G157n2594_p0185a02║而起，不無因緣，行者安心修道，或四大不順有病，或飲食不節故病，或時於
G157n2594_p0185a03║禪定中，不能善巧調適身心息三事故病，或時守心失慎，鬼神得便故病，或魔
G157n2594_p0185a04║所為，或業報發起種種病患。夫坐禪下文，正明一切病患，惟心所生，在善用
G157n2594_p0185a05║與不善用之區別耳。修行坐禪，要在用心，此心用得好，則獲無量利益，若用
G157n2594_p0185a06║不好，則生許多過失。此身四大所成，一大不調，則有一百一病，四大不調，
G157n2594_p0185a07║即有四百四病；用心謹慎，則諸病自然得差，若用心失所，則一切病患因之發
G157n2594_p0185a08║生。故吾人欲期成就自利利他之德，上求下化之功，應當善識病患根源。又須
G157n2594_p0185a09║知坐中內心治病方法，能知病識藥，則可應病與藥也，否則一人修道，獨住茅
G157n2594_p0185a10║蓬，居於深山窮谷之中，若一旦病發，自無治病之法，非但道業為之障礙，且
G157n2594_p0185a11║大命亦有危險殞亡之慮。然略生微疾，亦無食藥之必要，以身有抵抗力故，如
G157n2594_p0185a12║富人病多，因多食病反增，窮人病少，雖不服藥，而有自身抵抗力反易愈也。
G157n2594_p0185a13║
G157n2594_p0185a14║今明治病法中有二意：一明病發相，二明治病方法。一明病發相者。病發雖復多
G157n2594_p0185a15║途，略出不過二種：一者四大增損病相。若地大增者，則腫結沈重，身體枯瘠，
G157n2594_p0186a01║如是等百一患生。若水大增者，則痰陰脹滿，食飲不消，腹痛下痢等百一患生。
G157n2594_p0186a02║若火大增者，即煎寒壯熱，支節皆痛，口氣大小，便痢不通等百一患生。若風大增
G157n2594_p0186a03║者，則身體虛懸，戰掉疼痛，肺悶脹急，嘔逆氣急，如是等百一患生。故經云：一
G157n2594_p0186a04║大不調，百一病起；四大不調，四百四病一時俱動。四大病發，各有相貌，當
G157n2594_p0186a05║於坐時及夢中察之。
G157n2594_p0186a06║今明以下是分科解釋，一明四大增損病相者，以吾人之身，地水火風四大所
G157n2594_p0186a07║組成，若一大有增或減，則生疾病，故四大非均等不可。若地大增於其他三大，
G157n2594_p0186a08║則身體苦重，堅結疼痛，枯癉痿瘠，如是等一百一患生，是地大病相，餘三
G157n2594_p0186a09║大增損如文。又復四大不順，亦能生種種病患，行役無時，強健擔負，常觸寒
G157n2594_p0186a10║熱，外熱助火，火強則水力減，是增火病；若外寒助水，水增害火，是為水病；
G157n2594_p0186a11║若外風助氣，氣吹於火，火動於水，是風病相。倘若水火風三大增害於地，
G157n2594_p0186a12║名等分病；若身分增害水火風，亦是等分屬地病；若四大既動，則眾惱競生，
G157n2594_p0186a13║故經云：一大不調，百一病起，若四大悉皆不調，則四百四病，一時俱動，諸如此等
G157n2594_p0186a14║病患發動時，則一一病，各有其相貌。當於坐時，及夢中觀察之。觀其病魔由何
G157n2594_p0186a15║而來，先欲知其病之根源，然後施以種種方法而對治之。
G157n2594_p0187a01║二者五藏生患之相。從心生患者，身體寒熱，及頭痛口燥等，心主口故。從肺生
G157n2594_p0187a02║患者，身體脹滿四肢煩疼，心悶鼻塞等，肺主鼻故。從肝生患者，多無喜心，憂
G157n2594_p0187a03║愁不樂，悲思瞋恚，頭痛眼闇昏悶等，肝主眼故。從脾生患者，身體面上，遊風
G157n2594_p0187a04║徧身，㿇痒疼痛，飲食失味等，脾主舌故。從腎生患者，咽喉噎塞，腹脹耳聾等，
G157n2594_p0187a05║腎主耳故。五藏生病眾多，各有其相，當於坐時及夢中察之可知。
G157n2594_p0187a06║此第二明五藏生病之相，謂心肝脾肺腎五種增減不同，而起病患也。若欲知五藏
G157n2594_p0187a07║病相，務須認識脈法，方能治病。善醫術者，巧知四大，謂上醫聽聲，中醫看
G157n2594_p0187a08║色相，下醫診脈，但用功者，不須精明醫法，略得常識可耳。今略示五藏病相，
G157n2594_p0187a09║若其脈洪直，是肝病之相；若輕浮，是心病相；若尖銳衝刺，是肺病相；若是連珠，
G157n2594_p0187a10║是腎病相；若沈重遲緩，是脾病相；又面無光澤，手足無汗，是肝病相；面青皅，
G157n2594_p0187a11║是心病相；面黧黑，是肺病相；身無氣力，是腎病相；體澀如麥糠，脾病之相；委細
G157n2594_p0187a12║如醫治家說，今不繁述。若五行相尅，而致五藏病生者，釋如正文，但須識得五行與
G157n2594_p0187a13║五藏，及五根相屬相剋之義。謂東方甲乙木，其色青，屬肝，主眼；南方丙丁火，其
G157n2594_p0187a14║色赤，屬心，主舌；西方庚辛金，其色白，屬肺，主鼻；北方壬癸水，其色黑，屬腎，
G157n2594_p0187a15║主耳；中央戊己土，其色黃，屬脾，主身。此明五根與五藏相尅，故生病相。然又
G157n2594_p0188a01║須知六神病相，若覺多惛惛，是肝中無魂；若多忘失前後，是心中無神；若多諸恐怖
G157n2594_p0188a02║癲病，是肺中無魂；若多好悲笑，是腎中無志；若多諸迴惑，是脾中無意；若多悵快，
G157n2594_p0188a03║是陰中無精，此明六神中有病之相。當知五藏六腑，所生病患眾多，不勝枚舉，但
G157n2594_p0188a04║亦各有其相貌，行者於坐時，及夢中察之可知。
G157n2594_p0188a05║如是四大五藏病患因起非一，病相眾多，不可具說。行者若欲修止觀法門，脫有
G157n2594_p0188a06║患生，應當善知因起。此二種病，通因內外發動。若外傷寒冷風熱，飲食不消，
G157n2594_p0188a07║而病從二處發者，當知因外發動。若由用心不調，觀行違僻，或因定法發時，不
G157n2594_p0188a08║知取與，而致此二處患生，此因內發病相。
G157n2594_p0188a09║如是二字，乃承上起下之辭，謂前來所說，四大五藏病患，因起非一，或地大
G157n2594_p0188a10║與水大共起，或水風二大共起，或三大共起，四大和合共起，故云病相眾多，
G157n2594_p0188a11║不可具說。「脫有患生」之脫字，作或字講。佛法之中，亦有五明之學，謂聲明、
G157n2594_p0188a12║工巧明、醫方明、因明、內明，是則亦有學醫道一門也。大般若經云：「五地菩
G157n2594_p0188a13║薩覺五明。」即內五明也。但世間醫生，診脈開方治病，不過是妄思妄測而已。
G157n2594_p0188a14║然佛法雖非世間，而不離世間覺，故假世間之醫術，醫眾生之身病，喻如來所
G157n2594_p0188a15║說之法藥，醫眾生之內心煩惱病。應知眾生種種病患，善識其所之因緣，於定
G157n2594_p0189a01║發時，宜取則取，宜與則與，若不知取與，而致四大五藏二處患生，此因內發
G157n2594_p0189a02║病相。
G157n2594_p0189a03║復次，有三種得病因緣不同。一者四大五藏增損得病如前說，二者鬼神所作得病，
G157n2594_p0189a04║三者業報得病。如是等病，初得即治，甚易得差；若經久則病成，身羸病結，治
G157n2594_p0189a05║之難愈。
G157n2594_p0189a06║二明鬼神病者，當知四大五藏病非鬼病，鬼病非四大五藏病。若言無鬼病者，
G157n2594_p0189a07║邪巫之徒，一向作鬼治，有時得愈；若言無四大病者，醫方一向作湯藥治，有
G157n2594_p0189a08║時愈，足徵有鬼神病也。又如往昔舍利弗，在耆闍崛山中，入於金剛三昧，時
G157n2594_p0189a09║有二鬼，從空中過，一名伽羅，二名優婆伽羅，彼遙見舍利弗，結跏趺坐，在
G157n2594_p0189a10║然入定，伽羅鬼謂彼鬼曰：「我今堪能以拳打此沙門頭。」時優婆伽羅鬼語之曰：
G157n2594_p0189a11║「汝勿興此意打沙門頭，所以然者；因此沙門，乃世尊弟子，聰明智慧，最為第
G157n2594_p0189a12║一。」是時再三言曰：「我能堪任打此沙門頭。」善鬼曰：「汝若不聽我語者，汝便住
G157n2594_p0189a13║此，吾捨汝去。」惡鬼對曰：「汝畏此沙門乎？」善鬼曰：「我實畏之，設汝以
G157n2594_p0189a14║手打此沙門者，地當分為二分，當暴風疾雨，地亦振動，諸天驚怖，四天
G157n2594_p0189a15║王知，我等則不安其所。」惡鬼聞之勿聽，善鬼便捨去，時彼惡鬼，即往打舍利
G157n2594_p0190a01║弗頭，爾時天地大動，四面暴風疾雨，驟然而至，地亦分為二分，惡鬼全身墮
G157n2594_p0190a02║地獄中，時舍利弗從三昧起，正衣往詣迦蘭陀竹園世尊所，頭面禮足，在一面
G157n2594_p0190a03║坐，時佛告舍利弗：「汝今身體無疾病否？」答曰：「體素無患，唯苦頭痛。」世尊便
G157n2594_p0190a04║告曰：「有伽羅鬼手打汝頭，若彼鬼手打須彌山者，山便分為二分，幸汝入金剛
G157n2594_p0190a05║三昧，仗此三昧神力，故無所傷害，否則危險極矣。」此因緣出增一阿含經，甚
G157n2594_p0190a06║為詳細，故知鬼神作亂，亦能生病也。三業報病者，或專由先世宿業而生病，
G157n2594_p0190a07║或因今生破戒，發動先世罪業而成病。但業力成病，還約五根知有所犯，若殺
G157n2594_p0190a08║罪之業，是肝眼病；飲酒罪業，是心口病；淫欲罪業，是腎耳病；妄語罪業，
G157n2594_p0190a09║是脾舌病；若偷盜罪業，是肺鼻病；破毀五戒之罪業，則有五藏五根病起，若
G157n2594_p0190a10║業報謝滅，病乃得差；然亦須知今生嚴持禁戒，亦可引動先業而生病。若有重
G157n2594_p0190a11║罪，理應受地獄重罪，而人中輕償，但頭痛即除罪，此約業欲遷謝故病也。當
G157n2594_p0190a12║知如是鬼神業報魔等病，初得治之甚易，久之則病成，如樹之根深蒂固，欲拔
G157n2594_p0190a13║之甚不易也。
G157n2594_p0190a14║二明治病方法者，既深知病源起發，當作方法治之。治病之法，乃有多途。擧要言
G157n2594_p0190a15║之，不出止觀二種方便。云何用止治病相？有師言：但安心止在病處，即能治病。
G157n2594_p0191a01║所以者何？心是一期果報之主，譬如王有所至處，羣賊迸散。
G157n2594_p0191a02║第二使行者知治病方法。謂四大五藏病，以何法而治；鬼神病，以何法而治；
G157n2594_p0191a03║業報病，以何法而治。既深知病源起發，當作種種方法治之，但各種病，對治
G157n2594_p0191a04║不同。若行役飲食而致病者，此須方藥來治；若坐禪不調而致患者，仍須坐禪
G157n2594_p0191a05║善調息觀而治之，非湯藥所宜；若鬼魔二病者，須深尅以觀行之力，及大悲神
G157n2594_p0191a06║咒力治；若業報病者，當內用觀行力，外加懇誠懺悔，乃可得差，諸多治法不
G157n2594_p0191a07║同，務須善得其意，切不可操刀把刃，而自損傷也。然若依經律論所明治病方
G157n2594_p0191a08║法，則多多無量，擧要言之，不出止觀二種方便。以止觀二法，乃愈病之阿伽
G157n2594_p0191a09║陀藥，誠萬病總持之大陀羅尼也！所言以止治病相，有古師云：「但安心止在病
G157n2594_p0191a10║處，即能治病。」謂隨諸病處，諦心止之，不向外馳，於三日之中，無有異緣，
G157n2594_p0191a11║一切諸病，無不得差。所以者何下，明其所以，謂心是一期果報之主，如王有
G157n2594_p0191a12║所至處，羣賊迸散。心如王，病如賊，若心王安在病處，賊病自然消亡矣。又
G157n2594_p0191a13║如開門則風來，閉扇則風靜。若心緣外境，如開門，止心痛處，如閉扇，理所
G157n2594_p0191a14║然也。
G157n2594_p0191a15║次有師言：臍下一寸名憂陀那，此云丹田，若能止心守此不散，經久即多有所治。
G157n2594_p0192a01║有師言：常止心足下，莫問行住寢臥，即能治病。所以者何？人以四大不調，
G157n2594_p0192a02║故多諸疾患，此由心識上緣，故令四大不調；若安心在下，四大自然調適，眾病
G157n2594_p0192a03║除矣！
G157n2594_p0192a04║此乃明以止治病方法。又有一位大德所言：臍下一寸，名憂陀那，此云丹田。
G157n2594_p0192a05║臍者，即肚臍也，在腹面之中央，凡小兒初生時，繫於胞衣者，謂之臍帶，帶
G157n2594_p0192a06║所脫處，即臍也。丹田者，即修煉內丹之地也，黃庭外景經中云：「丹田之中，
G157n2594_p0192a07║精氣微。」一說丹田有三，在臍下者為下丹田，在心下者為中丹田，在二肩間者
G157n2594_p0192a08║為上丹田，今所明即下丹田也。行者若能止心於此，守令不散，經久即多有所
G157n2594_p0192a09║治，以其丹田乃是氣海，能銷吞萬病，若止心於此，則氣息調和，故能愈疾。
G157n2594_p0192a10║當知行者，不特守心丹田能除諸病，而繫心腹臍，亦可以治愈諸病。何以言之？
G157n2594_p0192a11║如溫師云：「繫心在於臍中，猶如豆大，解衣諦了取相，後閉目合口齒，擧舌上
G157n2594_p0192a12║齶，令氣調均，若心外馳，則攝之令還，不令馳散，若念不見，復解衣看之，
G157n2594_p0192a13║熟取相貌，還如豆，則無病不治，無疾不愈也。」然外道亦有此法，但彼執以為
G157n2594_p0192a14║究竟，即根本錯誤也。又有師言：「常止心足下，即能治病。」以吾人所生諸患，
G157n2594_p0192a15║皆由四大不調。四大不調，悉由心識上緣，心使風，風動火，火融水，水潤身，
G157n2594_p0193a01║是則上分調，而下分亂，以致諸患迸起。心若緣下，則如吹火下溜，飲食消
G157n2594_p0193a02║化，五藏順而四大亦調順矣。如古時有一老翁，壽高九十有餘，人問其故，答
G157n2594_p0193a03║曰：「吾別無他術，即每於寢間，以水濯足，故致此耳。」若單洗足，可以治病，
G157n2594_p0193a04║止心於足，最為良治，屢有深益，吾儕宜常用焉。但安心足下之法，外道目之
G157n2594_p0193a05║為湧泉底洹，謂能直冲於頭頂泥洹中，此即邪說之一也。
G157n2594_p0193a06║有師言：但知諸法空無所有，不取病相，寂然止住，多有所治。所以者何？由心
G157n2594_p0193a07║憶想鼓作四大，故有病生，息心和悅，眾病即差。故淨名經云：何為病本？所謂
G157n2594_p0193a08║攀緣。云何斷攀緣？謂心無所得。如是種種說，用止治病之相非一，故知善修止
G157n2594_p0193a09║法，能治眾病。
G157n2594_p0193a10║夫吾人為講道論學，宏揚佛法，何訣醫學為？蓋現欲了生脫死，尅證佛果，必
G157n2594_p0193a11║須假此四大幻有之身而修，方能尅證，若無此身，即不能修道，所謂借假以修
G157n2594_p0193a12║真也，故須四大調和。若一大不調，則有一百一病；若四大不調，則有四百四病
G157n2594_p0193a13║同時俱起，即被病魔所嬈，焉能用功？古人云：「心安則道隆。」若身有病，心不
G157n2594_p0193a14║安，則道何能成就？故吾人對於治病常識，不得略略識知，但不可執著。故又
G157n2594_p0193a15║有師言：「但知諸法空無所有。」了知凡所有相，皆是幻妄；一切諸法，法法皆是
G157n2594_p0194a01║無相。故如是寂然止住，不取病患之相，則病多有所治。何以故？每見貧人，
G157n2594_p0194a02║體多強壯，富者則多羸弱，此即多吃藥之緣故。當知此身不實，幻妄稱相，何
G157n2594_p0194a03║須執著，但須寂寂然，湛湛然，一心一意，安住於禪定之中可也。永嘉云：「放
G157n2594_p0194a04║四大，莫把作，寂滅性中任飲啄。」即此義也。維摩云：「何為病本？所謂攀緣。」
G157n2594_p0194a05║因執故，所以攀緣。因攀緣故，有所得，有所得則有病。若欲求無所得心，須
G157n2594_p0194a06║斷攀緣，欲斷攀緣，不生執著，最為要緊。云何斷攀緣？謂心無所得也。二祖
G157n2594_p0194a07║云：「覓心了不可得。」楞嚴經中七處徵心，非內外中間，乃至心無所著，如是等
G157n2594_p0194a08║即斷攀緣之證。所謂皮之不存，毛將焉附？此為以止治病之根本方法，但以止
G157n2594_p0194a09║治病，其法非一，是故善修止法，能治眾病。嗟乎！世間醫藥，費財多工，而
G157n2594_p0194a10║又苦澀難服，多諸禁忌，將養惜命者，死計將餌，今無一文之費，又無費半日
G157n2594_p0194a11║之工，且無苦口之憂，恣意飲噉，而人皆不肯服之，所謂庸者，不別其貨，故
G157n2594_p0194a12║韻高而和寡，吾甚傷之！
G157n2594_p0194a13║次明觀治病者。有師言：但觀心想，用六種氣治病者，即是觀能治病。何等六種
G157n2594_p0194a14║氣？一吹、二呼、三嘻、四呵、五噓、六呬、此六種息，皆於唇口之中，想心方
G157n2594_p0194a15║便，轉側而作，綿微而用。頌曰：
G157n2594_p0195a01║心配屬呵腎屬吹脾呼肺呬聖皆知肝藏熱來噓字至
G157n2594_p0195a02║三焦壅處但言嘻
G157n2594_p0195a03║其次明以觀對治諸病。上言以止治病，其法非一，今以觀行治病，亦多多無量。
G157n2594_p0195a04║有師言：「但觀心想，用六氣治，即能治病。」所謂觀其能，不觀其所也。言六
G157n2594_p0195a05║氣者：謂吹、呼、嘻、呵、噓、呬之六也。然此六氣，但取呼吸帶聲，出氣
G157n2594_p0195a06║為治，不全用字體為義也。治五藏者，應於牙齒唇舌調停而出，全以想心方便，
G157n2594_p0195a07║轉側而作，勿令有麤暴氣息，綿綿密密，微細而用耳。當知此六氣，力用最
G157n2594_p0195a08║大，能徧治四大五藏一切重病。若身冷則用吹，如吹火法；熱用呼，如呼冷風
G157n2594_p0195a09║然；百節疼痛用嘻，攷摩訶止觀乃用𡁱，其字音同也，用此亦能治風；若心煩
G157n2594_p0195a10║脹，上氣用呵；若痰痼用噓；若身體勞乏，則用呬。若六氣治五藏，則噓治肝，
G157n2594_p0195a11║呵治心，呼治脾，呬治肺，吹治腎。又六氣可同治一藏，藏中有冷用吹，
G157n2594_p0195a12║有熱用呼，有痛用嘻，有煩用呵，有痰用噓，有倦乏用呬，餘四可解。用六氣
G157n2594_p0195a13║者，謂以口吹去冷，鼻徐內溫，安詳而入，切勿令其衝突，於一上坐時，則須
G157n2594_p0195a14║七過為之，然後安心，安心少時，復更用氣，此是用氣之治病意義也。若約五
G157n2594_p0195a15║行各各相尅，用六氣而治者，詳如摩訶止觀病患境中，閱者往尋可也，故頌曰：
G157n2594_p0196a01║「心配屬呵腎屬吹，脾呼肺呬聖皆知，肝藏熱來噓字至，三焦壅處但言嘻。」三
G157n2594_p0196a02║焦者，焦謂焦腑，三焦為水穀之道路，乃氣之所終始也。黃帝經明三焦，謂在
G157n2594_p0196a03║胃上口以下為上焦，主內而不出；胃之中腕曰中焦，主腐熟水穀；在膀胱上為
G157n2594_p0196a04║下焦，主出而不內。以其分上中下故云三焦，而為六腑之一，故一稱為焦腑。
G157n2594_p0196a05║但如此用功對治，乃佛教初心治病方便，非正修行法，外道於此別生知見，妄
G157n2594_p0196a06║為秘寶妙法，抑何可笑！
G157n2594_p0196a07║有師言：若能善用觀想運作十二種息，能治眾患。一上息、二下息、三滿息、四
G157n2594_p0196a08║焦息、五增長息、六滅壞息、七煖息、八冷息、九衝息、十持息、十一和息、十
G157n2594_p0196a09║二補息。此十二息，皆從觀想心生，今略明十二息對治之相。上息治沈重，下息
G157n2594_p0196a10║治虛懸，滿息治枯瘠，焦息治腫滿，增長息治羸損，滅壞息治增盛，煖息治冷，
G157n2594_p0196a11║冷息治熱，衝息治壅塞不通，持息治戰動，和息通治四大不和，補息資補四大衰。
G157n2594_p0196a12║善用此息，可以徧治眾患，推之可知。
G157n2594_p0196a13║上來六氣治病，乃從中所出，此第二明息能對治眾患。息即鼻息，與前不同。
G157n2594_p0196a14║夫色心相依而息，譬如樵火，相藉而煙，瞻煙清濁，則知樵燥，察息強軟，驗
G157n2594_p0196a15║身健病，若身行風橫起，則痛痒成病，急須治之。古德云：「若能善用假想之觀，
G157n2594_p0197a01║運作十二種息，即能治病。」所言十二息者，謂上下焦滿乃至和補，詳如文。
G157n2594_p0197a02║然而此十二息，必須欲與前六氣辨其同異，以其六氣與十二息，用法迥然不同，
G157n2594_p0197a03║因此十二息，乃兼帶有假想之心，若中陰身初念入胎，即有報息，於胎中隨
G157n2594_p0197a04║母氣息，兒漸長大，風路滑成，兒息出入，不復隨母，生在異處，各各有息，
G157n2594_p0197a05║故名報息。依息者，即依心而起也。如瞋欲時，氣息隆盛，此名依息也。前六
G157n2594_p0197a06║氣，就報息帶想，今十二息，乃從依息帶想，故不同也。前明緣五色為五藏病
G157n2594_p0197a07║患，此則依藏而為病，故今用依息治之。若作此十二息時，各各隨心中假想，
G157n2594_p0197a08║皆令其成就，務須細知諸病根源，所謂上息治沈重，下息治虛懸，風病乃至補
G157n2594_p0197a09║息，資補四大萎衰，一一如正文所明，是故行者，用諸息時，切勿錯謬而用也，
G157n2594_p0197a10║謂知病識藥，應病與藥，最為緊要。
G157n2594_p0197a11║有師言：善用假想觀，能治眾病，如人患冷，想身中火氣起，即能治冷。此如雜
G157n2594_p0197a12║阿含經治病秘法七十二種法中廣說。
G157n2594_p0197a13║上來氣息之中，復兼帶用想，似有多種，今唯專以假想為治。如昔時有一患致
G157n2594_p0197a14║命瘡者，祈明醫診治，醫曰：「此瘡無關緊要，恐汝手臂所患一小疔，有性命關
G157n2594_p0197a15║係，甚關重要，宜注意焉！」爾時病者，一心專注小疔，不注大瘡，久之瘡患全
G157n2594_p0198a01║愈，此全以假想治病，唯心所成也。如人患冷，則想心中火氣，即能治冷；若
G157n2594_p0198a02║患於熱，則想外括清涼風，則能治熱；又假想治病，如雜阿含經中治病秘法七
G157n2594_p0198a03║十二種中廣明。阿含梵語，此云阿笈多，此云教，妙樂記云：「此云無比法，即
G157n2594_p0198a04║言教也。謂世間之一切言論，無能與其相比。」唯識論云：「謂諸佛如來，所說之
G157n2594_p0198a05║教。」長阿含序云：「阿含者，秦言法歸，所謂萬法之淵府，總持之林苑也。」涉法
G157n2594_p0198a06║師云：「阿含此云佛所說義，正顯得外道天魔所不能言也。」是則二教通號阿含，
G157n2594_p0198a07║而小乘中別開四部：一增一阿含，明人天因果；二長阿含，明破邪見；三中阿
G157n2594_p0198a08║含，明諸深義；四雜阿含，明諸禪法。以四阿含，為世尊轉法輪設教之首，故
G157n2594_p0198a09║別得其名。雜阿含中，備明七十二種治病秘法，一一皆以觀心方便為治。當知
G157n2594_p0198a10║此種秘法，亦為被一種之機宜，今略述一二，以供參考。一如吞蛇法，其阿含
G157n2594_p0198a11║第一本云：「如人噉食，吞於蛇影，即謂為蛇也。」因其念念執故，乃成為病，他
G157n2594_p0198a12║人問之，即知起病之源，乃因吞蛇影而生，即以死蛇密著其痢盆，唱言蛇出，
G157n2594_p0198a13║病即差也；壁畫蛇影，入酒盃中，亦復如是。阿含又云：「舍衞國有一長者，名
G157n2594_p0198a14║曰晨居，家有一婢，面貌極醜，常常在外使役，令刈薙草及汲水等事，忽至野
G157n2594_p0198a15║外，見有一泉，泉中有樹，樹上有一端正女人，自縊而死於樹上，影現泉中，
G157n2594_p0199a01║婢女見之謂為己影，殊不知樹上有一女屍，彼未之見，以是便瞋大家，自忖我
G157n2594_p0199a02║端正如此，為之夫人小姐，綽然有餘，何使我常常奴使田園，下劣如此，乃撲
G157n2594_p0199a03║缾破歸家，入堂於寶帳中端坐，默默不語，大家謂其狂病，乃問之婢，即以前
G157n2594_p0199a04║事見答，云何大家不別，我端正如此，不見優遇，彼不復與語，即與鏡照之，
G157n2594_p0199a05║乃見醜形，猶尚不信，乃謂鏡醜。大家先知彼泉水處而有死女，乃送婢女
G157n2594_p0199a06║至泉處，見是死女子影在泉中，實非己之容貌端正，由是心解意明，生大慚愧。」
G157n2594_p0199a07║因見影起病，亦須照影而愈病。阿含經中，七十二種治病秘法，一一皆是如
G157n2594_p0199a08║此，但此假想，無論修九想觀，八背捨，十一切處，十六特勝，以及觀煉薰修
G157n2594_p0199a09║等諸禪定，皆以此假想觀耳！所以古人望梅止渴，懸沙充饑等等，皆是假想觀
G157n2594_p0199a10║得益之相。當知修淨業者，亦須具修假想，最為得益，是心是佛，是心作佛，
G157n2594_p0199a11║諸佛正徧知海，皆從心想生，心想佛時，是心即是三十二相，八十種好，即假
G157n2594_p0199a12║而真，即虛是實，正心端坐緣想，已坐蓮花之中，一心緣佛想佛，所謂憶佛念
G157n2594_p0199a13║佛，現前當來決定成佛，此又未逾假想之一類。
G157n2594_p0199a14║有師言：但用止觀檢析身中，四大病不可得，心中病不可得，眾病自差。如是等
G157n2594_p0199a15║種種說，用觀治病，應用不同，善得其意，皆能治病。當知止觀二法，若人善得
G157n2594_p0200a01║其意，則無病不治也。但今時人根機淺鈍，作此觀想多不成就，世不流傳。又不
G157n2594_p0200a02║得於此更學氣術休糧，恐生異見。金石草木之藥，與病相應，亦可服餌。
G157n2594_p0200a03║吾人之四大色身，乃假外四大而成，若無外四大，決無內四大。今內四大生患，
G157n2594_p0200a04║則須檢點自己之色身，微細推究，覓其病患，究在何處，若地大有病，則外
G157n2594_p0200a05║之山河大地，亦應有病，若火大有病，則現前電燈火柴火等，亦應有病。但從
G157n2594_p0200a06║來未曾見山河大地，及一切燈火，有生病患，如是細推，求其四大，本無病相，
G157n2594_p0200a07║外病既無，又復研推自心中之病相，反觀自心，了不可得，求心尚不可得，
G157n2594_p0200a08║況病者乎？如南嶽大師，於穴中誦持法華，患腫癱病，四肢重不能起，後大師
G157n2594_p0200a09║直觀心源，推究病從業起，業由惑起，窮此惑心了不可得，復推自己四大病源，
G157n2594_p0200a10║亦不可得，病來偪誰，誰受病者，如是則病自愈矣！如上諸師，所說種種以
G157n2594_p0200a11║觀治病，雖各各所說不同，若能得其意，則無論修何功夫，皆能得治眾病，所
G157n2594_p0200a12║謂得意忘言也。當知以下，乃是斥偽總結，止觀二種法門，正如阿伽陀藥，無
G157n2594_p0200a13║病不治，但今時丁末法，眾生根機淺鈍，自從迷昧以來，橫造無邊罪業，欲修
G157n2594_p0200a14║習止觀，而麤心暴氣，功用皆不成就，自古迄今，修六氣十二息之觀想者，獲
G157n2594_p0200a15║益者寡，故世多不流傳，吾人以危脃之身，損增無定，借以治病，身安道存，
G157n2594_p0201a01║亦應無嫌，若邀名沽譽，喧動時俗者，則是魔幻魔偽，急宜去之。蓋佛法之中，
G157n2594_p0201a02║最重要者，在知見純正也，切不可以絲毫之邪念，繫在心頭。若生四大病患，
G157n2594_p0201a03║則須用止觀功夫來對治；若道力薄弱，則以金石草木之藥治之亦可。故云與
G157n2594_p0201a04║病相應者，亦可服餌。
G157n2594_p0201a05║若是鬼病，當用彊心加呪，以助治之。若是業報病，要須修福懺悔，患則消滅。
G157n2594_p0201a06║此二種治病之法，若行人善得一意，即可自行兼他，況復具足通達。若都不知，
G157n2594_p0201a07║則病生無治，非唯廢修正法，亦恐性命有虞，豈可自行教人！是故欲修止觀之者，
G157n2594_p0201a08║必須善解內心治病方法。其法非一，得意在人，豈可傳於文耳！
G157n2594_p0201a09║前來講四大五藏病相，須以止觀，及金石草木等治，即可全愈。若是鬼神病，
G157n2594_p0201a10║當勇猛精進，以堅強之心，加以呪力，謂大悲、楞嚴、往生、及三十六獸呪等，
G157n2594_p0201a11║以助治之，則可全愈。若是宿業所生報病，則須於佛前廣修，供養香花瓔珞
G157n2594_p0201a12║種種供具，或於善知識前，以衣服飲食，臥具醫藥，四事供養，如是外修福德，
G157n2594_p0201a13║內須翹勤懇切，禮拜懺悔宿業，則患自然消滅也！前大悲往生神呪可知，若
G157n2594_p0201a14║時媚鬼作亂，須三十六獸呪，茲述如下。呪曰：波提陀，毘耶多，那摩那，吉利
G157n2594_p0201a15║波，阿違婆，推摩陀，難陀羅，憂陁摩，吉利摩，毘利吉，遮陀摩。但凡一切
G157n2594_p0202a01║諸呪，悉是印度字音，今翻字不翻音，以其有四悉因緣故，如法華會義，陀羅
G157n2594_p0202a02║尼品廣明，今不繁述。當知此二種治病方法，若行人善得其一種意義，如法而
G157n2594_p0202a03║治，不特自行具足，利他亦具足矣。識一尚且如是，況乎全能通達，則自利利
G157n2594_p0202a04║他無待言矣！若以二種治病方法，全無了解，於病生時，無可措手，難可療
G157n2594_p0202a05║治，如是非但廢修正法，抑恐有喪身亡命之慮，以我人之身，乃因四大和合相
G157n2594_p0202a06║扶持，若一大不調，則一處受損；若四大均不調，命尚難保，豈復能自行而教
G157n2594_p0202a07║人哉？是故修止觀者，必須識得內心治病方法不可，但治法繁多異常，得意在
G157n2594_p0202a08║人，豈可以文字而傳耶？以其文字乃是糟粕，得意在乎自心，非謂文字可以治
G157n2594_p0202a09║病也！
G157n2594_p0202a10║復次，用心坐中治病，仍須更兼具十法，無不有益，十法者：一信、二用、三勤、
G157n2594_p0202a11║四常住緣中、五別病因法、六方便、七久行、八知取捨、九持護、十識遮障。云
G157n2594_p0202a12║何為信？謂信此法必能治病。何為用？謂隨時常用。何為勤？謂用之專精不息，
G157n2594_p0202a13║取得差為度。何為住緣中？謂細心念念依法，而不異緣。何為別病因起？如上所
G157n2594_p0202a14║說。何為方便？謂吐納運心緣想，善巧成就，不失其宜。何為久行？謂若用之未
G157n2594_p0202a15║即有益，不計日月，常習不廢。何為知取捨？謂知益即勤，有損即捨之，微細轉
G157n2594_p0203a01║心調治。何為持護？謂善識異緣觸犯。何為遮障？謂得益不向外說，未損不生疑
G157n2594_p0203a02║謗。若依此十法，所治必定有效不虛者也。
G157n2594_p0203a03║復次若用心以坐中治病者，仍須更兼十法，必有良驗。謂一信，二用，乃至第
G157n2594_p0203a04║十識遮。云何為信？謂信此法門，決定治病，不生一念疑惑之心，猶如癩人，
G157n2594_p0203a05║信血是乳，敬駱駝骨是真舍利，然佛法大海，信為能入，智為能度，足見相信
G157n2594_p0203a06║最為要緊。二明用，隨時常用也，若信而不用，於己無益，如執利劍不用擬賊，
G157n2594_p0203a07║反為彼害，不用亦爾。三勤，初中後夜，朝暮專精，不休不息，以得差為度，
G157n2594_p0203a08║如鑽火中息，火難可得，不勤亦爾。四常住緣中，恆用治法，念念在緣，而
G157n2594_p0203a09║不動亂，如貓捕鼠相似。五別病因起，如上所說，若不識病，浪行治法，不相
G157n2594_p0203a10║主對，於事無益。六方便，吐納運心，緣想成就，不失其宜，如人彈琴，須調
G157n2594_p0203a11║絃之緩急，輾轉軫柱，輕重手指，聲韻方調，方便亦然。七久行，行人若用之，
G157n2594_p0203a12║久未見有功効，須不計日月，常習不廢，修道用功之人，必須以恆常心，久
G157n2594_p0203a13║久修習不可休廢，如古人用功，日不足繼之以夜，終日竟夜，無不在功用之中，
G157n2594_p0203a14║久而久之，自然成就，故云道也者，不可須臾離也，可離非道也，治病亦然。
G157n2594_p0203a15║八知取捨，用功人須具擇法眼，應取則取，應捨則捨，不能絲毫勉強，捨之如棄
G157n2594_p0204a01║麻擔金相似，須微細轉心調治，吾等凡夫，竟日麤心暴氣，妄念流動，不能得
G157n2594_p0204a02║佛法利益，故須轉麤成細，攝念歸心，方能與道相應。九護持，善識禁忌，行
G157n2594_p0204a03║來飲食，四威儀中，善能將養調護，不使觸犯，乖諸道業。第十遮障，得益不
G157n2594_p0204a04║向人說，未損不生疑謗，所謂魚在水中，冷煖自知，有道無道，自己知道；每
G157n2594_p0204a05║見高僧大德，為養道故，不求名聞利養，特意縮德露疵，安貧守道，或一擧萬
G157n2594_p0204a06║里，雲遊他方，悉皆是遮障將護之義。若行者用功，倘若能依此十法，用上諸
G157n2594_p0204a07║治，必定生效無疑，我當為汝保任此事，終不虛也。上來止觀病大章，至此
G157n2594_p0204a08║已竟。
G157n2594_p0204a09║證果第十
G157n2594_p0204a10║若行者如是修止觀時，能了知一切諸法皆由心生，因緣虛假不實故空，以知空故，
G157n2594_p0204a11║即不得一切諸法名字相，則體真止也。
G157n2594_p0204a12║前九章已竟，前五章為方便，乃是助行；第六七八九四章，為正修；既以正助
G157n2594_p0204a13║二行為真因，必有所證之果位，故第十章明證果。妄心默契為之證。果即果覺，
G157n2594_p0204a14║以其有因必有果，即證自心中本具之果也。謂吾等眾生，自迷昧以來，忽而
G157n2594_p0204a15║天堂，忽而地獄，而此心未減一絲毫；十方諸佛，成等正覺，而此心未增一絲
G157n2594_p0205a01║毫。所謂在凡不減，在聖不增，諸佛之所證，無非證眾生之所迷；眾生之所迷，
G157n2594_p0205a02║無非迷諸佛之所證。蓋迷悟體同，因果不二故也。如世之桃核，因中即有果，
G157n2594_p0205a03║而果中又具因，正如眾生心中有諸佛果覺，而諸佛果覺，不離眾生因心，所
G157n2594_p0205a04║謂因徹果海，果徹因源也；其實因不離自心，果亦不離自心，因果悉在一心之
G157n2594_p0205a05║中。行者若依上來所說正助二行起修之時，能了知一切諸法，皆由心生。一切
G157n2594_p0205a06║二字，乃盡際包括之辭，諸法雖多，不出六凡四聖，依正二報，若仔細分之，
G157n2594_p0205a07║則迷法悟法，染法淨法，有漏法無漏法，乃至權實大小偏圓頓漸等無量諸法，
G157n2594_p0205a08║無不是在此一心中而顯現，亦莫不由此心而造作故。華嚴經云：「諸法所生，
G157n2594_p0205a09║唯心所現，十法因果，世界微塵，因心成體。」又云：「十方虛空，在吾心內，猶如
G157n2594_p0205a10║片雲點太清。」所謂心包太虛，量週沙界，足見此心最為要緊，古人云：「三點似
G157n2594_p0205a11║星相，橫勾如月斜，披毛從此出，作佛亦由他。」正喻此心之功用，誠不可思議
G157n2594_p0205a12║也。華嚴經云：「心如工畫師，造種種五陰，一切世間中，無法而不造。」吾人現
G157n2594_p0205a13║前一念介爾之心，猶如畫師，擧筆藉五彩畫，如造十界之五陰，是知世出世種
G157n2594_p0205a14║種五陰，無不由此心而造，若起一念著有心，則有六凡眾生界五陰出生；若一
G157n2594_p0205a15║念著空，則屬二乘；若發大悲心，自利利他，則為菩薩；若興無緣慈，運同體
G157n2594_p0206a01║悲，起一念平等之心，則成佛法界，故知四聖六凡，無不由此一心而流露。若
G157n2594_p0206a02║心生，則十法界因果諸法，宛然建立；若一念心滅，則十界諸法，無不泯絕。
G157n2594_p0206a03║經云：「三界無別法，唯是一心作。」即此義也。是故行者，應當了達一切諸法，
G157n2594_p0206a04║悉從一心而出生，所謂無不由此一心流露是也。然既知諸法因心而有，而心又
G157n2594_p0206a05║因何而生耶？當知前明，境本無生因心有，不知心本無生因境有，可見一切
G157n2594_p0206a06║境界，即為生心之因緣。心又為一切境界之因緣，彼此互相為因，互相為緣，
G157n2594_p0206a07║以內六根為因，外六塵為緣，塵不自塵，因根而有；根本無根，因境而有。故
G157n2594_p0206a08║境生，故種種心生；境滅，故種種心滅。既知境本無生因心有，可見境本無生，
G157n2594_p0206a09║心亦既知心本無生因境有，可見心亦無生，塵亦空，根亦空，故文云：「因緣
G157n2594_p0206a10║虛假不實故空。」既當體本空，何故而有一切諸法耶？當知一切諸法，無不是因
G157n2594_p0206a11║緣和合，虛妄假生；若因緣別離，虛妄名滅，生唯緣生，滅唯緣滅，幻緣生滅，
G157n2594_p0206a12║其諸法本體，本無生，本不可得。自心如大圓鏡智一樣，本來清淨，離諸塵
G157n2594_p0206a13║染，照徹內外，無幽不明，如大圓鏡，洞照萬物，無不明了。內之六根，乃第
G157n2594_p0206a14║八識大圓鏡智之見分；外之山河大地，乃八識之相分。見相二分本來無體，乃
G157n2594_p0206a15║依第八識而為體。所謂根是心，法是塵，兩種猶如鏡上痕，痕垢淨時光自現，
G157n2594_p0207a01║心法雙忘體即真。故正文云：「即不得一切諸法名字相。」以其一切諸法，法法
G157n2594_p0207a02║悉皆因緣虛假不實，非有而有，當體空寂，不特無體，且亦無名字相。茲就三
G157n2594_p0207a03║自性而言，我人最初一念不覺為因，展轉變現為緣，故幻出根身器界，本屬非
G157n2594_p0207a04║有而有，而眾生妄執為實有，即徧計執性也；然一切諸法既隨緣起，皆屬虛相
G157n2594_p0207a05║非實，故有即非有，幻妄稱相，此即依他起性也；本無自性，諸有如幻，當體
G157n2594_p0207a06║即空，惟是一心，心外無法，本無分別，當體即是圓成實性也。若作如是觀，
G157n2594_p0207a07║則不起分別，妄念不流，名為體真止；而一止即具三止，若了達徧計本空，依
G157n2594_p0207a08║他如幻，當體即是圓成實；若於六凡諸法名字相不可得，則見思妄念不流，即
G157n2594_p0207a09║體真止；若二乘諸法名字相不可得，則塵沙妄念不流，即方便隨緣止；若於菩
G157n2594_p0207a10║薩，實報莊嚴土名字相不可得，則無明妄念不流，即息二邊分別止。此止即楞
G157n2594_p0207a11║嚴經中之妙奢摩它，亦即是大乘止觀之大寂靜止門，以其不著空有，即邊即中，
G157n2594_p0207a12║不期止而自止之，最高微妙功夫。
G157n2594_p0207a13║爾時上不見佛果可求，下不見眾生可度，是名從假入空觀，亦名二諦觀，亦名慧
G157n2594_p0207a14║眼，亦名一切智。
G157n2594_p0207a15║大概修奢摩它空觀，宜依寂體而行。寂體者，自性不動也，於三如來藏中，即
G157n2594_p0208a01║屬空如來藏，所謂靈光獨耀，迥脫根塵，了了見，無一物，於中了無人我是非
G157n2594_p0208a02║彼此之別，了達吾人現前之一念，本來無相，念即無念，假名為念，於此為所
G157n2594_p0208a03║觀之境。又觀此無念之一念，為能觀之智，當此前念已滅，後念未生，中間孤
G157n2594_p0208a04║楞楞一念，能觀之智，觀此本性無念之境，此時境智一如，有何妄念可起，亦
G157n2594_p0208a05║不見佛念可生。此中離四句，絕百非，言語道斷，心行處滅，是故爾時上不見
G157n2594_p0208a06║有佛道可成，下不見有眾生可度，佛界無所取，魔界無所捨，了知真如界內，絕
G157n2594_p0208a07║生佛之假名，平等會中，不見自他之形相。古人云：「平等真法界，無佛無眾生。」
G157n2594_p0208a08║是中一塵不染，不特眾生不可得，而佛亦是不可得，完全以掃蕩法門，如楞
G157n2594_p0208a09║嚴經中：「一非一切非，十法界俱非。」離一切相，是名從假入空觀，以其從生死
G157n2594_p0208a10║之假，入涅槃之空故也。若證至真空理時，全與眾不同，了達差別原無差別，
G157n2594_p0208a11║大千沙界水中漚，一切凡聖如電拂，何有彼此人我是非之可談耶！當知末世眾
G157n2594_p0208a12║生，所知障重，欲修止觀，成就定慧，殊為不易；若老老實實，執持一句彌陀，
G157n2594_p0208a13║即是從假入空。將此名號，持至一心不亂，則從有念而至無念，從有生而入無
G157n2594_p0208a14║生，念至能所雙忘時，所謂念空真念，即是修從假入空觀，亦名二諦觀。觀真
G157n2594_p0208a15║諦，泯一切法，觀俗諦，則建立一切法。行者觀一切諸法，因緣虛假不實故
G157n2594_p0209a01║空，即是真空觀。雖然因緣不實，空無所有，而不妨萬象差別，即是俗諦觀。
G157n2594_p0209a02║故經云：「真諦者，彰一性本實之理也。」所謂實際理地，不受一塵，是非雙泯，
G157n2594_p0209a03║能所俱忘，指萬法為真如，會三乘歸實際，故名真諦。「俗諦者，謂一性緣起之
G157n2594_p0209a04║事也。」所謂佛事門中不捨一法，勸臣以忠，勸子以孝，勸國以治，勸家以和，
G157n2594_p0209a05║弘善示天堂之樂，懲惡顯地獄之苦，故名俗諦，亦名慧眼，亦名一切智。凡夫
G157n2594_p0209a06║肉眼，為見思幻翳所障，觀一切法，皆是實有，若得空理，則觀一切法皆悉無
G157n2594_p0209a07║相，以其慧眼了知空故。一切智，能了知一切內法內名，及一切外法外名，故
G157n2594_p0209a08║名一切智。知一切智，二諦觀，慧眼等，悉是從假入空觀之異名辭，以名異而
G157n2594_p0209a09║體同故。
G157n2594_p0209a10║若住此觀，即墮聲聞辟支佛地，故經云：諸聲聞眾等自歎言，我等若聞淨佛國土，
G157n2594_p0209a11║教化眾生，心不喜樂。所以者何？一切諸法，皆悉空寂，無生無滅，無大無小，
G157n2594_p0209a12║無漏無為，如是思惟，不生喜樂。
G157n2594_p0209a13║此下乃引證明執著之失。當知如來設教，無非是逗機施化，而機有千差，故所
G157n2594_p0209a14║施之教，亦有萬別。然雖有差異，究其所歸，理旨一也。所謂方便有多門，歸
G157n2594_p0209a15║元無二路。故法華經云：「現在十方無量百千萬億佛土中，諸佛世尊，多所饒益，
G157n2594_p0210a01║安樂眾生，是諸佛亦以無量無數，方便種種因緣譬喻言辭，而為眾生演說
G157n2594_p0210a02║諸法，是法皆為一佛乘故，是諸眾生，從佛聞法，究竟皆得一切種智，舍利弗！
G157n2594_p0210a03║我今亦復如是，知諸眾生，有種種欲，身心所著，隨其本性，以種種因緣譬
G157n2594_p0210a04║喻言辭方便而為說法。舍利弗！如此皆為得一佛乘一切種智故，十方世界中，
G157n2594_p0210a05║尚無有二乘，何況有三？」足見如來所說一切觀門，無非是為成佛之方便，所謂
G157n2594_p0210a06║先以欲鈎牽，後令入佛智，非以方便而為究竟也，故云住此觀，即墮聲聞辟支
G157n2594_p0210a07║佛地。聞四諦聲而悟道者，謂之聲聞，以聞佛聲教，依四諦法，悟真空理故。
G157n2594_p0210a08║梵語辟支迦羅，孤山云此翻緣覺，亦翻獨覺。值有佛出世，禀佛教法，觀十二
G157n2594_p0210a09║因緣，覺真空理，故名緣覺。出無佛世，無師自悟，謂春觀百花開，秋觀黃葉
G157n2594_p0210a10║落，一切草木生而復長，長而復枯，以是了知萬法皆是無常，覺悟自心，故名
G157n2594_p0210a11║獨覺。携李云：「獨覺亦觀十二因緣，亦可名為緣覺。」但約根有利鈍，值佛不值
G157n2594_p0210a12║佛之殊，故分二種耳。當知無論緣覺獨覺，悉是佛教中小乘初步入門功夫，若
G157n2594_p0210a13║住此而不肯前進，則失佛法大利，故云：「若住此從假入空觀，即墮於聲聞辟支
G157n2594_p0210a14║佛地。」以此種人，斷盡三界見思，逃出生死樊籠，所謂我生已盡，梵行已立，
G157n2594_p0210a15║所作已辦，不受後有，從此以慧眼回顧三界，見其中眾生，生而復死，死而復
G157n2594_p0211a01║生，此死投彼，彼死此還，以是生生死死，死死生生，頭出頭沒，曠劫輪迴，
G157n2594_p0211a02║無有了期，以是深厭生死。所謂三界如牢獄，視生死等冤家，遂保守真空，不
G157n2594_p0211a03║肯出假化導，專抱消極厭世主義，飲三昧酒，墮無為坑，如來呵之為焦芽敗
G157n2594_p0211a04║種者，即是此輩。文中經云，此經云之經字，即指方等大乘經也。因如來之弟
G157n2594_p0211a05║子摩訶迦葉，舍利弗等，保守偏空，不肯前求無上菩提，故維摩居士，種種彈
G157n2594_p0211a06║呵，天女散花，借燈主座，以示種種可羞可恥之事，加諸二乘，彈偏斥小，歎
G157n2594_p0211a07║大褒圓，令其恥小慕大，種種彈斥，詳如維摩詰經。以是摩訶迦葉，及諸大弟
G157n2594_p0211a08║子，深自歎言：我等何為永斷善根，於此大乘，已如敗種，一切聲聞聞是不思
G157n2594_p0211a09║議解脫法門，皆應號泣，聲震大千，一切菩薩，應大欣慶，頂受此法。乃至般
G157n2594_p0211a10║若淘汰，法華會歸，方領解妙法，欣今時之悟，悲昔日之迷，所以嘆言：我等
G157n2594_p0211a11║昔者，若聞淨佛國土，教化眾生，心不喜樂。因為世尊昔在方等般若會中，為
G157n2594_p0211a12║諸大菩薩，授記作佛，於十方世界遊戲神通，淨佛國土。成就眾生，不生歡喜
G157n2594_p0211a13║好樂，所以者何？世尊！我等已出三界，得涅槃證，而我等年已衰邁，身體疲
G157n2594_p0211a14║懈，但念空無相無著，於佛教化菩提，阿耨多羅三藐三菩提心中，不生一念好
G157n2594_p0211a15║樂之心，不發度生之願，唯抱消極主義，以其證得空理，見一切諸法，皆悉空
G157n2594_p0212a01║寂，本來不生，今亦無滅，且無大無小，無漏無為，凡夫眾生因迷故，所以見
G157n2594_p0212a02║一切法，悉是有人有我，有是有非，乃至有大小生滅，此等皆是由妄想分別中
G157n2594_p0212a03║來，若根塵脫黏，則了無一物，是則名為無漏。言空無漏者，如心經中，無眼
G157n2594_p0212a04║耳鼻舌身意，則內六根空；無色聲香味觸法，則外六塵空；乃至無四諦十二因
G157n2594_p0212a05║緣，則二乘法界空；無六波羅密，則菩薩法界空；無智亦無得，則佛法界空，
G157n2594_p0212a06║所謂一空一切空，十法界莫不俱空，是名空無漏也。但二乘，唯念無漏，如是
G157n2594_p0212a07║思維，故於菩薩法，不生喜樂。然須知此空無漏境界，甚為至要，切不可視之
G157n2594_p0212a08║為小乘，所謂十方同聚會，各各學無為，此是選佛場，心空及第歸。學佛人最
G157n2594_p0212a09║難行者，即是初步空無漏功夫，從無始來，一向迷諸法為實有，內有身心，外
G157n2594_p0212a10║有世界，有生有滅，有大有小，身則生老病死，心則生住異滅，大地山河，有
G157n2594_p0212a11║成住壞空，萬象森羅，無不是有。今欲觀其空寂，誠為甚難，若能達到此空無
G157n2594_p0212a12║漏理，則假中亦易矣！但偏執空寂，定執無生無滅，無大無小即落於偏空，故
G157n2594_p0212a13║復須從空入有，空而不空，乃至中道覆已。本社以念佛為歸實為至當，謂從有
G157n2594_p0212a14║念而無念，由有生而證無生，表面觀之，斷煩惱，了生死，捨娑婆，而趣極樂，
G157n2594_p0212a15║似屬消極，然一生極樂，即證妙果，乘願再來，普度眾生，故消極處便是積
G157n2594_p0213a01║極也，雖似專屬自利，自利即為利他之本。夫佛法重在得其真實利益，方獲真
G157n2594_p0213a02║實受用，切勿同科哲學說，徒以研究性質而研究之，若一味以研究性質，分別
G157n2594_p0213a03║名相，不免入海算沙徒自困，如人坐於海邊而不飲，終被渴死，若佛法確無真
G157n2594_p0213a04║實受用處，曷能耀古騰今，流傳現在，諸君請試嘗之。
G157n2594_p0213a05║當知若見無為入正位者，其人終不能發三菩提心，此即定力多故，不見佛性。
G157n2594_p0213a06║當知下一行半文，正明執著之失。當知二字，警誡之辭。若行者，修從假入空
G157n2594_p0213a07║觀，見無為而謂入正位以為究竟者，其人終不能發三菩提心。言三菩提心者，
G157n2594_p0213a08║即阿耨多羅三藐三菩提心也，此翻無上真等正覺。不分而分有三種菩提，對治
G157n2594_p0213a09║三種根性而言。一真性菩提，真名不偽，性名不改，不偽不改，名為真性。以
G157n2594_p0213a10║此真性為道，故名真性菩提，此即如來所證佛果菩提。經云：「若人自發菩提心
G157n2594_p0213a11║已，復能勸諸眾生，發菩提心，習學大乘法義，自既解脫，亦令眾生解脫。」即
G157n2594_p0213a12║此義也。二實智菩提，謂能觀照其性之智，稱理不虛，名為實智，以此實智為
G157n2594_p0213a13║道，故名實智菩提，此即緣覺菩提，謂緣覺之人，發菩提心也。經云：「若人在
G157n2594_p0213a14║於緣覺行中，雖自己發菩提心，而不勸化眾生發菩提心，亦習學大乘經義。」以
G157n2594_p0213a15║是行故，獨得解脫。三方便菩提，謂善巧應機，化用自在，名為方便，以此方
G157n2594_p0214a01║便為道，故名方便菩提，此即大乘菩薩所行也。真性詮中，實智詮空，方便詮
G157n2594_p0214a02║假，名三菩提心。行者從假入空，不過實智菩提之少分，此即定力多故，不見
G157n2594_p0214a03║佛性，因聲聞人，一味沈空滯寂，不明真空即是妙有，故於如來無上菩提涅
G157n2594_p0214a04║槃中道佛性，非背而背，故云不見佛性。
G157n2594_p0214a05║若菩薩為一切眾生，成就一切佛法，不應取著無為而自寂滅。爾時應修從空入假
G157n2594_p0214a06║觀，則當諦觀心性雖空，緣對之時，亦能出生一切諸法，猶如幻化，雖無定實，
G157n2594_p0214a07║亦有見聞覺知等相差別不同。
G157n2594_p0214a08║二乘之人，證偏空以為究竟，不欲從空出假，教化眾生；菩薩則不然，有上求
G157n2594_p0214a09║下化之功，具自利利他之德。最初發心，於四諦境，發四弘誓願，自利利他，
G157n2594_p0214a10║了知諸法如幻化，不妨以幻作幻，所以為一切眾生，成就一切佛法。如來之法，
G157n2594_p0214a11║即十力四畏十八不共等法。當知菩薩，亦令成就如是等法，了知如幻，不妨
G157n2594_p0214a12║作如幻佛事，度如幻眾生，故於中不應取著無為，而自寂滅。爾時應修空出假
G157n2594_p0214a13║觀，了知無為如幻，故無為無所不為，了達寂滅如幻，寂滅即非寂滅，菩薩了
G157n2594_p0214a14║達如是，故發廣大心，度諸眾生；我今發心，不為自求人天福報，聲聞緣覺，
G157n2594_p0214a15║乃至權乘菩薩，唯依最上乘，發菩提心，願與法界眾生，一時得阿耨多羅三藐
G157n2594_p0215a01║三菩提，了達如幻，故名從空出假觀。諦即審實不虛之義，觀即是觀察，謂諦
G157n2594_p0215a02║審觀察自心本性，雖無方隅，亦無分齊，了不可得。而歷緣對境之時，亦能出
G157n2594_p0215a03║生一切諸法，上至四聖，下至六凡，世出世間，一切諸法，皆因此心性而有，
G157n2594_p0215a04║雖有而空，有即非有，故云猶如幻化；雖無定實，而非有而有，而亦有見聞覺
G157n2594_p0215a05║知等相差別不同。不可得中任麼得，所謂若說無生無不生，無相無不相，於諸
G157n2594_p0215a06║世間法，當作戲事觀，作電影觀，所謂夢幻泡影，如露如電。楞嚴經云：「虛空
G157n2594_p0215a07║本非羣相，而不妨諸相發揮。」虛空即喻自心，言自心有隨緣之用，故現一切法，
G157n2594_p0215a08║但世人將幻化，作為實有，如幻師以巾，幻作兔馬，誤以為真。大乘止觀云：
G157n2594_p0215a09║「所言觀者，雖知本不生今不滅，而以心性緣起，不無虛妄世用，猶如作夢，
G157n2594_p0215a10║非有而有，故名為觀。」當知一切諸法，無非是幻，有是幻，空是幻，中道亦是
G157n2594_p0215a11║幻，十方諸佛亦是幻，我輩今日建道場，作佛事亦是幻，永明大師曰：「降伏鏡
G157n2594_p0215a12║裏魔軍，大作夢中佛事，廣度如幻含識，證得如幻菩提。」真空而言，則無法可
G157n2594_p0215a13║說；假觀而論，則不妨無說而說。吾人能學如幻觀，受用無盡，了達蓮社是幻，
G157n2594_p0215a14║不妨認真辦幻社，以度幻生；了知念佛如幻，不妨一心念如幻佛，乃至作如
G157n2594_p0215a15║幻之事，講如幻之經。維摩證得如幻，故丈室能容八萬四千燈王寶座；摩耶習此
G157n2594_p0216a01║如幻，故一腹能納三千大千世界。於此濁世，處身甚難，能學從空出假，習如
G157n2594_p0216a02║幻觀，為自利利他之最要緊法也。
G157n2594_p0216a03║行者如是觀時，雖知一切諸法畢竟空寂，能於空中修種種行，如空中種樹，亦能
G157n2594_p0216a04║分別眾生諸根、性欲無量故，則說法無量。若能成就無礙辯才，則能利益六道眾
G157n2594_p0216a05║生，是名方便隨緣止。乃是從空入假觀，亦名平等觀，亦名法眼，亦名道種智。
G157n2594_p0216a06║住此觀中，智慧力多故，雖見佛性而不明了，菩薩雖復成就此二種觀，是名方
G157n2594_p0216a07║便觀門，非正觀也。
G157n2594_p0216a08║行者能得從空出假觀成時，雖然了知內而身心，外而世界，情與無情，畢竟空
G157n2594_p0216a09║寂。而於此空寂之中，修種種如幻行門，建道場，作佛事，正如空中種樹，了
G157n2594_p0216a10║得幻妄不實；如水中魚路，空中鳥跡，一過即無，不著痕跡。以如幻之藥，治
G157n2594_p0216a11║如幻之病，講如幻之經，說如幻之法，雖以無量法，度無量眾生，而能度所度，
G157n2594_p0216a12║無不是幻。故圓覺經云：「若諸菩薩，悟淨圓覺，以淨覺心，知覺心性，及與
G157n2594_p0216a13║根塵，皆因幻化，即起諸幻，以除幻者，變化諸幻，而開幻眾，由起幻故，便
G157n2594_p0216a14║能內發大悲輕安，一切菩薩，從此起行，漸次增進。」又云：「彼觀幻者，非同幻故，
G157n2594_p0216a15║非同幻觀，皆是幻故，幻相永離，是諸菩薩所圓妙行，如土長苗。」此即是從空
G157n2594_p0217a01║出假，修如幻法門，若菩薩道種智顯發後，即能成就無礙辯才，無礙辯有四種，
G157n2594_p0217a02║亦名四無礙智。一義無礙辯，以了知一切義理，通達無滯故。二法無礙辯，
G157n2594_p0217a03║通達一切法相名字，分別無礙。三辭無礙辯，於諸法名字義理，隨順一切眾生，
G157n2594_p0217a04║殊方異語，為其演說，能令各各得解，辯說無滯故。四樂說無礙辯，能隨順
G157n2594_p0217a05║一切眾生根性，所樂聞法，而為說之，圓融無礙，日夜宣說，亦不生疲怠，故
G157n2594_p0217a06║名樂說無礙。有此四辯，足以利益六道一切眾生，了達如幻無礙隨緣方便，是
G157n2594_p0217a07║名方便隨緣止。雖方便隨緣興種種事，而了無法可得，故妄念不止而止，如永
G157n2594_p0217a08║明壽禪師，日操一百零八件事，若他人則忙之甚苦，而大師以為無事，因大師
G157n2594_p0217a09║心中一念不生，了無一物，雖忙未嘗忙，雖苦亦未嘗苦，無不如幻故，此即方
G157n2594_p0217a10║便隨緣止之功。當知此方便隨緣，於吾人最為相宜，如吃飯時，反看能吃飯者；
G157n2594_p0217a11║飲茶時，反照能飲茶者；以至咳唾掉臂，迎賓送客，無時無處皆有此觀念反
G157n2594_p0217a12║照，則妄念自然不流。何以故？人無二心，心無二用故。古德云：「隨緣認得性，
G157n2594_p0217a13║無假亦無真。」又云：「行亦禪，坐亦禪。」又云：「行也彌陀，坐亦彌陀。」皆是此等作
G157n2594_p0217a14║用。如蓮社諸居士均屬在家人，不能不料理俗事，極宜修此方便隨緣止，則隨
G157n2594_p0217a15║處皆可用功，此乃是從空入假觀，亦名平等觀。謂由涅槃之空，入生死之假，
G157n2594_p0218a01║觀空原非但空，空而不空，空假並行，故曰平等觀。以不偏於空，不偏於有，
G157n2594_p0218a02║了達即空處，原來是有；即有處，原來是空，所謂空有不二，真俗平等，此即
G157n2594_p0218a03║平等觀也，亦名法眼，亦名道種智。法眼唯觀俗。道種智者，菩薩化他，以一切
G157n2594_p0218a04║道，起發眾生一切善種也。道即修道，種即種子，即修道之種子。吾人宿世及
G157n2594_p0218a05║今生，或參禪，或念佛，各有種子差異，菩薩洞明十法界，差別道種之不同，
G157n2594_p0218a06║故名道種智。略言之，即是觀機逗教，應病與藥也。菩薩度生決須有道種智，
G157n2594_p0218a07║方能法眼圓明，否則度生至難。如舍利弗智慧甚大，有二弟子，一為金師匠，
G157n2594_p0218a08║一為守墓者，舍利弗命守墓者修數息觀，命金師匠修不淨觀，數奉徒勞，毫無
G157n2594_p0218a09║利益，遂生退心，佛智觀察，乃知二人功夫錯修，遂命金師匠修數息觀，守墓
G157n2594_p0218a10║者修不淨觀，數日即得道果。故曰：「不淨錯施爐鞴，數息不離墓人。」欲度生益
G157n2594_p0218a11║物，非道種不可。但此智不易證入，時至末劫，欲弘法利生，只有老實念佛，
G157n2594_p0218a12║提起一句佛號，驀直持去，當下無人我眾生壽者，內忘身心，外遺世界，此即
G157n2594_p0218a13║是止；聲聲佛號，歷歷明明，此即是觀。若念至能所雙忘，自他不二時，回過
G157n2594_p0218a14║頭來，即以如幻念佛法門，教化如幻眾生，不問何執何病，但以彌陀之阿伽陀
G157n2594_p0218a15║藥治之，咸令眾生各得滅如幻之影像，臨終生如幻之極樂，果如此，其勝利之殊
G157n2594_p0219a01║妙，又豈可得而言說哉！當知修空假二觀，悉是成佛之方便，切不可以執著，
G157n2594_p0219a02║若住著從空入假觀中，則智多定少，雖見佛性，而不明了，以其滯於二邊，不
G157n2594_p0219a03║能了了見於佛性，菩薩雖復成就此二種觀，仍是方便觀門，非正觀也。
G157n2594_p0219a04║故經云：前二種為方便道。因是二空觀，得入中道第一義觀，雙照二諦，心心寂
G157n2594_p0219a05║滅，自然流入薩婆若海。若菩薩欲於一念中具足一切佛法，應修息二邊分別止，
G157n2594_p0219a06║行於中道正觀。
G157n2594_p0219a07║上文言但修空觀，偏於定，不能證於中道；但修假觀，偏於慧，亦不能證於中
G157n2594_p0219a08║道，必須止觀雙修，定慧均齊，方能證於中道。故經云：前二種為方便道，因
G157n2594_p0219a09║是二空觀，得入中道第一義諦觀。二空者，即我空法空也。凡夫眾生於五蘊之
G157n2594_p0219a10║法，強立主宰，名為我執；若推求色受想行識之五法，皆無自性，不見我體，
G157n2594_p0219a11║是名我空。法空者，於五蘊之法，計為實有，名為法執，若推此五蘊如幻如化，
G157n2594_p0219a12║皆從緣生，亦無有自性，是名法空。修空觀，則證人空；修假觀，則證法空。
G157n2594_p0219a13║若修中道第一義諦觀，謂我法二執俱遣，能空之空亦除，空執兩忘，即證空空。
G157n2594_p0219a14║修中道觀者，雙照二諦，非離開空有，為中道觀。若離開空有，別有中道，
G157n2594_p0219a15║此即是但中。如雲外見月，不得稱為圓中道，必須雙照二諦，以不離二邊，而
G157n2594_p0220a01║不即二邊故。夫吾人介爾一念心中，具足三千性相，百界千如，一一無非空假
G157n2594_p0220a02║中。若說是有，則當體了不可得；倘說是空，則三千歷歷明明，當一念起時，
G157n2594_p0220a03║直照起處，了不可得即空義也。然起處，歷歷明明，即假義也。歷歷明明而了
G157n2594_p0220a04║不可得，非空非假，雙離二邊，即空即假，雙照二邊，即中道義。故云因是二
G157n2594_p0220a05║空觀，得入中道第一義諦觀，心心寂滅，念念常住，空有不二，遮照同時，自
G157n2594_p0220a06║然而念念流入薩婆若海。薩婆若，此云智慧，即念念流入諸佛大智慧海也！若
G157n2594_p0220a07║菩薩欲於一念中，具足一切佛法者，當知吾人一念介爾心中，無法不備，所謂
G157n2594_p0220a08║百千三昧，同在心源；河沙功德，同歸方寸，那一法離於自心，法法無非是自
G157n2594_p0220a09║心所現故。但眾生在迷，將自心之如來妙能，蔭而不顯。若菩薩欲於一念心中，
G157n2594_p0220a10║具足成就一切佛法，應須修於息二邊分別止，行於中道正觀，方能成就。言
G157n2594_p0220a11║息二邊分別者，二邊，即指一切對待法言，如空有、我無我、常無常、大小、
G157n2594_p0220a12║高下、長短、親疏等，凡對待者皆是。當知二邊對待法，其體本無定實，以其皆
G157n2594_p0220a13║由比較而生，如大小對待，大非真大，因小見大；小非真小，因大見小是也。
G157n2594_p0220a14║今對於一切之境，不起分別，故謂之息不著空有，不偏一法，不厭生死，不欣
G157n2594_p0220a15║涅槃，無邊可止即邊即中。道無二邊，有何可止，蓋不期止而自止，故又謂之
G157n2594_p0221a01║不止止，此為最高功夫，即是息二邊分別止。正即不偏不邪也，謂不著空有，
G157n2594_p0221a02║而不離空有，雙遮雙照，遮照同時，如是而修，故謂之行於中道正觀。
G157n2594_p0221a03║云何修正觀？若體知心性非真非假，息緣真假之心，名之為正。諦觀心性非空非
G157n2594_p0221a04║假，而不壞空假之法。若能如是照了，則於心性通達中道，圓照二諦，若能於自
G157n2594_p0221a05║心見中道二諦，則見一切諸法中道二諦，亦不取中道二諦，以決定性不可得故，
G157n2594_p0221a06║是名中道正觀。
G157n2594_p0221a07║云何二字徵起之詞。言修正觀者，謂反照體達，了知現前一念心性，非真非假；
G157n2594_p0221a08║非真即非真空，非假即非妙有，息其緣真緣假之心，此即妙奢摩他大真諦法
G157n2594_p0221a09║門。所謂一空一切空，十法界莫不俱空，即摩訶般若畢竟空，在大乘止觀中，
G157n2594_p0221a10║名大寂靜止門。而諦觀心性，雖然非空非假，不壞空假之法，諸相宛然，空而
G157n2594_p0221a11║不空，三千宛爾，即是妙三摩缽提，大俗諦法門。大俗諦屬有，大真諦屬空，
G157n2594_p0221a12║不取於空，亦不取著於有，外不住境，內不住智，了達智外無境，境外無智，
G157n2594_p0221a13║境智雙忘，即是雙超二諦。若能如是照了，則於心性通達中道，即能圓照真俗
G157n2594_p0221a14║二諦。自心中雖復熾然分別，而常體寂，雖常體寂，而緣起分別，此名圓修中
G157n2594_p0221a15║道止觀。當知此全是頓教法門，妙則極妙，修卻不易，而且非上根人，不易領
G157n2594_p0222a01║會，以此種功夫，與前二觀大不相同，若能於自心之內，見中道二諦，則見一
G157n2594_p0222a02║切諸法，中道二諦。何以故？以一切法唯心故，既一切法唯心，自心既見中道
G157n2594_p0222a03║二諦，則一切法無不中道二諦，亦於自心中顯現，以境由心轉故也。然雖見一
G157n2594_p0222a04║切法中道二諦，而不取著於中道二諦，以決定性，不可得故。何以言之？於一
G157n2594_p0222a05║切法有非定有，空非定空，雙非亦非，定雙非中道，亦定非中道，二邊不立，
G157n2594_p0222a06║中道不安，然此中道正觀之境界，不可以言語形容之，離言說相，離心緣相，
G157n2594_p0222a07║證乃自知，今以文字而言者，因迷者不了，故借文字以顯，所謂道本無言，假
G157n2594_p0222a08║文字以顯道，雖假文字，其用功所證境界，全非文字，必須真踐實行乃可。
G157n2594_p0222a09║如中論偈中說：
G157n2594_p0222a10║因緣所生法我說即是空亦名為假名亦名中道義
G157n2594_p0222a11║此下引論，明圓三觀之理。中論即中觀論，此論共有五百偈，乃西竺龍樹菩薩
G157n2594_p0222a12║之所造。以中為名者，照其實也；以論為稱者，盡其言也。以實非名不悟，故
G157n2594_p0222a13║寄中以宣之，言非釋不盡，故假論以明之，蓋修行人，內心滯惑，或生於倒見，
G157n2594_p0222a14║或執於偏解，故作此論，折之以中道之理，令二邊之相，即真俗不二，故名
G157n2594_p0222a15║之曰中觀論。此論偈中有云：「因緣所生法，我說即是空，亦名為假名，亦名中
G157n2594_p0223a01║道義。」此四句偈，義理幽深玄妙，如來三藏一十二部，無不於此四句中，收攝
G157n2594_p0223a02║殆盡。因緣所生法，即指一切浮塵諸幻化相而言。能所八法所成之根身器界，
G157n2594_p0223a03║皆如幻化，以色香味塵，幻成地水火風四大；地水火風四大，幻成一切根身器
G157n2594_p0223a04║界；即是五陰六入十二處十八界耳。我說即是空者，即當處出生，隨處滅盡之
G157n2594_p0223a05║義，謂一切諸法，如空中花，生無來處，刹那即滅，滅無去處，謂於性真常中，
G157n2594_p0223a06║求於去來迷悟生死，了無所得，故云我說即是空。亦名為假名者，即幻妄稱
G157n2594_p0223a07║相之義，依於世諦，說有十界依正，種種差別不同，但因緣和合，虛妄有生，
G157n2594_p0223a08║因緣別離，虛妄名滅，故以假名稱之。亦名中道義者，即是其性真為妙覺明體
G157n2594_p0223a09║之義也，法法全是性體，如花性即虛空性，二月即是真月，所謂以此生滅去來，
G157n2594_p0223a10║本如來藏，常住妙明，不動周圓，妙真如性，故云亦名中道義。楞嚴經又云：
G157n2594_p0223a11║「見與見緣，並所想相，如虛空花，本無所有。」即是因緣生法，當體空義。又
G157n2594_p0223a12║云：「本是妙明無上菩提，淨圓真心，妄為色空及與聞見。」即亦名為假名。又云：
G157n2594_p0223a13║「此見及緣，元是菩提妙淨明體。」即是亦名中道義。又云：「如來藏本妙圓心，十
G157n2594_p0223a14║界俱非。」即因緣所生法，我說即是空。又如來藏元明妙心，十界俱即，是亦名
G157n2594_p0223a15║為假名。又云：「如來藏妙明心元，離即離非，是即非即。」是亦名中道義。若以
G157n2594_p0224a01║四教而論：因緣所生法，即藏教；我說即是空，即通教；亦名為假名，即別教；
G157n2594_p0224a02║亦名中道義，即是圓教。此約一往淺深，與而言之，若奪而言之，觀相原妄，
G157n2594_p0224a03║無可指陳，則不特九法界陰入處界皆妄，即諸佛之陰入處界，亦莫不是妄，
G157n2594_p0224a04║若觀性原真，唯妙覺明，則不特諸佛之法是真實，而九法界之相，一一無不是
G157n2594_p0224a05║妙真如性。大陀羅尼問曰：「九界之相可名為妄，佛界妙相全合真性，云何而
G157n2594_p0224a06║多為妄耶？」答曰：「對迷說悟，對染說淨，其體雖真，其名則妄，如演若達多，
G157n2594_p0224a07║忽悟本頭，非從外得，頭雖是實，而悟得二字，全無實法，不過因迷失而言之
G157n2594_p0224a08║耳！」所謂言妄顯諸真，妄真同二妄，即此義也。又問曰：「佛界之性可名為真，
G157n2594_p0224a09║九界之性全屬迷染，云何為真耶？」答曰：「如酒醉人，醉見屋轉，屋實不轉；又
G157n2594_p0224a10║如行人，迷南為北，方實不移；疑繩作蛇，繩原是麻；全水成冰，性元溼清。
G157n2594_p0224a11║故曰：觀相元妄，觀性元真。」謂觀性家之相，則無相非妄，故十界皆得名妄。
G157n2594_p0224a12║若觀相家之性，則無性非真，故十界皆得即真。中論四句，當體具足三千性相，
G157n2594_p0224a13║百界千如，一一無不是即空、即假、即中。圓三諦理，如此推而廣之，無論
G157n2594_p0224a14║修觀，乃至依報正報，隨拈一法，無不是一念三千空假中，大亦空假中，小亦
G157n2594_p0224a15║空假中，有情無情，亦莫不是空假中。圓三諦理，但有迷悟之差，諸佛證此空假
G157n2594_p0225a01║中，故稱為佛；凡夫迷此空假中，故名眾生。當知此四句偈義，最為玄妙，若
G157n2594_p0225a02║欲窮其底蘊，海墨書之不盡，略言大意如此。
G157n2594_p0225a03║深尋此偈意，非惟具足分別中觀之相，亦是兼明前二種方便觀門旨趣。當知中道
G157n2594_p0225a04║正觀，則是佛眼一切種智，若住此觀，則定慧力等，了了見佛性。安住大乘，行
G157n2594_p0225a05║步平正，其疾如風，自然流入薩婆若海。
G157n2594_p0225a06║天台二祖慧文大師讀中觀論。至四諦品，因緣所生法，乃至亦名中道義之四句
G157n2594_p0225a07║偈時，恍然大悟，頓了諸法無非因緣所生，無不即空、即假、即中，圓三觀理，
G157n2594_p0225a08║後將一心三觀，傳之於南嶽，南嶽傳之於智者，智者發揚而光大之，遂說三
G157n2594_p0225a09║大部五小部，創立法華一宗，判別一代五時，抗折諸家，超乎羣說，足徵此四
G157n2594_p0225a10║句偈，為台宗建立三觀，根本發源之處，其義理深妙可知；若尋此偈義，非惟
G157n2594_p0225a11║具足分別中觀之相，亦是兼明前空假二觀之旨趣，以中道妙觀不壞空假，空假
G157n2594_p0225a12║不離中道，三即一，一即三，不前不後，不並不別，故名為中道。佛眼者，
G157n2594_p0225a13║非凡夫之肉眼，亦非諸天之天眼，不同二乘之慧眼，菩薩之法眼，唯佛眼能具
G157n2594_p0225a14║足前四眼之用，五眼一眼中見，無事不知，無事不明，無事不見，所謂觀恆河
G157n2594_p0225a15║沙界外一滴之雨，尚知頭數，故名佛眼。偈曰：「天眼通非礙，肉眼礙非通，法
G157n2594_p0226a01║眼唯觀俗，慧眼了知空，佛眼如千日，照異體還同。」雖徧照十界差別之異相，
G157n2594_p0226a02║而差即無差，其體還同，無差而差，照異即假，差而無差，體同即空，空假不
G157n2594_p0226a03║二，即中道觀，是知三觀一觀，名曰妙觀，五眼一眼，名為佛眼；三智一智，
G157n2594_p0226a04║名為一切種智。若住此觀，則定慧力等，了了見於佛性，空即定，假即慧，空
G157n2594_p0226a05║假不二，即是定慧力等。二乘偏於空，菩薩偏於假，至佛住方得空假不二，中
G157n2594_p0226a06║道妙觀現前，了了見於佛性，安住大乘等。引法華譬喻品中，等賜大車譬，正
G157n2594_p0226a07║喻行人，修圓頓止觀。經云：「其車高廣，眾寶莊校」，乃至「駕以白牛，膚色充潔，
G157n2594_p0226a08║形體殊好，有大筋力，行步平正，其疾如風，又多僕從而侍衞之」，此略引耳。
G157n2594_p0226a09║大乘即指大白牛車乘，譬三諦實相妙理，豎無初後，橫絕邊涯，即空、即假、
G157n2594_p0226a10║即中，具足百界千如，故名大乘。白牛，即喻稱性妙觀，因三諦之理，由妙
G157n2594_p0226a11║觀顯，故名駕以白牛，即名大白牛車乘。安住大乘者，無住而住，謂之安住，
G157n2594_p0226a12║即任運流入之謂。行步平正者，圓觀即止即觀，即觀即止，定慧不二，七覺調平。
G157n2594_p0226a13║其疾如風者，譬圓觀稱性而作，任運入於無功用道，又喻八正道中行，速疾
G157n2594_p0226a14║到薩婆若海也。當知此證果章中，所修之止觀，一一與前正修章所明不同，以
G157n2594_p0226a15║其前來所明，乃是分證以前之緣修。今所明者，乃是分證見道後之稱性真修，
G157n2594_p0227a01║故以安住大乘，自然流入等語言之，閱者不可忽略。此中純明功用所得境界，
G157n2594_p0227a02║並讚其功德，若論行之法，則正修章均已明訖，若能如是了知，則下文所明之
G157n2594_p0227a03║義，及前九章之義，皆得煥然明顯，不致有重煩之累也。
G157n2594_p0227a04║行如來行，入如來室，著如來衣，坐如來座，則以如來莊嚴而自莊嚴。獲
G157n2594_p0227a05║得六根清淨，入佛境界，於一切法無所染著，一切佛法皆現在前，成就念佛
G157n2594_p0227a06║三昧。
G157n2594_p0227a07║此下文亦是引經讚其功德。上來既修圓頓止觀，安住大乘，則念念流入薩婆若
G157n2594_p0227a08║海，即是行如來行，入如來室，著如來衣，坐如來座。如來行者，謂無一行不
G157n2594_p0227a09║是如來行，一行一切行，一切行一行，行者至此，能行同如來，故名行如來行；
G157n2594_p0227a10║如來衣者，忍辱柔和是；如來座者，諸法空是，如來室者，大慈悲是。其中
G157n2594_p0227a11║亦有分別不同：大慈悲室，若就同體，即法身；若被眾生，即解脫；能令眾生
G157n2594_p0227a12║會於同體，即般若。忍辱衣者，遮覆為義，若就能即般若，所覆即法身，和光
G157n2594_p0227a13║利物，即解脫。諸法空坐，亦有能坐所坐，能坐即般若，所坐即法身，身座冥
G157n2594_p0227a14║稱即解脫。經云：「如來以衣覆之。」又云：「肩所荷擔。」又云：「與如來共宿。」此通約
G157n2594_p0227a15║聖流，自利利他，以明衣座室故。法華文句云：「利物以慈悲為首，涉有以忍辱
G157n2594_p0228a01║為基，說法以亡我為本。」又云：「一切善法慈悲為本，忍辱第一，道無相最上。」皆
G157n2594_p0228a02║明衣座室之功能。今行者，著如來衣，入如來室，坐如來座者，正顯念念入於
G157n2594_p0228a03║聖流，非前凡小可比也，是則以如來莊嚴而自莊嚴。如來莊嚴，不外乎福慧二德，
G157n2594_p0228a04║六度為能莊嚴，法身為所莊嚴，能所不二，即妙莊嚴，約止觀則以一心三觀
G157n2594_p0228a05║為能莊嚴，一境三諦，為所莊嚴，故經云：「佛自住大乘，如其所得法，定慧力
G157n2594_p0228a06║莊嚴，以此度眾生。」即此義也。末世眾生，根機淺薄，欲修一心三觀，行如來
G157n2594_p0228a07║行，以如來莊嚴而自莊嚴，是為甚難，若修念佛，較易成就。正念佛時，即一
G157n2594_p0228a08║心三觀，能念之心空寂，即空觀；所念之佛歷明，即假觀；非空非假，即中道
G157n2594_p0228a09║觀；念至一心不亂，則一心三觀自然現前，此時所念如所言，所言如所念，即
G157n2594_p0228a10║是行如來行。正念佛時，常懷慚愧之心，又不為外境所動，即行忍辱行；念佛
G157n2594_p0228a11║之時，發願自度度他，即是大慈悲室；念佛之時，念念與佛相應，看空一切，
G157n2594_p0228a12║不為塵世所羈累，即行如來座；一句彌陀，無量光壽，光即智德莊嚴，壽即福
G157n2594_p0228a13║德莊嚴，光壽不二，即是妙莊嚴；一句彌陀，即是行如來行，即是莊嚴如來；
G157n2594_p0228a14║一句彌陀，如摩尼寶，面面皆圓；一句彌陀，如甘露水，滴滴皆甜，世人明哲，
G157n2594_p0228a15║請嘗試之！獲得六根清淨者：我等眾生，眼為色所染，耳為聲所染，乃至意
G157n2594_p0229a01║為法塵所染，見不超色，耳不越聲，六根悉不清淨；若行人修觀至相似分證位，
G157n2594_p0229a02║初信即斷見惑顯真理，二信至七信，斷思惑盡，不為三界六塵所染，此時六
G157n2594_p0229a03║根互用，眼不特見色，而能聽聲，舌不特別味，而亦能知法，故獲六根清淨
G157n2594_p0229a04║入佛境界。然佛之境界，即是空假中三觀，圓三諦理，即大寂滅之境界也。
G157n2594_p0229a05║古云：「若人欲識佛境界，當淨其意如虛空。」又云：「卻來觀世間，猶如夢中事。」
G157n2594_p0229a06║是則於一切法無所染著，一切好境，不生貪愛，一切惡境，不生憎厭，了達好
G157n2594_p0229a07║惡平等，憎愛一如，所謂：「百花林裏過，一葉不沾身。」此時一切佛法，皆現在前，
G157n2594_p0229a08║成就念佛三昧，即是一心三觀，念念與佛相應，得大自在也。
G157n2594_p0229a09║安住首楞嚴定，則是普現色身三昧。普入十方佛土，教化眾生，嚴淨一切佛刹，供
G157n2594_p0229a10║養十方諸佛，受持一切諸佛法藏，具足一切諸行波羅密，悟入大菩薩位。則與普
G157n2594_p0229a11║賢、文殊為其等侶。
G157n2594_p0229a12║上來修止觀念佛，即行如來行，入如來室，乃至坐如來座，及成就念佛三昧，
G157n2594_p0229a13║破無明，證其理，然後安住首楞嚴定。梵語首楞嚴，華言翻為健相分別，謂菩
G157n2594_p0229a14║薩住是三昧，則於一切三昧行相，多少淺深，悉能分別了知；又名堅固不壞，
G157n2594_p0229a15║謂住是定中，一切邪魔惱亂，不能破壞；亦名根本大定，謂諸一切定，由此而
G157n2594_p0230a01║出生故；亦名三昧中王，謂於諸三昧中，得大自在故。普現色身三昧以下，即
G157n2594_p0230a02║是從根本定，而興大用。普現者，如天上一月，普印千江，所謂千江有水千江
G157n2594_p0230a03║月，萬里無雲萬里天，正顯菩薩住是三昧，能於一切世界，於一心中，不簡巨
G157n2594_p0230a04║細，悉皆能現；謂東涌西沒，南出北入，無前無後，同時應現，色相宛然，故
G157n2594_p0230a05║云普現。如觀音大士之三十二應，應以何身得度者，即現何身而為說法，以是
G157n2594_p0230a06║普入東西南北，四維上下，十方世界，一切諸佛國土之中。教化無量眾生，嚴
G157n2594_p0230a07║淨一切佛刹，即莊嚴成佛之淨土也，供養一切諸佛，得大福德，受持一切諸佛
G157n2594_p0230a08║法藏；獲大智慧，即是以福慧二莊嚴，達諸彼岸，故名具足一切諸行波羅密也。
G157n2594_p0230a09║然後悟入大菩薩位。所言大菩薩位者，即開示悟入之住行向地四十心也，至
G157n2594_p0230a10║此則與普賢文殊等諸大菩薩，為其等侶。此二大菩薩，常佐釋迦文佛，行化於
G157n2594_p0230a11║娑婆世界，與此方眾生，最為有緣。雖示為菩薩，而其本地，與如來無二無別。
G157n2594_p0230a12║印度稱邲輸跋陀，又云三曼多跋陀羅，華則曰普賢：謂居伏道之頂，體性週
G157n2594_p0230a13║徧曰普；斷道之後，鄰於極聖曰賢。印度稱文殊師利，華稱妙德，亦名妙吉祥：
G157n2594_p0230a14║謂了了見佛性，猶如妙德等，具足法身般若解脫，不可思議，故名妙德。文
G157n2594_p0230a15║殊普賢二大士，諸經中，皆列為菩薩之上首，可以表法：（一）普賢表所信如來藏，
G157n2594_p0231a01║文殊表能信之心。（二）普賢表所起萬行，文殊表能起之解。（三）普賢表證出纏法
G157n2594_p0231a02║界，文殊表能證大智，且有互相融攝。信若無解，信是無明；解若無行，解是
G157n2594_p0231a03║邪見；信解真正，方了妄成真。若了達文殊與普賢不二真智，與真鏡一如，當
G157n2594_p0231a04║下即是毘盧遮那，因同果海二而不二，則能知與所知，其位可知矣。今行者修
G157n2594_p0231a05║念佛止觀，成就念佛三昧，即能與文殊普賢觀音彌勒等諸大菩薩，為其伴侶，
G157n2594_p0231a06║把手共行，則行人之位，亦不言而可知矣！
G157n2594_p0231a07║常住法性身中，則為諸佛稱歎授記，則是莊嚴兜率陀天，示現降神母胎、出家、
G157n2594_p0231a08║詣道場、降魔怨、成正覺、轉法輪、入涅槃，於十方國土，究竟一切佛事，具足
G157n2594_p0231a09║真應二身，則是初發心菩薩也。
G157n2594_p0231a10║上既與諸大菩薩為其等侶，則破無明，證中道亦明矣！無明既破，則與中道相
G157n2594_p0231a11║應，從此能常常安住於法性身中。言法性身者，即真如法性清淨之體也；凡夫
G157n2594_p0231a12║眾生，則以五陰四大假合為身，二乘以意生為身，菩薩能分破無明證中道，則
G157n2594_p0231a13║與法性為身；與一切法而為其性故，亦名法身，謂此法性之身，徧滿十方，無
G157n2594_p0231a14║量無邊，色相端正，相好莊嚴，以無量光明，無量音聲，普度十方，是名法性
G157n2594_p0231a15║身也；若從體起用，加以方便力，如下八相成道，非生現生，非滅現滅，示同
G157n2594_p0232a01║凡夫，有生死相。今行人，能常常安住真如法性身中，則為十方一切諸佛，稱
G157n2594_p0232a02║歎授記。授謂聖言說與，記謂果與心期，即是如來為諸菩薩聲聞弟子，授記作
G157n2594_p0232a03║佛。如法華經中：「汝阿逸多，當來作佛，號曰彌勒。」等是也。則是莊嚴兜率陀天，
G157n2594_p0232a04║以下二行半文，明菩薩因中莊嚴八相，則果上能示現八相作佛也。梵語兜率
G157n2594_p0232a05║陀，此云知足，為六欲天第四天，有內院外院之別，內為補處大士所居，外為
G157n2594_p0232a06║天人所住，凡菩薩欲成道作佛，悉住此天內院，而待時機，若時至機熟，則由
G157n2594_p0232a07║天而下降，降生人間；如此土兜率內院，則為彌勒菩薩，為補處大士，故菩薩
G157n2594_p0232a08║欲成佛，須於因地莊嚴兜率內院，即此義也。示現降神母胎，即降生相，其中
G157n2594_p0232a09║則包括入胎、住胎、出胎三相，然有大小乘之別：大乘則見世尊在母胎中日
G157n2594_p0232a10║日三時，與諸菩薩說諸妙法，所謂住栴檀樓閣，轉大法輪；小乘則見菩薩乘六
G157n2594_p0232a11║牙白象而入母胎。出家，如釋尊於十九歲夜半踰城出家相。降魔相，約小乘則
G157n2594_p0232a12║有，大乘則無降魔之說。以小乘執魔實有，非如大乘了魔無魔，當體如如佛魔
G157n2594_p0232a13║平等。成正覺，即如釋尊，臘月八日，於菩提樹下，夜睹明星，豁然大悟，成
G157n2594_p0232a14║等正覺。轉法輪，即是起道樹後，詣鹿野苑，為五比丘三轉十二法輪，說生滅
G157n2594_p0232a15║四諦，乃至說五時八教。所說入般涅槃，即入滅度，此為八相最後一相。當知
G157n2594_p0233a01║諸佛雖現有生有滅，有來有去，其實無所從來，亦無所去，若眾生緣熟，則非
G157n2594_p0233a02║生現生，示現降生、住胎、出胎、乃至轉法輪。若機薪已盡，則應火云亡，所
G157n2594_p0233a03║以非滅現滅，是知諸佛雖藪藪現生，藪藪現滅，無非是為眾生。所謂來因眾生
G157n2594_p0233a04║而來，去因眾生而去，如天上之月，普印千江，無來而來，無去而去，能於十
G157n2594_p0233a05║方世界剎塵國土之中，成就究竟一切佛事，具足真應二身。真身謂真智與法身
G157n2594_p0233a06║合，故名真身。起信論云：「自體有大智慧光明徧照法界」是也。應身，謂應周萬
G157n2594_p0233a07║物，化洽眾生，隨其心量，現種種身，譬如一月，現於眾水，而無去來之相。
G157n2594_p0233a08║金光明經云：「應物現形，如水中月」是也。然亦有大小之別，大如現八萬四千相
G157n2594_p0233a09║好，及刹塵相好，徧滿虛空，即世尊特應身；若被小乘及人天等機，現丈六老比
G157n2594_p0233a10║丘身，即劣應身。真身如天上月，應身如水中月，因為真身如體，應身是用，
G157n2594_p0233a11║體是不變，用是隨緣，既能從體起用，則不變而隨緣，全真而起應，若攝用歸
G157n2594_p0233a12║體，則隨緣而常不變。全應即真，真應具足，是圓教初發心住菩薩也。
G157n2594_p0233a13║華嚴經中，初發心時便成正覺，了達諸法真實之性，所有慧身不由他悟。亦云：
G157n2594_p0233a14║初發心菩薩，得如來一身作無量身。亦云：初發心菩薩即是佛。涅槃經云：發心
G157n2594_p0233a15║畢竟二不別，如是二心前心難。
G157n2594_p0234a01║此引經證釋。初發心住菩薩，即能現身百界，八相作佛之義。華嚴經中，言於
G157n2594_p0234a02║初發心時，便成正覺，初心即圓十住之第一發心住，即別教初地位也。住前已
G157n2594_p0234a03║將見思塵沙二惑斷盡，至此而能初破一品無明，證一分中道，則與法性真理相
G157n2594_p0234a04║應，故能作分證佛相。此之作佛，乃是八相成道之佛，非究竟離垢妙極法身佛，
G157n2594_p0234a05║故云初發心時，便成正覺，且能了達諸法真實之性。真實之性，乃是無性，
G157n2594_p0234a06║無性之性，即是如來藏圓覺妙性。此其通因徹果，亦能了知凡所有一切三昧功
G157n2594_p0234a07║德智慧，及與法身，悉於自心之中，法爾天然，非由造作所得，故如來初成道
G157n2594_p0234a08║時，三嘆奇哉，謂大地眾生，皆有智慧德相，悉由妄想執著，不自證得，故佛性，
G157n2594_p0234a09║人人本具，各各不無也明矣！亦云：「初發心菩薩，得如來一身作無量身。」一
G157n2594_p0234a10║身即法身，無量即應身，蓋圓初住時，則能三因圓發，三德圓顯，正因佛性發，
G157n2594_p0234a11║成法身德，緣因善性成解脫德，了因慧性發，成般若德。亦云初發心菩薩，
G157n2594_p0234a12║即是佛，此亦從圓初住而言，因初住能現身百界，八相作佛，二住千界，三住
G157n2594_p0234a13║萬界，如是乃至無量世界，乃一一悉能八相作佛，度諸有情，當知凡夫初發心
G157n2594_p0234a14║時，亦可稱佛，不過是理即佛，非分證究竟之佛也。涅槃經，此經為世尊最後
G157n2594_p0234a15║中夜所說，梵語涅槃，華言滅度，謂大患永滅，超度生死，乃是究竟之法，故
G157n2594_p0235a01║名涅槃。此經中，佛說初發因心時，乃至究竟極果時，二種不別，以初心證法
G157n2594_p0235a02║身體，亦能分身作佛，乃至究竟亦不過證法身，亦能分身作佛，此正顯因心與
G157n2594_p0235a03║果覺不二。初心能作佛，因即該果海，後心作佛，不離因心，即是果徹因源。
G157n2594_p0235a04║如是二心前心難者，因為因地發心，最為不易，縱使發心，求其圓常正信，尤
G157n2594_p0235a05║為不易。古人云：「千里程途，不離最初一步。」又云：「萬丈高樓從地起。」若地基
G157n2594_p0235a06║穩固，則千層萬層，亦隨之而建，菩薩發心亦如是。若最初發得圓常真心，則
G157n2594_p0235a07║五十五位真菩提路，亦隨之而起，故云如是二心前心難。
G157n2594_p0235a08║大品經云：須菩提，有菩薩摩訶薩，從初發心即坐道場，轉正法輪。當知則是
G157n2594_p0235a09║菩薩為如佛也。法華經中，龍女所獻珠為證。如是等經，皆明初心具作一切佛法。
G157n2594_p0235a10║即是大品經中阿字門，即是法華經中為令眾生開佛知見，即是涅槃經中見佛性故
G157n2594_p0235a11║住大涅槃。已略說初心菩薩因修止觀證果之相。
G157n2594_p0235a12║梵語摩訶，此翻大，即菩薩中之大菩薩也。此等菩薩，從初發心，即坐道場，轉
G157n2594_p0235a13║藏教四諦正法之輪時，當知即是道場菩薩為如佛也。如佛乃相似佛非究竟佛，
G157n2594_p0235a14║亦顯初住圓發三因之義。又法華經中，文殊在龍宮，所化無量眾生，有一龍女
G157n2594_p0235a15║善根猛利，年僅七齡，即將成佛，在會大眾，皆有疑惑，謂女人，乃是五漏之身，
G157n2594_p0236a01║且有五障不能成佛，云何龍女七歲，即能成佛？爾時龍女即將項繫瓔珞，解
G157n2594_p0236a02║奉世尊，即與舍利弗言：「汝見是瓔珞，奉佛快否？」答言：「甚快。」龍女當即往於南
G157n2594_p0236a03║方無垢世界成佛，度諸眾生。此之成佛，雖有如是之速，而仍是八相成道，初
G157n2594_p0236a04║發心住之佛也。上來引諸經為證，皆是明初心具足一切佛法，即是大品經中，
G157n2594_p0236a05║初阿字門，最後是茶字門，即譬四十二位；即是法華經中，為令眾生開佛知見；
G157n2594_p0236a06║即是涅槃經中，見佛性故，住大涅槃，雖云開佛知見，而示悟入，亦在其中；
G157n2594_p0236a07║雖云見佛性，明初心而證道，其後心亦在其中，故云：從初發心，即具足一
G157n2594_p0236a08║切佛法。已略說初心菩薩，因修止觀證分果之相。
G157n2594_p0236a09║次明後心證果之相，後心所證境界則不可知，今推教所明，終不離止觀二法。所
G157n2594_p0236a10║以者何？如法華經云：殷勤稱歎，諸佛智慧則觀義，此即約觀以明果也。涅槃經
G157n2594_p0236a11║廣辯百句解脫以釋大涅槃者，涅槃則止義，是約止以明果也。
G157n2594_p0236a12║前明初心證分證果之相，次則明後心證究竟果之相。後對前言，即是最後之一
G157n2594_p0236a13║心也，然亦可互相展轉論後心，如二住對初住為後心，三住對二住為後心，所
G157n2594_p0236a14║謂初地不知二地事，等覺不知妙覺事。智者大師，不過位居五品，云何能
G157n2594_p0236a15║知後心所證境界？既不可知，如何能明？大師以己所證，與聖教量之推究所
G157n2594_p0237a01║明，不但能證之行，不離止觀，所證之果，亦不離止觀。所謂大乘因者止
G157n2594_p0237a02║觀是，大乘果者亦止觀是，如是推教所明，則無錯謬矣！所以者何？徵起。
G157n2594_p0237a03║法華經中，世尊由無量義處三昧，安祥而起，即言諸佛智慧，甚深無量，其智
G157n2594_p0237a04║慧門，難解難入，並殷勤稱歎諸佛方便法門。雖然方便法門無量，而所歸之處
G157n2594_p0237a05║是一，所謂方便有多門，歸元無二路；既云不二，而云無量方便者，此即明觀
G157n2594_p0237a06║義。由其以文字般若，而起觀照般若；由觀照般若，而契實相般若。文字如舟
G157n2594_p0237a07║筏，觀照如駕駛，實相如彼岸，此約觀以明極果也。涅槃經廣辯百句解脫，以
G157n2594_p0237a08║釋大涅槃者，涅槃則止義。涅槃經中，如來性品第四十二迦葉菩薩，殷勤啟請，
G157n2594_p0237a09║求世尊重為廣說大涅槃之義，世尊為之廣辯，共有百句，各各不同，悉皆顯
G157n2594_p0237a10║大涅槃，解脫真義，但文字太繁，不能盡述，茲略錄一二，以供夫閱者之參考。
G157n2594_p0237a11║經中世尊謂迦葉言：「善男子！真解脫，名曰遠離一切繫縛。若真解脫，離
G157n2594_p0237a12║諸法縛，則無有生，亦無和合，譬如父母和合生子。真解脫者，則不如是，是
G157n2594_p0237a13║故真解脫者，名曰不生。迦葉！譬如醍醐，其性清淨。如來亦爾，非因父母和
G157n2594_p0237a14║合而生，其性清淨，所以示現有父母者，為欲化導眾生故。迦葉！當知真解脫
G157n2594_p0237a15║者，即是如來，如來解脫，無二無別，譬如春月下諸種子，得煖氣已，尋便出
G157n2594_p0238a01║生。真解脫者，則不如是。」乃至末尾，又云：「真解脫者，斷諸有貪，一切相，
G157n2594_p0238a02║一切繫縛，一切煩惱，一切生死，一切因緣，一切果報，如是解脫，即是
G157n2594_p0238a03║如來，如來即是涅槃。一切眾生，怖畏生死，諸煩惱故，故受三歸依。如羣鹿
G157n2594_p0238a04║怖畏獵師，既得遠離，若得一跳，則喻一歸，如是三跳，則喻三歸，以三跳故，
G157n2594_p0238a05║得受安樂。眾生亦爾，怖畏四魔惡獵師，故受三歸依；因三歸依故，則得
G157n2594_p0238a06║安樂；受安樂者，即真解脫；真解脫者，即是如來。如來者即是涅槃，涅槃者
G157n2594_p0238a07║即是無盡，無盡者即是佛性，佛性者即是決定，決定者即是阿耨多羅三藐三菩
G157n2594_p0238a08║提。」如來雖以辭無礙，義無礙，二種妙辯，答釋至百句之多，究竟於大涅槃
G157n2594_p0238a09║解脫真義，猶未能窮盡，不過取其義而已，其實不足以為喻也。譬如以月喻面，
G157n2594_p0238a10║不得求其眉目；雪山况象，不可覓其尾牙，故大涅槃解脫，實不足以百句為
G157n2594_p0238a11║辯也。涅槃所以約止明果者，因其涅名不生，槃名不滅，不生不滅，即是止，
G157n2594_p0238a12║止即定義，故涅槃以止而明極果也。
G157n2594_p0238a13║故云：大般涅槃名常寂定，定者即是止義。法華經中雖約觀明果，則攝於止，故云：
G157n2594_p0238a14║乃至究竟涅槃常寂滅相，終歸於空。涅槃中雖約止明果，則攝於觀，故以三德為大
G157n2594_p0238a15║涅槃。此二大經雖復文言出沒不同，莫不皆約止觀二門辨其究竟，並據定慧兩法
G157n2594_p0239a01║以明極果。
G157n2594_p0239a02║涅槃二字略稱，具足云般涅槃那，即是不生不滅。大者，摩訶也，所謂摩訶般
G157n2594_p0239a03║涅槃那，即大滅度，究竟不生不滅，所以欲名常寂定者，因為小乘教中亦有不
G157n2594_p0239a04║生不滅，但彼不能稱為常寂定，因其了生死，只能了一半；斷煩惱，亦只能斷
G157n2594_p0239a05║一半。唯獨大乘度二種生死，滅五住煩惱。當知念一句彌陀，亦即是常寂定，
G157n2594_p0239a06║以其有事理二一心不亂故。眾生終日顛倒妄想，故於無生滅中，妄見生滅，如
G157n2594_p0239a07║揑目見空中花，不得為常寂定，若能將一句洪名，持至事一心不亂，則不被見
G157n2594_p0239a08║思所動，若能持至理一心不亂，則不被塵沙無明所動，是知無上般涅槃，究竟常
G157n2594_p0239a09║寂定，即是一句彌陀。所以言定者，定即止義，故法華經中，世尊殷勤稱歎方
G157n2594_p0239a10║便，約觀明果，觀中則攝於止，故經文云：「乃至究竟涅槃，常寂滅相，終歸於
G157n2594_p0239a11║空。」此句正顯觀中具止。何以故？究竟涅槃即止，常寂滅相，亦是止，終歸於
G157n2594_p0239a12║空，以亦屬止，故言觀中具止。涅槃中雖約解脫以止明果，但內中已攝於觀矣！
G157n2594_p0239a13║故以三德為大涅槃。涅槃有三種：所謂圓淨涅槃，即般若德；方便淨涅槃，
G157n2594_p0239a14║即解脫德；性淨涅槃，即法身德。法華與涅槃，二種大經，雖復文言，有出有
G157n2594_p0239a15║沒不同，出則明顯，沒即隱密。而二經之中，觀攝止，止攝觀，莫不皆約止觀
G157n2594_p0240a01║二門，辯其究竟，並據定慧二法，以明極果，以其在因為止觀，在果為定慧故
G157n2594_p0240a02║也。
G157n2594_p0240a03║行者當知初中後果皆不可思議。故新譯金光明經云：前際如來不可思議，中際如
G157n2594_p0240a04║來種種莊嚴，後際如來常無破壞。皆約修止觀二心以辨其果故，般舟三昧經中偈
G157n2594_p0240a05║云：
G157n2594_p0240a06║諸佛從心得解脫心者清淨名無垢五道鮮潔不受色有學此者成大道
G157n2594_p0240a07║行者當知初中後果，不可思議。初果即初發心住，破一品無明，能分身百界，
G157n2594_p0240a08║八相作佛，故不可思議。中果，從二住至十住，乃至經歷行向地等覺四十位，
G157n2594_p0240a09║於百千萬億世界，分身作佛，故不可思議，以其能破四十一品無明。後果即妙
G157n2594_p0240a10║覺位，證到究竟極果，至此無明破盡，垢染全除，究竟登於涅槃山頂，永別無
G157n2594_p0240a11║明父母，所謂三覺圓，萬德備，究竟圓滿阿耨多羅三藐三菩提，成等正覺，故
G157n2594_p0240a12║不可思議。初中後三果，皆是無生究竟之法，不可以心思，不可以言議；言語
G157n2594_p0240a13║道斷，心行處滅，擧心即錯，動念即乖，故言不可思議。金光明為一經之名，
G157n2594_p0240a14║此經有兩次翻譯，先翻者為舊譯，後翻者為新譯，此經正是後譯之經，故云新
G157n2594_p0240a15║譯。金光明經其中所云：「前際如來，不可思議」，乃至「後際如來，常無破壞，不
G157n2594_p0241a01║可思議。」如來者，即佛也。分初中後三際。前際如來不可思議者，即指現在凡
G157n2594_p0241a02║夫，以及蜎飛輭動，一切眾生，彼被情識迷，但本性中，各各具有真如妙覺明
G157n2594_p0241a03║性諸佛之三大三德，莫不圓具無餘，豈可思議否？故常不輕菩薩，常謂我不輕
G157n2594_p0241a04║慢汝等，汝等皆當作佛，我等凡夫，豈可以情識心量，來測度眾生，以牛羊眼，
G157n2594_p0241a05║來觀視眾生。中際如來，即一輩修心之人，能研究佛理，進修勝道，即有種
G157n2594_p0241a06║種功德莊嚴，如諸惡莫作，眾善奉行，凡有利益，無不興從，此即緣因功德，
G157n2594_p0241a07║福德莊嚴，若聽經聞法，研究妙義，即了因功德，智慧莊嚴，以緣了二因，莊嚴正因
G157n2594_p0241a08║佛性，即是中際如來也。後際如來，即研究果位，亦即謂無上士，如釋迦彌陀藥師等，
G157n2594_p0241a09║更無有過上。至此福德莊嚴，即首楞嚴定，堅固不壞，智德莊嚴，即實相妙智，平
G157n2594_p0241a10║等大慧，故云常無破壞，若三際如來，約六即判釋，則前際如來，既不修行，又不聞
G157n2594_p0241a11║法，雖有佛性，類同於無，即理即如來，所謂有垢真如，在纏法身。中際如來，既能
G157n2594_p0241a12║聽經聞法，修福修慧，即是名字乃至分證即之如來也。後際即究竟即如來也，位雖有
G157n2594_p0241a13║三，無不以止觀二心，以辨極果。然止觀二心，不離一句彌陀。何以故？萬德洪名，
G157n2594_p0241a14║即是果，世豈有無因之果，所謂因該果海，果徹因源，因果不二，始終一如，觀
G157n2594_p0241a15║不離止，止不離觀。般舟三昧，即是常行三昧，九十日為期，始終不坐不臥，
G157n2594_p0242a01║亦名佛立三昧。若三昧功夫修成時，佛則立現在前。此經偈中云：諸佛從心得
G157n2594_p0242a02║解脫，諸佛即過去現在未來三世十方一切諸佛，悉皆從此一念心性中，而得解
G157n2594_p0242a03║脫。若離此心之外，另求有所得有所證者，無有是處。古語云：「諸佛妙道，皆
G157n2594_p0242a04║於眾生心行中求。」心行者，眾生妄心流動不息，故稱心行，心者清淨名無垢者，
G157n2594_p0242a05║眾生之心，本自清淨，本自光明，雖有煩惱，而此心不被煩惱所染，其體原
G157n2594_p0242a06║是清淨潔白，故名無垢。五道鮮潔不受色，五道即天、人、地獄、畜生、餓鬼，修羅即在
G157n2594_p0242a07║五道中，包括在內。眾生雖流落於五道，而自心仍然清淨鮮潔，不受污色所染，
G157n2594_p0242a08║故云五道鮮潔不受色。所以有志之士，能於此心而學習止觀者，則能成就無
G157n2594_p0242a09║上大乘之佛道矣！所謂是心是佛，是心作佛，是心是萬法，是心作萬法。觀經
G157n2594_p0242a10║云：「諸佛正徧知海，皆從心而生。」故於此心而習止觀，無不圓成，故云有學此
G157n2594_p0242a11║者成大道。
G157n2594_p0242a12║誓願所行者，須除三障五蓋；如或不除，雖勤用功，終無所益。
G157n2594_p0242a13║誓願所行者一段，乃智者大師最後至囑。誓願二字，足徵大師悲心，懇切已極，
G157n2594_p0242a14║誓以要其心，願以成其志。唯願修學行者，除三障、去五蓋。三障，一
G157n2594_p0242a15║煩惱障，二業障，三報障。有種種煩惱致造種種業，有此業，故感生死之果報。
G157n2594_p0243a01║欲除三障者，因其障却三德故也；煩惱障障般若德，業障障解脫德，報障障法
G157n2594_p0243a02║身德。所謂三障障乎三德，若破除之，即三障而顯三德。五蓋者，即上所說貪
G157n2594_p0243a03║欲、嗔恚、乃至疑蓋，有此五蓋，致被蓋覆吾人之清淨心，如或不除，雖勤用
G157n2594_p0243a04║功，則終無所益，譬如紅日，被煙影雲霧阿修羅手所遮，不得出現，必須屏棄
G157n2594_p0243a05║五種之障，方克有效。全部止觀，共有十章，章章莫不以止觀念佛，顯其究竟，
G157n2594_p0243a06║此一行文，雖大師最後之至囑，而亦可作為流通分，願諸學佛同仁，研閱此
G157n2594_p0243a07║者，請勤修止觀。止觀者何？老實念佛也！
G157n2594_p0243a08║修習止觀坐禪法要講述終