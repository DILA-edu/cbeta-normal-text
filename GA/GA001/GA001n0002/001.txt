GA001n0002_p0224a01║劉知幾「史通」卷五「補注」篇云：『亦有躬為史臣，手自刋補，雖志存該博，而才闕倫敍，除
GA001n0002_p0224a02║煩則意有所吝，畢載則言有所妨，遂乃定彼榛楛，列為子注。若……羊衒之洛陽伽藍記，……之
GA001n0002_p0224a03║類是也。』「四庫全書總目提要」因謂：『則衒之此記，實有自注，世所行本皆無之，不知何時
GA001n0002_p0224a04║佚脫，然自宋以來，未聞有引用其注者，則其刋落已久，今不可復考矣！』淸嘉慶間，顧廣圻更
GA001n0002_p0224a05║推論曰：『知衒之原用大小字為分別，今一概連寫，是混注入正文矣！』廣圻乃有意仿全謝山治
GA001n0002_p0224a06║水經注之例，改定一本，卒以事未果，而以此語長興朱貲貴。貲貴從事經年，悉心推究，中間輟
GA001n0002_p0224a07║業，未有所成。貲貴又以此語其娚吳若準，若準於暇日流覽衒之此書，意存復古，重為分析，所
GA001n0002_p0224a08║據者明如隱堂本，所參考者為何氏、毛氏校本，復廣及「水經注」、「魏書」、「太平御覽」、
GA001n0002_p0224a09║「太平廣記」、「法苑珠林」等，所引隻字片語，咸為比較，疑文訛句，論斷獨伸，遂乃條擧件
GA001n0002_p0224a10║繫，成「集證」一卷，附於書後；復繪圖一幅，冠於書前。書成于道光十三年（一八三三），刋
GA001n0002_p0224a11║于十四年（一八三四）。衒之自序謂『今之所錄，止大伽藍。』若準此書卽以寺為經，各予標擧，
GA001n0002_p0224a12║提行頂寫，寺外諸事概歸入自注，另低一格，展卷一覽，本文子注，朗若列眉，伽藍記五卷，
GA001n0002_p0224a13║胥依此法，為之釐正。末所附之集證，除依別本校正文句外，更兼採他書以作校證。伽藍記沈霾
GA001n0002_p0224a14║千年，明代諸刋本注混淆，文句訛誤，久成難讀之書，若準此作，始闢荊榛。唯成於一人之手，
GA001n0002_p0224a15║而以寺為經，其餘胥入子注，於是本文寥寥不逾千言，子注數量，竟過廿倍，矯枉未免過正，其
GA001n0002_p0224a16║後乃有唐宴鉤沈、張宗祥合校本出，大體有鑑於若準之病。茲據道光十四年校刻本景印。
GA001n0002_p0225a01║洛陽伽藍記序
GA001n0002_p0225a02║魏撫軍府司馬楊衒之譔
GA001n0002_p0225a03║三墳五典之說九流百代之言竝理在寰區而義兼天下至
GA001n0002_p0225a04║於一乘二諦之原三明六通之旨西域備詳東土靡記自頂
GA001n0002_p0225a05║日感㝱滿月流光陽門飾豪睂之象夜臺圖紺髮之形邇來
GA001n0002_p0225a06║奔競其風遂廣至晉永嘉惟有寺四十二所逮皇魏受圖光
GA001n0002_p0225a07║宅嵩洛篤信彌繁法教逾盛王矦貴臣棄象馬如脫屣庶士
GA001n0002_p0225a08║豪家舍資財若遺蹟於是招提櫛比寶塔駢羅爭寫天上之
GA001n0002_p0225a09║姿競模山中之影金剎與靈臺比高宮殿共阿房等壯豈直
GA001n0002_p0225a10║木衣綈繡土被朱紫而已哉暨永熙多難皇輿遷鄴諸寺僧
GA001n0002_p0225a11║尼亦與時徙至武定五年歲在丁卯余因行役重覽洛陽城
GA001n0002_p0225a12║郭崩毀宮室傾覆寺觀灰燼廟塔丘墟牆被蒿艾巷羅荊棘
GA001n0002_p0225a13║野獸穴於荒階山鳥巢於庭樹游兒牧豎躑躅於九逵農夫
GA001n0002_p0225a14║耕稼蓺黍於雙闕麥秀之感非獨殷墟黍離之悲信哉周室
GA001n0002_p0225a15║京城表裏凡有一千餘寺今日寥廓鐘聲䍐聞恐後世無傳
GA001n0002_p0225a16║故譔斯記然寺數最多不可徧寫今之所錄止大伽藍其中
GA001n0002_p0225a17║小者取其詳世諦事因而出之先以城內為始次及城外表
GA001n0002_p0225a18║列門名以遠近為五篇余才非箸述多有遺漏後之君子詳
GA001n0002_p0225a19║其闕焉
GA001n0002_p0225a20║大和十七年後魏高祖遷都洛陽詔司空公穆亮營造宮室
GA001n0002_p0225a21║洛陽城門依魏晉舊名
GA001n0002_p0225a22║東面有三門
GA001n0002_p0225a23║北頭弟一門曰建春門
GA001n0002_p0225a24║漢曰上東門阮籍詩曰步出上東門是也魏晉曰建春門
GA001n0002_p0225b01║高祖因而不改
GA001n0002_p0225b02║次南曰東陽門
GA001n0002_p0225b03║漢曰東中門魏晉曰東陽門高祖因而不改
GA001n0002_p0225b04║次南曰青陽門
GA001n0002_p0225b05║漢曰望京門魏晉曰青明門高祖改為青陽門
GA001n0002_p0225b06║南面有三門
GA001n0002_p0225b07║東頭弟一門曰開陽門
GA001n0002_p0225b08║初漢光武遷都洛陽作此門始成而未有名忽夜中有柱
GA001n0002_p0225b09║自來在樓上後瑯琊郡開陽縣言南門一柱飛去使來視
GA001n0002_p0225b10║之則是也遂以開陽為名自魏及晉因而不改高祖亦然
GA001n0002_p0225b11║次西曰平昌門
GA001n0002_p0225b12║漢曰平門魏晉曰平昌門高祖因而不改
GA001n0002_p0225b13║次西曰宣陽門
GA001n0002_p0225b14║漢曰津門魏晉曰津陽門高祖因而不改
GA001n0002_p0225b15║西面有四門
GA001n0002_p0225b16║南頭弟一門曰西明門
GA001n0002_p0225b17║漢曰廣陽門魏晉因而不改高祖改為西明門
GA001n0002_p0225b18║次北曰西陽門
GA001n0002_p0225b19║漢曰雍門魏晉曰西明門高祖改為西陽門
GA001n0002_p0225b20║次北曰閶闔門
GA001n0002_p0225b21║漢曰上西門有銅璇璣玉衡以齊七政魏晉曰閶闔門高
GA001n0002_p0225b22║祖因而不改
GA001n0002_p0225b23║次北曰承明門
GA001n0002_p0225b24║承明者高祖所立當金墉城前東西大道遷京之始宮闕
GA001n0002_p0226a01║未就高祖住在金墉城城西有王南寺高祖數詣沙門論
GA001n0002_p0226a02║議故通此門而未有名世人謂之新門時王公卿士常迎
GA001n0002_p0226a03║駕於新門高祖謂御史中尉李彪曰曹植詩云謁帝承明
GA001n0002_p0226a04║廬此門宜以承明為稱遂名之
GA001n0002_p0226a05║北面有二門
GA001n0002_p0226a06║西頭曰大夏門
GA001n0002_p0226a07║漢曰夏門魏晉曰大夏門嘗造三層樓去地二十丈洛陽
GA001n0002_p0226a08║城門樓皆兩重去地百尺惟大夏門甍棟干雲
GA001n0002_p0226a09║東頭曰廣莫門
GA001n0002_p0226a10║漢曰穀門魏晉曰廣莫門高祖因而不改廣莫門以西至
GA001n0002_p0226a11║於大夏門宮觀相連被諸城上也
GA001n0002_p0226a12║一門有三道所謂九軌
GA001n0002_p0227a01║序
GA001n0002_p0227a02║元魏崛起朔漠奄有中原高祖賢明卜宅洛土聲明文物用
GA001n0002_p0227a03║夏變夷洵乎軼符秦而跨江左世宗忘其國恤崇尚釋氏太
GA001n0002_p0227a04║和政教為之一衰洎乎母后臨朝閹人用事外藩首禍變故
GA001n0002_p0227a05║迭興始則尒朱氏張卓莽之凶焰繼則賀六渾效曹馬之故
GA001n0002_p0227a06║智至永熙遷鄴而魏祚移矣撫軍府司馬楊衒之慨念故都
GA001n0002_p0227a07║傷心禾黍假佛寺之名志帝京之事凡夫朝家變亂之端宗
GA001n0002_p0227a08║藩廢立之由藝文古蹟之所關苑囿橋梁之所在以及民間
GA001n0002_p0227a09║怪異外夷風土莫不鉅細畢陳本末可觀足以補魏收所未
GA001n0002_p0227a10║備為拓跋之別史不特遺聞逸事可資學士文人之考覈已
GA001n0002_p0227a11║也其敘錄伽藍始于閶闔宮前西則永寕胡統逶而西則為
GA001n0002_p0227a12║建中長秋瑤光也東則景樂逶而東則為昭儀修梵嵩明也
GA001n0002_p0227a13║其南則景林也其中小寺則願會光明司農也由是而及城
GA001n0002_p0227a14║外建春門則明懸龍華瓔珞也而宗聖崇真魏昌景興太康
GA001n0002_p0227a15║以次記焉東陽門則莊嚴秦太上君正始也青陽門則平等
GA001n0002_p0227a16║景寕也而歸覺附記焉由東而南開陽門則報德也龍華追
GA001n0002_p0227a17║聖在其東而文覺三寶寕遠正覺以次記焉宣陽門則東有
GA001n0002_p0227a18║景明大統而西有高陽王寺也而招福雙女永橋之歸正菩
GA001n0002_p0227a19║提城西之崇虛以次記焉由南而西西明門則沖覺也西陽
GA001n0002_p0227a20║門則宣忠白馬光寶法雲也而王典御開善以次記焉壽邱
GA001n0002_p0227a21║里中則又有追光寺也閶闔門則永明也大覺在其西而融
GA001n0002_p0227a22║覺在其東也由西而北則大夏門有禪虛也廣莫門有凝圓
GA001n0002_p0227a23║也此其次弟也昔劉知幾言衒之此記定彼榛枯列為子註
GA001n0002_p0227a24║後人合并不可復辨暇日流覽意存復古忘其淺陋重為分
GA001n0002_p0227b01║析古本既無由見未必一如舊觀而綱目麤具讀是書者或
GA001n0002_p0227b02║有取乎圖一篇集證一卷附於簡端卷末世之君子糾其謬
GA001n0002_p0227b03║焉
GA001n0002_p0227b04║道光十三年十二月既望錢塘吳若準自序
GA001n0002_p0227b05║
GA001n0002_p0227b06║若準字次平一字耘石菘圃相國之孫居平湖北門內之趙家濵少
GA001n0002_p0227b07║孤奮志力學長於攷據兼通六法成道光辛丑進士視學江西
GA001n0002_p0227b08║卒於任
GA001n0002_p0228a01║洛陽伽藍記圗
GA001n0002_p0229a01║【圖】
GA001n0002_p0230a01║洛陽伽藍記卷第一
GA001n0002_p0230a02║魏撫軍府司馬楊衒之譔
GA001n0002_p0230a03║城內
GA001n0002_p0230a04║永寕寺熙平元年靈太后胡氏所立也在宮前閶闔門南一
GA001n0002_p0230a05║里御道西
GA001n0002_p0230a06║其寺東有太尉府西對永康里南界昭元曹北鄰御史臺
GA001n0002_p0230a07║閶闔門御道東有左衞府府南有司徒府司徒府南有國
GA001n0002_p0230a08║子學堂內有孔丘象顏淵問仁子路問政在側國子南有
GA001n0002_p0230a09║宗正寺寺南有太廟廟南有護軍府府南有衣冠里
GA001n0002_p0230a10║御道西有右衞府府南有太尉府府南有將作曹曹南有
GA001n0002_p0230a11║九級府府南有太社社南有凌陰里即四朝時藏冰處也
GA001n0002_p0230a12║中有九層浮圖一所架木為之舉高九十丈有剎復高十
GA001n0002_p0230a13║丈合去地一千尺去京師百里已遙見之初掘基至黃泉
GA001n0002_p0230a14║下得金象三千軀太后以為信法之徵是以營建過度也
GA001n0002_p0230a15║剎上有金寶缾容二十五石寶缾下有承露金盤三十重
GA001n0002_p0230a16║周匝皆垂金鐸復有鐵鎖四道引剎向浮圖四角鎖上亦
GA001n0002_p0230a17║有金鐸鐸大小如一石瓮子浮圖有九級角角皆懸金鐸
GA001n0002_p0230a18║合上下有一百二十鐸浮圖有四面面有三戶六窗戶皆
GA001n0002_p0230a19║朱漆扉上有五行金釘合有五千四百枚復有金環鋪首
GA001n0002_p0230a20║布殫土木之功窮造形之巧佛事精妙不可思議繡柱金
GA001n0002_p0230a21║鋪駭人心目至於高風永夜寶鐸和鳴鏗鏘之聲聞及十
GA001n0002_p0230a22║餘里
GA001n0002_p0230a23║浮圖北有佛殿一所形如太極殿中有丈八金象一軀中
GA001n0002_p0230a24║長金象十軀繡珠象三軀織成五軀作功奇巧冠於當世
GA001n0002_p0230b01║僧房樓觀一千餘間雕梁粉壁青瑣綺疏難得而言栝柏
GA001n0002_p0230b02║松椿扶疏拂檐藂竹香草布護堦墀是以常景碑云須彌
GA001n0002_p0230b03║寶殿兜率淨宮莫尚於斯也
GA001n0002_p0230b04║外國所獻經象皆在此寺
GA001n0002_p0230b05║寺院牆皆施短椽以瓦覆之若今宮牆也四面各開一門
GA001n0002_p0230b06║南門樓三重通三道去地二十丈形製似今端門圖以雲
GA001n0002_p0230b07║氣畫彩仙靈綺□青瑣□赫麗華拱門有四力士四師子
GA001n0002_p0230b08║飾以金銀加之珠玉裝嚴煥炳世所未聞東西兩門皆亦
GA001n0002_p0230b09║如之所可異者惟樓二重北門一道不施屋似烏頭門四
GA001n0002_p0230b10║門外樹以青槐亘以綠水京邑行人多庇其下路斷飛塵
GA001n0002_p0230b11║不由奔雲之潤清風送涼豈藉合歡之發
GA001n0002_p0230b12║詔中書舍人常景為寺碑文景字永昌河內人也敏學博
GA001n0002_p0230b13║通知名海內太和十九年為高祖所器拔為律學博士刑
GA001n0002_p0230b14║法疑獄多訪於景正始初詔刊律令永作通式敕景共治
GA001n0002_p0230b15║書侍御史高僧裕羽林監王元龜尚書郎祖瑩員外散騎
GA001n0002_p0230b16║侍郎李琰之等譔集其議又詔太師彭城王勰青州刺史
GA001n0002_p0230b17║劉芳入預其議景討正科條商搉古今甚有倫序見行於
GA001n0002_p0230b18║世今律二十篇是也又共芳造洛陽宮殿門閣之名經涂
GA001n0002_p0230b19║里邑之號出除長安令時人比之潘岳其後歷位中書舍
GA001n0002_p0230b20║人黃門侍郎秘書監幽州刺史儀同三司學徒以為榮焉
GA001n0002_p0230b21║景入參近侍出為侯牧居室貧儉事等農家惟有經史盈
GA001n0002_p0230b22║車滿架所箸文集數百餘篇給事封暐伯作序行於世
GA001n0002_p0230b23║裝飾畢功明帝與太后共登之視宮內如掌中臨京師若
GA001n0002_p0230b24║家庭以其目見宮中禁人不聽升衒之嘗與河南尹胡世
GA001n0002_p0231a01║孝共登之下臨雲雨信哉不虛時有西域沙門菩提達摩
GA001n0002_p0231a02║者波斯國胡人也起自荒裔來游中土見金盤炫日光照
GA001n0002_p0231a03║雲表寶鐸含風響出天外歌詠讚嘆實是神功自云𥝝一
GA001n0002_p0231a04║百五十歲歷涉諸國靡不周徧而此寺精麗閻浮所無也
GA001n0002_p0231a05║極物境界亦未有此口唱南無合掌連日至孝昌二年中
GA001n0002_p0231a06║大風發屋拔樹剎上寶瓶隨風而落入地丈餘復命工匠
GA001n0002_p0231a07║更鑄新瓶
GA001n0002_p0231a08║建義元年太原王尒朱榮總士馬於此寺榮字天寶北地
GA001n0002_p0231a09║秀容人也世為弟一領民酋長博陵郡公部落八千餘家
GA001n0002_p0231a10║有馬數萬匹富等天府武泰元年二月中帝崩無子立臨
GA001n0002_p0231a11║洮王世子釗以紹大業年三歲太后貪秉朝政故以立之
GA001n0002_p0231a12║榮謂并州刺史元天穆曰皇帝晏駕春秋十九海內士庶
GA001n0002_p0231a13║猶曰幼君況今奉未言之兒以臨天下而望昇平其可得
GA001n0002_p0231a14║乎吾世荷國恩不能坐看成敗今欲以鐵騎五千赴哀山
GA001n0002_p0231a15║陵兼問侍臣帝崩之由君竟謂如何穆曰明公世跨并肆
GA001n0002_p0231a16║雄才傑出部落之民控弦一萬若能行廢立之事伊霍復
GA001n0002_p0231a17║見今日榮即日共穆結異姓兄弟穆年大榮兄事之榮為
GA001n0002_p0231a18║盟主穆亦拜榮於是密議長君諸王之中不知誰應當璧
GA001n0002_p0231a19║遂於晉陽人各鑄象不成惟長樂王子攸象光相具足端
GA001n0002_p0231a20║嚴特妙是以榮意在長樂遣蒼頭王豐入洛詢以為主長
GA001n0002_p0231a21║樂即許之共剋期契榮三軍皓素揚旌南出太后聞榮舉
GA001n0002_p0231a22║兵召王公議之時胡氏專寵皇宗怨望假八議者莫肎致
GA001n0002_p0231a23║言唯黃門侍郎徐統曰尒朱榮馬邑小胡人才凡鄙不度
GA001n0002_p0231a24║德量力長戟指闕所謂窮轍拒輪積薪𠊱燎今宿衞文武
GA001n0002_p0231b01║足得一戰但守河橋觀其意趣榮懸軍千里兵老師弊以
GA001n0002_p0231b02║逸待勞破之必矣后然統言即遣都督李神軌鄭季明等
GA001n0002_p0231b03║領眾五千鎮河橋四月十一日榮過河內至高頭驛長樂
GA001n0002_p0231b04║王從雷陂北渡赴榮軍所神軌季明等見長樂王往遂開
GA001n0002_p0231b05║門降十二日榮軍於芒山之北河陰之野十三日召百官
GA001n0002_p0231b06║赴駕至者盡誅之王公卿士及諸朝臣死者三千餘人十
GA001n0002_p0231b07║四日車駕入城大赦天下改號為建義元年是為莊帝於
GA001n0002_p0231b08║時新經大兵人物殲盡流迸之徒驚駭未出莊帝肇升太
GA001n0002_p0231b09║極解網垂仁惟散騎常侍山偉一人拜恩南闕加榮使持
GA001n0002_p0231b10║節中外諸軍事大將軍開府北道大行臺都督十州諸軍
GA001n0002_p0231b11║事大將軍領左右太原王其天穆為侍中太尉公世襲并
GA001n0002_p0231b12║州刺史上黨王起家為公卿牧守者不可勝數二十日洛
GA001n0002_p0231b13║中草草猶自不安死生相怨人懷異慮貴室豪家并宅競
GA001n0002_p0231b14║竄貧夫賤士襁負爭逃於是出詔濫死者普加褒贈三品
GA001n0002_p0231b15║以上贈三公五品以上贈令僕七品以上贈州牧白民贈
GA001n0002_p0231b16║郡鎮於是稍安帝納榮女為皇后進榮為柱國大將軍錄
GA001n0002_p0231b17║尚書事進天穆為大將軍餘官皆如故
GA001n0002_p0231b18║永安二年五月北海王元顥復入洛在此寺聚兵顥莊帝
GA001n0002_p0231b19║從兄也孝昌末鎮汲郡聞尒朱榮入洛陽遂南奔蕭衍是
GA001n0002_p0231b20║年入洛莊帝北巡顥登皇帝位改年曰建武元年顥與莊
GA001n0002_p0231b21║帝書曰大道既隱天下匪公禍福不追與能義絕朕猶庶
GA001n0002_p0231b22║幾五帝無取六軍正以穅粃萬乘錙銖大寶非貪皇帝之
GA001n0002_p0231b23║尊豈圖六合之富直以尒朱榮往歲入洛順而勤王終為
GA001n0002_p0231b24║魏賊逆刃加於君親鋒鏑肆於卿宰元氏少長殆欲無遺
GA001n0002_p0232a01║已有陳桓盜齊之心非無六卿分晉之計但以四海橫流
GA001n0002_p0232a02║欲篡未可暫樹君臣假相拜置害卿兄弟獨夫介立遵養
GA001n0002_p0232a03║待時臣節豈久朕睹此心寒遠投江表泣請梁朝誓在復
GA001n0002_p0232a04║恥風行建業電赴三川正欲問罪於尒朱出卿於桎梏恤
GA001n0002_p0232a05║深怨於骨肉解蒼生於倒懸謂卿明眸擊節躬來見我共
GA001n0002_p0232a06║敘哀辛同討凶羯不意駕入成皋便爾北渡雖迫於兇手
GA001n0002_p0232a07║勢不自由或□生素懷棄劍猜我聞之永歎撫衿而失何
GA001n0002_p0232a08║者朕之於卿兄弟非遠連枝分葉興滅相依假有內鬩外
GA001n0002_p0232a09║猶禦侮況吾與卿睦厚偏篤其於急難凡今莫如棄親即
GA001n0002_p0232a10║讐義將焉據也且尒朱榮不臣之蹟暴於㫄午謀危社稷
GA001n0002_p0232a11║愚智何見卿乃明白疑於必然託命豺狼委身虎口棄親
GA001n0002_p0232a12║助賊兄弟尋戈假獲民地本是榮物若克城邑絕非卿有
GA001n0002_p0232a13║徒危宗國以廣寇仇快賊莽之心假卞莊之利有識之士
GA001n0002_p0232a14║咸為慙之今國家隆替在卿與我若天道助順誓兹義舉
GA001n0002_p0232a15║則皇魏宗社與運無窮儻天不厭亂胡羯未殄鴟鳴狼噬
GA001n0002_p0232a16║薦食河北在榮為福於卿為禍豈伊異人尺書道意卿宜
GA001n0002_p0232a17║三復兼利是圖富貴可保徇人非慮終不食言自相魚肉
GA001n0002_p0232a18║善擇元吉勿貽後悔此黃門郎祖榮之詞也時帝在長子
GA001n0002_p0232a19║城太原王上黨王來赴急六月帝圍河內太守元桃湯車
GA001n0002_p0232a20║騎將軍宗正珍孫等為顥守攻之弗克時暑炎赫將士疲
GA001n0002_p0232a21║勞太原王欲使帝幸晉陽至秋更舉大義未決召劉助筮
GA001n0002_p0232a22║之助曰必克於是至明盡力攻之如其言桃湯珍孫竝斬
GA001n0002_p0232a23║首以殉三軍顥聞河內不守親率百僚出鎮河橋特遷侍
GA001n0002_p0232a24║中安豐王延明往守硤石十月帝至河陽與顥隔河相望
GA001n0002_p0232b01║太原王命車騎將軍尒朱兆潛師渡河破延明於硤石顥
GA001n0002_p0232b02║聞延明敗亦散走所將江淮子弟五千人人莫不解甲相
GA001n0002_p0232b03║泣握手成列顥與數千騎欲奔蕭衍至長社為社民斬其
GA001n0002_p0232b04║首傳送京師二十日帝還洛陽進太原王天柱大將軍餘
GA001n0002_p0232b05║官亦如故進上黨王太宰餘官亦如故
GA001n0002_p0232b06║永安三年逆賊尒朱兆囚莊帝於寺時太原王位極心驕
GA001n0002_p0232b07║功高意侈予奪臧否肆意帝恐謂左右曰朕寕作高貴卿
GA001n0002_p0232b08║公死不作漢獻帝生九月二十五日詐言產太子榮穆竝
GA001n0002_p0232b09║入朝莊帝手刃榮於光明殿穆為伏兵魯暹所殺榮世子
GA001n0002_p0232b10║部落大人亦死焉榮下車騎將軍尒朱陽都等二十人隨
GA001n0002_p0232b11║入東華門亦為伏兵所殺唯右僕射尒朱世隆素在家間
GA001n0002_p0232b12║榮死總榮部曲燒西陽門奔河橋至十月一日隆與妻鄉
GA001n0002_p0232b13║郡長公主至芒山馮王寺為榮追福齋即遣尒朱侯討伐
GA001n0002_p0232b14║爾朱䢷律歸等領胡騎一千皆白服來至郭下索太原王
GA001n0002_p0232b15║尸喪帝升大夏門望之遣主書牛法尚謂歸等曰太原王
GA001n0002_p0232b16║立功不終陰圖釁逆王法無親已依正刑罪止榮身餘皆
GA001n0002_p0232b17║不問卿等何為不降官爵如故歸曰臣從太原王來朝陛
GA001n0002_p0232b18║下何忽今日枉致無理臣欲往晉陽不忍空去願得太原
GA001n0002_p0232b19║王尸喪生死無恨發言雨淚哀不自勝羣胡慟哭聲振京
GA001n0002_p0232b20║師帝聞之亦為傷懷遣侍中朱元龍齎鐵券與世隆待之
GA001n0002_p0232b21║不死官位如故世隆謂元龍曰太原王功格天地造濟生
GA001n0002_p0232b22║民赤心奉國神明所知長樂不顧信誓枉害忠良今日兩
GA001n0002_p0232b23║行鐵字何足可信吾為太原王報仇終不歸降元龍見世
GA001n0002_p0232b24║隆呼帝為長樂知其不款且以言帝帝即出庫物置城西
GA001n0002_p0233a01║門外募敢死之士以討世隆一日即得萬人與歸等戰於
GA001n0002_p0233a02║郭外凶勢不摧歸等屢涉戎場便擊刺京師士眾未習軍
GA001n0002_p0233a03║旅雖皆義勇力不從心三日頻戰而游䰟不息帝要募人
GA001n0002_p0233a04║斷河橋有漢中人李荀為水軍從上流放火燒橋世隆見
GA001n0002_p0233a05║橋被焚遂大剽生民北上太行帝遣侍中源子恭黃門郎
GA001n0002_p0233a06║楊寛領步騎三萬鎮河內世隆至高都立太原太守長廣
GA001n0002_p0233a07║王曄為主改號曰建□元年尒朱氏自封王者八人長廣
GA001n0002_p0233a08║王□晉陽遣潁川王尒朱兆舉兵向京師子恭軍失利兆
GA001n0002_p0233a09║自雷陂涉渡禽莊帝於式乾殿帝初以黃河奔急未謂兆
GA001n0002_p0233a10║得濟不意兆不由舟楫憑流而渡是日水淺不沒馬腹故
GA001n0002_p0233a11║及此難書契所記未之有也衒之曰昔光武受命冰橋宜
GA001n0002_p0233a12║於滹水昭烈中起的盧踊於泥溝皆理合於天神祗所福
GA001n0002_p0233a13║故能功濟宇宙大庇生民若兆者蜂目豺聲行窮梟獍阻
GA001n0002_p0233a14║兵安忍賊害君親皇靈有知鑒其凶德反使孟津由膝贊
GA001n0002_p0233a15║其逆心易稱天道禍淫鬼神福謙以此驗之信為虛說時
GA001n0002_p0233a16║兆營軍尚書省建天子金鼓庭設漏刻嬪御妃主皆擁之
GA001n0002_p0233a17║於幕鎖帝於寺門樓上時十二月帝患寒隨兆乞頭巾兆
GA001n0002_p0233a18║不與遂囚帝還晉陽縊於三級寺帝臨崩禮佛願不為國
GA001n0002_p0233a19║王又作五言曰權去生道促　憂來死路長懷恨出國門　含
GA001n0002_p0233a20║悲入鬼鄉隧門一時閉　幽庭豈復光思鳥吟青松　哀風吹
GA001n0002_p0233a21║白楊昔來聞死苦　何言身自當至太昌元年冬始迎梓宮
GA001n0002_p0233a22║赴京師葬帝靖陵所作五言詩即為輓歌詞朝野聞之莫
GA001n0002_p0233a23║不悲慟百姓觀者悉皆掩涕而已
GA001n0002_p0233a24║不熙三年二月浮圖為火所燒帝登凌雲臺望火遣南陽
GA001n0002_p0233b01║王寶炬錄尚書長孫椎將羽林一千救赴火所莫不悲惜
GA001n0002_p0233b02║垂淚而去火初從弟八級中平旦大發當時雷雨晦冥雜
GA001n0002_p0233b03║下霰雪百姓道俗咸來觀火悲哀之聲振動京邑時有三
GA001n0002_p0233b04║比邱赴火而死火經三月不滅有火入地尋柱周年猶有
GA001n0002_p0233b05║煙氣其年五月中有人從象郡來云見浮圖於海中光明
GA001n0002_p0233b06║照耀儼然如新海上之民咸皆見之俄然霧起浮圖遂隱
GA001n0002_p0233b07║至七月中平陽王為侍中斛斯椿所使奔於長安十月而
GA001n0002_p0233b08║京師遷鄴
GA001n0002_p0233b09║建中寺普泰元年尚書令樂平王尒朱世隆所立也
GA001n0002_p0233b10║本是閹官司空劉騰宅屋宇奢侈梁棟踰制一里之間廊
GA001n0002_p0233b11║廡充溢堂比宣光殿門匹乾明門博敞宏麗諸王莫及也
GA001n0002_p0233b12║在西陽門內御道北
GA001n0002_p0233b13║所謂延年里劉騰宅東有太僕寺寺東有乘黃署署東有
GA001n0002_p0233b14║武庫署即魏相國司馬文王府庫東至閶闔宮門是也
GA001n0002_p0233b15║西陽門內御道□有永康里里內復有領軍將軍元乂宅
GA001n0002_p0233b16║掘故井得石銘云是漢太尉荀彧宅正光年中元乂專權
GA001n0002_p0233b17║太后幽隔永巷騰為謀主乂是江陽王繼之子太后妹壻
GA001n0002_p0233b18║熙平初明帝幼沖諸王權上太后拜乂為侍中領軍左右
GA001n0002_p0233b19║令總禁兵委以腹心反得幽隔永巷六年太后哭曰養虎
GA001n0002_p0233b20║自齧長虺成蛇至孝昌二年太后反政遂誅乂等沒騰田
GA001n0002_p0233b21║宅元乂誅日騰已物故太后追思騰罪發墓殘尸使其神
GA001n0002_p0233b22║靈無所歸趣以宅賜高陽王雍建義元年尚書令樂平王
GA001n0002_p0233b23║尒朱世隆為榮追福題以為寺朱門黃閣所謂仙居也以
GA001n0002_p0233b24║前廳為佛殿後堂為講室金花寶蓋徧滿其中有一涼風
GA001n0002_p0234a01║堂本騰避暑之處凄涼常冷經夏無蠅有萬年千歲之樹
GA001n0002_p0234a02║也
GA001n0002_p0234a03║長秋寺劉騰所立也
GA001n0002_p0234a04║騰初為長秋令卿因以為名
GA001n0002_p0234a05║在西陽門內御道北一里
GA001n0002_p0234a06║亦在延年里即是晉中朝時金市處
GA001n0002_p0234a07║寺北有濛汜池夏則有水冬則竭矣
GA001n0002_p0234a08║中有三層浮圖一所金盤靈剎曜諸城內作六牙白象負
GA001n0002_p0234a09║釋迦在虚空中莊嚴佛事悉用金玉工作之異難可具陳
GA001n0002_p0234a10║四月四日此象常出辟邪師子導引其前吞刀吐火騰驤
GA001n0002_p0234a11║一面綵幢上索詭譎不常奇伎異服冠於都市象停之處
GA001n0002_p0234a12║觀者如堵迭相踐躍常有死人
GA001n0002_p0234a13║瑤光寺世宗宣武皇帝所立在閶闔城門御道北
GA001n0002_p0234a14║東去千秋門二里千秋門內道北有西游園園中有凌雲
GA001n0002_p0234a15║臺即是魏文帝所築者臺上有八角井高祖於井北造涼
GA001n0002_p0234a16║風觀登之遠望目極洛川臺下有碧海曲池臺東有宣慈
GA001n0002_p0234a17║觀去地十丈觀東有靈芝釣臺累木為之出於海中去地
GA001n0002_p0234a18║二十丈風生戶牖雲起梁棟丹楹刻桷圖寫列仙刻石為
GA001n0002_p0234a19║鯨魚背負釣臺既如從地踊出又似空中飛下釣臺南有
GA001n0002_p0234a20║宣光殿北有嘉福殿西有九龍殿殿前九龍吐水成一海
GA001n0002_p0234a21║凡四殿皆有飛閣向靈芝往來三伏之月皇帝在靈芝臺
GA001n0002_p0234a22║以避暑
GA001n0002_p0234a23║有五層浮圖一所去地五十丈仙掌凌虚鐸垂雲表作工
GA001n0002_p0234a24║之妙美埒永寕講堂尼房五百餘間綺疏連亘戶牖相通
GA001n0002_p0234b01║珍木香草不可勝言牛筋狗骨之木雞頭鴨腳之草亦悉
GA001n0002_p0234b02║僃焉椒房嬪御學道之所掖庭美人竝在其中亦有名族
GA001n0002_p0234b03║處女性愛道場落髮辭親來儀此寺屏珍麗之飾服修道
GA001n0002_p0234b04║之衣投心入正歸誠一乘永安三年中尒朱兆入洛陽縱
GA001n0002_p0234b05║兵大掠時有秀容胡騎數十入瑤光寺淫穢自此後頗獲
GA001n0002_p0234b06║譏訕京師語曰洛陽男兒急作髻瑤光寺尼奪作壻
GA001n0002_p0234b07║瑤光寺北有承明門有金墉城即魏氏所築城東北角有
GA001n0002_p0234b08║魏文帝百尺樓年歲久遠形製如初高祖在城內作光極
GA001n0002_p0234b09║殿因名金墉城門為光極門又作重樓飛閣徧城上下從
GA001n0002_p0234b10║地望之有如雲也
GA001n0002_p0234b11║景樂寺太傅清河文獻王懌所立也
GA001n0002_p0234b12║懌是孝文皇帝之子宣武皇帝之弟
GA001n0002_p0234b13║閶闔南御道西
GA001n0002_p0234b14║望永寕寺正相當寺西有司徒府東有大將軍高肇宅北
GA001n0002_p0234b15║連義井里井里北門外有桒樹數株枝條繁茂下有甘井
GA001n0002_p0234b16║一所石槽鐵罐供給行人飲水庇蔭多有憩者
GA001n0002_p0234b17║有佛殿一所象輦在焉雕刻巧妙冠絕一時堂廡周環曲
GA001n0002_p0234b18║房連接輕條拂戶花蘂被庭至於大齋常設女樂歌聲繞
GA001n0002_p0234b19║梁舞袖徐轉絲管寥亮諧妙入神以是尼寺丈夫不得入
GA001n0002_p0234b20║得往觀者以為至天堂及文獻王薨寺禁稍寬百姓出入
GA001n0002_p0234b21║無復限礙
GA001n0002_p0234b22║後汝南王悅復修之悅是文獻之弟召諸音樂逞伎寺內
GA001n0002_p0234b23║奇禽怪獸舞抃殿庭飛空幻惑世所未睹異端奇術總萃
GA001n0002_p0234b24║其中剝驢投井植棗種瓜須臾之間皆得食士女觀者目
GA001n0002_p0235a01║亂睛迷自建義以來京師頻有大兵此戲遂隱也
GA001n0002_p0235a02║昭儀尼寺閹官等所立也在東陽門內一里御道南
GA001n0002_p0235a03║東陽門內道北太北倉導官二署東南治粟里倉司官屬
GA001n0002_p0235a04║住其內
GA001n0002_p0235a05║太后臨朝閽寺專寵宦者之家積金滿堂是以蕭忻云高
GA001n0002_p0235a06║軒升斗者閹官之釐婦胡馬鳴珂者莫非黃門之養息也
GA001n0002_p0235a07║忻陽平人也愛尚文籍少有名譽見閽寺寵盛遂發此言
GA001n0002_p0235a08║因即知名為治書侍御史
GA001n0002_p0235a09║寺有一佛二菩薩塑工精絕京師所無也四月七日常出
GA001n0002_p0235a10║詣景明景明三象恒出迎之伎樂之盛與劉騰相比堂前
GA001n0002_p0235a11║有酒樹麫木
GA001n0002_p0235a12║昭儀寺有池京師學徒謂之翟泉也衒之桉杜預注春秋
GA001n0002_p0235a13║云翟泉在晉太倉西南桉晉太倉在建春門內今太倉在
GA001n0002_p0235a14║東陽門內此池今在太倉西南明非翟泉也後隱士趙逸
GA001n0002_p0235a15║云此地是晉侍中石崇家池池南有綠珠樓於是學徒始
GA001n0002_p0235a16║寤經過者想見綠珠之容也
GA001n0002_p0235a17║池西南有願會寺中書舍人王翃捨宅所立也佛堂前生
GA001n0002_p0235a18║桒樹一株直上五尺枝條橫遶柯葉旁布形如羽蓋復高
GA001n0002_p0235a19║五尺又然凡為五重每重葉椹各異京師道俗謂之神桒
GA001n0002_p0235a20║觀者成市施者甚眾帝聞而惡之以為惑眾命給事中黃
GA001n0002_p0235a21║門侍郎元紀伐殺之其日雲霧晦冥下斧之處血流至地
GA001n0002_p0235a22║見者莫不悲泣
GA001n0002_p0235a23║寺南有宜壽里內有苞信縣令段暉宅地下常聞鐘聲時
GA001n0002_p0235a24║見五色光明照於堂宇暉其異之遂掘光所得金象一軀
GA001n0002_p0235b01║可高三尺有二菩薩趺上銘曰晉太始二年五月十五日
GA001n0002_p0235b02║侍中中書監荀勗造暉遂捨宅為光明寺時人咸云此荀
GA001n0002_p0235b03║勗舊宅其後盜者欲竊此象象與菩薩合聲喝賊盜者驚
GA001n0002_p0235b04║怖應即殞倒眾僧聞象呌聲遂來捉得賊
GA001n0002_p0235b05║胡統寺太后從姑所立也
GA001n0002_p0235b06║入道為尼遂居此寺
GA001n0002_p0235b07║在永寕南一里許
GA001n0002_p0235b08║寶塔五重金剎高聳洞房周匝對戶交疏朱柱素壁甚為
GA001n0002_p0235b09║佳麗其寺諸尼帝城名德善於開導工談義理常入宮與
GA001n0002_p0235b10║太后說法其資養緇流徒無比也
GA001n0002_p0235b11║修梵寺在清陽門內御道北蒿明寺復在修梵寺西
GA001n0002_p0235b12║竝雕牆峻宇比屋連甍亦是名寺也修梵寺有金剛鳩鴿
GA001n0002_p0235b13║不入鳥雀不棲菩提達磨云得其真用也
GA001n0002_p0235b14║寺北有永和里漢太師董卓之宅也里南北皆有池卓之
GA001n0002_p0235b15║所造今猶有水冬夏不竭里中太傅錄尚書長孫稚尚書
GA001n0002_p0235b16║右僕射李祚吏部尚書邢鸞廷尉卿元洪超衞尉卿許伯
GA001n0002_p0235b17║桃涼州刺史尉成興等六宅皆高門華屋齋館敞麗楸槐
GA001n0002_p0235b18║蔭塗桐楊夾植當時名為貴里掘此地者輒得金玉寶玩
GA001n0002_p0235b19║之屬邢鸞家常掘丹砂及錢數十萬銘云董太師之物後
GA001n0002_p0235b20║卓夜中隨鸞索此物鸞不與之經年鸞遂卒矣
GA001n0002_p0235b21║景林寺在開陽門內御道東
GA001n0002_p0235b22║講殿疊起房廡連屬丹檻炫日繡桷迎風實為勝地
GA001n0002_p0235b23║寺西有園多饒奇果春鳥秋蟬鳴聲相續中有禪房一所
GA001n0002_p0235b24║內置祗洹精舍形製雖小巧構難加□禪閣虚靜隱室凝
GA001n0002_p0236a01║邃嘉樹夾牖芳杜匝堦雖云朝市想同巖谷靜行之僧繩
GA001n0002_p0236a02║坐其內餐風服道結跏數息
GA001n0002_p0236a03║有石銘一所國子博士盧白頭為其文白頭一字景裕范
GA001n0002_p0236a04║陽人也性愛恬靜邱園放敖學極六經說通百氏普泰初
GA001n0002_p0236a05║起家為國子博士雖在朱門以注述為事注周易行之於
GA001n0002_p0236a06║世也
GA001n0002_p0236a07║建春門內御道南有句盾典農籍田三署籍田南有司農
GA001n0002_p0236a08║寺
GA001n0002_p0236a09║御道北有空地儗作東宮晉中朝時太倉處也太倉南有
GA001n0002_p0236a10║翟泉周回三里即春秋所謂王子虎晉狐偃盟於翟泉也
GA001n0002_p0236a11║水猶澄清洞底明靜鱗甲潛藏辨其魚鼈高祖於泉北置
GA001n0002_p0236a12║河南尹中朝步廣里也泉西有華林園高祖以泉在園東
GA001n0002_p0236a13║因名蒼龍海華林園中有大海即漢天淵池池中猶有文
GA001n0002_p0236a14║帝九華臺高祖於臺上造清涼殿世宗在海內作蓬萊山
GA001n0002_p0236a15║山上有仙人館上有釣臺殿竝作虹蜺閣乘虛來往至於
GA001n0002_p0236a16║三月禊日季秋己辰皇帝駕龍舟鷁首游於其上海西有
GA001n0002_p0236a17║藏冰室六月出冰以給百官海西南有景山殿山東有羲
GA001n0002_p0236a18║和嶺嶺上有温風室山西有姮娥峯峯上有露寒館竝飛
GA001n0002_p0236a19║閣相通凌山跨谷山北有元武池山南有清暑殿殿東有
GA001n0002_p0236a20║臨澗亭殿西有臨危臺景陽山南有百果園果列作林林
GA001n0002_p0236a21║各有堂有仙人棗長五寸把之兩頭俱出核細如鍼霜降
GA001n0002_p0236a22║乃熟食之甚美俗傳云出崑崙山一曰西王母棗又有仙
GA001n0002_p0236a23║人桃其色赤表裏照徹得霜即熟亦出崑崙山一曰王母
GA001n0002_p0236a24║桃也
GA001n0002_p0236b01║柰林南有石碑一所魏明帝所立也題云苗茨之碑高祖
GA001n0002_p0236b02║於碑北作苗茨堂永安中年莊帝馬射於華林園百官皆
GA001n0002_p0236b03║來讀碑疑苗字誤國子博士李同軌曰魏明英才世稱三
GA001n0002_p0236b04║祖公幹仲宣□其羽翼但未知本意如何不得言誤也衒
GA001n0002_p0236b05║之時為奉朝請因即釋曰以蒿覆之故言苗茨何誤之有
GA001n0002_p0236b06║眾咸稱善以為得其旨歸
GA001n0002_p0236b07║柰林西有都堂有流觴池堂東有扶桒海凡此諸海皆有
GA001n0002_p0236b08║石寶流於地下西通穀水東連陽渠亦與翟泉相連若旱
GA001n0002_p0236b09║魃為虐穀水注之不竭離畢滂潤陽穀泄之不盈至於鱗
GA001n0002_p0236b10║甲異品羽毛殊類濯波浮浪如似自然也
GA001n0002_p0236b11║
GA001n0002_p0236b12║洛陽伽藍記卷第一