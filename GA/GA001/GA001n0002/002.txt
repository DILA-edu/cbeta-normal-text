GA001n0002_p0237a01║洛陽伽藍記卷第二
GA001n0002_p0237a02║魏撫軍府司馬楊衒之譔
GA001n0002_p0237a03║城東
GA001n0002_p0237a04║明懸尼寺彭城武宣王勰所立也在建春門外石樓南
GA001n0002_p0237a05║穀水周圍繞城至建春門外東入陽渠石橋橋有四柱在
GA001n0002_p0237a06║道南銘曰漢陽嘉四年將作大匠馬憲造逮我孝昌三年
GA001n0002_p0237a07║大雨穨橋柱始薶沒道北二柱至今猶存衒之桉劉澄之
GA001n0002_p0237a08║山川古今記戴延之西征記竝云晉太康元年造此則失
GA001n0002_p0237a09║之遠矣桉澄之等竝生在江表未游中土假因行役暫來
GA001n0002_p0237a10║經過至於舊事多非親覽聞諸道路𠊳為穿鑿誤我後學
GA001n0002_p0237a11║日月已甚
GA001n0002_p0237a12║有三層塔一所未加莊嚴
GA001n0002_p0237a13║寺東有中朝時常滿倉高祖令為租場天下貢賦所聚也
GA001n0002_p0237a14║龍華寺宿衞羽林虎賁等所立也在建春門外陽渠南
GA001n0002_p0237a15║寺南有租場里
GA001n0002_p0237a16║陽渠北有建陽里里有土臺高三丈上作二精舍趙逸云
GA001n0002_p0237a17║此臺是中朝旗亭也上有二層樓懸鼓擊之以罷市有鐘
GA001n0002_p0237a18║一口撞之聞五十里太后以鐘聲遠聞遂移在宮內置凝
GA001n0002_p0237a19║閒堂前講內典沙門打為時節初蕭衍子豫章王綜來降
GA001n0002_p0237a20║聞此鐘聲以為奇異遂造聽歌三首行傳於世
GA001n0002_p0237a21║綜字世□偽齊昬主寶卷遺腹子也寶卷臨政淫亂吳人
GA001n0002_p0237a22║苦之雍州刺史蕭衍立南康王寶融為主舉兵向秣陵事
GA001n0002_p0237a23║既克捷遂殺寶融而自立寶卷有美人吳景暉時孕綜經
GA001n0002_p0237a24║月衍因幸景暉及綜生認為己子小名緣覺封豫章王綜
GA001n0002_p0237b01║形貌舉止甚似昬主其母告之令自方𠊳遂歸我聖闕耍
GA001n0002_p0237b02║改名曰讚字世務始為寶卷追服三年喪明帝拜綜為太
GA001n0002_p0237b03║尉公封丹陽王永安年中尚莊帝姉壽陽公主字莒犂公
GA001n0002_p0237b04║主容色美麗綜甚敬之與公主語常自稱下官後除徐州
GA001n0002_p0237b05║刺史加開府及京師傾覆綜棄州北走時尒朱世隆專權
GA001n0002_p0237b06║遣取公主至洛陽世隆逼之公主罵曰胡狗敢辱天王女
GA001n0002_p0237b07║乎世隆怒之遂縊殺之
GA001n0002_p0237b08║瓔珞寺在建春門外御道北
GA001n0002_p0237b09║所謂建陽里也即中朝時白社池董威輦所居處里內有
GA001n0002_p0237b10║瓔珞慈善暉和通覺暉元宗聖魏昌熙平崇真因果等十
GA001n0002_p0237b11║寺里內士庶二千餘戶信崇三寶眾僧剎養百姓所供也
GA001n0002_p0237b12║宗聖寺有象一軀舉高三丈八尺端嚴殊特相好畢僃士
GA001n0002_p0237b13║庶瞻仰目不暫瞬此象一出市井皆空炎光騰輝赫赫獨
GA001n0002_p0237b14║絕世表妙伎雜樂亞於劉騰城東士女多來此寺觀看也
GA001n0002_p0237b15║崇真寺比邱惠凝死一七日還活經閻羅王檢閱以錯名
GA001n0002_p0237b16║放免惠凝具說過去之時有五比邱同閱一比邱云是寶
GA001n0002_p0237b17║明寺智聖坐禪苦行得升天堂有一比邱是般若寺道品
GA001n0002_p0237b18║以誦四涅槃亦升天堂有一比邱云是融覺寺曇謨最講
GA001n0002_p0237b19║涅槃華嚴領眾千人閻羅王云講經者心懷彼我以驕凌
GA001n0002_p0237b20║物比邱中弟一麤行今惟試坐禪誦經不問講經其曇謨
GA001n0002_p0237b21║最曰貧道立身以來惟好講經實不闇誦閻羅王敕付司
GA001n0002_p0237b22║即有青衣十人送曇謨最向西北門屋舍皆異似非好處
GA001n0002_p0237b23║有一比邱云是禪林寺道宏自云教化四輩檀越造一切
GA001n0002_p0237b24║經人中象十軀閻羅王曰沙門之體必須攝心守道志在
GA001n0002_p0238a01║禪誦不干世事不作有為雖造作經象正欲得它人財物
GA001n0002_p0238a02║既得它物貪心即起既懷貪心𠊳是三毒不除具足煩惱
GA001n0002_p0238a03║亦付司仍與曇謨最同入黑門有一比邱云是靈覺寺寶
GA001n0002_p0238a04║明自云出家之前嘗作隴西太守造靈覺寺成即棄官入
GA001n0002_p0238a05║道雖不禪誦禮拜不缺閻羅王曰卿作太守之日曲理枉
GA001n0002_p0238a06║法劫奪民財假作此寺非卿之力何勞說此亦付司青衣
GA001n0002_p0238a07║送入黑門太后聞之遣黃門侍郎徐紇依惠凝所說即訪
GA001n0002_p0238a08║寶明寺城東有寶明寺城內有般若寺城西有融覺禪林
GA001n0002_p0238a09║靈覺等三寺問智聖道品曇謨最道宏寶明等皆實有之
GA001n0002_p0238a10║議曰人死有罪福即請坐禪僧一百人常在殿內供養之
GA001n0002_p0238a11║詔不聽持經象沿路乞索若私有財物造經象者任意凝
GA001n0002_p0238a12║亦入白鹿山居隱修道自此以後京師比邱悉皆禪誦不
GA001n0002_p0238a13║復以講經為意
GA001n0002_p0238a14║出建春南門外一里餘至東石橋西北而行晉太康元年
GA001n0002_p0238a15║造橋南有魏時馬市刑嵇康之所也橋北大道西有建陽
GA001n0002_p0238a16║里大道東有綏民里里內有河間劉宣明宅神龜年中以
GA001n0002_p0238a17║直諫忤旨斬於都市訖目不瞑尸行百步時人譚以枉死
GA001n0002_p0238a18║宣明少有名譽精通經史危行及於誅死
GA001n0002_p0238a19║魏昌尼寺閹官瀛州刺史李次壽所立也在里東南角即
GA001n0002_p0238a20║中朝牛馬市處也刑嵇康之所東臨石橋此橋南北行晉
GA001n0002_p0238a21║太康元秊中朝時市南橋也澄之等蓋見此橋銘因而以
GA001n0002_p0238a22║橋為太康初造也
GA001n0002_p0238a23║石橋南道有景興尼寺亦閹官等所共立也有金象輦去
GA001n0002_p0238a24║地三尺施寶蓋四面垂金鈴七寶珠飛天伎樂望之雲表
GA001n0002_p0238b01║作工甚精難可揚推象出之日常詔羽林一百人舉此象
GA001n0002_p0238b02║絲竹雜伎皆由旨給
GA001n0002_p0238b03║建陽里東有綏民里里內有洛陽縣臨渠水縣門外有洛
GA001n0002_p0238b04║陽令楊機清德碑
GA001n0002_p0238b05║綏民里東崇義里里內有京兆人杜子休宅地形顯敞門
GA001n0002_p0238b06║臨御道時有隱士趙逸云是晉武時人晉朝舊事多所記
GA001n0002_p0238b07║錄正光初來至京師見子休宅歎息曰此宅中朝時太康
GA001n0002_p0238b08║寺也時人未信遂問寺之由緒逸云龍驤將軍王濬平吳
GA001n0002_p0238b09║之後始立此寺本有三層浮圖用甎為之指子休園中曰
GA001n0002_p0238b10║此是故處子休掘而驗之果得甎數十萬兼有石銘云晉
GA001n0002_p0238b11║太康六年歲次乙巳九月甲戌朔八日辛巳儀同三司襄
GA001n0002_p0238b12║陽矦王濬敬造時園中果菜豐蔚林木扶疏乃服逸言號
GA001n0002_p0238b13║為聖人子休遂舍為靈應寺所得之甎還為三層浮圖好
GA001n0002_p0238b14║事者尋逐之問晉朝京師何如今日逸曰晉時民少於今
GA001n0002_p0238b15║日王矦弟宅與今日相似又云自永嘉以來二百餘年建
GA001n0002_p0238b16║國稱王者十有六君皆游其都邑目見其事國滅之後觀
GA001n0002_p0238b17║其史書皆非實錄莫不推過於人引善自向符生雖好勇
GA001n0002_p0238b18║嗜酒亦仁而不殺觀其治典未為凶暴及詳其史天下之
GA001n0002_p0238b19║惡皆歸焉符堅自是賢主賊君取位妄書生惡凡諸史官
GA001n0002_p0238b20║皆此類也人皆貴遠賤近以為信然當今之人亦生愚死
GA001n0002_p0238b21║智惑已甚矣人問其故逸曰生時中庸之人耳及其死也
GA001n0002_p0238b22║碑文墓志莫不窮天地之大德盡生民之能事為君共堯
GA001n0002_p0238b23║舜連衡為臣與伊皋等迹牧民之官浮虎慕其清塵執法
GA001n0002_p0238b24║之吏埋輪謝其𣖀直所謂生為盜跖死為夷齊佞言傷正
GA001n0002_p0239a01║華詞損實當時搆文之士慙逸此言步兵校尉李澄問曰
GA001n0002_p0239a02║太尉府前甎浮圖形製甚古猶未崩毀未知早晚造逸曰
GA001n0002_p0239a03║晉義熙十二年劉裕伐姚泓軍人所作汝南王聞而異之
GA001n0002_p0239a04║拜為義父因而問何所服餌以致長年逸曰吾不閒養生
GA001n0002_p0239a05║自然長壽郭璞嘗為吾筮云壽年五百歲今始餘半帝給
GA001n0002_p0239a06║步輓車一乘游於市里所經之處多記舊蹟三年以後遁
GA001n0002_p0239a07║去莫知所在
GA001n0002_p0239a08║崇義里東有七里橋以石為之中朝時杜預之荊州出頓
GA001n0002_p0239a09║之所也七里橋東一里郭門開三道時人號為三門離別
GA001n0002_p0239a10║者多云相送三門外京師士子送去迎歸常在此處
GA001n0002_p0239a11║莊嚴寺在東陽門外一里御道北
GA001n0002_p0239a12║所謂東安里也北為租場里內有駙馬都尉司馬洸濟州
GA001n0002_p0239a13║刺史介宣幽州刺史李真奴豫州刺史公孫驤等四宅
GA001n0002_p0239a14║秦太上君寺胡太后所立也
GA001n0002_p0239a15║當時太后正號崇訓母天下號父為秦太上公母為秦太
GA001n0002_p0239a16║上君為母追福因以名焉
GA001n0002_p0239a17║在東陽門外二里御道北
GA001n0002_p0239a18║所謂暉文里里內有太保崔光太傅李延實冀州刺史李
GA001n0002_p0239a19║詔秘書監鄭道昭等四宅竝豐堂崛起高門洞開趙逸云
GA001n0002_p0239a20║暉文里是晉馬道里延實宅是蜀主劉禪宅延實宅東有
GA001n0002_p0239a21║修和宅是吳王孫晧宅李韶宅是晉司空張華宅
GA001n0002_p0239a22║中有五層浮圖一所修剎入雲高門向街佛事莊飾等於
GA001n0002_p0239a23║永寕誦室禪堂周流重疉花林芳卉徧滿階墀常有大德
GA001n0002_p0239a24║名僧講一切經受業沙門亦有千數
GA001n0002_p0239b01║太傅李延實者莊帝舅也永安中除青州刺史臨去奉辭
GA001n0002_p0239b02║帝謂實曰懷甎之俗世號難治舅宐好用心副朝廷所委
GA001n0002_p0239b03║實荅曰臣年迫桒榆氣同朝露人間稍遠日近松邱臣已
GA001n0002_p0239b04║久乞間退陛下渭陽興念寵及老臣使夜行罪人裁錦萬
GA001n0002_p0239b05║里謹奉明敕不敢失墜時黃門侍郎楊寬在帝側不曉懷
GA001n0002_p0239b06║甎之義私問舍人溫子昇曰聞至尊兄彭城王作青州刺
GA001n0002_p0239b07║史問其賓客從至青州云齊土之民風俗淺薄虚論高談
GA001n0002_p0239b08║專在榮利太守初欲入境皆懷甎叩首以美其意及其代
GA001n0002_p0239b09║下還家以甎擊之言其向背速於反掌是以京師謠語曰
GA001n0002_p0239b10║獄中無繫囚舍內無青州假令家道惡腹中不懷愁懷甎
GA001n0002_p0239b11║之義起在於此也潁川荀濟風流名士高鑒妙識獨出當
GA001n0002_p0239b12║世清河崔叔仁稱齊士大夫曰齊人外矯仁義內懷鄙吝
GA001n0002_p0239b13║輕同羽毛利等錐刀好馳虚譽阿附成名威勢所在側肩
GA001n0002_p0239b14║競入求其榮利甜然濃於四方慕勢最甚號齊士子為慕
GA001n0002_p0239b15║勢諸郎臨淄官徒有在京邑聞懷甎慕勢咸共恥之唯崔
GA001n0002_p0239b16║孝忠一人不以為意問其故孝忠曰營邱風俗太公餘化
GA001n0002_p0239b17║稷下儒林禮義所出今雖凌遲足為天下模楷荀濟人非
GA001n0002_p0239b18║許郭不識東家雖復苗莠自□未宐榮辱也
GA001n0002_p0239b19║正始寺百官等所立也
GA001n0002_p0239b20║正始中立因以為名
GA001n0002_p0239b21║在東陽門外御道西
GA001n0002_p0239b22║所謂敬義里也里內有典虞曹檐宇精淨美於叢林眾僧
GA001n0002_p0239b23║房前高林對牖青松綠檉連枝交映多有枳樹而不中食
GA001n0002_p0239b24║有石碑一枚背上有侍中崔光施錢四十萬陳畱李崇施
GA001n0002_p0240a01║錢二十萬自餘百官各有差少者不減五千已下後人刊
GA001n0002_p0240a02║之
GA001n0002_p0240a03║敬義里南有昭德里里內有尚書僕射游肇御史尉李彪
GA001n0002_p0240a04║兵部尚書崔林幽州刺史常景司農張倫等五宅彪景出
GA001n0002_p0240a05║自儒生居室儉素唯倫最為豪侈齋宇光麗服玩精奇車
GA001n0002_p0240a06║馬出入踰於邦君園林山池之美諸王莫及倫造景陽山
GA001n0002_p0240a07║有若自然其中重巖複嶺嶔崟相屬深溪洞壑邐迤連接
GA001n0002_p0240a08║高林巨樹足使日月蔽虧懸葛垂蘿能令風煙出入崎嶇
GA001n0002_p0240a09║石路似壅而通崢嶸澗道盤紆復直是以山情野興之士
GA001n0002_p0240a10║游以忘歸天水人姜質志性疏誕麻衣葛巾有逸民之操
GA001n0002_p0240a11║見偏愛之如不能已遂造亭山賦行傳於世其詞曰今偏
GA001n0002_p0240a12║重者愛昔先民之重由樸由純然則純樸之體　與造化而
GA001n0002_p0240a13║津勉濠上之客　柱下之吏臥無為以明心　託自然以圖志
GA001n0002_p0240a14║輒以山水為富　不以章甫為貴任性浮沈　若澹兮無味
GA001n0002_p0240a15║今司農張氏　實鍾其人巨量接於物表　夭矯洞達其真青
GA001n0002_p0240a16║松未勝其潔　白玉不比其珍心托空而棲有　情入古以如
GA001n0002_p0240a17║新既不專流蕩　又不偏華上　卜居動靜之間　不以山水為
GA001n0002_p0240a18║忘庭起半邱半壑　聽以目達心想進不入聲榮　退不為隱
GA001n0002_p0240a19║放爾乃決石通泉　拔嶺巖前斜與危雲等曲　危與曲棟相
GA001n0002_p0240a20║連下天津之高霧　納滄海之遠煙纖列之狀如一古　崩剝
GA001n0002_p0240a21║之勢似千年若乃絕嶺懸坡　蹭蹬蹉跎水紆徐如浪峭
GA001n0002_p0240a22║　山石高下復危多五尋百拔　十步千過　則知巫山弗及　未
GA001n0002_p0240a23║審蓬萊如何其中煙花霧草　或傾或倒霜幹風枝　半聳半
GA001n0002_p0240a24║垂玉葉金莖　散滿堦墀然目之綺　裂鼻之馨　既共陽春等
GA001n0002_p0240b01║茂　復與白雪齊清或言神明之骨　陰陽之精　天地未覺生
GA001n0002_p0240b02║此　異人焉識其中羽徒紛泊　色雜蒼黃綠頭紫頰　好翠連
GA001n0002_p0240b03║芳白鶴生於異縣　丹足出自它鄉皆遠來以臻此　藉水木
GA001n0002_p0240b04║以翱翔不憶春於沙漠　遂忘秋於高陽非斯人之感至　伺
GA001n0002_p0240b05║候鳥之迷方豈下俗之所務　實神怪之異趣能造者其必
GA001n0002_p0240b06║詩　敢往者無不賦或就饒風之地　或入多雲之處氣嶺與
GA001n0002_p0240b07║梅岑　隨春之所悟遠為神仙所賞　近為朝士所知求解脫
GA001n0002_p0240b08║於服佩　預參次於山垂子英游魚於玉質　王喬繫鵠於松
GA001n0002_p0240b09║枝方丈不足以妙詠歌此處態多奇嗣宗聞之動魄　叔夜
GA001n0002_p0240b10║聽此驚魂恨不能鑽地一出　醉此山門別有王孫公子　遜
GA001n0002_p0240b11║遁容儀　思山念水　命駕相隨逢岑愛曲　值石凌欹庭為仁
GA001n0002_p0240b12║智之田　故能種此石山森羅兮草木　長育兮風煙孤松既
GA001n0002_p0240b13║能卻老　半石亦可留年若不坐臥兮於其側　春夏兮其游
GA001n0002_p0240b14║陟白骨兮徒自朽　方寸心兮何所憶
GA001n0002_p0240b15║平等寺廣平武穆王懷舍宅所立也在青陽門外二里御道
GA001n0002_p0240b16║北
GA001n0002_p0240b17║所謂孝敬里也堂宇宏美林木蕭森平臺複道獨顯當世
GA001n0002_p0240b18║寺門外有金象一軀高二丈八尺相好端嚴常有神驗國
GA001n0002_p0240b19║之吉凶先炳祥異孝昌三年十二月此象面有悲容兩目
GA001n0002_p0240b20║垂淚徧體皆溼時人號曰佛汗京師士女空市里往而觀
GA001n0002_p0240b21║之有比邱以淨綿拭其淚須臾之間綿溼都盡㪅換以它
GA001n0002_p0240b22║綿拭俄然復溼如此三日乃止明年四月尒朱榮入洛陽
GA001n0002_p0240b23║誅戮百官死亡塗地至永安二年二月此象復汗京邑士
GA001n0002_p0240b24║庶復往觀之五月北海王入洛莊帝北巡七月北海大敗
GA001n0002_p0241a01║所將江淮子弟五千餘人盡被俘虜無一得還永安三年
GA001n0002_p0241a02║七月此象悲泣如初每經神驗朝夕惶懼禁人不聽觀之
GA001n0002_p0241a03║至十二月尒朱兆入洛陽禽莊帝崩於晉陽在京宮殿空
GA001n0002_p0241a04║虛百日無主唯尚書令司州牧樂平王尒朱世隆鎮京師
GA001n0002_p0241a05║商旅四通盜賊不作建明二年長廣王從晉陽赴京師至
GA001n0002_p0241a06║郭外世隆以長廣本枝疏遠政行無聞逼禪位於廣陵王
GA001n0002_p0241a07║恭是莊帝從父兄也正光中為黃門侍郎見元乂秉權政
GA001n0002_p0241a08║歸近習遂佯啞不語不預世事永安中遁於上洛山中州
GA001n0002_p0241a09║刺史泉企執而送之莊帝疑恭姦詐夜遣人盜掠衣物復
GA001n0002_p0241a10║拔刀劍欲殺之恭張口以手指舌竟乃不言莊帝信其真
GA001n0002_p0241a11║患放令歸弟恭常住龍華寺至時世隆等廢長廣而立焉
GA001n0002_p0241a12║禪文曰皇帝咨廣陵王恭自我皇魏之有天下也累聖開
GA001n0002_p0241a13║輔重基衍業奄有萬邦光宅四海故道溢百王德漸無外
GA001n0002_p0241a14║而孝明晏駕人神□主故柱國大將軍大丞相太原王榮
GA001n0002_p0241a15║地實封陝任惟外相乃心王室大懼崩淪故推立長樂王
GA001n0002_p0241a16║子攸以續絕業庶九鼎之命日隆七百之祚惟永然羣飛
GA001n0002_p0241a17║未寕橫流且及皆狼顧鴟張岳立基趾丞相一揮大定海
GA001n0002_p0241a18║內而子攸不顧宗社讐忌勳德招散輕俠左右壬人遂虐
GA001n0002_p0241a19║甚剖心痛齊鉗齒豈直金版告怨大鳥感德而已於是天
GA001n0002_p0241a20║下之望俄然已移竊以宸極不可以曠神器豈容無主故
GA001n0002_p0241a21║權從眾議暫馭兆民今六軍南邁已次河浦瞻望帝京赧
GA001n0002_p0241a22║然興愧自惟寡薄本枝疏遠豈宐仰冀天情俯乖民望唯
GA001n0002_p0241a23║王德表生民聲高萬古往以運屬殷憂時多□難卷懷積
GA001n0002_p0241a24║載括囊有年今天眷明德民懷奧主厤數允集歌訟同臻
GA001n0002_p0241b01║乃徐發樞機副茲竚屬𠊳敬奉璽綬歸於別邸王其寅踐
GA001n0002_p0241b02║成業允執厥中雖休勿休日慎一日敬之哉恭讓曰天命
GA001n0002_p0241b03║至重厤數匪輕自非德協三才功齊四海無以入選帝圖
GA001n0002_p0241b04║允當師錫臣既寡昧識無光遠景命雖降不能仰承乞收
GA001n0002_p0241b05║成旨以允愚衷又曰王既德應圖籙僉屬攸歸𠊳可允執
GA001n0002_p0241b06║其中入光大麓不勞揮遜致爽神人凡恭讓者三於是即
GA001n0002_p0241b07║皇帝位改號曰普泰黃門侍郎邢子才為赦文敘述莊帝
GA001n0002_p0241b08║枉殺太原王之狀廣陵曰永安手翦强臣非為失德直以
GA001n0002_p0241b09║天未厭亂逢成濟之禍謂左右將詔來朕自作之直言門
GA001n0002_p0241b10║下朕以寡德運屬樂推思與億兆同兹大慶肆眚之科一
GA001n0002_p0241b11║依恒式廣陵杜口八載至是始言海內士庶咸稱聖君於
GA001n0002_p0241b12║是封長廣為東海王世隆加儀同三司尚書令樂平王餘
GA001n0002_p0241b13║官如故贈太原王相國晉王加九錫立廟於芒嶺首陽上
GA001n0002_p0241b14║舊有周公廟世隆欲以太原王功比周公故立此廟廟成
GA001n0002_p0241b15║為火所災有一柱焚之不盡後三日雷雨震電霹靂擊為
GA001n0002_p0241b16║數段柱下石及廟瓦皆碎於山下復命百官議太原王配
GA001n0002_p0241b17║饗司直劉季明議曰不合世隆問其故季明曰若配世宗
GA001n0002_p0241b18║於宣武無功若配孝明親害其母若配莊帝為臣不終為
GA001n0002_p0241b19║莊帝所戮以此論之無所配也世隆怒曰卿亦合死季明
GA001n0002_p0241b20║曰下官既為議臣依禮而言不合聖心俘翦惟命議者咸
GA001n0002_p0241b21║嘆季明不避强禦莫不嘆伏焉世隆既有忿言季明終得
GA001n0002_p0241b22║無患初世隆北叛莊帝遣安東將軍史仵龍平北將軍楊
GA001n0002_p0241b23║文義各領兵三千守太行嶺侍中源子恭鎮河內及尒朱
GA001n0002_p0241b24║兆馬首南向仵龍文義等率眾先降子恭見仵龍文義等
GA001n0002_p0242a01║降亦望風潰散兆遂乘勝逐北直入京師兵及闕下矢流
GA001n0002_p0242a02║王室至是論功仵龍文義各封一千戶廣陵王曰仵龍文
GA001n0002_p0242a03║義於王有勳於國無功竟不許時人稱帝剛直彭城王尒
GA001n0002_p0242a04║朱仲遠世隆之兄也鎮滑臺表用其下都督□瑗為西兖
GA001n0002_p0242a05║州刺史先用後表廣陵荅曰已能近補何勞遠聞世隆侍
GA001n0002_p0242a06║宴帝每言太原王貪天之功以為已力罪有合死世隆等
GA001n0002_p0242a07║愕然自是已後不敢復入朝輒專擅國權凶慝滋甚坐持
GA001n0002_p0242a08║臺省家總萬機事無大小先至隆弟然後施行天子拱已
GA001n0002_p0242a09║南面無所干預
GA001n0002_p0242a10║永熙元年平陽王入纂大業始造五層塔一所平陽王武
GA001n0002_p0242a11║穆王少子詔中書侍郎魏收等為寺碑文至二年二月五
GA001n0002_p0242a12║日土木畢工帝率百僚作萬僧會其日寺門外有石象無
GA001n0002_p0242a13║故自動低頭復舉竟日乃止帝躬來禮拜怪其詭異中書
GA001n0002_p0242a14║舍人盧景宣曰石立社移上古有此陛下何怪也帝乃還
GA001n0002_p0242a15║宮七月中帝為侍中斛斯椿所使奔長安至十月終而京
GA001n0002_p0242a16║師遷鄴焉
GA001n0002_p0242a17║景寕寺太保司徒公楊椿所立也在清陽門外三里御道南
GA001n0002_p0242a18║所謂景寕里也高祖遷都洛邑椿創居此里遂分宅為寺
GA001n0002_p0242a19║因以名之制飾甚美綺柱珠簾椿弟慎冀州刺史慎弟津
GA001n0002_p0242a20║司空竝立性寬雅貴義輕財四世同居一門三從朝貴義
GA001n0002_p0242a21║居未之有也普泰中為尒朱世隆所誅後捨宅為建中寺
GA001n0002_p0242a22║出清陽門外三里御道北有孝義里里西北角有蘇秦冢
GA001n0002_p0242a23║冢傍有寶明寺眾僧常見秦出入此冢車馬羽儀若今宰
GA001n0002_p0242a24║相也
GA001n0002_p0242b01║孝義里東即是洛陽小寺北有車騎將軍張景仁宅景仁
GA001n0002_p0242b02║會稽山陰人也正光年初從蕭保夤歸化拜羽林監賜宅
GA001n0002_p0242b03║城南歸正里民間號為吳人坊南來投化者多居其內近
GA001n0002_p0242b04║伊洛二水任其習御里三千餘家自立巷寺市所賣口味
GA001n0002_p0242b05║多是水族時人謂為魚鱉寺也景仁住此以為恥遂徙居
GA001n0002_p0242b06║孝義里焉時朝廷方欲招懷荒服待吳兒甚厚褰裳渡於
GA001n0002_p0242b07║江者皆居不次之位景仁無汗馬之勞高官通顯永安二
GA001n0002_p0242b08║年蕭衍遣主書陳慶之送北海入洛陽僭帝位慶之為侍
GA001n0002_p0242b09║中景仁在南之日與慶之有舊遂設酒引邀慶之過宅司
GA001n0002_p0242b10║農卿蕭彪尚書右丞張嵩竝在其坐彪亦是南人唯有中
GA001n0002_p0242b11║大夫楊元慎給事中大夫王㫬是中原士族慶之因醉謂
GA001n0002_p0242b12║蕭張等曰魏朝甚盛猶曰五胡正朔之承當在江左秦皇
GA001n0002_p0242b13║玉璽今在梁朝元慎正色曰江左假息僻居一隅地多溼
GA001n0002_p0242b14║蟄攢育蟲蟻疆土瘴癘蛙黽共穴人鳥同羣短髮之君無
GA001n0002_p0242b15║杼首之貌文身之民稟叢陋之質浮於三江櫂於五湖禮
GA001n0002_p0242b16║樂所不治憲章弗能革雖復秦餘漢罪雜以華音復閩楚
GA001n0002_p0242b17║難言不可變改雖立君臣上慢下暴是以劉劭殺父於前
GA001n0002_p0242b18║休龍淫母於後背逆人倫禽獸不異加以山陰請壻賣夫
GA001n0002_p0242b19║朋淫於家不顧譏笑卿沐其遺風未沾禮化所謂陽翟之
GA001n0002_p0242b20║民不知癭之為醜我魏膺籙受圖定鼎嵩洛五山為鎮四
GA001n0002_p0242b21║海為家移風易俗之典與五常而竝迹禮樂憲章之盛凌
GA001n0002_p0242b22║百王而獨高豈卿魚鱉之徒慕義來朝飲我池水啄我稻
GA001n0002_p0242b23║梁何為不遜以至於此慶之等見元慎清辭雅句縱橫奔
GA001n0002_p0242b24║發杜卩流汗含聲不言於後數日慶之遇病心上急痛訪
GA001n0002_p0243a01║人解治元慎自云能解慶之遂憑元慎元慎即口含水噀
GA001n0002_p0243a02║慶之曰吳人之鬼住居建康小作冠帽短製衣裳自呼阿
GA001n0002_p0243a03║儂語則阿旁菰稗為飯茗飲作漿呷啜鱒羹唼嗍蟹黃手
GA001n0002_p0243a04║把豆蔻口嚼檳榔乍至中土思憶本鄉急手速去還爾丹
GA001n0002_p0243a05║陽若其寒門之鬼□頭猶修網魚漉鱉在河之洲咀嚼蔆
GA001n0002_p0243a06║蕅捃拾雞頭蛙羹蚌臛以為膳羞布袍芒履倒騎水牛沅
GA001n0002_p0243a07║湘江漢鼓櫂遨游隨波溯浪噞喁沈浮白苧起舞揚波發
GA001n0002_p0243a08║謳急手速去還爾揚州慶之伏枕曰楊君見辱深矣自此
GA001n0002_p0243a09║後吳兒㪅不敢解語尋北海伏誅其慶之還奔蕭衍用為
GA001n0002_p0243a10║司州刺史欽重北人特異於常朱异怪復問之曰自晉宋
GA001n0002_p0243a11║以來號洛陽為荒土此中謂長江以北盡是夷狄昨至洛
GA001n0002_p0243a12║陽始知衣冠士族竝在中原禮儀富盛人物殷阜目所不
GA001n0002_p0243a13║識口不能傳所謂帝京翼翼四方之則始登泰山者卑培
GA001n0002_p0243a14║塿涉江海者小湘沅北人安可不重慶之因此羽儀服式
GA001n0002_p0243a15║悉如魏法江表士庶競相模楷褒衣博帶被及秣陵
GA001n0002_p0243a16║元慎宏農人晉冀州刺史嶠六世孫曾祖泰從宋武入關
GA001n0002_p0243a17║為上洛太守七年背偽來朝明帝賜爵臨晉矦廣武郡陳郡
GA001n0002_p0243a18║太守贈涼州刺史謚烈矦祖撫明經為中博士父辭自
GA001n0002_p0243a19║得邱壑不事王矦叔父許河南令蜀郡太守世以學行著
GA001n0002_p0243a20║聞名高州里元慎清尚卓逸少有高操仁心自放不為時
GA001n0002_p0243a21║羇樂山愛水好游林澤博識文淵清言入神造次應對莫
GA001n0002_p0243a22║有稱者讀老莊善言元理性嗜酒飲至一石神不亂常慷
GA001n0002_p0243a23║慨嘆不得與阮籍同時生不願仕宦為中散常辭疾退閒
GA001n0002_p0243a24║未嘗修敬諸貴亦不慶弔親知貴為交友故時人弗識也
GA001n0002_p0243b01║或有人慕其高義投刺在門元慎稱疾高臥加以意思深
GA001n0002_p0243b02║長善於解㝱孝昌年廣陵王元淵初除儀同三司總眾十
GA001n0002_p0243b03║萬討葛榮夜㝱著衮衣倚槐樹而立以為吉徵問於元慎
GA001n0002_p0243b04║曰三公之祥淵甚悅之元慎退還告人曰廣陵死矣槐字
GA001n0002_p0243b05║是木傍鬼死後當得三公廣陵果為葛榮所殺追贈司空
GA001n0002_p0243b06║公終如其言建義陽城太守薛令伯聞太原王誅百官立
GA001n0002_p0243b07║莊帝棄郡東走忽㝱射得雁以問元慎元慎曰卿執羔大
GA001n0002_p0243b08║夫執雁君當得大夫之職俄然令伯除為諫議大夫京兆
GA001n0002_p0243b09║許超㝱盜羊入獄問於元慎曰君當得陽城令其後有功
GA001n0002_p0243b10║封陽城矦元慎解㝱義出方途隨意會情皆有神驗雖令
GA001n0002_p0243b11║與矦小乖桉令今百里即是古諸矦以此論之亦為妙著
GA001n0002_p0243b12║時人譬之周宣及尒朱兆入洛陽即棄官與華陰隱士王
GA001n0002_p0243b13║騰周游上洛山
GA001n0002_p0243b14║孝義里東市北殖貨里里有太常民劉胡兄弟四人以屠
GA001n0002_p0243b15║為業永安年中胡殺豬豬忽唱乞命聲及四鄰鄰人謂胡
GA001n0002_p0243b16║兄弟相敺鬥而來觀之乃豬也即舍宅為歸覺寺合家人
GA001n0002_p0243b17║入道焉普泰元年此寺金象生毛睂髮悉皆具足尚書左
GA001n0002_p0243b18║丞魏季景謂人曰張天錫有此事其國遂滅此亦不祥之
GA001n0002_p0243b19║徵至明年而廣陵被廢死
GA001n0002_p0243b20║
GA001n0002_p0243b21║
GA001n0002_p0243b22║
GA001n0002_p0243b23║
GA001n0002_p0243b24║洛陽伽藍記卷第二