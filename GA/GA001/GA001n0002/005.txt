GA001n0002_p0255a01║洛陽伽藍記卷第五
GA001n0002_p0255a02║魏撫軍府司馬楊衒之譔
GA001n0002_p0255a03║城北
GA001n0002_p0255a04║禪虛寺在大夏門御道西
GA001n0002_p0255a05║寺前有閱武場歲終農隙甲士習戰千乘萬騎常在於
GA001n0002_p0255a06║此有羽林馬僧相善觝角戲擲戟與百尺樹齊等虎賁張車
GA001n0002_p0255a07║擲刀出樓一丈帝亦觀戲在樓恒令二人對為角戲
GA001n0002_p0255a08║中朝時宜武場大夏門東北今為光風園苜蓿生焉
GA001n0002_p0255a09║凝圓寺閹官濟州刺史賈璨所立也在廣莫門外一里御道
GA001n0002_p0255a10║東
GA001n0002_p0255a11║所謂永平里也注即漢太上王廣處遷京之初創居此里
GA001n0002_p0255a12║值母亡捨以為寺地形高顯下臨城闕房廡精麗竹柏成
GA001n0002_p0255a13║林實是淨行息心之所也王公卿士來游觀為五言者不
GA001n0002_p0255a14║可勝數
GA001n0002_p0255a15║洛陽城東北有上高景殷之頑民所居處也高祖名聞義
GA001n0002_p0255a16║里遷京之始朝士住其中迭相譏刺竟皆去之惟有造瓦
GA001n0002_p0255a17║者止其內京師瓦器出焉世人歌曰洛陽城東北上高里
GA001n0002_p0255a18║殷之頑民昔所止今日百姓造甕子人皆棄去住者恥唯
GA001n0002_p0255a19║冠軍將軍郭文遠游憩其中堂宇園林匹於邦君時隴西
GA001n0002_p0255a20║李元謙樂雙聲語常經文遠宅前過見其門閥華美乃曰
GA001n0002_p0255a21║是誰弟宅過佳婢春風出曰郭冠軍家元謙曰凡婢雙聲
GA001n0002_p0255a22║春風曰儜奴慢罵元謙服婢之能於是京邑翕然傳之
GA001n0002_p0255a23║聞義里有敦煌人宋雲宅雲與惠生俱使西域也神龜元秊十一月冬太后遣崇立寺比邱惠生向西域取經凡得
GA001n0002_p0255a24║一百七十部皆是大乘妙典初發京師西行四十日至赤
GA001n0002_p0255b01║嶺即國之西疆也皇魏關防正在於此赤嶺者不生草木
GA001n0002_p0255b02║因以為名其山有鳥鼠同穴異種共類鳥雄鼠雌共為陰
GA001n0002_p0255b03║陽即所謂鳥鼠同穴發赤嶺西行二十三日渡流沙至土
GA001n0002_p0255b04║谷渾國路中甚寒多饒風雪飛沙走礫舉目皆滿唯土谷
GA001n0002_p0255b05║渾城左右煗於餘處其國有文字況同魏風俗政治多為
GA001n0002_p0255b06║夷法從土谷渾西行三千五百里至鄯善城其城自立王
GA001n0002_p0255b07║為土谷渾所吞今城是吐谷渾弟二息寕西將軍總部落
GA001n0002_p0255b08║三千以禦西胡從鄯善西行一千六百四十里至左未城
GA001n0002_p0255b09║城中居民可有百家土地無雨決水種麥不知用牛耒耜
GA001n0002_p0255b10║而田口中國佛與菩薩乃無胡貌訪古老云是呂光伐胡
GA001n0002_p0255b11║所作從左末城西行一千二百七十五里至末城城旁花
GA001n0002_p0255b12║果似洛陽唯土屋平頭為異也從末城西行二十二里至
GA001n0002_p0255b13║捍𡡉城南十五里有一大寺三百餘眾僧有金象一軀舉
GA001n0002_p0255b14║高丈六儀容超絕相好炳然面恒東立不宜西顧父老傳
GA001n0002_p0255b15║云此象本從南方騰空而來于闐國王親見禮拜載象歸
GA001n0002_p0255b16║中路夜宿忽然不見遣人尋之還來本處即起塔封四百
GA001n0002_p0255b17║戶供灑埽戶人有患以金箔帖象所患處即得陰愈後人
GA001n0002_p0255b18║於象邊造丈六象者及諸宮塔乃至數千懸綵幡蓋亦有
GA001n0002_p0255b19║萬計魏國之幡過半矣幅上隷書云太和十九年景明二
GA001n0002_p0255b20║年延昌二年唯有一幅觀其年號是姚秦時幡從捍
GA001n0002_p0255b21║𡡉城
GA001n0002_p0255b22║西行八百七十八里至于闐國王頭著金冠似雞幘頭後
GA001n0002_p0255b23║垂二尺生絹廣五寸以為飾威儀有鼓角金鉦弓箭一具
GA001n0002_p0255b24║戟二枝槊五張左右帶刀不過百人其俗婦人袴衫束帶
GA001n0002_p0256a01║乘馬馳走與丈夫無異死者以火焚燒收骨葬之上起浮
GA001n0002_p0256a02║圖居喪者翦髮劈面以為哀戚髮長四寸即就平常唯王
GA001n0002_p0256a03║死不燒置之棺中遠葬於野立廟祭祀以時思之于闐王
GA001n0002_p0256a04║不信佛法有商將一比邱石毘盧旃在城南杏樹下向王
GA001n0002_p0256a05║伏罪云今輙將吳國沙門來在城南杏樹下王聞忽怒即
GA001n0002_p0256a06║往看毘盧旃旃語王曰如來遣我來令王造覆盆浮圖一
GA001n0002_p0256a07║軀使王祚永隆王言令我見佛當即從命毘盧旃鳴鐘告
GA001n0002_p0256a08║佛即遣羅㬋羅變形為佛從空而見真容王五體投地即
GA001n0002_p0256a09║於杏樹下置立寺舍畫作羅㬋羅象忽然自滅于闐王㪅
GA001n0002_p0256a10║作精舍籠之令覆瓮之影恒出屋外見之者莫不回向其
GA001n0002_p0256a11║中有辟支佛鞾於今不爛非皮非口莫能審之案于闐境
GA001n0002_p0256a12║東西不過三千餘里神龜二年七月二十九日入朱駒波
GA001n0002_p0256a13║國人民山居五穀甚豐食則麴麥不立屠殺食肉者以自
GA001n0002_p0256a14║死肉風俗言音與于闐相似文字與波羅門同其國疆界
GA001n0002_p0256a15║可五日行徧八月初入漢盤陀國界西行六日登蔥嶺山
GA001n0002_p0256a16║復西行三日至鉢盂城三日至不可依山其處甚寒冬夏
GA001n0002_p0256a17║積雪山中有池毒龍居之昔有商人止宿池側值龍忿怒
GA001n0002_p0256a18║呪殺商人盤陀王聞之舍位與子向烏場國學婆羅門呪
GA001n0002_p0256a19║四年之中盡得其術還復王位復呪池龍龍變為人悔過
GA001n0002_p0256a20║向王即徙之蔥嶺山去此池二千餘里今日國王十三世
GA001n0002_p0256a21║祖自此以西山路欹側長坂千里懸崖萬仞極天之阻實
GA001n0002_p0256a22║在於斯太行孟門匹兹匪險崤關隴坂方此則夷自發蔥
GA001n0002_p0256a23║嶺步步漸高如此四日乃得至嶺依約中下實半天矣漢
GA001n0002_p0256a24║盤陀國正在山頂自蔥嶺已西水皆西流世人云是天地
GA001n0002_p0256b01║之中人民決水以種聞中國田待雨而種笑曰天何由可
GA001n0002_p0256b02║共期也城東有孟津河東北流向沙勒蔥嶺高峻不生草
GA001n0002_p0256b03║木是時八月天氣已寒北風驅雁飛雪千里九月中旬入
GA001n0002_p0256b04║鈦和國高山㴱谷險道如常國王所住因山為城人民服
GA001n0002_p0256b05║飾惟有氈衣地土甚寒窟穴而居風雪勁切人畜相依國
GA001n0002_p0256b06║之南界有大雪山朝融夕結望若玉峰十月之初至𠿒噠
GA001n0002_p0256b07║國土田庶衍山澤彌望居無城郭游軍而治以氊為屋隨
GA001n0002_p0256b08║逐水草夏則隨涼冬則就溫鄉土不識文字禮教俱闕陰
GA001n0002_p0256b09║陽轉運莫知其度年無盈閏月無大小用十二月為一歲
GA001n0002_p0256b10║受諸國貢獻南至牒羅北盡敕勒東被于闐西及波斯四
GA001n0002_p0256b11║十餘國皆來朝賀王張大氊帳方四十步周回以氍毹為
GA001n0002_p0256b12║壁王著錦衣坐金牀以四金鳳皇為牀腳見大魏使人再
GA001n0002_p0256b13║拜跪受詔書至於設會一人唱則客前後唱則罷會唯有
GA001n0002_p0256b14║此法不見音樂𠿒噠國王妃亦著錦衣垂地三尺使人擎
GA001n0002_p0256b15║之頭帶一角長八尺奇長三尺以玫瑰五色裝飾其上王
GA001n0002_p0256b16║妃出則輿之入坐金牀以六牙白象四獅子為牀自餘大
GA001n0002_p0256b17║臣妻皆隨傘頭亦似有角團圓垂下狀似寶蓋觀其貴賤
GA001n0002_p0256b18║亦有服章四夷之中最為强大不信佛法多事外神殺生
GA001n0002_p0256b19║血食器用七寶諸夷奉獻甚饒珍異按𠿒噠國去京二萬
GA001n0002_p0256b20║餘里十一月初入波斯國境土甚狹七日行過人民山居
GA001n0002_p0256b21║資業窮煎風俗凶慢見王無禮國王出入從者數人其國
GA001n0002_p0256b22║有水昔日甚淺後山崩絕流變為二池毒龍居之多有災
GA001n0002_p0256b23║異夏喜暴雨冬則積雪行人由之多致難艱雪有白光照
GA001n0002_p0256b24║曜人眼令人閉目茫然無見祭祀龍王然後平復十一月
GA001n0002_p0257a01║中旬入賒彌國此國漸出蔥嶺土田嶢崅民多貧困峻路
GA001n0002_p0257a02║危道人馬僅通一直一道從鉢盧勒國向烏場國鐵鎖為
GA001n0002_p0257a03║橋懸虛為渡下不見底旁無挽捉倐忽之間投軀萬仞是
GA001n0002_p0257a04║以行者望風謝路耳十二月初入烏場國北接蔥嶺南連
GA001n0002_p0257a05║天竺土氣和煗地方數千里民物殷阜匹臨淄之神州原
GA001n0002_p0257a06║田膴膴等咸陽之上土鞞羅施兒之所薩埵投身之地舊
GA001n0002_p0257a07║俗雖遠土風猶存國王精食菜食長齋晨夜禮佛擊鼓吹
GA001n0002_p0257a08║貝琵琶箜篌笙簫備有日中已後始治國事假有死罪不
GA001n0002_p0257a09║立刑殺唯從空山任其飲啄事涉疑似以藥服之清濁則
GA001n0002_p0257a10║驗隨事輕重當時即決土田肥美人物豐饒百穀盡登五
GA001n0002_p0257a11║果繁熟夜聞鐘聲徧滿世界土饒異花冬夏相接道俗采
GA001n0002_p0257a12║之上佛供養國王見宋雲云大魏使來膜拜受詔書聞太
GA001n0002_p0257a13║后崇奉佛法即面東合掌遙心頂禮遣解魏語人問宋雲
GA001n0002_p0257a14║曰卿是日出人也宋雲荅曰我國東界有大海水日出其
GA001n0002_p0257a15║中實如來旨王又問曰彼國出聖人否宋雲具說周孔莊
GA001n0002_p0257a16║老之德次序蓬萊山上銀闕金堂神仙聖人竝在其上說
GA001n0002_p0257a17║管輅善卜華陀治病左慈方術如此之事分別說之王曰
GA001n0002_p0257a18║若如卿言即是佛國我當命終願生彼國宋雲於是與惠
GA001n0002_p0257a19║生出城外尋如來教蹟水東有佛曬衣處初如來在烏場
GA001n0002_p0257a20║國行化龍王瞋怒興大風雨佛僧伽棃表裏通溼雨止佛
GA001n0002_p0257a21║在石下東面而坐曬袈裟年歲雖久彪炳若新非直條縫
GA001n0002_p0257a22║明見至於絪縷亦新乍往觀之如似未徹假令刮削其文
GA001n0002_p0257a23║轉明佛坐處及曬衣所竝有塔記水西有池龍王居之池
GA001n0002_p0257a24║邊有一寺五十餘僧龍王每作神變國王祈請以金玉珍
GA001n0002_p0257b01║寶投之池中在後涌出令僧取之此寺衣食待龍而濟世
GA001n0002_p0257b02║人名曰龍王寺王城北八十里有如來履石之迹起塔籠
GA001n0002_p0257b03║之履石之處若水踐泥量之不定或長或短今立寺可七
GA001n0002_p0257b04║十餘僧塔南二十步有泉石佛本清淨嚼楊枝植地即生
GA001n0002_p0257b05║今成大樹胡名曰婆樓城北有陀羅寺佛事最多浮圖高
GA001n0002_p0257b06║大僧房逼側周匝金象六千軀王年常大會皆在此寺國
GA001n0002_p0257b07║內沙門咸來雲集宋雲惠生見彼比邱戒行精苦觀其風
GA001n0002_p0257b08║範特加恭敬遂捨奴婢二人以供灑埽去王城東南山行
GA001n0002_p0257b09║八日如來苦行投身餓虎之處高山巃嵸危岫入雲嘉禾
GA001n0002_p0257b10║靈芝叢生其上林泉婉麗花綵曜目宋雲與惠生割捨行
GA001n0002_p0257b11║資於山頂造浮圖一所刻石隷書銘魏功德山有收骨寺
GA001n0002_p0257b12║三百餘僧王城南一百餘里有如來昔作摩休國剝皮為
GA001n0002_p0257b13║紙折骨為筆處阿育王起塔籠之舉高十丈折骨之處髓
GA001n0002_p0257b14║流著石觀其脂色肥膩若新王城西南五百里有善持山
GA001n0002_p0257b15║甘泉美果見於經記山谷和煗草木冬青當時太蔟御辰
GA001n0002_p0257b16║温熾已扇鳥鳴春樹蜨舞花叢宋雲遠在絕域因矚此芳
GA001n0002_p0257b17║景歸懷之思獨軫中腸遂動舊疹纒綿經月得婆羅門呪
GA001n0002_p0257b18║然後平善山頂東南有太子石室一口兩房太子室前十
GA001n0002_p0257b19║步有大方石云太子常坐其上阿育王起塔記之塔南一
GA001n0002_p0257b20║里太子草庵處去塔一里東北下山五十歩有太子男女
GA001n0002_p0257b21║繞樹不去婆羅門以杖鞭之流血灑地處其樹猶存灑血
GA001n0002_p0257b22║之地今為泉水室西三里天帝釋化為師子當路蹲坐遮
GA001n0002_p0257b23║嫚𡛠之處石上毛尾爪蹟今悉炳然阿周陁窟及門子供
GA001n0002_p0257b24║養盲父母處皆有塔記山中有昔五百羅漢牀南北兩行
GA001n0002_p0258a01║相向坐處其次弟相對有大寺僧徒二百人太子所食泉
GA001n0002_p0258a02║水北有寺恒以驢數頭運糧上山無人驅逐自然往還寅
GA001n0002_p0258a03║發午至每及中飡此是護塔神渥婆仙使之然此寺昔日
GA001n0002_p0258a04║有沙彌常除灰目入神定維那輓之不覺皮連骨離渥婆
GA001n0002_p0258a05║仙代沙彌除灰處國王與渥婆仙立廟圖其形象以金傅
GA001n0002_p0258a06║之隔小嶺有婆奸寺夜义所造僧徒八十人云羅漢夜义
GA001n0002_p0258a07║常來供養灑埽取薪凡俗比邱不得在寺大魏沙門道榮
GA001n0002_p0258a08║至此膜拜而去不敢停畱至正光元年四月中旬入乾陀
GA001n0002_p0258a09║羅國土地亦與烏場國相似本名業波羅國為𠿒噠所滅
GA001n0002_p0258a10║遂立勒懃為王治國以來已經二世立性凶暴多行殺戮
GA001n0002_p0258a11║不信佛法好祀鬼神國中人民悉是婆羅門種崇奉佛教
GA001n0002_p0258a12║好讀經典忽得此王㴱非情願自恃勇力與罽賓爭境連
GA001n0002_p0258a13║兵戰鬥已歷三年王有鬥象七百頭一負十人手持刀揸
GA001n0002_p0258a14║象鼻縛刀與敵相擊王常停境上終日不歸師老民勞百
GA001n0002_p0258a15║姓嗟怨宋雲詣軍通詔書王凶慢無禮坐受詔書宋雲見
GA001n0002_p0258a16║其遠夷不可制任其倨傲莫能責之王遣傳事謂宋雲曰
GA001n0002_p0258a17║卿涉諸國經過險路得無勞苦也宋雲曰我皇帝㴱味大
GA001n0002_p0258a18║乘遠求經典道路雖險未敢言疲大王親總三軍遠臨邊
GA001n0002_p0258a19║境寒暑驟移不無頓弊王荅曰不能降服小國愧卿此問
GA001n0002_p0258a20║宋雲初謂王是夷人不可以禮責任其坐受詔書及親往
GA001n0002_p0258a21║復乃有人情遂責之曰山有高下冰有大小人處世間亦
GA001n0002_p0258a22║有尊卑𠿒噠烏場王竝拜受詔書大王何獨不拜王荅曰
GA001n0002_p0258a23║我見魏主則拜得書坐讀有何可怪世人得父母書猶自
GA001n0002_p0258a24║坐讀大魏如我父母我一坐讀書於理無失雲無以屈之
GA001n0002_p0258b01║遂將雲至一寺供給甚薄時跋跋提國送師子兒兩頭與
GA001n0002_p0258b02║乾陀羅王雲等見之觀其意氣雄猛中國所畫莫參其儀
GA001n0002_p0258b03║於是西行五日至如來捨頭施人處亦有塔寺二十餘僧
GA001n0002_p0258b04║復西行三月至辛頭河河西岸上有如來作摩竭大魚從
GA001n0002_p0258b05║河而出十二年□以肉濟人處起塔為記石上猶有魚鱗
GA001n0002_p0258b06║紋復西行十三日至佛沙伏城川原沃壤城郭端直民戶
GA001n0002_p0258b07║殷多林泉茂盛土饒珍寶風俗淳善其城內外凡有古寺
GA001n0002_p0258b08║名僧德眾道行高奇城北一里有白象宮寺內佛事皆是
GA001n0002_p0258b09║石象莊嚴極麗頭數甚多通身金箔眩曜人目寺前繫白
GA001n0002_p0258b10║象樹此寺之興實由兹焉花葉似棗季冬始熟父老傳云
GA001n0002_p0258b11║此樹滅佛法亦滅寺內圖太子夫妻以兒女乞婆羅門象
GA001n0002_p0258b12║胡人見之莫不悲泣復西行一日至如來挑眼施人處亦
GA001n0002_p0258b13║有塔寺寺石上有伽葉佛蹟復西行一日乘船渡一㴱水
GA001n0002_p0258b14║三百餘步復西南行六十里至乾陀羅城東南七里有雀
GA001n0002_p0258b15║離浮圖道榮傳云城東四里推其本源乃是如來在世之
GA001n0002_p0258b16║時與弟子游化此土指城東曰我入涅槃後三百年有國
GA001n0002_p0258b17║王名伽尼色迦此處起浮圖佛入涅槃後二百年來果有
GA001n0002_p0258b18║國王字伽尼色迦出游城東見四童子累牛糞為塔可高
GA001n0002_p0258b19║三尺俄然即失道榮傅云童子在虛空中向王說偈王怪
GA001n0002_p0258b20║此童子即作塔籠之糞塔漸高挺出於外去地四百尺然
GA001n0002_p0258b21║後止王始㪅廣塔基三百餘步道榮傅云三百九十步從
GA001n0002_p0258b22║此構木始得齊等道榮傅云其高三丈悉用文石為陛階
GA001n0002_p0258b23║砌櫨栱上構眾木凡十三級上有鐵柱高三尺金盤十三
GA001n0002_p0258b24║重合去地七百尺道榮傅云鐵柱八十八尺八十圍金盤
GA001n0002_p0259a01║十五重去地六十三丈二尺施功既訖糞塔如初在大塔
GA001n0002_p0259a02║南三步婆羅門不信是糞以手𢲘看遂作一孔年歲雖久
GA001n0002_p0259a03║糞猶不爛以香泥填孔不可充滿今天宮籠蓋之雀離浮
GA001n0002_p0259a04║圖自作以來三經天火所燒國王修之還復如故父老云
GA001n0002_p0259a05║此浮圖天火所燒佛法當滅道榮傳云王修浮圖木工既
GA001n0002_p0259a06║訖猶有鐵柱無有能上者王於四角起大高樓多置金銀
GA001n0002_p0259a07║及諸寶物王與夫人及諸王子悉在上燒香散花至心精
GA001n0002_p0259a08║神然後轆轤絞索一舉𠊳到故胡人皆云四天王助之若
GA001n0002_p0259a09║其不爾實非人力所能舉塔內物事悉是金玉千變萬化
GA001n0002_p0259a10║難得而稱旭日始開則金盤晃朗微風漸發則寶鐸和鳴
GA001n0002_p0259a11║西域浮圖最為弟一此塔初成用珍珠為羅網覆於其上
GA001n0002_p0259a12║後數年王乃思量此珠網價值萬金我崩之後恐人侵奪
GA001n0002_p0259a13║復慮大塔破壞無人修補即解珠網以銅鑊盛之在塔西
GA001n0002_p0259a14║北一百步掘地埋之上種樹樹名菩提枝條四布密葉蔽
GA001n0002_p0259a15║天樹下四面坐象各高丈五恒有四龍典掌此珠若興心
GA001n0002_p0259a16║欲取則有禍變刻石為銘屬語將來若此塔壞勞煩後賢
GA001n0002_p0259a17║出珠修治雀離浮圖南五十步有一石塔其形正圓高二
GA001n0002_p0259a18║丈甚有神變能與世人表吉凶觸之若吉者金鈴鳴應若
GA001n0002_p0259a19║凶者假令人搖撼亦不肻鳴惠生既在遠國恐不吉反遂
GA001n0002_p0259a20║禮神塔乞求一驗於是以指觸之鈴即鳴應得此驗用慰
GA001n0002_p0259a21║私心後果得吉反惠生初發京師之日皇太后敕付五色
GA001n0002_p0259a22║百尺幡千口錦香袋五百枚王公卿幡二千口惠生從于
GA001n0002_p0259a23║闐至乾陀所有佛事悉皆流布至此頓盡惟畱太后百尺
GA001n0002_p0259a24║幡一口擬奉尸毘王塔宋雲以奴婢二人奉雀離浮圖永
GA001n0002_p0259b01║充灑埽惠生遂減割行資妙簡良匠以銅摹寫雀離浮圖
GA001n0002_p0259b02║儀一軀及釋迦四塔變於是西北行七日渡一大水至如
GA001n0002_p0259b03║來為尸毘王救鴿之處亦起塔寺昔尸毘王倉庫為火所
GA001n0002_p0259b04║燒其中粳米燋然至今猶在若服一粒永無瘧患彼國人
GA001n0002_p0259b05║民須禁日取之道榮傳云至那迦羅阿國有佛頂骨方圓
GA001n0002_p0259b06║四寸黃白色下有孔受人手指閃然似仰蜂窠至耆賀濫
GA001n0002_p0259b07║寺有佛袈裟十三條以尺量之或短或長復有佛錫杖長
GA001n0002_p0259b08║丈七以水筩盛之金箔其上此杖輕重不定值有動百人
GA001n0002_p0259b09║不舉直有輕時二人勝之那竭城中有佛牙佛髮竝作寶
GA001n0002_p0259b10║函盛之朝夕供養至瞿羅羅鹿見佛影入山窟十五步四
GA001n0002_p0259b11║面向戶遙望則眾相炳然近看瞑然不見以手摩之惟有
GA001n0002_p0259b12║石壁漸漸卻行始見容顏挺特世所希有窟前有方石石
GA001n0002_p0259b13║上有佛迹窟西南百步有佛浣衣處窟北一里有目連窟
GA001n0002_p0259b14║窟北有山山下有六佛手作浮圖高十丈云此浮圖陷入
GA001n0002_p0259b15║地佛法當滅并為七塔塔南石銘云如來手書胡字分明
GA001n0002_p0259b16║於今可識焉惠生在烏場國二年西胡風俗大同小異不
GA001n0002_p0259b17║能具錄至正光二年二月始還天闕衒之按惠生行記事
GA001n0002_p0259b18║多不盡錄今依道榮傳宋雲家記故竝載之以備缺文
GA001n0002_p0259b19║京師東西二十里南北十五里戶十萬九千餘廟社宮室
GA001n0002_p0259b20║府曹以外方三百步為一里里開四門門置里正二人吏四人
GA001n0002_p0259b21║門士八人合有二百二十里寺有一千三百六十七所天平
GA001n0002_p0259b22║元年遷都鄴城洛陽餘寺四百二十一所北芒山上有馮王
GA001n0002_p0259b23║寺齊獻武王寺京東石關有元領軍寺劉長秋□嵩高中有
GA001n0002_p0259b24║闕居寺栖禪寺嵩陽寺道場寺上有中頂寺東有升道寺京
GA001n0002_p0260a01║南關口有石窟寺靈巖寺京西瀍澗有白馬寺照樂寺如此
GA001n0002_p0260a02║之寺既郭外不在數限亦詳載之
GA001n0002_p0260a03║
GA001n0002_p0260a04║
GA001n0002_p0260a05║
GA001n0002_p0260a06║
GA001n0002_p0260a07║
GA001n0002_p0260a08║
GA001n0002_p0260a09║
GA001n0002_p0260a10║
GA001n0002_p0260a11║
GA001n0002_p0260a12║洛陽伽藍記卷第五
GA001n0002_p0261a01║曩者顧丈澗萍嘗病今世通行本伽藍記綱目混淆子註羼
GA001n0002_p0261a02║雜謂紫貴曰子多暇日能重為分晰一如劉氏知幾之所云
GA001n0002_p0261a03║乎從事經秊悉心推究中間輟業未有所成吳甥次平乞假
GA001n0002_p0261a04║南旋娛親之暇兼治此書歲籥一周定本遂出大畧所據者
GA001n0002_p0261a05║如隱堂本所參考者何氏毛氏本復㫄及于御覽廣記法苑
GA001n0002_p0261a06║珠林所引隻字片言咸為比校疑文訛句論斷獨伸遂迺條
GA001n0002_p0261a07║舉件繫成集證一卷復繪圖一篇列諸簡端余既自悼無成
GA001n0002_p0261a08║又惜顧丈病廢不出無由商確義例而甚喜次平好學深思
GA001n0002_p0261a09║有功於古人匪淺也爰識數語以為緣起云
GA001n0002_p0261a10║道光甲午三月朔日長興朱紫貴書于吳門楓江草堂
GA001n0002_p0261a11║
GA001n0002_p0261a12║
GA001n0002_p0261a13║
GA001n0002_p0261a14║
GA001n0002_p0261a15║
GA001n0002_p0261a16║
GA001n0002_p0261a17║
GA001n0002_p0261a18║
GA001n0002_p0261a19║
GA001n0002_p0261a20║
GA001n0002_p0261a21║
GA001n0002_p0261a22║
GA001n0002_p0261a23║
GA001n0002_p0261a24║