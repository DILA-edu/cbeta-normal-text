GA001n0003_p0299a01║洛陽伽藍記鉤沈卷三
GA001n0003_p0299a02║城南
GA001n0003_p0299a03║景明寺宣武皇帝所立也景明年中立因以為名在宣
GA001n0003_p0299a04║陽門外一里御道東
GA001n0003_p0299a05║其寺東西南北方五百步前望嵩山少室却負帝城
GA001n0003_p0299a06║青林垂影綠水為文形勝之地爽塏獨美山縣臺觀
GA001n0003_p0299a07║光盛一千餘閒複殿重房交疏對霤青臺紫閣浮道
GA001n0003_p0299a08║相通雖外有四時而內無寒暑房簷之內皆是山池
GA001n0003_p0299a09║松竹蘭芷垂列階墀含風團露流香吐馥
GA001n0003_p0299a10║至正光年中太后始造七層浮圖一所
GA001n0003_p0299a11║去地百仞是以邢子才碑文云俯聞激電㫄屬奔星
GA001n0003_p0299a12║是也妝飾華麗侔於永甯金盤寶鐸煥爛霞表
GA001n0003_p0299a13║〔魏書〕釋老志永甯寺浮圖高四十丈景明寺亦其
GA001n0003_p0299a14║亞也
GA001n0003_p0299a15║寺有三池△雈蒲蔆藕水物生焉
GA001n0003_p0299a16║或黃甲紫鱗出沒於蘩藻或青鳬白雁沈浮於淥水
GA001n0003_p0299a17║𥗇磑舂簸皆用水功伽藍之妙最為稱首
GA001n0003_p0299a18║時世好崇福四月七日京師諸象皆來此寺尚書祠部
GA001n0003_p0299a19║曹錄象凡有一千餘軀至八日以次入宣陽門向閶闔
GA001n0003_p0299a20║宮前受皇帝散花
GA001n0003_p0299b01║於是金花映日寶蓋浮雲幡幢若林香煙似霧梵樂
GA001n0003_p0299b02║法音聒動天地百戲騰驤所在駢比名僧德眾負錫
GA001n0003_p0299b03║為羣信徒法侶持花成藪車騎填咽繁衍相傾時有
GA001n0003_p0299b04║西域胡沙門見此唱言佛國
GA001n0003_p0299b05║至永熙中始詔國子祭酒邢子才為寺碑文
GA001n0003_p0299b06║子才河閒人也志性通敏風雅潤朗下帷覃思温故
GA001n0003_p0299b07║知新文宗學府騰班馬而孤上英規勝範陵許郭而
GA001n0003_p0299b08║獨高是以衣冠之士輻輳在門懷道之賓去來滿室
GA001n0003_p0299b09║升其堂者猶登孔氏之門沾其賞者若得東吳之句
GA001n0003_p0299b10║藉甚當時聲馳遐邇正光末解褐為世宗挽郎奉朝
GA001n0003_p0299b11║請尋進中書侍郎黃門子才洽聞博見無所不通軍
GA001n0003_p0299b12║國制度罔不訪及自王室不靖虎門業廢復遷國子
GA001n0003_p0299b13║祭酒謨訓上庠子才罰惰賞勤專心勸誘青領之生
GA001n0003_p0299b14║競懷雅術洙泗之風茲焉復盛永熙末年以母老辭
GA001n0003_p0299b15║帝不許之子才辭請懇至涕淚俱下帝乃許之詔以
GA001n0003_p0299b16║光祿大夫歸養私庭所在之處給事力五人歲一朝
GA001n0003_p0299b17║以備顧問王侯祖道若漢朝之送二疏暨皇居徙鄴
GA001n0003_p0299b18║民訟殷繁前格後詔自相予奪法吏疑獄簿領成山
GA001n0003_p0299b19║乃敕子才與散騎常侍温子昇撰麟趾新制十五篇
GA001n0003_p0299b20║省府以之決疑州郡用為治本武定中除驃騎大將
GA001n0003_p0300a01║軍西兖州刺史為政清靜吏民安之復徵為中書令
GA001n0003_p0300a02║時戎馬在郊朝廷多事國朝禮儀咸自子才出所制
GA001n0003_p0300a03║詩賦詔策章表碑頌贊記五百篇皆傳於世鄰國欽
GA001n0003_p0300a04║其模楷朝野以為美談也
GA001n0003_p0300a05║〔按〕邢子才傳在北齊書〔又按〕魏書彭城王勰為
GA001n0003_p0300a06║高肇所搆無罪見害景明報德二寺千餘僧鳴鐘
GA001n0003_p0300a07║將齋聞勰薨皆嗟歎不食飲水而罷
GA001n0003_p0300a08║大統寺在景明寺西所謂利民里寺南有三公令史高
GA001n0003_p0300a09║顯略宅
GA001n0003_p0300a10║每於夜見赤光行於堂前如此者非一向光明所掘
GA001n0003_p0300a11║地丈餘得黃金千斤銘云蘇秦家金得者為吾造功
GA001n0003_p0300a12║德顯略遂造招福寺以是△人謂此地是蘇秦舊宅當
GA001n0003_p0300a13║時元乂秉政聞其得金就略索之以二十斤與之（衒之
GA001n0003_p0300a14║按蘇秦時未有佛法功德者不必是寺應是碑銘之類頌其聲跡也）
GA001n0003_p0300a15║東有秦太上公二寺在景明南一里西寺太后所立東
GA001n0003_p0300a16║寺皇姨所造竝為父追福因以名之時人號為雙女寺
GA001n0003_p0300a17║竝門鄰洛水林木扶疏布葉垂陰各有五層浮圖一
GA001n0003_p0300a18║高五十丈素綵布工比於景明至於六齋常有中黃
GA001n0003_p0300a19║門一人監護僧舍襯施供具諸寺莫及焉
GA001n0003_p0300a20║東寺有靈臺一所
GA001n0003_p0300b01║基址雖頹猶高五丈餘即是漢光武所立者靈臺東
GA001n0003_p0300b02║辟雍是魏武所立者至我正光中造明堂於辟雍之
GA001n0003_p0300b03║西南上圓下方八窗四▆
GA001n0003_p0300b04║汝南王復造甎浮圖於靈臺之上
GA001n0003_p0300b05║孝昌初妖賊四侵州郡失據朝廷設募征格於明堂
GA001n0003_p0300b06║之上從戎者拜曠野將軍偏將軍裨將軍當時甲冑
GA001n0003_p0300b07║之士號明堂隊時有虎賁駱子淵者自云洛陽人昔
GA001n0003_p0300b08║孝昌年戍在彭城其同營人樊元寶得假還京師子
GA001n0003_p0300b09║淵附書一封令達其家云宅在靈臺南近洛水卿即
GA001n0003_p0300b10║是至彼家人自出相看元寶如其言至靈臺南了無
GA001n0003_p0300b11║家人可問徙倚欲去忽見一老翁來問何從而來㫄
GA001n0003_p0300b12║皇於此元寶具向道之老翁云是吾兒也取書引元
GA001n0003_p0300b13║寶入遂見館閣崇寛屋宇佳麗既坐命婢取酒須臾
GA001n0003_p0300b14║見婢抱一死小兒而過元寶初甚怪之俄而酒至色
GA001n0003_p0300b15║甚紅香美異常兼設珍羞海陸具備飲訖辭還老翁
GA001n0003_p0300b16║送元寶出云後會難期以為悽恨別甚殷勤老翁還
GA001n0003_p0300b17║入元寶不復見其門巷但見高岸對水淥波東傾唯
GA001n0003_p0300b18║見一童子可年十四五新溺死鼻中出血方知所飲
GA001n0003_p0300b19║酒是其血也及還彭城子淵已失矣元寶子淵同戍
GA001n0003_p0300b20║三年不知是洛水之神也
GA001n0003_p0301a01║報德寺高祖孝文皇帝所立也為馮太后追福在開陽
GA001n0003_p0301a02║門外三里開陽門御道東有漢國子學堂堂前有三種
GA001n0003_p0301a03║字石經二十五碑
GA001n0003_p0301a04║表裏刻之寫春秋二部作篆科蚪隸三種字漢右中
GA001n0003_p0301a05║郎將蔡邕筆之遺跡也猶有十八碑餘皆殘毁復有
GA001n0003_p0301a06║石碑四十八枚亦表裏隸書寫周易尚書公羊禮記
GA001n0003_p0301a07║四部又讚學碑一所竝在堂前魏文帝作典論六碑至
GA001n0003_p0301a08║太和十七年猶有四碑
GA001n0003_p0301a09║高祖題為勸學里里有大覺三寶甯遠三寺武定四年
GA001n0003_p0301a10║大將軍遷石經於鄴
GA001n0003_p0301a11║〔魏書〕釋老志太和四年詔以鷹坊為報德寺〔又〕
GA001n0003_p0301a12║世宗二年於恆農郡荊山造珉玉丈六像迎置洛
GA001n0003_p0301a13║濱報德寺世宗躬親致敬〔通鑑〕東魏武定四年
GA001n0003_p0301a14║丞相歡如鄴高澄遷洛陽石經五十二碑於鄴
GA001n0003_p0301a15║周迴有園珍果出焉有大谷棃重十斤從樹著地盡
GA001n0003_p0301a16║化為水如承光之柰承光寺亦多果木柰味甚美冠
GA001n0003_p0301a17║於京師
GA001n0003_p0301a18║勸學里東有延賢里里內有正覺寺尚書令王肅所立
GA001n0003_p0301a19║也
GA001n0003_p0301a20║肅字恭懿琅邪人偽齊雍州刺史奐之子也贍學多
GA001n0003_p0301b01║通才辭美茂為齊祕書丞太和十八年背逆歸順時
GA001n0003_p0301b02║高祖新營洛邑多所造制肅博識舊事大有禆益高
GA001n0003_p0301b03║祖甚重之常呼王生延賢之名因肅立之肅在江南
GA001n0003_p0301b04║日聘謝氏為妻及至京師復尚公主其後謝氏入道
GA001n0003_p0301b05║為尼亦來奔肅見肅尚主謝作五言詩以贈之其詩
GA001n0003_p0301b06║曰：本為簿上蠶　今作機上絲得路逐勝去　頗憶纒緜
GA001n0003_p0301b07║時公主代肅答謝云：鍼是貫線物　目中恆任絲得帛
GA001n0003_p0301b08║縫新去　何能納故時甚有愧謝之色遂造正覺寺
GA001n0003_p0301b09║以憩之肅憶父非理受禍常有子胥報楚之意畢身
GA001n0003_p0301b10║素服不聽樂時人以此稱之肅初入國不食羊肉及
GA001n0003_p0301b11║酪漿等常飯鯽魚羹渴飲茗汁京師士子見肅一飲
GA001n0003_p0301b12║一斗號為漏卮經數年已後肅與高祖殿會食羊肉
GA001n0003_p0301b13║酪粥甚多高祖怪之謂肅曰卿中國之味也羊肉何
GA001n0003_p0301b14║如魚羹茗飲何如酪漿肅對曰羊者是陸產之最魚
GA001n0003_p0301b15║者是水族之長所好不同竝各稱珍以味言之是有
GA001n0003_p0301b16║優劣羊比齊魯大邦魚比邾莒小國惟茗不中與酪
GA001n0003_p0301b17║作奴高祖大笑因舉酒曰三三橫兩兩縱誰能辨之
GA001n0003_p0301b18║賜金鍾御史中丞李彪曰沽酒老嫗甕注瓨屠兒割
GA001n0003_p0301b19║肉與稱同尚書右丞甄琛曰吳人浮水自云工伎兒
GA001n0003_p0301b20║擲繩在虛空彭城王勰曰臣始解此是習字高祖即
GA001n0003_p0302a01║以金鍾賜彪朝廷服彪聰明有知甄琛和之亦速彭
GA001n0003_p0302a02║城王謂肅曰卿不重齊魯大邦而愛邾莒小國肅對
GA001n0003_p0302a03║曰鄉曲所美不得不好彭城王重謂曰卿明日顧我
GA001n0003_p0302a04║為卿設邾莒之飱亦有酪奴因此復號茗飲為酪奴
GA001n0003_p0302a05║時給事中劉縞慕肅之風專習茗飲彭城王謂縞曰
GA001n0003_p0302a06║卿不慕王侯八珍好蒼頭水厄海上有逐臰之夫里
GA001n0003_p0302a07║內有學顰之婦以卿言之即是也其彭城王家有吳奴
GA001n0003_p0302a08║以此言戲之自是朝貴燕會雖設茗飲皆恥不復
GA001n0003_p0302a09║食唯江表殘民遠來降者好之後蕭衍子西豐侯蕭
GA001n0003_p0302a10║正德歸降時元乂欲為之設茗飲先問卿於水厄多
GA001n0003_p0302a11║少正德不曉乂意答曰下官雖生長水鄉而立身已
GA001n0003_p0302a12║來不遭陽侯之難元乂與舉座之客大笑焉
GA001n0003_p0302a13║〔魏書〕王肅傳與此大同〔又〕甄琛字思伯中山無
GA001n0003_p0302a14║極人少敏悟學覽經史頗有刀筆官至車騎將軍
GA001n0003_p0302a15║侍中諡孝穆〔梁書〕蕭正德文帝子臨川王宏之
GA001n0003_p0302a16║此云蕭衍子蓋緣正德入北自稱梁太子也
GA001n0003_p0302a17║龍華寺廣陵王所立也追聖寺北海王所立也竝在報
GA001n0003_p0302a18║德寺之東
GA001n0003_p0302a19║法事僧房比秦太上公京師寺皆種雜果而此二寺
GA001n0003_p0302a20║園林茂盛莫與之爭
GA001n0003_p0302b01║〔北史〕廣陵王欣傳欣字慶樂初封沛王好營產業
GA001n0003_p0302b02║多所樹藝京師名果皆出其園〔又〕北海王詳字
GA001n0003_p0302b03║季豫獻文帝弟七子太和九年封
GA001n0003_p0302b04║宣陽門外四里至洛水上作浮橋所謂永橋也
GA001n0003_p0302b05║神龜中常景為勒銘其辭曰：浩浩大川　泱泱清洛導
GA001n0003_p0302b06║源熊耳　控流巨壑納穀吐伊　貫周淹亳近達河宗　遠
GA001n0003_p0302b07║朝海若兆惟洛食　實曰土中上應張柳　下據河崧寒
GA001n0003_p0302b08║暑攸叶　日月載融帝世光宅　圅夏同風前臨少室　却
GA001n0003_p0302b09║負太行制巖東邑　峭峘西疆四險之地　六達之莊恃
GA001n0003_p0302b10║德則固　失道則亾詳觀古昔　列見邱墳乃禪乃革
GA001n0003_p0302b11║　或質或文周餘九裂　漢季三分魏風衰晚　晉景雕曛天
GA001n0003_p0302b12║地發輝　圖書受命皇建有極　神功無競魏籙仰天　元
GA001n0003_p0302b13║符握鏡璽運會昌　龍圖受命乃睠書軌　永懷保定敷
GA001n0003_p0302b14║茲景跡　流美洪謨襲我冠冕　正我神樞水陸兼會　周
GA001n0003_p0302b15║鄭交衢爰勒洛汭　敢告中區南北兩岸有華表舉高
GA001n0003_p0302b16║二十丈華表上作鳳皇似欲沖天勢
GA001n0003_p0302b17║〔魏書〕常景傳蕭綜降附徐州清復遣景兼尚書持
GA001n0003_p0302b18║節馳與行臺都督觀機部分景行經洛汭乃作銘
GA001n0003_p0302b19║曰
GA001n0003_p0302b20║永橋以南圓邱以北伊洛之閒夾御道有四夷館道東
GA001n0003_p0303a01║有四館一名金陵二名燕然三名扶桑四名崦嵫道西
GA001n0003_p0303a02║有四里一曰歸正二曰歸德三曰慕化四曰慕義吳人
GA001n0003_p0303a03║投國者處金陵館三年已後賜宅歸正里
GA001n0003_p0303a04║景明初偽齊建安王蕭寶夤來降封會稽公為築宅
GA001n0003_p0303a05║於歸正里後進爵為齊王尚南陽長公主寶夤恥與
GA001n0003_p0303a06║夷人同列令公主啟世宗求入城內世宗從之賜宅
GA001n0003_p0303a07║於永安里正光四年中蕭衍子西豐侯蕭正德來降
GA001n0003_p0303a08║處金陵館為築宅歸正里正德捨宅為歸正寺
GA001n0003_p0303a09║〔南史〕蕭寶夤字智亮齊明帝六子也封鄱陽王齊
GA001n0003_p0303a10║亡奔魏後以反誅
GA001n0003_p0303a11║北夷來降者處燕然館三年已後賜宅歸德里
GA001n0003_p0303a12║正光年芮芮主郁久閭阿那肱來朝執事者莫知所
GA001n0003_p0303a13║處中書舍人常景議云咸甯中單于來朝晉世處之
GA001n0003_p0303a14║王公特進下可班那肱蕃王儀同之閒朝廷從其議
GA001n0003_p0303a15║又處之燕然館賜宅歸德里北（夷酋長遺子入）侍者常秋來
GA001n0003_p0303a16║春去避中國之熱時人謂之雁臣
GA001n0003_p0303a17║〔魏書〕正光元年九月壬辰蠕蠕王阿那瓌來奔十
GA001n0003_p0303a18║一月封朔方郡公十二月詔送北歸
GA001n0003_p0303a19║東夷來坿者處扶桑館賜宅慕化里西夷來坿者處崦
GA001n0003_p0303a20║嵫館賜宅慕義里
GA001n0003_p0303b01║自蔥嶺已西至於大秦百國千城莫不款坿商胡販
GA001n0003_p0303b02║客日奔塞下所謂盡天地之區已樂中國土風因而
GA001n0003_p0303b03║宅者不可勝數是以坿化之民萬有餘家門巷修整
GA001n0003_p0303b04║閶闔填列青槐蔭陌綠柳垂庭天下難得之貨咸悉
GA001n0003_p0303b05║在焉別立市於洛水南號曰四通市民閒謂之永橋
GA001n0003_p0303b06║市伊洛之魚多於此賣士庶須鱠皆詣取之魚味甚
GA001n0003_p0303b07║美京師語曰洛鯉伊魴貴於牛羊
GA001n0003_p0303b08║永橋南道東有白象獅子二坊
GA001n0003_p0303b09║白象者永平二年乾羅國胡王所獻皆施五彩屏風
GA001n0003_p0303b10║七寶座牀容數人真是異物常養象於乘黃曹象常
GA001n0003_p0303b11║壞屋敗牆走出於外逢樹即拔遇牆亦倒百姓驚怖
GA001n0003_p0303b12║奔走交馳太后遂徙象於此坊師子者波斯國胡王
GA001n0003_p0303b13║所獻也為逆賊万俟醜奴所獲留於寇中永安末醜
GA001n0003_p0303b14║奴破滅始達京師莊帝謂侍中李彧曰朕聞虎見師
GA001n0003_p0303b15║子必伏可覓試之於是詔近山郡縣捕虎以送鞏縣
GA001n0003_p0303b16║山陽竝送二虎一豹帝在華林園觀之於是虎豹見
GA001n0003_p0303b17║師子悉皆瞑目不敢仰視園中素育一盲熊性甚馴
GA001n0003_p0303b18║帝令取試之虞人牽盲熊至聞師子氣驚怖跳踉曳
GA001n0003_p0303b19║鎖而走帝大笑普泰元年廣陵王即位詔曰禽獸囚
GA001n0003_p0303b20║之則違其性宜放還山林師子亦令送歸本國送師
GA001n0003_p0304a01║子胡以波斯道遠不可送達遂在路殺師子而返有
GA001n0003_p0304a02║司劾罪以違旨論廣陵王曰豈以師子而罪人也遂
GA001n0003_p0304a03║赦之
GA001n0003_p0304a04║菩提寺西域胡人所立也在慕義里
GA001n0003_p0304a05║沙門達多發冢取甎得一人以進時太后與明帝在
GA001n0003_p0304a06║華林都堂以為妖異謂黃門侍郎徐紇曰上古以來
GA001n0003_p0304a07║頗有此事否紇曰昔魏時發冢得霍光女壻范明友
GA001n0003_p0304a08║家奴說漢朝廢立與史書相符此不足為異也后即
GA001n0003_p0304a09║令紇問其姓名死來幾年何所飲食死者曰臣姓崔
GA001n0003_p0304a10║名涵字子洪博陵平安人也父名暢母姓魏家在城
GA001n0003_p0304a11║西阜財里死時年十五今滿二十七在地下十有二
GA001n0003_p0304a12║年嘗似醉臥無所食也時復遊行或遇飯食如似夢
GA001n0003_p0304a13║中不甚辨了后即遣門下錄事張秀雋詣準財里訪
GA001n0003_p0304a14║涵父母果得崔暢其妻魏氏秀雋問暢曰卿有兒死
GA001n0003_p0304a15║否暢曰有一息子涵年十五而死秀雋曰為人所發
GA001n0003_p0304a16║今日蘇活在華林園中主上故遣我來問暢聞驚怖
GA001n0003_p0304a17║曰實無此兒向者謬言秀雋還具以實陳聞后遣雋
GA001n0003_p0304a18║送涵向家暢聞涵至門前起火手持刀魏氏把桃枝
GA001n0003_p0304a19║謂曰汝不須來吾非汝父汝非吾子急手速去可得
GA001n0003_p0304a20║無殃涵遂捨去遊於京巷常宿寺門下汝南王賜黃
GA001n0003_p0304b01║衣一具涵性畏日不敢仰視又畏水火及兵刃之屬
GA001n0003_p0304b02║常走於逵路遇疲則止不徐行也時人猶謂是鬼洛
GA001n0003_p0304b03║陽大市北奉終里多賣送死之具及諸棺槨涵謂曰
GA001n0003_p0304b04║作柏木棺勿以桑木為榱人問其故涵曰吾在地下
GA001n0003_p0304b05║見人發鬼兵有一鬼訴稱是柏棺應免主兵吏曰爾雖柏
GA001n0003_p0304b06║棺桑木為榱遂不免兵京師聞此柏木湧貴人疑賣
GA001n0003_p0304b07║棺者貨涵為此言也
GA001n0003_p0304b08║高陽王寺高陽王雍之宅也在津陽門外三里御道西
GA001n0003_p0304b09║雍之為爾朱榮所害也捨宅以為寺
GA001n0003_p0304b10║正光中雍為丞相給羽葆鼓吹虎賁班劒百人貴極
GA001n0003_p0304b11║人臣富兼山海居止第宅匹於帝宮白壁丹楹窈窕
GA001n0003_p0304b12║連亙飛簷反宇轇轕周通童僕六千妓女五百隨珠
GA001n0003_p0304b13║照日羅衣從風自漢晉以來諸王豪侈未之有也出
GA001n0003_p0304b14║則鳴騶夾道文物成行鐃歌發響笳聲哀轉入則歌
GA001n0003_p0304b15║妓舞女擊筑吹笙絲管迭奏連宵盡日其竹林魚池
GA001n0003_p0304b16║侔於禁苑芳草如積珍木連陰雍耆口味厚自奉養
GA001n0003_p0304b17║一食必以數萬錢為限海陸珍羞方丈於前陳留侯
GA001n0003_p0304b18║李崇謂人曰高陽一食敵我千日崇為尚書令儀同
GA001n0003_p0304b19║三司亦富傾天下僮僕千人而性多儉恡惡衣麤食
GA001n0003_p0304b20║常無肉味止有韭薤崇客李元祐語人曰李令公一
GA001n0003_p0305a01║食十八種人問其故元祐曰二九一十八聞者大笑
GA001n0003_p0305a02║世人即以為譏罵雍薨後諸伎悉令入道或有嫁者
GA001n0003_p0305a03║美人徐月華善彈箜篌能為明妃出塞之歌聞者莫
GA001n0003_p0305a04║不動容永安中與衞將軍原士康為側室宅近清陽
GA001n0003_p0305a05║門徐鼓箜篌而歌哀聲入雲行路聽者俄而成市徐
GA001n0003_p0305a06║常語士康曰王有二美姬一名修容一名豔姿竝蛾眉
GA001n0003_p0305a07║皓齒潔貌傾城修容亦能為綠水歌豔姿善么鳳舞
GA001n0003_p0305a08║竝愛傾後室寵冠諸姬士康聞此遂常令徐淥水
GA001n0003_p0305a09║么鳳之曲焉
GA001n0003_p0305a10║〔魏書〕高陽王雍獻文帝弟四子也北史稱雍歲祿
GA001n0003_p0305a11║至四萬石伎侍盈房榮貴之盛兄弟莫及
GA001n0003_p0305a12║高陽宅北有中甘里
GA001n0003_p0305a13║里內潁川荀子文年十三幼而聰辨神情卓異雖黃
GA001n0003_p0305a14║琬文舉無以加之正光初廣宗潘崇和講服氏春秋
GA001n0003_p0305a15║於城東昭義里子文攝齊北面就和受道時趙郡李
GA001n0003_p0305a16║才問子文曰荀生住在何處子文對曰僕住在中甘
GA001n0003_p0305a17║里才曰何為住城南城南有四夷館才以此譏之子
GA001n0003_p0305a18║文對曰國陽勝地卿何怪也若言川澗伊洛崢嶸語
GA001n0003_p0305a19║其舊事靈臺石經招提之美報德景明當世富貴高
GA001n0003_p0305a20║陽廣平四方風俗萬國千城若論人物有我無卿才
GA001n0003_p0305b01║無以對之崇和曰汝穎之士利如錐燕趙之士鈍如
GA001n0003_p0305b02║錘信非虛言也舉學皆笑焉
GA001n0003_p0305b03║〔按〕北史儒林傳於服氏春秋有潘叔虔當即崇和
GA001n0003_p0305b04║之字
GA001n0003_p0305b05║崇虛寺在城西即漢之躍龍園也
GA001n0003_p0305b06║延熹九年桓帝祠老子於躍龍園設華蓋之座用郊
GA001n0003_p0305b07║天之樂此其地也高祖遷京之始以地給民憩者多
GA001n0003_p0305b08║見妖怪是以人皆去之遂立寺焉
GA001n0003_p0305b09║〔按〕躍龍園後漢書作濯龍苑
GA001n0003_p0305b10║洛陽伽藍記鉤沈卷三終