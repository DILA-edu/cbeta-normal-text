GA001n0004_p0407a01║洛陽伽藍記卷第三
GA001n0004_p0407a02║魏撫軍府司馬楊衒之撰
GA001n0004_p0407a03║城南
GA001n0004_p0407a04║景明寺宣武皇帝所立也（漢魏無也字）景明年中立因以為名在宣
GA001n0004_p0407a05║陽門外一里御道東其寺東西南北方五百步前望嵩山少
GA001n0004_p0407a06║室却負帝城青林垂影綠水為文形勝之地爽塏獨美山懸
GA001n0004_p0407a07║堂光觀（漢魏作縣臺觀光照曠亦同）盛一千餘間複殿重房（如隱無此四字）交疏
GA001n0004_p0407a08║（漢魏疎）對霤青臺紫閣浮道相通雖外有四時而内無寒暑房
GA001n0004_p0407a09║簷之外皆是山池松竹（如隱照曠竹松）蘭芷垂列堦墀含風團露流
GA001n0004_p0407a10║香吐馥至正光（漢魏元）年中太后始造七層浮圖一所去地百
GA001n0004_p0408a01║仞是以邢子才碑文云俯聞（漢魏仰）激電傍屬奔星是也妝飾
GA001n0004_p0408a02║華麗侔於永寜金盤寶鐸煥爛霞表寺有三池雈蒲菱藕水
GA001n0004_p0408a03║物生焉或黃甲紫鱗出沒於蘩藻或（如隱無或字）青鳧白雁沉浮
GA001n0004_p0408a04║（照曠浮沈）於綠水𥗇磑舂簸皆用水功伽藍之妙最為（如隱照曠得）稱
GA001n0004_p0408a05║首時世好崇福四月七日京師諸像皆來此寺尚書祠（漢魏有部
GA001n0004_p0408a06║字）曹錄像凡（漢魏名）有一千餘軀至八日（二字如隱作八月節三字）以次入
GA001n0004_p0408a07║宣陽門向閶闔宮前受皇帝散花於時金花映日寶蓋浮雲
GA001n0004_p0408a08║旙幢若林香煙似霧梵樂法音聒動天地百戱騰驤所在駢
GA001n0004_p0408a09║比名僧德眾負錫為羣信徒法侶持花成藪車騎填咽繁衍
GA001n0004_p0408a10║相傾時有西域胡沙門見此唱言佛國至永熙年中始詔國
GA001n0004_p0409a01║子祭酒邢子才為寺碑文子才河間人也志性通敏風情雅
GA001n0004_p0409a02║潤（漢魏作風雅潤朗）下帷覃思温故知新文宗學府䠮（漢魏跨）班馬而
GA001n0004_p0409a03║孤上英規勝範陵（如隱照曠凌）許郭而獨高是以衣冠之士輻輳
GA001n0004_p0409a04║其（漢魏在）門懷道之賔去來滿室升（如隱照曠昇）其堂者若登孔氏
GA001n0004_p0409a05║之門沾其賞者猶聽（漢魏得）東吳之句藉甚當時聲馳遐邇正
GA001n0004_p0409a06║光末（如隱照曠中）解褐為世宗挽郎奉朝請尋進中書侍郎黃門
GA001n0004_p0409a07║子才洽聞博見無所不通軍國制度罔不訪及自王室不靖
GA001n0004_p0409a08║虎門業廢後（漢魏復）遷國子祭酒謨訓上庠子才罰惰賞勤專
GA001n0004_p0409a09║心勸誘青領之生競（如隱竟）懷雅術洙泗之風兹焉復盛永熙
GA001n0004_p0409a10║年末以母老辭帝不許之子才恪請懇至辭（漢魏辭請懇至涕綠君辭情懇
GA001n0004_p0410a01║至涕）淚俱下帝乃許之詔以光祿大夫歸養私庭所在（如隱生）之
GA001n0004_p0410a02║處給事力五人嵗一朝以備顧問王侯祖道若漢朝之送二
GA001n0004_p0410a03║疏暨皇居徙鄴民訟殷繁前格後詔（漢魏前革後沿照曠格下注云一作革詔下注
GA001n0004_p0410a04║云一作沿）自相與（照曠予）奪法吏疑獄簿領成山乃敕子才與散騎
GA001n0004_p0410a05║常侍温子昇撰麟趾新制十五篇省府以之決疑州郡用為
GA001n0004_p0410a06║治本武定中除驃騎大將軍西兖州刺史為政清靜吏民安
GA001n0004_p0410a07║之後（漢魏復）徵為中書令時戎馬在郊朝廷多事國禮朝儀咸
GA001n0004_p0410a08║（漢魏或照曠注云一作或）自子才出所製詩賦詔策章表碑頌讚（漢魏贊）記
GA001n0004_p0410a09║五百篇皆傳於世鄰國欽其模楷朝野以為美談也
GA001n0004_p0410a10║大統寺在景明寺西即（漢魏無即字）所謂利民里寺南有三公令史
GA001n0004_p0411a01║高顯略宅（案寰宇記作尚書高顯業）每（漢魏每下有於字）夜見赤光行於堂前如
GA001n0004_p0411a02║此者非一向光明所掘地丈餘得黃金百（漢魏千照曠注云一作千）斤銘
GA001n0004_p0411a03║云蘇秦家金得者為吾造功德顯略遂造招福寺（漢魏有以世二字）
GA001n0004_p0411a04║人謂此地是蘇秦舊宅當時元乂秉政聞其得金就略（如隱洛緑
GA001n0004_p0411a05║君落）索之（漢魏無之字）以二十（漢魏十二）斤與之衒之按蘇秦時未有佛
GA001n0004_p0411a06║法功德者不必是寺應是碑銘之類頌其聲跡也（如隱照曠連下條）
GA001n0004_p0411a07║東有秦太上（如隱師）公二寺在景明南一里西寺太后所立東寺
GA001n0004_p0411a08║皇（漢魏黃）姨所建（漢魏造）並為父追福因以名之時人號為雙女
GA001n0004_p0411a09║寺並門（漢魏有俱字）鄰洛水林木扶疎布葉垂隂各有五層浮圖
GA001n0004_p0411a10║一所高五十丈素綵畫（如隱照曠布）工比於景明至於六齋常有
GA001n0004_p0412a01║中黃門一人監護僧舎襯施供具諸寺莫及焉寺東有靈臺
GA001n0004_p0412a02║一所基址雖頹猶高五丈餘即是漢光武所立者（如隱照曠作漢武帝）
GA001n0004_p0412a03║靈臺東辟雍是魏武所立（漢魏有作字）者至我（漢魏無我字）正光中造
GA001n0004_p0412a04║明堂於辟雍之西南上圓下方八牕四闥汝南王復造甎浮
GA001n0004_p0412a05║圖於靈臺之上孝昌初妖賊四侵州郡失據朝廷設募征格
GA001n0004_p0412a06║於堂之北從戎者拜曠掖（漢魏夜魏書野）將軍偏將軍裨將軍當時
GA001n0004_p0412a07║甲冑之士號明堂隊（漢魏無隊字）時虎賁駱子淵者自云洛陽人
GA001n0004_p0412a08║昔孝昌年戍在彭城其同營人樊元寶得假還京（漢魏有師字）子
GA001n0004_p0412a09║淵附書一封令達其家云宅在靈臺南近洛河卿但（二字漢魏作水
GA001n0004_p0412a10║鄉即三字）是至彼家人自出相看元寶如其言至靈臺南了無人
GA001n0004_p0413a01║家可問徙倚欲去忽見一老翁（漢魏公照曠注云一作公下同）來問從何而
GA001n0004_p0413a02║來徬（漢魏傍）徨於此元寶具向道之老翁云是吾兒也取書引
GA001n0004_p0413a03║元寶入遂見館閣崇寬屋宇佳麗坐命婢取酒須臾見婢抱
GA001n0004_p0413a04║一死小兒而過元寶初甚怪之俄而酒至色甚紅香美異常
GA001n0004_p0413a05║兼設珍羞海陸具備（漢魏備具）飲訖辭還老翁送元寶出云後會
GA001n0004_p0413a06║難期以為悽恨別甚殷勤老翁還入元寶不復見其門巷但
GA001n0004_p0413a07║見高岸對水淥波東傾（漢魏綠水漣漪）惟見一童子可年十五新溺
GA001n0004_p0413a08║死鼻中出血方知所飲酒是其血也及還彭城子淵已失矣
GA001n0004_p0413a09║元寶與子淵同戍三年不知是洛水之神也
GA001n0004_p0413a10║報德寺高祖孝文皇帝所立也為馮太后追福在開陽門外三
GA001n0004_p0414a01║里開陽（漢魏道）門御道東有漢國子學堂堂前有三種字石經
GA001n0004_p0414a02║二十五碑表裏刻之寫春秋尚書二部作篆科斗隸三種字
GA001n0004_p0414a03║漢右中郎將（漢魏無將字）蔡邕筆之遺跡也猶有十八碑餘皆殘
GA001n0004_p0414a04║毀復有石碑四十八枚亦表裏隸書寫周易尚書公羊禮記
GA001n0004_p0414a05║四部又讚學（如隱綠君讀書）碑一所並在堂前魏文帝作典論六（如隱
GA001n0004_p0414a06║綠君云）碑至太和十七年猶有四存（如隱空格漢魏無存字）高祖題為勸
GA001n0004_p0414a07║學里里内（如隱漢魏無内字）有大（如隱文）覺三寶寜遠三寺武定四年
GA001n0004_p0414a08║大將軍遷石經於鄴（如隱穎照曠注云一作潁）週（漢魏周）廻有園珍果出焉
GA001n0004_p0414a09║有（照曠注云一作如）大谷（漢魏無此二字照曠作含消）梨重十斤從樹著地盡化
GA001n0004_p0414a10║為水（如隱漢魏無此十二字）如（如隱無如字）承光之柰（漢魏無此四字）承光寺亦多
GA001n0004_p0415a01║果木柰味甚美冠於京師（如隱照曠連下條）
GA001n0004_p0415a02║勸學里東有延賢里里内有正覺寺尚書令王肅所立也肅字
GA001n0004_p0415a03║恭懿琅琊人也（照曠無也字）偽齊雍州刺史奐之子也贍學多通
GA001n0004_p0415a04║才辭美茂為齊秘書丞太和十八年背逆歸順時高祖新營
GA001n0004_p0415a05║洛邑多所造制（如隱論照曠製）肅博識舊事大有裨益高祖甚重之
GA001n0004_p0415a06║常呼王生延賢之名因（漢魏無因字）肅立之肅在江南之日聘謝
GA001n0004_p0415a07║氏女為妻及至京師復尚公主謝作五言詩以（照曠無以字）贈之
GA001n0004_p0415a08║其詩曰：本為箔（漢魏簿）上蠶　今（照曠注云一作無）作機上絲得路逐勝
GA001n0004_p0415a09║去　頗憶纏綿（照曠注云一作絲）時公主代肅答謝云：針（漢魏鍼）是貫線
GA001n0004_p0415a10║（漢魏綿）物　目中恒任絲得帛縫新去　何能納故時肅甚（漢魏有有字照
GA001n0004_p0416a01║曠注云一本多有字）愧謝之（如隱有色字照曠注云一本多色字）遂造正覺寺以憩之肅
GA001n0004_p0416a02║憶父非理受禍常有子胥報楚之意畢（如隱卑）身素服不聽音
GA001n0004_p0416a03║（如隱無音字）樂時人以此稱之肅初入國不食羊肉及酪漿等物
GA001n0004_p0416a04║（漢魏無物字）常飯鯽魚羹渴飲茗汁京師士子見（如隱道）肅一飲一
GA001n0004_p0416a05║斗號為漏巵經數年已後肅與高祖殿會食羊肉酪粥甚多
GA001n0004_p0416a06║高祖怪之謂肅曰卿（漢魏即）中國之味也羊肉何如魚羹茗飲
GA001n0004_p0416a07║何如酪漿（漢魏作魚羹何如茗飲酪漿何如）肅對曰羊者是陸產之最魚者
GA001n0004_p0416a08║乃（漢魏是）水族（綠君旌）之長所好不同並各稱珍以味言之是有
GA001n0004_p0416a09║（如隱照曠甚是）優劣羊比齊魯大邦魚比邾莒小國惟茗不中與酪
GA001n0004_p0416a10║作奴高祖大笑因舉酒曰三三橫兩兩縱誰能辨之賜金鍾
GA001n0004_p0417a01║御史中丞李彪曰沽酒老嫗瓮（漢魏甕）注𤬪屠兒割肉與秤（漢魏
GA001n0004_p0417a02║稱）同尚書右丞甄琛曰吳人浮水自云工妓兒擲繩（如隱絕）在
GA001n0004_p0417a03║虛空彭城王勰曰臣始解此字（漢魏無字字）是習字高祖即以金
GA001n0004_p0417a04║鐘賜彪朝廷服彪聰明有智（漢魏知）甄琛和之亦速彭城王謂
GA001n0004_p0417a05║肅曰卿不重齊魯大邦而愛邾莒小國肅對曰鄉曲所美不
GA001n0004_p0417a06║得不好彭城王重謂曰卿明日顧我為卿設邾莒之食亦有
GA001n0004_p0417a07║酪奴因此復號茗飲為酪奴時給事中劉鎬（如隱照曠縞下仝）慕肅
GA001n0004_p0417a08║之風專習茗飲彭城王謂鎬曰卿不慕王侯八珍好蒼頭水
GA001n0004_p0417a09║厄海上有逐臭（漢魏臰）之夫里内有學顰之婦以卿言之即是
GA001n0004_p0417a10║也其彭城王家有吳奴以此言戯之自是朝貴讌（漢魏燕）會雖
GA001n0004_p0418a01║設茗飲皆恥不復食惟江表殘民遠來降者好之（漢魏飲焉）後蕭衍
GA001n0004_p0418a02║子西豐侯蕭正德歸降時元乂欲為之（漢魏無之字）設茗先問卿
GA001n0004_p0418a03║於水厄多少正德不曉乂意答曰下官雖（如隱照曠無雖字）生於水
GA001n0004_p0418a04║鄉而立身已來未遭陽侯之難元乂與舉坐之客皆（漢魏大）笑
GA001n0004_p0418a05║焉
GA001n0004_p0418a06║龍華寺廣陵王所立也追聖寺北海王所立也並在報德（如隱恩）
GA001n0004_p0418a07║寺之東法事僧房比秦太上公京師寺皆種雜果而此三（照曠
GA001n0004_p0418a08║二）寺園林茂盛莫之與（漢魏與之）爭（漢魏連下條）
GA001n0004_p0418a09║宣陽門外四里至洛水上作浮橋所謂永橋也神龜中常景為
GA001n0004_p0418a10║勒銘（如隱汭頌）其辭曰：浩浩大川　泱泱（如隱綠君決決）清洛道源熊耳　控
GA001n0004_p0419a01║流巨壑納穀吐伊　貫周淹亳近達河宗　遠朝海若兆（漢魏非）惟
GA001n0004_p0419a02║洛食　實曰（如隱綠君同）土中上應（漢魏映）張柳　下據河嵩寒暑攸叶
GA001n0004_p0419a03║　日月載融帝世光宅　函夏同風（如隱照曠□函下風漢魏函夏□風）前臨少室
GA001n0004_p0419a04║　却負太行制巖東邑　峭峘西疆四險（漢魏驗）之地　六達之莊恃
GA001n0004_p0419a05║德則固　失道則亡詳觀古昔　列見邱墳（如隱照曠詳觀古列考見邱墳漢魏古下
GA001n0004_p0419a06║空一格）乃禪乃革　或質或文周餘九裂（如隱綠君列）　漢季三分魏風
GA001n0004_p0419a07║衰晚　晉景雕曛天地發揮（漢魏輝）　圖書受命皇建有極　神功無
GA001n0004_p0419a08║競魏籙仰天　玄符握鏡璽運會昌　龍圖受命乃睠書軌　永懷
GA001n0004_p0419a09║保（如隱寶）定敷兹景跡　流美洪謨（漢魏模）襲我冠冕　正我神樞水
GA001n0004_p0419a10║陸兼會　周鄭交衢爰勒洛汭　敢告中區南北兩岸有華表舉
GA001n0004_p0420a01║高二十丈華表上作鳳凰似欲沖天勢永橋以南圜（漢魏圓）立
GA001n0004_p0420a02║以北伊洛之間夾御道有四夷館道東有四館一名金陵二
GA001n0004_p0420a03║名燕然三名扶桑四名崦嵫道西有四館（如隱無以上二十一字）一曰
GA001n0004_p0420a04║歸正二曰歸德三曰慕化四曰慕義吳人投國者處金陵館
GA001n0004_p0420a05║三年已後賜宅歸正里景明初偽齊建安王（漢魏無王字）蕭寶夤
GA001n0004_p0420a06║（如隱照曠寅）來降封會稽公為築宅於歸正里後進爵為齊王尚
GA001n0004_p0420a07║南陽長公主寶夤恥與夷人同列（如隱空格）令公主啟世宗求入
GA001n0004_p0420a08║城内世宗從之賜宅於永安里正光四年中蕭衍子西豐侯
GA001n0004_p0420a09║蕭正德來降處金陵館為築宅歸正里正德捨宅為歸正寺
GA001n0004_p0420a10║北夷來附者處燕然館三年已後賜宅歸德里正光元（漢魏無元
GA001n0004_p0421a01║字）年蠕蠕主郁久閭阿那肱（如隱□□至都久閭阿那肱漢魏年下作芮字芮下空一格照
GA001n0004_p0421a02║曠肱下注云史作環下同案魏書蠕蠕傳姓郁久閭氏肱作瓌）來朝執事者莫知所處中書
GA001n0004_p0421a03║舎人常景議云咸寜中單于來朝晉世處之王公特進之（漢魏
GA001n0004_p0421a04║無之字）下可班那肱蕃王儀同之間朝廷從其議又處之燕然
GA001n0004_p0421a05║館賜宅歸德里北夷酋長遣子入侍者常秋來春去避中國
GA001n0004_p0421a06║之熱時人謂之雁臣東夷來附者處扶桑館賜宅慕化里西
GA001n0004_p0421a07║夷來附者處（漢魏有之字）崦嵫館賜宅慕義里自葱嶺已西至於
GA001n0004_p0421a08║大秦百國千城莫不欵（如隱照曠歡）附商胡販客日奔塞下所謂
GA001n0004_p0421a09║（漢魏無謂字）盡天地之區已（漢魏矣）樂中國土風因而宅者不可勝
GA001n0004_p0421a10║數是以附化之民萬有餘家門巷修整閶闔填列青槐蔭栢
GA001n0004_p0422a01║綠柳（如隱樹）垂庭天下難得之貨咸悉在焉別立市於洛（如隱樂）
GA001n0004_p0422a02║水南號曰四通市民間謂（漢魏為）永橋市（漢魏寺）伊洛之魚多於
GA001n0004_p0422a03║此賣士庶須膾皆詣取之魚味甚美京師語曰伊洛鯉魴（如隱
GA001n0004_p0422a04║照曠洛鯉伊魴）貴於牛羊永橋南道東有白象獅子二坊白象者永
GA001n0004_p0422a05║平二年乾羅國胡王所獻皆施五綵（漢魏彩）屏風七寶坐床容
GA001n0004_p0422a06║數人真是異物常養象於乘黃曹象常壞屋敗墻走出於外
GA001n0004_p0422a07║逢樹即拔遇墻則（如隱漢魏亦）倒百姓驚怖奔走交馳太后遂徙
GA001n0004_p0422a08║象於此坊獅子者波斯國胡王所獻也為逆賊万俟（如隱侯）醜
GA001n0004_p0422a09║奴所獲留於寇中永安末醜奴破滅（如隱照曠無滅字）始達京師莊
GA001n0004_p0422a10║帝謂侍中李或（集證改彧）曰朕聞虎見獅子必伏可覔試（如隱誠）之
GA001n0004_p0423a01║於是詔近山郡縣捕虎以送鞏縣山陽並送二虎一豹帝在
GA001n0004_p0423a02║華林園觀之於是虎豹見獅子悉皆瞑目不敢仰視園中素
GA001n0004_p0423a03║有（漢魏育下無盲字）一盲熊性甚馴帝令取試之虞人牽盲熊（漢魏育羆）
GA001n0004_p0423a04║至聞獅子氣驚怖跳踉曳鎻（漢魏鏁）而走帝大笑普泰元年廣
GA001n0004_p0423a05║陵王即位詔曰禽獸囚之則違其性宜放還山林獅子亦令
GA001n0004_p0423a06║送歸本國送獅子者（如隱胡）以波斯道不可送（漢魏無送字）達遂在
GA001n0004_p0423a07║路殺（漢魏却）獅子而返有司糺劾罪以違旨論廣陵王曰豈以
GA001n0004_p0423a08║獅子而罪人也遂赦之
GA001n0004_p0423a09║菩提寺西域胡人所立也在慕義里沙門達多發塜取甎得一
GA001n0004_p0423a10║人以進時太后與明帝在華林都堂以為妖異謂黃門侍郎
GA001n0004_p0424a01║徐紇曰上古以來頗有此事否紇曰昔魏時發塜得霍光女
GA001n0004_p0424a02║壻范明友家奴說漢朝廢立與史書相符此不足為異也后
GA001n0004_p0424a03║即（如隱照曠無即字）令紇問其姓名死來幾年何所飲食死者曰臣
GA001n0004_p0424a04║姓崔名洪字子涵（如隱照曠名涵字子洪）博陵（漢魏令）安平人也父名暢
GA001n0004_p0424a05║母姓魏家在城西準（如隱阜）財里死時年十五今滿二十七在
GA001n0004_p0424a06║地下有十二年（如隱照曠無下字有十作十有）常似醉卧無所食也時復遊
GA001n0004_p0424a07║行或遇飯食如似夢中不甚辨了后即遣門下録事張秀擕
GA001n0004_p0424a08║詣準財里訪涵父母果得崔暢其妻魏氏秀擕問暢曰卿有
GA001n0004_p0424a09║兒死否暢曰有一息字子涵（如隱照曠無一字字字）年十五而死秀擕
GA001n0004_p0424a10║曰為人所發今日蘇活在華林園中主人故遣我來相問暢
GA001n0004_p0425a01║聞驚怖曰實無此兒向者謬言秀擕還具以實陳聞后遣擕
GA001n0004_p0425a02║送涵回（漢魏向）家暢聞涵（漢魏無涵字）至門前起火手持刀魏氏把
GA001n0004_p0425a03║桃枝謂曰汝不須來吾非汝父汝非吾子急急（如隱照曠急手）速去
GA001n0004_p0425a04║可得無殃涵遂捨去遊於京師（漢魏巷）常宿寺門下汝南王賜
GA001n0004_p0425a05║黃衣一具涵性畏日不敢仰視又畏水火及刀兵（漢魏兵刃）之屬
GA001n0004_p0425a06║常走於逵路遇（漢魏無遇字）疲則止不徐行也時人猶謂是鬼洛
GA001n0004_p0425a07║陽大（如隱綠君太）市北奉終里里内之人多（漢魏無多字）賣送死人之
GA001n0004_p0425a08║具及諸棺槨涵謂曰作柏木棺勿以桑木為欀人問其故涵
GA001n0004_p0425a09║曰吾在地下見人發鬼兵有一鬼訴稱是柏棺應免主兵吏
GA001n0004_p0425a10║曰爾雖柏棺桑木為欀遂不免（漢魏有兵字）京師聞此柏木踴貴
GA001n0004_p0426a01║人疑賣棺（漢魏無棺字）者貨涵發此（如隱照曠有等之二字）言也
GA001n0004_p0426a02║高陽王寺高陽王雍之宅也在津陽門外三里御道西（漢魏有傍字）
GA001n0004_p0426a03║雍為尒朱榮所害也捨宅以為寺正光中雍為丞相給輿（漢魏
GA001n0004_p0426a04║無輿字照曠注云一本多一輿字）羽葆鼓吹虎賁班劍百人貴極人臣富兼
GA001n0004_p0426a05║山海居止第宅匹於帝宮白殿丹楹（如隱照曠檻）窈窕連亘飛簷
GA001n0004_p0426a06║峻（如隱反照曠仄注云一作峻）宇轇轕週（漢魏周）通僮僕六千妓女五百隨
GA001n0004_p0426a07║（如隱隋）珠照日羅衣從風自漢晉以來諸王豪侈未之（漢魏無之字）
GA001n0004_p0426a08║有也出則鳴騶御道文物成行鐃吹響發（漢魏發響）笳聲哀轉入
GA001n0004_p0426a09║則歌姬舞女擊筑（漢魏繁竹）吹笙絲管迭奏連宵（漢魏霄）盡日其竹
GA001n0004_p0426a10║林魚池侔於禁苑芳草如積珍木連隂雍嗜口味厚自奉養
GA001n0004_p0427a01║一食（如隱日）必以數萬錢為限海陸珍羞方丈於前陳留侯李
GA001n0004_p0427a02║崇謂人曰高陽一食（如隱照曠日）敵我千日崇為尚書令儀同三
GA001n0004_p0427a03║司亦富傾天下僮僕千人而性多儉恡惡衣麤食常無肉味
GA001n0004_p0427a04║（如隱亦常無肉）止有韭菹（漢魏薤）崇客李元佑（漢魏祐）語人云李令公一
GA001n0004_p0427a05║食十八種人問其故元佑曰二九（漢魏韭）一十八聞者大笑世
GA001n0004_p0427a06║人即以為（漢魏無為字）譏罵雍薨後諸妓悉令入道或有嫁者美
GA001n0004_p0427a07║人徐月華善彈箜篌能為明妃出塞之曲（漢魏無曲字）歌聞者莫
GA001n0004_p0427a08║不動容永安中與衞將軍源（如隱漢魏原）士康為側室宅近青陽
GA001n0004_p0427a09║門徐鼓箜篌而歌哀聲入雲行路聽者俄而成市徐常語士
GA001n0004_p0427a10║康云王有二美（漢魏無美字）姬一名脩容二名豔姿並蛾眉皓齒
GA001n0004_p0428a01║潔貌傾城脩容亦能為綠水歌豔姿善（照曠作尤善作三字）么（如隱火下同）
GA001n0004_p0428a02║鳳舞並愛傾後室寵冠諸姬士康（如隱原）聞此遂常令徐鼓綠
GA001n0004_p0428a03║水么鳳之曲焉高陽宅北有中甘里里内潁川荀子文（如隱作里
GA001n0004_p0428a04║内荀穎子文）年十三幼而聰辨神情卓異雖黃琬（漢魏婉）文舉無以
GA001n0004_p0428a05║加之正光初廣宗（照曠注云一作文）潘崇和講服氏春秋於城東昭
GA001n0004_p0428a06║義里子文攝齊北面就和受道時趙郡李才（漢魏予）問子文曰
GA001n0004_p0428a07║荀生住在（漢魏無在字）何處子文對曰僕住在中甘里才曰何為
GA001n0004_p0428a08║住城南（如隱作何往曰往城南照曠注曰一作才曰何往曰往城南）城南（漢魏無南字）有四夷
GA001n0004_p0428a09║館（漢魏夷下有里字）才以此譏之子文對曰國陽勝地卿何怪也若
GA001n0004_p0428a10║言川澗伊洛崢嶸語其舊事靈臺石經招提之美報德景明
GA001n0004_p0429a01║當世富貴高陽廣平四方風俗萬國千城若論人物有我無
GA001n0004_p0429a02║卿才無以對之崇和曰汝潁之士利如錐燕趙之士鈍如錘
GA001n0004_p0429a03║信非虚言（漢魏無言字）也舉學皆笑焉
GA001n0004_p0429a04║崇虚寺在城西即漢之躍龍園（如隱閣）也延熹九年桓帝祠老子
GA001n0004_p0429a05║於躍龍園設華葢之座（漢魏坐）用郊天之樂此其地也高祖遷
GA001n0004_p0429a06║京之始以地給民憩者多見妖怪是以人皆去之遂立寺焉
GA001n0004_p0429a07║
GA001n0004_p0429a08║
GA001n0004_p0429a09║
GA001n0004_p0429a10║洛陽伽藍記卷之三