GA001n0004_p0555a01║洛陽伽藍記正文（鉤沉本）
GA001n0004_p0555a02║太和十七年後魏高祖遷都洛陽詔司空公穆亮營造宮室洛
GA001n0004_p0555a03║陽城門依魏晉舊名東面有三門北頭第一曰建春門次南曰
GA001n0004_p0555a04║東陽門次南曰青陽門南面有三門東頭第一門曰開陽門次
GA001n0004_p0555a05║西曰平昌門次西曰宣陽門西面有四門南頭第一門曰西明
GA001n0004_p0555a06║門次北曰西陽門次北曰閶闔門次北曰承明門北面有二門
GA001n0004_p0555a07║西頭曰大夏門東頭曰廣莫門一門有三道所謂九逵
GA001n0004_p0555a08║城内
GA001n0004_p0555a09║永寜寺熙平元年靈太后胡氏所立也在宮前閶闔門南一里
GA001n0004_p0555a10║御道西閶闔門御道東有左衞府府南有司徒府司徒府南有
GA001n0004_p0556a01║國子學堂國子南有宗正寺寺南有太廟廟南有護軍府府南
GA001n0004_p0556a02║有衣冠里御道西有右衞府府南太尉府府南有將作曹曹南
GA001n0004_p0556a03║有九級府府南有太社社南有凌隂里中有九層浮圖一所架
GA001n0004_p0556a04║木為之舉高九十丈有剎復高十丈合去地一千尺去京師百
GA001n0004_p0556a05║里已遙見之浮圖北有佛殿一所外國所獻金像皆在此寺寺
GA001n0004_p0556a06║院牆皆施短椽以瓦覆之若今宮牆也四面各開一門南門樓
GA001n0004_p0556a07║三重通三道去地二十丈形制似今端門東西兩門皆亦如之
GA001n0004_p0556a08║所可異者唯樓二重北門一道不施屋似烏頭門（宗祥案東西兩門皆亦如
GA001n0004_p0556a09║之者言與南門圖以雲氣云云種種相同也今圖以雲氣四十一字作注文則皆亦如之一語無歸宿矣）詔中書舎
GA001n0004_p0556a10║人常景為寺碑文裝飾畢功明帝與太后共登之視宮内如掌
GA001n0004_p0557a01║中臨京師若家庭以其目見宮中禁人不聽升至孝昌二年中
GA001n0004_p0557a02║大風發屋拔樹剎上寶瓶隨風而落入地丈餘復命工匠更著
GA001n0004_p0557a03║新瓶建義元年太原王爾朱榮總士馬於此寺永安二年五月
GA001n0004_p0557a04║北海王元顥復入洛在此寺聚兵永安三年逆賊爾朱兆囚莊
GA001n0004_p0557a05║帝於寺永熙三年二月浮圖為火所燒建中寺普泰元年尚書
GA001n0004_p0557a06║令樂平王爾朱世隆所立也本是閹官司空劉騰宅屋宇奢侈
GA001n0004_p0557a07║梁棟踰制一里之間廊廡充溢堂比宣光殿門匹乾明門博敞
GA001n0004_p0557a08║宏麗諸王莫及也在西陽門内御道北所謂延年里西陽門内
GA001n0004_p0557a09║御道南有永康里里内復有領軍將軍元乂宅掘故井得石銘
GA001n0004_p0557a10║云是太尉荀彧宅長秋寺劉騰所立也騰為長秋令卿因以為
GA001n0004_p0558a01║名在西陽門內御道北一里亦在延年里寺北有濛汜池中有
GA001n0004_p0558a02║三層浮圖一所瑤光寺世宗宣武皇帝所立在閶闔門御道北
GA001n0004_p0558a03║東去千秋門二里有五層浮圖一所去地五十丈瑤光寺北有
GA001n0004_p0558a04║承明門有金墉城東有洛陽小城景樂寺太傅清河文獻王懌
GA001n0004_p0558a05║所立也閶闔南御道東西望永寧寺正相當寺西有司徒府東
GA001n0004_p0558a06║有大將軍高肇宅北連義井里有佛殿一所像輦在焉昭儀尼
GA001n0004_p0558a07║寺閹宦所立也在東陽門內一里御道南東陽門內御道北太
GA001n0004_p0558a08║倉導官二署東南治粟里倉司官屬住其內寺有一佛二菩薩
GA001n0004_p0558a09║堂前有酒樹麫木昭儀寺有池池南有愿會寺中書舎人王翊
GA001n0004_p0558a10║捨宅立也寺南有宜壽里內有苞信縣令叚暉宅胡統寺太后
GA001n0004_p0559a01║從姑所立也入道為尼遂居此寺在永寜南一里修梵寺在青
GA001n0004_p0559a02║陽門内御道北嵩明寺復在修梵寺西並雕牆峻宇比屋連甍
GA001n0004_p0559a03║亦是名寺也寺北有永和里漢太師董卓之宅也里中太傅錄
GA001n0004_p0559a04║尚書長孫稚尚書右僕射郭祚吏部尚書邢巒廷尉卿元洪超
GA001n0004_p0559a05║衞尉卿許伯桃涼州刺史尉成興等六宅景林寺在開陽門内
GA001n0004_p0559a06║御道東有禪房一所内置泜洹精舎有石銘一所國子博士盧
GA001n0004_p0559a07║白頭為其文建春門内御道南有句盾典農籍田三署籍田南
GA001n0004_p0559a08║有司農寺御道北有空地擬作東宮晉中朝時太倉處也太倉
GA001n0004_p0559a09║南有翟泉周廻三里即春秋所謂王子虎晉狐偃置於翟泉也
GA001n0004_p0559a10║高祖於泉北置河南尹晉中朝時歩廣里也泉西有華林園高
GA001n0004_p0560a01║祖以泉在園東因名蒼龍海海西有藏冰室海西南有景山殿
GA001n0004_p0560a02║東有羲和嶺嶺上有温風室山西有姮娥峯峯上有寒露館並
GA001n0004_p0560a03║飛閣相通凌山跨谷山北有元武池山南有清暑殿殿東有臨
GA001n0004_p0560a04║澗亭殿西有臨危臺景陽觀山南有百果園果列作林林各有
GA001n0004_p0560a05║堂果林南有石碑一所魏明帝所立也題曰苗茨之碑高祖於
GA001n0004_p0560a06║碑北作苗茨堂果林西有都堂有流觴池堂東有扶桑海
GA001n0004_p0560a07║城東
GA001n0004_p0560a08║明縣尼寺彭城宣王勰所立也在建春門外石橋南有三層塔
GA001n0004_p0560a09║一所未加莊嚴寺東有中朝時常滿倉龍華寺宿衞羽林虎賁
GA001n0004_p0560a10║等所立也在建春門外陽渠南寺南有租塲里陽渠北有建陽
GA001n0004_p0561a01║里里有土臺高三丈上作二精舎有鐘一口撞之聞五十里太
GA001n0004_p0561a02║后以鐘聲遠聞遂移在宮内置凝閒堂前與内講沙門打為時
GA001n0004_p0561a03║節孝昌初蕭衍子豫章王綜來降聞此鐘聲以為奇異遂造聽
GA001n0004_p0561a04║鐘歌詞三首行傳於世瓔珞寺在建春門外御道北所謂建陽
GA001n0004_p0561a05║里也里内有瓔珞慈善暉和通覺暉元宗聖魏昌熙平崇真因
GA001n0004_p0561a06║果等十寺宗聖寺崇真寺（宗祥案此二句不復成文）出建春門外一里餘至
GA001n0004_p0561a07║東石橋西北而行晉太康元年造橋南有魏時馬市刑嵇康之
GA001n0004_p0561a08║所也橋北大道西有建陽里大道東有綏民里里内有河間劉
GA001n0004_p0561a09║宣明宅魏昌尼寺閹官瀛州刺史李次壽所立也在里東南角
GA001n0004_p0561a10║即中朝牛馬市處也石橋南道有景興尼寺亦閹官等所共立
GA001n0004_p0562a01║也建陽里東有綏民里里内有洛陽縣臨渠水綏民里東崇義
GA001n0004_p0562a02║里里内有京兆人杜子休宅崇義里東有七里橋以石為之七
GA001n0004_p0562a03║里橋東一里郭門開三道時人號為三門莊嚴寺在東陽門外
GA001n0004_p0562a04║一里御道北所謂東安里也北為租場里内有駙馬都尉司馬
GA001n0004_p0562a05║悅濟州刺史介宣幽州刺史李真奴豫州刺史公孫驤四宅秦
GA001n0004_p0562a06║太上君寺胡太后所立也在東陽門外二里御道北所謂暉文
GA001n0004_p0562a07║里里内有太保崔光太傅李延實冀州刺史李韶祕書鄭道昭
GA001n0004_p0562a08║等四宅正始寺百官等所立也正始中立因以為名在東陽門
GA001n0004_p0562a09║外御道南所謂敬義里也里内有典虞曹敬義里南有昭德里
GA001n0004_p0562a10║里内有尚書僕射游肇御史尉李彪七兵尚書崔休幽州刺史
GA001n0004_p0563a01║常景司農張倫等五宅平等寺廣平武穆王懷捨宅所立在青
GA001n0004_p0563a02║陽門外二里御道北所謂孝敬里也寺門外有金像一軀高二
GA001n0004_p0563a03║丈八尺相好端嚴常有神驗國之吉凶先炳祥異永熙元年平
GA001n0004_p0563a04║陽王入纂大業始造五層塔一所詔中書侍郎魏收等為寺碑
GA001n0004_p0563a05║文至二年五月土木畢工帝率百僚作萬僧會景寜寺太保司
GA001n0004_p0563a06║徒公楊椿所立也在清陽門外三里御道南所謂景寜里也出
GA001n0004_p0563a07║清陽門三里御道北有孝義里里西北角有蘇秦冢冢旁有寶
GA001n0004_p0563a08║明寺孝義里東即是洛陽小市北有車騎將軍張景仁宅孝義
GA001n0004_p0563a09║里東市北植貨里
GA001n0004_p0563a10║城南
GA001n0004_p0564a01║景明寺宣武皇帝所立也景明年中立因以為名在宣陽門外
GA001n0004_p0564a02║一里御道東至正光年中太后始造七層浮圖一所寺有三池
GA001n0004_p0564a03║雈蒲蔆藕水物生焉時世好崇福四月七日京師諸象皆來此
GA001n0004_p0564a04║寺尚書祠部曹錄象凡有一千餘軀至八日以次入宣陽門向
GA001n0004_p0564a05║閶闔宮前受皇帝散花至永熙中始詔國子祭酒邢子才為寺
GA001n0004_p0564a06║碑文大統寺在景明寺西所謂利民里寺南有三公令史高顯
GA001n0004_p0564a07║略宅東有秦太上公二寺在景明南一里西寺太后所立東寺
GA001n0004_p0564a08║皇姨所造竝為父追福因以名之時人號為雙女寺東寺有靈
GA001n0004_p0564a09║臺一所汝南王復造甎浮圖於靈臺之上報德寺高祖孝文皇
GA001n0004_p0564a10║帝所立也為馮太后追福在開陽門外三里開陽門御道東有
GA001n0004_p0565a01║漢國子學堂堂前有三種字石經二十五碑高祖題為勸學里
GA001n0004_p0565a02║里有大覺三寶寜遠三寺武定四年大將軍遷石經於鄴勸學
GA001n0004_p0565a03║里東有延賢里里内有正覺寺尚書令王肅所立也龍華寺廣
GA001n0004_p0565a04║陵王所立也追聖寺北海王所立也竝在報德寺之東宣陽門
GA001n0004_p0565a05║外四里至洛水上作浮橋所謂永橋也永橋以南圓邱以北伊
GA001n0004_p0565a06║洛之間夾御道有四夷館道東有四館一名金陵二名燕然三
GA001n0004_p0565a07║名扶桑四名崦嵫道西有四里一曰歸正二曰歸德三曰慕化
GA001n0004_p0565a08║四曰慕義吳人投國者處金陵館三年已後賜宅歸正里北夷
GA001n0004_p0565a09║來降者處燕然館三年已後賜宅歸德里東夷來坿者處扶桑
GA001n0004_p0565a10║館賜宅慕化里西夷來坿者處崦嵫館賜宅慕義里永橋南道
GA001n0004_p0566a01║東有白象獅子二坊菩提寺西域胡人所立也在慕義里高陽
GA001n0004_p0566a02║王寺高陽王雍之宅也在津陽門外三里御道西雍之為爾朱
GA001n0004_p0566a03║榮所害也捨宅以為寺高陽宅北有中甘里崇虚寺在城西即
GA001n0004_p0566a04║漢之躍龍園也
GA001n0004_p0566a05║城西
GA001n0004_p0566a06║沖覺寺太傅清河王懌捨宅所立也在西明門外一里御道北
GA001n0004_p0566a07║為文獻追福建五層浮圖一所工作與瑶光寺相似也宣忠寺
GA001n0004_p0566a08║司州牧城陽王徽所立也在西陽門外一里御道南宣忠寺東
GA001n0004_p0566a09║王典御寺閹官王桃湯所立也門有三層浮圖一所白馬寺漢
GA001n0004_p0566a10║明帝所立也佛入中國之始寺在西陽門外三里御道南浮圖
GA001n0004_p0567a01║前柰林蒲萄異於餘處枝葉繁衍子實甚大光寶寺在西陽門
GA001n0004_p0567a02║外御道北普泰末雍州刺史隴西王爾朱天光總士馬於此寺
GA001n0004_p0567a03║法雲寺西域烏傷國胡沙門曇摩羅所立也在光寶寺西隔牆
GA001n0004_p0567a04║竝門寺北有侍中尚書令臨淮王彧宅出西陽門外四里御道
GA001n0004_p0567a05║南有洛陽大市市東南有皇女臺臺西南有河陽縣臺中有侍
GA001n0004_p0567a06║中侯剛宅市西北有土山魚池市東南有通商達貨二里市南
GA001n0004_p0567a07║有調音樂律二里市西有退酤治觴二里市北有慈孝奉終二
GA001n0004_p0567a08║里別有準財金肆二里富人在焉準財里内有開善寺京兆人
GA001n0004_p0567a09║韋英宅也自退酤里以西張方溝以東南臨洛水北達芒山其
GA001n0004_p0567a10║東西二里南北十五里竝名為壽邱里皇宗所居也民間號為
GA001n0004_p0568a01║王子坊追光寺侍中尚書令東平王略之宅也融覺寺清河文
GA001n0004_p0568a02║獻王懌所立也在閶闔門外御道南有五層浮圖一所與沖覺
GA001n0004_p0568a03║寺齊等佛殿僧房充溢一里大覺寺廣平王懷捨宅也在融覺
GA001n0004_p0568a04║寺西一里許永熙年中平陽王即位造甎浮圖一所永明寺宣
GA001n0004_p0568a05║武皇帝所立也在大覺寺東寺西有宜牛里里内有陳留王景
GA001n0004_p0568a06║皓侍中安定公胡元吉二宅出閶闔門城外七里長分橋長分
GA001n0004_p0568a07║橋西有千金堰
GA001n0004_p0568a08║城北
GA001n0004_p0568a09║禪虚寺在大夏門御道西寺前有閱武場凝玄寺閹官濟州刺
GA001n0004_p0568a10║史賈粲所立也在廣莫門外一里御道東所謂永平里也注即
GA001n0004_p0569a01║漢太上王廣處（宗祥案此處注字幸存即漢太上王廣處六字明係注文不得誤入正文）洛陽城東
GA001n0004_p0569a02║北有上高里殷之頑民所居處也高祖名聞義里聞義里有敦
GA001n0004_p0569a03║煌人宋雲宅雲與惠生俱使西域也京師東西二十里南北十
GA001n0004_p0569a04║五里戶十萬九千餘廟社宮室府曹以外方三百歩為一里里
GA001n0004_p0569a05║開四門門置里正二人吏四人門士八人合有二百二十里寺
GA001n0004_p0569a06║有一千三百六十七所天平元年遷都鄴城洛陽餘寺四百二
GA001n0004_p0569a07║十一所北芒山上有馮王寺齊獻武王寺京東石關有元領軍
GA001n0004_p0569a08║寺劉長秋寺嵩高中有閒居寺栖禪寺嵩陽寺道場寺上有中
GA001n0004_p0569a09║頂寺東有昇道寺京南闕口有石窟寺靈巖寺京西瀍澗有白
GA001n0004_p0569a10║馬寺照樂寺如此之寺既郭外不在數限亦詳載之
GA001n0004_p0570a01║張宗祥曰昔顧澗蘋先生欲仿全民治水經注之例分別此
GA001n0004_p0570a02║書注文而未果吳氏聞斯言於其舅朱氏集證本遂起而分
GA001n0004_p0570a03║之然極簡略恐非楊氏之舊如楊氏舊文果如吳氏所述則
GA001n0004_p0570a04║記文寥寥注文繁重作注而非作記矣楊氏具史才當不如
GA001n0004_p0570a05║此唐氏復因吳氏之簡鉤沉本又起而正之然第五卷原本
GA001n0004_p0570a06║注文且誤入正文則亦未為盡合也葢此書子注之難分實
GA001n0004_p0570a07║非水經注之比水經經注出自兩人文筆絕異此書則自撰
GA001n0004_p0570a08║自注文筆相同一也全民所見水經注自大典本出故經注
GA001n0004_p0570a09║混淆其實宋刊本分經注明刊亦然明初且有單刊經文無
GA001n0004_p0570a10║注本此書則如隱以前未見他刊如隱而後注盡不分但憑
GA001n0004_p0571a01║想象一無取證二也故苟無如隱以前之古本可以勘正實
GA001n0004_p0571a02║不必泥顧氏之說强為分析致蹈明人竄改古籍之覆轍也
GA001n0004_p0571a03║第吳唐二家用心甚勤且僅提寫本文並未顛倒原書故亦
GA001n0004_p0571a04║錄其所定為本文者以備參考庚午元宵記