GA002n0005_p0002a01║南朝（四二〇～五八九）宋齊梁陳均都建康，兩晉佛法隆盛，南朝諸帝亦皆崇奉佛敎，據史書所載，
GA002n0005_p0002a02║東晉明帝（司馬紹）、哀帝（司馬丕）、簡文帝（司馬昱）、孝武帝（司馬昌明）、劉宋武帝（劉
GA002n0005_p0002a03║裕）、明帝（劉彧）、齊武帝（蕭道賾），梁武帝（蕭衍）、簡文帝（蕭綱），陳武帝（陳覇先）等
GA002n0005_p0002a04║帝王造寺講經，捨身奉佛，「上有好者，下必有甚焉」，於是梵宇琳宮，遂遍布江東，形成當日
GA002n0005_p0002a05║南朝首都佛敎建築之燦爛史蹟。唐杜牧「江南春時」詠金陵詩云：『十里鶯啼綠映紅，水村山郭
GA002n0005_p0002a06║酒旗風；南朝四百八十寺，多少樓臺煙雨中。』其盛況可知。楊衍之「洛陽伽藍記」，記北朝佛
GA002n0005_p0002a07║寺之大槪；南朝佛寺，則散見於「高僧傳」諸書中，當時記寺之作，如「京寺記」、「寺塔記」，
GA002n0005_p0002a08║今俱不傳（僅有輯本），徒令讀樊川詩者，益增其思古之幽情。淸上元孫文川（字伯澂），乃蒐
GA002n0005_p0002a09║采南朝諸書，考稽南朝佛寺，未及排葺，而遽歸道山，其遺稿歸劉世珩（聚卿），陳作霖（伯雨）
GA002n0005_p0002a10║見而好之，遂為補葺，加以訂正，間有辨駁，卽注其下，勒為定本，卽此「南朝佛寺志」上下兩
GA002n0005_p0002a11║卷也。是志主要取材於慧皎「高僧傳」、許嵩「建康實錄」二書，蓋慧傳所載金陵寺名甚多，惜
GA002n0005_p0002a12║止於梁初，許錄列寺亦衆，可以互相補綴。餘如「六朝事迹編類」、「景定建康志」、「至正金
GA002n0005_p0002a13║陵新志」、「金陵梵刹志」諸書，亦所以補二書之不足；外如南朝諸史、金陵類書，以及名家藝
GA002n0005_p0002a14║文，凡涉及佛寺者，有見必錄。是志計收吳一、晉三十七、宋六十、齊二十六、梁九十一、陳十
GA002n0005_p0002a15║一，凡二百二十六寺，以寺為經，歷代異名，附注標題之下，間有考證，可見南朝諸寺之梗槪，
GA002n0005_p0002a16║後來沿革，亦予著錄。茲據國立中央圖書館所藏淸末上元孫氏原刋本景印。
GA002n0005_p0003a01║凡例
GA002n0005_p0003a02║是編為上元孫伯澂先生所蒐采未及排葺而遽歸
GA002n0005_p0003a03║道山其遺稿在貴池劉聚卿觀察處作霖見面索得
GA002n0005_p0003a04║之於叢殘蠹蝕中編纂成帙閒有辨駁即注其下燈
GA002n0005_p0003a05║窻雨夕目眵手胼閱五月而告竣先生始事之勤與
GA002n0005_p0003a06║未竟之志均可以無憾矣
GA002n0005_p0003a07║杜樊川金陵詩有云南朝四百八十寺極言寺之多
GA002n0005_p0003a08║也今蒐集諸書僅得二百二十有六寺尚未及半年
GA002n0005_p0003a09║湮代遠古迹多佚良用慨然志名南朝所以存其實
GA002n0005_p0004a01║云
GA002n0005_p0004a02║寺多同名非確在金陵者概從割愛至六朝以後所
GA002n0005_p0004a03║創之寺雖極壯麗亦不敢濫登以自亂其例焉
GA002n0005_p0004a04║寺名有改易者在六朝時則用大字標於下在六朝
GA002n0005_p0004a05║後則用小字注於旁
GA002n0005_p0004a06║古人著作必推原其所本以楊升菴之博洽尚有杜
GA002n0005_p0004a07║撰之疑此攷證一門不可不詳也惟所引各書只取
GA002n0005_p0004a08║與寺相關原文太長者概從刪節
GA002n0005_p0004a09║慧皎所撰高僧傳中載金陵寺名甚多惜止於梁初
GA002n0005_p0005a01║武帝中年以後及陳皆未收實為缺憾幸許氏建康
GA002n0005_p0005a02║實錄列寺亦眾密於宋梁而疏於吳晉齊陳可以互
GA002n0005_p0005a03║相補綴二書葢是編漁獵之淵藪也
GA002n0005_p0005a04║南朝諸史與金陵類書下逮名家藝文凡涉及佛寺
GA002n0005_p0005a05║者有見必錄正不獨六朝事迹編類景定至正二志
GA002n0005_p0005a06║金陵梵刹志數種而已
GA002n0005_p0005a07║
GA002n0005_p0005a08║
GA002n0005_p0005a09║
GA002n0005_p0006a01║
GA002n0005_p0006a02║
GA002n0005_p0006a03║
GA002n0005_p0006a04║
GA002n0005_p0006a05║
GA002n0005_p0006a06║
GA002n0005_p0006a07║
GA002n0005_p0006a08║
GA002n0005_p0006a09║
GA002n0005_p0007a01║南朝佛寺志卷上目錄
GA002n0005_p0007a02║建初寺長干寺高座寺白馬寺
GA002n0005_p0007a03║延興寺建福寺莊嚴寺棲禪寺
GA002n0005_p0007a04║何皇后尼寺建興寺彭城寺東安寺
GA002n0005_p0007a05║祗洹寺瓦官寺波提寺臨秦寺
GA002n0005_p0007a06║安樂寺新亭寺中寺冶城寺
GA002n0005_p0007a07║太后寺法王寺白塔寺枳園寺
GA002n0005_p0007a08║越城寺開福寺歸善寺鬬場寺
GA002n0005_p0007a09║崇明寺延賢寺青園寺禪眾寺
GA002n0005_p0008a01║護身寺耆闍寺招提寺簡淨寺
GA002n0005_p0008a02║天寶寺長壽寺祈澤寺平陸寺
GA002n0005_p0008a03║高臺寺罽賓寺道林寺竹林寺
GA002n0005_p0008a04║迦毗羅寺定林寺嚴林寺宋興寺
GA002n0005_p0008a05║報恩寺青園尼寺南園寺龍華寺
GA002n0005_p0008a06║南林寺永豐寺崇福寺宋熙寺
GA002n0005_p0008a07║善居寺竹園寺鐵索羅寺上定林寺
GA002n0005_p0008a08║靈鷲寺王國尼寺延壽寺烏衣寺
GA002n0005_p0008a09║齊福寺天竺寺禪岡寺司徒寺
GA002n0005_p0009a01║法輪寺南澗寺大莊嚴寺幽棲寺
GA002n0005_p0009a02║何園寺靈曜寺多寶寺北多寶寺
GA002n0005_p0009a03║長樂寺藥王寺棲元寺新安寺
GA002n0005_p0009a04║外國寺禪林寺湘宮寺興業寺
GA002n0005_p0009a05║永安寺天保寺正勝寺興皇寺
GA002n0005_p0009a06║靈根寺靈基寺延祚寺閑心寺
GA002n0005_p0009a07║正覺寺龍淵寺靈味寺天王寺
GA002n0005_p0009a08║曠野寺隱靜寺
GA002n0005_p0009a09║
GA002n0005_p0010a01║
GA002n0005_p0010a02║
GA002n0005_p0010a03║
GA002n0005_p0010a04║
GA002n0005_p0010a05║
GA002n0005_p0010a06║
GA002n0005_p0010a07║
GA002n0005_p0010a08║
GA002n0005_p0010a09║
GA002n0005_p0011a01║南朝佛寺志卷上
GA002n0005_p0011a02║上元孫文川伯澂葺述江甯陳作霖伯雨編纂
GA002n0005_p0011a03║吳
GA002n0005_p0011a04║建初寺　大市寺（法性尼寺　石佛院）
GA002n0005_p0011a05║建初寺在古宮城南七里（當今花盝岡之南）吳大帝赤烏十年
GA002n0005_p0011a06║天竺康僧會初達建業營立茅茨設像行道大帝為會
GA002n0005_p0011a07║建塔於此以金陵始有佛寺故號建初並名其地為佛
GA002n0005_p0011a08║陀里寺前立大市又稱大市寺焉晉咸和中蘇峻亂塔
GA002n0005_p0011a09║焚司空何充復為修造平西將軍趙誘又於寺東立小
GA002n0005_p0012a01║塔宋元嘉中有鳳翔集此山因建鳳皇臺於寺側南朝
GA002n0005_p0012a02║高僧如支曇籥帛尸黎密道儒僧佑皆居此寺又有瓊
GA002n0005_p0012a03║法師護持像法汲引人倫既卒陳江總為之作碑逮唐
GA002n0005_p0012a04║貞觀初嬾融和尚亦卒於是（案高僧傳歷載晉宋齊梁諸僧止建初寺者是此寺
GA002n0005_p0012a05║在六朝從未改名而景定建康志至正金陵新志皆謂晉宋改名為祗園大誤祗園別自為寺與建初無涉也
GA002n0005_p0012a06║又金陵新志注謂晉改建甯尤與晉宋改名祗園之言自相矛盾据建康實錄云懷德縣城在今建初寺東可
GA002n0005_p0012a07║見此寺歴隋至唐猶存其名並未嘗改也）後不知何時為尼寺宋改名法性
GA002n0005_p0012a08║建炎火寺廢法性舊額僅存及寺復建析為三在東日
GA002n0005_p0012a09║石佛院在西日前法性寺後法性寺元末猶在至明遂
GA002n0005_p0013a01║無傳（案建初寺再改法性變為尼寺即無建炎之火已非赤烏舊制況又折而為三則已淪為小刹宜其
GA002n0005_p0013a02║入明之後遂泯滅無存也）
GA002n0005_p0013a03║攷證
GA002n0005_p0013a04║唐許嵩建康實錄懷德縣城在宮城南七里今建初
GA002n0005_p0013a05║寺前路東
GA002n0005_p0013a06║梁釋慧皎高僧傳吳建業建初寺康僧會傳（高僧傳書名也
GA002n0005_p0013a07║每篇有題如吳建業九字即其題也以後凡引是書但標題名不復舉高僧傳以歸簡要）康僧會
GA002n0005_p0013a08║其先康居人世居天竺明解三藏博覽六經天文圖
GA002n0005_p0013a09║讖多所綜涉辯於樞機頗屬文翰時孫權已制江左
GA002n0005_p0014a01║而佛教未行先有支謙字恭明月支人遍學異書通
GA002n0005_p0014a02║六國語漢末避地於吳權悅之拜為博士謙以經多
GA002n0005_p0014a03║梵文未盡翻譯乃收集眾本譯為漢語吳地初染大
GA002n0005_p0014a04║法風化未全僧會欲使道振江左興立圖寺乃杖錫
GA002n0005_p0014a05║東遊以赤烏十年初達建業營立茅茨設像行道權
GA002n0005_p0014a06║召詰問會曰如來遷迹忽逾千載遺骨舍利神耀無
GA002n0005_p0014a07║方昔阿育王起塔八萬四千夫塔之興以表遺化也
GA002n0005_p0014a08║權以為誕乃謂會曰若能得舍利當為造塔會以銅
GA002n0005_p0014a09║瓶禮請果得舍利五色光燄權大嗟服即為建塔以
GA002n0005_p0015a01║始有佛寺故號建初寺因名其地為佛陀里由是江
GA002n0005_p0015a02║左大法遂興會於建初寺譯出眾經又傳泥洹唄聲
GA002n0005_p0015a03║至吳天紀四年皓降晉九月會遘疾而終晉咸和中
GA002n0005_p0015a04║蘇峻作亂焚會所建塔司空何充復更修造平西將
GA002n0005_p0015a05║軍趙誘世不奉法夢塔放光由此敬信於寺更立小
GA002n0005_p0015a06║塔
GA002n0005_p0015a07║元張鉉至正金陵新志宮苑記吳大帝立大市在建
GA002n0005_p0015a08║初寺前其寺亦名大市寺（今聚寶門外西街有大市橋其地正與城內建初寺
GA002n0005_p0015a09║址相對孫吳時本無城也）
GA002n0005_p0016a01║宋周應合景定建康志吳大帝赤烏十年為西竺康
GA002n0005_p0016a02║僧會建寺名建初宋有鳳翔集此山因建鳳皇臺於
GA002n0005_p0016a03║寺側
GA002n0005_p0016a04║晉京師建初寺支曇籥傳孝武帝敕請出都止建初
GA002n0005_p0016a05║寺帝從受五戒敬以師禮（傳所謂出都下都皆至京師建康也此六朝人語）
GA002n0005_p0016a06║晉建康建初寺帛尸黎密傳永嘉中始到中國值亂
GA002n0005_p0016a07║仍過江止建初寺（六朝祚短一人每歴數朝傳標目以晉宋齊梁皆據其卒時言也）
GA002n0005_p0016a08║宋興福寺釋道儒傳元嘉末出都止建初寺長沙王
GA002n0005_p0016a09║請為戒師
GA002n0005_p0017a01║齊京師建初寺釋僧佑傳佑年數歲入建初寺禮拜
GA002n0005_p0017a02║因踊躍入道及永明中敕入吳後於梁天監七年五
GA002n0005_p0017a03║月二十六日卒於建初寺
GA002n0005_p0017a04║陳江總集有建初寺瓊法師碑
GA002n0005_p0017a05║至正金陵新志融禪師姓韋本潤州延陵大族落髮
GA002n0005_p0017a06║出家入牛頭山幽棲寺北巖之石室修道虎鹿馴伏
GA002n0005_p0017a07║後寺僧日多自往南丹陽住建初寺卒葬雞籠山
GA002n0005_p0017a08║又新志法性尼寺在報恩光孝觀東南本吳建初寺
GA002n0005_p0017a09║也戚光慶元志云寺析為三近歲寺南酒務中陶竈
GA002n0005_p0018a01║下掘出大石佛像歸寺東院遂呼石佛院云今前法
GA002n0005_p0018a02║性後法性二寺隸正西隅大石佛在前寺正殿內
GA002n0005_p0018a03║晉
GA002n0005_p0018a04║長干寺　阿育王寺（天禧寺　慈恩旌忠寺　大報恩寺）
GA002n0005_p0018a05║長干寺在古秣陵縣東大長干（江東謂山隴之閒曰干今聚寶門外有長干里
GA002n0005_p0018a06║即大長干所在）寺先有塔不知所始相傳為周敬王時阿育王
GA002n0005_p0018a07║所造八萬四千塔之一（案是說誕不足信或是漢末笮融所造遺留於此）吳代
GA002n0005_p0018a08║有尼居其地構小精舍孫綝毁除之塔亦同盡晉初諸
GA002n0005_p0018a09║道人復於舊處立寺元帝渡江更修飾之簡文帝就造
GA002n0005_p0019a01║三層塔每夕放光甯康中有僧竺慧達上越城望見知
GA002n0005_p0019a02║其有異掘出藏函乃即舊塔西更豎一刹太元十六年
GA002n0005_p0019a03║孝武帝加為三層焉先是咸和中丹陽尹高悝於張侯
GA002n0005_p0019a04║橋掘得金像供此寺中後有人復得蓮趺圓光以施是
GA002n0005_p0019a05║像孔穴悉合歴代居是寺者如晉竺法曠宋曇賴慧觀
GA002n0005_p0019a06║齊法穎元暢及外國道人佉吒等皆高僧也更有慧邃
GA002n0005_p0019a07║模像跋摩譯經於此梁武初基大加興建號為阿育王
GA002n0005_p0019a08║寺大同三年改造浮圖分為二刹躬親禮拜屢設法會
GA002n0005_p0019a09║奉施齋錢敕邵陵王綸製大功德碑以表揚之逮陳至
GA002n0005_p0020a01║德三年後主亦臨幸是寺徐陵有長干眾食碑文隋唐
GA002n0005_p0020a02║無所營造宋名天禧寺號塔為聖感元名慈恩旌忠寺
GA002n0005_p0020a03║明永樂十年敕工部重建至宣德六年始成賜額大報
GA002n0005_p0020a04║恩寺規模宏敞增塔為九級八面金碧琉璃千奇萬麗
GA002n0005_p0020a05║霖少時猶及見之咸豐中燬於兵火今雖稍葺門殿比
GA002n0005_p0020a06║於曩時不過百分之一塔頂上葢似大鐵釡猶在製造
GA002n0005_p0020a07║洋礮局門外云
GA002n0005_p0020a08║攷證
GA002n0005_p0020a09║景定建康志建康南五里有山岡其閒平地庶民雜
GA002n0005_p0021a01║居有大長干小長干東長干並是地名
GA002n0005_p0021a02║南史扶南等國傳梁大同三年八月武帝改造阿育
GA002n0005_p0021a03║王寺佛塔阿育王即鐵輪王閻浮提一天下佛滅度
GA002n0005_p0021a04║後一旦夜役鬼神造八萬四千塔此即其一吳時有
GA002n0005_p0021a05║尼居其地為小精舍孫綝尋毁除之塔亦同泯吳平
GA002n0005_p0021a06║後諸道人復於舊處建立焉晉元帝初渡江更修飾
GA002n0005_p0021a07║之至簡文咸安中使沙門安法師程造小塔未及成
GA002n0005_p0021a08║而亡弟子僧顯繼而修立至孝武太元九年上金相
GA002n0005_p0021a09║輪及承露其後有西河離石胡人劉薩阿登越城望
GA002n0005_p0022a01║見長干里有異氣因就禮拜果是阿育王塔屢放光
GA002n0005_p0022a02║明掘得碑函即遷舍利近北對簡文所造塔西造一
GA002n0005_p0022a03║層塔十六年孝武又使沙門僧尚加為三層即梁武
GA002n0005_p0022a04║帝所開者也初穿土四尺得龍窟及昔人所捨金銀
GA002n0005_p0022a05║環釧釵鑷諸雜寶物可深九尺許至石磉磉下有石
GA002n0005_p0022a06║函函內有鐵壺盛銀坩坩內有金鏤甖盛三舍利如
GA002n0005_p0022a07║粟粒大圓正光潔函內有琉璃椀椀內得四舍利及
GA002n0005_p0022a08║髮爪爪有四枚並為沈香色至其月二十七日武帝
GA002n0005_p0022a09║又到寺禮拜設無礙大會大赦天下是日以金鉢盛
GA002n0005_p0023a01║水汎舍利其最小者隱不出帝禮數十拜舍利乃於
GA002n0005_p0023a02║鉢內放光旋回久之乃當中而止帝請於僧正慧念
GA002n0005_p0023a03║曰弟子欲請一舍利還臺供養至九月五日又於寺
GA002n0005_p0023a04║設無礙大會遣皇太子王侯朝貴等奉迎是日風景
GA002n0005_p0023a05║明和京師傾屬觀者百數十萬人所設金銀供具等
GA002n0005_p0023a06║物留寺供養并施錢一千萬為寺基業至四年九月
GA002n0005_p0023a07║十五日帝又至寺設無礙大會豎二刹各以金甖次
GA002n0005_p0023a08║玉甖重盛舍利及爪髮內七寶塔中又以石函盛寶
GA002n0005_p0023a09║塔分入兩刹下及王侯妃主百姓富室所捨金銀環
GA002n0005_p0024a01║釧等珍寶充積十一月二日寺僧又請帝於寺發般
GA002n0005_p0024a02║若經題爾夕二塔俱放光明敕鎮東將軍邵陵王綸
GA002n0005_p0024a03║製寺大功德碑文
GA002n0005_p0024a04║晉并州竺慧達傳本姓劉名薩阿西河離石人少好
GA002n0005_p0024a05║畋獵年三十一忽如暫死經日還蘇備見地獄苦報
GA002n0005_p0024a06║見一道人云是其前世師為之說法訓誨令出家往
GA002n0005_p0024a07║丹陽會稽吳郡覓阿育王塔像禮拜悔過以懺先罪
GA002n0005_p0024a08║既醒即出家學道改名慧達精勤福業於晉甯康中
GA002n0005_p0024a09║至京師先是簡文帝於長干寺造三層塔塔成之後
GA002n0005_p0025a01║每夕放光達上越城顧望見此塔杪獨有異色便往
GA002n0005_p0025a02║拜敬晨夕懇到夜見塔下時有光出乃告人其掘掘
GA002n0005_p0025a03║入丈許得三尺碑中央碑覆中有一鐵函函中又有
GA002n0005_p0025a04║銀函銀函裏金函金函裏有三舍利又有一爪甲及
GA002n0005_p0025a05║一髮髮伸長數尺卷則成螺光色炫耀乃周敬王時
GA002n0005_p0025a06║阿育王造八萬四千塔此其一也既道俗嘆異乃於
GA002n0005_p0025a07║舊塔之西更豎一刹施安舍利太元十六年孝武更
GA002n0005_p0025a08║加為三層又昔咸和中丹陽尹高悝於張侯橋浦裏
GA002n0005_p0025a09║（案丹陽記云大長干寺道西有張子布宅即張侯橋所在也）掘得一金像無有光
GA002n0005_p0026a01║趺而製作甚工前有梵書云是阿育王第四女所造
GA002n0005_p0026a02║悝載像還至長干巷口牛不復行非人力所御乃任
GA002n0005_p0026a03║牛所之徑趣長干寺爾後一年許有臨海漁人張係
GA002n0005_p0026a04║世於海口得銅蓮花趺浮在水上即收送縣縣表上
GA002n0005_p0026a05║臺敕使安像足下契然相應後有西域五僧詣悝云
GA002n0005_p0026a06║昔於天竺得阿育王像至鄴遭亂藏置河邊王路既
GA002n0005_p0026a07║通尋覓失所近得夢云像已出江東為高悝所得故
GA002n0005_p0026a08║遠涉山海欲一見禮拜耳悝即引至長干五人見像
GA002n0005_p0026a09║欷歔流涕像即放光照於堂內五人云本有圓光今
GA002n0005_p0027a01║在遠處亦尋當至迨咸安元年交州合浦縣采珠人
GA002n0005_p0027a02║董宗之於海底得一佛光刺史表上簡文帝敕施此
GA002n0005_p0027a03║像孔穴懸同光色一種凡四十餘年東西禪感光趺
GA002n0005_p0027a04║方具達以刹像靈異倍加翹勵後東遊不知所終
GA002n0005_p0027a05║晉於濳青山寺竺法曠傳晉孝武要請出京止於長
GA002n0005_p0027a06║干寺
GA002n0005_p0027a07║宋長干寺釋曇賴傳止長干寺
GA002n0005_p0027a08║宋京師奉誠寺僧伽跋摩傳慧觀等以跋摩妙解雜
GA002n0005_p0027a09║心諷誦通利先三藏雖譯未及繕寫即以其年九月
GA002n0005_p0028a01║於長干寺招集學士更請出焉（出者謂譯出之）
GA002n0005_p0028a02║齊京師多寶寺法穎傳穎以從來信施造經像及藥
GA002n0005_p0028a03║藏鎮於長干
GA002n0005_p0028a04║齊上定林釋法獻傳永明中被敕與長干元暢同為
GA002n0005_p0028a05║寺主分住南北兩岸
GA002n0005_p0028a06║宋京師僧杯度傳時有外國名僧佉吒寄都下長干
GA002n0005_p0028a07║寺有客僧僧悟與同房冥於窗隙中見取寺刹捧之
GA002n0005_p0028a08║入雲然後將下悟不敢言但深加敬仰
GA002n0005_p0028a09║晉瓦官寺僧慧邃傳邃欲模寫長干寺佛像主僧釋
GA002n0005_p0029a01║尚慮損金色謂曰若能令像回身西向乃可相許邃
GA002n0005_p0029a02║懇請於像夜果轉坐旦即模之
GA002n0005_p0029a03║梁武帝集有出古阿育王塔下佛舍利詔
GA002n0005_p0029a04║梁簡文帝集有奉阿育王寺錢啟
GA002n0005_p0029a05║陳書後主紀至德四年十一月辛巳輿駕幸長干寺
GA002n0005_p0029a06║陳徐陵集有長干寺眾食碑
GA002n0005_p0029a07║明葛寅亮金陵梵刹志大報恩寺即古長干寺在府
GA002n0005_p0029a08║城南門外宋天禧二年改天禧寺寺有阿育王塔祥
GA002n0005_p0029a09║符中賜號聖感元名慈恩旌忠寺明永樂十年敕工
GA002n0005_p0030a01║部重建至宣德六年始成賜今額增塔為九級八面
GA002n0005_p0030a02║金碧琉璃千奇萬麗
GA002n0005_p0030a03║高座寺　甘露寺　尸黎密寺（永甯寺）
GA002n0005_p0030a04║高座寺晉咸康中造本名尸黎密寺以地有甘露井（當即
GA002n0005_p0030a05║今之永甯泉）故亦名甘露寺永嘉之末有西域沙門尸黎密
GA002n0005_p0030a06║者渡江而南止建初寺不通漢語為丞相王導等所敬
GA002n0005_p0030a07║時人呼為高座常在石子岡東（即今聚寶門外雨花山崗）行頭陀卒
GA002n0005_p0030a08║葬於此成帝懷其風素於冢樹刹後有關右沙門來游
GA002n0005_p0030a09║建康就剎起寺陳郡謝混追旌往事遂名其寺為高座
GA002n0005_p0031a01║或曰晉竺道生所居爰名高座不足據也齊釋慧進梁
GA002n0005_p0031a02║釋僧成遞相住持寶誌復與五百大士俱雲光則坐山
GA002n0005_p0031a03║巔說法天花飛墜因名其處為雨花臺寺內有銅鐘碑
GA002n0005_p0031a04║張僧繇畫壁寶誌二印雲光手植松皆古蹟也唐李白
GA002n0005_p0031a05║族子中孚披緇止此造塔名中孚塔宋改為永甯寺泉
GA002n0005_p0031a06║即以永甯名明分寺為二西曰高座東曰永甯　國朝
GA002n0005_p0031a07║以來兩寺並峙而高座尤宏敞廊列五百鐵羅漢像（案寶
GA002n0005_p0031a08║誌時五百大士化身即此）庭中卉木蓊蔚五穀樹娑羅樹皆海外異
GA002n0005_p0031a09║種每當叢桂盛開游屐咸萃煮茗剝栗作登高之會霖
GA002n0005_p0032a01║亦嘗往來其閒焉咸豐兵火蕩為邱墟今雖稍稍修葺
GA002n0005_p0032a02║而雨花一泓土人僅構屋置鐺以為茶寮云
GA002n0005_p0032a03║攷證
GA002n0005_p0032a04║景定建康志高座寺一名永甯寺在城南門外晉咸
GA002n0005_p0032a05║康中造注引劉岑記略云考此山得名於晉永嘉中
GA002n0005_p0032a06║名甘露寺尸黎密多為王茂弘所敬故留竺道生繼
GA002n0005_p0032a07║號所居為高座
GA002n0005_p0032a08║晉建康建初寺帛尸黎密傳帛尸黎密多羅西域人
GA002n0005_p0032a09║時人呼為高座傳云國王之子以國讓弟遂為沙門
GA002n0005_p0033a01║中國值亂仍過江止建初寺初江東未有呪法密譯
GA002n0005_p0033a02║出孔雀王經明神諸呪又授弟子覓歴高聲梵唄丞
GA002n0005_p0033a03║相王導見之以為吾之徒也由是名顯太尉庾元規
GA002n0005_p0033a04║光祿周伯仁太常謝幼輿廷尉桓茂倫皆一代名士
GA002n0005_p0033a05║見之終日累歎咸康中卒春秋八十餘密常在石于
GA002n0005_p0033a06║岡東行頭陀既卒因葬於此成帝懷其風為樹刹冢
GA002n0005_p0033a07║所後有關右沙門來游京師乃於冢處起寺陳郡謝
GA002n0005_p0033a08║混贊成其業追旌往事仍曰高座寺也
GA002n0005_p0033a09║宋劉義慶世說新語高座道人不作漢語或問此意
GA002n0005_p0034a01║簡文曰以省應對之煩
GA002n0005_p0034a02║宋釋曇宗京師塔寺記尸黎密寺在石子岡亦號高
GA002n0005_p0034a03║座（案高僧傳釋曇宗姓虢秣陵人出家止靈味寺少而好學博通墳典著京師塔寺記二卷宗以金陵
GA002n0005_p0034a04║禪僧目覩吳晉遺制言必詳碻可據惜其書不傳僅見景定建康志所引而已又案釋清徹亦有塔寺記
GA002n0005_p0034a05║三十卷見崇文書目其書今亦未見）
GA002n0005_p0034a06║齊京師高座寺釋慧遠傳止京師高座寺蔬食素衣
GA002n0005_p0034a07║誓誦法華
GA002n0005_p0034a08║梁京師靈味寺釋寶亮傳時高座寺僧成亦齊代宗
GA002n0005_p0034a09║匠
GA002n0005_p0035a01║至正金陵新志高座寺在南門外梁初寶誌公主其
GA002n0005_p0035a02║寺與五百大士俱有雲光師坐山顛說法天花墜焉
GA002n0005_p0035a03║今號雨花臺則故唐給事中名襄字贊元者所命也
GA002n0005_p0035a04║景定志高座寺有銅鐘碑
GA002n0005_p0035a05║唐裴孝源貞觀公私畫史高座寺在江甯有張僧繇
GA002n0005_p0035a06║畫
GA002n0005_p0035a07║宋陳軒金陵集載蔣穎叔和王和甫雨中登高座寺
GA002n0005_p0035a08║詩注云寺即雲光講經之地有誌公二印雲光手植
GA002n0005_p0035a09║松猶存
GA002n0005_p0036a01║唐李白集有贈高座寺僧族姪中孚詩
GA002n0005_p0036a02║明顧起元客座贅語五穀樹實生如穀每生一種則
GA002n0005_p0036a03║其種此年必大熟
GA002n0005_p0036a04║國朝甘熙白下瑣言娑羅樹直幹叢生其葉必七四
GA002n0005_p0036a05║月閒開白花高出枝上結實如荔支云係番種高座
GA002n0005_p0036a06║靈谷諸寺皆有之
GA002n0005_p0036a07║白馬寺
GA002n0005_p0036a08║白馬寺未詳其所始晉高僧支道林居之與馮懷劉系
GA002n0005_p0036a09║之為友宋釋法平僧饒齊釋法安俱出家於此曇籥慧
GA002n0005_p0037a01║光曇憑慧芬智靖亦住持之傑出者也寺有般若臺丈
GA002n0005_p0037a02║八無量壽佛像陳賀德基嘗遇婦人於寺前以白綸巾
GA002n0005_p0037a03║贈之今無從考其所在矣
GA002n0005_p0037a04║攷證
GA002n0005_p0037a05║世說新語支道林在白馬寺中將馮太常懷其話
GA002n0005_p0037a06║晉剡沃洲山支遁傳支遁字道林嘗在白馬寺與劉
GA002n0005_p0037a07║系之談莊子逍遙篇於是退而注之
GA002n0005_p0037a08║宋祗洹寺釋法平傳與弟法起等俱出家止白馬寺
GA002n0005_p0037a09║為曇籥弟子
GA002n0005_p0038a01║宋京師白馬寺釋僧饒傳饒建康人出家止白馬寺
GA002n0005_p0038a02║寺有般若臺饒嘗臺外梵轉以擬供養行者聞者莫
GA002n0005_p0038a03║不息駕躊躇彈指稱佛
GA002n0005_p0038a04║齊中寺釋法安傳安七歲出家事白馬寺慧光為師
GA002n0005_p0038a05║齊白馬寺釋曇憑傳少游京師學轉讀止白馬寺
GA002n0005_p0038a06║齊興福寺釋慧芬傳至都止白馬寺
GA002n0005_p0038a07║梁京師正覺寺釋法悅傳悅與白馬寺沙門智靖造
GA002n0005_p0038a08║丈八無量壽佛
GA002n0005_p0038a09║南史鄭灼傳賀德基少游學都下盛冬止衣裌襦袴
GA002n0005_p0039a01║嘗於白馬寺前逢一婦人容服甚盛呼德基入寺門
GA002n0005_p0039a02║脫白綸巾以贈之
GA002n0005_p0039a03║延興寺
GA002n0005_p0039a04║延興寺晉康帝褚皇后所建在運瀆西岸（今北乾道橋一帶）隋
GA002n0005_p0039a05║時廢
GA002n0005_p0039a06║建福寺
GA002n0005_p0039a07║建福寺晉中書令何充建充素佞佛好造塔此寺亦康
GA002n0005_p0039a08║帝時所創隋初廢
GA002n0005_p0039a09║攷證
GA002n0005_p0040a01║建康實錄引京師塔寺記晉康帝時置兩寺褚皇后
GA002n0005_p0040a02║立建興寺在今縣東南二里運瀆西岸中書令何充
GA002n0005_p0040a03║立建福寺今廢也（今謂許嵩作實錄時也）
GA002n0005_p0040a04║隋煬帝答智顗蔣州事書弟子總持和南（案煬帝為晉王時從
GA002n0005_p0040a05║智顗受菩薩戒顗曰大王紆遵聖禁可名總持云云）爰逮高旨騰蔣州僧所及
GA002n0005_p0040a06║竊以僧居望刹食惟分衞所立精舍本依聚落近年
GA002n0005_p0040a07║奉詔專征弔民伐罪江東混一海內乂甯塔安其堵
GA002n0005_p0040a08║市不易業亦智者備所明見而亡殷頑民不慙懷土
GA002n0005_p0040a09║有苗恃險敢恣螳螂橫使寺塔焚燒比屋流散鐘梵
GA002n0005_p0041a01║輟響雞犬不聞廢寺同於火宅持鉢略成空返僧眾
GA002n0005_p0041a02║無依實可傷歎波地福盡齊成邱墟所餘堂塔本不
GA002n0005_p0041a03║壞毁其有現僧亦許房住惟虛廊檐宇會當倒壓所
GA002n0005_p0041a04║以移來還充寺館其外椽板權借築城若空寺步廊
GA002n0005_p0041a05║有完全者亦貸為府廨須一二年閒民力展息即於
GA002n0005_p0041a06║上江結筏以新酬故本敕所司具條孔目無慮零落
GA002n0005_p0041a07║恐遠僧未能曲見頓用仰誣必願言提冥諸其掌猥
GA002n0005_p0041a08║延滿軋戀惻良深謹和南（案是書則隋滅陳而諸寺埽地盡矣玩其文義初滅
GA002n0005_p0041a09║陳時尚未焚燬遺民為寇平定之後始蕩盡耳）
GA002n0005_p0042a01║莊嚴寺　塔寺　謝鎮西寺　興嚴寺
GA002n0005_p0042a02║莊嚴寺晉穆帝永和四年鎮西將軍謝尚捨宅所造也
GA002n0005_p0042a03║亦號塔寺其地南直竹格港臨秦淮（即今之竹竿巷格竿港巷音之轉耳）
GA002n0005_p0042a04║逮宋大明中路太后置莊嚴寺嫌其同名改此寺為謝
GA002n0005_p0042a05║鎮西寺或稱謝寺歷代高僧有曇無讖慧次僧寶僧智
GA002n0005_p0042a06║智宗皆止於此陳宣帝太建元年寺焚後五年豫州刺
GA002n0005_p0042a07║史程文秀修復敕改名曰興嚴有寺塔記石刻及井檻
GA002n0005_p0042a08║銘至宋紹興中猶存徙其寺於真武廟北也
GA002n0005_p0042a09║攷證
GA002n0005_p0043a01║建康實錄引塔寺記今興嚴寺即謝尚宅也南直竹
GA002n0005_p0043a02║格港臨秦淮在今縣城東南一里二百步尚嘗夢其
GA002n0005_p0043a03║父告之曰西南有氣至衝人必死當其鋒家無一全
GA002n0005_p0043a04║汝宜修福建塔可以禳之若未暇立寺可杖頭刻作
GA002n0005_p0043a05║塔形見有氣來則擬之尚悟懼遂刻小塔於杖頭恆
GA002n0005_p0043a06║置左右果有異氣遙見西南從天而下始如車輪漸
GA002n0005_p0043a07║彌大直衝尚家尚以杖頭指之氣便回散闔門獲全
GA002n0005_p0043a08║氣所經處數里無復子遺遂於永和四年捨宅造寺
GA002n0005_p0043a09║名莊嚴寺宋大明中路太后於宣陽門外太社西藥
GA002n0005_p0044a01║圃造莊嚴寺改此為謝鎮西寺至陳太建元年寺為
GA002n0005_p0044a02║延火所燒後五年豫州刺史程文秀更加修復孝宣
GA002n0005_p0044a03║帝敕改興嚴寺至今也
GA002n0005_p0044a04║景定建康志今宮城西北興嚴寺前有溝迤邐至閃
GA002n0005_p0044a05║駕橋（今鴿子橋）清化市東乃古運瀆
GA002n0005_p0044a06║宋河西曇無讖傳常遊止塔寺以居士自卑初出彌
GA002n0005_p0044a07║勒觀音二經丹陽尹孟顗見而異之
GA002n0005_p0044a08║齊京師謝寺釋慧次傳次於大明中出都止謝寺每
GA002n0005_p0044a09║講席一鋪即道俗奔赴時謝寺又有僧寶僧智並一
GA002n0005_p0045a01║代英哲為時論所宗
GA002n0005_p0045a02║梁謝寺釋智宗傳宗姓周建康人出家止謝寺博學
GA002n0005_p0045a03║多聞尤長轉讀
GA002n0005_p0045a04║景定志石刻有興嚴寺塔記又辱井記云江甯興嚴
GA002n0005_p0045a05║寺井石檻銘均莫知誰作也
GA002n0005_p0045a06║至正金陵新志興嚴寺於宋紹興中徙真武廟北
GA002n0005_p0045a07║棲禪寺
GA002n0005_p0045a08║棲禪寺晉征北將軍蔡謨之所立也逮梁時沈約有棲
GA002n0005_p0045a09║禪精舍銘
GA002n0005_p0046a01║攷證
GA002n0005_p0046a02║梁沈約集有棲禪精舍銘序云此寺征北蔡公所立
GA002n0005_p0046a03║何皇后寺
GA002n0005_p0046a04║晉穆帝何皇后性耽釋氏造尼寺一所在西州橋側南
GA002n0005_p0046a05║臨大道（當今倉巷橋左近）後人呼為何皇后寺女尼居之者戒
GA002n0005_p0046a06║行不盡嚴齊蔡興宗嘗納寺尼智妃為妾也寺有陸整
GA002n0005_p0046a07║畫壁云
GA002n0005_p0046a08║攷證
GA002n0005_p0046a09║建康實錄晉穆帝時置僧尼寺三所彭城寺謝鎮西
GA002n0005_p0047a01║寺外有何皇后寺在縣東一里南臨大道
GA002n0005_p0047a02║南史蔡興宗傳興宗納何后寺尼智妃為妾容貌甚
GA002n0005_p0047a03║美而顏師伯遣人誘之濳往截取興宗迎人不得
GA002n0005_p0047a04║貞觀公私畫史何后寺在江甯有陸整畫
GA002n0005_p0047a05║建興寺
GA002n0005_p0047a06║建興寺在何皇后寺南運瀆高曄橋西渚地名建興里
GA002n0005_p0047a07║有南苑處其中梁劉孝綽詩所謂古寺隱迴塘者風景
GA002n0005_p0047a08║蓋如繪云
GA002n0005_p0047a09║攷證
GA002n0005_p0048a01║建康實錄運瀆舊有六橋孝義本名甓子橋次南有
GA002n0005_p0048a02║揚烈橋次南有西州橋路東出何皇后寺門次南有
GA002n0005_p0048a03║高曄橋今建興寺北路東渡此橋次南運瀆臨淮有
GA002n0005_p0048a04║一新橋對禪靈渚
GA002n0005_p0048a05║景定建康志古南苑在瓦官寺東北梁改名建興苑
GA002n0005_p0048a06║在秣陵建興里
GA002n0005_p0048a07║梁劉孝綽集有發建興渚示到陸二黃門詩
GA002n0005_p0048a08║彭城寺
GA002n0005_p0048a09║彭城寺晉穆帝升平五年彭城敬王純之所造在秣陵
GA002n0005_p0049a01║縣東南門臨御街（當今高井一帶）歷代高僧有釋道淵僧弻僧
GA002n0005_p0049a02║覆道遠道盛慧開寶興僧令等皆止於是寺先有丈六
GA002n0005_p0049a03║金像後移置湘宮寺焉
GA002n0005_p0049a04║攷證
GA002n0005_p0049a05║建康實錄彭城敬王造彭城寺在今縣東南三里西
GA002n0005_p0049a06║大門臨古御街
GA002n0005_p0049a07║至正金陵新志晉穆帝升平五年彭城王造寺一所
GA002n0005_p0049a08║宋京師彭城寺釋道淵傳淵出家東安寺後移止彭
GA002n0005_p0049a09║城寺宋文帝敕居寺任
GA002n0005_p0050a01║宋京師彭城寺僧弻傳弻下都止彭城寺文皇器重
GA002n0005_p0050a02║每延講說
GA002n0005_p0050a03║宋京師彭城寺僧覆傳宋明帝深加器重敕為彭城
GA002n0005_p0050a04║寺主
GA002n0005_p0050a05║齊上定林寺釋道遠傳宋大明中渡江止彭城寺
GA002n0005_p0050a06║齊京師天保寺釋道盛傳宋明帝敕令下都止彭城
GA002n0005_p0050a07║寺謝超宗一遇即敬以師禮
GA002n0005_p0050a08║齊琅邪攝山釋法度傳時有彭城寺慧開幼而神氣
GA002n0005_p0050a09║開朗早彰令譽立年便講
GA002n0005_p0051a01║齊齊隆寺法鏡傳其後彭城寺寶興等皆祖述宣唱
GA002n0005_p0051a02║沈約集齊禪林寺尼淨秀行狀上（稱尼為上猶今稱僧為上也）以
GA002n0005_p0051a03║天監五年六月十七日得病苦心悶不下飲彭城寺
GA002n0005_p0051a04║令法師以六月十九日夜得夢見一處謂是兜率天
GA002n0005_p0051a05║上住止嚴麗非世間比云此是上住處
GA002n0005_p0051a06║宋京師釋僧亮傳取湘州銅鑄丈六金像唯燄光未
GA002n0005_p0051a07║備宋文帝為造金薄圓光安置彭城寺至宋泰始中
GA002n0005_p0051a08║明帝移湘宮寺
GA002n0005_p0051a09║東安寺
GA002n0005_p0052a01║東安寺未詳所始晉名僧支道林因哀帝徵請出都住
GA002n0005_p0052a02║東安寺三載而寺以興由是慧持慧嚴道淵道猛跋摩
GA002n0005_p0052a03║法恭曇智等或譯梵經或止講席學術精整道俗共推
GA002n0005_p0052a04║都下為之語曰鬬場禪師窟東安談義林（案鬬場亦寺名見下）又
GA002n0005_p0052a05║范伯倫踞食表云東安眾集果不偏食飛錫所住盛可
GA002n0005_p0052a06║知也逮齊建武初始安王遙光治廟欲毁寺屋截梁水
GA002n0005_p0052a07║出如淚眾稱靈異焉
GA002n0005_p0052a08║攷證
GA002n0005_p0052a09║晉沅洲山支遁傳遁還吳後哀帝頻遣兩使徵請出
GA002n0005_p0053a01║都止東安寺講道行般若淹留三載
GA002n0005_p0053a02║晉蜀龍淵寺慧持傳持慧遠弟也至都止東安寺
GA002n0005_p0053a03║宋東安寺慧嚴傳嚴還京止東安寺高祖素所知重
GA002n0005_p0053a04║宋彭城寺釋道淵傳幼出家東安寺
GA002n0005_p0053a05║宋東安寺釋道猛傳元嘉二十六年止東安寺開講
GA002n0005_p0053a06║席
GA002n0005_p0053a07║宋中興寺求那跋摩傳跋摩於東安寺譯法鼓經
GA002n0005_p0053a08║宋中興寺釋法恭傳恭住東安寺
GA002n0005_p0053a09║齊中興寺釋曇智傳智建康人止東安寺能談老莊
GA002n0005_p0054a01║宋書天竺諸國傳又有慧嚴慧議道人並住東安寺
GA002n0005_p0054a02║學行精整為道俗所推時鬬場寺多禪僧都下為之
GA002n0005_p0054a03║語曰鬬場禪師窟東安談義林
GA002n0005_p0054a04║宏明集范伯倫踞食表云東安眾集果不偏食此先
GA002n0005_p0054a05║朝舊事臣所親見者也
GA002n0005_p0054a06║齊書五行志齊建武初始安王遙光治廟徹東安寺
GA002n0005_p0054a07║屋以直廟坘截梁水出如淚
GA002n0005_p0054a08║祗洹寺　白塔寺（長慶寺　保甯寺）
GA002n0005_p0054a09║祗洹寺在鳳凰樓之西（當今新橋之西）建初寺之分剎也晉支
GA002n0005_p0055a01║遁嘗升寺中高座講義與劉惔王濛相酬答其名始著
GA002n0005_p0055a02║宋武帝永初元年車騎將軍范泰於其宅西建立精舍
GA002n0005_p0055a03║因與寺近遂襲其名延高僧慧義為之經始併而合之
GA002n0005_p0055a04║時人以義方身子泰比須達焉其時西域異僧求那跋
GA002n0005_p0055a05║陀羅曇摩蜜多皆住此寺而沙門僧苞道照法平曇遷
GA002n0005_p0055a06║僧志惠基僧濬等亦時來棲止寺中有皁莢樹泰豫元
GA002n0005_p0055a07║年枯死昇明末更生枝葉為齊興之瑞逮求那跋摩圓
GA002n0005_p0055a08║寂後即於南林戒壇前依外國闍毘之就其處起立白
GA002n0005_p0055a09║塔改名白塔寺（案天禧寺前亦有白塔寺與此不同）其地與石子岡相望
GA002n0005_p0056a01║故陳魯廣達屯兵於寺側以禦隋師及唐開元中更額
GA002n0005_p0056a02║曰長慶南唐保大中曰奉先宋太平興國中曰保甯至
GA002n0005_p0056a03║明而廢為驍騎倉也
GA002n0005_p0056a04║攷證
GA002n0005_p0056a05║世說新語引沙門高逸傳王劉恆尋支遁遇祗洹寺
GA002n0005_p0056a06║中講（案高僧傳祇洹寺凡數十見皆稱祗洹乃景定至正二志譌為祗園大誤）正在高座
GA002n0005_p0056a07║上每舉麈尾常領數百言而性理俱暢
GA002n0005_p0056a08║宋書范泰傳暮年事佛甚精於宅西立祗洹精舍
GA002n0005_p0056a09║宋京師祗洹寺釋慧義傳永初元年車騎范泰立祗
GA002n0005_p0057a01║洹寺以義德為物宗因請經始時人以義方身子泰
GA002n0005_p0057a02║比須達故祗洹之稱厥號存焉其後京城名僧多投
GA002n0005_p0057a03║此寺義勸泰以果竹園六十畝施以為幽冥之佑泰
GA002n0005_p0057a04║從之時祗洹寺又有釋僧濬善三論為宋文所重
GA002n0005_p0057a05║宋祗洹寺求那跋摩傳跋摩以元嘉八年正月達於
GA002n0005_p0057a06║建業文帝勞問殷勤敕住祗洹寺供給隆厚俄而於
GA002n0005_p0057a07║寺開講法華及十地既終之後趺坐䋲牀似若入定
GA002n0005_p0057a08║即於南林戒壇前依外國闍毘之仍於其處起立白
GA002n0005_p0057a09║塔（案祗洹改名白塔即由於此又至正新志云永明二年齊太祖為此邱法願造寺於地得外國磚為
GA002n0005_p0058a01║白塔又名白塔寺考高僧法願傳並無齊太祖為造寺之事且祗洹尚在又焉得於其地造寺新志似誤）
GA002n0005_p0058a02║宋中興寺求那跋陀羅傳陀羅初住祗洹寺眾僧共
GA002n0005_p0058a03║請出經集義學諸生譯之後於秣陵鳳凰樓西起寺
GA002n0005_p0058a04║今陶後渚白塔寺即其處（案此但云白塔寺即其處並未言所起之寺即名白
GA002n0005_p0058a05║塔葢求那跋陀羅常住祗洹寺寺本與鳳凰樓相近其樓西起寺乃是增廓寺域後寺更名白塔所起之
GA002n0005_p0058a06║屋仍在白塔寺中故曰白塔寺即其處也）
GA002n0005_p0058a07║宋上定林寺曇摩蜜多傳蜜多晚憩祗洹寺即於祗
GA002n0005_p0058a08║洹譯出禪經法要
GA002n0005_p0058a09║宋祗洹寺釋僧苞傳苞東下京師正值祗洹寺發講
GA002n0005_p0059a01║乃致問數番皆先達思力所不逮王弘范泰請與交
GA002n0005_p0059a02║言仍居住祗洹寺開講眾經德化相續
GA002n0005_p0059a03║宋祗洹寺釋道照傳照止京師祗洹寺披覽羣典以
GA002n0005_p0059a04║宣唱為業
GA002n0005_p0059a05║宋祗洹寺釋法平傳平與弟法等出家止白馬寺後
GA002n0005_p0059a06║移祗洹
GA002n0005_p0059a07║齊烏衣寺釋曇遷傳遷巧於轉讀有無窮聲韻初止
GA002n0005_p0059a08║祗洹寺
GA002n0005_p0059a09║齊上定林寺釋超辨傳時有靈根法明祗洹僧志並
GA002n0005_p0060a01║誦經十餘萬言蔬食苦行有至德焉
GA002n0005_p0060a02║齊山陰法華寺釋惠基傳初隨慧義法師義嘉其神
GA002n0005_p0060a03║采為啟宋文帝求度出家即敕於祗洹寺設會（案高僧傳
GA002n0005_p0060a04║所載高僧止祗洹寺者皆在宋時齊代以下遂無聞焉葢寺已更名故也）
GA002n0005_p0060a05║齊書五行志宋泰豫元年京師祗洹寺皁莢樹枯死
GA002n0005_p0060a06║昇明末更生枝葉
GA002n0005_p0060a07║南史陳孔範傳魯廣達屯於白塔寺（案此見白塔之名至陳末如故
GA002n0005_p0060a08║也）
GA002n0005_p0060a09║景定建康志吳建寺日建初晉宋更名曰祗園齊更
GA002n0005_p0061a01║名曰白塔（案祗洹自為一寺本與建初無涉然地既相鄰晉支遁已居之亦非始於范泰志言
GA002n0005_p0061a02║如此或者建初之分剎乎）唐初復名曰建初開元更名曰長慶南
GA002n0005_p0061a03║唐保大中齊王景達為先主造寺因名奉先宋太
GA002n0005_p0061a04║平興國中賜額曰保甯
GA002n0005_p0061a05║瓦官寺（吳興寺　昇元寺　崇勝戒壇寺　鳳游寺）
GA002n0005_p0061a06║瓦官寺本河內山玩墓也在小長干地名三井岡（當今之花
GA002n0005_p0061a07║盝岡）張昭陸機諸宅皆環繞其側晉元帝時王導以為陶
GA002n0005_p0061a08║處哀帝興甯中沙門慧力啟乞為寺始建堂塔簡文帝
GA002n0005_p0061a09║敬禮釋法汰於寺講放光經車駕臨幸遂拓房宇汝南
GA002n0005_p0062a01║世子綜欲侵寺基尋自感悟至孝武帝太元二十一年
GA002n0005_p0062a02║塔燬於火旋修復之寺有戴安道所製金像師子國所
GA002n0005_p0062a03║貢玉像顧長康所畫維摩圖謂之三絕而戴顒釋洪造
GA002n0005_p0062a04║像及張僧繇畫壁不與焉晉恭帝步迎佛像過為卑諂
GA002n0005_p0062a05║而齊東昏侯毀玉像為潘妃釵釧瀆佛甚矣梁時出寺
GA002n0005_p0062a06║塔舍利敕市數百家宅地造諸臺殿並瑞像就建瓦官
GA002n0005_p0062a07║閣高三百四十尺陳太建中雷震毁寺重門無多壞損
GA002n0005_p0062a08║歷代高僧如僧敷道壹道祖慧璩法和慧果僧導寶意
GA002n0005_p0062a09║道𤥎道宗超度慧重道親慧邃輩住持此寺踵相接也
GA002n0005_p0063a01║名士則何充劉惔王濛戴逵孫盛王胡之王斌伏曼容
GA002n0005_p0063a02║等時相過從或曰瓦官實名瓦棺西晉時地產青蓮二
GA002n0005_p0063a03║朵掘得瓦棺為誦法華經老僧葬處其說甚誕不足信
GA002n0005_p0063a04║也寺歷唐代常為名勝楊吳改寺為吳興南唐改寺為
GA002n0005_p0063a05║昇元閣名皆隨之而變宋師下江南吳越兵舉火焚閣
GA002n0005_p0063a06║避難婦女數千人一旦同燼嗚呼慘巳太平興國五年
GA002n0005_p0063a07║復建為崇勝戒壇院明初奪寺基為驍騎倉半入徐中
GA002n0005_p0063a08║山王園厥後有僧圓梓募贖其地復創剎宇寺旁有集
GA002n0005_p0063a09║慶菴嘉靖中詔毁私剎僧以瓦官扁其廬得免土人因
GA002n0005_p0064a01║其在山下謂之下瓦官而以本寺為上瓦官殿左有鳳
GA002n0005_p0064a02║凰臺焦竑更名曰鳳游寺以在中山王西園中遂為徐
GA002n0005_p0064a03║氏家菴洎入國朝供養猶盛咸豐兵火之後僅葺破
GA002n0005_p0064a04║屋數椽而已
GA002n0005_p0064a05║攷證
GA002n0005_p0064a06║建康實錄小長干在瓦官寺南巷西頭出江（案今洲渚淤漲
GA002n0005_p0064a07║去江甚遠僻在西南又有城隔之非復舊時形勢矣）
GA002n0005_p0064a08║景定建康志越城在三井岡東南一里今瓦官寺在
GA002n0005_p0064a09║岡東偏（案今越城亦隔在城外）又志張昭宅在淮水南對瓦官
GA002n0005_p0065a01║寺張侯橋所橋因宅而名（張侯橋即今下浮橋之老虎橋老虎婁侯之轉音也）
GA002n0005_p0065a02║又志陸機宅在今越城西秦淮水南又志晉哀帝興
GA002n0005_p0065a03║甯二年詔移陶官於淮水北遂以南岸陶地施僧慧
GA002n0005_p0065a04║力為寺
GA002n0005_p0065a05║晉京師瓦官寺釋慧力傳釋慧力未知何許人晉永
GA002n0005_p0065a06║和中來遊京師嘗乞蔬食苦行頭陀修福至興甯中
GA002n0005_p0065a07║啟乞陶處以為瓦官寺初標塔基是今塔之西每夕
GA002n0005_p0065a08║標塔基輒東移十餘步旦取還巳復隨徙濳共伺之
GA002n0005_p0065a09║見一人著朱衣武冠拔標置東力仍於其處起塔今
GA002n0005_p0066a01║之塔處也記者云立寺後三十年當為火所燒至孝
GA002n0005_p0066a02║武太元二十一年七月夜自然火起寺僧數十人都
GA002n0005_p0066a03║無知者明日見塔巳成灰聚帝曰此國不祥之相也
GA002n0005_p0066a04║即敕楊法尚李緒等速令修復至九月帝崩有戴安
GA002n0005_p0066a05║道所製五像及戴顒所冶丈六金像又有師子國四
GA002n0005_p0066a06║尺二寸玉像並皆在焉
GA002n0005_p0066a07║晉京師瓦官寺僧竺法汰傳法汰下都止瓦官寺晉
GA002n0005_p0066a08║簡文帝深相敬重講放光經開題瓦官寺本河內山
GA002n0005_p0066a09║玩墓王公為陶處興甯中沙門慧力啟乞為寺止有
GA002n0005_p0067a01║堂塔而巳及汰居之更拓房宇又啟重門汝南王世
GA002n0005_p0067a02║子綜第去寺近遂侵掘寺側重門淪陷汰不介懷綜
GA002n0005_p0067a03║乃感悟躬往悔謝汰臥與相見旁若無人
GA002n0005_p0067a04║京師寺記興甯中瓦官初置僧眾設會請朝賢鳴剎
GA002n0005_p0067a05║注疏顧長康注一百萬時以為大言後寺成僧請勾
GA002n0005_p0067a06║疏長康曰宜修一壁遂閉戶往來一百餘日畫維摩
GA002n0005_p0067a07║一軀工畢將欲點眸子謂寺僧曰第一日開見者責
GA002n0005_p0067a08║施十萬第二日開可五萬第三日可任例責施乃開
GA002n0005_p0067a09║戶光明照寺施者填塞俄而果百萬也
GA002n0005_p0068a01║宋書戴顒傳宋世子鑄丈八銅像於瓦官寺既成面
GA002n0005_p0068a02║恨瘦工人不能治乃迎顒看之顒曰非面瘦乃臂胛
GA002n0005_p0068a03║肥耳及減臂胛瘦患遂除
GA002n0005_p0068a04║南史師子國傳晉義熙中始遣使獻玉像十載乃至
GA002n0005_p0068a05║像高四尺二寸玉色潤潔形制殊特殆非人工此像
GA002n0005_p0068a06║歷晉宋在瓦官寺先有徵士戴安道手製佛像五軀
GA002n0005_p0068a07║及顧長康維摩畫圖世人謂為三絕至齊東昏遂毁
GA002n0005_p0068a08║玉像前截臂次取身為嬖妾潘貴妃作釵釧
GA002n0005_p0068a09║晉書恭帝紀其後復深信浮屠道鑄貨千萬造丈六
GA002n0005_p0069a01║金像親於瓦官寺迎之步從十餘里（此像即下條僧洪所造）
GA002n0005_p0069a02║宋豫州釋僧洪傳洪豫州人止於京師瓦官寺造丈
GA002n0005_p0069a03║六金像鎔鑄始畢未及開模時晉末銅禁甚嚴犯者
GA002n0005_p0069a04║必死宋武帝時為相國洪坐罪繫於相府唯誦觀世
GA002n0005_p0069a05║音經一心歸命佛像夜夢所鑄像來手摩洪頭問怖
GA002n0005_p0069a06║不洪言自念必死像曰無憂見像胸有尺許銅色燋
GA002n0005_p0069a07║沸會當行刑府參軍監殺而牛奔車壞因更刻日續
GA002n0005_p0069a08║有從彭城來云未殺僧洪者可原遂獲免還開模見
GA002n0005_p0069a09║像胸前果有燋沸洪後以苦行卒
GA002n0005_p0070a01║貞觀公私畫史瓦官寺在江甯有張僧繇畫壁
GA002n0005_p0070a02║景定建康志梁時出瓦官寺塔舍利敕市寺側數百
GA002n0005_p0070a03║家宅地造諸臺殿及瑞像又引京師寺記瓦棺寺有
GA002n0005_p0070a04║瓦棺閣乃梁朝所建高三百四十尺即昇元閣也
GA002n0005_p0070a05║陳書宣帝紀太建九年秋七月己丑震瓦官寺重門
GA002n0005_p0070a06║至正金陵新志西晉時地產青蓮二朵掘之得瓦棺
GA002n0005_p0070a07║內見一老僧花從舌底出詢及父老曰昔有僧誦法
GA002n0005_p0070a08║華經卒葬此地
GA002n0005_p0070a09║晉京師瓦官寺竺僧敷傳西晉末亂移居江左止瓦
GA002n0005_p0071a01║官寺盛開講席
GA002n0005_p0071a02║晉虎邱東山竺道壹傳晉太和中出都止瓦官寺
GA002n0005_p0071a03║晉吳臺寺釋道祖傳後還瓦官寺講說
GA002n0005_p0071a04║宋瓦官寺釋慧璩傳璩丹陽人出家止瓦官寺
GA002n0005_p0071a05║宋京師祗洹寺釋僧苞傳時瓦官寺有釋法和者為
GA002n0005_p0071a06║宋高祖所重
GA002n0005_p0071a07║宋京師瓦官寺釋慧果傳宋初遊京師止瓦官寺開
GA002n0005_p0071a08║講維摩
GA002n0005_p0071a09║宋京師中興寺求那跋陀羅傳時又有沙門寶意以
GA002n0005_p0072a01║宋孝武孝建中來止京師瓦官禪房恒於寺中樹下
GA002n0005_p0072a02║坐禪
GA002n0005_p0072a03║齊烏衣寺釋曇遷傳時有瓦官寺釋道𤥎巧於轉讀
GA002n0005_p0072a04║富聲哀婉
GA002n0005_p0072a05║齊京師中寺釋法安傳時有瓦官寺道宗亦當時名
GA002n0005_p0072a06║流為學者所重
GA002n0005_p0072a07║齊鍾山靈曜寺釋志道傳時京師瓦官寺有超度者
GA002n0005_p0072a08║亦善十誦及四分著律例七卷云
GA002n0005_p0072a09║齊瓦官寺慧重傳大明六年敕於新安寺出家後移
GA002n0005_p0073a01║止瓦官禪房時瓦官復有慧覺敦慧重之業
GA002n0005_p0073a02║齊齊隆寺釋法饒傳後瓦官寺僧道親祖述宣唱
GA002n0005_p0073a03║南史扶南國傳瓦官寺慧邃模寫長干寺佛像
GA002n0005_p0073a04║世說新語何次道往瓦官寺禮拜甚勤阮思曠曰我
GA002n0005_p0073a05║圖數千戶郡尚不得何卿乃圖作佛志不亦大乎又
GA002n0005_p0073a06║劉丹陽王長史在瓦官寺集桓護軍亦在坐共商畧
GA002n0005_p0073a07║西朝及江左人物又戴安道在瓦官寺畫王長史見
GA002n0005_p0073a08║之曰此童非徒能畫亦終當致身恨吾老不及見其
GA002n0005_p0073a09║盛耳又時有北來道人好才理與林公相遇於瓦官
GA002n0005_p0074a01║寺講小品竺法深孫興公悉共聽焉又僧意在瓦官
GA002n0005_p0074a02║寺中王苟子來與共語使其唱理
GA002n0005_p0074a03║南史陸厥傳時有王斌者嘗弊衣於瓦官寺聽雲法
GA002n0005_p0074a04║師講成實論無復坐處又伏曼容傳曼容宅在瓦官
GA002n0005_p0074a05║寺東施高坐於聽事有賓客輒升為講說
GA002n0005_p0074a06║同治上江二縣志崇勝戒壇院即古瓦官寺又為昇
GA002n0005_p0074a07║元寺明初寺廢半為魏公園半入驍騎倉萬厤十九
GA002n0005_p0074a08║年僧圓梓募贖其地復剏剎寺有老桂古幹槎枒因
GA002n0005_p0074a09║名叢桂焦竑改曰鳳游寺寺南有集慶菴焦氏筆乘
GA002n0005_p0075a01║嘉靖時詔毁私菴集慶僧妄以瓦官名其處得幸免
GA002n0005_p0075a02║然實非瓦官故址矣故梵剎志謂瓦官有二山上為
GA002n0005_p0075a03║上瓦官平地為下瓦官云
GA002n0005_p0075a04║波提寺
GA002n0005_p0075a05║晉室自偏安江左帝主妃后皆溺情內典塔寺日盛簡
GA002n0005_p0075a06║文帝為會稽王時即好玄言踐阼以來彌殷崇奉咸安
GA002n0005_p0075a07║二年造波提寺於京師隋時廢
GA002n0005_p0075a08║攷證
GA002n0005_p0075a09║建康實錄晉簡文帝即位自立僧寺一名波提寺今
GA002n0005_p0076a01║廢
GA002n0005_p0076a02║至正金陵新志晉簡文帝咸安二年帝立波提寺
GA002n0005_p0076a03║臨秦寺
GA002n0005_p0076a04║晉侍中中書令王坦之信奉釋氏於秦淮水北造一寺
GA002n0005_p0076a05║名臨秦以門臨淮水為義云
GA002n0005_p0076a06║安樂寺
GA002n0005_p0076a07║安樂寺在臨秦寺旁亦王坦之所造也先是有僧慧受
GA002n0005_p0076a08║安樂人嘗夢於坦之園中立寺因以為請坦之即捨園
GA002n0005_p0076a09║為寺以受本鄉為名號曰安樂東有丹楊尹王雅宅西
GA002n0005_p0077a01║有東燕太守劉鬬宅南有豫章太守范甯宅並施以成
GA002n0005_p0077a02║寺厥後沙門道靖道敬等更加修飾主講席者為慧令
GA002n0005_p0077a03║法仙法最慧始道慧僧辯諸名僧宋周續之嘗館於是
GA002n0005_p0077a04║齊薛淵從車駕亦至焉寺有張僧繇畫龍壁相傳點睛
GA002n0005_p0077a05║而飛者即其處也其智稱法師碑葢裴子野所撰云
GA002n0005_p0077a06║攷證
GA002n0005_p0077a07║建康實錄晉廢帝時侍中中書令王坦之造臨秦安
GA002n0005_p0077a08║樂二寺在今縣南二里半南門臨淮水也
GA002n0005_p0077a09║晉京師安樂寺釋慧受傳慧受安樂人晉興甯中來
GA002n0005_p0078a01║游京師蔬食苦行常修福業嘗行過王坦之園夜輒
GA002n0005_p0078a02║夢於園中立寺如此數過受欲就王乞立一閒屋處
GA002n0005_p0078a03║未敢發言且向守園客私期說之期云王家之園恐
GA002n0005_p0078a04║非所圖也受曰若令誠感何憂不得即詣王陳之王
GA002n0005_p0078a05║大喜即以許焉初立一小屋每夕夢見一青龍自南
GA002n0005_p0078a06║方來受將沙彌試至新亭江尋覓乃見一長木隨流
GA002n0005_p0078a07║來下受曰必是吾所夢見者也於是僱人牽上豎立
GA002n0005_p0078a08║為剎架以一層道俗競集咸歎神異坦之即捨園為
GA002n0005_p0078a09║寺以受本鄉為名號曰安樂寺東有丹楊尹王雅宅
GA002n0005_p0079a01║西有東燕太守劉鬬宅南有豫章太守范甯宅並施
GA002n0005_p0079a02║以成寺後有沙門道靖道敬等更加修飾於今崇麗
GA002n0005_p0079a03║焉
GA002n0005_p0079a04║齊京師太昌寺釋僧宗傳時有安樂寺慧令法仙法
GA002n0005_p0079a05║最並善敷論名振上國
GA002n0005_p0079a06║齊京師安樂寺釋智稱傳朱方沙門慧始請稱講說
GA002n0005_p0079a07║還京憩安樂寺齊永元二年卒弟子僧弼等樹碑焉
GA002n0005_p0079a08║宋安樂寺釋道慧傳出都止安樂寺轉讀之名大盛
GA002n0005_p0079a09║京邑
GA002n0005_p0080a01║齊安樂寺釋僧辯傳辯建康人出家止安樂寺少好
GA002n0005_p0080a02║讀經受業於宣暢二師
GA002n0005_p0080a03║南史周續之傳宋武帝北討世子居守迎續之館於
GA002n0005_p0080a04║安樂寺
GA002n0005_p0080a05║齊書薛淵傳車駕幸安樂寺淵從駕乘虜橋先是敕
GA002n0005_p0080a06║虜橋不得入仗為有司所奏免官
GA002n0005_p0080a07║景定建康志引名畫錄梁張僧繇金陵安樂寺壁畫
GA002n0005_p0080a08║四龍不點睛每云點之則飛人以為妄誕因請點之
GA002n0005_p0080a09║須臾破壁二龍乘雲上天未點睛者見在
GA002n0005_p0081a01║金陵梵剎志裴子野有安樂寺智稱法師碑
GA002n0005_p0081a02║新亭寺　中興寺　天安寺
GA002n0005_p0081a03║晉孝武太元五年高僧竺法義卒帝以錢十萬買新亭
GA002n0005_p0081a04║岡為基起塔三級義弟子曇爽於墓所立寺名新亭精
GA002n0005_p0081a05║舍逮宋孝武討元凶劭止於此寺即位後幸禪堂因為
GA002n0005_p0081a06║開拓改曰中興先是元嘉末童謠云錢唐出天子錢唐
GA002n0005_p0081a07║與禪堂同音故中興禪房有龍飛殿焉孝武既改治此
GA002n0005_p0081a08║寺文帝諱日於寺內設八關齋以寺僧釋法穎為都邑
GA002n0005_p0081a09║僧正前廢帝毁之明帝定亂下令修復歴朝高僧如求
GA002n0005_p0082a01║那跋摩曇蜜多僧導僧璩慧覽道温僧印寶亮輩咸止
GA002n0005_p0082a02║於是曾因設齋見異僧易名天安寺齊永明中魏使李
GA002n0005_p0082a03║道固來聘與僧鍾會於中興寺中是仍兼稱其本號也
GA002n0005_p0082a04║唯梁武帝及庾肩吾有天安寺疏圃堂詩狀寺中勝景
GA002n0005_p0082a05║未幾侯景作亂柳仲禮進次新亭景帥眾於中興寺後
GA002n0005_p0082a06║渚挑戰韋粲堅壁不出既而敗於青塘其從弟昂亦死
GA002n0005_p0082a07║寄殯於中興寺則入京要道干戈所不能免矣
GA002n0005_p0082a08║攷證
GA002n0005_p0082a09║晉始甯山竺法義傳法義憩於始甯之保山甯康二
GA002n0005_p0083a01║年孝武皇帝遣使徵請下都講說太元五年卒春秋
GA002n0005_p0083a02║七十四帝以錢十萬買新亭岡為墓起塔三級義弟
GA002n0005_p0083a03║子曇爽於墓所立寺因名新亭精舍後宋孝武南下
GA002n0005_p0083a04║伐凶鑾斾至止式宮此寺及登祚後幸禪堂因為開
GA002n0005_p0083a05║拓改曰中興元嘉末童謠云錢唐出天子乃禪堂之
GA002n0005_p0083a06║謂故中興禪房猶有龍飛殿焉今之天安寺是也（案高
GA002n0005_p0083a07║僧傳言今皆為梁武帝時）
GA002n0005_p0083a08║齊京師多寶寺釋頴傳元嘉末出都止新亭寺孝武
GA002n0005_p0083a09║南下改治此寺以穎學業兼明敕為都邑僧正
GA002n0005_p0084a01║南史宋文帝諱日羣臣並於中興寺八關齋以食魚
GA002n0005_p0084a02║肉免侍中袁愍孫等官
GA002n0005_p0084a03║又天竺國傳宋前廢帝毁中興諸寺明帝定亂下令
GA002n0005_p0084a04║復修
GA002n0005_p0084a05║宋中興寺求那跋摩傳中興寺成敕令移住為開三
GA002n0005_p0084a06║閒房
GA002n0005_p0084a07║宋壽春石礀寺僧導傳孝武即位遣使徵請翻然應
GA002n0005_p0084a08║詔止於京師中興寺鑾輿降蹕躬出候迎
GA002n0005_p0084a09║宋京師莊嚴寺僧璩傳孝武欽其風聞敕出京師為
GA002n0005_p0085a01║僧正止於中興寺
GA002n0005_p0085a02║宋上定林寺曇摩蜜多傳初至京師止中興寺
GA002n0005_p0085a03║宋中興寺釋慧覽傳宋孝武起中興寺敕令居住
GA002n0005_p0085a04║宋中興寺釋道温傳孝建初被敕下都止中興寺大
GA002n0005_p0085a05║明中敕為都邑僧正
GA002n0005_p0085a06║齊中興寺釋僧印傳東適京師止中興寺復陶思涅
GA002n0005_p0085a07║槃及其餘經典
GA002n0005_p0085a08║梁靈味寺釋寶亮傳至京師居中興寺袁粲一見而
GA002n0005_p0085a09║異之
GA002n0005_p0086a01║宋書天竺迦毗黎等國傳宋孝武大明四年於中興
GA002n0005_p0086a02║寺設齋有一異僧眾莫之識問名答言明慧從天安
GA002n0005_p0086a03║寺來忽然不見天下無此寺名乃改中興寺為天安
GA002n0005_p0086a04║寺
GA002n0005_p0086a05║齊中興寺釋僧鍾傳南遊京邑止中興寺永明中魏
GA002n0005_p0086a06║使李道固來聘會於寺內帝以鍾有德聲敕令酬對
GA002n0005_p0086a07║梁武帝集有天安寺蔬圃堂詩其起句云乘和蕩游
GA002n0005_p0086a08║豫此焉聊止息連山去無垠長洲望不極
GA002n0005_p0086a09║瘐肩吾集有蔬圃堂詩其警句云疏林不礙日涸浦
GA002n0005_p0087a01║暫通潮
GA002n0005_p0087a02║南史柳仲禮傳仲禮為大都督進次新亭緣淮樹柵
GA002n0005_p0087a03║景亦柵北岸以應之旋帥步騎萬餘人於中興寺後
GA002n0005_p0087a04║渚挑戰仲禮欲擊之韋粲曰日晚我勞未可擊也乃
GA002n0005_p0087a05║堅壁不出
GA002n0005_p0087a06║又韋粲傳韋鼎負兄昂尸出寄中興寺求棺未得忽
GA002n0005_p0087a07║江中浮一新棺至因以充斂時謂鼎精誠所感
GA002n0005_p0087a08║中寺
GA002n0005_p0087a09║中寺在旗亭璧水之閒（案晉太學在秦淮水南旗亭在大道側當今南門鎮淮橋左近）
GA002n0005_p0088a01║晉太元五年會稽王道子之所造也宋曇光齊法安皆
GA002n0005_p0088a02║圓寂於是寺梁天監十五年上座僧慈重加修飾王僧
GA002n0005_p0088a03║孺製碑以紀其事又有僧懷者詣棲霞寺朗法師諮受
GA002n0005_p0088a04║三論大義為是寺之禪宗焉
GA002n0005_p0088a05║攷證
GA002n0005_p0088a06║藝文類聚梁王僧孺中寺碑畧云中寺者晉太元十
GA002n0005_p0088a07║年會稽王司馬道子之所立也斜出旗亭事非湫隘
GA002n0005_p0088a08║傍超璧水望異狹斜天監十五年上座僧慈等更揆
GA002n0005_p0088a09║日締架赫然霞立
GA002n0005_p0089a01║宋中寺釋曇光傳宋明帝聞光唱導敕賜三衣瓶鉢
GA002n0005_p0089a02║後卒於中寺
GA002n0005_p0089a03║齊中寺僧法安傳永明中還都止中寺講涅槃維摩
GA002n0005_p0089a04║十地成實論相繼不絕永泰元年卒於中寺
GA002n0005_p0089a05║梁江總攝山寺碑畧云梁武皇帝以朗法師累降徵
GA002n0005_p0089a06║書確乎不拔天監十一年乃遣中寺僧懷等詣山諮
GA002n0005_p0089a07║受三論大義
GA002n0005_p0089a08║冶城寺
GA002n0005_p0089a09║冶城寺在城西北本吳冶鑄之地晉徙冶於石頭城外
GA002n0005_p0090a01║遂為王導西園太元十五年丞相會稽王司馬道子為
GA002n0005_p0090a02║竺僧法建寺於此因以冶城名之（案建康實錄云孝武為沙門法新立寺高
GA002n0005_p0090a03║僧傳云竺僧法善神咒會稽王道子為起冶城寺實則沙門法竺僧法止一人也新連下讀非僧名其謂孝武
GA002n0005_p0090a04║帝置者以太元乃孝武年號耳）逮桓玄竊國廢寺為苑廣起樓榭飛閣
GA002n0005_p0090a05║複道延屬宮城玄敗而復舊宋興以後寺中高僧有慧
GA002n0005_p0090a06║琳慧靜僧瑾釋道智順智秀僧若道乘等或與文人周
GA002n0005_p0090a07║旋或為君相加禮葢禪林之星聚者也第其地當衝要
GA002n0005_p0090a08║梁季徐度禦徐嗣徽叛眾築壘於寺側陳高祖送臨川
GA002n0005_p0090a09║王蒨西討亦幸寺餞飲殆與南朝相終始云
GA002n0005_p0091a01║攷證
GA002n0005_p0091a02║建康實錄冶城本吳冶鑄之地王導疾作因徙冶出
GA002n0005_p0091a03║石頭城而以地為西園又太元十五年孝武帝為江
GA002n0005_p0091a04║陵沙門法新立寺以冶城為名
GA002n0005_p0091a05║晉越城寺釋法相傳時有竺僧法善神咒晉丞相會
GA002n0005_p0091a06║稽王道子為起冶城寺焉
GA002n0005_p0091a07║景定建康志晉安帝元興三年桓玄築別苑於冶城
GA002n0005_p0091a08║廣起樓榭飛閣複道延屬宮城
GA002n0005_p0091a09║顧祖禹讀史方輿紀要太元十五年建冶城寺桓玄
GA002n0005_p0092a01║入建康廢寺為苑尋復故
GA002n0005_p0092a02║南史天竺國傳慧琳秦郡人姓劉氏少出家住冶城
GA002n0005_p0092a03║寺有文章兼內外之學為廬陵王義真所知
GA002n0005_p0092a04║宋山陰天柱山釋慧靜傳靜初住冶城寺顏延之何
GA002n0005_p0092a05║尚之並欽崇風德
GA002n0005_p0092a06║宋京師靈根寺釋僧瑾傳瑾初憩冶城寺宋孝武敕
GA002n0005_p0092a07║為湘東王師
GA002n0005_p0092a08║宋冶城寺釋通傳通止於冶城寺每麈尾一握輒軒
GA002n0005_p0092a09║葢盈衢
GA002n0005_p0093a01║梁山陰雲門寺釋智順傳齊竟陵宣王特深禮異為
GA002n0005_p0093a02║修冶城寺以居之
GA002n0005_p0093a03║梁冶城寺釋智秀傳天監中卒於冶城寺時冶城又
GA002n0005_p0093a04║有僧若道乘並當時令聞
GA002n0005_p0093a05║陳書徐度傳時賊巳據石頭市廛居民並在南路去
GA002n0005_p0093a06║臺遙遠恐為賊乘乃使度將兵鎮於冶城寺築壘以
GA002n0005_p0093a07║斷之又陳高祖紀永定二年八月辛未詔臨川王蒨
GA002n0005_p0093a08║西討以舟師五萬發自京師輿駕幸冶城餞送焉
GA002n0005_p0093a09║太后寺
GA002n0005_p0094a01║太后寺不知其所起疑晉褚何二后創之距冶城寺不
GA002n0005_p0094a02║遠故桓玄廢寺為苑即移寺僧居於太后寺焉
GA002n0005_p0094a03║攷證
GA002n0005_p0094a04║建康實錄桓玄築別苑於冶城先是太元十五年孝
GA002n0005_p0094a05║武為沙門立寺至是盡移僧眾於太后寺而以寺為
GA002n0005_p0094a06║苑
GA002n0005_p0094a07║法王寺（案與梁新林法王寺名同實異）
GA002n0005_p0094a08║法王寺晉隆安三年為龜茲沙門鳩摩羅什而建也安
GA002n0005_p0094a09║帝自姚秦迎致施地造寺額曰法王賜以譯經三藏國
GA002n0005_p0095a01║師之號未幾寺廢逮元至順閒天禧主僧演即其舊址
GA002n0005_p0095a02║而新之遂為天禧寺下院葢今之大報恩寺三藏殿云
GA002n0005_p0095a03║攷證
GA002n0005_p0095a04║至正金陵新志法王寺注東晉末龜茲國沙門鳩摩
GA002n0005_p0095a05║羅什以道聞於時隆安三年遣使往姚秦迎致秦以
GA002n0005_p0095a06║尊為三藏國師留不遣晉使再三徵請既至帝躬出
GA002n0005_p0095a07║朱雀門迎之歴試神驗待之加禮施地建寺賜法王
GA002n0005_p0095a08║之額請什居焉遂尊為譯經三藏國師歴年既久寺
GA002n0005_p0095a09║亦燬慶元至順閒天禧主僧演與其屬法嵩德賓仍
GA002n0005_p0096a01║其遺址構寺一新寺之恆產不滿百石歲時所用悉
GA002n0005_p0096a02║屬天禧今為天禧寺下院
GA002n0005_p0096a03║白塔寺
GA002n0005_p0096a04║白塔寺在法王寺西即葬三藏國師鳩摩羅什舍利頂
GA002n0005_p0096a05║骨之所至正新志以為大唐三藏大遍覺法師玄奘者
GA002n0005_p0096a06║誤也（案金陵白塔寺有四祗洹寺改名之白塔已見上天禧寺東之白塔即此葬三藏國師舍利頂骨之
GA002n0005_p0096a07║所永慶寺亦有白塔是為梁所建若烏衣巷之白塔則明迴光寺塔今猶名白塔巷與六朝之三白塔寺皆無
GA002n0005_p0096a08║涉也）
GA002n0005_p0096a09║攷證
GA002n0005_p0097a01║至正金陵新志天禧寺注白塔在寺東即葬元奘頂
GA002n0005_p0097a02║骨之所（案此因三藏二字而誤）
GA002n0005_p0097a03║枳園寺
GA002n0005_p0097a04║枳園寺晉車騎將軍琅邪王邵所造在其祖文獻公導
GA002n0005_p0097a05║廟之北都城之東郊（當今明故宮之東南）房殿既集樹枳為籬故
GA002n0005_p0097a06║曰枳園隆安中始興公王恢從劉裕西伐長安遇釋智
GA002n0005_p0097a07║嚴啟請還都初住始興寺（案高僧傳所謂住始興寺巷即文獻公廟也文獻為始興
GA002n0005_p0097a08║公謂廟為寺六廟往往有之）後以嚴厭喧囂乃更居是寺至邵玄孫
GA002n0005_p0097a09║齊尚書僕射奐復於永明六年建塔五層沈約為撰剎
GA002n0005_p0098a01║下銘而高僧傳則謂寺僧法楷弟子法匱方為沙彌每
GA002n0005_p0098a02║聚齋會所得直造旃檀像像成自設大會於大市定林
GA002n0005_p0098a03║及本寺三處幻形來食是晚還臥遂卒尸香軟手屈二
GA002n0005_p0098a04║指眾咸謂其得果齊武帝聞之親臨幸會僧設供文惠
GA002n0005_p0098a05║太子竟陵文宣王並到房頂禮為營斂葬百姓雲赴䞋
GA002n0005_p0098a06║施重疊仍以所得利養更起枳園寺塔亦在永明七年
GA002n0005_p0098a07║意者法匱建塔適當奐為尚書僕射時寺為王氏家剎
GA002n0005_p0098a08║故以興造歸之與
GA002n0005_p0098a09║攷證
GA002n0005_p0099a01║沈約枳園寺剎下石記晉故車騎將軍瑯邪王邵玄
GA002n0005_p0099a02║悟獨曉信解淵微於太祖文獻公清廟之北造枳園
GA002n0005_p0099a03║精舍其始則芳枳樹籬故名因事立雖房殿嚴整而
GA002n0005_p0099a04║瓊剎未構邵玄孫尚書僕射南徐州大中正奐深達
GA002n0005_p0099a05║法相洞了宗誠自乘傳衡皋辭簪瓜渚誓於舊寺光
GA002n0005_p0099a06║樹五層捐割藩俸十遺其一凡厥所收三十有六萬
GA002n0005_p0099a07║齊武帝之永明六年六月三日葢木運將啟之令辰
GA002n0005_p0099a08║上帝步天之嘉日乃抗崇表於蒼生植重扄於玄壤
GA002n0005_p0099a09║焉
GA002n0005_p0100a01║宋京師枳園寺釋智嚴傳嚴憩於山東精舍宋武西
GA002n0005_p0100a02║伐長安始興公王恢即啟宋武延請還都恢道懷素
GA002n0005_p0100a03║篤禮事甚殷即住始興寺嚴性虛靜志避塵囂恢乃
GA002n0005_p0100a04║於東郊之際更起精舍即枳園寺也
GA002n0005_p0100a05║齊京師枳園寺釋法匱傳少出家為枳園寺法楷弟
GA002n0005_p0100a06║子每齋會所得直聚以造旃檀像像成自設大會其
GA002n0005_p0100a07║本家僑居京師大市是旦還家又至定林寺復還枳
GA002n0005_p0100a08║園後三處考覆皆見匱來中食實是一時而三處赴
GA002n0005_p0100a09║焉爾日晚還房臥奄然而卒尸甚香軟手屈二指眾
GA002n0005_p0101a01║咸謂其得果時猶為沙彌而靈迹殊異遂聞於武帝
GA002n0005_p0101a02║帝親臨幸為會僧設供文惠文宣並到房頂禮為營
GA002n0005_p0101a03║理斂葬百姓雲赴䞋施重疊仍以所得利養起枳園
GA002n0005_p0101a04║寺塔是歲齊永明七年也
GA002n0005_p0101a05║越城寺
GA002n0005_p0101a06║越城寺不知其所始昔范蠡築城江上在小長干之東
GA002n0005_p0101a07║謂之越城今以地名其寺也有釋法相居之晉鎮北將
GA002n0005_p0101a08║軍司馬恬惡其不節鴆之不死至元興末年始卒厥後
GA002n0005_p0101a09║此寺亦湮沒不傳
GA002n0005_p0102a01║攷證
GA002n0005_p0102a02║建康實錄注越王築城江上鎮今淮水南一里半廢
GA002n0005_p0102a03║越城是也案越絕書其城越范蠡所築
GA002n0005_p0102a04║晉越城寺釋法相傳相後度江南止越城寺鎮北將
GA002n0005_p0102a05║軍司馬恬惡其不節招而鴆之頻傾三鍾神氣清夷
GA002n0005_p0102a06║淡然無擾恬大異之晉元興末年卒春秋八十
GA002n0005_p0102a07║開福寺　景福尼寺（永福尼寺）
GA002n0005_p0102a08║開福寺在冶城東南晉時之所建也宋元嘉八年有尼
GA002n0005_p0102a09║慧果淨音共請求那跋摩受戒遂改為景福尼寺南唐
GA002n0005_p0103a01║避諱又改景福為永福云
GA002n0005_p0103a02║攷證
GA002n0005_p0103a03║宋祗洹寺求那跋摩傳宋元嘉八年達於建康時景
GA002n0005_p0103a04║福寺尼慧果淨音等共受跋摩戒
GA002n0005_p0103a05║至正金陵新志引乾道志永福尼寺在廣濟倉東舊
GA002n0005_p0103a06║在冶城南東本晉開福寺後徙此改景福寺南唐避
GA002n0005_p0103a07║諱改今額
GA002n0005_p0103a08║歸善寺
GA002n0005_p0103a09║歸善寺在雞籠山東上林苑前晉時之所建也宋永初
GA002n0005_p0104a01║中置北市於寺側云
GA002n0005_p0104a02║攷證
GA002n0005_p0104a03║至正金陵新志引宮苑記上林苑在雞籠山歸善寺
GA002n0005_p0104a04║後又宋永初中立北市在大夏門外歸善寺前
GA002n0005_p0104a05║鬬場寺　道場寺　明安寺
GA002n0005_p0104a06║鬬場寺在秣陵縣三橋籬門外鬬場里因以里名寺（當在
GA002n0005_p0104a07║今聚寶門外赤石磯左近）高僧傳皆云道場寺殆慧皎以鬬非佛旨
GA002n0005_p0104a08║遂以道字音近而呼與寺前有市亦名鬬場市晉末劉
GA002n0005_p0104a09║裕為太尉南討劉毅於江陵有天竺僧佛馱跋陀羅為
GA002n0005_p0105a01║裕所敬與其弟子慧觀隨裕至都安止此寺義熙十四
GA002n0005_p0105a02║年孟顗褚叔度請其譯華嚴經故有華嚴堂也宋釋法
GA002n0005_p0105a03║顯就佛馱跋陀羅譯摩訶僧祗律及各經論釋寶雲隨
GA002n0005_p0105a04║慧遠來譯無量壽經僧馥注勝鬘經皆在此寺厥後釋
GA002n0005_p0105a05║慧觀釋法瑗釋慧詢釋法莊釋法暢均於是傳衣鉢都
GA002n0005_p0105a06║下為之語曰鬬場禪師窟非溢美也齊永明九年僧伐
GA002n0005_p0105a07║鬬場明安寺中樹木理自然有法大德三字時以為瑞
GA002n0005_p0105a08║知寺又號明安矣宋元時尚呼其地為鬬場村而寺巳
GA002n0005_p0105a09║久廢矣（案慧皎高僧傳屢言道場寺他書則但言鬬場寺知鬬場即道場也寺以鬬場里得名猶之阿
GA002n0005_p0106a01║育王寺在長干里即呼長干寺建初寺在大市即呼大市寺也況南朝寺前往往有市如建初耆闍莊嚴皆是
GA002n0005_p0106a02║尤可為鬬場寺前鬬場市之證至鬬場寺實名明安惟齊書符瑞志一見耳）
GA002n0005_p0106a03║攷證
GA002n0005_p0106a04║景定建康志宋立南市在三橋籬門外鬬場村內又
GA002n0005_p0106a05║引丹楊記秣陵有鬬場市
GA002n0005_p0106a06║宋京師道場寺佛馱跋陀羅傳佛馱跋陀羅此云覺
GA002n0005_p0106a07║賢甘露飯王之苗裔也陳郡袁豹為宋武帝太尉長
GA002n0005_p0106a08║史宋武帝南討劉毅豹隨府屆於江陵賢將弟子慧
GA002n0005_p0106a09║觀詣豹乞食豹問慧觀曰此沙門何如人觀曰德量
GA002n0005_p0107a01║高遠非凡所測豹以啟太尉太尉請與相見甚崇敬
GA002n0005_p0107a02║之還都請與俱歸安止道場寺先是沙門支法領於
GA002n0005_p0107a03║于闐得華嚴前分三萬六千偈至義熙十四年孟覬
GA002n0005_p0107a04║褚叔度即請賢為譯匠乃手執梵文共沙門慧義慧
GA002n0005_p0107a05║嚴法業等百餘人於道場譯出詮定文旨故道場寺
GA002n0005_p0107a06║猶有華嚴堂焉
GA002n0005_p0107a07║宋江陵帝寺釋法顯傳法顯南造京師就佛馱跋陀
GA002n0005_p0107a08║羅於道場寺譯出摩訶僧祗律及各經論百餘萬言
GA002n0005_p0107a09║宋六合山釋寶雲傳晉隆安初遠適西域遍學梵書
GA002n0005_p0108a01║後隨廬山釋慧遠共歸京師安止道場寺譯出無量
GA002n0005_p0108a02║壽諸經性好幽居遂適六合山寺道場慧觀臨亡請
GA002n0005_p0108a03║雲還都總理寺任
GA002n0005_p0108a04║宋京師道場寺慧觀傳觀還京止道場寺元嘉初上
GA002n0005_p0108a05║巳車駕臨曲水讌會命觀與諸朝士賦詩時道場寺
GA002n0005_p0108a06║又有僧馥者專精義學注勝鬘經
GA002n0005_p0108a07║齊京師靈根寺釋法瑗傳元嘉十年適建業依道場
GA002n0005_p0108a08║寺慧觀為師
GA002n0005_p0108a09║宋京師長樂寺釋慧詢傳元嘉中至京師止道場寺
GA002n0005_p0109a01║慧觀以詢德為物範
GA002n0005_p0109a02║宋京師道場寺釋法莊傳元嘉初出都止道場寺性
GA002n0005_p0109a03║靜素止一巾而巳
GA002n0005_p0109a04║齊烏衣寺釋曇遷傳時有道場寺釋法暢富聲哀婉
GA002n0005_p0109a05║雖不競遷等抑亦次之
GA002n0005_p0109a06║宋書天竺國傳都下為之語曰鬬場禪師窟詳見東
GA002n0005_p0109a07║安寺
GA002n0005_p0109a08║齊書祥瑞志永明九年秣陵縣鬬場里明安寺有古
GA002n0005_p0109a09║樹眾僧架屋宇伐以為薪剖樹裏自然有法大德三
GA002n0005_p0110a01║字
GA002n0005_p0110a02║崇明寺
GA002n0005_p0110a03║崇明寺晉義熙中釋僧慧與長安人徐長生所造也在
GA002n0005_p0110a04║破塢村中（當今之靖安鎮）以燈表瑞故曰崇明寺有石像一軀
GA002n0005_p0110a05║高五尺製作粗惡甚著靈蹟
GA002n0005_p0110a06║攷證
GA002n0005_p0110a07║宋京師崇明寺僧慧傳慧自少好修福業晉義熙中
GA002n0005_p0110a08║共長安人徐長生立寺於破塢村中始遷域其處起
GA002n0005_p0110a09║草屋數閒便集僧設齋至中夜堂內兩燈忽然自行
GA002n0005_p0111a01║進前步十數油篹如故無所傾覆大眾驚嗟訪諸耆
GA002n0005_p0111a02║老悉言燈所移處是昔時外國道人起塔之基於是
GA002n0005_p0111a03║就共修立以燈移表瑞因號崇明寺焉
GA002n0005_p0111a04║建康實錄靖安鎮崇明寺有石像一軀高五尺製作
GA002n0005_p0111a05║粗惡甚有靈驗傳云是阿育王第四女所造也其女
GA002n0005_p0111a06║貌醜常自慨恨多作佛像及成皆類如此千數乃至
GA002n0005_p0111a07║誠祈禱忽感佛見形更造諸像相好方具其父使鬼
GA002n0005_p0111a08║神遍散諸像於天下此石像是其一也
GA002n0005_p0111a09║延賢寺
GA002n0005_p0112a01║延賢寺晉義熙中之所立也在鍾山側先是孫恩黨竄
GA002n0005_p0112a02║居此山分其地少許與釋法意為寺號曰延賢時杯度
GA002n0005_p0112a03║和尚往來此寺意以別房待之俄為野火所燒有齊諧
GA002n0005_p0112a04║張寅等偕意共行山地更欲修造而無水不可住乃竭
GA002n0005_p0112a05║誠禮懺水忽大涌於是寺乃復立意所起五十三寺是
GA002n0005_p0112a06║為其一厥後居是寺者智敞法冏智度智順等皆禪林
GA002n0005_p0112a07║宿德而文人到溉所得祿奉亦往往施於寺中云
GA002n0005_p0112a08║攷證
GA002n0005_p0112a09║宋京師延賢寺釋法意傳意江左人好營福業起五
GA002n0005_p0113a01║十三寺晉義熙中為鍾山祭酒先是孫恩建義之黨
GA002n0005_p0113a02║竄居此山分其地少許與意為寺號曰延賢寺後杯
GA002n0005_p0113a03║度去來此寺云此處當有諸變後時當好地對天堂
GA002n0005_p0113a04║易為福業俄為野火所燒後齊諧與張寅等與意共
GA002n0005_p0113a05║行山地更欲修立而無水不可住意推杯度之言乃
GA002n0005_p0113a06║竭誠禮懺乞西方池水經於三日懇惻彌至忽聞空
GA002n0005_p0113a07║中有聲撲然著地意疑是金帛試令人掘入三尺許
GA002n0005_p0113a08║泫然清流遂成澗不絕於是立寺焉
GA002n0005_p0113a09║宋京師杯度傳乍往延賢寺法意道人處意以別房
GA002n0005_p0114a01║待之
GA002n0005_p0114a02║宋靈曜寺釋僧盛傳時有延賢寺智敞法冏比德同
GA002n0005_p0114a03║譽
GA002n0005_p0114a04║梁山陰雲門寺釋智順傳順姓徐瑯邪臨沂人年十
GA002n0005_p0114a05║五出家事鍾山延賢寺智度為師
GA002n0005_p0114a06║南史到溉傳初與弟洽恒共居一齋洽卒後便捨為
GA002n0005_p0114a07║寺蔣山有延賢寺溉家世所立溉得祿奉首先二寺
GA002n0005_p0114a08║青園寺　龍光寺（月燈禪院）
GA002n0005_p0114a09║青園寺在覆舟山下晉恭思皇后褚氏所立本種青處
GA002n0005_p0115a01║因以為名宋元嘉中高僧竺道生來止此寺文帝深加
GA002n0005_p0115a02║歎重旋以忤眾被擯其年夏雷震寺中佛殿龍昇於天
GA002n0005_p0115a03║光照西壁遂改名為龍光時人歎曰龍既已去生必行
GA002n0005_p0115a04║矣或曰元嘉五年有黑龍見覆舟山之陽帝捨果園東
GA002n0005_p0115a05║建青園寺西置龍光殿云逮景平元年佛馱什於此寺
GA002n0005_p0115a06║譯經閱歲始竟而寶林惠生普知僧果諸僧亦遞居之
GA002n0005_p0115a07║名乃愈重先是晉司徒王謐掘地得金像宋高祖迎入
GA002n0005_p0115a08║臺供養復送瓦官寺梁時亦移入龍光寺釋寶誌飛錫
GA002n0005_p0115a09║偶來特著靈蹟唐會昌中寺廢咸通初建為月燈禪院
GA002n0005_p0116a01║南唐昇元中重修後遂無所聞矣（案青園寺有二一為僧寺一為尼寺必不
GA002n0005_p0116a02║可合為一宋元諸志均失之今考高僧傳及塔寺記皆梁代高僧所著聞見必碻其載寺創立各執一說益信
GA002n0005_p0116a03║為兩寺無疑高僧傳謂為晉褚皇后立者僧寺也故竺道生得居之改名龍光之後佛馱什等皆栖止於是唐
GA002n0005_p0116a04║後廢而復建皆此寺也塔寺記謂為宋王駙馬立者尼寺也故尼業首得居之而淨秀尼亦落髮於此宋廢帝
GA002n0005_p0116a05║又嘗乘露車往青園尼寺若為僧寺則是時已改名龍光何以復稱青園特書之曰尼寺乎葢兩寺皆在覆舟
GA002n0005_p0116a06║山下均以地為寺名是以僧寺因龍見而名改以示別於尼寺乾道志謂龍光寺在城西龍光門外大誤至今
GA002n0005_p0116a07║覆舟山東有小山仍名龍光葢以此寺得名耳）
GA002n0005_p0116a08║攷證
GA002n0005_p0116a09║宋京師龍光寺竺道生傳還都止青園寺寺是晉恭
GA002n0005_p0117a01║思皇后褚氏所立本種青處因以為名生既當時法
GA002n0005_p0117a02║匠請以居焉宋太祖深加禮重生剖析經理洞入幽
GA002n0005_p0117a03║微乃說一闡提人皆得成佛於時大本未傳孤明先
GA002n0005_p0117a04║發獨見忤眾於是舊學以為邪說擯而遣之其年夏
GA002n0005_p0117a05║雷震青園佛殿龍昇於天光影西壁因改寺名號曰
GA002n0005_p0117a06║龍光時人歎曰龍既已去生必行矣後龍光寺又有
GA002n0005_p0117a07║沙門寶林祖述諸義近代又有釋惠生者亦止龍光
GA002n0005_p0117a08║寺齊竟陵王集有龍光寺僧普知
GA002n0005_p0117a09║梁慧皎高僧傳跋有龍光寺僧果
GA002n0005_p0118a01║景定建康志引宋嘉祐三年佛殿記云宋元嘉五年
GA002n0005_p0118a02║有龍見覆舟山之陽帝捨果園東建青園寺西置龍
GA002n0005_p0118a03║光殿今沼沚見存舊志以為在龍光門者非也
GA002n0005_p0118a04║宋建康龍光寺佛馱什傳先沙門法顯於師子國得
GA002n0005_p0118a05║彌沙塞律梵本未及翻譯而法顯遷化京邑諸僧聞
GA002n0005_p0118a06║什善此學於是請令出焉以宋景平元年冬十月集
GA002n0005_p0118a07║龍光寺譯為三十四卷稱為五分律什執梵文于闐
GA002n0005_p0118a08║沙門智勝為譯龍光道生東安慧嚴共執筆參正至
GA002n0005_p0118a09║明年四月方竟
GA002n0005_p0119a01║晉瓦官寺僧釋慧力傳晉司徒王謐嘗入臺見東掖
GA002n0005_p0119a02║門外有寺人擲摴所著處輒有光出怪令掘之得一
GA002n0005_p0119a03║金像合光趺長七尺二寸謐即奏聞宋高祖迎入臺
GA002n0005_p0119a04║供養景平末送出瓦官寺今移龍光寺
GA002n0005_p0119a05║梁釋寶誌傳寶誌多來往古寺僧正獻欲以衣遺之
GA002n0005_p0119a06║遣使於龍光罽賓二寺求之並云昨宿旦去還以告
GA002n0005_p0119a07║獻方知其分身宿焉
GA002n0005_p0119a08║至正金陵新志龍光寺至唐會昌中廢咸通二年重
GA002n0005_p0119a09║興號月燈禪院南唐昇元二年重修
GA002n0005_p0120a01║禪眾寺
GA002n0005_p0120a02║禪眾寺在古察戰巷後（今評事街旁有佳兆巷佳兆察戰之轉音也）晉有聖
GA002n0005_p0120a03║火巷直南出小街即其處也
GA002n0005_p0120a04║攷證
GA002n0005_p0120a05║建康實錄注察戰吳時官號舊揚都有察戰巷在今
GA002n0005_p0120a06║縣城南三里禪眾寺前又注王離妻者洛陽人將舊
GA002n0005_p0120a07║火南渡為人治疾人號所居為聖火巷在今縣東南
GA002n0005_p0120a08║三里禪眾寺直南出小街
GA002n0005_p0120a09║護身寺
GA002n0005_p0121a01║護身寺在御街東以晉太子宮地為之
GA002n0005_p0121a02║攷證
GA002n0005_p0121a03║建康實錄晉烈宗新於宮城東南左衛營作太子宮
GA002n0005_p0121a04║義熙中討盧循劉毅壞其材作舟艦地在今縣東五
GA002n0005_p0121a05║里護身寺西直街東也
GA002n0005_p0121a06║耆闍寺（一作祗闍寺　普緣寺）
GA002n0005_p0121a07║耆闍寺東晉時所建也在雞籠山西前有紗市市中有
GA002n0005_p0121a08║蠶室為六朝皇后躬桑之所齊梁以來有高僧道登安
GA002n0005_p0121a09║廩迭居此寺陳張正見陪衡陽王登覽於此賦詩至隋
GA002n0005_p0122a01║師渡江後主命樊毅屯兵寺前國亡寺廢明重建名普
GA002n0005_p0122a02║緣寺云
GA002n0005_p0122a03║攷證
GA002n0005_p0122a04║景定建康志引慶元志祗闍山在雞籠山西有祗闍
GA002n0005_p0122a05║寺今廢又志蠶室在縣北七里耆闍寺前紗市中
GA002n0005_p0122a06║齊齊隆寺釋法鏡傳其後耆闍寺道登祖述宣唱
GA002n0005_p0122a07║續高僧耆闍寺安廩傳太清元年始屆揚都武帝敬
GA002n0005_p0122a08║供相接陳永定初請入內殿長承戒範敕住耆闍寺
GA002n0005_p0122a09║馮訥古詩記陳張正見有陪衡陽王遊耆闍寺詩其
GA002n0005_p0123a01║警句云兔苑移飛葢春城列玳簪階荒猶累玉地古
GA002n0005_p0123a02║尚填金龍橋丹桂偃鷲嶺白雲深秋窻被旅葛夏戶
GA002n0005_p0123a03║響山禽清風吹麥壟細雨濯梅林
GA002n0005_p0123a04║南史陳後主禎明三年遣樊毅屯耆闍寺
GA002n0005_p0123a05║金陵梵剎志普緣寺在都城西北神策門內北城地
GA002n0005_p0123a06║晉名耆闍寺
GA002n0005_p0123a07║招提寺
GA002n0005_p0123a08║招提寺在石頭城北不知建於何時而晉宋之交謝
GA002n0005_p0123a09║康樂有招提精舍詩則必造於典午末也梁有僧𤥎慧集
GA002n0005_p0124a01║居之蕭子範貧無居宅亦寄住於是逮侯景據臺城王
GA002n0005_p0124a02║僧辯入討進軍寺北佛國又變為戰場矣
GA002n0005_p0124a03║攷證
GA002n0005_p0124a04║顧祖禹讀史方輿紀要招提寺在石頭城北
GA002n0005_p0124a05║謝靈運集有石壁立招提精舍詩其警句云敬擬靈
GA002n0005_p0124a06║鷲山尚想祗洹軌絕溜飛庭前高林瞻窗裏
GA002n0005_p0124a07║梁元帝金樓子聚書篇又得招提𤥎法師眾義疏及
GA002n0005_p0124a08║眾經序
GA002n0005_p0124a09║梁京師招提寺釋慧集傳出京止招提寺復遍歷眾
GA002n0005_p0125a01║師融冶異說
GA002n0005_p0125a02║南史齊高帝諸子傳子範無宅卒於招提寺僧房
GA002n0005_p0125a03║景定建康志梁元帝承聖元年三月丁亥王僧辯進
GA002n0005_p0125a04║軍招提寺北景帥眾萬餘人鐵騎八百餘陣於西州
GA002n0005_p0125a05║之西
GA002n0005_p0125a06║簡靖寺
GA002n0005_p0125a07║簡靖寺不詳其所在葢尼寺也有晉釋安慧則手自細
GA002n0005_p0125a08║書黃縑寫大品一部藏於寺尼靖首處云
GA002n0005_p0125a09║攷證
GA002n0005_p0126a01║晉洛陽大市寺安慧則傳則手自細書黃縑寫大品
GA002n0005_p0126a02║一部合為一卷字如小豆凡十餘本以一本與汝南
GA002n0005_p0126a03║周仲智妻胡母氏供養胡母過江賫經自隨今在京
GA002n0005_p0126a04║師簡靖寺靖首尼處
GA002n0005_p0126a05║天寶寺（天保寺　均慶院）
GA002n0005_p0126a06║天寶寺晉時所置不能碻指其歲月在古潮溝前葢玄
GA002n0005_p0126a07║武湖之南也宋廢帝子業毁之明帝定亂下令興復梁
GA002n0005_p0126a08║太清二年邵陵王綸與侯景戰於玄武湖側敗入此寺
GA002n0005_p0126a09║景縱火焚之而寺再毁唐開元中改為天保寺宋開寶
GA002n0005_p0127a01║八年終毀（案此與宋孝武天保寺同名既非一寺又不同時並立）
GA002n0005_p0127a02║攷證
GA002n0005_p0127a03║景定建康志潮溝舊跡在天寶寺後注天寶寺故基
GA002n0005_p0127a04║在今城東北角更西一里長壽寺前
GA002n0005_p0127a05║宋書天竺等國傳前廢帝毁中興天寶諸寺明帝定
GA002n0005_p0127a06║亂下令修復
GA002n0005_p0127a07║讀史方輿紀要梁太清二年邵陵王綸赴援臺城營
GA002n0005_p0127a08║於蔣山因山巔寒雪乃引眾下愛敬寺既而戰於玄
GA002n0005_p0127a09║武湖側軍敗走入天寶寺景追之縱火焚寺綸奔朱
GA002n0005_p0128a01║方
GA002n0005_p0128a02║至正金陵新志均慶院注舊在金陵坊晉天寶寺唐
GA002n0005_p0128a03║開元十年改為天保寺宋開寶八年毁
GA002n0005_p0128a04║長壽寺
GA002n0005_p0128a05║長壽寺在潮溝後與天寶寺隔水相望也唐時釋元素
GA002n0005_p0128a06║居之俗謂之馬祖云
GA002n0005_p0128a07║攷證
GA002n0005_p0128a08║建康實錄潮溝吳大帝所開以引江潮在天寶寺後
GA002n0005_p0128a09║長壽寺前
GA002n0005_p0129a01║宋僧贊甯高僧傳唐潤州幽棲寺釋元素字道清俗
GA002n0005_p0129a02║姓馬氏以如意元年隸名於江甯長壽寺
GA002n0005_p0129a03║宋
GA002n0005_p0129a04║祈澤寺（治平寺）
GA002n0005_p0129a05║祈澤寺在祈澤山距城二十里（今高橋門外）宋少帝景平元
GA002n0005_p0129a06║年建梁置龍堂有初法師者誦法華經龍女獻泉在寺
GA002n0005_p0129a07║之右唐會昌中廢南唐祈雨有驗復修宋治平中改名
GA002n0005_p0129a08║祈澤治平寺歴元迄明常為祈禱雨澤之所焉
GA002n0005_p0129a09║攷證
GA002n0005_p0130a01║宋張敦頤六朝事蹟編類祈澤寺宋少帝景平元年
GA002n0005_p0130a02║建去府城二十里梁朝置龍堂有初法師者結茅山
GA002n0005_p0130a03║下誦法華經有東海龍女來聽師曰此山乏水為我
GA002n0005_p0130a04║開一泉可乎後數日風雷良久有清泉涌座下
GA002n0005_p0130a05║金陵梵剎志祈澤寺在郭城高橋門外祈澤山宋景
GA002n0005_p0130a06║平元年建唐會昌中廢南唐昇元閒復宋治平閒改
GA002n0005_p0130a07║名祈澤治平寺至嘉靖十二年常為祈禱雨澤之所
GA002n0005_p0130a08║平陸寺　奉誠寺
GA002n0005_p0130a09║平陸寺不詳其所在宋少帝景平元年平陸令許桑捨
GA002n0005_p0131a01║宅建剎因以官名其寺焉逮文帝元嘉十年天竺僧伽
GA002n0005_p0131a02║跋摩至京道場寺慧觀以其道行純備請住是寺跋摩
GA002n0005_p0131a03║共觀加塔三層改名奉誠寺厥後遂無聞也
GA002n0005_p0131a04║攷證
GA002n0005_p0131a05║宋京師奉誠寺僧伽跋摩傳跋摩天竺人也以宋元
GA002n0005_p0131a06║嘉十年步自流沙至於京邑道俗敬異號曰三藏法
GA002n0005_p0131a07║師初景平元年平陸令許桑捨宅建剎因名平陸寺
GA002n0005_p0131a08║後道場慧觀以跋摩道行純備請住此寺跋摩共觀
GA002n0005_p0131a09║加塔三層今之奉誠是也
GA002n0005_p0132a01║高臺寺
GA002n0005_p0132a02║高公不知何許人也有臺在秣陵城南八十里（當今之朱門鄉）
GA002n0005_p0132a03║宋景平元年置高公臺院後復改為高臺寺焉
GA002n0005_p0132a04║攷證
GA002n0005_p0132a05║至正金陵新志引乾道志高公臺院在秣陵城南八
GA002n0005_p0132a06║十里宋景平元年置古臺猶存
GA002n0005_p0132a07║罽賓寺
GA002n0005_p0132a08║佛馱什罽賓人善譯經以宋景平元年至京師諸檀越
GA002n0005_p0132a09║築寺以處之名之以其鄉曰罽賓逮梁釋寶誌來往於
GA002n0005_p0133a01║此特示靈蹟焉
GA002n0005_p0133a02║攷證
GA002n0005_p0133a03║宋建康龍光寺佛馱什傳佛馱什罽賓人以宋景平
GA002n0005_p0133a04║元年屆於揚州京邑諸僧請其翻譯彌沙塞律梵本
GA002n0005_p0133a05║宋侍中王練為檀越（案罽賓寺必立於此時）
GA002n0005_p0133a06║梁釋寶誌傳時僧正獻欲以衣遺誌遣使於龍光罽
GA002n0005_p0133a07║賓二寺求之皆云昨宿旦去
GA002n0005_p0133a08║道林寺　蔣山寺
GA002n0005_p0133a09║道林寺在鍾阜之陽亦號蔣山寺宋元嘉初有西域僧
GA002n0005_p0134a01║畺良耶舍來建業築精舍以棲禪即是寺也至梁釋寶
GA002n0005_p0134a02║誌崇其義法師事沙門僧儉而道林之名遂以大顯焉
GA002n0005_p0134a03║攷證
GA002n0005_p0134a04║宋京師道林寺畺良耶舍傳耶舍以元嘉之初遠冐
GA002n0005_p0134a05║沙河萃於京邑初止鍾山道林精舍
GA002n0005_p0134a06║梁釋寶誌傳寶誌本姓朱金城人少出家止京師道
GA002n0005_p0134a07║林寺師事沙門僧儉
GA002n0005_p0134a08║讀史方輿紀要引金陵記蔣山寺舊在山南本名道
GA002n0005_p0134a09║林寺
GA002n0005_p0135a01║竹林寺
GA002n0005_p0135a02║竹林寺在華林園側（當今雞籠山旁）宋元嘉元年外國僧毗舍
GA002n0005_p0135a03║闍所造也至孝建初有高僧慧益居之永光中廢帝射
GA002n0005_p0135a04║鬼於竹林堂葢不出是寺中云
GA002n0005_p0135a05║攷證
GA002n0005_p0135a06║建康實錄宋元嘉元年置竹林寺案寺記外國僧毗
GA002n0005_p0135a07║舍闍造
GA002n0005_p0135a08║宋京師竹林寺慧益傳宋孝建中出都憩竹林寺精
GA002n0005_p0135a09║勤苦行
GA002n0005_p0136a01║南史宋廢帝紀永光元年十二月戊午夕帝出華林
GA002n0005_p0136a02║園悉屏侍衛與巫覡及綵女數百人射鬼於竹林堂
GA002n0005_p0136a03║迦毗羅寺（真際寺　寶戒寺）
GA002n0005_p0136a04║迦毗羅寺亦外國僧所建也南唐改真際寺宋名寶戒
GA002n0005_p0136a05║寺在元龍翔寺之後云（當今之北門橋一帶）
GA002n0005_p0136a06║攷證
GA002n0005_p0136a07║景定建康志寶戒寺在轉運街西本迦毗羅寺南唐
GA002n0005_p0136a08║改真際寺宋開寶二年改今額
GA002n0005_p0136a09║至正金陵新志寶戒寺在龍翔寺後
GA002n0005_p0137a01║定林寺
GA002n0005_p0137a02║定林寺在鍾山下其地名蔣陵里宋元嘉元年為僧慧
GA002n0005_p0137a03║覽而造也越十二年曇摩蜜多別建上定林寺於山西
GA002n0005_p0137a04║人遂呼此為下寺其時高僧有求那跋摩僧鏡曇無讖
GA002n0005_p0137a05║等皆居於此而梁天監中以寺前獨龍阜為寶誌造塔
GA002n0005_p0137a06║又窆釋僧祐於寺之舊基蓋寺自齊後巳久廢矣逮趙
GA002n0005_p0137a07║宋復就舊址創定林菴為王安石讀書處云
GA002n0005_p0137a08║攷證
GA002n0005_p0137a09║建康實錄元嘉元年置定林寺僧覽造在蔣陵里
GA002n0005_p0138a01║宋京師定林寺僧慧覽傳宋文帝請覽下都止定林
GA002n0005_p0138a02║寺
GA002n0005_p0138a03║宋上定林寺曇摩蜜多傳元嘉十年還都止鍾山定
GA002n0005_p0138a04║林下寺曇多天性凝靜雅愛山水以為鍾山鎮岳埓
GA002n0005_p0138a05║美嵩華常歎下寺基構臨澗低側於是乘高相地揆
GA002n0005_p0138a06║卜山勢以元嘉十二年斬木刊石營建上寺
GA002n0005_p0138a07║宋祗洹求那跋摩傳其年夏在定林下寺安居時有
GA002n0005_p0138a08║信者采花布席跋摩所坐華彩更鮮
GA002n0005_p0138a09║宋定林寺僧鏡傳宋世祖籍甚風采敕出京師止定
GA002n0005_p0139a01║林下寺
GA002n0005_p0139a02║宋河西曇無讖傳又於鍾山定林寺譯出佛母泥洹
GA002n0005_p0139a03║經一卷
GA002n0005_p0139a04║景定建康志梁天監五年以定林寺前獨龍阜葬寶
GA002n0005_p0139a05║誌永定公主以湯沐之資造浮圖五級於其上
GA002n0005_p0139a06║梁京師建初寺釋僧祐傳天監十七年卒因窆於開
GA002n0005_p0139a07║善路西定林之舊基也
GA002n0005_p0139a08║至正金陵新志下定林寺在蔣山寶公塔西北宋元
GA002n0005_p0139a09║嘉元年置後廢趙宋創為定林菴王安石舊讀書處
GA002n0005_p0140a01║嚴林寺
GA002n0005_p0140a02║嚴林寺宋元嘉二年僧招賢二法師所造也在秣陵縣
GA002n0005_p0140a03║東南四十五里
GA002n0005_p0140a04║攷證
GA002n0005_p0140a05║建康實錄元嘉二年置嚴林寺西北去縣四十五里
GA002n0005_p0140a06║僧招賢二法師造
GA002n0005_p0140a07║宋興寺　興教寺
GA002n0005_p0140a08║宋興寺一名興教寺在長干里之南就宋武帝故居而
GA002n0005_p0140a09║造也故以宋興為號或曰寺在蔣山寶誌塔西二里有
GA002n0005_p0141a01║誌公洗鉢池此葢因宋熙而誤云
GA002n0005_p0141a02║攷證
GA002n0005_p0141a03║景定建康志宋興寺一名興教寺今在南門外基即
GA002n0005_p0141a04║劉裕故居
GA002n0005_p0141a05║至正金陵新志引慶元志興教院即宋興寺故基在
GA002n0005_p0141a06║蔣山寶誌塔西二里乾道閒徙長干里南亦名宋興
GA002n0005_p0141a07║（案在蔣山者為宋熙在南門外者為宋興非乾道時始徙也景定志較確）
GA002n0005_p0141a08║報恩寺（奉先寺　報慈院　能仁寺　此非明之大報恩寺也）
GA002n0005_p0141a09║報恩寺在天竺山東南距秦淮數百步宋元嘉二年文
GA002n0005_p0142a01║帝為高祖剏建也唐會昌中廢楊吳太和中改造曰奉
GA002n0005_p0142a02║先南唐昇元中改報慈至宋遂名能仁云
GA002n0005_p0142a03║攷證
GA002n0005_p0142a04║景定建康志能仁寺南距秦淮數百步其地古青溪
GA002n0005_p0142a05║之濆也初名報恩宋元嘉二年文帝為高祖剏建唐
GA002n0005_p0142a06║會昌中廢偽吳太和改造曰奉先南唐昇元改報慈
GA002n0005_p0142a07║有別院宋崇甯賜名承天政和七年改能仁
GA002n0005_p0142a08║金陵梵剎志能仁寺在天竺山東
GA002n0005_p0142a09║青園尼寺
GA002n0005_p0143a01║青園尼寺在覆舟山下宋元嘉二年駙馬王景琛為母
GA002n0005_p0143a02║范氏以王坦之祠堂地與尼業首為精舍十五年潘淑
GA002n0005_p0143a03║儀施西營地以足之內有七佛殿二閒泥塑精絕後廢
GA002n0005_p0143a04║帝昱嘗乘露車以至此寺焉又有比邱尼淨秀宋都亭
GA002n0005_p0143a05║侯梁粲之女也亦落髮於寺中云
GA002n0005_p0143a06║攷證
GA002n0005_p0143a07║建康實錄宋元嘉二年置青園寺東北去縣二里案
GA002n0005_p0143a08║塔寺記駙馬王景琛為母范氏以王坦之祠堂地與
GA002n0005_p0143a09║比邱尼業首為精舍十五年潘淑儀施西營地以足
GA002n0005_p0144a01║之起殿又有七佛殿二閒泥塑精絕後代希有及者
GA002n0005_p0144a02║南史宋後廢帝紀帝又於蠻岡賭跳因乘露車無復
GA002n0005_p0144a03║鹵簿往青園尼寺
GA002n0005_p0144a04║沈約齊禪林寺尼淨秀行狀比邱尼釋淨秀本姓梁
GA002n0005_p0144a05║氏安定烏氏人也文粲之仕宋征虜府參軍封龍川
GA002n0005_p0144a06║縣都亭侯尼年十九方獲如志落髮青園服膺事主
GA002n0005_p0144a07║南園寺
GA002n0005_p0144a08║南園寺未詳所在有穎法師持律精嚴淨秀尼嘗於是
GA002n0005_p0144a09║受戒於是青園諸尼及餘寺尼無不受戒者
GA002n0005_p0145a01║攷證
GA002n0005_p0145a02║沈約尼淨秀行狀又於南園就穎律師受戒即受戒
GA002n0005_p0145a03║日淨甖香水還復如前由是青園諸尼及餘寺尼無
GA002n0005_p0145a04║不更受戒者
GA002n0005_p0145a05║龍華寺
GA002n0005_p0145a06║龍華寺不詳其始末宋元嘉中釋曇超居之後有僧念
GA002n0005_p0145a07║避世於此
GA002n0005_p0145a08║攷證
GA002n0005_p0145a09║齊錢唐釋曇超傳初止都龍華寺元嘉末南遊始興
GA002n0005_p0146a01║齊京師高座寺釋慧進傳時京師龍華僧念誦法華金
GA002n0005_p0146a02║光明經蔬食避世
GA002n0005_p0146a03║南林寺
GA002n0005_p0146a04║南林寺在中興里司馬梁王妃捨宅為宋晉陵公主造
GA002n0005_p0146a05║也有僧法業居之後求那跋摩終於寺之戒壇前仍就
GA002n0005_p0146a06║其處起立白塔可見其與祗洹寺相近矣陳亡寺廢
GA002n0005_p0146a07║攷證
GA002n0005_p0146a08║建康實錄宋元嘉四年置南林寺在中興里司馬梁
GA002n0005_p0146a09║王妃捨宅為晉陵公主造陳亡廢
GA002n0005_p0147a01║宋京師道場寺釋慧觀傳時道場寺又有法業晉陵
GA002n0005_p0147a02║公主為起南林寺後遂居焉
GA002n0005_p0147a03║宋京師祗洹寺求那跋摩傳於南林戒壇前茶毘之
GA002n0005_p0147a04║詳見上祗洹寺攷證
GA002n0005_p0147a05║永豐寺　長安寺
GA002n0005_p0147a06║永豐寺宋元嘉四年謝方明所造也本名長安為延陵
GA002n0005_p0147a07║有此寺遂改今名
GA002n0005_p0147a08║攷證
GA002n0005_p0147a09║景定建康志宋元嘉四年置永豐寺去縣七十里案
GA002n0005_p0148a01║塔寺記謝方明造本名長安為同郡延陵有之改焉
GA002n0005_p0148a02║崇福寺
GA002n0005_p0148a03║崇福寺在南門外宋元嘉十年因高僧楚雲所居賜以
GA002n0005_p0148a04║院名
GA002n0005_p0148a05║攷證
GA002n0005_p0148a06║至正金陵新志崇福院在南門外宋元嘉十年因僧
GA002n0005_p0148a07║楚雲所居號崇福至太平興國八年重修
GA002n0005_p0148a08║宋熙寺
GA002n0005_p0148a09║宋熙寺天竺僧伽羅多哆所建也多哆以宋景平末至
GA002n0005_p0149a01║京師元嘉十年卜居鍾山之陽翦棘開榛造立此寺十
GA002n0005_p0149a02║九年同域僧曇摩蜜多卒葬於寺前厥後釋曇瑤法願
GA002n0005_p0149a03║慧念均止是寺東有水名東澗處士劉紆與族兄歊聽
GA002n0005_p0149a04║講寺中因共卜居澗上散騎常侍王規辭疾隱退亦來
GA002n0005_p0149a05║寺築室以居左側有泉曰宋熙泉入陳以後勝蹟無考
GA002n0005_p0149a06║唯泉獨存至趙宋建太平興國寺於寺基之東寺中猶
GA002n0005_p0149a07║日用此泉云
GA002n0005_p0149a08║攷證
GA002n0005_p0149a09║宋道林寺畺良耶舍傳天竺僧伽羅多哆以宋景平
GA002n0005_p0150a01║之末來至京師乞食人間宴坐林下元嘉十年卜居
GA002n0005_p0150a02║鍾山之陽翦棘開榛造立精舍即宋熙是也
GA002n0005_p0150a03║宋上定林寺曇摩蜜多傳元嘉十九年七月六日卒
GA002n0005_p0150a04║春秋八十有七仍葬於鍾山宋熙寺前
GA002n0005_p0150a05║宋吳興小山釋法瑤傳時宋熙寺有曇瑤者善淨名
GA002n0005_p0150a06║十住及莊老又工草隸
GA002n0005_p0150a07║梁京師靈曜寺釋僧盛傳時有宋熙寺法願建元寺
GA002n0005_p0150a08║僧護僧韶皆比德齊譽
GA002n0005_p0150a09║昭明太子集有二諦義并宋熙寺釋慧念問答
GA002n0005_p0151a01║梁簡文帝集有宋熙寺慧念法師墓志銘
GA002n0005_p0151a02║梁書劉訏傳訏善玄言尤精釋典曾與族兄歊聽講
GA002n0005_p0151a03║諸寺因共卜築宋熙寺東澗有終焉之志
GA002n0005_p0151a04║又王規傳規常以門宗貴盛恆思減退後為太子中
GA002n0005_p0151a05║庶子領步兵校尉辭疾不拜遂於鍾山宋熙寺築室
GA002n0005_p0151a06║以居以居
GA002n0005_p0151a07║景定建康志宋熙泉近宋熙寺側今蔣山興國寺日
GA002n0005_p0151a08║用皆此泉也
GA002n0005_p0151a09║善居寺　下雲居寺
GA002n0005_p0152a01║善居寺在鍾山之右宋元嘉中置後改為下雲居院云
GA002n0005_p0152a02║攷證
GA002n0005_p0152a03║至正金陵新志下雲居院在上雲居之右宋元嘉中
GA002n0005_p0152a04║置初為善居寺後改今額
GA002n0005_p0152a05║竹園寺
GA002n0005_p0152a06║竹園寺在蔣陵里檀橋宋元嘉十一年臨川公主所造
GA002n0005_p0152a07║葢尼寺也時有尼慧濬請高僧曇無讖譯禪經於寺中
GA002n0005_p0152a08║云
GA002n0005_p0152a09║攷證
GA002n0005_p0153a01║建康實錄宋元嘉十一年置竹園寺西北去縣一里
GA002n0005_p0153a02║在今建康東尉蔣陵里檀橋案寺記宋臨川公主造
GA002n0005_p0153a03║宋河西曇無讖傳安陽侯者沮渠蒙遜從弟銳意內
GA002n0005_p0153a04║典逮魏滅涼乃南奔宋竹園寺尼慧濬請安陽出經
GA002n0005_p0153a05║安陽通習巳久臨筆無滯旬有七日出為五卷
GA002n0005_p0153a06║鐵索羅寺　翠靈寺　妙果寺（瑞相院）
GA002n0005_p0153a07║鐵索羅寺本晉時尼寺在城南門外宋元嘉十一年有
GA002n0005_p0153a08║西域尼鐵索羅居此因以其名稱寺焉宋齊以來或為
GA002n0005_p0153a09║翠靈寺或為妙果寺趙宋時燬而復修改名瑞相院云
GA002n0005_p0154a01║攷證
GA002n0005_p0154a02║六朝事迹編類鐵索羅寺本東晉尼寺也尚書仲杲
GA002n0005_p0154a03║女見釋書有比邱尼問講師師曰女子削髮出家為
GA002n0005_p0154a04║比邱尼後因鐵索羅國尼至遂就此建寺以鐵索羅
GA002n0005_p0154a05║為名中國有尼自此始
GA002n0005_p0154a06║至正金陵新志瑞相院亦名鐵索寺在城南門外注
GA002n0005_p0154a07║引乾道志云本晉時尼寺宋元嘉七年西域梵尼七
GA002n0005_p0154a08║人至建業十一年尼鐵索羅三人又至因號鐵索羅
GA002n0005_p0154a09║寺宋齊以來或為翠靈寺或為妙果寺開寶八年燬
GA002n0005_p0155a01║太平興國二年有僧請其地重興瑞相禪師塔因改
GA002n0005_p0155a02║今額
GA002n0005_p0155a03║上定林寺
GA002n0005_p0155a04║上定林寺宋元嘉十二年高僧曇摩蜜多所移建也在
GA002n0005_p0155a05║下寺西山上（詳見前定林寺考證）或曰元嘉十六年竺法秀所造
GA002n0005_p0155a06║殆共為修飾與蜜多旋卒於此寺後有僧祐凡獲信施
GA002n0005_p0155a07║悉以營繕傅弘並建經綸藏而寺乃大盛自宋暨梁高
GA002n0005_p0155a08║僧如僧遠僧柔法通智稱道嵩超辯慧彌法願輩無慮
GA002n0005_p0155a09║數十人皆居於是處士明僧紹欽僧遠夙德來寺候問
GA002n0005_p0156a01║而何𦙍劉勰諸名流或聽內典或撰經證亦時相往還
GA002n0005_p0156a02║焉寺有佛牙乃元徽中法獻自于闐國賫來密自禮事
GA002n0005_p0156a03║越十五載始為人知獻卒之後為豪家所劫齊永明九
GA002n0005_p0156a04║年八月甘露降寺佛堂庭中時以為瑞東昏侯至寺射
GA002n0005_p0156a05║病沙門則又僧之劫運矣寺有應潮井後為北高峯峯
GA002n0005_p0156a06║上有梁昭明太子讀書臺下有一人泉王褒所詠定林
GA002n0005_p0156a07║寺桂花詩葢即寺後桂巖也寺壁又有梁解蒨畫六朝
GA002n0005_p0156a08║高僧墓多在山之左鬱蔥哉誠佳城巳（案曇摩蜜多葬宋熙寺前僧祐
GA002n0005_p0156a09║葬定林下寺舊基僧遠僧柔慧彌超辯法獻法通悉葬山南僧遠墓王儉撰文僧祐僧柔超辯碑劉勰撰文法
GA002n0005_p0157a01║獻碑沈約撰文法通碑謝舉蕭子雲竝撰文刻於兩面其地皆距寺不遠也）逮宋乾道中僧
GA002n0005_p0157a02║善鑑因寺久廢請其額移建於方山實非鍾山之舊云
GA002n0005_p0157a03║攷證
GA002n0005_p0157a04║建康實錄宋元嘉十六年置上定林寺西南去縣十
GA002n0005_p0157a05║八里案寺記禪師竺法秀所造在下定林之後法秀
GA002n0005_p0157a06║初止祗洹寺移居於此也
GA002n0005_p0157a07║宋上定林寺曇摩蜜多傳元嘉十九年卒於上寺春
GA002n0005_p0157a08║秋八十有七
GA002n0005_p0157a09║又實錄傅弘居鍾山定林寺建經輪藏
GA002n0005_p0158a01║齊京師建初寺釋僧祐傳年十四家人密為訪婚祐
GA002n0005_p0158a02║知而避至定林投法達法師師奉竭誠永明中奉勅
GA002n0005_p0158a03║入吳試簡五眾并宣講十誦更伸受戒之法凡獲信
GA002n0005_p0158a04║施悉以治定林建初諸寺
GA002n0005_p0158a05║齊上定林寺釋僧遠傳宋大明六年謝病隱上定林
GA002n0005_p0158a06║寺明帝踐位請遠為師竟不能致以齊永明二年卒
GA002n0005_p0158a07║於上寺竟陵文宣王為營墳於山南立碑頌德太尉
GA002n0005_p0158a08║王儉製文時定林上寺又有法令慧泰並善經論繼
GA002n0005_p0158a09║迹於遠焉
GA002n0005_p0159a01║齊上定林寺釋僧柔傳柔姓陶丹陽人入剡白山靈
GA002n0005_p0159a02║鷲寺徵書歲及乃更出京師止於定林寺躬為玄匠
GA002n0005_p0159a03║四遠欣服卒於延興元年即葬於山南沙門僧祐為
GA002n0005_p0159a04║立碑墓所東莞劉勰製文
GA002n0005_p0159a05║梁定林寺釋法通傳踐迹京師憩定林上寺天監十
GA002n0005_p0159a06║一年卒葬於寺南弟子靜深等立碑墓側陳郡謝舉
GA002n0005_p0159a07║蘭陵蕭子雲並為製文刻於兩面時定林上寺復有
GA002n0005_p0159a08║沙彌智進清信苦節修頭陀行
GA002n0005_p0159a09║齊京師安樂寺釋智稱傳定林寺法獻於講席相值
GA002n0005_p0160a01║聞其往復清玄仍攜止山寺
GA002n0005_p0160a02║齊上定林寺釋道嵩傳宋元徽中來京師止鍾山定
GA002n0005_p0160a03║林寺
GA002n0005_p0160a04║齊上定林寺釋超辯傳還都止寺閒居養志畢命山
GA002n0005_p0160a05║門永明十年卒葬於寺南劉勰為製墓文
GA002n0005_p0160a06║梁上定林寺釋慧彌傳止於京師定林寺以天監十
GA002n0005_p0160a07║七年卒葬於寺南時定林又有沙門法仙誦經有素
GA002n0005_p0160a08║行
GA002n0005_p0160a09║齊正勝寺釋法願傳少時啟求出家三啟方遂為定
GA002n0005_p0161a01║林寺遠公弟子
GA002n0005_p0161a02║南史明僧紹傳聞沙門釋僧遠夙德往候定林寺齊
GA002n0005_p0161a03║高帝欲出寺見之遁還攝山
GA002n0005_p0161a04║又何𦙍傳入鍾山定林寺聽內典其業皆通
GA002n0005_p0161a05║又劉勰傳勰為文長於佛理都下寺塔及名僧碑志
GA002n0005_p0161a06║必請勰製文有勅與慧震沙門於定林寺撰經證功
GA002n0005_p0161a07║畢啟求出家遂變服改名慧地云（以上數條只言定林未分上下知其
GA002n0005_p0161a08║為定林上寺者以齊梁時下寺巳久廢也）
GA002n0005_p0161a09║齊上定林寺釋法獻傳宋元嘉十六年方下京師止
GA002n0005_p0162a01║定林上寺元徽三年西遊于闐獲佛牙一枚舍利十
GA002n0005_p0162a02║五粒觀世音滅罪咒及調達品又得龜茲國金鎚鍱
GA002n0005_p0162a03║像於是而還十有五載密自禮事餘無知者至文宣
GA002n0005_p0162a04║感夢方傳道俗以建武末年卒窆於鍾山之陽獻弟
GA002n0005_p0162a05║子僧祐為造碑墓所丹楊尹沈約製文獻於西域所
GA002n0005_p0162a06║得佛牙及像皆在上定林寺牙以普通三年正月忽
GA002n0005_p0162a07║有數人執仗初夜扣門稱臨川殿下奴叛有人告云
GA002n0005_p0162a08║在佛牙閣上請開閣檢視寺司即隨請開閣主帥至
GA002n0005_p0162a09║佛牙座前開函取牙作禮三拜以錦手巾盛牙繞山
GA002n0005_p0163a01║東而去至今竟不測所在（案此牙作高僧傳時尚不知何人賺去今讀陳書高
GA002n0005_p0163a02║祖本紀乃知取佛牙者即陳武帝其曰慶雲寺慧興者託辭也詳見下慶雲寺條咸豐未經兵燹之前牙
GA002n0005_p0163a03║在香林寺中予猶及見之）
GA002n0005_p0163a04║齊書武帝紀永明九年八月甘露降定林寺佛堂庭
GA002n0005_p0163a05║中
GA002n0005_p0163a06║又東昏侯紀至定林寺有老病沙門不能去命左右
GA002n0005_p0163a07║射之
GA002n0005_p0163a08║貞觀公私畫史定林寺在江甯有梁解蒨畫
GA002n0005_p0163a09║景定建康志梁昭明太子書臺在蔣山定林寺後山
GA002n0005_p0164a01║北高峯上又一人泉在北高峯絕頂定林寺後
GA002n0005_p0164a02║至正金陵新志上定林寺舊在蔣山應潮井後宋乾
GA002n0005_p0164a03║道閒僧善鑑請其額於方山重建
GA002n0005_p0164a04║王褒集有詠定林寺桂花詩
GA002n0005_p0164a05║靈鷲寺
GA002n0005_p0164a06║靈鷲寺未詳其所在宋杯度道人自南州移居之至齊
GA002n0005_p0164a07║時名僧慧高請其師僧審還寺為別立禪房焉
GA002n0005_p0164a08║攷證
GA002n0005_p0164a09║宋京師杯度傳自南州移靈鷲寺至元嘉中卒葬建
GA002n0005_p0165a01║業之覆舟山
GA002n0005_p0165a02║齊京師靈鷲寺釋僧審傳靈鷲寺慧高從受禪業乃
GA002n0005_p0165a03║請審還寺別立禪房
GA002n0005_p0165a04║王國寺
GA002n0005_p0165a05║王國寺葢比邱尼所居也宋元嘉二十二年孔熙先等
GA002n0005_p0165a06║謀逆有王國寺尼法靜出入彭城王義康家則交結豪
GA002n0005_p0165a07║貴而不守戒律云
GA002n0005_p0165a08║攷證
GA002n0005_p0165a09║建康實錄員外散騎常侍孔熙先與太子詹事范蔚
GA002n0005_p0166a01║宗謀奉彭城王義康為逆時有王國寺尼法靜出人
GA002n0005_p0166a02║義康家尼妹夫許曜領隊在臺宿衛宮省許為內應
GA002n0005_p0166a03║延壽寺（延熙寺）
GA002n0005_p0166a04║延壽寺宋元嘉二十二年義陽王昶母謝太妃所造也
GA002n0005_p0166a05║至唐改名延熙云
GA002n0005_p0166a06║攷證
GA002n0005_p0166a07║建康實錄宋元嘉二十二年置延壽寺西北去縣八
GA002n0005_p0166a08║十里案寺記義陽王昶母謝太妃造隋末廢唐上元
GA002n0005_p0166a09║二年重置名延熙寺
GA002n0005_p0167a01║烏衣寺
GA002n0005_p0167a02║烏衣寺在烏衣巷宋元嘉時釋慧叡與慧義同居之講
GA002n0005_p0167a03║說諸經思徹言表厥後曇遷曇憑皆以轉讀名於時焉
GA002n0005_p0167a04║攷證
GA002n0005_p0167a05║宋京師烏衣寺僧慧叡傳適京師止於烏衣寺講說
GA002n0005_p0167a06║諸經皆思徹言表
GA002n0005_p0167a07║宋京師祗洹寺釋慧義傳義勸范泰以果竹園六十
GA002n0005_p0167a08║畝施祗洹寺泰從之及泰薨泰第三子晏遂奪而不
GA002n0005_p0167a09║與義乃移止烏衣寺與慧叡同住宋元嘉二十一年
GA002n0005_p0168a01║終於烏衣寺
GA002n0005_p0168a02║齊烏衣寺釋曇遷傳遷長於轉讀有無窮聲韻初止
GA002n0005_p0168a03║祗洹寺後移烏衣寺
GA002n0005_p0168a04║齊烏衣寺釋曇憑傳少游京師學轉讀止烏衣寺
GA002n0005_p0168a05║齊福寺
GA002n0005_p0168a06║齊福寺宋元嘉末年造福曰齊福葢蕭氏將興之兆云
GA002n0005_p0168a07║攷證
GA002n0005_p0168a08║建康實錄宋元嘉三十年置齊福寺
GA002n0005_p0168a09║天竺寺
GA002n0005_p0169a01║求那跋陀羅中天竺人宋元嘉中文帝遣使迎至都初
GA002n0005_p0169a02║住祗洹寺後於丹楊郡譯經立天竺寺以居之（當在今之銅井
GA002n0005_p0169a03║鎮）至齊時有僧賢居此寺善於敷論名振上國焉
GA002n0005_p0169a04║攷證
GA002n0005_p0169a05║宋中興寺求那跋陀羅傳陀羅中天竺人元嘉十二
GA002n0005_p0169a06║年至廣州宋太祖遣使迎接既至京都初住祗洹寺
GA002n0005_p0169a07║集義學諸生譯出維阿含經後於丹楊郡譯出勝鬘
GA002n0005_p0169a08║楞伽經世祖嘉其純謹益加禮遇（案天竺寺當立於是時名曰天竺以
GA002n0005_p0169a09║其本天竺人也）
GA002n0005_p0170a01║齊京師太昌寺釋僧宗傳時有中興寺僧敬道文天
GA002n0005_p0170a02║竺寺僧賢並善敷論名振上國云
GA002n0005_p0170a03║禪岡寺
GA002n0005_p0170a04║禪岡寺宋孝建二年蕭惠開為父思話而造也惠開家
GA002n0005_p0170a05║世奉佛凡為父造四寺在京都南岡下者名禪岡是為
GA002n0005_p0170a06║其一（當在今之赤石磯）齊有高僧法開僧紹等居之梁何遜詩
GA002n0005_p0170a07║所謂拱樹捎雲密重樓霧中出者真能狀此寺之景云
GA002n0005_p0170a08║攷證
GA002n0005_p0170a09║宋書蕭惠開傳惠開思話之子丁父艱居喪多孝性
GA002n0005_p0171a01║家素奉佛凡為父造四寺於南岡下名曰禪岡寺於
GA002n0005_p0171a02║曲阿故宅名曰禪鄉寺於京口墓亭名曰禪亭寺於
GA002n0005_p0171a03║所封邑封陽縣名曰禪封寺
GA002n0005_p0171a04║齊琅邪攝山釋法度傳餘杭縣法開者清爽雋發善
GA002n0005_p0171a05║為德論出京止禪岡寺與同寺僧紹有聞於時
GA002n0005_p0171a06║梁何遜集有登禪岡寺望和虞記室詩其警句云南
GA002n0005_p0171a07║望南郭門拱樹梢雲密北窗北溱道重樓霧中出
GA002n0005_p0171a08║司徒寺
GA002n0005_p0171a09║司徒寺宋司徒何尚之所造故以官名其寺焉何氏自
GA002n0005_p0172a01║晉司空充至宋司徒尚之世奉佛法並建立塔寺此為
GA002n0005_p0172a02║其一陳徐陵有宋司徒寺碑葢為寺僧而作云
GA002n0005_p0172a03║攷證
GA002n0005_p0172a04║梁書何敬容傳何氏自晉司空充宋司徒尚之世奉
GA002n0005_p0172a05║佛法並建立塔寺
GA002n0005_p0172a06║徐陵集有齊國宋司徒寺碑（案南朝稱某寺某僧必先稱其國時國祚皆短
GA002n0005_p0172a07║几僧卒於何代即稱何代僧高僧傳歴歴不爽此言齊國係言其僧為齊代人集中此碑誤刪僧名令人
GA002n0005_p0172a08║不解如云齊國宋司徒寺某法師碑則了然矣）
GA002n0005_p0172a09║法輪寺
GA002n0005_p0173a01║法輪寺在覆舟山下亦何尚之所造也寺成請釋志道
GA002n0005_p0173a02║居之至齊時何點以其為家寺常居於是竟陵文宣王
GA002n0005_p0173a03║就見之後崔慧景反圍宮城頓兵寺前以其精通佛理
GA002n0005_p0173a04║逼與談義真六朝人戎服談玄之結習焉
GA002n0005_p0173a05║攷證
GA002n0005_p0173a06║齊鍾山靈曜寺釋志道傳何尚之欽德致禮請居所
GA002n0005_p0173a07║造法輪寺
GA002n0005_p0173a08║南史何點傳在法輪寺竟陵王子良就見之角巾登
GA002n0005_p0173a09║席子良欣悅無巳
GA002n0005_p0174a01║齊書崔慧景傳性好談義兼解佛理頓法輪寺對客
GA002n0005_p0174a02║高談
GA002n0005_p0174a03║讀史方輿紀要法輪寺在城北覆舟山下齊崔慧景
GA002n0005_p0174a04║圍宮城頓法輪寺對客高談處也
GA002n0005_p0174a05║南澗寺
GA002n0005_p0174a06║南澗寺在何尚之宅畔尚之宅臨南澗又謂之落馬澗
GA002n0005_p0174a07║（當今南門外西街澗子橋）寺居其閒即以南澗為名焉居是寺者有
GA002n0005_p0174a08║高僧道冏顯亮智稱而何求仍世居舊宅不肯就徵張
GA002n0005_p0174a09║景真則捨身設齋於此寺云
GA002n0005_p0175a01║攷證
GA002n0005_p0175a02║景定建康志何尚之宅在南澗寺側
GA002n0005_p0175a03║至正金陵新志引戚氏光云南史有南澗寺慶元志
GA002n0005_p0175a04║云南澗即今落馬澗比年始題其榜曰躍馬澗
GA002n0005_p0175a05║宋京師南澗寺釋道冏傳冏止南澗寺世以般舟為
GA002n0005_p0175a06║業
GA002n0005_p0175a07║齊上定林寺釋僧遠傳宋新安孝敬王子鸞為亡所
GA002n0005_p0175a08║生母殷貴妃造新安寺勅選三州招延英哲遠與小
GA002n0005_p0175a09║山法瑤南澗顯亮俱被徵召
GA002n0005_p0176a01║齊京師安樂寺釋智稱傳乃投南澗禪房宗公請受
GA002n0005_p0176a02║五戒
GA002n0005_p0176a03║南齊書何求傳除司空從事中郎不就乃除永嘉太
GA002n0005_p0176a04║守求時住南澗寺不肯詣臺乞於寺拜受見許未幾
GA002n0005_p0176a05║遁歸吳又荀伯玉傳世祖在東宮左右張景真於南
GA002n0005_p0176a06║澗寺捨身齎有元徽紫皮袴褶他物稱是
GA002n0005_p0176a07║大莊嚴寺
GA002n0005_p0176a08║宋孝武大明三年路太后於宣陽門外太社西藥園造
GA002n0005_p0176a09║寺名莊嚴寺建塔七層寺前有市（當今之笡橋西今笡橋亦有市）後因
GA002n0005_p0177a01║梁有小莊嚴寺故稱此為大以別之歴朝高僧如曇斌
GA002n0005_p0177a02║曇濟曇宗慧亮道慧元趣法道僧璩等輩無慮十餘人
GA002n0005_p0177a03║皆止寺其最著者僧達講維摩經敕坐近張緒俾聞其
GA002n0005_p0177a04║言寶誌與王筠交而筠後為作墓碑僧旻深通禪理梁
GA002n0005_p0177a05║昭明嘗與諮論簡文作成實論義疏序元帝為製碑文
GA002n0005_p0177a06║江總亦有大莊嚴寺碑是皆文人之慧業也至於遭逢
GA002n0005_p0177a07║世變興替相仍則宋元徽二年張敬兒敗賊於寺前小
GA002n0005_p0177a08║市賀琛被賊創舉送此寺療治之齊東昏侯取寺中九
GA002n0005_p0177a09║子玉鈴為潘妃殿飾侯景亂梁宿莊嚴寺即南郊祭天
GA002n0005_p0178a01║陳永定二年高祖屢幸寺捨身發金光明經題并設無
GA002n0005_p0178a02║碍大會顏晃因甘露降寺中遂獻甘露頌宣帝太建十
GA002n0005_p0178a03║年雷震莊嚴寺露盤逮隋時漸圮唐天寶中乃重修云
GA002n0005_p0178a04║攷證
GA002n0005_p0178a05║建康實錄宋大明中路太后造莊嚴寺（詳見上謝寺）梁天
GA002n0005_p0178a06║監中置小莊嚴寺（詳見下）
GA002n0005_p0178a07║南史虞愿傳宋明帝起湘宮寺以孝武莊嚴剎七層
GA002n0005_p0178a08║欲起十層（案此知莊嚴寺有七層塔路太后造寺在孝武時故謂孝武莊嚴剎也）
GA002n0005_p0178a09║宋京師莊嚴寺釋曇斌傳宋元徽中卒於莊嚴寺時
GA002n0005_p0179a01║莊嚴寺復有曇濟曇宗等並以學業才力見重一時
GA002n0005_p0179a02║宋京師何園寺釋慧亮傳泰始之初莊嚴大集簡閱
GA002n0005_p0179a03║義士上首千人敕亮與斌遞為法主
GA002n0005_p0179a04║宋京師莊嚴寺釋道慧傳慧以母老欲存資奉乃移
GA002n0005_p0179a05║憩莊嚴寺時莊嚴寺復有元趣僧達並以學解見稱
GA002n0005_p0179a06║梁上定林寺釋法通傳踐迹京師初止莊嚴後憩定
GA002n0005_p0179a07║林
GA002n0005_p0179a08║宋京師莊嚴寺釋僧璩傳後移止莊嚴寺卒於所任
GA002n0005_p0179a09║南史張緒傳齊高帝重緒文學嘗幸莊嚴寺聽僧達
GA002n0005_p0180a01║道人講維摩經坐遠緒不聞其言乃遷僧達以近之
GA002n0005_p0180a02║又釋寶誌傳先是王筠至莊嚴寺寶誌與之交言歡
GA002n0005_p0180a03║飲至亡武帝命筠為碑葢先覺云
GA002n0005_p0180a04║梁昭明太子集有解二諦義解法身義并載僧旻問
GA002n0005_p0180a05║答
GA002n0005_p0180a06║梁簡文帝集有僧旻成實論義疏序
GA002n0005_p0180a07║梁元帝集有僧旻法師碑
GA002n0005_p0180a08║陳江總集有大莊嚴寺碑其警句云前望則紅塵四
GA002n0005_p0180a09║合見三市之盈虛後睇則紫閣九重連雙闕之聳峭
GA002n0005_p0181a01║南史宋後廢帝紀元徽二年張敬兒破賊宣陽門莊
GA002n0005_p0181a02║嚴寺小市
GA002n0005_p0181a03║又賀琛傳琛被創未至死賊舉送莊嚴寺療治之
GA002n0005_p0181a04║又齊東昏侯紀莊嚴寺有玉九子鈴剝取以為潘妃
GA002n0005_p0181a05║殿飾
GA002n0005_p0181a06║又侯景傳先夕景宿大莊嚴寺即南郊柴燎於天
GA002n0005_p0181a07║陳書高祖本紀永定二年五月辛酉輿駕幸大莊嚴
GA002n0005_p0181a08║寺捨身壬戌羣臣表請還宮十月乙亥輿駕幸大莊
GA002n0005_p0181a09║嚴寺發金光明經題十二月甲子輿駕幸大莊嚴寺
GA002n0005_p0182a01║設無碍大會
GA002n0005_p0182a02║又顏晃傳永定二年高祖幸大莊嚴寺其夜甘露降
GA002n0005_p0182a03║晃獻甘露頌
GA002n0005_p0182a04║建康實錄陳宣帝太建十年夏六月大雨雷震莊嚴
GA002n0005_p0182a05║寺露盤
GA002n0005_p0182a06║宋僧贊甯續高僧傳釋惠忠俗姓王氏上元人也唐
GA002n0005_p0182a07║天寶初出止莊嚴寺興懷修葺
GA002n0005_p0182a08║幽棲寺（祖堂寺　延壽院）
GA002n0005_p0182a09║牛頭山周迴四十里其南峯密削如芙蓉宋大明三年
GA002n0005_p0183a01║建幽棲寺於上因名是山曰幽棲山逮唐初懶融道人
GA002n0005_p0183a02║說法住此為南宗第一祖師乃改為祖堂寺光啟四年
GA002n0005_p0183a03║廢楊吳太和二年重置改名延壽院今仍稱幽棲寺焉
GA002n0005_p0183a04║攷證
GA002n0005_p0183a05║景定建康志牛頭山宋大明三年於山南建幽棲寺
GA002n0005_p0183a06║因名幽棲山
GA002n0005_p0183a07║至正金陵新志融禪師姓韋氏年十九落髮出家入
GA002n0005_p0183a08║牛頭山幽棲寺北巖之石室修道唐貞觀中四祖信
GA002n0005_p0183a09║禪師傳達摩心印知融可以傳道遂來山中授以法
GA002n0005_p0184a01║要後融卒葬雞籠山號一代祖師其寺與山遂號祖
GA002n0005_p0184a02║堂云
GA002n0005_p0184a03║又延壽院乾道志本幽棲寺在城南四十里祖堂山
GA002n0005_p0184a04║南光啟四年廢吳太和二年重置改今額
GA002n0005_p0184a05║何園寺
GA002n0005_p0184a06║何園寺未詳其所在宋齊以來高僧慧亮慧隆僧辯僧
GA002n0005_p0184a07║賢道慧法度等並居之
GA002n0005_p0184a08║攷證
GA002n0005_p0184a09║宋京師何園寺釋慧亮傳渡江止何園寺顏延之張
GA002n0005_p0185a01║緒眷德流連每歎曰安汰吐珠玉於前斌亮振金聲
GA002n0005_p0185a02║於後
GA002n0005_p0185a03║齊京師何園寺釋慧隆傳宋泰始中出都止何園寺
GA002n0005_p0185a04║思徹詮表善於清論時何園寺復有僧辯僧賢道慧
GA002n0005_p0185a05║法度並研精經論功業可稱
GA002n0005_p0185a06║靈曜寺
GA002n0005_p0185a07║靈曜寺在蔣山西宋大明六年甘露降於寺庭歷代高
GA002n0005_p0185a08║僧如道營僧審道慧志道智秀僧盛皆止於是而江總
GA002n0005_p0185a09║嘗從則法師受菩薩戒焉
GA002n0005_p0186a01║攷證
GA002n0005_p0186a02║景定建康志道光泉在蔣山西靈曜寺前
GA002n0005_p0186a03║南史宋孝武大明六年甘露降靈曜寺
GA002n0005_p0186a04║宋閑心寺釋道營傳始住靈曜寺習禪晚依觀詢二
GA002n0005_p0186a05║律師諮受毗尼
GA002n0005_p0186a06║齊京師靈鷲寺釋僧審傳聞曇蜜摩多道王京邑乃
GA002n0005_p0186a07║拂衣過江止於靈曜寺
GA002n0005_p0186a08║齊京師莊嚴寺釋道慧傳出家為僧慧弟子止靈曜
GA002n0005_p0186a09║寺
GA002n0005_p0187a01║齊鍾山靈曜寺釋志道傳出家止靈曜寺蔬素少欲
GA002n0005_p0187a02║學通三藏尤長律品
GA002n0005_p0187a03║梁冶城寺僧智秀傳秀京兆人幼有出眾之心將冠
GA002n0005_p0187a04║娶日走投靈曜寺出家
GA002n0005_p0187a05║梁京師靈曜寺僧盛傳本姓何建業人大明數論並
GA002n0005_p0187a06║善眾經梁天監中卒於靈曜寺
GA002n0005_p0187a07║南史江總傳年二十餘入鍾山靈曜寺從則法師受
GA002n0005_p0187a08║菩薩戒
GA002n0005_p0187a09║多寶寺
GA002n0005_p0188a01║多寶寺未詳其所在宋釋法穎慧隆靜林宏光諸名僧
GA002n0005_p0188a02║居之梁任孝恭有多寶寺碑銘
GA002n0005_p0188a03║攷證
GA002n0005_p0188a04║齊京師多寶寺釋法穎傳宋元嘉末止新亭寺孝武
GA002n0005_p0188a05║南下改治此寺以穎學業兼明敕為都邑僧正後辭
GA002n0005_p0188a06║任還多寶寺時多寶寺復有僧靜林慧隆
GA002n0005_p0188a07║齊京師湘宮寺釋宏光傳大明末過江初止多寶寺
GA002n0005_p0188a08║每講法華十地聽者盈堂
GA002n0005_p0188a09║梁任孝恭集有多寶寺碑銘其警句云上當星紀下
GA002n0005_p0189a01║接蓮峯還瞻朱閣卻背青松又云藏韜仙說臺含佛
GA002n0005_p0189a02║影葉下秋林烟生春嶺
GA002n0005_p0189a03║北多寶寺
GA002n0005_p0189a04║北多寶寺別乎在南者言之也宋釋慧亮慧整齊慧忍
GA002n0005_p0189a05║等並居之
GA002n0005_p0189a06║攷證
GA002n0005_p0189a07║宋京師北多寶寺釋慧亮傳住京師北多寶寺神悟
GA002n0005_p0189a08║超絕容止可觀
GA002n0005_p0189a09║宋京師新安寺釋道猷傳北多寶寺慧整特精三論
GA002n0005_p0190a01║齊北多寶寺釋慧忍傳俗姓簣建康人少出家住北
GA002n0005_p0190a02║多寶寺
GA002n0005_p0190a03║長樂寺
GA002n0005_p0190a04║長樂寺在臺城之南宋釋慧詢覺世齊釋法珍僧響僧
GA002n0005_p0190a05║猛法寶慧淵等並居之惟地當衝要梁末齊兵內犯陳
GA002n0005_p0190a06║霸先統帥羽林禁兵出頓寺前防護宮省則與都城為
GA002n0005_p0190a07║存亡也隋時寺廢
GA002n0005_p0190a08║攷證
GA002n0005_p0190a09║宋京師長樂寺釋慧詢傳至京師止道場寺寺僧慧
GA002n0005_p0191a01║觀以詢德為物範乃令更振他寺於是移止長樂寺
GA002n0005_p0191a02║齊新安寺釋道猷傳時北多寶慧整長樂覺世並齊
GA002n0005_p0191a03║名比德
GA002n0005_p0191a04║齊謝寺釋慧次傳時長樂寺又有法珍僧響僧猛法
GA002n0005_p0191a05║寶慧淵並一代英哲為時論所宗
GA002n0005_p0191a06║讀史方輿紀要長樂寺在臺城南梁紹泰二年齊兵
GA002n0005_p0191a07║至倪塘遊騎至臺城門外陳霸先總禁兵出頓長樂
GA002n0005_p0191a08║寺是也今廢
GA002n0005_p0191a09║藥王寺
GA002n0005_p0192a01║宋孝武大明七年四月八日有竹林寺釋慧益焚身禮
GA002n0005_p0192a02║佛帝於所茶毗之處起藥王寺設會度人以紀徵祥焉
GA002n0005_p0192a03║攷證
GA002n0005_p0192a04║宋京師竹林寺僧慧益傳宋孝建中出都憩竹林寺
GA002n0005_p0192a05║精勤苦行誓欲燒身大明七年四月八日益乃手自
GA002n0005_p0192a06║執燭以然帽帽然巳乃棄燭合掌誦藥王品火至眉
GA002n0005_p0192a07║誦聲猶分明及眼乃昧明日帝為設會度人令齋主
GA002n0005_p0192a08║唱白具序徵祥燒身之處起藥王寺以擬本寺焉
GA002n0005_p0192a09║棲元寺
GA002n0005_p0193a01║棲元寺在雞籠山東北宋建平王宏嘗置第於此後捨
GA002n0005_p0193a02║為寺其子景素請僧遠駐錫不出慧曜乃居之至齊有
GA002n0005_p0193a03║高僧僧審文惠太子竟陵文宣王並加敬禮又有雲法
GA002n0005_p0193a04║師者王僧孺為製碑住持既多宿德復極山水之美王
GA002n0005_p0193a05║融聽講巳畢乃有遊邸園詩葢應竟陵王教而作也今
GA002n0005_p0193a06║潮溝畔尚存遺址云
GA002n0005_p0193a07║攷證
GA002n0005_p0193a08║南史宋建平王宏傳宏少而閑素篤好文集置第於
GA002n0005_p0193a09║雞籠山盡山水之美
GA002n0005_p0194a01║齊上定林寺釋僧遠傳宋建平王景素謂棲元寺是
GA002n0005_p0194a02║先王經始既寺是人外欲請遠居之殷勤再三終不
GA002n0005_p0194a03║下山
GA002n0005_p0194a04║宋彭城寺釋道儼傳時棲元寺又有釋慧曜者善
GA002n0005_p0194a05║於十誦
GA002n0005_p0194a06║齊靈鷲寺釋僧審傳審還靈鷲寺別立禪房清河張
GA002n0005_p0194a07║振又請居棲元寺文惠文宣並加敬事
GA002n0005_p0194a08║王僧孺集有棲元寺聽講畢遊邸園應司徒教詩
GA002n0005_p0194a09║建康實錄云潮溝其北又開一瀆經棲元寺門至後
GA002n0005_p0195a01║湖以引湖水原注棲元寺在覆舟山西南雞籠山東
GA002n0005_p0195a02║北至正金陵新志引寰宇記云雞籠山西接落星澗
GA002n0005_p0195a03║北接棲元塘
GA002n0005_p0195a04║新安寺
GA002n0005_p0195a05║宋大明六年孝武帝寵姬殷貴妃薨為之立寺於青溪
GA002n0005_p0195a06║雞鳴橋北因貴妃子子鸞封新安王故以新安為寺名
GA002n0005_p0195a07║延名僧道猷曇斌法瑤僧遠慧重等以主之落成之日
GA002n0005_p0195a08║百官多施錢帛張融獨䞋百錢以託諷焉及廢帝子業
GA002n0005_p0195a09║殺子鸞毁新安寺驅斥僧徒明帝踐阼敕令修復而曇
GA002n0005_p0196a01║度繼為寺主後廢帝昱偷狗就與飲酒則非戒律僧矣
GA002n0005_p0196a02║齊有僧道興為竟陵王子良所禮至陳韓子高移官出
GA002n0005_p0196a03║居新安寺則其寺猶為寄寓之所云
GA002n0005_p0196a04║攷證
GA002n0005_p0196a05║建康實錄青溪七橋次南雞鳴橋原注即輿地志所
GA002n0005_p0196a06║謂今新安寺南出開善寺路度此橋
GA002n0005_p0196a07║南史天竺國傳孝武寵姬殷貴妃薨為之立寺貴妃
GA002n0005_p0196a08║子子鸞封新安王故以新安為寺號前廢帝殺子鸞
GA002n0005_p0196a09║乃毁廢新安寺及天寶中興諸寺驅斥僧徒明帝踐
GA002n0005_p0197a01║阼敕令修復
GA002n0005_p0197a02║又張融傳宋孝武起新安寺僚佐多䞋錢帛融獨䞋
GA002n0005_p0197a03║百錢
GA002n0005_p0197a04║宋京師新安寺釋道猷傳宋文帝敕臨川郡發遣出
GA002n0005_p0197a05║京既至即延入宮內大集義僧命猷伸述頓悟及孝
GA002n0005_p0197a06║武時敕住新安為鎮寺法主
GA002n0005_p0197a07║宋吳興小山釋法瑤傳大明六年敕吳興郡禮致上
GA002n0005_p0197a08║京與道猷同止新安寺使頓漸二悟義各有宗
GA002n0005_p0197a09║宋京師莊嚴寺釋曇斌傳初止新安寺講小品十地
GA002n0005_p0198a01║并申頓漸二悟之旨
GA002n0005_p0198a02║齊上定林寺釋僧遠傳宋新安孝敬王子鸞為亡所
GA002n0005_p0198a03║生母殷貴妃造新安寺敕選三州招延英哲遠與小
GA002n0005_p0198a04║山法瑤等俱被徵召皆推遠為玄舉之首
GA002n0005_p0198a05║齊瓦官寺釋僧重傳宋大明六年敕於新安寺出家
GA002n0005_p0198a06║宋京師靈根寺釋僧瑾傳後有沙門曇度續為僧主
GA002n0005_p0198a07║止於新安寺
GA002n0005_p0198a08║宋書後廢帝紀七月七日晚至新安寺偷狗就曇度
GA002n0005_p0198a09║道人煮之飲酒
GA002n0005_p0199a01║齊京師安樂寺僧辯傳司徒竟陵文宣王令龍光普
GA002n0005_p0199a02║知新安道興及辯等集第作聲
GA002n0005_p0199a03║陳書韓子高傳廢帝即位遷散騎常侍右衛如故移
GA002n0005_p0199a04║頓於新安寺
GA002n0005_p0199a05║外國寺
GA002n0005_p0199a06║宋孝武時有外國沙門摩訶至都下建外國寺以居之
GA002n0005_p0199a07║及齊東昏無道剝外國寺佛面光相以施潘妃殿飾焉
GA002n0005_p0199a08║攷證
GA002n0005_p0199a09║建康實錄宋孝武時有外國沙門摩訶衍出新經勝
GA002n0005_p0200a01║鬘經於都下尤為釋學所重（案外國寺必建於是時）
GA002n0005_p0200a02║南史齊東昏侯紀莊嚴寺玉九子鈴外國寺佛面光
GA002n0005_p0200a03║相悉剝以施潘妃殿飾
GA002n0005_p0200a04║禪林寺
GA002n0005_p0200a05║宋大明中有尼淨秀戒行精嚴黃修儀及南昌公主為
GA002n0005_p0200a06║置精舍以居之逮泰始三年明帝賜號曰禪林或曰王
GA002n0005_p0200a07║修儀立精舍新蔡公主為佛殿泰始三年明帝助修齊
GA002n0005_p0200a08║文惠太子更為起房焉隋末廢唐初復建名之為惠日
GA002n0005_p0200a09║云（此與梁之惠日寺同名非一寺也）
GA002n0005_p0201a01║攷證
GA002n0005_p0201a02║沈約齊禪林寺尼淨秀行狀宋大明七年八月故黃
GA002n0005_p0201a03║修儀及南昌公主深崇三寶敬仰德行初置精舍泰
GA002n0005_p0201a04║始三年明帝賜號曰禪林
GA002n0005_p0201a05║建康實錄惠日寺注今在縣東三里（與梁惠日寺在西者不同）王
GA002n0005_p0201a06║修儀為尼淨秀立精舍新蔡公主為佛殿泰始三年
GA002n0005_p0201a07║明帝助修號曰禪林齊文惠起房隋末亂離並從毁
GA002n0005_p0201a08║壞皇初杜伏威與輔公祏共修殿內丈六金像並左
GA002n0005_p0201a09║右夾侍始武德四年止六年正月十五日畢工寺西
GA002n0005_p0202a01║廢禪林寺亦並入其年公祏畔七年李孝恭來討為
GA002n0005_p0202a02║軍火所及貞觀七年始移惠日之名於此焉
GA002n0005_p0202a03║湘宮寺
GA002n0005_p0202a04║湘宮寺在青溪中橋之北（案中橋即今之四象橋葢中橋以在寺前人呼為湘宮寺
GA002n0005_p0202a05║橋後倒轉為寺湘故今譌為四象橋也）寺門北對都城清明門西南即古
GA002n0005_p0202a06║草市實宋明帝為湘東王時故宅也踐阼以後即造此
GA002n0005_p0202a07║寺以莊嚴寺剎七層欲起十層以勝之而不能乃各立
GA002n0005_p0202a08║五層又將彭城寺銅像及文帝所造金薄圓光移入此
GA002n0005_p0202a09║寺請釋宏充為綱領大開講肆選法瑗慧隆主其事而
GA002n0005_p0203a01║以三衣瓶鉢賜曇光自以為莫大功德矣後有高僧曇
GA002n0005_p0203a02║準法身法真法鮮慧興智倩法願等皆居於是惟南臨
GA002n0005_p0203a03║淮水齊高帝故宅在其旁又地當衝要始安王遙光構
GA002n0005_p0203a04║逆時蕭坦之屯軍寺前不免樵蘇之擾而寺側遭焚梵
GA002n0005_p0203a05║宇獨安然無恙則佛力之所護持焉梁簡文帝有重修
GA002n0005_p0203a06║湘宮寺碑及智倩法師墓碑趙宋徙寺清化市元以後
GA002n0005_p0203a07║遂無聞云
GA002n0005_p0203a08║攷證
GA002n0005_p0203a09║建康實錄注引丹楊記次南有青溪中橋今湘宮寺
GA002n0005_p0204a01║門前巷東出度溪東有桃花園是齊太祖舊宅
GA002n0005_p0204a02║景定建康志引實錄都城清明門對今湘宮寺巷東
GA002n0005_p0204a03║出青溪橋又引宮苑記南尉在草市北湘宮寺前
GA002n0005_p0204a04║南史虞愿傳帝以故宅起湘宮寺備極奢麗以孝武
GA002n0005_p0204a05║莊嚴寺剎七層欲起十層浮圖而不能乃各立五層
GA002n0005_p0204a06║新安太守巢尚之入見帝問曰卿至湘宮寺未此是
GA002n0005_p0204a07║我大功德愿侍側曰此皆百姓賣兒貼婦錢所為罪
GA002n0005_p0204a08║高浮圖何功德之有帝大怒
GA002n0005_p0204a09║宋京師釋僧亮傳鑄像既成唯燄光未備宋文帝為
GA002n0005_p0205a01║造金薄圓光安置彭城寺至泰始中明帝移湘宮寺
GA002n0005_p0205a02║齊京師湘宮寺釋宏充傳明帝踐阼起湘宮寺請充
GA002n0005_p0205a03║為綱領於是移居焉時湘宮寺又有法鮮比邱與充
GA002n0005_p0205a04║齊名
GA002n0005_p0205a05║齊京師靈根寺釋法瑗傳明帝造湘宮新成大開講
GA002n0005_p0205a06║肆敕請瑗當法主
GA002n0005_p0205a07║齊京師何園寺釋慧隆傳宋明帝請於湘宮寺開講
GA002n0005_p0205a08║成實論負帙問道八百餘人
GA002n0005_p0205a09║齊京師太昌寺釋僧宗傳曇凖後居湘宮寺與同寺
GA002n0005_p0206a01║法身法真並為當時匠者
GA002n0005_p0206a02║宋中寺釋曇光傳宋明帝於湘宮設會聞光唱導帝
GA002n0005_p0206a03║稱善即敕賜三衣瓶鉢
GA002n0005_p0206a04║梁昭明太子集立二諦義湘宮寺僧慧興有諮論
GA002n0005_p0206a05║梁簡文帝集有湘宮寺碑又有湘宮寺智倩法師墓
GA002n0005_p0206a06║碑
GA002n0005_p0206a07║南齊書蕭坦之傳始安王遙光以東府反坦之假節
GA002n0005_p0206a08║督眾軍討之屯湘宮寺
GA002n0005_p0206a09║齊正勝寺釋法願傳願後憩在湘宮鑾駕自幸降寺
GA002n0005_p0207a01║省慰俄而寢疾值寺側遭燒寺在下風烟焰將及弟
GA002n0005_p0207a02║子欲與願去願曰佛若被燒我何用活即苦心歸命
GA002n0005_p0207a03║於是三面遭焚寺獨不燼
GA002n0005_p0207a04║至正金陵新志引慶元志云近有人於上元縣治後
GA002n0005_p0207a05║軍營中掘出斷石上有湘宮寺三字以此知舊寺所
GA002n0005_p0207a06║在又寺後徙於清化市
GA002n0005_p0207a07║興業寺
GA002n0005_p0207a08║興業寺不知何時所建近青溪菰首橋與宋湘宮寺相
GA002n0005_p0207a09║望也逮梁簡文帝有水照柳初碧烟合桃半紅之句實
GA002n0005_p0208a01║足狀興業寺之景云
GA002n0005_p0208a02║攷證
GA002n0005_p0208a03║建康實錄都城最南清明門門三道對湘宮寺巷門
GA002n0005_p0208a04║東出青溪港橋正東面建陽門門三道直東今興業
GA002n0005_p0208a05║寺後東度青溪菰首橋
GA002n0005_p0208a06║梁簡文帝集有旦出興業寺講詩其警句云水照柳
GA002n0005_p0208a07║初碧烟合桃半紅見鶴徒知謬察象理難同
GA002n0005_p0208a08║永安寺（歸寂塔院）
GA002n0005_p0208a09║永安寺宋泰始二年建南唐起塔於此遂號歸寂塔院
GA002n0005_p0209a01║云
GA002n0005_p0209a02║攷證
GA002n0005_p0209a03║至正金陵新志歸寂塔院宋泰始二年建初號永安
GA002n0005_p0209a04║寺南唐保大二年起塔號歸寂因名院
GA002n0005_p0209a05║天保寺
GA002n0005_p0209a06║宋泰始中京師民為孝武帝立寺疑其名巢尚之曰宜
GA002n0005_p0209a07║名天保詩云天保下報上也於是寺名乃定齊時居是
GA002n0005_p0209a08║寺者為道盛法瑗慧文超勝等沈文季嘗於寺設會高
GA002n0005_p0209a09║帝及竟陵王子良王奐於諸僧皆加敬禮焉
GA002n0005_p0210a01║攷證
GA002n0005_p0210a02║宋書戴法興傳時百姓欲為孝武立寺疑其名巢尚
GA002n0005_p0210a03║之應聲曰宜名天保詩云天保下報上也時服其機
GA002n0005_p0210a04║速
GA002n0005_p0210a05║齊京師天保寺釋僧盛傳下京憩天保寺齊高帝敕
GA002n0005_p0210a06║代曇度為僧主後沈文季於天保寺設會令陸靜修
GA002n0005_p0210a07║與盛論議盛既理有所長言無暫屈靜修意不獲申
GA002n0005_p0210a08║恧焉而退
GA002n0005_p0210a09║齊靈根寺釋法瑗傳後天保改構請瑗居之
GA002n0005_p0211a01║齊多寶寺釋法穎傳時天保寺又有慧文律師亦善
GA002n0005_p0211a02║諸部毗尼為琅邪王奐所重
GA002n0005_p0211a03║齊京師安樂寺僧辯傳司徒文宣王令多寶慧度天
GA002n0005_p0211a04║保超勝等集第作聲
GA002n0005_p0211a05║正勝寺
GA002n0005_p0211a06║宋泰始六年建康人校長生捨宅為寺名曰正勝請上
GA002n0005_p0211a07║定林寺釋法願居之
GA002n0005_p0211a08║攷證
GA002n0005_p0211a09║齊正勝寺釋法願傳少時出家為上定林遠公弟子
GA002n0005_p0212a01║泰始六年校長生捨宅為寺名曰正勝請願居之
GA002n0005_p0212a02║興皇寺
GA002n0005_p0212a03║宋明帝泰始之初創寺於建陽門外敕釋道猛為綱領
GA002n0005_p0212a04║名寺曰興皇創造工畢即令於寺開講自宋暨梁道堅
GA002n0005_p0212a05║惠鸞惠敷僧訓道明智藏皆住止此寺釋智稱寶誌亦
GA002n0005_p0212a06║時相往來諸名士劉歊孫瑒傅縡張融則與寺中名德
GA002n0005_p0212a07║結世外之契昭明二諦義法宣並有諮問焉惟地近都
GA002n0005_p0212a08║城齊崔慧景反崔興祖軍興皇寺時有掠奪猶不免塵
GA002n0005_p0212a09║劫之擾云
GA002n0005_p0213a01║攷證
GA002n0005_p0213a02║宋京師興皇寺釋道猛傳泰始之初帝創寺於建陽
GA002n0005_p0213a03║門外敕猛為綱領帝曰夫人能宏道道藉人宏今得
GA002n0005_p0213a04║法師非直道益蒼生亦有光世望可目為興皇由是
GA002n0005_p0213a05║成號及創造工畢敕猛於寺開講後有道堅慧鸞慧
GA002n0005_p0213a06║敷僧訓道明並止興皇寺
GA002n0005_p0213a07║齊京師安樂寺釋智稱傳遇穎公於興皇講律發言
GA002n0005_p0213a08║中詣
GA002n0005_p0213a09║梁京師釋寶誌傳誌多來去興皇淨名兩寺
GA002n0005_p0214a01║古詩記梁釋智藏小傳住興皇寺梁武授戒時時咨
GA002n0005_p0214a02║稟
GA002n0005_p0214a03║梁書劉歊傳始沙門寶誌遇歊於興皇寺驚起曰隱
GA002n0005_p0214a04║居學道清淨登仙
GA002n0005_p0214a05║陳書孫瑒傳時興皇寺朗法師該通釋典瑒每造講
GA002n0005_p0214a06║時有抗論法侶莫不傾心
GA002n0005_p0214a07║南史傅縡傳縡篤信佛教從興皇寺惠朗法師受三
GA002n0005_p0214a08║論盡通其學
GA002n0005_p0214a09║張融集與周顒論釋法寵書注法寵寓海鹽納妻半
GA002n0005_p0215a01║年捨家住興皇寺從道猛學融與顒書稱之
GA002n0005_p0215a02║梁昭明太子集解二諦義有興皇寺法宣咨答
GA002n0005_p0215a03║南齊書崔慧景傳崔恭祖軍興皇寺於東宮掠得女
GA002n0005_p0215a04║妓為崔覺逼奪由是忿恨
GA002n0005_p0215a05║靈根寺
GA002n0005_p0215a06║靈根寺在鍾山之側宋泰始中釋僧瑾所造也高僧法
GA002n0005_p0215a07║瑗法常智興元暢慧豫法明等皆居之又有僧遷慧令
GA002n0005_p0215a08║受梁昭明太子諮義焉
GA002n0005_p0215a09║靈基寺
GA002n0005_p0216a01║靈基寺亦釋僧瑾所造也高僧智林敬遺光贊慧韜等
GA002n0005_p0216a02║居之
GA002n0005_p0216a03║攷證
GA002n0005_p0216a04║宋京師靈根寺釋僧瑾傳初止冶城寺孝武敕為湘
GA002n0005_p0216a05║王師湘東踐阼是為明帝仍敕瑾為天下僧正瑾性
GA002n0005_p0216a06║不蓄金四方奉獻皆充福業起靈根靈基二寺以為
GA002n0005_p0216a07║禪慧棲止
GA002n0005_p0216a08║齊靈根寺釋法瑗傳後齊文惠請居靈根因移彼寺
GA002n0005_p0216a09║時靈根寺又有法常智興並博通經論
GA002n0005_p0217a01║齊蜀后山釋元暢傳至京止住靈根少時而卒即窆
GA002n0005_p0217a02║於鍾阜獨龍山前臨川獻王立碑汝南周顒製文（案據
GA002n0005_p0217a03║此傳知寺必在鍾山側也）
GA002n0005_p0217a04║齊京師靈根寺釋慧豫傳來游京師止靈根寺
GA002n0005_p0217a05║齊上定林寺超辯傳時有靈根寺法明蔬食苦行誦
GA002n0005_p0217a06║經十餘萬言
GA002n0005_p0217a07║梁昭明太子集解二諦義法身義靈根寺僧遷慧令
GA002n0005_p0217a08║並有諮答
GA002n0005_p0217a09║齊高昌郡釋智林傳宋明之初敕在所資給發遣至
GA002n0005_p0218a01║京止靈基寺講說相續
GA002n0005_p0218a02║齊京師中寺釋法安傳時有靈基寺敬遺光贊慧韜
GA002n0005_p0218a03║皆當時名流為學者所重
GA002n0005_p0218a04║延祚寺（正覺寺　鐵塔寺）
GA002n0005_p0218a05║延祚寺在冶城後岡上宋泰始中邦人捨地建精舍以
GA002n0005_p0218a06║延祚為寺名寺有高閣梁何遜嘗登之以賦詩逮侯景
GA002n0005_p0218a07║之亂王僧辯入討景使其黨宋長貴守延祚寺葢其地
GA002n0005_p0218a08║實據山川之形勝焉南唐改正覺寺又名鐵塔寺塔至
GA002n0005_p0218a09║國朝始為雷震所壞云
GA002n0005_p0219a01║攷證
GA002n0005_p0219a02║至正金陵新志正覺禪寺（此南唐以後之正覺寺非六朝之正覺寺也）一
GA002n0005_p0219a03║名鐵塔寺在城內西北冶城後岡上宋泰始中邦人
GA002n0005_p0219a04║捨地建精舍號延祚寺南唐始改今額
GA002n0005_p0219a05║何遜集有登延祚寺閣詩
GA002n0005_p0219a06║南史侯景傳王僧辯入討景使其黨宋長貴守延祚
GA002n0005_p0219a07║寺
GA002n0005_p0219a08║閑心寺
GA002n0005_p0219a09║閑心寺在婁湖苑（案今之門東老虎頭老虎者婁湖之譌也）宋張永所造也
GA002n0005_p0220a01║既成請釋道營居之開設講席門徒甚盛逮齊有釋慧
GA002n0005_p0220a02║佑厲身苦節竟陵王子良迎至寺中以為法主焉
GA002n0005_p0220a03║攷證
GA002n0005_p0220a04║宋京師閑心寺釋道營傳道營始住靈曜寺習禪晚
GA002n0005_p0220a05║依觀詢二律師咨受毗尼及張永於婁湖苑立閑心
GA002n0005_p0220a06║寺請營還居講席學徒甚盛後有釋慧佑者苦身厲
GA002n0005_p0220a07║行精尋律教齊竟陵王子良遣迎出都俾止閑心寺
GA002n0005_p0220a08║焉
GA002n0005_p0220a09║正覺寺
GA002n0005_p0221a01║正覺寺在新亭宋昇明二年領軍蕭道成築壘於此防
GA002n0005_p0221a02║衛都城及沈攸之既敗乃以軍幕之地置寺齊興尚書
GA002n0005_p0221a03║令王儉為碑徐希秀書之并敕釋法悅為寺主焉
GA002n0005_p0221a04║攷證
GA002n0005_p0221a05║至正金陵新志正覺寺有三其一禪寺（詳見前注）其一在
GA002n0005_p0221a06║正西隅其巷呼正覺寺巷乾道志云本在城南新亭
GA002n0005_p0221a07║壘側宋昇明二年蕭道成頓兵新亭及沈攸之敗後
GA002n0005_p0221a08║乃以軍幕之地置正覺寺尚書令王儉為碑寺久廢
GA002n0005_p0221a09║今寺傳自紹興十二年請新亭額來建其一乾道志
GA002n0005_p0222a01║云在城內炳靈公廟西蔬圃中屬今正西隅（案東花園亦有
GA002n0005_p0222a02║正覺寺葢嘉慶時水月菴所改今並廢）
GA002n0005_p0222a03║南史徐爰傳爰子希秀甚有學解亦閑篆隸正覺寺
GA002n0005_p0222a04║碑希秀書也
GA002n0005_p0222a05║齊京師正覺寺釋法悅傳齊末敕為僧主止京師正
GA002n0005_p0222a06║覺寺敦修福業四部所歸
GA002n0005_p0222a07║龍淵寺
GA002n0005_p0222a08║龍淵寺在小丹陽牛落山宋昇明中僧遠所築之精舍
GA002n0005_p0222a09║也遠後遍歷京師諸寺而龍淵實為發迹之始焉
GA002n0005_p0223a01║攷證
GA002n0005_p0223a02║齊上定林寺釋僧遠傳宋大明中渡江住彭城寺昇
GA002n0005_p0223a03║明中於小丹陽牛落山立精舍名曰龍淵後歷止眾
GA002n0005_p0223a04║造寺新安寺而卒於上定林寺
GA002n0005_p0223a05║靈味寺
GA002n0005_p0223a06║靈味寺在鍾山之側宋釋曇宗嘗居之即著京師寺塔
GA002n0005_p0223a07║記者也後有僧意曇光寶亮靜安皆為靈味之禪宿焉
GA002n0005_p0223a08║攷證
GA002n0005_p0223a09║宋靈味寺釋曇宗傳曇宗姓虢秣陵人出家止靈味
GA002n0005_p0224a01║寺少而好學博通內典著京師寺塔記二卷時靈味
GA002n0005_p0224a02║寺復有釋僧意者亦善唱說製談經新聲
GA002n0005_p0224a03║宋中寺釋曇光傳後還都止靈味寺
GA002n0005_p0224a04║梁京師靈味僧釋寶亮傳後憩靈味寺續講眾經盛
GA002n0005_p0224a05║於京邑以天監八年卒葬鍾山之南陳郡周興嗣廣
GA002n0005_p0224a06║陵高爽並為製文刻於兩面弟子法雲又立碑寺內
GA002n0005_p0224a07║梁昭明太子集解二諦義有靈味寺靜安諮答
GA002n0005_p0224a08║天王寺（奉先寺　寶光塔院　普光寺　寶光寺）
GA002n0005_p0224a09║天王寺在梅嶺岡（今之雨花山也）劉宋時置梁為昭明太子果
GA002n0005_p0225a01║園梅聖俞詩所記宋日天王寺梁時太子園也南唐改
GA002n0005_p0225a02║奉先禪院內起寶光塔趙宋為普光寺明為寶光寺云
GA002n0005_p0225a03║攷證
GA002n0005_p0225a04║至正金陵新志引乾道志宋置天王寺梁為昭明太
GA002n0005_p0225a05║子果園吳為徐景通園南唐保大四年更置奉先禪
GA002n0005_p0225a06║院葬曇禪師起塔因名寶光塔院今為普光寺
GA002n0005_p0225a07║宋梅堯臣集有送峙師移居普光寺詩云宋日天王
GA002n0005_p0225a08║寺梁時太子園
GA002n0005_p0225a09║明金陵梵剎志寶光寺在都門外南城梅岡劉宋時
GA002n0005_p0226a01║為天王寺
GA002n0005_p0226a02║曠野寺（禪居院　崇果院　崇因寺　邱厰寺）
GA002n0005_p0226a03║曠野寺在新亭劉宋之所造也齊廢梁復湘東王繹為
GA002n0005_p0226a04║製碑文有釋僧寶居之唐改禪居院楊吳改崇果院宋
GA002n0005_p0226a05║為崇因寺明呼邱廠寺云
GA002n0005_p0226a06║攷證
GA002n0005_p0226a07║至正金陵新志崇因寺在城南十三里舊圖經云本
GA002n0005_p0226a08║宋曠野寺齊廢梁大同中復唐開元中改禪居院吳
GA002n0005_p0226a09║太和二年改崇果院宋改今額
GA002n0005_p0227a01║梁元帝集有曠野寺碑其銘中警句云圓璫旦暉方
GA002n0005_p0227a02║諸夜朗金盤曜色寶鈴成響
GA002n0005_p0227a03║梁京師靈味寺釋寶亮傳時高座寺僧成曠野寺僧
GA002n0005_p0227a04║寶並齊代宗匠
GA002n0005_p0227a05║明金陵梵剎志崇因寺在古新亭今呼邱廠寺
GA002n0005_p0227a06║隱靜寺
GA002n0005_p0227a07║隱靜寺劉宋之所建也有黃楊樹高丈許葢建寺時之
GA002n0005_p0227a08║舊植至　國初猶存
GA002n0005_p0227a09║攷證
GA002n0005_p0228a01║國朝朱𦙍昌洗影樓集注隱靜寺黃楊樹高丈許大
GA002n0005_p0228a02║可數圍僧云建寺時所植寺創自劉宋時殿前碑碣
GA002n0005_p0228a03║猶存在滄波門外
GA002n0005_p0228a04║
GA002n0005_p0228a05║
GA002n0005_p0228a06║
GA002n0005_p0228a07║
GA002n0005_p0228a08║
GA002n0005_p0228a09║南朝佛寺志卷上孫毅威陳貽祓同校字