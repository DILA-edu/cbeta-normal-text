GA002n0005_p0229a01║南朝佛寺志卷下目錄
GA002n0005_p0229a02║建元寺毗那離寺正觀寺眾造寺
GA002n0005_p0229a03║崇聖寺孔子寺大仁寺興福寺
GA002n0005_p0229a04║洞玄寺山茨寺太昌寺隱靈寺
GA002n0005_p0229a05║齊安寺普宏寺禪靈寺集善寺
GA002n0005_p0229a06║法雲寺後岡石室寺棲霞寺草堂寺
GA002n0005_p0229a07║齊隆寺齊熙寺齊古寺勝善寺
GA002n0005_p0229a08║法音寺慧眼寺智度寺新林法王寺
GA002n0005_p0229a09║永建寺无垢寺佛窟寺仙窟寺
GA002n0005_p0230a01║虎窟寺常樂寺敬業寺淨居寺
GA002n0005_p0230a02║小莊嚴寺光宅寺蕭帝寺明慶寺
GA002n0005_p0230a03║涅槃寺翠微寺皇宅寺本業寺
GA002n0005_p0230a04║解脫寺淨名寺幕府寺同行寺
GA002n0005_p0230a05║法清寺永慶寺勸善寺開善寺
GA002n0005_p0230a06║慶雲寺杜桂寺觀音寺資聖寺
GA002n0005_p0230a07║佛壇寺永泰寺天光寺建陵寺
GA002n0005_p0230a08║棲隱寺惠日寺大愛敬寺神山寺
GA002n0005_p0230a09║永明寺果願尼寺須陀寺頭陀寺
GA002n0005_p0231a01║猛信尼寺福靜寺靜福寺梁眾造寺
GA002n0005_p0231a02║建業寺慈覺寺善覺寺同泰寺
GA002n0005_p0231a03║北寺清玄寺園居尼寺禪巖寺
GA002n0005_p0231a04║法苑寺大心寺華嚴寺方樂寺
GA002n0005_p0231a05║東林寺蔣山頭陀寺萬福尼寺本願尼寺
GA002n0005_p0231a06║平等寺普光寺化成寺慈恩寺
GA002n0005_p0231a07║善業尼寺寒林寺金口寺福興寺
GA002n0005_p0231a08║天中寺一乘寺歸來寺飛流寺
GA002n0005_p0231a09║甘露鼓寺梁安寺宣業寺福成寺
GA002n0005_p0232a01║定果寺靈光寺履道寺渴寒寺
GA002n0005_p0232a02║山齋寺到公寺延賢寺景公寺
GA002n0005_p0232a03║幽巖寺青山幽巖寺儀香尼寺靈隱寺
GA002n0005_p0232a04║宣明寺天皇寺懷安寺慧福尼寺
GA002n0005_p0232a05║國勝寺楊都寺棲靈寺大皇寺
GA002n0005_p0232a06║寶田寺證聖寺寶城寺義和寺
GA002n0005_p0232a07║四无畏寺
GA002n0005_p0233a01║南朝佛寺志卷下
GA002n0005_p0233a02║上元孫文川伯澂葺述江甯陳作霖伯雨編纂
GA002n0005_p0233a03║齊
GA002n0005_p0233a04║建元寺
GA002n0005_p0233a05║建元寺齊高帝踐阼時所置故以建元名其寺焉寺在
GA002n0005_p0233a06║青溪上東南角有募士橋吳大帝募勇士處也梁沙門
GA002n0005_p0233a07║僧護僧韶皆居於是簡文帝為太子時亦於此迎佛云
GA002n0005_p0233a08║攷證
GA002n0005_p0233a09║建康實錄青溪北源亦通後湖出鍾山西今建元寺
GA002n0005_p0234a01║東南角度溪有橋名募士橋吳大帝募勇士處
GA002n0005_p0234a02║梁京師靈曜寺釋僧盛傳時有建元寺僧護僧韶齊
GA002n0005_p0234a03║德比譽
GA002n0005_p0234a04║梁簡文帝集有謝敕參迎佛啟云臣綱啟主書周昂
GA002n0005_p0234a05║奉宣敕旨曲賫恩參臣即到建元寺奉候法身
GA002n0005_p0234a06║毗耶離寺
GA002n0005_p0234a07║毗耶離寺未詳所在齊建元時西域僧求那毗地來京
GA002n0005_p0234a08║師敕使居之
GA002n0005_p0234a09║攷證
GA002n0005_p0235a01║齊建康正觀寺求那毗地傳毗地中天竺人齊建元
GA002n0005_p0235a02║至京師止毗耶離寺
GA002n0005_p0235a03║正觀寺
GA002n0005_p0235a04║正觀寺在秦淮水側齊時中天竺僧求那毗地以所得
GA002n0005_p0235a05║供獻營造此寺重閣層門殿堂整飾以中興二年卒梁
GA002n0005_p0235a06║初復有僧伽婆羅者亦外國僧止於寺武帝甚加禮接
GA002n0005_p0235a07║令譯經於壽光殿古雲館中與毗地講席繼軌焉
GA002n0005_p0235a08║攷證
GA002n0005_p0235a09║齊建康正觀寺求那毗地傳毗地為人宏厚南海番
GA002n0005_p0236a01║人咸宗事之供獻皆受悉為營法於建業淮側造正
GA002n0005_p0236a02║觀寺以居重閣層門殿堂整飾以中興二年卒於所
GA002n0005_p0236a03║任梁初復有僧伽婆羅者亦外國僧至京師止正觀
GA002n0005_p0236a04║寺今上甚加禮接（案高僧傳係梁時作今上謂梁武帝）敕於正觀寺及
GA002n0005_p0236a05║壽光殿古雲館中譯出大阿育王經解脫大論等凡
GA002n0005_p0236a06║十部三十三卷
GA002n0005_p0236a07║齊眾造寺
GA002n0005_p0236a08║眾造寺建於齊時譯其命名之義疑為募資所造也王
GA002n0005_p0236a09║僧達請僧遠居之（案梁普通中置眾造寺而王僧達則卒於齊時是齊先有此寺名如何氏
GA002n0005_p0237a01║捨宅為伽藍趨勢者助財造構輕薄者因呼為眾造若非齊有此寺安得預以梁寺譏之）
GA002n0005_p0237a02║攷證
GA002n0005_p0237a03║齊上定林寺釋僧遠傳瑯邪王僧達才貴當世藉遠
GA002n0005_p0237a04║風素延止眾造寺遠周貧濟乏身無餘財
GA002n0005_p0237a05║崇聖寺
GA002n0005_p0237a06║崇聖尼寺也未詳所在齊有慧首尼居之
GA002n0005_p0237a07║攷證
GA002n0005_p0237a08║南史劉穆之傳穆之孫彪坐與亡弟母楊別居死不
GA002n0005_p0237a09║殯葬崇聖寺尼慧首剃頭為尼以五百錢買棺以泥
GA002n0005_p0238a01║絙轝送葬為有司所奏
GA002n0005_p0238a02║孔子寺
GA002n0005_p0238a03║丹陽郡之東南長樂橋（當今之馬道街一帶）舊有宣尼廟晉太元
GA002n0005_p0238a04║中所置也至齊遷於樂遊苑東而以舊地為浮圖人呼
GA002n0005_p0238a05║為孔子寺亦名孔子巷云
GA002n0005_p0238a06║大仁寺
GA002n0005_p0238a07║大仁寺在長樂橋東孔子巷中
GA002n0005_p0238a08║攷證
GA002n0005_p0238a09║張敦頤六朝事迹編類孔子廟在樂遊苑東隔青溪
GA002n0005_p0239a01║奉聖亭侯所奉之廟也舊在溪南丹楊郡之東南本
GA002n0005_p0239a02║東晉所立中廢宋元嘉十九年詔復孔子廟至齊遷
GA002n0005_p0239a03║今處以舊地為浮圖今名孔子寺亦名孔子巷在城
GA002n0005_p0239a04║東南五里古長樂橋東
GA002n0005_p0239a05║景定建康志孔子巷在大仁寺西南古長樂橋東一
GA002n0005_p0239a06║里
GA002n0005_p0239a07║興福寺
GA002n0005_p0239a08║興福寺齊京師人為釋道儒而造也寺本張敬兒故宅
GA002n0005_p0239a09║伏誅後入官眾買得之以居道儒時有釋慧芬亦居是
GA002n0005_p0240a01║寺焉
GA002n0005_p0240a02║攷證
GA002n0005_p0240a03║齊興福寺釋道儒傳長沙玉請為戒師盧丞相伯仲
GA002n0005_p0240a04║孫（此六字疑有誤）共買張敬兒故宅為儒立寺今興福寺是
GA002n0005_p0240a05║也
GA002n0005_p0240a06║齊興福寺釋慧芬傳以齊永明三年卒於興福寺
GA002n0005_p0240a07║洞玄寺
GA002n0005_p0240a08║洞玄寺齊永明元年所置也有僧法可立石
GA002n0005_p0240a09║攷證
GA002n0005_p0241a01║至正金陵新志洞玄寺在城東南三十里齊永明元
GA002n0005_p0241a02║年賜額僧法可立石可考
GA002n0005_p0241a03║山茨寺
GA002n0005_p0241a04║山茨寺在鍾山側周彥倫所立之精舍也延沙門法紹
GA002n0005_p0241a05║居之而僧拔慧照高名並美又有張融者善玄言彥倫
GA002n0005_p0241a06║每與遇於精舍揮麈共談彌日不解焉
GA002n0005_p0241a07║攷證
GA002n0005_p0241a08║齊瑯邪攝山釋法度傳時有沙門法紹業行清苦譽
GA002n0005_p0241a09║齊於度而學解優之時人號曰北山二聖紹本巴西
GA002n0005_p0242a01║人汝南周彥倫去成都招其同下止於山茨精舍
GA002n0005_p0242a02║齊上定林寺釋僧柔傳時鍾山山茨精舍又有僧拔
GA002n0005_p0242a03║慧照皆弱年英邁並著高名
GA002n0005_p0242a04║張融集門論註周彥倫於山茨精舍與張融遇輒以
GA002n0005_p0242a05║玄言相滯彌日不解
GA002n0005_p0242a06║太昌寺
GA002n0005_p0242a07║太昌寺齊僧宗所自造也宗善講經以從來信施構茲
GA002n0005_p0242a08║梵宇焉
GA002n0005_p0242a09║攷證
GA002n0005_p0243a01║齊京師太昌寺僧宗傳宗講涅槃維摩勝鬘等經近
GA002n0005_p0243a02║盈百編以從來信施造太昌寺居之
GA002n0005_p0243a03║隱靈寺
GA002n0005_p0243a04║隱靈寺未詳其所在齊永明以來佛會極盛每四月八
GA002n0005_p0243a05║日敕遣宦閽守門男女分日頂禮然終以寺大容奸僧
GA002n0005_p0243a06║尼並皆誅死云
GA002n0005_p0243a07║攷證
GA002n0005_p0243a08║梁元帝金樓子興王篇齊武帝時隱靈寺雕飾炫麗
GA002n0005_p0243a09║四月八日皆往往以宦閽防門有禮拜者男女不得
GA002n0005_p0244a01║同日至也僧尼並皆妍妙俗心不盡或以箱簏貯姦
GA002n0005_p0244a02║人而進之後為覘伺所得並皆誅死
GA002n0005_p0244a03║齊安寺（妙淨寺）
GA002n0005_p0244a04║齊安寺齊世祖舊宅也踐阼後遂捨為寺在秦淮之南
GA002n0005_p0244a05║前臨官路後接高隴（即長干里）與宋興寺相望至趙宋遂改
GA002n0005_p0244a06║為妙淨寺云
GA002n0005_p0244a07║攷證
GA002n0005_p0244a08║王荊公集李璧注齊安寺齊武帝宅也宋興又在其
GA002n0005_p0244a09║北齊安今為妙淨寺前臨官路後接高隴面淮
GA002n0005_p0245a01║普宏寺
GA002n0005_p0245a02║普宏寺未詳其所在齊時寺僧智稱慧温講律誦法為
GA002n0005_p0245a03║道俗所重竟陵文宣王復圖釋寶亮形於寺壁焉
GA002n0005_p0245a04║攷證
GA002n0005_p0245a05║齊京師樂安寺釋智稱傳文宣請於普宏講律僧眾
GA002n0005_p0245a06║數百皆奉卷承旨
GA002n0005_p0245a07║齊京師後岡釋僧侯傳時普宏有釋慧温亦誦法華
GA002n0005_p0245a08║維摩首楞嚴蔬苦有志節
GA002n0005_p0245a09║齊京師靈味寺釋寶亮傳文宣圖其影像於普宏寺
GA002n0005_p0246a01║禪靈寺
GA002n0005_p0246a02║禪靈寺齊永明七年武皇帝之所造施捨傾貲竟陵文
GA002n0005_p0246a03║宣王嘗稱其信心明照宮人出家者許其入寺焚修蓋
GA002n0005_p0246a04║尼寺也時越州獻自然珠佛像均置剎下敕謝瀹為碑
GA002n0005_p0246a05║文徐希秀書之監造者為虎賁中郎將潘敞後因與呂
GA002n0005_p0246a06║文顯私登門樓械繫尚方罰亦重矣賜額曰禪靈識者
GA002n0005_p0246a07║以為有禪授之讖逮東昏侯淫侈剝寺塔寶珥為潘妃
GA002n0005_p0246a08║殿飾兆殆應於此與其地當秦淮運瀆之交有渚（即今之范
GA002n0005_p0246a09║家塘）有橋（即今之斗門橋）江淹嘗宿於渚側而得異夢梁侯景作
GA002n0005_p0247a01║亂初登寺樓以望柳仲禮之師後王僧辯來討亦由淮
GA002n0005_p0247a02║入渚蓋當詣臺之孔道云
GA002n0005_p0247a03║攷證
GA002n0005_p0247a04║南齊書竟陵王子良傳永明末上將射雉子良諫曰
GA002n0005_p0247a05║伏度陛下以信心明照所以傾金寶於禪靈
GA002n0005_p0247a06║金樓子后妃篇齊武帝時內人出家為異衣住禪靈
GA002n0005_p0247a07║寺者猶愛帶之如初
GA002n0005_p0247a08║南齊書祥瑞志永明七年越州獻白珠自然作照惟
GA002n0005_p0247a09║佛像長三寸上起禪靈寺置剎下
GA002n0005_p0248a01║又謝瀹傳上起禪靈寺敕瀹撰碑文
GA002n0005_p0248a02║又徐爰傳爰子希秀甚有學解並閑篆隸禪靈寺碑
GA002n0005_p0248a03║希秀書也
GA002n0005_p0248a04║南史呂文度傳虎賁中郎將潘敞掌監工作上使造
GA002n0005_p0248a05║禪靈寺新成車駕縱觀甚悅敞喜要呂文顯私登南
GA002n0005_p0248a06║門樓上知之繫敞上方而出文顯為南譙郡
GA002n0005_p0248a07║齊書五行志世祖起禪靈寺初成百姓縱觀或曰禪
GA002n0005_p0248a08║者授也靈非美名所授必不得其人
GA002n0005_p0248a09║南史東昏侯紀禪靈寺塔諸寶珥皆剝取以施潘妃
GA002n0005_p0249a01║殿飾
GA002n0005_p0249a02║景定建康志運瀆六橋次南禪靈橋次南運瀆臨淮
GA002n0005_p0249a03║有一新橋對禪靈渚
GA002n0005_p0249a04║建康實錄江淹嘗為宣城守罷歸泊禪靈寺渚夜夢
GA002n0005_p0249a05║一人稱張景陽謂曰前有匹錦相寄今可見還
GA002n0005_p0249a06║梁書侯景傳柳仲禮裴之高陳文徹鄱陽世子嗣並
GA002n0005_p0249a07║緣淮造柵及旦景方覺乃登禪靈寺門樓望之
GA002n0005_p0249a08║景定建康志表梁元帝承聖元年三月王僧辯督諸
GA002n0005_p0249a09║軍至張公洲乘潮入淮進至禪靈寺前
GA002n0005_p0250a01║集善寺（法雲寺）
GA002n0005_p0250a02║集善寺在鍾山之西齊豫章王薨世祖敕貨雜物服飾
GA002n0005_p0250a03║為造此寺唐初毁後復置為義章院改法雲寺（此非六朝之法
GA002n0005_p0250a04║雲寺也）宋建炎中廢
GA002n0005_p0250a05║攷證
GA002n0005_p0250a06║南齊書豫章王嶷傳王薨後第庫無見錢世祖敕
GA002n0005_p0250a07║貨雜物服飾得數百萬起集善寺
GA002n0005_p0250a08║至正金陵新志法雲寺舊在城外東北十里蔣山寺
GA002n0005_p0250a09║西門舊有章義橋圖經云本齊集善寺唐初輔公祏
GA002n0005_p0251a01║亂毁後復置為義章院改法雲建炎兵火廢
GA002n0005_p0251a02║法雲寺
GA002n0005_p0251a03║法雲寺在雞籠山旁齊竟陵王子良之邸內也永明中
GA002n0005_p0251a04║子良嘗招集名僧開講於此寺至梁雲光法師宗風未
GA002n0005_p0251a05║墜陳時寺僧慧拔復傳業於張譏焉
GA002n0005_p0251a06║攷證
GA002n0005_p0251a07║沈約集為竟陵王發講疏以永明元年二月八日置
GA002n0005_p0251a08║講席於上邸集名僧於帝畿皆深辨真俗洞測名相
GA002n0005_p0251a09║分微靡滯臨疑若曉同集於邸內之法雲精廬
GA002n0005_p0252a01║建康實錄雲光居法雲寺講經花墜
GA002n0005_p0252a02║陳書張譏傳吳郡陸元朗宋孟博法雲寺沙門慧拔
GA002n0005_p0252a03║皆傳其業
GA002n0005_p0252a04║石室寺
GA002n0005_p0252a05║石室寺在鍾山之後岡釋僧侯安禪之所也時江左象
GA002n0005_p0252a06║教愈盛齊文惠文宣皆深敬信而僧侯獨空山宴坐不
GA002n0005_p0252a07║趨邸第焉
GA002n0005_p0252a08║攷證
GA002n0005_p0252a09║齊京師後岡石室釋僧侯傳還都於後岡創立石室
GA002n0005_p0253a01║以為安禪之所
GA002n0005_p0253a02║棲霞寺（功德寺　妙因寺　普雲寺　嚴因崇報寺　虎穴寺）
GA002n0005_p0253a03║棲霞寺在江乘之攝山其狀似繖亦名繖山山多草藥
GA002n0005_p0253a04║可以攝養故以攝為名處士明僧紹抗迹人外於宋泰
GA002n0005_p0253a05║始中遊此山刊木翦茅二十許年不交俗士惟與釋智
GA002n0005_p0253a06║度往來待以師友之敬齊永明七年捨宅為棲霞精廬
GA002n0005_p0253a07║請度居之先是有道士欲以寺地為館住者輙死自度
GA002n0005_p0253a08║駐錫之後羣患皆息俄見靳尚通名願為是山護法受
GA002n0005_p0253a09║菩提戒而去由是度名重一時僧紹之子臨沂令仲璋
GA002n0005_p0254a01║於西峯石壁與度鐫造無量壽佛并二菩薩皆高三丈
GA002n0005_p0254a02║餘而齊文惠太子豫章文獻王竟陵文宣王等雕琢營
GA002n0005_p0254a03║飾遂成億萬化身是為千佛巖巖下有白乳泉其側有
GA002n0005_p0254a04║齊巴東獻武公墓後有天開巖尤據一山之勝梁時寺
GA002n0005_p0254a05║僧僧朗為武帝所敬南蘭陵蕭琛遁迹茲山深相契慕
GA002n0005_p0254a06║遺言葬法師墓傍因之寺中有朗詮二師居士明僧紹
GA002n0005_p0254a07║治中蕭琛塑像圖元帝為湘東王時撰棲霞寺碑文極
GA002n0005_p0254a08║典麗江總持則敘事詳備過之而總持又侍陳後主同
GA002n0005_p0254a09║遊賦詩不下十數首則與攝山之緣獨深焉其地僻處
GA002n0005_p0255a01║深山雖北軍渡江兵火不及隋文帝猶於寺造石塔以
GA002n0005_p0255a02║葬舍利唐高祖改為功德寺會昌中廢旋復南唐號妙
GA002n0005_p0255a03║因寺宋太平興國中號普雲寺景德初仍為棲霞禪寺
GA002n0005_p0255a04║元祐中改嚴因崇報寺又號虎穴寺然至今人皆呼之
GA002n0005_p0255a05║為棲霞國朝乾隆中大吏於中峯之左恭建棲霞
GA002n0005_p0255a06║行宮以駐清蹕有春雨山房太古堂武夷一曲精廬
GA002n0005_p0255a07║話山亭夕陽樓石梁精舍白下卷阿諸勝南巡篇章
GA002n0005_p0255a08║於茲尤富山巔有銀杏二株蒼蔚奇古實六朝時物咸
GA002n0005_p0255a09║豐以後寺僧僅構數椽於山麓以安瓶鉢云
GA002n0005_p0256a01║攷證
GA002n0005_p0256a02║江總集有攝山棲霞寺碑其略云南徐州琅邪郡江
GA002n0005_p0256a03║乘縣有攝山其狀似繖亦名繖山尹先生記云山多
GA002n0005_p0256a04║草藥可以攝生故以攝為名焉
GA002n0005_p0256a05║景定建康志棲霞寺注明僧紹宋泰始中遊此山刊
GA002n0005_p0256a06║木結茅二十許年遂捨為寺
GA002n0005_p0256a07║齊琅邪攝山釋法度傳宋末遊於京師高士明僧紹
GA002n0005_p0256a08║抗迹人外隱居琅邪之攝山挹度清真待以師友之
GA002n0005_p0256a09║敬及亡捨所居為棲霞精舍請度居之先有道士欲
GA002n0005_p0257a01║以寺地為館住者輒死及後為寺猶多恐動自度居
GA002n0005_p0257a02║之羣妖皆息經歲許忽聞人馬鼓角之聲俄見一人
GA002n0005_p0257a03║持紙名通度曰靳尚度前之尚形甚都雅羽衛亦嚴
GA002n0005_p0257a04║致敬已乃言主此山七百餘年神道有法物不敢干
GA002n0005_p0257a05║前諸棲託或非真正故死病繼之亦其命也法師道
GA002n0005_p0257a06║德所歸謹捨以奉給并願五戒永結來緣度曰人神
GA002n0005_p0257a07║道殊毋容相屈且檀越血食世祀此最五戒所禁尚
GA002n0005_p0257a08║曰若備門徒輒先去殺於是辭去明旦度見一人送
GA002n0005_p0257a09║錢一萬香燭刀子疏云弟子靳尚奉供正月十五日
GA002n0005_p0258a01║度為設會尚又來同眾禮拜行道受戒而去攝山廟
GA002n0005_p0258a02║巫夢神告曰吾已受戒於度法師祠祀勿得殺戮由
GA002n0005_p0258a03║是廟祠薦止菜脯而已
GA002n0005_p0258a04║六朝事跡編類菩提王廟神即楚大夫靳尚也引攝
GA002n0005_p0258a05║山記云楚靳尚以讒殺屈原天譴作蟒穴茲山後後
GA002n0005_p0258a06║人為之立廟又引稽神錄云靳尚神居臨沂縣圖經
GA002n0005_p0258a07║云齊永明初有法度禪師講經於攝山嘗患山路磽
GA002n0005_p0258a08║确僧徒疲於往來神為平治之法度因為受菩提戒
GA002n0005_p0258a09║立祠於後故世號菩提廟
GA002n0005_p0259a01║江總棲霞寺碑又云僧紹之子仲璋為臨沂令於西
GA002n0005_p0259a02║峯石壁與度禪師鐫造無量壽佛坐身三丈二尺五
GA002n0005_p0259a03║寸通座四丈并二菩薩侍高三丈三寸大同六年龕
GA002n0005_p0259a04║頂放光齊文惠太子豫章文獻王竟陵文宣王始安
GA002n0005_p0259a05║王遙光及宋江夏王霍姬齊田奐等琢造石像梁臨
GA002n0005_p0259a06║川靖惠王復加瑩飾又云先有名德僧朗法師者去
GA002n0005_p0259a07║鄉遼水問道京華梁武皇帝乃遣中寺釋僧懷靈根
GA002n0005_p0259a08║寺釋慧令等詣山諮受三論大義南蘭陵蕭琛遁世
GA002n0005_p0259a09║茲山多歴年所臨終遺言葬法師墓側
GA002n0005_p0260a01║至正金陵新志白乳泉在攝山千佛嶺下又齊巴東
GA002n0005_p0260a02║公墓在棲霞寺側又天開巖在攝山棲霞寺之後去
GA002n0005_p0260a03║寺三里石多特立
GA002n0005_p0260a04║梁元帝集有棲霞寺碑其銘詞云苔依翠屋樹隱丹
GA002n0005_p0260a05║楹澗浮山影山傳澗聲
GA002n0005_p0260a06║江總集棲霞寺詩丹青獨不渝注寺有朗詮二師居
GA002n0005_p0260a07║士明僧紹治中蕭琛塑像圖
GA002n0005_p0260a08║馮惟訥古詩記陳後主有同江僕射遊攝山棲霞寺
GA002n0005_p0260a09║詩江總有入攝山棲霞寺詩又有棲霞寺山房夜坐
GA002n0005_p0261a01║簡徐祭酒周尚書並同遊羣彥詩又有靜臥棲霞寺
GA002n0005_p0261a02║房望徐祭酒詩餘題多不具錄
GA002n0005_p0261a03║景定建康志嚴因崇報寺即棲霞寺在京城東北之
GA002n0005_p0261a04║攝山去城四十五里齊永明中置唐高祖改為功德
GA002n0005_p0261a05║寺高宗改為隱居棲霞寺御書賜額武宗會昌中廢
GA002n0005_p0261a06║宣宗大中五年重建南唐高越等建塔徐鉉書額曰
GA002n0005_p0261a07║妙因寺宋太宗興國五年改為普雲寺景德五年又
GA002n0005_p0261a08║改為棲霞禪寺元祐六年改賜今額為張參政璪功
GA002n0005_p0261a09║德寺
GA002n0005_p0262a01║金陵梵剎志元祐中又名虎穴寺
GA002n0005_p0262a02║草堂寺（寶乘寺）
GA002n0005_p0262a03║鍾山草堂齊周彥倫棲遁處也實宋元嘉時招隱館之
GA002n0005_p0262a04║舊址時有釋慧約深達妙理彥倫素所欽服因於所居
GA002n0005_p0262a05║之前造寺處之名曰草堂寺寺左為慧約置臺講經之
GA002n0005_p0262a06║所逮梁大通中武帝以光華殿施此寺取珠貨值百萬
GA002n0005_p0262a07║起重樓七閒有無名法師與劉孝先以詩唱和焉慧約
GA002n0005_p0262a08║卒於梁時王筠撰草堂寺智者法師碑即慧約墓碣也
GA002n0005_p0262a09║寺壁有焦寶顥畫唐會昌中廢宋復建為寶乘寺明初
GA002n0005_p0263a01║以其地為常開平王墓徙寺唐家渡為江水所齧而廢
GA002n0005_p0263a02║云
GA002n0005_p0263a03║攷證
GA002n0005_p0263a04║景定建康志齊周顒於鍾山西立隱舍遇休沐則歸
GA002n0005_p0263a05║仍造草堂寺以處僧慧約
GA002n0005_p0263a06║又志宋雷次宗傳召詣京邑為築室鍾山西巖謂之
GA002n0005_p0263a07║招隱館今草堂隆報寺是其舊址
GA002n0005_p0263a08║又志引高僧傳時有釋慧約姓婁少達妙理顒素所
GA002n0005_p0263a09║欽服乃於鍾山舊館造草堂寺以居之今寺左乃婁
GA002n0005_p0264a01║約置臺講經文之地寺後即顒舊居也
GA002n0005_p0264a02║又志光華殿在臺城梁武帝施與草堂寺取珠貨值
GA002n0005_p0264a03║百萬以其地起重閣七閒
GA002n0005_p0264a04║古詩記梁劉孝先有草堂寺尋無名法師詩又有和
GA002n0005_p0264a05║法師秋夜草堂寺禪房月下詩
GA002n0005_p0264a06║王筠集有草堂寺智者法師碑
GA002n0005_p0264a07║明宋濂鍾山遊記草堂法師墓碣在蔣山寶誌塔前
GA002n0005_p0264a08║之左
GA002n0005_p0264a09║貞觀公私畫史草堂寺在江甯有焦寶顥畫
GA002n0005_p0265a01║至正金陵新志隆報寶乘禪寺即舊草堂寺在上元
GA002n0005_p0265a02║縣鍾山鄉唐會昌中廢宋復建治平中賜額寶乘紹
GA002n0005_p0265a03║興三十二年改賜今額
GA002n0005_p0265a04║顧炎武肇域志洪武七年以寺地為開平王常遇春
GA002n0005_p0265a05║墓徙寺太平門外二十七里唐家渡後田齧於江而
GA002n0005_p0265a06║寺遂廢及鍾山起孝陵為禁地並慧約墓碣亦掘而
GA002n0005_p0265a07║棄之矣
GA002n0005_p0265a08║齊隆寺　宣武寺
GA002n0005_p0265a09║齊有釋法鏡者竟陵王子良深加禮待立齊隆寺以居
GA002n0005_p0266a01║之寺在廣明門側（當今之復成倉一帶）至梁朝既興武帝為兄長
GA002n0005_p0266a02║沙王懿治鏡所住寺以資冥祐以王謚宣武因改寺為
GA002n0005_p0266a03║宣武徐勉嘗割宅西偏以施寺焉
GA002n0005_p0266a04║攷證
GA002n0005_p0266a05║齊齊隆寺釋法鏡傳齊竟陵文宣王厚相禮待鏡誓
GA002n0005_p0266a06║心宏道不拘貴賤有請必行無避寒暑財不畜私常
GA002n0005_p0266a07║興福業建武初以其信施立齊隆寺以居之後今上
GA002n0005_p0266a08║為長沙宣武王治鏡所居寺因改寺曰宣武也（今上謂
GA002n0005_p0266a09║梁武帝也）
GA002n0005_p0267a01║梁書徐勉傳與子書曰至清明門宅無相容處所以
GA002n0005_p0267a02║爾者亦復有以前割西邊施宣武寺既失西廂不復
GA002n0005_p0267a03║方幅
GA002n0005_p0267a04║齊熙寺
GA002n0005_p0267a05║齊熙寺有頌本朝之義必齊時之所建也至梁初名僧
GA002n0005_p0267a06║釋道琳居之
GA002n0005_p0267a07║攷證
GA002n0005_p0267a08║梁富陽釋道琳傳梁初琳出居齊熙寺天監十八年
GA002n0005_p0267a09║卒春秋七十有三
GA002n0005_p0268a01║齊古寺（樂林院）
GA002n0005_p0268a02║齊古寺亦齊朝所置也至趙宋改為樂林院云
GA002n0005_p0268a03║攷證
GA002n0005_p0268a04║至正金陵新志引乾道志樂林院在石城東北六十
GA002n0005_p0268a05║里因齊古寺基
GA002n0005_p0268a06║勝善寺　上雲居寺
GA002n0005_p0268a07║勝善寺在鍾山之右齊建武二年南海王子罕所造也
GA002n0005_p0268a08║梁時為尼所居後為僧院謂之上雲居庾信嘗從駕登
GA002n0005_p0268a09║雲居寺塔王褒登雲居寺高嶺皆有題詠狀其勝景焉
GA002n0005_p0269a01║今山陰有白雲寺當是其遺構咸豐中為兵火所毁有
GA002n0005_p0269a02║僧結茅於此云
GA002n0005_p0269a03║攷證
GA002n0005_p0269a04║至正金陵新志上雲居在鍾山之右去城十二里舊
GA002n0005_p0269a05║圖經云本齊勝善寺建武二年南海王蕭子罕所造
GA002n0005_p0269a06║梁時尼所居後復為僧院
GA002n0005_p0269a07║庾信集有從駕登雲居寺塔詩云重巒千仞塔危磴
GA002n0005_p0269a08║九層臺石關恆逆上山梁乍斗迴堦下雲峯出窗前
GA002n0005_p0269a09║風洞開隔嶺經聲度中天梵響來平時欣侍從於此
GA002n0005_p0270a01║暫徘徊
GA002n0005_p0270a02║王褒集有登雲居高嶺詩云中峯雲已合絕頂日猶
GA002n0005_p0270a03║晴邑居隨望近風烟對眼生
GA002n0005_p0270a04║嘉慶上元縣志白雲寺在鍾山頂
GA002n0005_p0270a05║法音寺
GA002n0005_p0270a06║法音寺未詳其所在齊僧慧廓嘗居於是梁時有甘露
GA002n0005_p0270a07║降寺松葉上敕賜百官沈約以啟謝焉
GA002n0005_p0270a08║攷證
GA002n0005_p0270a09║齊京師建初寺釋僧祐傳法音寺慧廓崇其德業請
GA002n0005_p0271a01║事師禮
GA002n0005_p0271a02║沈約謝甘露啟云左右徐儼宣敕垂賜法音寺松葉
GA002n0005_p0271a03║上甘露
GA002n0005_p0271a04║慧眼寺
GA002n0005_p0271a05║慧眼寺在同夏里（當今之赤石磯南）齊時江蒨之所造也蒨嘗
GA002n0005_p0271a06║患目疾智者法師舉經所云慧眼見真能度彼岸以告
GA002n0005_p0271a07║之遂捨宅為是寺焉
GA002n0005_p0271a08║攷證
GA002n0005_p0271a09║南史江紑傳紑父蒨患眼疾紑夢一僧教飲慧眼水
GA002n0005_p0272a01║莫解所謂紑叔祿與草堂寺僧智者善往訪之智者
GA002n0005_p0272a02║曰無量壽經云慧眼見真能度彼岸蒨遂捨同夏里
GA002n0005_p0272a03║宅為寺敕名慧眼因泄故井水極清冽取以洗眼及
GA002n0005_p0272a04║煮藥蒨疾果瘳
GA002n0005_p0272a05║梁
GA002n0005_p0272a06║智度寺
GA002n0005_p0272a07║智度寺在青溪邊梁天監元年武帝為母獻后造是寺
GA002n0005_p0272a08║以資冥祐焉
GA002n0005_p0272a09║攷證
GA002n0005_p0273a01║南史梁武帝紀及居帝位即於青溪邊造智度寺
GA002n0005_p0273a02║金樓子興王篇又奉為獻后起智度寺
GA002n0005_p0273a03║新林法王寺
GA002n0005_p0273a04║梁武帝義軍東下先至新林一戰成功遂開帝業天監
GA002n0005_p0273a05║二年乃即齊之靈邱苑置法王寺以旌伐大同九年又
GA002n0005_p0273a06║於寺側起王游苑尚書令沈約為撰法王寺碑焉
GA002n0005_p0273a07║攷證
GA002n0005_p0273a08║景定建康志靈邱苑齊武帝立在新林界梁天監中
GA002n0005_p0273a09║以其地為法王寺
GA002n0005_p0274a01║建康實錄梁天監二年置法王寺北去縣二十里案
GA002n0005_p0274a02║塔寺記武帝造其地本名新林前代苑也梁武義軍
GA002n0005_p0274a03║至首祚王業故以法王為名大同九年於寺側起王
GA002n0005_p0274a04║游苑尚書令沈約為寺碑文美武功也
GA002n0005_p0274a05║沈約法王寺碑有云昔周師集於孟津漢兵至於垓
GA002n0005_p0274a06║下翦商肇乎茲地殪楚由乎斯域又云眷言四海莫
GA002n0005_p0274a07║不來王此維余宅甯止西顧
GA002n0005_p0274a08║永建寺（隱靜院）
GA002n0005_p0274a09║永建寺在雁門山梁天監二年李師利所造也南唐改
GA002n0005_p0275a01║建為隱靜院云
GA002n0005_p0275a02║攷證
GA002n0005_p0275a03║至正金陵新志隱靜院在上元宣義鄉乾道志在城
GA002n0005_p0275a04║東近雁門山去城四十里梁天監二年建初名永建
GA002n0005_p0275a05║寺南唐保大中重修改今額
GA002n0005_p0275a06║无垢寺
GA002n0005_p0275a07║无垢寺在鳳皇山之南先名天喜寺梁天監二年改造
GA002n0005_p0275a08║更今名又謂之无垢院焉
GA002n0005_p0275a09║攷證
GA002n0005_p0276a01║金陵梵剎志无垢寺在鳳臺門外道德鄉原先朝天
GA002n0005_p0276a02║喜寺梁天監二年改无垢寺又名无垢院
GA002n0005_p0276a03║佛窟寺（崇教寺　宏覺寺）
GA002n0005_p0276a04║佛窟寺在牛首山山高一百四十丈雙峯正對宣陽門
GA002n0005_p0276a05║王導嘗指之為天闕山下舊有辟支洞稍上又有文殊
GA002n0005_p0276a06║洞皆深入窈窕上聳石壁梁天監二年司空徐度造寺
GA002n0005_p0276a07║因以佛窟為名實僧明慶之禪房也由山椒起石磴百
GA002n0005_p0276a08║級杉檜行列而上曰白雲梯寺左有磚浮圖七級東峯
GA002n0005_p0276a09║最高處為兜率巖昭明太子飲馬池介在兩峯之閒佛
GA002n0005_p0277a01║書所謂江表牛頭是已宋太平興國中名崇教寺明洪
GA002n0005_p0277a02║武中名宏覺寺　國朝仍而不改咸豐兵火以後已稍
GA002n0005_p0277a03║稍修葺云
GA002n0005_p0277a04║攷證
GA002n0005_p0277a05║建康實錄天監二年置佛窟寺北去城三十里僧明
GA002n0005_p0277a06║慶造
GA002n0005_p0277a07║景定建康志佛窟寺一名崇教寺在牛頭山去城三
GA002n0005_p0277a08║十里舊傳牛頭山下有辟支佛窟宋大明中移郊壇
GA002n0005_p0277a09║於山之東峯執事者導從百餘人游西峯石窟見一
GA002n0005_p0278a01║僧趺坐執事者問之忽無所有但遺錫杖香爐瓶盂
GA002n0005_p0278a02║而已梁天監二年司空徐度造寺因名佛窟寺唐大
GA002n0005_p0278a03║厤九年代宗修峯頂七級浮圖宋太平興國三年賜
GA002n0005_p0278a04║今額
GA002n0005_p0278a05║金陵梵剎志佛窟寺天監閒司空徐度建宋太平興
GA002n0005_p0278a06║國中改崇教寺洪武初仍名佛窟後改宏覺入寺歴
GA002n0005_p0278a07║石磴百級曰白雲梯左有大浮圖七級緣石徑而上
GA002n0005_p0278a08║為觀音洞又上為兜率嚴乃東峯最高處巖下有池
GA002n0005_p0278a09║湧泉甚清折而西為文殊洞山之脊介兩峯閒有昭
GA002n0005_p0279a01║明飲馬池從西峯下為辟支洞前有小石塔
GA002n0005_p0279a02║仙窟寺
GA002n0005_p0279a03║仙窟寺在天闕山西峯中有石洞梁武帝於其下置寺
GA002n0005_p0279a04║（此與佛窟寺有山上山下之異）賜今額寺藏一石鉢盂形狀甚古唐神
GA002n0005_p0279a05║龍中鄭克俊并開善寺誌公屐皆取入長安焉
GA002n0005_p0279a06║攷證
GA002n0005_p0279a07║建康實錄天闕山注其山西峯中石窟梁武帝於窟
GA002n0005_p0279a08║穴下置寺名曰仙窟寺有一石鉢盂莫知所由來形
GA002n0005_p0279a09║狀甚古唐神龍中鄭克俊取將入長安及開善寺誌
GA002n0005_p0280a01║公屐也
GA002n0005_p0280a02║虎窟寺
GA002n0005_p0280a03║虎窟寺亦在牛頭山伏虎洞實當其側或曰棲霞之虎
GA002n0005_p0280a04║穴寺非也孔燾和梁簡文帝詩云脂駕出西南則其地
GA002n0005_p0280a05║可定矣蓋簡文為太子時與燾及鮑至陸罩王臺卿王
GA002n0005_p0280a06║冏時往游覽迭相唱和其曰細松斜繞徑峻嶺半藏天
GA002n0005_p0280a07║非天闕之景不足以當之殆與佛窟仙窟鼎峙而三與
GA002n0005_p0280a08║攷證
GA002n0005_p0280a09║同治上江縣志牛首山南有伏虎洞
GA002n0005_p0281a01║古詩記梁簡文帝有往虎窟山寺詩鮑至孔燾陸罩
GA002n0005_p0281a02║王臺卿王冏均有奉和往虎窟山寺詩
GA002n0005_p0281a03║常樂寺（資善院　福昌院）
GA002n0005_p0281a04║常樂寺牛頭山前之古剎也與延壽院相鄰唐改資善
GA002n0005_p0281a05║院南唐又號為福昌焉
GA002n0005_p0281a06║攷證
GA002n0005_p0281a07║至正金陵新志引乾道志福昌院本資善院在城南
GA002n0005_p0281a08║四十里牛頭山前古常樂寺基與延壽院相鄰唐天
GA002n0005_p0281a09║祐中置南唐後主改今額
GA002n0005_p0282a01║敬業寺
GA002n0005_p0282a02║敬業寺未詳其所在梁天監四年禮部侍郎盧法震所
GA002n0005_p0282a03║造蓋從上所好云
GA002n0005_p0282a04║淨居寺
GA002n0005_p0282a05║淨居寺在南郭外梁天監五年潁川剌史劉威所造也
GA002n0005_p0282a06║有僧法昂居之及卒晉安王綱為製墓銘焉
GA002n0005_p0282a07║攷證
GA002n0005_p0282a08║建康實錄天監四年置敬業寺禮部侍郎盧法震造
GA002n0005_p0282a09║五年置淨居寺北去縣六十里潁川剌史劉威造
GA002n0005_p0283a01║梁簡文帝集有淨居寺法昂墓志銘
GA002n0005_p0283a02║小莊嚴寺
GA002n0005_p0283a03║小莊嚴寺在建業定陰里本晉零陵王廟地梁天監六
GA002n0005_p0283a04║年屠者邵文立迴買此地捨與度禪師為寺以京師有
GA002n0005_p0283a05║莊嚴寺故言小以別之八年釋法悅於寺造無量壽佛
GA002n0005_p0283a06║像既成移置光宅寺逮臺城覆沒百濟使者於端門號
GA002n0005_p0283a07║泣侯景幽之於寺中蓋為其有禾黍之感云
GA002n0005_p0283a08║攷證
GA002n0005_p0283a09║闕名梁京寺記小莊嚴寺在建業定陰里本晉零陵
GA002n0005_p0284a01║王廟地天監六年度法師起造時有邵文立者世以
GA002n0005_p0284a02║烹屠為業嘗欲殺一鹿鹿跪而流淚以為不祥鹿懷
GA002n0005_p0284a03║一麑尋當產育就庖哀切同被刳割因茲患疾眉須
GA002n0005_p0284a04║皆落身創並壞乃深起悔責求道度法師發大誓願
GA002n0005_p0284a05║罄捨家資迴買此地為立伽藍
GA002n0005_p0284a06║梁正覺寺釋法悅傳悅乃與沙門智靖以天監八年
GA002n0005_p0284a07║五月三日於小莊嚴寺造無景壽佛像長一丈八尺
GA002n0005_p0284a08║悅靖相繼遷化敕以像事委僧祐其年九月二十六
GA002n0005_p0284a09║日移置光宅寺
GA002n0005_p0285a01║南史侯景傳百濟使至見城邑邱墟於端門外號泣
GA002n0005_p0285a02║景怒收之於小莊嚴寺禁其出入
GA002n0005_p0285a03║光宅寺
GA002n0005_p0285a04║梁武帝故宅在同夏里三橋籬門側（案里當今之赤石磯一帶）相傳
GA002n0005_p0285a05║有天子氣齊作婁湖苑以厭之者也帝即位後捨為寺
GA002n0005_p0285a06║天監六年使僧祐造無量壽佛又詔鐫金像花趺並敕
GA002n0005_p0285a07║周興嗣陸倕各製寺碑寺東有艦澳西有裴邃廟而驃
GA002n0005_p0285a08║騎航跨淮水上為往來必由之路故臨川王宏嘗伏壯
GA002n0005_p0285a09║士以伺車駕焉雲光法師於寺講經花飛如雪與慧雲
GA002n0005_p0286a01║智者敬脫同著盛名厥後晉安王綱游覽之詩湘東王
GA002n0005_p0286a02║繹大僧正之碑沈約剎下之銘皆足以流傳不朽云
GA002n0005_p0286a03║攷證
GA002n0005_p0286a04║景定建康志齊武帝永明元年望氣者言婁湖有天
GA002n0005_p0286a05║子氣乃築青溪舊宮作婁湖苑以厭之後其地為光
GA002n0005_p0286a06║宅寺
GA002n0005_p0286a07║又志三橋籬門在光宅寺側
GA002n0005_p0286a08║又志天監六年初置光宅寺帝捨宅造寺未成先於
GA002n0005_p0286a09║小莊嚴寺造無量壽佛像長一丈八尺既成移置光
GA002n0005_p0287a01║宅寺
GA002n0005_p0287a02║齊建初寺僧祐傳祐為性巧思能自准心計及匠人
GA002n0005_p0287a03║依標尺寸無爽造光宅寺大像
GA002n0005_p0287a04║梁武帝集有光宅寺金像詔云銅初不送何緣乃爾
GA002n0005_p0287a05║豈不以真相感應獨表神奇乎可鐫著花趺以為靈
GA002n0005_p0287a06║驗
GA002n0005_p0287a07║梁書周興嗣傳時武帝以三橋舊宅為光宅寺敕興
GA002n0005_p0287a08║嗣與陸倕各製寺碑
GA002n0005_p0287a09║景定志艦澳梁武帝所開在光宅寺東二百五十步
GA002n0005_p0288a01║其地為武帝舊宅帝從城歸邑儀仗塞路開以藏船
GA002n0005_p0288a02║南史裴之禮傳裴邃廟在光宅寺西堂宇宏敞松柏
GA002n0005_p0288a03║鬱茂武帝顧而歎曰裴為更生
GA002n0005_p0288a04║又臨川王宏傳帝幸光宅寺有士伏於驃騎航待帝
GA002n0005_p0288a05║夜出
GA002n0005_p0288a06║至正金陵新志光宅寺本梁武帝故宅捨為寺雲光
GA002n0005_p0288a07║法師講法華經於寺每有花如飛雪滿空
GA002n0005_p0288a08║南史天竺國傳會稽鄮縣開塔出舍利遣光宅寺釋
GA002n0005_p0288a09║敬脫暫迎還臺
GA002n0005_p0289a01║又徐陵傳光宅寺慧雲法師每嗟陵為早就謂之顏
GA002n0005_p0289a02║囘
GA002n0005_p0289a03║建康實錄陳太建八年天台僧智者至都居瓦官寺
GA002n0005_p0289a04║徐陵重之詔住光宅寺
GA002n0005_p0289a05║梁簡文帝集有游光宅寺詩應令其起句云陪遊入
GA002n0005_p0289a06║舊豐雲氣鬱菁葱
GA002n0005_p0289a07║梁元帝集有光宅寺大僧正法師碑
GA002n0005_p0289a08║沈約集有光宅寺剎下銘其詞略云既等漢高流連
GA002n0005_p0289a09║於豐沛亦同光武眷戀於南陽所以永留聖迹垂之
GA002n0005_p0290a01║不朽
GA002n0005_p0290a02║蕭帝寺（法光寺　鹿苑寺）
GA002n0005_p0290a03║蕭帝寺亦梁高祖所立也在光宅寺之旁寺額為蕭子
GA002n0005_p0290a04║雲書中有周子隱讀書臺佛殿前為郗氏窟梁德皇后
GA002n0005_p0290a05║化蟒處（今之蟒蛇倉也）時雲法師主是寺任孝恭從之遊講席
GA002n0005_p0290a06║甚盛至南唐改名法光寺宋曰鹿苑寺今之石觀音菴
GA002n0005_p0290a07║實其故址云
GA002n0005_p0290a08║攷證
GA002n0005_p0290a09║蘇鶚杜陽雜編梁武帝好佛造浮圖命蕭子雲飛白
GA002n0005_p0291a01║大書曰蕭寺及寺廢唐李約得一蕭字載歸以名齋
GA002n0005_p0291a02║景定建康志鹿苑寺舊名法光寺即梁蕭帝寺也在
GA002n0005_p0291a03║今城東南隅寺有子隱臺周處築臺讀書處也佛殿
GA002n0005_p0291a04║前有郗氏窟舊傳德皇后化蟒武帝冊為龍天王祠
GA002n0005_p0291a05║祀之即此
GA002n0005_p0291a06║南史任孝恭傳少從蕭寺雲法師讀經論明佛理至
GA002n0005_p0291a07║是蔬食持戒信受甚篤
GA002n0005_p0291a08║明慶寺
GA002n0005_p0291a09║明慶寺在蔣山上梁天監六年後閤舍人王曇朗所造
GA002n0005_p0292a01║也寺內有泉水澄澈俗呼八功德水昔有高僧曇隱於
GA002n0005_p0292a02║此聞絲竹聲俄而泉出梁陳以來嘗取以供御愈疾寺
GA002n0005_p0292a03║後別有小嶺碧石青林幽邃如畫名為屏風嶺諸名流
GA002n0005_p0292a04║來遊者陳昭為製寺碑江總撰尚禪師墓銘王襃沈炯
GA002n0005_p0292a05║與庾肩吾周宏讓登覽賦詩姚察並受菩薩戒焉
GA002n0005_p0292a06║攷證
GA002n0005_p0292a07║建康實錄天監六年置明慶寺後閤舍人王曇朗造
GA002n0005_p0292a08║去縣十八里寺內有泉清澈陳梁以前嘗取供御愈
GA002n0005_p0292a09║疾寺碑太子舍人陳昭之文
GA002n0005_p0293a01║六朝事迹編類明慶寺在蔣山上寺後別有小嶺碧
GA002n0005_p0293a02║石青林幽邃如畫世人呼為屏風嶺有泉俗呼八功
GA002n0005_p0293a03║德水昔有高僧曇隱於其處忽聞絲竹音俄而泉出
GA002n0005_p0293a04║江總集有明慶寺尚禪師墓志銘又有游明慶寺詩
GA002n0005_p0293a05║其警句云幽崖聳絕壁洞穴瀉飛泉
GA002n0005_p0293a06║王襃集有明慶寺石壁詩其警句云夏水縣臺際秋
GA002n0005_p0293a07║泉帶雨餘石生銘字長山久谷神虛
GA002n0005_p0293a08║沈炯集有同庾中庶肩吾周處士宏讓遊明慶寺詩
GA002n0005_p0293a09║其警句云馴烏逐飯磬狎獸繞禪牀擿菊山無酒然
GA002n0005_p0294a01║松夜有香
GA002n0005_p0294a02║梁書姚察傳察幼年嘗就鍾山明慶寺尚禪師受菩
GA002n0005_p0294a03║薩戒及官陳祿俸皆捨寺起造並追為禪師樹碑文
GA002n0005_p0294a04║甚遒麗
GA002n0005_p0294a05║涅槃寺
GA002n0005_p0294a06║涅槃寺梁天監七年沙門僧寵所造也在建康縣北二
GA002n0005_p0294a07║十里（當今之神策門外）
GA002n0005_p0294a08║翠微寺
GA002n0005_p0294a09║翠微寺在涅槃寺後山頂天晴日朗望見廣陵城焉
GA002n0005_p0295a01║攷證
GA002n0005_p0295a02║建康實錄天監七年置涅槃寺在縣北二十里沙門
GA002n0005_p0295a03║僧寵造峯頂又有翠微寺天晴日朗望見廣陵城在
GA002n0005_p0295a04║目
GA002n0005_p0295a05║皇宅寺
GA002n0005_p0295a06║皇宅寺在蔣陵梁天監八年於寺作佛會凡上士一百
GA002n0005_p0295a07║八人敕沈約為捨身願疏焉
GA002n0005_p0295a08║攷證
GA002n0005_p0295a09║沈約集有捨身願疏云大梁天監之八年在於新所
GA002n0005_p0296a01║創蔣陵皇宅寺請佛及僧髣髴祇樹息心上士凡一
GA002n0005_p0296a02║百八人
GA002n0005_p0296a03║本業寺
GA002n0005_p0296a04║本業寺在蔣山里梁天監九年比邱淨潔捨宅所造其
GA002n0005_p0296a05║側有謝靈運墓焉
GA002n0005_p0296a06║攷證
GA002n0005_p0296a07║建康實錄天監九年置本業寺西去縣五十里比邱
GA002n0005_p0296a08║淨潔造在蔣山里
GA002n0005_p0296a09║金陵梵剎志本業寺在麒麟門外東城地梁天監中
GA002n0005_p0297a01║釋淨玉捨宅為之
GA002n0005_p0297a02║景定建康志謝靈運墓在上元縣東與本業寺相近
GA002n0005_p0297a03║解脫寺（寂樂院　百福院）
GA002n0005_p0297a04║解脫寺在太清里梁天監十年武帝為德皇后造欲其
GA002n0005_p0297a05║解脫惡業故寺以為名當去郗氏窟不遠也南唐起塔
GA002n0005_p0297a06║為寂樂院後改百福院宋為王綸功德寺焉
GA002n0005_p0297a07║攷證
GA002n0005_p0297a08║建康實錄天監十年置解脫寺在縣西南六里武帝
GA002n0005_p0297a09║為德皇后造在太清里內
GA002n0005_p0298a01║至正金陵新志百福院在城南五里梁天監中置名
GA002n0005_p0298a02║解脫南唐以葬證寂禪師起塔因為寂樂院後改今
GA002n0005_p0298a03║名宋為樞密王綸功德寺
GA002n0005_p0298a04║淨名寺　資福寺（翼善寺）
GA002n0005_p0298a05║淨名寺在東山一名土山晉謝安別墅之所在也本為
GA002n0005_p0298a06║資福院梁武帝改今額釋寶誌多往來其閒為眾生說
GA002n0005_p0298a07║法至明改為東山翼善寺云
GA002n0005_p0298a08║攷證
GA002n0005_p0298a09║梁京師釋寶誌傳誌多來去興皇淨名兩寺及今上
GA002n0005_p0299a01║龍興甚見崇禮
GA002n0005_p0299a02║金陵梵剎志東山翼善寺晉謝太傅高臥東山即其
GA002n0005_p0299a03║處梁資福院武帝建淨名院神僧寶公說法其閒宋
GA002n0005_p0299a04║元改淨名寺明賜今額
GA002n0005_p0299a05║幕府寺（秀巖院）
GA002n0005_p0299a06║幕府寺在幕府山晉元帝中興王丞相導建節駐軍之
GA002n0005_p0299a07║所寺不知何時所置釋達摩嘗居於此後與梁祖語不
GA002n0005_p0299a08║合折葦渡江而去故山半有達摩洞後改為秀巖院云
GA002n0005_p0299a09║攷證
GA002n0005_p0300a01║金陵梵剎志幕府寺晉元帝渡江王丞相建幕駐軍
GA002n0005_p0300a02║於此後改秀巖院有達摩洞前可瞰江寺旁有蘆數
GA002n0005_p0300a03║千枝相傳達摩折以渡江之餘
GA002n0005_p0300a04║同行寺　聖游寺（秀峯院　寶林寺）
GA002n0005_p0300a05║梁天監初武帝與寶誌公登幕府山見林巒殊勝命建
GA002n0005_p0300a06║寺因名同行亦名聖游唐會昌中廢吳太和中復建名
GA002n0005_p0300a07║秀峯院宋嘉祐中改寶林寺法堂前有琪樹焉
GA002n0005_p0300a08║攷證
GA002n0005_p0300a09║至正金陵新志寶林寺在城西北二十五里舊圖經
GA002n0005_p0301a01║云本同行寺梁天監中武帝與誌公同遊此山見林
GA002n0005_p0301a02║巒殊勝命建寺因名同行亦名聖遊寺事迹類編唐
GA002n0005_p0301a03║會昌中廢吳太和中復建後改為秀峯院至嘉祐中
GA002n0005_p0301a04║改賜今額
GA002n0005_p0301a05║宋梅摯集有寶林寺法堂前琪樹詩
GA002n0005_p0301a06║法清寺（昭文精舍）
GA002n0005_p0301a07║法清寺在湖熟梁天監中建昭明太子讀書其中故有
GA002n0005_p0301a08║東湖讀書臺焉至宋又號昭文精舍云
GA002n0005_p0301a09║攷證
GA002n0005_p0302a01║金陵梵剎志法清院在湖熟梁天監閒建昭明太子
GA002n0005_p0302a02║讀書其中有東湖讀書臺宋湻熙中方拱辰扁昭文精舍元至正中改昭文
GA002n0005_p0302a03║書院今廢
GA002n0005_p0302a04║永慶寺　白塔寺
GA002n0005_p0302a05║永慶寺在冶城北梁天監中永慶公主所造也寺有磚
GA002n0005_p0302a06║塔又名白塔寺（此又一白塔寺也）寺左為謝公墩實安石與王
GA002n0005_p0302a07║羲之登眺處咸豐兵火後塔燬寺尚存
GA002n0005_p0302a08║攷證
GA002n0005_p0302a09║金陵梵剎志永慶寺在都城北門橋虎賁右衛中城
GA002n0005_p0303a01║地梁天監中永慶公主香火因名寺有塔又名白塔
GA002n0005_p0303a02║寺其地深僻林竹蒼翠蕭然野曠寺左數十武有謝
GA002n0005_p0303a03║公墩極登眺之勝
GA002n0005_p0303a04║勸善寺
GA002n0005_p0303a05║勸善寺梁天監十三年武帝為釋寶誌造也在建康縣
GA002n0005_p0303a06║西北十八里（當今冶城山左近）是冬寶誌於臺後堂謂人曰菩
GA002n0005_p0303a07║薩將去未及旬日無疾而終實卒於此寺中云
GA002n0005_p0303a08║攷證
GA002n0005_p0303a09║建康實錄天監十三年置去縣西北十八里武帝為
GA002n0005_p0304a01║寶誌造
GA002n0005_p0304a02║梁京師釋寶誌傳天監十三年冬於臺後堂謂人曰
GA002n0005_p0304a03║菩薩將去未及旬日無疾而終
GA002n0005_p0304a04║開善寺（古蔣山寺　太平興國寺　靈谷寺）
GA002n0005_p0304a05║梁天監十三年冬葬釋寶誌於鍾山獨龍阜仍即墓所
GA002n0005_p0304a06║立開善精舍敕陸倕製銘辭於冢內王筠勒碑文於寺
GA002n0005_p0304a07║門永定公主造浮圖五級於其上又賜玻瓈珠以為塔
GA002n0005_p0304a08║表張僧繇為畫遺像其地實臨青溪雞鳴橋焉寺主有
GA002n0005_p0304a09║釋智藏設席開講門徒數百周宏正年少進難舉坐皆
GA002n0005_p0305a01║傾卒後蕭抱為書碑文陳武帝永定元年甘露降於松
GA002n0005_p0305a02║林寺僧采之以獻及後主幸鍾山召羣臣坐於寺西南
GA002n0005_p0305a03║敕張譏豎義折松枝以代麈尾其高致可想已遊覽賦
GA002n0005_p0305a04║詩者梁昭明太子湘東王繹而外陳陰鏗徐伯陽釋洪
GA002n0005_p0305a05║偃亦代不乏人也唐為寶公院宋為太平興國寺又為
GA002n0005_p0305a06║蔣山寺明因卜建孝陵乃移寺於東麓即今之靈谷禪
GA002n0005_p0305a07║林云
GA002n0005_p0305a08║攷證
GA002n0005_p0305a09║梁京師釋寶誌傳天監十三年冬無疾而終葬於鍾
GA002n0005_p0306a01║山獨龍之阜仍於墓所立開善精舍敕陸倕製銘辭
GA002n0005_p0306a02║於冢內王筠勒碑文於寺門
GA002n0005_p0306a03║景定建康志太平興國寺注以定林寺前岡獨龍阜
GA002n0005_p0306a04║葬誌公永定公主以湯沐之資造五級浮圖於其上
GA002n0005_p0306a05║塔名玩珠取龍玩珠之義十四年即塔前建開善寺
GA002n0005_p0306a06║今寺乃其地也唐乾符中改為寶公院
GA002n0005_p0306a07║六朝事蹟編類寶公自幼出家依於鍾山道林寺常
GA002n0005_p0306a08║持一錫杖杖懸刀尺及鏡拂之類由是知名死而將
GA002n0005_p0306a09║葬賜玻瓈珠以飾塔表
GA002n0005_p0307a01║貞觀公私畫史張僧縣畫誌公像於梁開善寺（即今之三
GA002n0005_p0307a02║絕碑也）
GA002n0005_p0307a03║建康實錄青溪次南有雞鳴橋即輿地志所謂今新
GA002n0005_p0307a04║安寺東南出開善寺路度此橋
GA002n0005_p0307a05║齊京師建初寺釋僧祐傳開善智藏崇其德業請事
GA002n0005_p0307a06║師禮
GA002n0005_p0307a07║梁書周宏正傳時有藏法師於開善寺講說門徒數
GA002n0005_p0307a08║百壽光省司義郎周宏正年少未知名著紅褌錦絞
GA002n0005_p0307a09║髻踞門而聽乘閒進難舉坐皆傾
GA002n0005_p0308a01║至正金陵新志梁開善寺智藏法師碑普通三年蕭
GA002n0005_p0308a02║抱書
GA002n0005_p0308a03║陳書高祖紀永定元年冬十一月己亥甘露降於鍾
GA002n0005_p0308a04║山松林彌滿巖谷開善寺沙門採之以獻
GA002n0005_p0308a05║南史張譏傳後主嘗幸鍾山開善寺召從臣坐於寺
GA002n0005_p0308a06║西南松林下敕譏豎義折松枝付譏曰以代麈
GA002n0005_p0308a07║古詩記梁昭明及元帝皆有開善寺法會詩元帝警
GA002n0005_p0308a08║句云牽蘿下石磴攀桂陟松梁澗斜日欲隱烟生樓
GA002n0005_p0308a09║半藏
GA002n0005_p0309a01║又陰鏗徐伯陽釋洪偃皆有游鍾山開善寺詩鏗警
GA002n0005_p0309a02║句云棟裏歸雲白窗外落暉紅古石何年臥枯樹幾
GA002n0005_p0309a03║春空
GA002n0005_p0309a04║讀史方輿紀要引金陵記蔣山寺舊在山南梁曰開
GA002n0005_p0309a05║善寺宋曰太平興國寺後為蔣山寺明因孝陵奠焉
GA002n0005_p0309a06║乃移於東麓賜名靈谷寺
GA002n0005_p0309a07║慶雲寺
GA002n0005_p0309a08║慶雲寺在攝山梁天監末定林寺有佛牙為寺僧慧興
GA002n0005_p0309a09║所劫得寶藏之至承聖末其弟子慧志送於大丞相陳
GA002n0005_p0310a01║霸先及陳永定元年十月詔出佛牙於杜姥宅設無遮
GA002n0005_p0310a02║大會焉
GA002n0005_p0310a03║攷證
GA002n0005_p0310a04║景定建康志陳永定元年冬十月庚辰詔出佛牙於
GA002n0005_p0310a05║杜姥宅集四部設無遮大會高祖親出闕前禮拜初
GA002n0005_p0310a06║胡僧法獻於烏纒得之常在定林寺梁天監末為攝
GA002n0005_p0310a07║山慶雲寺沙門慧興保藏慧興將終以屬弟子慧志
GA002n0005_p0310a08║承聖末慧志密送於高祖
GA002n0005_p0310a09║杜桂寺（香林寺）
GA002n0005_p0311a01║梁天監中有杜桂二姓捨宅為寺因以杜桂為名寺有
GA002n0005_p0311a02║大鐘銘文可按也宋改香林寺移赤山西
GA002n0005_p0311a03║攷證
GA002n0005_p0311a04║景定建康志引慶元志古鐘記云梁天監中杜桂二
GA002n0005_p0311a05║卿平章朝政捨所居以為寺故從其姓以旌名
GA002n0005_p0311a06║至正金陵新志杜桂院在上元縣丹陽鄉乾道志云
GA002n0005_p0311a07║在城東南六十里南唐保大六年建在杜桂村因為
GA002n0005_p0311a08║院額今名香林寺又名香林院在赤山西
GA002n0005_p0311a09║觀音寺
GA002n0005_p0312a01║觀音寺在黃干村梁天監中置至宋廢
GA002n0005_p0312a02║攷證
GA002n0005_p0312a03║至正金陵新志引乾道志觀音院在城東六十里黃
GA002n0005_p0312a04║干村梁天監中置宋開寶八年廢
GA002n0005_p0312a05║資聖寺（白都院）
GA002n0005_p0312a06║資聖寺在白都山側梁武帝所置也至元猶存謂之白
GA002n0005_p0312a07║都院云
GA002n0005_p0312a08║攷證
GA002n0005_p0312a09║至正金陵新志引乾道志資聖院在城西南六十里
GA002n0005_p0313a01║梁武帝置在白都山側俗呼白都院
GA002n0005_p0313a02║佛壇寺（佛龕院　慈相院）
GA002n0005_p0313a03║佛壇寺在上公山梁所置也一名佛龕院亦謂之慈相
GA002n0005_p0313a04║云
GA002n0005_p0313a05║攷證
GA002n0005_p0313a06║至正金陵新志佛龕院亦名慈相乾道志云在城西
GA002n0005_p0313a07║南六十里上公山梁佛壇寺基
GA002n0005_p0313a08║永泰寺（淨果院）
GA002n0005_p0313a09║永泰寺在吉山南建於梁武帝時至南唐名為淨果院
GA002n0005_p0314a01║焉
GA002n0005_p0314a02║攷證
GA002n0005_p0314a03║至正金陵新志引乾道志淨果院在城南五十里吉
GA002n0005_p0314a04║山南本梁永泰寺基南唐葬淨果大師起塔因名淨
GA002n0005_p0314a05║果塔院
GA002n0005_p0314a06║天光寺
GA002n0005_p0314a07║天光寺在同夏里梁武帝故時所居也陸倕所製寺碑
GA002n0005_p0314a08║有云歌酒故邑賜復窮乎身世壎篪舊里高會止於當
GA002n0005_p0314a09║年殆與兄弟同處之宅焉
GA002n0005_p0315a01║攷證
GA002n0005_p0315a02║藝文類聚陸倕有天光寺碑
GA002n0005_p0315a03║建陵寺
GA002n0005_p0315a04║建陵寺莫詳所在梁時佛教大熾都下塔寺凡五百餘
GA002n0005_p0315a05║所每有碑志必請諸名士製銘故任孝恭有建陵寺剎
GA002n0005_p0315a06║下銘焉
GA002n0005_p0315a07║攷證
GA002n0005_p0315a08║歐陽詢藝文類聚梁任孝恭有建陵寺剎下銘
GA002n0005_p0315a09║棲隱寺
GA002n0005_p0316a01║棲隱寺亦莫詳所在劉孝綽寺碑銘有云地雖舊邑其
GA002n0005_p0316a02║宇維新又云召棠且思羊碑猶泣遺愛伊何形於南邑
GA002n0005_p0316a03║似是丹陽尹因佛寺舊基而創此寺也
GA002n0005_p0316a04║攷證
GA002n0005_p0316a05║藝文類聚梁劉孝綽有棲隱寺碑
GA002n0005_p0316a06║惠日寺（惠一作慧）
GA002n0005_p0316a07║惠日寺在建康西尉定陰里吳宣明太子所創為西苑
GA002n0005_p0316a08║者也梁時有阮翻居之天監十八年捨宅造寺以惠日
GA002n0005_p0316a09║為名陳太建九年雷震惠日寺剎為象教將衰之兆或
GA002n0005_p0317a01║曰大同八年丹陽尹王齡造惠日寺在縣東二里蓋別
GA002n0005_p0317a02║是一寺不必强以為同云
GA002n0005_p0317a03║攷證
GA002n0005_p0317a04║建康實錄運瀆東曲折內池即吳太初宮西門外池
GA002n0005_p0317a05║吳宣明太子所創為西苑者也按其地今在惠日寺
GA002n0005_p0317a06║後僧相傳呼為果師墩
GA002n0005_p0317a07║又天監十八年置惠日寺西南去縣二里阮翻捨宅
GA002n0005_p0317a08║為之在建康西尉定陰里舊說云大同八年丹楊尹
GA002n0005_p0317a09║王齡造今在縣東二里
GA002n0005_p0318a01║陳書宣帝紀太建九年秋七月己丑震慧日寺剎
GA002n0005_p0318a02║大愛敬寺（壽甯寺）
GA002n0005_p0318a03║大愛敬寺在鍾山竹澗梁普通元年武帝為太祖文皇
GA002n0005_p0318a04║帝造越三年建七層靈塔大通四年又造旃檀像長一
GA002n0005_p0318a05║丈六尺方造寺時中書令王騫墅在側有王導賜田八
GA002n0005_p0318a06║十頃從求不得遂逼奪之寺既成敕蕭洽為製碑晉安
GA002n0005_p0318a07║王綱作剎下銘武帝嘗遊覽賦詩昭明太子和之太子
GA002n0005_p0318a08║復建讀書臺於山上江表上已多遊於此又集名僧與
GA002n0005_p0318a09║東魏使李同軌講經寺中逮太清二年侯景作亂圍臺
GA002n0005_p0319a01║城邵陵王綸率眾入援與戰於愛敬寺其地遂成戰場
GA002n0005_p0319a02║矣唐改為禪院宋開寶中移入城因名壽甯寺云
GA002n0005_p0319a03║攷證
GA002n0005_p0319a04║建康實錄普通元年置大愛敬寺西南去縣十八里
GA002n0005_p0319a05║武帝為太祖文皇帝造大通四年又造一丈八尺旃
GA002n0005_p0319a06║檀像
GA002n0005_p0319a07║梁簡文帝大愛敬寺剎下銘序云乃於鍾山竹澗奉
GA002n0005_p0319a08║為皇考太祖文皇帝造大愛敬寺又云以普通三年
GA002n0005_p0319a09║歲次壬寅二月癸巳朔八日庚子建七層靈塔
GA002n0005_p0320a01║梁書王騫傳武帝於鍾山西造大愛敬寺騫舊墅在
GA002n0005_p0320a02║寺側者即王導賜田也帝遣主書宣旨就騫市之欲
GA002n0005_p0320a03║以施寺答云此田不賣若敕取所不敢言帝怒付市
GA002n0005_p0320a04║評田價以直逼還之由是忤旨
GA002n0005_p0320a05║又蕭洽傳洽少有才思高祖令製大愛敬寺碑
GA002n0005_p0320a06║古詩記梁武帝有遊鍾山大愛敬寺詩及昭明太子
GA002n0005_p0320a07║和詩
GA002n0005_p0320a08║南史東魏使李同軌來聘帝集名僧於愛敬同泰二
GA002n0005_p0320a09║寺講涅槃大品經引之與席同軌論難久之道俗咸
GA002n0005_p0321a01║以為善
GA002n0005_p0321a02║至正金陵新志普濟寺西有梁昭明太子讀書臺即
GA002n0005_p0321a03║普通元年所置大愛敬寺基也
GA002n0005_p0321a04║又志梁武帝於鍾山西置大愛敬寺江表上已多遊
GA002n0005_p0321a05║於此
GA002n0005_p0321a06║南史侯景傳邵陵王綸率西豐公大春等馬步三萬
GA002n0005_p0321a07║發自京口直據鍾山景黨大駭分遣百餘人拒戰綸
GA002n0005_p0321a08║大破之於愛敬寺下
GA002n0005_p0321a09║建康實錄太清二年十一月邵陵王綸入援京師乙
GA002n0005_p0322a01║酉戰於玄武湖東而保愛敬寺為賊所破
GA002n0005_p0322a02║張邦基墨莊漫錄大愛敬寺在蔣山北高峯上唐廣
GA002n0005_p0322a03║明元年改愛敬禪院南唐改廣孝禪院宋開寶七年
GA002n0005_p0322a04║移入城名壽甯寺
GA002n0005_p0322a05║神山寺
GA002n0005_p0322a06║神山寺梁昭明太子所造也晉安王綱製碑以紀之銘
GA002n0005_p0322a07║有云引葉成帷即樹為柱石砌危橫崖堦斜豎其勝概
GA002n0005_p0322a08║猶可想見焉
GA002n0005_p0322a09║攷證
GA002n0005_p0323a01║梁簡文帝神山寺碑序皇太子殿下標茲淨域置此
GA002n0005_p0323a02║伽藍
GA002n0005_p0323a03║永明寺
GA002n0005_p0323a04║永明寺在秣陵縣東南五十里梁普通元年南平襄王
GA002n0005_p0323a05║造唐初廢
GA002n0005_p0323a06║攷證
GA002n0005_p0323a07║建康實錄普通元年置永明寺西北去縣五十里案
GA002n0005_p0323a08║寺記南平襄王造唐武德六年廢上元二年奉敕重
GA002n0005_p0323a09║建
GA002n0005_p0324a01║果願尼寺
GA002n0005_p0324a02║果願寺在建康縣東北五十里尼所居也梁普通元年
GA002n0005_p0324a03║造
GA002n0005_p0324a04║須陀寺
GA002n0005_p0324a05║須陀寺梁普通元年東陽太守王均所造也在建康縣
GA002n0005_p0324a06║東北十七里
GA002n0005_p0324a07║攷證
GA002n0005_p0324a08║建康實錄普通元年置果願尼寺西南去縣五十里
GA002n0005_p0324a09║東陽太守王均造須陀寺西南去縣十七里
GA002n0005_p0325a01║頭陀寺（天王院）
GA002n0005_p0325a02║頭陀寺在靖安鎮梁普通二年置宋建隆中改天王院
GA002n0005_p0325a03║云（此與蔣山之頭陀寺名同而寺異）
GA002n0005_p0325a04║攷證
GA002n0005_p0325a05║至正金陵新志天王院在上元縣靖安鎮梁普通二
GA002n0005_p0325a06║年置初名頭陀寺宋建隆四年改今額
GA002n0005_p0325a07║猛信尼寺
GA002n0005_p0325a08║猛信尼寺在秣陵縣東南五十里鋪山西北梁普通三
GA002n0005_p0325a09║年後閤主書高僧猛所造也紹泰二年廢
GA002n0005_p0326a01║攷證
GA002n0005_p0326a02║建康實錄普通三年造猛信尼寺西北去縣五十里
GA002n0005_p0326a03║後閤主書高僧猛造在鋪山西北紹泰二年廢唐上
GA002n0005_p0326a04║元二年敕令重建
GA002n0005_p0326a05║福靜寺（了緣塔院）
GA002n0005_p0326a06║福靜寺在鍾山之後梁普通三年定修義所造也南唐
GA002n0005_p0326a07║改為了緣塔院云
GA002n0005_p0326a08║攷證
GA002n0005_p0326a09║建康實錄普通三年置福靜寺西北去縣六里定修
GA002n0005_p0327a01║義造
GA002n0005_p0327a02║至正金陵新志了緣塔院乾道志云在鍾山後梁普
GA002n0005_p0327a03║通中置初為福靜寺南唐保大九年改今額
GA002n0005_p0327a04║靜福寺（延福禪院）
GA002n0005_p0327a05║靜福寺亦梁普通時置南唐改為延福禪院云
GA002n0005_p0327a06║攷證
GA002n0005_p0327a07║至正金陵新志延福禪院乾道志云在城東南六十
GA002n0005_p0327a08║里梁普通中為靜福院南唐時修改今額
GA002n0005_p0327a09║梁眾造寺
GA002n0005_p0328a01║眾造寺在建康縣東北五十里梁普通五年後閤舍人
GA002n0005_p0328a02║吳慶之所造與齊寺同名而實非一寺焉（辨見前注）
GA002n0005_p0328a03║攷證
GA002n0005_p0328a04║建康實錄普通五年置眾造寺西南去縣五十里後
GA002n0005_p0328a05║閤舍人吳慶之造
GA002n0005_p0328a06║建業寺
GA002n0005_p0328a07║建業寺莫詳所始梁時僧愍嘗從昭明太子諮解二諦
GA002n0005_p0328a08║義焉
GA002n0005_p0328a09║攷證
GA002n0005_p0329a01║梁昭明太子集有解二諦義并與建業寺僧愍諮答
GA002n0005_p0329a02║慈覺寺
GA002n0005_p0329a03║慈覺寺梁昭明太子為母丁貴嬪造嘗於東宮掘得古
GA002n0005_p0329a04║鐘以施寺晉安王綱為啟上之又製寺碑以記焉
GA002n0005_p0329a05║攷證
GA002n0005_p0329a06║梁簡文帝集東宮上掘得慈覺寺鐘啟有云杏梁遺
GA002n0005_p0329a07║飾迴成紺殿椒墀昔處仍構寶堦啟彝鐘於殊里記
GA002n0005_p0329a08║靈文於福地雖魏廟出璽魯祠現璧固以搉茲孝感
GA002n0005_p0329a09║符此禎契將郭穴鄙其開金羊田陋其產玉豈宜季
GA002n0005_p0330a01║武庭樹愧韓起之譽蜀相宅基慙孝安之碣伏惟覽
GA002n0005_p0330a02║啟增思撫瑞深悲慟切視奩哀踰封篋又慈覺寺碑
GA002n0005_p0330a03║有云叨恩作牧釁結幽祇一訣椒慈長違寶幄風枝
GA002n0005_p0330a04║弗靜陟屺何期祇奉儲訓謬茲刊撰
GA002n0005_p0330a05║善覺寺
GA002n0005_p0330a06║善覺寺在建康縣東太清里比邱尼所居也梁普通五
GA002n0005_p0330a07║年昭明太子為母丁貴嬪造未成而薨晉安王綱為太
GA002n0005_p0330a08║子卒構之其殿宇房廊創置奇絕武帝敕賚銅造寺塔
GA002n0005_p0330a09║露盤並命監作舍人王曇明材官將軍沈微御仗吳景
GA002n0005_p0331a01║等監看起剎又嘗幸寺隨喜綱及湘東王繹皆製碑銘
GA002n0005_p0331a02║以記之及侯景亂後樂梁王大圜第宅被焚遂寓居於
GA002n0005_p0331a03║寺中云
GA002n0005_p0331a04║攷證
GA002n0005_p0331a05║建康實錄普通五年置善覺尼寺在縣東七里穆貴
GA002n0005_p0331a06║妃造其殿宇房廊創置奇絕元帝繹為寺碑
GA002n0005_p0331a07║藝文類聚梁昭明太子簡文帝均有謝敕賚銅造善
GA002n0005_p0331a08║覺寺露盤啟簡文啟有云主書陳聰奉宣敕旨垂賚
GA002n0005_p0331a09║銅一萬三千斤供造善覺寺塔露盤昭明啟有云陽
GA002n0005_p0332a01║燧含景還避日輪甘露入盤足稱天酒
GA002n0005_p0332a02║又簡文帝謝敕使監善覺寺起剎啟有云臣綱啟伏
GA002n0005_p0332a03║見敕旨使監作舍人王曇明材官將軍沈微御仗吳
GA002n0005_p0332a04║景等監看善覺寺起塔事爰奉聖恩曲降神力命茲
GA002n0005_p0332a05║執事修斯長表又謝御幸善覺寺看剎啟有云即日
GA002n0005_p0332a06║輿駕幸善覺寺威神所被金表建立槩泰清而特起
GA002n0005_p0332a07║接庫樓而上征又製善覺寺碑有云穆貴嬪宿植遠
GA002n0005_p0332a08║因已於恆沙佛所經受記莂有緣婆娑降迹斯土光
GA002n0005_p0332a09║前絕後建茲福地乃於建康之太清里建善覺寺焉
GA002n0005_p0333a01║大通元年龍集己酉有令使立碑文未獲構譔居諸
GA002n0005_p0333a02║不息寒暑推移軒曜夙傾前星次掩歲在陬訾始得
GA002n0005_p0333a03║補綴
GA002n0005_p0333a04║又梁元帝善覺寺碑銘有云銀城映沼金鈴響風露
GA002n0005_p0333a05║臺含月珠幡拂空
GA002n0005_p0333a06║又梁武帝答晉安王謝幸善覺寺啟敕云汝所營建
GA002n0005_p0333a07║慈悲寶剎諸佛威神不營多功纔欲運斤即便豎立
GA002n0005_p0333a08║幽顯欣仰我亦隨喜不得與汝同共瞻拜此以為恨
GA002n0005_p0333a09║耳
GA002n0005_p0334a01║梁書諸王傳樂梁王大圜亂後無居寓善覺佛寺人
GA002n0005_p0334a02║以告王僧辯給船送往江陵
GA002n0005_p0334a03║同泰寺（淨居寺　圓寂寺　法寶寺）
GA002n0005_p0334a04║同泰寺在宮城北掖門外路西本吳之後苑晉廷尉故
GA002n0005_p0334a05║署也梁武帝以其地為寺於宮後別開一門與寺南門
GA002n0005_p0334a06║對取同泰返語名為大通即以之改元焉帝晨夕講議
GA002n0005_p0334a07║多由此門出入寺有浮圖九層大殿六所小殿及堂十
GA002n0005_p0334a08║餘所東西般若臺各三層大佛閣七層璇璣殿外積石
GA002n0005_p0334a09║為山葢天儀激水隨滴而轉所鑄十方金像十方銀像
GA002n0005_p0335a01║皆極壯麗自是無歲不幸寺講經設會捨身奉贖不可
GA002n0005_p0335a02║勝紀東魏使李同軌來聘乃集名僧於是寺及大愛敬
GA002n0005_p0335a03║寺講涅槃大品經道俗稱善晉安王綱有寺正智寂墓
GA002n0005_p0335a04║志又與諸文士庾肩吾王臺卿庾信等登望賦詩而寺
GA002n0005_p0335a05║碑剎銘則蕭洽虞荔為之文皆遒勁迨中大同元年寺
GA002n0005_p0335a06║為天火所焚唯餘瑞儀柏殿乃更造十二層浮圖未就
GA002n0005_p0335a07║而侯景亂作景圍臺城其黨范桃棒據同泰寺則其寺
GA002n0005_p0335a08║邱墟矣寺前有醜石四各高丈餘俗呼為三品石南唐
GA002n0005_p0335a09║即其址為淨居寺又改圓寂寺宋分其半為法寶寺云
GA002n0005_p0336a01║攷證
GA002n0005_p0336a02║建康實錄普通八年帝創同泰寺在宮後別開一門
GA002n0005_p0336a03║名大通門對寺之南門取返語以協同泰為名帝晨
GA002n0005_p0336a04║夕講議多由此門寺在縣東六里帝初幸寺捨身改
GA002n0005_p0336a05║普通八年為大通元年又引輿地志寺在北掖門外
GA002n0005_p0336a06║路西寺南與臺隔抵廣莫門路西梁武帝普通中起
GA002n0005_p0336a07║是吳之後苑晉廷尉之地遷於六門外以其地為寺
GA002n0005_p0336a08║兼開左右營置四周池塹浮圖九層大殿六所小殿
GA002n0005_p0336a09║及堂十餘所宮各象日月之形禪窟禪房山林之內
GA002n0005_p0337a01║東西般若臺各三層築山構隴亘在西北柏殿在其
GA002n0005_p0337a02║中東南有璇璣殿殿外積石種樹為山有蓋天儀激
GA002n0005_p0337a03║水隨滴而轉起寺十餘年一旦震起焚燒唯餘瑞儀
GA002n0005_p0337a04║柏殿其餘略盡即再構造而作十二層塔未就而侯
GA002n0005_p0337a05║景作亂帝為賊幽餒而崩
GA002n0005_p0337a06║南史梁武帝紀普通八年三月幸同泰寺捨身甲戌
GA002n0005_p0337a07║還宮大赦改元大通以符寺及門名中大通元年九
GA002n0005_p0337a08║月癸巳幸同泰寺設四部無遮大會二年十月己酉
GA002n0005_p0337a09║幸同泰寺升法座為四部眾說涅槃經十一月乙未
GA002n0005_p0338a01║幸同泰寺設法座為四部說般若經五年二月癸未
GA002n0005_p0338a02║幸同泰寺設四座大會升法座發金字般若經題大
GA002n0005_p0338a03║同元年三月丙寅幸同泰寺設無遮大會二年壬戌
GA002n0005_p0338a04║幸同泰寺鑄十方銀像并設無碍會三年三月戊寅
GA002n0005_p0338a05║幸同泰寺設平等法會九月辛亥幸同泰寺設無碍
GA002n0005_p0338a06║法會十月壬午幸同泰寺設無碍法會四年五月癸
GA002n0005_p0338a07║未幸同泰寺鑄十方金像設無碍法會中大同元年
GA002n0005_p0338a08║三月庚戌幸同泰寺講金字三慧經仍施身四月戊
GA002n0005_p0338a09║戌皇太子以下奉贖仍於同泰寺解講設法會大赦
GA002n0005_p0339a01║改元是夜同泰寺災太清元年三月庚子幸同泰寺
GA002n0005_p0339a02║設無遮大會帝釋御服服法衣行清淨大捨名曰羯
GA002n0005_p0339a03║磨以五明殿為房設素木牀葛帳土瓦器以用乙巳
GA002n0005_p0339a04║帝升光嚴重雲殿講堂坐師子講金字三慧經捨身
GA002n0005_p0339a05║游仙化生皆震動三日乃止四月庚午羣臣以錢一
GA002n0005_p0339a06║億萬贖帝三請乃許丁亥帝服袞冕御輦還宮
GA002n0005_p0339a07║梁簡文帝集有同泰寺故功德正智寂師墓志銘又
GA002n0005_p0339a08║有望同泰寺浮圖詩其警句云日起光芒散風吹宮
GA002n0005_p0339a09║徵殊露落盤恆滿桐生鳳不雛
GA002n0005_p0340a01║庾肩吾集有詠同泰寺浮圖詩其警句云盤承雲表
GA002n0005_p0340a02║露鈴搖天上風又云周星疑更落漢夢似今通
GA002n0005_p0340a03║王臺卿有和望同泰寺浮圖詩其警句云積栱承雕
GA002n0005_p0340a04║桷高檐挂珠網又云刻削生千變丹青圖萬象烟霞
GA002n0005_p0340a05║時出沒神仙乍來往庾信亦有是詩其警句云露晚
GA002n0005_p0340a06║盤猶滴珠朝光更明雖連博望苑還接銀河城
GA002n0005_p0340a07║梁書蕭洽傳高祖令製同泰寺碑
GA002n0005_p0340a08║藝文類聚陳虞荔有梁同泰寺剎下銘
GA002n0005_p0340a09║讀史方輿紀要同泰寺在臺城後苑中梁大通中建
GA002n0005_p0341a01║自是四捨身寺中大同十一年同泰寺浮圖災及侯
GA002n0005_p0341a02║景圍臺城其黨范桃棒據同泰寺
GA002n0005_p0341a03║六朝事迹編類同泰寺前有醜石四各高丈餘俗呼
GA002n0005_p0341a04║為三品石
GA002n0005_p0341a05║至正金陵新志同泰寺基楊吳順義中起千佛院南
GA002n0005_p0341a06║唐改為淨居寺又改圓寂寺宋分其半為法寶寺
GA002n0005_p0341a07║北寺
GA002n0005_p0341a08║北寺同泰寺之前院也以其在宮城北故曰北寺內有
GA002n0005_p0341a09║寅上人房占山水之勝王筠詩所云閒牖聽奔濤開窗
GA002n0005_p0342a01║延疊嶂洵足供人游覽云
GA002n0005_p0342a02║攷證
GA002n0005_p0342a03║金陵梵剎志引至正志同泰寺舊序梁大通元年剏
GA002n0005_p0342a04║北寺在宮後開一門名大通
GA002n0005_p0342a05║王筠集有北寺寅上人房望岫玩前池詩
GA002n0005_p0342a06║清玄寺（清真寺）
GA002n0005_p0342a07║清玄寺在城北二十五里（案地當今觀音門外鍾山鄉）梁大通元年
GA002n0005_p0342a08║置有古佛像建寺時所造也南唐改名清真寺云
GA002n0005_p0342a09║攷證
GA002n0005_p0343a01║至正金陵新志清真寺舊名清玄寺在城北二十五
GA002n0005_p0343a02║里梁大通元年置後廢南唐保大中復置又引慶元
GA002n0005_p0343a03║志舊有梁時佛像建炎兵焚梁文曦清真寺詩有云
GA002n0005_p0343a04║遺像梁朝佛是也
GA002n0005_p0343a05║園居尼寺
GA002n0005_p0343a06║園居寺在秣陵縣南四十五里比邱尼所居也梁大通
GA002n0005_p0343a07║元年舍人袁頵造
GA002n0005_p0343a08║禪巖寺
GA002n0005_p0343a09║禪巖寺在秣陵縣南三十五里梁中大通元年嚴祛之
GA002n0005_p0344a01║造
GA002n0005_p0344a02║法苑寺　廣化寺
GA002n0005_p0344a03║法苑寺一名廣化寺在秣縣南五十里梁中大通五年
GA002n0005_p0344a04║張文造
GA002n0005_p0344a05║攷證
GA002n0005_p0344a06║建康實錄梁大通元年置園居尼寺北去縣四十五
GA002n0005_p0344a07║里舍人袁頵造中大通元年置禪巖寺北去縣三十
GA002n0005_p0344a08║五里嚴祛之造貞觀六年廢上元二年敕重建中大
GA002n0005_p0344a09║通五年置法苑寺北去縣五十里按寺記張文造一
GA002n0005_p0345a01║名廣化寺貞觀六年廢上元二年敕重建
GA002n0005_p0345a02║大心寺
GA002n0005_p0345a03║大心寺未詳其所在梁伏挺被罪出家匿於其中逢赦
GA002n0005_p0345a04║乃出焉
GA002n0005_p0345a05║攷證
GA002n0005_p0345a06║南史伏挺傳除南臺書侍御史因事納賄被劾懼罪
GA002n0005_p0345a07║乃變服出家名僧挺久之藏匿後遇赦乃出大心寺
GA002n0005_p0345a08║華嚴寺
GA002n0005_p0345a09║華嚴寺亦未詳其所在梁時有長爪禪師為謝貞說法
GA002n0005_p0346a01║焉
GA002n0005_p0346a02║攷證
GA002n0005_p0346a03║南史謝貞傳初父藺居母憂不食泣血而卒家人賓
GA002n0005_p0346a04║客懼貞復然從父洽族兄暠乃共往華嚴寺請長爪
GA002n0005_p0346a05║禪師為貞說法
GA002n0005_p0346a06║方樂寺（常樂院）
GA002n0005_p0346a07║方樂寺在建康城東北六十里元改名常樂院云
GA002n0005_p0346a08║攷證
GA002n0005_p0346a09║至正金陵新志引乾道志方樂院在城東北六十里
GA002n0005_p0347a01║神泉鄉本梁方樂寺基南唐昇元元年重建今亦名
GA002n0005_p0347a02║常樂院
GA002n0005_p0347a03║東林寺
GA002n0005_p0347a04║東林寺未詳所在有智表法師多藏書梁湘東王繹嘗
GA002n0005_p0347a05║就寫得之
GA002n0005_p0347a06║攷證
GA002n0005_p0347a07║金樓子聚書篇又就東林寺智表法師寫得書
GA002n0005_p0347a08║蔣山頭陀寺（普濟寺）
GA002n0005_p0347a09║頭陀寺在蔣山北高峯頭陀巖前梁大同元年舍人石
GA002n0005_p0348a01║興造高僧曇智居之寺後有應潮井宋徙置山下改名
GA002n0005_p0348a02║普濟寺云
GA002n0005_p0348a03║攷證
GA002n0005_p0348a04║建康實錄梁大同元年置頭陀寺東北去縣五十里
GA002n0005_p0348a05║（案鍾山去縣無如此之遠疑涉靖安鎮頭陀寺而誤）舍人石興造
GA002n0005_p0348a06║金樓子聚書篇又得頭陀寺曇智法師陰陽卜祝冢
GA002n0005_p0348a07║宅等書
GA002n0005_p0348a08║至正金陵新志引慶元志梁寺後有頭陀巖可容數
GA002n0005_p0348a09║十人
GA002n0005_p0349a01║石邁古迹編應潮井在蔣山頭陀寺佛殿後其井與
GA002n0005_p0349a02║江潮相通盈縮常應
GA002n0005_p0349a03║六朝事迹編類頭陀寺後徙置山下
GA002n0005_p0349a04║景定建康志普濟寺梁頭陀寺宋治平中改賜今額
GA002n0005_p0349a05║萬福尼寺
GA002n0005_p0349a06║萬福尼寺梁大通元年吳僧暢造
GA002n0005_p0349a07║本願尼寺
GA002n0005_p0349a08║本願尼寺梁大同元年湘州剌史蕭環造
GA002n0005_p0349a09║攷證
GA002n0005_p0350a01║建康實錄萬福尼寺北去縣十八里吳僧暢造本願
GA002n0005_p0350a02║尼寺湘州剌史蕭環造皆在梁大同元年
GA002n0005_p0350a03║平等寺
GA002n0005_p0350a04║平等寺未詳所在梁大同二年三月帝幸同泰寺設平
GA002n0005_p0350a05║等法會蓋建於是時也晉安王綱與湘東王繹書極言
GA002n0005_p0350a06║法會之盛劉濳有平等寺剎下銘焉
GA002n0005_p0350a07║攷證
GA002n0005_p0350a08║建康實錄梁大同二年三月戊寅帝幸同泰寺設平
GA002n0005_p0350a09║等法會
GA002n0005_p0351a01║梁簡文帝集有與湘東王繹書云昨旦平等寺法會
GA002n0005_p0351a02║中後無碍受持天儀臨席啐容親證拜伏
GA002n0005_p0351a03║藝文類聚劉濳有平等寺剎下銘
GA002n0005_p0351a04║普光寺
GA002n0005_p0351a05║普光寺在建康縣西北八十里梁大同二年安豐縣令
GA002n0005_p0351a06║張延造
GA002n0005_p0351a07║化成寺
GA002n0005_p0351a08║化成寺在秣陵縣西南七十里梁大同二年縣令陶道
GA002n0005_p0351a09║宗造
GA002n0005_p0352a01║慈恩寺
GA002n0005_p0352a02║慈恩寺在建康縣西北二十五里梁大同二年邵陵王
GA002n0005_p0352a03║綸造
GA002n0005_p0352a04║善業尼寺
GA002n0005_p0352a05║善業尼寺在秣陵縣西南五十里梁大同二年蘭恪造
GA002n0005_p0352a06║寒林寺
GA002n0005_p0352a07║寒林寺在秣陵縣東南三十五里梁大同二年常侍陳
GA002n0005_p0352a08║景造
GA002n0005_p0352a09║攷證
GA002n0005_p0353a01║建康實錄普光寺東南去縣八十里安豐縣令張延
GA002n0005_p0353a02║造化成寺東北去縣七十里江甯縣令陶道宗造（案梁
GA002n0005_p0353a03║時無江甯縣當是秣陵）慈恩寺東南去縣二十五里邵陵王綸
GA002n0005_p0353a04║造善業尼寺東北去縣五十里蘭恪造寒林寺西北
GA002n0005_p0353a05║去縣三十五里常侍陳景造皆在梁大同二年
GA002n0005_p0353a06║金口寺（靈鷲院　隆教院）
GA002n0005_p0353a07║金口寺在秣陵縣東南八十五里金口里梁大同二年
GA002n0005_p0353a08║建楊吳改靈鷲院宋改隆教院焉
GA002n0005_p0353a09║攷證
GA002n0005_p0354a01║至正金陵新志引乾道志隆教院在城東南八十五
GA002n0005_p0354a02║里梁大同二年建初號金口寺蓋里名也楊吳順義
GA002n0005_p0354a03║二年改靈鷲院治平元年改今額
GA002n0005_p0354a04║福興寺（殊勝寺）
GA002n0005_p0354a05║福興寺在秣陵縣西南百里塘埔東銀湖北（當今之銅井鎮）梁
GA002n0005_p0354a06║大同二年袁平造唐初釋道融徙於天竺山去故寺七
GA002n0005_p0354a07║里南唐改為塔院宋名殊勝寺至咸豐癸丑寺始燬而
GA002n0005_p0354a08║唐張從申碑尚存
GA002n0005_p0354a09║攷證
GA002n0005_p0355a01║建康實錄大同二年置福興寺東北去縣百里袁平
GA002n0005_p0355a02║造
GA002n0005_p0355a03║景定建康志福興寺碑唐張從申書額稱潤州上元
GA002n0005_p0355a04║縣（唐初金陵屬潤州）略云福興寺梁大同二年之俶建也本
GA002n0005_p0355a05║在塘埔之東銀湖之北有禪師釋道融以上元二年
GA002n0005_p0355a06║建寺天竺遂移舊額於新居天竺在故寺東南七里
GA002n0005_p0355a07║也
GA002n0005_p0355a08║至正金陵新志引乾道志福興寺在城西南七十五
GA002n0005_p0355a09║里天竺山下
GA002n0005_p0356a01║又志殊勝寺在南門外本宋福興寺（案福興梁置此云宋疑誤）南
GA002n0005_p0356a02║唐後主葬照禪師於此因名塔院宋改今額
GA002n0005_p0356a03║天中寺
GA002n0005_p0356a04║天中寺梁太子綱所建武帝遣傳詔呂文強賫柏剎柱
GA002n0005_p0356a05║一口銅一萬斤供其營繕寺既成沈炯有從遊應今詩
GA002n0005_p0356a06║焉
GA002n0005_p0356a07║攷證
GA002n0005_p0356a08║梁簡文帝集有謝敕賫柏剎柱銅萬斤啟
GA002n0005_p0356a09║古詩記沈炯有從遊天中寺應令詩其警句云楊枝
GA002n0005_p0357a01║生栱樹錫杖咒飛泉石座應朝講山龕擬夜禪
GA002n0005_p0357a02║一乘寺　凹凸寺
GA002n0005_p0357a03║一乘寺在丹陽縣東南六里梁大同三年邵陵王綸所
GA002n0005_p0357a04║造也有沙門法才居之俄經侯景亂而寺燬至陳復建
GA002n0005_p0357a05║尚書令江總捨書堂於寺寺門有凹凸花乃張僧繇以
GA002n0005_p0357a06║天竺法染畫人因呼為凹凸寺云
GA002n0005_p0357a07║攷證
GA002n0005_p0357a08║建康實錄大同三年置一乘寺西北去縣六里邵陵
GA002n0005_p0357a09║王綸造在丹陽之左隔邸舊開東門門對寺梁末賊
GA002n0005_p0358a01║起遂延燒至陳尚書令江總捨書堂於寺今之堂是
GA002n0005_p0358a02║也寺門遍畫凹凸花代稱張僧繇手迹其花乃天竺
GA002n0005_p0358a03║遺法朱及青綠所成遠望眼暈常如凹凸就視即平
GA002n0005_p0358a04║世咸異之乃名凹凸寺
GA002n0005_p0358a05║南史張譏傳有一乘寺沙門法才等皆傳其業
GA002n0005_p0358a06║歸來寺
GA002n0005_p0358a07║歸來寺未詳所在梁湘東王繹為製寺碑銘辭有云鈴
GA002n0005_p0358a08║隨風振盤依露泫丹桂無枝朱楊自翦其規模亦極壯
GA002n0005_p0358a09║麗焉
GA002n0005_p0359a01║攷證
GA002n0005_p0359a02║藝文類聚梁元帝有歸來寺碑
GA002n0005_p0359a03║飛流寺
GA002n0005_p0359a04║飛流寺在鍾山有碑梁湘東王繹所撰也其文曰同符
GA002n0005_p0359a05║上隴望長安之城闕有類偃師瞻洛陽之臺殿瞰連甍
GA002n0005_p0359a06║而如綺雜卉木而成帷實京師之大剎云
GA002n0005_p0359a07║攷證
GA002n0005_p0359a08║藝文類聚梁元帝有鍾山飛流寺碑
GA002n0005_p0359a09║甘露鼓寺
GA002n0005_p0360a01║甘露鼓寺未詳所在有敬脫法師開講於寺及卒梁太
GA002n0005_p0360a02║子綱為作墓銘焉
GA002n0005_p0360a03║攷證
GA002n0005_p0360a04║梁簡文帝集有甘露鼓寺敬脫法師墓志其銘辭云
GA002n0005_p0360a05║善堂閒構燈王布席辯河流水辭峯積石
GA002n0005_p0360a06║梁安寺
GA002n0005_p0360a07║阮修容梁武帝後宮湘東王繹之母也躬勤禮佛自以
GA002n0005_p0360a08║私財於京師造梁安寺湘東王特製寺碑及剎下銘太
GA002n0005_p0360a09║子綱復撰釋迦文佛像銘云
GA002n0005_p0361a01║攷證
GA002n0005_p0361a02║金樓子后妃篇阮修容躬自禮千佛無隔冬夏人不
GA002n0005_p0361a03║堪其苦而不改其德常無蓄積必行信捨京師起梁
GA002n0005_p0361a04║安寺
GA002n0005_p0361a05║梁元帝集有梁安寺碑其序略云空靈四柱隨仙衣
GA002n0005_p0361a06║而俱颺寶塹三重映瑞圖而涵影旃檀散馥無復圓
GA002n0005_p0361a07║覺之風地涌神龕皆成多寶之塔又製梁安寺剎下
GA002n0005_p0361a08║銘有云神靈戾止亟連翩於威鳳薩埵來遊屢徘徊
GA002n0005_p0361a09║於紺馬
GA002n0005_p0362a01║梁簡文帝集有梁安寺釋迦文佛像銘其警句云信
GA002n0005_p0362a02║根有五覺枝云七仰福靈祇上生兜率
GA002n0005_p0362a03║宣業寺
GA002n0005_p0362a04║宣業寺亦阮修容所造也每大官供應並以施寺數年
GA002n0005_p0362a05║之中僧徒無不豐飽焉
GA002n0005_p0362a06║攷證
GA002n0005_p0362a07║金樓子后妃篇阮修容每大官供進竝以準取錢纖
GA002n0005_p0362a08║毫以上皆施宣業寺數年之中僧徒眾食竝是豐飽
GA002n0005_p0362a09║福成寺
GA002n0005_p0363a01║福成寺阮修容亦有資助在梁安宣業之次焉
GA002n0005_p0363a02║定果寺
GA002n0005_p0363a03║定果寺得阮修容資助與福成寺同
GA002n0005_p0363a04║靈光寺
GA002n0005_p0363a05║靈光寺亦阮修容捨施所及也故薨逝之日與梁安宣
GA002n0005_p0363a06║業福成定果諸寺皆號哭如喪私親焉
GA002n0005_p0363a07║攷證
GA002n0005_p0363a08║金樓子后妃篇大同九年六月二日修容薨於江州
GA002n0005_p0363a09║之內寢信至京都梁安宣業福成定果靈光正覺諸
GA002n0005_p0364a01║寺同皆號哭如喪親戚焉
GA002n0005_p0364a02║履道寺
GA002n0005_p0364a03║履道寺在秣陵縣東南二十五里梁大同十一年貞威
GA002n0005_p0364a04║將軍給事後閤舍人章法護造
GA002n0005_p0364a05║渴寒寺
GA002n0005_p0364a06║渴寒寺亦在秣陵縣東南二十五里與履道寺同造
GA002n0005_p0364a07║攷證
GA002n0005_p0364a08║建康實錄履道寺西北去縣二十五里案法宣集貞
GA002n0005_p0364a09║威將軍給事後閤舍人章法護造渴寒寺西北去縣
GA002n0005_p0365a01║二十五里皆置於大同十一年
GA002n0005_p0365a02║山齋寺
GA002n0005_p0365a03║謝氏世居烏衣巷梁尚書令謝舉湛深佛理宅內山齋
GA002n0005_p0365a04║泉石甚美遂捨以為寺焉
GA002n0005_p0365a05║攷證
GA002n0005_p0365a06║南史謝舉傳宅內山齋捨以為寺泉石之美殆近自
GA002n0005_p0365a07║然
GA002n0005_p0365a08║到公寺
GA002n0005_p0365a09║到公為南朝世族居近淮水梁時到溉為散騎常侍侍
GA002n0005_p0366a01║中恆與弟洽共居一齋友愛甚篤洽卒後便捨為寺所
GA002n0005_p0366a02║得祿俸悉供寺用因斷腥羶朝夕禮誦及沒顏色如恆
GA002n0005_p0366a03║手屈二指佛道所謂得果云
GA002n0005_p0366a04║攷證
GA002n0005_p0366a05║南史到溉傳家門雍睦兄弟特相友愛初與弟洽恆
GA002n0005_p0366a06║共居一齋洽卒後便捨為寺蔣山有延賢寺溉家世
GA002n0005_p0366a07║所立（延賢寺已見上）溉得祿奉皆充二寺因斷腥羶終身蔬
GA002n0005_p0366a08║食別營小室朝夕從僧徒禮誦武帝每月三致淨饌
GA002n0005_p0366a09║恩禮甚篤及卒顏色如恆手屈二指即佛道所云得
GA002n0005_p0367a01║果也
GA002n0005_p0367a02║景公寺
GA002n0005_p0367a03║景公不知何許人有寺在秣陵梁時江僧寶為之畫壁
GA002n0005_p0367a04║云
GA002n0005_p0367a05║攷證
GA002n0005_p0367a06║貞觀公私畫史梁景公寺在江甯有江僧寶畫
GA002n0005_p0367a07║幽巖寺
GA002n0005_p0367a08║幽巖寺在秣陵縣南四十里梁太清元年永康公主造
GA002n0005_p0367a09║青山幽巖寺
GA002n0005_p0368a01║大毗曇牛頭山佛窟寺僧也梁承聖二年入秣陵青山
GA002n0005_p0368a02║築寺亦名幽巖與天闕遙相望云
GA002n0005_p0368a03║攷證
GA002n0005_p0368a04║建康實錄梁太清元年置幽巖寺北去縣四十里永
GA002n0005_p0368a05║康公主造注引釋法論集牛頭山佛窟寺大毗曇傳
GA002n0005_p0368a06║云承聖二年法師入秣陵青山始創舍名幽巖與佛
GA002n0005_p0368a07║窟相去十里毗曇所立不云永康矣（案建造之人與建造之年俱不
GA002n0005_p0368a08║同當別有一寺不必强合為一）
GA002n0005_p0368a09║儀香尼寺
GA002n0005_p0369a01║儀香尼寺在秣陵縣東南五十里梁太清元年宮獲造
GA002n0005_p0369a02║靈隱寺
GA002n0005_p0369a03║靈隱寺在秣陵縣東南五十里梁太清二年炅待公造
GA002n0005_p0369a04║時侯景已圍臺城而梵宇猶建則以其地處偏僻為兵
GA002n0005_p0369a05║火所不及焉
GA002n0005_p0369a06║攷證
GA002n0005_p0369a07║建康實錄梁太清元年立儀香尼寺西北去縣五十
GA002n0005_p0369a08║里宮獲造二年立靈隱寺西北去縣五十里炅待公
GA002n0005_p0369a09║造
GA002n0005_p0370a01║宣明寺
GA002n0005_p0370a02║宣明寺比邱尼所居也梁太清之亂謝貞母出家於是
GA002n0005_p0370a03║焉
GA002n0005_p0370a04║攷證
GA002n0005_p0370a05║陳書謝貞傳太清之亂貞於江陵陷沒族兄暠逃番
GA002n0005_p0370a06║禺貞母出家於宣明寺及高祖受禪暠還鄉里供養
GA002n0005_p0370a07║貞母將三十年
GA002n0005_p0370a08║天皇寺
GA002n0005_p0370a09║天皇寺梁簡文帝所建也內有柏堂張僧繇畫盧舍那
GA002n0005_p0371a01║佛及仲尼十哲像於壁唐會昌中賴以不毁焉
GA002n0005_p0371a02║攷證
GA002n0005_p0371a03║景定建康志天皇寺明帝所置也（南朝惟晉宋齊有明帝而皆與張僧
GA002n0005_p0371a04║繇不同時此蓋侯景弒簡文帝初謚曰明帝也）內有柏堂張僧繇畫盧舍那
GA002n0005_p0371a05║佛及仲尼十哲帝怪問釋門內如何畫孔聖僧繇曰
GA002n0005_p0371a06║後當賴此爾及後代滅佛焚天下寺塔獨以有宣
GA002n0005_p0371a07║尼像不毁
GA002n0005_p0371a08║陳
GA002n0005_p0371a09║懷安寺
GA002n0005_p0372a01║懷安寺陳初所建也在臺城之側江總為製剎下銘有
GA002n0005_p0372a02║云四聰𥈠后萬行了因運先玉鏡道茂金輪爰構靈剎
GA002n0005_p0372a03║地近重闉又云氛銷草木劫盡沙塵支提永固福業恆
GA002n0005_p0372a04║新變易東海長乂北辰蓋侯景亂後之所創立云
GA002n0005_p0372a05║攷證
GA002n0005_p0372a06║藝文類聚江總有懷安寺剎下銘
GA002n0005_p0372a07║慧福尼寺
GA002n0005_p0372a08║慧福寺比邱尼所居也陳文帝天嘉元年有尼慧仙卒
GA002n0005_p0372a09║於寺陳景哲為書碑銘焉
GA002n0005_p0373a01║攷證
GA002n0005_p0373a02║歐陽修集古錄慧福寺尼慧仙墓銘陳景哲書天嘉
GA002n0005_p0373a03║元年立在江甯
GA002n0005_p0373a04║國勝寺
GA002n0005_p0373a05║國勝寺在橫山北陳文帝初立章皇太后捨宅為之後
GA002n0005_p0373a06║徙於南門外落馬澗云
GA002n0005_p0373a07║攷證
GA002n0005_p0373a08║至正金陵新志國勝寺在南門外落馬澗去城二里
GA002n0005_p0373a09║餘乾道志云舊在橫山北陳天嘉元年章后捨宅為
GA002n0005_p0374a01║寺
GA002n0005_p0374a02║楊都寺
GA002n0005_p0374a03║楊都寺未詳其所在陳時有釋智愷居之
GA002n0005_p0374a04║攷證
GA002n0005_p0374a05║古詩記釋智愷俗姓曾氏住揚都寺卒於陳光大二
GA002n0005_p0374a06║年
GA002n0005_p0374a07║棲靈寺
GA002n0005_p0374a08║棲靈寺亦未詳其所在陳時有張善果畫壁焉
GA002n0005_p0374a09║攷證
GA002n0005_p0375a01║貞觀公私畫史陳棲靈寺在江甯有張善果畫
GA002n0005_p0375a02║大皇寺
GA002n0005_p0375a03║大皇寺舊有剎陳宣帝太建十年為雷震燬後主禎明
GA002n0005_p0375a04║元年復起七級浮圖未畢火從中起而焚之蓋陳亡之
GA002n0005_p0375a05║兆云
GA002n0005_p0375a06║攷證
GA002n0005_p0375a07║建康實錄陳太建十年六月大雨震大皇寺剎
GA002n0005_p0375a08║陳書後主紀時江南妖異特眾帝乃自賣於寺為奴
GA002n0005_p0375a09║以厭之又於建康造大皇寺（案大皇寺太建中已見此應是重造）起七
GA002n0005_p0376a01║級浮圖未畢火從中起而焚之
GA002n0005_p0376a02║寶田寺
GA002n0005_p0376a03║寶田寺在白土岡北陳禎明三年隋師臨江後主遣諸
GA002n0005_p0376a04║軍拒之而忠武將軍孔範屯於寺前未幾師潰而國亡
GA002n0005_p0376a05║矣
GA002n0005_p0376a06║攷證
GA002n0005_p0376a07║陳書後主紀禎明三年遣驃騎大將軍司徒豫章王
GA002n0005_p0376a08║叔英屯朝堂蕭摩訶屯樂游苑樊毅屯耆闍寺魯廣
GA002n0005_p0376a09║達屯白土岡孔範屯寶田寺
GA002n0005_p0377a01║證聖寺（木平寺）
GA002n0005_p0377a02║證聖寺在運瀆東南王安石詩云證聖南朝寺則必造
GA002n0005_p0377a03║自六朝時也宋呼為木平寺云
GA002n0005_p0377a04║攷證
GA002n0005_p0377a05║景定建康志證聖寺在行宮後南唐木平和尚居此
GA002n0005_p0377a06║寺故里俗至今呼為木平寺寺東有溝迤邐西北接
GA002n0005_p0377a07║運瀆今堙塞僅存遺迹注王荊公詩云證聖南朝寺
GA002n0005_p0377a08║三年到百回不知牆下路今有幾荷開
GA002n0005_p0377a09║寶城寺（衡陽寺）
GA002n0005_p0378a01║寶城寺在建康縣東北四十五里（今上元縣清風鄉）南朝古剎
GA002n0005_p0378a02║也唐改為衡陽寺云
GA002n0005_p0378a03║攷證
GA002n0005_p0378a04║至正金陵新志衡陽寺在上元縣清風鄉乾道志云
GA002n0005_p0378a05║衡陽資福禪院去城東北四十五里即古寶城寺基
GA002n0005_p0378a06║（志稱古者必南朝寺也）唐天祐三年徐温重建改今額
GA002n0005_p0378a07║義和寺
GA002n0005_p0378a08║義和寺不詳其所在有梁昭明太子書寺額
GA002n0005_p0378a09║四无畏寺
GA002n0005_p0379a01║四无畏寺亦不詳其所在有徐陵剎下銘
GA002n0005_p0379a02║攷證
GA002n0005_p0379a03║景定建康志石刻有義和寺額梁昭明太子書又有
GA002n0005_p0379a04║四无畏寺剎下銘陳徐陵撰其警句云金臺日麗玉
GA002n0005_p0379a05║殿雲平梵眾朝禮天歌夜清
GA002n0005_p0379a06║
GA002n0005_p0379a07║
GA002n0005_p0379a08║
GA002n0005_p0379a09║
GA002n0005_p0380a01║
GA002n0005_p0380a02║
GA002n0005_p0380a03║
GA002n0005_p0380a04║
GA002n0005_p0380a05║
GA002n0005_p0380a06║
GA002n0005_p0380a07║
GA002n0005_p0380a08║
GA002n0005_p0380a09║南朝佛寺志卷下孫毅威陳貽祓同校字