GA009n0008_p0001a01║普陀山，原名「小白華」，梵稱「普陀洛迦」，又作補陀洛迦、補陁洛伽、補怛洛伽、補陀羅伽，
GA009n0008_p0001a02║皆梵語翻譯之異文也。山位於浙江定海東南海中，距治東百里許。其山境，東盡青鼓壘，西盡風
GA009n0008_p0001a03║洞嘴，南盡短姑道頭，北盡伏龍山，周遭屈曲百里。唐以前，傳為梅子真、葛稚川之寄隱；又傳
GA009n0008_p0001a04║於宣宗大中間，有天竺僧來，卽洞中燔盡十指，親睹觀音，與說妙法，授以七色寶石。自五代梁
GA009n0008_p0001a05║貞明二年（九一六）建「不肯去院」，而法址始開。自宋神宗元豐三年（一〇八〇）敕建寶陀寺，
GA009n0008_p0001a06║而香灺始盛。自高宗紹興元年（一一三一），真歇建海岸孤處，易律為禪。厥後歷元明清三代，經
GA009n0008_p0001a07║各代高僧之經營，梵剎林立，為中國佛教之聖地，與峨眉、五臺、九華，合稱四大名山，素有
GA009n0008_p0001a08║「海天佛國」之稱，為觀音大士之道場。論其聲望，又遠非他山所能及也。其梵剎主寺有三：普濟
GA009n0008_p0001a09║禪寺，舊傳為梁不肯去觀音院；法雨禪寺，始於明萬曆八年（一五八〇）麻城僧大智所建之「海潮
GA009n0008_p0001a10║庵」；慧濟禪寺，始於明僧圓慧所建之「慧濟庵」。其餘精藍近百，庵堂無數，號稱佛國，洵不
GA009n0008_p0001a11║虛也。記錄普陀者，舊有元龜茲盛熙明撰《補陀洛迦山傳》，今存一卷；明侯繼高始撰山志，惜
GA009n0008_p0001a12║未通行。至萬曆間，周應賓以《侯志》重山而略於寺，乃為重修，釐為六卷，分為十二門：宸翰、圖
GA009n0008_p0001a13║考、山水、殿宇、規制、建制、靈異、頒賜、命使、釋子、物產、藝文。宸翰收勑諭四通、御製
GA009n0008_p0001a14║序文二首，皆萬曆年間明神宗所撰也。體例尚稱嚴謹，搜羅亦頗宏富，有為後志所不及者。是志
GA009n0008_p0001a15║刋於萬曆間，流通不廣，民國十二年（一九二三）王亨彥修新志時亦不得見。茲據國立中央圖書館
GA009n0008_p0001a16║代管北平圖書館所藏明萬曆三十五年（一六〇七）太監張隨原刋本景印。
GA009n0008_p0003a01║重修普陀志叙
GA009n0008_p0003a02║普陀故有志，兹載輯者何？重
GA009n0008_p0003a03║鼎新也。志者，所以彰往示來也。
GA009n0008_p0003a04║惟是山川式靈，又重之以
GA009n0008_p0003a05║王命，其再造也，將必有廢興之迹
GA009n0008_p0003a06║焉，雖載輯之可也。夫表東海者，非
GA009n0008_p0004a01║普陀也耶？僻在一隅，不比中原
GA009n0008_p0004a02║逶麗，然而四大之一也。天傾西北，
GA009n0008_p0004a03║聖主御焉；地絕東南，古佛出焉。
GA009n0008_p0004a04║神道設教，聖人不廢，是
GA009n0008_p0004a05║宸翰所護持也，曷可冺諸？盖補
GA009n0008_p0004a06║陀古剎也，興而廢、廢而興者數矣。是
GA009n0008_p0005a01║舉也，其鏹𤼵諸內帑，其工督諸內
GA009n0008_p0005a02║遣，維壇宇依如，維名與制煥如，是
GA009n0008_p0005a03║廢興一大際會也，故曰：「雖載輯之
GA009n0008_p0005a04║可也。」志凢為卷者五，為類者十有
GA009n0008_p0005a05║七，纂撮於諸文學之手，而不佞裁焉。
GA009n0008_p0005a06║前志重在山，要以顯佛靈；今志重
GA009n0008_p0006a01║在寺，要以尊
GA009n0008_p0006a02║君貺。是是編之大指也，敬表而敘之。
GA009n0008_p0006a03║萬曆丁未四月既望，
GA009n0008_p0006a04║東海外史周應賓識
GA009n0008_p0006a05║【圖】
GA009n0008_p0006a06║
GA009n0008_p0007a01║補陀山志序
GA009n0008_p0007a02║不佞嘗𢎿之圖記，補怛洛伽山與峩
GA009n0008_p0007a03║眉、五臺𪔂峙寰宇，而靈秀之氣，
GA009n0008_p0007a04║尤鍾於洛伽。蓋東南之勝，不徒以
GA009n0008_p0007a05║丹山赤水著矣。昔觀音大士以耳根
GA009n0008_p0007a06║圓通證無漏果，而紫竹栴林實善
GA009n0008_p0008a01║財與諸大菩薩環遶說法之地，則
GA009n0008_p0008a02║寶陀古剎洵海外之靈壤而方中
GA009n0008_p0008a03║之奧區也。其山僻在窮㠀，海天萬里，
GA009n0008_p0008a04║吞吐日月，出沒魚龍。每一騁望，則扶
GA009n0008_p0008a05║枽若木，近在几席間。琳宮梵宇，金
GA009n0008_p0008a06║碧輝煌，寶座法身，靈異桴皷，普
GA009n0008_p0009a01║門示現，皈依者遍遐荒焉。先是，殿宇
GA009n0008_p0009a02║燬于祝融，
GA009n0008_p0009a03║聖上不費水衡金錢，特捐內帑，遣張
GA009n0008_p0009a04║中官𠼫
GA009n0008_p0009a05║命鼎新之。天冠瓔珞，諸佛之瑞相儼然；
GA009n0008_p0009a06║碧瓦朱甍，東土之精藍更偉。且也加意
GA009n0008_p0010a01║蔵教，契志玄宗；凾經降自宮庭，梵
GA009n0008_p0010a02║筞頒於禁苑。以內典之清淨，羽翼𠇾
GA009n0008_p0010a03║明；以祝釐之道塲，迓衡純祜，猗歟盛
GA009n0008_p0010a04║矣！名山護法，先後作慈氏津梁，則有
GA009n0008_p0010a05║若周少宰、屠儀部、沈符卿，或紀其形
GA009n0008_p0010a06║勝，或闡其密蔵，或勒之𤦹珉，或形之
GA009n0008_p0011a01║歌咏。幸哉山靈，若被以九錫；而校讐
GA009n0008_p0011a02║之役，則屠生與有力焉。余𣷸懷五來
GA009n0008_p0011a03║吏茲土，為簿書所束。遙望小白華，鬱
GA009n0008_p0011a04║蔥佳氣，亭亭如盖。尚未得揚颿金鉢，
GA009n0008_p0011a05║一盪滌其塵襟，擥結其勝槩；適志
GA009n0008_p0011a06║成，敬以數言，序其首簡，庻幾以當宗
GA009n0008_p0012a01║生臥遊。若曰品題名剎，照映簡編，則
GA009n0008_p0012a02║余不佞豈敢！
GA009n0008_p0012a03║萬曆丁未孟夏，
GA009n0008_p0012a04║賜進士第定海令椘潛樊王家撰
GA009n0008_p0012a05║【圖】
GA009n0008_p0012a06║
GA009n0008_p0013a01║重鋟補陀志序
GA009n0008_p0013a02║補陀為祝延名山，皈依大士。白華載於
GA009n0008_p0013a03║內典，黑龍咒於唄音。故無志也，志鋟於
GA009n0008_p0013a04║侯大將軍，以汛海選勝也。維時與吾㝎
GA009n0008_p0013a05║二三居士，罝弋見聞，凢形勝、宮室、紀碣、
GA009n0008_p0013a06║詠彞，繇唐迄今表表者，彙列成帙，嗣且
GA009n0008_p0014a01║再之三之矣。余不敏，受讀，質以所聞，父
GA009n0008_p0014a02║老言：「一登彼岸，知補陀屼懸海上，去邑
GA009n0008_p0014a03║二百里而遙，外控諸夷，先朝貢舶孔道
GA009n0008_p0014a04║也。」然而代有隆替，則時為政，抑地劫會
GA009n0008_p0014a05║逢，非大士慈靈代為覺迷也！
GA009n0008_p0014a06║今上道揆在宥，皇極建中，而支流餘𧚞無
GA009n0008_p0015a01║不受之。迺廣孝治，奉
GA009n0008_p0015a02║兩宮慈㫖，念力南海大士，遣中使頒經披
GA009n0008_p0015a03║繡，祝延
GA009n0008_p0015a04║萬年而庇之民。海上無大兵革，於茲三紀
GA009n0008_p0015a05║矣，而內地屢豊安堵，自無疵癘，孰效靈
GA009n0008_p0015a06║是？識者謂疇昔之替，良由此山鮮膏壤
GA009n0008_p0018a01║食土，檀越四方，其緇黃𣸯集，動以千計，
GA009n0008_p0018a02║不無逋藪也者。甚而假途譸幻，然指檠
GA009n0008_p0018a03║肉，至於捨身洞崖，慘烈弗恤。普門之法
GA009n0008_p0018a04║不立，僻隅之區為阱，慧戒方之左矣。以
GA009n0008_p0018a05║而夷訌兵燹，或回祿見於中宵，天馮人
GA009n0008_p0018a06║孽，謂時政地劫也乎哉！邇者當道禁詰，
GA009n0008_p0019a01║召名僧主住，式定莊嚴。既以一洗習障，
GA009n0008_p0019a02║而內外剎素不相能者，亦齋心輯志，同
GA009n0008_p0019a03║奉
GA009n0008_p0019a04║綸綍為兢兢。勒石頌徳，則補陀洵一淨土
GA009n0008_p0019a05║也。福國庇民，響應蓍蔡，夫豈冥冥而決
GA009n0008_p0019a06║懴籙者哉？是則大士靈也。抑何以故？先
GA009n0008_p0016a01║是歲己亥，前殿灾，甍礎具燼，𤢜大士金
GA009n0008_p0016a02║相自若，而護法關神亦不毀，此其故可
GA009n0008_p0016a03║曙已！今茲屢廑
GA009n0008_p0016a04║詔諭，中使毖飭，鼎新厥宇。告竣也，宜哉。矧
GA009n0008_p0016a05║其時汛舳艫，諸島防援，賁相望于滄溟，
GA009n0008_p0016a06║鯨鯢無敢動焉。此寔我
GA009n0008_p0017a01║皇靈伊濯，孝慈昭假，而大士如為助流宣
GA009n0008_p0017a02║化也。志補陀者，儻亦遵揚風美意乎？故
GA009n0008_p0017a03║曰：事不軌物者，則君不舉焉；言不微中
GA009n0008_p0017a04║者，則臣不獻焉。苟其持之有故，言之成
GA009n0008_p0017a05║理，君子嘗樂道之矣。然則是刻也，謂之
GA009n0008_p0017a06║孝慈志也可，謂之軍志、治安志也可。謹
GA009n0008_p0020a01║拜手序。成志者，寺僧性能也，併書之。
GA009n0008_p0020a02║
GA009n0008_p0020a03║
GA009n0008_p0020a04║邑人邵輔忠撰【圖】
GA009n0008_p0020a05║
GA009n0008_p0020a06║
GA009n0008_p0021a01║普陀山志目錄
GA009n0008_p0021a02║卷之一
GA009n0008_p0021a03║宸翰
GA009n0008_p0021a04║敕諭
GA009n0008_p0021a05║御製
GA009n0008_p0021a06║卷之二
GA009n0008_p0021a07║圖考
GA009n0008_p0021a08║山水
GA009n0008_p0022a01║殿宇
GA009n0008_p0022a02║規制
GA009n0008_p0022a03║建制
GA009n0008_p0022a04║靈異
GA009n0008_p0022a05║頒賜
GA009n0008_p0022a06║命使
GA009n0008_p0022a07║釋子（仙附）
GA009n0008_p0022a08║物産
GA009n0008_p0023a01║卷之三
GA009n0008_p0023a02║藝文
GA009n0008_p0023a03║雜著
GA009n0008_p0023a04║卷之四
GA009n0008_p0023a05║事畧
GA009n0008_p0023a06║卷之五
GA009n0008_p0023a07║詩類
GA009n0008_p0023a08║
GA009n0008_p0024a01║
GA009n0008_p0024a02║
GA009n0008_p0024a03║
GA009n0008_p0024a04║
GA009n0008_p0024a05║
GA009n0008_p0024a06║
GA009n0008_p0024a07║
GA009n0008_p0024a08║
GA009n0008_p0025a01║普陀山志卷一
GA009n0008_p0025a02║宸翰
GA009n0008_p0025a03║𠡠諭四通
GA009n0008_p0025a04║皇帝𠡠諭普陀山寶陀禪寺住
GA009n0008_p0025a05║持及僧眾人等
GA009n0008_p0025a06║朕惟佛氏之教具在經典，用以
GA009n0008_p0026a01║化導善類，覺悟羣迷，于護國
GA009n0008_p0026a02║佑民不為無𦔳。茲者
GA009n0008_p0026a03║聖母慈聖宣文明肅皇太后命
GA009n0008_p0026a04║工刊印《續入藏經》四十一函，
GA009n0008_p0026a05║并舊刻藏經六百三十七函，
GA009n0008_p0026a06║通行頒布本寺。爾等務須莊
GA009n0008_p0027a01║嚴持誦，尊奉𭹀藏，不許諸色
GA009n0008_p0027a02║人等，故行𧃳玩，致有遺失損
GA009n0008_p0027a03║壞。特賜護持，以垂永久。欽哉，
GA009n0008_p0027a04║故諭。
GA009n0008_p0027a05║廣運
GA009n0008_p0027a06║大明萬曆十四年三月　日
GA009n0008_p0028a01║之寶
GA009n0008_p0028a02║𠡠諭南海普陀山普陀寺住持
GA009n0008_p0028a03║及僧眾人等
GA009n0008_p0028a04║朕𤼵誠心，印造佛大藏經，頒施
GA009n0008_p0028a05║在京及天下名山寺院供奉，
GA009n0008_p0028a06║經首護𠡠已諭其由。爾住持
GA009n0008_p0029a01║及僧眾人等，務要處潔供安，
GA009n0008_p0029a02║朝夕禮誦，保安眇躬康泰，宮
GA009n0008_p0029a03║壼肅清。懺已徃愆尤，祈無疆
GA009n0008_p0029a04║壽福，民安國泰，天下太平。俾
GA009n0008_p0029a05║四海八方同歸仁慈善教，朕
GA009n0008_p0029a06║成恭己無為之治道焉。今特
GA009n0008_p0030a01║差內漢經廠掌壇御馬監太
GA009n0008_p0030a02║監趙永，齎請前去彼處安供，
GA009n0008_p0030a03║各宜仰體知悉。欽哉，故諭。
GA009n0008_p0030a04║廣運
GA009n0008_p0030a05║大明萬曆二十七年二月初十日
GA009n0008_p0030a06║之寶
GA009n0008_p0031a01║皇帝𠡠諭南海普陀山普陀寺
GA009n0008_p0031a02║住持及僧眾人等
GA009n0008_p0031a03║朕惟自古帝王以儒道治天下，
GA009n0008_p0031a04║而儒術之外，復有釋教相翼
GA009n0008_p0031a05║並行。朕以冲昧嗣承大統，迄
GA009n0008_p0031a06║今卄有七禩，天下和平，臣民
GA009n0008_p0032a01║樂業。仰思
GA009n0008_p0032a02║天眷，
GA009n0008_p0032a03║祖徳洪庇，良繇大公同善之因。
GA009n0008_p0032a04║况
GA009n0008_p0032a05║國初建置僧録司，軄掌厥事。
GA009n0008_p0032a06║蓋仁慈清淨，其功徳不殊；神
GA009n0008_p0033a01║道設教，于化誘為易；
GA009n0008_p0033a02║祖宗睿謨，意深遠矣。佛氏藏經，
GA009n0008_p0033a03║舊刻六百三十七函，我
GA009n0008_p0033a04║聖母慈聖宣文明肅皇太后續
GA009n0008_p0033a05║刻四十一函。朕既恭序其端，
GA009n0008_p0033a06║而又因通行印施，序其前後，
GA009n0008_p0034a01║𠡠諭護持，所以錫孝類、流
GA009n0008_p0034a02║慈恩也。茲者朕嘉善道之可依，
GA009n0008_p0034a03║念傳布之未廣，爰命所司印
GA009n0008_p0034a04║造全藏六百七十八函，施捨
GA009n0008_p0034a05║在京及天下名山寺院，永垂
GA009n0008_p0034a06║不朽。庶表朕敬
GA009n0008_p0035a01║天法
GA009n0008_p0035a02║祖之意、弘仁普濟之誠，使海宇
GA009n0008_p0035a03║共享無為之福。先民有言：「一
GA009n0008_p0035a04║念思善，和風慶雲；一念不善，
GA009n0008_p0035a05║災星厲氣。」夫善念以有感而
GA009n0008_p0035a06║興，無感而懈。是以皇極敷言，
GA009n0008_p0036a01║不厭諄懇；聖喆所貴，善與人
GA009n0008_p0036a02║同。古今相傳，其揆一也。且善
GA009n0008_p0036a03║在一人，尚萃一家和氣；若億
GA009n0008_p0036a04║兆嚮善，豈不四海太和？此經
GA009n0008_p0036a05║頒布之處，本寺僧眾人等，其
GA009n0008_p0036a06║務齋心禮誦，敬奉𭹀藏，不許
GA009n0008_p0037a01║𧃳玩，致有毀。特賜護𠡠，以
GA009n0008_p0037a02║垂永久。欽哉，故諭。
GA009n0008_p0037a03║廣運
GA009n0008_p0037a04║大明萬曆二十七年二月　　日
GA009n0008_p0037a05║之寶
GA009n0008_p0037a06║
GA009n0008_p0038a01║
GA009n0008_p0038a02║
GA009n0008_p0038a03║
GA009n0008_p0038a04║
GA009n0008_p0038a05║
GA009n0008_p0038a06║
GA009n0008_p0039a01║御製佛藏經序文（二首）
GA009n0008_p0039a02║御製
GA009n0008_p0039a03║聖母印施佛藏經序
GA009n0008_p0039a04║朕聞儒術之外，釋氏有作，以虛
GA009n0008_p0039a05║無為宗㫖，以濟度為妙用，其
GA009n0008_p0039a06║真詮密微，其法𣲖閎演。貞觀
GA009n0008_p0040a01║而後，代譯歲增，兼總羣言，苞
GA009n0008_p0040a02║裹八極，貝葉有所不盡，龍藏
GA009n0008_p0040a03║有所難窮。惟茲藏經，繕始于
GA009n0008_p0040a04║永樂庚子，梓成于正統庚申。
GA009n0008_p0040a05║由大乘般若以下，計六百三
GA009n0008_p0040a06║十七函。我
GA009n0008_p0041a01║聖母慈聖宣文明肅皇太后又
GA009n0008_p0041a02║益以《華嚴玄談》以下四十一
GA009n0008_p0041a03║函，而釋典大備。夫一心生萬
GA009n0008_p0041a04║法，萬法歸一心。諸佛心印，人
GA009n0008_p0041a05║人具足。勸善覺迷，諸苦解脫。
GA009n0008_p0041a06║一覺一善，皆資勝因。是以聞
GA009n0008_p0042a01║其風者，億兆為之翕習；慕其
GA009n0008_p0042a02║教者，賢愚靡不歸依。則知刑
GA009n0008_p0042a03║賞所及，權衡制之；刑賞所不
GA009n0008_p0042a04║及，善法牖之。蓋生成之表，別
GA009n0008_p0042a05║有陶冶矣。先師素王亦云：聖
GA009n0008_p0042a06║人神道以設教，善世而愽化。
GA009n0008_p0043a01║諦觀象教，詎不信然？恭惟
GA009n0008_p0043a02║聖母濬𤼵弘願，普濟羣倫，遂托
GA009n0008_p0043a03║忠誠誘善，勤侍傳宣，廣修眾
GA009n0008_p0043a04║因。乃印禪經，布施淨土；兼立
GA009n0008_p0043a05║梵宇，齋施僧倫。成修寶㙮，立
GA009n0008_p0043a06║豎於虛空；繪塑金容，散捨於
GA009n0008_p0044a01║大地。濟貧㧞苦，召赦孤幽；無
GA009n0008_p0044a02║善不作，無徳不備。證三身于
GA009n0008_p0044a03║此世今生，明四智于六通心
GA009n0008_p0044a04║地。普惠雲興，普賢瓶瀉。大垂
GA009n0008_p0044a05║玄澤，甘露雨灑于三千；徧覆
GA009n0008_p0044a06║慈雲，法雨滋培于百億。無微
GA009n0008_p0045a01║無鉅，咸受益而蒙榮；有性有
GA009n0008_p0045a02║生，盡飡龢而飲惠。俾福利之
GA009n0008_p0045a03║田，與人同樂；仁壽之域，舉世
GA009n0008_p0045a04║咸登。如是功徳，一切善言之
GA009n0008_p0045a05║讚歎，一切善氣之導凝，我
GA009n0008_p0045a06║聖母延齡，如天永永；我國家保
GA009n0008_p0046a01║泰，降福穰穰矣。於乎盛哉！大
GA009n0008_p0046a02║覺之教，宜其超九流而處尊，
GA009n0008_p0046a03║偕三五以傳遠也！
GA009n0008_p0046a04║御製新刊續入藏經序
GA009n0008_p0046a05║續入藏經四十一函，起《華嚴
GA009n0008_p0046a06║玄談會玄記》，至
GA009n0008_p0047a01║《第一希有大功徳經》，記四百
GA009n0008_p0047a02║一十卷，此我
GA009n0008_p0047a03║聖母慈聖宣文明肅皇太后所
GA009n0008_p0047a04║命刻也。
GA009n0008_p0047a05║朕惟釋教東流，經典遞譯，函卷
GA009n0008_p0047a06║繁富極矣。我
GA009n0008_p0048a01║聖母躬體聖善，坐撫昇平，密𢍆
GA009n0008_p0048a02║心乗，力修聖果。因復假筏迷
GA009n0008_p0048a03║津，施航覺海，續增茲典，聿廣
GA009n0008_p0048a04║義宗，徳意甚盛。載惟經世、出
GA009n0008_p0048a05║世，厥用敻殊；然其立教，以明
GA009n0008_p0048a06║心見性為宗，以慈悲喜捨為
GA009n0008_p0049a01║用，以嗔愛婬殺為戒，以戒定
GA009n0008_p0049a02║禪寂為門。大都使人破塵妄
GA009n0008_p0049a03║之迷，以印妙圓之體；惕罪報
GA009n0008_p0049a04║之由，以脩慈善之根；悟未來
GA009n0008_p0049a05║之因，以減現在之業。此其覺
GA009n0008_p0049a06║人濟物、勝殘去殺之功，於吾
GA009n0008_p0050a01║聖治不為無𦔳。故經謂：「莊嚴
GA009n0008_p0050a02║施之周於沙界，不若一經一
GA009n0008_p0050a03║偈流布之功。」然則
GA009n0008_p0050a04║聖母慈命，真可謂續慧燄於昏
GA009n0008_p0050a05║衢，普慈雲於隂界，延佑
GA009n0008_p0050a06║宗社，種福人天，不可思議者矣。
GA009n0008_p0051a01║若乃梁魏隋唐之主，傾國貲
GA009n0008_p0051a02║以崇像餙，瘠齊民以奉緇流，
GA009n0008_p0051a03║殊戾釋氏本㫖，朕所不取，亦
GA009n0008_p0051a04║非我
GA009n0008_p0051a05║聖母流布是經之意。是為序。
GA009n0008_p0051a06║慈聖宣
GA009n0008_p0052a01║文明肅
GA009n0008_p0052a02║大明萬曆十四年三月　　日
GA009n0008_p0052a03║皇太后寶
GA009n0008_p0052a04║
GA009n0008_p0052a05║
GA009n0008_p0052a06║
GA009n0008_p0053a01║御製重建普陀寺碑
GA009n0008_p0053a02║朕御㝢三十有四載，嘉與海
GA009n0008_p0053a03║內臣民，咸用康乂。一切嶽瀆
GA009n0008_p0053a04║諸祀，不䟽不數，用以寧吾民
GA009n0008_p0053a05║而徵信於神。惟是
GA009n0008_p0053a06║聖母慈聖宣文明肅貞壽端獻
GA009n0008_p0054a01║恭熹皇太后，含純懿之真性，
GA009n0008_p0054a02║秉慧覺之上資，諸所焚修祝
GA009n0008_p0054a03║釐、護國保民者，朕一一欽承，
GA009n0008_p0054a04║無所愛惜。先是，南海普陀寺
GA009n0008_p0054a05║毀於祝融，我
GA009n0008_p0054a06║聖母惻然發念，欲緣故址而鼎
GA009n0008_p0055a01║新焉。朕仰承
GA009n0008_p0055a02║慈諭，無騷民，無煩將作，無費水
GA009n0008_p0055a03║衡金錢，盖默示以愛護蒼生、
GA009n0008_p0055a04║綿延國脉至意。朕益用祗承，
GA009n0008_p0055a05║首捐內帑。其自朕躬而下，悉
GA009n0008_p0055a06║輸誠發願，以次𦔳施。遣官督
GA009n0008_p0056a01║建，迄今落成，而
GA009n0008_p0056a02║聖母喜可知也。因題額名
GA009n0008_p0056a03║「大明𠡠建護國永壽普陀禪
GA009n0008_p0056a04║寺」。寺在洛伽山頂，大海波心，
GA009n0008_p0056a05║是觀音大士說法道塲、顯靈
GA009n0008_p0056a06║應處也。大士圓通三昧，普照
GA009n0008_p0057a01║十方，三十二應身隨處變現，
GA009n0008_p0057a02║十四種功徳不可思維，朕無
GA009n0008_p0057a03║所庸其讚歎。第白馬開緣，赤
GA009n0008_p0057a04║烏建剎，雨花靈鷲，在在有之，
GA009n0008_p0057a05║而海上最著。盖其慈悲大㫖，
GA009n0008_p0057a06║普度法門，不可以意智得，不
GA009n0008_p0058a01║可以聲色求。遠而彌尊，近而
GA009n0008_p0058a02║難即，離此苦海便登彼岸，指
GA009n0008_p0058a03║點最為真切。其密證了義，則
GA009n0008_p0058a04║有望洋已耳。夫惟修之默默，
GA009n0008_p0058a05║應之昭昭，禔福在宮中，靈感
GA009n0008_p0058a06║在海外，有若響答然者。即今
GA009n0008_p0059a01║聖母燕喜，
GA009n0008_p0059a02║天錫難老；朕荷茲百祿，延及孫
GA009n0008_p0059a03║子以至萬邦黎庶，海㝢宴然。
GA009n0008_p0059a04║良由聖力護持，神功默祐，非
GA009n0008_p0059a05║偶爾也。嗟乎！莊嚴妙相，今古
GA009n0008_p0059a06║皈依；功成而不擾，教尊而不
GA009n0008_p0060a01║瀆。則今日盛事，與前代瘠民
GA009n0008_p0060a02║侫佛者大有間矣。工起于
GA009n0008_p0060a03║萬曆三十年七月二十七日，
GA009n0008_p0060a04║迄于
GA009n0008_p0060a05║萬曆三十五年三月十五日。
GA009n0008_p0060a06║是用勒石鑄詞，使羣臣百姓
GA009n0008_p0061a01║咸知朕奉揚
GA009n0008_p0061a02║聖母徳意，且以昭示傳諸不朽
GA009n0008_p0061a03║云。銘曰：
GA009n0008_p0061a04║茫茫萬有　慾愛同纏業風振
GA009n0008_p0061a05║海　識浪滔天惟此苦海　千古
GA009n0008_p0061a06║渺瀰彼岸寥廓　竟渡其誰如
GA009n0008_p0062a01║來法身　累劫修行妙通圓明
GA009n0008_p0062a02║　反照見性慈悲廣大　功力無
GA009n0008_p0062a03║邊破昏揭暗　慧炬高懸音聲
GA009n0008_p0062a04║萬億　遙入我觀由聞起見　尋
GA009n0008_p0062a05║根窮端所見非目　所聞非耳
GA009n0008_p0062a06║靡有見聞　詎有我彼恒河世
GA009n0008_p0063a01║界　悉歸掌輪隨願畀福　隨溺
GA009n0008_p0063a02║拯津如汲海水　罇盎具足滄
GA009n0008_p0063a03║溟不虧　人飲滿欲如月印川
GA009n0008_p0063a04║　萬壑皆圓清光不減　皎皎中
GA009n0008_p0063a05║天洛伽浮空　瀛波旋繞梵宮
GA009n0008_p0063a06║蔚起　翹望雲表大士耀靈　遐
GA009n0008_p0064a01║邇傾就貴賤聖凢　拜禮恐後
GA009n0008_p0064a02║猗我
GA009n0008_p0064a03║聖母　心𢍆大慈願言錫祚　以保
GA009n0008_p0064a04║羣黎予承慈訓　啟我覺慧如
GA009n0008_p0064a05║天好生　聿嘉二帝載培國脉
GA009n0008_p0064a06║　瓜瓞綿延與天同久　億萬斯
GA009n0008_p0065a01║年
GA009n0008_p0065a02║大明萬曆三十五年四月二
GA009n0008_p0065a03║十一日，
GA009n0008_p0065a04║欽差督工．內漢經廠．焚修祝釐．
GA009n0008_p0065a05║御用監太監張隨奉
GA009n0008_p0065a06║㫖謹立
GA009n0008_p0066a01║
GA009n0008_p0066a02║
GA009n0008_p0066a03║
GA009n0008_p0066a04║
GA009n0008_p0066a05║
GA009n0008_p0066a06║
GA009n0008_p0067a01║普陀寺殿圖
GA009n0008_p0067a02║
GA009n0008_p0067a03║
GA009n0008_p0067a04║
GA009n0008_p0067a05║
GA009n0008_p0067a06║
GA009n0008_p0068a01║
GA009n0008_p0068a02║
GA009n0008_p0068a03║
GA009n0008_p0068a04║
GA009n0008_p0068a05║
GA009n0008_p0068a06║
GA009n0008_p0069a01║【圖】
GA009n0008_p0069a02║
GA009n0008_p0069a03║
GA009n0008_p0069a04║
GA009n0008_p0069a05║
GA009n0008_p0069a06║
GA009n0008_p0070a01║【圖】
GA009n0008_p0070a02║
GA009n0008_p0070a03║
GA009n0008_p0070a04║
GA009n0008_p0070a05║
GA009n0008_p0070a06║