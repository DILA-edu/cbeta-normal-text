GA009n0008_p0191a01║普陀山志卷三
GA009n0008_p0191a02║庠生　周應宸　章載道　仝校
GA009n0008_p0191a03║藝文
GA009n0008_p0191a04║夫制作之林大抵𭹀藏名山，然亦有
GA009n0008_p0191a05║揭之通道大都者。洛伽經藏所多，墨
GA009n0008_p0191a06║客之形容亦殫矣。標付殺青，將令南
GA009n0008_p0191a07║詢者傳觀焉，不惟衰草寒烟之嘆。志
GA009n0008_p0191a08║藝文。
GA009n0008_p0192a01║雜著
GA009n0008_p0192a02║觀音大士讃（有序）
GA009n0008_p0192a03║唐王勃
GA009n0008_p0192a04║蓋聞圓通大士，乃號觀音。接物利生，隨機
GA009n0008_p0192a05║應現。向乾坤東畔娑竭海中，雲濤涌金色
GA009n0008_p0192a06║之山，聖閣起琉璃之界。巍巍寶座，凝然居
GA009n0008_p0192a07║自在之身；蕩蕩慈容，皎若現白衣之相。身
GA009n0008_p0192a08║挂雲羅素服，藕絲織而色映寒霜；體嚴瓔
GA009n0008_p0193a01║珞同心，衣縷盤而麗晶皓雪。翠迎仙島，五
GA009n0008_p0193a02║雲之寶盖玲瓏；艷迸摩尼，百寶之華冠𧹘
GA009n0008_p0193a03║奕。眉橫纖黛，如海門之秋月初彎；目紺重
GA009n0008_p0193a04║瞳，似水面之青蓮乍秀。齒排珂玉，舌瑩紫
GA009n0008_p0193a05║檀。丹珠一點艷頻婆，兩臉朦朧勻琥珀。向
GA009n0008_p0193a06║靜綠波上，圓相舒而有金毫玉毫；虛白光
GA009n0008_p0193a07║中，勝境現而有佛界仙界。於是雲雷吐辯，
GA009n0008_p0193a08║宣諸佛祕密之金言；釋梵雨華，歎聖徳希
GA009n0008_p0194a01║竒之妙事。獻寶𠔃有龍王龍女，奏樂𠔃有
GA009n0008_p0194a02║天仙地仙。向孤絕逈處作津梁，於浩渺波
GA009n0008_p0194a03║中㧞急難。尋聲救苦，赴感隨縁，如萬水之
GA009n0008_p0194a04║印孤蟾，似洪鐘之應千谷。是以經云：王法
GA009n0008_p0194a05║賊盗，水火漂焚，惡龍惡鬼，毒藥毒蛇，或被
GA009n0008_p0194a06║人推落金剛山，或惡風吹入羅剎國，或臨
GA009n0008_p0194a07║軍陣，或值雷霆，若能仰告觀音，應時即得
GA009n0008_p0194a08║解脫。菩薩有不思議之弘愿，無𥁞意之神
GA009n0008_p0195a01║通，悲心誓救於娑婆，遺教遍臨於穢土。誠
GA009n0008_p0195a02║以周塵周剎，普應普觀；無遐無邇盡歸依，
GA009n0008_p0195a03║有願有求皆赴感。河沙功徳，億劫難量。遙
GA009n0008_p0195a04║望洛伽之山，稽首聊申歌讃：
GA009n0008_p0195a05║南海海深幽絕處　碧紺嵯峩連水府號名
GA009n0008_p0195a06║七寶洛伽山　自在觀音於彼住寶陀隨意
GA009n0008_p0195a07║金鰲載　雲現兠羅銀世界眾玉裝成七寶
GA009n0008_p0195a08║臺　真珠砌就千華葢足下祥雲五色捧　頂
GA009n0008_p0196a01║上飛仙歌萬種頻伽孔雀盡來朝　諸海龍
GA009n0008_p0196a02║王齊獻供寶冠晃耀圓光列　纓絡遍身明
GA009n0008_p0196a03║皎潔臉如水面瑞蓮芳　眉似天邊秋夜月
GA009n0008_p0196a04║繡衣金縷披霞袂　縹[緲-目+耳]素服褊袒臂𤤒珈
GA009n0008_p0196a05║珂珮響珊珊　雲羅綬帶真珠綴紅纖十指
GA009n0008_p0196a06║凝酥膩　青蓮兩目秋波細咽頸如同玉碾
GA009n0008_p0196a07║成　羅紋黛染青山翠朱唇艷齒排玉珂　端
GA009n0008_p0196a08║坐昂昂劫幾何化身百億度眾生　𤼵願沙
GA009n0008_p0197a01║河救鼻阿我慚我愧無由到　遙望觀音悲
GA009n0008_p0197a02║讃歌大聖大悲垂愍念　願舒金手頂中摩
GA009n0008_p0197a03║觀音滿願真言曰　唵阿嚕力迦娑婆訶
GA009n0008_p0197a04║留題寶陀禪寺碑偈（有序）
GA009n0008_p0197a05║宋史浩（太師）
GA009n0008_p0197a06║紹興戊辰三月望，鄱陽程休甫、四明史浩，
GA009n0008_p0197a07║由沈家門泛舟，遇風挂席，俄頃至此。翌早，
GA009n0008_p0197a08║恭詣潮音洞，頂禮觀音大士。至則寂無所
GA009n0008_p0198a01║覩，炷香烹茶，但椀面浮花而已。歸寺，食訖，
GA009n0008_p0198a02║與長老瀾公論「文殊揀圓通，童子入法界」
GA009n0008_p0198a03║事。晡時，再至洞下，俯伏苔磴，凝睇嵌空，惟
GA009n0008_p0198a04║亂石纍纍，興盡欲𨑰。有比丘指曰：「巖頂有
GA009n0008_p0198a05║竇，可以下瞷。」扳援而上，瞻顧之際，瑞相忽
GA009n0008_p0198a06║現，金色照耀，眉目瞭然。二人所見不異，惟
GA009n0008_p0198a07║浩更覩雙齒潔白如玉。於是咸懷慶快，作
GA009n0008_p0198a08║禮而退。既而治舟還甬東。懼此語無傳，用
GA009n0008_p0199a01║書于壁，庶幾來者觀此無疲厭心，不以一
GA009n0008_p0199a02║至不見而遂已也。廼作偈曰：
GA009n0008_p0199a03║稽首寶陀山　觀音大菩薩三十二妙應　垂
GA009n0008_p0199a04║福于人天慧日廓圓明　微𨼆無不照我等
GA009n0008_p0199a05║由宿植　於菩薩有縁曩書一毫端　菩薩悉
GA009n0008_p0199a06║能鑒今茲一何幸　聮檣來寶山椒景得惠
GA009n0008_p0199a07║風　滄海如鑒淨朝𤼵東秦岸　須臾逹蓬宮
GA009n0008_p0199a08║僧飯洗鉢時　相與瞻遠嶠石橋跨巨浪　側
GA009n0008_p0200a01║足毛骨寒自念塵坌身　得伴清淨侶同聲
GA009n0008_p0200a02║諷密語　復念我師名注目謁慈光　忽覩紫
GA009n0008_p0200a03║金相崆峒石窟上　宴坐自在容雲霧不蔽
GA009n0008_p0200a04║虧　跪禮得良久偕來無老稚　咸識應現尊
GA009n0008_p0200a05║讃歎且忻歡　得所未曾有我念現前眾　中
GA009n0008_p0200a06║多大福人夕親近我師　所禱如響應為我
GA009n0008_p0200a07║懴眾惡　遂亦見如來同辦起心香　復陳一
GA009n0008_p0200a08║日供倘以昔積善　獲此大吉祥願敦未來
GA009n0008_p0201a01║因　永託如來記浮生如夢幻　孰處教生戒
GA009n0008_p0201a02║教戒多素羞　廣閱如來藏分隂實可惜　棲
GA009n0008_p0201a03║遲必山林料理般若舩　長想菩薩岸羣生
GA009n0008_p0201a04║迷苦海　拯援使知津共𤼵向上心　世世同
GA009n0008_p0201a05║佛會
GA009n0008_p0201a06║觀世音菩薩補陀巖示現偈（有序）
GA009n0008_p0201a07║中峯祖師
GA009n0008_p0201a08║觀世音菩薩，以太虚空為體，以五須彌為
GA009n0008_p0202a01║寶髻，四大海為口門，日月兩曜為眼光，森
GA009n0008_p0202a02║羅萬象為𡸁身瓔珞，一切眾生於其毛孔
GA009n0008_p0202a03║裏出生入死；由是菩薩以此興大悲心，𤼵
GA009n0008_p0202a04║無上願，施十四無畏，現三十二身，上合諸
GA009n0008_p0202a05║佛慈心，下應眾生悲仰。無端被吾兩浙運
GA009n0008_p0202a06║使琴軒瞿公向小白華巖偷眼一看，直得
GA009n0008_p0202a07║無地藏身，文彩彌露。乃援毫引墨，盡意𤼵
GA009n0008_p0202a08║揮。時有梅山喜公，奮辭舞筆，作為長篇，揭
GA009n0008_p0203a01║露殆盡。而海粟待制以雄才豪辯，向無所
GA009n0008_p0203a02║見處議論風生，筆舌雷動。但末後一句，留
GA009n0008_p0203a03║以遺幻住子同為證明。乃為說偈以收之，
GA009n0008_p0203a04║偈曰：
GA009n0008_p0203a05║妙圓通體超諸礙　包裹色空含法界見與
GA009n0008_p0203a06║不見二俱離　始識大悲觀自在琴軒居士
GA009n0008_p0203a07║佛眼通　白華巖畔追靈蹤狹路相逢避不
GA009n0008_p0203a08║及　似鏡照鏡空合空引墨援毫書所見　揭
GA009n0008_p0204a01║破浮雲呈日面盡十方空一普門　妙相塵
GA009n0008_p0204a02║塵俱露現梅花山裏老禪翁　滄海一粟夫
GA009n0008_p0204a03║子馮浩浩春雷鼓筆舌　巨篇長偈真豪雄
GA009n0008_p0204a04║俾我重圓末後句　口縫未開先吐露若以
GA009n0008_p0204a05║耳聞非所聞　不以耳聞非所㨿我昔曾遊
GA009n0008_p0204a06║碧海東　海王抱日扶桑紅怒浪搖金光閃
GA009n0008_p0204a07║爍　照開朶朶青芙蓉無位真人潜洞府　洞
GA009n0008_p0204a08║裏潮音喧萬鼓珊瑚樹頭月徘徊　水晶簾
GA009n0008_p0205a01║外蛟龍舞波神㧞劍驅長鯨　吞空浪雪粘
GA009n0008_p0205a02║青𡨕撒出龍堂珠萬斛　寶光射透瑠璃屏
GA009n0008_p0205a03║法身驚入一毛孔　一毛空裏波濤涌爾時
GA009n0008_p0205a04║　大士失卻磐陀石上吉祥草與詹蔔華　但
GA009n0008_p0205a05║見土烟翠霧埋雙踵有眼共見耳共聞　妙
GA009n0008_p0205a06║圓通體鐵渾淪最初末後句非句　萬里潮
GA009n0008_p0205a07║聲撼海門
GA009n0008_p0205a08║磐陀石觀日賦
GA009n0008_p0206a01║吳萊
GA009n0008_p0206a02║粵東游於海徼𠔃　得偉觀於陽阿登磐陀
GA009n0008_p0206a03║之疊石𠔃　路畏纍而巍峩天雞號而夜半
GA009n0008_p0206a04║𠔃　暾欲出于重波恍玄幕之垂黑𠔃　惚火
GA009n0008_p0206a05║輪之盪摩緬羲和之有御𠔃　扶木燁其將
GA009n0008_p0206a06║華渺暘谷之不可以里𠔃　届高舂其幾何
GA009n0008_p0206a07║嗟世寰之安在𠔃　尚昧𡨕而未旦覩帝車
GA009n0008_p0206a08║之斜迤𠔃　耿星宿于霄漢漸島嶼之奛鮮
GA009n0008_p0207a01║𠔃　益淼茫而瀰漫恐闤闠之猶爾夢寐𠔃
GA009n0008_p0207a02║　𩔗蟄虫之惛亂明乾極之牽掣𠔃　儼機軸
GA009n0008_p0207a03║之翕張固隂泉之歙烱𠔃　煥𤏖燧之奮颺
GA009n0008_p0207a04║煒踆烏之㸌煟燦爛𠔃　渴啄解羽藐以迭
GA009n0008_p0207a05║碭或有燭龍之燬炳煈昱𠔃　熾額[火*崩]目𩑮
GA009n0008_p0207a06║其方驤懸𤋭鏡之熒灼炭熺𠔃　鮫人泉客
GA009n0008_p0207a07║劀濯有光振頳鼓之焱熽炫煇𠔃　北若壁
GA009n0008_p0207a08║壘𡽄嶙前行指彩虹之抱戴珥璚𠔃　璀錯
GA009n0008_p0208a01║爣𤎜繆綢遹皇想朱烏之次舍軌度𠔃　豁
GA009n0008_p0208a02║逹藺轢[谷*可]閜燿鋩乗寒澇潮水之傎倒推
GA009n0008_p0208a03║盪𠔃　散曉赮霞氣之轇轕彩章乃飛騰于
GA009n0008_p0208a04║寥廓𠔃　竟瞑眩於混茫繄高抗乎氛曀𠔃
GA009n0008_p0208a05║　僅啟明之獨爍歘遠麾之黂爝𠔃　遽羣動
GA009n0008_p0208a06║之盡躩川后潜精而窟藏𠔃　海童覷燿以
GA009n0008_p0208a07║犇[火*咢]鮫鼉揚鬐撥鬣以悠漾𠔃　鴻鶴刷毛
GA009n0008_p0208a08║挾翅而陵薄莾瑯琊之躋臺𠔃　㴐鯨山而
GA009n0008_p0209a01║晝其𤐰也間羅浮之瞷井𠔃　混蜃穴而夜
GA009n0008_p0209a02║其爚也迅夸娥之杖策𠔃　懼追逐而莫之
GA009n0008_p0209a03║跳逴也怒魯陽之揮戈𠔃　恠盤礡之弗吾
GA009n0008_p0209a04║䂓彠也惟圭臬之可測𠔃　柰隙駒之焉託
GA009n0008_p0209a05║恒鞠明而究曛𠔃　遂壯凋而老鑠昔聖賢
GA009n0008_p0209a06║之有法𠔃　寔盖渾之同天矧鍊石而凝質
GA009n0008_p0209a07║𠔃　復斷鰲而鎮淵將渤澥之鑿竁𠔃　淪谷
GA009n0008_p0209a08║底而迭燃抑崑崙之𡼿峙𠔃　繞巖腹而互
GA009n0008_p0210a01║旋豈文身黑齒之俯邇所出𠔃　貫裸壤以
GA009n0008_p0210a02║相連或淹滋濛汜之遠壓所沒𠔃　罄汃國
GA009n0008_p0210a03║之窮堧歎嚴氷與嬲雪𠔃　曠古莾之鮮覺
GA009n0008_p0210a04║常眠惕重蒸與叠𤑔𠔃　焮炎丘之毒瘴霾
GA009n0008_p0210a05║烟諒眾人之懵愜𠔃　持蜂蟻之擈縁偉小
GA009n0008_p0210a06║兒之辯知𠔃　雖睿哲而弗宣彼凡俗之多
GA009n0008_p0210a07║故𠔃　遇曙朝而即竟誠旦晝之梏亡𠔃　嚮
GA009n0008_p0210a08║晦昬而暫定紛士學之攘爭𠔃　集農商而
GA009n0008_p0211a01║斫迸淫末作以相資𠔃　侈利心之百穽儻
GA009n0008_p0211a02║桑榆之不復滅沒𠔃　盡奪時而力政願鬱
GA009n0008_p0211a03║儀之恒若溟涬𠔃　庻保躬而固命噐曉籌
GA009n0008_p0211a04║而催闢𠔃　警宵柝而告靜信舉筴而豫知
GA009n0008_p0211a05║𠔃幸聞鐘而深省何觀瞻之不足𠔃　重徙
GA009n0008_p0211a06║倚以盤桓光已通于一躍𠔃　影奚候于三
GA009n0008_p0211a07║竿逮層溟之畢露𠔃　屹東霍之巖巒念列
GA009n0008_p0211a08║仙之獨徃𠔃　扼羨門於波瀾劃孤嘯而陟
GA009n0008_p0212a01║降𠔃　撤蒙蔀以欣歡顧秦越之邀不相及
GA009n0008_p0212a02║𠔃　又焉論夫遠近乎長安
GA009n0008_p0212a03║清淨境亭銘（有序）
GA009n0008_p0212a04║皇明宋濂（金華人　翰林學士）
GA009n0008_p0212a05║補怛洛伽山者，在東大洋海，梵語「補怛洛
GA009n0008_p0212a06║伽」，華言「小白華」。傳云，山有二，皆觀音大士
GA009n0008_p0212a07║示現之地。其一自西竺歷羅剎鬼國暨諸
GA009n0008_p0212a08║魔土，始至其境。其一即《華嚴》大經所說「善
GA009n0008_p0213a01║財南詢」之處，盖今所也。山絕起海中，周圍
GA009n0008_p0213a02║僅百里，滿望𡨕茫無際，翁洲遠山𨼆𨼆天
GA009n0008_p0213a03║外，如青螺幽閴，遼敻不可名狀。寶陀禪寺
GA009n0008_p0213a04║在山南，去寺三里至潮音洞，洞脚插海，張
GA009n0008_p0213a05║頥欲飲，怒風驅濤，進退擊衝作海潮音，故
GA009n0008_p0213a06║名。洞左，佛跡二，印石上。洞顛通穴天窓，白
GA009n0008_p0213a07║光注其底如月。唐大中間，梵僧拜洞前，燔
GA009n0008_p0213a08║十指禱之；指且盡，大士為現身說法，授以
GA009n0008_p0214a01║七色寶石。厥後，襲以為常人。以誠感輙應，
GA009n0008_p0214a02║或現紫金自在相，縞衣被體而縹帶貫之，
GA009n0008_p0214a03║珠瓔紛然懸；或現千首千臂像，護法大神
GA009n0008_p0214a04║翼衛乎後先，可怖可駭。稍轉而右為善財
GA009n0008_p0214a05║洞，嵌巖中坼，窈黑不可測；外則峻巖壁立，
GA009n0008_p0214a06║泉毿毿滴下如珠，名「菩薩泉」。善財時現，黛
GA009n0008_p0214a07║目粉面，寶蓋華鬘，皆明潔可指數。從洞折
GA009n0008_p0214a08║而北有石，𩔗香爐、𩔗天境、𩔗佛牙，竒甚，唯
GA009n0008_p0215a01║磐陀石上最寛平，可坐百人。雞初號，遙見
GA009n0008_p0215a02║扶桑五色光𤼵，照東方盡白。久之，湧出日
GA009n0008_p0215a03║輪赤如火，流光燭海波，閃爍不定；或輕烟
GA009n0008_p0215a04║明霞，左右蔽虧，愈致妍麗，誠竒觀也。自石
GA009n0008_p0215a05║折而西有獅子峯，形如狻猊，作跳躑之勢。
GA009n0008_p0215a06║有象巖，有佛手峯，皆以其形名。有三摩地，
GA009n0008_p0215a07║嘉木櫹森，恠石駢列，臥者、離立者、蹲欲起
GA009n0008_p0215a08║者、迎躍似舞者。其他勝槩，難可以數計。大
GA009n0008_p0216a01║抵山在海岸孤絕處，重巒複嶂，蒼翠如洗。
GA009n0008_p0216a02║紫蓀白葩，濯濯滿地。山丹樹高數丈，絳花
GA009n0008_p0216a03║繞枝，鮮澤如珊瑚林。黃金沙四布，尤璀璨
GA009n0008_p0216a04║眩目可玩。海水震盪，無雲自雷，終日轟轟
GA009n0008_p0216a05║然。頻伽之禽，𦆯飛于青空中，上下和鳴，彷
GA009n0008_p0216a06║彿如稱佛號。氣象靘曠，絕不𩔗人世。登高
GA009n0008_p0216a07║四顧，神思飛動，若𡨕身琉璃瓶中，一髮塵
GA009n0008_p0216a08║土不得相侵，誠霄壤間勝特之境也。洪武
GA009n0008_p0217a01║庚戌春正月，部使者贛州劉君承直與寶
GA009n0008_p0217a02║陀大師行丕，抱杖西東遊，使者曰：「此清淨
GA009n0008_p0217a03║境也，盍為亭？」大師乃建于寺之南嶺上。從
GA009n0008_p0217a04║三十尺，衡如之；左倚山，右入潮音洞。云：「予
GA009n0008_p0217a05║聞從西方過十萬億，國名淨土，纖穢不存，
GA009n0008_p0217a06║以黃金為地，寶樹重重，迦陵頻伽能演妙
GA009n0008_p0217a07║法，人思至之有不能得。豈意東海之區、清
GA009n0008_p0217a08║淨之境為頗近之邪？是宜大士顯靈于其
GA009n0008_p0218a01║
GA009n0008_p0218a02║
GA009n0008_p0218a03║
GA009n0008_p0218a04║
GA009n0008_p0218a05║
GA009n0008_p0218a06║
GA009n0008_p0218a07║
GA009n0008_p0218a08║
GA009n0008_p0219a01║
GA009n0008_p0219a02║
GA009n0008_p0219a03║
GA009n0008_p0219a04║
GA009n0008_p0219a05║
GA009n0008_p0219a06║
GA009n0008_p0219a07║
GA009n0008_p0219a08║
GA009n0008_p0220a01║地！」勒銘亭上，并叩知唯心之學者。大師，字
GA009n0008_p0220a02║大基，行丕其名，鄞人也。宗說兼通，行解相
GA009n0008_p0220a03║應，蔚為時之名僧。初由佛隴昇主是山，匡
GA009n0008_p0220a04║眾說法，恢復產業。而振興乎叢林席者，非
GA009n0008_p0220a05║茲之可備載，故畧而不書。銘曰：
GA009n0008_p0220a06║大海東匯　厥名維瀛并包川洛　混合坤經
GA009n0008_p0220a07║鯨波四繞　龍島中停濯濯綠淨　皦皦青縈
GA009n0008_p0220a08║片滓弗立　纖塵不驚如蓮出水　𩔗鑒含明
GA009n0008_p0221a01║流雲斂翳　新旭爭熒金沙布地　寶樹森屏
GA009n0008_p0221a02║巨石佛足　嵌洞潮聲大士顯瑞　梵童揚靈
GA009n0008_p0221a03║仙帶翻縹　玄珠𡸁瓔月相穆穆　飈馭冷冷
GA009n0008_p0221a04║龍君持㦸　水伯捧旌衛茲勝持　控此高𡨕
GA009n0008_p0221a05║倬彼開士　爰謀建亭莫平匪砥　有覺惟楹
GA009n0008_p0221a06║直遡寂廓　將齊攖寧塵因道寂　境逐心清徜
GA009n0008_p0221a07║徉淨國　周流覺城敢告來裔　庸勒新銘
GA009n0008_p0221a08║補陀山觀音偈（有序）
GA009n0008_p0222a01║釋性徹
GA009n0008_p0222a02║余洪武十七年孟夏上旬泛海遊山，諦觀
GA009n0008_p0222a03║聖境，頓見水天一色，淨若琉璃，萬象森羅，
GA009n0008_p0222a04║炳然齊現。所覩靈異，難以具陳，是故踊躍
GA009n0008_p0222a05║歡喜，自不知形身在于人間世也。信知如
GA009n0008_p0222a06║來說《華嚴》時，入海印三昧，豈欺我哉？偶于
GA009n0008_p0222a07║洪武乙亥冬夢遊是境，與昔無別。遂乃焚
GA009n0008_p0222a08║香遙禮，輙伸鄙見，說偈賛曰：
GA009n0008_p0223a01║菩薩常居娑竭海　慈悲願弘無向背分明
GA009n0008_p0223a02║化境滄海東　應現諸方無不在所證三摩
GA009n0008_p0223a03║地　那分西與東突出摩醯眼　八面虚玲瓏
GA009n0008_p0223a04║海印𤼵輝炳然現　懸河四辯明真宗花開
GA009n0008_p0223a05║小白巖　天香吹徧界紫竹旃檀盡作林　孔
GA009n0008_p0223a06║雀頻伽歌梵唄昔年親曾海上遊　靈山倒
GA009n0008_p0223a07║卓波面浮可是圓通真境界　白衣妙相乗
GA009n0008_p0223a08║蓮舟四圍縱周覽　浩渺難可窮上極通霄
GA009n0008_p0224a01║漢　下瞰龍伯宮波光瀲灔吐隂火　潮音日
GA009n0008_p0224a02║夜號天風雲鋪白銀界　地布黃金沙琉璃
GA009n0008_p0224a03║相間錯　有若優曇花磐陀上看扶桑日　紅
GA009n0008_p0224a04║輪湧現猶天車覽斯妙境非實相　普門示
GA009n0008_p0224a05║現如夢想幻出樓臺縹[緲-目+耳]間　寶網珠光遞
GA009n0008_p0224a06║輝朗聞聲豈是聲　見色原非色別是一壺
GA009n0008_p0224a07║天　智識誰能測經行宴坐水晶宮　受用風
GA009n0008_p0224a08║清與月白十聖及三賢　到此應難渡萬𣲖
GA009n0008_p0225a01║洄漩任參互　潜流密布四神州　潤濕羣萌
GA009n0008_p0225a02║為雨露我今親禮賛　惟𡸁遙鑒知併却見
GA009n0008_p0225a03║聞知覺　掃除語默離微徹底揭翻生死海
GA009n0008_p0225a04║　普令頓證佛菩提
GA009n0008_p0225a05║吳郡康時萬等捐貲造印《妙法蓮華
GA009n0008_p0225a06║經》二十四部送南海補陀山寶陀禪
GA009n0008_p0225a07║寺供奉
GA009n0008_p0225a08║王世貞（太倉人　南京刑部尚書）
GA009n0008_p0226a01║妙法蓮華　諸經中王我觀世音　菩薩中王
GA009n0008_p0226a02║眾善知識　合造此經二十四部　歸于普陀
GA009n0008_p0226a03║大士道塲　妙音梵音與海潮音　罔晝夜間
GA009n0008_p0226a04║一切聖凡　能轉此經縱看經轉　功徳大小
GA009n0008_p0226a05║永不唐捐　我見是刊故說此言　鳥王龍王
GA009n0008_p0226a06║修羅波旬　皈依護持有毀侵者　頭破七分
GA009n0008_p0226a07║應制
GA009n0008_p0226a08║聖母印施藏經讃（有序）
GA009n0008_p0227a01║申時行（吳縣人　少師　大學士）
GA009n0008_p0227a02║（臣）等竊聞釋教來自西土，興于東漢。其
GA009n0008_p0227a03║說主清淨出世，帝王所不道。然而訓化
GA009n0008_p0227a04║廣大，義㫖遐深，要歸于澄徹心性，利濟
GA009n0008_p0227a05║民物。是以雖當儒道昌明、宇宙淳和之
GA009n0008_p0227a06║際，而其道不廢。大乗般若以來，祖祖相
GA009n0008_p0227a07║承，心心相印，卷帙益多，裒為大藏。總持
GA009n0008_p0227a08║禪言，武庫莫方其富；尊函禁地，緇流弗
GA009n0008_p0228a01║覩其全。非俟
GA009n0008_p0228a02║上聖𡸁仁，曷以播宣斯理？我
GA009n0008_p0228a03║聖母慈聖宣文明肅皇太后，
GA009n0008_p0228a04║徳冒人寰，
GA009n0008_p0228a05║功周法界；融最上之真諦，懷
GA009n0008_p0228a06║大覺之弘慈。乃印施茲藏，以祝延我
GA009n0008_p0228a07║皇上無疆之曆；而推其餘以佑
GA009n0008_p0228a08║國庇民，意甚盛也。（臣）等因得涉獵，稍窺
GA009n0008_p0229a01║玄微，似於儒理，亦有相𤼵明者焉。謹對
GA009n0008_p0229a02║揚
GA009n0008_p0229a03║皇上之休命，奉宣
GA009n0008_p0229a04║聖母之徳意，拜手稽首為讃曰：
GA009n0008_p0229a05║粵惟聖道　如日麗天萬有畢照　誕被八
GA009n0008_p0229a06║埏亦有釋教　如月破闇接引未來　超登
GA009n0008_p0229a07║彼岸於皇
GA009n0008_p0229a08║聖母　毓成
GA009n0008_p0230a01║帝徳治化丕覃　億兆寧一載弘大願　永㧞
GA009n0008_p0230a02║沉淪外息諸縁　內淨六根嘉與眾生　永
GA009n0008_p0230a03║臻覺路皈依十方　如寐得寤諸佛妙義
GA009n0008_p0230a04║　如恒河沙示權顯實　會演三車若誦一
GA009n0008_p0230a05║句　若說半偈是人功徳　盡未來際况茲
GA009n0008_p0230a06║大藏　建寺延僧成修寶㙮　造捨金容廣
GA009n0008_p0230a07║施貧苦　普赦幽𡨕功徳無等　喻如虚空
GA009n0008_p0230a08║續燄分燈　灌頂輸露火宅惠凉　昬衢錫
GA009n0008_p0231a01║炬迷川寶筏　如無盡意似功徳林　廣度
GA009n0008_p0231a02║有情四流六通　咸歸正乗微塵國土　徧
GA009n0008_p0231a03║蒙佛力一一國土　皆
GA009n0008_p0231a04║聖母徳微塵世劫　流布施經一一世劫　皆
GA009n0008_p0231a05║聖母齡廼惟本願　為
GA009n0008_p0231a06║帝祝釐
GA009n0008_p0231a07║天子萬壽　與天巍巍載惟本願　為民祈福
GA009n0008_p0231a08║天子惠民　澤施滲漉匪民是庇　國祚茂延
GA009n0008_p0232a01║𦔳我聖道　日月並懸是藏流行　無界無
GA009n0008_p0232a02║盡施者功徳　亦莫究竟
GA009n0008_p0232a03║印《法華經》歌（有序）
GA009n0008_p0232a04║沈一貫（鄞人　少傅　大學士）
GA009n0008_p0232a05║龍伯貞，雅士也，佐余郡有聲然，時有入
GA009n0008_p0232a06║道之心焉。一日過補陀勘事，而疑僧眾
GA009n0008_p0232a07║之不齊也，取《法華》一函焚之，駈之超焉
GA009n0008_p0232a08║以徵信。夢神人傳佛㫖曰：「奉道毀道，罪
GA009n0008_p0233a01║當不宥，罰作三石牛嗇官。」蓋𡨕官也，伯
GA009n0008_p0233a02║貞頓首祈。而山有大智師者，亦𦔳之懴。
GA009n0008_p0233a03║良久，始免已。夢告者曰：「欲償經乎，用百
GA009n0008_p0233a04║當一。」于是伯貞就余家印《法華》百以進，
GA009n0008_p0233a05║從此嚮道彌篤矣。異哉！大士之示靈有
GA009n0008_p0233a06║赫，而伯貞之囬心速也。余欲成其美，為
GA009n0008_p0233a07║賛一辭。篇末數言，蓋老氏絕棄之謂、釋
GA009n0008_p0233a08║子呵罵之談。莊生所謂非過孝之言，不
GA009n0008_p0234a01║及孝之言也。伯貞得無變虎色乎？毀道
GA009n0008_p0234a02║有罪，戱論亦有罪，余烏乎敢？君請勿疑。
GA009n0008_p0234a03║楚中山川絕天下　龍侯稟其最竒者為吏
GA009n0008_p0234a04║不肯兄龔黃　為文又欲家班馬來官我郡
GA009n0008_p0234a05║近四年　手披口决如湧泉細民怙之為二
GA009n0008_p0234a06║天　老吏吐舌不敢前遍搜至人作師友　布
GA009n0008_p0234a07║衣窮巷常周旋心好山水幽勝處　攀蘿躡
GA009n0008_p0234a08║磴栖青烟當年曾讀叅同契　飄飄庶幾試
GA009n0008_p0235a01║其事掛壁蒲團代象牀　赤脚雙童當家累
GA009n0008_p0235a02║龍侯龍種靈且幻　幻出人心最神異
GA009n0008_p0235a03║郡中佛域補陀巖　五臺峩眉𪔂足三靈蹤中廢
GA009n0008_p0235a04║比興復　四方趨赴負且擔叢林人多訟事
GA009n0008_p0235a05║起　不辭揚帆入海水指揮劈畫具有條　鱗
GA009n0008_p0235a06║次綺分端可儗總為衛佛心太殷　欲吸海
GA009n0008_p0235a07║水澆羶葷自𤑔金函作盟呪　羣駈僧眾凌
GA009n0008_p0235a08║烟雰目見千里不見睫　手欲渡人先浪涉
GA009n0008_p0236a01║未睹如來騰玉毫　已見韋馱按金鋏病中
GA009n0008_p0236a02║忽自縶南冠　定裏俄成白骨觀勑遣𡨕中
GA009n0008_p0236a03║作牛吏　誰堪世上為龍官新從下土不知
GA009n0008_p0236a04║體　顧此愚誠良不昧智師𦔳懴懇且哀　蜿
GA009n0008_p0236a05║蜿癡龍此時蛻為余敬乞蓮華百　因師上
GA009n0008_p0236a06║贖如山大世人且莫輕癡龍　慈恩慧愛於
GA009n0008_p0236a07║君鐘嚴父何曾笞路子　聖人詎肯呵凡庸
GA009n0008_p0236a08║龍侯生還未是還　大還還在蓬池間修士
GA009n0008_p0237a01║自能遵覺路　宗師也不逃深山焚却木人
GA009n0008_p0237a02║乾却海　此時歡笑黃金顏
GA009n0008_p0237a03║恭遇
GA009n0008_p0237a04║皇上奉
GA009n0008_p0237a05║聖母𠡠命賜南海寶陀寺藏經頌（有序）
GA009n0008_p0237a06║屠隆（鄞人　禮部主事）
GA009n0008_p0237a07║夫如來之教，勝殘化暴，徹蓋導迷；以清
GA009n0008_p0237a08║淨為本，以觀照為功，以漏盡為真諦，以
GA009n0008_p0238a01║解脫為了義；上則入流證聖，得以超劫
GA009n0008_p0238a02║越塵，下則去垢離嗔，頼以懴諐寡過。羽
GA009n0008_p0238a03║翼儒教，弼𦔳
GA009n0008_p0238a04║皇化，偉彼功徳，作我津梁矣。然世必頼明
GA009n0008_p0238a05║王喆后信奉皈依，植慈氏之藩籬，為人
GA009n0008_p0238a06║天之眼目，然後士庻雲涌，善信波馳，興
GA009n0008_p0238a07║起因縁，宣暢教典，所關繫詎細故哉？恭
GA009n0008_p0238a08║惟
GA009n0008_p0239a01║皇上，天縱神聖，再來英喆；手握乾符，躬承
GA009n0008_p0239a02║泰運；敉寧億萬，紹隆三五。乃於萬機之
GA009n0008_p0239a03║暇，凝神玄默，究心禪宗；欲以闡揚三寶，
GA009n0008_p0239a04║法式九圍。遵奉
GA009n0008_p0239a05║慈聖皇太后懿㫖，特頒詔勑，印施前後藏
GA009n0008_p0239a06║經六百三十七函。四十一函到補陀洛
GA009n0008_p0239a07║伽山寶陀禪寺，僧眾踊躍，龍神懽呼。東
GA009n0008_p0239a08║方臣庻，始知泥洹之教果為苦海寶筏、
GA009n0008_p0240a01║迷途慧炬。其在
GA009n0008_p0240a02║聖主，尚爾尊崇，况我庸愚，詎敢𧃳慢？大教
GA009n0008_p0240a03║興起，玄風遐暢；化行俗醇，徳厚刑措。於
GA009n0008_p0240a04║都哉！美矣盛矣！草莾（臣隆）於是以手加
GA009n0008_p0240a05║額，稽首作頌曰：
GA009n0008_p0240a06║皇帝在宥　風翔化溢乗日之車　飈霆駛疾
GA009n0008_p0240a07║不鞭而馳　不教而率翼而𦔳之　厥惟能
GA009n0008_p0240a08║仁以淨治垢　以慈治嗔以真治妄　以解
GA009n0008_p0241a01║治棼巨周沙界　細入微塵消煩逹滯　揭
GA009n0008_p0241a02║𡨕破昬超出橫豎　師表天人乃有𡨕頑
GA009n0008_p0241a03║　婬㐫暴盭賞不能勸　刑不能艾或因慈
GA009n0008_p0241a04║氏　掀翻錮蔽自投三寶　稽首懴悔無明
GA009n0008_p0241a05║為障　積業隕福歷劫輪轉　曷繇㧞足皈
GA009n0008_p0241a06║依大悲　永超五濁或修六度　或行十善
GA009n0008_p0241a07║證聖像流　大道是踐行解相應　諸佛立
GA009n0008_p0241a08║現譬如飲海　各滿分願善哉聖力　徧覆
GA009n0008_p0242a01║大千
GA009n0008_p0242a02║皇徳閎鉅　與佛齊肩綿曆永祚　億萬斯年
GA009n0008_p0242a03║補陀觀音大士頌（有序）
GA009n0008_p0242a04║屠隆
GA009n0008_p0242a05║夫理有去來，宏通之機斯顯；位有權實，圓
GA009n0008_p0242a06║明之妙無方。觀世音菩薩者，古正法明如
GA009n0008_p0242a07║來也。如來實相，既已臻無上之尊；菩薩應
GA009n0008_p0242a08║權，乃退處大乗之號。譬彼國王，下攝上將；
GA009n0008_p0243a01║猶夫宰輔，出領監司。行教則蹔遜其權，證
GA009n0008_p0243a02║道則無改其位，何以故？蓋如來體尊，尊則
GA009n0008_p0243a03║下土多于敬畏；菩薩地近，近則眾生易以
GA009n0008_p0243a04║皈依。而觀世音，心珠朗耀，齊妙覺以證三
GA009n0008_p0243a05║摩；性海澄浤，超聲聞以圓四智。故善財徧
GA009n0008_p0243a06║叅其妙法，來諸聖之欽崇；釋迦授記以圓
GA009n0008_p0243a07║通，同文殊之廣化。般若義深，善得法門無
GA009n0008_p0243a08║漏；仁慈觀熟，徧于此土有情。揭暗破昏，高
GA009n0008_p0244a01║懸慧炬；消災救苦，普施津梁。通十方三界
GA009n0008_p0244a02║為一界，毛竅聲響之悉聞；合千百億身為
GA009n0008_p0244a03║一身，痛癢爬搔之必切。流轉迷倒，無不哀
GA009n0008_p0244a04║憐；蠢動含靈，咸所度脫。雖揵連之救母，不足
GA009n0008_p0244a05║喻其大悲；即恒河之數沙，不足酬其弘
GA009n0008_p0244a06║願。人非人等，因物而現；自在之身，離慾離
GA009n0008_p0244a07║嗔。隨念以著靈感之效。威音伏眾，刀兵水
GA009n0008_p0244a08║火潜形；勝力降魔，羅剎鳩般拱手。誦白衣
GA009n0008_p0245a01║之號，則孕嗣充閭；望紫竹之林，則漂舫及
GA009n0008_p0245a02║岸。百戰猛夫，睹蓮花洋而魄褫；九幽獄鬼，
GA009n0008_p0245a03║洒楊枝水而魂甦。凡夫苦行薰脩，頓叩香
GA009n0008_p0245a04║臺法座；居士至心悲仰，立見聖相圓光。兠
GA009n0008_p0245a05║羅銀界，琉璃嵌七寶雕床；華蓋金幢，瓔珞
GA009n0008_p0245a06║暎五雲錦帶。西成道于天竺，迦毘之種既
GA009n0008_p0245a07║已星奔；東顯化于洛伽，娑婆之眾益以泉
GA009n0008_p0245a08║涌。偏陬陋壤，被功徳者無涯；愚媼村氓，奉
GA009n0008_p0246a01║香火者恐後。照深潭，潭潭見月，月止一輪；
GA009n0008_p0246a02║𤑔寶𪔂，𪔂𪔂皆香，香無二性。真妙莊嚴，無
GA009n0008_p0246a03║復唐捐，藏秘密不可思議者矣。于是弟子
GA009n0008_p0246a04║敬薰沐，和南作頌曰：
GA009n0008_p0246a05║大哉法王子　累刼行薰修想觀既成熟　漏
GA009n0008_p0246a06║盡得無礙圓明了一切　十方咸照徹剎那
GA009n0008_p0246a07║千手眼　或億萬化身恒河沙世界　悉歸掌
GA009n0008_p0246a08║輪中大千蠛蠓形　亦如蠮螉響所有微塵
GA009n0008_p0247a01║眾　如來悉見聞所見亦非目　所聞亦非耳
GA009n0008_p0247a02║由通妙明性　而融耳目相隨物皆應現　巍
GA009n0008_p0247a03║巍不動尊尋聲救苦難　疾於激弩矢誓㧞
GA009n0008_p0247a04║度眾生　普徧娑婆土乗彼弘願力　亡不得
GA009n0008_p0247a05║所須譬如汲海水　盡甕盎甔罌咸令滿足
GA009n0008_p0247a06║去　大海不减損願苦惱眾生　一心歸命禮
GA009n0008_p0247a07║或頌阿哩耶　咸稱帝濕伐觀音肸蠁至　㧞
GA009n0008_p0247a08║汝出苦海
GA009n0008_p0248a01║普陀寺募縁䟽
GA009n0008_p0248a02║屠隆
GA009n0008_p0248a03║原夫現在觀世音菩薩，即過去正法明
GA009n0008_p0248a04║如來。如來是其證果，菩薩乃其權位。借
GA009n0008_p0248a05║果行因，已歷經乎多劫；開權顯實，為普
GA009n0008_p0248a06║度乎羣靈。首標千二百功徳，思脩深于
GA009n0008_p0248a07║𨑰聞；獨超二十五圓通，入流妙于忘所。
GA009n0008_p0248a08║大悲弘願，遍恒河界悉作津梁；應感隨
GA009n0008_p0249a01║縁，傳空谷嚮捷于桴皷。維補怛洛伽山
GA009n0008_p0249a02║勝地，廼大士說法道塲。靈潮嘯吼，孤懸
GA009n0008_p0249a03║菡蓞香臺；空水澄鮮，別廠瑠璃寶地。龍
GA009n0008_p0249a04║部聽經，香繞霞衣少女；天人護法，光生
GA009n0008_p0249a05║電甲長神。金燈照夜，遙分紫竹于林端；
GA009n0008_p0249a06║玉殿干霄，下暎紅蓮于波面。八難三途，
GA009n0008_p0249a07║隨呼輙應，下寶筏而力㧞之苦海；四生
GA009n0008_p0249a08║六道，有感必通，秉慧炬而悉照彼迷方。
GA009n0008_p0250a01║白叟黃童，青娥素媼，頂如來而繭足皺
GA009n0008_p0250a02║皮，𢬵命鯨鯢之窟；辮髮椎髻，犛面文身，
GA009n0008_p0250a03║捧瓣香而梯山航海，皈心龍象之尊。茲
GA009n0008_p0250a04║可謂眾生之慈父，震旦之樂邦也。邇者，
GA009n0008_p0250a05║緇素雜處，染淨同居。清淨比丘，力欲薰
GA009n0008_p0250a06║修而紹隆佛法，闡提惡種，乃敢盤踞而
GA009n0008_p0250a07║壞亂清規。是以龍天動威以懲邪，伽藍
GA009n0008_p0250a08║揚靈而護法。上將登壇，朗陵之刀偃月；
GA009n0008_p0251a01║童真奉道，韋馱之杵如霜。天然毀佛而
GA009n0008_p0251a02║蒙誅，復洩禍幾於如岳；龍丞焚經而被
GA009n0008_p0251a03║勘，幸頼禱謝於眾師。明神之肹蠁纍彰，
GA009n0008_p0251a04║其柰魔眾之昬迷難悟。我如來是用授
GA009n0008_p0251a05║㫖金剛力士，屏滓穢而掃除；假權回祿
GA009n0008_p0251a06║祝融，付殿宇于烈熖。巢穴一空，魔羣之
GA009n0008_p0251a07║盤㨿自散；威靈大赫，佛子之懲創益深。
GA009n0008_p0251a08║是父母慈嚴之並用，大士折攝之微權
GA009n0008_p0252a01║也。殿堂盡燼，獨金身瓔珞儼然；棟宇俱
GA009n0008_p0252a02║焚，惟關聖鬚眉無恙。非大法神靈之最
GA009n0008_p0252a03║於昭顯灼者哉？宰官目繫心恫，業分善
GA009n0008_p0252a04║惡而沙汰；闡提魂消神悸，亦懼罪業而
GA009n0008_p0252a05║逋逃。于是戒行僧真宰、如迥等，痛道塲
GA009n0008_p0252a06║之頹廢，慨大法之陵夷；願捐糜以報佛
GA009n0008_p0252a07║恩，將竭力而興西教。適
GA009n0008_p0252a08║皇上遠降鸞章，表信心於中使；
GA009n0008_p0253a01║聖母式頒龍藏，將誠意於寶函。沐
GA009n0008_p0253a02║九重曠蕩之恩，洵三寶興隆之會。隆竊思
GA009n0008_p0253a03║佛法懸於皎日，慈光亘古昭明，梵宇遍
GA009n0008_p0253a04║乎名山，天神隨處擁護。有如佛法不大
GA009n0008_p0253a05║昭明；則香花幢蓋之森羅胡以徧億兆
GA009n0008_p0253a06║而供奉？天神不加擁護，則梵王帝釋之
GA009n0008_p0253a07║旁列胡以歷萬劫而常然？世界本同火
GA009n0008_p0253a08║宅，非如來之甘露，何繇灌灑而清凉？惡
GA009n0008_p0254a01║業永被牽纏，非慈氏之法門，何繇放捨
GA009n0008_p0254a02║而解脫？矧大士乃眾生皈依之父，比十
GA009n0008_p0254a03║方諸佛為最親；補陀乃大士說法道塲，
GA009n0008_p0254a04║實萬邦善信所共仰。殿宇不設，則羣生
GA009n0008_p0254a05║瞻仰弗尊；瞻仰弗尊，則凡情向善無路。
GA009n0008_p0254a06║由斯以談今日之火，乃伽藍之警省乎
GA009n0008_p0254a07║頑愚，非如來之自廢其大法也。威靈痛
GA009n0008_p0254a08║折之後，沙門之懲艾方深；叢林燬壞之
GA009n0008_p0255a01║餘，棟宇之𪔂新當亟。伏念名山道塲，度
GA009n0008_p0255a02║工力既極其浩大，則檀波喜捨，此功徳
GA009n0008_p0255a03║亦不比尋常。仰惟諸宰官居士、善男信
GA009n0008_p0255a04║女，其力圖之，幸甚！
GA009n0008_p0255a05║普陀山太子㙮下藏零牙志（有序）
GA009n0008_p0255a06║傅光宅（聊城人　御史）
GA009n0008_p0255a07║嘉靖初年，有南峯和尚過山東之靈巖寺，
GA009n0008_p0255a08║遺一齒，請僧轉呪，藏之㙮下；作〈零牙記〉，詞
GA009n0008_p0256a01║意精妙，大啟後學。余茲來南海，留三日，去
GA009n0008_p0256a02║而為風濤所阻，復𨑰山中。是日大病，夜深
GA009n0008_p0256a03║方愈。次日忽蟲食殘牙自落，余因法南峯
GA009n0008_p0256a04║和尚之㫖，且答大士攝受之恩，亦請僧轉
GA009n0008_p0256a05║呪，埋於㙮下。夫佛以四諦轉法輪，一法即
GA009n0008_p0256a06║萬法，無少無多；人以四大成色身，一體即
GA009n0008_p0256a07║全體，無二無別。且四大惟地大最難壞，而
GA009n0008_p0256a08║今乃先離之，乃無痛苦。若四大全離時，亦
GA009n0008_p0257a01║如此無痛苦，則於大法思過半矣，豈以早
GA009n0008_p0257a02║晚為計哉？此牙得藏寶地，依大士慈光，則
GA009n0008_p0257a03║我身心全體在光中也，因為之偈曰：
GA009n0008_p0257a04║一即一切一切一　此牙是我我是誰㙮前
GA009n0008_p0257a05║常浸菩提水　石上應長青蓮枝
GA009n0008_p0257a06║禮普陀大士偈
GA009n0008_p0257a07║釋傳燈
GA009n0008_p0257a08║稽首觀音　大悲之主我今說偈　畧讚所以
GA009n0008_p0258a01║所以者何　所謂三摩菩薩證入　常住寶陀
GA009n0008_p0258a02║寶陀山在　今之南海世界有壞　此山不毀
GA009n0008_p0258a03║山居世界　云何不壞誠由菩薩　心得自在
GA009n0008_p0258a04║心自在故　山亦堅固境即是心　迷亦成悟
GA009n0008_p0258a05║故菩薩身　坐紫竹林微風吹動　常演法音
GA009n0008_p0258a06║金沙布地　七寶為砌功徳之香　白華泛瑞
GA009n0008_p0258a07║青青楊柳　四時常有水盈淨瓶　塵不能垢
GA009n0008_p0258a08║潮音洞中　常顯神通出沒無礙　其由履空
GA009n0008_p0259a01║磐陀石上　毫光常放一切眾生　莫不仰望
GA009n0008_p0259a02║以仰望故　來者沿路為求菩薩　作彼依怙
GA009n0008_p0259a03║菩薩大聖　感無不應隨彼所求　惟願是聴
GA009n0008_p0259a04║欲演法音　先為現身十法界象　不出一心
GA009n0008_p0259a05║蓋此一心　具無量身此一一身　橫廣豎深
GA009n0008_p0259a06║此一分心　誰人不有眾生循聲　自生過咎
GA009n0008_p0259a07║菩薩妙智　不同於世從聞思脩　入三摩地
GA009n0008_p0259a08║無量劫中　證此圓通超世出世　異而復同
GA009n0008_p0260a01║以由同故　能覺迷悟眾生蒙此　遠離恐怖
GA009n0008_p0260a02║故菩薩身　或現千手無非示現　眾生本有
GA009n0008_p0260a03║於一一手　各有一眼眾生千現　亦復不减
GA009n0008_p0260a04║從此一千　增至八萬普令眾生　即心成辦
GA009n0008_p0260a05║蠢蠢之曹　各具塵勞即障顯徳　道固非遙
GA009n0008_p0260a06║既現身已　乃為說法大小偏圓　渡河之筏
GA009n0008_p0260a07║身而無身　說而無說澗畔松風　水中明月
GA009n0008_p0260a08║以無身故　無所不身高低嶽瀆　普現色身
GA009n0008_p0261a01║以無說故　無所不說遠近潮音　出廣長舌
GA009n0008_p0261a02║即此形聲　號曰普門我於日用　無不見聞
GA009n0008_p0261a03║惟願菩薩　令我開悟一超直入　妙莊嚴路
GA009n0008_p0261a04║釋傳如
GA009n0008_p0261a05║大悲觀世音　成就自在力於聲旋聞機　所
GA009n0008_p0261a06║亡聞性寂不啻泯前塵　能聞亦無住無住
GA009n0008_p0261a07║之覺空　空覺盡圓極圓極生滅滅　是成真
GA009n0008_p0261a08║實滅即滅演妙相　以入微塵國相由心妙
GA009n0008_p0262a01║故　無相無不相或現百千首　或現千萬臂
GA009n0008_p0262a02║所現目亦然　斯由本來具或在極樂國　輔
GA009n0008_p0262a03║佐無量壽或在堪忍界　亦佐於寂默釋尊
GA009n0008_p0262a04║已示滅　大士當何在南海中有山　其名小
GA009n0008_p0262a05║白華菩薩之妙身　現於山之上山奚名白
GA009n0008_p0262a06║華　菩薩名自在以白離諸染　自在無煩惱
GA009n0008_p0262a07║以離染污故　能現一切境以無煩惱故　能
GA009n0008_p0262a08║聖一切生故大士所證　身處或稱妙依正
GA009n0008_p0263a01║微妙故　乃所謂普門誰謂我無耳　出流正
GA009n0008_p0263a02║奔逸誰謂我無心　煩惱正擾亂誰謂我無
GA009n0008_p0263a03║處　所依皆染著展轉唯塵勞　曠劫沉障礙
GA009n0008_p0263a04║今唯大士歸　示我圓通境悔昔聲色迷　眼
GA009n0008_p0263a05║耳莫易地今於音云觀　所視亦非色知觀
GA009n0008_p0263a06║不住觀　是名觀世音了無住而住　是名觀
GA009n0008_p0263a07║自在
GA009n0008_p0263a08║補陀海潮寺開山大智禪師碑
GA009n0008_p0264a01║屠隆
GA009n0008_p0264a02║夫妙逹性宗，開智慧海，則解為朗炬；嚴淨
GA009n0008_p0264a03║佛事，入功徳林，則行為弘基。心炬不朗，則
GA009n0008_p0264a04║一切作為總屬人天有漏，何以燭理而爍
GA009n0008_p0264a05║羣昏？徳基不弘，則空虚見解徒騁棒喝機
GA009n0008_p0264a06║鋒，何以實脩而圓萬徳？是故局功行而體
GA009n0008_p0264a07║昧空寂，雖以梁武之廣造㙮度僧，見呵初
GA009n0008_p0264a08║祖；倚狂慧而行染污邪，雖以善星之解十
GA009n0008_p0265a01║二部藏，難免泥犂。經不云乎，理因頓悟，乗
GA009n0008_p0265a02║悟併消；事非頓除，因次第盡。三摩禪那，以
GA009n0008_p0265a03║為妙悟；六度萬行，以為莊嚴。是諸經之總
GA009n0008_p0265a04║持，千聖之密印也。末法眾生，明道者多，行
GA009n0008_p0265a05║道者少。少室師甞記之：邇者，世智辯聰，竄
GA009n0008_p0265a06║入聖解；盲鞭瞎棒，動託宗門。法師高登講
GA009n0008_p0265a07║座，戒行不持，而曰「吾舌吐蓮華，知人天之
GA009n0008_p0265a08║沾法雨」。縉紳沉身慾海，無業不作，而曰「我
GA009n0008_p0266a01║腹有貝葉，如慧日之消雪霜」。此適足揚韋
GA009n0008_p0266a02║馱之杵，奮北酆之筆爾。雲棲師作《崇行録》
GA009n0008_p0266a03║以救之，為慮深矣。補陀海潮寺住持大智
GA009n0008_p0266a04║禪師，靈心朗晳，戒徳孤高。披精進鎧，薰修
GA009n0008_p0266a05║翹勤於六時；建勇猛幢，功行加持於三寶。
GA009n0008_p0266a06║自幼嚴脩梵行，尊宿讓而傾心；亦以宿種
GA009n0008_p0266a07║善縁，道俗望而引領。曾興峩眉叢林，肅震
GA009n0008_p0266a08║旦之區；繼去鎣華雲水，寄巾瓶之迹。遂卓
GA009n0008_p0267a01║片石盖頂，巖霜裂膚。渴則飲海，饑則茹荼。
GA009n0008_p0267a02║砥行良苦，翹勤佛事。至徳不孤，歸者如市。
GA009n0008_p0267a03║遂營梵宮，遂奉大士；壯擬王居，麗如忉利。
GA009n0008_p0267a04║六時行功，僧徒翼翼；不肅而嚴，如守三尺。
GA009n0008_p0267a05║有威有儀，無怠無斁；戒壇清規，永可為式。
GA009n0008_p0267a06║一旦西逝，幢幡來迎；玉毫中見，蓮華上生。
GA009n0008_p0267a07║蛟龍夜泣，猿鶴哀鳴；師雖化矣，遺風故在。
GA009n0008_p0267a08║我瞻名山，僧規匪懈；松色經函，潮聲梵唄。
GA009n0008_p0268a01║和南禮佛，羯磨講戒；浩渺海壖，居然法界。
GA009n0008_p0268a02║二大士傳釋真一
GA009n0008_p0268a03║補陀潮音洞有二大士者，一現男子身，一
GA009n0008_p0268a04║現婦人身，面目黧黑，頭𩬊髼亂。萬曆三十
GA009n0008_p0268a05║三年，婦人以六月至山；男子禮九華，以十
GA009n0008_p0268a06║月至山。居於洞南之山頂石上，各以茅苫
GA009n0008_p0268a07║一蓬，高不過三尺。上漏下濕，匡坐其中，唯
GA009n0008_p0268a08║飲水茹蔬而已。人與之米，不辭；與之錢，亦
GA009n0008_p0269a01║不辭。有游衲至，竟散與之。或數日絕粒，亦
GA009n0008_p0269a02║不以為病。山中人以為丐者，莫之知也。余
GA009n0008_p0269a03║偕居士陳載卿夜至其所，默然與之坐，不
GA009n0008_p0269a04║通問訊，彼亦不驚。顧舉燈視之，惺然無昬
GA009n0008_p0269a05║睡狀。余始與之談，男子但笑而不言，婦人
GA009n0008_p0269a06║則隨叩隨答，不作道理會。而吐詞等，刀鋸
GA009n0008_p0269a07║莫可犯其鋒。問其姓名，則曰：「有甚姓名？」問
GA009n0008_p0269a08║其年紀，則曰：「有甚年紀？」問其何許人，則曰：
GA009n0008_p0270a01║「有何方所？」問其曾住何山，則曰：「住終南為
GA009n0008_p0270a02║久。」問其見何道理，則但曰：「眼見大海，耳聞
GA009n0008_p0270a03║風聲、雨聲、潮聲、鳥聲。」問其作何工夫，則曰：
GA009n0008_p0270a04║「有時想起觀世音，便念幾聲，餘則唯坐，坐
GA009n0008_p0270a05║中亦無甚做工夫處。」其言詞直捷如此，似
GA009n0008_p0270a06║胸中無一物者，余大駭之。春二月，人皆來
GA009n0008_p0270a07║謁洞，男女堵觀之曰：「汝軰各自安隱去，問
GA009n0008_p0270a08║我何為？」遂不見。