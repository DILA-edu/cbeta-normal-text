GA009n0008_p0271a01║普陀山志卷四
GA009n0008_p0271a02║庠生　管萬里　余詠　仝校
GA009n0008_p0271a03║事畧
GA009n0008_p0271a04║補陀洛迦山考
GA009n0008_p0271a05║元盛熙明（龜茲人）
GA009n0008_p0271a06║九州之山川具載於書傳，山海之詭竒亦
GA009n0008_p0271a07║見於圖記，其來尚矣。謹按：「補陀洛伽」者，蓋
GA009n0008_p0271a08║梵名也，華言「小白華」。《方廣華嚴》言善財第
GA009n0008_p0272a01║二十八叅，觀自在菩薩與諸大菩薩圍繞
GA009n0008_p0272a02║說法，蓋此地也，然世無知者。始自唐朝梵
GA009n0008_p0272a03║僧來覩神變，而補陀洛伽山之名遂傳焉。
GA009n0008_p0272a04║盤礴於東越之境，窅茫乎巨浸之中。石洞
GA009n0008_p0272a05║嵌巖，林巒清邃。有道者居之，而阿蘭若兆
GA009n0008_p0272a06║興焉。似非好竒探幽、乗桴浮槎者，罕能至
GA009n0008_p0272a07║也。惟我皇元，際天所覆，均被化育；梯航所
GA009n0008_p0272a08║及，靈跡悉著。至於茲山，瞻拜相繼，肹蠁昭
GA009n0008_p0273a01║答，不可勝紀矣。然圖志脫漏，言辭庸謬，四
GA009n0008_p0273a02║方何傳？㒒頃因謝病，偶在海濵，恭叩靈躅，
GA009n0008_p0273a03║旁搜經籍。首集自在之功徳，繼攷洞宇之
GA009n0008_p0273a04║勝槩。若夫由心所見，光景斯彰，因縁有待，
GA009n0008_p0273a05║廟㙮興建，具載於篇。能遊目者，不起於坐，
GA009n0008_p0273a06║飛神於大方之外。當知清淨光明，廣大悲
GA009n0008_p0273a07║心，與菩薩無二。推惻𨼆之端，躬行於日用
GA009n0008_p0273a08║之間，非徒空言也。倘欲南詢，亦必問津於
GA009n0008_p0274a01║此；而與善財同乗般若慈舟，共逹毘盧性
GA009n0008_p0274a02║境；入海印之三昧，證大悲之法門；圓解脫
GA009n0008_p0274a03║之深因，滿普賢之願海。普令法界含生盡
GA009n0008_p0274a04║登菩提彼岸者，豈虚謬哉！
GA009n0008_p0274a05║自在功徳品
GA009n0008_p0274a06║釋典所載菩薩名號，如恒河沙數，不可勝
GA009n0008_p0274a07║計。惟觀自在，洋洋赫赫，功徳獨顯乎世間。
GA009n0008_p0274a08║凡遇厄難，竭誠稱念，稽首請命，亦徃徃如
GA009n0008_p0275a01║影響。誠由行願弘深，大悲無礙之力也。廣
GA009n0008_p0275a02║如藏教，今畧陳之。梵云「阿哩耶婆盧吉帝」，
GA009n0008_p0275a03║此云「聖觀世音」。又梵云「阿縛盧枳帝濕伐
GA009n0008_p0275a04║羅」，此云「觀自在」。諸經所稱，或單云「觀世音」，
GA009n0008_p0275a05║或云「觀自在」，或兼云「觀音自在」。《觀音三昧
GA009n0008_p0275a06║經》及《大悲經》、《悲華》諸經說：「此菩薩久已成
GA009n0008_p0275a07║佛，號正法明如來。」又云：「後成正覺，號徧出
GA009n0008_p0275a08║一切光明功徳山王如來。」
GA009n0008_p0276a01║《楞嚴經》云：「觀世音菩薩言：『我昔於無數恒
GA009n0008_p0276a02║河沙劫，有佛出現，名觀世音，教我從聞思
GA009n0008_p0276a03║修入三摩地，於聞中入流亡所。所入既寂，
GA009n0008_p0276a04║動靜二相了然不生。如是漸增，聞所聞盡，
GA009n0008_p0276a05║盡聞不住；覺所覺空，空覺極圓；空所空滅，
GA009n0008_p0276a06║生滅既滅；寂滅現前，忽然超越世出世間，
GA009n0008_p0276a07║十方圓明。上合十方諸佛本覺妙心，同一
GA009n0008_p0276a08║慈力；下合十方一切六道眾生，同一悲仰。
GA009n0008_p0277a01║由於供養觀音如來，蒙授如幻聞薰聞修
GA009n0008_p0277a02║金剛三昧，身成三十二應，入諸國土。所謂
GA009n0008_p0277a03║佛身、獨覺、縁覺、聲聞、梵王、帝釋、自在天、大
GA009n0008_p0277a04║自在天、天大將軍、四天王及天王太子、人
GA009n0008_p0277a05║王、長者、居士、宰官、婆羅門、比丘、比丘尼、優
GA009n0008_p0277a06║婆塞、優婆夷、女主、童男、童女、天、龍、藥叉、乾
GA009n0008_p0277a07║闥婆、阿修羅、緊那羅、摩呼羅伽、人、非人等，
GA009n0008_p0277a08║我於彼前，皆現其身，而為說法，令其成就，
GA009n0008_p0278a01║令諸眾生獲十四種無畏功徳。彼佛嘆我
GA009n0008_p0278a02║善得圓通法門，授記我「觀世音」號，由我
GA009n0008_p0278a03║觀想十方圓明故，觀音名徧十方界。』」
GA009n0008_p0278a04║《法華經》云：「若有眾生受諸苦惱，一心稱觀
GA009n0008_p0278a05║世音菩薩名號，即得解脫。若水火雷電、龍
GA009n0008_p0278a06║蛇惡獸、夜叉羅剎、王難枷鎻、軍陣怨賊，諸
GA009n0008_p0278a07║難之中，能施無畏；於苦惱死厄，能作依怙；
GA009n0008_p0278a08║現三十二身，隨𩔗說法。地獄、鬼、畜生，生老
GA009n0008_p0279a01║病死苦，以漸悉令滅。」
GA009n0008_p0279a02║《大悲心總持經》云：「若有誦持大悲呪者，即
GA009n0008_p0279a03║滅百千億劫生死重罪，不墮惡趣。臨命終
GA009n0008_p0279a04║時，十方諸佛皆來授手，隨願徃生諸淨土
GA009n0008_p0279a05║中。能獲無量等持辯才，解脫八難，滅除三
GA009n0008_p0279a06║毒。一切所求無不成就。」大悲總持具載別
GA009n0008_p0279a07║本。
GA009n0008_p0279a08║藏教密乗經中所載，觀自在菩薩為蓮華
GA009n0008_p0280a01║部主，現諸神變。忿怒則稱馬首明王，救度
GA009n0008_p0280a02║則聖多羅尊，滿諸願則大准提尊及如意
GA009n0008_p0280a03║輪王、不空罥索，乃至師子吼并毘俱胝、一
GA009n0008_p0280a04║髻、青項、白衣、葉衣、千首、千臂，皆有儀軌，真
GA009n0008_p0280a05║言畧舉其名。若西天未譯番本，師傳本續
GA009n0008_p0280a06║真言要門，未易悉究。
GA009n0008_p0280a07║今上即位之初，聖師大寳葛嚕麻尼自西
GA009n0008_p0280a08║域來京師。解行高深，福慧具足。明通三世，
GA009n0008_p0281a01║闡揚一乗；同自在之慈悲，宣六字之神力。
GA009n0008_p0281a02║上自宮庭王臣，下及士庻，均蒙法施，靈感
GA009n0008_p0281a03║實多，不可備録。將非大士之應化者乎？然
GA009n0008_p0281a04║江南未之聞也，故畧紀其實。若六字呪，師
GA009n0008_p0281a05║所常誦：
GA009n0008_p0281a06║唵嘛呢叭𠺗吽。
GA009n0008_p0281a07║◇◇◇◇◇◇。
GA009n0008_p0281a08║功徳具在《莊嚴寳王經》。
GA009n0008_p0282a01║洞宇封域品
GA009n0008_p0282a02║世傳蓬萊、方丈，若弱水中，非飛仙莫能到。
GA009n0008_p0282a03║昔秦王、漢武窮年遠討，勞神苦體，卒如捕
GA009n0008_p0282a04║風追影，終不得其涯涘。今小白華山，距四
GA009n0008_p0282a05║明不遠，為聖賢託跡之地；石林水府，神光
GA009n0008_p0282a06║瑞像。雖在驚濤駭浪之間，航海乗風，刻日
GA009n0008_p0282a07║可至，故特舉其勝槩如左。《昌國志》云：「昌國
GA009n0008_p0282a08║州在東大海西，星紀之次，在牽牛婺女分
GA009n0008_p0283a01║野。昔夏少康封庻子於越；至句踐滅吳獲
GA009n0008_p0283a02║夫差，欲使居甬東百家。」杜預云：「句章，東海
GA009n0008_p0283a03║中洲也。」《國語》以為甬句東。今州有甬東村
GA009n0008_p0283a04║是也。由秦歷漢，屬鄮縣。唐開元廿六年，以
GA009n0008_p0283a05║鄮縣置明州，領縣四。翁山，今之昌國也。五
GA009n0008_p0283a06║代後，改鄮為鄞，則又屬鄞。宋熙寧間，創縣
GA009n0008_p0283a07║為昌國，東控日本，北接登萊，南亘甌閩，西
GA009n0008_p0283a08║通吳會，實海中之巨障。皇元至元十五年，
GA009n0008_p0284a01║陞縣為州。寳陀寺在州之東海梅岑山，世
GA009n0008_p0284a02║傳梅福煉丹之所，釋所言「東大洋海，西紫
GA009n0008_p0284a03║竹栴林」者是也。自四明陸行東九十餘里，
GA009n0008_p0284a04║過穿山渡至大榭，再經嵩子渡至昌國州，
GA009n0008_p0284a05║陸行七十里，沈家門一渡至山，周圍僅百
GA009n0008_p0284a06║里許，環繞大海。馮高望昌國諸山，𨼆𨼆如
GA009n0008_p0284a07║青螺，東極微茫無際，日月出沒；上下若鑑，
GA009n0008_p0284a08║微風時來；雷轟雪湧，竒絕孤逈，非復塵世
GA009n0008_p0285a01║也。山茶樹高數丈，丹葩滿枝，猶珊瑚林。水
GA009n0008_p0285a02║僊紫蓀，芳菲滿地；金沙玉礫，的落璀璨。潮
GA009n0008_p0285a03║音洞，菩薩示現之所，去寺三里，至洞皆黃
GA009n0008_p0285a04║沙。石洞巉巖，瞰海四顧無畔岸，人跡不及。
GA009n0008_p0285a05║洞上有穴如天窓，下屬洞前。舊有石橋橫
GA009n0008_p0285a06║亘，可以瞻禮，今崩廢。善財洞，在潮音洞右，
GA009n0008_p0285a07║亦祥異顯現。巖石有罅，峭峻蹙逼，中窅叵
GA009n0008_p0285a08║測。其外則石崖壁立，泉溜如珠不涸，謂之
GA009n0008_p0286a01║「菩薩泉」。瓶罌盛貯，以洗目疾。磐陀石，平廣，
GA009n0008_p0286a02║上坐百餘人，下瞰大海。五更，遠見扶桑五
GA009n0008_p0286a03║色光𤼵，項有一輪極大，從海涌出，真竒觀
GA009n0008_p0286a04║也。三摩地，在寺西偏，登山由此。有亭曰「極
GA009n0008_p0286a05║清淨」，嘉木森秀，清泉甘冽，亂石錯出，有聳
GA009n0008_p0286a06║立者、踞伏者，竒詭萬狀。真歇菴，在寺後山
GA009n0008_p0286a07║深處。真歇了禪師修道菴中，後圓寂立㙮。
GA009n0008_p0286a08║無畏石，在真歇菴前，突然方廣，然峻不可
GA009n0008_p0287a01║陟。獅子巖，在無畏石側，形如獅踞。左，玉趣
GA009n0008_p0287a02║峯，靈鷲峯，觀音峯。
GA009n0008_p0287a03║感應祥異品
GA009n0008_p0287a04║嘗讀《楞嚴》，謂世間曠野深山聖道塲地，皆
GA009n0008_p0287a05║阿羅漢所住持，故世間麄人所不能見。是
GA009n0008_p0287a06║山是梵僧啟其端，而始知大士之宮宅，其
GA009n0008_p0287a07║信然乎哉？或因風濤怖懼而致禱，或好事
GA009n0008_p0287a08║尋幽而有遇；使者銜命，至誠所格；緇素夙
GA009n0008_p0288a01║縁，目擊道存，如鏡中像、水中月，皆有清淨
GA009n0008_p0288a02║心現，徃徃不同。自昔多失紀録，今姑存一
GA009n0008_p0288a03║二，俟來者繼述焉。唐大中有梵僧來洞前
GA009n0008_p0288a04║燔十指，指盡，親見大士說法，授與七寳石，
GA009n0008_p0288a05║靈感遂啟，始結茅居。日本僧惠鍔從五臺
GA009n0008_p0288a06║山得菩薩像，將還國，抵礁石，舟不能動。望
GA009n0008_p0288a07║潮音洞默叩，得逹岸，乃以像舍於洞側。張
GA009n0008_p0288a08║氏家屢睹神異，遂舍居作觀音院。郡將聞
GA009n0008_p0289a01║之，迎像入城，為民祈福。未幾，有僧，不知何
GA009n0008_p0289a02║許人，索嘉木，扃戶刻之。彌月像成，僧不知
GA009n0008_p0289a03║所在。所奉菩薩像即此也。元豐中，謁者王
GA009n0008_p0289a04║舜封使三韓，遇風濤，大龜負舟，惶怖致禱。
GA009n0008_p0289a05║忽睹金色晃耀，現滿月相；珠瓔粲然，出自
GA009n0008_p0289a06║巖洞。龜沒舟行，泊還，以上聞，始錫寺額曰
GA009n0008_p0289a07║「觀音寳陀」。自是海東諸夷，如三韓、日本扶
GA009n0008_p0289a08║桑、阿黎、占城、渤海數百國，雄商鉅舶繇此
GA009n0008_p0290a01║取道放洋，凡遇風波寇盜，望山歸命，即得
GA009n0008_p0290a02║消散，感應頗多。崇寧間，戶部待郎劉逵、給
GA009n0008_p0290a03║事中吳栻使高麗。及還，自羣山島經四晝
GA009n0008_p0290a04║夜，月黑霧翳，海面𡨕蒙，不知向所。舟師大
GA009n0008_p0290a05║怖，遙叩寳陀。未幾，神光滿海，四屬如晝，歷
GA009n0008_p0290a06║見招寳山，遂得登岸。宋給事中黃龜年恭
GA009n0008_p0290a07║禮洞前，親睹大士紫金自在相朗然坐石
GA009n0008_p0290a08║上，偕遊老稚俱見，備作讃頌。紹興戊辰三
GA009n0008_p0291a01║月望，鄱陽程休甫、四明史浩至此，翌蚤詣
GA009n0008_p0291a02║潮音洞，寂無所睹，炷香供茶，盞浮花瑞。歸
GA009n0008_p0291a03║寺食訖，晡時再至洞門，俯伏苔磴，凝睇嶔
GA009n0008_p0291a04║空，惟亂石纍纍，興盡欲𨑰。有僧指曰：「巖頂
GA009n0008_p0291a05║有竇，可以下瞰。」攀縁而上，瞻顧之際，瑞相
GA009n0008_p0291a06║忽現，金色照耀，眉目瞭然。二人所見不異，
GA009n0008_p0291a07║惟浩更睹雙齒潔白如玉。於是慶快，用書
GA009n0008_p0291a08║於壁，庻幾來者觀此無疲，不以一至不見
GA009n0008_p0292a01║而遂已也。又傳，史衛王彌遠見茶樹上示
GA009n0008_p0292a02║一目，蓋二十年相業之䜟也。咸淳丙寅三
GA009n0008_p0292a03║月，范大尉以目疾，遣子致禱洞下，無所遇，
GA009n0008_p0292a04║汲泉歸，洗目既愈，復命子來謝。洞左大士
GA009n0008_p0292a05║全現，淡烟披拂，猶隔碧紗。繼徃善財洞，童
GA009n0008_p0292a06║子忽現，大士亦現，縞衣縹帶，珠瓔交錯，精
GA009n0008_p0292a07║神顧盻，如將示語。紹定庚寅十月，慶元昌
GA009n0008_p0292a08║國監胡煒登大士橋，禮潮音洞，倐現火明，
GA009n0008_p0293a01║左則月蓋長者與童子並立，一僧居右；師
GA009n0008_p0293a02║子盤旋，兩目如電。及至善財巖，童子再現，
GA009n0008_p0293a03║黛眉粉面，寳蓋珠鬘，森列于前。旁現一㙮，
GA009n0008_p0293a04║晶彩煥𤼵。眾僧曰：「我等雲集，歷年未睹，今
GA009n0008_p0293a05║承恩力，共覿色相。」遂刻山圖于石，以示悠
GA009n0008_p0293a06║久。嘉定歲，僧修者所祝大士栴檀像偶毀，
GA009n0008_p0293a07║亡一指，心甚懊惋。後於洞前波間浮一花，
GA009n0008_p0293a08║視之，乃向失像指，眾尤異之。淳祐連歲苦
GA009n0008_p0294a01║旱，制帥顏頤仲禱雨洞中，大士并童子喜
GA009n0008_p0294a02║悅出迎，自是隨求輙應。皇元至元十三年
GA009n0008_p0294a03║丙子六月，丞相伯顏定江南，部帥哈喇歹
GA009n0008_p0294a04║來謁洞下，杳無所見，乃張弓引矢，射洞而
GA009n0008_p0294a05║廽。及登海舟，蓮花滿洋，遂驚異悔謝。徐見
GA009n0008_p0294a06║白衣大士并童子像，於是施財，莊嚴像設，
GA009n0008_p0294a07║并搆殿於洞上。大徳五年，集賢學士張蓬
GA009n0008_p0294a08║山奉㫖祝釐潮音洞，見大士相好，彷彿在
GA009n0008_p0295a01║洞壁。次至善財洞，童子焂現，頂上瑞靄中，
GA009n0008_p0295a02║大士再現，寳冠瓔珞，手執楊枝，碧玻璃椀，
GA009n0008_p0295a03║獲法大神衛翊其前。久之，如風中烟，漸向
GA009n0008_p0295a04║銷沒；但祥光滿洞，如靄霞暎月。見數尊小
GA009n0008_p0295a05║佛，作禮慰快而去。致和元年戊辰四月，御
GA009n0008_p0295a06║史中丞曹立承上命降香幣，至洞求現。忽
GA009n0008_p0295a07║見白衣現相，瓔珞被體。次及善財洞，童子
GA009n0008_p0295a08║螺髻素服，合掌如生。適以候潮未行，再叩
GA009n0008_p0296a01║再現，而善財洞大士亦在。童子鞠躬，眉目
GA009n0008_p0296a02║如畫；七寳瓔珞明潔可數，羣從悉見。嘗詢
GA009n0008_p0296a03║諸耆老，云：「自昔遊者，至今為盛。若夫西域
GA009n0008_p0296a04║名師、王公貴人，備極精誠，有睹白衣禪定，
GA009n0008_p0296a05║或冠珮莊嚴，或千首臂，或坐立異相。有眉
GA009n0008_p0296a06║目儼若，親承于咫尺；或景像縹[緲-目+耳]，若瞻對
GA009n0008_p0296a07║乎繪素。至有羅漢長者，童子天龍，前後翊
GA009n0008_p0296a08║從；寳瓶蓮花，森列乎海波；頻伽鸚鵡，飛翔
GA009n0008_p0297a01║於香靄。共見如一，或獨見非常，變化示現，
GA009n0008_p0297a02║殊不可詰。若夫竭力遠來，罔遇恍惚，常居
GA009n0008_p0297a03║其境，終不得瞻望餘光者亦多有之。」
GA009n0008_p0297a04║興建沿革品
GA009n0008_p0297a05║海嶠孤絕，蛟龍呵護，自非遺世高蹈者鮮
GA009n0008_p0297a06║能棲息也。草茅以為廬，朮芝以為食。歲月
GA009n0008_p0297a07║既久，輝光煥𤼵，致感王臣之崇重，士民之
GA009n0008_p0297a08║歸仰，大其宮室，廣其田疇，以養其徒侶；修
GA009n0008_p0298a01║習至道，將與山川增重，𦔳益風化於無窮
GA009n0008_p0298a02║也。梁貞明二年，日本僧惠鍔首創觀音院
GA009n0008_p0298a03║在梅岑山之隂。宋元豐三年，王舜封使三
GA009n0008_p0298a04║韓，遇風濤有感，以事上聞，賜額曰「寳陀觀
GA009n0008_p0298a05║音寺」；置田積糧，安眾修道，歲許度一僧。紹
GA009n0008_p0298a06║興元年辛亥，真歇禪師清了，自長蘆南遊，
GA009n0008_p0298a07║浮海至此，結菴山椒，扁曰「海岸孤絕禪林」。
GA009n0008_p0298a08║英秀多依之，郡請于朝，易律為禪。嘉定三
GA009n0008_p0299a01║年庚午八月，大風雨，圓通殿摧。住山徳韶
GA009n0008_p0299a02║言於朝，賜錢萬緡，七年殿成。潮音洞無措
GA009n0008_p0299a03║足地，鑿石架橋，凡六年。御書「圓通寳殿」、「大
GA009n0008_p0299a04║士橋」以賜，建龍章閣以藏之，植杉十萬。是
GA009n0008_p0299a05║時，有田五百六十七畆，山千六百七畆。是
GA009n0008_p0299a06║年，丞相史彌遠承父志，捨財莊嚴殿宇，廊
GA009n0008_p0299a07║𢈔備具，香燈供養。上聞，賜宸翰，并金襴衣、
GA009n0008_p0299a08║銀鉢、碼碯數珠、松鹿錦旛。陳帥機施錢二
GA009n0008_p0300a01║百六萬，置長明燈。淳祐八年戊申，制帥顏
GA009n0008_p0300a02║頥仲禱雨有感，施錢二萬，米五十石，置長
GA009n0008_p0300a03║生庫接待莊，仍請于朝，免租役。皇元大徳
GA009n0008_p0300a04║二年戊戌春，中宮命內侍李英降香，修繕
GA009n0008_p0300a05║寺宇像設。明年春，宿衛孛羅奉㫖降香，賜
GA009n0008_p0300a06║金百兩；命江浙省臣董其事，一新棟宇。供
GA009n0008_p0300a07║嚴之具，金碧璀璨。四年春，遣使魏也先等
GA009n0008_p0300a08║飯僧轉經。及歸，以玉琢聖像獻。五年，復遣
GA009n0008_p0301a01║太出齎綵幡緘香，降內帑二十緡，建演法
GA009n0008_p0301a02║堂，益修從宇；俾浙省割官田二千畆供僧，
GA009n0008_p0301a03║於正、五、九月諷誦祈禱，特頒璽書護持。自
GA009n0008_p0301a04║是祝香齎賜，歲以為常。𠡠翰林直學士劉
GA009n0008_p0301a05║賡製文，集賢直學士趙孟頫書丹刻石，以
GA009n0008_p0301a06║彰聖化。皇慶二年冬，皇太后遣使法華奴
GA009n0008_p0301a07║等降香，賜主僧袈裟，飯十方僧，𠡠浙省賜
GA009n0008_p0301a08║鈔八百六十八錠，買田三頃，以給佛燈長
GA009n0008_p0302a01║明。泰定四年夏，中宮遣中政同知帖閭賜
GA009n0008_p0302a02║鈔千錠、僧衣百八、黃金織文幡、金綵綺帛
GA009n0008_p0302a03║等，供聖飯僧。買田二頃二十六畆，以其入
GA009n0008_p0302a04║供營繕。致和元年四月，中丞曹立降香幣
GA009n0008_p0302a05║及鈔百錠。元統二年，宣讓王施鈔千錠，建
GA009n0008_p0302a06║石㙮，高九丈六尺。至順二年，江西之萬安
GA009n0008_p0302a07║陳覺和率眾化財，凡八載，範銅為大士像，
GA009n0008_p0302a08║佛千尊，鐘磬幡蓋供具，今置閣上。我朝列
GA009n0008_p0303a01║聖相承，信崇佛法，遣使錫予，實不能備記。
GA009n0008_p0303a02║今上踐位以來，尤加尊異，祝香集福，以錫
GA009n0008_p0303a03║下民，絡繹不絕。武林西山上天竺寺，自昔
GA009n0008_p0303a04║相傳，海上浮香木、現光瑞，因刻為觀音自
GA009n0008_p0303a05║在菩薩像，多現祥異，士民歸嚮。自春至冬，
GA009n0008_p0303a06║焚香叩禮，雨暘急難，感應如響，積有年矣。
GA009n0008_p0303a07║至正二十年，杭城薦罹兵燹，西山寺宇盡
GA009n0008_p0303a08║毀，聖像不知所在，眾共追慕。丞相太尉開
GA009n0008_p0304a01║府康里公出金旁求，乃於草莾中得之。遂
GA009n0008_p0304a02║卜日，齋戒徒跣，率僚佐士庻，自北關門恭
GA009n0008_p0304a03║迎。聖像安奉於今丞相公所建清平山之
GA009n0008_p0304a04║西天寺中。時聖像上大放光明，照耀雲漢，
GA009n0008_p0304a05║分為三道：其一遠屬東方，若嚮補陀山者；
GA009n0008_p0304a06║其一屬上天竺寺；其一徑屬今西天寺。一
GA009n0008_p0304a07║時咸覩，益加敬仰焉。大都薊州之境，控接
GA009n0008_p0304a08║檀州有霧靈山，山谷高深，林巒清邃，古昔
GA009n0008_p0305a01║相傳為菩薩道塲。山之上下，舊有寺宇；每
GA009n0008_p0305a02║歲，士庶敬禮求現，常有綿雲起自谷中，潔
GA009n0008_p0305a03║白彌滿，凝蔽天日；或變琉璃境界空洞一
GA009n0008_p0305a04║碧，次現蒲萄纍纍遍布。光暎遠近，忽見白
GA009n0008_p0305a05║衣端正之像，凌空而立，鮮見面目。然亦徃
GA009n0008_p0305a06║徃或黑夜有燈，或如列宿，或如爟火，聯暉
GA009n0008_p0305a07║接燄，凌空遠來，殊不可測。山頂寒甚，澗有
GA009n0008_p0305a08║泉水，起落應潮，傳云潜通大海也。㒒甞遊
GA009n0008_p0306a01║五臺山，從礙哩室利師獲聆番本《補陀洛
GA009n0008_p0306a02║伽山行程記》。始自西竺，至葛剌拶迦羅國
GA009n0008_p0306a03║有靈㙮。當晝夜遶道叩禮，自有告以道里
GA009n0008_p0306a04║方所，乃可前進。中間歷羅剎鬼國，誘以聲
GA009n0008_p0306a05║色飲食，慎勿犯之；及種種魔礙之所，但勇
GA009n0008_p0306a06║徃毋退。復遇寳池，獲飲甘露，身力增倍，儵
GA009n0008_p0306a07║踐勝境，亦莫貪戀，一心徑徃。漸近聖地，當
GA009n0008_p0306a08║有馬首金剛遠來迎導，至于下巖，聖多羅
GA009n0008_p0307a01║尊攝受慰喻。然後詣巖中，紫竹栴檀，森鬱
GA009n0008_p0307a02║交䕃，流泉清潔，纖草如茵；菩薩充滿，觀自
GA009n0008_p0307a03║在菩薩常住其中，天龍圍繞。行者至此，蒙
GA009n0008_p0307a04║宣妙法，即得開悟。凡有所求，依願圓滿。此
GA009n0008_p0307a05║其大畧，不能具録。以是考之，則决非凡境，
GA009n0008_p0307a06║豈造次所能至哉？似非此地比擬也。後至
GA009n0008_p0307a07║四明，屢有邀予同遊補陀山者，心竊疑之，
GA009n0008_p0307a08║不果徃也。一夕，忽夢有人謂曰：「經不云乎，
GA009n0008_p0308a01║菩薩善應諸方所。蓋眾生信心之所向，即
GA009n0008_p0308a02║菩薩應身之所在。猶掘井見泉，然泉無不
GA009n0008_p0308a03║在。况此洞，神變自在，靈迹夙著，非可以凡
GA009n0008_p0308a04║情度量也。」既覺而嘆曰：「嗟夫！諸佛住處，名
GA009n0008_p0308a05║常寂光，遍周沙界，本絕思議，何徃而非菩
GA009n0008_p0308a06║薩之境界哉？斷無疑矣！」既集成傳，附以天
GA009n0008_p0308a07║竺、霧靈事跡，并以舊聞。庻顯非同非異，無
GA009n0008_p0308a08║別無斷，用祛來者之惑也。
GA009n0008_p0309a01║補陀洛伽山在東粵之大海中。望扶桑
GA009n0008_p0309a02║日輪，湧出水底，咫尺間，金光絢赫，五色
GA009n0008_p0309a03║敷瑩，煥爛心目。泰山日觀，不足竒也。大
GA009n0008_p0309a04║士觀音坐此道塲。自其始興迄今，無片
GA009n0008_p0309a05║文𨾏字紀録，以𡸁考證。間有之，亦不過
GA009n0008_p0309a06║述其脩崇土木，侈其壯麗，昭其寵光耳。
GA009n0008_p0309a07║龜茲盛熙明氏既來遊息，即其事為文，
GA009n0008_p0309a08║中具四品。其第一品以梵語譯華言，言
GA009n0008_p0310a01║菩薩功徳也。第二品以山川地里言，言
GA009n0008_p0310a02║竒蹤勝槩也。至於三、四，則以歷代官民
GA009n0008_p0310a03║祈籲靈異應感，與夫今朝之祝釐賚予
GA009n0008_p0310a04║言，言所崇信莊嚴也。熙明自乃祖乃父，
GA009n0008_p0310a05║主居西域，世與佛隣，善誦佛書，深逹梵
GA009n0008_p0310a06║語。故於《楞伽》秘密之典，傳習小白華之
GA009n0008_p0310a07║事，不啻若自其口出；矧於身親炙之，而
GA009n0008_p0310a08║不敷揚演說其詳乎？余甞至正乙未之
GA009n0008_p0311a01║冬十月初六督漕回還，海舶順風至其
GA009n0008_p0311a02║地。是日海氣肅澄，天光雲影，上下涵虚。
GA009n0008_p0311a03║見大士白衣相於潮音洞，與人間畫幘
GA009n0008_p0311a04║者無異；又見大將軍身與羅漢身於洞
GA009n0008_p0311a05║口石壁上。一時羣從所見又各不同。慨
GA009n0008_p0311a06║嘆顧瞻，罔生憎慢。若玉蘭瓊芝之芳馥，
GA009n0008_p0311a07║異香竒羽之翔鳴，與夫島嶼之玲瓏，烟
GA009n0008_p0311a08║霞之縹[緲-目+耳]。人事非罕，而遊塵野馬之蹟
GA009n0008_p0312a01║亦所希有。况近地有號安期鄉、蓬萊都
GA009n0008_p0312a02║者，景物歷歷可翫。意者，秦皇、漢武為聲
GA009n0008_p0312a03║聞所誤。倘得見之，亦何有海上別為神
GA009n0008_p0312a04║仙之求耶？熙明所述為不誣。住山僧睿
GA009n0008_p0312a05║上人以其傳來請誌，是亦東南一偉觀
GA009n0008_p0312a06║也，故以書遺之。天台劉仁本題
GA009n0008_p0312a07║附：舊志序
GA009n0008_p0312a08║夫泥垣之教，西教也。過去莊嚴古佛破
GA009n0008_p0313a01║暗滅𡨕、覺迷拯溺，茫昧邈綿，莫得考鏡
GA009n0008_p0313a02║矣！迨自周昭王瑕時，世尊生於迦毘羅
GA009n0008_p0313a03║國，離家淨飯，脩行彌樓，遍歷苦行，成無
GA009n0008_p0313a04║上道，普度三界，為天人師。入滅以來，析
GA009n0008_p0313a05║栴檀木，香別性同；分崑崙源，𣲖殊波一。
GA009n0008_p0313a06║然止教行天竺，東土未聞。西教東流，則
GA009n0008_p0313a07║自漢明帝始。帝感金人示夢，日輪飛空。
GA009n0008_p0313a08║傅毅采史蘇之石函，闡西方之聖諦。而
GA009n0008_p0314a01║摩騰、法蘭，首從月氏來集闕下，駝經白
GA009n0008_p0314a02║馬，獻像優填。王侯貴戚而下，稽首十地，
GA009n0008_p0314a03║皈心三寳。霞蔚雲蒸，踉蹌恐後。則中國
GA009n0008_p0314a04║之知信向覺皇，實自漢明𤼵之也。觀世
GA009n0008_p0314a05║音菩薩者，過去正法明如來，實與釋迦
GA009n0008_p0314a06║齊肩。以聞思修入三摩地，以大悲因地
GA009n0008_p0314a07║證如來果。以聞思故，號曰觀音；以大悲
GA009n0008_p0314a08║故，𤼵弘誓願。欲以普度閻浮眾生苦惱，
GA009n0008_p0315a01║於是與釋迦同時應化；授記釋迦，圓通
GA009n0008_p0315a02║第一。而退處菩薩權位，妙脫情塵，智周
GA009n0008_p0315a03║沙界，事理無礙，機相盡融。三千大千中，
GA009n0008_p0315a04║有億萬蠛蠓呈形，形亡不見；有億萬蠛
GA009n0008_p0315a05║蠓𤼵聲，聲亡不聞。因物現身，身身惟一；
GA009n0008_p0315a06║隨機說法，法法俱圓。菩薩無身，因物有
GA009n0008_p0315a07║身，是名大身；菩薩無法，隨機有法，是名
GA009n0008_p0315a08║大法。有億萬物，有億萬身，而其究身物
GA009n0008_p0316a01║兩空，求一身了不可得；有億萬機，有億
GA009n0008_p0316a02║萬法，而其究機法兩空，求一法了不可
GA009n0008_p0316a03║得。不可得身，是故有身，以眾生身為身；
GA009n0008_p0316a04║不可得法，是故有法，以眾生法為法。眾
GA009n0008_p0316a05║生惟其有身，是以無身；眾生惟其有法，
GA009n0008_p0316a06║是以無法。法與身融，非法非身，亦法亦
GA009n0008_p0316a07║身；身與法融，非身非法，亦身亦法。是故
GA009n0008_p0316a08║世音亦菩薩音，菩薩音亦世音。音者亦
GA009n0008_p0317a01║形，形者亦音；觀者亦聴，聴者亦觀。何以
GA009n0008_p0317a02║故？眾生以眼觀形，以耳聴音。以眼觀形，
GA009n0008_p0317a03║觀不隔垣；以耳聴音，聴不掩耳，有障礙
GA009n0008_p0317a04║故。菩薩形融於音，音融於形；耳融於目，
GA009n0008_p0317a05║目融於耳；觀融於聴，聴融於觀。觀，亦非
GA009n0008_p0317a06║耳亦非目；聴，亦非目亦非耳。耳遇音則
GA009n0008_p0317a07║聴，遇形則觀，而要非任耳；目遇形則觀，
GA009n0008_p0317a08║遇音則聴，而要非任目。形亦名觀，音亦
GA009n0008_p0318a01║名觀，觀無所觀；音亦名聴，形亦名聴，聴
GA009n0008_p0318a02║無所聴，無障礙故。谷之受響，因谷有響，
GA009n0008_p0318a03║響不谷起；鏡之受形，因鏡有形，形不鏡
GA009n0008_p0318a04║出。般若現於萬縁，不泊於萬縁；萬縁行
GA009n0008_p0318a05║於般若，不累於般若。佛言圓通如是。如
GA009n0008_p0318a06║是以圓通故，是以華嚴甘露，七寳林中，
GA009n0008_p0318a07║白衣光藏，慈悲靈感，西來大聖，清淨海
GA009n0008_p0318a08║眾，天香妙香，廣月宮中，藏王慶信，晶日
GA009n0008_p0319a01║八難，西天洋海，清淨座立，清涼寳海，廣
GA009n0008_p0319a02║慶倖願，寳揚惠德，華嚴海眾，吉祥海月，
GA009n0008_p0319a03║清涼寳山，寳陀大悲等，隨時立號。而佛、
GA009n0008_p0319a04║菩薩、梵王、帝釋、天身、天大將軍、毘沙門、
GA009n0008_p0319a05║小王身、長者、居士、宰官、㜑羅門、比丘、比
GA009n0008_p0319a06║丘尼、優婆塞、優㜑夷、天、龍、夜叉、乾闥婆、
GA009n0008_p0319a07║阿脩羅、迦樓羅、緊那羅、摩睺羅伽等，亦
GA009n0008_p0319a08║隨物現身。經言寳陀，即補陀也。震旦國
GA009n0008_p0320a01║中三大道塲，西峩眉以普賢，北五臺以
GA009n0008_p0320a02║文殊，而我東海補陀以觀世音。西北距
GA009n0008_p0320a03║佛國不遠，道法漸摩，近而且易；東海僻
GA009n0008_p0320a04║在穼阻，聲迹荒遐。眾生久苦沉淪，薰染
GA009n0008_p0320a05║五濁，如來重愍之。茲觀世音之開化補
GA009n0008_p0320a06║陀，津梁娑竭，良有以也。峩眉、五臺深峭
GA009n0008_p0320a07║雄㧞，秀甲齊州；而補陀獨立大瀛海中
GA009n0008_p0320a08║孤絕處，尤為竒特。善信航海朝謁大士，
GA009n0008_p0321a01║肩駢趾錯。無論中華，即天竺梵僧，亦徃
GA009n0008_p0321a02║單瓢𨾏履，間關而至，殆無虚日。而吾鄉
GA009n0008_p0321a03║士大夫顧反畏風波，罕登涉者。海上文
GA009n0008_p0321a04║人，恒標勝靈區，詫竒五岳，託之竹素，而
GA009n0008_p0321a05║補陀一志獨闕焉。乃使大教壅閼，外道
GA009n0008_p0321a06║喧豗，則何貴操筦綴文者哉？開府侯大
GA009n0008_p0321a07║將軍乃謀之兵使者劉公、郡大夫龍公，
GA009n0008_p0321a08║纂修《補陀志》。爰尊
GA009n0008_p0322a01║今上奉
GA009n0008_p0322a02║聖母命頒賜藏經、制敕及
GA009n0008_p0322a03║御製序文，冠諸簡端。而圖繪山海巖洞、殿
GA009n0008_p0322a04║宇形勝；次弟裒集古今名賢制作，彚為
GA009n0008_p0322a05║一書。復属道民刪定，乃為稍削舊詩之
GA009n0008_p0322a06║俚謬，增入時賢之合作者若干篇。復以
GA009n0008_p0322a07║道民所自為記頌韻語附焉。三君子之
GA009n0008_p0322a08║闡揚教典，開迪愚矇，厥功不細。詎維山
GA009n0008_p0323a01║靈海若忻豫？亦如來之所印可也。萬曆
GA009n0008_p0323a02║己丑春，弢光居士屠隆和南譔
GA009n0008_p0323a03║流沙以西，有崑崙縣圃；之罘以東，有蓬
GA009n0008_p0323a04║萊三山。赤縣神州，名洞天福地者，難可
GA009n0008_p0323a05║僂指；大都為仙靈託跡，以青兕班麟、瑞
GA009n0008_p0323a06║草神芝勝，獨東海補陀稱道塲。昔襄城
GA009n0008_p0323a07║鼎湖，迹肇軒后；包山洞庭，秘𤼵龍威。柱
GA009n0008_p0323a08║下著竅妙于五千文，為萬古丹中王，宣
GA009n0008_p0324a01║尼以猶龍讃之。清虚沖舉之學，實自此
GA009n0008_p0324a02║昌明焉。維時固不聞有能仁氏之教也；
GA009n0008_p0324a03║有之，亦迦毘身毒彼國自為奉行爾。西
GA009n0008_p0324a04║京之東漸流震旦，其道以超脫為貴，以
GA009n0008_p0324a05║空寂為宗。盡取世界一切事物槌破之，
GA009n0008_p0324a06║歸之幻妄；而獨露靈明，謂之見性。吾儒
GA009n0008_p0324a07║者固甞昌言排之，而高明特逹之士，徃
GA009n0008_p0324a08║徃褰裳染指焉。則何故？士方苦世法跼
GA009n0008_p0325a01║蹐，而一聞擺落之言，即豁焉如縛者之
GA009n0008_p0325a02║得釋；士方苦世涂炎囂，而一領清淨之
GA009n0008_p0325a03║㫖，即灑焉如暍夫之飲氷。蓋佛惟以擺
GA009n0008_p0325a04║落為宗，士之近擺落者易入也；佛惟以
GA009n0008_p0325a05║清淨為㫖，士之近清淨者易入也。匪惟
GA009n0008_p0325a06║無妨于儒，亦足𦔳儒教之所不及。議者
GA009n0008_p0325a07║或病其有體無用，不知儒有儒之體用，
GA009n0008_p0325a08║佛有佛之體用。佛以辟支獨覺為小乗
GA009n0008_p0326a01║禪，而其究要諸廣濟普度，固非偏枯全
GA009n0008_p0326a02║無補世教者。世之排佛，徒罪其持戒不
GA009n0008_p0326a03║煞、殘體燔肢，以為惑世傷教，此特佛之
GA009n0008_p0326a04║皮毛爾；其精者在清虚宏遠，故我教所
GA009n0008_p0326a05║不廢。通儒偉人，以吾儒之道理物宰身，
GA009n0008_p0326a06║而以佛氏之道繕性歸真，亦何不可哉？
GA009n0008_p0326a07║此我
GA009n0008_p0326a08║皇上握符御世、闡教明道之意也。大哉
GA009n0008_p0327a01║王言：「刑賞所及，權衡制之；刑賞所不及，善
GA009n0008_p0327a02║法牗之。生成之表，別有陶冶矣！」補陀洛
GA009n0008_p0327a03║伽乃觀世音大士道塲，山孤懸大瀛海
GA009n0008_p0327a04║中，空闊逈絕，秀甲神州。一躋覽其上，輙
GA009n0008_p0327a05║有馮虚御風、超越塵𡏖之想。不侫猥叨
GA009n0008_p0327a06║職事，仰宣
GA009n0008_p0327a07║皇上清淨、奉道、開化徳意，而下以牗俗淳
GA009n0008_p0327a08║風者，守臣責也。若夫儒佛之理之精者，
GA009n0008_p0328a01║不侫惡能知？則敬以俟當世之大叅同
GA009n0008_p0328a02║君子焉。萬曆己丑仲春日，巡視海道．浙
GA009n0008_p0328a03║江按察司副使．前刑科右給事中．皖城
GA009n0008_p0328a04║劉尚志記
GA009n0008_p0328a05║昔太宰嚭問於孔子曰：「夫子聖人歟？」對
GA009n0008_p0328a06║曰：「丘愽識強記，非聖人也。」問：「三王聖人
GA009n0008_p0328a07║歟？」對曰：「三王善用智勇，聖非丘所知。」又
GA009n0008_p0328a08║問：「五帝聖人歟？」對曰：「五帝善用仁義，聖
GA009n0008_p0329a01║非丘所知。」「然則三皇聖人歟？」對曰：「三皇
GA009n0008_p0329a02║善用時，聖亦非丘所知。」太宰大駭曰：「然
GA009n0008_p0329a03║則孰為聖人乎？」孔子動容有間，曰：「丘聞
GA009n0008_p0329a04║西方有大聖人者焉，不治而不亂，不言
GA009n0008_p0329a05║而自信，不化而自行，蕩蕩乎人無能名
GA009n0008_p0329a06║焉。」此謂佛也！夫自眾生覆於無明，溺於
GA009n0008_p0329a07║愛水，妄想顛倒，作諸惡業，漸遠涅槃之
GA009n0008_p0329a08║山，永淪生死之海。佛為興慈運悲，㧞苦
GA009n0008_p0330a01║與樂，則𠡠諸大菩薩，隨佛眉間白光所
GA009n0008_p0330a02║照、神通天眼所視之處，同加攝受覆護，
GA009n0008_p0330a03║救濟拯接，使一切眾生共成佛道而後
GA009n0008_p0330a04║已。是佛其主宰，而菩薩者為之佐使者
GA009n0008_p0330a05║也。猶中國有君，而三公九卿、百執事，則
GA009n0008_p0330a06║行君之令而致之民者也。予甞翻閱慈
GA009n0008_p0330a07║悲懴法，諸大菩薩如文殊、普賢、無邊
GA009n0008_p0330a08║身、觀世音等，皆佛所𠡠使眾生所，囑累中，
GA009n0008_p0331a01║惟無邊身與觀世音常證常現，而觀音
GA009n0008_p0331a02║尤為聞聲濟苦。《楞嚴經》云：昔無數恒河
GA009n0008_p0331a03║沙刼，有佛出世，名觀世音。是觀世音久
GA009n0008_p0331a04║已成佛號，第其深心主於大慈大悲，弘
GA009n0008_p0331a05║誓期於救苦救難，故觀音名遍十方界，
GA009n0008_p0331a06║十方界尤所歸依。而今補陀洛伽山為
GA009n0008_p0331a07║善財第二十八叅，觀自在菩薩與諸天
GA009n0008_p0331a08║神王說法處也。余令定海，常見朝禮茲
GA009n0008_p0332a01║山者，毋論我震旦中人，即邊島夷酋，罔
GA009n0008_p0332a02║不歸命。其間有直心正念、起殷重心、生
GA009n0008_p0332a03║難遭想，輙蒙大士現身說法授記。其或
GA009n0008_p0332a04║機縁下劣，心志懈怠，而欲希放光現瑞，
GA009n0008_p0332a05║終不可得。昔城東老母，與佛同生，俱在
GA009n0008_p0332a06║一處而不能見紫磨金相。當知菩薩善
GA009n0008_p0332a07║應諸方所，盖眾生信心之所向，即菩薩
GA009n0008_p0332a08║應身之所在。何必補陀？又何必不補陀？
GA009n0008_p0333a01║萬曆己丑孟冬日，定海令清源汪應泰
GA009n0008_p0333a02║譔
GA009n0008_p0333a03║勝國時，盛熙明氏以西域之裔，深通秘
GA009n0008_p0333a04║密之典，廼著《補陀洛伽山傳》，分為四品。
GA009n0008_p0333a05║由是菩薩之功徳，山川之竒勝，與夫歷
GA009n0008_p0333a06║代祈籲祝釐之虔，應感靈瑞之異，彰彰
GA009n0008_p0333a07║較著矣。然而卷帙陿小，流傳未布，使天
GA009n0008_p0333a08║下通都大邑，道里遼曠，嚮慕而不可至
GA009n0008_p0334a01║者，卒弗獲一展卷而臥遊焉。且今之叢
GA009n0008_p0334a02║林，自徃年倭亂之後，廢而復興，已非昔
GA009n0008_p0334a03║日之舊，其沿革又不可以無志也。余不
GA009n0008_p0334a04║倿，承乏來浙，涉歷海洋，首謁大士於補
GA009n0008_p0334a05║陀。周覽之餘，問之寺僧：「山有志乎？」始出
GA009n0008_p0334a06║熈明著傳，則紙敝墨濡，幾成蠹簡矣。蓋
GA009n0008_p0334a07║熈明至今已二百三十餘年，其四品所
GA009n0008_p0334a08║載亦大都爾。入我
GA009n0008_p0335a01║明來，香火益崇，著述益富，迄今無有紹熈
GA009n0008_p0335a02║明而為之傳者。余喟然曰：「名山巨剎，既
GA009n0008_p0335a03║不可無載述以示于世；况今
GA009n0008_p0335a04║聖母慈聖皇太后刊印藏經，而我
GA009n0008_p0335a05║皇上純孝承志，𠡠遣內使齎經降香，來
GA009n0008_p0335a06║錫寳陀。余既勒之貞珉，與茲山並峙矣。」
GA009n0008_p0335a07║於是謀志乗於海憲潜山劉公，公以屬
GA009n0008_p0335a08║之郡大夫武陵龍公，曰：「必儀部屠長卿
GA009n0008_p0336a01║先生也。」乃就而請業焉。不數時，彚次成
GA009n0008_p0336a02║帙，以授侯生繼高，不侫輙復申一言于
GA009n0008_p0336a03║末簡。夫後世之儒者，諱不言佛；若戎臣
GA009n0008_p0336a04║武士，又輙謂威克厥愛，與慈悲之㫖弗
GA009n0008_p0336a05║𩔗。以愚思之，佛之大端，以慈悲為體，以
GA009n0008_p0336a06║化導為用，其要使人人趨善而背惡爾。
GA009n0008_p0336a07║孟子曰：「以不忍人之心，行不忍人之政。」
GA009n0008_p0336a08║非慈悲之謂乎？孔子曰：「己欲立而立人，
GA009n0008_p0337a01║己欲逹而逹人。」非化導之謂乎？余，武人
GA009n0008_p0337a02║也，麄鄙弗學，顧平日耳剽先生長者之
GA009n0008_p0337a03║言，而有味乎慈悲化導之㫖，况睹
GA009n0008_p0337a04║熈明盛典，而樂觀此志之成也哉！茲歲仲
GA009n0008_p0337a05║春，余督哨海洋，舟過補陀，肅謁大士，禱
GA009n0008_p0337a06║曰：「我佛靈赫，尚克相余，俾我師貞吉，少
GA009n0008_p0337a07║效尺寸，以上報
GA009n0008_p0337a08║天子。」未幾，倭奴竊𤼵，窺我邊界。
GA009n0008_p0338a01║皇威丕震，我是以有花腦、浪岡之捷。謂非
GA009n0008_p0338a02║大士默相之功可乎？志成，適有此役，因
GA009n0008_p0338a03║并記之。萬曆己丑夏五月既望，鎮守總
GA009n0008_p0338a04║兵官雲間侯繼高譔
GA009n0008_p0338a05║甬東山水古蹟記
GA009n0008_p0338a06║元吳萊
GA009n0008_p0338a07║昌國，古會稽海東洲也。東控三韓、日本，
GA009n0008_p0338a08║北抵登萊、淮泗，南至慶元城三百五里。
GA009n0008_p0339a01║泰定元年六月，自慶元桃花渡覔舟而
GA009n0008_p0339a02║東，海際山童無草木，或小槿如筯，輙刈
GA009n0008_p0339a03║以鬻鹽戶。東偪海有招寳山，或云他處
GA009n0008_p0339a04║見山有異氣，疑下有寳；或云東夷以海
GA009n0008_p0339a05║貨來互市，必泊此山。山故有砲臺，曾就
GA009n0008_p0339a06║臺蹠弩射夷人，洞船猶入地尺。又別作
GA009n0008_p0339a07║大筒曳鐵鏁江水，夷船猝不得入。前至
GA009n0008_p0339a08║峽口，恠石嵌險離立，南曰金雞，北曰虎
GA009n0008_p0340a01║蹲。又前則為蛟門，浹東浪激，或大如五
GA009n0008_p0340a02║斗石甕，躍入空中，却墮下碎為零雨；或
GA009n0008_p0340a03║遠如雪山氷岸，挾風力，作聲勢，崩擁舟，
GA009n0008_p0340a04║蕩蕩與之上下。一僧云：此特其小小者
GA009n0008_p0340a05║耳；秋風一作，海水又壯，排空觸岸，杳不
GA009n0008_p0340a06║辯舟楫。獨㠶檣上指，潮東上，風西來，水
GA009n0008_p0340a07║相鬪，舟不能咫尺；一撞礁石，且靡解不
GA009n0008_p0340a08║可支持。又前則為三山，大洋山多磁石，
GA009n0008_p0341a01║舟板釘鐵，或近山，則膠掣不動。昌國境
GA009n0008_p0341a02║中多大山，四面皆海，人家頗居篁竹蘆
GA009n0008_p0341a03║葦間，或散在沙㠗，非舟不相徃來。田種
GA009n0008_p0341a04║少，𩔗入海捕魚，蝤蛑、水母、彈塗、桀步，腥
GA009n0008_p0341a05║涎褻味逆人鼻口，歲或仰榖他邦。東從
GA009n0008_p0341a06║舟山過赤嶼，轉入外洋，望岝峉山，山出
GA009n0008_p0341a07║白艾，地多蛇。東到梅岑山，梅子真煉藥
GA009n0008_p0341a08║處。梵書稱「補陀洛伽山」也，華言「小白華
GA009n0008_p0342a01║山」。自山東行，西折為潮音洞。洞瞰海外，
GA009n0008_p0342a02║𡽡中裂大石，壁紫黑，旁罅而兩岐；亂石
GA009n0008_p0342a03║如斷圭，積伏蟠結。怒潮聳擊，晝夜作魚
GA009n0008_p0342a04║龍嘯吼聲。又西則為善財洞，峭石嚙足，
GA009n0008_p0342a05║泉流滲滴，懸纏不斷。前入海數百步有
GA009n0008_p0342a06║礁，土人云：曾有老僧秉燭行洞穴，且半
GA009n0008_p0342a07║里，山石合。一竅有光，大如盤盂。側首睨
GA009n0008_p0342a08║之，寛引潔白，非水非土，遠不辯涯際。又
GA009n0008_p0343a01║自山北轉，得磐陀石山。麄恠益高，疊石
GA009n0008_p0343a02║如峌。東望窅窅，想像高麗日本如在雲
GA009n0008_p0343a03║霧蒼茫中。日初出，大如米篩。薄雲掩蔽，
GA009n0008_p0343a04║空水弄影，恍若鋪金僧伽黎衣，或見或
GA009n0008_p0343a05║滅。南望桃花、馬秦諸山，嵌空刻露，屹立
GA009n0008_p0343a06║巨浸，如山疊太湖。靈壁不着寸土尺樹，
GA009n0008_p0343a07║天然可愛。東南望東霍山，山多大樹，徐
GA009n0008_p0343a08║市住舟于此。土人云：自東霍轉而北行，
GA009n0008_p0344a01║盡昌國北界，有蓬萊山。眾山四圍峙立，
GA009n0008_p0344a02║旋繞小嶼，屹如千丈樓臺。而中處又有
GA009n0008_p0344a03║紫霞洞，與山為隣。中畔通明，方如大車
GA009n0008_p0344a04║之輿。潮水一退，人可入。或云，人不可到。
GA009n0008_p0344a05║𨼆𨼆有神仙題墨，漫不能辯。又有沙山，
GA009n0008_p0344a06║細沙所積。海日照之有芒，手攫則霏屑
GA009n0008_p0344a07║下漸成窪穴。潮過又補，終不少損。旁有
GA009n0008_p0344a08║石龍，蒼白角爪，鱗鬣皆具。蜿蜒跨宣，亘
GA009n0008_p0345a01║三十里，舟經其下。西轉別為洋山，中多
GA009n0008_p0345a02║大魚。又北則為胊山、岱山、石蘭山，魚鹽
GA009n0008_p0345a03║者所聚。又自北而南，則為徐偃王戰洋。
GA009n0008_p0345a04║世言偃王既敗，不之彭城而之越，棄玉
GA009n0008_p0345a05║几案于會稽之水。又南則為黃公墓。黃
GA009n0008_p0345a06║公，赤刀壓虎不行為虎所食者也。夫昌
GA009n0008_p0345a07║國本〈禹貢〉島夷，後乃屬越，曰甬勾東。越
GA009n0008_p0345a08║王句踐欲使放吳王夫差居之，然不至
GA009n0008_p0346a01║也。海中之山，安期、羨門之屬，或避秦亂
GA009n0008_p0346a02║至此，方士時未深入。或云王山在山底，
GA009n0008_p0346a03║故稱入會稽者為入東海。抱朴子亦云：
GA009n0008_p0346a04║「古仙者之樂，登名山為上；海中大島如
GA009n0008_p0346a05║會稽之東翁洲者次之。」今昌國也。八月
GA009n0008_p0346a06║自昌國回，姑録山海竒絕處，明晋人之
GA009n0008_p0346a07║不妄。時一展玩宗少文臥遊不是過矣。
GA009n0008_p0346a08║昌國州寳陀寺記
GA009n0008_p0347a01║劉賡（翰林學士）
GA009n0008_p0347a02║國家自世祖奄有四海，凢名山大川，仙
GA009n0008_p0347a03║釋所託以神其教者，朴桓新弊，畢乗興
GA009n0008_p0347a04║運；鉅剎珠庭，天降地湧。蓋於以揚前人
GA009n0008_p0347a05║之休光，衍萬世之慶澤。浙東慶元之昌
GA009n0008_p0347a06║國，有山名補陀洛伽者，竒巒複嶂，幽洞
GA009n0008_p0347a07║靈巖，錯立層出。奔波駭浪之中，潮汐吞
GA009n0008_p0347a08║吐，烟霞變幻；虬龍黿鼉，蜿蜒呵護。《華嚴
GA009n0008_p0348a01║經》所謂善財二十八叅、觀音菩薩與諸
GA009n0008_p0348a02║大菩薩圍繞說法，此即其地也。寺曰寳
GA009n0008_p0348a03║陀，創始於宋元豐間。爾時靈蹟率隨縁
GA009n0008_p0348a04║影嚮，示現香花，與五臺、峩眉道塲實𩔗；
GA009n0008_p0348a05║而旱潦風濤之禱，響答為尤捷。其在東
GA009n0008_p0348a06║南，故是佛法一大海會；亡論遐邇卑尊，
GA009n0008_p0348a07║靡不皈依瞻仰。皇后福徳日盛，一念中
GA009n0008_p0348a08║間無慮皆佛事。乃大徳二年春，特命中
GA009n0008_p0349a01║御府臣李英驛降御所祝香。使還，再命
GA009n0008_p0349a02║修繕其像設。之于明年春，宿衛臣孛羅
GA009n0008_p0349a03║等再馳祝香；內出中金百兩，𩛙江浙行
GA009n0008_p0349a04║中書省，遣寮吏同涖其役。又明年春，宿
GA009n0008_p0349a05║衛臣魏也先、太出三馳祝香，御命飯僧，
GA009n0008_p0349a06║周閱具典。竣事，寺之長僧如智津其徒
GA009n0008_p0349a07║言：「孜奉玉琢菩薩瑞相，表上內庭，以便
GA009n0008_p0349a08║瞻禮。」具歸美報。今年春，仍命太出偕李
GA009n0008_p0350a01║鐵木兒不花、魏也先持五綵旛旌，祐祝
GA009n0008_p0350a02║香以徃，莊嚴其法筵。又出內寳幣二千
GA009n0008_p0350a03║緡，即其寺治演法之堂，暨廬舍之圮腐
GA009n0008_p0350a04║殘剝者。又𩛙行中書省，捐土田之在官
GA009n0008_p0350a05║者二十頃，畀之，益其徒食。俾每歲以建
GA009n0008_p0350a06║寅、午、戌月，諷誦祈禱。又下璽書，復其凡
GA009n0008_p0350a07║隸寳陀者。非寳陀者，禁其毋得怙以匿
GA009n0008_p0350a08║冐。如智亦因得被袈裟。內庭傳瑞流恩，
GA009n0008_p0351a01║曾無虚歲。至是命中正院傳命翰林臣，
GA009n0008_p0351a02║裨用文字而刻貞石，以垂永久。臣謹銓
GA009n0008_p0351a03║次如右。切謂象教之來中土，雖顯晦靡
GA009n0008_p0351a04║常；其所獲驗，亦不專係夫崇奉敬怠。陛
GA009n0008_p0351a05║下以寛簡而治民，殿下以慈祥而佐理，
GA009n0008_p0351a06║與徃聖覺皇同符共貫，是宜圓精薦釐，
GA009n0008_p0351a07║方祈效祉。至若金湯迦維，亦曰我國家
GA009n0008_p0351a08║之常事。其所以迓續延洪之道，自有大
GA009n0008_p0352a01║本大原在也。因明其所在而繫之以詩
GA009n0008_p0352a02║曰：
GA009n0008_p0352a03║皇元混一　其仁如天好生惡殺　慈視竺
GA009n0008_p0352a04║乾帝繩祖武　仁守大寳曰臨曰御　書循
GA009n0008_p0352a05║堯道后嗣徽音　所寳惟慈力行萬善　念
GA009n0008_p0352a06║茲在茲繄我補陀　法云真際白衣如來
GA009n0008_p0352a07║　東漸南被如來大智　無古無今慧日滿
GA009n0008_p0352a08║月　無不照臨天開崇因　祠香歲致應復
GA009n0008_p0353a01║為感　匪除匪亟布金檀幣　即而招提舊
GA009n0008_p0353a02║仍新就　離立翬飛僧智衣陳　如來照晰
GA009n0008_p0353a03║玉琢妙嚴　象其光潔補陀非遙　浙水之
GA009n0008_p0353a04║東法身圓對　奚必梵宮教㫖崇之　勝旛
GA009n0008_p0353a05║是錫申畫沃腴　益其香積俾勤梵唄　為
GA009n0008_p0353a06║國禱祈斂時五福　教賜靡私誕降璽書
GA009n0008_p0353a07║　以鎮以護山河大地　等為樂土恩徳新
GA009n0008_p0353a08║覃　震耀無前帝仁后慈　億萬斯年惟觀
GA009n0008_p0354a01║自在　非聞非見圓通融性　神光畢現優
GA009n0008_p0354a02║曇鉢花　瑞應孔彰皇圖釋網　相為無疆
GA009n0008_p0354a03║詞臣承命　頌述其職揆厥本原　懋昭大
GA009n0008_p0354a04║徳
GA009n0008_p0354a05║皇明
GA009n0008_p0354a06║魯王補陀山碑記
GA009n0008_p0354a07║神州之內有三大山，為震旦佛國，曰峩
GA009n0008_p0354a08║眉，曰五臺，曰洛伽。而洛伽獨在東南鉅
GA009n0008_p0355a01║海中，為觀音大士現真聖界。鴻波怒濤，
GA009n0008_p0355a02║萬里極目。寰中自垂髫黃髮，赤鬚白足，
GA009n0008_p0355a03║罔不擔躡聚糧，梯危絕徼，奔走香火者。
GA009n0008_p0355a04║而大士靈真玄鑒，隨力大小、縁厚薄、誠
GA009n0008_p0355a05║淺深輙應之。蓮花寳蓋，玉節珠幢，時時
GA009n0008_p0355a06║見雲濤中。或洞壑巖岫，恍惚出沒，靈異
GA009n0008_p0355a07║萬狀。以故見者、傳聞者、思至者、結茅來
GA009n0008_p0355a08║者，繭足欲一覿大士聖祕，拯萬劫之迷
GA009n0008_p0356a01║途，闢無方之朗照。歲丙戌，
GA009n0008_p0356a02║仁聖皇太后、
GA009n0008_p0356a03║慈聖皇太后拱念靈庥，賜經一藏，遣中人
GA009n0008_p0356a04║齎送海上。而
GA009n0008_p0356a05║皇上復為文，明著
GA009n0008_p0356a06║聖母至意，碑勒在寺。予不敏，蓋督慕之，廼
GA009n0008_p0356a07║無由一望洋而禮，而歲輙致米飯大眾。
GA009n0008_p0356a08║近復鑄赤金像一座，重三十石，送新殿
GA009n0008_p0357a01║敬祝。嗟夫！觀音力鴻鉅周浹，大極須彌，
GA009n0008_p0357a02║小入蠁曶。顧予何人，敢以一念邀惠大
GA009n0008_p0357a03║雄力哉？唯
GA009n0008_p0357a04║聖母厚徳載物，
GA009n0008_p0357a05║皇上玄祐彌天；大士實隂隲之，禔福海內。
GA009n0008_p0357a06║予譬飲河知滿，戴
GA009n0008_p0357a07║天思報，天何言哉？寺僧真表有戒行，其詣
GA009n0008_p0357a08║京恭謝，亦過予，予甚噐之。夫天下事大不
GA009n0008_p0358a01║偶，明州故三佛地，而補陀復
GA009n0008_p0358a02║賜經顯於天下，光於萬世。予與表何幸躬
GA009n0008_p0358a03║逢，遂畧記其事，以告後來。萬曆十五年
GA009n0008_p0358a04║丁亥十月孟冬立石
GA009n0008_p0358a05║重修補陀山寳陀禪寺記
GA009n0008_p0358a06║汪鏜（鄞人　禮部尚書）
GA009n0008_p0358a07║明郡，當溟渤之會，其東屬邑曰定海。補
GA009n0008_p0358a08║陀山在定海外二百餘里，遠望滄茫杳
GA009n0008_p0359a01║靄，𨼆見明滅，如鳶鳧帖帖伏水中。佛書
GA009n0008_p0359a02║稱「補陀洛伽山，海岸孤絕處」是也。或云
GA009n0008_p0359a03║「梅岑山」，即子真煉藥處，因以名焉。今皆
GA009n0008_p0359a04║不可考矣。自山東行，西折為潮音洞，廼
GA009n0008_p0359a05║觀音大士現化之地。石壁中裂，傍罅兩
GA009n0008_p0359a06║岐。又西為善財洞，石齒齒不容足。縁崖
GA009n0008_p0359a07║泉滲滴，若垂纓不斷。前入海數尋有礁，
GA009n0008_p0359a08║突起如瓶爐狀。又自山北轉，得磐石巖。
GA009n0008_p0360a01║頂上有竇，可以下瞰。海天孤闊，洞府幽
GA009n0008_p0360a02║深；波濤際空，茫無畔岸；烟霧晝𡨕，四景
GA009n0008_p0360a03║若一；倒影凌虚，排雲御風。誠上聖之窟
GA009n0008_p0360a04║宅，而非塵寰俗界所可彷彿者也。昔梁
GA009n0008_p0360a05║貞明間，日本僧惠鍔得觀音瑞相於五
GA009n0008_p0360a06║臺山，將迎歸本國。舟抵新螺礁，蓮花當
GA009n0008_p0360a07║洋，舟蔽不前。鍔禱之曰：「是我國無縁見
GA009n0008_p0360a08║佛，當從何所立建精藍？」有頃舟行，泊于
GA009n0008_p0361a01║潮音洞，遂於此地創建梵宇，馮依佛乘。
GA009n0008_p0361a02║宋元豐間，賜「寳陀寺」額。歷代因之，崇尚
GA009n0008_p0361a03║不廢。至我國朝，益加尊禮，世百千年休
GA009n0008_p0361a04║祥蒙賴，於戱盛矣哉！維我觀音大士，通
GA009n0008_p0361a05║明圓覺，神應變化；運慈悲定慧，以闡教
GA009n0008_p0361a06║利生、開迷救苦。竒功妙道，不可殫述。故
GA009n0008_p0361a07║能使千百萬億人，無貴賤賢愚，無遠近
GA009n0008_p0361a08║大小，起心歸向，開口誦念，合掌恭敬，焚
GA009n0008_p0362a01║香頂禮。四方善士及緇羽軰，每於春月，
GA009n0008_p0362a02║即洞中叅禮求現。而王侯妃嬪，貴戚貂
GA009n0008_p0362a03║璫，薦金寳以致誠，懴悔愆以祈宥。使者
GA009n0008_p0362a04║冠蓋，相屬於道。然乗筏渡海，觸犯風濤，
GA009n0008_p0362a05║竟無濡足之患，而為觀音必相之，則證
GA009n0008_p0362a06║應從可識矣。甞聞故老說，補陀佛屢著
GA009n0008_p0362a07║靈異，凡我眾生意念精虔，徃徃聖像放
GA009n0008_p0362a08║光，金色身照耀天日；青蓮擁瑞，天樂𤼵
GA009n0008_p0363a01║音；金橋矗空，祥烏繞樹；百靈秘恠，恍惚
GA009n0008_p0363a02║呈露；隨剎現身，形不可測識，亦異矣。嘉
GA009n0008_p0363a03║靖癸丑，島夷犯順，㨿為巢穴；軒搆摧圮，
GA009n0008_p0363a04║緇錫解散。
GA009n0008_p0363a05║國朝𠡠賜碑文俱斷裂，仆海中。所僅存者
GA009n0008_p0363a06║獨聖壽寺、琉璃、無梁等殿。而梵音虚𡧯、
GA009n0008_p0363a07║鼎蒙塵蕪者垂數年。然教不終否，有五
GA009n0008_p0363a08║臺龍樹寺僧真松，北遊來京師，聞其事
GA009n0008_p0364a01║于禮部。時宮保大學士養齋嚴公為大
GA009n0008_p0364a02║宗伯，亟下其議于郡縣，俾給劄住管，崇
GA009n0008_p0364a03║奉香火，而演律儀，以資景福。靈山勝會，
GA009n0008_p0364a04║一旦光復，非我嚴公道𢍆百靈、徳兼三
GA009n0008_p0364a05║教，其能洽和幽明、興舉廢墜有如是哉？
GA009n0008_p0364a06║維時我郡侯太恒吳公、總戎草堂劉公，
GA009n0008_p0364a07║相與恊賛規畫，次第修舉。一號令之餘，
GA009n0008_p0364a08║而改觀易聴矣。適御馬監太監松菴馬
GA009n0008_p0365a01║公景慕名山，起心𤼵願，廼範金成佛，綉
GA009n0008_p0365a02║綵結旛，不惜重資，歸誠于佛。一時輻輳，
GA009n0008_p0365a03║增重叢林，豈非事有待而化有縁邪？而
GA009n0008_p0365a04║謂我觀音佛法力𡨕𦔳，神功默相，誠不
GA009n0008_p0365a05║誣也。闡茲靈異，普濟羣生，其俾我四方
GA009n0008_p0365a06║息警，雨暘時若，災厲不興，物生蕃阜；環
GA009n0008_p0365a07║海內外，斷惡修善，佑我邦家，用臻康乂。
GA009n0008_p0365a08║則百千萬年永賴洪庥，酬徳報恩者寧
GA009n0008_p0366a01║有紀極耶？鏜生長海濵，習聞靈蹟，且身
GA009n0008_p0366a02║享康寧，濫竽祿位。母氏年踰大耋，高堂
GA009n0008_p0366a03║無恙。藉此福徳，敢忘厥自？故因真松之
GA009n0008_p0366a04║請，不諱鄙陋，為文以紀其事，而復系之
GA009n0008_p0366a05║以詩曰：
GA009n0008_p0366a06║縹[緲-目+耳]靈山　嵯峨蹟石廻抱滄溟　吞吐潮
GA009n0008_p0366a07║汐石洞峭深　瓊泉滴瀝𤕤氣飛揚　囂塵
GA009n0008_p0366a08║斷隔佛祖壇塲　天神窟宅昔我觀音　來
GA009n0008_p0367a01║自五臺覩茲靈境　息駕徘徊梵宮夜厰
GA009n0008_p0367a02║　寳剎朝開金容璀璨　廣樂喧豗星繁電
GA009n0008_p0367a03║瓅　倐徃忽來自昔稱竒　於今為烈貝影
GA009n0008_p0367a04║扶踈　蘭缸明滅百千萬人　無論愚哲向
GA009n0008_p0367a05║山歸禮　噀水致潔蠢爾醜夷　㨿為巢穴
GA009n0008_p0367a06║几席荒凉　棟宇摧裂道無終否　感則必
GA009n0008_p0367a07║通𡖖士恊吉　上下和同垂增雲搆　弘闡
GA009n0008_p0367a08║佛風燕還舊壘　僧依故宮光復盛美　伊
GA009n0008_p0368a01║誰之功維我觀音　慈悲成性我願眾生
GA009n0008_p0368a02║　咸歸清淨聖壽綿延　帝圖昌盛默佑隂
GA009n0008_p0368a03║扶　永綏吉慶勝水名山　萬年輝映小子
GA009n0008_p0368a04║顓蒙　稽首歌詠
GA009n0008_p0368a05║補陀洛伽山記
GA009n0008_p0368a06║屠隆
GA009n0008_p0368a07║東海補陀洛伽山者，震旦中國第一大
GA009n0008_p0368a08║道塲也。釋言「海岸孤絕之地」，又言「東大
GA009n0008_p0369a01║洋海西紫竹栴林」。《華嚴》言「善財第二十
GA009n0008_p0369a02║八叅，觀自在菩薩圍繞說法」，蓋此地也。
GA009n0008_p0369a03║華言「小白華山」，又云即「梅岑山」，廼梅子
GA009n0008_p0369a04║真煉藥處。東海甬句東，並海翁洲；北界
GA009n0008_p0369a05║山東登萊、之罘，接三神山、十洲諸島。安
GA009n0008_p0369a06║期、羨門飛仙羽人咸在。而洛伽佛道塲，
GA009n0008_p0369a07║遠摽釋典，開朗宣揭，則自唐大中間梵
GA009n0008_p0369a08║僧來爇指感現始。由明州城桃花津，六
GA009n0008_p0370a01║十里至候濤山下，是為海門。東航海抵
GA009n0008_p0370a02║翁洲洛伽山，周圍百里，四際無岸，孤懸
GA009n0008_p0370a03║海中。赤縣神州不復記憶置在何處。穢
GA009n0008_p0370a04║土刼濁，邈焉隔絕。雖屬閻浮，亦造物之
GA009n0008_p0370a05║所以別立清涼界也。遠近諸山，大者如
GA009n0008_p0370a06║拳，小者如栗。三韓、日本島國，青螺一抹，
GA009n0008_p0370a07║杳靄烟際，乍有乍無。微風不動，天鏡涵
GA009n0008_p0370a08║空，澄碧萬里。海鳬𪅱鳿，低飛亂鳴。驚飈
GA009n0008_p0371a01║下撞，洪濤上舂。銀山雪屋，簸蕩天地。五
GA009n0008_p0371a02║更望日出扶桑，巨若車輪，赤若丹砂。忽
GA009n0008_p0371a03║從海底湧起，赭光萬道，散射海水，奛鮮
GA009n0008_p0371a04║煜霅，晃耀心目。吳淵頴謂「空水弄影，恍
GA009n0008_p0371a05║若鋪金僧伽黎衣」，尤極形容，竒哉觀也。
GA009n0008_p0371a06║山有潮音洞，乃大士示現處。洞上有穴
GA009n0008_p0371a07║如天窓，仰窺日星，頫瞰海島。金沙細軟，
GA009n0008_p0371a08║石罅深黑，海濤日夜來嘯吼。其下又有
GA009n0008_p0372a01║善財洞，以善財二十八叅得名。𡽡巖峭
GA009n0008_p0372a02║囓，表仄中窅。崖上珠泉，歕滴不斷，號「菩
GA009n0008_p0372a03║薩泉」。北轉得磐陀石，可踞坐望海外。又
GA009n0008_p0372a04║有龍女洞，以龍女獻珠故。有太子㙮，以
GA009n0008_p0372a05║太子施捨故。有紫竹林、白華嶺、蓮花洋，
GA009n0008_p0372a06║以山所產故。有栴檀嶺，以佛香故。有獅
GA009n0008_p0372a07║子巖，以佛法無畏故。有妙應峰、圓通嶺，
GA009n0008_p0372a08║以觀自在圓妙故。有甘露潭，以妙法灑
GA009n0008_p0373a01║心故。有金剛窟，以威音降伏故。山上寳
GA009n0008_p0373a02║陀禪寺，奉觀音大士其中。上自帝后妃
GA009n0008_p0373a03║主、王侯宰官，下逮僧尼道流、善信男女，
GA009n0008_p0373a04║遠近纍纍，亡不函經捧香，搏顙繭足，梯
GA009n0008_p0373a05║山航海，雲合電奔，來朝大士。方之峩眉、
GA009n0008_p0373a06║五臺有加焉。江津海浦，風濤覆舟。哀空
GA009n0008_p0373a07║侯，酹波臣，亡時亡之。獨洛伽慈航，乗潮
GA009n0008_p0373a08║穩渡。開山以來，絕不聞有顛危之險。自
GA009n0008_p0374a01║非勝力默持，慈心垂祐，胡能然矣？而眾
GA009n0008_p0374a02║生之朝禮皈依者，徃徃示現靈蹟神光。
GA009n0008_p0374a03║金身瑞相，白衣縞帶，紺目翠眉，五雲幢
GA009n0008_p0374a04║蓋，七寳瓔珞，香花勝鬘，仙禽佛燈，時時
GA009n0008_p0374a05║有之。婬污者望山而氷銷，狡凶者瞻容
GA009n0008_p0374a06║而霰化；慧根者頓悟而日朗，迷真者立
GA009n0008_p0374a07║撤而霧開。寳石乞靈于梵衲，金光睹異
GA009n0008_p0374a08║于王人；寳冠感瑞于蓬山，蓮花戢武于
GA009n0008_p0375a01║哈喇。唐宋累朝，咸知信向，至我
GA009n0008_p0375a02║皇代，益以尊崇。
GA009n0008_p0375a03║今上奉
GA009n0008_p0375a04║聖母慈聖宣文明肅皇太后命，印施藏經，
GA009n0008_p0375a05║裝塑金像，宣揚教典，衍暢宗門，穆哉盛
GA009n0008_p0375a06║矣！夫大士于現在賢聖刼中為觀自在
GA009n0008_p0375a07║菩薩，于過去莊嚴刼中為正法明如來。
GA009n0008_p0375a08║佛果本其法身，菩薩廼其權位。㨿法稱
GA009n0008_p0376a01║尊，道臻無上，因權度化，普度眾生。從聞
GA009n0008_p0376a02║思脩以入三摩，智超般若；本空寂以了
GA009n0008_p0376a03║二相，善得圓通。尋聲捄苦，卓矣大悲！隨
GA009n0008_p0376a04║念消災，熾然弘願。義密教深，見聞之妙
GA009n0008_p0376a05║如響；觀成機熟，耳目之用盡融。感而常
GA009n0008_p0376a06║寂，所觀之相何存？過以不留，能觀之心
GA009n0008_p0376a07║亦泯。故能各現身而說法，處處皆通；握
GA009n0008_p0376a08║一智以長存，如如不動。譬之萬波散𣲖，
GA009n0008_p0377a01║元無萬波；千月分光，止惟一月。嗚呼！𧇭
GA009n0008_p0377a02║猛獷悍，王化之所不能伏，而慈氏攝之；
GA009n0008_p0377a03║蔽錮昏庸，師儒之所不能誨，而如來導
GA009n0008_p0377a04║之。十方欽崇，萬國蜂涌，夫豈偶然之故
GA009n0008_p0377a05║哉！
GA009n0008_p0377a06║渡海記事
GA009n0008_p0377a07║尹應元（漢陽人　浙江巡撫）
GA009n0008_p0377a08║大明萬曆三十一年癸卯夏五月，督撫浙
GA009n0008_p0378a01║江都御史漢陽尹應元視師海上，時總
GA009n0008_p0378a02║戎都督僉事處州李承勛蕳銳士數千
GA009n0008_p0378a03║以待。聞補陀山峙大海中，登此山，則諸
GA009n0008_p0378a04║凡險要，可指顧而知。又近歲，
GA009n0008_p0378a05║聖母、
GA009n0008_p0378a06║皇上特遣御用監太監張隨、內官監太監
GA009n0008_p0378a07║王臣，齎帑金重修普陀梵宇、經藏。前撫
GA009n0008_p0378a08║臣會䟽請停
GA009n0008_p0379a01║留中，應元以為百聞不博一見，决筴徃焉。
GA009n0008_p0379a02║總戎具舟卒，諦風潮，訂行期。海道副使
GA009n0008_p0379a03║同安王道顯、叅將蘇州袁世忠、寧波府
GA009n0008_p0379a04║知府建安鄒希賢、同知金谿黃櫸、推官
GA009n0008_p0379a05║宜興何士晋、定海縣知縣漳浦朱一鶚，
GA009n0008_p0379a06║悉從都御史。以是月十三日解纜，十五
GA009n0008_p0379a07║日抵補陀。既焚香頂禮觀音大士，遂歷
GA009n0008_p0379a08║海潮，陟絕巘，望滄溟；擬睇扶桑，周咨海
GA009n0008_p0380a01║島。真三生竒覯哉！夫普陀、海潮寺等耳，
GA009n0008_p0380a02║又同在一山。海潮巨剎宛然，恬不為異。
GA009n0008_p0380a03║而普陀名號最著，因災脩復，殊非非常
GA009n0008_p0380a04║之原。一旦重以
GA009n0008_p0380a05║天子之命，勢必竦動遐邇。鯨波叵測，偵備
GA009n0008_p0380a06║宜嚴。乃屬叅總各官，整旅𩛙防，聞警即
GA009n0008_p0380a07║援，永期寧謐，萬萬弗遺
GA009n0008_p0380a08║君父憂。總戎暨諸司分猷共念，可為一時
GA009n0008_p0381a01║之盛。爰鐫石、紀歲月以告嗣來云。
GA009n0008_p0381a02║普陀寺碑記周應賔（鄞人　吏部侍郎）
GA009n0008_p0381a03║惟我
GA009n0008_p0381a04║皇上，清寧得一，易簡函三。𡸁衣蜎蠖之中，
GA009n0008_p0381a05║馳化寰瀛之表。薄海內外，罔不咸熈。然
GA009n0008_p0381a06║猶崇尚西方清淨慈悲之教，用裨理道。
GA009n0008_p0381a07║萬曆己亥，廼遣御馬監太監趙永，頒藏
GA009n0008_p0381a08║經於東海普陀寺，俾供奉之。盖聞震旦
GA009n0008_p0382a01║之國，名剎有三：文殊治五臺，普賢治峩
GA009n0008_p0382a02║眉，觀音治東海。而東海靈應尤異，以是
GA009n0008_p0382a03║皇上特垂意焉。維時寺燬於火，招提未立，
GA009n0008_p0382a04║無敢委君命於草莾。永具以聞，
GA009n0008_p0382a05║上乃遣人閱視故址，頒帑金一千兩，鼎建
GA009n0008_p0382a06║藏殿。仍令舉內侍中忠勤幹敏、堪任茲
GA009n0008_p0382a07║役者，左右以御用監太監張隨為對，
GA009n0008_p0382a08║上遂命之。甲辰三月，藏殿告成，隨報
GA009n0008_p0383a01║命闕下，繪圖以獻，
GA009n0008_p0383a02║上悅而賚焉。維時佛宇僧寮尚未具也。明
GA009n0008_p0383a03║年，
GA009n0008_p0383a04║上復發帑金二千兩，
GA009n0008_p0383a05║聖母所發嬴其半，諸宮各捐金有差，以竟
GA009n0008_p0383a06║前績。賜額曰「護國永壽普陀禪寺」，仍遣
GA009n0008_p0383a07║隨徃涖之。隨奉
GA009n0008_p0383a08║上命惟謹，拮据經理，無日不身在土木間。
GA009n0008_p0384a01║鳩材度工，至親襍徒庸為伍。乃以丙午
GA009n0008_p0384a02║秋月已事而竣。丁未春，
GA009n0008_p0384a03║上復遣御馬監太監党禮，頒帑金一千兩，
GA009n0008_p0384a04║剏碑示禁，告土以畢役焉。夫
GA009n0008_p0384a05║皇上殷意茲役，四發命，三遣內臣；積歲所
GA009n0008_p0384a06║賚，意無慮數千金。于是棟宇巋峩，金璧
GA009n0008_p0384a07║輝暎。鹿苑鷲嶺有不得比盛者，秋毫皆
GA009n0008_p0384a08║上賜哉！應賔，東海波臣也，樂觀厥成，敢不
GA009n0008_p0385a01║對揚
GA009n0008_p0385a02║聖天子之休？竊惟大士以三十二應身入
GA009n0008_p0385a03║諸國土，現八萬四千臂目接引羣生，而
GA009n0008_p0385a04║尤顯瑞于東海。《華嚴》所說「善財南詢之
GA009n0008_p0385a05║處」，即今所也。佛本無相，非相無以攝凡
GA009n0008_p0385a06║心；亦本不住，非常住無以得眾止。使知
GA009n0008_p0385a07║彼岸不遙，有同海岸；梵音非渺，即是潮
GA009n0008_p0385a08║音。是以
GA009n0008_p0386a01║聖主當陽，古佛出世。總之綱維大化，以扶
GA009n0008_p0386a02║宇宙。况乎屢朝供奉，尤盛于茲；
GA009n0008_p0386a03║綸綍既赫，輪奐斯彰。降魔王於水擊，護法
GA009n0008_p0386a04║大千；效大眾以嵩呼，壽延億萬。詎行宮
GA009n0008_p0386a05║私築所可倣其一二耶？惟是四方善信，
GA009n0008_p0386a06║莫不俛首受戒。修蒲團之理者，列屋而
GA009n0008_p0386a07║居；輸香花之誠者，蔽江而進。豈盡神通
GA009n0008_p0386a08║之致哉？亦崇奉所自來矣！故其寺旋廢
GA009n0008_p0387a01║旋舉，山川寔式靈之。然曩時風雨之所
GA009n0008_p0387a02║摧頹，興復不難也。今煨燼之餘靡，一椽
GA009n0008_p0387a03║一瓦之留存，藉非邀寵
GA009n0008_p0387a04║皇上，何以復覩漢官威儀之盛若此？緇白
GA009n0008_p0387a05║之流，咸稽首崩角以讃功徳。於是應賔
GA009n0008_p0387a06║搦管作頌，勒諸珉碑，頌曰：
GA009n0008_p0387a07║猗歟大士　現靈東方東有瀛海　寔度大
GA009n0008_p0387a08║荒黃金布地　紫竹成行既弘瑞炬　亦普
GA009n0008_p0388a01║慈航祝融為厲　梵宇斯殃崇法彰教　是
GA009n0008_p0388a02║維
GA009n0008_p0388a03║聖皇內帑既發　內遣惟良經之營之　迄今
GA009n0008_p0388a04║八霜紺宮更始　寳相重光蓮花奕奕　貝
GA009n0008_p0388a05║葉煌煌爰清爰淨　彌熾彌昌弘開壽域
GA009n0008_p0388a06║　載啟樂邦是大功徳　不可思量敢告來
GA009n0008_p0388a07║裔　萬禩不忘
GA009n0008_p0388a08║