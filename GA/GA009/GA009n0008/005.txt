GA009n0008_p0389a01║普陀山志卷五
GA009n0008_p0389a02║庠生　陳九思　屠玉衡　同校
GA009n0008_p0389a03║詩𩔗
GA009n0008_p0389a04║洛伽題咏宋王安石
GA009n0008_p0389a05║山勢欲壓海　禪宮向此開魚龍腥不到　日
GA009n0008_p0389a06║月影先來樹色秋擎出　鐘聲浪答囬何期
GA009n0008_p0389a07║乗吏役　暫此拂塵埃
GA009n0008_p0389a08║遊補陀元趙孟頫
GA009n0008_p0390a01║縹[緲-目+耳]雲飛海上山　掛帆三日上潺顏兩宮
GA009n0008_p0390a02║福徳齊千佛　一道恩光照百蠻澗草巖花
GA009n0008_p0390a03║多瑞氣　石林水府隔塵寰鯫生小技真榮
GA009n0008_p0390a04║遇　何幸凡身到此間
GA009n0008_p0390a05║遊補陀盛熈明
GA009n0008_p0390a06║驚起東華塵土夢　滄洲到處即為家山人
GA009n0008_p0390a07║自種三株樹　天使長乗八月槎梅福留丹
GA009n0008_p0390a08║赤如橘　安期送棗大於瓜金仙對面無言
GA009n0008_p0391a01║說　春滿幽巖小白花
GA009n0008_p0391a02║夕泛海東尋梅岑山觀音洞遂登磐
GA009n0008_p0391a03║陀石望日出處吳萊
GA009n0008_p0391a04║山月出天末　水面生晚寒扁舟劃然徃　萬
GA009n0008_p0391a05║頃相渺漫星河白搖撼　㠀嶼青屈盤逺應
GA009n0008_p0391a06║壺嶠接　深已雲夢吞蟠木繫予纜　扶桑纓
GA009n0008_p0391a07║我冠寸心役兩目　少試鯨魚竿
GA009n0008_p0391a08║其二
GA009n0008_p0392a01║起尋千步沙　穹石塞行路怒濤所摐擊　徒
GA009n0008_p0392a02║以頑險故卓哉梅子真　與世良不遇上書
GA009n0008_p0392a03║空雪衣　燒藥廼烟樹玄螭時側行　縞鶴一
GA009n0008_p0392a04║廻顧從之招羨門　滄海晝多霧
GA009n0008_p0392a05║其三
GA009n0008_p0392a06║茫茫瀛海間　海岸此孤絕飛泉亂垂纓　險
GA009n0008_p0392a07║峒森削鐵天香固遙聞　梵相俄一瞥魚龍
GA009n0008_p0392a08║互圍繞　山鬼驚變滅舟航來旅游　鐘磬聚
GA009n0008_p0393a01║禪悅咲撚小白花　秋潮落如雪
GA009n0008_p0393a02║國朝
GA009n0008_p0393a03║遊補陀張信（翁洲人　狀元）
GA009n0008_p0393a04║浮生同一夢　感槩憐我情文章祗覆𦈢　鉛
GA009n0008_p0393a05║槧總頑形拂茲𧄇竇下　凌彼天之層和風
GA009n0008_p0393a06║洒雲龍　清樾培佳程睠言遊仙侣　趣趾成
GA009n0008_p0393a07║蓬瀛
GA009n0008_p0393a08║洛伽山望海陳獻章（新會人　從祀名臣）
GA009n0008_p0394a01║元氣茫茫混太虚　天呉簸撼蕩坤輿千年
GA009n0008_p0394a02║木石勞精衛　百谷波流會尾閭月下明珠
GA009n0008_p0394a03║鮫女泣　雪中飛觀羽人居秋風吹老珊瑚
GA009n0008_p0394a04║樹　不見麻姑錦字書
GA009n0008_p0394a05║其二
GA009n0008_p0394a06║一花初起白龍堆　萬騎長驅石壁開碧海
GA009n0008_p0394a07║有山都是雪　青天無雨只聞雷秋高鴻鵠
GA009n0008_p0394a08║排雲去　夜靜蛟龍出穴來借問乗槎向何
GA009n0008_p0395a01║處　五雲咫尺是蓬萊
GA009n0008_p0395a02║寳陀禪寺漫興
GA009n0008_p0395a03║寳㙮凌空十丈高　𠋣欄南望際鯨濤天花
GA009n0008_p0395a04║散處皆金地　海月生時見玉毫夜氣澄清
GA009n0008_p0395a05║龍在窟　秋風蕭𤕤鶴鳴臯丹梯咫尺諸天
GA009n0008_p0395a06║近　香霧霏霏濕苧袍
GA009n0008_p0395a07║補陀山陸光祖（嘉興人　太宰）
GA009n0008_p0395a08║天抱琉璃宮　鼇柱不見底誰騎香象來　明
GA009n0008_p0396a01║月弄空水
GA009n0008_p0396a02║其二
GA009n0008_p0396a03║山椒石壁寒　沙岸水痕泐濤聲日夜喧　禪
GA009n0008_p0396a04║心自空寂
GA009n0008_p0396a05║其三
GA009n0008_p0396a06║白馬駝經來　乃在大海外誰知震旦中　有
GA009n0008_p0396a07║此無色界
GA009n0008_p0396a08║其四
GA009n0008_p0397a01║寳殿低秋浪　踈鐘入夜風身心無處着　始
GA009n0008_p0397a02║悟本來空
GA009n0008_p0397a03║遊補陀張子瑫（鄞人　少卿）
GA009n0008_p0397a04║嶙峋僊界錦城堆　寳樹瓊花面面廻勢壓
GA009n0008_p0397a05║海門鼇背重　光搖島璵蜃樓開層巒徧向
GA009n0008_p0397a06║雲間出　飛瀑全疑天上來自是修真竒絕
GA009n0008_p0397a07║處　何須弱水問蓬萊
GA009n0008_p0397a08║禮洛伽山沈明臣（鄞人）
GA009n0008_p0398a01║三神山逺不能尋　惟有洛伽名古今萬里
GA009n0008_p0398a02║扶桑開四照　九天靈鷲削孤岑一枝鸚鵡
GA009n0008_p0398a03║多饒舌　遍海蓮花不染心謁罷潮音靈洞
GA009n0008_p0398a04║口　𦤇依願𤼵晚濤深
GA009n0008_p0398a05║題補陀萬表（鄞人　都督）
GA009n0008_p0398a06║掛席凌漰湃　長風兩𩬆颾俄然見宮殿　出
GA009n0008_p0398a07║沒在波濤龍女呈珠貝　如來現玉毫直將
GA009n0008_p0398a08║超世界　詎獨解天弢
GA009n0008_p0399a01║其二
GA009n0008_p0399a02║不為名山住　將因法喜探波聲撼佛座　松
GA009n0008_p0399a03║色暗經函天女咸悲仰　童真亦屢叅捨家
GA009n0008_p0399a04║猶畜髮　長此事瞿曇
GA009n0008_p0399a05║禮洛伽山沈一貫（鄞人　少傅大學士）
GA009n0008_p0399a06║積水中開梵帝宮　孤㠶高引列仙風始知
GA009n0008_p0399a07║四大浮空住　別有三天護法雄肅拜聖儀
GA009n0008_p0399a08║明滅裏　廻看人世有無中殷雷欲裂潮音
GA009n0008_p0400a01║洞　何處西方更𤼵蒙
GA009n0008_p0400a02║其二
GA009n0008_p0400a03║近有三生紫竹縁　何須十地與諸天獨騎
GA009n0008_p0400a04║香象開龍國　故擊靈鼉撼蜃川銀浪秋掀
GA009n0008_p0400a05║天影澹　金輪朝𤼵海光圓但將一勺澄心
GA009n0008_p0400a06║地　舉目千花盡是蓮
GA009n0008_p0400a07║其三
GA009n0008_p0400a08║妙應峯頭披世氛　磐陀石上攬晴曛大千
GA009n0008_p0401a01║毫髮空中見　諸佛威音定裏聞虚唄自隨
GA009n0008_p0401a02║龍鬱律　天香惟與鶴氤氳三山近立祥河
GA009n0008_p0401a03║外　盡為金𠎣駐彩雲
GA009n0008_p0401a04║其四
GA009n0008_p0401a05║巢頂孤僧坐似懸　更無色相與區縁蓮花
GA009n0008_p0401a06║寳界龍腥薄　薝蔔香林鳥性圓𦆵唾巖珠
GA009n0008_p0401a07║尋到海　乍飛月鏡已升天真無水色寒能
GA009n0008_p0401a08║照　假有山光亦自鮮
GA009n0008_p0402a01║遊寳陀寺黃猷吉（山隂人　僉憲）
GA009n0008_p0402a02║直為探竒過上方　居然臺殿水中央到知
GA009n0008_p0402a03║海岸真孤絕　遙望瀛洲亦渺茫石洞寒潮
GA009n0008_p0402a04║鳴梵唄　竹林明月放圓光鯨波一洗烽烟
GA009n0008_p0402a05║息　仰見慈靈遍八荒
GA009n0008_p0402a06║夢遊補陀山姜子羔（餘姚人　少卿）
GA009n0008_p0402a07║忽然飛渡海雲東　海色澄清霄漢通借問
GA009n0008_p0402a08║此心何所似　白雲映水月當空
GA009n0008_p0403a01║遊補陀山馮夢禎（嘉興人　祭酒）
GA009n0008_p0403a02║西教東流到補陀　金蓮花𤼵映娑羅星河
GA009n0008_p0403a03║歷歷黏青漢　島嶼纍纍浸白波龍獻寳珠
GA009n0008_p0403a04║歸象罔　僧留香飯與黿鼉我來欲𤼵如來
GA009n0008_p0403a05║藏　老傍寒松學鳥窠
GA009n0008_p0403a06║登補陀劉尚志（皖人　海道副使）
GA009n0008_p0403a07║欲問如來何處尋　寳輪空裏海濤深朝看
GA009n0008_p0403a08║絕島開龍象　夜聴寒潮落梵音萬頃風雲
GA009n0008_p0404a01║浮碧玉　九天日月布黃金閬州恍在藤蘿
GA009n0008_p0404a02║外　夢入西方不住心
GA009n0008_p0404a03║題洛伽龍徳孚（武陵人　寜波府同知）
GA009n0008_p0404a04║望來鼇柱淼無涯　海上孤懸小白華說法
GA009n0008_p0404a05║臺高開寳藏　潮音洞逈湧金沙扶桑夜沸
GA009n0008_p0404a06║二更日　祗樹光生五色霞我亦有冠慚未
GA009n0008_p0404a07║掛　梅岑何處覔丹砂
GA009n0008_p0404a08║寄題補陀宋應昌（仁和人　大司馬）
GA009n0008_p0405a01║洛伽山浸海波中　大士西來彼岸通不是
GA009n0008_p0405a02║世人迷苦海　肯教說法到天東
GA009n0008_p0405a03║禮補陀大士八韻傅光宅（聊城人　提學）
GA009n0008_p0405a04║翠壁千重盡　滄溟萬里開龍宮吞日月　蜃
GA009n0008_p0405a05║氣擁樓臺五嶽誰飛錫　三生此度杯地疑
GA009n0008_p0405a06║人境外　身似梵天囬紫竹藏鸚鵡　青蓮見
GA009n0008_p0405a07║善財海神聴法至　天女獻花來慧眼觀千
GA009n0008_p0405a08║界　潮聲振九垓𦤇依持半偈　甘露灑塵埃
GA009n0008_p0406a01║沈家門阻雨
GA009n0008_p0406a02║雲海慈航一葦輕　身隨大士踏空行波光
GA009n0008_p0406a03║東去通夷國　烟島西來擁化城夜吼潮音
GA009n0008_p0406a04║千壑應　寒飛花雨四天明塵心到此清如
GA009n0008_p0406a05║水　文室吾將擬淨名
GA009n0008_p0406a06║喜晴
GA009n0008_p0406a07║海風吹雨失千山　幾日藏舟翠壑間忽放
GA009n0008_p0406a08║光明遍三界　青蓮一葉水雲閒
GA009n0008_p0407a01║望補陀顧充（上虞人　工部郎中）
GA009n0008_p0407a02║我家世漁瀛海東　烟波滿眼青濛濛我生
GA009n0008_p0407a03║夙抱探竒癖　十洲五嶽期過從金閨一旦
GA009n0008_p0407a04║謬通籍　矯首滄洲思無極馮誰寄我仙山
GA009n0008_p0407a05║圖　開卷神飛渺南國秋濤灝瀚秋雲賖　紫
GA009n0008_p0407a06║翠中浮小白花瑤光逺映三摩地　金色平
GA009n0008_p0407a07║鋪千步沙蛟宮鰲極出贔屭　寳相珠纓示
GA009n0008_p0407a08║神異慧炤孤縣震旦中　慈航飛渡閻浮際
GA009n0008_p0408a01║一襟水月共澄鮮　真歇𨵿頭好息縁泡影
GA009n0008_p0408a02║河山忽明滅　𢘆沙世刼幾逃禪馬首京塵
GA009n0008_p0408a03║幾十丈　西風吹滿青袍上苦海溟溟日望
GA009n0008_p0408a04║洋　津梁咫尺徒神王題緘為報大將軍　莫
GA009n0008_p0408a05║𢽳磯頭白鳥羣他日浮槎指南海　相携同
GA009n0008_p0408a06║禮白巖雲
GA009n0008_p0408a07║題洛伽（時寺徙侯濤山）李攀龍（濟南人　憲使）
GA009n0008_p0408a08║洛伽山上古祗林　白馬西來峽口深月出
GA009n0008_p0409a01║爾時樓閣影　風還如是海潮音若非鸚鵡
GA009n0008_p0409a02║元能語　誰解蓮花不染心五十三貟知識
GA009n0008_p0409a03║盡　可勞踪跡問浮沉
GA009n0008_p0409a04║題補陀李言恭（盱眙人　臨淮侯）
GA009n0008_p0409a05║五嶽三山總浪遊　法門高敞海天秋窓前
GA009n0008_p0409a06║雲氣蛟龍起　檻外波濤島嶼浮月映寳珠
GA009n0008_p0409a07║明上界　星隨燈火散中流黃塵白髮真無
GA009n0008_p0409a08║賴　彼岸慈航何處求
GA009n0008_p0410a01║寄題補陀蔡貴易（同安人　總憲　前寧波太守）
GA009n0008_p0410a02║憶昔分符日　相依祗樹林天留最勝地　佛
GA009n0008_p0410a03║照不淄心海日蒼崖曉　蓮花碧水深為民
GA009n0008_p0410a04║遙頂禮　願普恒沙金
GA009n0008_p0410a05║龍女善財洞梅魁（叅將）
GA009n0008_p0410a06║雪膚蒼貌紫霞裾　幾駕蒼虬下碧虚踪跡
GA009n0008_p0410a07║尚留青海上　珮環遙向玉樓居雲封洞口
GA009n0008_p0410a08║塵氛寂　潮漲沙頭月影孤欲就此中求至
GA009n0008_p0411a01║理　本來妙相一明珠
GA009n0008_p0411a02║寳陀寺禮大士屠隆（鄞人　禮部主事）
GA009n0008_p0411a03║瀛堧浩亡極　潏宕簸坱圠靈巖邈孤懸　際
GA009n0008_p0411a04║斷神境別海𦉑渴蛟飲　磴道凍虹折白日
GA009n0008_p0411a05║浸曾波　晴空翳膠𣎅剎𨚗雲島獻　儵忽烟
GA009n0008_p0411a06║鳬滅山足落潮㾗　沙明浩如雪兠羅敞銀
GA009n0008_p0411a07║界　七寳嵌金闕寺影倒空水　永與喧囂絕
GA009n0008_p0411a08║龍來殿門腥　夜冷霜鍾咽大士坐香臺　青
GA009n0008_p0412a01║蓮映紺髮琱窓繞琅玕　函經護松栝天花
GA009n0008_p0412a02║雨𦆯紛　高僧時說法有去即有住　無解亦
GA009n0008_p0412a03║無結福慧不唐捐　能所俱了徹西教自東
GA009n0008_p0412a04║流　津梁此娑竭何必迦毘羅　然後得寳筏
GA009n0008_p0412a05║余今討空宗　萬念𢝰抹摋願聞微妙言　庶
GA009n0008_p0412a06║啟廣長舌
GA009n0008_p0412a07║其二
GA009n0008_p0412a08║巍巍法王子　天人所師尚菩薩乃應權　佛
GA009n0008_p0413a01║果證無上逺從身毒國　大法來龍象孤高
GA009n0008_p0413a02║託厜㕒　浩蕩乗溟漲詎應愛空闊　無乃愍
GA009n0008_p0413a03║流浪人生墮苦海　神識昬漭漾哀哉萬刼
GA009n0008_p0413a04║中　業趣日醖釀輪轉何繇超　泥犁深萬丈
GA009n0008_p0413a05║慈氏興大悲　弘誓度羣妄㣲言深奧衍　妙
GA009n0008_p0413a06║義蔚遐暢不廢耳目用　而忘耳目相世音
GA009n0008_p0413a07║乃以觀　觀徹理無障三千及大千　桴鼓答
GA009n0008_p0413a08║靈貺蠛蠓音咿嚶　洪鐘響嘹喨尋聲捄苦
GA009n0008_p0414a01║難　茲理實非誑周徧法界中　咸令滿所望
GA009n0008_p0414a02║無情亦知歸　有識那不向如來㓕度久　疇
GA009n0008_p0414a03║為𤼵寳藏繙經悟真諦　我願如玄奘
GA009n0008_p0414a04║遊補陀
GA009n0008_p0414a05║蘭若孤懸大海中　山根四面插蛟宮浪推
GA009n0008_p0414a06║旭日排天出　風靜凉蟾照影空異鳥聲和
GA009n0008_p0414a07║仙樂細　靈鼇背閃佛燈紅神州別有三摩
GA009n0008_p0414a08║地　况與蓬萊咫尺通
GA009n0008_p0415a01║其二
GA009n0008_p0415a02║不斷潮音響石淙　蒼厓陡絕杖孤笻天浮
GA009n0008_p0415a03║島嶼雲帆亂　殿壓黿鼉雪浪舂曾共鳥窠
GA009n0008_p0415a04║叅了義　還依龍藏討玄宗日斜空水澄如
GA009n0008_p0415a05║鏡　微有冷風送暮鐘
GA009n0008_p0415a06║其三
GA009n0008_p0415a07║獨上磐陀四望寛　青螺一帶抹烟巒樓沾
GA009n0008_p0415a08║蜃氣全疑濕　潮落沙痕半未殘波面紅蓮
GA009n0008_p0416a01║開十丈　巖前紫竹長千竿朅來頓悟圓通
GA009n0008_p0416a02║理　手挈銅瓶汲巨湍
GA009n0008_p0416a03║其四
GA009n0008_p0416a04║不因禮佛到翁洲　那識乾坤屬一漚欲就
GA009n0008_p0416a05║此中超幻刼　更從何處覔閻浮雲光佛日
GA009n0008_p0416a06║三千界　海色仙人十二樓幢蓋蕭蕭金磬
GA009n0008_p0416a07║冷　碧山黃葉寺門秋
GA009n0008_p0416a08║其五
GA009n0008_p0417a01║翡翠臺吞島樹𡨕　珊瑚簾控海峯青香船
GA009n0008_p0417a02║暮客帆投浦　寳㙮霜鍾月在瓶聖主紫泥
GA009n0008_p0417a03║封賜詔　內官黃帕捧函經人非人等俱聴
GA009n0008_p0417a04║法　夜半龍來殿不腥
GA009n0008_p0417a05║其六
GA009n0008_p0417a06║扶桑日出曉蒼茫　淼淼行空一葦航誰劈
GA009n0008_p0417a07║銀濤開寳界　直扶鼇柱駕金梁僧歸水府
GA009n0008_p0417a08║袈裟濕　女散天花佛座香悟得無邉先及
GA009n0008_p0418a01║岸　了知東土是西方
GA009n0008_p0418a02║其七
GA009n0008_p0418a03║何來鷲嶺削千尋　大士端居紫竹林日月
GA009n0008_p0418a04║高窓懸石扇　烟霞古洞響潮音五雲瓔珞
GA009n0008_p0418a05║莊嚴妙　七寳琉璃般若深菩薩泉名功徳
GA009n0008_p0418a06║水　但教一洗盡凡心
GA009n0008_p0418a07║其八
GA009n0008_p0418a08║凍巢時有鶴來歸　舟楫𨿽多雞犬稀絳月
GA009n0008_p0419a01║夜侵龍女襪　碧雲秋冷梵僧衣祗因海浪
GA009n0008_p0419a02║𠔥天逺　轉覺香臺與世違塵土刼灰都不
GA009n0008_p0419a03║到　蓮花開落是禪機
GA009n0008_p0419a04║補陀十二景
GA009n0008_p0419a05║梅灣春曉
GA009n0008_p0419a06║梅尉丹爐火不溫　踈枝淡月島烟昬只愁
GA009n0008_p0419a07║海叟吹龍笛　攧落羅浮萬樹魂
GA009n0008_p0419a08║茶山夙霧
GA009n0008_p0420a01║龍宮蛟室霧絪縕　幾樹珊瑚認未真雪裏
GA009n0008_p0420a02║頳霞高十丈　紅綃恐是獻珠人
GA009n0008_p0420a03║古洞潮音
GA009n0008_p0420a04║海濤飛雪復舂雲　寳殿踈鐘入夜分潮自
GA009n0008_p0420a05║砰鍧僧自定　悟來原不是聲聞
GA009n0008_p0420a06║龜潭寒碧
GA009n0008_p0420a07║清江使者夢𡨕𡨕　五兆空嗟朽甲靈豈是
GA009n0008_p0420a08║來遊蓮葉上　水天凉冷月痕青
GA009n0008_p0421a01║天門清梵
GA009n0008_p0421a02║野衲齊繙貝葉書　磬聲遙度暮沙虚神龍
GA009n0008_p0421a03║聴法妖蛟舞　親見如來金臂舒
GA009n0008_p0421a04║磐陀曉日
GA009n0008_p0421a05║黃烟黑霧罩潺湲　忽破天昬海色殷誰駕
GA009n0008_p0421a06║火輪推雪浪　赤光如矢射千山
GA009n0008_p0421a07║千步金沙
GA009n0008_p0421a08║黃如金屑軟如苔　曾步空王寳襪來九品
GA009n0008_p0422a01║池中鋪作地　祗疑赤脚踏蓮臺
GA009n0008_p0422a02║蓮洋午渡
GA009n0008_p0422a03║波上芙蕖盡著花　香船蕩槳渡輕沙珠林
GA009n0008_p0422a04║只在琉璃界　半壁紅光見海霞
GA009n0008_p0422a05║香爐翠靄
GA009n0008_p0422a06║愽山突兀海孤懸　日對軍持大士前不用
GA009n0008_p0422a07║栴檀燃佛火　曉來嵐氣自生烟
GA009n0008_p0422a08║鉢盂鴻灝
GA009n0008_p0423a01║應器東行大眾從　遍施香飯說禪宗更看
GA009n0008_p0423a02║一酌滄溟竭　此物由來制毒龍
GA009n0008_p0423a03║洛伽燈火
GA009n0008_p0423a04║熒熒一點照迷津　光奪須彌日月輪萬刼
GA009n0008_p0423a05║靈明應不滅　五燈傳後與何人
GA009n0008_p0423a06║靜室茶烟
GA009n0008_p0423a07║蕭蕭古寺白烟生　童子烹茶煑石鐺門外
GA009n0008_p0423a08║不知飄急雪　海天低與凍雲平
GA009n0008_p0424a01║題補陀黃之璧（上虞人）
GA009n0008_p0424a02║名山梵剎海東開　金作禪宮玉作臺萬點
GA009n0008_p0424a03║慈雲青雀下　半空法雨白龍來依微石室
GA009n0008_p0424a04║窺無相　彷彿珠幢見辨才誰似神僧杯可
GA009n0008_p0424a05║渡　摩尼自取照蓬萊
GA009n0008_p0424a06║其二
GA009n0008_p0424a07║蒼蒼磴道控瑤岑　大士遙瞻亘古今雪檻
GA009n0008_p0424a08║琅函開閣淨　松門燈火隔窓深鯨波澄作
GA009n0008_p0425a01║蓮花藏　蜃氣噓為薝蔔林燒罷香烟龍女
GA009n0008_p0425a02║去　天風吹送海潮音
GA009n0008_p0425a03║夢遊補陀葛曉（上虞人）
GA009n0008_p0425a04║水國稀微古殿開　天空夜靜海潮來摩尼
GA009n0008_p0425a05║始覺明真性　叅禮行常學善財不𨑰秦皇
GA009n0008_p0425a06║嗟藥草　轉憐漢武企蓬萊何如此地求聲
GA009n0008_p0425a07║聞　遂上瓊樓碧玉臺
GA009n0008_p0425a08║潮音洞盧純學（通州人）
GA009n0008_p0426a01║大海靈山逈　龍宮豈易尋萬年𡸁妙相　孤
GA009n0008_p0426a02║洞啟潮音天削峯成玉　沙鋪地是金泠泠
GA009n0008_p0426a03║俱作梵　蚤已滌凡心
GA009n0008_p0426a04║題補陀龍膺（武陵人　戶部郎）
GA009n0008_p0426a05║洞口曇花夜不昬　多羅舍利萬年存魚龍
GA009n0008_p0426a06║䟦浪連林屋　鐘磬和雲出灌門色界豈知
GA009n0008_p0426a07║天下大　香臺惟見世中尊更憐末法誰梁
GA009n0008_p0426a08║棟　為有生公石可論
GA009n0008_p0427a01║題補陀丁繼嗣（鄞人　總憲）
GA009n0008_p0427a02║天下名山說補陀　孤懸海曲傍巖阿雲蒸
GA009n0008_p0427a03║逺岸龍光躍　日照層巒蜃氣多晴晝幢旛
GA009n0008_p0427a04║開霧靄　清宵鐘磬起黿鼉滄溟地僻人稀
GA009n0008_p0427a05║到　喜共胡僧逐隊過
GA009n0008_p0427a06║題補陀吳禮嘉（鄞人　御史）
GA009n0008_p0427a07║萬里滄茫一寺門　慧光千丈擁朝暾孤懸
GA009n0008_p0427a08║寳相空塵刼　不斷潮聲到竹根風靜靈旛
GA009n0008_p0428a01║鯨海晏　月籠祗樹蜃樓吞登臺長嘯烟雲
GA009n0008_p0428a02║裏　掃却凡塵道自存
GA009n0008_p0428a03║禮補陀山董光宏（鄞人　刑部郎）
GA009n0008_p0428a04║東南澤國中　徃徃饒異迹巨海峙補陀　大
GA009n0008_p0428a05║士下所適俯瞰天溟池　懸崖九千尺當時
GA009n0008_p0428a06║現法身　青蓮大如席龍神日來朝　洪濤恣
GA009n0008_p0428a07║噴射滅沒數點烟　天盡地無圻波湧山勢
GA009n0008_p0428a08║搖　日蒸海氣赤境內萬里舟　域外三韓舶
GA009n0008_p0429a01║乗潮破巨浪　亂颿互相躑𦤇徳𤓉異香　拱
GA009n0008_p0429a02║手𣈆名璧昨年詔使至　幡幢映巖石真如
GA009n0008_p0429a03║故無言　眾生自奔迫遂令瀁漭中　今古長
GA009n0008_p0429a04║赫奕西方有聖人　東海乃其宅我今飛渡
GA009n0008_p0429a05║來　膜拜恍今昔摩娑薝蔔花　四望曉天白
GA009n0008_p0429a06║忽憶生前事　廿年此面壁
GA009n0008_p0429a07║題潮音洞盧元選（餘姚人　武進士）
GA009n0008_p0429a08║靈竅何年着化工　嶙峋倒插水雲中浪花
GA009n0008_p0430a01║飄瀑飛晴雪　海月浮光夜現虹石壁雨餘
GA009n0008_p0430a02║泉出竇　栴林秋老樹吟風虔誠欲叩如來
GA009n0008_p0430a03║面　雙鶴盤旋下碧空
GA009n0008_p0430a04║寳陀寺李應詔（南昌人　都督）
GA009n0008_p0430a05║茫茫鷲嶺水雲賖　今古莊嚴大士家檻外
GA009n0008_p0430a06║碧空垂法象　月明島嶼盡蓮花
GA009n0008_p0430a07║遊補陀徐啟東（上虞人　主事）
GA009n0008_p0430a08║夢想名山久　因之駕海來潮從天上湧　剎
GA009n0008_p0431a01║向嶼中開金粟山為鉢　蓮花水作臺磐陀
GA009n0008_p0431a02║望三島　咫尺是蓬萊
GA009n0008_p0431a03║題洛伽呂胤昌（餘姚人　吏部郎）
GA009n0008_p0431a04║絕島波間嶼　空門嶂裏懸齋厨隨雀至　野
GA009n0008_p0431a05║衲近蛟眠叢蔚蘿侵戶　縈紆竹溜泉玻璃
GA009n0008_p0431a06║千萬頃　水月暎人天
GA009n0008_p0431a07║題補陀張邦岱（鄞人　序班）
GA009n0008_p0431a08║法界何從覔　招提別有方羣峰依日小　一
GA009n0008_p0432a01║水入雲長蹟以蓮花著　林將竹葉藏何時
GA009n0008_p0432a02║登彼岸　側想在慈航
GA009n0008_p0432a03║題補陀李先嘉（鄞人）
GA009n0008_p0432a04║憑虚聊騁望　面面荻蘆秋坐㨿三生石　心
GA009n0008_p0432a05║隨萬里流黿鼉爭出沒　日月自沉浮向夕
GA009n0008_p0432a06║烟氛斂　珠光似可求
GA009n0008_p0432a07║其二
GA009n0008_p0432a08║法界元無着　茫茫空水雲鐘聲潮外住　佛
GA009n0008_p0433a01║相鏡中分經為魚龍說　人將鸛鶴羣慈航
GA009n0008_p0433a02║如可借　不厭徃來勤
GA009n0008_p0433a03║題補陀張邦侗（鄞人　署丞）
GA009n0008_p0433a04║海上神州一剎竒　珠宮紺殿五雲披雙林
GA009n0008_p0433a05║祗樹三千界　絕岸潮聲十二時月白滄溟
GA009n0008_p0433a06║鼉鼓振　風廻大壑梵鐘遲波濤浩渺諸天
GA009n0008_p0433a07║淨　幾見游龍覲法師
GA009n0008_p0433a08║再遊普陀程時望（新安人）
GA009n0008_p0434a01║為憐淨海妙蓮華　幾度相從泛逺槎龍象
GA009n0008_p0434a02║應窺曾到客　法臺重雨舊時花無邊慧日
GA009n0008_p0434a03║懸祗樹　不盡慈雲接洛伽更見寳光金色
GA009n0008_p0434a04║麗　令人滌慮問三車
GA009n0008_p0434a05║洛伽山葉舜臣（鄞人）
GA009n0008_p0434a06║駈石連鼇事有不　蒼茫天地𢝰輕漚乗潮
GA009n0008_p0434a07║夜覺星河覆　破浪時驚日月流百谷龍蛇
GA009n0008_p0434a08║歸大壑　空王香火屬孤洲邀僧施食龍窺
GA009n0008_p0435a01║鉢　拄杖看雲蜃結樓老蚌戯珠宵出浪　文
GA009n0008_p0435a02║魨吹霧晝迷舟傍通異域應無數　咫尺神
GA009n0008_p0435a03║山若可游坐想飛仙乗蹻去　行逢老衲借
GA009n0008_p0435a04║杯浮如來若許親摩頂　願得誅茅最上頭
GA009n0008_p0435a05║題補陀董大晟（鄞人）
GA009n0008_p0435a06║滄溟無際望中舒　寳月孤輪匝太虚坐聴
GA009n0008_p0435a07║鼉更通法皷　從看龍女舞靈胥磐陀石上
GA009n0008_p0435a08║三生偈　優鉢羅花四照餘到此不知何彼
GA009n0008_p0436a01║岸　經聲天語自如如
GA009n0008_p0436a02║潮音洞汪學信（新安人　太學生）
GA009n0008_p0436a03║山根盤結水縈廽　大士當年作法臺礁滑
GA009n0008_p0436a04║平波翻雪浪　巖懸白日生風雷龍從洗鉢
GA009n0008_p0436a05║洋邉化　蓮就然檀定裡開紫竹滿林看不
GA009n0008_p0436a06║見　恠來偏向石中栽
GA009n0008_p0436a07║磐陀石
GA009n0008_p0436a08║飛來一石大如舟　占得羣峯最上頭已識
GA009n0008_p0437a01║無根真面目　懸知點額指滄洲
GA009n0008_p0437a02║遊補陀陸鯉（上虞人　知府）
GA009n0008_p0437a03║洪濤萬頃泛艟艨　浴日吞天一望空十日
GA009n0008_p0437a04║心齋朝海岱　三生夢覺悟真宗白蓮花吐
GA009n0008_p0437a05║潮音洞　紫竹苞生景命宮笑我此來無個
GA009n0008_p0437a06║事　洛伽山裏聴傳鐘
GA009n0008_p0437a07║題洛伽施敷（歸安人　同知）
GA009n0008_p0437a08║海嶠東南障九垓　凌空梵宇鏡中開經函
GA009n0008_p0438a01║萬卷黃金詔　地迥千重白玉臺鐘磬清音
GA009n0008_p0438a02║超彼岸　禪林明月照如來莊嚴寳藏咸瞻
GA009n0008_p0438a03║仰　萬古乾坤一壮哉
GA009n0008_p0438a04║題洛伽徐國瑞（上虞人　大學生）
GA009n0008_p0438a05║朝禮齋心二十年　于今始得了斯縁遙驚
GA009n0008_p0438a06║海上留金鉢　忽訝洋中開玉蓮逺島千重
GA009n0008_p0438a07║環聖剎　澄波萬頃護松禪愿将無量菩提
GA009n0008_p0438a08║水　遍洒人間作福田
GA009n0008_p0439a01║海門望補陀薛三才（定海人　布政）
GA009n0008_p0439a02║大界名山盡道塲　獨看祗樹接扶桑轆轤
GA009n0008_p0439a03║萬刼留香火　龍象雙馴護法藏缾水迸添
GA009n0008_p0439a04║潮汐上　爐烟散入海雲蒼蛟門直望天門
GA009n0008_p0439a05║迥　幾度迷津問去航
GA009n0008_p0439a06║和家兄寄題補陀薛三省（檢討）
GA009n0008_p0439a07║磐陀咫尺幾時攀　曭𣉪天𨵿開闔間日濯
GA009n0008_p0439a08║瑠璃明十界　水含宮殿動三山蓮花𨼆見
GA009n0008_p0440a01║搖波白　竹葉參差著石斑莫道莊嚴消息
GA009n0008_p0440a02║逺　月明滄海聴潺湲
GA009n0008_p0440a03║潮音洞陳王賔（定海人）
GA009n0008_p0440a04║層巒廽曲徑　石竅瞰長虹大士棲霞所　神
GA009n0008_p0440a05║𠎣煉石宮水梳瑤草滑　風掃白雲空悟入
GA009n0008_p0440a06║三摩地　瀟然興味同
GA009n0008_p0440a07║遊靜室周應宸（鄞人）
GA009n0008_p0440a08║大觀知不極　小築愜幽情石恠多題字　僧
GA009n0008_p0441a01║深不識名依山茅徑仄　到處竹泉清祗是
GA009n0008_p0441a02║供隨喜　新茶煑石鐺
GA009n0008_p0441a03║題補陀鄭有學（嚴州人　訓導）
GA009n0008_p0441a04║相傳大士此中都　共說真如今有無隱見
GA009n0008_p0441a05║月光呈瑞相　氤氳花氣學香爐迷津可渡
GA009n0008_p0441a06║舟檣滿　聖水無邊島嶼孤我若有觀應自
GA009n0008_p0441a07║在　何湏錦字問麻姑
GA009n0008_p0441a08║題補陀屠玉衡（鄞人）
GA009n0008_p0442a01║孤峯嶻𡺼帶蒼苔　紫竹林端講席開擊鼓
GA009n0008_p0442a02║馮夷驅浪至　獻珠龍女挾潮囬經繙貝葉
GA009n0008_p0442a03║聞清梵　座擁金蓮結寳臺一片空明浩
GA009n0008_p0442a04║無際　遙瞻宮闕近蓬萊
GA009n0008_p0442a05║其二
GA009n0008_p0442a06║瀚海安瀾蜃氣消　流鈴𠎣樂奏雲韶輝煌
GA009n0008_p0442a07║宮彩銖衣肅　澹蕩爐香絳節朝慮淨萬縁
GA009n0008_p0442a08║歸寂滅　心持半偈息團瓢了知水月元空
GA009n0008_p0443a01║相　瓔珞慈容近可邀
GA009n0008_p0443a02║其三
GA009n0008_p0443a03║花雨𦆯紛璧月懸　精藍清供普人天莊嚴
GA009n0008_p0443a04║古佛𡸁螺髻　定慧名僧啟法筵寳誌幻來
GA009n0008_p0443a05║八面相　圓通印入四乗禪性靈何止周沙
GA009n0008_p0443a06║界　功徳還應遍大千
GA009n0008_p0443a07║其四
GA009n0008_p0443a08║磐陀石上散晴霞　金粟林間四照花日落
GA009n0008_p0444a01║巖前發踈磬　夜深水際泛孤槎千秋香火
GA009n0008_p0444a02║真如地　萬國梯航大士家媿我凡夫遙頂
GA009n0008_p0444a03║禮　欲從蘭若問三車
GA009n0008_p0444a04║寄題普陀余詠（鄞人）
GA009n0008_p0444a05║孤絕繇來佛力尊　蒼茫宮殿控朝暾法幢
GA009n0008_p0444a06║影動青虬舞　僧梵聲來白翅騫濤激屢驚
GA009n0008_p0444a07║翻日月　塵揚幾見別乾坤不知彼岸原何
GA009n0008_p0444a08║處　乞得天恩下九閽
GA009n0008_p0445a01║寄題補陀洛伽李竣（鄞人）
GA009n0008_p0445a02║目極補陀勝　名山大海東歲時千里客　來
GA009n0008_p0445a03║徃一㠶風波湧金蓮界　林依紫竹叢何縁
GA009n0008_p0445a04║謝塵網　膜拜與僧同
GA009n0008_p0445a05║其二
GA009n0008_p0445a06║絕岸風烟接　層巒日月開聖燈時出現　慈
GA009n0008_p0445a07║照暫應囬陽谷千年木　隂崖萬古苔遙瞻
GA009n0008_p0445a08║金碧麗　彷彿近蓬萊
GA009n0008_p0446a01║題補陀屠大諒（鄞人　庠生）
GA009n0008_p0446a02║曉日射珠林　清光映逺岑寳旛雲外落　石
GA009n0008_p0446a03║磬雨中沈琪樹㕘禪觀　迦陵語梵音金容
GA009n0008_p0446a04║如可見　灑灑遍甘霖
GA009n0008_p0446a05║禮洛伽周應宸
GA009n0008_p0446a06║一剎中懸積水間　依然法寳護慈顏已聞
GA009n0008_p0446a07║地籟潮生浦　若墜天花春滿山佛以應權
GA009n0008_p0446a08║多著相　僧因領眾不成𨵿為儒未許𦤇依
GA009n0008_p0447a01║甚　捨得齋錢亦自慳
GA009n0008_p0447a02║登補陀山屠大誼（鄞人　庠生）
GA009n0008_p0447a03║一望蒼𣴭逺樹連　羣山羅列寺門前紅蓮
GA009n0008_p0447a04║冉冉生香海　紫竹離離遶梵筵天女散花
GA009n0008_p0447a05║㕘聖諦　應真渡筏叩玄詮慈航一一資龍
GA009n0008_p0447a06║藏　稽首金𠎣了俗縁
GA009n0008_p0447a07║題補陀柴懋賢（鄞人　庠生）
GA009n0008_p0447a08║大壑深林知幾重　沉沉紺殿瑞烟濃眾香
GA009n0008_p0448a01║縹緲摶華盖　七寳莊嚴捧聖容風動繡旛
GA009n0008_p0448a02║看鳳舞　雲生畫棟欲飛龍徘徊忽上千峯
GA009n0008_p0448a03║月　海印光寒起暮鍾
GA009n0008_p0448a04║題鎮海寺汪學信
GA009n0008_p0448a05║梅岑拳石𥁞成玄　誰聚浮漚結大千潮自
GA009n0008_p0448a06║雷喧心自寂　海同天際性同圓吞舟恠物
GA009n0008_p0448a07║知𦤇法　破浪蒼虬識引年即欲買山隨遁
GA009n0008_p0448a08║𨼆　牛磯無用㸑犀船
GA009n0008_p0449a01║遊補陀山寺邵鳳來（定海人）
GA009n0008_p0449a02║好將大海濯塵埃　梵剎孤當寥廓開翠岫
GA009n0008_p0449a03║薜蘿清色界　碧天水月淨樓臺夜光破溟
GA009n0008_p0449a04║旭初上　晴雨飛空龍欲來妬殺名山僧𥁞
GA009n0008_p0449a05║占　閒敲鐘磬在雲隈
GA009n0008_p0449a06║題洛伽吳學周（崇仁人　象山縣知縣）
GA009n0008_p0449a07║水雲千頃極蒼𣴭　島嶼平吞日月光紫籜
GA009n0008_p0449a08║扶踈開竹色　紅衣掩映發蓮香欲叅大士
GA009n0008_p0450a01║真空偈　好泛如來般若航見說九重頒象
GA009n0008_p0450a02║教　恩波蚤晚遍遐荒
GA009n0008_p0450a03║題補陀黃正逹（華亭人　象山縣教諭）
GA009n0008_p0450a04║萬里蒼𣴭蜃色開　琳宮寳殿欝崔嵬夜寒
GA009n0008_p0450a05║風雨龍聴法　日落波濤僧渡杯大海總名
GA009n0008_p0450a06║功徳水　法身元是妙明臺望中直接蓬萊
GA009n0008_p0450a07║境　𥁞是楊枝洒處來
GA009n0008_p0450a08║遊補陀山寺邵輔忠（定海縣人　主事）
GA009n0008_p0451a01║洛伽巖外水悠悠　大士蓮臺自一洲佛火
GA009n0008_p0451a02║三摩傳不夜　鐘聲萬里徹清秋天澄虚白
GA009n0008_p0451a03║遙連壑　山淨空青下滿樓剩得禪心同莾
GA009n0008_p0451a04║蕩　𨚗知消息問泥牛
GA009n0008_p0451a05║梅灣春曉
GA009n0008_p0451a06║幾樹踈梅倚石斜　問梅開落屬誰家東風
GA009n0008_p0451a07║昨夜頻吹俏　也作如來小白華
GA009n0008_p0451a08║茶山夙霧
GA009n0008_p0452a01║菩提那不是蓮花　雷莢雲林長露芽山氣
GA009n0008_p0452a02║誰噓晴不散　半籠祗樹半籠茶
GA009n0008_p0452a03║古洞潮音
GA009n0008_p0452a04║削壁懸崖作海門　波濤萬叠恍鯨吞上方
GA009n0008_p0452a05║諸品都空寂　水石聲聞亦是喧
GA009n0008_p0452a06║龜潭寒碧
GA009n0008_p0452a07║洛水曾聞兆聖明　由來靈跡寄山泓溶溶
GA009n0008_p0452a08║漾漾秋光冷　照徹禪心不二清
GA009n0008_p0453a01║天門清梵
GA009n0008_p0453a02║石扉空敞日無扄　僧向諸天齊誦經滿岫
GA009n0008_p0453a03║白雲封不住　隨風直與老龍聴
GA009n0008_p0453a04║磐陀旭日
GA009n0008_p0453a05║梅岑石石𥁞成禪　片石凌虚占水天多少
GA009n0008_p0453a06║雲山迷宿障　夜深紅日此峯前
GA009n0008_p0453a07║千步金沙
GA009n0008_p0453a08║霏霏如㞕復煌煌　容易祗陀布地黃豈是
GA009n0008_p0454a01║滄浪淘洗出　恒沙世界遍金剛
GA009n0008_p0454a02║蓮洋午渡
GA009n0008_p0454a03║滿洋雪浪白翻天　何處香船是鐡船大願
GA009n0008_p0454a04║總知神力在　千㠶日下𥁞紅蓮
GA009n0008_p0454a05║洛伽燈火
GA009n0008_p0454a06║漠漠孤峯浸海國　日沉海氣昬山色蒲團
GA009n0008_p0454a07║燈火放光明　點破一天烟霧黑
GA009n0008_p0454a08║香爐翠靄
GA009n0008_p0455a01║大冶何年鑄博鑪　馮夷端捧向浮屠天香
GA009n0008_p0455a02║化作青烟起　昧火看來水不濡
GA009n0008_p0455a03║鉢盂鴻灝
GA009n0008_p0455a04║釋種家風惟一鉢　那從雲外空生活食殘
GA009n0008_p0455a05║香飯洗波中　囬首𣴭𣴭海天濶
GA009n0008_p0455a06║靜室茶烟
GA009n0008_p0455a07║入定頭陀不下龕　老松脩竹閉茅庵山童
GA009n0008_p0455a08║汲水烹山茗　只見烟飛併作嵐
GA009n0008_p0456a01║遊補陀山寺邵輔明
GA009n0008_p0456a02║澤國烟霞駐聖靈　六鰲駕一破滄溟山頭
GA009n0008_p0456a03║晴雪半涵白　水面寒波長送青雲擁祗林
GA009n0008_p0456a04║凝蜃氣　香飄佛殿散龍腥總知極樂西方
GA009n0008_p0456a05║界　萬頃銀濤一淨瓶
GA009n0008_p0456a06║題洛伽劉堯賔（定海人　知縣）
GA009n0008_p0456a07║龍宮蛟室雪濤堆　併是空王梵宇開淨色
GA009n0008_p0456a08║青山塵不着　寒光白夜日先來蓮洋人渡
GA009n0008_p0457a01║蓮為楫　雲水僧居雲作臺到岸了無機事
GA009n0008_p0457a02║事　沙鷗慣熟也忘猜
GA009n0008_p0457a03║題洛伽周俊元（定海人）
GA009n0008_p0457a04║突兀千峯望不留　梵宮迥與白雲浮靈鰲
GA009n0008_p0457a05║駕日光先到　古洞吞潮響暗流夜半踈鐘
GA009n0008_p0457a06║清帶梵　天空一水碧澄秋莫言苦海無涯
GA009n0008_p0457a07║際　彼岸分明在上頭
GA009n0008_p0457a08║題補陀王世仁（定海人）
GA009n0008_p0458a01║正法弘慈遍九垓　道塲遙向海東開波光
GA009n0008_p0458a02║日色金銀界　松響濤聲晝夜雷貝葉繙時
GA009n0008_p0458a03║禪幌靜　天花飛處慧香來須知色相原無
GA009n0008_p0458a04║着　水上蓮花是法臺
GA009n0008_p0458a05║題洛伽陳王賔（定海人）
GA009n0008_p0458a06║白華古剎白雲隈　燁燁靈光燭上台東土
GA009n0008_p0458a07║原知皆淨土　香臺誰識是蓮臺諸天燈火
GA009n0008_p0458a08║三生諦　一粒摩尼萬刼廽今日頓空塵網
GA009n0008_p0459a01║念　此身金粟舊如來
GA009n0008_p0459a02║題洛伽劉廷璿（定海人）
GA009n0008_p0459a03║妙覺真如啓法藏　祗園珠樹映扶桑滄溟
GA009n0008_p0459a04║四望鋪晴練　燈火諸天燦夜光人到名山
GA009n0008_p0459a05║知佛國　誰從苦海渡慈航一聲鐘磬空雲
GA009n0008_p0459a06║水　九品蓮開萬斛香
GA009n0008_p0459a07║遊補陀金鍔（鄞人）
GA009n0008_p0459a08║須彌山頂住諸天　佛掌如何現大千海影
GA009n0008_p0460a01║𥁞含空外色　潮音不雜定中禪金沙灘上
GA009n0008_p0460a02║僧歸月　紫竹林中鳥破烟只辦直心皈大
GA009n0008_p0460a03║道　無煩寳筏度迷川
GA009n0008_p0460a04║題洛伽管萬里（鄞人）
GA009n0008_p0460a05║煉藥何年到梅岑　紫雲為幕竹森森藏真
GA009n0008_p0460a06║咫尺蓬萊島　護法荘嚴薝蔔林𤇺靜磐陀
GA009n0008_p0460a07║開寳界　日舂崕洞湧潮音頻迦異鳥聲聞
GA009n0008_p0460a08║切　但說排山地布金
GA009n0008_p0461a01║再守茲土重登普陀
GA009n0008_p0461a02║劉炳文（台州人　寧紹㕘將）
GA009n0008_p0461a03║浪逰兩度謁山靈　風景依然一望平古寺
GA009n0008_p0461a04║潮音聴落月　深林竹色𨼆踈星泥封彩絢
GA009n0008_p0461a05║丹沙鼎　蜃氣香浮大士經說法夜闌人未
GA009n0008_p0461a06║倦　可知東海絕長鯨
GA009n0008_p0461a07║渡蓮華洋楊徳政（鄞人　編脩）
GA009n0008_p0461a08║浩蕩開真旦　𭗒𣴭𨼆化城山随奔浪湧　水
GA009n0008_p0462a01║向逺天傾雙樹雲中出　千花空裡生超然
GA009n0008_p0462a02║登彼𡶨　未論濯塵纓
GA009n0008_p0462a03║題洛伽潘景元（杭州人　訓導）
GA009n0008_p0462a04║峭壁崚嶒天帳開　海雲重叠𧺫樓臺仙人
GA009n0008_p0462a05║掌在琪林外　幾度推雲上石苔
GA009n0008_p0462a06║春日㳺補陀洛伽山
GA009n0008_p0462a07║楊徳遵（鄞人）
GA009n0008_p0462a08║夢寐籌清海气氛　戴星梅櫓出雲屯桑田
GA009n0008_p0463a01║匝緑迎江口　鷗鳥浮晴點嶼舋入步名山
GA009n0008_p0463a02║空色相　聴潮前筏小乹坤當來誰是分香
GA009n0008_p0463a03║者　目下長生苐　門
GA009n0008_p0463a04║逰補陀朱一鶚（漳浦人　㝎海知縣）
GA009n0008_p0463a05║西教至自龍象國　東方𨼆此黿鼉窟峰巒
GA009n0008_p0463a06║一點青螺浮　沙堤千步黃金築紫竹林開
GA009n0008_p0463a07║小白華　秋風𠁅處優曇花烟霞別是人間
GA009n0008_p0463a08║世　水月孤縣大士家大道悠悠潮澷澷　獨
GA009n0008_p0464a01║望汪洋成浩歎分眀䂡柱在中流　直引迷
GA009n0008_p0464a02║途登彼𡶨臺殿風高響鈴鐸　淵靜𩵋龍聴
GA009n0008_p0464a03║說㳒官使傳經雲錦張　山僧揮麈天花落
GA009n0008_p0464a04║自慚身是宰官身　囬首空憐車馬塵為仰
GA009n0008_p0464a05║慈霛叅大士　一泛僊槎牛女津
GA009n0008_p0464a06║逰補陀柴瑛（鄞人　舉人）
GA009n0008_p0464a07║鼓棹飛征娑竭洲　真如勝界一浮漚澄波
GA009n0008_p0464a08║漾日空王麗　叠岫連雲幻象幽蒲𢉰郍聞
GA009n0008_p0465a01║師吼偈　楊枝惟洒寉同舟憐余剩有蓮心
GA009n0008_p0465a02║淨　滿路曇香擁不流
GA009n0008_p0465a03║寄題補陀樊王家（江陵人　㝎海縣知縣）
GA009n0008_p0465a04║寳𠛴凌空路轉深　洪濤舂雪見叢林波光
GA009n0008_p0465a05║倒影窺明鏡　𣇋籟含風響暗琴𡨜𡨜香雲
GA009n0008_p0465a06║成㳒界　離離紫竹見禪心名山應有神霛
GA009n0008_p0465a07║護　龍氣長吹落日隂
GA009n0008_p0465a08║逰補陀李一鳴（㝎海人　指揮使）
GA009n0008_p0466a01║大道元無我　浮生委此形客来秋結社　僧
GA009n0008_p0466a02║過夜譚経虚室月生白　空庭雨送青憐余
GA009n0008_p0466a03║攖世網　寕不媿山霛
GA009n0008_p0466a04║今上敕賜護國鎮海禪寺奉題一
GA009n0008_p0466a05║首陳九思（鄞人）
GA009n0008_p0466a06║東表神洲浸大瀛　盤根無地臣鼇擎琳宮
GA009n0008_p0466a07║又剏天開境　寳號新頒帝賜名佛火夜
GA009n0008_p0466a08║縣龍藏曉　海霛朝結蜃樓明香舩萬里颿
GA009n0008_p0467a01║千葉　得渡爭跨彼𡶨行
GA009n0008_p0467a02║題補陀（四首）
GA009n0008_p0467a03║周應治（鄞人　憲副）
GA009n0008_p0467a04║娑竭波濤遶洛伽　氤氳香鉢護烟霞空中
GA009n0008_p0467a05║墨點三千界　天際金鋪萬刦沙龍女獻珠
GA009n0008_p0467a06║依法𫟍　𠎣人煑𪔂煉丹砂由来佛土多奇
GA009n0008_p0467a07║幻　貝葉銖衣涌白華
GA009n0008_p0467a08║其二
GA009n0008_p0468a01║大地浮空自古今　翠雲深䖏敞禪林雲封
GA009n0008_p0468a02║兠率青蓮濕　潮𠰸鮫宮紫竹隂湛海長澄
GA009n0008_p0468a03║三昧印　蒼山點證六如鍼跏趺忽悟無生
GA009n0008_p0468a04║諦　真歇巗頭咲陸沉
GA009n0008_p0468a05║其三
GA009n0008_p0468a06║一上天門望不窮　諸天縹緲有無中露瓢
GA009n0008_p0468a07║寂厯懸危蹬　伽室參差嵌碧峰叠巘松濤
GA009n0008_p0468a08║清梵唄　干霄蘀影露真宗獨憐臺上磐陀
GA009n0008_p0469a01║石　花雨紛飛散逺空
GA009n0008_p0469a02║其四
GA009n0008_p0469a03║穿雲直入路𩥵驔　紺闕巍峩逼蔚藍地壓
GA009n0008_p0469a04║扶桒吞日月　樓成蜃市吐𤇆嵐㕘方野衲
GA009n0008_p0469a05║来天竺　入定神僧閉石龕遍禮玉毫瞻法
GA009n0008_p0469a06║相　恍𡸁金臂接瞿曇
GA009n0008_p0469a07║題普陀張如蘭（秣陵人）
GA009n0008_p0469a08║縹緲来探大士宮　諸天突兀為誰䧺蒼龍
GA009n0008_p0470a01║偏壮鴻荒石　白馬流傳漢殿工地闢東南
GA009n0008_p0470a02║秋色老　天開海島夕陽空生平究竟猶堪
GA009n0008_p0470a03║訝　佛力相𠔥造化功
GA009n0008_p0470a04║其二
GA009n0008_p0470a05║鷲𡽹秋高大陸前　盤空寒影踏遙天羣峰
GA009n0008_p0470a06║不断浮雲色　絕障長留落日懸地險𨵿門
GA009n0008_p0470a07║衘急峡　山奇削壁挂飛泉無人得遇青精
GA009n0008_p0470a08║飯　有客先歌白石篇
GA009n0008_p0471a01║逰普陀長律八韻
GA009n0008_p0471a02║何士晋（冝興人　工科給事中　前任寕波司理）
GA009n0008_p0471a03║琳宮絕壑駕蛟鼉　萬里烟光擁黛螺乾闥
GA009n0008_p0471a04║忽傳天　樂細　迦陵時送鳥聲和御函別啓
GA009n0008_p0471a05║新蓮藏　浩刦重開舊寳陀水月觀中龍子
GA009n0008_p0471a06║出　旃𣞀林外雁王過潮音作梵山齊吼
GA009n0008_p0471a07║　埜衲棲巖雲滿窩玉筍點班㽞片石　金沙疋
GA009n0008_p0471a08║練護恒河莫言島嶼津梁少　翻覺風濤世
GA009n0008_p0472a01║路多兩度（壬寅、癸卯歲，余曾兩到）祝釐登彼𡶨　願言
GA009n0008_p0472a02║千載不揚波
GA009n0008_p0472a03║題補陀洛伽山（一首）
GA009n0008_p0472a04║董大晟
GA009n0008_p0472a05║震旦滄淵湧洛伽　大螺吹徹演三車龍宮
GA009n0008_p0472a06║灼爍珊瑚𣗳　象教繽紛小白華空外坐來
GA009n0008_p0472a07║随世界　幻中䢷處是天涯潮音還徃何終
GA009n0008_p0472a08║極　覺海應知轉㳒華
GA009n0008_p0473a01║咏洛伽薛三台（定海人　舉人）
GA009n0008_p0473a02║孤插滄溟小白華　烟濤千步湧金沙雪衣
GA009n0008_p0473a03║大士元常現　雲頂高僧別是家翠竹嫩滋
GA009n0008_p0473a04║山寺雨　紅蓮艷奪海天霞由来一葦堪航
GA009n0008_p0473a05║地　莫道茫茫未有涯
GA009n0008_p0473a06║謁補陀陳時化（西吳人）
GA009n0008_p0473a07║雪浪霏霏寳筏来　荘嚴法海梵王臺皈心
GA009n0008_p0473a08║欲證無生偈　開士休因有髮猜
GA009n0008_p0474a01║龍蔵兩頒
GA009n0008_p0474a02║明主詔　鶡冠仍作寳山囬逺從娑竭頻搔
GA009n0008_p0474a03║首　太息閻浮儘刼灰
GA009n0008_p0474a04║渡海
GA009n0008_p0474a05║無際烟濤接混茫　誰知終古幾滄桒三生
GA009n0008_p0474a06║𣣔叩諸天法　一粟初窺百谷王宕潏高空
GA009n0008_p0474a07║龍子怒　砰漰濁浪蜃樓長島夷豈得虗稱
GA009n0008_p0474a08║貢　萬里今看波不揚
GA009n0008_p0475a01║禮洛伽山大士遍閱大海諸勝
GA009n0008_p0475a02║丁繼嗣（鄞人　巡撫都御史）
GA009n0008_p0475a03║日淨齋壇禮上台　孤懸絕島殿中開九天
GA009n0008_p0475a04║龍象擎雲下　萬里黿鼉駕海來佛火𣞀燃
GA009n0008_p0475a05║超色界　蓮洋花簇護香臺願分一勺澄心
GA009n0008_p0475a06║水　洒遍楊枝度草萊
GA009n0008_p0475a07║其二
GA009n0008_p0475a08║孤峰突兀五雲攢　清供人天厰法壇夜聴
GA009n0008_p0476a01║龍来腥不到　日㕘猿立膽常寒𤇆霞迥別
GA009n0008_p0476a02║人間世　水月如懸大士盤了徹圓通觀自
GA009n0008_p0476a03║在　冷風高引駕青鸞
GA009n0008_p0476a04║其三
GA009n0008_p0476a05║𦆵從物外謝冠纓　却向天邊問化城夕照
GA009n0008_p0476a06║雲穿窺㙮影　夜鈴風遞入松聲僧施香飯
GA009n0008_p0476a07║天厨淨　佛散華燈梵界明到䖏如來親見
GA009n0008_p0476a08║面　何須煉藥跨蓬瀛
GA009n0008_p0477a01║其四
GA009n0008_p0477a02║盤陀石上倚朝暾　四顧𣴭𣴭勢若吞萬國
GA009n0008_p0477a03║梯航猶不絕　千年香火自常存側身旁睨
GA009n0008_p0477a04║扶桒小　囬首懸知大塊尊此是無根真面
GA009n0008_p0477a05║目　飛来獨立鎮乾坤
GA009n0008_p0477a06║其五
GA009n0008_p0477a07║大士莊嚴下碧岑　𡽡嵒𨺗絕海濤深煙籠
GA009n0008_p0477a08║洞扈青蓮濕　日破林開紫竹隂天女獻花
GA009n0008_p0478a01║㕘石竇　龍神聴法吼潮音何如此地皈依
GA009n0008_p0478a02║切　洗濯塵凢不二心
GA009n0008_p0478a03║其六
GA009n0008_p0478a04║天門紺闕曉蒼蒼　金粟恒沙布地黃露頂
GA009n0008_p0478a05║團瓢僧乞供　皈心珠履客拈香御函特下
GA009n0008_p0478a06║龍光護　浩刼重開鶴馭翔我亦欲離苦海
GA009n0008_p0478a07║去　誰先彼岸渡慈航
GA009n0008_p0478a08║其七
GA009n0008_p0479a01║白衣殿外構為庵　兩地虔供一駐𩥵欲▆
GA009n0008_p0479a02║旃壇超幻刼　別無塵境覔瞿曇光明𥁞布
GA009n0008_p0479a03║三千滿　善識曾餘五十㕘寳盖淨瓶都是
GA009n0008_p0479a04║法　眾縁普渡必生男
GA009n0008_p0479a05║其八
GA009n0008_p0479a06║尋真結侣獨扶笻　峭石叢林厯幾重龍樹
GA009n0008_p0479a07║金身新法相　梅𠎣丹𪔂舊玄宗照廻淨室
GA009n0008_p0479a08║參差見　雲護閑𨵿𡨜滅封𤙹是如來三寳
GA009n0008_p0480a01║界　勤脩何地不傳鐘
GA009n0008_p0480a02║登白華山曲徑靜憩
GA009n0008_p0480a03║一入山門自不凡　白華點點墮空巗逶迤
GA009n0008_p0480a04║直上青蘿合　薈蔚徐看翠竹毵老衲陀頭
GA009n0008_p0480a05║坐石　小童薙髮亦披衫傾談正好明心
GA009n0008_p0480a06║性　天為呼風促去㠶
GA009n0008_p0480a07║初至普陀即景（二首）
GA009n0008_p0480a08║徐如翰（上虞人　憲副）
GA009n0008_p0481a01║樓船破浪快乘風　轉入逥巒絕磴中編竹
GA009n0008_p0481a02║間桃脂帶黛　驚濤嚙石雪搏空蜃樓杳靄
GA009n0008_p0481a03║香雲暖　紺殿㕘差𨑰照紅更愛是人皆禮
GA009n0008_p0481a04║佛　始知無水不朝東
GA009n0008_p0481a05║其二
GA009n0008_p0481a06║誰見三山與十洲　即看佛國在炎州波濤
GA009n0008_p0481a07║夜靜龍聴法　巗壑春晴石點頭𪔂篆𢇁𢇁
GA009n0008_p0481a08║幢影馥　髻螺個個鏡花浮何須更問無生
GA009n0008_p0482a01║法　来徃潮聲聚散漚
GA009n0008_p0482a02║遊磐陀歸遇雨
GA009n0008_p0482a03║細雨勒新花　相求興轉賖穿雲衫影重　沾
GA009n0008_p0482a04║濕步痕斜倦借僧眠榻　渴分佛供茶尚思
GA009n0008_p0482a05║憑願力　彈指遍恒沙
GA009n0008_p0482a06║雨中尋普陀諸勝
GA009n0008_p0482a07║縁崖度壑各擔簦　翠合竒環賞不勝竹內
GA009n0008_p0482a08║鳴泉傳𣑽語　松間剩海露金繩山當曲䖏
GA009n0008_p0483a01║皆蔵寺　路欲窮時又遇僧更笑呼童扶両
GA009n0008_p0483a02║掖　遡風直上最高層
GA009n0008_p0483a03║朝陽庵
GA009n0008_p0483a04║樹密逕幽深　禪房春晝隂㫁雲寒宿檻　流
GA009n0008_p0483a05║水靜穿林僧說前朝事　人多象外心翻悲
GA009n0008_p0483a06║出門去　鐘磬有餘音
GA009n0008_p0483a07║晚晴見月偶述
GA009n0008_p0483a08║暮雨初收紫翠重　松扄瀉影鎻千峰漸看
GA009n0008_p0484a01║淨滿庭心月　却似荘嚴佛面容散入萬波
GA009n0008_p0484a02║圎䖏䖏　攝来一照夜溶溶相看正話隂晴
GA009n0008_p0484a03║事　又聴潮聲響𣑽鐘
GA009n0008_p0484a04║望海
GA009n0008_p0484a05║目力有時極　水光何䖏窮但知川谷往　誰
GA009n0008_p0484a06║識尾閭終曉氣唯占旭　濤聲不借風舟行
GA009n0008_p0484a07║無里道　㠶挂任西東忽過夷王島　還浮龍
GA009n0008_p0484a08║女宮亂雲疑列嶼　孤鳥指驚篷世界空明
GA009n0008_p0485a01║𥁞　神州杳靄同有時明鏡迥　倐爾怒霆雄
GA009n0008_p0485a02║琛恠紛難紀　昏朝望轉蒙量包乾奥外　脉
GA009n0008_p0485a03║入地維中河伯宜長嘆　天潢自有宗聖朝
GA009n0008_p0485a04║波不溢　佛國路常通願借慈航力　皈依不
GA009n0008_p0485a05║壞空
GA009n0008_p0485a06║潮音洞
GA009n0008_p0485a07║羣公共禮潮音洞　莫作潮音洞口詩縱有
GA009n0008_p0485a08║繡腸描不出　直湏絕倒呌神竒
GA009n0008_p0486a01║育恩院山石竒勝當為普陀諸靜室
GA009n0008_p0486a02║之冠
GA009n0008_p0486a03║山勝皆藏石　石奇各肖形地當幽絕䖏　寺
GA009n0008_p0486a04║露半開扃小檻援飛霧　閒牎瞰落星曲階
GA009n0008_p0486a05║苔細細　危竇水泠泠竹罅斜通穴　雲標別
GA009n0008_p0486a06║染青密隂時護逕　麗影欲充庭挹海懸雙
GA009n0008_p0486a07║鏡　開山問五丁漸疑霞作屋　翻訝蘚為屏
GA009n0008_p0486a08║坐卧俱成適　攀躋覺有靈穉僧䏻呪鉢　僊
GA009n0008_p0487a01║子觧談經（時有一小沙弥，䏻持〈施食呪〉。而定海楊冠軍以扶鸞術召吕純
GA009n0008_p0487a02║陽，談佛法，頗妙。）面壁宜𣵫定　鐫題各辯銘（石上刻泐甚眾，
GA009n0008_p0487a03║故云。）最憐齋報午　粳粒笋芽馨
GA009n0008_p0487a04║題普陀張可大（秣陵人　寧紹叅將）
GA009n0008_p0487a05║海雲面面護禪宮　屹立中流砥柱䧺巨石
GA009n0008_p0487a06║有靈疑說法　長林無碍只聞鐘寒潮作𣑽
GA009n0008_p0487a07║連松韻　明月焚香透竹叢白鶴下来秋色
GA009n0008_p0487a08║靜　支公玄度此心同
GA009n0008_p0488a01║其二
GA009n0008_p0488a02║精廬彷彿類天宮　紫竹青蓮蜃市中客以
GA009n0008_p0488a03║乗槎逰汗澷　僧從卓錫住虚空盤雲恠石
GA009n0008_p0488a04║疑将墮　噴雪潮音勢自䧺水月任教觀自
GA009n0008_p0488a05║在　松窓半偈釋塵籠
GA009n0008_p0488a06║其三
GA009n0008_p0488a07║萬里濤聲繞翠微　松門蘿幌到人稀黿鼉
GA009n0008_p0488a08║𨼆見珠林𡨜　龍象経行佛日輝紫竹已同
GA009n0008_p0489a01║群木秀　白鷗猶帶晚潮飛梅仙倘寄長生
GA009n0008_p0489a02║藥　𣣔向滄浪問息機
GA009n0008_p0489a03║無邉禪師避靜磐陀石下以詩為
GA009n0008_p0489a04║贈王元翰（滇南人　給諫）
GA009n0008_p0489a05║卓錫名山截爱河　結庵猶自傍磐陀逺公
GA009n0008_p0489a06║㨗徑開蓮社　陶令靈心中酒魔紫竹林中
GA009n0008_p0489a07║原有相　白洋海上近無波爐烟茗椀盤桓
GA009n0008_p0489a08║䖏　領畧無生法已多
GA009n0008_p0490a01║過禮補陀陳天錫（鄞人　封問卿）
GA009n0008_p0490a02║首剎層巒著八荒　皈依今始訊慈航霞明
GA009n0008_p0490a03║祇𣗳天門暁　煙繞扶桑海國香佛意每從
GA009n0008_p0490a04║靈鵡會　禪功已見竭龍蔵㽞連經月探竒
GA009n0008_p0490a05║遍　尚企高深嘆望洋
GA009n0008_p0490a06║舟過補陀
GA009n0008_p0490a07║曾經瞻眺夢常搖　决策重来豈畏遙慧旭
GA009n0008_p0490a08║無隂如有待　晴嵐多翠寔相招眸新道𡶨
GA009n0008_p0491a01║通三昧　身媿㤙波歷四朝說偈不㤀天
GA009n0008_p0491a02║保賦　如来應許頌神堯
GA009n0008_p0491a03║補陀十二詠陳朝輔（鄞人　侍御）
GA009n0008_p0491a04║梅灣春暁
GA009n0008_p0491a05║揺揺𠎣嶠泛滄溟　暁霽芙容片片明怪底
GA009n0008_p0491a06║子真成汗澷　直徔吳市作春行
GA009n0008_p0491a07║茶山宿霧
GA009n0008_p0491a08║日挂扶桑宿霧消　𡸁𡸁花乳綴叢條㝎中
GA009n0008_p0492a01║老衲餘清思　縹緲爐烟柏子焼
GA009n0008_p0492a02║古洞潮音
GA009n0008_p0492a03║海壖靈窟最幽深　宛𠰥歸墟不易尋潮退
GA009n0008_p0492a04║乍窺空是谷　潮来忽聴梵為音
GA009n0008_p0492a05║龜潭寒碧
GA009n0008_p0492a06║人世何曾有豫且　寒潭澄碧自如如冷看
GA009n0008_p0492a07║今日刳腸者　總為當年未卜居
GA009n0008_p0492a08║天門清梵
GA009n0008_p0493a01║琳宮貝闕白雲飛　隠隠鐘聲出翠㣲七寳
GA009n0008_p0493a02║林中聞𣑽唄　靈光都入芰荷衣
GA009n0008_p0493a03║磐陀暁日
GA009n0008_p0493a04║誰将磐石拄晴空　仙界虗明一線通初日
GA009n0008_p0493a05║未離滄海底　翠㣲千丈已先紅
GA009n0008_p0493a06║千步金沙
GA009n0008_p0493a07║澄光萬頃躍天吳　香象遙浮帝釋都應是
GA009n0008_p0493a08║給孤神力鉅　直令沙界亦金鋪
GA009n0008_p0494a01║蓮洋午渡
GA009n0008_p0494a02║慧日澄圓覺海中　白蓮香滿獻花風何人
GA009n0008_p0494a03║不道天香杳　已自樓舩面面通
GA009n0008_p0494a04║香爐晴靄
GA009n0008_p0494a05║爐峰高䖏總竒觀　瑞靄濛濛六月寒夜半
GA009n0008_p0494a06║空中雲盖結　多應天女𤑔旃𣞀
GA009n0008_p0494a07║鉢盂鴻灝
GA009n0008_p0494a08║七珍綴鉢錦紋斑　歷刼深蔵雞足山竟是
GA009n0008_p0495a01║何年浮海上　毒龍無復溷塵寰
GA009n0008_p0495a02║洛伽燈火
GA009n0008_p0495a03║上方臺殿挂空青　閃爍居然不夜城知是
GA009n0008_p0495a04║不生叅大士　心燈五百點波明
GA009n0008_p0495a05║淨室茶烟
GA009n0008_p0495a06║幽壑沉沉春色回　虗堂隂雨長莓苔新烟
GA009n0008_p0495a07║數縷穿雲竇　石𪔂茶香客逺来
GA009n0008_p0495a08║逰磐陀菴登點頭石之作
GA009n0008_p0496a01║古鄮李徳孚
GA009n0008_p0496a02║峭壁倚晴嵐　散步涉幽澗躡磴攀層峦　四
GA009n0008_p0496a03║顧蒼桑膺偶憇聴爽籟　哀茲忽飄瓣仰睇
GA009n0008_p0496a04║浮雲流　重悲聚跡幻舉首向危石　拭目泣
GA009n0008_p0496a05║精盻嵬嵬置磐巔　詎䏻易摧鏟撫手囙輕
GA009n0008_p0496a06║按　搖動與時慣緬想生公辰　點頭實希見
GA009n0008_p0496a07║邇来說㳒誰　夫乃眾力墠大士駈神工　獲
GA009n0008_p0496a08║免形勞患晤言不知䖏　感嘆自朝晏