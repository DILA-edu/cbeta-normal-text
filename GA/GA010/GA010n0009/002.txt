GA010n0009_p0081a01║普陀洛迦新志卷二
GA010n0009_p0081a02║古會稽　陶鏞　鑑定古翁山　王亨彥　輯
GA010n0009_p0081a03║形勝門第二（內分山、峯、嶺、巖、石、門、洞、沙、隩、灣、㵎、泉、潭、井、池、境、及附錄等子目。）
GA010n0009_p0081a04║一念無明，世界於焉相續；四大假合，山河等於空花。故濁世不礙乎寂光，金地
GA010n0009_p0081a05║或見為瓦礫。大士隨順眾生，穢土忽現淨境。山成几寶，燦若錦屏；石是金剛，光
GA010n0009_p0081a06║如雪浪。爇光明之炬，地映金沙；潤福德之芽，泉流玉㵎。善財龍女，洞裏誦經；正
GA010n0009_p0081a07║趣達摩，峯前聽法。信乎山多聖賢，萃聚靈秀也。志形勝。
GA010n0009_p0081a08║山（普陀洛迦，為全山之總名。內另分十六小山名。）
GA010n0009_p0081a09║普陀洛迦山在浙江定海縣治東百里許海中。（按：或稱百餘里，或稱二百餘里，均失之。）為《華嚴經》善
GA010n0009_p0081a10║財第二十八參觀世音菩薩說法處。（按：善財初見文殊，次參德雲，次第而至參觀音，則為第二十八。因參彌勒後，又復參文殊。
GA010n0009_p0081a11║故人多以初見文殊不算，云是初參德雲，乃至參觀音，則為第二十七。故本志卷一〈本迹門〉，依普通說，作二十七。此依《許志》，及磐陀石陶題，均云「善財第二十八參
GA010n0009_p0081a12║觀音處」，乃從初見文殊算起，作二十八。以後凡有作參觀音為二十八者，均本乎此。恐閱者疑為錯謬，故特註明。）傳記稱南海、東大洋海
GA010n0009_p0082a01║西、紫竹栴檀林者，是也。山境，東盡青鼓壘，西盡風洞嘴，南盡短姑道頭，北盡伏龍
GA010n0009_p0082a02║山，縱橫各十里許，周遭屈曲，則有百里。唐以前，僅傳梅子真、葛稚川之寄隱。自宣
GA010n0009_p0082a03║宗大中間，天竺僧來，即洞中燔盡十指，親覩觀音與說妙法，授以七色寶石，而靈
GA010n0009_p0082a04║迹始著。自後梁貞明二年，建不肯去院，而法址始開。自宋神宗元豐三年，敕建寶
GA010n0009_p0082a05║陀寺，而香灺始盛。自高宗紹興元年，真歇建海岸孤絕處，易律為禪，海山業漁七
GA010n0009_p0082a06║百餘戶，聞教音，俱棄去，而淨土始成。厥後歷元、明、清三朝，雖間有興廢，（詳梵剎普濟寺下。）
GA010n0009_p0082a07║而地孤懸海，境杳隔俗。凝山海清迥之氣，資緇素禪定之緣。宜其歷劫常然，莊嚴
GA010n0009_p0082a08║法相，陶鑄衲子，為震旦第一絕勝道場也。（盛熙明《普陀洛迦山傳》；《大德昌國州志》；舊志〈形勝〉、〈建置〉、〈法統．真歇傳〉合纂。○灺，
GA010n0009_p0082a09║音謝，燭燼也。）
GA010n0009_p0082a10║按：普陀洛迦，梵語也。有作補陀洛迦、補陁洛伽、補怛洛伽、補陀羅伽者，當為翻
GA010n0009_p0082a11║譯梵語之異文。在華言，為小白華。蘇東坡〈送馮判官之昌國〉詩：「蘭山搖動秀山
GA010n0009_p0082a12║舞，小白桃花半吞吐。」桃花，為桃花山；小白，當即指小白華言也。清康熙普濟寺
GA010n0009_p0083a01║御碑文，補陀羅迦有三：一居厄納忒黑，一居忒白忒，一居南海，即是山。以是推
GA010n0009_p0083a02║之，玄奘《西域記》，言南印度瀕海，有布呾落迦山，頂有池，池側有石天宮，觀自在
GA010n0009_p0083a03║菩薩往來遊舍。布呾落迦，疑亦為普陀洛迦譯文之異。而朱緒曾《昌國典詠》，據
GA010n0009_p0083a04║此謂南印度之布呾落迦，乃佛書所指。普陀洛迦之在定海者，乃近似得名。夫
GA010n0009_p0083a05║以傳記稱普陀洛迦為南海；印度屬南，朱說似近之。又稱普陀洛迦為東洋海；
GA010n0009_p0083a06║定海屬東，是山之普陀，當非盡出附會。況小白華樹，又徧滿山中也。惟普陀洛
GA010n0009_p0083a07║迦，為一山名。或單稱普陀，單稱洛迦者，省語也。今俗稱是山為普陀。而以距東
GA010n0009_p0083a08║南二十餘里，懸峙海中之小山為洛伽。詢之僧眾，以彼山亦有聖迹，故稱是山
GA010n0009_p0083a09║為普陀，彼為洛迦。然信如所言，亦應稱為小普陀洛迦。而舊志以彼山為小洛
GA010n0009_p0083a10║迦，就省文言，說尚可通。康熙《定海縣志》云：「普陀山，在東海洋中，孤山獨峙。」又云：
GA010n0009_p0083a11║「大小洛迦山，與普陀接近。」既別普陀於洛迦之外，又分洛迦為大小二山，實為
GA010n0009_p0083a12║誤加一大字，以致詞與事悖。至寶慶、成化兩《四明志》、《大德昌國州志》，並云普陀，
GA010n0009_p0084a01║一名梅岑山，併稱寶陀禪寺在梅岑。夫梅岑，因子真煉丹得名，為一人一地事，
GA010n0009_p0084a02║殊不足概稱全山。參後梅岑峯下。
GA010n0009_p0084a03║雙峯山在潮音洞上，梁不肯去觀音院建此。（《大德志》）
GA010n0009_p0084a04║清裘璉詩：海外奇峯翠入天　峯頭朵朵削青蓮名山如此不肯去　成佛應居靈運
GA010n0009_p0084a05║前釋能崙詩：脫卻恆河選佛場　一拳補怛峙南洋峯巒疊翠迎朝旭　煙水蒼茫
GA010n0009_p0084a06║送夕陽特降慈雲消蜃氣　常施法雨現靈光從教印作蓮花主　石蠢林頑亦惹香
GA010n0009_p0084a07║按《大德志》云：「張氏捨所居雙峯山，卓庵奉之，俗呼為不肯去觀音院。是雙峯為
GA010n0009_p0084a08║佛選名山之山，舊志俱失載。」《裘志》附見古蹟云：「洞口無所謂雙峯山者，為代久
GA010n0009_p0084a09║名易。然潮音洞，本無甚高山峯，易名之說，恐亦未然。是蓋依海而觀，以立此名，
GA010n0009_p0084a10║稱雙峯山。不然，山豈久而遂失乎？」
GA010n0009_p0084a11║佛頂山亦名白華頂、菩薩頂，居四山之中，高百十六丈有奇。俯睇光熙、妙應諸峯，
GA010n0009_p0084a12║纍纍如杯瓢覆積水上。巔圓而平，廣約二十餘畝。舊有石亭，供石佛其中。近又建
GA010n0009_p0085a01║塔然燈，為行舟指南。（舊志；採訪）
GA010n0009_p0085a02║明鄞張煌言〈登菩薩頂〉詩：絕磴陵雲嵌佛龕　捫天住笏恣豪探蒼茫遠水橫空碧
GA010n0009_p0085a03║　歷亂羣峯倒蔚藍雙屐俄從銀漢落　一卷幾為石梁參如來肉髻應非幻　最上何
GA010n0009_p0085a04║須駕鶴驂清邑人武鎬〈次宋仁圃明府佛頂望日〉詩：傍曉日升東　祥輝照眼紅
GA010n0009_p0085a05║眸開千里曠　心靜萬緣空色相窺難定　光芒射處通扶桑疑可接　好趁一帆風
GA010n0009_p0085a06║釋德立〈登白華山，贈聞先禪師〉詩：高懷人不識　知喜對沙鷗蜃氣浮金鉢　潮聲吼
GA010n0009_p0085a07║石牛雲開山洞曉　月出海門秋時立梅岑上　乾坤雙眼收釋常譽〈九日登菩薩
GA010n0009_p0085a08║頂〉詩：絕巔雲深處　登臨興倍雄水明天際碧　霜薄樹頭紅萬慮一身外　千山四望
GA010n0009_p0085a09║中天庵容我住　歸懶下山東
GA010n0009_p0085a10║雪浪山雙峯疊峙，亦稱大小雪浪，在佛頂山右。上多白石，輝映林木，如積雪、如湧
GA010n0009_p0085a11║浪，因名。（舊志）
GA010n0009_p0085a12║錦屏山在佛頂山左，為法雨寺主山。環若列屏，林木青碧。加以白葩丹蕊，開放四
GA010n0009_p0086a01║時，揜映如錦，因名。（舊志）
GA010n0009_p0086a02║蓮臺山在飛沙隩右，即功德嶺。下有洞，即蓮臺洞。（舊志）
GA010n0009_p0086a03║青鼓山一名青鼓壘，為普陀東盡境。初與普陀有潮汐之隔，自飛沙成隩，遂合為
GA010n0009_p0086a04║一。（舊志）
GA010n0009_p0086a05║茶山在佛頂山後。自北亙西，其地最廣，中多溪㵎。舊稱山上多產茶茗，僧於雨前
GA010n0009_p0086a06║採摘供用，可治肺癰血痢。又有山茶花樹，高數丈。冬春之交，丹葩被谷，若珊瑚林。
GA010n0009_p0086a07║（舊志；採訪）
GA010n0009_p0086a08║明鄞屠隆〈茶山夙霧〉詩：龍宮蛟室霧絪縕　幾樹珊瑚認未真雪裏頳霞高十丈　紅
GA010n0009_p0086a09║綃恐是獻珠人李桐詩：山山爭說採香芽　撥霧穿雲去路賒製就漫將鑪火試
GA010n0009_p0086a10║　絪縕佳氣徧僧家丹陽丁鴻陽詩：珊瑚幾樹傍蓮臺　薄靄絪縕鎖不開漫向定
GA010n0009_p0086a11║中窺色相　分明龍女獻珠來鎮海邵輔忠詩：菩提那不是蓮花　雷莢雲林長露
GA010n0009_p0086a12║芽山氣誰噓晴不散　半籠祇樹半籠茶清釋幻敏詩：濃濃淡淡隱巖龕　重若凝
GA010n0009_p0087a01║雲輕若嵐分付巽郎勤掃盪　毋令雀舌減餘甘
GA010n0009_p0087a02║伏龍山一名龍頭山。為普陀北盡境，與茶山相接。蜿蜒如游龍出海，小山洞（在東北海
GA010n0009_p0087a03║中）乃其珠。登白華頂望之，儼如攫然。（舊志）
GA010n0009_p0087a04║天竺山在東北茶山盡處。山之以庵得名者。（舊志）
GA010n0009_p0087a05║梵山在普濟寺南。高，遜諸峯；體，莊嚴圓淨而少石。為寺之案山。（舊志）
GA010n0009_p0087a06║按：以上為普陀支山之著稱者。
GA010n0009_p0087a07║南山正南懸島，潮落始通，俗名楊梅跳，為普陀南盡處。舊無梵宇。自清初，普濟寺
GA010n0009_p0087a08║住持通旭增創，名南天門。（舊志；採訪）
GA010n0009_p0087a09║觀音眺山在潮音洞右。登此以眺四望，故名。眺，或訛作跳，殊非。（舊志）
GA010n0009_p0087a10║毛跳山在潮音洞東。（舊志）
GA010n0009_p0087a11║六嶠山在西南境。六阜聯並，中各有嶠，故名。（舊志）
GA010n0009_p0087a12║長短山在北境八仙巖後。兩小山參差並出，故名。（舊志）
GA010n0009_p0088a01║喇叭嘴山在正西。（舊志。按：舊志又云：「亦茶山之麓也。」然茶山在東北，此在正西，何可為麓？不敢盲從。）
GA010n0009_p0088a02║按：以上為普陀四至之小山。
GA010n0009_p0088a03║峯（共十八峯）
GA010n0009_p0088a04║光熙峯在佛頂山左。一名石蓮花，又名石屋。望之峯石聳秀。（舊志）
GA010n0009_p0088a05║清馮天貴〈光熙雪霽〉詩：千仞冰霜皎　晴光豁兩眸餘輝凝寶地　寒燄動珠樓玉纍
GA010n0009_p0088a06║孤峯頂　花開萬樹頭獨傳梅信早　嶺外暗香浮釋能崙詩：花飛六出滿光熙　見
GA010n0009_p0088a07║晛猶知造化奇世界三千齊色相　蓮臺十二現牟尼天排玉壘難尋路　鳥向瓊林
GA010n0009_p0088a08║特借枝看到彤雲消欲盡　上方無地不琉璃
GA010n0009_p0088a09║踞獅峯在東天門上。本名白衣峯，明僧大智改今名。奇石蹲踞如獅，雄特可畏。（舊志）
GA010n0009_p0088a10║圓應峯在朝陽嶺北。（舊志）
GA010n0009_p0088a11║翔鳳峯在朝陽嶺東。翔舞如鳳，因名。（舊志）
GA010n0009_p0088a12║象王峯在雪浪山右。一名清涼岡，崇岡逶迤，迭起三峯。東峯，高與雪浪將埒，面臨
GA010n0009_p0089a01║東洋。其下為千步沙，背為圓通嶺；稍伏為煙墩峯，舊設斥堠處也。南折則為觀音
GA010n0009_p0089a02║峯一帶南山矣。（舊志）
GA010n0009_p0089a03║煙墩峯在象王峯後。頂有若石塔者三，為古烽火臺遺迹。中空外圓，旁有洞門。二
GA010n0009_p0089a04║臺尚完好，一半燬矣。（採訪）
GA010n0009_p0089a05║煉丹峯在几寶嶺上，相傳羽客煉丹於此。（舊志）
GA010n0009_p0089a06║妙應峯在踞獅峯西。（舊志）
GA010n0009_p0089a07║觀音峯在普濟寺後山之左。鉅石隆起，高五丈，周百丈，平巔、豐下，狀如覆蓮。東偏
GA010n0009_p0089a08║之石，惟此峯為高。西則達摩，隱相望也。（舊志）
GA010n0009_p0089a09║釋通樹絕句：何故不肯去　中流砥一岑海潮日夜吼　傾盡大悲心
GA010n0009_p0089a10║靈鷲峯在普濟寺後，為寺主山。三石嵯峨並立，東峯倍高，約二丈，昂頭尖喙，狀如
GA010n0009_p0089a11║定鳥，故名。（舊志。○《裘志》注云：鷲鳥，梵名耆闍。《西域記》，耆闍崛山，山是青石，頭似鷲鳥。阿育王使人鑿石，假安兩翼兩腳，琢治其身，遠望若鷲鳥形，故曰靈
GA010n0009_p0089a12║鷲山。）
GA010n0009_p0090a01║達磨峯磨亦作摩。在靈鷲峯右。大石矗峙十餘丈，銳首豐背，膚離中合。遠望之，如
GA010n0009_p0090a02║人荷物而立，面西將行也。其北面刻趙孟頫題「瀛洲界石」四字，西面刻「羅漢石」三
GA010n0009_p0090a03║字，姓名漫滅不可辨。（舊志）
GA010n0009_p0090a04║清華亭吳祺詩：蕭梁臺殿草茸茸　面壁親傳少室宗隻履西歸無覓處　惟留明月
GA010n0009_p0090a05║照孤峯釋通樹詩：嵩山人如壁　補洛壁似人獨立孤峯上　誰逢葱嶺身釋空
GA010n0009_p0090a06║脈詩：不著西兮不著東　本無背向在山中蘆枝浮海知誰載　赤腳且行最上峯
GA010n0009_p0090a07║塔子峯在西天門下。（舊志）
GA010n0009_p0090a08║彌陀峯在塔子峯西。（舊志）
GA010n0009_p0090a09║梅岑峯在達摩峯右。南山最高處，林石幽秀，相傳漢梅子真隱修於此。（舊志）
GA010n0009_p0090a10║明邑人張信詩：浮生寄丹壑　感慨興我情文章豈足恃　所貴矢堅貞拂之蘅竇下
GA010n0009_p0090a11║　浩渺駕長鯨和風灑玉宇　清奏來瑤笙睠言梅子真　千古留其名願共遊仙侶　趣
GA010n0009_p0090a12║趾上蓬瀛邵輔忠詩：幾樹疎梅倚石斜　問梅開落屬誰家東風昨夜頻吹到　也
GA010n0009_p0091a01║作如來小白華清邑令繆燧詩：子真隱吳市　胡為在海涯豈慕巖谷幽　與佛成
GA010n0009_p0091a02║一家梅岑留遺迹　高迥陵青霞我來當三月　滿林杜鵑花披襟一長望　海濤浴浮
GA010n0009_p0091a03║槎三山如可到　蓬萊路不賒稚川晚得道　豈真在丹砂一令復一尉　超然不可偕
GA010n0009_p0091a04║鄞全祖望詩：叵君安車駟馬徧山扃　吳門市卒變姓名猶懼危機不可脫　遠作
GA010n0009_p0091a05║天東海上行投竿翠碣踰蓬頂（慈水翠碣，象山蓬頂，皆有梅尉遺迹）　履穿四明凍雪幾千層乘槎竟
GA010n0009_p0091a06║出大浹口　吾知免矣逃吾生生前名氏雖可埋　死後孤岑翻以姓見稱東有梅岑
GA010n0009_p0091a07║　西有嚴陵婦翁郎壻同芳馨　東霍山高桐江清門闌喜氣成客星　山川因之俱不
GA010n0009_p0091a08║朽永為赤符曜長庚　斯人何藉神丹九轉成吳瞻泰詩：春雲天地綠　灌木落寒
GA010n0009_p0091a09║峭何圖入海南　子真領其要鹿裘念一夫　幽棲有同調嘗聞三神山　方士久不報
GA010n0009_p0091a10║靈砂得真鉛　眼底燒丹竈茶寮植鐵蕉　安榴赬照燿異境除塵纓　禽鳴宛先導淙
GA010n0009_p0091a11║淙疎清泉　海月動微嘯
GA010n0009_p0091a12║按：朱緒曾云：「普陀、梅岑、洛迦本一山，後人以南峯最高處，名梅岑。然梅岑，既名
GA010n0009_p0092a01║為峯，自不足以概全山。況普陀洛迦，在佛書以四字為一山名，後人或單稱普
GA010n0009_p0092a02║陀，單稱洛迦，因其稱謂之便，是則普陀洛迦，乃全山之總名。梅岑，乃一峯之別
GA010n0009_p0092a03║號耳。」
GA010n0009_p0092a04║正趣峯在梵山右。向離（於寺為未方）兀峙，巔平正，如覆釜盂而稍長。白石磷磷，如嵌珠
GA010n0009_p0092a05║璧。普濟寺外之山，亙西南而瀕海者，皆此峯之支屬，舊稱玉趣。住持通旭，以此地
GA010n0009_p0092a06║為大士說法道場。善財二十八參中，正趣菩薩從他方來，示現說法，經載甚明。故
GA010n0009_p0092a07║改為正趣焉。（舊志）
GA010n0009_p0092a08║釋通樹詩：遙憶南詢子　東方特特來憑空長在定　星月夜登臺
GA010n0009_p0092a09║雨華峯在正趣峯右。經言：「觀自在菩薩，與諸大菩薩，圍繞說法，天雨曼陀羅華。」因
GA010n0009_p0092a10║名。（舊志）
GA010n0009_p0092a11║會仙峯亦名天柱峯，在梅岑右。石甚聳拔，廣崖鉅壁，展列如屏。冥濛杳靄間，恍若
GA010n0009_p0092a12║安期羨門，鸞驂鶴馭來遊也。（舊志）
GA010n0009_p0093a01║金剛峯在金剛窟上，一云正趣峯西。（舊志）
GA010n0009_p0093a02║嶺（共十二嶺）
GA010n0009_p0093a03║几寶嶺在東南境，為普濟寺之青龍山。石磊落，如珍寶委積几上，故名。（舊志）
GA010n0009_p0093a04║白華嶺在正趣峯下。（舊志）
GA010n0009_p0093a05║栴檀嶺一在清涼岡下，一在金沙南。（舊志）
GA010n0009_p0093a06║圓通嶺在東天門左。（舊志）
GA010n0009_p0093a07║歡喜嶺在大六嶠。（舊志）
GA010n0009_p0093a08║葡萄嶺在小六嶠。（舊志）
GA010n0009_p0093a09║青鼓嶺在法雨寺東。（舊志）
GA010n0009_p0093a10║嘯天獅子嶺在青鼓壘北。（舊志）
GA010n0009_p0093a11║朝陽嶺在白華頂下。（舊志）
GA010n0009_p0093a12║東屏嶺即功德嶺，在錦屏山東。（舊志）
GA010n0009_p0094a01║孝順嶺在茶山東。（舊志）
GA010n0009_p0094a02║香雲嶺在佛頂山，亦名香雲路。（採訪）
GA010n0009_p0094a03║巖（共十五巖）
GA010n0009_p0094a04║八仙巖在青鼓山西。白石玲瓏似玉，異於他峯。（舊志）
GA010n0009_p0094a05║東方巖在茶山前。（舊志）
GA010n0009_p0094a06║西方巖在圓通巖西，亦名西方境。明萬曆丁巳春，寧紹參將劉炳文，題「中流砥柱」
GA010n0009_p0094a07║四字。（舊志；採訪）
GA010n0009_p0094a08║玲瓏巖在金剛窟西，與巫山石相對。高十餘丈，下削上突，刻畫玲瓏，如雕鏤沈香
GA010n0009_p0094a09║木狀。中一石，嵌兩峯間，從內視之欲墮，從外視之若合，巧奇絕倫。（舊志）
GA010n0009_p0094a10║石浪巖在梅岑山腰，磐陀石東。高三十丈，石紋如浪，睨之欲動。（舊志）
GA010n0009_p0094a11║圓通巖在西天門北。石險峻桀奡，或陵空孤峙，或參差排突。循行環視，無有隔礙，
GA010n0009_p0094a12║故題壁曰「圓通境」。（舊志）
GA010n0009_p0095a01║獅子巖在無畏石側。儼如狻猊，作跳躍之勢。（舊志）
GA010n0009_p0095a02║虎巖在東天門上。數石倚湊，宛然生成。（舊志）
GA010n0009_p0095a03║象巖在几寶嶺上。（舊志）
GA010n0009_p0095a04║兔巖在象巖上。馴耳趺踞，首目宛然。（舊志）
GA010n0009_p0095a05║龍巖在靈鷲峯西。下瞰北海，自北亙南，長三四十丈，高二十丈，蜿蜒夭矯，俯首欲
GA010n0009_p0095a06║降。後山之巖，此為最大。（舊志）
GA010n0009_p0095a07║鷹巖在雪浪山中。昂首銳喙，儼若蒼鷹飛集巖際。（舊志）
GA010n0009_p0095a08║獅象巖在几寶山，朝陽洞石之頂。一石馴伏如象，一石儼若獅踞。囘首相向，近觀
GA010n0009_p0095a09║愈肖。（舊志）
GA010n0009_p0095a10║佛手巖在觀音峯後。高者丈許，卑者數尺。伸如掌，長短如指，了了可數。（舊志）
GA010n0009_p0095a11║文殊巖在西天門左。峯巒雄疊中，一石威嚴如象。（舊志）
GA010n0009_p0095a12║石（共三十石）
GA010n0009_p0096a01║磐陀石山之西境，兩石相累如盤。下石高身銳頂，上石豐面殺足。其頂足相累處，
GA010n0009_p0096a02║旁空中倚，亦有罅間，睨之通明。面之豐，縱橫各十餘尺，平坦可容二、三十人。石旁
GA010n0009_p0096a03║雅俗題識甚多。緣梯而上，環眺山海，洋洋大觀。朝山婦女之登斯石者，又各選持
GA010n0009_p0096a04║制錢，磨擦石上，使發光。攜歸佩於小兒身上，為壯膽之用，其或然歟？（舊志；採訪。○殺，音晒，減削
GA010n0009_p0096a05║也。）
GA010n0009_p0096a06║清鄞萬言詩：何年巨靈展雙手　劈盡千山萬山後餘技猶能向此間　點綴峯巒無
GA010n0009_p0096a07║不有觀音洞裏石玲瓏　觀音洞外石相負層層枕壓鉅細橫　大石如岡亙其首上
GA010n0009_p0096a08║承一石狀如菱　坐有百餘人可受底平一綫曾不連　黠者隙處支碎瓿其旁大石
GA010n0009_p0096a09║復數尋　前有二石龜形醜豈因頑石能點頭　龜來聽法亦所偶吾謂磐陀如片雲
GA010n0009_p0096a10║　或者菩薩乘之來洞口巨鰲鼓鬣忽相迎　遺此海濱當石紐望夫老婦能化石　況
GA010n0009_p0096a11║茲靈物千年久指看磐石有時飛　兩龜眼赤應能走何辰生詩：見說磐陀著地
GA010n0009_p0096a12║靈　普門曾此坐談經二龜何事翻成石　想是當年不解聽武進孫渭詩：洛伽二
GA010n0009_p0097a01║百里　巨石不可數磐陀獨標異　其以神佛故方廣十餘丈　崖巔誰輦附念彼觀音
GA010n0009_p0097a02║力　黃金可地布說法驚波濤　兩龜競相赴至今巖石上　昂首吐煙霧聽法豈無人
GA010n0009_p0097a03║　水族反得度千載留磐石　令人屢迴顧邑人夏昌渭詩：阿誰信得毓靈奇　怪石
GA010n0009_p0097a04║陵空卻坦夷聊藉蔕根千載固　安然位置萬年基登高偏喜身殊泰　濟勝還愁勢
GA010n0009_p0097a05║欲攲過此再尋紆曲徑　笑看一對聽經龜釋空璧詩：巍巍磐石立孤峯　大士何
GA010n0009_p0097a06║年坐此中聽法不真龜化石　謾勞千載聚魚龍
GA010n0009_p0097a07║按：舊稱磐陀兩石相累處，可間以綫。又稱形模不甚寬廣，及登陟甚眾，人不挨
GA010n0009_p0097a08║擠，石亦不覺其隘。此或偶現靈異，非常常如是也。
GA010n0009_p0097a09║又按舊志言：洛迦巖、峯、洞、窟皆石也，奇險幻詭，洞壑天然，大都危石若懸，庋石
GA010n0009_p0097a10║若舉，墮石若扶，崩石若斧，成形肖象，不一而足。此說為近之。而王士禎《池北偶
GA010n0009_p0097a11║談》云：「普陀巖石，有大士像，華鬟天然；竹林鸚哥，善財龍女之形，種種皆具。」此殆
GA010n0009_p0097a12║指人所雕刻者而言，非天然生成之巖石也。總之，島石多劍削，而是山獨圓潤；
GA010n0009_p0098a01║島石多險惡，而是山又柔善。磐陀、紫竹兩石，尤為奇特。李黼堂言：「天台雄勝，雁
GA010n0009_p0098a02║蕩奇勝，普陀幽勝。」以就近各海島之石較之，當在牛奇章僧孺甲、乙、丙、丁石品
GA010n0009_p0098a03║之列，而普陀又為石勝歟！
GA010n0009_p0098a04║說法臺石在磐陀石東。相距百步，高若相望。大士說法處，亦可登。（舊志）
GA010n0009_p0098a05║五十三參石在磐陀石西。參差矗立，若聽法者。故數雖未必符，而以經所云者名
GA010n0009_p0098a06║之。（舊志）
GA010n0009_p0098a07║清郭立傑詩：煙水重重只一人　分身滿地太零星不知當日毘盧閣　幾見銅頭鐵
GA010n0009_p0098a08║額形
GA010n0009_p0098a09║二龜聽法石在磐陀石西。一蹲石頂，一緣石直上。昂首延頸，筋膜盡露，真稱奇肖。
GA010n0009_p0098a10║（舊志）
GA010n0009_p0098a11║柱空石在錦屏山中。一石如柱，屹立空際。（舊志）
GA010n0009_p0098a12║八卦石在雪浪山巔。亂石排空，懸崖百仞，偃仰攲伏，不可名狀。（舊志）
GA010n0009_p0099a01║釋源法詩：怪石萃中峯　巍然居山頂猶如章甫冠　彷彿九州鼎日月聽盈虧　滄桑
GA010n0009_p0099a02║隨萍梗不知伏羲前　此石名何等
GA010n0009_p0099a03║雲扶石在西茶山上。兩石，上如敧鐘，下如累碁。峻險怪特，危而不墜。上石有「雲扶」
GA010n0009_p0099a04║二字，題者莫詳。下石有「海天佛國」四字，明雲閒侯繼高題。（舊志；採訪）
GA010n0009_p0099a05║巫山石在金剛峯側。巫山，蓋狀其高。怪石嵯峨，劈一為二，亦巨靈五丁之所幻也。
GA010n0009_p0099a06║（舊志）
GA010n0009_p0099a07║不二石在西天門右。兩石相距丈許，稍參差前後，而高廣相等。如析圭破璧之狀，
GA010n0009_p0099a08║故曰「不二」。今覆於圓通庵三層樓下。（舊志；採訪）
GA010n0009_p0099a09║一葉扁舟石在不二石南。平廣近畝，儼如虎邱千人坐而稍仄斜。中載一石，頗似
GA010n0009_p0099a10║菱角橫陳其端，遠望之，宛如扁舟。（舊志）
GA010n0009_p0099a11║仙掌石在石浪巖側。參差對列，高十餘丈，形如仙掌。題有「天設閑關」四字，姓名無
GA010n0009_p0099a12║考。（舊志；採訪）
GA010n0009_p0100a01║佛牙石在普濟寺後之西，巫山石下。高丈許，頂半凹半突，如倒牙，又如幞頭。（舊志）
GA010n0009_p0100a02║鸚哥石在觀音洞側。白石竦竚，圓首、細頸而短身，酷似鸚鵡，因名。（舊志）
GA010n0009_p0100a03║水墨石在飛沙隩西，功德嶺東盡處。陂麓間，有石鋪三四十丈，平無孔突。色如水
GA010n0009_p0100a04║墨渲染，其光油然，若展綃縠。（舊志）
GA010n0009_p0100a05║馬鞍石在大雪浪山中。（舊志）
GA010n0009_p0100a06║天篦石在摩尼洞西，義未詳。（舊志）
GA010n0009_p0100a07║點頭石在磐陀石東南。高八丈，周廣二十丈。孤峙平巖，旁懸中湊。撼之則動，若點
GA010n0009_p0100a08║頭然。與說法臺石相望，故名。（舊志）
GA010n0009_p0100a09║無畏石在普濟寺東。高五六丈，三面方廣如佛座。西稍窪狹，旁有二石，高不及半。
GA010n0009_p0100a10║一如挂衣，一如覆釜，皆斷崖懸壁，不可登陟。遊人鉅公，勒名其上。題曰「三一巖」，曰
GA010n0009_p0100a11║「空有境」，曰「海天春曉」，聯曰「寰區照瑞相，剎海徧潮音」。（舊志）
GA010n0009_p0100a12║蝦蟆石在龍巖西。修丈許，廣半之。張頤趺足，狀類蝦蟆，因名。（舊志）
GA010n0009_p0101a01║香鑪石在圓通巖後。（舊志）
GA010n0009_p0101a02║真歇石在普濟寺後灣。真歇庵廢址，石以僧名者。（舊志）
GA010n0009_p0101a03║靈芝石去虎巖咫尺，不高而狀特奇。中孔突，宛如靈芝。（舊志）
GA010n0009_p0101a04║慈雲石在葛洪井西。高三丈，頭如大鳥，北向。會稽陶望齡，題曰「鷲嶺慈雲」。（舊志）
GA010n0009_p0101a05║明丁繼嗣詩：皈心來寶地　躡足上慈雲泉溜穿廚入　曇香滿院聞縱觀蛟蜃窟　間
GA010n0009_p0101a06║集鳳凰羣何幸逢林遠　幽探絕世紛
GA010n0009_p0101a07║疊子石在佛手巖南，磊磊然若疊也。（舊志）
GA010n0009_p0101a08║鼓石在南天門崖石上。體圓而高，狀若窴鼖。撼之，應空作響，逢逢然如撾鼓。（舊志）
GA010n0009_p0101a09║紫竹石在紫竹林，俯拾即是。剖之白質黑章，紋皆作竹形，枝葉宛然；惜質麤不宜
GA010n0009_p0101a10║文玩。（採訪）
GA010n0009_p0101a11║清邑人曹偉皆〈紫竹巖〉詩：石暈斑斕水氣昏　競傳靈迹鑿山根試看墨潑桃花石
GA010n0009_p0101a12║　一樣潮音紫竹痕
GA010n0009_p0102a01║按舊志言：「唯潮音洞南天門為然，餘處亦或有之，但不如潮音洞是石悉蘊此
GA010n0009_p0102a02║形也。紫竹林，殆因此石而立名歟！」
GA010n0009_p0102a03║紫雲屏石在息耒院西麓。壁立空中，高廣百尺，厚不及丈。上有小峯十餘，下作三
GA010n0009_p0102a04║足，如乳如杵。俱有渦以承之，若趺坐然。舊鐫「翠屏」二字。清邑人曹偉皆，以其石色
GA010n0009_p0102a05║深紺，易是名。（《秦志》曹偉皆〈詩序〉）
GA010n0009_p0102a06║曹偉皆詩：怪石陵空高百丈　橫亦如之薄如壁面紋平削豐碑樹　頂上峯攢錯凹
GA010n0009_p0102a07║凸足根離合綫路通　渦中鼎立無差忒下無根柢上無援　背有贅疣腹有隙豈是
GA010n0009_p0102a08║　媧鑪崩裂鼎傾瀉　五色絲飛一片赤抑或　月中修斧屑亂墮　八寶堆中碎琥珀留
GA010n0009_p0102a09║落人間千萬年　桑田滄海幾經歷法華洞　磐陀石　聽經龜　短姑迹名山靈異登志
GA010n0009_p0102a10║乘　附會其辭曰膾炙山僧指點半依稀　勞我登臨折齒屐嶙峋突兀聳奇觀　沒膝
GA010n0009_p0102a11║春茅谿徑塞荊行棘走履踵決　裳裂衣穿手龜拆（龜，音羣，手裂也。）艱辛歷盡一瞻拜　周帀摩挲不
GA010n0009_p0102a12║能釋石乎石乎宜自愛　勿向塵中爭黑白君不見　璞玉未剖光沈沈　徒使卞和被
GA010n0009_p0103a01║嚴斥又不見　良桐被爨聲錚錚　不遇中郎誰珍惜棄瑜取瑕惟所好　有才自炫轉
GA010n0009_p0103a02║遭厄幸賴不脛處山阿　莫將大塊登几席曠代難逢真賞人　鐫題亦是知音客夕
GA010n0009_p0103a03║陽蒸鬱明霞彩　薜荔斑斕凝黛碧我來為易紫雲屏　赤水丹山同赫赫
GA010n0009_p0103a04║白馬石（裘志）
GA010n0009_p0103a05║清釋元志詩：謝卻長安道上塵　人間騏驥那能親昂昂逐日追風骨　芳草橫眠海
GA010n0009_p0103a06║角春
GA010n0009_p0103a07║蟠桃石（裘志）
GA010n0009_p0103a08║釋元志詩：縛屋新開一塢雲　種桃恰傍蟠桃石清風明月共長閒　不問人間何旦
GA010n0009_p0103a09║夕
GA010n0009_p0103a10║獅子石在南天門大殿左旁。緣梯而上，其石有目蓄水，有鼻泛沫。下通泉源，水常
GA010n0009_p0103a11║不涸。石平可容眺望，惟四無遮闌，登臨時不免心悸。（周慶雲《海岸梵音》）
GA010n0009_p0103a12║門（共三門）
GA010n0009_p0104a01║東天門有二處。一在光熙峯右，高止丈許。門上之石，嵯岈嵌突，高踰三倍。一在虎
GA010n0009_p0104a02║巖側，即法華洞之頂，突起兩巖如門。仰窺不甚崇，俯矚則巖窟杳深，林木虧蔽，惴
GA010n0009_p0104a03║惴恐墜也。（舊志）
GA010n0009_p0104a04║明屠隆〈天門清梵〉詩：野衲齊繙貝葉書　磬聲遙度暮沙虛神龍聽法妖蛟舞　親見
GA010n0009_p0104a05║如來金臂舒
GA010n0009_p0104a06║南天門在南山。清康熙間，普濟寺住持通旭題名。正南有小橋通焉，亦有梵宇。殿
GA010n0009_p0104a07║右有大士墳，墳上建小龕，豎碑題字。大士遺蛻，豈尚在土中歟？入門有巨石矗立，
GA010n0009_p0104a08║總兵藍理題曰「山海大觀」。（《海岸梵音》；採訪）
GA010n0009_p0104a09║清總兵藍理〈登南天門題字〉詩：東西門既列　午闕可無開海不揚波地　山偏盡日
GA010n0009_p0104a10║雷鐘鳴刁斗靜　帆動象龜來何必燕然石　始稱漢將才民國十年，縣令陶鏞題
GA010n0009_p0104a11║石云：「梁貞明二年，張氏捨宅，名不肯去觀音院。距今民國第一辛酉，千七年，作偈
GA010n0009_p0104a12║磨崖：『借問觀世音，因何不肯去？為度大中華，有緣來此處。』」
GA010n0009_p0105a01║西天門在金剛窟西。兩石對峙，兀立高岡，中僅容一人。危石橫亙其上，額曰「西天
GA010n0009_p0105a02║法界」。人須傴僂得入，真鬼工也。左右聳峭，題曰「振衣濯足」，又題曰「同圓種智」，姓名
GA010n0009_p0105a03║年月俱未詳。（舊志；採訪）
GA010n0009_p0105a04║清釋通旭詩：誰謂天無路　天門此地開青冥通帝座　杳靄瞰蓬萊有響音俱梵　留
GA010n0009_p0105a05║丹仙是梅磐陀說法處　猶在白雲隈
GA010n0009_p0105a06║洞（共十七洞）
GA010n0009_p0105a07║潮音洞在普濟寺左，龍灣之麓。巖石叢起沙中，廣至畝許，齒齒然不可容足。從崖
GA010n0009_p0105a08║至洞腳，高數丈，通穴為天窗，歧處如門戶。潮聲晝夜摐擊，遇風更聲若轟雷。吞吐
GA010n0009_p0105a09║倏忽，險怪萬狀，令觀者眩目震耳，悸魄驚魂。宋元時，叩求大士現身者，多在此洞，
GA010n0009_p0105a10║迨後多在梵音洞。亦或有投崖捨身者；有司以捨身有違我佛慈悲之旨，並於洞
GA010n0009_p0105a11║旁立石禁止之。（舊志；採訪）
GA010n0009_p0105a12║明餘姚盧元選詩：靈竅何年著化工　嶙峋倒插水雲中浪花飄瀑晴飛雪　海月浮
GA010n0009_p0106a01║光夜現虹石壁雨餘泉出竇　栴檀秋老樹吟風虔誠欲叩如來面　雙鶴盤旋下碧
GA010n0009_p0106a02║空新安汪學信詩：山根盤結水瀠迴　大士當年說法臺礁滑平波翻雪浪　巖懸
GA010n0009_p0106a03║白日起風雷龍從洗鉢洋邊化　蓮就然檀定裏開紫竹滿林看不見　怪來偏向石
GA010n0009_p0106a04║中栽通州盧純學詩：大海靈山迥　龍宮豈易尋萬年垂妙相　孤洞啓潮音天削
GA010n0009_p0106a05║峯成玉　沙鋪地是金泠泠俱作梵　早已滌凡心上虞徐如翰詩：羣公共禮潮音
GA010n0009_p0106a06║洞　莫作潮音洞口詩縱有繡腸描不出　直須絕倒叫神奇清裘璉詩：巨靈劈奇
GA010n0009_p0106a07║石　海岸豁深洞中廣如室房　其巔裂罅縫下窺深以窅　勇者生奇恐怒濤澎湃來
GA010n0009_p0106a08║　狂飆善激送一觸迅雷轟　再觸巨鐘從天地殊晦冥　林樾相震動巨浪倏吞吐　盈
GA010n0009_p0106a09║涸在操縱來驚瀑布飛　迴駭明珠弄誰擊冰壺碎　瓊瑤錯萬鍾當其疾怒時　下拒
GA010n0009_p0106a10║乃上湧乘竅汎躍騰　灑面成霧淞不知濤作雨　驚身墮崖空造化工幻戲　神聖假
GA010n0009_p0106a11║示眾哀哉洞口人　何時醒塵夢鄞李暾詩：兩日得追隨　遊子怯腳力徘徊不敢
GA010n0009_p0106a12║前　僕夫請少息人生名勝區　一失難再得攝衣直前行　不覺重嶺陟風逼萬樹斜
GA010n0009_p0107a01║　沙鬆雙屩沒潮音倏入眼　使我肅胸臆我思清淨根　心契無相色見者固渺茫
GA010n0009_p0107a02║　傳者復逆億天窗洞頂開　紫竹壁間匿潮頭激丈餘　既揚還復抑上湧山頭傾　下湧
GA010n0009_p0107a03║山腳拭龍神數千丈　來去生羽翼聽言方擬議　暮鐘喧耳側急歸恐逋亡　奚童呈
GA010n0009_p0107a04║筆墨同安許琰詩：佛選千年地　汪洋幻一漚石連根盡嚙　洞自頂俱浮梵宇崇
GA010n0009_p0107a05║當代　靈光始此邱我今猶不肯　臨去再三留邑人周西詩：海岸潮音洞　波濤日
GA010n0009_p0107a06║夜流石崩牢設檻　巖隙補為樓峭壁摩文古　高僧避世幽斯遊冒艱險　對此豁吾
GA010n0009_p0107a07║愁釋性統詩：鐵瓦翬飛久不存　金光重現荷皇恩欲知大士今何在　靜聽潮音
GA010n0009_p0107a08║撼海門釋悅參詩：無端絕壁起雷霆　倏爾神兵戰鼓臨黥吼一聲震谷響　鰲翻
GA010n0009_p0107a09║千里浪潭深灑來石穴紛紛雨　激向巖中點點金欲說此間靈異處　競傳大士聽
GA010n0009_p0107a10║潮音
GA010n0009_p0107a11║善財龍女洞在潮音洞右。亦神通顯現之地。巖有罅，峭峻而蹙狹，其中窈不可測。
GA010n0009_p0107a12║外有石壁立，珠泉噴滴不斷，號「菩薩泉」，人禱取之，以療目疾。（舊志）
GA010n0009_p0108a01║明梅魁詩：雪膚蒼貌紫霞裾　幾駕蒼虬下碧虛踪跡尚留青海上　珮環遙向玉樓
GA010n0009_p0108a02║居雲封洞口塵氛絕　潮漲沙頭月影孤欲就此中求至理　本來妙相一明珠
GA010n0009_p0108a03║按：各記載均稱善財洞；《許》、《秦》二志只標龍女洞，實一事也。然菩薩靈迹，隨人稱
GA010n0009_p0108a04║謂，固無所礙。今為隨順兩種稱謂，故標為善財龍女洞云。
GA010n0009_p0108a05║法華洞在几寶嶺，東天門下。洞凡數十處，方圓巨石，自相累架。有嵌空刻露，傴行
GA010n0009_p0108a06║可達者；有寬廣如室，中奉佛像者；有上豐下削，泉涓滴自石罅出，而下注為池者。
GA010n0009_p0108a07║山中洞壑雖多，層複幽奇，惟此為最。平曠處，多構茅篷。一篷一僧，日事焚誦，饒有
GA010n0009_p0108a08║靜棲之樂。（舊志；採訪）
GA010n0009_p0108a09║清萬言詩：天地有山川　示人文章樣近文日膚陋　山川靈豈讓良由士不學　聞見
GA010n0009_p0108a10║只閭巷胸中邱壑少　筆底煙雲障我來滄海外　到處得心曠尤奇法華洞　不可說
GA010n0009_p0108a11║名狀東西二三里　上下百千嶂巨石削不成　細石出磨鐋穿處等戶牖　坐來即牀
GA010n0009_p0108a12║帳稍有空闊地　架樓供佛像側出望旭亭　當前海萬丈安得及五更　紅輪黑中漾
GA010n0009_p0109a01║漳浦洪陳斌詩：遊山須選峯　峯峯必造極試問何處佳　法華最奇特開豁發精
GA010n0009_p0109a02║神　幽邃引胸臆上下巧穿插　東西任眺陟高瞰不疑危　深入鮮僻仄徑多曲而通
GA010n0009_p0109a03║　泉香深且湜老樹薜蘿扶　千株絕荊棘小閣懸無腳　孤亭俯垂翼欲雨見雲根　侵
GA010n0009_p0109a04║晨收旭色我擬作斯圖　世無妙筆墨頗疑混沌初　鬼工肆深刻鄞張超宗詩：雨
GA010n0009_p0109a05║晴春色滿巖前　散步尋幽小洞天忽訝山空通碧磵　旋經石室接清泉昌黎只解
GA010n0009_p0109a06║稱盤谷　摩詰徒能畫輞川試問法華如可借　便須從此謝塵緣上元朱緒曾詩：
GA010n0009_p0109a07║雕鎪萬象結星胎　兜率天宮戶牖開靈隱寺峯纔一角　西湖驚詫說飛來釋來
GA010n0009_p0109a08║向詩：別是一天地　蒼茫入望間白雲翻石浪　青靄斷松山徑陡扶藤上　林深撥霧
GA010n0009_p0109a09║攀洞門塵迥絕　皓髮老僧閒釋明成詩：攜筇尋古洞　平挹萬峯頭樹樹煙中出
GA010n0009_p0109a10║　山山水上浮雲深苔徑滑　地僻鳥聲幽茅屋藤蘿秀　青紅挂老秋釋能崙詩：苔
GA010n0009_p0109a11║徑紆迴雅致多　玲瓏巖洞繞卷阿方經翠竇當泉石　又見雕窗啓薜蘿我向此中
GA010n0009_p0109a12║參七諭　人於何處問三摩同遊喜訂重來約　謂可清心不厭過釋維章詩：閱盡
GA010n0009_p0110a01║名山香剎界　惟於此地獨鍾靈空清不亞神仙府　轉折如翻貝葉經越過飛梁門
GA010n0009_p0110a02║戶別　攀來懸磴薜蘿青盤桓到得峯初半　又見銜題觀旭亭
GA010n0009_p0110a03║朝陽洞在几寶嶺盡處。複道轉折，層梯而下。洞廣不踰丈，海濤時吼其下。晨間旭
GA010n0009_p0110a04║光常映其中，故觀旭者多登焉。（舊志；《海岸梵音》）
GA010n0009_p0110a05║清許琰詩：洛伽分秀氣　海岸一峯懸建剎疑無地　穿樓別有天白知潮欲響　紅見
GA010n0009_p0110a06║日初然心境兩俱寂　真堪靜者禪何月生詩：朝朝紅日漾深淵　破曉無如此洞
GA010n0009_p0110a07║先莫謂江南春信早　朝陽花木發春前釋能崙詩：萬頃潮光湧日光　天吳送景
GA010n0009_p0110a08║出扶桑山鐘扣醒塵間夢　海客燒囘洞口香黛色未分籠宿霧　曙暉先已到朝陽
GA010n0009_p0110a09║漁舟釣罷揚帆去　一曲清歌引興長釋鐵庵詩：大觀滄海太陽丸　萬里秋光豁
GA010n0009_p0110a10║目端玉鑑半開天氣爽　金烏一照地形寬山山雁渡霜風早　樹樹鴉啼曉月殘欲
GA010n0009_p0110a11║繫長繩雖有便　恐昇無上逐應難
GA010n0009_p0110a12║摩尼洞在天篦石東。（舊志）
GA010n0009_p0111a01║白雲洞在大雪浪山中。（舊志）
GA010n0009_p0111a02║金剛洞在雪浪山腰，八卦石下。深廣三十丈，甲於諸洞。（舊志）
GA010n0009_p0111a03║寶塔洞在後東天門左。不甚深廣，上刻寶塔七層，故名。（舊志）
GA010n0009_p0111a04║觀音洞在梅岑後。一說，石室之大者，當推是洞。香火亦稱盛。（舊志；採訪）
GA010n0009_p0111a05║清許琰詩：地勢磨旋海　巖形笠覆僧路危侵葉過　嶺峻挾雲登鳥向歸龕佛　龜呼
GA010n0009_p0111a06║上岸朋不因留聖迹　雕鏤恐無能
GA010n0009_p0111a07║蓮臺洞在功德嶺下。孤石橫峯，狀如片雲，下有洞。其巔平廣，可登眺東海。（舊志）
GA010n0009_p0111a08║梵音洞在青鼓壘。與潮音洞，東南相峙，為靈壤之眉目。洞口峭壁危峻，高三四十
GA010n0009_p0111a09║丈。陡劈，兩崖如門，色青黝。距崖前數丈，架石甃臺，臺下屈曲通海。潮水激蕩，聽者
GA010n0009_p0111a10║悚慄。凡謁洞者，先至崖頂，紆迴隨磴而下，二三百級，始至臺上，得面崖禮佛求現。
GA010n0009_p0111a11║然禮者甚眾，而所現佛相，則言人人殊。即一人亦常隨覩隨變，莫可名狀。清康熙
GA010n0009_p0111a12║三十八年，御書「梵音洞」額賜挂。五十五年，滇撫甘國璧，遣人齎金，俾法雨寺住持
GA010n0009_p0112a01║性統，在臺上架二層。上奉菩薩，下供人禮拜。雍正九年，又賜帑重建。（舊志；《海岸梵音》）
GA010n0009_p0112a02║清秀水劉廷謨詩：高崖絕磴勢穹嶐　峭壁平分浩渺中色相儼然波接引　灑來花
GA010n0009_p0112a03║雨化長虹許琰詩：海岸窮危磴　懸梯俯石矼洞從天半劈　潮向閣陰摐浩月浮
GA010n0009_p0112a04║金鉢　閒雲宿寶幢睇觀千百丈　真覺毒龍降孫渭詩：補陀山左㵎壑深　懸崖拍
GA010n0009_p0112a05║浪峯敧嶔歷級下上四五折　手捫足躩時驚心水石搏激無晝夜　不斷轟雷成古
GA010n0009_p0112a06║今何年斧劈兩壁分　日暮風雨蛟龍吟洞門直下百千尺　望之杳冥生寒陰霞光
GA010n0009_p0112a07║倏眼照石壁　俯首瞥見觀世音石欄匍伏歎靈異　儀容端靜披紅襟有時鸚鵡鳴
GA010n0009_p0112a08║洞口　視之未久無追尋富沙方允猷詩：想像如來極目希　梵音靈洞得稀微水
GA010n0009_p0112a09║簾半捲黃金面　寶蓋深籠翠柳衣潮鼓盡成仙鼓樂　山光俱是佛光輝忽然一陣
GA010n0009_p0112a10║香風起　疑見雪花鸚鵡飛天都吳崧詩：山水多奇緣　況復挾勝侶磴道穿梵音
GA010n0009_p0112a11║　上下身傴僂夾壁自摩天　未闢五丁斧憑欄窅然深　滄海一壑貯雪噴萬古雷　簾
GA010n0009_p0112a12║捲四時雨掀髯一老人　白皙半可覩倏忽妙色相　莊嚴手揮麈冉冉下金身　觀者
GA010n0009_p0113a01║蓋如堵長干湧浮圖　瑞靄千絲縷自謂最靈貺　對此難比數浩蕩愜幽懷　翰飛出
GA010n0009_p0113a02║塵宇范郊詩：兩之大士所　勤懇鑑初心一識真空體　無勞著相尋靈禽含妙語
GA010n0009_p0113a03║　天籟發清音珍重平生志　難忘此日襟邑人韓廷峨詩：我生漫道佛無緣　望到
GA010n0009_p0113a04║梵音卻儼然點滴雨疑甘露灑　靈空巖擬法雲纏輕衫恍惹清風舞　活象還同滿
GA010n0009_p0113a05║月圓更有十分真色相　添青半臂畫難全沈駿聲〈兩洞潮聲〉詩：山北山南午夜
GA010n0009_p0113a06║傾　靜中吞吐各分明時人著眼知音少　試問聲從何處生釋超眸詩：買得扁舟
GA010n0009_p0113a07║到洛迦　羣峯日日繞煙霞乘雲已上磐陀石　躡屩還過千步沙頻禮斷崖思現相
GA010n0009_p0113a08║　卻憐老眼未生花衰殘不禁忙囘首　萬里滄溟水一涯釋能崙〈兩洞潮聲〉詩：東
GA010n0009_p0113a09║望汪洋萬馬奔　潮囘兩洞撼晨昏天窗屹屹通蛟窟　石甃嶙嶙控海門浪破長風
GA010n0009_p0113a10║飛寶筏　波搖片月洗靈根洪濤聲裏聞仙籟　震及雲山億萬村
GA010n0009_p0113a11║洛迦洞在梵音洞西。石峻壑深，洞腳插海，人不可到。結茅石上者，架古木，庋蒲團，
GA010n0009_p0113a12║如鳥巢懸綴濤端，惴惴恐墜也。（舊志）
GA010n0009_p0114a01║平天洞在茶山北盡處。（舊志）
GA010n0009_p0114a02║古佛洞在後山。有苦行僧仁光，蛻化而軀殼不壞。其徒泥漆裝金，供奉洞中。（《海岸梵音》）
GA010n0009_p0114a03║彌勒洞（採訪）
GA010n0009_p0114a04║釋通樹詩：自到長汀後　何年出定關度生生自度　且向洞中閒
GA010n0009_p0114a05║靈佑洞在梅岑庵，吳瞻泰題名。（採訪）
GA010n0009_p0114a06║小山洞在伏龍山下海中，潮落可以直去。在白華頂望之，伏龍山如龍，小山如珠，
GA010n0009_p0114a07║肖極。遠望之，如貯石盆沼，玲瓏可愛。潮落時，由積沙中，約三百步即到。沙間之石，
GA010n0009_p0114a08║白如蹲虎，青如伏牛，歷歷可數。登山之道，紆曲上坪。坪不廣，高數級，三面瀕大海。
GA010n0009_p0114a09║俱崇崖峭壁，鉅石累空，若委若墜。最高一石，有穴，名小山洞。洞下有石，石中又有
GA010n0009_p0114a10║洞。如層臺複室，危不可到。從石峻處，俯瞰洞根，深數十仞，潮水或不能至也。石罅
GA010n0009_p0114a11║古木嵌生，山茶、冬青、黃楊、沙棠之屬，百數十本，丹茶尤多。大者一二百年物，鬱葱
GA010n0009_p0114a12║虧蔽。遠波漏光，怒濤騰雪，蔭木坐石，迥非人世。覺從前經歷洞府，尚塵囂矣。其山
GA010n0009_p0115a01║有二茅篷，一名小山洞，非潮退盡，不能往來，洵屬靜境。然人心不古，近來每有暴
GA010n0009_p0115a02║客，搶劫斗粟尺布，或至拷打以索金錢。孤僻住靜，亦甚危險。（舊志；採訪）
GA010n0009_p0115a03║沙（共四處）
GA010n0009_p0115a04║金沙在龍灣西。路皆黃沙，不著寸土，長數里許。日光照耀，炫成金色。即經言金沙
GA010n0009_p0115a05║布地處也。（舊志）
GA010n0009_p0115a06║千步沙在几寶嶺北。循山為玉堂街，沿海為千步沙。自几寶嶺至法雨寺東，長約
GA010n0009_p0115a07║三里許。沙色如金，略不沾滯。寬坦輭美，又如鋪茵。潮聲晝夜拍岸，來如飛瀑，止如
GA010n0009_p0115a08║曳練。遇大風激蕩，尤雷轟雪湧，眩目震耳。倏忽詭異，不可名狀。夏日，外人遊山者，
GA010n0009_p0115a09║每浴於朝陽洞西之千步沙中，景致稍遜于此，以其便也。或植立水中，與潮相鬥；
GA010n0009_p0115a10║或用篼子擡至深處，並篼子擲之，如是互擡互擲以為樂。若有大虧心事人，亦有
GA010n0009_p0115a11║從屈大夫遊者。（舊志；《海岸梵音》；陸寶〈遊普陀記〉）
GA010n0009_p0115a12║明屠隆詩：黃如金色輭如苔　曾步空王寶筏來九品池中鋪作地　祇疑赤腳踏蓮
GA010n0009_p0116a01║臺清孫渭詩：千步堪留月　祥光散碧霞遠看金布地　近泛浪成花水氣雲飛絮
GA010n0009_p0116a02║　波聲雷駕車慈航如可渡　此夜擬乘槎鄞李起隆詩：午夜波濤去復臨　幾番淘
GA010n0009_p0116a03║汰見真心恆河無數雖云闊　不及滄涯步步金釋通順詩：誰把珠沙布得成　傳
GA010n0009_p0116a04║聞佛步此中行捲將浪影千尋白　鋪就潮痕一片清不管晴陰雷慣吼　纔交子丑
GA010n0009_p0116a05║日光生想來淨土貪癡淨　滿地黃金卻不爭
GA010n0009_p0116a06║塔前沙在多寶塔後。後，俗呼訛作前。本俱沙阜，浪濤衝洗，沙去石存。巉巖聳峙，有
GA010n0009_p0116a07║若刻鏤，亦若幻設。（舊志；採訪）
GA010n0009_p0116a08║龍沙為普濟寺之青龍，故名。飄沙累積，高丈餘。其間古木怪籐，幽花異草，森陰馥
GA010n0009_p0116a09║郁。與飛沙龍灣又異。（舊志）
GA010n0009_p0116a10║隩（共六隩）
GA010n0009_p0116a11║飛沙隩在八仙巖西。相傳昔為淺海，明初賈舶猶避風其中。後飛沙日積，漸成邱
GA010n0009_p0116a12║阜。今則高積如山，自東至西，亙三里，廣半之。曠無草木，履之輒陷。風起時，沙又飛
GA010n0009_p0117a01║湧，踰時即能沒踝。有僧爬去之，以便行人，為適茶山者之要道。今又成平地，不似
GA010n0009_p0117a02║三十年前之不爬便難行走矣。（舊志；採訪）
GA010n0009_p0117a03║梵隩在梵山中，俗呼搗飯隩。（舊志）
GA010n0009_p0117a04║雨華隩在雨華深處。（舊志）
GA010n0009_p0117a05║吉祥隩在梵隩西。（舊志）
GA010n0009_p0117a06║後隩在茶山背，曠土多田。（舊志）
GA010n0009_p0117a07║虓虎隩在天竺山下。潮吼如哮虎，故名。（舊志）
GA010n0009_p0117a08║灣（共五灣）
GA010n0009_p0117a09║龍灣在梵隩東。地無土，積沙成阜。（舊志）
GA010n0009_p0117a10║司基灣在南山西。白華峯之嶠也。（舊志）
GA010n0009_p0117a11║按：清康熙二十七年，設寶陀巡檢司，雍正二年裁。灣名司基，其即寶陀巡檢司
GA010n0009_p0117a12║之遺址歟？
GA010n0009_p0118a01║幽靜灣在金剛窟左。兩岸怪石森列。巫山上瞰，境尤佳。（舊志）
GA010n0009_p0118a02║青石灣在飛沙隩左。海岸皆沙，獨此積青石纍纍，亙百餘丈。形如鵝卵而大，遠望
GA010n0009_p0118a03║如堵牆，風潮激盪，亦不散沒。近山居民，經年常挑，亦不見少，此亦不可以凡情測
GA010n0009_p0118a04║者。（舊志；採訪）
GA010n0009_p0118a05║梅灣
GA010n0009_p0118a06║明屠隆〈梅灣春曉〉詩：梅尉丹鑪火不溫　疎枝淡月島煙昏只愁海叟吹龍笛　攧落
GA010n0009_p0118a07║羅浮萬樹魂李桐詩：萬樹梅花開滿灣　冥濛春色駐枝間囘思仙尉成丹日　開
GA010n0009_p0118a08║落隨時待九還丹陽丁鴻陽詩：扶桑旭日射朝霞　春入疎梅瘦影斜一自星龕
GA010n0009_p0118a09║依雪竇　只今錯認是曇花釋明慧詩：梅花萬樹滿前灣　仙尉於今丹竈閒春色
GA010n0009_p0118a10║自來還自去　何曾一片落人間
GA010n0009_p0118a11║三摩地在普濟寺西。嘉木蕭森，甘泉清冽，為寺西最勝處。實則即指全山而言。梵
GA010n0009_p0118a12║語三摩地，亦云三昧，此翻正定、正受。謂境地清淨，堪修正定，堪得正受。正受者，即
GA010n0009_p0119a01║修正定所親得之正道也。故董其昌于道頭路口，題曰「入三摩地」。謂從此道而入，
GA010n0009_p0119a02║無一不是三摩地也。若認作一境一區，則呆矣。（舊志；採訪）
GA010n0009_p0119a03║㵎（共六㵎）
GA010n0009_p0119a04║東㵎、西㵎、中㵎俗亦呼「溝」，俱在茶山中。山分三大支，界處俱有溪㵎。闊至尋丈，
GA010n0009_p0119a05║狹亦數尺，架石橋略彴以通往來。清泉響流，古木繁蔭，奇石縱橫其際。經遊至此，
GA010n0009_p0119a06║幾忘身在海島中矣。（舊志）
GA010n0009_p0119a07║青玉㵎在光熙、錦屏諸峯之下。出法雨寺前，環抱若帶。其下碧石瑩燦，掩映清流。
GA010n0009_p0119a08║水石相觸，漱珠噴玉。洛迦溪㵎，此為冠矣。（舊志）
GA010n0009_p0119a09║清裘璉詩：一㵎泠泠澈底清　鏡人心影得嘉名誰言觀海難為水　雨後飛泉十丈
GA010n0009_p0119a10║贏
GA010n0009_p0119a11║澄靈㵎在圓應峯下。繞舍利塔北流，故名。（舊志）
GA010n0009_p0119a12║雪浪㵎在雪浪山下。（舊志）
GA010n0009_p0120a01║泉（共十泉）
GA010n0009_p0120a02║龍泉源出錦屏峯麓，入法雨寺東祖堂下，從巨石罅中迸出，而蓄之池。清冽異常，
GA010n0009_p0120a03║雖旱不竭。鐫有「龍泉遺石」四字，近因擴祖堂基，遂湮沒之。（舊志；採訪）
GA010n0009_p0120a04║菩薩泉在普濟寺左，香積廚外。方廣丈許，澄泓窅深。色如拖藍，味甘冽。寺眾千餘
GA010n0009_p0120a05║人，日汲不竭。（舊志）
GA010n0009_p0120a06║菩提泉在普濟寺右山麓，禪堂西。方數丈，色白如玉。掬飲清芬，旱乾不竭。（舊志）
GA010n0009_p0120a07║真歇泉宋僧真歇，駐錫是山，鑿石出泉，起遣後不可考。清法雨寺住持性統，見白
GA010n0009_p0120a08║華主人，啓石得泉。史浩篆碑猶在，作偈紀之。（《許志》）
GA010n0009_p0120a09║釋通樹詩：始倡宗風地　人名泉亦名洪濤千萬頃　何似一泓清
GA010n0009_p0120a10║三昧泉在永壽橋南。舊甃方池蓄之，周廣丈餘，今漸淤，僅為一潭。以傍路故，水亦
GA010n0009_p0120a11║不甚潔清矣。（舊志；採訪）
GA010n0009_p0120a12║活眼泉在息耒院內。清普濟寺住持通旭，治退居之室，得泉，飲之而甘，故名。（舊志）
GA010n0009_p0121a01║八功德泉在妙莊嚴路西。遇旱祈雨，請三昧於是泉，不往別所。今在三聖堂內。八
GA010n0009_p0121a02║功德者，乃西方極樂世界七寶池中之水：一、澄清，異此方渾濁。二、清冷，異寒熱。三、
GA010n0009_p0121a03║甘美，異鹹淡劣味。四、輕輭，異沈重。五、潤澤，異㴼腐褪色。六、安和，異急暴。七、除飢渴，
GA010n0009_p0121a04║異生冷。八、長養諸根，異損壞諸根，及沴戾增病沒溺等。明萬曆間，僧大方結茅於
GA010n0009_p0121a05║此。嗣後張隨、党禮督造前寺藏殿，閒遊於此，飲水而甘。并聞雖經旱潦，水不增減。
GA010n0009_p0121a06║寺中祈雨，取水於此。遂捐資修三聖堂，而名其泉曰「八功德」。蓋擬以極樂世界七
GA010n0009_p0121a07║寶池中之水也。（舊志；採訪）
GA010n0009_p0121a08║滌心泉在道頭瀕海。潮漲若欲沒然。水清味甘，挹之不竭。（舊志）
GA010n0009_p0121a09║靈一泉在故育恩院西。磐石上有水穴盈尺，清泚可掬。（陸寶〈遊普陀記〉）
GA010n0009_p0121a10║功德泉在蓮花洋畔，關聖殿左。清信商、李才官建以濟眾。（《秦志》）
GA010n0009_p0121a11║按：普陀孤峙大海，為斥鹵鹹墳之區。而山中㵎泉，獨味淡而潔。瀹茗烹茶，不遜
GA010n0009_p0121a12║江心峽口。山僧多用巨竹為筒，引行數里，入香積廚以供用。省取汲之勞，無旱
GA010n0009_p0122a01║涸之虞。舊志謂非惟造化之奇，抑亦聖靈之澤，洵然。
GA010n0009_p0122a02║潭（共二潭）
GA010n0009_p0122a03║龍潭在潮音洞口。舊傳娑竭羅龍王居此。興雲吐霧，常著靈異。（舊志）
GA010n0009_p0122a04║龜潭在茶山中，近飛沙隩。深碧汪泓，旱不竭，潦不泛。相傳龍種居此。（舊志）
GA010n0009_p0122a05║明屠隆〈龜潭寒碧〉詩：清江使者夢冥冥　五兆空嗟朽甲靈豈是來遊蓮葉上　水天
GA010n0009_p0122a06║霧冷月痕清
GA010n0009_p0122a07║井（共四井）
GA010n0009_p0122a08║葛洪井在烟霞館側。甃池方廣丈許，相傳葛仙翁煉丹之井。繞霤涓涓，日夜不息。
GA010n0009_p0122a09║色湛碧，而味甘鮮；嗽之，清人肺腑。（舊志）
GA010n0009_p0122a10║清萬言詩：丹竈無存汞已灰　一泓泉水碧山隈須知當日乘槎意　不為求仙海上
GA010n0009_p0122a11║來邑人包九圍詩：泛海投簪一葉輕　求仙恐似強安名空傳一勺巖間水　照見
GA010n0009_p0122a12║當年心地清
GA010n0009_p0123a01║仙人井在几寶嶺下。從嶺麓下坪，低丈許。自坪東折，低又丈餘有石窟，中有孔如
GA010n0009_p0123a02║斗，即井也。其水雖大旱大潦，了無增減。色味甘潔，洵為第一。窟中寒氣侵人，雖酷
GA010n0009_p0123a03║暑不可久居。稱為仙人井者，子真、稚川，不可得而辨之矣。（舊志）
GA010n0009_p0123a04║清裘璉詩：壽春仙尉早忘家　避地終浮海外槎一斛澄波贏萬頃　至今猶宿漢煙
GA010n0009_p0123a05║霞徐載陽詩：新室衣冠視若泥　飄然浮海鑿山池丹成跨鶴歸何處　想見清泉
GA010n0009_p0123a06║對月時清光緒二十九年癸卯春，僧戒如《砌井功德碑記》：圓通大士，永劫常住
GA010n0009_p0123a07║此山；超塵仙人，不時安居斯地。雖像教未至，凡俗莫覩乎慈容；而應身所居，仙真
GA010n0009_p0123a08║恆瞻夫佛日。故秦之安期生，漢之梅子真，晉之葛稚川等，悉皆寄寓茲山，修真養
GA010n0009_p0123a09║道。所飲甘泉，名仙人井。及至梁貞明間，始建道場。則大士宏慈，由天章而廣被；仙
GA010n0009_p0123a10║人古迹，隨佛法以流傳。其井前鄰大海，上覆土窟。入地丈餘，從下湧出。極旱不減，
GA010n0009_p0123a11║大澇不增。酷暑則涼，嚴寒則燠。質沈重而清澄，味甘美而潤澤。信士飲之，多愈沈
GA010n0009_p0123a12║疴。故閩、粵、吳、楚之朝禮此山者，必瓶貯攜歸，以為法藥。若非大悲法水，從菩薩大
GA010n0009_p0124a01║慈悲心中流出，俾飲者近愈疾病，遠證菩提，其能靈驗遠著之若是耶？四明杏村
GA010n0009_p0124a02║干居士，來山進香，飲水而甘；詢其名義，稱歎不已。遂愷然施資，命衲經理，用石砌
GA010n0009_p0124a03║井，兼鋪井道。上建一龕，中供大士，左奉龍王，右安仙人。欲後之取此水者，行清淨
GA010n0009_p0124a04║道，徹法源底。見觀音于當處，培佛種于將來。醍醐入口，疾病離身。心地清涼，永無
GA010n0009_p0124a05║熱惱之逼迫。前程遠大，常登仁壽之康莊。故為略敍顛末，勒諸貞珉。
GA010n0009_p0124a06║梅福井在梅岑山椒。相傳井水洗眼，能令眼明。（陳慶槐《借樹山房詩鈔》）
GA010n0009_p0124a07║金沙井舊呼龍井，在普濟寺方丈後。（舊志；採訪）
GA010n0009_p0124a08║池（共七池）
GA010n0009_p0124a09║海印池在普濟寺前。奉川戴澳題，亦名蓮花池，亦名放生池。以種蓮放生故，有此
GA010n0009_p0124a10║二名也。海印者，蓋取大士所證之理，如海印發光；所應之事，如月印江海之義，以
GA010n0009_p0124a11║名之也。廣十餘畝，東西各建築橋堤，畫分為三。舊稱清波如鏡，林木倒影，窺之如
GA010n0009_p0124a12║畫。今則東西兩池，淤蕪日甚，有賴濬治矣。（舊志；採訪）
GA010n0009_p0125a01║清奉化鄔景曙〈蓮池夜月〉詩：水滿波澄月色明　幽香遙拂晚風清忽驚身在蓮花
GA010n0009_p0125a02║上　更待何年說往生釋德介詩：梅岑沼內荷成樹，紅白相兼密無數當時遣戍
GA010n0009_p0125a03║及茲山　根蒂無存棲白鷺十年得復返山廬　亭亭發育仍如故是知劫運轉滄桑
GA010n0009_p0125a04║　有根爭似無根固蒼穹宏被豈尋常　珍重花神惟養素故人邀我入香風　幾欲隨
GA010n0009_p0125a05║流乘杯渡松濤謖謖空谷中　默自躊躇終懶步寄語海南學道人　好向池邊覓歸
GA010n0009_p0125a06║路釋能崙詩：一鑑池開十畝蓮　亭亭翠蓋擁羣仙賞心最是源泉滴　清耳無
GA010n0009_p0125a07║如天籟宣好句吟成花亦笑　禪機悟到月初圓歸來兩袖沾香露　猶是依依不肯眠
GA010n0009_p0125a08║按：康熙《縣志》云：「池產白蓮。」舊志亦云：「東西兩池產蓮，盛時並頭五色競開，寺僧
GA010n0009_p0125a09║據以占休祥。」今荒蕪失治，唯中池尚可彷彿昔年；而東西二池，則全成草萊矣。
GA010n0009_p0125a10║光明池即慧泉，在潮音洞。明正德間，太后遣使禱取以療目疾，因名。今一泓依然，
GA010n0009_p0125a11║水又清碧，紫竹林之汲飲賴此。（舊志；採訪）
GA010n0009_p0125a12║翦鑑池在白華庵內。僧朗澈所鑿。方廣數尺，泉清味甘，荇藻幽徹。明華亭陳徵士
GA010n0009_p0126a01║繼儒題名。（舊志）
GA010n0009_p0126a02║明陳繼儒贊：俗侶去　閒雲留水洗耳　石點頭朗和尚　百無求張瑞圖贊：泓然而
GA010n0009_p0126a03║止　廓然而虛不取於相　如井覰驢中有金鱗　破網而出雲行雨施　非池中物
GA010n0009_p0126a04║蓮池在法雨寺前。清光緒十八年，住持化聞濬。中界海會橋，橋東池周圍四十三
GA010n0009_p0126a05║丈四尺，橋西池周圍四十三丈六尺。（採訪）
GA010n0009_p0126a06║月印池在悅嶺庵山門外。（採訪）
GA010n0009_p0126a07║洗心池在磐陀庵山門外圍牆內。廣約數畝，形如半規。四圍甃以石，中蓄雜魚。倚
GA010n0009_p0126a08║欄俯瞰，水碧魚牣，頗饒勝致。住僧善章濬。（採訪）
GA010n0009_p0126a09║育龍池在法華洞巖石下。巖上鐫是額，巖下石窪若潭，周廣不尋丈。澄波泓然，旱
GA010n0009_p0126a10║暵不竭。雜木倚巖，偃覆陰森。睨其旁者，雖盛夏，不覺暑氣之侵人。
GA010n0009_p0126a11║境（共四境）
GA010n0009_p0126a12║清淨境即指全山而言，非另有特別之一區。詳觀宋文憲公〈清淨境亭銘序〉，自寶
GA010n0009_p0127a01║陀寺，敍至潮音洞；由潮音洞，至磐陀石；又西折為獅子峯、象巖、佛手峯、三摩地。歷
GA010n0009_p0127a02║敍其巖、峯、洞、石等種種形狀，蓋指所遊之全境而言。故劉君謂寶陀主僧行丕曰：
GA010n0009_p0127a03║「此清淨境也，盍為亭？」于是丕師乃建亭於寺之南嶺上。從衡各三十尺，左倚山，右
GA010n0009_p0127a04║入潮音洞，可以想見其亭之在潮音洞上也。此明洪武三年事。時後山尚無道場，
GA010n0009_p0127a05║故不說及。歷來多認做另有一特別之境，致徧遊全山者，尚憾清淨境之未得一
GA010n0009_p0127a06║觀也。（〈清淨境亭銘〉，具〈卷七．營建〉「清淨境亭」條；舊志；採訪）
GA010n0009_p0127a07║藤蘿境在磐陀石東。幽徑縈迴，奇巖壁立。上多古藤翠蘿，鬱葱蔓繞。海天盪漾中，
GA010n0009_p0127a08║另一境界也。（舊志）
GA010n0009_p0127a09║空有境即無畏石。（舊志）
GA010n0009_p0127a10║西方境即西方巖。（舊志）
GA010n0009_p0127a11║附錄（共十處）
GA010n0009_p0127a12║洛迦山海中懸島，在普陀洛迦山東南。凡朝山禮佛者，必兼謁是山。有庵四：曰
GA010n0009_p0128a01║妙湛，曰圓通，曰觀覺，曰自在，香火亦稱盛。其下為洛迦門，舟楫之往閩廣外洋者，
GA010n0009_p0128a02║必經此。（舊志；採訪）
GA010n0009_p0128a03║明屠隆〈洛迦燈火〉詩：熒熒一點照迷津　光奪須彌日月輪萬劫靈明應不滅　五燈
GA010n0009_p0128a04║傳後與何人
GA010n0009_p0128a05║按：是山為普陀洛迦之別一山，舊志所謂小洛迦者，是也。地雖懸海，然聖迹所
GA010n0009_p0128a06║在，為朝山者所爭趨，故應列及之。
GA010n0009_p0128a07║朱家尖山在普陀西南海中，即月隩也。山最聳拔，故名尖。登峯以望，開廓心胸。
GA010n0009_p0128a08║普陀僧產多在此。以康熙二十三年，展復後，僧各開墾，後蒙免糧。全山俱係僧產，
GA010n0009_p0128a09║民國元年，俱皆陞科。（舊志；採訪）
GA010n0009_p0128a10║順母塗山在南海中。山中亦多僧自開墾之僧產。（舊志〈法產．康熙寬免錢糧碑記〉）
GA010n0009_p0128a11║桃花山在西南海中。以安期生灑墨成桃花，故名。縣志謂山多產茶，田頗肥美，
GA010n0009_p0128a12║半為普陀僧開墾。（舊志）
GA010n0009_p0129a01║葫蘆山在龍頭山（即伏龍山）對面，中隔海港。乾隆時，法雨寺住持法澤報縣，將曠地
GA010n0009_p0129a02║開墾，以供長生庵齋用。（《許志》）
GA010n0009_p0129a03║金盂山在蓮花洋中，亦稱金鉢盂山。明洪武二十年，信國公湯和，徙島民于內
GA010n0009_p0129a04║地，普陀僧與焉。舟至沈家門，海上忽現一金鉢盂，即此地也。（舊志）
GA010n0009_p0129a05║石牛山在蓮花洋。南宋中官王貴等，詣山禮佛，未虔。及歸，滿海鐵蓮花阻舟。貴
GA010n0009_p0129a06║望山叩禱，隨有白牛浮來，食盡其花，舟始行。牛返水際，化一白石，形仍似牛，故名。
GA010n0009_p0129a07║亦名石牛港。（舊志）
GA010n0009_p0129a08║蓮花洋在山之西南。宋元豐中，倭人入貢，見大士靈異，欲載往其國。至洋，滿海
GA010n0009_p0129a09║生鐵蓮花，舟不能行。倭懼而還，洋之得名以此。（舊志）
GA010n0009_p0129a10║明屠隆〈蓮洋午渡〉詩：波上芙蕖盡著花　香船盪槳渡輕沙珠林只在琉璃界　半壁
GA010n0009_p0129a11║紅光見海霞陳朝輔詩：慧日澄圓覺海中　白蓮香滿獻花風何人不道天香杳
GA010n0009_p0129a12║　已自樓船面面通清王昌科詩：漫道觀音色相空　鐵蓮花放滿江紅從知佛力
GA010n0009_p0130a01║洪無量　海國於今瞻拜崇
GA010n0009_p0130a02║新羅礁在西南大洋中，石牛港口。即日本僧慧鍔觸舟禱佛處。（舊志）
GA010n0009_p0130a03║善財礁在潮音洞前海中。不甚高大，然潮漲足時，亦仍露出。浪觸礁間，恍如小
GA010n0009_p0130a04║艇投岸。以此山為善財南詢地，故以為名。（舊志；採訪）
GA010n0009_p0130a05║按：此前所載，皆有關係于聖迹，及多普陀僧產之地，故悉列之。餘如東大洋、王
GA010n0009_p0130a06║大洋等，只取擴眼界者，慨不濫登。
GA010n0009_p0130a07║明．雲閒侯繼高：遊補陀洛迦山記補陀洛迦山，在海岸孤絕之地，為觀音大士說
GA010n0009_p0130a08║法道場。自唐以來，崇奉恐後。余世家海上，少小時，聞長老言，輒心慕之。及膺世資，
GA010n0009_p0130a09║奔走不暇，自謂佛地無緣可到。往歲猥蒙聖恩，濫鎮全浙。春秋二汛，提師督哨，涉
GA010n0009_p0130a10║歷海洋。遂於丁亥之春，肅謁大士於寶陀禪寺，願慰平生。歸欲搦管記其事，錄錄
GA010n0009_p0130a11║未遑也。茲歲春復當大汛，乃於季春甲申朔，考鉦戒行。乙酉出蛟門，過金塘，晚抵
GA010n0009_p0130a12║螺頭港；參戎吳君，亦帥舟師來會。詰旦抵舟山，與吳君入城一閱。丁亥過青雷頭。
GA010n0009_p0131a01║自青雷以前，千山萬島，莫可勝記。又前為石衕門，數峯崛起。潮汐經流，旁午其中，
GA010n0009_p0131a02║為十六門，故又呼十六門云。我舟從中門行，廣僅可容，偪船兩旁，石齒齒列，亦險
GA010n0009_p0131a03║要處也。戊子出沈家門，風雨交作，舟不能前。己丑昧爽，風頗利，航往如馳。須臾過
GA010n0009_p0131a04║蓮花洋，即抵補陀矣。由短姑道頭，從陸行二三里，至寶陀禪寺，瞻禮大士。於是縱
GA010n0009_p0131a05║步遐矚，峯巒錯峙，若起若伏。雲霞往來，頃刻變幻，目不暇接。寺前累石為浮圖，曰
GA010n0009_p0131a06║太子塔。蓋元元統中，宣讓王施鈔所建也。由塔而南，徧地黃沙，即所稱金沙灘。菩
GA010n0009_p0131a07║薩示現之地，相傳為紫竹栴檀林者也。又約三里許，至潮音洞。洞石巉巖，正瞰大
GA010n0009_p0131a08║海。巔有穴，可俯而窺。波濤澎湃，激入洞中。或如洪鐘忽扣，或如猛虎怒號。舊有殿
GA010n0009_p0131a09║宇橋梁，可以瞻禮，今皆廢。其右為善財洞，巖有罅，窺之窅莫可測。相傳二洞中菩
GA010n0009_p0131a10║薩示異，秉誠叩禮，往往多見之者。余愧武人，未離火宅中，不敢妄覬，遂復折而東。
GA010n0009_p0131a11║又三四里，曰千步沙。有僧大智，自五臺山來，卓錫於此，結庵以居，曰海潮。庵有樓，
GA010n0009_p0131a12║開牖視之，則滄溟灝溔，近在几席。而濤聲訇磕，震應巖谷，超然塵世矣。庵之後山
GA010n0009_p0132a01║頂有泉，貫竹引之，瀹茗，味殊甘冽。已而日沈沈向暮，遂返舟中。往余得吳道子所
GA010n0009_p0132a02║繪大士像，質素而雅；近又得閻立本所繪，則莊嚴而麗。二人皆唐名手，余并勒之
GA010n0009_p0132a03║於石。明發，復詣寶陀，植碑於前殿之中。於是再遊磐陀石，石平廣，可容百餘人。俯
GA010n0009_p0132a04║枕大洋，可以觀扶桑日出。寺之西偏，石壁旁起如扉，曰天門。由天門而入，曰三摩
GA010n0009_p0132a05║地。其下亂石離立，巖洞嶔岑，奇形詭狀，即良工不能摹也。寺之深處，有真歇石，蓋
GA010n0009_p0132a06║真歇了禪師修道之所。真歇之前，突然一石，名無畏石。形雖方廣，而攲側若傾，險
GA010n0009_p0132a07║峻莫有躋之者。獅子石，即在其旁。其他若正趣峯、靈鷲峯、觀音峯，皆望而覽之，不
GA010n0009_p0132a08║能盡陟。而補陀之大概盡此矣。嗟乎！金仙靈異，示現於梅岑者，千有餘年。歷代崇
GA010n0009_p0132a09║奉，愈久愈盛。一旦東夷不靖，竟為鯨鯢窟穴。當事者，遂奉其像，遷之招寶，而悉燬
GA010n0009_p0132a10║其廬。殆佛家所謂劫數者，非耶？尚賴君相威靈，廟堂碩畫，島人殄滅，海甸肅清；佛
GA010n0009_p0132a11║法常明，教不終否！於是嘉隆之間，有五臺龍樹寺，僧真松，飛錫而來，大倡宗風，復
GA010n0009_p0132a12║興勝果。邇年以來，大倍曩昔矣。恭維我聖母慈聖皇太后，刊印藏經，并範金為像，
GA010n0009_p0133a01║繡綵結旛，命太監張公、少監孟公，齎捧敕書，賚錫於茲。煌煌寵命，悉勒貞珉，猗歟
GA010n0009_p0133a02║盛哉！雖然，衣袽之戒，復隍之虞，聖人垂訓，至深且切。吾輩世受國恩，職司戎務，其
GA010n0009_p0133a03║可不兢兢惕惕，夙夜靖共，以無負國家設兵為民之意歟！庚寅，復出外洋，抵桃花
GA010n0009_p0133a04║山。欲訪安期生煉丹之所，人無識者。余乃復乘走舸，徧歷山外大洋而返。辛卯，余
GA010n0009_p0133a05║有事，欲暫歸關上，遂別吳君。壬辰，挂席抵招寶。癸巳，入鎮治。庭前人散，援筆書之，
GA010n0009_p0133a06║為遊補陀洛迦山記。時萬曆十六年戊子季春十日。
GA010n0009_p0133a07║鄞屠隆：補陀洛迦山記東海補陀洛迦山者，釋言海岸孤絕處。又言東大洋海西，
GA010n0009_p0133a08║紫竹栴檀林。《華嚴》言：善財第二十八參，觀自在菩薩圍繞說法，蓋震旦中國第一
GA010n0009_p0133a09║道場也。由明州城，桃花津，六十里，至候濤山下，是為海門。東航海，抵翁洲。洛迦山，
GA010n0009_p0133a10║周圍百里，四際無岸，孤懸海中。穢土劫塵，邈焉隔絕。遠近諸山，大者如拳，小者如
GA010n0009_p0133a11║栗。三韓、日本諸島，青螺一抹，杳靄煙際，乍有乍無。微風不動，天鏡涵空，澄碧萬里。
GA010n0009_p0133a12║驚飆下撞，洪濤上舂。銀山雪屋，簸蕩天地。五更望日出扶桑，巨若車輪，赤若丹砂，
GA010n0009_p0134a01║；忽從海底湧起，赭光萬道，散射海水，奛鮮煜霅，晃耀心目。吳淵穎謂，空水弄影，恍
GA010n0009_p0134a02║若鋪金；僧伽黎衣，尤極形容。奇哉觀也！山上寶陀禪寺，奉觀音大士。上自帝后妃
GA010n0009_p0134a03║主、王侯宰官。下逮緇侶羽流、善信男女。遠近纍纍，無不函經捧香，搏顙繭足，梯山
GA010n0009_p0134a04║航海，雲合電奔，來朝大士，方之峨眉五臺有加焉。江津海浦，風濤覆舟，哀空侯，酹
GA010n0009_p0134a05║波臣，無時無之。獨洛迦慈航，乘潮穩渡。開山以來，絕不聞有顛危之險。自非聖力
GA010n0009_p0134a06║默持，慈心垂佑，胡能然矣？而眾生之朝禮皈依者，往往示現金身瑞相：白衣縞帶、
GA010n0009_p0134a07║雲幢寶珞、香花勝鬘，時時有之。唐宋累朝，咸知信向。至我皇代，益以尊崇。今上奉
GA010n0009_p0134a08║聖母皇太后命，印經範像，宣揚教典，穆哉盛矣！夫大士道臻無上，因權度化。義密
GA010n0009_p0134a09║教深，見聞之妙如響；觀成機熟，耳目之用盡融。譬之萬波散派，元無萬波；千月分
GA010n0009_p0134a10║光，止惟一月。嗚呼！虣猛獷悍，王化之所不能伏，而慈氏攝之；蔽錮昏庸，師儒之所
GA010n0009_p0134a11║不能誨，而如來導之。十方仰賴，萬國欽崇，夫豈偶然之故哉！
GA010n0009_p0134a12║鄞陸寶：遊補陀記補陀為震旦名山之一，孤懸海中，水鄉衣帶，殊不遠。徒以鹿鹿
GA010n0009_p0135a01║塵鞅，守株繫匏，未始向若而問津焉，不幾負盧敖汗漫耶！今春二月，風日晴美，思
GA010n0009_p0135a02║得乘流縱棹，作三十年未了緣。遂於月之戊申，日上舂，發北郭。是日頗暄，江干新
GA010n0009_p0135a03║柳被堤，纖腰欲舉，澄波縈帶，甚佳。沿洄六十里，至蛟川，夜泊小港。眠未定，舟中告
GA010n0009_p0135a04║言勃谿。揚帆進棹，勢如雷動。漏下四鼓，泊金塘。次早起，觀海，日出空濛，鏡光忽躍。
GA010n0009_p0135a05║午發舟，以風駛不得入翁洲，從曹家洋徑渡。晚泊十六門，月色陰晦。子刻復發舟，
GA010n0009_p0135a06║風掀浪播，從黑甜中，行數十里，渡蓮花洋，志所稱鐵蓮滿海者也。昧爽，泊金鉢盂
GA010n0009_p0135a07║山，望補陀，如在眉際，恨不能褰裳涉之。時天雨如注，上漏下溼，幾以篷窗為甑。傍
GA010n0009_p0135a08║午抵山，眾僧林立祗候。余挾兩蒼頭，委蛇而行。度白華嶺，夾路多桃花，間以雜樹。
GA010n0009_p0135a09║輕紅淡碧，相錯如繡。行二里，嶺盡，為蓮花池。東為放生池，環池植柳成行，蕭疎可
GA010n0009_p0135a10║喜。池中皆白蓮花，時尚未著𧀮萼，枯莖戢戢，如葦林。池上跨以大石橋，修廣百武。
GA010n0009_p0135a11║過橋，歷數石級為寺門，榜曰「敕建護國永壽普陀禪寺」，蓋上命也。時雨勢驟急，余
GA010n0009_p0135a12║衫履半沾，足力甚倦，遂止宿白衣殿。是為月之十五。次日庚戌，始登殿肅禮大士。
GA010n0009_p0136a01║緇素千人，合十胡跪，幾無置足處。殿後，拾級而上，傑閣五楹，貯今皇帝及聖母先
GA010n0009_p0136a02║後所賜兩藏經，梵字金字經附焉。再上為景命殿。小憩東方丈，住山性海來會。海
GA010n0009_p0136a03║公，字無邊。余戲謂：「是覺海耶？苦海耶？」旁一客曰：「囘頭即覺矣。」因相與大噱。從方丈
GA010n0009_p0136a04║折而東上，為煙霞館，有懷闕亭，苫茅為之。復下，觀香積廚；再下為齋樓，十三楹，可
GA010n0009_p0136a05║坐千人，亦壯觀也。是日，雨乍淋乍歇，山腰著霧如巾。巳刻稍霽，即披衣納屐而行。
GA010n0009_p0136a06║歷寺西數十武，彌望皆菜畦麥隴。折而稍北，路漸陟漸佳。長松離立如人，路旁多
GA010n0009_p0136a07║樹木為柵。幽篁掩映，仰不受日光。忽有小塔卓地，雙扉隱隱。自籬落間入，客曰：「此
GA010n0009_p0136a08║金剛窟也。」窟負一大石巖，形如覆盂。窟前後廊百武，冠以岑樓。四窗楞楞，峯黛可
GA010n0009_p0136a09║挹。輕飆行竹樹中，如琴筑遞響，余顧而樂之。有僧雛薦香茗，一啜至盡。別去，經清
GA010n0009_p0136a10║籟庵，啓後閤，看玲瓏石。石皆散布林間，有聳有仄，有搴有伏，不住一相。石上多有
GA010n0009_p0136a11║雨點霜痕、蟲涎鳥迹。羃以修藤，五色斑斕，如花幢繡蓋。頓覺太湖靈壁之勝，移作
GA010n0009_p0136a12║耳目近玩，為之暢然。一食頃，至西天門。絕壁相夾，中僅容一人；危石橫亙其上，須
GA010n0009_p0137a01║傴僂乃得入。直上為圓通庵，有藏殿址。稍西有石兩片，竦特干雲，題曰「不二石」。過
GA010n0009_p0137a02║此，則修竹庵矣。庵居萬竹中，密陰濃翠，時時披拂，軒楹與塵世迥隔。已從庵背小
GA010n0009_p0137a03║徑下，仍行竹間。歌古詩「竹徑通幽處」，不覺擊節至再。因以其間問娑羅庵。再度一
GA010n0009_p0137a04║嶺，為梅灣，是梅子真修煉處，有丹井。迥公誅茅其間，名梅福庵。余謂先賢名不宜
GA010n0009_p0137a05║直述，因取孟亭之義，易為梅仙庵，題額而去。里許，遂至磐陀石。石陡起三十尺，兩
GA010n0009_p0137a06║石相累如盤，下銳上廣，縫中可以引綫，亦一奇也。余躡竹梯而上，時惟二客從焉，
GA010n0009_p0137a07║僕夫俱狼顧返走。余因得縱覽海外，若翁洲、若桃花、馬秦，珍錯碁置，蜿蜒巨浸中，
GA010n0009_p0137a08║如渴虯欲飲。驚濤忽張，眾山俱動，又如駕六鰲而排風，良可喜愕。傍有二石如龜，
GA010n0009_p0137a09║一蹲伏巖上，一䠥𨇨而登，作巢蓮狀，甚肖。自磐陀石折而南下，直百級，為觀音洞。
GA010n0009_p0137a10║洞在四山中，嵌空刻露。有石骨倒懸拄地，四周可環而走。恨僧徒增設堵牆，洞遂
GA010n0009_p0137a11║黝黑，又無炬火，絕不見垂雲倒浪之奇，大為此山缺陷。還尋林樾庵，會詩僧蓮區。
GA010n0009_p0137a12║出庵，循鳥道，歷西方境。踏積翠而東，忽有石屏，昂立道左，客大叫為奇。稍轉，見累
GA010n0009_p0138a01║石無算，大者百堵，小者盈拳，高者陵蒼蒼，下者傍腰及趾。攢聚獻狀，出奇無窮。為
GA010n0009_p0138a02║蜃雲、為鯨波、為空中樓閣、為千花塔、為九蓮臺、為赤城之霞、峨眉之雪，光移影奪，
GA010n0009_p0138a03║不可凝視。余從石林中宛轉，目左右應接，毛豎膚栗，屐齒迅不及停。客復連叫不
GA010n0009_p0138a04║絕，始知玲瓏石所見，僅豹文一變而已。石壁多有鐫刻，甚漶漫，獨「天柱峯」三字，差
GA010n0009_p0138a05║強人意。稍上為育恩院，楊都護所創。曲房小閣，制甚精楚。院西靈一泉，磐石上有
GA010n0009_p0138a06║水穴盈尺，清泚可掬。時漸昏暮，月初升海嶠，微雲點綴，如五色紋。急曳杖東歸，露
GA010n0009_p0138a07║瀼瀼已墜襟袖矣。還至寺門，月色甚朗。余縱步蓮花橋，見東北最高頂，一燈熒熒
GA010n0009_p0138a08║如明星，轉瞬漸大。金光萬道，散射羣峯。奛鮮昱奕，不可名狀。同遊者曰：「此佛光也。」
GA010n0009_p0138a09║相與歡喜讚歎，遂止宿方丈。晨起，小雨旋霽，乃為茶山之遊。出寺門東，看「渡海紀
GA010n0009_p0138a10║事碑」。折而北，度几寶嶺。下嶺為玉堂街，可列方軌，無崎嶇登頓之勞。迂道入福源
GA010n0009_p0138a11║庵，竹色頗佳。再經禪那庵，右數折，登智度橋，有董元宰勸緣碑。筆法秀宕，自是晉
GA010n0009_p0138a12║人本色。過橋，豎一木坊，為鎮海禪寺。燬於火，階級柱礎猶存。先聞有十丈傑閣，亭
GA010n0009_p0139a01║亭逼霄漢而近，金碧璀璨，為一山冠，惜未之見耳。禮大士畢，僧徒導入西堂，有大
GA010n0009_p0139a02║智禪師像，清滿具足。讀十大願碑。因思智師以行腳到山，初無一椽蓋頂。不十年，
GA010n0009_p0139a03║而榛棘瓦礫之區，創為莊嚴佛國。至勤中使降香，宰官聽法，豈非靈心定力，為如
GA010n0009_p0139a04║來之所印可者哉？瞻禮而退，飯於止閣。飯罷，循東道而升，攀崖陟巘，險巇互值。凡
GA010n0009_p0139a05║十餘里，至朝陽庵。庵據茶山麓，珍木圍繞，綠蔭如城。過此，路益陡絕，錯趾益高。余
GA010n0009_p0139a06║竦身獨上。山童，無草木可倚，盡力把滑，始造其巔，是名菩薩頂。俯睇光熙、妙應諸
GA010n0009_p0139a07║峯，累累如杯瓢覆積水上。僧言雖三韓、日本，彷彿可指數云。恨是日陰霾，僅見東
GA010n0009_p0139a08║霍山煙巒一抹，餘者莽莽蒼蒼，空水難辨。頃之，風力愈緊，耳後肅肅如箭。黃霧四
GA010n0009_p0139a09║塞，張目不見睫，客皆縮脰。乃連袂趨下，過華嚴庵、秀峯院。又過一小院，有僧祇園，
GA010n0009_p0139a10║稱百千萬劫難遭遇，機鋒甚迅。夜宿慧濟庵，殿廡宏壯，他處莫能及。明發寒甚，至
GA010n0009_p0139a11║被褐煨火。從庵左循牆北行，可里許，山脊忽斷，一綫直下，如懸梯，千餘級。稍駐足，
GA010n0009_p0139a12║復疾馳數轉。煙深草茂，石勢齒齒來嚙人。蹭磴五里，乃至宋公靜室中。結一團瓢，
GA010n0009_p0140a01║翼屋一重，位置甚當。繞砌有泉一泓，從石罅出，潺潺作細聲，聞之清快。又折而北，
GA010n0009_p0140a02║山蹊迴疊，如風中浪紋，乍起乍伏。繞出茶山之背，人迹所不至，即巖岫亦大蕭索
GA010n0009_p0140a03║矣。行數里，始聞鳥聲。有六七短松，偃蹇石上，如趺坐僧。再一轉，忽見長松千頭，彌
GA010n0009_p0140a04║山被谷。松下飛泉數道，弸裂石壁。聲噌吰下注，絃張磬戛，與松籟相和。余字之為
GA010n0009_p0140a05║「響水崖」。從此編篷結屋，可十餘處，皆平平無奇。又闌入沙磧中，磴道絕級，捫蘿禹
GA010n0009_p0140a06║步，下及山之趾，則龍樹庵矣。庵背山面溪，儘饒幽致。復上至鎮海寺看飯僧，僧俗
GA010n0009_p0140a07║幾六千人，朗朗誦佛號。杯羹盂飯，平等共飧。看畢出寺，別取徑東下，是為千步沙。
GA010n0009_p0140a08║沙色布地如金，略不沾滯。寬坦輭美，又如鋪茵設席。沙際海濤上舂，無風自雷，亦
GA010n0009_p0140a09║一奇也。又南行，觀仙人井，一坎窞丈餘，水甚清冽。復取故道，歸宿白衣殿。次日甲
GA010n0009_p0140a10║寅，為月之十九，俗傳大士降誕。拈瓣香，上殿頂禮。遂為潮音洞之遊。沿放生池，東
GA010n0009_p0140a11║行數十武，觀太子塔。元宣讓王所造，凡五層，頂高十丈。礱琢太湖石為之。有菩薩
GA010n0009_p0140a12║龍天像，精巧絕倫。轉而西南，歷小坡，為普同塔，欄砌甚工。下入塔院訪西僧，僧貌
GA010n0009_p0141a01║蒼憸，用梵語誦〈尊勝呪〉一過，亦不甚辨。再上為栴檀嶺，問紫竹林。林已失其故，惟
GA010n0009_p0141a02║荒藤剝蘚存焉。從此出而並海，登戒捨身亭，觀無梁、鐵瓦、琉璃三殿址，遂至潮音
GA010n0009_p0141a03║洞。洞旁奇石四布，無寸木尺土。中忽分坼，如人張兩頤。洞腳斜插海底，潮聲晝夜
GA010n0009_p0141a04║來摐擊，如獅吼鼉鳴，潮音之得名以此也。上有通穴天窗，余伏而下窺，則洞中石
GA010n0009_p0141a05║色紫絳，多作鳥篆龍文。洞口有物，橫亙如闑。僧言是估客所布大士橋。凡百日，為
GA010n0009_p0141a06║海風飄墜云。頃之，忽有蓮花二莖，湧出波面。冰蕤玉質，瑩徹分明。豈白衣示現之
GA010n0009_p0141a07║兆耶？乃知志所稱七寶雙牙，亦不盡誣也。洞前為娑竭羅龍宮，余因而問，所謂毛
GA010n0009_p0141a08║跳石，求現臺，不過岝崿中，小小示異者耳。西有善財洞，以南詢得名。石坼處差小，
GA010n0009_p0141a09║亦深窅不可測。崖上珠泉，滲滴不斷，可取療目眚。是為菩薩泉，或曰慧泉。自潮音
GA010n0009_p0141a10║洞，越石塹而西，平沙曼衍中，為淨土庵。庵正對蓮花洋，景甚空闊。是日有戈船千
GA010n0009_p0141a11║艘，蔽空而進。碧油紅幟，星分鳥張，與銀屋雲山相絢發，真不減橫槊賦詩景也。觀
GA010n0009_p0141a12║罷復陟一小嶺，由間道趨總靜室。是夜宿修竹庵，擬觀旭，會雲霧不果。乃秉燭辭
GA010n0009_p0142a01║大士，出天門，還經白華嶺，入白華庵。為昱光和尚手創，朱扉畫壁，種種佳麗。庵後
GA010n0009_p0142a02║依山結小茨，有青石數片，可撫可踞。得與韻士高衲，披襟長嘯，謖謖當松下風，亦
GA010n0009_p0142a03║一快事也。半晌潮平，遂乘舟而返。東風借便，一晝夜抵郡城矣。是遊往返八日，舍
GA010n0009_p0142a04║筏攜筇，幾盡一山之勝。獨清淨亭，有宋景濂碑銘，已委之荒煙蔓草，而不可入。達
GA010n0009_p0142a05║摩峯，有松雪題迹，亦倦勤不及登眺。他若大雪浪、小茶山、摩尼洞，惜乎交臂而失
GA010n0009_p0142a06║之。餘興堪乘，須後舉耳。山靈有知，請無以此謝逋客。
GA010n0009_p0142a07║清．施世驃：禮補陀洛迦山記自有名山，則有梵宇。金人之夢，玉像之招，所由來矣。
GA010n0009_p0142a08║竺氏之教既行，其徒侶日益蕃，其所居日益廣，其規制日益恢大。如五臺、二峨、普
GA010n0009_p0142a09║陀，為三大士道場，尤其傑出。非大僧禪德，不足以居之。因乎山之靈，而益以修其
GA010n0009_p0142a10║業之淨也。普陀孤懸海表，屢遭興廢。黑山一炬之後，繼以播遷，歷代經營，鞠為茂
GA010n0009_p0142a11║草。先將軍襄壯公，仰荷天威，率師致討，海天永靖。澎湖臺灣一平，而普陀宴然矣。
GA010n0009_p0142a12║皇上齊聖欽明，心源夙朗；精研內典，默契大慈。緇眾許其還山，祇林因而再造。爰
GA010n0009_p0143a01║有水衡之賚，有同善之綸，有山僧之召。臣民徧德，中外從風。而閩之文武，自撫軍
GA010n0009_p0143a02║以下，爭相崇奉，施者輻輳。先襄壯，以碧瓦進寶坊，以艅艎運大木，亦一時之盛也。
GA010n0009_p0143a03║辛巳秋，余既有東海之役，靈山咫尺，汎帆直指。見兩寺鼎新，天題照耀；頓忘鄙悋，
GA010n0009_p0143a04║生歡喜心。展禮訖，小憩於留雲之堂。揖方丈二公，談興廢之由，寄今昔之感。因知
GA010n0009_p0143a05║前鎮藍公，定令繆君，皆從事於茲，為時最久，有勤於鹿苑焉。今者九河底績，聖駕
GA010n0009_p0143a06║東巡。爰遣侍臣，瓣香浮海，命驃副之。宣示皇綸，分頒大賚，期以鴻工早竣。是役也，
GA010n0009_p0143a07║余再過普陀矣。以使事在躬，一登梅岑之巔。自餘溪山洞壑之奇，禽魚卉木之細，
GA010n0009_p0143a08║略無所涉。惟覩香信萬夫，歌堯賡舜，梯山航海而至者，達於九萬里之表。斯亦海
GA010n0009_p0143a09║天難覯之際會也。為之記。
GA010n0009_p0143a10║宋．臨川王安石：遊洛迦山詩山勢欲壓海　禪宮向此開魚龍腥不到　日月影先來
GA010n0009_p0143a11║樹色秋擎出　鐘聲浪答囘何期乘吏役　暫此拂塵埃
GA010n0009_p0143a12║元．吳興趙孟頫：遊普陀詩縹[緲-目+耳]雲飛海上山　挂帆三日上潺湲兩宮福德齊千佛
GA010n0009_p0144a01║　一道恩光照百蠻㵎草巖花多瑞氣　石林水府隔塵寰鯫生小技真榮遇　何幸凡
GA010n0009_p0144a02║身到此間
GA010n0009_p0144a03║龜茲盛熙明：遊補陀詩驚起東華塵土夢　滄洲到處即為家山人自種三株樹　天
GA010n0009_p0144a04║使長乘八月槎梅福留丹赤似橘　安期送棗大於瓜金仙對面無言說　春滿幽巖
GA010n0009_p0144a05║小白華
GA010n0009_p0144a06║吳萊：夕泛海東，尋梅岑山、觀音洞，登磐陀石，望日出詩山月出天末　水面生晚寒
GA010n0009_p0144a07║扁舟劃然往　萬頃相渺漫星河自搖撼　島嶼青屈盤遠應壺嶠接　深已雲夢吞蟠
GA010n0009_p0144a08║木繫予纜　扶桑纓我冠寸心役兩目　少試鯨魚竿（其一）起尋千步沙　穹石塞行路怒
GA010n0009_p0144a09║濤所摐擊　徒以頑險故卓哉梅子真　與世良不遇上書空雪衣　燒藥迺煙樹玄螭
GA010n0009_p0144a10║時側行　縞鶴一迴顧從之招羨門　滄海晝多霧（其二）茫茫瀛海間　海岸此孤絕飛泉
GA010n0009_p0144a11║亂垂纓　險洞森削鐵天香固遠聞　梵相俄一瞥魚龍互圍繞　山鬼驚變滅舟航來
GA010n0009_p0144a12║旅遊　鐘磬聚禪悅笑撚小白華　秋潮落如雪（其三）
GA010n0009_p0145a01║明．邑人張信：遊補陀詩浮生同一夢　感慨憐我情文章祇覆缶　鉛槧總勞形拂茲
GA010n0009_p0145a02║蘅竇下　陵彼天之層和風灑雲龍　清樾培佳程睠言遊仙侶　趣趾成蓬瀛
GA010n0009_p0145a03║新會陳獻章：洛迦望海詩元氣茫茫混太虛　天吳簸撼蕩坤輿千年木石勞精衛
GA010n0009_p0145a04║　百谷波流會尾閭月下明珠鮫女泣　雪中飛觀羽人居秋風吹老珊瑚樹　不見麻
GA010n0009_p0145a05║姑錦字書（其一）一花初起白龍堆　萬騎長驅石壁開碧海有山都是雪　青天無雨只
GA010n0009_p0145a06║聞雷秋高鴻鵠排雲去　夜靜蛟龍出穴來借問乘槎向何處　五雲咫尺是蓬萊（其二）
GA010n0009_p0145a07║嘉興陸光祖：補陀山詩天抱琉璃宮　鰲柱不見底誰騎香象來　明月弄空水（其一）山
GA010n0009_p0145a08║椒石壁寒　沙岸水痕泐濤聲日夜喧　禪心自空寂（其二）白馬馱經來　乃在大海外誰
GA010n0009_p0145a09║知震旦中　有此無色界（其三）寶殿低秋浪　疎鐘入夜風身心無處著　始悟本來空（其四）
GA010n0009_p0145a10║鄞張子瑫：遊補陀詩嶙峋仙界錦城堆　寶樹瓊花面面迴勢壓海門鰲背重　光搖
GA010n0009_p0145a11║島嶼蜃樓開層巒偏向雲間出　飛瀑全疑天上來自是修真奇絕處　何須弱水問
GA010n0009_p0145a12║蓬萊
GA010n0009_p0146a01║沈明臣：禮洛迦詩三神山遠不能尋　惟有洛迦名古今萬里扶桑開四照　九天靈
GA010n0009_p0146a02║鷲削孤岑一枝鸚鵡多饒舌　徧海蓮花不染心謁罷潮音靈洞口　皈依願發晚濤
GA010n0009_p0146a03║深
GA010n0009_p0146a04║鄞沈一貫：禮洛迦詩積水中開梵帝宮　孤帆遠引列仙風始知四大浮空住　別有
GA010n0009_p0146a05║三天護法雄肅拜聖儀明滅裏　囘看人世有無中殷雷頻吼潮音洞　何處西方更
GA010n0009_p0146a06║發蒙
GA010n0009_p0146a07║武陵龍德孚：題洛迦望來鰲柱渺無涯　海上孤懸小白華說法臺高開寶藏　潮音
GA010n0009_p0146a08║洞迥湧金沙扶桑夜沸三更日　祇樹光生五色霞我亦有冠慚未挂　梅岑何處覓
GA010n0009_p0146a09║丹砂
GA010n0009_p0146a10║濟南李攀龍：題洛迦時寺徙候濤山洛迦山上古祇林　白馬西來峽口深月出爾
GA010n0009_p0146a11║時樓閣影　風還如是海潮音若非鸚鵡原能語　誰解蓮花不染心五十三員知識
GA010n0009_p0146a12║盡　可勞踪跡問浮沈
GA010n0009_p0147a01║餘姚呂允昌：題洛迦絕島波間渡　空門嶂裏懸齋廚隨雀至　野衲近蛟眠叢蔚蘿
GA010n0009_p0147a02║侵戶　縈紆竹溜泉玻瓈千萬頃　水月映人天
GA010n0009_p0147a03║管萬里：題洛迦古佛何年到海岑　紫雲為幕竹森森藏真咫尺蓬萊島　護法莊嚴
GA010n0009_p0147a04║薝蔔林風靜磐陀開寶界　日舂崖洞湧潮音頻伽異鳥聲聞切　但說排山地布金
GA010n0009_p0147a05║鄞李橒：題洛迦遠闢靈山鎮海東　參差臺殿出寒空窗臨翠靄晴含雨　岸撼銀濤
GA010n0009_p0147a06║夜吼風羈紲自憐留鈍質　皈依尚許悟圓通霜鐘午夜聲初徹　坐看扶桑日擁紅
GA010n0009_p0147a07║鄞徐申乾：題洛迦鯨波浩渺信無涯　帆外名山數洛迦路入天門清梵近　僧歸石
GA010n0009_p0147a08║洞碧蘿斜暝霞常映三生石　旭日初開四照花消盡浮生苦海厄　應知功德徧恆
GA010n0009_p0147a09║沙（其一）晨鐘暮鼓度來頻　雲隱花宮法界新不但乘危開覺路　直從據險濟迷津梅
GA010n0009_p0147a10║灣月碧生寒夜　茶島煙清遞曉春更聽潮音如梵語　千秋崩倒渺無垠（其二）
GA010n0009_p0147a11║鄞王嗣奭：寄題普陀幾囘飛目海東頭　天水蒼茫擁寶洲旭日晴霞金界迥　長風
GA010n0009_p0147a12║巨浪紺宮浮雲生磐石空中色　月到栴檀象外幽寄語香巖問耆臘　前生曾結淨
GA010n0009_p0148a01║因不
GA010n0009_p0148a02║鄞葉舜臣：洛迦詩驅石連鰲事有不　蒼茫天地總輕漚乘潮夜覺星河覆　破浪時
GA010n0009_p0148a03║驚日月流百谷龍蛇歸大壑　空王香火屬孤洲邀僧施食龍歸鉢　拄杖看雲蜃結
GA010n0009_p0148a04║樓老蚌戲珠宵出浪　文鰩吹霧晝迷舟旁通異域應無數　咫尺神山若可遊坐看
GA010n0009_p0148a05║飛仙乘嶠去　行逢老衲借杯浮如來若許親摩頂　願得誅茅最上頭
GA010n0009_p0148a06║歸安施敷：題洛迦海嶠東南障九垓　陵空梵宇鏡中開經函萬卷黃金詔　地迥千
GA010n0009_p0148a07║重白玉臺疎磬清音超彼岸　禪林明月照如來莊嚴寶藏咸瞻仰　振古乾坤一壯
GA010n0009_p0148a08║哉
GA010n0009_p0148a09║鎮海薛三省：和家兄寄題補陀磐陀咫尺幾時攀　惝恍天臨閶闔間日濯琉璃明
GA010n0009_p0148a10║十界　水含宮殿動三山蓮花隱現搖波白　竹葉參差著石斑莫道莊嚴消息遠　月
GA010n0009_p0148a11║明滄海聽潺湲
GA010n0009_p0148a12║崇仁吳學周：題洛迦水雲千頃極蒼茫　島嶼平吞日月光紫籜扶疎開竹色　紅衣
GA010n0009_p0149a01║掩映發蓮香欲參大士真空偈　好泛如來般若航見說九重頒象教　恩波早晚徧
GA010n0009_p0149a02║遐荒
GA010n0009_p0149a03║鎮海劉堯賓：題洛迦龍宮蛟室雪濤堆　併是空王梵宇開淨色青山塵不著　寒光
GA010n0009_p0149a04║白夜日先來蓮洋人渡蓮為楫　雲水僧居雲作臺到岸了無機事事　沙鷗慣熟也
GA010n0009_p0149a05║忘猜
GA010n0009_p0149a06║周俊元：題洛迦突兀千峯望不留　梵宮迥與白雲浮靈鰲駕日光先到　古洞吞潮
GA010n0009_p0149a07║響暗流夜半疎鐘清帶梵　天中空水碧澄秋莫言苦海無涯際　彼岸分明在上頭
GA010n0009_p0149a08║鎮海劉廷璿：題洛迦妙覺真如啓法藏　祇園珠樹映扶桑滄溟四望鋪晴練　燈火
GA010n0009_p0149a09║諸天燦夜光人到名山知佛國　誰從苦海渡慈航一聲鐘磬空雲水　九品蓮開萬
GA010n0009_p0149a10║斛香
GA010n0009_p0149a11║鎮海薛三台：詠洛迦孤插滄溟小白華　煙濤千步湧金沙雪衣大士元常現　雲頂
GA010n0009_p0149a12║高僧別是家翠竹嫩滋山寺雨　紅蓮豔奪海天霞由來一葦堪航地　莫道茫茫未
GA010n0009_p0150a01║有涯
GA010n0009_p0150a02║鄞萬表：題普陀詩挂席陵漰湃　長風兩鬢颾俄然見宮殿　出沒在波濤龍女呈珠
GA010n0009_p0150a03║貝　如來現玉毫直將超世界　詎獨解天弢（其一）不為名山住　將因法喜探波聲搖佛
GA010n0009_p0150a04║座　松色暗經函天女咸悲仰　童真亦屢參捨家猶蓄髮　長此事瞿曇（其二）
GA010n0009_p0150a05║餘姚姜子羔：夢遊補陀詩忽然飛渡海之東　海色澄清霄漢通借問此心何所似
GA010n0009_p0150a06║　白雲映水月當空
GA010n0009_p0150a07║嘉興馮夢正：遊補陀詩西教東流到補陀　金蓮花發映娑羅星河歷歷黏清漢　島
GA010n0009_p0150a08║嶼累累浸白波龍獻寶珠歸象罔　僧留香飯與黿鼉我來欲發如來藏　老傍寒松
GA010n0009_p0150a09║學鳥窠
GA010n0009_p0150a10║皖城劉尚志：登補陀詩欲問如來何處尋　寶輪空裏海濤深朝看絕島開龍藏　夜
GA010n0009_p0150a11║聽寒潮落梵音萬頃風雲浮碧玉　九天日月布黃金閬州恍在藤蘿外　夢入西方
GA010n0009_p0150a12║不住心
GA010n0009_p0151a01║仁和宋應昌：寄題補陀詩洛迦山浸海波中　大士西來彼岸通不是世人迷苦海
GA010n0009_p0151a02║　肯教說法到天東
GA010n0009_p0151a03║聊城傅光宅：禮補陀大士詩翠壁千重盡　滄溟萬里開龍宮吞日月　蜃氣擁樓臺
GA010n0009_p0151a04║五嶽誰飛錫　三生此渡杯地疑人境外　身似梵天囘紫竹藏鸚鵡　青蓮見善財海
GA010n0009_p0151a05║神聽法至　天女獻花來慧眼觀千界　潮音振九垓皈依持半偈　甘露灑塵埃
GA010n0009_p0151a06║上虞顧充：望補陀詩我家世居瀛海東　煙波滿眼青濛濛我生夙抱探奇癖　十洲
GA010n0009_p0151a07║五嶽期過從金門一旦謬通籍　矯首滄洲思無極憑誰寄我仙山圖　開卷神飛渺
GA010n0009_p0151a08║南國秋濤灝瀚秋雲賒　紫翠中浮小白華瑤光遠映三摩地　金色平鋪千步沙蛟
GA010n0009_p0151a09║宮鰲柱出贔𠫍　寶相珠纓示神異慧照孤懸震旦中　慈航飛渡閻浮際一襟水月
GA010n0009_p0151a10║共澄鮮　真歇關頭好息緣泡影河山忽明滅　恆沙世劫幾逃禪馬首京塵幾十丈
GA010n0009_p0151a11║　西風吹滿青袍上苦海冥冥日望洋　津梁咫尺徒神往題緘為報大將軍　莫散磯
GA010n0009_p0151a12║頭白鳥羣他日浮槎指南海　相攜同禮白巖雲
GA010n0009_p0152a01║盱眙李言恭：題補陀詩五嶽三山總浪遊　法門高敞海天秋窗前雲氣蛟龍起　檻
GA010n0009_p0152a02║外波光島嶼浮月映寶珠明上界　星隨燈火散中流黃塵白髮真無賴　彼岸慈航
GA010n0009_p0152a03║何處求
GA010n0009_p0152a04║同安蔡貴易：寄題補陀詩憶昔分符日　相依祇樹林天留最勝地　佛照不淄心海
GA010n0009_p0152a05║日蒼崖曉　蓮花碧水深為民遙頂禮　願普恆沙金
GA010n0009_p0152a06║鄞屠隆：遊補陀詩蘭若孤懸大海中　山根四面插蛟宮浪推旭日排天出　風靜涼
GA010n0009_p0152a07║蟾照影空異鳥聲和仙樂細　靈鰲背閃佛燈紅神洲別有三摩地　況與蓬萊咫尺
GA010n0009_p0152a08║通（其一）不斷潮音響石淙　蒼厓陡絕仗孤筇天浮島嶼雲帆亂　殿壓黿鼉雪浪舂曾
GA010n0009_p0152a09║共鳥窠參了義　還依龍藏討玄宗日斜空水澄如鏡　微有冷風送暮鐘（其二）獨上磐
GA010n0009_p0152a10║陀四望寬　青螺一帶抹煙巒樓沾蜃氣全疑溼　潮落沙痕半未殘波面紅蓮開一
GA010n0009_p0152a11║丈　巖前紫竹長千竿朅來頓悟圓通理　手挈銅缾汲巨湍（其三）不因禮佛到翁洲　那
GA010n0009_p0152a12║識乾坤屬一漚欲就此中超幻劫　更從何處覓閻浮雲光佛日三千界　海色仙人
GA010n0009_p0153a01║十二樓幢蓋蕭蕭金磬冷　碧山黃葉寺門秋（其四）翡翠臺吞島樹冥　珊瑚簾控海峯
GA010n0009_p0153a02║青香船幕客帆投浦　寶塔霜鐘月在缾聖主紫泥封賜詔　內官黃帕捧函經人非
GA010n0009_p0153a03║人等俱聽法　夜半龍來殿不腥（其五）扶桑日出曉蒼茫　淼淼行空一葦杭誰劈銀濤
GA010n0009_p0153a04║開寶界　直扶鰲柱駕金梁僧歸雲水袈裟溼　佛散天花殿宇香悟得無邊先及岸
GA010n0009_p0153a05║　了知東土是西方（其六）何來鷲嶺削千尋　大士端居紫竹林日月高窗懸石扇　煙霞
GA010n0009_p0153a06║古洞響潮音五雲瓔珞莊嚴妙　七寶琉璃般若深菩薩泉名功德水　但教一洗盡
GA010n0009_p0153a07║凡心（其七）凍雲時有鶴來歸　舟楫雖多雞犬稀絳月夜侵龍女襪　碧雲秋冷梵僧衣
GA010n0009_p0153a08║祇因海浪兼天遠　轉覺香臺與世違塵土劫灰都不到　蓮花開落是禪機（其八）
GA010n0009_p0153a09║鄞屠玉衡：題補陀詩孤峯巀𡺼帶蒼苔　紫竹林端講席開擊鼓馮夷驅浪至　獻珠
GA010n0009_p0153a10║龍女挾潮囘經繙貝葉聞清梵　座擁金蓮結寶臺一片空明浩無際　遙瞻宮闕近
GA010n0009_p0153a11║蓬萊（其一）磐陀石上散晴霞　金粟林間四照花日落巖前發疎磬　夜深水際泛孤槎
GA010n0009_p0153a12║千秋香火真如地　萬國梯航大士家愧我凡夫遙頂禮　欲從蘭若問三車（其二）
GA010n0009_p0154a01║鄞丁繼嗣：題補陀詩天下名山說普陀　孤懸海曲傍巖阿雲蒸遠岸龍光躍　日照
GA010n0009_p0154a02║層巒蜃氣多晴晝幢旛開霧靄　清宵鐘磬起黿鼉滄溟地僻人稀到　喜共胡僧逐
GA010n0009_p0154a03║隊過
GA010n0009_p0154a04║鄞陳繼疇：題補陀詩劫後莊嚴古洛迦　金錢詔許出官家法輪雙轉三摩地　龍藏
GA010n0009_p0154a05║齊頒五色霞靈洞千年仍竹葉　香林無處不蓮花等心隨順如相許　早向門前駕
GA010n0009_p0154a06║大車
GA010n0009_p0154a07║上虞黃之璧：題補陀詩名山梵剎海東開　金作禪宮玉作臺萬點慈雲青雀下　半
GA010n0009_p0154a08║空法雨白龍來依微石室窺無相　彷彿珠幢見辨才誰似神僧杯可渡　摩尼自取
GA010n0009_p0154a09║照蓬萊
GA010n0009_p0154a10║武陵龍膺：題補陀詩洞口曇花夜不昏　多羅舍利萬年存魚龍跋浪連林屋　鐘磬
GA010n0009_p0154a11║和雲出海門色界豈知天下大　香臺惟見世中尊更憐末法誰梁棟　為有生公石
GA010n0009_p0154a12║可論
GA010n0009_p0155a01║鄞吳禮嘉：題補陀詩萬里蒼茫一寺門　慧光千丈擁朝暾孤懸寶相空塵劫　不斷
GA010n0009_p0155a02║潮聲到竹根風靜靈旛鯨海宴　月籠祇樹蜃樓吞登臺長嘯煙雲裏　掃卻凡塵道
GA010n0009_p0155a03║自存
GA010n0009_p0155a04║董光宏：禮補陀詩東南澤國中　往往饒異迹巨海峙補陀　大士下所適俯瞰天溟
GA010n0009_p0155a05║池　懸崖九千尺當時現法身　青蓮大如席龍神日來朝　洪濤恣噴射滅沒數點煙
GA010n0009_p0155a06║　天盡地無坼波湧山勢搖　日蒸海氣赤境內萬里舟　域外三韓舶乘潮破巨浪　亂
GA010n0009_p0155a07║颿互相躑皈德然異香　拱手晉名璧昨年詔使至　旛幢映巖石真如故無言　眾生
GA010n0009_p0155a08║自奔迫遂令瀁漭中　今古長赫奕西方有聖人　東海乃其宅我今飛渡來　膜拜恍
GA010n0009_p0155a09║今昔摩挲薝蔔花　四望曉天白忽憶生前事　廿年此面壁
GA010n0009_p0155a10║上虞徐啓東：遊補陀詩夢想名山久　因之駕海來潮從天上湧　剎向嶼中開金粟
GA010n0009_p0155a11║山為鉢　蓮花水作臺磐陀望三島　咫尺是蓬萊
GA010n0009_p0155a12║鄞張邦岱：題補陀詩法界何從覓　招提別有方羣峯依日小　一水入雲長蹟以蓮
GA010n0009_p0156a01║花著　林將竹葉藏何時登彼岸　側想在慈航
GA010n0009_p0156a02║鄞李先嘉：題補陀詩憑虛聊騁望　面面荻蘆秋坐據三生石　心隨萬里流黿鼉爭
GA010n0009_p0156a03║出沒　日月自沈浮向夕煙氛斂　佛光似可求（其一）法界元無著　茫茫空水雲鐘聲潮
GA010n0009_p0156a04║外住　佛相鏡中分經為魚龍說　人將鸛鶴羣慈航如可借　不厭往來勤（其二）
GA010n0009_p0156a05║鄞張邦侗：題補陀詩海上神洲一剎奇　珠宮紺殿五雲披雙林祇樹三千界　絕岸
GA010n0009_p0156a06║潮聲十二時月白滄溟鼉鼓振　風迴大壑梵鐘遲波濤浩渺諸天靜　幾見游龍覲
GA010n0009_p0156a07║法師
GA010n0009_p0156a08║新安程時望：再遊補陀詩為憐淨土出天涯　幾度相從泛遠槎龍洞應窺曾到客
GA010n0009_p0156a09║　法臺重雨舊時花無邊慧日懸祇樹　不盡慈雲接洛迦更有寶光金色麗　令人滌
GA010n0009_p0156a10║慮問三車
GA010n0009_p0156a11║鄞董大晟：題補陀詩滄溟無際望中舒　寶月孤輪帀太虛坐聽鼉更通法鼓　從看
GA010n0009_p0156a12║龍女舞靈胥磐陀石上三生偈　優鉢羅花四照餘到此不知何彼岸　經聲天語自
GA010n0009_p0157a01║如如
GA010n0009_p0157a02║鄞屠大諒：題補陀詩曉日射珠林　清光映遠岑寶旛雲外落　石磬雨中沈琪樹參
GA010n0009_p0157a03║禪觀　迦陵語梵音金容如可見　徧界灑甘霖
GA010n0009_p0157a04║鄞周應宸：禮補陀詩一剎中懸積水間　依然法寶護慈顏已聞地籟潮生浦　若墜
GA010n0009_p0157a05║天花春滿山佛以應權多著相　僧因領眾不成關為儒未許皈依甚　捨得齋錢亦
GA010n0009_p0157a06║自慳
GA010n0009_p0157a07║屠大誼：登補陀詩一望蒼茫遠樹連　羣山羅列寺門前紅蓮冉冉生香海　紫竹離
GA010n0009_p0157a08║離繞梵筵天女散花參聖諦　應真渡筏叩玄詮慈航一一資龍藏　稽首金仙了俗
GA010n0009_p0157a09║緣
GA010n0009_p0157a10║鄞柴懋賢：題補陀詩大壑深林知幾重　沈沈紺殿瑞煙濃眾香縹[緲-目+耳]摶華蓋　七寶
GA010n0009_p0157a11║莊嚴捧聖容風動繡旛看舞鳳　雲生畫棟欲飛龍徘徊忽上千峯月　海印光寒起
GA010n0009_p0157a12║暮鐘
GA010n0009_p0158a01║鎮海邵鳳來：遊補陀詩好將大海濯塵埃　梵剎孤當寥廓開翠岫薜蘿清色界　碧
GA010n0009_p0158a02║天水月淨樓臺夜光破暝旭初上　晴雨飛空龍欲來妒殺名山僧占盡　閒敲鐘磬
GA010n0009_p0158a03║在雲隈
GA010n0009_p0158a04║華亭黃正達：題補陀詩萬里蒼茫蜃市開　琳宮寶殿鬱崔嵬夜寒風雨龍聽法　日
GA010n0009_p0158a05║落波濤僧渡杯大海總名功德水　法身元是妙明臺望中直接蓬萊境　盡向楊枝
GA010n0009_p0158a06║灑處來
GA010n0009_p0158a07║鎮海邵輔忠：遊補陀詩洛迦巖外水悠悠　大士蓮臺自一洲佛火三摩傳不夜　鐘
GA010n0009_p0158a08║聲萬里徹清秋天澄虛白遙連壑　山淨空青下滿樓剩得禪心同漭蕩　何須消息
GA010n0009_p0158a09║問泥牛
GA010n0009_p0158a10║鎮海邵輔明：遊補陀詩澤國煙霞駐聖靈　六鰲駕出破滄溟山頭晴雪半涵白　水
GA010n0009_p0158a11║面寒波長送青雲擁祇林凝蜃氣　香飄佛殿散龍腥總知極樂西方界　萬頃銀濤
GA010n0009_p0158a12║一淨瓶
GA010n0009_p0159a01║鎮海王世仁：題補陀詩正法宏慈徧九垓　道場遙向海中開波光日色金銀界　松
GA010n0009_p0159a02║響濤聲晝夜雷貝葉繙時禪幌靜　天花飛處慧香來須知色相原無著　水上青蓮
GA010n0009_p0159a03║是法臺
GA010n0009_p0159a04║鄞金諤：遊補陀詩須彌山頂住諸天　佛掌如何現大千海影盡含空外色　潮音不
GA010n0009_p0159a05║雜定中禪金沙灘上僧歸月　紫竹林間鳥破煙只辦直心皈大道　無煩寶筏渡迷
GA010n0009_p0159a06║川
GA010n0009_p0159a07║台州劉炳文：再守茲土重登補陀詩浪遊兩度謁山靈　風景依然一望青古寺潮
GA010n0009_p0159a08║音聽落月　深林竹色隱疎星泥封綵絢丹砂鼎　蜃氣香浮大士經說法夜闌人未
GA010n0009_p0159a09║倦　可知東海絕聞腥
GA010n0009_p0159a10║漳浦朱一鶚：遊補陀詩西教至自龍象國　東方隱此黿鼉窟峯巒一點青螺浮　沙
GA010n0009_p0159a11║堤千步黃金築紫竹林開小白華　秋風處處優曇誇煙霞別是人間世　水月孤懸
GA010n0009_p0159a12║大士家臺殿風高響鈴鐸　淵靜魚龍聽說法宮使傳經雲錦張　山僧揮麈天花落
GA010n0009_p0160a01║自慚身是宰官身　囘首空憐車馬塵為仰慈靈參大士　一泛仙槎牛女津
GA010n0009_p0160a02║江陵樊王家：題補陀詩寶剎靈空路轉深　洪濤舂雪見叢林波光倒影窺明鏡　晚
GA010n0009_p0160a03║籟含風響暗琴寂寂香雲成法界　離離紫竹是禪心名山應有神靈護　龍氣長吹
GA010n0009_p0160a04║落日陰
GA010n0009_p0160a05║鎮海李一鳴：遊補陀詩大道元無我　浮生委此形客來秋結社　僧過夜談經虛室
GA010n0009_p0160a06║月生白　空庭雨送青憐余攖世網　寧不愧山靈
GA010n0009_p0160a07║鄞周應治：題補陀詩一上天門望不窮　諸天縹緲有無中團瓢寂歷懸危磴　禪室
GA010n0009_p0160a08║參差嵌碧櫳疊巘松濤清梵唄　干霄籜影露真風獨憐臺上磐陀石　花雨紛飛散
GA010n0009_p0160a09║遠空
GA010n0009_p0160a10║宜興何士晉：遊補陀詩琳宮絕壑駕靈鼉　萬里煙光擁黛螺乾闥忽傳天樂細　迦
GA010n0009_p0160a11║陵時送鳥聲和御函別啓新蓮藏　浩劫重開舊寶陀水月觀中龍子出　栴檀林內
GA010n0009_p0160a12║雁王過潮音作梵山齊吼　野衲棲巖雲滿窩玉筍點斑留片石　金沙疋練護恆河
GA010n0009_p0161a01║莫言島嶼津梁少　翻覺風濤世路多兩度祝釐登彼岸　願言千載不揚波
GA010n0009_p0161a02║秣陵張可大：題補陀詩海雲面面護禪宮　屹立中流砥柱雄巨石有靈疑說法　洪
GA010n0009_p0161a03║鐘無礙只隨風寒潮作梵連松韻　明月和香透竹叢白鶴下來秋色靜　支公玄度
GA010n0009_p0161a04║此心同（其一）精廬彷彿類天宮　紫竹青蓮蜃市中客以乘槎遊汗漫　僧從卓錫住虛
GA010n0009_p0161a05║空盤雲怪石疑將墜　噴雪潮音只自雄水月任教觀自在　松窗半偈釋塵籠（其二）萬
GA010n0009_p0161a06║里濤聲繞翠微　松門蘿幌到人稀黿鼉隱現珠林寂　龍象經行佛日輝紫竹已同
GA010n0009_p0161a07║羣木秀　白鷗猶帶晚潮飛梅山儻寄長生藥　欲向滄浪問息機（其三）
GA010n0009_p0161a08║武進吳鍾巒：寓普陀，次沈彤庵韻詩懷闕亭虛已劫灰　御書猶向海天開長明佛
GA010n0009_p0161a09║日古今在　如是潮音子午來大士化身無住地　子真遺世尚留臺太平香火當年
GA010n0009_p0161a10║盛　離亂禪棲半草萊（其一）萬壑松濤入夜寒　泠泠非復世情看隨緣竹裏逢開士　說
GA010n0009_p0161a11║法詩中現宰官歸潔幸於塵界遠　逃虛敢謂考槃寬維摩丈室堪休歇　不願遊仙
GA010n0009_p0161a12║駕彩鸞（其二）蕭條無事小年過　隨意經行聽法螺山靜地偏人境隔　林深僧少鹿場
GA010n0009_p0162a01║多雲封古洞飛仙蝠　潮落平沙見石鼉對境寂然忘故我　一時脫卻舊來窠（其三）
GA010n0009_p0162a02║清．福建施世驃：遊洛迦山詩洛迦幽勝迥浮埃　公暇探奇鼓棹來萬國風行鯨浪
GA010n0009_p0162a03║息　千巖雲斂寶幢開勞生迹愧栴檀地　入世心澄般若臺最喜磐陀梯絕頂　滄波
GA010n0009_p0162a04║東去望蓬萊
GA010n0009_p0162a05║中州周聖化：遊洛迦山詩絕海浮空島嶼靈　上方宮闕倚天青纖雲未作雷千里
GA010n0009_p0162a06║　穉日初生錦一屏鳥出銜香花不落　龍歸聽法殿無腥蓬萊清境非人世　好斸珊
GA010n0009_p0162a07║瑚蓋草亭
GA010n0009_p0162a08║仁和盧琦：咏普陀詩不挂西來百衲衣　寶冠瓔珞啓朱扉宮中萬古皈依地　六月
GA010n0009_p0162a09║祠官海上飛（其一）葛井梅岑迹較奇　吳門勾漏隱何時磐陀石上三生話　蝴蝶莊周
GA010n0009_p0162a10║兩不知（其二）
GA010n0009_p0162a11║鄞施兆鳳：登普陀詩洛迦遙對海門浮　萬里煙波一望收絕壁列天分日本　長空
GA010n0009_p0162a12║扶月下琉球蒼茫蜃氣晴疑雨　淅瀝寒聲夏亦秋乘興相尋往古蹟　卻忘歸約渡
GA010n0009_p0163a01║頭舟
GA010n0009_p0163a02║王大捷：遊普陀詩入山忘凡想　雲水自幽靜孤嶂有餘好　迴巒互掩映上是大士
GA010n0009_p0163a03║堂　下是芳草徑樹深颺奇采　洞古發清磬疑非人間世　客心與禪定
GA010n0009_p0163a04║徐州張彪：過普陀詩一抹疎林感素秋　蓮花洋盡見經樓金銀宮闕三山景　烏鵲
GA010n0009_p0163a05║帆檣萬里流徐市至今居遠嶼　衛溫自昔到夷洲求仙不遂還求佛　稽首慈雲豈
GA010n0009_p0163a06║浪遊
GA010n0009_p0163a07║褚國柱：過普陀詩蕭寺天開浩渺中　偶來乘興訪支公千重古樹和雲碧　萬派秋
GA010n0009_p0163a08║濤浴日紅峭壁迴時流急湍　幽宮深處挂殘虹棲遲野鳥閒舒卷　疑似山頭趁晚
GA010n0009_p0163a09║風
GA010n0009_p0163a10║晉江黃洽：遊普陀詩大士橋邊月　流光萬里餘連天增浩瀚　帀地託空虛軍吹嚴
GA010n0009_p0163a11║荒戍　神燈下佛廬夜寒投止宿　禪榻有儒書
GA010n0009_p0163a12║鎮海謝萬欽：復遊普陀詩勝地從來不倦遊　尋幽依舊過林邱老僧前度曾相識
GA010n0009_p0164a01║　茅屋今朝復小留風捲波濤聲疊壯　天開石塔影層浮生平愧我多飄泊　長嘯何
GA010n0009_p0164a02║時學隱流
GA010n0009_p0164a03║涪陵何洪先：遊洛迦詩昨夢佛菩薩　小白華打坐朝朝風信阻　悶悶其何柰不趁
GA010n0009_p0164a04║此時遊　光陰徒錯過夜來駭浪息　漁舟呼兩箇心誠二人同　風順一帆播須臾登
GA010n0009_p0164a05║彼岸　歡喜同聲和洛迦比峨眉　孰小而孰大普賢與觀音　誰輔而誰佐大士能救
GA010n0009_p0164a06║苦　眾生樂附和自從皈依後　塵勞都覰破
GA010n0009_p0164a07║福建楊景：登普陀詩特地辭塵入勝緣　超然身已在青蓮象龍遙集三千界　樓殿
GA010n0009_p0164a08║重開數百年香閣曉飛晴靄溼　珠林春放白華妍了知眾相原無著　性海澄澄有
GA010n0009_p0164a09║渡船
GA010n0009_p0164a10║秀水劉廷謨：遊普陀詩名山屹立海中央　掬水先聞勝地香金鉢盂中迎法雨　鐵
GA010n0009_p0164a11║蓮花上渡慈航紺宮碧瓦觀瞻遠　異壑靈巖應接忙安得紅塵無箇事　披緇宴坐
GA010n0009_p0164a12║任滄桑
GA010n0009_p0165a01║徐州趙元吉：至普陀詩平波灩灩木蘭舟　雙眼澄空萬里流貝闕天開煙島渺　香
GA010n0009_p0165a02║幢風動翠雲浮世間莫我憐青眼　谷口逢僧話白頭彼岸更教何處覓　一聲鐘撞
GA010n0009_p0165a03║碧峯秋
GA010n0009_p0165a04║黃巖朱國寶：題普陀詩咫尺慈雲湧碧蓮　旌麾海外接諸天風恬有象非空寂　濤
GA010n0009_p0165a05║響無聲即大玄蜃氣已開香閣靜　龍巖不隔洛迦懸當年感入瞿曇夢　早覺靈光
GA010n0009_p0165a06║一點圓
GA010n0009_p0165a07║沈紹約：至普陀詩羣峯面面列芙蓉　步入深青第幾重不信樓臺天際出　慣看花
GA010n0009_p0165a08║雨檻前濃潮寒晚落千層雪　嵐翠晴開十里松恭為聖朝多寵錫　奎章高接紫雲
GA010n0009_p0165a09║封
GA010n0009_p0165a10║同安許琰：遊普陀詩大壑懸崖古道場　石蓮花頂錦屏張竹林人轉肩挑霧　檀樹
GA010n0009_p0165a11║僧歸衲帶香絕壁當街通紫氣　平沙連海展金光磬鐘定後諸緣靜　孤月圓明挂
GA010n0009_p0165a12║上方
GA010n0009_p0166a01║邑人邱逸夫：遊普陀詩暫泊輕舟入此山　步隨雲影造禪關天晴愈覺巒光好
GA010n0009_p0166a02║　地遠深容物性閒僻徑時逢孤獸過　危巢暮見眾禽還老僧莫怪忘歸棹　亦擬棲神
GA010n0009_p0166a03║水石間
GA010n0009_p0166a04║邑人金鐘：遊普陀詩向訝蓬萊路渺茫　今朝帆布趁風揚誰知一點山浮處　竟是
GA010n0009_p0166a05║大悲佛道場寺與雲齊全古樸　庵如星散半荒涼聽經說法尋靈迹　踏破苔痕策
GA010n0009_p0166a06║步強
GA010n0009_p0166a07║邑人王慶年：遊補陀詩環海皆山青未了　來看補陀山色好補陀山靈現溟渤　圓
GA010n0009_p0166a08║嶠彷彿擬蓬島金泥光閃梵王宮　欲謁未謁先為容自知身已騰河嶽　逞將一往
GA010n0009_p0166a09║馳蛟龍始遊洞天繼絕壁　歷盡陂陀三百級芒鞋踏破海南雲　玲瓏怪石迎人揖
GA010n0009_p0166a10║峯巒蘊藉有奇姿　樓臺半露瓦參差三分樹色二分竹　濃青淡綠襯相宜清磬一
GA010n0009_p0166a11║聲塵世外　梵音上接諸天界十年久約此間遊　到此了卻遊山債山僧引我入松
GA010n0009_p0166a12║寮　松風鎮日聽蕭蕭燒茶爇篆棲息處　別有名花香六朝
GA010n0009_p0167a01║邑人湯濬：普陀紀遊詩我本山中人　夙具遊山癖況有竹林賢　左右相提掖（同遊者為
GA010n0009_p0167a02║烏程周慶森叔姪）言作南海遊　海岸尋幽僻補怛洛迦山　形勝昭往昔未登梅仙岑　先訪
GA010n0009_p0167a03║短姑迹怪石青鼓青　小山白華白金沙千步平　無風亦渹湱法華一洞幽　巖扉兩
GA010n0009_p0167a04║分擘梵音與潮音　朝暮吼潮汐奔濤若怒雷　驚心又動魄最高菩薩頂　去天僅咫
GA010n0009_p0167a05║尺置身雲霧中　異境想天闢怪哉飛沙隩　碎金續斷磧普濟與法雨　前後一嶺隔
GA010n0009_p0167a06║其嶺名几寶　寶石累千百珍珠古佛裝　貝葉藏經譯（後寺有珠佛一尊，珠大徑寸。貝葉經，葉如黃箬，經皆梵字。）
GA010n0009_p0167a07║三十二化身　寶相備聾躄（前寺有三十二應大士畫像）巍巍九龍殿　輪奐耀金碧玉佛外洋來
GA010n0009_p0167a08║　蓮趺恣刻畫（前、後寺及靈石庵，均有玉佛，來自緬甸國。）紫袍內府頒　龍章猶顯赫（清聖祖御賜潮音和尚紫袍，猶藏息耒院。）
GA010n0009_p0167a09║瞻禮雜士女　羅拜交履舄東西兩天門　鳥道險且窄達摩與天柱　孤峯聳山脊磐
GA010n0009_p0167a10║陀如盤托　中通一綫隙旁有說法臺　方廣容數席觀音洞在下　盤旋如半璧（觀音洞中
GA010n0009_p0167a11║有一柱，可環而走。）石中萬个竹　松下千年珀（紫竹林之石，內有天然竹葉影，名紫竹石，又山中多古松。）二龜石尤奇　似
GA010n0009_p0167a12║受人鞭策美景不勝收　胸中邱壑積遊興尚未闌　歸裝催海舶再至朝陽洞　摩崖
GA010n0009_p0168a01║為題額（歸時，周君重至朝陽洞，摩崖題名。）莫道空手囘　載得一拳石（歸攜紫竹石一片）
GA010n0009_p0168a02║明．釋海觀：山居雜詠是山俱可住　何必向崆峒倦倚梅岑樹　閒看海濤風一徑通
GA010n0009_p0168a03║籬落　兩石峙西東偶然捧書卷　隨意就陰桐（其一）支遁買山隱　我欲躡其踪因思普
GA010n0009_p0168a04║陀近　常聞聒耳鐘檻外饒綠筠　牆下有流淙柴門不須掩　依仗白雲封（其二）夜分猶
GA010n0009_p0168a05║不寐　起來步林月歎息勞生擾　顧影慚白髮寒威侵逼人　覓火燒榾柮烘罷上禪
GA010n0009_p0168a06║牀　真妄一時歇（其三）
GA010n0009_p0168a07║釋道貞：禮普陀詩攢峯峭壁勢排空　大海中間山最雄蛟蜃結樓雲湧黑　黿鼉鼓
GA010n0009_p0168a08║浪日翻紅潮聲夜落龍吟外　天籟時聞僧梵中何必辛勤尋解脫　耳根觸處即圓
GA010n0009_p0168a09║通
GA010n0009_p0168a10║清．釋通旭：題普陀詩熙朝鼎運海雲開　朱履欣從破綠苔斷砌旌旗橫麗日　虛堂
GA010n0009_p0168a11║鐘鼓震春雷廣傳衣鉢賢王澤　遙溯源流大帥才佇聽晨雞清報曉　九垓應效舞
GA010n0009_p0168a12║三臺山中四威儀詩山中行　閒踏青沒意智　沿路扯葛藤（其一）山中住　煨紫芋拾
GA010n0009_p0169a01║枯柴　不伐長青樹（其二）山中坐　偶囘顧牧童兒　問我牛何處（其三）山中臥　無事做醒來
GA010n0009_p0169a02║時　紅日將西墮（其四）
GA010n0009_p0169a03║釋元志：至普陀詩洛迦名勝冠支那　宸翰奎章寵錫多老柏雲中撐佛日　疎鐘月
GA010n0009_p0169a04║裏答鯨波煙橫島嶼香航集　梵響樓臺野客過莫訝好山登眺晚　陵空紺殿愈嵯
GA010n0009_p0169a05║峨
GA010n0009_p0169a06║釋濟成：喜至洛迦詩潑天風浪渡東洋　千里須臾到上方紫竹有時常現瑞　白花
GA010n0009_p0169a07║無地不生香鯨吞海印三秋月　日射金盂百道光始信洛迦隨處好　石頭坐坐也
GA010n0009_p0169a08║清涼
GA010n0009_p0169a09║釋觀參：登普陀詩朝拜東南海外山　迢迢千里遠躋攀遙聞鐘鼓煙霞裏　近看樓
GA010n0009_p0169a10║臺霄漢間龍眼有泉流玉液　虎巖無路覓金鐶珂公一往空陳迹　梅嶺誰來再啓
GA010n0009_p0169a11║關（其一）登彼斷岸望長空　紫竹深林萬壑風西折江流波渺渺　東翻海氣雨濛濛潮
GA010n0009_p0169a12║聲響徹青天外　寶塔光搖白日中靈洞玉書丹竈在　蒼茫何處問仙翁（其二）特來此
GA010n0009_p0170a01║地覓曇華　踏破芒鞋路轉賒問道不尋前太守　聞鐘卻憶舊僧家風翻祇樹搖清
GA010n0009_p0170a02║影　雨過蓮洋變紫霞囘首磐陀山外景　扁舟一葉夕陽斜（其三）白雲紅樹梵山頭　躡
GA010n0009_p0170a03║磴攀蘿徑轉幽斜日荒荒巖際下　清泉淺淺寺前流短姑勝迹名猶在　大士殘碑
GA010n0009_p0170a04║蹟尚留千載廢興真夢幻　青燈夜夜思悠悠（其四）來往洛迦滄海間　欲求真訣駐衰
GA010n0009_p0170a05║顏星河半落巖前寺　雲霧初開佛頂山千步金沙風浩浩　百年仙井水潺潺不須
GA010n0009_p0170a06║更堯菩提路　滿目生情豈等閒（其五）
GA010n0009_p0170a07║行童心鼎：至普陀詩總角隨師履　舟行至海南所經疑故里　相見宛同參示幻全
GA010n0009_p0170a08║知醒　問心杳莫探夜深學趺坐　明月入松龕
GA010n0009_p0170a09║
GA010n0009_p0170a10║
GA010n0009_p0170a11║
GA010n0009_p0170a12║普陀洛迦新志卷二終