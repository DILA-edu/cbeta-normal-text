GA010n0009_p0207a01║普陀洛迦新志卷四
GA010n0009_p0207a02║古會稽　陶鏞　鑑定古翁山　王亨彥　輯
GA010n0009_p0207a03║檀施門第四（共七十八條）
GA010n0009_p0207a04║如來遺詔，護法託於王臣；菩薩發心，度生首推布施。況大士建號大悲，廣施無
GA010n0009_p0207a05║畏。故珞珠解頸，菩薩亦乞慈悲；珍寶捨身，眾生皆求哀愍。自昔已然，於今為烈。
GA010n0009_p0207a06║明則疊賜藏經，清則重頒內帑。或築隄捍海，或割畝助糧。姓名有湮沒不彰，福
GA010n0009_p0207a07║德固流傳無盡。蓋佛法之興衰，關國運之隆替。未有慈悲導俗，而黎民不被其
GA010n0009_p0207a08║恩；更無明良在朝，而僧眾不蒙其澤。追懷先德，庸啓後人。志檀施。
GA010n0009_p0207a09║五代梁
GA010n0009_p0207a10║張氏，佚其名。貞明二年，舍所居為不肯去觀音院。（舊志；詳〈靈異〉、〈梵剎之廢庵〉、〈禪德〉三門）
GA010n0009_p0207a11║宋
GA010n0009_p0207a12║太祖乾德丁卯，遣內侍王貴齎香旛詣山。（舊志〈命使〉）
GA010n0009_p0208a01║神宗元豐三年，內殿承旨王舜封使三韓。至是，有大龜負舟不得去。望山作禮，龜沒
GA010n0009_p0208a02║舟行。洎還，以其事上之，賜額「寶陀觀音寺」。許歲度僧一人。置田積糧，安眾修道。（延祐
GA010n0009_p0208a03║《四明志》；舊志）
GA010n0009_p0208a04║寧宗嘉定七年，從住山德韶請，賜修圓通殿錢萬緡，並御書、金襴衣、銀鉢、瑪瑙珠、松
GA010n0009_p0208a05║鹿錦旛等。（舊志）
GA010n0009_p0208a06║理宗淳祐八年，詔置接待莊，免本山租役。（舊志）
GA010n0009_p0208a07║元
GA010n0009_p0208a08║成宗大德二年，中宮命內侍李英降香修殿宇。（《許》、《秦》二志）
GA010n0009_p0208a09║三年，命宿衛孛羅降香，賜金百兩修殿宇。（舊志）
GA010n0009_p0208a10║四年，降香飯僧。（劉賡〈寶陀寺記〉）
GA010n0009_p0208a11║五年，命魏也先、太出、李鐵木兒不花，治演法堂。賜綵旛、緘香及帑錢二十緡。割鄞田、
GA010n0009_p0208a12║昌國田、及山，共四千餘畝供僧。（舊志）
GA010n0009_p0209a01║按：《裘志》作「三年」。又云「一作一年」。《許志》據劉賡記〈盛熙明品〉中，作「五年」。今從之。
GA010n0009_p0209a02║仁宗皇慶二年，皇太后遣法華奴齎賜主僧袈裟，及十方僧飯。勅浙省，賜鈔八百六
GA010n0009_p0209a03║十八錠，買給長明佛燈田三頃。（舊志）
GA010n0009_p0209a04║泰定帝泰定四年，遣中正同知帖閭齎賜金幣，賜飯僧鈔千錠，僧衣一百八件。供聖
GA010n0009_p0209a05║黃金織文旛、金綵綺帛。賜供營繕田二頃二十六畝。（《許》、《秦》二志；《裘志》作皇慶四年，誤。）
GA010n0009_p0209a06║泰定帝致和元年，遣御史曹立齎賜香幣及鈔百錠。（舊志）
GA010n0009_p0209a07║順帝元統二年，宣讓王施建塔鈔千錠。（舊志）
GA010n0009_p0209a08║明
GA010n0009_p0209a09║神宗萬曆十四年，遣內官監太監張本御用監太監孟廷安，齎賜皇太后刊印續入
GA010n0009_p0209a10║藏經四十一函、舊刊藏經六百三十七函；裹經繡袱六百七十八件；觀音金像一
GA010n0009_p0209a11║尊，善財龍女各一尊；金紫袈裟一襲。於寶陀寺立靜室五十三處。（舊志）
GA010n0009_p0209a12║明神宗賜寶陀寺藏經勅：皇帝勅諭普陀山寶陀禪寺住持及僧眾人等：朕維佛
GA010n0009_p0210a01║氏之教，具在經典。用以化導善類，覺悟羣迷，於護國佑民，不為無助。茲者，聖母慈
GA010n0009_p0210a02║聖宣文明肅皇太后，命工刊印續入藏經四十一函，并舊刊藏經六百三十七函，
GA010n0009_p0210a03║通行頒布本寺。爾等務須莊嚴持誦，尊奉珍藏。不許諸色人等，故行褻玩，致有遺
GA010n0009_p0210a04║失損壞。特賜護持，以垂永久。欽哉故諭。大明萬曆十四年三月日。
GA010n0009_p0210a05║按《裘志》云：二十七年，勅法雨文同，不另載。是時一尚為寶陀，一尚為海潮。
GA010n0009_p0210a06║二十七年，遣漢經廠掌壇，御馬監太監趙永、曹奉，齎賜大藏經六百七十八函、《華嚴
GA010n0009_p0210a07║經》一部、《諸品經》二部、滲金觀音像一尊。（舊志）
GA010n0009_p0210a08║明神宗再賜藏經勅：勅諭南海普陀山寶陀寺住持及僧眾人等：朕發誠心，印造
GA010n0009_p0210a09║佛大藏經，頒賜在京及天下名山寺院供奉。經首護勅，已諭其由。爾住持及僧眾
GA010n0009_p0210a10║人等，務要虔潔供安，朝夕禮誦。保安眇躬康泰，宮壼肅清。懺已往愆尤，祈無疆壽
GA010n0009_p0210a11║福。民安國泰，天下太平。俾四海八方同歸仁慈善教，朕成恭己無為之治道焉。今
GA010n0009_p0210a12║特差內漢經廠掌壇，御馬監太監趙永，齎請前去彼處安供。各宜仰體知悉，欽哉
GA010n0009_p0211a01║故諭。大明萬曆二十七年二月初十日。又，三賜全藏經勅：皇帝勅諭南海普陀山
GA010n0009_p0211a02║寶陀寺住持及僧眾人等：朕維自古帝王，以儒道治天下；而儒術之外，復有釋教，
GA010n0009_p0211a03║相翼並行。朕以沖昧，嗣承大統迄今廿有七禩。天下和平，臣民安樂。仰思天眷、祖
GA010n0009_p0211a04║德洪庇，良由大公同善之因。況國初建置僧錄司，職掌厥事。蓋仁慈清淨，其功德
GA010n0009_p0211a05║不殊；神道設教，於化誘為易。祖宗睿謨，意深遠矣。佛氏藏經，舊刊六百三十七函；
GA010n0009_p0211a06║我聖母慈聖宣文明肅皇太后，續刊四十一函。朕既恭序其端，而又因通行印施，
GA010n0009_p0211a07║序其前後，勅諭護持；所以錫孝類，流慈恩也。茲者，朕嘉善道之可依，念傳布之未
GA010n0009_p0211a08║廣；爰命所司，印造全藏六百七十八函，施捨在京及天下名山寺院，永垂不朽。庶
GA010n0009_p0211a09║表朕敬天法祖之意，弘仁普濟之誠，使海宇共享無為之福。先民有言，一念思善，
GA010n0009_p0211a10║和風慶雲；一念不善，災星厲氣。夫善念，以有感而興，無感而懈。是以皇極敷言，不
GA010n0009_p0211a11║厭諄懇。聖哲所貴，善與人同。古今相傳，其揆一也。且善在一人，尚萃一家和氣；若
GA010n0009_p0211a12║億兆向善，豈不四海太和？此經頒布之處，本寺僧眾人等，其務齋心禮誦，敬奉珍
GA010n0009_p0212a01║藏，不許褻玩，致有毀壞。特賜護勅，以垂永久。欽哉故諭。大明萬曆二十七年二月
GA010n0009_p0212a02║日。
GA010n0009_p0212a03║按：三十三年始改寶陀寺額為「普陀」。二十七年二勅文，舊志均曰「普陀寺」。何可
GA010n0009_p0212a04║額尚未改，而先呼後易之名乎？特為改正，以示不妄。
GA010n0009_p0212a05║三十年四月，遣御用監太監張隨，同內官監太監王臣，齎賜帑金千兩督造藏殿、飯
GA010n0009_p0212a06║僧銀千八百兩、誦禮《觀音經》銀三百兩、《觀音經》一藏。（舊志）
GA010n0009_p0212a07║三十三年，仍遣張隨同御馬監太監党禮、張然，齎賜帑金二千兩，（《裘志》作三千兩）督造普陀
GA010n0009_p0212a08║禪寺。又僧齋銀三百兩，及織紵旛幢、金花丹藥等物、《金剛般若經》一藏、《觀音普門
GA010n0009_p0212a09║品經》一藏，賜額「護國永壽普陀禪寺」。太后又賜建寺銀三千兩。踰年工竣，復命。復
GA010n0009_p0212a10║特遣中貴，錫玉帶以鎮山門。（舊志）
GA010n0009_p0212a11║明，釋海觀〈玉帶記〉：普陀山護國永壽普陀禪寺，勅建之後，金碧照榮，如夜摩、睹史
GA010n0009_p0212a12║之宮從天而墜。海眾拜瞻，法會殊勝，近世未有若斯之盛也。恭荷綸音，煥頒龍藏。
GA010n0009_p0213a01║壬子年春，復特遣中貴，賜之玉帶，以鎮山門。林樾野人，住靜磐石之下，樂觀其美。
GA010n0009_p0213a02║敢不揄揚休美，略以往事例之。佛印收蘇內翰玉帶，永鎮山門。武后賜萬囘和尚
GA010n0009_p0213a03║以錦袍玉帶。又裴晉公平淮西，憲宗賜以玉帶。公臨薨，卻進，口占奏狀云：「內府之
GA010n0009_p0213a04║珍，先朝所賜；既不敢將歸地下，又不合留在人間，謹卻封進。」聞者歎其不亂。夫內
GA010n0009_p0213a05║翰固超特，佛印又豈屑屑於此者？各以高風勝致，嬉戲今古耳。晉公之敬君，不貪
GA010n0009_p0213a06║貽子孫，其學識又與內翰別是一格。萬囘之賜，賜非其主。豈若今者，頒自聖明、得
GA010n0009_p0213a07║諸方外之為慶哉？今世之秉鈞軸、膺寵遇者，裨補無涓埃之微，而玉帶有韞匵之
GA010n0009_p0213a08║積。厥後子孫蕭索，售為口食之需，君恩掃地。甚者，負罪家沒，玉帶復歸內廷。嗚呼！
GA010n0009_p0213a09║人情何不錫於山而錫於身耶？因著為說，一以記名山之盛事，二以砭世榮之難
GA010n0009_p0213a10║恃云。
GA010n0009_p0213a11║三十四年，准御馬監太監党禮之請，賜海潮寺額，為「護國鎮海禪寺」。（《許》、《秦》志）
GA010n0009_p0213a12║三十五年，遣党禮齎賜帑金千兩，建御製碑亭，祝釐飯僧。（舊志。○碑文見〈梵剎〉）
GA010n0009_p0214a01║三十七年，遣張隨齎賜帑金千兩，到山飯僧，延僧檢閱藏經三年。并五綵織金龍緞
GA010n0009_p0214a02║四十疋，及長旛經袱桌衣等。（舊志）
GA010n0009_p0214a03║三十九年，遣張隨等齎賜帑金千兩，祝釐飯僧。又遣党禮等齎賜鎮海禪寺《大藏經》。
GA010n0009_p0214a04║（舊志，萬曆三十九年再賜藏經勅）
GA010n0009_p0214a05║明神宗再賜藏經勅。勅諭浙江南海普陀山鎮海禪寺住持及僧眾人等：朕發誠
GA010n0009_p0214a06║心，印造佛《大藏經》，頒賜在京及天下名山寺院供奉。經首護勅，已諭其由。爾住持
GA010n0009_p0214a07║及僧眾人等，務要虔潔供安，朝夕禮誦。保安眇躬康泰，宮壼肅清。懺已往愆尤，祈
GA010n0009_p0214a08║無疆壽福。民安國泰，天下太平。俾四海八方，同歸仁慈善教，朕成恭己無為之治
GA010n0009_p0214a09║道焉。今特差漢經廠闍黎，御馬監太監党禮，齎請前去彼處供安。各宜仰體知識，
GA010n0009_p0214a10║欽哉故諭。大明萬曆三十九年九月日。
GA010n0009_p0214a11║按《裘志》云：此勅法雨寺時，已賜額「鎮海」。文與普陀寺敕微有不同，故另載，今依
GA010n0009_p0214a12║之。
GA010n0009_p0215a01║崇禎十四年辛巳，上以天步方艱，物多疵癘；命國戚田弘遇捧御香，祈福普陀大士。
GA010n0009_p0215a02║（錢謙益撰〈天童密雲悟塔銘〉）
GA010n0009_p0215a03║河南王於嘉靖六年賜琉璃瓦三萬，鼎新無量殿。（舊志）
GA010n0009_p0215a04║魯王於嘉靖間，建琉璃殿、梵王宮。（舊志）
GA010n0009_p0215a05║魯王，於萬曆間，歲致米、飯大眾。賜赤金像一座，重三十石（石，疑是斤字之訛），並造新殿。（魯王〈普陀
GA010n0009_p0215a06║山碑記〉）
GA010n0009_p0215a07║崇王由樻，於天啓七年，捐資重建藥師殿，書「法門龍象」額，賜千佛衣。（舊志〈梵剎〉）
GA010n0009_p0215a08║承乾宮皇貴妃遣官進香，并製滲金佛像一尊。（舊志〈精藍〉）
GA010n0009_p0215a09║陶崇道，會稽人，官方伯。於磐陀庵西，倡緣築堤，墾田數十畝，以充香積。天啓七年，又
GA010n0009_p0215a10║捐資建藥師殿。（舊志〈精藍〉）
GA010n0009_p0215a11║梁文，明，官定海都司。因祈嗣有感，捐資創白華庵。（舊志〈精藍〉）
GA010n0009_p0215a12║方應明，明季，官海憲。捐俸重建磐陀庵，殿宇巨麗。（舊志〈精藍〉）
GA010n0009_p0216a01║蘇若霖，崇禎朝內官。捐己資千餘，莊嚴淨土。（《舊志．精藍》）
GA010n0009_p0216a02║按：明妙峯福登禪師，福慧洪深，誓願廣大。一生所作大功德，莫能殫述。素願造
GA010n0009_p0216a03║滲金文殊、普賢、觀世音三大士像并銅殿，送五臺、峨嵋、普陀，以供養之。于萬曆
GA010n0009_p0216a04║二十七年己亥，杖錫潞安，謁瀋王。王適造滲金普賢像送峨嵋矣。師言銅殿事，
GA010n0009_p0216a05║王問：「需金若干？」師曰：「每座須一萬金。」王願造峨嵋者，即具資送師往荊州監製。
GA010n0009_p0216a06║殿高廣丈餘，滲金，雕鏤佛菩薩像，精妙絕倫。殿成，送至峨嵋。大中丞王霽宇撫
GA010n0009_p0216a07║蜀。聞師至，請示心要。遂發心助普陀者，乃采銅於蜀，運荊鑄造。及成，運往普陀。
GA010n0009_p0216a08║至南京，逢普陀僧力拒。蓋恐海寇悞認為金，防搶劫耳。因卜地寶華山。時寶華
GA010n0009_p0216a09║頗衰敗，遂奏懇勅修，得以安置。師又募五臺者。于三十三年春，躬送至山，議安
GA010n0009_p0216a10║顯通寺。又蒙勅修其寺。趙吉士《寄園寄所寄》中，謂陳太后勅四川造三座者，傳
GA010n0009_p0216a11║聞失實耳。此殿雖未至普陀，而妙峯與王霽宇之誠心毅力，何可泯滅？因附志
GA010n0009_p0216a12║於明季檀施之後，俾後世知有其人其事云。（《憨山夢遊集．妙峯傳》）
GA010n0009_p0217a01║清
GA010n0009_p0217a02║康熙二十八年己巳三月，駕巡杭州。准定海總兵黃大來啓奏普陀廢墜狀。命一等
GA010n0009_p0217a03║侍衛萬爾達、二等侍衛吳格、禮部掌印郎中觀音保，齎賜帑金千兩，建蓋山寺。（舊志，
GA010n0009_p0217a04║○詳見〈靈異〉）
GA010n0009_p0217a05║釋性統〈己巳三月朔日上遣侍衛臣齎帑金至山恭紀〉詩：山陬海澨外　野衲臥雲
GA010n0009_p0217a06║深久斷長安夢　何期天使臨星趨勞驛駟　風偃拜綸音瓦礫生光彩　皇恩為布金
GA010n0009_p0217a07║（其一）天威原咫尺　鳳詔下林皋引道惟金錫　環亭盡錦袍朝臣宣聖德　野逸沐恩膏
GA010n0009_p0217a08║花鳥陪人笑　殊增意氣豪（其二）邱壑千尋峻　場開不二門當朝逢聖主　萬代奉慈尊
GA010n0009_p0217a09║海閣晴霞映　蜃樓曉日吞蕭蕭多寂寞　此日遇殊恩（其三）
GA010n0009_p0217a10║三十五年四月，命翰林宋大業齎御書《金剛經》兩函，分賜前、後兩寺。五月命釋自戒
GA010n0009_p0217a11║齎內製五爪龍袍二襲，進香，祈保皇上西征，全師奏凱。（《裘志》）
GA010n0009_p0217a12║繆燧〈恭送御書金剛法寶入普陀山寺記〉：普陀，名山也。孤峙海中，距定海甫百里，
GA010n0009_p0218a01║在令封內。而予日以簿書鞅掌，不獲登臨而謁禮焉。間有暇晷，亦畏涉風濤。是以
GA010n0009_p0218a02║渡橫水者數數，而蓮華、金鉢，窅莫問津。甚矣夫，作吏之俗也！歲之丙子，恭遇今上
GA010n0009_p0218a03║皇帝以御書《金剛法寶》，光鐫棃棗者，頒行天下梵宇。而普陀兩寺，幸在其中。四月
GA010n0009_p0218a04║經函至定，宰分當躬齎入山。於是得從副戎葉公紀，揚帆抵洛迦，安經供奉於大
GA010n0009_p0218a05║殿。肅容再拜，天威咫尺。已乃謁大士、覽梵宇，滄溟杳靄，大哉觀也！仰維皇上，睿聖
GA010n0009_p0218a06║淵涵，文武廣運。廓沙漠千古不清之塵，闢海甸累朝不隸之土。垂裳宵旰，日厪如
GA010n0009_p0218a07║傷。而乃於萬幾餘暇，披釋氏之微言，運如神之妙腕，楷書竺藏，光被人天。而且頒
GA010n0009_p0218a08║行郡國，望剎推恩。天縱至人，真絕古今而邁三五者矣。燧，一命微員，叨膺司牧。疆
GA010n0009_p0218a09║域不過百里，案牘期會，事甚眇末。而蚊負冰兢，不遑啓處。承乏來，不知翰墨文章
GA010n0009_p0218a10║復為何物？少之所學，仕而轉荒。而聖天子獨廣大從容如此！豈非雲雷風雨、日月
GA010n0009_p0218a11║星辰，挈五行而運四時、周八方而生萬物，成功文章無所不有之為天也哉？小官，
GA010n0009_p0218a12║管窺蠡測，仰贊高深。凝思拜頌之下，不暇探討山川之幽秀，風物之雄奇。一棹遄
GA010n0009_p0219a01║歸，皇皇職役。寧見笑於山靈，而決不敢瀆鬼神以失民義。則燧今日揚上德而慊
GA010n0009_p0219a02║臣職之意也夫。
GA010n0009_p0219a03║三十六年，命使進香，賜五爪龍衣一襲、㼭子（㼭，徒念切，音磹，乃鑪瓶等之座子）兩座、銀五十兩。（舊志）
GA010n0009_p0219a04║三十八年三月，駕巡杭州。二十七日於行在，差乾清宮太監提督顧問行、內務府廣
GA010n0009_p0219a05║儲司郎中丁皁保、太監馬士恩（《秦志》作逢恩。）等，齎金千兩，分賜兩寺，到山進香。四月初
GA010n0009_p0219a06║四日至寺，傳旨：山中乃朝廷香火，所有未完之功，以是帑金為之領袖，務令天下
GA010n0009_p0219a07║臣民，共種福田。住持須竭力圖成，勿孤上意。太后、六宮、公主，各賜金有差。並御書
GA010n0009_p0219a08║《金剛經》二卷，分賜兩寺。書「普濟羣靈」，及「潮音洞」額，賜前寺。書「天花法雨」，及「梵音洞」
GA010n0009_p0219a09║額，賜後寺。書「皓月禪心」額，賜普濟住持明怘。書「修持淨業」額，賜法雨住持性統。書
GA010n0009_p0219a10║芾啓：「此苗幕從輿衛於琅琊之間，為泉石之樂，恨不接遊跖也。滁，天下佳山水，且
GA010n0009_p0219a11║少過客，諒稱高懷。正恐賜環在近，不能少彼留也。」芾再啓。夏六月臨五十七字，賜
GA010n0009_p0219a12║明怘、性統。又賜性統念珠一串，供大士。又准兩寺住持奏請，發金陵城內琉璃瓦
GA010n0009_p0220a01║一十二萬，改蓋兩寺大殿。（舊志）
GA010n0009_p0220a02║繆燧〈御題普濟羣靈額恭紀〉：漢、晉以來，二氏之學並行於世，而佛較盛於老。非之
GA010n0009_p0220a03║者隘，媚之者愚，惟至人能兼包迭用於其間。我皇上，神靈天縱，優入聖域。其暇，汎
GA010n0009_p0220a04║覽流觀，謂釋氏之慈，即吾儒之仁；其悲憫提度，與博施濟眾無異。大矣哉，如天如
GA010n0009_p0220a05║地之見也！普陀為海內四大名山之一。展界後，即賜金勅建前、後兩寺。賚寵眷渥，
GA010n0009_p0220a06║輝賁山川。改賜今名外，復御題「普濟羣靈」，額大士殿。臣燧，忝宰斯地，恭逢盛典。既
GA010n0009_p0220a07║為住僧喜慶忭舞，竊伏而思之。仰維帝德之宏，王言之大，有不第為茲土茲山起
GA010n0009_p0220a08║見者。蓋自五帝三皇以來，馭世之道，不越仁民愛物。而其化澤之深長，聲靈之赫
GA010n0009_p0220a09║濯，至於柔懷百神，及河喬嶽。然則自天而下，自地而上，大小幽明，一以貫之者，類
GA010n0009_p0220a10║盡於羣靈，而道全於普濟。盡千聖之猷，百王之蘊，有能出此四言者耶？大士以天
GA010n0009_p0220a11║子之心為心，其福民護國當何如？苟斤斤焉，僅從茲山起見，則將隘視聖人之言，
GA010n0009_p0220a12║而淺測聖人之心，可乎哉？臣燧是以不揣固陋，表而出之。俾四海臣民，即不獲至
GA010n0009_p0221a01║其地者，覽斯志，亦共瞻仰沐浴於無疆之化澤云耳。
GA010n0009_p0221a02║四十二年二月，駕巡杭州。命侍衛翁峩立、都統官保、中官首領王璋進香。齎賜住持
GA010n0009_p0221a03║心明御書《心經》一卷、帑金二百兩。命住持性統，題〈蘇臺雨景〉詩，即御書賜之。復書
GA010n0009_p0221a04║「大圓通殿」、「獅子窟」、「壽峯」三額，賜心明；「振宗禪寺」、「妙光」、「聖因」三額，賜性統。分掛普陀、
GA010n0009_p0221a05║治平、徑山接待諸處。書「添籌」二字，賜性統母。又准直郡王奏，六品官阿爾發同官
GA010n0009_p0221a06║保到山，送龍袍銀兩。（《許志》）
GA010n0009_p0221a07║四十三年十一月，御製碑文一道賜法雨寺。十二月，御製碑文一道賜普濟寺。（兩碑文見
GA010n0009_p0221a08║〈梵剎〉各寺下。）書賜「宣布聲聞」、「藏經閣」、「永壽寺」額三道。命性統賦詩，以「無覺有空色相消」
GA010n0009_p0221a09║為首句。賦畢，賜瀚海石硯一方、豐澤園墨二錠。（《許志》）
GA010n0009_p0221a10║四十四年，命浙江織造敖福合齎送御製碑文；鴻臚寺序班朱圭奉勅鐫碑。四月，賜
GA010n0009_p0221a11║性統御書《心經》二部、《心經》塔一軸；賜心明御書《心經》一部、《心經》塔一軸。（《許志》）
GA010n0009_p0221a12║江國楨〈同織造府送御碑至普陀〉詩：一色茫茫玉作堆　看潮湧去看潮囘乘槎不
GA010n0009_p0222a01║見風波險　捧得君王睿藻來
GA010n0009_p0222a02║四十六年，駕巡蘇州。賜性統人參一斤及瓜果等物。時心明、慧業、德藻等各受一分。
GA010n0009_p0222a03║又書「栴檀林」三字額賜心明。（《許志》）
GA010n0009_p0222a04║四十七年閏三月，命浙江孫文成、江南曹寅、蘇州李旭三織造，齎送內造自在觀音、
GA010n0009_p0222a05║救度佛母二相，分給普濟、法雨兩寺。二相連座，高一丈六尺；佛身五尺。量聖體裝
GA010n0009_p0222a06║就，脫紗，泥金，手足皆附，金蓮玻璃點目，金皮作衣。於四月十八日，到山安供。（舊志）
GA010n0009_p0222a07║范昌治〈同部堂孫公送內造佛相入山恭紀〉詩：昭代崇西竺　佑民施聖教金身內
GA010n0009_p0222a08║府裝　範相殊嚴妙天衣妥半肩　青蓮光照耀航海入名山　特奉天王詔鯨波坦不
GA010n0009_p0222a09║驚　魚龍息狂嘯當知佛力慈　四生同一照于我亦何心　乘風登海嶠與觀入勝界
GA010n0009_p0222a10║　開顏共含笑甘露灑心胸　祥風訖邊徼用祝聖堯年　同賡擊壤調
GA010n0009_p0222a11║四十八年二月，命內務府員外郎噶達渾降香，齎送帑金二百兩。並詔杭州織造孫
GA010n0009_p0222a12║文成，查明僧眾人數，許運米石出海，永為定例。七月，皇太子奏准，差中官鄧鎮、趙
GA010n0009_p0223a01║柱、皇姑寺住持廣博，齎賜帑金五百兩、內造大士珠寶金相一尊，供法雨寺。又帑
GA010n0009_p0223a02║金三百兩、金旛一對、數珠二挂、內造滲金佛三尊、黃蟒袍一襲、銀製吉慶阿哥一
GA010n0009_p0223a03║位，供普濟寺。（《許志》）
GA010n0009_p0223a04║康熙四十八年七月初六日，奉硃批上諭，諭管理杭州織造孫文成：「頃有普陀山
GA010n0009_p0223a05║住持和尚二人來京。詢問及其寺裏過活，奏稱這二年，因嚴禁米石，不許出海。米
GA010n0009_p0223a06║糧短少，僧眾多有散去。此寺乃特旨修造，不比他處。今二僧人囘去，必到杭州。爾
GA010n0009_p0223a07║會同伊等，將一年所用糧米應需幾何，詳擬定例具奏。但恐奸民乘便，糴買米石，
GA010n0009_p0223a08║運至別省貨賣；浙江米價，必至騰貴。故此手書特諭，欽此。」八月初六日，性統同心
GA010n0009_p0223a09║明到杭。經織造孫會議，得普濟寺、法雨寺現在僧人共六百六十六眾。每日每人
GA010n0009_p0223a10║食米一升，合算一年，共需用米二千三百九十七石六斗。其米每年陸續運載，巡
GA010n0009_p0223a11║撫差官查驗，給與執照，許放出海，永為定例等因。九月十九日，織造孫具摺奏
GA010n0009_p0223a12║請。奉旨「知道了」，隨移咨督撫提鎮，通行文武各衙門，每年遵照放行。
GA010n0009_p0224a01║四十九年，賜寶印一顆，並賜前寺大藏尊經。（《許志》）
GA010n0009_p0224a02║五十二年正月，在暢春園，賜性統、心明紫衣各一襲，侍僧五人紅衣各一襲，及蜜餞
GA010n0009_p0224a03║珍果等物。二月，復各賜人參及丸藥等物。（《許志》）
GA010n0009_p0224a04║五十五年正月，命使到山，賜性統蜜餞珍果等物。（《許志》）
GA010n0009_p0224a05║五十六年，恩准性統、心明奏請，蠲免朱家尖、順母塗開墾田地錢糧。（《許志》）
GA010n0009_p0224a06║〈恩免普陀錢糧碑記〉：康熙五十七年十一月二十五日，准內務府，移咨內開。康熙
GA010n0009_p0224a07║五十七年十月二十日，侍衛魏珠將南海普陀洛迦山普濟寺僧心明、法雨寺僧
GA010n0009_p0224a08║空懷、空明等所奏漢字黃摺子發出，交與十二阿哥。轉傳旨，將此著阿哥親自會
GA010n0009_p0224a09║同包衣昂邦詢明，將御書之處議奏，欽此欽遵。臣等會議得明季藏經，皆是明朝
GA010n0009_p0224a10║皇帝所送。所有御書亦隨帶去。今僧人等雖請御書，然此藏經乃公主為父皇萬
GA010n0009_p0224a11║壽送去之經。再寫御書，必須交於內閣衙門用寶。或可照去歲，移咨孫文成，會同
GA010n0009_p0224a12║地方巡撫等。將舊年寬免開墾田地錢糧數目情由，并善為保誦藏經，不許僧人
GA010n0009_p0225a01║胡亂生事，立碑永垂，為此請旨。隨於康熙五十七年十月二十日具疏。并漢字黃
GA010n0009_p0225a02║摺子，給與奏事六品官雙全等，啓奏。奉旨依議。為此照普濟寺僧人心明等所奏
GA010n0009_p0225a03║漢字黃摺子，抄錄一張，一並咨明前去。到日，爾即親與地方巡撫等，將開墾之田
GA010n0009_p0225a04║地，寬免錢糧之情由數目，並善為保誦藏經，不許僧人胡亂生事等語，可立石碑。
GA010n0009_p0225a05║為此交爾等因，欽此欽遵。臣朱軾、孫文成竊查康熙五十六年十一月十五日，准
GA010n0009_p0225a06║內務府清字咨文，奉旨將普陀洛迦山普濟、法雨二寺和尚心明、性統開墾田地，
GA010n0009_p0225a07║求免錢糧原摺，交與織造孫文成，與浙江巡撫朱軾，查明妥議，具奏，欽此欽遵，等
GA010n0009_p0225a08║因到。臣遵即會同行據定海縣知縣曹秉仁，親往安期鄉、朱家尖、順母塗地方，查
GA010n0009_p0225a09║丈寺僧開墾之產，共田地塗山三十三頃一十五畝三分零。內已報起徵田地塗
GA010n0009_p0225a10║山二十八頃八十二畝五分零，應徵銀六十一兩四錢四分五釐零，米一十四石
GA010n0009_p0225a11║一斗六合零。又已報陞科，尚未起徵田地塗山四頃三十二畝八分，應徵銀七兩
GA010n0009_p0225a12║一錢三分六釐零，米二石二斗九升六合零。又朱家尖，未墾田地一十三頃五十
GA010n0009_p0226a01║三畝，俱經寺僧築塘管業。該縣逐一丈明，備造清冊，詳送前來。經臣孫文成奏請。
GA010n0009_p0226a02║蒙皇上鴻恩，將朱家尖、順母塗，已墾田地三十三頃一十五畝零，未墾荒地一十
GA010n0009_p0226a03║三頃五十三畝，一概寬免。奉旨，傳與巡撫，照此摺依議欽遵在案。伏惟我皇上，聖
GA010n0009_p0226a04║神文武，寬信敏恭。博施濟於五十八年之間，薰風風物；垂道法於二十四省之外，
GA010n0009_p0226a05║化雨雨人。凡屬航海梯山，靡不向仁懷義。若普陀洛迦山者，標金樹剎，原從鹿苑
GA010n0009_p0226a06║分來；布寶成池，直是龍宮築就。惟茲佛國，疊受皇恩。宸翰高懸，筆墨與浮圖並峻；
GA010n0009_p0226a07║慧居重建，海天共梵宇齊雄。乃猶蠲國賦於福田，永錫菩提聖種；抑且著王章為
GA010n0009_p0226a08║戒律，真成清淨禪宗。仰承如天如地之宏慈，祗凜人心道心之大訓。諭爾僧眾，虔
GA010n0009_p0226a09║誦藏經，祝帝壽以無疆，宏天休於洊至。毋游惰而失業，毋生事以作非。頂戴聖恩，
GA010n0009_p0226a10║宣揚佛教。普天率土，物阜民安。臣等謹將飭僧免賦情由勒石，永垂千秋萬禩云。
GA010n0009_p0226a11║浙江巡撫臣朱軾、杭州織造臣孫文成恭撰進呈。奉硃批「是，知道了，欽此。」康熙五
GA010n0009_p0226a12║十八年五月，普濟、法雨二寺各立一碑。碑身高八尺五寸七分，厚九寸七分，寬四
GA010n0009_p0227a01║尺七寸五分。碑頂高二尺七寸，趺身高二尺五分，長七尺一寸。（碑在御碑亭西）
GA010n0009_p0227a02║雍正九年三月，准浙江總督李衛奏請，賜帑金七萬兩，重建前、後二寺殿宇。命前蘇
GA010n0009_p0227a03║州巡撫、原任戶部左侍郎王璣監督工程。（參《許》、《秦》二志）
GA010n0009_p0227a04║十二年正月，賜前、後二寺御製碑文各一道。（《許志》，碑文見〈梵剎〉各寺下）
GA010n0009_p0227a05║乾隆十六年春，駕幸杭州，賜源善紫衣一襲及珍果等物。（《秦志》）
GA010n0009_p0227a06║三十七年九月，賜流金嵌寶曼[口*丹]一座，重三十三兩，并哈達五色。（《許志》）
GA010n0009_p0227a07║光緒十九年，由法雨寺住持福悟呈廳，申詳道撫，奏准，頒賜《清藏經》全部。（採訪）
GA010n0009_p0227a08║和碩裕親王，康熙二十六年，施戒衣三百七十五單，計一千一百二十五件；紫袈裟
GA010n0009_p0227a09║五襲，法被一幅。延住持性統設壇傳戒，祝延聖壽。（《許志》）
GA010n0009_p0227a10║釋性統〈演戒序〉：人自畀賦以來，完然天真，純一無雜；諸緣不擾，內心明潔。迨夫一
GA010n0009_p0227a11║與物交，不能不逐境隨緣，起諸罪障，致喪天真耳。是以我佛世尊于拈華直指之
GA010n0009_p0227a12║餘，廣設律儀，嚴列戒相，以防末法比丘蕩越之咎。使人人識相護持，依律束身。漸
GA010n0009_p0228a01║至因戒生定，因定生慧。而拈華之旨，不外于舉匙捧鉢之中。孰謂律之無裨於宗
GA010n0009_p0228a02║也哉？予以丁卯歲，承乏補陀之鎮海，緇衲雲集，單提向上，以接方來。恭遇和碩裕
GA010n0009_p0228a03║親王普施三衣鉢具，于天下名山巨剎，而普陀居其首。于是建壇，歷年設放三壇
GA010n0009_p0228a04║大戒。祝無疆聖壽，永昌曆祚；風雨時若，民物熙和。凡諸新學比丘，得戒已，復彙為
GA010n0009_p0228a05║《同戒錄》，請序於予。是亦協報國恩，敬師重友之至意也。然諸比丘，果於舉匙捧鉢
GA010n0009_p0228a06║間，觸發拈華的旨，識得師友籍貫名字，究從何處得來；則師友時時現前，佛恩國
GA010n0009_p0228a07║恩一時報盡。予誠有厚望焉，是為序。
GA010n0009_p0228a08║皇太后及六宮、公主，康熙三十八年，各賜金有差。并念珠一串、藏佛一尊、香包一件，
GA010n0009_p0228a09║供大士中宮。（舊志）
GA010n0009_p0228a10║多羅直郡王，康熙三十九年，差僧律修，供錦旛一幅。（《許志》）
GA010n0009_p0228a11║和碩莊親王，康熙三十九年，書「誕登于岸」額，齎懸大殿。（《裘志》○《許志》作賜性統）
GA010n0009_p0228a12║和碩顯親王，康熙四十年，賜性統「大觀」扁，懸大殿；「洛迦勝景」扁，懸梵音洞。（《許志》）
GA010n0009_p0229a01║皇太子，康熙四十二年，賜銀一百五十兩及「青蓮喻法」扁，同賜前、後寺。四十四年，書
GA010n0009_p0229a02║「瑞光朗映」、「藏海慈波」、「澄靈寂照」各扁賜性統。分挂普陀、平都、聚雲、楞嚴、高峯諸處。
GA010n0009_p0229a03║四十五年，賜「海湧慈雲」扁。又聯云：「雪浪照琳宮，芝草香中，慧日高懸震旦。天花飛
GA010n0009_p0229a04║梵座，楊枝雨後，祥雲齊護潮音。」懸挂前寺藏殿。（《許志》）
GA010n0009_p0229a05║按：《秦志》於賜扁聯，誤年分列雍正後。
GA010n0009_p0229a06║直郡王，康熙四十二年，奏准，差供大士龍袍一襲、繡龍旛一對，銀一百兩。踰年，賜「青
GA010n0009_p0229a07║蓮寶筏」扁。（舊志）
GA010n0009_p0229a08║和碩誠親王，康熙四十八年六月，賜性統齋一筵、銀一百兩。踰年，賜後寺「挹翠浮青」、
GA010n0009_p0229a09║「南天寶筏」、「慈航普渡」三扁。又聯云：聖迹著迦山　萬國生靈皆樂育佛光騰海島　千
GA010n0009_p0229a10║年潮汐靜波濤（《許志》）
GA010n0009_p0229a11║端靜三公主，康熙四十八年五月，賜性統銀一百兩。（《許志》）
GA010n0009_p0229a12║皇三子，康熙四十九年，賜前寺「眾香精舍」額。又聯云：欲知堂奧幽深　更進一步要識
GA010n0009_p0230a01║門庭廣大　如在孤峯（舊志）
GA010n0009_p0230a02║皇四子雍親王，康熙五十二年，賜方丈額三道，《金剛》、《藥師》、《觀音經》五十卷。（《許志》）
GA010n0009_p0230a03║和碩（某）親王，康熙五十二年，賜性統金相大士一尊、鑪瓶各一件、銀五十兩及錦緞
GA010n0009_p0230a04║等。并「逸雲庵」扁額。（《許志》）
GA010n0009_p0230a05║和碩果親王，雍正十二年，賜明智指畫「送子觀音像」一幅。又「六度舟」、「甘露灑心」、「慈雲
GA010n0009_p0230a06║廣覆」各扁，並詩字一幅。又聯云：「禪談不二千江月，經契無言萬派宗。」（《許志》）
GA010n0009_p0230a07║和碩顯親王，雍正十二年，賜法雨寺住持明智「隨心滿願」及「智門寺」各扁。（《許志》）
GA010n0009_p0230a08║和碩莊親王，雍正十二年，賜普濟寺住持心明、源正，法雨住持明智，各姑羢二疋、綢
GA010n0009_p0230a09║四疋；侍僧繭綢十四疋。又賜明智「川靜波澄」、「莫因循」、「千光靜住」、「宅心清淨」、「大海慈
GA010n0009_p0230a10║航」、「香雲花雨」、「常樂我淨」、「有情說法」、「十方同聚」各扁。（《許志》）
GA010n0009_p0230a11║藍理，號義山，漳浦人。康熙二十九年，官定海總兵。時值建復二寺，理力任茲事，規畫
GA010n0009_p0230a12║久長，彌縫罅漏。二寺主席悉就稟裁。又以其鄉產巨木，斥俸捐資。置木之值凡數
GA010n0009_p0231a01║千緡。僧眾悅服，稱自有護法來，未有如公者。（詳〈藍公生祠記〉）
GA010n0009_p0231a02║高士奇，錢塘人，官詹事府詹事。康熙三十一年，捐資助修南海普陀寺大殿。（舊志）
GA010n0009_p0231a03║繆燧，號蓉浦，江陰人。康熙間，任定海知縣。捐米百石，築大干塘，成田，充入山中。（採訪）
GA010n0009_p0231a04║張彪，官定海鎮守府。康熙四十一年，捐資墾朱家尖田，充入山中。（採訪）
GA010n0009_p0231a05║俞茂甫、魏承祖，雍正間，捐金，為法雨寺置田百餘畝。（採訪）
GA010n0009_p0231a06║陳杰，官浙江提督。乾隆辛亥，同定海總兵伊，捐資築朱家尖香蓮隩石塘。（陳杰、了塵二記）
GA010n0009_p0231a07║李長庚，官浙江提督。嘉慶初，助朱提，為法雨寺築朱家尖海塘。（《秦志．藝文．宋如林記》）
GA010n0009_p0231a08║王某，官廈門提督。邱某，官浙江提督。李某，官廣東提督。沈泰，官定海知縣。嘉慶間，各
GA010n0009_p0231a09║捐銀助築普濟寺朱家尖香蓮隩泥塘。（沈泰〈添築泥塘記〉）
GA010n0009_p0231a10║鴻崑，承恩堂僧。道光十九年，助普濟寺朱家尖白沙港，田地山場一隩，為寺內大眾
GA010n0009_p0231a11║齋糧。又助朱家尖小洞隩田地六十畝。其花息由寺收，轉給寺中無恆產之分房
GA010n0009_p0231a12║各庵。助法雨寺西荷花池，坟頭山一則，添補大眾齋糧。助慧濟寺西荷花池，田二
GA010n0009_p0232a01║十畝，添補齋糧。由普濟寺住僧悅參呈縣請示，勒碑垂後。（《秦志》）
GA010n0009_p0232a02║民國
GA010n0009_p0232a03║馮大總統，八年間，施予銀幣一千圓，建造多寶佛塔。
GA010n0009_p0232a04║黎大總統，八年間，施予銀幣一百圓，建造多寶佛塔。
GA010n0009_p0232a05║徐大總統，八年間，施予銀幣五百圓，建造多寶佛塔。
GA010n0009_p0232a06║陳性良，字錫周，安徽無為人。八年間，助款三萬四千一百三十圓，創建道頭牌坊，重
GA010n0009_p0232a07║建多寶佛塔。並募集𥳑照南及各信施，銀幣一萬五千六百七十圓，以竟厥工。（碑見
GA010n0009_p0232a08║〈營建門．多寶佛塔〉下）
GA010n0009_p0232a09║
GA010n0009_p0232a10║
GA010n0009_p0232a11║
GA010n0009_p0232a12║普陀洛迦新志卷四終