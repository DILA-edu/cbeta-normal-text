GA010n0009_p0233a01║普陀洛迦新志卷五
GA010n0009_p0233a02║古會稽　陶鏞　鑑定古翁山　王亨彥　輯
GA010n0009_p0233a03║梵剎門第五（精藍附，茅篷再附，廢庵又附，稱梵剎者共三大寺。）
GA010n0009_p0233a04║法身湛寂，依正交參。報佛莊嚴，摩尼徧照。此固法爾如是，不假人力修為。惟垂
GA010n0009_p0233a05║慈而示應身，乘願而來穢土。則獻莊嚴之寶榻，雖有龍宮；而住寂滅之道場，曷
GA010n0009_p0233a06║敷獅座。故頻婆造舍，法眼澄明；須達布金，那含證果也。維普陀之開山，有觀音
GA010n0009_p0233a07║之禪院。宋號寶陀，明稱護國。至康、雍之兩朝，更恩膏之疊沛。於是瓊樓寶閣，帝
GA010n0009_p0233a08║網交輝；玉梲金題，海天相映。玉㵎動而揚文，寶樹搖而成樂。志梵剎。
GA010n0009_p0233a09║普濟禪寺亦名前寺，在白華頂南、靈鷲峯麓，為一山供奉觀音大士之主剎。其名
GA010n0009_p0233a10║稱，代有不同。舊傳梁為不肯去觀音院。宋神宗元豐三年，令改建，賜名寶陀觀音
GA010n0009_p0233a11║禪寺。高宗紹興元年，易律為禪。寧宗嘉定七年，從住山德韶請，賜修殿錢萬緡，并
GA010n0009_p0233a12║御書「圓通寶殿」額。元，仍舊額，頒賜尤隆。明洪武十九年，信國公湯和徙居民、焚殿
GA010n0009_p0234a01║宇、迎大士像供於郡東棲心寺。奏改棲心為補陀寺（即今之七塔寺）。正德十年，僧淡齋復
GA010n0009_p0234a02║募緣興復。嘉靖三十二年，復內徙。隆慶六年，五臺僧真松來山，修復殿宇。萬曆三
GA010n0009_p0234a03║十年，發帑金千兩，更造藏殿。三十三年又發帑，以舊基淺隘，遷麓就廣。重更圓通
GA010n0009_p0234a04║等殿，改辰向為丙。賜額「護國永壽普陀禪寺」，許歲度僧一人。今其址也。清康熙四
GA010n0009_p0234a05║年，遭紅夷蹂躪，劫掠一空。十年，又徙居民，殿宇殘毀如洪武時。二十三年，弛海禁，
GA010n0009_p0234a06║設縣治，僧眾復業。後請照機為住持，始議興建。二十八年，定海總兵黃大來，啓奏
GA010n0009_p0234a07║廢墜狀，乃賜帑舉行欽工。踰年，總兵藍理請潮音為住持，興衰起敝，寺之規模以
GA010n0009_p0234a08║建。三十八年，復賜帑，並賜「普濟羣靈」額，及「普濟禪寺」額。雍正九年，又賜帑修建。由
GA010n0009_p0234a09║是殿堂巍峩，佛像莊嚴，於今為昭矣。寺基，深六十丈，廣八十丈，規方共二百八十
GA010n0009_p0234a10║丈。寺中為門者三中山門、東山門、西山門（中山門，五間，高三丈八尺，深四丈，廣六丈，康熙間建。中供康熙御製碑文，旁有
GA010n0009_p0234a11║蠲免普陀錢糧碑。明時，中、東、西三門，各有門房三間。至康熙勅修時，以體制不合，故東、西二門不設屋。至第二重華門，只建庇門小亭，頗為雅觀。）為殿者
GA010n0009_p0234a12║十天王殿（五間，十一架。高四丈八，廣九丈二，縱六丈六。明間，廣二丈五。左右次間、梢間，各廣一丈八。康熙三十年建。）大圓通殿（七間，十五架。高
GA010n0009_p0235a01║六丈二，廣十四丈，縱八丈八。明間，廣二丈八。左右次間，廣各二丈四。梢間，廣各二丈。次梢間，廣各一丈五。康熙三十二年建。中奉賜題「普濟羣靈」額。光緒十五年，住
GA010n0009_p0235a02║持隆璋重建，加蓋黃瓦，費二萬餘金。二十九年，住持通達重裝阿彌陀佛丈六金身聖像一尊。）藏經殿（亦名藏經閣。五間，十三架。高三丈八，廣九丈二，縱六
GA010n0009_p0235a03║丈八。明間、左右次間，各廣二丈。梢間，各廣一丈六。康熙三十六年建，以貯藏經。光緒二十九年，住持堃寶修。）景命殿（即方丈。五間，九架。高二丈八，廣九丈，
GA010n0009_p0235a04║縱五丈。康熙三十六年修，中奉賜題「皓月禪心」額。民國四年，住持了餘重修，後添平房三間。）伽藍殿（在東，康熙間建。光緒三十二年，住持月德重修。）祖
GA010n0009_p0235a05║師殿（在西。民國元年，住持文蓮重修。此二殿，各五間，九架。高二丈四，廣五丈六，縱四丈。）繡佛殿（在東。）白衣殿（在西。此二殿，各五間。）靈應
GA010n0009_p0235a06║殿（康熙間建。光緒三十二年月德重修。）關帝殿（此二殿，各三間，在圓通殿兩邊。）為堂者十七東羅漢堂，西羅漢堂（在大
GA010n0009_p0235a07║殿左右，各九間。光緒二十九年通達重修，並裝羅漢金身全堂。民國九年，住持蓮曦又修之。）法堂（在藏經殿下。）全彰堂（在法堂左，五間，十一架。高
GA010n0009_p0235a08║二丈八，廣六丈二，縱五丈。康熙三十五年建。雍正時為戒堂。光緒二十六年，住持善章重修。內供關帝銅像，係光緒二十六年，奸人收北方銅像許多販賣，僧俗數
GA010n0009_p0235a09║人發心請來者。）先覺堂（在法堂右，五間，九架。高二丈五，廣五丈六，縱四丈五。內供歷代祖師住持牌位。康熙三十一年建。）崇德堂（即承統堂，在祖
GA010n0009_p0235a10║師殿右，三間，供各庵絕嗣香火。民國元年文蓮重修。）梅曙堂（原在方丈西，三間。光緒七年梅卓建。民國十四年，住持了信移于祖堂後，推廣規模，改向重建。
GA010n0009_p0235a11║仍舊名，為班首寮。）齋堂（即千人樓，十四間。嘉慶乙丑冬，燬於火。重建。）東禪堂（在繡佛殿後，五間。宣統元年，住持廣學重修。）西禪堂（即古
GA010n0009_p0235a12║資有堂，在白衣殿後，九架。高二丈二，廣七丈四，縱四丈五。東禪堂同。）客堂（在瑞日樓下。光緒二十九年通達重修。）雲會堂（在千人樓下，五間。）
GA010n0009_p0236a01║生堂（即衛教堂，在伽藍殿左，三間。供當代護法諸公位。康熙五十年十二月建。嘉慶十年燬於火，延燒千人樓、鐘樓。後由住持承德募緣建復。）淨業堂
GA010n0009_p0236a02║（在千人樓下，六間。）雲水堂（即慶雲樓。光緒二十六年堃寶重修。堂後又建樓房三間。）延壽堂（在西廊下，又名泥洹堂，即功德堂。康熙三十七年建。）
GA010n0009_p0236a03║功績堂（在庫房後，樓房五大間。民國四年了餘建。為貴官巨紳之客房。）為樓者十二鐘樓（在東。民國四年了餘重修。）鼓樓（在西康熙
GA010n0009_p0236a04║三十一年建。光緒二十年堃寶重修。）千人樓（十一間。堃寶增建三間。後有茅篷十四間，為雲水鬻力人住處。燬於火。民國元年，住持文蓮重建瓦屋十四間。）
GA010n0009_p0236a05║瑞日樓（在繡佛殿上。為知眾、知客、照客、知隨等寮。）慶雲樓（在白衣殿上。康熙三十三年冬建。即雲水堂，為客僧挂單之所。）賓日樓（即古天字
GA010n0009_p0236a06║樓，五間，在全彰堂左。為維那、客住等寮。）白雲樓（在賓日樓右，五間。後為庫樓，有副寺、貼庫、臥具等寮。）得月樓（在全彰堂左。為官僚憩息之所，今廢。）
GA010n0009_p0236a07║覽翠樓（在白雲樓右，三間。上為都監監院寮，下為廚眾等寮。）香積樓（即大廚房，在齋樓後，三間。又平房五間，內為典座、貼案及廚眾等寮。康熙三十
GA010n0009_p0236a08║三年春，與資有堂同建。民國六年了餘重修，並鑄機器銅千僧鍋、羅漢鍋各一口。）南樓（在齋樓後，五間。為米寮碾房。康熙三十六年冬建。）東西樓
GA010n0009_p0236a09║（在功績堂左，共六間。上為客寮，下為雜物室。民國四年了餘建。）為軒者四東壁軒（在內龍沙麓，三間。古書記寮，今廢。）挹爽軒（在留衣堂
GA010n0009_p0236a10║右，三間。內為典賦、知事二寮。留衣堂，即現在之藍公祠，列〈營建〉。）翠竹軒（在方丈左，三間。）寶珠軒（在方丈右，五間。二軒均康熙三十年建。）為方
GA010n0009_p0236a11║丈者一方丈（即景命殿。中為法堂，左為臥室，右為客廳。廳後，為衣鉢、湯藥寮。左右為侍者寮。右室後，為行者寮。）為亭者一柏香亭
GA010n0009_p0236a12║（光緒二十九年，燬於火。通達重建，五間。）為寮者一匠作寮（在寺東龍沙內，平屋一帶。）為下院者五本山下院（即古顯聖
GA010n0009_p0237a01║庵，在道頭。康熙三十四年冬建。）定海下院（在縣城南無量庵。清光緒十年，改為三忠祠。）寧波下院（在寧波桃花渡關帝殿。光緒七年，住持梅
GA010n0009_p0237a02║卓重修。）松江下院（在松江漴闕。）台州下院（在台州。）為田庵者三朱家尖田庵（即古青蓮寺遺址。康熙四十一
GA010n0009_p0237a03║年建。）新田庵（在朱家尖香蓮隩。）福田庵（在大幹。康熙四十二年建。）寺產在朱家尖者，民，一十二畝零。塗，九
GA010n0009_p0237a04║百四十畝零。丁，一百六十二畝。蕩田，一百三十五畝。山，九十一畝零。地，二十一畝
GA010n0009_p0237a05║零。共一千三百六十一畝零。在桃花山者，民，二十六畝。塗，二十八畝。蕩，一十一畝。
GA010n0009_p0237a06║山，六十畝零。地，一百三十四畝。共二百九十五畝零。（舊志；《鄞縣志》；採訪）
GA010n0009_p0237a07║元劉賡：昌國州寶陀寺記浙東慶元之昌國，有山名補陀洛迦者。奇巒複嶂，幽洞
GA010n0009_p0237a08║靈巖，錯立層出。奔波駭浪之中，潮汐吞吐，烟霞變幻；虬龍黿鼉，蜿蜒呵護。《華嚴經》
GA010n0009_p0237a09║所謂善財二十八參觀音菩薩，與諸大菩薩圍繞說法，即其地也。寺曰寶陀，創始
GA010n0009_p0237a10║於宋元豐間。爾時聖迹，率隨緣影響，示現香花，與五臺、峨眉道場實類。而旱潦風
GA010n0009_p0237a11║濤之禱，響答為尤捷。其在東南，故是佛法一大海會。無論遐邇卑尊，靡不皈瞻。皇
GA010n0009_p0237a12║后福德日盛，崇尚至教。大德二年春，特命中御府臣李英，驛降御香。使還，再命修
GA010n0009_p0238a01║繕像設。明年春，宿衛臣孛羅等再馳祝香。內出中金百兩，飭江浙行中書省，遣僚
GA010n0009_p0238a02║吏同蒞其役。又明年春，更命宿衛臣魏也先、太出，馳香飯僧，周閱具典。竣事，寺之
GA010n0009_p0238a03║長僧如智、如律，奉玉琢瑞相，表上內廷，以便瞻禮，具歸美報。今年春，仍命太出偕
GA010n0009_p0238a04║李鐵木兒不花、魏也先，持五彩旛旌，莊嚴法筵。又出內寶幣三千緡，即其寺治演
GA010n0009_p0238a05║法之堂，暨廬舍之圮腐殘剝者。又飭行中書省捐土田之在官者二十頃，畀之，益
GA010n0009_p0238a06║其徒食。俾每歲以建寅午戌月，諷誦祈禱。又下璽書，復其凡隸寶陀者。非寶陀者，
GA010n0009_p0238a07║毋得匿冒。如智，亦因得被袈裟。內廷傳瑞流恩，曾無虛歲。至是命翰林臣作文貞
GA010n0009_p0238a08║石，以垂永久。臣謹詮次如右
GA010n0009_p0238a09║明．萬曆：御製重建普陀寺碑朕御宇三十有四載。聖母慈聖宣文明肅貞壽端獻
GA010n0009_p0238a10║恭熹皇太后，含純懿之真性，秉慧覺之上資，諸所焚修、祝釐護國保民者，朕一一
GA010n0009_p0238a11║欽承，無所愛惜。先是，南海普陀寺毀於祝融。我聖母惻然發念，欲緣故址而鼎新
GA010n0009_p0238a12║焉。朕仰承慈諭，首捐內帑。其自朕躬而下，悉輸誠發願，以次助施；遣官督建，迄今
GA010n0009_p0239a01║落成，而聖母喜可知也。因題額名「大明勅建護國永壽普陀禪寺」。寺在洛迦山中、
GA010n0009_p0239a02║大海波心，是觀音大士說法道場、顯靈應處也。大士圓通三昧，普照十方；三十二
GA010n0009_p0239a03║應身，隨處變現；十四種功德，不可思惟。朕無所庸其讚歎。第白馬開緣，赤烏建剎，
GA010n0009_p0239a04║雨花靈鷲，在在有之，而海上最著。蓋其慈悲大旨，普度法門，不可以意智得，不可
GA010n0009_p0239a05║以聲色求。遠而彌尊，近而難即。離此苦海，便登彼岸。指點最為真切。其密證了義，
GA010n0009_p0239a06║則有望洋已耳。夫惟修之默默，應之昭昭，禔福在宮中，靈感在海外，有若響答然
GA010n0009_p0239a07║者。即今聖母燕喜，天錫難老。朕荷茲百祿，延及孫子，以至萬邦黎庶，海宇宴然。良
GA010n0009_p0239a08║由聖力護持，神功默祐，非偶爾也。工起於萬曆三十年七月二十七日，迄於萬曆
GA010n0009_p0239a09║三十五年三月十五日。是用勒石鑄詞，使羣臣百姓咸知朕奉揚聖母德意，且以
GA010n0009_p0239a10║昭示，傳諸不朽云。（銘略）大明萬曆三十五年四月二十一日，欽差督工．內漢經
GA010n0009_p0239a11║廠．焚修祝釐．御用監太監張隨奉旨謹立
GA010n0009_p0239a12║鄞汪鏜：重修寶陀禪寺記明郡，當溟渤之會，其東屬邑曰定海。補陀山，在定海外
GA010n0009_p0240a01║二百餘里。佛書稱補怛洛迦山、海岸孤絕處，是也。海天孤闊，洞府幽深。波濤際空，
GA010n0009_p0240a02║茫無畔岸。烟霧晝冥，四景若一。倒影陵虛，排雲御風。誠上聖之窟宅，宇內之奇觀
GA010n0009_p0240a03║也。自梁日本僧慧鍔創建梵宇，馮依佛乘。宋元豐間，賜「寶陀寺」額。歷代因之，崇尚
GA010n0009_p0240a04║不廢。至我國家，益加尊禮，於戲盛矣！惟我觀音大士，通明圓覺，神應變化，利生開
GA010n0009_p0240a05║迷，不可殫述。故能使百千萬億人，無貴賤賢愚，傾心歸向；每於春月，即洞中參禮
GA010n0009_p0240a06║求現。而王后妃嬪、貴戚貂璫，薦金寶以致誠，懺罪愆以祈宥。使者冠蓋相屬於道；
GA010n0009_p0240a07║然乘筏渡海，觸犯風濤，竟無濡足之患，則證應從可識矣。嘉靖癸丑，島夷犯順，據
GA010n0009_p0240a08║為巢穴。軒構摧圮，緇錫解散。國朝敕賜碑文，俱斷裂仆海中。所僅存者，獨聖壽寺
GA010n0009_p0240a09║琉璃、無量等殿。梵音虛寂、鼎篆塵蕪者垂數年。然教不終否，有五臺龍樹寺僧真
GA010n0009_p0240a10║松，北遊來京師，聞其事於禮部。時宮保大學士養齋嚴公，為大宗伯，亟下郡縣，俾
GA010n0009_p0240a11║給札住管，崇奉香火，而演律儀，以資景福。靈山勝會，一旦光復，自非我公，其能洽
GA010n0009_p0240a12║和幽明、興舉廢墜如是哉？惟時郡侯太恆吳公、總戎草堂劉公，相與協贊規畫，次
GA010n0009_p0241a01║第修舉。一號令之餘，而改觀易聽矣。適御馬監太監松庵馬公，景慕名山，起心發
GA010n0009_p0241a02║願；迺範金成佛，繡綵結旛；不惜重資，歸誠於佛。一時輻輳，增重叢林。豈非事有待
GA010n0009_p0241a03║而化有緣耶？而我觀音佛法力冥助，神功默相，誠不誣也。鏜，生長海濱，習聞靈蹟。
GA010n0009_p0241a04║且身享康寧，濫竽祿位。母氏年踰大耋，高堂無恙。藉此福德，敢忘厥自？故因真松
GA010n0009_p0241a05║之請，不諱鄙陋，為文以紀其事。（詩略）
GA010n0009_p0241a06║鄞周應賓：普陀寺碑記惟我皇上，崇尚西方清淨慈悲之教，用裨理道。萬曆己亥，
GA010n0009_p0241a07║乃遣御馬監太監趙永，頒藏經於東海普陀寺，俾供奉之。蓋聞震旦之國，名剎有
GA010n0009_p0241a08║三：文殊治五臺，普賢治峨嵋，觀音治東海；而東海靈應尤異，以是皇上特垂意焉。
GA010n0009_p0241a09║維時寺燬於火，招提未立，永具以聞。上乃遣人閱視故址，頒帑金一千兩，鼎建藏
GA010n0009_p0241a10║殿。仍令舉內侍中忠勤幹敏、堪任是役者。左右以御用監太監張隨為對，上遂命
GA010n0009_p0241a11║之。甲辰三月，藏殿告成。隨報命繪圖以獻，上悅而賚焉。然而佛室僧寮尚未具也。
GA010n0009_p0241a12║明年，上復發帑金二千兩，聖母所發嬴其半，諸宮各捐金有差，以竟前績。賜額曰
GA010n0009_p0242a01║「護國永壽普陀禪寺」，仍遣隨往蒞之。隨奉上命惟謹，拮据經理，無日不身在土木
GA010n0009_p0242a02║間。鳩材度工，親雜徒庸為伍。乃以丙午秋月竣事。丁未春，上復遣御馬監太監党
GA010n0009_p0242a03║禮，頒帑金一千兩，創碑示禁，告土以畢役焉。夫皇上殷意茲役，四發命，三遣內臣；
GA010n0009_p0242a04║積歲所賚，無慮數千金。棟宇巍峩，金碧輝映。鹿苑鷲嶺有不得比盛者，秋毫皆上
GA010n0009_p0242a05║賜哉。應賓，東海波臣也。樂觀厥成，敢不對揚聖天子之休？竊維大士，以三十二應
GA010n0009_p0242a06║身入諸國土；現八萬四千臂目，接引羣生；而尤顯瑞於東海。《華嚴》所說善財南詢
GA010n0009_p0242a07║之處，即今所也。佛本無相，非相無以攝凡心；亦本不住，非住無以得眾止。使知彼
GA010n0009_p0242a08║岸不遙，梵音非渺。是以聖主當陽，古佛出世。總之綱維大化，以扶宇宙。况夫累朝
GA010n0009_p0242a09║供奉，尤盛於茲；綸綍既赫，輪奐斯彰。四方善信莫不俯首受戒。修蒲團之禮者，列
GA010n0009_p0242a10║屋而居；輸香花之誠者，蔽江而進。豈盡神道之致哉？亦崇奉所自來矣。緇白之流，
GA010n0009_p0242a11║咸稽首崩角，以讚功德。於是應賓搦管作記，俾勒諸珉。（詩略）
GA010n0009_p0242a12║清．康熙：御製補陀洛迦山普濟禪寺碑記稽考梵書，「補陀洛迦山」有三：一居厄納
GA010n0009_p0243a01║忒黑，一居忒白忒，一居南海，即是山也。本山志書，未得其詳。當年海寇猖狂，凡禁
GA010n0009_p0243a02║海之外，寺宇梵剎皆為灰燼。自康熙二十二年，蕩平臺灣，海波永息。故遊方衲子
GA010n0009_p0243a03║因舊基址，斬蓬蒿、刈藜藿而更新焉。朕時巡浙西，特遣專官虔修淨供；敬書題額
GA010n0009_p0243a04║永鎮山門；復發帑金重修寺宇。務俾殿堂廡牖，丹碧華燁、棼橑煥美。而一木一石，
GA010n0009_p0243a05║悉出公家；一夫一役，不煩民力；上為慈闈延禧，下為蒼生錫祉也。朕自弱齡誦讀
GA010n0009_p0243a06║經史，以修齊治平為本，未暇覽金經貝葉、空寂泡影之文，所以不能窺其堂奧。概
GA010n0009_p0243a07║而言之，元者，善之長也。佛者以善為本，推而擴之，大約無二。上天好生，化育萬彙；
GA010n0009_p0243a08║大士慈悲，度盡眾生，亦無二也。朕求治勤民，四十餘載矣。今者，兵革已銷，而民生
GA010n0009_p0243a09║未臻康阜；梗頑雖化，而民情未盡淳良。皆因水旱靡常，豐歉各異。此朕寤寐孳孳
GA010n0009_p0243a10║不能釋也。以大士之力，庶幾慈雲法雨、甘露祥風，使歲稔人安、萬姓仁壽。則普濟
GA010n0009_p0243a11║之鴻功，即時雍之上理，是朕之心也夫！爰書翰𥳑，勒諸穹碑，垂示無盡云。康熙四
GA010n0009_p0243a12║十三年歲次甲申嘉平月上旬
GA010n0009_p0244a01║雍正：御製普陀普濟寺碑文普陀洛迦山為觀音大士示現之地，歷徵靈應。自梁
GA010n0009_p0244a02║貞明中，始立佛寺。宋、元以來，代有修葺。我皇考聖祖仁皇帝巡行浙西，遣官興建
GA010n0009_p0244a03║殿宇，上為皇太后祝禧。御題賜額，勒文豐碑，以紀其事。山靈擁護，聖蹟丕昭。朕纘
GA010n0009_p0244a04║紹鴻基，於茲十載。念茲山為古聖道場，瑞相神光，靈異顯著。重以聖祖皇帝宸翰
GA010n0009_p0244a05║留貽，尤宜敬謹崇奉。爰特發帑金，重加修飾，專官往董其役。經始於雍正辛亥年
GA010n0009_p0244a06║九月，越雍正癸丑年六月工成。朕惟天下名山大川，皆扶輿積厚之氣，磅礴而融
GA010n0009_p0244a07║結。普陀秀峙海壖，迥立於天風紫濤浩涆無際之中，尤靈秀所萃聚。宜其為仙真
GA010n0009_p0244a08║之所棲息。况大士，以慈悲濟物為心。隨聲赴感，無所往而不在。其示現在一時，實
GA010n0009_p0244a09║無時而不示現。神通感應，不可思議。即示現與不示現，舉可不論也。今夫佛法廣
GA010n0009_p0244a10║大無邊，大海包含無際。億萬百千里，不足以測海之廣，而一勺未嘗非海也；億萬
GA010n0009_p0244a11║百千法，不足以盡佛之相，而一法無往非佛也。今以大海視普陀，一拳石耳。而菩
GA010n0009_p0244a12║薩現相之場，善眾皈依之地。泛慈航於彼岸，結寶筏於迷津。證普度之慈緣，顯宏
GA010n0009_p0245a01║深之願力。珠宮在望，香界重新。寧不與鷲峯鹿苑均為淨域之名區也歟！用為斯
GA010n0009_p0245a02║記，鐫諸翠珉，以誌靈山之勝概。雍正十二年正月十五日
GA010n0009_p0245a03║錢塘高士奇：敕建普濟禪寺記世當昇平之會，時和人樂，財阜用盈，百度具舉。自
GA010n0009_p0245a04║四民以至方外，無不獲所。自廬舍園廛，以迄琳宮梵宇；自都會郡邑，以至山陬海
GA010n0009_p0245a05║澨，僻遠之所，無不整飭。此其盛，振古以來不數見也。南海普陀寺為觀音大士道
GA010n0009_p0245a06║場，創於後梁貞明，近八百年矣。累朝敕建，賜額不絕。雖千萬里之外，躡蛟鼉、衝波
GA010n0009_p0245a07║濤、函香至者，趾相錯也。曩因海氛未靖，內徙僧徒，寶地日就傾圮。我皇上威德覃
GA010n0009_p0245a08║敷，八埏賓服。澎湖、臺灣盡歸版籍。大弛海禁，農桑商賈咸得樂業。寺僧乃漸復其
GA010n0009_p0245a09║故。二十八年春，翠華南巡，遣使頒帑金千兩，特命重修。維時總戎黃公大來，繼以
GA010n0009_p0245a10║藍公理，皆能奉上德意，崇信興創。遠近縉紳士民亦各視其力來助。而潮音禪師
GA010n0009_p0245a11║宏闡宗風，仔肩厥事。於是殿堂樓閣，祠宇軒楹，起頹葺壞，稍稍就理。寺故有大圓
GA010n0009_p0245a12║通殿，爇於燹。潮公經營量度，凡為間七，為架十五，高六丈二尺，廣十四丈，縱八丈
GA010n0009_p0246a01║八尺，甬道深四丈。積三年，始構成其大略。寓書余曰：「公感夢一事，最見靈異，於茲
GA010n0009_p0246a02║山實有緣焉。殿工之興，佽助尤力，敢以記請。」余諾之。未及屬稿，而潮公示寂。歲己
GA010n0009_p0246a03║卯三月，車駕再至浙省。宸翰題「普濟羣靈」四大字。復發帑金千兩，遣官齎賜；兼御
GA010n0009_p0246a04║用念珠等物，以為永鎮。余惟聖德汪濊，無遠不浹。而十年之間，再頒內帑。俾鹿苑
GA010n0009_p0246a05║雁剎，丹雘煥然。稽天浴日之區，梵唱祝釐，與內地州邑相響答。國家之昇平、歷服
GA010n0009_p0246a06║之緜遠、人風之和樂，胥於是乎見之。而諸公之疏財樂善，潮公之志大力勤，皆可
GA010n0009_p0246a07║書也。爰操筆而為之記。
GA010n0009_p0246a08║高士奇：大圓通殿記普陀之獨建圓通大殿者，何義也？普門權位菩薩，於楞嚴會
GA010n0009_p0246a09║上，文殊特揀圓通。而此山又為圓通大士親指法址。故知供一圓通，而二十四圓
GA010n0009_p0246a10║通無不在是矣。供一權位菩薩，而過現未來之一切善逝，法身報身應身無不在
GA010n0009_p0246a11║是矣。此普陀大寺獨建圓通大殿之義也。然必為之記者，何居？此山闢自朱梁，其
GA010n0009_p0246a12║始為「不肯去觀音院」。於宋為敕賜「寶陀觀音寺」。於明為敕建「護國永壽普陀禪寺」。
GA010n0009_p0247a01║皆有名公碩彥詳記其事，垂諸碑乘。我國家定鼎以來，四海賓服，八荒嚮風。我皇
GA010n0009_p0247a02║上二十八年春，聖駕南巡，欽賜帑金，重新紺宇。經營者，主席潮公；外護者，總戎藍
GA010n0009_p0247a03║公；傾囊委粒者，十方檀信。三年而殿工落成。潮公又復出單告募，招山左陶客，冶
GA010n0009_p0247a04║琉璃瓦，以丹雘之。將使朝廷布金之至德，與夫臣民樂輸之善緣，永固莊嚴，究竟
GA010n0009_p0247a05║無漏。潮公尊君愛眾之心，可謂誠且切矣。予時欽假江邨，咫尺勝事，夫焉得而無
GA010n0009_p0247a06║記？或謂臣子效忠於國家，納民於軌物，非二帝三王之道，不敢垂於𥳑冊。孰知我
GA010n0009_p0247a07║聖天子，內自帝王之心學，大自三教之微言，無不該備、無不兼攝。斷非黷鬼神、失
GA010n0009_p0247a08║民義、求福田利益者，可同日語也。且吾聞釋氏之教，大而有本，空而不蕩。始從自
GA010n0009_p0247a09║利，終至利人，非如楊之固執，墨之外馳，老氏之服氣鍊形；而惟究明心性之真空，
GA010n0009_p0247a10║解脫客塵之擾攘。如太虛空，不留朕迹；如澄清水，純去濁腳。然後能號令人天，統
GA010n0009_p0247a11║御三界。如我聖天子，萬幾餘暇，游衍教乘。宵旰巡行，推恩梵剎。不惟含哺鼓腹，見
GA010n0009_p0247a12║於荒陬僻壤之區；亦使優游忘世之流，得以安居林下。如陽春之無所不育，杲日
GA010n0009_p0248a01║之無所不照，其道寧有二也哉？亦如普陀大殿為天下圓通殿之祖；而現在普門
GA010n0009_p0248a02║大士，即過去正法明之稱。表一號，而佛佛具足；示一相，而身身圓滿。故觀音名字，
GA010n0009_p0248a03║聞於無量國中。毋泥凡臆之見，謂教自釋迦，而大雄必歸於佛；山為自指，而供奉
GA010n0009_p0248a04║必專主圓通。斯得之矣。余於前記，恭述聖天子嘉惠名山之盛事。今又幸大圓通
GA010n0009_p0248a05║殿落成，復記普陀一山，專於大士之略如是。
GA010n0009_p0248a06║慈谿裘璉：重蓋大殿琉璃瓦記略潮公主席普濟九年，闢荒舉廢，百度改觀；乃治
GA010n0009_p0248a07║梅岑之麓，為息耒之園。將以憩勞而悅定焉。未幾，山左陶客有以工琉璃瓦之技
GA010n0009_p0248a08║見售者。公慨然曰：「吾費資以宴身，何如竭財以奉佛哉！且琉璃之蓋，寶陀舊事也。」
GA010n0009_p0248a09║於是輟息耒之役，而專志於陶。諏日治廠，廠竟，工曰：「山中土粗而鹵，不可用。必得
GA010n0009_p0248a10║閩之福州、越之蕭山，其土乃可治耳。」遂治畚鍤、發徒眾、帆數大艘以往。自掘至運，
GA010n0009_p0248a11║及出舟、入廠，往返峙粻之具，約泥一斤，費錢十文。一瓦，約用泥一十五斤。一殿，計
GA010n0009_p0248a12║瓦三萬。蓋一瓦未見，而三四千緡立盡矣。役將半，璉以志事入山。見所冶之瓦，已
GA010n0009_p0249a01║崇復鉅、既圓且方。殿之脊，別冶大瓦。其中刻劃螭虬、禽鳥葩卉之屬，精妙欲活。四
GA010n0009_p0249a02║周八隅，翬飛矢棘之區，各踞獅子鎮天神於其端。威神生動，鑑明玉潤。其工之巧，
GA010n0009_p0249a03║而成之難，如此。公憂工甫半而資竭。陶人且言：「冬可畢，春可蓋，我輩悉力安心以
GA010n0009_p0249a04║俟和尚大緣之至耳。」公於是屬予預為之記。遂敍述以遺公。使覽者，知公用心之
GA010n0009_p0249a05║苦、成功之難，而敬佛如此其至也！
GA010n0009_p0249a06║錢塘王璣：特旨修建普陀山普濟、法雨二寺記雍正辛亥季春，璣承天子命，董役
GA010n0009_p0249a07║於南海普陀之普濟、法雨二寺。俾舊者新之，缺者補之，重興釋梵。是歲五月，即飭
GA010n0009_p0249a08║裝東渡，逾江越海，遠涉重洋。敬率官役，繪畫其林園，籌畫其經費。歸以告諸宮保
GA010n0009_p0249a09║李制軍，遂爾預遴採辦攸司，儲備興作需用；鳩工選料，運米布金。迺卜秋九月十
GA010n0009_p0249a10║有九日是吉，以經始焉。夫洛迦懸峙東南海中，去定邑水程一潮，約略幾二三百
GA010n0009_p0249a11║里。大士由清涼山泛海顯靈蹤、選法幢，即《華嚴》所載善財二十八參處。迨宋室，以
GA010n0009_p0249a12║院改寺，易律為禪。累朝增益，非無檀施；而結構經營，終鮮完美。聖祖仁皇帝南巡，
GA010n0009_p0250a01║頒賜至再，殿宇得以尊崇。茲復恭逢我皇上特發帑金，重加修建。使千秋勝概，一
GA010n0009_p0250a02║旦完全。廣拓莊嚴，相章具美，可勝言哉！時則有浙省之當事諸公，為璣匡志所不
GA010n0009_p0250a03║逮；委派員弁，為璣佐力所未周。閱二十二月而工竣。并於潮音、梵音示現二洞，悉
GA010n0009_p0250a04║加修葺。以及開山築庪，脈絡貫通。供器法具，靡勿隆煥。計費幾七萬金。斯役也，從
GA010n0009_p0250a05║事者二千餘人；三年往還於巨波浩淼中，無一失，斯益徵慈悲之接引無窮、濟渡
GA010n0009_p0250a06║之順利不淺。雖邀我佛神靈，亦屬眾誠感格。至若歸神鐘於咬𠺕叭，開運道於千
GA010n0009_p0250a07║步沙；羣瞻天后之明燈，兆聚應真於石塔。顯化圓通，有同示現。此又咸有見聞，殆
GA010n0009_p0250a08║非神奇獨祕者也。茲山雖隔清水、橫水、蓮花三洋，猶翁洲所屬。於時宰其邑誨，為
GA010n0009_p0250a09║嶺南黃公應熊。以茂才服官，實著勞績。挺生此賢，藉收臂指之效。則又神人率俾，
GA010n0009_p0250a10║以孚感召之理有然爾。對山為安期鄉，隔海有隩滏山田四十六頃餘；奉諭旨，蠲
GA010n0009_p0250a11║免稅糧。第惠不偏於方丈，惟外此精藍享其利。竊見退院老僧心明，雖蒙恩賜紫
GA010n0009_p0250a12║衣，時以帝德覃敷，增光山寺，乃率前、後二山，住持兩序，奔趨恐後，願樂欲聞。茲苦
GA010n0009_p0251a01║香資春積，每不足以供結制之流。因為之建議，作善後良圖。均合山之授田，各出
GA010n0009_p0251a02║升粟，而佐二寺之方丈。有司具有牘籍奉行焉。若夫修建處所，其在事賢勞，例載
GA010n0009_p0251a03║碑陰，並去不列。（下略）
GA010n0009_p0251a04║粵東黃應熊：重建普陀兩寺記雍正八年冬，余蒞定之周月。巡閱四境，乃航海，由
GA010n0009_p0251a05║沈家門過蓮花洋，抵普陀洛迦山，是為觀音大士說法道場。有兩寺，在前曰普濟，
GA010n0009_p0251a06║在後曰法雨。皆聖祖仁皇帝兩次發帑，錫以嘉名者。禮佛畢，登白華頂。頂居四山
GA010n0009_p0251a07║之中，傑出眾峯。跨其上，東望日本，貢艘連雲。北眺登萊，香船蔽日。南閩粵，西吳會，
GA010n0009_p0251a08║皆近在眉睫間。海波潮汐，山勢蜿蜒。杳冥變幻，蓊蔚虧蔽。無不環衛奔趨，爭奇競
GA010n0009_p0251a09║秀，以豁遊人眼目。洋洋乎大觀！置身萬仞，洵覺呼吸之氣，欲通帝座也。明年，欣逢
GA010n0009_p0251a10║我皇上賜帑七萬兩，命原任戶部侍郎王璣監修。余以守土臣，復得奔走山中，往
GA010n0009_p0251a11║返經理。始辛亥九月十八日，竣今癸丑六月二日。琳宇紺殿，穹窿璀璨，真可謂天
GA010n0009_p0251a12║壤間第一華宮矣。十月三十日，恭遇萬壽聖節。禮部侍郎留保到山，延僧諷經，虔
GA010n0009_p0252a01║祝天子萬年。既暇，語余曰：「向者余奉旨督修先師闕里廟，又監督龍虎山上清宮
GA010n0009_p0252a02║等工，俱有紀略以載。今普陀佛地，荷蒙恩建，可無紀述，以示後來？子其任之，以全
GA010n0009_p0252a03║三教盛事，若何？」余唯唯，不敢以不敏辭。因思我皇上，以聰明睿智之姿，為修齊治
GA010n0009_p0252a04║平之化。凡所以敷政寧人者，一與先聖同符。乃杏壇既修之後，并及道山。茲復致
GA010n0009_p0252a05║力普陀，如此其巍且煥，豈崇清淨教哉？重念四海蒼生，弗獲盡化淳良而臻康阜；
GA010n0009_p0252a06║欲藉大士之香風化雨，徹蓋導迷。俾天下匹夫匹婦，悉納之於仁壽之域也。普陀
GA010n0009_p0252a07║山川之靈險奇瑰，前人之述備矣。惟是兩寺，代有廢興，至我朝而極盛；則誠不可
GA010n0009_p0252a08║不一珥筆，以虛天家之湛恩曠典。自短姑道頭而上，有木華表一，題曰「海天二梵」，
GA010n0009_p0252a09║此為入山之第一境。夾道多撐雲古木，從妙莊嚴路，進里許，至正趣亭。鯨濤甫脫，
GA010n0009_p0252a10║佛國初登。行者至此，汔可少憩也。再過石坊，下馬，則為新建皇上御碑亭。亭後海
GA010n0009_p0252a11║印池，中建八角水亭，連亙石橋，周以扶闌。亭東西各有池，通海印。東為永壽橋，西
GA010n0009_p0252a12║瑤池橋。種芙蕖，亭亭淨植，香聞數里，多並蒂。過橋上臺基，為聖祖御碑亭，五間。前
GA010n0009_p0253a01║有大古柏十餘株，蒼老干霄，皆連抱者。亭兩旁，建東西角門。由角門北上為天王
GA010n0009_p0253a02║殿，五間。殿之前，東偏為延壽堂；仰觀之，則鐘樓在焉。西偏為碧峯祠，仰觀之，則鼓
GA010n0009_p0253a03║樓在焉。復由殿左右之垂花門而進，東西配殿各十間。東，衛教堂、伽藍殿。西，崇德
GA010n0009_p0253a04║堂、祖師堂。曲闌迴廊，交互周折。既而上月臺，崇敞瑩明，鴛瓦輝煌，獅柱跳躑。中懸
GA010n0009_p0253a05║聖祖御書「普濟羣靈」額者，則大圓通殿矣。殿七間，十五楹，中供大觀世音一尊。又
GA010n0009_p0253a06║內造像，出海像，各一尊。東側彌陀佛，西側鰲魚觀音，又各一尊。兩旁圓通佛，又共
GA010n0009_p0253a07║三十二尊。而韋馱一尊，則立護於殿之後焉。東配殿三間，為靈應殿。西配殿三間，
GA010n0009_p0253a08║為大帝殿。又下，東西羅漢堂，各六間。過此歷階而升，即藏經閣，上懸聖額，中貯金
GA010n0009_p0253a09║經。閣東之全彰堂，改為戒堂。閣西之祖先堂，改為方丈。戒堂下，瑞日樓，為二時僧
GA010n0009_p0253a10║飯之所。方丈下，慶雲樓，為客僧挂包之房。閣後為景命殿，獅子窟之宸翰在焉。出
GA010n0009_p0253a11║殿後，紆徐旋折，層累而上，兀然翼然，孤高爽塏者，即古之所謂烟霞館也。前寺，在
GA010n0009_p0253a12║靈鷲峯麓，處山之阿，地勢夷坦，不能眺遠。故住僧多饒蓄積，而無山海之觀。惟登
GA010n0009_p0254a01║斯館，躡屐振衣，峯巒蒼翠，島嶼明沒，烟水霧霞，繚繞襟袖。昔人命義，最有深意。惜
GA010n0009_p0254a02║今羣呼為四監祠，以中供前明所遣督造者四監。雖功於寺，而遽以寺勝景之最
GA010n0009_p0254a03║者屬之，亦覺其過矣。至於千僧樓十二間，天字樓、得月樓、留衣堂、齋戒廳，俱各五
GA010n0009_p0254a04║間。以及溷湢倉庖之所，皆毘附殿閣之前後。合之，而前寺之規模可覩矣。（下略，
GA010n0009_p0254a05║見法雨寺）
GA010n0009_p0254a06║鄞范光陽：先覺堂記先覺堂者，潮音和尚建，以奉普陀列祖暨先代諸禪師者也。
GA010n0009_p0254a07║其門，有律與禪之別；其世，亦有遠與近之分。而以潮音視之，則皆其一本焉。公以
GA010n0009_p0254a08║江左英賢，出為宗門龍象；主普陀甫數年，而百廢俱舉。先是，海氛不靖，徙僧內地，
GA010n0009_p0254a09║洛迦遂墟。公同其師通元、徒珂月，皆挂錫慈之壽峯。是時公已蘊負宏深，戒珠圓
GA010n0009_p0254a10║映矣。珂月，壯齡有才，周旋不去；頹垣漏屋，單瓢破笠，相與論道證心。暇則言生平
GA010n0009_p0254a11║所當為之事。珂月之屬其師者曰：「方今聖主在上，天下乂安。海禁必弛，普陀必復。
GA010n0009_p0254a12║吾輩若重返舊林，獲展素志，有三大事不可不為，以為祖庭光寵，人天普利。」師笑
GA010n0009_p0255a01║問之，則曰：「必置田以安眾，設下院以廣接待；而最大者，莫如為諸祖建祠以報本。」
GA010n0009_p0255a02║指天畫地，聲情慷慨。師曰：「爾言良是。但虞道不宏，無愁志不展也。吾具已成，直須
GA010n0009_p0255a03║時耳，何洛迦不洛迦哉！」未幾，而果如珂月所言。又未幾，而果如潮公所言。歲丁卯，
GA010n0009_p0255a04║禁弛僧復。己巳，上賜帑金，重建梵宮。庚午，總戎藍公請公主席此山。迄壬申，而奉先
GA010n0009_p0255a05║之堂成。嗚呼！何其速也！不寧惟是，而且桃花、朱家尖，墾田數十頃矣。翁洲、甬東、
GA010n0009_p0255a06║雲閒、赤城，各有下院矣。嗚呼！何其速且備也！丙子秋，予備員館中，竊祿京邸。通元
GA010n0009_p0255a07║上人，以書見屬，乞記所謂先覺堂者。上人，予從兄，遂不獲辭。予思天下事，莫不成
GA010n0009_p0255a08║於志而遂於力。然苟無道德以先之，聲望以動之，則志不可成而力不可遂。向使
GA010n0009_p0255a09║潮公者，其德不盛、道不尊、望不重，則無以負荷三百年不傳之道、數十年已廢之
GA010n0009_p0255a10║墟而光明輪奐之。又使珂月心不堅，力不毅，則雖有潮公為之師，其所輻輳填委
GA010n0009_p0255a11║之貲若粒，且將銷歸於無有，而不能為其師開千百年不毀之基、遂己數十年冀
GA010n0009_p0255a12║望不可必得之心。甚矣！潮公、珂月，皆不可及也。抑予又聞珂月病時，幾殆。有僧夢
GA010n0009_p0256a01║入茲堂，一老人謂曰：「可服某藥，輒愈。且命其愈後，即當施食羣生。」言訖而寤。如其
GA010n0009_p0256a02║言治之，即霍然起。然則追遠報本，釋氏其亦有然者也。堂成，潮公顏之曰「先覺」。伊
GA010n0009_p0256a03║尹不云乎：「予，天民之先覺者也，予將以斯道覺斯民也。」今之民，其不覺於儒而覺
GA010n0009_p0256a04║於釋者，何限？予將望公以清淨無為之旨，誘掖斯民，革薄從忠，蒸蒸向化，以報天
GA010n0009_p0256a05║子，則安在儒釋之有二也乎？公毋徒以其道名其堂，而自覺其徒也，則幾矣！是為
GA010n0009_p0256a06║序。
GA010n0009_p0256a07║陳杰：捐築朱家尖香蓮隩海塘序普陀為四大名山之一，五代時，有不肯去觀音
GA010n0009_p0256a08║院。歷宋、元、明，俱發帑金建置，并賜田畝，以為法產。至國朝聖祖世宗皇帝，宏開法
GA010n0009_p0256a09║願，疊賜帑金，珠宮金殿，炳耀海天。復蠲免朱家尖等山租賦，并許運米出海。是誠
GA010n0009_p0256a10║天恩浩蕩，緇流焚頂所藉以活慧命者也。余奉命巡洋，道經南海。由短姑入三摩
GA010n0009_p0256a11║地，經妙莊嚴路，謁金容。囘首見林林總總，或坐蒲團，或翻貝葉；或依巖而棲，或踞
GA010n0009_p0256a12║洞而守。皆闡揚佛教，頂禮聖恩。余問主席了塵：「禪門廣眾，香積未裕，何以普濟也？」
GA010n0009_p0257a01║答云：「現在人浮於食，二時饘粥，耕穫之餘，惟賴檀波。有朱家尖、香蓮浦，塗場一片；
GA010n0009_p0257a02║興工築塘堤，可千畝，足濟僧眾。但工程浩大，非得數千金不能告竣也。」余聞說，即
GA010n0009_p0257a03║立願出俸金；并勸各同寅，俾出資共襄其事。於乾隆辛亥年九月初，鳩工築塘。壬
GA010n0009_p0257a04║子冬，余閱定海營水陣過朱，但見香蓮浦，塘碶河道釐然井井。向之白墳廣斥，潮
GA010n0009_p0257a05║來作海；今居然茂草萋萋，生機勃勃。行見數年蓄淡之後，播嘉種、慶登場，歌大有
GA010n0009_p0257a06║之年；而緇素雲集，歡騰於香積廚之右者，可預卜也已。是為記。（《秦志》）
GA010n0009_p0257a07║膠城沈泰：香蓮隩添築泥塘記普陀為觀音大士顯化道場，接待十方僧眾。衣鉢
GA010n0009_p0257a08║饘粥，募化所不給者，賴於力田，以故山無曠土。而對岸朱家尖之香蓮隩淤塗，久
GA010n0009_p0257a09║經築塘成田。恭值聖朝，澤周寰海，惠沛雙林；蠲國賦以種福田，錫內帑以光梵宇。
GA010n0009_p0257a10║靈山之仰荷天庥，蓋已久矣。癸酉秋，余來守土，接見方丈，得以備悉梗概。茲前寺
GA010n0009_p0257a11║方丈融通稟云：「香蓮隩塗田，舊築烏石子塘，每遇風潮，不免鹹水浸灌。現蒙廈門
GA010n0009_p0257a12║提督王、浙江提憲邱、廣東提憲李、本縣沈，各捐俸銀六百元。石塘之外，添築泥塘
GA010n0009_p0258a01║一段，瘠區永成沃壤。並奉各提憲鈞諭，前寺於收穫時，每年分給法雨寺、佛頂山，
GA010n0009_p0258a02║燈油銀各十二兩。」余心欽各提憲之盛舉，而樂與圖終也。亦分常俸以助合尖焉。
GA010n0009_p0258a03║融通乞存案卷，並請勒石，以垂久遠。從此力穡有秋，紅粟聿盈於香積。書詞記事，
GA010n0009_p0258a04║慈雲永繞夫穹碑。祝帝道之遐昌，萬年無斁；瞻法輪之常轉，千劫不磨。是為序。（《秦志》）
GA010n0009_p0258a05║釋了塵：普濟寺香蓮隩築塘碑記蓋聞古今興廢，雖由天定，亦賴人為。故自毀而
GA010n0009_p0258a06║成者，其功不可忘，其事實堪頌也。南海普陀為大士示現之區；凡我緇衣挂單駐
GA010n0009_p0258a07║錫，千有餘眾，向賴朱家尖有田千畝，以奉齋供，而濟饘粥。迨後風潮洶湧，衝決石
GA010n0009_p0258a08║堤，良田盡為荒壘。衲孤懸海外，托鉢無門。既慮香燈不給，更愁饔飧難支。僧徒星
GA010n0009_p0258a09║散，漸見凋零。辛亥年，幸逢提憲陳公、鎮憲伊公巡視海道，乘風登岸，瞻禮金容。其
GA010n0009_p0258a10║夜敍談於永壽橋畔，備陳艱况。蒙發慈悲之善願，遂捐築以重耕。募勸當道巨公，
GA010n0009_p0258a11║各施兼金。衲鳩工庀材，重築塘堤，不期年而工竣。現在復事耕耘，瘠土又成膏壤。
GA010n0009_p0258a12║佇看滿剎騰歡，含哺鼓腹。誦金經，永護法門不二；禮三寶，長祝聖壽無疆。從此重
GA010n0009_p0259a01║暢宗風，再理香積，實賴二公之大德也。後之貴官善士，猶能繼其志焉，時加修葺，
GA010n0009_p0259a02║億萬斯年之香火，可以永垂不朽矣。（《秦志》）
GA010n0009_p0259a03║元．西域丁鶴年：題昌國普陀寺詩神鼇屹立戴崔嵬　俯瞰滄溟水一杯積翠自天
GA010n0009_p0259a04║開罨畫　布金隨地起樓臺祈靈漢使乘槎到　傳法梁僧折葦來若使祖龍知勝概
GA010n0009_p0259a05║　豈應驅石訪蓬萊（其一）昆明劫火忽重然　宇內名山悉變遷古剎獨存龍伯國　豐碑
GA010n0009_p0259a06║猶記兔兒年三更日浴咸池水　八月潮吞渤海天雲漢靈槎如可御　便應長往問
GA010n0009_p0259a07║羣仙（其二）
GA010n0009_p0259a08║明．新會陳獻章詩寶塔陵空十丈高　倚欄南望際鯨濤天花散處皆金地　海月生
GA010n0009_p0259a09║時見玉毫夜氣澄清龍在窟　秋風蕭爽鶴鳴皋丹梯咫尺諸天近　香霧霏霏溼苧
GA010n0009_p0259a10║袍
GA010n0009_p0259a11║山陰黃猷吉：遊寶陀寺詩直為探奇過上方　居然臺殿水中央到知海岸真孤絕
GA010n0009_p0259a12║　遙望瀛洲亦渺茫石洞寒潮鳴梵唄　竹林明月放圓光鯨波一洗烽烟息　仰見慈
GA010n0009_p0260a01║雲徧八荒
GA010n0009_p0260a02║南昌李應詔：寶陀寺詩茫茫鷲嶺水雲賒　今古莊嚴大士家檻外碧空垂法象　月
GA010n0009_p0260a03║明島嶼盡蓮花
GA010n0009_p0260a04║清．邑人邱逸夫：普陀寺詩環山皆海水　山曉梵宮開大士修真處　潮音逐日來慈
GA010n0009_p0260a05║雲垂紫竹　甘露散蒼苔有老于斯子　安禪坐石臺
GA010n0009_p0260a06║鄞屠宗義：桃花渡關夫子廟，舍充普濟下院，誌喜詩孔道當利涉　往來畏雨風先
GA010n0009_p0260a07║公崇聖祀　廣接未歸筇日久新物換　臺殿多蒙茸今幸充禪舍　遹觀締造功舟航
GA010n0009_p0260a08║迎戶牖　晤對多奇雄寶所懷杯渡　香廚出晚鐘勞者憩袵席　趨者有景從桃浪生
GA010n0009_p0260a09║片片　江潮流溶溶假手承先志　所在皆帡幪今昔不殊轍　光裕垂無窮
GA010n0009_p0260a10║釋至善：寶陀寺詩閒搜華藏卷　廿八乃斯鄉翠擁庭垂蓋　白吹池散香人歸鐘磬
GA010n0009_p0260a11║悄　雲定薜蘿荒歇老提綱處　誰為再舉揚
GA010n0009_p0260a12║釋心明：圓通殿落成誌喜詩廿年荊棘地　此日見禪林聖主恩流海　宰官信布金
GA010n0009_p0261a01║聞香靈鷲舞　聽法毒龍吟自知微願力　不負報師心
GA010n0009_p0261a02║釋源鏡：圓通殿前左右石階成口占久沈浮幻宅　垂老入幽岑矢直疑雕玉　砥平
GA010n0009_p0261a03║勝布金聖凡同託足　夷險莫關心化日光天下　同登大覺林
GA010n0009_p0261a04║法雨禪寺亦名後寺，在白華頂左、光熙峯下。明萬曆八年，麻城僧大智，名真融，自
GA010n0009_p0261a05║西蜀鎣華山來禮洛迦。見是峯泉石幽勝，結茅以居。取法海潮音隨機普應之義，
GA010n0009_p0261a06║題曰「海潮庵」（參〈靈異〉，萬曆八年「海潮庵」條。）二十二年，郡守吳安國，改額「海潮寺」。二十六年，燬於
GA010n0009_p0261a07║火。二十七年，欽賜龍藏。三十三年，如壽、如光等，增建殿宇。三十四年，敕賜「護國鎮
GA010n0009_p0261a08║海禪寺」額，並再賜龍藏。四十年閏十一月，盡燬於火，旋建復。崇禎十六年，大殿又
GA010n0009_p0261a09║被燬。清順治三年，僧明如於舊址建小殿五間，以供大士。前建伽藍小殿五間。康
GA010n0009_p0261a10║熙八年，海寇亂，寺又災，惟存殿塔頂。十年，水師提督張杰建殿五間。是年又遭遷
GA010n0009_p0261a11║徙，與普濟同罹殘燬。二十三年，弛海禁，僧復故業。住持明益始治荒結宇。未幾，求
GA010n0009_p0261a12║退居。二十六年，提督陳世凱同給諫屠粹忠，徇明益請，公請別庵統為住持。首建
GA010n0009_p0262a01║藏經閣、東禪堂、三聖堂、三生堂、官廳、印寮，改律為禪。二十八年，同普濟領賜帑。明
GA010n0009_p0262a02║益孤身入閩，三年募杉木千餘株。三十二年，建圓通殿以供觀音。踰兩年，建大雄
GA010n0009_p0262a03║殿以供諸佛。三十八年，復同賜帑，並賜題「天花法雨」額及「法雨禪寺」額。雍正九年，
GA010n0009_p0262a04║又賜帑勅修。時法澤智為住持。由是殿、堂、樓、閣，整齊完美，與普濟寺並耀海山。至
GA010n0009_p0262a05║同治間，年久頹朽；立山圓矢願修葺，漸復舊觀。光緒十年，交其徒化聞悟。此後世
GA010n0009_p0262a06║道太平，香火日盛。悟又不惜精力，為之修葺，俾其悉歸完善。十九年，入都請藏經。
GA010n0009_p0262a07║其間相與佐理者，為師弟化定都監、徒開如監院也。寺基，廣六十九丈，深六十二
GA010n0009_p0262a08║丈五，規方共二百六十丈。寺內為門者二左右山門（各三間，清光緒十一年化聞重建。）為殿者七
GA010n0009_p0262a09║天王殿（五間，十三架。高四丈九尺六，縱五丈四，廣十丈六尺。光緒二年立山重修。）大圓通殿（七間，十五架。高六丈五尺六，廣十二丈七尺，縱八丈
GA010n0009_p0262a10║二。上蓋九龍盤栱及黃瓦，故又呼九龍殿。光緒五年，與大雄殿，立山重修。）大雄寶殿（五間，十五架。高五丈四，廣十丈八尺，縱七丈八。）伏魔殿（三間。
GA010n0009_p0262a11║光緒十三年化聞重修。）準提殿（三間。光緒八年立山重修。）伽藍殿（十二間，在芋香樓下。光緒十二年化聞重修。）珠寶觀音殿（三間。
GA010n0009_p0262a12║光緒二十一年化聞重修。）為堂者十三三聖堂（五間，清康熙二十六年建。今改玉佛殿，雍正御碑在焉。）正續堂（亦名光熙山房，即大
GA010n0009_p0263a01║方丈，五間。康熙二十八年，同大殿建。光緒二十一年化聞重建。）祖堂（五間。光緒二十三年化聞重建。）東禪堂（五間。康熙二十六年建。光緒十八年化聞
GA010n0009_p0263a02║重建。）東齋堂（十間。光緒三年立山重建。光緒十二年化聞增建三間。）留雲堂（七間。康熙二十九年建。光緒元年立山重建三間。）後齋堂
GA010n0009_p0263a03║（九間。光緒二十三年化聞建。）三生堂（五間。康熙二十六年建，久廢。）西禪堂（五間。康熙三十三年建。光緒八年立山重建。）西戒堂（五間。
GA010n0009_p0263a04║光緒十一年化聞修。）客堂（六間。光緒元年立山修。）安樂堂（五間。康熙三十三年建。光緒二十一年化聞重修，改名耆舊堂。）雲水堂（十一間。光
GA010n0009_p0263a05║緒八年立山重修。）為閣者四三官閣（五間，舊廢。光緒二十三年化聞重建三間。）藏經閣（七間。康熙二十六年建。上貯藏經，下為方丈。光
GA010n0009_p0263a06║緒三年立山重建。）松風閣（十一間。康熙三十六年建。）天后閣（即頭山門，三間。雍正九年建。）為樓者十鐘樓（在東。光緒二十九年，
GA010n0009_p0263a07║住持開如修，並重鑄大鐘。）鼓樓（在西。）芋香樓（光緒十二年化聞重建。）雨華樓（舊五間廢。光緒三年立山重建七間。浙江提督王少春，題「意也
GA010n0009_p0263a08║消」三字，並跋。）水月樓（十一間。）白華樓（七間。與水月樓，均康熙三十六年建，舊廢。光緒十三年化聞重建。即客堂前一進。）智食樓（七間。
GA010n0009_p0263a09║康熙二十七年建。光緒十三年化聞重建。即庫房、香客住所。）西客樓（七間。光緒元年立山修。）先覺樓（五間。在祖堂上。）拜經樓（九間。在後
GA010n0009_p0263a10║齋堂上。光緒二十三年化聞建。）為軒者二無隱軒（三間。康熙三十六年建。光緒十
GA010n0009_p0263a11║四年化聞重建。）挹翠軒（五間。康熙三十四年建。光緒十四年化聞重建。）為室者三龍井室（三間。光緒二十三年化聞重建。）怡情室（六間。康熙三十六年建。光緒三年立山重建。俗呼老庫房。）錦
GA010n0009_p0263a12║屏丈室（即方丈臥室，在藏經閣下左。）為廳者二齋戒廳（舊為留衣堂，在西禪堂左，五間。門樓一座，東西廂房五間。）官廳（在雨華樓
GA010n0009_p0264a01║下，五間。）為居為廚者各一鶴烟居（三間。康熙三十年建。光緒間，化聞修。）香積廚（七間。康熙三十年建。光緒元年立山修。）為
GA010n0009_p0264a02║方丈者一方丈（在藏經閣下。中為法堂，左為臥室，即錦屏丈室，右為衣鉢寮。）為寮者四印寮（三間。康熙三十年建。）牧生寮
GA010n0009_p0264a03║（五間。）列職寮（十五間。）如意寮（九間。光緒三十三年永悟重建。）為院者一倉院（十六間。）為下院者六道頭下
GA010n0009_p0264a04║院（即古教誡樓，共二十間。康熙二十七年建，後廢。同治間，普信重建，五間。光緒二十年化聞又建三間，並修。）定海下院（在定海縣城，南門外，吉祥庵。光
GA010n0009_p0264a05║緒二十八年開如修。）寧波下院（在寧波桃花渡真武宮。光緒二十五年化定重建。）杭州下院（在杭州府，永壽寺，後廢。）溫州下院
GA010n0009_p0264a06║（在溫州府，接待寺，後廢。）上海下院（在上海大南門外，鎮海寺，俗名大佛廠。）寺產在朱家尖者，民，四十一畝四。塗，
GA010n0009_p0264a07║六百三十畝零。蕩，二百八十一畝。山，一百零六畝。地，一百二十三畝八。共一千一
GA010n0009_p0264a08║百八十二畝零。在洞隩莊者，民，四十五畝零。蕩，三十三畝二。丁，四十三畝六。在吳
GA010n0009_p0264a09║榭莊者，民，四十七畝六。在桃花山者，塗，十二畝。蕩，六畝。丁，八畝。在蘆蒲莊者，民，一
GA010n0009_p0264a10║畝六。蕩，十畝四。在在城莊者，民田地共一百二十三畝零。（舊志；採訪）
GA010n0009_p0264a11║清．康熙：御製南海補陀法雨寺碑文蓋聞圓通妙象，般若真源。開覺路於金繩，大
GA010n0009_p0264a12║地證菩提之慧；聞潮音於碧海，恆沙誦普度之聲。紺殿維新，滄波永靜。惟茲法雨
GA010n0009_p0265a01║寺者，南海補陀山大士之別院也。名山佛國，大海慈航。青嶂干霄，高逼梵天之上；
GA010n0009_p0265a02║洪濤浴日，祥開淨土之場。一柱如擎，震旦指為名勝；三山可接，方輿記其神奇。值
GA010n0009_p0265a03║氛祲之震驚，致山川之闃寂。僧徒雲散，佛宇灰飛。比者，運值清寧，慶海波之不作；
GA010n0009_p0265a04║地連溟渤，望法界而知歸。特頒內府之金，重建空王之宅。鳩工揆日，蔀屋不勞。庀
GA010n0009_p0265a05║材築基，鼛鼓弗作。珠宮貝闕，涵聖水以無邊；鰲柱鼉梁，覺迷津之可渡。坐青蓮之
GA010n0009_p0265a06║寶像，圓滿輪輝；藝紫竹於祇林，莊嚴毫相。瞻慈雲之普照，錫「法雨」之嘉名。「海若」效
GA010n0009_p0265a07║靈，天吳護法。標霞高建，來萬國之梯航；彼岸可登，作十方之津筏。藉其廣大，上以
GA010n0009_p0265a08║祝聖母之遐齡；假此慈悲，下以錫羣黎之多福。則栴檀香外，盡成仁壽之區；水月
GA010n0009_p0265a09║光中，悉是涵濡之澤。勒諸琬琰，昭示來茲。康熙四十三年冬十一月十五日書
GA010n0009_p0265a10║雍正：御製普陀法雨寺碑文法雨寺者，普陀山大士之別院也。皇考聖祖仁皇帝
GA010n0009_p0265a11║既修建普濟寺，上為慈聖祝禧；復念茲寺為海氛所震蕩，發帑重新，俾僧徒有所
GA010n0009_p0265a12║棲止。賜額立碑，增輝瀛嶠。歷今已數十載，宜加崇飾。朕特遣專官，齎內帑，庀材鳩
GA010n0009_p0266a01║工，不勞民力。香林梵宇，丹雘煥然。與普濟寺大工同時告竣。督臣請摛文勒石以
GA010n0009_p0266a02║紀。夫大士以慈緣普濟，度盡眾生為願。朕嘗繹「法雨」之義，為濟物之普徧者莫如
GA010n0009_p0266a03║雨。當夫慈雲布濩，甘𩆩滂沱，高下遠近，一時霑足。陵霄聳壑之喬柯、勾萌甲坼之
GA010n0009_p0266a04║微卉，華葩果窳，無不濡被潤澤，發榮滋長，暢茂條達，各遂其性而不自知。假使物
GA010n0009_p0266a05║物而雨之，朝朝而溉之，將不勝其勤，而終不足以徧給。惟本大慈悲，現大神力，周
GA010n0009_p0266a06║徧一切，在在具足。所謂天降時雨，山川出雲，膚寸而合，不崇朝而徧夫天下者，濟
GA010n0009_p0266a07║物之功，莫大於是。神山寶剎，緇侶雲集，自當有被時雨之化，證心印而傳法乳，普
GA010n0009_p0266a08║利生之實用，以不負大士隨緣接引之慈恩，而副朕宏振宗風、護持正覺之至意
GA010n0009_p0266a09║者，朕深有望焉。雍正十二年正月十五日
GA010n0009_p0266a10║黃應熊：重建普陀前後兩寺記（上略，見〈普濟寺〉）出前寺，東北行，將一里，過几
GA010n0009_p0266a11║寶嶺。嶺多怪石，石多鐫佛像及題字者。沿麓為玉堂街，行千步沙上，逶迤過栴檀
GA010n0009_p0266a12║林。又里許，抵光熙峯下，則後寺又復巍聳矣。先到逸雲庵，為老僧性統退居舊所。
GA010n0009_p0267a01║一折而東，再折而北，度新石橋。舊入寺者，路從西地家謂生氣東旺，故改於東首。
GA010n0009_p0267a02║建高閣三間，供天后像。憑闌一望，海天萬里。天后之精靈拯危困於順坦，拔迷溺
GA010n0009_p0267a03║於生全，與大士開大方便法門度眾生，同一慈悲。閣之成也，羣見后自東海駕舟
GA010n0009_p0267a04║來，明燈閃閃。是固大士所樂得共施慈航以濟世乎！由閣下入，轉西北，石坊一，剎
GA010n0009_p0267a05║竿二，朱牆屏之。初上第一層，舊皆古木合抱，地反苦隘。剔而闢之，廓如也。建天王
GA010n0009_p0267a06║殿五間，十一楹。東西山門各一。第二層，高爽寬坦，臺基存焉。新建皇上御碑亭於
GA010n0009_p0267a07║第三層。從亭後歷級而上，為第四層大圓通殿，七間，十五楹。周帀石闌，四十六柱；
GA010n0009_p0267a08║獅子生活，張牙欲撲。中供大觀世音一尊，白衣如意像各一尊；又內造觀音一尊，
GA010n0009_p0267a09║列十八尊者於旁。殿後以太湖石，琢送子觀音一尊；叩之琤琤然響，禱亦如響。聖
GA010n0009_p0267a10║祖御書之額曰「天花法雨」者，麗於殿上。其殿蓋九龍盤栱及黃瓦，亦聖祖命撤金
GA010n0009_p0267a11║陵舊殿以賜者，故又呼九龍殿。聖祖之萬壽御碑亭五間七楹者在第五層。亭後
GA010n0009_p0267a12║大雄寶殿五間，供釋迦、藥師、彌陀佛三尊。又鐵觀音一尊，即千步沙放光佛首所
GA010n0009_p0268a01║範成者，屢著靈應。監督欲移供圓通殿，以從其類。舁之再四不肯動，亦一異也。最
GA010n0009_p0268a02║上之第一層，從山門進而數之，則第六矣。為藏經閣，七間。上供藥師佛，懸聖祖御
GA010n0009_p0268a03║書「藏經閣」額，並所賜《大藏經》一藏。而下為法堂焉。蓋後寺，嵌山挹海，岧嶤嶻嶪，皆
GA010n0009_p0268a04║從峻壁懸澗中，剗鑿砌累以成巨剎。自山門陟歷而上，五六層始造上方。所謂欲
GA010n0009_p0268a05║窮千里，更上一層，幽折夷曠，不愧步步入勝矣。其殿宇左右兩翼，則亦視殿之高
GA010n0009_p0268a06║高下下以為曲折。由東山門而進，為三聖堂。過鐘樓，上松風閣、齋樓、香積廚、東禪
GA010n0009_p0268a07║堂各所，至大雄殿左之準提殿。而松風之後，又有香客樓。香積之後，又有鶴烟居
GA010n0009_p0268a08║焉。由西山門而進，為龍王堂。過鼓樓，上水月樓、西客堂、戒堂、三生堂各所，至大雄
GA010n0009_p0268a09║殿右之伏魔殿。而西客堂之後，舊留衣堂，今為齋戒廳。廳之前，又有客堂，及雲水
GA010n0009_p0268a10║堂焉。最上藏經閣之左，為三官閣、祖師堂。龍泉淙淙，迸出石罅間，則又為龍井室。
GA010n0009_p0268a11║右為方丈，有「修持淨業」匾額，聖祖御書賜僧性統者。再右為怡情室，供珠寶佛一
GA010n0009_p0268a12║尊，高三尺許，純金所範。數百顆珠為瓔珞，精妙莫倫。遊人至此，登峯造極。俯視一
GA010n0009_p0269a01║切，滓穢去，清虛來。余客歲所登白華頂者，即在是閣之後。試自山門屈指而進，不
GA010n0009_p0269a02║知其拾幾十石級而後至斯。蓋寧陡峻幽邃以驗遊人濟勝有具與否，而必不肯
GA010n0009_p0269a03║一往直造使覽者瞭然無餘也。溷湢倉庖為寺所不可少者，亦各有所。規制之在
GA010n0009_p0269a04║於後寺者，又如此。若夫兩寺之外，合山精藍，計一百餘區。惟潮音、梵音兩洞，為大
GA010n0009_p0269a05║士現身之地。函香入山者無不向兩庵之懸崖絕壑，泥首崩角以希一見。故聖祖
GA010n0009_p0269a06║皆賜御書，而今又從而新之。總之皇上以聖祖之心為心。聖祖欲胥天下而登於
GA010n0009_p0269a07║善域，故設教以神道。茲之所新者，固曲承前志之所未備，以為羣黎錫福。即仍之
GA010n0009_p0269a08║而不稍更者，亦默體聖祖愛惜物力至意。鷲嶺龍宮，苟極輝煌壯麗，可以棲佛而
GA010n0009_p0269a09║庇僧，則亦無事更張。功成德溥，恩施滲漉，實與尊師崇聖、驅邪延真、無偏無黨，同
GA010n0009_p0269a10║一遷善牖民，以成時雍風動之休。聖聖之心若合符節；則今珥筆紀述，無論若仍
GA010n0009_p0269a11║若改，孰修孰建，其敢不盡舉鋪張而揚厲之也哉？爰記兩寺之制之出於天家之
GA010n0009_p0269a12║恩者，以垂久遠。乃若山之所為名，佛之所為靈，則有志存，不用贅也。（《許》、《秦》志）
GA010n0009_p0270a01║慈谿裘璉：法雨寺新鑄大銅鑊序銘（節略）別公主法雨，十有二年，百廢具興。戊寅
GA010n0009_p0270a02║仲秋前三日，鑄銅鑊一具，重萬斤，可受米二十四石。計買銅千四百緡，工匠雜需
GA010n0009_p0270a03║復三四百緡，亦大役也。初買泥於慈谿之半浦，雜人牛踹踏，至極熟，摶質為範，俗
GA010n0009_p0270a04║稱塑子二。內塑，狀覆釜而實；周有餘土，規方架木，先置坎中，用火燎炙極乾。外塑，
GA010n0009_p0270a05║狀仰盂而虛；分三四層，以便移運，暴令堅好。合二塑時，裏藏於表，仰者亦覆。方其
GA010n0009_p0270a06║為內塑時，先以鑊之深廣，定泥之高鉅；次乃準鑊之數量，量其口底厚薄尺寸，加
GA010n0009_p0270a07║泥若干。合而具離，又承溼刻劃多股，以便燥時易去。此為假鑊，此為真塑。及其堅
GA010n0009_p0270a08║好可合，內外適符，審無纖毫凹突，則層揭外塑，剗去內塑準鑊之泥，去其假鑊，而
GA010n0009_p0270a09║真塑出焉。然後合之，則內外塑空際，皆受銅處，而無形之鑊先成矣。其內塑外土，
GA010n0009_p0270a10║外塑內土，皆銅相依附處，必治令膩潤而後止。欲成塑，則先營坑塹，深丈餘，規方
GA010n0009_p0270a11║十丈，儼如一室。將冶，塑合加木板蓋焉。坑之旁，東西屹起二鑪，亦治泥為之，高丈
GA010n0009_p0270a12║許，大兩抱，用鐵帶箝束數道。兩鑪相去，可四丈餘，各距坑心二丈。鑪之外，築土為
GA010n0009_p0271a01║短垣，長丈五尺，高等身，厚尺許，謂之風牆。治牆時，於其外面留兩虛所若門，置板
GA010n0009_p0271a02║扉一扇，乍開乍闔，以為橐籥。似門處，其實亦牆。板扉內兩側垣近鑪處，鑿穴相通
GA010n0009_p0271a03║以受風。其風板重大，每板用三人挽之，兩板共六人，東西相埒。力稍疲，則更番迭
GA010n0009_p0271a04║休。鑪之末，各穴一竇，呼為金門，泥封固之。竇口承以溝道，謂之溜溝。用板為幹，外
GA010n0009_p0271a05║塗以泥，可運動。中闊五六寸，承竇處闊尺許，兩板相接，至塑頂。頂有三穴，中當臍
GA010n0009_p0271a06║處，空使洩氣。而於溝將接處，復設歧溝，從兩旁穴，流銅入塑中。方其火炭紛投，鼓
GA010n0009_p0271a07║扇斯亟；風橫火熾，鑪紅似錦，然後投銅其中。銅盡方入鉛。蓋銅質重凝而鉛性輕
GA010n0009_p0271a08║動，用以洋溢敷暢。鑪火上騰，皆作金光，透數十丈。銅氣中人頗惡，皆飲甘草湯解
GA010n0009_p0271a09║之。良久，度鑪內融浹，乃開金門；脫脫然，紅波從鑪注溝入穴，直透塑底。四周俱足，
GA010n0009_p0271a10║湧而上騰，布濩滿臍，墳起不受，則急塞金門。自開距塞，甫晷刻間，而鑊已成。別公
GA010n0009_p0271a11║言：「曩者就鑄武林凡四次，而工不成。以此事為者甚少，工值又昂；不成而亟鑄，則
GA010n0009_p0271a12║利在工。遇工之奸者，故少其數以誘之；一不成至再，再不成至三四，而鑄鑊之資
GA010n0009_p0272a01║已耗其半矣。」別公於是富銅裕器，優禮厚直；選工之良者，入山而為之，而鑊卒成。
GA010n0009_p0272a02║別公又言：「叢林中，今惟靈隱有之，他山尚不能。則此一役，在釋氏亦為極難矣。」為
GA010n0009_p0272a03║詳敍其事於右。（下銘略）
GA010n0009_p0272a04║釋至善：法雨禪寺中興記圓通大士之聲光普應，如霽月在空；江海瀋潦，濃纖巨
GA010n0009_p0272a05║細，無不在焉。普陀舊稱補怛洛迦，震旦四山，當為首出。《雜華》善財南詢二十八參，
GA010n0009_p0272a06║即此地也。歷代高人勝士棲遲者，未可一二數。至明萬曆間，大智禪師由峩眉鎣
GA010n0009_p0272a07║華，結茅於此。久之道聲流溢，乃聞於朝。降帑頒經，中官監造，復賜額「鎮海」，何其煒
GA010n0009_p0272a08║歟！數傳而易為蜂房蟻穴；繼遭劫火，臺殿荊蕪，實可慨已！今上即位之二十三年，
GA010n0009_p0272a09║海宇蕩平。別公禪師杖笠西來。會陳公總提浙師，素耳公名，乃同鎮府黃公、給諫
GA010n0009_p0272a10║屠公，及諸山名宿、本山住持，肅書敦幣，迎公主之。明年，公來自太白，登殿拜起，周
GA010n0009_p0272a11║顧歎息曰：「最上覺場，千楹萬指，猝致是哉！」未幾而龍象蝟集、雲衲川赴；忘軀為法
GA010n0009_p0272a12║者，趨奔恐後。由是先結茅殿草寮，為安眾之所。一時宇內緇白，咸慶名山得人。和
GA010n0009_p0273a01║碩裕親王聞之，賜戒衣數百，請說三壇大戒，瓣香為高峯拈出。己巳春，今上皇帝，
GA010n0009_p0273a02║六龍南狩，秩望山川。乃命使臣齎帑敕建殿宇，復有天下臣民共種福田之旨。於
GA010n0009_p0273a03║是四方善信投金置粲、求法問道者比比。而舊住長老明公，知藏霜柏佛乘諸子，
GA010n0009_p0273a04║遂往福州分衛。是時鼓山為霖和尚年已八十；聞公名，欣為倡導，致書本省當事。
GA010n0009_p0273a05║如都統祖公、撫軍卞公，共施巨木數千章；大將軍施公發海艎運載。而鎮府藍公
GA010n0009_p0273a06║協舟相濟，首建圓通大殿。自餘諸處，漸次落成。昔大智禪師之開此山也，臨滅度
GA010n0009_p0273a07║時記云：「吾去百年，復來興此。」今當茲殿升梁之日，恰滿百歲，與記合符，人皆以公
GA010n0009_p0273a08║為智祖後身。己卯春，翠華重幸，公率眾迎鑾謝恩，遂蒙召對。溫旨優渥，疊施御書
GA010n0009_p0273a09║帑金及今額，又給江南黃瓦蓋殿。遇合之隆，千載一時也。公嘗以殿務肇興，率諸
GA010n0009_p0273a10║執事扣平、大徹、素白、在璿等，往金陵分衛。時諸當事聞之，請於江寧大報恩寺說
GA010n0009_p0273a11║法。一時宗風大振，聽者億計。自先明密雲禪師陞座後，未有埒於公者。法雨規模
GA010n0009_p0273a12║宏暢，形勢低昂。凡諸建造，視山高下而廣狹因之。一時宏製巧構甲於東南。且公
GA010n0009_p0274a01║以壯年來主是山，未滿十稔，百廢俱興，是稱克家。而說法充實，舉措合宜；外則建
GA010n0009_p0274a02║立名藍，內則弘宣祖祕。旦夕又出其餘力，修宋元以來未續之燈、重建徑山普覺
GA010n0009_p0274a03║塔院、奉高峯老人神主入天寧祖堂，諸如此類，可謂法苑之功臣矣。嗣法小師，燕
GA010n0009_p0274a04║京無際、信州玉峯、括蒼映文、東甌斗南，其最著者。至於翼養翎修，槌拂之下，林林
GA010n0009_p0274a05║總總，未可殫紀。光被前人，範模後進；自非乘大願輪，津梁末運，疇能之哉？余與公
GA010n0009_p0274a06║為法門先後，幸預宗屬。碌碌於世，三十餘年；視公所為，形將汗矣。嗚呼！大智唱滅
GA010n0009_p0274a07║百有餘年。當法門凋落之際，而能修敝起廢、移梵釋龍天之宮置於人間；謂非中
GA010n0009_p0274a08║興，不可！（下銘詞略）（《裘志》）
GA010n0009_p0274a09║釋能崙：法雨寺重鑄銅鐘記法雨寺肇自前明，而鐘則成於萬曆初年。至國朝康
GA010n0009_p0274a10║熙四年，遭紅夷蹂躪，鐘被載去。仗佛之靈，鐘至彼國城門，頓然加重；舁之不動，乃
GA010n0009_p0274a11║棄城外。土湮塵積，無人知識。雍正十一年，忽於彼處放光，晝夜作雷音吼。眾異而
GA010n0009_p0274a12║掘之，視款識，知為普陀故物。乃託洋商請歸。統計鐘自明迄今，蓋二百四五十年
GA010n0009_p0275a01║於茲矣。物久必壞，勢所固然。以故鐘雖猶是，而聲則不揚。道光五年聖參上人主
GA010n0009_p0275a02║是席，有重新之志，擬出山募緣。適有姚江周巷鎮徐公君望，來山進香。至法雨寺，
GA010n0009_p0275a03║過鐘樓下，見所懸銅鐘已破，特發願許重鑄。越明年，徐公果興工鑄造。三易鑪火，
GA010n0009_p0275a04║才得成功。及裝運歸寺，眾緣輻輳，護送過洋。迄今鐘聲宏亮，聲聞數十里。徐公之
GA010n0009_p0275a05║大功德與聖師之得緣法，皆大士之靈有以感通之。（《秦志》）
GA010n0009_p0275a06║釋明智：法雨寺齋田碑記自百丈祖師首以開田說大義，而僧家始得有田。誠以
GA010n0009_p0275a07║供佛安眾，惟田而後有所藉也。普陀山濱海鹵瘠，法雨故無厚資。雖以我師祖別
GA010n0009_p0275a08║庵和尚得九重之寵眷，受十方之皈依；而視人猶己，不肯私自封殖。舊所有山尖
GA010n0009_p0275a09║產業，又復狂濤囓崩，十去七八。雍正九年，蒙世宗憲皇帝發帑數萬，遣修殿宇。當
GA010n0009_p0275a10║道重其事令合山兩寺，公舉道高德厚為眾所服者，主法席。眾以智為別庵嫡乳，
GA010n0009_p0275a11║謬以智應，固辭不獲。入寺而囷廩空虛，粒顆無貯。噫！徒咬菜根，又如何可以做事
GA010n0009_p0275a12║也？拮据支撐，三年工竣，幸無獲戾，乃今而更有難矣。以佛祖之靈，名勝之地，又重
GA010n0009_p0276a01║以朝家隆重修建之恩。房宇整潔，則廬旅不可或曠；瞻禮駢集，則經理不可廢職。
GA010n0009_p0276a02║人多費亦多，費多而田故無多也。幸善信俞君茂甫、魏君承祖等，覩貧婆之淡因，
GA010n0009_p0276a03║發菩提之善果；開橐捐金，俾余購置，共田地一百二十三畝餘，以為香積伊蒲之
GA010n0009_p0276a04║供。雖經費浩鉅，尚須擴而大之；而楊枝一洒，功德已為無量。爰列眾善信芳名，及
GA010n0009_p0276a05║田地之坐處、畝數，鐫於碑而記之。（《許志》）
GA010n0009_p0276a06║又：重修法雨寺下院桃花渡真武宮碑記鄞縣東北三里桃花渡者，舟楫絡繹，遊
GA010n0009_p0276a07║冶者羣聚，為牟利藪。明萬曆二十九年，邑宰魏公成忠下令禁逐，即其地建宮，以
GA010n0009_p0276a08║奉淨樂。由是穢雜之區，遂為清淨道場矣。其為普陀法雨寺下院者，則國朝康熙
GA010n0009_p0276a09║二十五年，永慧禪師自法雨分住於此始也。維時法雨我師祖別庵和尚，荷聖祖
GA010n0009_p0276a10║仁皇帝頒賜眷顧，天寵頻加；四方函香頂禮者，雲集電奔，皆以是院為接待之所。
GA010n0009_p0276a11║停驂買棹，而後航海達山，人皆稱便。載在《寧波府志》及本寺山志，班班如也。歲辛
GA010n0009_p0276a12║巳，興安信士陳君大施願力，倡加修造；而後坍頹者整、湫隘者闢，魏公香火之場
GA010n0009_p0277a01║再覩莊嚴，而緇侶庇焉。報本崇功，開創之與修成，均所難沒。院中塑陳君像以配
GA010n0009_p0277a02║魏公，非過也。雍正己酉，陳君又於殿前重蓋茶亭，而往來者憩息有地矣。第瀕海
GA010n0009_p0277a03║龍風蜃雨，殿閣壞朽為易。辛亥，余謬主法雨寺席，蒙世宗憲皇帝賜帑重修法雨
GA010n0009_p0277a04║大寺。欽工重大，敬謹經理；歷三載而後竣工，未暇計及斯院之敝漏也。幸李君諸
GA010n0009_p0277a05║檀信又復捐資鳩工，再謀繕理。李君亦興安人，是與陳君先後有大造於斯院也。
GA010n0009_p0277a06║余生長閩中，于興安為在家桑梓，顧諸君非獨為余也。綿聖神之香燈、修賢宰之
GA010n0009_p0277a07║勝蹟，廣十方之接待、河沙功德又何得而計量乎哉？爰刻貞珉，記而誌之。（《許志》）
GA010n0009_p0277a08║李國樑：恢復法雨寺田產法器序乾隆癸巳冬，余恭膺𥳑命，來鎮翁洲；詢之邑人，
GA010n0009_p0277a09║僉云普濟猶盛，法雨則中落矣，余竊異之。迨法雨住持僧遠輝來謁，備述隆替之
GA010n0009_p0277a10║由；方知前住持瑞琳主席以來，將寺中產業法器，節次抵償各庵負貸；以致雲廚
GA010n0009_p0277a11║枯淡，香火式微。遠輝有志振刷，募金補葺梵殿，頗有起色。而寺業久虛，僧徒猶艱
GA010n0009_p0277a12║活計。仰維法雨一寺，荷蒙聖祖仁皇帝、世宗憲皇帝暨我皇上，歷賜帑金，重頒佛
GA010n0009_p0278a01║寶。欽工重地，關係非細。爰商之定令段君，并飭管守該地之左營游戎淩君，協同
GA010n0009_p0278a02║普濟住持越三，往諭各庵住僧，曉以佛門一本同源之理、聖恩十方普徧之義。從
GA010n0009_p0278a03║中調劑，諸僧無不悅服。甲午新正，余巡洋，汎舟抵普陀，瞻拜大士。越三、遠輝稟云：
GA010n0009_p0278a04║「一切寺產法器，各庵僧均感諄訓，『歸趙』而甘心焉。并越三亦願捐資玉成。」余深嘉
GA010n0009_p0278a05║遠輝之足以取信於眾僧，而更喜眾僧之能發夫善念；其義舉實有不容沒者。越
GA010n0009_p0278a06║日，士民有典買該寺田產者，亦聞風踴躍，捐價聽贖。余更樂其共成善果。爰以諸
GA010n0009_p0278a07║僧名號，及士民姓氏、捐助寺產數目，勒之青珉，垂諸不朽。乾隆三十九年。（許志〈法產〉後新
GA010n0009_p0278a08║續）
GA010n0009_p0278a09║長白宋如林：朱家尖白山頭築塘碑記補陀為海上名山，其地廣，其田腴；其為境
GA010n0009_p0278a10║也，袤延而遼闊；其為寺也，宏敞而幽靜可居。故海內之願為僧者皆樂歸之。舊有
GA010n0009_p0278a11║田地，特賜免糧，以耕以食，慊然自足。自我朝定鼎以來，俗安於敦龐，人不患夭札；
GA010n0009_p0278a12║有自食之樂，而無追呼之擾，蓋百餘年於茲矣。然而僧日以增，田地不加多，非所
GA010n0009_p0279a01║以安比邱之眾也。開闢山田，試墾海塗，亦因所利而利之焉耳。朱家尖白山頭，前
GA010n0009_p0279a02║住僧朗和開墾蕩田；及續恩（續恩，字超塵）住持，曾於此築塘。歷十七年，得田八百餘畝。
GA010n0009_p0279a03║以潮汐衝激不已，且築且圮，迄未成功。今浙江提督李公諱長庚，慷慨好施。予靖
GA010n0009_p0279a04║萑苻，至山上，偶詢及之，遽助以朱提四百，為築塘資。續恩始得告竣，而來請記於
GA010n0009_p0279a05║余。夫補陀兩寺，上蒙聖眷。百餘十年，耕鑿免糧之地，咸登般若之場，不可謂非厚
GA010n0009_p0279a06║幸矣。又得公上體聖人之仁，澤及桑門。向之且築且圮者，今則鞏固而無憂；所以
GA010n0009_p0279a07║利之者，豈淺鮮哉？自後住僧勉之！勿以是為資益色身之具，而以是為資益慧命
GA010n0009_p0279a08║之端；庶足以副公好善檀施之意，而體前住勤苦立基之心也。（《秦志》，碑在法雨寺上大殿門首左壁。）
GA010n0009_p0279a09║明．聊城傅光宅：過海潮，贈大智禪師詩寶地新開大海邊　法壇長日擁諸天慈光
GA010n0009_p0279a10║會滿三千界　苦行先經六十年五嶽煙霞孤錫迥　萬川水月一燈懸不知再見應
GA010n0009_p0279a11║何日　一片心依智者禪
GA010n0009_p0279a12║陳九思：題海潮寺新賜護國鎮海禪寺額詩東表神洲浸大瀛　盤根無地巨鼇擎
GA010n0009_p0280a01║琳宮又創天開境　寶號新頒帝賜名佛火夜懸龍藏曉　海靈朝結蜃樓明香船萬
GA010n0009_p0280a02║里飄千葉　得渡爭誇彼岸行
GA010n0009_p0280a03║清．慈谿姜宸英：法雨寺殿工告成詩後寺吾曾到　前蹤未可期重聞金剎地　來報
GA010n0009_p0280a04║玉皇知去影惟留拂　隨身不掛絲欲憑書問訊　擬議竟何辭
GA010n0009_p0280a05║武進孫渭：法雨寺晚眺詩暮色起北山　青靄含萬樹三峯接霄漢　蒼茫墜烟霧繚
GA010n0009_p0280a06║繞㵎壑雲　悠然自來去危石松頂懸　徬徨屢驚顧何幸梅子真　采藥於此住
GA010n0009_p0280a07║衡陽彭玉麟，於光緒八年秋，奉命巡視南洋，抵普陀洛迦山，宿法雨寺，留別立山
GA010n0009_p0280a08║方丈詩。洛迦山湧翠屏開　八月槎乘奉使來只許雲龍騰島嶼　不容霧蜃幻樓臺
GA010n0009_p0280a09║海天佛國多靈境　瑞靄祥烟繞上陔一瓣心香瞻洞口　潮音妙相示神胎（其一）方壺
GA010n0009_p0280a10║蓮嶠緲虛懸　紫竹林深佛頂圓曉日紅雲蒸碧海　清秋白露湛青天九重德澤涵
GA010n0009_p0280a11║容大　萬派朝宗子細宣柔達八蠻占利涉　鯨鯢波靖應安然（其二）海上琳宮駕六鼇
GA010n0009_p0280a12║　插空青嶂出洪濤藤蘿纏碎千年石　鯨鰐眠寒萬古潮塵世輭紅飛不到　舟山晚
GA010n0009_p0281a01║翠望來遙蚌珠光射秋宵月　兩寺鐘聲徹碧霄（其三）頻伽鳥喚入雲房　丈六金容仰
GA010n0009_p0281a02║上方得到瑯環真佛地　不須蓬島覓仙鄉白華秋蕩天風碧　紫竹宵籠海月黃我
GA010n0009_p0281a03║欲多攜甘露水　大千世界灑清涼（其四）
GA010n0009_p0281a04║同安洪龍：題法雨寺詩金沙垂聖蹟　寶嶼即神洲佛地風波靜　天燈日月浮水中
GA010n0009_p0281a05║開淨土　雲外渡迷流法雨當空洒　千巖海色秋
GA010n0009_p0281a06║清釋鐵蓮：錦屏丈室落成誌喜詩光熙峯麓舊茅堂　松菊雖存徑就荒整頓乾坤
GA010n0009_p0281a07║持氣運　支撐風雨費商量錦屏原好圍詩課　花雨飛來洗道場莫笑蝸廬天地小
GA010n0009_p0281a08║　全憑佛力固金湯
GA010n0009_p0281a09║慧濟禪寺在白華頂右，故亦稱佛頂山寺。舊惟石亭供佛其中。明僧圓慧，於榛莽
GA010n0009_p0281a10║間，見有石鐫「慧濟禪林」四字，即於此創立慧濟庵。尚寶司丞沈泰鴻額曰「寶月含
GA010n0009_p0281a11║空」。清康熙間，八世孫普順重修。其後興廢無常。有傳臨濟正宗能積者，偶躡峯頂，
GA010n0009_p0281a12║復得石碣，慨然以中興為己任。於乾隆五十八年，首建圓通、玉皇二殿，大悲樓、齋
GA010n0009_p0282a01║樓等。聲光遠被，擴庵為寺。嘉慶元年，初開鐘板，挂單安眾。咸豐元年，始傳戒。光緒
GA010n0009_p0282a02║三十三年，僧德化請藏經貯於寺。德化是年寂。文質兩次主法席，大加建造，遂成
GA010n0009_p0282a03║巨剎。一切規制，與普濟、法雨稱鼎峙。自能積以來，雖云重興，實開創也。寺內為山
GA010n0009_p0282a04║門者一（能積創，九世孫文正重建。）為殿者四大雄寶殿（五間。）天王殿（三間。）地藏殿（三間。三殿，並乾隆間，能積創。大雄寶
GA010n0009_p0282a05║殿，光緒二十一年，燬於火。七世孫源皓、源順重建。八世孫靜山募江西黃瓦覆之。天王殿，民國十一年，十世孫德林同退院文質、監院德功，募捐重建。）雷祖
GA010n0009_p0282a06║殿（三間。三世孫頂順，於嘉慶二十二年主席後建。）為堂者七祖堂（三間。）功德堂（一間。）客堂（三間。）上齋堂（五間。均能積創，九世
GA010n0009_p0282a07║孫文質重建。）下齋堂（三間。文質創。）禪堂（五間。能積創，文質重建。）雲水堂（三間。能積建。）為樓者四玉皇樓（五間。）鐘
GA010n0009_p0282a08║樓（一座。並能積創。光緒二十五年源皓重建。）西樓（三間。能積創，文質重建。）閱藏樓（六間。文質建。）為閣者二藏經閣（三間。文正
GA010n0009_p0282a09║建。）大悲閣（三間。能積創。光緒二十五年源皓重建。）為室者一方丈室（五間。文質建。）為房者四庫房（五間。能積創，文
GA010n0009_p0282a10║質重建。）大小廚房（八間。能積創，文質重建。）柴房（三間。）田房（三間。能積創。）為寮者二工人寮（三間。能積創，文質重建。）
GA010n0009_p0282a11║如意寮（三間。文質建。）為廠者一地廠（八間。能積創。）為下院者一道頭下院（五間。頂順建。外有餘地，東至石池流
GA010n0009_p0282a12║水，南至山腳，西至路，北至路。）為篷者一後山篷（三間。頂順建。）寺產在朱家尖者，民，十六畝七。塗，六十
GA010n0009_p0283a01║八畝七。丁蕩，二十五畝。山，五畝一。在洞隩莊者，丁蕩，九畝五。在吳榭莊者，丁蕩，十
GA010n0009_p0283a02║七畝。蕩，九畝五。在蘆花莊者，蕩田，二十畝五。在白泉莊者，民，三十九畝。蕩，四十五
GA010n0009_p0283a03║畝五。（舊志；採訪）
GA010n0009_p0283a04║精藍附（共八十八處）
GA010n0009_p0283a05║妙峯庵在達摩峯下，几寶嶺上。清同治間，洪筏禪院僧潤廉以原有茅篷改建。名
GA010n0009_p0283a06║仍舊貫，示不忘也。山門外，二石分列，形狀酷似獅象。（採訪）
GA010n0009_p0283a07║朝陽洞庵在几寶嶺東盡處。明僧不虛焚修於此。十五世孫靜禪同徒順宗修建。
GA010n0009_p0283a08║置田產以永佛火。清光緒間，住僧蓮經同徒介琳，及孫圓融重建。（舊志；採訪）
GA010n0009_p0283a09║悅嶺庵在煉丹峯下。明僧一峯同徒靜庵創。八世孫普昇重建。九世孫恆澈、徒顯
GA010n0009_p0283a10║悟、孫越三，均有修建。清同治間，二十二世孫壽松同徒慧濟，又修建之。（舊志；採訪）
GA010n0009_p0283a11║香林庵在千步沙上，僧妙權創。覺梵於光緒間，重建。（採訪）
GA010n0009_p0283a12║妙智庵在烟燉峯下，僧明尚建。七世孫照清、照億重修。清光緒間，併於鶴鳴庵。（舊志；
GA010n0009_p0284a01║採訪）
GA010n0009_p0284a02║鶴鳴庵在妙智庵左。宋僧野鶴結茅於此。清光緒間，僧景山，仍其遺址重建殿宇，
GA010n0009_p0284a03║功未及半而殂。其徒文蓮、孫廣通，繼承先志，克竟厥功。民國十年秋，四世孫清福
GA010n0009_p0284a04║復創建天王殿。棟宇巍峩，法象莊嚴，為後起之秀。（採訪）
GA010n0009_p0284a05║金粟庵在鶴鳴庵後，僧真泉建。後讓與真定，泉復結茅於庵後，曰千佛室。清康熙
GA010n0009_p0284a06║間，源逸重修。乾隆間，僧續潤見庵就廢墜，復力自修建；併置舟山官山衖田，以充
GA010n0009_p0284a07║香積。（潤為普濟寺監院，一山推重。）今庵又傾圮；於民國十三年，併於鶴鳴庵，謀再修葺之。（舊志；採訪）
GA010n0009_p0284a08║常樂庵在象王峯下、金粟庵後，僧海安建，後廢。民國二年，僧根常重建，未竣；至了
GA010n0009_p0284a09║塵始圓功。仍其名，不忘本也。（舊志；採訪）
GA010n0009_p0284a10║大乘庵在千步沙上。民國四年，慧濟寺監院僧慶祥，承受兜率舊址，改建是庵，為
GA010n0009_p0284a11║慧濟分支。（採訪）
GA010n0009_p0284a12║長生庵清雍正間，法雨寺住持法澤，承買甘露、望槎二庵廢址創建。倦勤後，修淨
GA010n0009_p0285a01║其中。至光緒間，年久頹廢。嫡裔開如為法雨寺住持，不忍聽祖庭之湮沒、勝地之
GA010n0009_p0285a02║荒蕪，於其遺址，斬荊誅棘，重建殿宇。經始於光緒癸卯春，圓功於民國丙辰秋，額
GA010n0009_p0285a03║曰「長生禪林」。殿宇靚雅，林木扶疎，為諸蘭若冠。地當千步沙之上，雪浪瓊濤之趨
GA010n0009_p0285a04║宇下者，晝夜不絕。每日月初湧，金光萬道，晃耀人目，尤為天然勝概。澤公選勝，為
GA010n0009_p0285a05║倦勤之所；開禪繼緒，為退老之堂。一燈相傳，後先輝映，亦禪林之佳話也。（舊志；採訪）
GA010n0009_p0285a06║清同安許琰記：環普陀之山皆海也。而普陀之最可以觀海者，莫奇於几寶山下
GA010n0009_p0285a07║之千步沙。蒼巒翠巘，烟林如織。玉堂街亙其前，下則瀕海，金沙曳練可五里許。瓊
GA010n0009_p0285a08║濤雪浪，無刻不雷。香鑪花瓶，大士之故迹明滅可數。轟虩漰湱，昔人云：「顧足下如
GA010n0009_p0285a09║欲浮去，真欲浮去也。」山麓，舊有二庵，曰望槎，曰甘露，其鞠久矣。住持澤公乃合二
GA010n0009_p0285a10║庵之址重構，而易其名曰長生，將以為倦勤退休之所焉。余曰：「佛法無生，而子取
GA010n0009_p0285a11║『長生』以名是庵，其亦有說乎？」曰：「有。凡潮有信，潮落則瀕海皆塗泥焉，獨是地為菩
GA010n0009_p0285a12║薩靈迹。潮之生也，若軍馬之崩厥角；即潮退之後，震盪之聲，稽拜如故。見其來，不
GA010n0009_p0286a01║見其去，謂非生生而不息者耶？且是地面海之東，日月之生，於是乎沐浴也。蓋當
GA010n0009_p0286a02║碧樹初明，海底漸湧，如猩血之染車輪。金縷萬丈，眩𥌺射人。而若夫海烟冥沒，水
GA010n0009_p0286a03║鏡乍出，圓光四映，天宇如霜，皆可於是庵拍奇叫絕。細柳金樞，反在山陰。是是庵
GA010n0009_p0286a04║常見其生，不見其沒也。况大地山河，何必不壞？而無盡之藏，取無禁，用不竭。老僧
GA010n0009_p0286a05║之不見不聞，正自無窮也。無生之與長生，義寧有二歟？余取是名，亦以其景名耳。
GA010n0009_p0286a06║若以島嶼杳渺，壺嶠可接，期、羨之輩，若或見之，謂余有慕於久視之術；祖龍且求
GA010n0009_p0286a07║夷、亶不得矣，余雖愚，不敢續也。」噫！澤公之言，通造化，了死生，類於知道者，遂書以
GA010n0009_p0286a08║記之。澤公在余族為弟行；余來山，寓於錦屏之丈室，盤旋最久。每欲觀海，則相與
GA010n0009_p0286a09║躡屐來庵。倘澤公異日退休之後，更謁山靈，便當棲宿此庵，以併觀日月之東生
GA010n0009_p0286a10║也。（《許志》）
GA010n0009_p0286a11║清達桂將軍〈寓長生庵，留別開如上人〉詩：聯袂同登跨海舟　補陀仙境快來遊往
GA010n0009_p0286a12║還佛子穿梭過　緩急鐘聲上下浮紫竹滿林生怪石　白蓮數朵映新秋長生吾願
GA010n0009_p0287a01║常留榻　遠邁加封萬戶侯
GA010n0009_p0287a02║成多祿〈同達桂寓長生庵留別〉詩：聖代威棱震旦尊　平蠻兵到此中屯百年劫火
GA010n0009_p0287a03║爭天塹　萬點神鐙護海門獅象吼餘山亦怖　鯨鯢翦盡水猶渾將軍百戰功成後
GA010n0009_p0287a04║　留得封侯付子孫（其一）詔書初捧五雲高　鸞鳳天章字字褒上將聽經頒玉卷　空王
GA010n0009_p0287a05║說讖息金刀天空大海龍無影　月黑林深虎欲嗥願得羣僧齊拍手　上人重施紫
GA010n0009_p0287a06║羅袍（其二）
GA010n0009_p0287a07║雨華庵在象王峯下。清光緒間，僧又如創，開雨續建。（採訪）
GA010n0009_p0287a08║按：舊志所列雨華庵已廢，此特沿其名耳。
GA010n0009_p0287a09║下清涼庵在千步沙上。清光緒間，僧廣智創，只得二三。民國四年冬，其師福陞為
GA010n0009_p0287a10║之圓功。頗雅靚莊嚴。（採訪）
GA010n0009_p0287a11║禪那庵在千步沙上。明萬曆間，僧天然為鎮海寺住持（即今法雨寺），建此為退居之所。
GA010n0009_p0287a12║清康熙間，五世孫普濟、七世孫心淨重修。光緒間，裔孫芳舟又修之。（舊志；採訪）
GA010n0009_p0288a01║龍壽庵在象王峯下。明萬曆間，僧真蕊建。三世孫性越、照敔、徒普性、普成重修。清
GA010n0009_p0288a02║乾隆間，僧智開徒繡巖又重建之。（巖為法雨寺職事，真操實履，合山景仰。）宣統二年冬，圓通庵住僧
GA010n0009_p0288a03║蓮禪，命徒姪化能接法承受該庵廢基，重建殿宇。民國十一年，農商總長李根源
GA010n0009_p0288a04║題額。（舊志；採訪）
GA010n0009_p0288a05║栴檀庵在象王峯麓。明萬曆間，僧如方建。清四世孫照機、徒普德、孫通旭、曾孫心
GA010n0009_p0288a06║明等守焉。康熙展復後，眾請機為普濟寺住持。踰年，總兵藍理更請通旭；機仍退
GA010n0009_p0288a07║居於此。葺故創新，幽勝為山中冠。其支屬之宏法諸方者，頗不乏人。重興金山天
GA010n0009_p0288a08║寧之大曉徹，亦其一也。（舊志；採訪）
GA010n0009_p0288a09║清釋照機詩：風景只年年　盈盈白髮鮮竹窗遙聽水　清沼懶栽蓮日月閒中擲　煙
GA010n0009_p0288a10║霞世外妍罷琴惟繡佛　諸事不相便（其一）世外多幽賞　林泉事不羣春來嗁舊鳥　雨過
GA010n0009_p0288a11║起新雲玩水知魚樂　聞香愛蜨醺此中何不悟　指掌示於君（其二）
GA010n0009_p0288a12║彌勒庵在象王峯下。清順治間，僧心慈建。光緒十四年，僧景超同徒秀鋆重修。（舊志；
GA010n0009_p0289a01║採訪）
GA010n0009_p0289a02║雙泉庵在象王峯圓通嶺下。明萬曆間，僧真靜建。嘗啓《華嚴經》期，人眾乏水，持呪
GA010n0009_p0289a03║求之；巖下二泉湧出，因名。清十四世孫廣信重修。光緒間，願宗復修。民國十二三
GA010n0009_p0289a04║年來，廣印更廓大之。（舊志；採訪）
GA010n0009_p0289a05║積善庵在象王峯天篦石下。明萬曆間，僧應空創，性寶、普鏡重修。清康熙間，孫心
GA010n0009_p0289a06║修，（為普濟副寺，恪誠醇樸，總兵藍理器重之。）闢廊廡，總兵藍理題額。乾隆間，法雨寺住持仁芳重建。光
GA010n0009_p0289a07║緒間，雙泉庵僧行宜接法承受。民國二年，徒願孝又大修之。（舊志；採訪）
GA010n0009_p0289a08║伴山庵亦名伴雲，僧真覺創。清康熙間，在璿璣重建。民國九年，嗣孫開如念祖庭
GA010n0009_p0289a09║日益傾頹，同姪了清重為建造。璣為法雨寺監院，退居於此，以息其勞。了清退院，
GA010n0009_p0289a10║亦以此為靜修之所。（舊志；採訪）
GA010n0009_p0289a11║清裘璉〈過在璿禪師新構伴山精舍〉贈詩：嫌塵蕭寺未全除　更向濤端小卜居得
GA010n0009_p0289a12║我性情為好友　留山面目是精廬茗新鑪舊香偏和　花潔泉清味有餘事事對君
GA010n0009_p0290a01║人世外　浮生半日即非虛
GA010n0009_p0290a02║許琰詩：石徑陵烟入　禪扉傍竹開花侵香砌出　泉過飯廚來地僻雲爭宿　林深鶴
GA010n0009_p0290a03║易囘伴山今日伴　踪跡悔塵埃
GA010n0009_p0290a04║清涼庵在象王峯清涼岡天篦石上。明萬曆間，僧真滿建。清八世孫通溟同孫源
GA010n0009_p0290a05║長重修。總兵藍理題額曰「木石居」。光緒間，僧定性接法承受，又修建之。（舊志；採訪）
GA010n0009_p0290a06║常明庵在象王峯清涼岡麓。清光緒三年，法雨寺住持立山圓創建，為退休之所。
GA010n0009_p0290a07║置田二百二十二畝。化開又置田四十四畝。民國四年，四世孫了清重修。庵內有
GA010n0009_p0290a08║立山手植桂樹二株。光緒二十二年及民國三年、十年，三次結實，形似橄欖。人以
GA010n0009_p0290a09║比闍河之紫桂，實為羣仙之餌云。（採訪）
GA010n0009_p0290a10║清釋化宏記：寂滅真宗，惟心本具。圓通妙道，非人莫宏。興梵剎以闢普門，布慈雲
GA010n0009_p0290a11║而注法雨。於法運垂秋之際，振將絕欲墜之宗，惟我先師無著老人其人焉。師諱
GA010n0009_p0290a12║立山，法名滿圓，別號無著，松江金山顧氏，父即福本悟公。行年十四，父即出家。心
GA010n0009_p0291a01║欲隨之，以母在不果。至弱冠，禮父祝髮，詣大崇福受具足戒。以寇據南京，不便參
GA010n0009_p0291a02║方，遂住普陀。至同治庚午，掩關於伴山庵，日禮《華嚴》，徧參海眾。時法雨寺凋敝已
GA010n0009_p0291a03║極，住持虛席。本山尊宿信真和尚，率諸法眷，叩關請師。壬申春進院，以興復為己
GA010n0009_p0291a04║任。竭力經營，整理修葺。不數年間，百廢具舉。雖未全復舊制，而大局已有可觀矣。
GA010n0009_p0291a05║久之，意欲憩息，專修淨業，因築庵於寺西清涼岡之麓，額曰「常明」。蓋取心性寂照
GA010n0009_p0291a06║圓融、橫徧豎窮之義，欲人修因以克果也。光緒甲申春，退居是庵；決志西歸，念佛
GA010n0009_p0291a07║不輟。又令庵內二時課誦、二時念佛，永為恆規。（下略，詳〈禪德．立山傳〉）
GA010n0009_p0291a08║海曙庵在象王峯下，摩尼洞前。明萬曆間，僧如玻（玻，舊志誤「信」）建，見明源助修。清十二
GA010n0009_p0291a09║世孫本勤，精修不怠，苦行自甘，積資重建殿堂，補置田產。道光間，耀嵩又修建。民
GA010n0009_p0291a10║國十一年，普濟寺知眾僧雲峯又創建一殿，供奉西藏玉佛。（舊志；採訪）
GA010n0009_p0291a11║楊枝庵在象王峯下，雪浪山西。明寧紹參將劉炳文為僧如光建。後通津、源昇重
GA010n0009_p0291a12║修。清光緒十八年開量同徒了根又修之。民國十一年，孫根心續有建置。（舊志；採訪）
GA010n0009_p0292a01║按：舊志於「如光建」下，均有「有碑記」三字。今查殿壁，有劉炳文重刻普陀大士像
GA010n0009_p0292a02║石牌並贊語（詳〈志餘〉），他碑無考。
GA010n0009_p0292a03║逸雲庵在大雪浪山麓。清康熙間，法雨寺住持性統創建為退休之所，和碩某親
GA010n0009_p0292a04║王題額。光緒間，孫戒文又建天王殿。（舊志；採訪）
GA010n0009_p0292a05║弘隱庵在大雪浪山後，僧雲安建。（舊志；採訪）
GA010n0009_p0292a06║羼提庵在翔鳳峯東天門功德嶺下。創自僧果賢，僧定覺重建。（舊志；採訪）
GA010n0009_p0292a07║極樂庵在翔鳳峯下，舊名福緣篷。清光緒間，法雨寺住持開如改建，易今名。後贈
GA010n0009_p0292a08║與僧雪濱，其徒達圓、孫新融續有修建。（採訪）
GA010n0009_p0292a09║按：舊志所載極樂庵，今廢。
GA010n0009_p0292a10║寶月庵在翔鳳峯，創者失考。清光緒間，僧祥源重建。（採訪）
GA010n0009_p0292a11║金沙庵在飛沙隩八仙巖下。僧了空建，徒潤芳修。清光緒間，孫性靈又修之。（舊志；採訪）
GA010n0009_p0292a12║祥慧庵在飛沙隩左青石灣。清嘉慶間，僧廣裕承受長慧庵故址，改建。光緒十八
GA010n0009_p0293a01║年秋，孫化池等重修。（採訪）
GA010n0009_p0293a02║古佛洞庵在朝陽嶺下。清光緒間，僧仁光住於洞中，後化去。其徒之法師開明，於
GA010n0009_p0293a03║民國七年，始建為庵。（採訪）
GA010n0009_p0293a04║天竺庵在天竺山，僧雲空建，遠聞重修。清宣統間，續定又修建之。（舊志；採訪）
GA010n0009_p0293a05║海澄庵即鐵壁禪師舍利塔院，在茶山圓應峯下。清康熙間，僧秋谷創建。光緒間，
GA010n0009_p0293a06║十五世孫了明重修。明於民國十二年，由法雨寺住持退居於此。（舊志；採訪）
GA010n0009_p0293a07║寶稱庵在茶山東澗朝陽嶺下，僧無凡建。清遷徙後，徒祖勤重修。光緒間，法雨寺
GA010n0009_p0293a08║住持化定又修建之。（舊志；採訪）
GA010n0009_p0293a09║明武進吳鍾巒〈寓無凡靜室，沈彤庵見過〉詩：八年於外未歸人　此日興懷倍苦辛
GA010n0009_p0293a10║君國莫支成舊恨　僧寮偶寄是前因深深林壑同踪少　遠遠波濤入眼新不比尋
GA010n0009_p0293a11║常往來事　只今同患覺情親
GA010n0009_p0293a12║按：無凡即汝應元。無凡靜室即寶稱庵。全祖望《鮚埼亭集》云：「張肯堂浮海至舟
GA010n0009_p0294a01║山，嘗撫其孫茂滋，謂汝應元曰：『我死圖一綫之寄，其在君乎？』應元謹受命，遂為
GA010n0009_p0294a02║僧於普陀。肯堂死，葬於茶山。應元築寶稱庵守其墓。」詳〈禪德．本山出家無凡傳〉。
GA010n0009_p0294a03║法喜庵在白華頂北，僧真淨建。清嘉慶五年照鶴重建。道光間，孫通慧擴大之。（舊志；
GA010n0009_p0294a04║採訪）
GA010n0009_p0294a05║梵音洞庵在青鼓磊。明崇禎二年，僧寂住為鎮海寺（即法雨寺）住持，建此為退休之所。
GA010n0009_p0294a06║清康熙二十五年，三世孫普福同徒博文重修。雍正九年，奉旨發帑修建。嘉慶丙
GA010n0009_p0294a07║寅，十四世孫仁賢，時為法雨監院，輔佐常住，整理有方；因佛殿傾頹，佛燈寥落，赴
GA010n0009_p0294a08║上洋募捐。福建商客林聰官首倡佽助，鳩工庀材，重新殿宇。同治間，遠孫良裕同
GA010n0009_p0294a09║徒性春又重建之。（舊志；採訪）
GA010n0009_p0294a10║清釋性統〈梵音洞建閣記〉：今上御極之五十五年春三月，滇南撫軍甘公，委員來
GA010n0009_p0294a11║山啓建祝釐道場，手書示予曰：「前者承乏甬東，願於梵音洞石梁上建一閣；上供
GA010n0009_p0294a12║菩薩，下為朝洞人士禮拜之地。年來宦塵碌碌，尚未得遂。今沐聖恩，節鉞滇南，特
GA010n0009_p0295a01║遣家人齎金，望和尚即為興建，成此善果。」予思我公誠敬篤信，固其素志；然久而
GA010n0009_p0295a02║不忘，益見其敬信之至也。方其蒞官甬東，乃在四十一年間。歷任登萊憲副、江蘇
GA010n0009_p0295a03║臬臺、山東藩憲，祝釐進香之使，歲不絕人。今撫滇疆，遠去萬里；甫一載，即遣使以
GA010n0009_p0295a04║完前願。非誠敬篤信之至，何以有此？閣高二丈三尺，深齊石梁，廣亦如之。於本年
GA010n0009_p0295a05║四月鳩工，中秋告竣。洞口向東南，閣門對西北。當夫皓月虛懸，水光蕩漾，大士之
GA010n0009_p0295a06║顏如玉也。旭日初升，朝霞吞吐，大士之脣如硃也。烟霏則翠鬢凝雲，霧湧則縞衣
GA010n0009_p0295a07║映雪。至若風雨晦明之幻變，波濤澎湃之震驚；登斯閣也，莫不神化情移，真有得
GA010n0009_p0295a08║於大士之現相說法，迥出於尋常之外者。是閣之助發於大士光明無盡藏，即公
GA010n0009_p0295a09║之培植名山香火非淺尠也！予亦烏能不詳誌之？公名國璧，字立軒，奉天正藍旗
GA010n0009_p0295a10║人。（《許志》）
GA010n0009_p0295a11║藥師殿在普濟寺左。明萬曆間，僧海仲居此。天啓七年，崇王由樻捐資重建，安紫
GA010n0009_p0295a12║衣替僧照慧，親書「法門龍象」額，賜金襴衣。傳至清世，普益之四世孫心㳷、廣誠、九
GA010n0009_p0296a01║世孫覺照，各有修建，後漸就圮。光緒間，嗣法山恬為前寺監院，整理有功，人多推
GA010n0009_p0296a02║重之；同徒永念重新之。（舊志；採訪）
GA010n0009_p0296a03║大悲殿在藥師殿左，舊名伯寓堂，僧妙聞建。明萬曆間，性燈八世孫源泰重建。後
GA010n0009_p0296a04║泰歸主淨土，分源徵居之。乾隆四十年，法如支屬十二世孫昌友同徒隆海又修
GA010n0009_p0296a05║建之。至今年久失修，有頹廢之虞。（舊志；採訪）
GA010n0009_p0296a06║清一堂在大悲殿左，初名鏡花院，僧寂汶居此。五世孫心徹同徒源達重修。十三
GA010n0009_p0296a07║世孫能仁又修之。（舊志）
GA010n0009_p0296a08║清釋本學詩：漢室神仙地　梁朝大士家欲窮仙佛迹　會取鏡中花
GA010n0009_p0296a09║澄心堂在清一堂左，僧真才居此。九世孫心慧（潮音主院時，慧為知事，善知眾務，人多推之）。孫廣誠重
GA010n0009_p0296a10║修。（舊志）
GA010n0009_p0296a11║法喜齋在澄心堂左，僧承泉建，裔孫明慧重修。（採訪）
GA010n0009_p0296a12║興善堂在法喜齋左，舊名靈花房，僧靜悟創。後無嗣出，坍廢。由西方庵僧廣瑞嗣
GA010n0009_p0297a01║法接續香火。於光緒間，其師福陞重為修建。（採訪）
GA010n0009_p0297a02║法如庵在玉堂街洪筏堂右，舊名法如堂，今名下法如庵。僧海初居此。六世孫心
GA010n0009_p0297a03║惺重修。同治間，燬於火。光緒間，化妙重建。（舊志；採訪）
GA010n0009_p0297a04║洪筏堂在法華洞下，下法如左。明萬曆間，僧如定創。清嘉慶間，十六世孫賢良修
GA010n0009_p0297a05║建。光緒間，十八世孫慧源建方丈室。徒潤濤、願來重建大殿及廊廡，氣象聿新。大
GA010n0009_p0297a06║學士潘世恩題「法海慈航」額。衍聖公孔令貽題「洪筏古剎」額。民國總統黎元洪題
GA010n0009_p0297a07║「清華朗潤」額。又總統徐世昌題「炎嶠慈雲」額。上海小南門外三昧庵，為其下院。（採訪
GA010n0009_p0297a08║○自藥師殿以下，舊屬普濟寺東寮。）
GA010n0009_p0297a09║按：舊志並云僧聖恩建。恩無嗣，源進焚修於此。
GA010n0009_p0297a10║法華洞庵在東天門上。清展復初，山右僧照潔名源正者，以有為寺執役及募盌
GA010n0009_p0297a11║之勞，欲于此建庵靜修，住持普周許之。閱二十餘年，北京正音和尚來，欲卜居此
GA010n0009_p0297a12║山。繹堂及各法眷並織造孫文成，同願以法華洞庵奉之。（照潔其時想已圓寂，否則當為照潔別擇所居。）
GA010n0009_p0298a01║此後為正音之子孫世守焉。五世孫普照重建，七世孫夢桂、隆德又修。光緒間，十
GA010n0009_p0298a02║一世孫慧石、慧蓮再建。（舊志；採訪）
GA010n0009_p0298a03║清宛平孫文成記：補陀寺左有法華洞，為山中勝景最著之地。展復初，長老普周
GA010n0009_p0298a04║為寺住持。有山右僧照潔來香於山，應寺執役，隨往豫章募盌。寺中以其為眾服
GA010n0009_p0298a05║勞，構樓三間于洞頂，以棲照潔禮誦熏修，且酬勞也。康熙三十八年己卯，皇上南
GA010n0009_p0298a06║幸，欽使乾清宮總管內臣顧公問行，恭代乘輿申香。遊覽至此，喜峯壑清邃，慨然
GA010n0009_p0298a07║有超塵軼世之志。遂移舊樓三間于平坡，仍照潔居之。而本寺常住乃堊蓋新樓
GA010n0009_p0298a08║三間于原基，以為顧公生祠焉。公既不果來山，就古北口建南天門，為洛伽勝境。
GA010n0009_p0298a09║想見名山雖遠，方寸非遙。公之嚮往之深，良有以也。四十八年己丑夏，普濟方丈
GA010n0009_p0298a10║繹堂和尚，召對熱河，走謁顧公。面述法華樓，既不能遂夙志，今則已矣。聞問既疎，
GA010n0009_p0298a11║樓漸頹攲。至五十三年甲午之夏，都門大佛堂正音法主老和尚，來香普陀，忻然
GA010n0009_p0298a12║作支公修隱計。繹公遂商之耆宿，眾等悉知正老和尚戒律精嚴、言行端恪；燕山
GA010n0009_p0299a01║證問者多受其策勵。遂羣舉以法華樓為卓錫地。且正老和尚夙為予所皈向者，
GA010n0009_p0299a02║因問之於予。予以皇恩浩蕩，無可仰酬；正擬訪清淨之區，虔供萬歲龍牌，敬延高
GA010n0009_p0299a03║僧諷誦梵典，以抒祝國祐民之願；不禁踴躍贊襄。正老和尚，己自出白金五十兩，
GA010n0009_p0299a04║屬寺載新修葺。予又捐俸百兩，旁拓五架兩間一衖，為溷湢薪水之地。外有法華
GA010n0009_p0299a05║庵基，以作正老和尚蔬圃之用，亦可建置。總之日新月盛，徒子法孫，晨鐘暮鼓，永
GA010n0009_p0299a06║為正老和尚卓錫世守，為千秋不朽之盛地。遙知名山大剎，因人而傳。十笏數椽，
GA010n0009_p0299a07║有清淨修持如正老和尚者，實為山名而人名。其人足傳，而其地更足傳也。後之
GA010n0009_p0299a08║覽者亦將知予一身許國，皈心內乘之深切云爾。
GA010n0009_p0299a09║邑人余燦詩：閒來獨與高僧坐　洞達軒窗納晚涼靜境談禪詩作偈　綠陰消暑竹
GA010n0009_p0299a10║侵牀鳥窺鉢飯穿雲度　龍攝天花帶雨香話到玄機真妙諦　依微星斗落山房
GA010n0009_p0299a11║按：古人道明德立，聲望遠著，諸方每虛席以延致。即欲隱居靜修，冀了大事，縱
GA010n0009_p0299a12║至海山深處，亦必有法門知識、宰官外護，為之建設蘭若及推讓靜室，以期遂
GA010n0009_p0300a01║其潛修密證之志。如正音和尚者，何可更僕數也？是知只愁無道明德立之實，
GA010n0009_p0300a02║其他皆不足以攖心者。願法華洞之子孫及諸僧侶，各皆深長思之。
GA010n0009_p0300a03║積善堂在普濟寺右，舊名玉峯房，僧性寶創。六世孫通恩、八世孫源恆各有修葺。
GA010n0009_p0300a04║民國壬子，因其裔孫不振，佛火式微，由伴山庵僧了信接法承受。重修殿宇，煥然
GA010n0009_p0300a05║一新。（舊志；採訪）
GA010n0009_p0300a06║宴坐堂在積善堂後，僧海灝創。普安同孫心盥、源章、廣濟重建。十二世孫昌蔭重
GA010n0009_p0300a07║修。光緒間，十四世孫仁鑑又修之。（舊志；採訪）
GA010n0009_p0300a08║承恩堂在宴坐堂後，舊名立本堂。清康熙間，僧克勤創建茅茨。乾隆乙卯，僧本善
GA010n0009_p0300a09║同徒覺永，興葺。五世孫能曉、能崙重修。近住僧瑩照又修葺之。（舊志；採訪；及〈融通傳〉）
GA010n0009_p0300a10║報本堂在承恩堂間壁，即西天門獻祖祠，創者未詳。清十世孫通旭住持前寺之
GA010n0009_p0300a11║八年（康熙三十六年），集本支改創祠樓二間，派僧廣孝相繼世守。總兵藍理額曰「四世中
GA010n0009_p0300a12║興」。（自普賢，歷本空、寂庵，至通旭，凡四世。）光緒間，釋定增建殿樓及東、西寮。宣統二年，徒瑩照又有修
GA010n0009_p0301a01║建。台太同知梁某求子得驗，題額曰「錫我石麟」。（舊志；採訪）
GA010n0009_p0301a02║錫麟堂在報本堂前，僧如宏創，廣成修。清道光初，堂漸就圮。十四世孫昌蔭自普
GA010n0009_p0301a03║濟寺退居後，誓願恢復。會邑紳錢鏡感祈子之靈，其母為捐資以答佛慈。由是鼎
GA010n0009_p0301a04║新革故，佛地重興。後由法嗣觀音洞支派，僧山靜、山覺接住。清光緒間，六世孫了
GA010n0009_p0301a05║餘逐漸修葺大悲樓、祖堂、客寮、丈室等，較前尤臻完美。（舊志，秦耀曾記；採訪。○自「積善堂」以下至此，舊屬普
GA010n0009_p0301a06║濟寺西寮。）
GA010n0009_p0301a07║清金陵秦耀曾記：普濟寺西寮舊有仁德堂，取天上石麟之義，更名錫麟。創始於
GA010n0009_p0301a08║普勤禪師，供奉送子觀音，厥基久建。良以菩薩陰行方便，周徧圓通。仗象教之宏
GA010n0009_p0301a09║功，降螽斯之遐祉。人稱雙璧，眼前悉誕佳兒；我見三珠，膝下咸添令嗣。是知拈花
GA010n0009_p0301a10║微笑，去來早晤三生；樹草忘憂，似續遠延百世矣。第人以時而代遷，物以久而日
GA010n0009_p0301a11║敝。禪關寂寥，法乳無傳。梵宇荒涼，仔肩孰任？遂使虹梁紫柱，半傾圮於荊榛；螭角
GA010n0009_p0301a12║丹牆，全沈霾於瓦礫。百靈是護，方期雲構而霞鮮；一木難支，漸覺垣頹而砌廢。有
GA010n0009_p0302a01║宴坐堂昌蔭上人，派係同宗，不忍異視。將從捨宅，復拓精廬。特是結因人之勝果，
GA010n0009_p0302a02║端藉檀施；恢選佛之道場，須資慧力。會定海紳士錢君鏡（字鑑堂）與上人蓮界至
GA010n0009_p0302a03║交，苔岑雅契。每值揚嶼波晴，單舟獨訪；光熙烟霽，雙屐相尋。己公可與談詩，如滿
GA010n0009_p0302a04║何妨結社？獨念錢君壯年乏嗣，誰為肯構之才？此日宜男，庶慰充閭之望。於是上
GA010n0009_p0302a05║人叩猊座而代祈，娠看卜玉；向鷲峯而虔祝，誓切布金。未幾錢君忽抱沈疴，頓悲
GA010n0009_p0302a06║永訣。雖翠微求子，自有異人；而伯道無兒，終為憾事。乃龍蛇讖應，高士已謝塵區；
GA010n0009_p0302a07║騏驥出羣，德門旋產英物。洵屬觀音之抱送，不必寶誌之俟來。錢君之母思答聖
GA010n0009_p0302a08║慈，重興佛地；鼎新革故，因毀成妍。玉題繡抱，既合沓以相持；虛牖疎櫺，復玲瓏以
GA010n0009_p0302a09║爭映。龕像永免陊泐，緇流共有經行。此固上人願力甚堅，實菩薩靈感所致也。余
GA010n0009_p0302a10║以辛卯暮春，敬詣名山，親瞻勝境。香室鬱以華壯，梵宮朗而輝煌。要使長廊廣殿，
GA010n0009_p0302a11║特增法界之基；誰云智女聖男，不藉空王之庇？伏願堂形如雁，慶堅固於祇林；書
GA010n0009_p0302a12║錯為麞，獲熾昌於望族。
GA010n0009_p0303a01║文昌閣在多寶塔右，舊名蓮池庵，僧源淨創。五世孫覺悟修。清同治間，賢雲重建。
GA010n0009_p0303a02║民國九年化珦又加修葺，煥然一新。（《秦志》；採訪）
GA010n0009_p0303a03║曇華庵在文昌閣左，僧心貴同孫廣成重建。清光緒間，正堃同徒行照重修。（舊志；採訪）
GA010n0009_p0303a04║天華堂在多寶塔左，舊名青蓮臺。清咸豐間，僧福珍重建。光緒二十五年，燬於火，
GA010n0009_p0303a05║徒月德，興復之。（採訪）
GA010n0009_p0303a06║百子堂在天華堂右，即柏子庵，舊名六合庵。僧心一年十六，由鄞來山，於寺前縛
GA010n0009_p0303a07║茅。日誦《法華》，遂結宇於茲。孫廣博、續靜等共與經營。後續靜等又創大悲閣於庵
GA010n0009_p0303a08║右。清同治元年月空同徒建修。光緒二十七年極得建外山門。民國十二年春，增
GA010n0009_p0303a09║建送子殿樓房。（舊志；採訪）
GA010n0009_p0303a10║按：舊志又載通旭〈題心一像〉：「小溪流水碧，古寺晚鐘殘。懶舉庭前話，人天許獨
GA010n0009_p0303a11║閒。」可想見其地與人矣。
GA010n0009_p0303a12║天福庵在梵隩，舊名水月庵，僧如杰創，其昌居此。五世孫照聖修。清嘉慶七年，濟
GA010n0009_p0304a01║源同徒廣靜重建。光緒間，靜年邁無嗣，付法於慧濟寺支孫德融，重行改造，易今
GA010n0009_p0304a02║名。（舊志；採訪）
GA010n0009_p0304a03║正覺庵在吉祥隩，僧性空創。四世孫照顯同徒普億重建。清光緒間，十五世孫能
GA010n0009_p0304a04║慧重修。民國八年，十七世孫善榮付法於圓通庵僧開徑接住，謀再修葺之。（舊志；採訪）
GA010n0009_p0304a05║普門庵在吉祥隩，僧寂悟、孫普聞重修。年久坍廢，十五世孫臨安建未竣工，其徒
GA010n0009_p0304a06║靜山、孫廣照續成之。（舊志；採訪）
GA010n0009_p0304a07║淨土庵在吉祥隩普門庵左。明萬曆間，太監張隨因僧性燈效力常住，特令創建。
GA010n0009_p0304a08║清康熙間，六世孫通函、八世孫源泰重修。光緒壬午，十二世孫晉祥募化巨資，重
GA010n0009_p0304a09║行建置。（舊志；採訪）
GA010n0009_p0304a10║裘璉〈淨土庵贈仲寧上人〉詩：門外金沙萬丈鋪　聽濤終日坐團蒲橋邊笑客來如
GA010n0009_p0304a11║夢　竹徑詩人老更癯耐是名心聽貝梵　好從世味嚼菰蘆海鷗幾箇斜陽裏　為問
GA010n0009_p0304a12║前宵浪在無
GA010n0009_p0305a01║永福庵在吉祥隩普門庵右。明萬曆間，僧普紹、孫心古、心盛創。清道光間，本果重
GA010n0009_p0305a02║建。光緒戊戌，徒靜昌重修。（舊志；採訪）
GA010n0009_p0305a03║西竺庵在吉祥隩，即古西方庵，僧竺典創。徒證慧、悟道重修。（採訪）
GA010n0009_p0305a04║按舊志：西方庵，僧元一建，廣敬重修。此云竺典創，殆改建而名西竺者，為竺典
GA010n0009_p0305a05║歟！
GA010n0009_p0305a06║白蓮臺在吉祥隩。清光緒初，僧淨守創。徒廣學增修。學後為普濟住持，退老於此。
GA010n0009_p0305a07║（採訪）
GA010n0009_p0305a08║紫竹林庵在栴檀嶺下，潮音洞後；舊名聽潮庵，即古不肯去觀音院。僧炤寧創。清
GA010n0009_p0305a09║康熙三十八年，御書「潮音洞」額賜挂。雍正九年，六世孫廣記奉帑重修。道光二年，
GA010n0009_p0305a10║仁亮同徒聖覺又修之。光緒甲申，淨守同徒廣學、廣權亦續有修建。民國八年，南
GA010n0009_p0305a11║海康有為題「紫竹林」三字扁其門。（舊志；採訪）
GA010n0009_p0305a12║按《定海廳志》引《暌車志》云：「宋紹興中，有巨商泛海阻風，抵一山下。因登絕頂，有
GA010n0009_p0306a01║梵宮焉。窗外竹數个，枝葉如丹。求得一二竿，截之為杖。每以刀鍥削，隨刃有光。
GA010n0009_p0306a02║至一國，有老叟曰：『君親至補陀洛迦山。此觀音座後，栴檀林紫竹也。』是宋時尚
GA010n0009_p0306a03║有紫竹可求，故名曰紫竹林。非附會佛經栴檀林而名之，可知矣。」
GA010n0009_p0306a04║西方庵在觀音眺，僧福陞創。民國九年庚申，燬於火。陞不辭勞瘁，募緣重建。（採訪）
GA010n0009_p0306a05║佛首庵在吉祥隩，僧量宗創。五世孫普輪同徒通鑑重建。十三世孫昌道、徒隆雷
GA010n0009_p0306a06║重修。（道為寺監院，山中多悅服之。）清光緒間，十八世孫化導、澄蓮，因殿宇狹隘且多傾圮，募捐
GA010n0009_p0306a07║修建，規模較前宏壯。（舊志；採訪）
GA010n0009_p0306a08║息耒院在報本堂西，舊名息耒庵。清康熙間，僧通旭謝事後，寄息於此。建之者為
GA010n0009_p0306a09║其徒心明。木石幽秀，亭廊雅靚。康熙四十九年，皇三子誠親王書「眾香精舍」額。五
GA010n0009_p0306a10║十八年，御書「海月常輝」額。雍正三年，莊親王賜「知足軒」三字額並跋。而士夫尤多
GA010n0009_p0306a11║題詠。更歷數傳，欒楶庯庩，丹青剝落，大非昔觀。民國八年，裔孫某虧款不能支；受
GA010n0009_p0306a12║若干金，以其院，推歸本派報本堂。由報本堂僧瑩照次第修葺。改建天王殿，並建
GA010n0009_p0307a01║丈室，及樓房客寮，規制一新。（舊志；採訪）
GA010n0009_p0307a02║清鄞屠粹忠記：潮公和尚主席普陀，數年之間，道風廣播。瓊宮紺殿，遹觀厥成矣。
GA010n0009_p0307a03║近於寺右，構數楹，為靜修祕室。繞屋皆樹梅花，額其室曰「息耒」。蓋已直透本源，化
GA010n0009_p0307a04║有象為無象，而萬法皆空，故能返璞全真如是也。說者謂浮屠之學，行深般若，以
GA010n0009_p0307a05║心田為經；開示因果，以福田為緯。又藉硯田，出一言半偈，為度人慈航。至於邪說
GA010n0009_p0307a06║橫行，非其種者，非耒不能鋤而去也；愚魯無智者，非耒無以開其昧也；荊棘叢生，
GA010n0009_p0307a07║又非耒無以樹其業也，耒亦安可息哉？公產自名邦，出於望族。鋤經時，即有耕雲
GA010n0009_p0307a08║釣月之志。及其脫白梅岑、受囑平田，杖履蕭然又復有擔風宿草之致。今其應名
GA010n0009_p0307a09║山運，赴諸公請，轉盼而叢林改觀，龍象咸集；譬之深山野人忽膺帝眷，若固有之，
GA010n0009_p0307a10║未嘗改其恂恂之狀。至於接引後學，驅牛奪食，能使久參大士，失其故步；籌畫布
GA010n0009_p0307a11║置，不落近習。非公素養者優，曷能使所發者如是其宏且遠耶？由是而觀，其披星
GA010n0009_p0307a12║帶月、胼手胝足，致苗而秀、秀而實者，何一非善用耒之力也乎？今大地正切皈依，
GA010n0009_p0308a01║四方引領；是非至誠無息，無以答眾心而竟道果！乃輒欲以息耒自閒者，豈善夫
GA010n0009_p0308a02║石隱高蹈而流通於山林邱壑耶？昔地藏誓願，欲度盡眾生然後成佛。大士現三
GA010n0009_p0308a03║十二應，廣度一切。潮公和尚又豈以度人無倦之心，而一旦置此耒於不用也哉？
GA010n0009_p0308a04║大抵一歲有一歲之餘，餘則可息也。一日有一日之暇，暇則可息也。於心無著，於
GA010n0009_p0308a05║事無礙，不息亦息，息亦不息也。蓋自強不息者，潮公之道體；而可息則息者，潮公
GA010n0009_p0308a06║之應世。豈若避世者流，一息肩而竟置民物於罔聞乎？予昔蒙予告「為園於郡之
GA010n0009_p0308a07║東隅」，自謂足老於斯矣。今乃復為斗釜之祿，羈縻京師。聞潮公此舉，而天下之役
GA010n0009_p0308a08║役於利名，不獲一時休息者，可以知止矣！
GA010n0009_p0308a09║長洲陳璿後記：普陀叢林就廢，潮音禪師從而興之。工訖，爰築一庵，名曰「息耒」，言
GA010n0009_p0308a10║乎可以息肩也。非實有所謂耒者，而方丈老人荷之，而復用息之也。珂月乃普濟
GA010n0009_p0308a11║長老，主一山之政，大細就裁，不居丈室。於潮公示寂之後，理此庵尤謹。春秋佳時，
GA010n0009_p0308a12║坐客於其中，談山中往事。嘗語余曰：「衲欲退此久矣，而苦於未遂。」余不待其辭之
GA010n0009_p0309a01║竟而應之曰：「子之耒，亦何時息乎？荒榛蔓草，匪耒弗滌；十堯九舜，匪耒弗耕。修竹
GA010n0009_p0309a02║長林，耒以徑之；斷垣遺址，耒以宮之。匪其類者，耒以去之。耒之用普矣哉！秉耒而
GA010n0009_p0309a03║出，警其媮惰；負耒而入，發其齋心。然則耒亦何可息乎？且潮公之耒，初未嘗息也；
GA010n0009_p0309a04║有嗣潮公者，而後可以言息。今日普陀，誰為繼珂老之人？吾知其猶有待焉。吾故
GA010n0009_p0309a05║曰：『子之耒何時息也？』」書此為庵之後記。
GA010n0009_p0309a06║文安李灼〈置田碑記〉：天下事創其業者垂其統，作於前者述於後。肇家造國，莫不
GA010n0009_p0309a07║皆然，何獨至於僧而異哉？茲息耒院者，恭奉聖祖皇帝御題之「栴檀林」，懸供萬壽
GA010n0009_p0309a08║龍帳，為繹堂和尚本師潮音和尚之祝聖焚修道場也。然殿宇巍峩，規模宏敞。享
GA010n0009_p0309a09║其成者，不可忘所自；而庶其徒者，尤不可不裕其食。康熙丙子歲，聖祖皇帝偶爾
GA010n0009_p0309a10║違和；凡屬臣民，莫不籲天保祝。伊時中丞王公諱鴻緒者、學士高公諱士奇者，恭
GA010n0009_p0309a11║裝觀音香像，送供前寺之藏經樓，而顏以「天子萬年」之額。保祝皇躬永泰，所以盡
GA010n0009_p0309a12║臣子之心，而未嘗有邀知於上之意也。至己卯春，聖祖南巡，敕內官顧公問行者、
GA010n0009_p0310a01║丁公皁保者、馬公逢恩者，代香到山。見大士像額，隨問所由。而繹堂和尚遂以王
GA010n0009_p0310a02║高二公保祝之意告。顧公喟然歎曰：「有是哉！朝廷不知，同寅不知。二公以隱默之
GA010n0009_p0310a03║地，獨秉至心，奉佛保祝！非徒忠於君，而且孝於君矣！可不謂難乎？」語畢，復曰：「上有
GA010n0009_p0310a04║如此之額，不宜於此供大士，當另構殿宇以奉之。」於是相址度地，得今所謂息耒
GA010n0009_p0310a05║院者。是顧公即星赴南京啓奏，龍顏大悅。王高二公當捐重資與繹堂和尚，助建
GA010n0009_p0310a06║殿庭。門院從屋，莫不備美。丹堊可觀，嗚呼盛矣！歲癸巳，恭逢聖祖六旬萬壽。於時
GA010n0009_p0310a07║王公，晉爵司農，特繡萬壽龍帳以進祝。帝曰：「美哉！如此巨幅，即朕太和殿亦莫容
GA010n0009_p0310a08║張掛，爾其懸供普陀。」此萬壽殿所由名也。由是梵宮即為帝宇。其制益恢，其名益
GA010n0009_p0310a09║大，其徒益眾，不得不為僧食計，以圖永其嗣守、遠其香火。繹堂和尚，復與王高二
GA010n0009_p0310a10║公謀，協置山田地畝，歲收所入，以足眾食。其在本山六嶠者一溝，其在朱家尖月
GA010n0009_p0310a11║隩者一溝，瀾田西隩底者一溝，香蓮嶺下者一溝。共計田若干，奏免條糧。度其所
GA010n0009_p0310a12║入，其為息耒院子孫食裕如也。獨是世遠時遙，人心不古，不能必其皆賢而無不
GA010n0009_p0311a01║肖。不知聖恩之浩大、檀護之鴻慈、肇造之艱難。創於始者不能守之於終，作於前
GA010n0009_p0311a02║者不能述之於後。或派分而剖食，或售易而廢弛。是不特有負祖宗之苦心，而且
GA010n0009_p0311a03║得罪於朝廷，與深辜王高二公之宦德矣！是不可不有以記之，以塞其流也。
GA010n0009_p0311a04║鄞萬言詩：人生天地間　共此秉耒業一息苟尚存　不容輕暇逸堯禹勤洪荒　周孔
GA010n0009_p0311a05║勞訓迪漢唐宋元明　諸儒總一轍莫不各有耒　孜孜勤補綴豈特彼農夫　百畝計
GA010n0009_p0311a06║收擷眼珠針孔大　便謂田功畢公豈拘於方　而以內外律乘興跨海來　興盡腳可
GA010n0009_p0311a07║歇即此尋丈園　無時得休輟老梅不加培　冬花豈芬鬱修竹不加剔　冬筍豈森茁
GA010n0009_p0311a08║勸公息此懷　努力為眾屈勞生天所定　敢舉為公別
GA010n0009_p0311a09║裘璉詩：堯舜不並耕　孔子小農圃孟翁素飧非　伐檀詩人苦潮公有事在　閒情娛
GA010n0009_p0311a10║泉石龍象鐘鼓新　此耒良可息
GA010n0009_p0311a11║石門勞之辨〈宿息耒贈珂月和尚〉詩：山中氣候早　二月放桃花攲枕聞天籟　推窗
GA010n0009_p0311a12║見洛迦名言麈尾接　真味菜根賒信宿偕師對　何須展法華
GA010n0009_p0312a01║邑人陳慶槐詩：荷鍤歸來乍掩關　禪心千古白雲閒愁城苦海人如許　塵夢何曾
GA010n0009_p0312a02║到此間
GA010n0009_p0312a03║釋通旭詩：民生事隴畝　老我賦歸來愛此一片石　多種幾樹梅石可和雲坐　梅能
GA010n0009_p0312a04║傲雪開地寬宜補竹　徑僻易成苔堅勁孰可擬　一日幾徘徊
GA010n0009_p0312a05║白象庵在文殊巖下，僧普耀同徒通因創。九世孫樹山重修。民國十年，十一世孫
GA010n0009_p0312a06║德蓮募資重建山門及廂樓。（舊志；採訪）
GA010n0009_p0312a07║蓮篷庵在白象庵左。清康熙間，僧雲山建，名安樂茅篷。光緒壬辰，孫德明重修，增
GA010n0009_p0312a08║建樓房，額曰「蓮篷禪院」。（採訪）
GA010n0009_p0312a09║三聖堂在正趣峯下。明萬曆間，僧大方曾結茅焚修於此。會党禮、張隨二太監目
GA010n0009_p0312a10║覩該處泉水靈異（即八功德泉，現在院內。），捐資命夢禪師鼎建。清康熙間，海安重建。咸豐初，
GA010n0009_p0312a11║顯法居此，更名曰如意庵。光緒初，四世孫華德重建三聖殿，復舊名，改堂為禪院。
GA010n0009_p0312a12║五世孫長汀建天王殿。六世孫真達，及姪明教重修。壁間嵌有清肅親王書「無量
GA010n0009_p0313a01║壽佛」四字石刻。（舊志；採訪）
GA010n0009_p0313a02║磐陀庵在清淨境，向有古室數楹，年久頹圮。明海憲方應明捐俸重建。周應賓題
GA010n0009_p0313a03║「應身寶殿」額。崇禎間，承乾宮皇貴妃遣官進香。復命鑄滲金佛一尊，賜袈裟二襲。
GA010n0009_p0313a04║後皇戚畹田氏，奉旨進香，捐資請方冊佛經一藏。清康熙間，七世孫心受同孫本
GA010n0009_p0313a05║善、本茂、覺容、覺問重修，增建前殿。光緒間，善章改建大殿，及接引殿、客寮二十餘
GA010n0009_p0313a06║楹。又創天王殿、玉帶閣、樓房等。鐫明董其昌「磐陀庵」三字題額於石，嵌諸牆壁。又
GA010n0009_p0313a07║浚洗心池，以畜鮮介。有方興未艾之象。（舊志；採訪）
GA010n0009_p0313a08║普慧庵在彌勒峯下。明萬曆間，閩僧如見創。清超象、頂祥續有修建。光緒間，覺道
GA010n0009_p0313a09║重新改造，並另建退居室，額曰「般若精舍」。（舊志；採訪）
GA010n0009_p0313a10║清釋通旭記：梵剎之興，既有有道德者主夫其中，亦必有有福德者助夫其外，然
GA010n0009_p0313a11║後功業成而名聞著；此同行與外護俱稱善知識，而不可一日相離者也。磐陀、普
GA010n0009_p0313a12║慧禪院，宅幽而勢阻，地廓而形藏。自西天門盤結其下，與大寺不里許而近，步履
GA010n0009_p0314a01║坦如，喬木蔭如，望之知為藏修勝境也。自內徙甫復，楹榱具在，鐘磬無聞。時住持
GA010n0009_p0314a02║道恆禪師同舊住慈德，請省機大師居焉。師諱超象，翁洲人，受度於補陀拳和尚，
GA010n0009_p0314a03║嗣法於南㵎濟老人，皆海內名宗匠。視父知子，宜其卓犖不羣，蓋所由來者如此。
GA010n0009_p0314a04║而又得居士淩某等，時來盤桓其間，質疑問道，輯故鼎新；此誠財法兩施，等無差
GA010n0009_p0314a05║別者也。獨是大師契單傳之旨，追面壁之風，杖履蕭然，不顧口頭生醭，洵為滄海
GA010n0009_p0314a06║遺珠。而居士於風塵世路之中，栖心物外，時渥檀波，增輝林麓，可謂善得進修、克
GA010n0009_p0314a07║昌厥後者矣。今日把手盟心，無分緇素；當來同歸淨域，寧有優劣者哉？是用鐫石
GA010n0009_p0314a08║揄揚，表二公之德業，示景行於後世云。
GA010n0009_p0314a09║寶蓮庵在海浪石左，原名慈航庵。僧寶山重建，徒文榮修。（採訪）
GA010n0009_p0314a10║伏羲庵在海浪石右，舊名復喜庵。明萬曆間，海存創。清寂曉同徒孫照徹、普輪重
GA010n0009_p0314a11║建。（舊志；採訪）
GA010n0009_p0314a12║觀音洞庵在鸚哥石側。舊無殿宇，祇有梅樹數本，故亦名古梅岑。明萬曆間，一僧
GA010n0009_p0315a01║始結茅於此。清雍正間，法澤始創建。道光間，海南修之。光緒間，裔孫化響重建大
GA010n0009_p0315a02║殿。宣統二年，僧開林添建客堂及樓房，漸臻完美云。（舊志；採訪）
GA010n0009_p0315a03║廣修庵在觀音洞左，初名金剛茅篷。民國二年，僧開音改建。（採訪）
GA010n0009_p0315a04║芥瓶庵在觀音洞下，僧寂梅創，古曇重建。（舊志；採訪）
GA010n0009_p0315a05║福泉庵在司基灣西，舊名天妃宮，僧大慧創。清光緒間，廣瑩重修。姪清念又修葺
GA010n0009_p0315a06║之。（舊志；採訪）
GA010n0009_p0315a07║勺庵在雨華峯西北之麓，僧朗法創。後由耀嵩嗣法，重建殿宇。清同治間，彩真同
GA010n0009_p0315a08║孫雲中重修。（舊志；採訪）
GA010n0009_p0315a09║彌陀庵在蓮花洋畔，清光緒間，僧廣照建。（採訪）
GA010n0009_p0315a10║廣福庵在蓮花洋畔，舊名關聖祠，又名護國庵。清光緒癸巳，僧堃寶重建。（舊志；採訪）
GA010n0009_p0315a11║慈雲庵在短姑道頭，僧如有建。八世孫心悅修。清光緒十八年益謙改建。（舊志；採訪）
GA010n0009_p0315a12║隱秀庵在雨華隩。明萬曆間，內官張隨，以僧如秀同徒性曇監造勤勞，許建庵修
GA010n0009_p0316a01║靜於此。清順治十八年，四世孫寂童為普濟寺住持。孫普授、廣𢘅、廣盛、續昌等積
GA010n0009_p0316a02║累重建。康熙展復後，歲甲子，又率徒廣𢘅等啓闢故土，日就宏遠。林石幽秀，梵宇
GA010n0009_p0316a03║精嚴，為西南冠。後𢘅等復改建大悲閣於正殿後。同治間，燬於火。十三世孫寶樹
GA010n0009_p0316a04║同姪隆璋赴閩募資，重興佛殿，並大悲閣。與白華、海岸、淨土、磐陀、梅福五庵，為前
GA010n0009_p0316a05║山六大房。遇公請普濟住持，由該六大房保舉之。（舊志；採訪）
GA010n0009_p0316a06║清裘璉〈隱秀庵贈舜衷上人〉詩：幽谷精藍滿　行行隱秀遙林深能做雨　峯轉不聞
GA010n0009_p0316a07║潮頑石生公點　丹泉仙尉招到來塵路絕　清思對團瓢
GA010n0009_p0316a08║鄞李文斗〈宿隱秀庵，贈既賢師〉詩：每憶清談支遁如　十年錫傍子雲居一從天外
GA010n0009_p0316a09║浮金鉢　競說山中禮玉書海若聞鐘濤不怒　庭前留樹月偏疏出藍更有多才譽
GA010n0009_p0316a10║　賜紫應同萬曆初
GA010n0009_p0316a11║釋智枏〈題隱秀庵聞上人五世圖〉詩：華藏老人悟道妙　大闡宗風臻玄奧現身說
GA010n0009_p0316a12║法天雨華　六變震動感神廟宣敕發帑建普陀　珠宮紺殿何嵯峨慈雲萬古垂不
GA010n0009_p0317a01║朽　老人慘淡經營多喜靜厭煩思宴息　謁者張公擇所適白華西畔翦荊蕪　精舍
GA010n0009_p0317a02║初成開胸臆滄海潮汐任西東　花香烟氣自晨夕令嗣養元光先業　名藍重創真
GA010n0009_p0317a03║赫奕一自海氛起劫灰　民廬僧舍皆殘摧雲山無復舊輪奐　鹿遊猿嘯滿蒿萊王
GA010n0009_p0317a04║師南下揚神武　樓船飛渡柙兕虎海甸重瞻日月光　復興榱桷何辛苦聞先大師
GA010n0009_p0317a05║大士身　後先創業非等倫五葉慈顏足千古　浩蕩勳猷難具陳
GA010n0009_p0317a06║釋鐵蓮詩：烟樹全遮一院深　勝靈肩闢費多金談玄拂麈香飄袖　坐石觀花翠滴
GA010n0009_p0317a07║襟重疊樓臺倚峭壁　嵯峨殿閣起幽林上方絕少凡人跡　欲扣雲扉不可尋
GA010n0009_p0317a08║海岸庵在短姑道頭左，舊名三元殿。明萬曆五年，僧明安創，為登舟憩足之所。清
GA010n0009_p0317a09║七世孫照宗、徒普慶、九世孫通遠、心古重修。十二世孫廣贊修廢墜、光先德，較往
GA010n0009_p0317a10║昔為勝。光緒壬寅，裔孫通達為普濟寺住持，退後居此，創丈室。其徒蓮曦，於民國
GA010n0009_p0317a11║十二年，亦由普濟退居，為休養之淨室。（舊志；採訪）
GA010n0009_p0317a12║清奉化陳于蕃記：海岸庵即三元殿，奠址海澨，為寶陀首庵。創於前萬曆五年僧
GA010n0009_p0318a01║明安之手，固所稱宏敞美備，可以傳世永遠者。迨後漸以陵替，往往為老成耆宿
GA010n0009_p0318a02║咨嗟歎息，有欲恢其盛而無其人之憾。幸明安十一世孫源律之徒廣贊字實相
GA010n0009_p0318a03║者，起而承其任。實相為吾鄞族祖殉難侍御天工先生後人，厭塵出世，薙度此庵。
GA010n0009_p0318a04║出其才智，殫精竭慮；墜者舉，廢者修。不數年而克繩厥美，且有以光大前猷而增
GA010n0009_p0318a05║廓之。是以守成之德而兼創業之才，豈不倍難於尋常萬萬哉？（前後略）
GA010n0009_p0318a06║白華庵在雨華峯南麓。明定海都司梁文祈嗣有感，捐資屬寺僧如曜創。清九世
GA010n0009_p0318a07║孫（《裘志》作六世）廣泰、十四世孫（《裘志》作十一）隆壽、十五世孫（《裘志》作十二）能學、徒果方、常拙等重
GA010n0009_p0318a08║建。康熙壬午，復建大悲閣於東巖下。至咸豐間，香火寥落，田產盡變賣。三十二世
GA010n0009_p0318a09║孫堃寶孤身入閩募緣，得數千金，贖歸之。光緒辛卯，堃寶為普濟寺住持。重建齋
GA010n0009_p0318a10║樓，並修鐘鼓樓、藏經閣，助朱家尖蕩田三十畝，有中興功。庵距海不數百武，紺殿
GA010n0009_p0318a11║紅樓，寬閒靚幽；撐雲古木，拔地拂天。水光雲影，逗漏樹隙，如晶簾晃耀。山中精廬，
GA010n0009_p0318a12║惟此為冠。士大夫遊山者多主之。舊蓄圖書古玩最富；兵燹後，亡耗大半，人皆惜
GA010n0009_p0319a01║之。（舊志；採訪）
GA010n0009_p0319a02║清崑山朱謹〈大悲閣記〉：天下之崇建佛宮者，所在多有；而大悲閣尤人之所嚮往
GA010n0009_p0319a03║而樂成之者也。悲也者，慈之至也；慈也者，仁之端也；仁也者，性之至、善之長也。老
GA010n0009_p0319a04║氏言慈不言仁；孔子罕言仁，而慈與孝並舉，曾子亦並舉之；佛氏言慈復言悲，而
GA010n0009_p0319a05║其要歸則曰能仁。世之崇奉大悲者，是必以佛之慈且悲，體而行之，以及於民物；
GA010n0009_p0319a06║非特求佛之慈且悲加乎我一人之身也。普陀白華庵長老耆公，渾厚而和平，樸
GA010n0009_p0319a07║誠以應物。融融樂易，靡有人我之界限畫於中，天然一慈氏家風也。歲壬午，與其
GA010n0009_p0319a08║徒能學剖公，謀建大悲閣，於白衣真應殿之西。閣之下為正趣堂。堂之左，北巖之
GA010n0009_p0319a09║下，有真歇泉翦鑑池，皆名景。耆公潔一寮舍於堂之陰。飲泉而甘，坐石而安。朝斯
GA010n0009_p0319a10║夕斯，持誦於斯。禪宴之餘，環顧世間營營不返者，深淵坑穽，日就淪陷而罔覺；目
GA010n0009_p0319a11║擊心怵，傷如何矣！斯大悲閣之所由建也。人之瞻斯像也，當必一為諦審，佛何為
GA010n0009_p0319a12║而悲？人又何故而動佛之悲？今之建閣以奉大悲者何心？人之瞻大悲而悚然者
GA010n0009_p0320a01║又何心？如是以思，當必知所修矣。不具文以飾觀，當顧名而思義。推其義，斯得其
GA010n0009_p0320a02║實。實義之所在，即修持之所自出。世有凡夫，於理之最實者，虛之而不求；境之最
GA010n0009_p0320a03║虛最幻者，視以為實，而沾沾焉為之。今夫建閣之意，虛乎？實乎？曰：「存其名則虛，推
GA010n0009_p0320a04║其義則實。」我於耆公、剖公之閣而知其為實義之所發也。余本畸人，性不習偽，亦
GA010n0009_p0320a05║嘗有悲憫沈溺之感往來於中而不自已。每與耆公輩同遊閣下，未嘗不歎大悲
GA010n0009_p0320a06║佛願力之宏且大也！閣之成，耆公創之，剖公和之，眾信貲之。剖公以下二世，元復、
GA010n0009_p0320a07║大隱瘁其心力以任之。後之人，念成功之不易，體前指之所在，而思所以善承之。
GA010n0009_p0320a08║苟不能，是則不惟不能悲人之悲，且不能自悲，而轉為人所悲也。不亦負前人之
GA010n0009_p0320a09║德歟！
GA010n0009_p0320a10║明丁繼嗣〈為昱光上人題白華庵〉詩：證果白華巔　超然出世先望空開寶剎　枕石
GA010n0009_p0320a11║聽山泉花發傳燈後　龍皈說法前吾將掃塵慮　對爾共安禪
GA010n0009_p0320a12║上虞徐如翰〈遊白華，贈朗徹禪師〉詩：幾轉層楹倚翠微　目規心構出天機碧垣曲
GA010n0009_p0321a01║曲藏幽徑　紫竹陰陰護短扉林罅海光遙入座　窗前花影故侵衣懸知一覺禪牀
GA010n0009_p0321a02║夢　又聽潮聲去復歸
GA010n0009_p0321a03║吳鍾巒〈寓白華庵生辰〉詩：蓬萊飄渺幾人探　欲問長生有貝函最上大根堪付法
GA010n0009_p0321a04║　是中深處且抽簪巢由遁世山之北　管葛匡時斗以南海外餘年殊自愧　可容永
GA010n0009_p0321a05║日作優曇
GA010n0009_p0321a06║清華亭陸祖修〈白華庵贈耆英大師〉詩：師住名山六十年　化城幾度見滄田白蓮
GA010n0009_p0321a07║花發重棲定　紫竹林深又結禪萬斛潮音香界落　一龕佛火海天懸前身我亦為
GA010n0009_p0321a08║居士　丈室長明證法緣
GA010n0009_p0321a09║又，〈贈剖疑禪師〉詩：白華巖下法堂開　白玉為階絕點埃自闢門庭成祖席　天留水
GA010n0009_p0321a10║月禮香臺生前見佛無他路　劫後談空有辯才風雪一燈春睡好　枕頭又聽子潮
GA010n0009_p0321a11║催
GA010n0009_p0321a12║朱謹〈寓白華庵，贈耆長老〉詩：訪古意何極　還窺真歇泉甃池涵遠脈　見水憶真禪
GA010n0009_p0322a01║人立高雲下　山橫旭日邊宗風多後起　一勺是心傳
GA010n0009_p0322a02║明釋來向〈宿白華庵，訪贈朗徹禪師〉詩：未覲慈顏禮洛伽　白華林裏道人家峭崖
GA010n0009_p0322a03║鑿透千年石　古樹鋤開萬丈霞舌卷潮音談妙義　麈揮雲影笑空花相逢洗我風
GA010n0009_p0322a04║塵色　夜靜燒鐺雪煮茶
GA010n0009_p0322a05║清釋明果〈大悲閣成，賦贈耆英長老〉詩：香閣嵯峨倚翠岑　善財好向此中尋松濤
GA010n0009_p0322a06║午夜穿窗冷　竹影高低入座陰捲幔時觀滄海闊　凭欄始覺碧雲深愛君手眼通
GA010n0009_p0322a07║身是　攜杖頻來話素心
GA010n0009_p0322a08║修竹庵在西天門圓通巖前。明萬曆間，僧性鍾同徒海緣創，歷久失修。清光緒間，
GA010n0009_p0322a09║觀音洞僧山廣同徒永蓮重建。民國十二年春，孫化慧增建客堂等寮。（舊志；採訪）
GA010n0009_p0322a10║圓通庵在西天門上。明萬曆五年，僧圓獻結庵谷內。獻，字本空，為山祖普賢孫。遭
GA010n0009_p0322a11║倭寇後，歸姚江玉皇殿。隆慶間，總督劉公迎囘山中。重新遺址，益虔焚修，遂為西
GA010n0009_p0322a12║天門之祖。其後十二世孫源法居之，歷久頹廢。清同治三年甲子，觀音洞支派普
GA010n0009_p0323a01║信創建茅篷三椽，於不二石側，以期靜修。名與昔同，而基址稍異。戊辰，徒山靜同
GA010n0009_p0323a02║孫永悟、永慶開拓基宇，改為禪庵。光緒庚子，曾孫蓮禪創念佛堂。來孫化杲創韋
GA010n0009_p0323a03║馱殿、方丈室。又改建客堂、東西樓，及上海法租界貝諦鏖路蓮花寺，與西門外龍
GA010n0009_p0323a04║壽庵下院。修廢舉墜，迭廓前光。洵無忝於祖德者矣。（舊志釋照機、通旭兩〈宗譜序〉；採訪）
GA010n0009_p0323a05║梅岑庵在梅岑之椒，相傳子真煉藥處，舊名梅福庵。明萬曆中，住持如迥創。鄞陸
GA010n0009_p0323a06║中書寶遊是庵，以先賢名不宜直斥，題額「梅仙庵」。（按：明總兵楊宗業誤以梅仙為梅花之仙，題額曰「仙葩古蹟」。朱
GA010n0009_p0323a07║緒曾譏其武人不學，易之。）清康熙間，始改名梅岑禪院。五世孫照祚、七世孫通喆、徒心恆、心觀、
GA010n0009_p0323a08║源德重修，歷久頹廢。光緒元年，普濟寺住持隆璋同徒妙昌而重建之，以復古蹟。
GA010n0009_p0323a09║（舊志；採訪）
GA010n0009_p0323a10║清漳浦洪陳斌詩：神仙有窟宅　浮槎訪遺蹟胸次懷高風　到來乘暇隙鳥道薜蘿
GA010n0009_p0323a11║間　逶迤幾千尺林端出清光　隱隱露屋脊披襟坐樹根　望之意甚適少憩精廬旁
GA010n0009_p0323a12║　侶坐煉丹石古仙不度人　老僧不揖客取紙書語言　聊為聾者譯盆石起千峯　茶
GA010n0009_p0324a01║烟幻五色奇事與奇觀　良可資談劇卻憶浩然亭　梅庵從此易
GA010n0009_p0324a02║萬言詩：子真偶託足　胡以名名庵當時吳市意　海外豈不諳良由炎鼎復　窮海所
GA010n0009_p0324a03║共瞻斯人不可作　斯名聊為占吾引孟亭例　易名匾精藍庶幾千載下　共知節義
GA010n0009_p0324a04║耽
GA010n0009_p0324a05║朱謹詩：入吳為健卒　汎海作仙人抱節遊於世　隨方寄此身大丹烹日月　小隱答
GA010n0009_p0324a06║君親留得崖前水　涓涓蓄萬春
GA010n0009_p0324a07║陳慶槐詩：海外仙岑舊姓梅　山腰曲處井垣開緇塵礙眼應須洗　乞放源泉萬斛
GA010n0009_p0324a08║來
GA010n0009_p0324a09║許琰詩：青林長秀蔚　蒼嶺故紆迴井地猶存漢　山岑尚姓梅抱忠徒海窟　避世且
GA010n0009_p0324a10║雲隈千載真冰玉　桐江亦釣臺（子陵為梅公壻。）
GA010n0009_p0324a11║釋法湜詩：行義何妨又潔身　梅花獨占首陽春尋來丹井今猶在　無復當年跨鶴
GA010n0009_p0324a12║人
GA010n0009_p0325a01║靈石庵舊名龍泉庵，在磐陀石東。明僧求凝創，真全、廣運重修。清乾隆間，十六世
GA010n0009_p0325a02║孫隆定、徒能立苦行焚修，下山募捐。於道光二年，庀材重新，改名靈石。厥後徒孫
GA010n0009_p0325a03║旭崖又擴大之。光緒初，梅卓重興，又增建那伽室。會蜀僧清福寄寓是庵，禮佛誦
GA010n0009_p0325a04║經。至光緒三十年，福詣天竺禮聖迹。在錫蘭國，請舍利十二顆。以三顆並玉佛一
GA010n0009_p0325a05║尊、貝葉經一部，永存庵中供奉。越數年，徒孫學海建舍利殿於其祖梅卓退居室
GA010n0009_p0325a06║基。（舊志；採訪）
GA010n0009_p0325a07║龍華庵在二龜聽法石下左側。民國十六年，光順將原有三會篷改創。另建三會
GA010n0009_p0325a08║篷於庵側。（新添）
GA010n0009_p0325a09║茅篷（再附，共一百二十八所）
GA010n0009_p0325a10║普濟管轄各茅篷列後
GA010n0009_p0325a11║楞嚴篷　無量篷　萬德篷　文殊洞　羅漢洞　龍樹篷　草茅篷　白雲洞
GA010n0009_p0325a12║福生篷　自在篷　性芳篷　獅子洞　萬壽篷　福蓮篷　隱雅篷　靈峯篷
GA010n0009_p0326a01║龍王宮　大觀篷　白蓮篷　覺觀篷　九蓮臺　宿禪篷　報恩閣　九蓮篷
GA010n0009_p0326a02║修水篷　鍊石篷　觀音篷　如意篷　靜修篷　隱賢篷　龍頭井　清虛閣
GA010n0009_p0326a03║吉祥篷　隱度篷　演說篷　為蓮篷　智巖篷　金仙閣　梵林篷　觀音閣
GA010n0009_p0326a04║寶山篷　瑞蓮篷　祇園篷　仙人井　法雲篷　密禪篷　藥王篷　仙巖篷
GA010n0009_p0326a05║洛伽洞　壽春篷　妙音篷　極樂亭　雲霞篷　韋馱殿　仁壽篷　東送子洞
GA010n0009_p0326a06║妙蓮篷　其祥篷　延壽篷　土地堂　三會篷　一心篷　蓮華篷　圓音篷
GA010n0009_p0326a07║拜經臺　多寶塔院（僧海安建，淨塵修，清乾隆後廢。民國八年，陳性良居士重建。詳見〈營建．多寶佛塔〉下。）　●戒定篷　過海篷
GA010n0009_p0326a08║化雨篷　慈雲篷　學法篷　印月篷　古雲篷　西送子洞（戒定以下八篷歸學堂領）
GA010n0009_p0326a09║祖留篷　叢桂篷　林深篷（此三篷歸祖印寺領）
GA010n0009_p0326a10║法雨管轄各茅篷列後
GA010n0009_p0326a11║雲水洞　智峯篷　慈巖洞　寶珠宮　藥師篷　小山洞　東山洞　華嚴篷
GA010n0009_p0326a12║青龍洞　碧峯洞　心蓮篷　金福篷　寶塔洞　菩提篷　普賢洞　阿逸篷
GA010n0009_p0327a01║香山篷　培蔭洞　大乘居　善財洞　歡樂篷　勝觀篷　靈山篷　伏虎洞
GA010n0009_p0327a02║定慧篷　懺悔篷　蓮臺洞　新安篷　摩尼篷　大佛頭　北巖篷　北金剛洞
GA010n0009_p0327a03║隱居篷　梵音篷　降龍篷　觀覺篷　竹靈篷　得勝篷　西方篷　麒麟篷
GA010n0009_p0327a04║上茅篷　中茅篷　下茅篷
GA010n0009_p0327a05║香祖篷　心印篷　演古篷　梅叢篷　妙林篷（香祖以下五篷歸祖印寺領）
GA010n0009_p0327a06║妙音洞　水月篷　學成篷（此三篷歸學堂領）
GA010n0009_p0327a07║廢庵（又附，共一百七十三所）
GA010n0009_p0327a08║不肯去觀音院五代梁貞明二年，日本國僧慧鍔自五臺山得觀音像，欲返故國。舟
GA010n0009_p0327a09║抵新螺礁（在蓮花洋石牛港口），不為動。鍔禱之，舟行，泊於潮音洞下。居民張氏目覩斯異，舍
GA010n0009_p0327a10║所居雙峯山，卓庵奉之。俗呼為不肯去觀音院。（《大德昌國州志》；詳〈靈異〉）
GA010n0009_p0327a11║按：《裘志》隸〈古蹟門〉，云今廢。此乃普陀之權輿，今瓊宮貝闕爭仰海天佛國，而不
GA010n0009_p0327a12║知其初一茅茨土階而已。自古捨宅建寺之人，未有不依名剎垂聲不朽；獨張
GA010n0009_p0328a01║氏寂焉無聞，良以今寺非此地故址耳。然木本水源，似不可忘。與潮公言之，即
GA010n0009_p0328a02║懸額於潮音洞庵內以表之。又特設張氏主，奉於外護之旁，意誠善矣！然無專
GA010n0009_p0328a03║堂以奉之，揆諸本源二字，猶未圓滿；以致朝禮者祇知某寺某庵，而不知有菩
GA010n0009_p0328a04║薩親選道場之不肯去院，豈非憾事？儻得緇流發願、檀信慨助，訪尋故址，補建
GA010n0009_p0328a05║殿宇以奉大士，別立堂以祔張氏；較之各項建置，其功德為更大矣。
GA010n0009_p0328a06║又按《大德志》又言：郡聞，遣幕客迎其像置城中，為民求大吉祥。已而有僧即大
GA010n0009_p0328a07║眾中，求嘉木刻像。扃戶彌月，工竟而僧不見。今之儼然趺坐於殿者是也。是普
GA010n0009_p0328a08║陀所奉瑞相，尚非來自五臺之舊。而現僧刻像，仍還普陀，益可驗大士之於是
GA010n0009_p0328a09║山，為不肯去矣。
GA010n0009_p0328a10║海岸孤絕處宋高宗紹興元年，真歇解會長蘆，南遊浮海，於此結庵，榜曰「海岸孤絕
GA010n0009_p0328a11║處」。郡請於朝，命住持寶陀，易律為禪。時海山七百餘家俱業漁，聞教音，悉棄舟改
GA010n0009_p0328a12║業去。（《大德志》；《裘志．法統．真歇傳》）
GA010n0009_p0329a01║演法堂元大德五年，命李鐵木兒不花治之。（舊志）
GA010n0009_p0329a02║鐵瓦殿明洪武二十年，信國公湯和徙居民入內地；焚山中殿宇三百間，僅留是殿，
GA010n0009_p0329a03║使一僧一价守奉香火。正德十年，僧淡齋募鑄鐵瓦二萬、甎一萬，建正殿方丈於
GA010n0009_p0329a04║洞南。嘉靖六年，河南王賜琉璃瓦三萬，鼎新殿宇。三十二年，東倭入犯，總兵胡宗
GA010n0009_p0329a05║憲、都督盧鏜遷宇於今鎮海之招寶山，餘舍盡焚。（《裘志》）
GA010n0009_p0329a06║無量（量亦作梁）殿在潮音洞上，北都遊僧（失其名）建。設鐘鼓二十四具以應二十四氣。（《裘志》）
GA010n0009_p0329a07║琉璃殿、梵王宮俱在潮音洞上，明嘉靖間，魯王建。
GA010n0009_p0329a08║棲真庵明萬曆三十年，督造張隨改名真顯。吳忠烈鍾巒，寓室遺迹在此。（朱緒曾《昌國典詠》）
GA010n0009_p0329a09║朝陽庵在白華山頂之麓。明萬曆五年，內臣明鳳祝髮於此，以鳳號朝陽故名。徒真
GA010n0009_p0329a10║元、孫如樂皆以內臣出家，堅守淨業，克紹前聲。督造內臣張隨題額曰「瑞靄栴林」。
GA010n0009_p0329a11║清康熙間，六世孫照徹修，今廢。（《秦志》）
GA010n0009_p0329a12║明上虞徐如翰詩：樹密徑幽深　禪房春晝陰斷雲寒宿檻　流水靜穿林僧說前朝
GA010n0009_p0330a01║事　人多象外心翻悲出門去　鐘磬有餘音
GA010n0009_p0330a02║雨華庵在雨華峯下，如曉建，照德重修。
GA010n0009_p0330a03║大慈庵在茶山，明萬曆間，古鑑建以接待往來。
GA010n0009_p0330a04║方圓庵在千步沙，廣濟建，三世孫源祿修。
GA010n0009_p0330a05║望槎庵、甘露庵清雍正間，法雨住持法澤買二庵廢址，並作一庵，為退居之所，即
GA010n0009_p0330a06║今之長生庵。
GA010n0009_p0330a07║真歇庵在普濟寺後，宋真歇建。即海岸孤絕處，或稱為真歇庵。
GA010n0009_p0330a08║清釋永道〈尋真歇庵〉詩：波中卓錫破天荒　祖道於今日更彰欲訪幽棲遺老盡　寒
GA010n0009_p0330a09║雲冉冉水湯湯
GA010n0009_p0330a10║寶函堂在不二石右，真一刺血書經處。
GA010n0009_p0330a11║育恩院在普濟寺西二里，總鎮楊宗業建。並構不二閣，寺僧性能守靜於此。
GA010n0009_p0330a12║明徐如翰詩：山勝皆藏石　石奇各肖形地當幽絕處　寺露半開扃小檻援飛霧　晴
GA010n0009_p0331a01║窗瞰落星曲階苔細細　危竇水泠泠竹罅斜通白　雲標別染青密陰時護徑　麗影
GA010n0009_p0331a02║欲充庭挹海懸雙鏡　開山問五丁漸疑霞作屋　翻訝蘚為屏坐臥俱成適　攀躋覺
GA010n0009_p0331a03║有靈穉僧能呪鉢　仙子解談經面壁宜深定　鐫題各辦銘最憐齋報午　粳粒筍芽
GA010n0009_p0331a04║馨
GA010n0009_p0331a05║總靜室在司基灣。明督造張隨以舊址湫隘，拓基遷建，題曰「雲林總會」。
GA010n0009_p0331a06║松雪齋妙用居此，九世孫廣志重修。明副憲周應治題額，大學士申時行書。
GA010n0009_p0331a07║善法堂性相居此。（採訪云：普濟寺住持天真，於洪筏堂外別建是堂，今仍併入洪筏堂。）
GA010n0009_p0331a08║恩榮堂迥禪師祠。海日置地，集本支同建。
GA010n0009_p0331a09║衣珠堂如迥同徒性空居此。孫海日，字榮光，故又號榮光堂。嗣孫普通、續敬等重修。
GA010n0009_p0331a10║仁德堂普勤同徒通奇創。（按秦耀曾記，即今之錫麟堂。）
GA010n0009_p0331a11║清朱謹〈寓仁德堂〉詩：暮年猶蹈海　至此未還家夢過如飄葉　春殘又落花客心憎
GA010n0009_p0331a12║筆硯　儒業羨袈裟何似山頭石　無情閱歲華
GA010n0009_p0332a01║寶林堂海山居此。因內徙，其徒散居不復建。五世孫通悟歸其地於普濟。
GA010n0009_p0332a02║彌陀庵在茶山，照順、照林居此。（林為普濟執事，募化油漆寶殿，盡心有功。）
GA010n0009_p0332a03║梵音庵在海天佛國石右，明照建。五世孫寂愛重建。
GA010n0009_p0332a04║無垢庵在茶山深處。明萬曆間，寶臺開山。清康熙二十八年，三世孫手量重建。慈谿
GA010n0009_p0332a05║裘璉聯其室曰：「到門三澗清降海，繞室千葩豔奪霞。」
GA010n0009_p0332a06║吉祥庵明萬曆五年，明潭以內臣出家，卜築居焉。
GA010n0009_p0332a07║飧霞庵明萬曆間，妙峯、寶峯同建。眉公陳徵君題額。
GA010n0009_p0332a08║竹林庵增飧建。徒超慧居之，改名龍象庵。
GA010n0009_p0332a09║宜庵在茶山東北。勤學以過小山洞，潮汐不時，請於法雨明益長老，起蓋此庵。
GA010n0009_p0332a10║憨山居清海岫重建。岫為法雨知眾，勤勞多年，建此為休息之所。
GA010n0009_p0332a11║福源庵庭柏建，督造張隨題額。
GA010n0009_p0332a12║智度庵在大智塔右，如心創，元吉重建。吉先為普濟監院，後為法雨堂主，勤敏服眾。
GA010n0009_p0333a01║開智庵法雨寺僧通勖等建，內供大智像。
GA010n0009_p0333a02║地藏庵佛恩建，為法雨寺普同塔院。
GA010n0009_p0333a03║松雲庵武嚴建，方昇居之。嚴為法雨副寺，勤敏有功。
GA010n0009_p0333a04║靈芝庵在育恩院右，景最奇勝。
GA010n0009_p0333a05║文殊院潮音之退居院。息耒未闢之前，結茅於茲。當巫山石玲瓏巖之交。小而不偪，
GA010n0009_p0333a06║幽而不寒。峻崖之中，清泉涓注。修樹怪藤，蒼翠撲人。名曰文殊，以其大峯如象也。
GA010n0009_p0333a07║鎮龍庵性果建，與聖壽庵相聯。後古心即其址建德雲室，退居於此。
GA010n0009_p0333a08║龍沙庵在龍巖西，圓宗建。廣智重建未就，徒續章成之。乾隆乙卯，覺照同徒昌曙、昌
GA010n0009_p0333a09║曉重修。
GA010n0009_p0333b01║大智庵
GA010n0009_p0333b02║西資庵：在一乘塔後。
GA010n0009_p0333b03║慈源庵：在千步沙。
GA010n0009_p0333c01║天王殿：在千步沙。
GA010n0009_p0333c02║普濟庵：真空建。
GA010n0009_p0333c03║圓隱堂：定慧居之。
GA010n0009_p0333d01║善慶堂：海寶、性樂居之。
GA010n0009_p0333d02║供石齋：海岳居之。
GA010n0009_p0333d03║水月堂：真宰居之。
GA010n0009_p0334a01║美勝堂：寂周居之。
GA010n0009_p0334a02║天機堂：天機居之。
GA010n0009_p0334a03║歸元堂：照宇居之。
GA010n0009_p0334a04║斗室齋：寂汶建。
GA010n0009_p0334a05║圓覺庵：如月建。
GA010n0009_p0334a06║琉璃庵：在茶山後。
GA010n0009_p0334a07║崇德庵：見寬建。
GA010n0009_p0334a08║華嚴庵：性覺建。
GA010n0009_p0334a09║圓隱庵：如元建。
GA010n0009_p0334a10║靈瑞庵：性學建。
GA010n0009_p0334a11║慈音庵：增耀建。
GA010n0009_p0334a12║金剛洞庵：惟至建。
GA010n0009_p0334b01║祇園庵：靈一建。
GA010n0009_p0334b02║極樂庵、博堂庵（「博」，《秦志》作「摶」。）
GA010n0009_p0334b03║竹石居：在八卦石下。
GA010n0009_p0334b04║菩提庵：心徹建。
GA010n0009_p0334b05║寶華庵：明德建。
GA010n0009_p0334b06║華嚴庵：自全建。
GA010n0009_p0334b07║金剛庵：佛虛建。
GA010n0009_p0334b08║定慧庵：名山建。
GA010n0009_p0334b09║雞足庵
GA010n0009_p0334b10║萬松庵：善緣重建。
GA010n0009_p0334b11║翠微庵：如欽、性律創。
GA010n0009_p0334b12║資福庵：寂燈建。
GA010n0009_p0334c01║萬佛庵：梵慧建。
GA010n0009_p0334c02║龍樹庵：海燈建。（「燈」，《秦志》作「澄」。）
GA010n0009_p0334c03║大悲庵：如盈建。
GA010n0009_p0334c04║月印庵：在摩尼洞上。
GA010n0009_p0334c05║雪浪庵：在後海洋畔。
GA010n0009_p0334c06║般若庵：在鸚哥石右。
GA010n0009_p0334c07║融徹庵：融徹創。
GA010n0009_p0334c08║清淨庵：照盛重修。
GA010n0009_p0334c09║雙隱庵：沐冶建。
GA010n0009_p0334c10║寧喜庵：子傑建。
GA010n0009_p0334c11║一草庵：古風建。
GA010n0009_p0334c12║雪雲庵：芳昇建。
GA010n0009_p0335a01║龍興庵：陵漢建。
GA010n0009_p0335a02║上乘庵：法雨寺茶園。
GA010n0009_p0335a03║水濟庵：萬緣建。
GA010n0009_p0335a04║月光庵：廣信建。
GA010n0009_p0335a05║青鼓庵：源學建。
GA010n0009_p0335a06║太平庵：在大智塔西。
GA010n0009_p0335a07║白雲庵：性堅建。
GA010n0009_p0335a08║娑羅庵：真隆建。
GA010n0009_p0335a09║蓮花庵：如定建。
GA010n0009_p0335a10║大覺庵：真良建。
GA010n0009_p0335a11║清籟庵：在金剛窟後。
GA010n0009_p0335a12║林樾庵：海觀建。
GA010n0009_p0335b01║祖音庵：為普賢老祖祠。
GA010n0009_p0335b02║龍泉庵：為圓悟祠。
GA010n0009_p0335b03║迎旭庵：萬宗建。
GA010n0009_p0335b04║法華庵：性實建。
GA010n0009_p0335b05║長壽庵：源濬建。
GA010n0009_p0335b06║樹德堂：智惻重建。
GA010n0009_p0335b07║明淨庵：誠義重修。
GA010n0009_p0335b08║寄餘庵：心明建。
GA010n0009_p0335b09║圓通境庵：靈脈創。
GA010n0009_p0335b10║法善庵：照源建。
GA010n0009_p0335b11║秀蓮庵：在千步沙。
GA010n0009_p0335b12║慧日庵：在千步沙。
GA010n0009_p0335c01║金地庵：在千步沙（乾峯元塔院）。
GA010n0009_p0335c02║海常庵：真曉建。
GA010n0009_p0335c03║善說齋：在慈雲石旁。
GA010n0009_p0335c04║證覺堂：性旋居之。
GA010n0009_p0335c05║枕石居：性樂居之。
GA010n0009_p0335c06║太古堂：海涵居之。
GA010n0009_p0335c07║蘿月堂：寂周居之。
GA010n0009_p0335c08║水天齋：心徹建。
GA010n0009_p0335c09║見空堂：性徹建。
GA010n0009_p0335c10║佑啓堂：在天機堂側（無窮富祠）。
GA010n0009_p0335c11║中法如庵：舊名正法堂。
GA010n0009_p0335c12║方廣庵：如富建。
GA010n0009_p0336a01║觀音庵：海印創。
GA010n0009_p0336a02║湧泉庵：如叢建。
GA010n0009_p0336a03║弘覺庵：海舟建。
GA010n0009_p0336a04║智勝庵：在茶山左，性靈建。
GA010n0009_p0336a05║大休庵：在龍頭山上。
GA010n0009_p0336a06║中峯庵：慧海建。
GA010n0009_p0336a07║至善庵：明空建。
GA010n0009_p0336a08║法華團瓢：實修建。
GA010n0009_p0336a09║東照庵：香雲建。
GA010n0009_p0336a10║平天洞庵：性悟居之。
GA010n0009_p0336a11║芥光庵：普勝建。
GA010n0009_p0336a12║功德林庵：來肩建。
GA010n0009_p0336b01║慈慧庵：性覺建。
GA010n0009_p0336b02║德鄰庵：寂輝建。
GA010n0009_p0336b03║月峯庵：萬慧建。
GA010n0009_p0336b04║象中庵
GA010n0009_p0336b05║瑞雲庵：宗修建。
GA010n0009_p0336b06║大中庵：別峯建。
GA010n0009_p0336b07║南山庵：吼山建。
GA010n0009_p0336b08║海雲庵：岐峯建。
GA010n0009_p0336b09║金陵庵：天鑑重建。
GA010n0009_p0336b10║盤龍庵：真寬建。
GA010n0009_p0336b11║圓信庵：明忠建。
GA010n0009_p0336b12║迴龍庵：明富建。
GA010n0009_p0336c01║萬年庵：敬雲焚修。
GA010n0009_p0336c02║大士庵：雲際、旭映同建。
GA010n0009_p0336c03║楞伽庵：月華創。
GA010n0009_p0336c04║青蓮庵：弘慧建。
GA010n0009_p0336c05║白衣庵：通行建。
GA010n0009_p0336c06║別峯庵：性忠建。
GA010n0009_p0336c07║師子庵：旨庵建。
GA010n0009_p0336c08║堆雲庵：臥容建。
GA010n0009_p0336c09║彈指庵：素彬建。
GA010n0009_p0336c10║福幢庵：即法雨中興塔院。
GA010n0009_p0336c11║指南庵：實參建。
GA010n0009_p0336c12║智定庵：在後東天門上。
GA010n0009_p0337a01║彌勒洞庵：戒明焚修居之。
GA010n0009_p0337a02║永勝庵：祖敬建。
GA010n0009_p0337a03║龍珠庵：心源同徒重建。
GA010n0009_p0337a04║海印庵：在蓮花洋畔。
GA010n0009_p0337a05║大慈庵：在西天門側。
GA010n0009_p0337a06║金剛庵：性汾建。
GA010n0009_p0337b01║瑞勝庵：寂壽同孫等重建。
GA010n0009_p0337b02║六明庵：源泰建。
GA010n0009_p0337b03║聖壽庵：如弘建。
GA010n0009_p0337b04║律堂：賢瑞建。
GA010n0009_p0337b05║桂花庵：廣輪建。
GA010n0009_p0337b06║上方庵：智廣建。
GA010n0009_p0337c01║彌勒室：法雲建。
GA010n0009_p0337c02║離垢庵：本來建。
GA010n0009_p0337c03║福慧庵：源法建。
GA010n0009_p0337c04║淨勝庵：無能建，海文重修。
GA010n0009_p0337c05║上法如庵（舊名易安堂，廢址歸大悲殿管。）
GA010n0009_p0337d01║普陀洛迦新志卷五終
GA010n0009_p0337d02║附錄：觀世音菩薩靈感救護亞洲記
GA010n0009_p0337d03║清光緒庚子，聯軍入北京，外兵各佔區域而守。日本軍隊所轄地段內一廢寺，日軍
GA010n0009_p0337d04║官據寺精舍數間。該寺住持與日軍官過從漸密，遂向某軍官曰：「貴國亦是佛教國。
GA010n0009_p0337d05║本寺有古代傳留之觀音聖像一尊。老僧將去世，中國內亂將作；殺刧積重難返，惡
GA010n0009_p0337d06║魔當道，漸毀佛法。此莊嚴佛像，必難保存。擬請貴國代為供奉，未識可否？」該軍官曰：
GA010n0009_p0338a01║「須請示欽使而後行。」乃請示於駐北京之日本欽使。欽使曰：「可，但須有該僧志願書，
GA010n0009_p0338a02║方可照收。」由是該軍官言於某住持，該住持即書一「奉贈觀音聖像一尊於大日本
GA010n0009_p0338a03║供養」之字據與之。日軍遂派音樂大隊、欽使以下文武百官，步送聖像於塘沽之日
GA010n0009_p0338a04║本兵船。并電致日本，集合全國士紳，迎奉聖像登陸，建一鎮海樓於高麗海峽而供
GA010n0009_p0338a05║養之。迨日俄開戰，俄竭全國之力以攻日本，水陸並進，其勢洶洶。陸則利用西伯利
GA010n0009_p0338a06║亞鐵路，直逼海參威。海則盡驅波羅的海艦隊，繞印度洋而入高麗海峽。在俄國意，
GA010n0009_p0338a07║以為日本區區三島稱霸亞洲，不難一鼓而滅之。日本滅，則中國大好河山自為俄
GA010n0009_p0338a08║屬，世界即無與抗顏者。是以盡驅艦隊，直入高麗海峽。不意是日大霧，日本海軍士
GA010n0009_p0338a09║官均隱於鎮海樓觀音像前後，以伺俄軍之蹤迹。忽一綫清光衝破大霧，俄艦隊盡
GA010n0009_p0338a10║集於前。日軍皆奮勇爭先，一鼓衝至俄艦隊側，即將俄艦全部擊沈。未沈者皆被俘
GA010n0009_p0338a11║虜。從此全日海軍，崇信鎮海樓之觀世音菩薩為亞洲之大慈大悲救世主。此駐漢
GA010n0009_p0338a12║口日本領事瀨川，持照片親證於盧鴻滄居士者。曹亞伯記