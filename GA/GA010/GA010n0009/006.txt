GA010n0009_p0339a01║普陀洛迦新志卷六
GA010n0009_p0339a02║古會稽　陶鏞　鑑定古翁山　王亨彥　輯
GA010n0009_p0339a03║禪德門第六
GA010n0009_p0339a04║海英嶽靈，爰誕開士。德馨行勝，斯號上人。非有大德之住持，奚副高山之仰止？
GA010n0009_p0339a05║茲山則清了南渡，海絕漁舟；懷信西歸，夢通帝座。古鼎之舍利光照，潮音之德
GA010n0009_p0339a06║業芳流。大曉以閃電明心，賢良能呪水愈疾。中贊感魚籃入夢，別庵有龍衛投
GA010n0009_p0339a07║懷。半偈受持，紫柏得死生無礙；三年禪觀，妙峯知淨穢一如。見灴披法服而行，
GA010n0009_p0339a08║相偕蓮侶；嗣銑脫臭囊而去，一句彌陀。薪傳一脈，喜衣鉢之相承；海會四河，慶
GA010n0009_p0339a09║箕裘之克紹。志禪德。
GA010n0009_p0339a10║此門分四：一、普濟住持，二、法雨住持，三、本山出家，四、十方寄寓。
GA010n0009_p0339a11║一、普濟住持（共五十五傳）
GA010n0009_p0339a12║五代梁
GA010n0009_p0340a01║慧鍔日本僧。五代梁貞明二年，從五臺山得觀音像，將還本國；舟觸新螺礁，蓮花當
GA010n0009_p0340a02║洋，舟蔽不前。鍔禱曰：「使我國眾生無緣見佛，當從所向建立精藍？」有頃，舟行，竟止
GA010n0009_p0340a03║潮音洞下。居民張氏目覩斯異，亟舍所居雙峯山，築庵奉之，呼為不肯去觀音院。
GA010n0009_p0340a04║斯為普陀開創奉佛之始，故鍔為開山第一代。清通旭贊其像曰：「親從五臺來，欲
GA010n0009_p0340a05║向日本去。普門名號徧十方，何必繪像圖歸計？忽然舟不行，菩薩應無住。聽其止
GA010n0009_p0340a06║而休，此貨已成滯。一山名勝待師開，天下羣瞻兩足地。」（《裘志．古蹟門》；《秦》、《許》二志〈靈異〉）
GA010n0009_p0340a07║宋
GA010n0009_p0340a08║真歇名清了（「清」一作「青」），蜀之雍氏子。生有慧根，眉目疎秀，神宇靜深。見佛則欣戀不捨。年
GA010n0009_p0340a09║十一，依聖果寺俊僧受業。又七歲，試《法華經》得度。具戒聽講，玄解經論。以為言說
GA010n0009_p0340a10║終非究竟。出峽抵沔漢，扣丹霞淳和尚。淳問：「如何是空劫時自己？」歇擬對，淳掌之，
GA010n0009_p0340a11║遂契旨。翌日淳上堂曰：「日照孤峯翠，月臨溪水寒。祖師玄妙訣，莫向寸心安。」歇趨
GA010n0009_p0340a12║進曰：「今日瞞某甲不得也。」曰：「試舉看。」歇良久。淳曰：「將謂爾瞥地。」歇便出。輒北遊五
GA010n0009_p0341a01║臺、京汴，南抵儀徵，謁長蘆祖照。紹興元年辛亥，自長蘆南遊，浮海至普陀，結庵山
GA010n0009_p0341a02║椒，扁曰「海岸孤絕處」。禪林英秀多依之，郡請於朝，易律為禪。時海山七百餘家俱
GA010n0009_p0341a03║業漁，一聞教音，俱棄舟去，日活千萬億命。後主國清、雪峯、育王、龍翔、興慶、雙徑。凡
GA010n0009_p0341a04║七處說法，五承紫泥之詔。得度弟子四百，嗣法者三十餘人。有《語錄》二集若干卷
GA010n0009_p0341a05║行世。塔在無畏石。普陀禪宗自歇始，為開宗第一代。由是飛錫此山者，皆具曹溪
GA010n0009_p0341a06║正法眼藏。（舊志；《大德志》）
GA010n0009_p0341a07║按：宏宗、闡戒，二者為佛門大綱。悟道為禪，守道為戒。學佛者不由持戒而欲得
GA010n0009_p0341a08║定慧，亦猶吾儒舍身體力行而欲得薪傳。若戒不清淨，則禪何由悟？故宏法者，
GA010n0009_p0341a09║持戒與參禪並重。明釋傳燈輯《天台方外志》，於「僧德門」分：〈聖僧考〉，如宋德韶、濟
GA010n0009_p0341a10║顛諸人是；〈祖師考〉，如龍樹尊者、智者大師諸人是；〈高僧考〉，「教」，則有慧命、真清諸
GA010n0009_p0341a11║人；「禪」，則有遺則、真歇諸人；「蓮」，則有南嶽、智者諸大師。普陀以真歇為開宗第一
GA010n0009_p0341a12║代，其為禪宗乎？然真歇嘗謂：「淨土一法，直接上上根器，傍引中下之流。」又謂：「乃
GA010n0009_p0342a01║佛乃祖，在教在禪，皆修淨土，同歸一源。」知其禪淨雙修，即漸即頓；與高語明心
GA010n0009_p0342a02║見性、超凡入聖、不務事修以期實證者，實天淵懸殊也。
GA010n0009_p0342a03║自得名慧暉，會稽張氏子。自少得度於澄照寺道凝。年二十，孤錫雲遊。見長蘆真歇，
GA010n0009_p0342a04║以為有所證於閃電機下，竟南歸。後謁天童宏智覺，徹法源底，許為室中真子。紹
GA010n0009_p0342a05║興丁巳，開法普陀。徙萬壽及吉祥、雪竇。淳熙三年，勅主淨慈。上堂：「朔風凜凜掃寒
GA010n0009_p0342a06║林，落葉歸根露赤心；萬派朝宗船到岸，六窗虛映芥投鍼。本成現，莫他尋，性地閒
GA010n0009_p0342a07║閒耀古今；戶外凍消春色動，四山渾作木龍吟。」又云：「谷之神，樞之要。裏許旁參，囘
GA010n0009_p0342a08║途得妙。雲雖動而常閒，月雖晦而彌照。賓主交參，正偏兼到。十洲春盡花凋殘，珊
GA010n0009_p0342a09║瑚樹林日杲杲。」又嘗舉風旛話，乃曰：「風旛動處著得箇眼，即是上座；風旛動處失
GA010n0009_p0342a10║卻箇眼，即是風旛。其或未然，不是風旛不是心，衲僧徒自強錐鍼；巖房雨過昏烟
GA010n0009_p0342a11║淨，臥聽涼風生竹林。」七年秋，退歸雪竇。十年冬十一月二十九日，中夜沐浴而逝，
GA010n0009_p0342a12║塔於明覺之左。於是普陀風範與天童並峙。（舊志；《高僧傳》四集）
GA010n0009_p0343a01║按：舊志自得後，有繼以、弁至、大繼、恩求、雪屋、垣堂、蘧庵、還庵、鑑庵、小庵十人，均
GA010n0009_p0343a02║不詳其事實。茲將其名列于住持表內。凡後之無事實者，概歸住持表內，俱不
GA010n0009_p0343a03║另錄。
GA010n0009_p0343a04║閒雲名德韶，佛照光嗣也。嘉定間，來主是山。言於朝，賜錢萬緡，修飾殿宇。殿成，御書
GA010n0009_p0343a05║「圓通寶殿」及「大士橋」以賜，韶創龍章閣藏焉。（舊志）
GA010n0009_p0343a06║大川名普濟，明州奉化張氏子。淳熙十六年，無用淨全禪師（大慧宗杲嗣）開法狼山，移錫
GA010n0009_p0343a07║蘇之承天、宣城廣教、建業保寧。適天童虛席，迎全主之。濟首謁全，全舉：「有句無句，
GA010n0009_p0343a08║如藤倚樹。」濟云：「斬釘截鐵。」全云：「溈山呵呵大笑聻。」濟云：「寸釘寸木。」全深契之。又往
GA010n0009_p0343a09║越之能仁，見浙翁琰（浙翁名如琰，台州周氏子，主臨安徑山）。參隨久，及琰移鍾阜，拉濟偕行。又被旨
GA010n0009_p0343a10║移天童，職濟知藏。嘉定十年三月，妙勝虛席，濟應其請。瓣香為浙翁，記所證也。元
GA010n0009_p0343a11║初，為靈隱住持，嘗題〈世尊出山相〉：龍章鳳質出王宮　肘露衣穿下雪峯智願必空
GA010n0009_p0343a12║諸有界　不知諸有幾時空取道原《傳燈錄》，楊、李等《續錄》，芟繁就𥳑，總彙成書，名曰
GA010n0009_p0344a01║《五燈會元》，賜入大藏，清著錄《四庫全書》中。（舊志；張立廉〈寶積錄序〉；徐增《靈隱寺志》；《鄞縣志》；《天童續志》）
GA010n0009_p0344a02║夢窗名嗣清，山陰于氏子。肄業郡之天章。上堂：「德山入門便棒，臨濟入門便喝。逼龜
GA010n0009_p0344a03║成兆，終不能靈。寶陀者裏，寂然不動，感而遂通，馬無千里漫追風。」（舊志）
GA010n0009_p0344a04║元
GA010n0009_p0344a05║玠禪師氏族法系俱無考。明宋濂撰〈淨慈孤峯德公塔銘〉云：「孤峯，族姓朱，世家明之
GA010n0009_p0344a06║昌國。父有成，母黃氏。父與補怛洛迦僧玠公交。玠聞雞聲入道，凡說法必鼓翅為
GA010n0009_p0344a07║鷄號。玠亡已久，黃夢玠來託宿，覺而有娠，歷十四月而生。」據此，孤峯即玠後身也。
GA010n0009_p0344a08║（舊志）
GA010n0009_p0344a09║按宋濂所撰〈孤峯德公塔銘〉云：「孤峯之父，與普陀玠禪師善。及玠亡已久，其母
GA010n0009_p0344a10║夢玠來求寄宿，遂有娠，歷十四月方生。至明洪武五年圓寂，壽七十九歲。」則孤
GA010n0009_p0344a11║峯生時，乃元世祖三十一年。若依宋統全亡之己卯起，方稱元統，則為世祖十
GA010n0009_p0344a12║六年。而玠之亡，當又在前。向來山志及列祖錄，皆載于明初大千之後，失考之
GA010n0009_p0345a01║甚。
GA010n0009_p0345a02║東巖名淨日，南康都昌廖氏子。幼喜誦佛書，解大義，常食蔬果以自持。年十五出家。
GA010n0009_p0345a03║明年祝髮於廬山香林，為天童西巖了惠法嗣。宋景定間，主圓通。咸淳間，兼領東
GA010n0009_p0345a04║林。元至元十二年，主育王。大德四年，主天童。時年已八十矣。行峻潔以完，遐邇嚮
GA010n0009_p0345a05║慕。越八年，為至大元年，將示寂，書韻語以示其徒曰：「天為蓋兮地為函，吾奚為兮
GA010n0009_p0345a06║塔與庵？灰吾骨兮山阿，言已矢兮勿鑱。」越三日，沐浴端坐而逝，年八十八。塔於天
GA010n0009_p0345a07║童西巖。平石如砥為其嗣法弟子。（《鄞縣志》引袁桷撰塔銘；德介《天童寺志》及《續志》）
GA010n0009_p0345a08║如智嘗與王積翁二奉璽書，通好日本，咸以中途有阻而還。至元十四年，捐衣鉢餘
GA010n0009_p0345a09║資，於沈家門側建接待寺，以便往來者之宿頓。（舊志；《大德昌國志》；《定海廳志》；《元史》）
GA010n0009_p0345a10║東洲永與元叟端、虛谷陵、東嶼海、晦機熙、竹閣真為莫逆交。（《靈隱寺志》）
GA010n0009_p0345a11║按：元叟為元初僧，東洲既與之交，應亦為同時僧侶。而舊志屬於宋代，蓋以一
GA010n0009_p0345a12║人歷兩朝耳。舊志又注云：「松源岳下石林鞏嗣。」考松源名崇岳，宋隆興時人。生
GA010n0009_p0346a01║於處州龍泉之松源吳氏，因以自號，見陸游塔銘。石林住淨慈寺，元叟至，處以
GA010n0009_p0346a02║記室。見《靈隱寺志》。
GA010n0009_p0346a03║一山寧道行素高。大德三年，奉詔出使日本，成先帝惇好息民之意。一山齎詔往，而
GA010n0009_p0346a04║日本不至。（《定海廳志》）
GA010n0009_p0346a05║如律大德間，修聖像。同如智上玉質瑞相留供大內；賜田二十頃，命翰林院劉賡為
GA010n0009_p0346a06║文，勒石記之。（舊志：劉賡〈寶陀寺記〉）
GA010n0009_p0346a07║孚中名懷信，明州奉化姜姓子。父某，為某縣校官。母劉氏，夢拾吞大星而孕。稍長，受
GA010n0009_p0346a08║三經於戴表元。年十五離家，從法華院僧子思，執童子役。已而祝髮為大僧，受具
GA010n0009_p0346a09║戒於鄞五臺寺。聞延慶半巖全公宏三觀十乘之旨，與遊。久之，歎曰：「教相繁多，浩
GA010n0009_p0346a10║如煙海。若欲窮之，徒自困耳。」往參天童景德禪寺竺西坦公，大徹玄旨，就維那之
GA010n0009_p0346a11║職。坦入滅，雲外岫繼席，命司藏鑰，文彩漸著。泰定丙寅，行宣政院請住明之觀音
GA010n0009_p0346a12║寺。天曆己巳，遷住普陀。不以位望之崇，效他山飾車輿，盛徒御以炫人。自持一鉢，
GA010n0009_p0347a01║丐食吳楚間。鎮南王具香花迎至府中，虛心問道。宣讓王亦遣使奉栴檀香、紫伽
GA010n0009_p0347a02║黎衣，請示法要。信隨性質而導之。姑蘇產奇石，信購善工，造多寶佛塔上三層（即太
GA010n0009_p0347a03║子塔），載歸普陀，俾信心者禮焉。駙馬都尉高麗王繹而吉尼、丞相撒敦，以信行上聞，
GA010n0009_p0347a04║賜號「廣慧妙悟智寶宏教禪師」，及金襴法衣。居普陀十四載，後主金陵龍翔寺。當
GA010n0009_p0347a05║明兵下金陵，僧徒散處，信宴坐，目不四顧，執兵者，皆擲杖而拜。太祖嘗親幸聽法，
GA010n0009_p0347a06║改龍翔為大天界寺。信賦性沖澹，歡溢眉宇。日默誦《法華經》七卷，雖流金折膠不
GA010n0009_p0347a07║為間。臨終前一日，太祖在江陰夢見信，問曰：「師來何為？」曰：「將西歸，告別耳。」還聞遷
GA010n0009_p0347a08║化，與夢符。詔出金幣助其喪。舉龕之夕，太祖親致奠，寵榮之加，無與並者。塔遺骨
GA010n0009_p0347a09║於金陵牛首山，分瘞髮爪於天童。有《五會語錄》行世。法嗣雙林、致凱等十有九人。
GA010n0009_p0347a10║（舊志：宋濂撰塔銘；德介《天童寺志》；《鄞縣志》）
GA010n0009_p0347a11║古鼎名祖銘，奉化應氏子。初從金峨寺僧橫山錫薙染，學出世法，年纔十八。元叟端
GA010n0009_p0347a12║住靈隱，銘往參。一日入室，叩黃龍見慈明因緣。端詰曰：「即如趙州道：『臺山婆子，被
GA010n0009_p0348a01║我勘破。』慈明笑曰：『是罵耶？』你且道二老漢用處，是同是別？」銘曰：「一對無孔鐵鎚。」端
GA010n0009_p0348a02║曰：「黃龍直下悟去又如何？」銘曰：「也是病眼見空華。」端曰：「不是不是。」銘擬進語，端便
GA010n0009_p0348a03║喝，銘當下廓然，即命居記室。自是聲譽頓發，與夢堂噩、楚石琦並稱諸方之崢嶸
GA010n0009_p0348a04║者。後居鄞東湖青山寺，建鍾秀閣。劉仁本題其書樓云：青山湖上老僧居　百尺危
GA010n0009_p0348a05║樓萬卷書架插牙籤朝旭上　香消古鼎夜窗虛闌干竹色浮蝌蚪　枕簟芸香落蠹
GA010n0009_p0348a06║魚近憶校讎人未遠　雨花零亂獨躊躇至正七年丁亥，住徑山，賜號「慧性文敏宏
GA010n0009_p0348a07║覺普濟禪師」。十八年戊戌，將遷寂，書偈曰：「生死純真，太虛純滿。七十九年，搖籃繩
GA010n0009_p0348a08║斷。」擲筆而逝。茶毘，舌根數珠皆不壞，舍利無算。於徑山、隆教、寶陀，皆建塔焉。銘，洞
GA010n0009_p0348a09║徹玄微，踔厲縱橫；袁桷、黃溍、虞集、歐陽玄皆稱慕之。危素為撰塔銘。有《四會語錄》，
GA010n0009_p0348a10║宋濂為作序贊。著有〈冷泉聽猿賦〉，洋洋五百餘言，詳載《續修雲林志》。鄞萬壽寺住
GA010n0009_p0348a11║持天淵、靈隱住持可純，皆其入室弟子。天淵，名清濬，銘寂後，亦主青山。明洪武四
GA010n0009_p0348a12║年召見，勞問甚至。（舊志；《鄞縣志》；《靈隱寺志》；《雲林寺續志》；明林時對〈重興金峨寺記〉）
GA010n0009_p0349a01║按：夢堂，名曇噩，慈谿王氏子，世儒業。生而洞爽，幼通經史，祝髮東皋寺。文章古
GA010n0009_p0349a02║潔，士大夫尊禮之。明洪武四年，詔通三藏高僧，問鬼神情狀。師與楚石琦、行中
GA010n0009_p0349a03║仁等應召至。館於天界寺，著書上奏。六年歸寂，壽八十有九。未出家前，嘗學文
GA010n0009_p0349a04║於金華胡翰。其後烏斯道讀書東皋，又從噩學文。著有《梁唐宋高僧傳》。楚石，名
GA010n0009_p0349a05║梵琦，象山人。襁褓中，有神僧摩其頂曰：「此佛日也。」因名之為曇曜。元泰定中，住
GA010n0009_p0349a06║海寧福臻院。明初徵至京建法會，親承顧問，賜衣鉢。著有《北遊》、《鳳山》、《西齋》等集
GA010n0009_p0349a07║及《六會語錄》。卒，宋濂撰塔銘。以上俱見《象山志》。錄之，益見古鼎之為名山龍象
GA010n0009_p0349a08║矣。
GA010n0009_p0349a09║大千名慧照，永嘉麻氏子。年十五，往依縣之瑞光院了定（即照從兄）。長老良公知為法器，
GA010n0009_p0349a10║即薙落為弟子。踰年，稟持犯於處之天寧。首謁晦機熙（晦機名元熙，豫章唐氏子。）於杭之淨慈，
GA010n0009_p0349a11║未契圓證。一日閱《真淨語》，至「頭陀石擲筆峯」處，默識懸解，汗流浹背。時東嶼海，以
GA010n0009_p0349a12║石林鞏逝世，提倡蘇之薦嚴；照杖錫往謁。東嶼知其有夙悟，遂留執侍左右。後主
GA010n0009_p0350a01║藏室於郡之萬壽，復應杭之淨慈、溫之江心分座之招。天曆戊辰，出世樂清之明
GA010n0009_p0350a02║慶。集眾誨曰：「佛法欲得現前，莫存知解。縛禪看教未免皆為障礙；何如一物不立
GA010n0009_p0350a03║而起居自在乎？德山之棒、臨濟之喝，亦有甚不得已爾。」聞者悅懌而去。至正十五
GA010n0009_p0350a04║年乙未，遷主普陀。先是，寺以構訟而廢。照以訟興在乎辨難太迫；處之以寬柔，絕
GA010n0009_p0350a05║勿與校。且曰：「我佛得無諍三昧，所以超出羣品。我為佛子，可不遵其教耶？」眾皆服
GA010n0009_p0350a06║化。未幾，遷主育王。憫大法陵夷，孜孜誘掖，不遺餘力。嘗垂三關語，以驗參學。一曰：
GA010n0009_p0350a07║「山中猛虎以肉為命，何以不食其子？」二曰：「虛空無向背，何以有南北東西？」三曰：「飲
GA010n0009_p0350a08║乳等四大海水，積骨如毘富羅山，何者是汝最初父母？」此三關最為峻切，鮮有契
GA010n0009_p0350a09║其機者。居九年，退於妙喜泉上，築室曰「夢庵」，因自號夢世叟。掩關獨處，凝塵滿席
GA010n0009_p0350a10║不顧也。洪武癸丑十月，書偈化滅。僧臘七十，世壽八十五。塔於夢庵之後。有《語錄》
GA010n0009_p0350a11║若干卷行世。（舊志：宋濂撰塔銘）
GA010n0009_p0350a12║明
GA010n0009_p0351a01║大基名行丕，鄞人。早得法於左庵良公，掌天童內記。宗說兼通，行解相應，蔚為時之
GA010n0009_p0351a02║名僧。元至正二十四年，江浙行省丞相康里公，領宣政院事，選丕主天童佛隴寺。
GA010n0009_p0351a03║洪武初，由佛隴來主普陀，匡眾說法，恢復產業。建清淨境亭於寶陀寺之南嶺上。
GA010n0009_p0351a04║（舊志：宋濂〈佛隴寺記〉、〈清淨境亭銘〉；德介《天童寺志》）
GA010n0009_p0351a05║祖芳名道聯，鄞陸氏子。年十四，禮崑山薦嚴得度。稟戒於鄞之五臺。後出世台之廣
GA010n0009_p0351a06║孝，遷紫籜及麻峪景山、明之普陀、越之能仁，末主淨慈。其主普陀也，人比之為宋
GA010n0009_p0351a07║真歇、元孚中。蜀王賜衲衣鉢盂。永樂丙戌，徵為釋教總裁。有《拙逸語錄》行世。（舊志）
GA010n0009_p0351a08║淡齋正德十年住持。其徒大揚州、小揚州，募緣留都十載，鑄鐵瓦二萬、鐵甎一萬，構
GA010n0009_p0351a09║殿潮音洞。（舊志）
GA010n0009_p0351a10║普賢名道誠，徽州人，以戒德聞。歷遊名山，至普陀，師淡齋，參禮甚眾。年七十有三，預
GA010n0009_p0351a11║報示寂，有偈云：普賢普賢　苦行心堅即心是佛　西方目前清十二世孫通旭題其
GA010n0009_p0351a12║像曰：猗歟我祖　祥發梅岑廣修萬行　名實相應謂是華嚴長子　卻來補洛中興謂
GA010n0009_p0352a01║是普眼莫覰　狼藉滿地兒孫燈輝古鼎　棒喝雷鳴臨行一句　耀古騰今千流萬派
GA010n0009_p0352a02║皆歸海　爍破乾坤月一輪塔在龍灣。（舊志）
GA010n0009_p0352a03║本空名圓獻，餘姚人。嘉靖間，卓錫普陀。精修戒定，悟空五蘊，遐邇嚮化。適遭倭變，朋
GA010n0009_p0352a04║徒西竄，遄歸姚江玉皇殿，聚徒熏修。隆慶間，總督劉公迎囘山中，避居西天門之
GA010n0009_p0352a05║圓通庵。焚修益虔，講誦不倦。遠近聞風者，莫不奉為金仙，尸之祝之。塔在西天門
GA010n0009_p0352a06║左。（舊志：照機〈重修宗譜序〉）
GA010n0009_p0352a07║無瑕名明通，本空獻徒。修德勵行，壽登百齡。受徒十人，皆英賢鉅略，增重名山。奇峯
GA010n0009_p0352a08║尤其傑出者，別為《傳》。塔在達摩峯下。（通旭〈百歲老祖宗譜序〉）
GA010n0009_p0352a09║真松嘉靖間，來自五臺龍樹寺。禮部下郡縣給札住持。修復寶陀寺，大倡宗風，復興
GA010n0009_p0352a10║勝果。（舊志：汪鏜〈重修寺記〉）
GA010n0009_p0352a11║一乘名真表，翁洲人。年十二入山祝髮，師明增。及壯，誓志興復，重創殿宇，如天王殿、
GA010n0009_p0352a12║雲會堂等。萬曆六年為住持。十四年，敕頒《藏經》到山，并賜金環紫袈裟。詣闕謝恩，
GA010n0009_p0353a01║賜延壽寺茶飯香金五十兩、緇衣禪帽各一件而還。性剛直，有戒行。敬禮十方賢
GA010n0009_p0353a02║衲，結庵五十三處，以故名僧皆歸之。大智至山，創建叢林，得表贊揚之力為多。塔
GA010n0009_p0353a03║在千步沙西資庵前。（舊志：魯王〈普陀碑記〉）
GA010n0009_p0353a04║聊城傅光宅贈詩：海山深處有高僧　妙法曾參第一乘方寸自能清似水　浮雲底
GA010n0009_p0353a05║事愛還憎
GA010n0009_p0353a06║雲峯名真宰，仁和人。萬曆間，寺燬於火，同寂庵竭力興建。萬曆二十六年為住持。（舊志：
GA010n0009_p0353a07║屠隆〈普陀寺募緣疏〉）
GA010n0009_p0353a08║寂庵名如迥，蘭谿人，投真學為師。長受戒於金山和尚、聽法於萬松法師。歸山閱藏
GA010n0009_p0353a09║諷《華嚴》者，十有三載。萬曆二十九年三月，因真宰沒於京，眾舉於郡邑為住持。值
GA010n0009_p0353a10║敕造，內使絡繹，朝夕拮据公務。三十二年冬，退居東堂。踰年夏，督造至，復授為住
GA010n0009_p0353a11║持，居東方丈，鼎新山寺。三十五年春，賜紫袈裟一襲。九月二十五日，進謝恩表。十
GA010n0009_p0353a12║月十五日，欽命賜紫，并給禮部札，付授僧錄司右善世而還。周應賓賦詩為贈。塔
GA010n0009_p0354a01║在梅岑庵之左。（舊志）
GA010n0009_p0354a02║普光名真遇，翁洲人，性質樸。值如迥讓住持，眾以其誠，遂共推之。屠玉衡贈詩云：優
GA010n0009_p0354a03║曇花發定中香　衣裏明珠是密藏黃葉止啼都不著　悟來本地好風光（舊志）
GA010n0009_p0354a04║奇峯名真才，秀水人。髫年入道，受法於無瑕老人。賦性溫雅，才德兼備。為堂頭首領，
GA010n0009_p0354a05║善調大眾。吏部蔣公贈額曰「叢林調御」。名聞廣著，司府給冠帶為東方丈住持。姜
GA010n0009_p0354a06║應麟〈都諫題像贊〉云：謂像真耶　本來是空謂像假耶　儼乎其容既文既慧　允穆允
GA010n0009_p0354a07║恭住持方丈　紫衣是榮晚年精爽　詩詞益工澄心而坐　瞑目而終合山大德　罔不
GA010n0009_p0354a08║信從故咸禮其像而尊敬之曰：「者老和尚，海上奇峯。」塔在龍灣。（舊志）
GA010n0009_p0354a09║遜吾名如讓，嚴州人。敕建寺宇，往返京都，不辭勞苦。萬曆三十七年，奉禮部札，授僧
GA010n0009_p0354a10║錄司右闡教，協理寺事。三十八年告竣，復命賜紫衣一襲。臨海王立程贈詩，有「開
GA010n0009_p0354a11║山初出定，狎海久忘機」之句。（舊志）
GA010n0009_p0354a12║三藏名真經，翁洲人。秉性沈默，舉措無苟。督造張公隨以師禮事之。萬曆三十九年，
GA010n0009_p0355a01║眾推舉為住持。（舊志）
GA010n0009_p0355a02║萬容名如欽，鄞人。為寺監寺，心意巧妙。時遇敕建殿宇，經畫合宜，殫力忘倦。寺成，辭
GA010n0009_p0355a03║事習靜。眾服其功，推舉住持。（舊志）
GA010n0009_p0355a04║昱光名如曜，定海人。智勇才略，時莫能及。刺血書經，上書闕廷，請敕建寺宇。上賜帑
GA010n0009_p0355a05║金、御製碑文、金襴紫袈裟，悉遜之。萬曆四十年為住持。永平王渾然，有《秋日送昱
GA010n0009_p0355a06║光還南海》詩。塔在白象庵左。（舊志：陳繼儒〈妙莊嚴路記〉）
GA010n0009_p0355a07║朗徹名性珠，天啓、崇禎間人，昱光徒。苦行能文，修妙莊嚴路，綿亙五里，閱四載而成。
GA010n0009_p0355a08║著有《剖璞語集》行世。（舊志：董其昌〈修路記〉）
GA010n0009_p0355a09║文玉名寂美，鄞人。戒行端嚴，日課《法華》。前後住持十三年，一山推重焉。（舊志）
GA010n0009_p0355a10║清
GA010n0009_p0355a11║貫介名照中。順治初，海氛未靖，羣議遷僧。中白當事，力求止之，眾得安堵。（舊志引《白華小志》）
GA010n0009_p0355a12║道衡名普周，崇明人。康熙二十五年住持。建上廚房三間。（舊志〈禪德〉：孫文成〈法華樓記〉）
GA010n0009_p0356a01║公闇名通亮，定海人。天機堂僧天機孫。堂廢，亮重建之。時值內徙，十餘年，亮居此山，
GA010n0009_p0356a02║麋鹿為羣，宴然自得。後復為寺住持。總戎黃大來每推重焉。（舊志〈梵剎．天機堂〉下）
GA010n0009_p0356a03║通元名照機，鄞人。明萬曆間，栴檀庵僧如方四世孫。幼慧而寂，不喜經心塵務。年十
GA010n0009_p0356a04║七，從師卓錫於普陀之栴檀庵。戒修嚴邃，行業精勤，遠近嚮往之。康熙初，僧俗內
GA010n0009_p0356a05║徙，自普陀至慈谿，建復壽峯先覺寺。（《慈谿縣志》：壽峯寺，宋開慶元年，僧拙庵建，名先覺寺。康熙十一年，僧照機自普陀居此，漸
GA010n0009_p0356a06║復舊觀。二十六年重建，仍署曰「先覺」。四十二年，僧珂月奏請，御書「壽峯」額賜之。是壽峯先覺，實一寺也。）婁縣周志伊贈詩，有「自言舊
GA010n0009_p0356a07║院今無主，不道東林可少公」之句。及海禁弛，還普陀。二十七年，為普陀統轄住持，
GA010n0009_p0356a08║銳志興建。至年八十餘，退居栴檀。調琴以適性，歌詩以醒世，天然一完人也。著有
GA010n0009_p0356a09║《詩集》及《宗譜》。其支屬在本山者，如通旭之中興普陀；散居者，如大曉之重興常州
GA010n0009_p0356a10║天寧寺、鎮江金山寺，皆有聲。塔在栴檀庵後山。（舊志〈精藍．栴檀庵〉、范煒〈珂月傳〉及〈詩序〉與〈重建先覺寺記〉；採訪）
GA010n0009_p0356a11║潮音名通旭，號旵霞，為天童密祖四世法裔、松江華亭俞氏子，祖籍新安。童時遇食，
GA010n0009_p0356a12║每以手擊木作梆聲。里人詢之，曰：「吾集眾以會食耳。」父母驗其非凡，乃送歸普陀，
GA010n0009_p0357a01║薙染於栴檀林。稟具戒於白龍慧鏡。徧參海內名席，隨侍嘯堂、寒泉二老，悉入堂
GA010n0009_p0357a02║奧，當機不讓。旋受天台萬年無礙徹老人囑，始開法於慈谿壽峯、姚江聖壽。康熙
GA010n0009_p0357a03║二十九年庚午，海禁既弛，帝駕南巡，特賜普陀白金千兩，重興佛殿。時任事者難
GA010n0009_p0357a04║其人。旭以省祖來山；定海總兵藍理，自雲中移鎮，為國進香，慨無主席。合山緇素，
GA010n0009_p0357a05║競以旭對。理一見奇之，即請主普濟。山前忽有五鹿拱立，若聽法狀。大眾異之，為
GA010n0009_p0357a06║法運之祥。理交賜金，請上堂云：「二十年前，要津把斷，不通凡聖。所以紺宇華宮，化
GA010n0009_p0357a07║作頹垣廢址；蓮臺獅座，鞠為茂草荒榛。聖僧打失鼻孔，金剛碎作微塵。彌勒開張
GA010n0009_p0357a08║大口，笑他廿四圓通，全沒巴鼻。惟有烏芻瑟摩，卻較些子，倒騎佛殿，走出山門。二
GA010n0009_p0357a09║十年後，八字打開。直得青蓮呈瑞，古柏重榮。於百草頭上，現瓊樓玉殿。革故鼎新，
GA010n0009_p0357a10║光揚佛日。且道承誰恩力？寰中天子頒綸敕，閫外將軍有佛心。」圓通大殿升梁，上
GA010n0009_p0357a11║堂云：「建大功、立大業，當知乘願再來。展大機、發大用，須具通天作略。普陀山寺，屢
GA010n0009_p0357a12║朝敕賜，昭列祖之休光；盛世恩榮，荷人天之共懌。謾謂滄桑變異，聿然輪奐如期。
GA010n0009_p0358a01║聖主恩隆，賜帑金而興建；人臣願洽，捐囊橐以欽從。續燄聯燈，更藉名山龍象輩；
GA010n0009_p0358a02║擎天駕海，還憑福地棟梁材。若非繩墨芳規，曷作古今榜樣？有時轉功就位，有時
GA010n0009_p0358a03║借位明功，有時功位齊彰。今則九仞之功既竣，三多之祝恆申。祇如萬人頭上特
GA010n0009_p0358a04║尊一句，又作麼生？端居自在雲霄上，誰不傾心仰面看？」大士誕辰說戒，上堂云：「日
GA010n0009_p0358a05║日香花夜夜燈，春山潑黛雨還晴；戒珠朗潤人人得，便是觀音今日生。」結制，上堂
GA010n0009_p0358a06║云：「鳳不知美，梟不知惡。時至理彰，無勞穿鑿。莫莫，祥麟祇有一隻角。」解七晚參云：
GA010n0009_p0358a07║「七日前，即心即佛也是，非心非佛也是。七日後，即心即佛也不是，非心非佛也不
GA010n0009_p0358a08║是。何以不經一事，不長一智？」欽差喇嘛到山，示眾云：「趙州不下禪牀，東林不過虎
GA010n0009_p0358a09║溪，風高千古。昨日命使來山，為甚麼長老走出山門？老僧為人無意致，世情隨順
GA010n0009_p0358a10║是菩提。」中秋應祖印之請，示眾云：「寒山曾有言，吾心如秋月。普陀今指出，卻值箇
GA010n0009_p0358a11║時節。山谷重相招，木穉香更徹。如得者箇時節，古今不離當念；自他不隔毫端，便
GA010n0009_p0358a12║知晦堂老漢落處。亦知普陀不起於座，已赴來機。無庸腕力，高提祖印。其或未然，
GA010n0009_p0359a01║山僧重為下箇註腳。」以拂子作圓相云：「一月普現一切水，一切水月一月攝。嘗謂
GA010n0009_p0359a02║大法之壞，不在四眾，而在狂禪。多遊族姓，修飾竿牘，務為求名，而中茫焉無所了，
GA010n0009_p0359a03║吾之所不敢出也。」其為人體弱，性恬退，恂恂若訥。同學輩喜與之交，而敬畏之。凡
GA010n0009_p0359a04║所經營，必使堅固垂久。十稔之內，百廢俱興。近革八十餘年之陋習，遠紹四十二
GA010n0009_p0359a05║祖之芳猷。德業聞望，煥然中興。弘機偉辯，視眾如己。類元之孚中信。而住院遭時，
GA010n0009_p0359a06║亦若合符節。建息耒院於金剛窟，謝事後，即寄息於此。康熙三十七年戊寅冬寂，
GA010n0009_p0359a07║世壽五十，僧臘三十四。塔在息耒院外。衣鉢塔在普賢塔後。有《語錄》、《隨錄》、《普陀列
GA010n0009_p0359a08║祖錄》、《百歲老祖宗譜》等書行世。法嗣明怘、明果、心明，別有傳。其辦理欽工之有功
GA010n0009_p0359a09║者，為監寺通玄，號靈一，古堇人。領眾辦事，不避險難。後投老於善慶堂，屏絕外緣。
GA010n0009_p0359a10║有「身雖未到華臺上，先送心歸極樂天」之句。知事心慧善知眾務，人多推之。副寺
GA010n0009_p0359a11║廣信慈和悅眾，取與分明。當時嘉其敦素，以為有古寶壽風。（《裘志．法統．梵剎．精藍》，范煒〈珂月傳〉，王鴻緒
GA010n0009_p0359a12║《中興普濟寺記》，釋本晝〈潮音塔銘〉《雍正寧波府志》）
GA010n0009_p0360a01║按《裘志》於〈古心傳〉云：「康熙戊寅冬，旭公示寂。」本晝塔銘亦云：「戊寅冬十一月，示
GA010n0009_p0360a02║微疾辭眾。」則其寂於是年無疑。惜《裘志》漏載於本傳。而《雍正府志》則云：「康熙三
GA010n0009_p0360a03║十八年，聖駕再巡，復頒賜帑金千兩。旭謝恩至杭，蒙賜御書寺額、『方丈』、『潮音洞』
GA010n0009_p0360a04║等額，寵賚稠疊。」此係其徒古心事，訛作潮音者。府志「旭」字，當作「怘」字。
GA010n0009_p0360a05║古心名明怘，松江上海陸氏子。首謁金壇兀庵，發明心要。得法於普陀潮音。康熙三
GA010n0009_p0360a06║十七年戊寅冬，潮音示寂，總戎藍理暨合山耆宿，請怘繼席。上堂云：「大道絕中邊，
GA010n0009_p0360a07║了無去來之迹。至真離向背，那有僧俗之分？」所以藍大護法不忘靈山付囑，輔我
GA010n0009_p0360a08║先師。轉大法輪於瓦礫場中，土塊皆作獅子吼；建寶王剎於荊榛叢裏，樗材盡作
GA010n0009_p0360a09║栴檀香。十年以來，百廢俱興。四海英賢，悉皆有賴。不幸先師歸寂，眾舉繼主此席。
GA010n0009_p0360a10║怘上座，到者裏，事不獲已，祇得脫珍御服，披垢膩衣，和光同塵，灰頭土面。雖然如
GA010n0009_p0360a11║是，凡所施為，但遵舊則。何故聻？不見道：「三年無改於父之道可謂孝矣？」踰年三月，
GA010n0009_p0360a12║翠華南巡。怘至武林，迎駕請額，御書「普濟禪寺」額、「皓月禪心」四字，并賜帑金。囘山
GA010n0009_p0361a01║率眾謝恩，上堂：「舉天童忞祖道，靈山密旨，千聖同宣；少室真宗，萬靈共證。其奈依
GA010n0009_p0361a02║稀越國者多，彷彿揚州者眾。正如入京朝帝主，纔到潼關即便歸。所以不覩廣大
GA010n0009_p0361a03║門風，焉知威德自在？」乃云：「天童老人恁麼道，未免釘樁搖櫓。今日普陀則不然，無
GA010n0009_p0361a04║論京師、潼關，揚州、越國，祇要鬧市裏識得天子，親見一囘，自然千眼頓開，明如杲
GA010n0009_p0361a05║日。一念無私，廓若太虛。拈一機，則千機萬機齊赴。說一句，則千句萬句流通。直得
GA010n0009_p0361a06║堯風蕩蕩，舜日熙熙。野老謳吟，漁樵歌舞。四海清寧，萬民樂業。祇如林下道人受
GA010n0009_p0361a07║此天恩，且作麼生報答？」以拂子打圓相云：「但將日月為天眼，願見黃河百度清。」寂
GA010n0009_p0361a08║後，塔於西天門上。（《裘志》）
GA010n0009_p0361a09║自修名明果，號砥石，江西臨川李氏子。年二十七，禮贛州寶華捬松𡨂和尚，脫白受
GA010n0009_p0361a10║具，依止七年，發明心要。歷參名宿，後得法於普陀潮音。康熙四十年辛巳，止足中
GA010n0009_p0361a11║峯精舍。受當道護法、合山耆宿之請，繼席普濟。上堂云：「世尊掩室摩竭，達摩面壁
GA010n0009_p0361a12║少林。未免龍潛止水，鶴立枯松。德山入門便棒，臨濟入門便喝。又是無風起浪，好
GA010n0009_p0362a01║肉剜瘡。正眼看來，各各好與三十拄杖。眾中儻有箇旁不甘底出來道，新長老具
GA010n0009_p0362a02║箇甚麼眼？敢開恁般大口！但向他道，自從踏破毘盧頂，諸佛從教立下風。」復舉：「先
GA010n0009_p0362a03║寶壽囑三聖，請後寶壽開堂。開堂日，三聖推出一僧，寶壽便打。三聖云：『恁麼為人，
GA010n0009_p0362a04║非但瞎者僧眼，瞎卻鎮州一城人眼去在。』寶壽擲下拄杖，便歸方丈。」修云：「三聖推
GA010n0009_p0362a05║出一僧，受人之託，必當終人之事。寶壽便打，知恩始解報恩。先師嘗囑院主珂兄
GA010n0009_p0362a06║大師，請果上座開堂，今朝果遂先師之願。即今珂兄若還推出僧來，果上座，亦與
GA010n0009_p0362a07║他一棒。非但開者僧眼，亦能開一切人眼去在。彼此一棒，因甚優劣如此？」良久，喝
GA010n0009_p0362a08║一喝云：「一句明明該萬象，重陽九日菊花新！」定海總兵施大護法、邑侯繆護法，到
GA010n0009_p0362a09║山啓建祝聖道場，上堂：「舉密庵傑祖上堂祝聖云：『諸佛不說說，祖師不聞聞。留下
GA010n0009_p0362a10║一轉語，千古鎮乾坤。』普陀今日則不然，諸佛親說說，祖師親聞聞。相傳一轉語，千
GA010n0009_p0362a11║古播乾坤。」且道是那一轉語？恭身合掌云：「皇圖齊北極，聖壽等南山。」小參：「舉馬祖
GA010n0009_p0362a12║一喝，百丈三日耳聾。百丈纔舉，黃檗不覺吐舌。臨濟問佛法大意，黃檗連施三頓
GA010n0009_p0363a01║痛棒。看他父子公孫，遞代相承，誠可謂栴檀圍繞栴檀樹，獅子還生獅子兒。仔細
GA010n0009_p0363a02║檢點將來，猶未免撫垂赤子、提獎嬰兒之意。若是普陀則不然，直饒嫌佛不作、嫌
GA010n0009_p0363a03║法不說底到來，正好朝打三千，暮打八百。何况棒頭取證、喝下承當者哉？且道普
GA010n0009_p0363a04║陀有甚奇特，恁般孤峻！」喝一喝云：「門前海闊千層浪，屋後山高萬疊峯。」（《裘志》）
GA010n0009_p0363a05║繹堂名心明，字珂月，明州邵氏子。母王方二氏，夢白衣姥抱嬰兒入室而孕。七歲就
GA010n0009_p0363a06║外傅，喜繪大士像供之。聞人誦梵典，輒能暗誦，母私異之。年十三，為聘王氏女，明
GA010n0009_p0363a07║卻之。遂棄家之洛伽山，投栴檀林，禮潮音為師。閱四年，海氛不靖，徙僧內地。邵氏
GA010n0009_p0363a08║控諸官，督令歸宗。潮音亦以絕似續為不孝，必返居。未踰年母卒，其叔為瘈狗所
GA010n0009_p0363a09║傷斃，明猛然念身世無常，宿志加厲，仍依其師於壽峯。出其贏，助師創葺先覺、聖
GA010n0009_p0363a10║壽二寺，終已不悔。方其住先覺時，壞壁破瓢，風燈雨磬，岑寂不堪。明才大志沈，鬱
GA010n0009_p0363a11║鬱無所試。則其思返故土、興梵剎、利人天，夜必焚香密禱。未幾海禁果弛。康熙二
GA010n0009_p0363a12║十七年，其師祖通元為普陀寺統轄住持，明佐之，百廢俱舉。普陀自開山後，或禪
GA010n0009_p0364a01║或律，屢廢屢復。甚而縻爵披紫，梵行益弛。明與其師，心竊傷之。二十九年，元戎藍
GA010n0009_p0364a02║公始納其言，易律為禪；亟請潮音主席，大振玄風，俾宋真歇、元孚中，法燈重朗。其
GA010n0009_p0364a03║間殫精竭力、左提右挈，皆明之力也。嘗治事往來郡邑，過橫水洋，颶風大作，舟覆
GA010n0009_p0364a04║而溺，若有拯之者，得達於岸而蘇。其犯難嘗險多此類。三十七年戊寅冬，潮音示
GA010n0009_p0364a05║寂，合山重其能，舉明主席。明固遜其法兄古心，而急公任事、不怠不倦如初。為人
GA010n0009_p0364a06║剛外毅中，不阿不茹。喜施而廉取，不苟安、不中輟。少時讀書，略解大意。及受囑梵
GA010n0009_p0364a07║典，直抉指歸。其事潮音，殫忠盡瘁。搘拄門戶，堵禦外侮。臨權達變，以智以勇。不知
GA010n0009_p0364a08║者以濌率麤豪目之；孰意其大節巉然、大功偉然如此也？年六十，虞山嚴虞惇榜
GA010n0009_p0364a09║眼為作壽言。八十時，四明史在甲翰苑又作序壽之。寂後，塔於烟霞館側。徒震六、
GA010n0009_p0364a10║中贊，別為傳。軾庵、深竹二人，偉矣法門龍象！胸中包絡古今，歷盡菀枯、譽訕、向背、
GA010n0009_p0364a11║炎涼之態，不以情隨事遷。文中祭酒，世外名賢。可謂有是師則有是弟矣。（范煒〈珂月小傳〉，
GA010n0009_p0364a12║嚴虞惇〈繹堂六十壽序〉）
GA010n0009_p0365a01║震六名源法，姓周氏。原籍旌德，後居湖州苕溪。慧根宿植，法相時形，幼時即有離塵
GA010n0009_p0365a02║超世之志。年十九，航海至普陀。潮音一見，知為法器，命從繹堂薙度。先令習儒書，
GA010n0009_p0365a03║經傳諸子，皆通其義。作詩文，頃刻立就。受具古心怘，脫空定息，發明心要。後謁金
GA010n0009_p0365a04║粟碧霞老人，悉入堂奧。旋還普陀，以師命開法於慈谿壽峯。遠近聽法，梵俗皈依。
GA010n0009_p0365a05║繹堂入都叩祝，無不挈之偕行。同覲天顏，錄詩進呈，賜飯賜衣，可謂榮矣。康熙五
GA010n0009_p0365a06║十八年夏，主普濟法席。寂後，塔於寺後嶺前。（《秦志．法統》）
GA010n0009_p0365a07║中贊名源正，號天庵，湖廣衡陽蕭氏子。母羅氏，夜夢一老嫗，手提魚籃入門，便遺一
GA010n0009_p0365a08║鯉；覺而有孕。幼歲啼哭不常，聞金玉聲即止。屢為推算，皆言壽數有虧。母含忍，送
GA010n0009_p0365a09║入杉福寺，禮信先薙染，學習應法。年二十二，心有所感，忽起參方之念，乃往德山
GA010n0009_p0365a10║禮賓日。稟具後，從講席習律；參遁雲、頻吉諸善知識，發明心要。於是徧遊湖海。後
GA010n0009_p0365a11║得法於普陀繹堂和尚。經二十餘年，已居半座。雍正七年己酉夏，受當道護法、合
GA010n0009_p0365a12║山耆宿公請繼席。寂後，塔於龍沙庵上。（《秦志．法統》）
GA010n0009_p0366a01║鑑堂名德鏡，姓劉氏，山陽人。嗣法焦山僧古樵智先。繼破闇淨燈，主席焦山。（吳雲《焦山志》；參
GA010n0009_p0366a02║後「住持表」）
GA010n0009_p0366a03║夢蘭名源善，初名本善，字克勤。奉化鄔氏子，世以淳儒稱。賦性真實，不嗜浮飾。少時，
GA010n0009_p0366a04║喜隨祖母入寺禮佛。及長，父母為之擇聘，善若有不豫色然。年十九，忽丁外艱，繼
GA010n0009_p0366a05║喪未婚偶，乃泫然告母曰：「有兄有弟，他日自能承宗祧、繼書香、供甘旨，夫何以塵
GA010n0009_p0366a06║勞事拘縛小子耶？」遂決志出家，尋往慈谿壽峯寺，禮士美薙染。美為普陀繹堂之
GA010n0009_p0366a07║從孫，踰年攜善至海上省祖。繹堂一見便問曰：「爾既為僧，將何所求？」善曰：「小子纔
GA010n0009_p0366a08║入此門，意尚未淨，敢有他求耶？」繹堂奇之，旋命受戒。經十二寒暑，自侍者用為監
GA010n0009_p0366a09║院，不辭勞瘁。恆毅之心，無與比者。繹堂十次進都、六番陛見，賜紫免賦，輔贊之力
GA010n0009_p0366a10║為多。一日閒暇，繹堂問：「終年碌碌，己躬下事，畢竟作麼？」善厲聲曰：「著甚死急。」繹堂
GA010n0009_p0366a11║曰：「將謂是個死漢。」善於言下有省。康熙五十八年己亥春（《秦志》訛作雍正七年己酉。按：繹堂退院，乃震六
GA010n0009_p0366a12║住持，正康熙五十八年事。考之震六傳自明，雍正七年，乃震六退院，中贊繼席。《秦志》之訛，今為改正。）繹堂將謝院事，預命入室，授以
GA010n0009_p0367a01║衣拂。仍使照常輔弼祖山，欲令增廣識見。雍正九年辛亥，寺荷特旨重興，工程浩
GA010n0009_p0367a02║大。且監督暨在工人員，幾窘措處。善為之分條析縷，籌畫井井，如熟諳然。乾隆十
GA010n0009_p0367a03║二年丁卯，同門先後繼普濟席者已各退隱。當事合山公請繼席。開堂日，緇素雲
GA010n0009_p0367a04║趨，儼若靈山一會。十六年辛未春，帝駕初次南巡。當事行文徵善接駕於武林鳳
GA010n0009_p0367a05║山之南陳公橋。上命大學士忠勇公傅明日帶領西湖引見。奏對稱旨，遂賜衣袍
GA010n0009_p0367a06║珍物，可謂榮矣。十八年癸酉夏，憶古人急流勇退之誡，將院務命上首青雷接住，
GA010n0009_p0367a07║囑東洲輔佐。從此夏往泰清，冬歸海上。日與樵牧較論晴雨，以樂餘年。二十七年
GA010n0009_p0367a08║壬午夏，偶違和，預知時至。舊交緇素各致札預別。至七月二十五日，索沐焚香，說
GA010n0009_p0367a09║偈告終。龕停泰清丈室。世壽七十有六，僧臘五十有七，戒臘五十有六。塔在積善
GA010n0009_p0367a10║庵側。青雷、東洲皆其高足。有青出於藍、祥麟一角之譽焉。（《秦志》莊綸渭撰〈克勤行述〉）
GA010n0009_p0367a11║雲中龍華亭俞氏子。幼入普陀栴檀庵，薙染於具山，得法於鑑堂。及壯，參訪海內名
GA010n0009_p0367a12║席，發明宗旨。乾隆四十三年，眾推為普濟寺住持。是時禪堂僧眾乏食，龍將本庵
GA010n0009_p0368a01║所置沈家門教場底，及司灣二處田，計四十畝，入寺以充齋糧。嗣又紹天童之祖
GA010n0009_p0368a02║席。塔在息耒院芙蓉灣。（《秦志．法統》）
GA010n0009_p0368a03║承德名維賢，四明陳氏子。自幼入白華庵剃度。負性樸直無文，遠離塵垢。誦經禮佛，
GA010n0009_p0368a04║無間晨昏。嘉慶九年五月終，境公示寂於丈室。僧眾以賢監寺時，智力兼備，調度
GA010n0009_p0368a05║有方，遂舉繼席普濟。次年冬，衛教堂香燈，弗戒於火，延燒千人樓、鐘樓，洪鐘亦遭
GA010n0009_p0368a06║鎔化。當是時，眾皆惶然，賢獨矢志重新。於十一年春，辭眾至武林，先募銅鐘。得鄞
GA010n0009_p0368a07║邑王公宸標俯許倡捐。於是眾緣輻輳，擇吉鎔鑄成功，蒲牢振響，以海航載至寺
GA010n0009_p0368a08║內。後念鐘雖成而樓尚廢；兼之齋堂梵宇，所在興葺維艱。乃懇其法叔靜悟代任
GA010n0009_p0368a09║院務，入閩募辦杉木。三易寒暑而旋，始將灰燼之區，建造完竣。十三年戊辰夏，退
GA010n0009_p0368a10║院於師子林，復營丈室，額曰「片雲」，其寄託亦深遠矣。塔在白象庵峯下。（《秦志．承德記》）
GA010n0009_p0368a11║融通名能圓，別號貫三，定海林氏子。髫齡入承恩堂，薙染於谷馨，得法於懷中。兢兢
GA010n0009_p0368a12║恪守，不敢荒怠，自幼已見重於人矣。承恩堂，自克勤創建茅茨後，其徒相繼興葺，
GA010n0009_p0369a01║規模始宏。復置朱家尖香蓮隩、大水潭田、小瀾田，以供香積。乾隆五十一年丙午，
GA010n0009_p0369a02║其得法師懷中主席普濟、剃師谷馨為監院。以緇流浩繁，兼之頻遭歲歉，資用不
GA010n0009_p0369a03║敷。米珠薪桂，襄理維艱。不得已，將大水潭、小瀾兩處之田，變價以償寺中逋欠，而
GA010n0009_p0369a04║承恩反無恆產。此其師先為公忘私之義也。至嘉慶十七年壬申，圓憫之，出己資
GA010n0009_p0369a05║贖歸，使僧徒不致乏食。未幾，圓為普濟住持，又將所贖田以給寺支。前以承恩為
GA010n0009_p0369a06║公，而不吝己財；後以普濟為公，而暫移庵產。主席三載，得免掣肘。退居後，擬所贖
GA010n0009_p0369a07║祖產歸庵，以了初願。卒因告寂而罷。塔在園房內。（《秦志》釋能崙撰〈融通記〉）
GA010n0009_p0369a08║月中桂道光二年壬午，改造普濟寺禪堂及天字樓，煥然一新。又於朱家尖大乘庵，
GA010n0009_p0369a09║重建置產，山中皆稱述焉。（《秦志．法統》）
GA010n0009_p0369a10║鴻崑名能崙，別號巖雲，松亭顧氏子。自幼入山，薙染於普濟監院谷馨，受法於師祖
GA010n0009_p0369a11║住持泰清德安和尚。負性穎悟，持躬溫雅。於儒氏經籍，無所不窺。工詩文，兼善臨
GA010n0009_p0369a12║池，作擘窠大字，為一山之書記，咸以「先生」呼之。在寺三十年，志行苦卓，教法淹通，
GA010n0009_p0370a01║已居半座。積有餘資，念本堂承恩，自克勤創建後，未加丹堊。乃於道光五年乙酉，
GA010n0009_p0370a02║為普濟住持時，重加修葺。復慮僧徒乏食，置朱家尖香蓮隩，土名清一堂，中隴田
GA010n0009_p0370a03║五十畝，以充香積。十九年己亥，又撥自置朱家尖白沙港田地山場一隩，助給普
GA010n0009_p0370a04║濟；朱家尖小洞隩田地六十畝，助入普濟中無恆產之分房各庵。西荷花池墳頭
GA010n0009_p0370a05║山一則，助入法雨；田二十畝，助給慧濟寺，添補齋糧。以其餘力，傾助嬰堂。是以儒
GA010n0009_p0370a06║心而行佛法者矣。普濟舊有志板，藏於衛教堂。嘉慶十年冬，東廊燬於火，板亦燼。
GA010n0009_p0370a07║是書成於康熙四十四年，至是百有餘載。崙恐寺中文獻無徵，以重鋟山志為己
GA010n0009_p0370a08║任。考證廢興、網羅散佚，未敢一日懈。道光十一年辛卯，會定海縣署幕賓秦耀曾
GA010n0009_p0370a09║來山禮佛，囑為修輯。將事蹟可入志者函寄署中，俾之刪訂成書。即今所行秦修
GA010n0009_p0370a10║《普陀山志》是也。十四年甲午，知縣事王鼎勳贈「淨域檀那」額。己亥，知縣事陳殿階
GA010n0009_p0370a11║贈「清心皓月」額。（秦耀曾撰〈鴻崑傳〉，及《秦志》初印本）
GA010n0009_p0370a12║定智果江蘇無錫人，出家天童寺。道光九年，公舉為普濟寺住持。二十三年，主席佛
GA010n0009_p0371a01║頂慧濟。退院後，隱居茅廬，靜念彌陀，冀登道岸。嘗為定海城隍廟主僧，與廳同知
GA010n0009_p0371a02║徐蘭畦最契合。寂後，塔於城北普慈寺之左。（金壇王希程《鷗寄軒詩存》；採訪）
GA010n0009_p0371a03║慧源名嗣銑，江蘇華亭夏氏子，世業儒。年十二，侍母鄭氏，行香普陀；愛山水之勝，清
GA010n0009_p0371a04║規之肅，不願還鄉。遂投洪筏房餘慶公出家。厥後進具足戒於普濟寺，受記莂於
GA010n0009_p0371a05║定智尊宿。行履樸實，不事緣飾；而孜孜禮誦，日有限課。如是者，十有餘年。既而精
GA010n0009_p0371a06║研律部，導引初進，道化遂大行。光緒六年庚辰春，應天童之請，主席弘法寺。期滿
GA010n0009_p0371a07║囘山，建丈室三楹，禮佛誦修，暇作詩文以自娛。十七年辛卯，為普濟寺住持，募資
GA010n0009_p0371a08║築眾香塘。甲午退歸舊隱，戊戌春染病。臨寂時，訓誨合庵子孫，末後說偈云：這箇
GA010n0009_p0371a09║皮囊臭　在世終非久一句彌陀佛　直向西方走偈畢，趺坐而逝。世壽五十八，僧臘
GA010n0009_p0371a10║四十六。塔在後山洪涼亭上。徒潤濤，浙江嘉善人，任金山江天寺監院有年。為揚
GA010n0009_p0371a11║州高旻寺置衣單田畝。杭州海粟庵開山，崇光寺住持，示寂於海粟庵。世壽六十
GA010n0009_p0371a12║有七，塔建西湖六通寺旁。（《天童續志》；採訪）
GA010n0009_p0372a01║堃寶名悟圓，浙江仁和縣人。年七歲入普陀祝髮，禮宗茂為師。得法於定智。光緒二
GA010n0009_p0372a02║十年甲午，推為普濟寺住持。勤勞自勵，凡應改革者，無不兢兢業業，以底於成。修
GA010n0009_p0372a03║葺齋樓及鐘鼓樓、藏經閣等。并助朱家尖田三十畝。退院後，重興廣福庵，隱居於
GA010n0009_p0372a04║此，晨夕誦《華嚴經》。寂於民國四年乙卯，世壽六十有五。建塔於白華山麓。（採訪）
GA010n0009_p0372a05║廣學名寬量，江蘇丹陽裴氏子。年二十詣普陀，禮淨守為師。受具後，閉關潮音洞，禮
GA010n0009_p0372a06║佛誦經，夕不安寢者凡九年。光緒壬辰，赴呂宋募緣，得數萬金囘，重修殿宇。宣統
GA010n0009_p0372a07║元年，為普濟寺住持。諸多修葺，復出銀幣三千元助設化雨學校。值民國肇興，寺
GA010n0009_p0372a08║中香火寥落，虧耗甚鉅。退院後，又往外國募化。至安南坑鳴地方，不服水土。未及
GA010n0009_p0372a09║數月成疾，越夕西逝。次年，從僕攜資至其地，齎骨而囘，建塔於白蓮臺殿後。（採訪）
GA010n0009_p0372a10║了餘名廣導，浙江餘姚人。賦性倜儻，輕財好義。父開商店，父死，導經理之。不二年折
GA010n0009_p0372a11║閱，乃厭世，欲出家。既無叔伯，終鮮兄弟，遂託其母於尼庵，以家業為養贍。導則至
GA010n0009_p0372a12║普陀錫麟堂，求其師為剃度。其師向與之熟，不肯為剃，即以刀砍去左手中指一
GA010n0009_p0373a01║節，始允，是為光緒十四年。次年受具戒於普濟寺。此後聽講者二三次。以師逝世，
GA010n0009_p0373a02║庵無人理，未能長預講期為憾。性好周急，熱心公益，故叢林多以導為監院，實未
GA010n0009_p0373a03║常住其中，不過代為募緣津貼而已。清末各處開學堂，普陀亦開學堂。其周旋施
GA010n0009_p0373a04║設，唯導之功為多。民國元年，普陀免糧地盡行陞糧，有奸民擬任普陀山中某處
GA010n0009_p0373a05║錢糧者。導致書天津陳錫周居士，錫周挽鈕元伯求中央政府出示，普陀本山為
GA010n0009_p0373a06║大士道場，不須陞糧，遂止。民國三年，導以山上僧俗數千，香期來往更多幾倍。若
GA010n0009_p0373a07║有病苦，無醫院以養以療，殊失大士慈悲之意。乃以己之其祥篷改造，開拓地基，
GA010n0009_p0373a08║修建屋宇，用洋五千餘圓，本山並助二千餘元，隨即開辦。寧波海關，前清普陀買
GA010n0009_p0373a09║貨皆免出稅；民國來，導託陳錫周居士致書中央政府，海關得以仍舊。民國四年，
GA010n0009_p0373a10║公舉為普濟寺住持。以寺中無開敞客屋，凡貴官巨紳來山者，多住法雨寺，往來
GA010n0009_p0373a11║不便。因創建五大間客廳，名功績堂，地基皆前砌後鑿以取平者。其傍又建六間
GA010n0009_p0373a12║樓房，以為官客之侍從所居。從此官長巨紳多住普濟矣。民國八年，政府擬遷德
GA010n0009_p0374a01║僑於普陀，導復祈陳錫周疏通政府，遂止。至次年，各國始講和。是年退居，以養晦
GA010n0009_p0374a02║本庵，修持淨業。十二年冬，養病於上海。至十三年正月初二逝世，世壽六十一歲，
GA010n0009_p0374a03║塔於後山，即宋真歇最初結茅之故址也。初有病，以鄭雪堂在上海，故往上海寄
GA010n0009_p0374a04║居報本堂下院。雪堂常往醫治，稍見效。元旦雪堂又去欲診脈，導曰：「無須，吾明日
GA010n0009_p0374a05║去矣。」果於次日西逝。雪堂與導為莫逆交，因錄其落落大者寄來，其敍述如左。（採訪）
GA010n0009_p0374a06║二、法雨住持（共十九傳）
GA010n0009_p0374a07║明
GA010n0009_p0374a08║大智名真融，楚之麻城人。年十五，投邑之定慧寺薙染。侍師數年，抵建康，依牛首山。
GA010n0009_p0374a09║嘉靖戊申，居燕京崇國寺。越數月，至萬壽山受具戒。已入五臺，禁步五年。甲寅，往
GA010n0009_p0374a10║伏牛山，煉磨三年，持行益苦。丁巳還楚，寓龍華寺轉經。踰年入蜀，住峨眉山頂，禁
GA010n0009_p0374a11║步一十二年。建藏經閣於淨土庵。萬曆二年甲戌，又止蜀北鎣華山，創金蓮庵，俾
GA010n0009_p0374a12║朝山者有所止息。八年庚辰，渡海抵小白華，叩禮金容。自謂託迹寶陀，餔糜吃菜，
GA010n0009_p0375a01║了此生矣。乃結茅於光熙峯下，額曰「海潮庵」（即今之法雨寺）。漸建殿宇，廣開招待。郡守吳
GA010n0009_p0375a02║安國改額曰「海潮寺」。維時禪教中衰，融持戒精嚴，與雲棲、憨山、紫柏諸老同時傑
GA010n0009_p0375a03║出，而實行偉功尤稱盛。其於佛氏之教，少而習焉，長而悟焉，老而篤焉。而於苦空
GA010n0009_p0375a04║無著之旨，非惟知之，亦允蹈之。壬辰五月三日，趺坐而逝。世壽六十九，僧臘五十
GA010n0009_p0375a05║四。建塔於寺西崦雪浪山之麓。其侍者曰性賢，字樂庵，四川富順人。諳練僧務，曾為
GA010n0009_p0375a06║寺都管。徒如壽，別為傳。（舊志羼提居士撰〈大智傳〉）
GA010n0009_p0375a07║性統〈智祖殘碑重現記〉曰：普陀法雨寺創自大智祖師。當其示寂之日，告眾曰：「茲
GA010n0009_p0375a08║地乃大士現靈之所。老僧開此道場，莊嚴香火。以事方肇造，未能極盡規模。今已
GA010n0009_p0375a09║矣，待百年後，再來重興耳，汝等記之。」厥後興廢不一。康熙甲寅，海氛大作，徙僧內
GA010n0009_p0375a10║地，梵宮琳宇變為鹿豕之場。歷十稔，海宇清宴，大弛海禁，僧徒漸歸。二十六年，和
GA010n0009_p0375a11║碩裕親王復施戒衣到山。蓋朝廷暨親王皆知普陀為大士道場，初不知有兩寺；
GA010n0009_p0375a12║故凡頒賜之及，不指稱往某寺某寺也。是時普濟寺尚仍故明舊例，三方丈各住
GA010n0009_p0376a01║長老一人，無專主其事者。內府之頒到郡，必由地方官長主持董率。丁卯四月，余
GA010n0009_p0376a02║承乏寺事。至之日，荊榛滿目，瓦礫成邱。闢治三日，始有徑可達。故寺址西北隅，朽
GA010n0009_p0376a03║屋數楹，明益公守之，皆取道旁出入。方丈遺像在焉，儼然無恙，余瞻禮之。明公遂
GA010n0009_p0376a04║述智祖遺言，謂今將百年而和尚復來，重興之願其可卜矣。余唯唯不敢當。及徵
GA010n0009_p0376a05║師泥洹年月，明公則以久遠失稽對。辛未三月春，一日將暮，攜近侍一人，信步緣
GA010n0009_p0376a06║山麓，潛詣祖塔。經行數帀，趺坐少憩。面對塔幢，忽見苔封破處若有字畫痕。命侍
GA010n0009_p0376a07║者磨去苔蘚，得字三十一行。第一行署曰「大智融禪師塔銘」。余喜曰：「塔銘在是，寂
GA010n0009_p0376a08║期可考矣！」但其中字畫半存半滅。磨第十三行，中有曰：「萬曆甲戌遊蜀鎣華。」第十
GA010n0009_p0376a09║七行中有曰：「庚寅泛南海。」第二十三行首有曰：「五月三日午時，趺坐而逝。」餘二十
GA010n0009_p0376a10║二行，沒者過半，年復不可考。又磨二十六行，中有曰：「越明年癸巳，皇太后復命吳
GA010n0009_p0376a11║某等，奏請金幣香旛供殿，兼為建塔」等語。明年癸巳始建塔，然則示寂在壬辰五
GA010n0009_p0376a12║月無疑矣。獨庚寅泛南海，壬辰即示寂，首尾不滿三年，建業何能如是其速？疑「寅」
GA010n0009_p0377a01║字，當係「辰」字。由庚辰至壬辰十有三年，庶幾近之。後得山志，考師行實，入山之年，
GA010n0009_p0377a02║果係庚辰。示寂之期，確乎不爽。於是又從萬曆壬辰，數至康熙辛未，恰合百年。乃
GA010n0009_p0377a03║為帖，徧給師之法眷。屆五月，羣集先覺堂，為師展百年之祭。惟明公往閩募木未
GA010n0009_p0377a04║歸。至七月，得大將軍施公巨艦載木千章，浮海而至。亟命鳩工，至十二月而殿成。
GA010n0009_p0377a05║重興之期，果符師旨。抑余何人，敢當再來耶？為記於左，以告來者。（《裘志》）
GA010n0009_p0377a06║按釋明智〈神鐘復歸記〉云：大智臨寂曰：「寺後當火俟天然茶毘後，即移吾像他
GA010n0009_p0377a07║徙。」後寺果以天然茶毘次日燬。又曰：「百年後吾當再來重興。」迨康熙己巳，發帑
GA010n0009_p0377a08║重修，恰符百年。以此知大智為能前知。
GA010n0009_p0377a09║天然名如壽，河南永城桑氏子。幼業儒，長投大智薙度。大智歷創淨土、金蓮及普陀
GA010n0009_p0377a10║海潮，多壽之力焉。萬曆壬辰，繼大智主海潮。戒行精卓，緇白景從。增建殿堂，規模
GA010n0009_p0377a11║壯麗。謝事後，退居禪那庵。壬子八月示寂。（按：壬子係萬曆四十年。）世壽七十五，僧臘四十五。
GA010n0009_p0377a12║塔在禪那庵側。（舊志）
GA010n0009_p0378a01║按：《陳璿志》誤合杭州僧天然為一人，可謂不識好歹，只知湊集。《許志》辨之甚明。
GA010n0009_p0378a02║寶蓮名如光，杭州仁和人。萬曆三十三年為住持。行業昭著，善信歸心。三十五年，御
GA010n0009_p0378a03║馬監太監党禮請於朝，敕賜「鎮海寺」額（即舊海潮）。隨賜《北藏》、《南藏》經各一藏，護藏敕一
GA010n0009_p0378a04║道。詣闕謝恩，奏對稱旨，賜紫衣一襲。給禮部札，付授僧錄司右覺義。塔建於千步
GA010n0009_p0378a05║沙。（舊志）
GA010n0009_p0378a06║寂住為鎮海寺住持。崇禎二年，建梵音洞庵為退居之所。（舊志）
GA010n0009_p0378a07║文元秀四川成都人。崇禎十三年，為鎮海寺住持。十六年，大殿燬於火，尋退居潮音
GA010n0009_p0378a08║庵。清順治二年寂，塔建伏龍山後。（舊志）
GA010n0009_p0378a09║清
GA010n0009_p0378a10║明如德蘇州人。順治三年，為鎮海寺住持。於圓通殿舊址，重建小殿五間以供大士。
GA010n0009_p0378a11║前建伽藍小殿五間。塔在千步沙。（《許志》）
GA010n0009_p0378a12║明益名普容，鄞縣人。康熙二十三年為住持。海禁初弛，荊榛彌谷，容除荒結宇。至二
GA010n0009_p0379a01║十六年春，讓同門自求福居焉。未幾，縉紳屠公芝巖言於當事，復延容。容即請別
GA010n0009_p0379a02║庵統主席，己則孤身入閩，三年募杉木千餘歸，建圓通大殿。別庵即治餘木，建精
GA010n0009_p0379a03║舍數楹，為容退居；供以四事，俾終老焉。寂後，復為建窣堵於開山塔之旁。別庵題
GA010n0009_p0379a04║其像曰：「世出世間，孰為可傳？爾熾爾昌，培在心田。繼前賢廣大之業，且勤且恪；創
GA010n0009_p0379a05║後代久遠之模，其慎其艱。視方來為一體，以儉作惠；待嫡裔無二心，施慈以嚴。行
GA010n0009_p0379a06║志行意，古有芳規。善始善終，今已宴安。望容蒼而髮白，誠形直而影端。」徒無諍，名
GA010n0009_p0379a07║通智，鄞縣人。容領住持時，智效力協理。及別庵中興，授職都管，克盡厥心。後息勞
GA010n0009_p0379a08║於彌陀庵。（舊志）
GA010n0009_p0379a09║別庵名性統，蜀高梁龍氏子。母李氏，將誕，父明宇夢白龍浮江衛一童子入懷而生。
GA010n0009_p0379a10║年十二，將謀脫白。時總戎李公在座，問之曰：「做官好？做和尚好？」應曰：「和尚好。」乃送
GA010n0009_p0379a11║之高峯，投三山薙染。二十二受具，蒙印可。康熙二十四年乙丑，繼席高峯。丙寅，抵
GA010n0009_p0379a12║天童。次年受提督陳贊伯、兵科屠芝巖、舊住明益等請，住持普陀法雨寺。至之日，
GA010n0009_p0380a01║荊榛滿目，瓦礫成邱。統薙草結茅，持律說戒。四來雲集，鉗錘綿密。二十八年己巳，
GA010n0009_p0380a02║賜帑建造，統經理惟謹。殿堂寮舍，規模式廓。帑金至山，上堂，問：「敲鐘擂鼓眾雲集，
GA010n0009_p0380a03║祝聖一句請師宣。」云：「無為尊北極，萬邦拱紫宸。」問：「無位真人，壽量多少？」云：「萬年松
GA010n0009_p0380a04║在祝融峯。」問：「皇恩賜帑，重興普陀，是何心行？」云：「皇天無私露，幽谷盡含春。堯天永
GA010n0009_p0380a05║戴，舜日長明。一人有慶，萬國咸寧。恩給內帑，為膏為霖。誰居化外？敢臥雲深！」擔拄
GA010n0009_p0380a06║杖作舞勢，祝云：「分付鳳凰池上客，大家齊賀太平春。」欽頒御書《金剛經》至，上堂，云：
GA010n0009_p0380a07║「過去心不可得，現在心不可得，未來心不可得。」雖是皆不可得，舉起經云：「者法王
GA010n0009_p0380a08║大寶，卻在佛心天子筆尖頭上，放光動地，普照三千大千世界。象教因之崇隆，正
GA010n0009_p0380a09║脈從此流通。天人羣生類，咸承此恩力。」頌云：心宗般若著金經　黃卷何妨御汗侵
GA010n0009_p0380a10║一滴九重恩降也　從教千古鎮山林改「鎮海」額為「法雨」，敕黃到，上堂，云：「堯風浩蕩，
GA010n0009_p0380a11║舜日熙和。普天荷覆燾之恩，率土感持載之德。曆承帝統，功蓋百王。靈具佛心，慧
GA010n0009_p0380a12║超千聖。此是我當今皇上，至誠盡性，可與參天地處。若夫垂恩泉石，建大伽藍。賜
GA010n0009_p0381a01║額山林，光昭異數。直使三千大千普散天花，他方此方廣施法雨，大眾還見麼？」展
GA010n0009_p0381a02║敕黃云：「宸翰天章來帝闕，河山壯麗萬斯年。」小參云：「虛空戴角，鐘鼓生耳。山頭浪
GA010n0009_p0381a03║湧，海底塵起。三腳驢子弄蹄行，隻眼波斯覰不及。賴得明州布袋寬著肚皮，笑破
GA010n0009_p0381a04║了口。順也由你，逆也由你。」東西兩堂解七小參云：「東邊東閣，西邊西閣，只有中心
GA010n0009_p0381a05║樹子，未曾輕易動著。」卓拄杖云：「拄杖子，為諸人宣出了也，還有當機薦取者麼？」乃
GA010n0009_p0381a06║云：「東邊有，西邊有。緊捏拳，長伸手。放開一綫卻如何？短姑道頭一帶石砌，起自大
GA010n0009_p0381a07║梁貞明二年。前十丈，後十丈，總計一千零二十尺。在山一半，入水一半。復卓一卓。
GA010n0009_p0381a08║統自己巳辦理欽工後，翠華巡幸，迎駕奏對，及進京祝釐，召見者八，進詩者九，敷
GA010n0009_p0381a09║陳稱旨。凡所啓請，無不俞允。賜翰賜紫，佛地重光，為從古寵眷所未有。其間雖應
GA010n0009_p0381a10║仁和之永壽、錢塘之聖因、餘杭之徑山、無錫之慈雲諸請，不過分化兼攝，未嘗久
GA010n0009_p0381a11║離此山也。」其精修卓論，高步海隅。為人廓達有擔當。與人交，真誠剴摯。法雨自大
GA010n0009_p0381a12║智開創，如光再造以後，滄桑灰燼。至統首創殿樓，改萬曆來百年第習講律之傳，
GA010n0009_p0382a01║為禪宗大乘之學。故於茲寺為中興，於禪宗為開法第一祖。康熙五十六年丁酉
GA010n0009_p0382a02║十月朔涅槃。世壽五十有七，僧臘四十有五。塔於本寺蓮花峯下之右。著有《續燈
GA010n0009_p0382a03║正統》、《祖師正宗道影》、《高峯宗旨纂要錄》、《梅岑集》、《徑山錄》等書行世。繹其著述演說，
GA010n0009_p0382a04║大約通旭，蘊藉中卻迅捷；性統，穩實中更爽駿。殆亦法門游、夏，各抱具體之長者
GA010n0009_p0382a05║歟！普陀恆規，凡為住持及有名德僧，皆立公堂，為後人遺念。統之舊公堂過於淡
GA010n0009_p0382a06║薄。光緒十八年，法裔戒文、開如等，糾集十餘股，共築朱家尖眾香塘田百畝，起立
GA010n0009_p0382a07║新公堂，輪流薦獻。其道行之足以起觀感而垂後昆者，如此。法嗣：洞徹、翠厓、玉峯、
GA010n0009_p0382a08║見灴、樂道、在璿、文樵。玉峯、洞徹、見灴、樂道，別有傳。文樵名空體，徽州人，任為首座，
GA010n0009_p0382a09║住寺多年，歷練舊務；耆壽積勞，眾多推之。在璿璣為寺監院，襄理有功；後退處伴
GA010n0009_p0382a10║山庵以息勞。法嗣明智，別為傳。（《裘》、《許》、《秦》三志；《雍正寧波府志》；嚴曾榘〈語錄序〉）
GA010n0009_p0382a11║玉峯名空懷，徽州江氏子。自幼志切修淨。稍長，就江西白雲寺落髮。後至普陀，從別
GA010n0009_p0382a12║庵受法，深契玄宗。別庵嘗以偈贈，有「西乾東土無相付，一滴親傳任舉揚」之句。任
GA010n0009_p0383a01║以首座。及別庵寂，遺命守龕。別庵遺本到京，奉旨出龕，後將方丈交與遺本內徒
GA010n0009_p0383a02║弟，時列六人。懷以序長，遂於康熙五十六年丁酉十二月，為法雨住持。宣揚提倡，
GA010n0009_p0383a03║一以闡發師旨，梵俗俱歸禮焉。（《許志》）
GA010n0009_p0383a04║洞徹名空明，湖廣麻城人。薙髮於河南蓮康山，聞法於普陀別庵和尚。默然靜會，獨
GA010n0009_p0383a05║有心得。嘗赴慈雲開法。康熙五十八年己亥，法雨住持玉峯以年老讓明，主席四
GA010n0009_p0383a06║年。住世六旬。示寂後，見灴請明主入祖堂，法語云：「平常行履，實踐實修。末後歸根，
GA010n0009_p0383a07║得宗得旨。」法雨寺內，眾侶尊之為師；先覺堂中，千秋奉之為祖。洵實錄也。（《許志．法統》）
GA010n0009_p0383a08║見灴名空焱，湖州歸安盧氏子。父君表僑居德清，母唐氏，生焱時，有募僧至，疏簽「福
GA010n0009_p0383a09║緣善慶」四字，遂名福緣。稍長，日誦佛不輟。七歲，乃送杭州吉祥庵，師舜則剃落，名
GA010n0009_p0383a10║際慧。徧歷名山，受報恩具戒，參證漸有所得。後謁普陀別庵和尚，得受鉗鎚，頓超
GA010n0009_p0383a11║妙悟。遂令秉拂代座，改授今名。康熙五十六年丁酉，別庵命主聖因寺席。是年齎
GA010n0009_p0383a12║別庵遺本進京，囘即應徑山請，入院，仍兼聖因法主。未幾，普陀復請囘山。雍正元
GA010n0009_p0384a01║年，據法雨席。以同門猶子明智為監寺。整肅禪規，宣揚妙義，眾心咸歸。己酉二月
GA010n0009_p0384a02║十二日微疾，作偈告眾云：「吾世緣將畢，十四日行矣。」果如期涅槃。時外寮客眾咸
GA010n0009_p0384a03║見焱披法服出門，後一人尾之行。前寺開店者皆見之，而不知焱已西歸矣。寺有
GA010n0009_p0384a04║燒火僧方顯者，與焱最莫逆。是早顯方爨，聞信，亦趺坐而逝。眾始悟，隨行者之即
GA010n0009_p0384a05║顯也。焱侍別庵時，年纔十五。慧根性具，聞道最早。於儒家經史詩詞，又極淹博。所
GA010n0009_p0384a06║作清逸超脫，飄飄有陵霞氣。語錄、詩文俱刊行世。塔在蓮花峯下之左。（《許志．法統》）
GA010n0009_p0384a07║樂道名空經，直隸鉅鹿陳氏子。幼出家於本鄉之臘觀寺。來普陀侍別庵，勵行勤苦。
GA010n0009_p0384a08║時蒙發帑興修，經請於殿內，坐關勸募。如是者十有三年，卒底成功。而靜久悟深，
GA010n0009_p0384a09║遂為別庵印可，傳以法要。嘗應儀徵功德林、嘉興天寧寺諸請宏開法席，廣播宗
GA010n0009_p0384a10║風。雍正七年己酉，見灴既歸寂，眾推經為法雨住持。肫誠開誨，羣志咸服。九年辛
GA010n0009_p0384a11║亥，又蒙敕修。賜帑愈多，工程愈大。經時年已七十矣，不耐煩劇，遂告退。優游精舍，
GA010n0009_p0384a12║復數年而寂。世壽七十有三，塔在蓮花峯下。（《許志．法統》）
GA010n0009_p0385a01║法澤名明智，福建漳平許氏子。母沈氏夢菩薩持白蓮一朵曰：「以畀若，若其善視之。」
GA010n0009_p0385a02║既而智生，慧相豐滿，幼即慕淨。許故簪纓家，父母愛其穎，不忍離。智念愈堅，年十
GA010n0009_p0385a03║五，乃送高隱寺落髮。十九歲具足。久歷知識。康熙五十八年己亥，至普陀，受法於
GA010n0009_p0385a04║別庵嫡嗣在璿璣。慧性圓明，頓超玄悟。雍正二年，法雨住持見灴請為監寺。重其
GA010n0009_p0385a05║戒行嚴卓、法性精深，又練達，應事咸當。每欲推讓，謂：「此席非法澤莫可當」，智愈懷
GA010n0009_p0385a06║謙退。後樂道主席，智勤勞如初。九年辛亥，發帑七萬兩，重修前、後兩寺。樂道自以
GA010n0009_p0385a07║不勝告退，當事令合山公舉繼席。勤理欽工，鉅細畢舉。在工諸員，俱敬禮之。縣主
GA010n0009_p0385a08║黃應熊禮護尤篤，曰：「續別庵一燈者，其在斯乎！」三年工竣，赴闕謝恩，龍顏大悅，賞
GA010n0009_p0385a09║禮優渥。性率樸，遇事有斷制。為大眾宣闡法蘊，肫懇切摯，剖析精微，以故遠近悅
GA010n0009_p0385a10║服焉。寂後，塔於蓮花峯下之右。（《許志．法統》）
GA010n0009_p0385a11║遠輝慧乾隆三十八年，法雨住持。時寺產法器，被前住持某抵償各庵負貸。慧矢志
GA010n0009_p0385a12║振興，募金補葺梵殿。蒙總兵李國樑勸諭，各庵甘心歸還。一以李公護法之熱忱，
GA010n0009_p0386a01║一以慧師宏法之赤誠，故不至久致傾覆也。（《許志》）
GA010n0009_p0386a02║超塵名續恩，嘉慶初法雨住持。以前住持朗和，墾朱家尖白山頭未竣工，恩為築勒
GA010n0009_p0386a03║堤塘，得田八百餘畝。知縣宋如林作序記其事。（《秦志》）
GA010n0009_p0386a04║海南性華亭繆氏子。薙染於普陀觀音洞。戒行嚴卓，篤志焚修。道光六年丙戌，公推
GA010n0009_p0386a05║為法雨寺住持。間遇歲歉，齋糧不敷，雜以山𧄔，尚能悅服眾心。二十二年壬寅退
GA010n0009_p0386a06║席，世壽已逾古稀。住持十有七載，其苦行為後人所景仰焉。（採訪）
GA010n0009_p0386a07║立山名滿圓，別號無著老人，松江金山顧氏子。父即福本悟公。年十四，父即出家，心
GA010n0009_p0386a08║欲隨之，以母在不果。至弱冠，禮父祝髮，詣大崇福受具足戒。以寇據南京，不便參
GA010n0009_p0386a09║方。遂住普陀，或居松江，晦迹韜光，無心應世。同治九年庚午，掩關於伴山庵，日禮
GA010n0009_p0386a10║《華嚴》，徧參海眾。時法雨寺，久經兵荒，凋敝已極。本山尊宿信真和尚，率諸法眷，叩
GA010n0009_p0386a11║關請圓為住持。壬申春進院，以興復為己任。竭力經營，整理修葺。不數年間，百廢
GA010n0009_p0386a12║俱舉，雖未全復舊制，而大局已有可觀。久之，為修淨業計，築庵於清涼岡之麓，額
GA010n0009_p0387a01║曰「常明」。蓋取「心性寂照圓融、橫徧豎窮」之義，欲人修因以克果也。光緒十年甲申，
GA010n0009_p0387a02║退居是庵。決志西歸，念佛不輟。又令庵內二時課誦，二時念佛，永為恆規。置稻田
GA010n0009_p0387a03║三百二十二畝，除撥無著公堂一百畝，餘永為常明大眾念佛資糧。嘗曰：「末世眾
GA010n0009_p0387a04║生，障深根鈍。向上一著，不易湊泊。大悟尚難，何况實證？惟淨土一法，三根普被，利
GA010n0009_p0387a05║鈍全收。上聖下凡，皆當修持。汝輩恪遵毋廢。若有廢者，非我弟子。會同法眷，立時
GA010n0009_p0387a06║擯黜。毋或容隱，著為恆規。」寂於光緒己丑冬。世壽六十有五。所度弟子數十人，能
GA010n0009_p0387a07║繼迹者，惟有化聞，別有傳。（〈常明庵緣起碑記〉）
GA010n0009_p0387a08║化聞名福悟，奉天鐵嶺張氏貴胄子也。幼業儒，長值髮捻亂，投僧忠親王幕，以勦捻
GA010n0009_p0387a09║功擢監司。光緒元年乙亥，航海禮大士。感宿因，立山圓親為祝髮於伴山庵。踰年，
GA010n0009_p0387a10║稟具足戒於金山江天寺。立山重興法雨，得悟力為多。志同道合，遂付衣鉢。辛巳
GA010n0009_p0387a11║北遊京師，欽𥳑翠微山香界寺住持。甲申南返省師，遂繼席法雨，以續興為己任。
GA010n0009_p0387a12║凡其師未暇及之工，或創或修，無一處不使一新。山中向有貢茶，歲費數百金，首
GA010n0009_p0388a01║白知廳事陳公裁之，合山感德。拓海塗田數百畝，贖桃花腴田八十餘畝，以贍眾。
GA010n0009_p0388a02║道風遠播，盛德感人。夏講冬禪，未嘗或輟。癸巳秋，欽頒《龍藏》尊經，奉旨傳萬壽大
GA010n0009_p0388a03║戒，七眾弟子，逾五百人。普陀自梁代開山後，纂輯志乘，代不乏人，然多散佚。即康
GA010n0009_p0388a04║熙時裘輯山志，失傳已久。自悟獲交日本岸櫻，而得其書，付其徒開如珍藏之。名
GA010n0009_p0388a05║山文獻流入外洋，復由外洋而歸諸名山，俾之尋流溯源，不致數典而忘，厥功尤
GA010n0009_p0388a06║非淺尠。頻年跋涉重洋，奔馳南北，精力已瘁。丁酉秋，復詣京都謀新藏閣。未幾，示
GA010n0009_p0388a07║疾而返。至十一月，趺坐西逝。世壽五十有八，僧臘二十有三。塔在寺西護法堂旁，
GA010n0009_p0388a08║相國徐公郙為撰銘。披剃徒四十餘人，開霽、開如，其尤著者，別為傳。嗣法弟子二
GA010n0009_p0388a09║十餘人。（開霽撰〈悟祖公堂記〉）
GA010n0009_p0388a10║開如名德月，江蘇南匯望族葉氏子。幼喜禮佛誦經，弱冠出家，詣普陀伴山庵化聞
GA010n0009_p0388a11║悟座下，虔請祝髮。悟見其丰骨爽拔，亭亭如蒼松野鶴，將來必大有成就，遂薙度
GA010n0009_p0388a12║之。旋受具天童。未幾囘山，悟命任法雨寺副寺，旋升監院，歷十有四載。其間值悟
GA010n0009_p0389a01║興修法雨，月鼎力襄助，勞怨不辭。及悟西歸，眾推繼席。以寺工未竣，堅居舊職，黽
GA010n0009_p0389a02║勉以成先志。溯法雨自兵燹後，重興者立山圓，續興者化聞悟，完全而莊嚴之者
GA010n0009_p0389a03║為月。祖孫三代，德萃一門，何其盛也！光緒二十七年，始應法雨寺住持之請。惻念
GA010n0009_p0389a04║第十二世祖澤公，手創長生庵，年久頹廢，銳志恢復。及任滿告退，遂棲息其中，為
GA010n0009_p0389a05║憩勞禪悅之所。乃自海通以還，山中香火日盛，人事亦日繁。非具有幹濟才，不足
GA010n0009_p0389a06║以領袖緇流，肆應紛俗。光緒末年，僧界有僧教育會之創設。有力者欲羅致普陀
GA010n0009_p0389a07║而附庸之。月苦心擘畫，彙眾堅拒。請縣請省，得於山中自設教育會。建造會舍，並
GA010n0009_p0389a08║附設僧小學、國民小學，逐漸推廣。民國光復，有冒稱社會黨、共和促進會者，先後
GA010n0009_p0389a09║到山。以月為教育會會長，向之勒籌巨餉。糾集無賴，聲勢洶洶，以槍械炸彈相迫
GA010n0009_p0389a10║脅。奔告官廳，置之不理，合山秩序幾紊。月剛柔互用，冒險抵禦。至稟奉浙江都督
GA010n0009_p0389a11║蔣查辦令，始各驚竄，得無恙。山志修自元、明者，書已不傳。修自清世者，裘輯下，例
GA010n0009_p0389a12║多沿襲。甚或入主出奴，故為詳略。月發願重修，與編輯者書函往復，期無負我佛
GA010n0009_p0390a01║實悟實證之旨。凡設施之關於一山大局者，率類此。生平持戒安禪，恪守己分，處
GA010n0009_p0390a02║事極詳慎。對於各方賑務，竭忱贊助；且先出淨資為之倡，以盡度生本願。今雖年
GA010n0009_p0390a03║近古稀，宴坐退院；而主持山政，振作宗綱，羣衲仍依之若金湯。民國浙省長齊給
GA010n0009_p0390a04║扁曰「急公好義」。農商總長李贈額曰「深入佛海」。德卲望重，羣流景仰，洵無忝佼佼
GA010n0009_p0390a05║之望者矣。同事者，恐名德之日久或湮，為破例而附於諸傳之末。
GA010n0009_p0390a06║三、本山出家（共三十四傳）
GA010n0009_p0390a07║明
GA010n0009_p0390a08║密藏名道開，南昌人。棄青衿，披鬀於南海。聞紫柏道風，往歸之。紫柏知為法器，留侍
GA010n0009_p0390a09║焉。嘉興楞嚴寺為長水法師疏經處，久廢。有力者侵為園亭。紫柏慨然傷之。欲為
GA010n0009_p0390a10║恢復計，囑開任其事。陸太宰弟雲臺為建禪堂五楹。既成，紫柏刺臂血題其柱云：
GA010n0009_p0390a11║「若不究心，坐禪徒增業苦；如能護念，呵佛猶益真修。」後二十年，太守槐亭蔡公捨
GA010n0009_p0390a12║資重修之，蓋紫柏願力所持也。居常歎法道陵遲。又念大藏卷帙重多，遐方僻陬
GA010n0009_p0391a01║有終身不聞佛法名字者。欲刻方冊，易以流通，普使見聞，作金剛種子。即有謗者，
GA010n0009_p0391a02║罪當自代。遂與太宰陸光祖、司馬馮夢禎、廷尉曾同亨、冏卿瞿汝稷，共商度之，以
GA010n0009_p0391a03║開董其事。於萬曆十七年己丑，創刻於五臺。居四年，以冰雪苦寒，復移於徑山寂
GA010n0009_p0391a04║照庵。工及半，開以病隱去。（《高僧傳四集》）
GA010n0009_p0391a05║寶峯陳徵君眉公之世父。萬曆間，與妙峯同建飧霞庵。勵志靜守，不緣外務，惟受眉
GA010n0009_p0391a06║公一家供養。（《裘志．飧霞庵》下）
GA010n0009_p0391a07║寶光名如燈，襄陽人。鎮海開創以來，即為都管，兼任庫司。叢林事盡屬經理。秉公愛
GA010n0009_p0391a08║眾，緇素咸敬服焉。（舊志）
GA010n0009_p0391a09║玉田名如璧，楚人。為鎮海寺監寺。備極勤勞。（舊志）
GA010n0009_p0391a10║玉堂名如珂，嵊縣人，大智徒。為鎮海寺協理。修砌几寶嶺至鎮海寺路，五里許。因名
GA010n0009_p0391a11║其路曰「玉堂街」，示不忘也。後於天台山建修隱庵，頗為緇素見重。（舊志；《天台山志》）
GA010n0009_p0391a12║按：如燈、如璧、如珂，皆明代鎮海寺執事有功者。
GA010n0009_p0392a01║履端名海觀，建林樾庵。於淨業之餘，以言寓道，興至留墨，著有《林樾集》行世，張忠烈
GA010n0009_p0392a02║煌言為作序。《裘志．藝文》載〈海觀白香山繪西方極樂世界圖引〉、〈香山詩說〉、〈玉帶記〉
GA010n0009_p0392a03║諸文，殆集中之一種也。（《裘志．精藍林樾庵》下；並〈藝文〉）
GA010n0009_p0392a04║道山名永闃，一字靈隱，武林孫氏子，出家普陀之靜室。天啓初，有抱璞蓮法師，兼受
GA010n0009_p0392a05║龍池禪學，建期武康淨名庵。闃與影渠（名清沼者，乃檇李孫氏子，出家本府之施
GA010n0009_p0392a06║庵）二人於抱師座下，同堂相聚，盟世外金蘭。從是形影相隨者，二十餘年。沼沈靜，
GA010n0009_p0392a07║寡言笑；闃爽朗，多詼諧，似不相侔。而謹身節用，孤峻少合，則出一轍。故始自叢席，
GA010n0009_p0392a08║終迄住靜，不啻如水乳也。既參抱師之禪，復聽古德法師之教。古師為予授戒闍
GA010n0009_p0392a09║黎；而予生平不入講席，與二師雖同門，初不相識。至乙亥春，阻雨祥符，始相傾信。
GA010n0009_p0392a10║是年冬，二師獲閱《法華玄義》及《摩訶止觀》，大悔見此二書之晚。知台宗圓頓法門，
GA010n0009_p0392a11║直指人心，見性成佛，誠不異單傳正印。而《六即》𥳑濫，尤足救末世狂禪之失也。蓋
GA010n0009_p0392a12║沼師久習禪坐，頗通教典。闃師曾在淨名堂中得箇省處。每歎諸方禪學，展轉訛
GA010n0009_p0393a01║偽，無可並譚。僅寄情詩句之間，與雪嶠、秋潭諸名宿酬倡。視斯世同流合汙輩，若
GA010n0009_p0393a02║將浼焉。甘淡薄，守枯寂。凛凛乎，若冰雪之寒；矯矯乎，若雲外之鶴。今讀其詩，猶可
GA010n0009_p0393a03║想見其眉宇也。辛巳九月初八日，沼師示寂，享年五十有五。次年壬午九月二十
GA010n0009_p0393a04║五日，闃師示寂，享年四十有七。遺骨共歸西溪普同塔中。沼師從行腳後，遵頭陀
GA010n0009_p0393a05║行，每事任闃師為之，唯拱默靜修而已。闃師僅薙度二人，一名福具，字戒心，久從
GA010n0009_p0393a06║予遊；一名福定，字止林，長師一歲，而出家在福具後，即今督梓詩稿者，亦能勤修
GA010n0009_p0393a07║禮誦，不墜家風。二師生平最落落寡合；而一與之交，則道誼最切，每令人念之不
GA010n0009_p0393a08║忘。從來不事干謁，不營世務。檇李緇素每追慕其高風，誠末世優曇華也。何俟登
GA010n0009_p0393a09║壇豎拂，方名人天師範哉？（《靈峯宗論》）
GA010n0009_p0393a10║按：靈峯老人作此傳，命名〈影渠、道山二師合傳〉。老人以生寂年次論，二師並舉，
GA010n0009_p0393a11║乃先影後道。茲因道師係普陀出家而採入，故有以道為主、以影為附之不同。
GA010n0009_p0393a12║其餘概依老人成文。全篇仍屬老人口氣，致與本編各傳微有不同。但標名處，
GA010n0009_p0394a01║略改一字，以合各傳之格式耳。
GA010n0009_p0394a02║普陀僧佚其名，焚修有年。一日語眾曰：「在山多年，今將歸去。」眾問：「歸何處？」僧曰：「有來
GA010n0009_p0394a03║則有去。」眾曰：「盍少待汝徒？」僧曰：「三日內必來。」越三日，徒果至。因沐浴，取漆桶坐其
GA010n0009_p0394a04║中，念往生呪。眾僧同念。呪畢視之，已坐化矣。異香經日不散。（《雍正寧波府志》）
GA010n0009_p0394a05║按：《府志》列於明釋，故附此。
GA010n0009_p0394a06║清
GA010n0009_p0394a07║正明名養拙，姓常氏，蒲版人。生稟異姿，澹懷世網。年踰志學，獨懷幽趣。初夏日沒，仰
GA010n0009_p0394a08║見青天，忽焉歎曰：「世界許闊，如何拘此，壞我善因，誓心捨去。」年二十，落髮於南海
GA010n0009_p0394a09║普陀。參學金粟、黃檗。不事文學，唯以苦行磨礪性靈。一日見僧讀《萬峯語錄》，聞「萬
GA010n0009_p0394a10║法歸一」，恍然大悟。後嗣法五峯。每當入室，如脫桶底，如滅燭光。種種密印，皆悟後
GA010n0009_p0394a11║事。嘗云：「迷因悟有，悟以迷生。迷悟兩忘，聖凡路絕。」又曰：「入得三界，混於常流。識得
GA010n0009_p0394a12║箇事，無處停留。」又曰：「有耳不聞，有口不說。歷代祖師，亡鋒結舌。」五峯偕之西來，付
GA010n0009_p0395a01║以溈山。結茅為廬，蓺粟以食。揮麈論道，宗風漸開。四方之士，雲集響應。主溈十
GA010n0009_p0395a02║餘載，嘗與百人俱，頓成叢林。每藉草參禪，就钁說法，靈祐之統賴以不墜。順治己丑
GA010n0009_p0395a03║春，知世緣將盡，留僧伽黎，囑門人慧山，栩然入化。塔於溈山前阜。（《高僧傳四集》）
GA010n0009_p0395a04║無凡名紓誠，俗姓汝氏，名應元，華亭人。事同里張公肯堂。少讀書，通文墨。頎大魁碩，
GA010n0009_p0395a05║有勇幹，張一見奇之。在幕府，最荷委任，積功至總兵官。及張公軍散入海，瀕於危
GA010n0009_p0395a06║者不一，皆無凡扈持之。張公在舟山，嘗撫孫茂滋，謂之曰：「我大臣宜死國，一綫之
GA010n0009_p0395a07║寄，其在君乎！」無凡謹受命，遂為僧於茶山寶稱庵。以書謝公曰：「公完髮，所以報國；
GA010n0009_p0395a08║應元削髮，所以報公。」息壤之約，弗敢忘也。魯王監國辛卯，舟山破，張公以二十七
GA010n0009_p0395a09║人死之，獨命茂滋出亡。無凡遽入舟山，已失茂滋所在。乃詣轅門，求葬故主，諸帥
GA010n0009_p0395a10║欲斬之。無凡曰：「願葬故主而死，雖死不恨。」葬畢來此，遂安置太白山中。聞茂滋羈
GA010n0009_p0395a11║鄞獄，無凡請之當事，求出茂滋，不得。以合山僧眾請之，又不得。請以身代，又不得。
GA010n0009_p0395a12║會鄞之義士陸宇燝等，以合門四十餘口保之，茂滋乃得放歸華亭。數年，茂滋病
GA010n0009_p0396a01║卒。無凡終身守張公之墓，老死於補陀山。（《鮚埼亭集》）
GA010n0009_p0396a02║按《定海縣志》云：「帥追餘孼至普陀，無凡請葬閣部尸。」又云：「為僧已六年。」朱緒
GA010n0009_p0396a03║曾以為均失實，是也。山志沿用《縣志》，失於不深考。
GA010n0009_p0396a04║又按《定海廳志》云：「大學士，諡忠穆，張肯堂墓在普陀茶山，全祖望有碑記。」忠烈
GA010n0009_p0396a05║邱壟，宜加崇護。昔無凡於其旁築寶稱庵以守之。義概凜凜，奕禩共仰。今庵雖
GA010n0009_p0396a06║存在，墓則樵採不禁。所望庵中人，繚以牆垣，重建謝山碑記於庵中，是亦保存
GA010n0009_p0396a07║古蹟之勝事也。
GA010n0009_p0396a08║智玉居法華洞，年百二十歲，本前明邊將。（《居易錄》）
GA010n0009_p0396a09║海文無能四世孫。清初為普濟寺藏執。同太倉信士高御天，募黃磚鋪砌寶殿，莊嚴
GA010n0009_p0396a10║有功。（舊志〈精藍．淨勝庵〉下）
GA010n0009_p0396a11║通賢名浮石，姓趙氏，當湖人也。生有奇稟，性厭葷腥。稍長志學，便懷出世。年十九，潛
GA010n0009_p0396a12║越南海，禮紹宗薙染。因歸省，父母以獨子苦留，稍自蓄髮，貌為慰解。後投武原普
GA010n0009_p0397a01║淨庵乘白，重相剃度，受沙彌戒於雲棲蓮池宏、圓具於海寧湛然澄。隨侍嘉禾東
GA010n0009_p0397a02║塔，聞同堂舉「七賢女尸陀林」話，有省。歸葬二親，復參澄於雲門。及聞金粟悟道風
GA010n0009_p0397a03║崇峻，決志歸依。明崇禎辛未，悟遷天童，隨入侍寮。未幾，思出掩關武原，請辭。悟語
GA010n0009_p0397a04║之曰：「汝三年關後，可隨處開堂，厚自保重。」去經二載，悟過嘉禾，破關執侍。一日集
GA010n0009_p0397a05║眾，以拂子囑師曰：「付汝為眾去。自是當湖青蓮，請師開法。」甲申冬，主席遯村報恩。
GA010n0009_p0397a06║順治戊子，遷海門廣慧。甲午，牧雲謝事，天童延石住持。丁酉，遷嘉禾棲真。己亥，遷
GA010n0009_p0397a07║宜興善權。庚子，住虞山福城。退老西山支公之白馬澗。丁未七月二十五日入滅，
GA010n0009_p0397a08║世壽七十有五，塔於徑山之鵬搏峯下。有《語錄》行世。（《高僧傳四集》）
GA010n0009_p0397a09║敬雲創建萬年庵，造行專一，與人無爭。日課《準提神呪》，蕭然世外。（《秦志．精藍．萬年庵》下）
GA010n0009_p0397a10║續章寧波萬鹿園後。力田以食，不受信施。重建龍沙庵，地瀕海，四無鄰宇，泊如也。（《秦志．
GA010n0009_p0397a11║精藍．龍沙庵》下）
GA010n0009_p0397a12║明意自普陀祝髮，重修觀音教寺。康熙十九年正月十一日早曰：「修行者稱五戒，今
GA010n0009_p0398a01║無憾矣！」次日，至西門外隙地化去。眾結庵於其所，曰「化身庵」。（《鎮海縣志》）
GA010n0009_p0398a02║行悅名梅谷，亦號呆翁，晚稱蒲衣尊者。姓曹氏，婁東人。年十八，披剃於普陀海岸庵。
GA010n0009_p0398a03║受具後，擔簦詣崆峒，參瑞白，知向上事。復參天童悟，問：「掣電之機，還許湊泊也無？」
GA010n0009_p0398a04║悟方詰難，即拂袖云：「鷂子過新羅。」悟連棒趁出。谷當時會得賓主句。年二十二，再
GA010n0009_p0398a05║參報恩。已而入夾山，參南澗箬庵問。問云：「隔江招手，便乃橫趨，上座還具者箇眼
GA010n0009_p0398a06║否？」谷云：「不入虎穴，焉得虎子？」南澗卓杖云：「能有幾人知？」谷云：「果然作家。」南澗便喝，
GA010n0009_p0398a07║谷即禮拜。明年隨侍金山，即承付囑。後居廬嶽數載。時年茂，暇日，乃𥳑古公案數
GA010n0009_p0398a08║十百則，皆為頌之。丁酉，繼席南澗。乙巳，主粵東龍樹院。丁未，主蔣山天華。辛亥秋，
GA010n0009_p0398a09║復入粵，住大隱禪院。癸丑，至南安，居西華山龍光寺。己未，赴江寧蔣山金陵寺請。
GA010n0009_p0398a10║壬戌擬之臺山，先入京師，憩錫西城。甲子秋，客東城彌勒庵。臘月朔夜，索水沐浴，
GA010n0009_p0398a11║焚香禮佛，辭眾端坐，垂誡懇至。眾皆感泣，請末後句。乃說偈曰：使符多謝遠相迎
GA010n0009_p0398a12║　撩起袈裟請共行一曲浩歌歸去樂　從來老將不談兵遂寂。三日茶毘，舍利瑩瑩，
GA010n0009_p0399a01║靈骨片片，作金玉聲。塔於南澗北蓮花峯。壽六十六，臘四十八。凡七坐道場，五會
GA010n0009_p0399a02║說法。一語一機，有照有用，學者宗之，弟子數十人。有《正宗語錄》、《列祖提綱增集》、《禪
GA010n0009_p0399a03║宗雜毒海》、《歷代帝王宏教錄》、《三會語錄》、《夢冰》、《東皋》、《拈莊》、《放鉢》、《北遊》諸集，皆梓行世。
GA010n0009_p0399a04║（《高僧傳四集》）
GA010n0009_p0399a05║扣平名超直，為法雨寺監院。往金陵募建殿木，還病，卒於途。其徒潤石齎其骨歸，建
GA010n0009_p0399a06║塔庵側。別庵每至其塔，輒悽愴動哀，賦詩志感。至今，寺多其功，歲時掃塔致祭焉。
GA010n0009_p0399a07║（舊志〈觀音洞庵〉下）
GA010n0009_p0399a08║清磯名寂濱，松江人。天啓時，九歲入山，常課《法華》。年九十八，清癯古秀，矍鑠善步。與
GA010n0009_p0399a09║之言遺事，娓娓不倦。（《裘志》）
GA010n0009_p0399a10║按《裘志》事略云：「清磯，翠微庵老僧。其徒年亦七十餘。」繹堂和尚言：「此庵出壽僧。
GA010n0009_p0399a11║昔其師祖有百餘歲者。」
GA010n0009_p0399a12║雲啓名照寧，奉化人。為普濟寺知事，秉公竭力，不辭辛勤。（舊志）
GA010n0009_p0400a01║通喆如迥七世孫，重修梅岑庵。愛詩文，喜花木。勺波拳石，盈列几案。儼然有巖沼之
GA010n0009_p0400a02║觀。（《裘志．精藍．梅岑庵》下）
GA010n0009_p0400a03║普授寂童孫。康熙內徙時，各僧俱以蓄積輜重為事，授獨取寺中志板，負藏郡中。播
GA010n0009_p0400a04║遷後，寺中文獻賴以不墜。康熙二十三年甲子展復後，授率徒廣𢘅等，啓闢故土，
GA010n0009_p0400a05║日就宏遠。所交多雲間名公碩士。後專志《華嚴》，每有自得。一日，製衣二件藏櫃中，
GA010n0009_p0400a06║眾問之，曰：「我有用，汝等不知也。」未幾，病逝，子孫取所藏衣殮之。蓋預知時至者。（舊志
GA010n0009_p0400a07║〈精藍．隱秀庵〉下）
GA010n0009_p0400a08║手量康熙二十八年，重建無垢庵，勤修密詣。廣行方便，親仁愛眾，遊方者多稱焉。（舊志
GA010n0009_p0400a09║〈無垢庵〉下）
GA010n0009_p0400a10║通溟康熙時僧。自罷參歸隱，修葺故宇，真操實履，德行著聞。普濟寺春冬戒，屢請為
GA010n0009_p0400a11║羯磨。（舊志〈清涼庵〉下）
GA010n0009_p0400a12║大曉名實徹，江蘇崇明陳氏子。康熙二十四年乙丑生。童年純樸，不事浮華。父欲聯
GA010n0009_p0401a01║姻，堅志逆命。年二十三，依普陀栴檀庵天語和尚薙染。越歲，就普濟寺珂月和尚
GA010n0009_p0401a02║受具。隨侍本師，住鄞縣聖壽寺，命監院事。兩閱春秋，詣顯聖參丹巖和尚，與同參
GA010n0009_p0401a03║但憨多所問答。復請益於雙鑑。以為大事了畢，往臨安住山。忽染大病，自覺所得
GA010n0009_p0401a04║未是究竟。病愈，復詣諸方參請，無有能發疑情進步者。自誓入終南住石洞，了此
GA010n0009_p0401a05║一生。偶一晚，站於洞口，雲霧晦冥，忽見電光一爍，豁然大悟。說偈云：奇哉奇哉甚
GA010n0009_p0401a06║奇哉　閃電光中正眼開明暗兩條生死路　誰知無去亦無來始覺從前所得之非。
GA010n0009_p0401a07║自後每坐，竟忘日月。開眼見世界全空。忽覺秀雄峯，倒至面前，頓然一驚。說偈云：
GA010n0009_p0401a08║本來非色亦非空　無我無人萬象同能所掀翻誰是主　堂堂不是秀雄峯從此自
GA010n0009_p0401a09║信，不復作出山想。有同參言：「古人悟後，必須見人。」力勸出山。聞香林月行道鍾山，
GA010n0009_p0401a10║遂往親近。互相契合，付以南澗源流。未幾，月因病退席。織造曹公同本寺耆舊，請
GA010n0009_p0401a11║徹繼之。及月寂，徹守龕，心喪三年。力行祖道，十有二載。後又應織造海公奏請，住
GA010n0009_p0401a12║金山江天寺。徹見法道式微，狂瀾日下，刻苦勵眾，盡力恢弘。海內衲子，無不仰望。
GA010n0009_p0402a01║越十三春，退隱海州。毘陵士庶欽其德，敦請主天寧席。入院後，百廢具舉。乾隆十
GA010n0009_p0402a02║六年春，聖駕南巡，幸寺，問答深契聖心。丁丑，復欽命賜紫。（乾隆二十二年）是歲仲夏示微
GA010n0009_p0402a03║疾，畫圓相云：未入娘胎恁麼來　湛然正眼古今開了知非我非世界　無邊無際樂
GA010n0009_p0402a04║無涯偈畢以終。世壽七十二。（按：二當作三。）戒臘四十九。（採訪；據塔銘）
GA010n0009_p0402a05║恆學名能積，四明王氏子。自幼勘破浮華，希求出世。及壯至普陀，投入東天門分支
GA010n0009_p0402a06║悅嶺庵，禮霖倉為師。受具於懷中，得法於陵雲。傳臨濟正宗第三十八世，得受正
GA010n0009_p0402a07║法，名達積。專心向道，篤志焚修。菩薩頂（即白華頂，亦名佛頂山。）高五里餘，有梵宇，創自明季。
GA010n0009_p0402a08║其後興廢無常，惟存石亭供石佛而已。一日積遊其頂，於其平曠處，忽見石刻「慧
GA010n0009_p0402a09║濟禪林」四字，遂存興建之志。叩辭師長，誓願募緣。渡吳江，寄迹黎里，結茅乍川，行
GA010n0009_p0402a10║魚五載，備嘗辛苦。後得黎里善信首助千金，從而樂輸者日益眾。遂於乾隆五十
GA010n0009_p0402a11║八年，開始建造。不數年，殿宇堂寮俱告竣。并自郡城鑄鐘，由海船載至山後。其路
GA010n0009_p0402a12║甚陡，百餘人牽曳弗能上。越三日夜夢佛曰：「鐘可上矣。」醒即督工運鐘，頃刻至山
GA010n0009_p0403a01║上，顯有神助。當殿宇興工之日，於土中得木雕僧首，面目清癯似積。其徒裝金，偕
GA010n0009_p0403a02║積像供養於影堂。意是前朝得道和尚，化身以了宿願者歟？嘉慶元年開鐘板，挂
GA010n0009_p0403a03║單安眾。其時緇流歸嚮，恐香燈饔飧之不給；於朱家尖中和廟前，置買田產，以供
GA010n0009_p0403a04║四方朝山伊蒲之需。復定每日五堂功課，二粥二飯，以己統率之，至今猶守其遺
GA010n0009_p0403a05║規。而慧濟寺之名大著，積遂得為開山之始祖。嘉慶六年辛酉示寂。世壽五十有
GA010n0009_p0403a06║八，塔在北天門左。其徒一泉，名仁源，越州人。登泉，名仁舟，山陰人。俱能恢宏法道，
GA010n0009_p0403a07║振作宗風。建上客堂，修圓通殿。約身厚物，葺敝補殘，為克家之令嗣。登泉世壽六
GA010n0009_p0403a08║十有六，塔在佛頂山左。登泉徒頂順，建雷祖殿、後山篷。又建半路亭及龍樹殿於
GA010n0009_p0403a09║道頭，為僧眾往來憩息之所。世壽五十，塔於佛頂左。頂超，名聖光，江蘇人。得法於
GA010n0009_p0403a10║朗如，重興鎮海梵皇宮。并置穿山田六十畝，助梵皇宮及慧寂寺。道光十二年囘
GA010n0009_p0403a11║山，主佛頂席十一載，建方丈室五間。二十三年，公推為普濟寺住持。二十六年寂。
GA010n0009_p0403a12║世壽六十六，塔於海天佛國之左。（《秦志．恆學傳》；採訪）
GA010n0009_p0404a01║在經名昌茂，紹興人。年二十五，出家於普陀積善堂。詣鄮山舍利塔前，然指供佛。徧
GA010n0009_p0404a02║參名山知識。晚年住蘇州松雲庵。終身供奉阿彌陀佛及地藏菩薩。見人輒談因
GA010n0009_p0404a03║果，勸修淨土。歸依者盈千。生平不放燄口，曰無德行故。受人銀錢，隨受隨施。嘗刊
GA010n0009_p0404a04║佛經數種，及《萬善同歸》等書。又鑄大鐘三具，發願度地獄眾生。道光二十八年正
GA010n0009_p0404a05║月二十三夜，忽患胃病，自知將終。禮佛誦經，益加嚴密。命邀歸依弟子某某來。時
GA010n0009_p0404a06║夜將半，侍者勸待天明。曰：「白菩薩至，吾定四更時去矣。」口中念佛不絕。令沐浴更
GA010n0009_p0404a07║衣，果至四更危坐而逝。年八十三。闍維，得青白色舍利十餘粒。（《淨土聖賢錄續編》）
GA010n0009_p0404a08║賢良黃巖人，始為僧於普陀洪筏堂。道光甲申，駐錫上海三昧庵。徒跣行魚十餘年，
GA010n0009_p0404a09║積募資以修庵。又購地大南門內，建洪善庵。素持《大悲呪》，能呪盌水升高不溢。謂
GA010n0009_p0404a10║飲之可治病，頗驗。同治甲子六月示寂。（《上海續志》〈僧道〉、〈補遺〉）
GA010n0009_p0404a11║信真名空修，鄞縣陳氏子。童年受書，不喜藝業。知有教外事，立志脫白。親在，不忍離
GA010n0009_p0404a12║割。年二十二（《天童志》作「二十一」），親事畢，投普陀佛頂山慧濟寺定育剃髮，即受具於寧郡
GA010n0009_p0405a01║白衣寺。宿根煥發，得上品戒。後得法於慧濟頂超。道光二十八年（《天童續志》「八」作「九」。），主席
GA010n0009_p0405a02║慧濟。統理大眾，五時功課。枯淡高風，遠近景仰。咸豐三年，寧郡緇素敦請主天童
GA010n0009_p0405a03║寺席。天童為兩浙名藍、禪宗鉅剎。修入院，宏闡宗風。凡有信施，惟修殿宇。期滿，退
GA010n0009_p0405a04║隱佛頂，重復主席本寺，至同治九年退院。前後計主本寺席二十一載。春秋愈高，
GA010n0009_p0405a05║行持愈勤。聞善舉，不吝資財。如杭州海潮，定海南郊之體仁局，長塗之揆文義塾，
GA010n0009_p0405a06║皆有義助。世壽八十有二，僧臘六十有一。塔在海天佛國石左。法裔通智、覺道，別
GA010n0009_p0405a07║有傳。（項爾壽撰塔銘；《天童續志》；採訪）
GA010n0009_p0405a08║淨禪名聖德，山西平陽人。幼年便持居士之行。進香普陀，為病魔所困，遂出家。次年
GA010n0009_p0405a09║投天童納戒。未幾，囘普陀，參信真修公，久之不能灑脫。又依清玉，獲印證，乃受杖
GA010n0009_p0405a10║拂。天資穎敏，體貌魁岸。起廢支衰，踊躍奮進，故所至皆成寶坊。至二時殿堂，鉅細
GA010n0009_p0405a11║坡事，無不躬臨其間。儼然有古人「一日不作，一日不食」之風。先住蛟川梵皇宮，次
GA010n0009_p0405a12║遷招寶山。光緒十年甲申，升席天童。適值改革寺規，眾留連任。十六年庚寅春，辭
GA010n0009_p0406a01║囘招寶。踰年冬，示疾而化。世壽五十有四，窆全身於招寶之麓。（《天童續志》）
GA010n0009_p0406a02║德清名空行，江蘇松江人。脫白於松江湛然庵，乃立山老人之孫。（故雖非在山剃染，仍列於本山出家。）
GA010n0009_p0406a03║歷盡叢林，徧參知識，深明單傳之旨。光緒十九年癸巳，應天童請。丙申春，退隱普
GA010n0009_p0406a04║陀常明庵。越一年，示疾而逝。塔於普陀雪浪山之麓。（《天童續志》）
GA010n0009_p0406a05║淨守名榮通，寧海胡氏子。幼業農，值桂匪亂，從征於鮑超麾下。及匪平，不樂仕進，投
GA010n0009_p0406a06║臨善長老出家。日夕誦《大悲神呪》。光緒初年，募建白蓮臺，鋪砌小道頭及龍灣路。
GA010n0009_p0406a07║並助法雨寺新築塗田一百畝；彌勒、楊枝兩庵各二十畝。（採訪）
GA010n0009_p0406a08║覺道定海觀音山方氏子。自幼出家於普慶寺，具足於天童寺。來山訪道，寓慧濟寺。
GA010n0009_p0406a09║信真修見其品行端方，付以寺中重任，精敏有功。光緒十一年乙酉，於彌勒峯下，
GA010n0009_p0406a10║重建普慧庵，大為開擴。後又築室於庵右，額曰「般若精舍」，為靜修之所。（以其在山興建，終老
GA010n0009_p0406a11║於山，故列本山。）朝夕禮誦，不聞庵事。宣統元年夏，趺坐而逝。（採訪）
GA010n0009_p0406a12║仁光處州人。年五十四，至普陀出家。初住獅子洞，後住古佛洞。宣統間蛻化。世壽九
GA010n0009_p0407a01║十有六。其蛻化時，預知寂期將至，趺坐缸中。囑其徒封閉。越三年啓視，肉身不壞。
GA010n0009_p0407a02║其徒塗以金漆，供奉洞中，香火特盛。（採訪）
GA010n0009_p0407a03║開霽名耆孫，字英仲，號嚼菘，江蘇淮陰嚴氏子。光緒初，歷署浙江餘杭、桐廬等縣。十
GA010n0009_p0407a04║年甲申冬，浮海登普陀，禮大士。感宿因，謁法雨寺住持化聞悟。踰年二月，祝髮於
GA010n0009_p0407a05║伴山庵。薙派名源輝，字開霽，自號孤峯。稟具足戒於普濟寺。化聞付以衣鉢，法派
GA010n0009_p0407a06║名德輝。歷主瑞安聖壽、龍游靈耀、吳興天寧、嵊縣戒德諸寺。民國二年十二月，示
GA010n0009_p0407a07║寂於靈耀丈室。世壽七十有六，僧臘三十。著有《僧家竹枝詞》、《西方樂四十八詠》、《極
GA010n0009_p0407a08║樂歌注釋便蒙》各一卷，俱刊行；《律呂圖說》一卷，附刊於《春草堂琴譜》。（採訪）
GA010n0009_p0407a09║四、十方寄寓（共二十二傳）
GA010n0009_p0407a10║宋
GA010n0009_p0407a11║哲魁隰州僧，性孤硬。潛迹天童宏智覺座下，不言同鄉，經十餘載。覺聞，欣然訪曰：「父
GA010n0009_p0407a12║母之邦，何太絕物乎？」欲招至方丈。魁謝曰：「己事尚未辦，豈暇講鄉禮耶？」曳杖而去。
GA010n0009_p0408a01║竟往寶陀真歇故居，禪宴月餘。臨終，召眾說法而逝。闍維，舍利無數。（德介《天童寺志》）
GA010n0009_p0408a02║大休名宗玨，真歇了嗣，和州烏江孫氏子。生不茹葷，年十六，白父母出家。時長蘆祖
GA010n0009_p0408a03║照聲震東南，玨往謁，與語，奇之。建炎間，避地浙東，居補陀巖，道價愈高。紹興二年，
GA010n0009_p0408a04║開堂岳林，又住雪竇。二十九年，直閣張偁招主天童。玨，容貌奇麗，度量恢偉；而見
GA010n0009_p0408a05║地明白，深造自得。死生之際，尤卓然過人。城中湖心寺僧辯公，與玨生之年月皆
GA010n0009_p0408a06║同。三十二年八月上澣，辯以遺書來。玨初無恙，覽書笑曰：「齊年既行，吾亦逝矣。」翌
GA010n0009_p0408a07║日迎賓如平時。其晚就座，整容跏趺而逝。法嗣足庵智鑑，居雪竇。（《鄞縣志》引樓鑰撰塔銘；德介《天
GA010n0009_p0408a08║童寺志》）
GA010n0009_p0408a09║明
GA010n0009_p0408a10║別古崖氏族，法系俱未詳。善相術，其法，俟夜將二鼓或五鼓，然兩炬，坐對占者，數以
GA010n0009_p0408a11║其炬左右，視形狀氣色。既得，參以所生年月，而吉凶之徵有若節契然。鄞縣袁珙，
GA010n0009_p0408a12║嘗遊東海至普陀，崖見而奇之。謂曰：「子眼光如電，法當以術顯。」因紿令仰視赤日，
GA010n0009_p0409a01║待兩目盡眩，潛布黑赤豆於暗處，俾辨之。又夜懸五綵絨線窗紙外，使映月光辨
GA010n0009_p0409a02║其色，所試皆中。然後悉以相家之術授珙。且曰：「子後當出我右。」珙果以相成祖於
GA010n0009_p0409a03║藩邸顯名，即今所傳柳莊相術是也。（《鄞縣志》引戴良撰〈袁珙傳〉）
GA010n0009_p0409a04║象先名真清，長沙湘潭羅氏子。年十五，補邑諸生。十九出家，依南嶽寶珠薙染。二十
GA010n0009_p0409a05║五從寶珠禮普陀。續遊天台，愛其幽曠，多聖賢居止，遂翦茨以居。宿稟台教，仰智
GA010n0009_p0409a06║者之風，巖棲谷飲，固其志也。始居華頂，繼閱大藏於萬年寺，修《大彌陀懺》於天柱
GA010n0009_p0409a07║峯，率以千日為期。為人英卓溫厚，雖親禪觀，尤重毘尼。而虛己從人，無德不師，無
GA010n0009_p0409a08║善不采，故為四方所推重。講席頻開，學徒雲集。一夕夢見琳宮寶樹、彌陀三聖。清
GA010n0009_p0409a09║方展拜，傍有沙彌授與一牌曰：「戒香熏修，悟中品往生之象。」萬曆丁亥八月，蒙慈
GA010n0009_p0409a10║聖太后賜金紫方袍。戊子正月二十九日，告門人曰：「吾淨土緣熟，聖境冥現。此人
GA010n0009_p0409a11║間世，固不久留。」至夕別眾而逝。茶毘，舍利紅白綠三色，香氣郁郁。示滅於嘉禾之
GA010n0009_p0409a12║龍淵寺。塔在天台雲居之南隴。兵部職方司主事袁黃為撰塔銘。（釋傳燈《天台山志》；《釋氏稽古略》）
GA010n0009_p0410a01║蘊空名明照，三衢江山曹氏子，性恬夷。自失怙，即以家植歸兄，矢志學佛。時島夷梗
GA010n0009_p0410a02║塞，未遑離俗。年二十，始於杭之梵天無用禪師，接足薙染。又以法眼未明，往投大
GA010n0009_p0410a03║尖山大拙和尚，授以萬法歸一之旨，深自服膺。既而泛南海，禮補陀，值寶珠和尚
GA010n0009_p0410a04║為時宗望。見照堪為法器，傳以衣鉢，且誨以韜光自牧。遂詣天台，乃於萬年山誅
GA010n0009_p0410a05║茅居焉。住山凡二十載，募建大雄寶殿、法堂、藏閣，煥然一新。萬曆丁亥秋，遣內官
GA010n0009_p0410a06║護送《龍藏》，安供山門。命照住持本山，賜紫衣御杖等物。己丑西歸，世壽五十有七，
GA010n0009_p0410a07║僧夏三十有八。塔在天台萬年寺。（釋傳燈撰行狀）
GA010n0009_p0410a08║達觀名真可，晚號紫柏。其先句曲人，父沈連，世居吳江。母夢異人授附葉大鮮桃，寤
GA010n0009_p0410a09║而香滿室，遂有娠。可生五歲不語。有異僧摩頂謂其父曰：「此兒出家，當為人天師。」
GA010n0009_p0410a10║言訖忽不見，可遂能語。髫年，性雄猛，慷慨激烈。貌偉不羣，弱不好弄，生不喜見婦
GA010n0009_p0410a11║人。年十七，仗劍遠遊塞上。至蘇州閶門，天大雨，值虎邱僧明覺。相顧盼，壯其貌，以
GA010n0009_p0410a12║傘蔽之，同歸寺。聞僧夜誦八十八佛名，心大快悅。晨入覺室曰：「吾兩人有大寶，何
GA010n0009_p0411a01║以污在此中耶？」解腰纏金授覺，令設齋，請剃髮，遂禮覺為師。自是閉戶讀書，年半
GA010n0009_p0411a02║不越閫。見僧有飲酒茹葷者，曰：「出家兒如此，可殺也！」僧咸畏之。年二十，從講師受
GA010n0009_p0411a03║具戒。至常熟，相國嚴養翁識為奇器，留月餘。既之武塘景德寺，掩關三年。復囘，辭
GA010n0009_p0411a04║覺曰：「吾當行腳，參知識，究明大事。」遂策杖去。一日聞僧誦張拙〈見道偈〉至「斷除妄
GA010n0009_p0411a05║想重增病，趨向真如亦是邪。」可曰：「錯也！當云方無病、不是邪。」僧云：「你錯他不錯。」可
GA010n0009_p0411a06║大疑之。疑至頭面俱腫。一日齋次忽悟，頭面立消。自是陵躒諸方。嘗曰：「使我在臨
GA010n0009_p0411a07║濟、德山座下，一掌便醒，安用如何如何。」後北遊至京師，參徧融、嘯巖諸大老。萬曆
GA010n0009_p0411a08║三年南歸，至嘉禾，見太宰陸五臺，心大相契。每念法道陵遲，大藏卷帙重多，難為
GA010n0009_p0411a09║徧布。欲刻方冊，易以流通，普使見聞，作金剛種。于十二年發起倡募，至十七年創
GA010n0009_p0411a10║刻于五臺山妙德庵。董其事者為密藏道開。又有幻余法本為之輔弼。歷四年，以
GA010n0009_p0411a11║五臺苦寒，遂移于徑山寂照庵。以嘉興楞嚴寺為藏板及印刷所。可初于刻藏有
GA010n0009_p0411a12║成議後，乃返吳門省得度師。（刻藏事，詳見本山出家〈密藏傳〉。）後之都門，訪憨山於東海。又西遊峨
GA010n0009_p0412a01║嵋禮普賢。繼至匡廬，尋歸宗故址，志願重興，克符所願。江州邢孝廉延居長松館。
GA010n0009_p0412a02║可為說法語，名《長松茹退》。復北遊至潭柘，慈聖聖母聞可至，命近侍陳儒致齋供，
GA010n0009_p0412a03║特賜紫伽黎。可固讓曰：「自慚貧骨難披紫，施與高人福倍增。」儒隨可過雲居，禮石
GA010n0009_p0412a04║經於雷音寺。啓石室，佛座下得金函，貯佛舍利三枚，光燭巖壑。因請舍利入內，供
GA010n0009_p0412a05║三日。出帑金，重藏於石窟。以聖母齋襯餘金，贖琬公塔（即石經處）。邀憨山偕往瞻禮，并
GA010n0009_p0412a06║屬作記。囘寓慈壽，與憨山同居西郊園中，對談四十晝夜，目不交睫，信為生平至
GA010n0009_p0412a07║快事。二十三年，憨山觸聖怒，詔逮下獄。可在匡廬聞報，許誦《法華》百部冀祐，并擬
GA010n0009_p0412a08║赴都相救。旋聞南放，乃待於江滸。及會，執手歎曰：「公以死荷負大法。公不生還，吾
GA010n0009_p0412a09║不有生日。」二十八年，上以三殿工榷礦稅，中使者駐湖口。南康太守吳寶秀劾奏
GA010n0009_p0412a10║被逮，其夫人哀憤以繯死。可聞之曰：「時事至此，其如世道何？」遂策杖赴都門。吳入
GA010n0009_p0412a11║獄，可多方調護，授以毘舍浮佛半偈。囑誦滿十萬，當出獄。吳持至八萬，蒙上意解，
GA010n0009_p0412a12║得末減。可每歎曰：「老憨不歸，則我出世一大負；礦稅不止，則我救世一大負；傳燈
GA010n0009_p0413a01║未續，則我慧命一大負。若釋此三負，當不復走王舍城矣！」三十一年癸卯，忽妖書
GA010n0009_p0413a02║發，震動中外。忌者乘間劾可，竟以是罹難。幸早見重於帝；適見奏章，意甚憐之。在
GA010n0009_p0413a03║法不能免，因逮及。旨下云：「著審而已。」訊鞫，但以三負事對，絕無他辭。時執政欲死
GA010n0009_p0413a04║之。可聞曰：「世法如此，久住何為？」乃索浴罷，囑侍者性田曰：「吾去矣，幸謝江南諸護
GA010n0009_p0413a05║法。」說偈端坐，安然而逝。御史曹學程以建言逮繫，問道於可。聞急趨至，撫曰：「師去
GA010n0009_p0413a06║得好。」可復開目微笑而別。時癸卯十二月十七日也。壽六十一，臘四十一。可嘗教
GA010n0009_p0413a07║人誦毘舍浮佛偈。憨山問：「師還誦否？」曰：「持二十年，止熟一句半。若熟二句，則死生
GA010n0009_p0413a08║無礙矣。」如此自由安逝，乃持偈之實效。深見其悟證之高超。化後，待命六日，顏色
GA010n0009_p0413a09║不改。及出，徙身浮葬於慈慧寺外。次年秋，陸西源欲致可肉身南還。啓之，安然不
GA010n0009_p0413a10║動。緇素見之，無不感歎禮敬。乃奉歸徑山，供寂照庵。又越十三年丙辰，方茶毘，建
GA010n0009_p0413a11║塔於大慧塔後，開山第二代之左，曰文殊臺。可徧禮諸方，無剎不至。及常遊都下，
GA010n0009_p0413a12║上悅帝心。凡普陀敕建殿閣，皆其啓奏之力。每見古剎荒廢，必至恢復。始從楞嚴，
GA010n0009_p0414a01║終至歸宗、雲居等，重興梵剎一十五所。以未出世，故無上堂普說示眾諸語。但就
GA010n0009_p0414a02║參請機緣開示，門人輯之，有《紫柏全集》三十卷，入《清藏》。（《夢遊集》憨山撰〈塔銘〉；及舊志〈禪德〉）
GA010n0009_p0414a03║守庵名性專，崑山張氏子，少拔俗。已畜妻，育子彌周，即厭棄不恤。曰：「吾將為法王子，
GA010n0009_p0414a04║肯為人作生死冢耶？」尋薙染，廁沙彌相。每往稠眾中，執勤負辛如僕。喜慍不形色。
GA010n0009_p0414a05║或勉之曰：「當作大比邱，無區區於事相。」曰：「某，猶形同沙彌也；若大僧，吾何敢當？」如
GA010n0009_p0414a06║是數寒暑，登昭慶戒壇，獲受大苾蒭律儀；篇聚凜若冰霜，方之古持律比邱，不少
GA010n0009_p0414a07║讓。或又勉之曰：「當作大心人，無區區於小乘。」曰：「某，猶名字比邱也。若菩薩，吾何敢
GA010n0009_p0414a08║當？」於是徧禮名山，參訪知識。若普陀、五臺、伏牛、少室諸大道場；宣、理二大法師；徧
GA010n0009_p0414a09║融、古清、法堂、大千諸耆宿，莫不服膺道味，親炙謦欬。復登西山戒壇，增受大戒。如
GA010n0009_p0414a10║是又數寒暑，乃策杖南還。遇妙峯大師於杭之柯子山《法華》講席，始受菩薩戒。聆
GA010n0009_p0414a11║法音，咨嗟悅服。旋詣華頂峯，行頭陀行。誅茅為茨，煑蕨作供。十二時中，惟誦惟禪。
GA010n0009_p0414a12║嘗言：「無上菩提，悟之易，而證之難，正以根器下劣耳。故經云：不於一佛二佛所而
GA010n0009_p0415a01║種善根。要須福慧兼修，先之以尸羅清淨，三昧方得現前。余生前鮮植福，致此身
GA010n0009_p0415a02║善病。雖糜粥如飴，亦未嘗飽食。有待若此，妨道孔多。余將為未來淨土身，莊嚴清
GA010n0009_p0415a03║淨報也。」故浙中像教久經廢弛者，若溫嶺千佛塔、赤山三聖像、臨海大佛像、石城
GA010n0009_p0415a04║百尺彌勒像，皆賴其力，煥然一新。性樸素，衣一吉布直裰，四十餘年，未嘗更治。持
GA010n0009_p0415a05║「過午不食」齋，終身不改。妙峯歎為今世持戒者，惟守庵一人。寂於萬曆乙巳，世壽
GA010n0009_p0415a06║七十有三，僧臘四十有八。（釋傳燈撰傳）
GA010n0009_p0415a07║妙峯名福登，山西平陽人。姓續氏，春秋續鞠居之裔。生秉奇姿，脣掀、齒露、鼻昂、喉結。
GA010n0009_p0415a08║七歲失恃怙，為里人牧羊。十二歲投近寺僧出家，僧待之虐。逃至蒲坂，行乞于市，
GA010n0009_p0415a09║夜宿郡東文昌閣。閣係山陰王建，請萬固寺朗公居之。一日山陰王見之，謂朗公
GA010n0009_p0415a10║曰：「此子五官皆露，而神凝骨堅，他日必成大器。當收為徒，善視之。」未幾，地大震，民
GA010n0009_p0415a11║居盡塌。登壓其下無所傷，王益奇之。乃修中條山棲巖蘭若，令登閉關，專修禪觀。
GA010n0009_p0415a12║日夜鵠立者三年。入關未久，即有悟處，作偈呈王。王曰：「此子見處已如此，若不挫
GA010n0009_p0416a01║之，後必發狂。」遂取敝履割底，書一偈云：者片臭鞋底　封將寄與汝並不為別事　專
GA010n0009_p0416a02║打作詩嘴封而寄之。登接得，禮佛，以線繫項。自此絕無一言矣。三年關滿，往見王，
GA010n0009_p0416a03║則本分事明，具大人相，王甚喜。令其往聽《楞嚴》，受具戒。繼又令其徧參知識。北方
GA010n0009_p0416a04║乾燥，及到南方，朝普陀，因受潮溼，徧身生疥。發願造滲金文殊、普賢、觀音三大士
GA010n0009_p0416a05║像並銅殿，送五臺、峨嵋、普陀，以永供養。囘至寧波，染時證，幾死。旅宿，求滴水不可
GA010n0009_p0416a06║得。遂以手掬浴盆水，飲之而甘。次日見其甚穢，大嘔吐。忽悟曰：「飲之甚甘，視之甚
GA010n0009_p0416a07║穢；淨穢由心，非關外物。」即通身發汗而愈，而疥瘡仍舊。至南京大報恩寺，無極法
GA010n0009_p0416a08║師，講《華嚴懸談》，憨山為副講。登討一淨頭單，以期養病而聽經。每日于大眾過堂
GA010n0009_p0416a09║及放養息時，打掃廁室，甚為清潔。憨山億此淨頭必是高僧，遂私訪之。與登訂盟
GA010n0009_p0416a10║為同參。不久廁室不潔，憨山知登去，遂亦去尋之。登去後，囘蒲州，乃於中條最深
GA010n0009_p0416a11║處，結茅靜修，辟穀三年，大有所悟。山陰王於南山建梵宇，請登居之。又令往北京
GA010n0009_p0416a12║請《藏經》。於京師市中，得遇憨山。及經事完畢，同至蒲州。次年同往五臺，卜居於北
GA010n0009_p0417a01║臺下龍門之妙德庵。越三年，各寫《華嚴經》。憨山用泥金刺血和金寫。其金紙皆慈
GA010n0009_p0417a02║聖皇太后所賜。登則刺舌血和硃寫。各以此報罔極恩。及經畢，登擬建無遮大會
GA010n0009_p0417a03║百二十日。事已妥，慈聖太后遣官來山祈皇儲。遂以此功德通歸祈儲。過十月，皇
GA010n0009_p0417a04║儲生，即泰昌也。此會已畢，登與憨山以大名之下不可久居，同皆下山隱遁。憨山
GA010n0009_p0417a05║往牢山，登往蘆芽山，結庵以居。太后命人訪而得之。即為賜建蘆芽華嚴寺，成一
GA010n0009_p0417a06║大道場。自此建叢林、修橋梁、鋪山路者，二十餘年。凡大工程，他人不能成者，一請
GA010n0009_p0417a07║登料理，不久即成。成則去之，不復過問。一生所興大道場十餘處，並其他工程。由
GA010n0009_p0417a08║登之福德智慧與其忠誠，故上自皇帝宰輔以訖士庶，無不景仰信從而樂施之。
GA010n0009_p0417a09║三大名山之銅殿，亦登所親製。（詳見本志明季檀施之末。）將終前，晉王請修山西省城大塔寺
GA010n0009_p0417a10║殿宇。工完，又修會城橋，長十里。工未完，登以疾還山，乃料理所建道場，通為十方
GA010n0009_p0417a11║常住，各得其人。向來輔助料理之眷屬，悉令歸萬固，不留一人於餘處。至臘月十
GA010n0009_p0417a12║九日，端坐而逝。壽七十三，臘四十餘。時萬曆四十年。將逝之前數日，皇帝勅封「真
GA010n0009_p0418a01║正佛子」之勅黃到。及聞其逝，又賜金建塔，並令凡登所有未完之工，悉令完之。猗
GA010n0009_p0418a02║歟懿哉！如登者，可謂人天師表、法門砥柱矣！當其閉關得鞋底時，若非有大根行，
GA010n0009_p0418a03║當即氣死；豈肯以此繫之于項乎？况已通宗教後，為養病故，討淨頭當。今人稍有
GA010n0009_p0418a04║見處，令彼打掃佛殿尚不肯，况廁室乎？又况偷空打掃，必致極其淨潔乎？所興十
GA010n0009_p0418a05║餘處大道場，自己眷屬，一人不住。其謙卑自牧、無有我相，唯知為法為人，了無自
GA010n0009_p0418a06║私之念；非乘願再來振興法道者，能如是乎？登一生道行功業，詳具《夢遊集》本傳。
GA010n0009_p0418a07║今略舉其大概而已。（《憨山大師夢遊集》）
GA010n0009_p0418a08║無能名真拙，姓張氏，順天勳戚。七歲，祝髮大千佛寺。後往九華禮地藏，以昔父母無
GA010n0009_p0418a09║嗣，禱此而生也。萬曆丙辰冬，謁洛迦。見遠來朝禮大士者多露宿。因於淵德觀左
GA010n0009_p0418a10║建海雲庵，以接遊僧。生平不枕臥，不鹽食，金錢纖毫不染手。初不識字，久之開悟，
GA010n0009_p0418a11║一覽成誦。有書生叩之曰：「戒定慧奚似？」應曰：「是即儒家定靜安慮也。」所到多有修
GA010n0009_p0418a12║建。在姑蘇葑門內，創構青松庵。時以一舟往來，收浮屍瘞之。一日誦《涅槃經》畢，端
GA010n0009_p0419a01║坐而化。（《雍正寧波府志》）
GA010n0009_p0419a02║清
GA010n0009_p0419a03║達本元汾州平遙郝氏子。禮南海，途遇費隱容，引之參密雲悟於金粟。悟遷天童，元
GA010n0009_p0419a04║隨行。一日樵於太白，聞隔嶺虎嘯，豁然了徹，隨口便成數偈。呈一首於悟云：太白
GA010n0009_p0419a05║山中聽虎聲　忽然大地絕無塵三千沙界冰輪滿　一段清光分外明悟頷之。後悟
GA010n0009_p0419a06║遷化，再參古南門，蒙印可，傳以源流拂子。（釋蓮萍《天童寺續志》）
GA010n0009_p0419a07║海宏名自明，四川涪江人。年九歲，隨父母至洛迦進香，遂皈依長岡永壽精舍。後歸
GA010n0009_p0419a08║靈緒鄉福田庵，守戒律。郡國學史大成雅重之，顏其居曰「印心」。里老延主永寧寺。
GA010n0009_p0419a09║（《鎮海縣志》）
GA010n0009_p0419a10║法幢名行幟，溫之瑞安人，姓林，名增志。崇禎元年戊辰進士，官翰林。日與金聲、金鋐、
GA010n0009_p0419a11║熊開元、黃端伯、錢啓忠，以理學節義相切劘。歷官少詹事。甲申後，薙髮為僧。初居
GA010n0009_p0419a12║呂峯山，徙密印，遊雁蕩，觀雪竇瀑布，遂嗣法於石奇。乙未入海，訪梅子真遺迹，結
GA010n0009_p0420a01║茅居之。歲饑糧匱，飧蒿藜，然松明誦經，怡然自得。越六載，返東甌，示寂於密印。（《許志》；
GA010n0009_p0420a02║《鄞縣志》）
GA010n0009_p0420a03║借庵名清恆，乾嘉間，主鎮江焦山寺，以詩名。著有《借庵詩鈔》、《枯木堂筆記》等書。達官
GA010n0009_p0420a04║如阮文達元，名士如王柳村豫輩，樂與之交。嘗渡南海，至普陀，泊潮舟山。云其地
GA010n0009_p0420a05║僻處海中，不與他洲接壤，生民無外慕，其土之產，適可自贍。俗古風淳，無懷之民，
GA010n0009_p0420a06║今猶在也。其說可以補邑志風俗之缺。以偶爾之行蹤，悉海外之俗尚，亦可謂所
GA010n0009_p0420a07║至留心者矣。（吳雲《焦山志》；借庵自撰〈福祠記〉）
GA010n0009_p0420a08║普周鄞人，號月齋，一號鶴亭，一號飛泉隱者。能詩文，工書畫。自普陀，居象山白蟹潭，
GA010n0009_p0420a09║後居蒙頂山。所卓錫處，必莊嚴佛宇及幽齋靜室。時有盜數人，窺其積橐，夜半至
GA010n0009_p0420a10║山，明示其意。普周方坐禪，呼一躄侍者，令演拳勇；則飛步抽簷瓦二而下，復飛步
GA010n0009_p0420a11║置原處，盜懼乃去。聞普周技更勝。（《象山縣志》引《蓬山清話》）
GA010n0009_p0420a12║流長名悟春，焦山定慧寺住持了禪月輝徒。俗姓金，監利人。幼為江陵莊王寺僧。及
GA010n0009_p0421a01║長，遊洛迦，窮其勝。晚歸焦山，徧閱三藏，通其大義。咸豐間，髮匪之難，與了禪同守
GA010n0009_p0421a02║焦山不去，竟賴以保全。卒年四十三。（吳雲《焦山志》）
GA010n0009_p0421a03║玉峯名古崑，一號戀西，志淨土也。江西廣信人，年十餘齡，投普寧寺出家。靈根宿具，
GA010n0009_p0421a04║讀大乘經，即了大意。繼受具於天台國清，志遵梵網。隨眾參禪，力究宗旨，聞鐘聲
GA010n0009_p0421a05║恍然有省。咸豐辛酉，在明因寺，忽遭兵災，方覺前來學未真實。荷佛加被，雖傷一
GA010n0009_p0421a06║足，猶可奔逃，遂隱於普陀佛頂山慧濟寺。於夏月間，得閱《淨土十要》，感激之狀，如
GA010n0009_p0421a07║多年闇室忽遇明燈。自悔從前不肯細讀，空過光陰。復閱幽溪《圓中鈔》，增益法喜。
GA010n0009_p0421a08║自此盡棄舊習，立堅固誓願，嚴持戒律，一心念佛，求生淨土。自行化他，惟誠惟懇，
GA010n0009_p0421a09║僧俗從化者甚眾。開示後學生死之苦，其言痛切，聞者流淚。教人念佛，日有定課，
GA010n0009_p0421a10║終身無間，畢命為期。如此不退，定生淨土。復刊大乘經律、淨土妙典，流通正法，用
GA010n0009_p0421a11║報佛恩。種種勝行，難以盡述。光緒十五年，慈谿西方寺僧淨果請居該寺。以寺名
GA010n0009_p0421a12║合於本願，遂定居焉。崑自發心，直至臨終，日持佛名六萬，二時囘向，暑寒無間，永
GA010n0009_p0422a01║為定課。嘗然頂香十炷，供養十方諸佛。又然二指，供養兩土世尊。以期業障消滅，
GA010n0009_p0422a02║淨德圓成，穩步蓮邦，高增品位。光緒十八年七月初六，午後覺腹微脹。次日淨果
GA010n0009_p0422a03║延醫，醫云：「脈已全無，不須用藥。」崑惟面西趺坐念佛，精神爽健，過於平時，醫生歎
GA010n0009_p0422a04║為希有。淨果請僧八人助念，向西長跪，稱聖號約一枝香。甫至申刻，見其合掌猛
GA010n0009_p0422a05║力念佛數百聲，怡然而寂。初九入龕，面色津潤，頂上猶溫。次年二月望日茶毘，現
GA010n0009_p0422a06║諸祥瑞。緇素數百莫不感歎。生為淨土領袖，沒後勝品往生，無可疑者。（《淨土十要》崑序；《淨土
GA010n0009_p0422a07║聖賢續錄》）
GA010n0009_p0422a08║曉柔台州人。通台教，深信淨土。著有《法華演義》，頗利初機。又以遇境逢緣，所作宏揚
GA010n0009_p0422a09║淨土之若文若詩，集作一冊，名《淨土證心集》。又有《卍蓮賦草》，有二三篇賦發明唯
GA010n0009_p0422a10║心淨土之義，俱刻板流通。光緒初，至普陀，詣洛迦山中茅篷。篷主成聰師看過《淨
GA010n0009_p0422a11║土證心集》，問：「師何處人？」曰：「台州某處。」聰曰：「貴處有曉柔法師，我甚欽佩，師知之乎？」
GA010n0009_p0422a12║柔曰：「即不慧是。」聰遂頂禮，請在此住。柔隨順彼意，住數十日乃去。（採訪）
GA010n0009_p0423a01║蓮根不知何許人。深信淨土法門，刻定功課，日念六萬聲佛。善書，每寫淨土言句以
GA010n0009_p0423a02║送人。間或作詩為文，發揮淨土要義。住普陀修竹、圓通兩庵後之梵林篷數年。其
GA010n0009_p0423a03║地幽靜，人莫能知。後不知歸於何處。其殆決定往生淨土者矣！（採訪）
GA010n0009_p0423a04║竹禪四川梁山王氏子，避難出家於邑之報國寺。遊蹤徧四大名山，嘗效喇嘛裝。光
GA010n0009_p0423a05║緒間，往來普陀有年，寓白華庵。有高人風趣，喜撫古琴，其聲淵淵，悠揚悅耳，令人
GA010n0009_p0423a06║萬念頓消。工篆刻，有《印譜》，及刻《心經》句印一卷行世。又善繪水墨山水，人物竹石。
GA010n0009_p0423a07║性慷慨，凡修築寺院、賑濟災黎，輒畫數百紙助之。求者非其所好，雖貴顯亦不應。
GA010n0009_p0423a08║嘗謂丈匹紙幅，猶嫌短少，不能揮灑自如。晚年有句云：老僧年邁七十七　終日手
GA010n0009_p0423a09║中不釋筆紙長丈二猶嫌短　信手拈來塗粉壁所至名山古剎，多有留墨。體格高
GA010n0009_p0423a10║超，軼唐邁宋，人以是珍重之。常熟翁相國同龢、嘉定徐殿撰郙，皆與之遊。壬辰在
GA010n0009_p0423a11║京都，殿撰居以舊第，卻不就，蓋落拓其素性也。住錫上海福田庵。庚子春，語庵僧
GA010n0009_p0423a12║曰：「吾世緣將滿，當從來處去。此間有恐怖，然無礙也。」遂返蜀，至冬，示寂於雙桂堂
GA010n0009_p0424a01║丈室。世壽七十有七。是年北方拳匪亂，邑僑遷徙殆盡，土著亦皇皇。卒無事，其言
GA010n0009_p0424a02║果驗。（周國興撰〈行狀〉；《上海續志．僧道》；周積餘〈讀書瑣記〉）
GA010n0009_p0424a03║通智名尋源，別號憶蓮沙門，儀徵阮文達公元之幼子。道光二十三年癸卯生。母氏
GA010n0009_p0424a04║某，京都人。文達逝世，其母攜歸京都，寄居舅舍。及長，貌瓌瑋，而音洪暢。好道術，不
GA010n0009_p0424a05║求仕進，欲為長生神仙。放曠襟懷，優游蓬島，每以不遇真人為憾。同治十二年，年
GA010n0009_p0424a06║三十一，偶至龍泉寺，遇首座本然，億必得道高僧，與之談己所懷。然公斥為擔麻
GA010n0009_p0424a07║棄金，認奴作主。遂頓棄所懷，即求攝受。然為薙髮於本京七塔寺。從茲研究教典，
GA010n0009_p0424a08║勵志修持。光緒四年，受具戒於京西雲居寺。乃發足遊方，徧參宗匠。十四年，於普
GA010n0009_p0424a09║陀佛頂山信真老人會下，得受心印。是年宏《楞嚴》於法雨寺。嗣後應講聘者十餘
GA010n0009_p0424a10║年，雲蹤無定處。惟天童小白嶺、維揚萬壽寺、普陀普慧庵，嘗多憩息。生平志在《楞
GA010n0009_p0424a11║嚴》，行在淨土。日課佛號三萬，誓求往生。晨持《大悲呪》一尺香，以為助行。嘗謂學者
GA010n0009_p0424a12║曰：「禪宗名為教外別傳，淨土實為教內真傳。汝等煩惑未斷，道業未成，切不可錯
GA010n0009_p0425a01║認定盤星，高推禪宗，藐視淨土。」其講《楞嚴》也，於七處徵心、十番顯見處，必詳明此
GA010n0009_p0425a02║土開悟之難，淨土證道之易。至〈勢至〉章，則殷勤勸導，不遺餘力。直欲法會大眾，人
GA010n0009_p0425a03║各都攝六根，淨念相繼，即隨勢至，親證圓通。其至由惡業而沈淪四趣，乏定慧而
GA010n0009_p0425a04║墜墮五魔處，尤復極陳得失，痛示利害。每淚隨聲出，語音哽噎。著有《楞嚴開蒙》十
GA010n0009_p0425a05║卷。復刊《彌陀疏鈔》、及《演義》、《要解》、《便蒙鈔》、《勢至圓通疏鈔》，記心得，志所向也。三十二
GA010n0009_p0425a06║年丙午冬，示疾育王。丁未春，普慧庵主覺公即接至庵，備極照應。至四月初三日
GA010n0009_p0425a07║未時，合掌念佛而逝。世壽六十有五，僧臘三十有五。瘞全身於佛頂山後之燕窩
GA010n0009_p0425a08║岡。嗣法門人，在普陀者惟源通、悟開，餘不悉知。（〈通智公堂序〉）
GA010n0009_p0425a09║幻人名隆藕，字獻純，廣東廂黃旗駐防馬氏子。早歲蜚聲庠序，膺兩粵制軍瑞澄泉
GA010n0009_p0425a10║麟之聘，掌章奏。年四十一，歎身如泡影，官爵奚為？乃脫白於雲頂之門，受記於欣
GA010n0009_p0425a11║湖之室。光緒紀元乙亥，負錫遠邁，首參焦山大須。越二載，聞廣昱淨宏《法華》於太
GA010n0009_p0425a12║白，遂至天童，淨以龍象識之。己卯，淨又宏《法華》於普陀法雨寺，藕隨之偕行，淨俱
GA010n0009_p0426a01║親為敷繹奧義。自此道價鬱跂，叢林傾挹。行腳所至，咸推首座職。其為人修幹孤
GA010n0009_p0426a02║高，性度剛毅。對於士夫，不俯仰媚悅。引誘後進，辭色溫如。宣統二年五月，示寂於
GA010n0009_p0426a03║上海留雲寺。閱世八十有三，坐四十二夏。（《天童續志》）
GA010n0009_p0426a04║諦閑台州人。弱冠出家，學天台教，頗有心得。又深信淨土，日有定課。未幾，即開座講
GA010n0009_p0426a05║演。清光緒二十四年，了餘和尚為普濟監院，請閑講《法華經》。閑欲為其師作一養
GA010n0009_p0426a06║老處，乃曰：「我欲在此山修一茅篷養靜。」了餘乃於栴檀庵後，為之建築，名曰「為蓮
GA010n0009_p0426a07║篷」，次年來住。後欲請其師來，其師之友不肯令遠去，因茲閑亦不住矣。曾主溫州
GA010n0009_p0426a08║頭陀寺。民國初，興觀宗寺，宏闡台教甚力。著述甚多，頗利初機。年近七十，尚講演
GA010n0009_p0426a09║著述不替，可謂台宗之傑出者。（採訪）
GA010n0009_p0426a10║
GA010n0009_p0426a11║
GA010n0009_p0426a12║
GA010n0009_p0427a01║普濟、法雨二寺住持表（普濟，五代開山時，名不肯去觀音院。至宋元豐三年，賜額「寶陀觀音寺」。明萬曆三十三年，改賜「護國永壽普陀
GA010n0009_p0427a02║禪寺」。清康熙三十八年，御書「普濟羣靈」額及「普濟禪寺」額並賜。）（○法雨，明萬曆八年開山時，名海潮庵，旋改海潮寺。三十四年，賜額「護國鎮海禪寺」。清康
GA010n0009_p0427a03║熙三十八年，御書「天花法雨」額及「法雨禪寺」額並賜。）
GA010n0009_p0427a04║（五代）梁（開平元年丁卯）（自開平丁卯至貞明丙子，已歷十年。及至龍德二年壬午，二主，共十六年。）
GA010n0009_p0427a05║不肯去觀音院
GA010n0009_p0427a06║（貞明二年）（丙子）慧鍔（開山）　（有傳）
GA010n0009_p0427a07║（五代）唐（同光元年癸未）（自同光至清泰，四主，共十三年。）
GA010n0009_p0427a08║（五代）晉（天福元年丙申）（自天福至開運，二主，共十二年。）
GA010n0009_p0427a09║（五代）漢（乾祐元年戊申）（二主，共三年。）
GA010n0009_p0427a10║（五代）周（廣順元年辛亥）（自廣順至顯德，三主，共九年。）
GA010n0009_p0427a11║宋（建隆元年庚申）（自建隆庚申至紹興元年辛亥，已歷一百七十二年。及至祥興元年戊寅，共十八帝，三百一十九年。）
GA010n0009_p0427a12║寶陀（元豐三年所賜額）
GA010n0009_p0428a01║（紹興元年）（辛亥）真歇清了（有傳）
GA010n0009_p0428a02║（紹興七年）（丁巳）自得慧暉（有傳）
GA010n0009_p0428a03║繼以了然（徑山悟嗣）
GA010n0009_p0428a04║弁至瀾
GA010n0009_p0428a05║大繼業
GA010n0009_p0428a06║恩求以
GA010n0009_p0428a07║雪屋立
GA010n0009_p0428a08║垣堂圓
GA010n0009_p0428a09║蘧庵成
GA010n0009_p0428a10║還庵琛
GA010n0009_p0428a11║鑑庵實
GA010n0009_p0428a12║小庵高
GA010n0009_p0429a01║（嘉定七年）（甲戌）閒雲德韶（有傳）
GA010n0009_p0429a02║大川普濟（有傳）
GA010n0009_p0429a03║鐵腳清
GA010n0009_p0429a04║古巖顓
GA010n0009_p0429a05║深谷喚
GA010n0009_p0429a06║無咎吉
GA010n0009_p0429a07║寒巖悟
GA010n0009_p0429a08║夢窗嗣清（有傳）
GA010n0009_p0429a09║石屋環
GA010n0009_p0429a10║寒巖舉
GA010n0009_p0429a11║松州基
GA010n0009_p0429a12║玠禪師（有傳）（按：玠寂年在東巖前。主席年分，與東巖二俱無考，故亦列于前。）
GA010n0009_p0430a01║東巖淨日（有傳）
GA010n0009_p0430a02║混溪清
GA010n0009_p0430a03║白雲恭
GA010n0009_p0430a04║愚溪智
GA010n0009_p0430a05║（景炎二年）（丁丑）如智（有傳○舊志作元至元十四年，即宋之景炎二年。因統緒所關，故仍作宋。）
GA010n0009_p0430a06║元（至元十六年己卯）（自宋統全亡於世祖十六年己卯，乃作大元承統之始。至至正二十七年丁未，共十帝，八十九年。）
GA010n0009_p0430a07║寶陀
GA010n0009_p0430a08║東洲永（有傳）
GA010n0009_p0430a09║（大德三年）（己亥）一山寧（有傳）
GA010n0009_p0430a10║（大德四年）（庚子）如律（有傳）
GA010n0009_p0430a11║次翁元
GA010n0009_p0430a12║險崖遇
GA010n0009_p0431a01║太虛沖
GA010n0009_p0431a02║（自繼以至太虛，除如智、如律，舊志則列于元之禪德。玠禪師列于元末法統。餘三十人均列宋代法統。除閒雲、大川、夢窗、東巖、東洲、一山六人外，均無事迹年分可考。按東洲，即是元初僧。至一山，顯有大德三年出使日本之事實。茲故將東洲後五人，舊志列于宋代者，改歸元初。）
GA010n0009_p0431a03║
GA010n0009_p0431a04║（天曆二年）（己巳）孚中懷信（有傳）
GA010n0009_p0431a05║古鼎祖銘（有傳）
GA010n0009_p0431a06║大方聘（天童岫嗣）（○按：岫，字雲外，昌國州人。為宏智覺六世孫，究明曹洞宗旨，盡其源底。初住慈谿石門，歷象山智門，遷郡之天寧，已而繼竺西坦席住天童。說法巧譬旁引，曲成後學。生平不倨傲，不貪積，不私食。得施利，隨與人。清容居士袁桷，嘗以詩相贈答。見德介《天童寺志》。）
GA010n0009_p0431a07║
GA010n0009_p0431a08║朴翁淳
GA010n0009_p0431a09║元虛照（釋南堂寄詩：「演法高登玉几峯，宏機堪復器之風。不因北海鵬程遠，爭得西丘祖脈通。一炬自焚龍腦盋，十虛都作錦熏籠。向來曾讀宸奎記，萬古光輝日月同。」見郭子章《育王山志》。）
GA010n0009_p0431a10║
GA010n0009_p0431a11║竺芳聯（竺西坦下正宗莊嗣）
GA010n0009_p0431a12║所庵睿（按：元劉仁本題盛熙明《普陀洛迦山傳》云：「住山僧睿上人，以其傳來請誌。」核以年代，殆即其人歟。）
GA010n0009_p0432a01║（至正十五年）（乙未）大千慧照（有傳）
GA010n0009_p0432a02║（自孚中至大千八人，舊志〈法統〉屬元代。除孚中、古鼎、大千外，事迹年分均失傳。）
GA010n0009_p0432a03║明（洪武元年戊申）（自洪武戊申至崇禎癸未，共十七帝，二百七十六年。）
GA010n0009_p0432a04║普陀（萬曆三十三年，改寶陀為普陀）海潮（萬曆三十四年，改海潮為鎮海。）
GA010n0009_p0432a05║（洪武初）大基行丕（有傳）
GA010n0009_p0432a06║本初原
GA010n0009_p0432a07║（永樂）祖芳道聯（有傳）
GA010n0009_p0432a08║（正德十年）（乙亥）淡齋（有傳）
GA010n0009_p0432a09║普賢道誠（有傳）
GA010n0009_p0432a10║寶珠德意
GA010n0009_p0432a11║本空圓獻（有傳）
GA010n0009_p0432a12║（嘉靖二十六年）（丁未）圓錦（奉化人）
GA010n0009_p0433a01║天常圓祿（塔在龍灣）
GA010n0009_p0433a02║圓悟
GA010n0009_p0433a03║（嘉靖三十二年）（癸丑）法光真智（河南人）
GA010n0009_p0433a04║（嘉靖四十年）（辛酉）望雲明增（奉化人）
GA010n0009_p0433a05║無瑕明通（有傳）
GA010n0009_p0433a06║真松（有傳）
GA010n0009_p0433a07║（萬曆六年）（戊寅）一乘真表（有傳）
GA010n0009_p0433a08║（萬曆八年）（庚辰）大智真融（是年到山開山）（有傳）
GA010n0009_p0433a09║（萬曆十七年）（己丑）性能（見明邵輔忠〈重鋟侯繼高補陀山志序〉云：「成志者，寺僧性能也。」《侯志》成於萬曆十七年，則能殆是時之住持歟。姑附於此。）
GA010n0009_p0433a10║
GA010n0009_p0433a11║（萬曆十九年）（辛卯）竹庵真語（山西襄陵人。禮部給冠帶，屠隆贈詩，有「佛土已收為上足，君恩更許住名山」之句。）
GA010n0009_p0433a12║
GA010n0009_p0434a01║（萬曆二十年）（壬辰）天然如壽（有傳）
GA010n0009_p0434a02║（萬曆二十一年）（癸巳）瀛石真璧（鄞縣人）
GA010n0009_p0434a03║（萬曆二十二年）（甲午）東洋真海（烏程人）
GA010n0009_p0434a04║（萬曆二十四年）（丙申）本空德（江南興化人）
GA010n0009_p0434a05║（萬曆二十六年）（戊戌）雲峯真宰（有傳）
GA010n0009_p0434a06║（萬曆二十八年）（庚子）自修誠（揚州人）
GA010n0009_p0434a07║（萬曆二十九年）（辛丑）寂庵如迥（有傳）
GA010n0009_p0434a08║（萬曆三十年）（壬寅）自心照（高郵人）
GA010n0009_p0434a09║（萬曆三十三年）（乙巳）普光真遇（有傳）寶蓮如光（有傳）
GA010n0009_p0434a10║奇峯真才（有傳）
GA010n0009_p0434a11║（萬曆三十七年）（己酉）遜吾如讓（有傳）
GA010n0009_p0434a12║（萬曆三十九年）（辛亥）三藏真經（有傳）
GA010n0009_p0435a01║萬容如欽（有傳）
GA010n0009_p0435a02║（萬曆四十年）（壬子）昱光如曜（有傳）
GA010n0009_p0435a03║（萬曆四十二年）（甲寅）無邊性海（鄞縣人。余詠贈詩云：「從君說法了玄機，相憶團圝坐翠微。覺海無邊誰悟得，自臻彼岸始歸依。」塔在千步沙金地庵右。）了空覺
GA010n0009_p0435a04║
GA010n0009_p0435a05║竺西真悟
GA010n0009_p0435a06║歸元照宇
GA010n0009_p0435a07║見空照蘊（《裘志》「見」作「即」。）
GA010n0009_p0435a08║朗徹性珠（有傳）
GA010n0009_p0435a09║元初寂乾（屠玉衡贈詩云：「聊爾混塵俗，超然絕世氛。青天飛一錫，白㲲入孤雲。海際黿鼉窟，山根麋鹿羣。名藍留半偈，言下了聲聞。」）
GA010n0009_p0435a10║
GA010n0009_p0435a11║宗源海灝
GA010n0009_p0435a12║敏庵真聰（管安道贈詩云：「竹杖芒鞋百衲衣，片然山海片雲飛。為探龍藏傳心印，寒雨空巖自掩扉。」）
GA010n0009_p0436a01║
GA010n0009_p0436a02║慧印通恩
GA010n0009_p0436a03║振里照葵
GA010n0009_p0436a04║恆悅普常
GA010n0009_p0436a05║無念性空
GA010n0009_p0436a06║素明性樂
GA010n0009_p0436a07║樂淵海鯨
GA010n0009_p0436a08║天真海相
GA010n0009_p0436a09║濟川海筏
GA010n0009_p0436a10║陵雲性嶽
GA010n0009_p0436a11║渰洲海先
GA010n0009_p0436a12║古宗
GA010n0009_p0437a01║茂榮真蕊
GA010n0009_p0437a02║玉峯性寶
GA010n0009_p0437a03║妙用性旋
GA010n0009_p0437a04║（泰昌元年）（庚申）六夢海涵寶珠珍（北直人）
GA010n0009_p0437a05║（天啓二年）（壬戌）應悟海澄聚宗旨
GA010n0009_p0437a06║（天啓四年）（甲子）桓宗照祚法堂徹
GA010n0009_p0437a07║（天啓七年）（丁卯）靈脈性澄優曇仲（無錫人）
GA010n0009_p0437a08║（崇禎二年）（己巳）生二寂一寂住（有傳）
GA010n0009_p0437a09║（崇禎三年）（庚午）（自竺西至生二，二十六人。舊志列于〈禪德〉，均未言其為住持與否，事迹年分亦無考。但恆悅後無念前，有云前朝耆舊執事有功者，舊志向附其名，後皆相繼主院事等語，故照舊列之。）總持一
GA010n0009_p0437a10║（崇禎九年）（丙子）樸庵蘊（四川人）
GA010n0009_p0437a11║（崇禎十三年）（庚辰）文元秀（有傳）
GA010n0009_p0437a12║文玉寂美（有傳）（按：泰昌庚申，至崇禎庚辰之年分，乃按鎮海住持所列。普陀寺之禪）
GA010n0009_p0438a01║（德列于此者，皆無年分事迹可查。生二下小註，已詳及之。）
GA010n0009_p0438a02║清（順治元年甲申）（自順治甲申，至宣統辛亥，共十帝，二百六十八年。）
GA010n0009_p0438a03║普濟（康熙三十八年，改普陀為普濟）法雨（康熙三十八年，改鎮海為法雨）
GA010n0009_p0438a04║（順治三年）（丙戌）明如德（有傳）
GA010n0009_p0438a05║貫介照中（有傳）
GA010n0009_p0438a06║（順治八年）（辛卯）資休住（徽州人）
GA010n0009_p0438a07║（順治十一年）（甲午）爾欽敬（鄞縣人）
GA010n0009_p0438a08║妙元海音
GA010n0009_p0438a09║曉初海聞
GA010n0009_p0438a10║公胤通裕
GA010n0009_p0438a11║（順治十八年）（辛丑）養源寂童（事見舊志〈隱秀庵〉下）
GA010n0009_p0438a12║若虛海遐
GA010n0009_p0439a01║慧融照勝
GA010n0009_p0439a02║太素照微（鄞縣人）
GA010n0009_p0439a03║一輪普容
GA010n0009_p0439a04║西宗性印（此下五人按《秦志》列）
GA010n0009_p0439a05║無礙性懋
GA010n0009_p0439a06║宏如海福
GA010n0009_p0439a07║養如性倫
GA010n0009_p0439a08║龍安海寶
GA010n0009_p0439a09║（康熙二十三年）（甲子）明益普容（有傳）
GA010n0009_p0439a10║慈德（道衡前住持。見通旭〈普慧庵記〉。）
GA010n0009_p0439a11║海涵（事見舊志〈梵剎．普濟太古堂〉）
GA010n0009_p0439a12║（康熙二十五年）（丙寅）道衡普周（有傳）
GA010n0009_p0440a01║傳如心受（鄞縣人）
GA010n0009_p0440a02║公闇通亮（有傳）
GA010n0009_p0440a03║巨然照音（松江人）
GA010n0009_p0440a04║（康熙二十六年）（丁卯）自求福
GA010n0009_p0440a05║別庵性統（有傳）
GA010n0009_p0440a06║（康熙二十八年）（己巳）通元照機（有傳）
GA010n0009_p0440a07║天鑑通遠（揚州人）
GA010n0009_p0440a08║耆英隆壽（鎮海人。華亭陸祖修贈詩云：「師住名山六十年，化城幾度見滄田。白蓮花發重棲定，紫竹林深又結禪。萬斛潮音香界落，一龕佛火海天懸。前身我亦為居士，丈室長期證法緣。」）（○按：自貫介至耆英，二十二人。除慈德、海涵，今新採入外，餘俱舊志列于清初禪德。除貫介、養源、道衡、公闇、通元略有可查外，其餘事迹年分均失傳。且是否俱是住持，亦不得知。但舊志已列，今仍依次存焉。）
GA010n0009_p0440a09║
GA010n0009_p0440a10║
GA010n0009_p0440a11║
GA010n0009_p0440a12║
GA010n0009_p0441a01║
GA010n0009_p0441a02║（康熙二十九年）（庚午）潮音通旭（有傳）
GA010n0009_p0441a03║（康熙三十七年）（戊寅）古心明怘（有傳）
GA010n0009_p0441a04║（康熙四十年）（辛巳）自修明果（有傳）
GA010n0009_p0441a05║（康熙四十三年）（甲申）繹堂心明（有傳）
GA010n0009_p0441a06║（康熙五十六年）（丁酉）玉峯空懷（有傳）
GA010n0009_p0441a07║（康熙五十八年）（己亥）震六源法（有傳）洞徹空明（有傳）
GA010n0009_p0441a08║（雍正元年）（癸卯）見灴空焱（有傳）
GA010n0009_p0441a09║（雍正七年）（己酉）中贊源正（有傳）樂道空經（有傳）
GA010n0009_p0441a10║（雍正九年）（辛亥）法澤明智（有傳）
GA010n0009_p0441a11║鑑堂德鏡（有傳○據《秦志》耿昭撰〈夢蘭壽序〉，鑑堂主席在夢蘭前，故列此。衣鉢塔在茶山。）
GA010n0009_p0441a12║
GA010n0009_p0442a01║（乾隆十二年）（丁卯）夢蘭源善（有傳）
GA010n0009_p0442a02║（乾隆十八年）（癸酉）青雷迅（見夢蘭傳。塔在積善庵側。）
GA010n0009_p0442a03║𥳑庵（又作蒼松勁。塔在園房左。）無相慧
GA010n0009_p0442a04║南柱衡（塔在六和堂獅子巖上。）瑞琳祥（見李國樑〈恢復法雨田產序〉）
GA010n0009_p0442a05║（乾隆三十八年）（癸巳）越三緣（見《許志》李國樑〈恢復法雨田產序〉。塔在白象庵側。）遠輝慧（有傳）
GA010n0009_p0442a06║明儀範
GA010n0009_p0442a07║（乾隆四十三年）（戊戌）雲中龍（有傳）
GA010n0009_p0442a08║大璨珠（塔在龍沙庵上。）朗和性（始於朱家尖白山頭墾田者，見宋如林碑記。碑嵌在上大殿門首左壁間。）
GA010n0009_p0442a09║遇霖洽（塔在雙泉庵側。）
GA010n0009_p0442a10║（乾隆五十一年）（丙午）懷中祖（見《秦志》能崙撰〈融通傳〉。塔在烟霞館側。）仁芳初（見積善庵訪稿，云乾隆間住持，年分無考。）
GA010n0009_p0442a11║（乾隆五十六年）（辛亥）了塵（見《許志》；陳杰撰：了塵〈朱家尖香蓮隩築塘記〉。）文學斅
GA010n0009_p0442a12║覺庵遇
GA010n0009_p0443a01║（乾隆五十七年）（壬子）以仁政（募鑄大銅鍋、大銅鐘，各一。）玉山通
GA010n0009_p0443a02║萬寧祺（塔在園房側。）有光玉
GA010n0009_p0443a03║省中照（塔在龍沙庵。）法霖源
GA010n0009_p0443a04║靜源仁（衣鉢塔在園房左。）蕺香緣
GA010n0009_p0443a05║天然仁（塔在茶山。）旭初秉
GA010n0009_p0443a06║（嘉慶八年）（癸亥）境緣遇（《秦志．承德記》：「九年境公寂，眾舉承德繼席。」知為此時住持。）超塵續恩（有傳）
GA010n0009_p0443a07║承德維賢（有傳）文通道
GA010n0009_p0443a08║蓮芳勝（塔在園房左。）宗乾仙
GA010n0009_p0443a09║書文瑞（塔在園房側。）觀一基
GA010n0009_p0443a10║正法達堅（塔在芥瓶庵側。）本立源
GA010n0009_p0443a11║明珠融
GA010n0009_p0443a12║（嘉慶十七年）（壬申）融通能圓（有傳）巨川達（自文學至巨川十四人。除超塵外，事迹年分均無考。據訪稿俱列仁芳後，為法雨住持。）
GA010n0009_p0444a01║（道光二年）（壬午）月中桂（有傳）
GA010n0009_p0444a02║茂松蔭
GA010n0009_p0444a03║昌蔭（《秦志．錫麟堂記》，道光初住持，年分無考。疑即茂松蔭，故列此。）
GA010n0009_p0444a04║（道光五年）（乙酉）鴻崑能崙（有傳）聖參德（見《秦志．法雨重鑄銅鐘記》）
GA010n0009_p0444a05║（道光六年）（丙戌）海南性（有傳）
GA010n0009_p0444a06║法音雷（自鑑堂至法音，二十七人。了塵、昌蔭，乃今新自採入者。其餘二十五人，《秦志》列于法統之末。除鑑堂、夢蘭、雲中、承德、融通、月中、鴻崑有傳，及越三、懷中、以仁十人略有資考外，餘十五人，事迹年分多失考。是否均為住持，亦不悉。但見舊志，今亦仍之。）學周榮
GA010n0009_p0444a07║巨川裕
GA010n0009_p0444a08║圓仁
GA010n0009_p0444a09║性懋林（學周下四人，據訪稿列在海南後，為法雨住持，年分無考。）
GA010n0009_p0444a10║（道光九年）（己丑）定智果（有傳○「果」字，祖堂牌位作「榮」。）
GA010n0009_p0444a11║（道光二十三年）（癸卯）頂超聖光（附見〈恆學傳〉）
GA010n0009_p0444a12║圓明徹
GA010n0009_p0445a01║三淨清
GA010n0009_p0445a02║悅參心
GA010n0009_p0445a03║德建容
GA010n0009_p0445a04║銀山嗣
GA010n0009_p0445a05║德法能
GA010n0009_p0445a06║一心祥
GA010n0009_p0445a07║化慈真
GA010n0009_p0445a08║備山真
GA010n0009_p0445a09║鼎育真
GA010n0009_p0445a10║瑞德能
GA010n0009_p0445a11║臨海達全
GA010n0009_p0445a12║博文授
GA010n0009_p0446a01║靜安悟
GA010n0009_p0446a02║（自圓明至靜安十四人，祖堂牌位，俱載清時普濟住持。但舊志未列。諒多屬道光咸同間人。而事迹年分，無從稽考。牌位亦無次序可據。並不知孰先孰後。故儱侗附列於此，以盡可查見者，免遺漏之心耳。）
GA010n0009_p0446a03║
GA010n0009_p0446a04║
GA010n0009_p0446a05║（同治十一年）（壬申）立山滿圓（有傳）
GA010n0009_p0446a06║（光緒元年）（乙亥）凝山
GA010n0009_p0446a07║（光緒七年）（辛巳）梅卓明（台州人，于寺增建梅曙堂。）
GA010n0009_p0446a08║（光緒十年）（甲申）寬量隆璋（出家於隱秀庵。十七年退院，居梅福庵。勤敏有功，修大圓通殿及庵。）
GA010n0009_p0446a09║
GA010n0009_p0446a10║（光緒十一年）（乙酉）化聞福悟（有傳）
GA010n0009_p0446a11║（光緒十七年）（辛卯）慧源聖銑（有傳）
GA010n0009_p0446a12║（光緒二十年）（甲午）堃寶悟圓（有傳○二十三年退院。靜山繼席，進院未久，靜即為慧濟往江西募黃瓦，遂寂於江西。圓復任住持，至二十六年退院。）
GA010n0009_p0447a01║
GA010n0009_p0447a02║（光緒二十三年）（丁酉）靜山宏盛（台州人，慧濟寺源皓徒。歷往江西募瓦。進院未久寂。）
GA010n0009_p0447a03║（光緒二十四年）（戊戌）化定福學（安徽薛氏子）
GA010n0009_p0447a04║（光緒二十六年）（庚子）善章續義（二十九年退院）
GA010n0009_p0447a05║（光緒二十七年）（辛丑）開如德月（有傳）
GA010n0009_p0447a06║（光緒二十九年）（癸卯）通達常廣（三十二年退院。）
GA010n0009_p0447a07║（光緒三十一年）（乙巳）永悟峯（浙江鎮海馬氏子。改建圓通庵。助朱家尖田百畝於寺。）
GA010n0009_p0447a08║（光緒三十二年）（丙午）月德寬裕（宣統元年退院。）
GA010n0009_p0447a09║（光緒三十四年）（戊申）開然德定（湖南劉氏子。初從軍，懼殺業，投化聞薙度。見〈眠雲公堂序〉。）
GA010n0009_p0447a10║（宣統元年）（己酉）廣學寬量（有傳○民國元年退院。）
GA010n0009_p0447a11║民國（民國元年壬子）
GA010n0009_p0447a12║普濟法雨
GA010n0009_p0448a01║（民國元年）（壬子）文蓮生（四年退院。）了一廣得（江西九江周氏子）
GA010n0009_p0448a02║（民國四年）（乙卯）了餘廣導（有傳○八年退院。）
GA010n0009_p0448a03║（民國五年）（丙辰）化杲心開（江蘇寶山朱氏子）
GA010n0009_p0448a04║（民國六年）（丁巳）了清廣香（廣東惠來吳氏子）
GA010n0009_p0448a05║（民國八年）（己未）蓮曦演𣌟（十一年退院。廣東香山縣人。）了明廣月（浙江慈谿盛氏子）
GA010n0009_p0448a06║（民國十二年）（癸亥）了信廣裕（廣東潮陽人）
GA010n0009_p0448a07║
GA010n0009_p0448a08║
GA010n0009_p0448a09║
GA010n0009_p0448a10║
GA010n0009_p0448a11║
GA010n0009_p0448a12║普陀洛迦新志卷六終