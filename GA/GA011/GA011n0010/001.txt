GA011n0010_p0002a01║浙江鄞縣阿育王山，為四明名山；距寧波城東四十四里。山中有寺，曰阿育王寺；寺中有一舍利
GA011n0010_p0002a02║塔，藏置舍利子，乃釋迦如來真舍利，自印度流傳至中華，時放光明。相傳西晋太康中，有幷州
GA011n0010_p0002a03║劉薩訶者，於會稽得見寶塔湧自鄮峰，此寶塔光明騰耀，色青如石，中懸寶磬，周以天王及諸佛
GA011n0010_p0002a04║菩薩。義熙元年（四〇五），敕鄮山造塔亭、禪室，度僧住持守護。南朝宋文帝元嘉中（四二四～
GA011n0010_p0002a05║四五三），得迦葉佛爪髮，乃詔造木浮圖三級以藏之。梁武帝普通三年（五二二）敕建殿堂，賜額
GA011n0010_p0002a06║「阿育王寺」。明萬曆年間，泰和郭子章撰「明州阿育王山志」，因「普陀山志」例，條以義類，
GA011n0010_p0002a07║立以十門，門說四偈，門門各為一卷。其十門為：地輿融結、舍利緣起、塔廟規製、王臣崇事、
GA011n0010_p0002a08║神明效靈、瑞應難思、福田常住、高僧傳法、提倡宗乘、玉几社詠。「地輿融結」者，通論地
GA011n0010_p0002a09║輿與別論鄮山，記地理也。「舍利緣起」者，記釋迦如來真身舍利寶塔之緣起也。「塔廟規製」
GA011n0010_p0002a10║者，記阿育王塔之建造也。「王臣崇事」者，錄帝王名臣有關本寺之文字也。「神明效靈」者，
GA011n0010_p0002a11║記神靈顯異也。「瑞應難思」者，記軼聞顯異諸事也。「福田常住」者，錄檀越佈施造塔建田碑
GA011n0010_p0002a12║記也。「高僧傳法」者，記高僧傳法行誼也。「提倡宗乘」者，記歷代住持禪師也，有文獻者記
GA011n0010_p0002a13║之，無文獻者存其目。「玉几社詠」者，錄有關藝文。體例特殊，全屬釋氏文獻。至清乾隆年間，
GA011n0010_p0002a14║住山釋畹荃復輯其藝文，纂「續志」，釐為六卷，未分門類，所錄藝文，略按時代先後為序，
GA011n0010_p0002a15║末卷錄有「先覺考」，所以補郭志之遺也。乾隆二十二年以正續合刻，都十六卷。兹據中央圖書
GA011n0010_p0002a16║館藏清乾隆二十二年（一七五七）正續合刊本景印。
GA011n0010_p0003a01║眀州阿育王寺志序
GA011n0010_p0003a02║余生平事佛，率以名理取
GA011n0010_p0003a03║勝，多採諸最上乗門，與吾
GA011n0010_p0003a04║靈臺有所發明者而雅尚
GA011n0010_p0003a05║之；至於一切報應因果等
GA011n0010_p0004a01║說，皆置而弗問。中年宦轍
GA011n0010_p0004a02║四方，多更事故，凢有所求，
GA011n0010_p0004a03║屢著肹蠁。時雖或問，問而
GA011n0010_p0004a04║未加詳焉。殆萬曆𢈏子，奉
GA011n0010_p0004a05║命討播酋，以孤軍冐重圍，
GA011n0010_p0005a01║舉家百口入於萬死一生
GA011n0010_p0005a02║之地，恐畏百至。雖委身於
GA011n0010_p0005a03║國，聴命於天，而未嘗不有
GA011n0010_p0005a04║禱於
GA011n0010_p0005a05║三寳。禱即應，應即審事，非
GA011n0010_p0006a01║影響加之與？關侯通於
GA011n0010_p0006a02║夢寐，播酋授首，多頼神𦔳。
GA011n0010_p0006a03║余於是不惟於報應之道
GA011n0010_p0006a04║加詳，而於生平所尚名理
GA011n0010_p0006a05║益著。近奉
GA011n0010_p0007a01║㫖歸養，乃捨宅建忠孝寺，
GA011n0010_p0007a02║皆所以報
GA011n0010_p0007a03║國恩、荅神貺，以彰至理之
GA011n0010_p0007a04║不誣也。吾兒孔延、孔太、孔
GA011n0010_p0007a05║陵，皆與余同茹荼甘，昭格
GA011n0010_p0008a01║見聞，故於此道頗遵庭訓。
GA011n0010_p0008a02║陵兒以今歳壬子，當
GA011n0010_p0008a03║天王網羅多士之秋，將試
GA011n0010_p0008a04║鉛槧於留都。乃先渡錢塘，
GA011n0010_p0008a05║踰鄮嶺，覲阿育王寺真身
GA011n0010_p0009a01║舍利。一入殿堂，如善財之
GA011n0010_p0009a02║升彌勒樓閣，無着之登竹
GA011n0010_p0009a03║林精舍。已禮舍利，獲覩種
GA011n0010_p0009a04║種祥瑞。宿種既萌，法雨復
GA011n0010_p0009a05║潤；未𤼲者𤼲，已𤼲者長。即
GA011n0010_p0010a01║於塔前發種種誓願，施寳
GA011n0010_p0010a02║龕一座，製以旃檀，餙以七
GA011n0010_p0010a03║寳，鏤刻精緻，巧奪人目。復
GA011n0010_p0010a04║施種種供具，兼為勸募修
GA011n0010_p0010a05║葺塔殿，重新先朝御製扁
GA011n0010_p0011a01║額。當是時，有祕藏理法師
GA011n0010_p0011a02║為住持。理公通名理，諳教
GA011n0010_p0011a03║相，勗徒眾，精焚脩，莊嚴淨
GA011n0010_p0011a04║土於是焉頼。理公嘗有意
GA011n0010_p0011a05║於山志，乃持是編以示吾
GA011n0010_p0012a01║兒。吾兒歸，復持是編以進
GA011n0010_p0012a02║余。余念育王寺為天下第
GA011n0010_p0012a03║一叢林，盖借重於如来舍
GA011n0010_p0012a04║利光眀。自晋太康，厯六朝、
GA011n0010_p0012a05║唐、五代、宋、元，至我
GA011n0010_p0013a01║皇明萬暦壬子，千有三百
GA011n0010_p0013a02║四十九年，其間靈異事蹟、
GA011n0010_p0013a03║國朝典故、士庶投誠、文人
GA011n0010_p0013a04║翰墨，使如國之有史、家之
GA011n0010_p0013a05║有乗，日錄而年編之，不啻
GA011n0010_p0014a01║汗牛充棟已也！乃今觀其
GA011n0010_p0014a02║所集，不過錄之碑碣、抄之
GA011n0010_p0014a03║藏典，僅得數萬餘言；至於
GA011n0010_p0014a04║名公唱和，又皆取實於小
GA011n0010_p0014a05║師、考信於野錄，不無亥豕
GA011n0010_p0015a01║魚魯之訛。余每閱斯文，未
GA011n0010_p0015a02║嘗不置卷太息。因倣侯開
GA011n0010_p0015a03║府、屠儀部《普陀山志》，條以
GA011n0010_p0015a04║義類，立以十門。門說四偈，
GA011n0010_p0015a05║門門各為一卷，譌者正之，
GA011n0010_p0016a01║缺者補之。𠰥高僧，則尋《傳
GA011n0010_p0016a02║燈錄》，補之以傳，刪取機緣
GA011n0010_p0016a03║為宗門提唱，使後之作者
GA011n0010_p0016a04║随類而編入，無續集之勞。
GA011n0010_p0016a05║盖將舍利為如来，眾製為
GA011n0010_p0017a01║說法，余偈為注脚；如《華嚴》
GA011n0010_p0017a02║塵說剎說、依說正說，主伴
GA011n0010_p0017a03║重重，無非華藏莊嚴，不亦
GA011n0010_p0017a04║四眀三佛地之一盛事乎！
GA011n0010_p0017a05║因為之序。
GA011n0010_p0018a01║賜進士第．資政大夫．兵部
GA011n0010_p0018a02║尚書．前廵撫貴州．兼督
GA011n0010_p0018a03║理湖北川東等處地方
GA011n0010_p0018a04║軍務．都察院右都御史．
GA011n0010_p0018a05║泰和郭子章撰
GA011n0010_p0019a01║叙阿育王山志
GA011n0010_p0019a02║西昌郭大司馬精忠純
GA011n0010_p0019a03║孝，𣗳闢土之勳，世拜
GA011n0010_p0019a04║璽書無虗歲，公獨歸功
GA011n0010_p0019a05║於
GA011n0010_p0019a06║佛佑。帥其家茹澹忍苦，
GA011n0010_p0020a01║內外竭施；慮不克報
GA011n0010_p0020a02║慈恩，則又嚴餙鄮山舍
GA011n0010_p0020a03║利塔，志聖始末，𡸁之永
GA011n0010_p0020a04║久。其𠦑子太、季子陵，及
GA011n0010_p0020a05║育王理公，皆蓮域再来
GA011n0010_p0020a06║人也。每向予述舍利靈
GA011n0010_p0021a01║光，恍如親見如来。即一
GA011n0010_p0021a02║相好備知三十二相，即
GA011n0010_p0021a03║一光眀備知百千億光；
GA011n0010_p0021a04║而一一相好、一一光眀，
GA011n0010_p0021a05║曲𥁞自性不思議之變
GA011n0010_p0021a06║化。要以人人具有靈光，
GA011n0010_p0022a01║患在自作二見耳！佛雖
GA011n0010_p0022a02║放光，寔乃開眼眾生；眾
GA011n0010_p0022a03║生雖不放光，寔乃不開
GA011n0010_p0022a04║眼佛也。同一法身，而眾
GA011n0010_p0022a05║生各自有百千億見；則
GA011n0010_p0022a06║同一佛光，而眾生各自
GA011n0010_p0023a01║有百千億見，何疑哉？予
GA011n0010_p0023a02║▆觀舍利之光，常觀自
GA011n0010_p0023a03║▆之光▆▆之光，時時
GA011n0010_p0023a04║靈變不可測，▆信舍利
GA011n0010_p0023a05║之光時時靈變不可測，
GA011n0010_p0023a06║與如来原無二性，𡩬有
GA011n0010_p0024a01║二光？原無二光，寜有二
GA011n0010_p0024a02║見？二見𥁞去，無法可執；
GA011n0010_p0024a03║不疑無作融通，不厭有
GA011n0010_p0024a04║為功徳，則塵塵剎剎，誰
GA011n0010_p0024a05║非舍利光哉？予獨喜郭
GA011n0010_p0024a06║氏父子兄弟，不珍多寳
GA011n0010_p0025a01║而珍慧識，不珍慧識而
GA011n0010_p0025a02║珍靈光；借此霛光撥彼
GA011n0010_p0025a03║迷雲，而司馬深遠矣！諸
GA011n0010_p0025a04║偈塵說剎說，放
GA011n0010_p0025a05║如来未放之光，開眾生
GA011n0010_p0025a06║不開之眼，試問隨喜者
GA011n0010_p0026a01║還無疑否？
GA011n0010_p0026a02║萬曆丙辰仲冬吉，
GA011n0010_p0026a03║太子洗馬．安成覺海居
GA011n0010_p0026a04║士鄒徳溥拜手識
GA011n0010_p0026a05║【圖】
GA011n0010_p0026a06║
GA011n0010_p0027a01║眀州阿育王山志序
GA011n0010_p0027a02║今震旦獨眀州有舍利塔；
GA011n0010_p0027a03║自余少覽圖記，不無詫于
GA011n0010_p0027a04║其說，亦自咲夏蟲之難語
GA011n0010_p0027a05║氷，未敢以窣堵湧地為荒
GA011n0010_p0028a01║唐矣。己遊其處，諸靈異蹟
GA011n0010_p0028a02║具在。塔質青瑩古怪，鐫鏤
GA011n0010_p0028a03║生動，非人巧所得摹；不必
GA011n0010_p0028a04║俟暗發光，為世神物，可無
GA011n0010_p0028a05║思議矣！云舍利是如来靈
GA011n0010_p0029a01║骨；又有髪舍利、肉舍利，未
GA011n0010_p0029a02║必象質可數，有此殊相。佛
GA011n0010_p0029a03║成正果，棄捐六根，知有相
GA011n0010_p0029a04║之不存乎世也；獨其神奇
GA011n0010_p0029a05║融結，茶毗不燬，則為舍利。
GA011n0010_p0030a01║要亦不必盡然，如洞師歸
GA011n0010_p0030a02║誠於文潞，一祝滿瓶，則直取
GA011n0010_p0030a03║之懐矣。文捷行遶，軍持
GA011n0010_p0030a04║速緩，去住神變無方，則惟
GA011n0010_p0030a05║其人之名矣。咸平佛牙似
GA011n0010_p0031a01║汗湧身，飛空墮地，即汗即
GA011n0010_p0031a02║珠，又無幻之不真題。諦諸
GA011n0010_p0031a03║普門舍利不盡於此，而舍
GA011n0010_p0031a04║利靈変可略睹於此。余所
GA011n0010_p0031a05║得睹，一磬懸塔中，不盈三
GA011n0010_p0032a01║寸，舍利懸磬中。歷代崇
GA011n0010_p0032a02║奉示現，所稱如芡實，已如
GA011n0010_p0032a03║彈丸，已如瓜，最後如車輪。
GA011n0010_p0032a04║種種現相，道費而隱，俗之
GA011n0010_p0032a05║讋懾或在于此。而余所敬
GA011n0010_p0033a01║奉，則以其永保法輪長無
GA011n0010_p0033a02║災害，非他道院經藏得與
GA011n0010_p0033a03║較隆替以為神耳。自佛入
GA011n0010_p0033a04║中國，其遭時廢興，亦似
GA011n0010_p0033a05║與元運相乗。始或傾王公、
GA011n0010_p0034a01║奔九州，而既則頺垣廢圃，
GA011n0010_p0034a02║灌莾亍鼠鴞狐狢之塲。又
GA011n0010_p0034a03║其甚而為夙力頑悍所攘
GA011n0010_p0034a04║削，雖金剛迦聖亦不能以
GA011n0010_p0034a05║其力士神通為佛訶護。
GA011n0010_p0035a01║阿育古剎，何以得至今千
GA011n0010_p0035a02║三百年無恙哉？自晋而梁
GA011n0010_p0035a03║天監、普通，注嚮無論。迨唐
GA011n0010_p0035a04║而武宗汰天下沙門、毀梵宮，
GA011n0010_p0035a05║塔止越州府庫，毋敢以渺
GA011n0010_p0036a01║易有損也。宋元賜額施帑，
GA011n0010_p0036a02║恭迎大內，備極香火供養
GA011n0010_p0036a03║之隆。入
GA011n0010_p0036a04║眀宣宗十年，遣禮官諭祭
GA011n0010_p0036a05║自學和尚，尤為異數。恢拓
GA011n0010_p0037a01║自今，堂殿煥巍，碧甍雲
GA011n0010_p0037a02║擁，緇流戒潔，旦昏儼顒。住
GA011n0010_p0037a03║持正理，慈定無瑕，慧通三
GA011n0010_p0037a04║乗；又能以其暇纂集《育王
GA011n0010_p0037a05║山志》，宇內名流咸為讃善。
GA011n0010_p0038a01║脫非神靈長護不遷，有此
GA011n0010_p0038a02║耶？吾之獨崇舍利塔以此。
GA011n0010_p0038a03║或曰：「塔自薩訶拜祈湧地，
GA011n0010_p0038a04║到今千三百年乃有志，何
GA011n0010_p0038a05║曠也？」當為善知識化身有
GA011n0010_p0039a01║待耳！且佛存寂，千載一
GA011n0010_p0039a02║瞬，正亦不謂遠矣。余為志
GA011n0010_p0039a03║序，不叙因果報應，而因
GA011n0010_p0039a04║果報應自在。或又清曰：「塔
GA011n0010_p0039a05║無毀與？」曰：「佛亦滅度，何有
GA011n0010_p0040a01║於塔？有滅、有長不滅，而佛
GA011n0010_p0040a02║自在。」宣律師云：「沉冥之
GA011n0010_p0040a03║相，以理括之；未曾持觀，不
GA011n0010_p0040a04║可以語。」噫嘻！即余得觀，當
GA011n0010_p0040a05║復何語？余所爽然。昨宵清
GA011n0010_p0041a01║話，舍利在空中，塔是空
GA011n0010_p0041a02║中影，吾與理師相視嘆，
GA011n0010_p0041a03║共證此題。
GA011n0010_p0041a04║萬暦戊午五月，甬上知白
GA011n0010_p0041a05║居士徐時進拜首譔
GA011n0010_p0042a01║【圖】
GA011n0010_p0042a02║玄仗居士沈泰藩書
GA011n0010_p0042a03║【圖】
GA011n0010_p0042a04║
GA011n0010_p0042a05║
GA011n0010_p0043a01║眀州鄮山阿育王舍利塔記
GA011n0010_p0043a02║梵語「舍利羅」，此云「身骨」。惟我
GA011n0010_p0043a03║世尊，於曠大劫，以金剛心薰修金剛三昧，
GA011n0010_p0043a04║直至成佛，曾無異念。故變緣生五蘊幻身
GA011n0010_p0043a05║成金剛體，即如來法身，常住不壞、永無生
GA011n0010_p0043a06║滅。佛十身中有力持身，此其一也。是以
GA011n0010_p0043a07║如來應現娑婆，示生迦維，說法四十九年。
GA011n0010_p0043a08║化緣已畢，於拘尸羅城娑羅林雙𣗳間，入
GA011n0010_p0044a01║大涅槃。時彼國王如法茶毘，得舍利八斛，
GA011n0010_p0044a02║分為三分，天上、人間、龍宮各起塔供養。而
GA011n0010_p0044a03║人間八國分之，摩伽陁國阿闍世王得其
GA011n0010_p0044a04║一分，有八萬四千顆。至阿育王，有大神力
GA011n0010_p0044a05║能役鬼神，乃碎七寳末，造八萬四千塔，遍
GA011n0010_p0044a06║散四洲；而南𨶒浮提為身教地，故塔居多。
GA011n0010_p0044a07║其來震旦者一十有九，唯金陵長干與眀
GA011n0010_p0044a08║州鄮山顯赫最著。予幼出家長干，屢覩光
GA011n0010_p0045a01║瑞，種種不可名言。雖未至眀州，蚤聞感應
GA011n0010_p0045a02║之徵。今見理公所寄《育王山志》，讀之，感而
GA011n0010_p0045a03║嘆曰：「此我本師現在世間說法處也！」夫
GA011n0010_p0045a04║舍利者何？乃一真法界常住真心廣大光
GA011n0010_p0045a05║眀之體也。諸佛證之為清淨法身，菩薩修
GA011n0010_p0045a06║之為金剛心地，眾生迷之為阿賴耶識。其
GA011n0010_p0045a07║不壞者為佛性種子，名佛知見。以其眾生
GA011n0010_p0045a08║本具，故佛出世特為開示，使其悟入。祖師
GA011n0010_p0046a01║西來，指之為心印。是知眾生與佛無二無
GA011n0010_p0046a02║別，苐染淨熏變之不同耳。以眾生無眀業
GA011n0010_p0046a03║力念念薰蒸，故感四大五蘊腥臊臭穢不
GA011n0010_p0046a04║淨無常敗壞之身。其不壞者，為輪廻業果，
GA011n0010_p0046a05║厯劫不㤀。菩薩以之為定慧薰習，得意生
GA011n0010_p0046a06║身，調伏眾生，淨佛國土；其不壞者，微妙功
GA011n0010_p0046a07║徳，成就莊嚴。唯佛證之為清淨法身，常住
GA011n0010_p0046a08║寂光，身土不二。其現大身，則無量光眀相
GA011n0010_p0047a01║好，居華蔵莊嚴，名實報身。其現小化，則丈
GA011n0010_p0047a02║六金身，示生人間，與民同患。而眾生見者，
GA011n0010_p0047a03║但見緣生之佛，不見法身真體。将顯法化
GA011n0010_p0047a04║無二，無常即常，故入般涅槃，而留舍利攝
GA011n0010_p0047a05║受眾生，名力持身，以示金剛不壞。法身常
GA011n0010_p0047a06║住世間，本無生滅去来之相，故所現光相
GA011n0010_p0047a07║種種瑞應不可思議，随眾生心感而應現
GA011n0010_p0047a08║者，即法身應機說法，以離言三昧直指眾
GA011n0010_p0048a01║生本有佛性，欲令見者當下了悟自心，頓
GA011n0010_p0048a02║見法身不生滅性。此與靈山踞座，末後拈
GA011n0010_p0048a03║花，有何異哉？故佛出世說法四十九年，無
GA011n0010_p0048a04║非指示此一大事。而於法華一會開示眾
GA011n0010_p0048a05║生佛之知見，以此知見即法身慧命。故云
GA011n0010_p0048a06║「此經在𠁅，應以七寳起塔」。况佛知見又為
GA011n0010_p0048a07║文字所障。至𠰥諸祖直捷示人，而形於棒
GA011n0010_p0048a08║喝譏呵怒罵之間，而人又以機鋒目之，将
GA011n0010_p0049a01║謂別有玄妙，故悟之者希。今者親見法身
GA011n0010_p0049a02║如來覿面為說不生滅法，而人不悟諸己，
GA011n0010_p0049a03║槩以光明瑞相視之。誠謂當面錯過矣！可
GA011n0010_p0049a04║不哀哉？且而人也沉淪多劫，流轉生𣦸；今
GA011n0010_p0049a05║者何幸何緣，一遇希有難遭之事，猶自迷
GA011n0010_p0049a06║頭認影，豈不有負真慈、自昧本有？可不為
GA011n0010_p0049a07║之大哀歟？昔佛於法華會上，自說法身壽
GA011n0010_p0049a08║量常住不滅，比但托之空言，未有𠰥此見
GA011n0010_p0050a01║諸行事之深切著眀者也！惟普賢以十大
GA011n0010_p0050a02║願顯示法身，乃曰「請佛住世，勸轉法輪，常
GA011n0010_p0050a03║随佛學」之三者義昭於此。初僧會至長干，
GA011n0010_p0050a04║吴主孫權命求舍利，期以七日；不應，展三
GA011n0010_p0050a05║七日；中夜猶不應，會稽首而哀請曰：「佛以
GA011n0010_p0050a06║慈悲為心，苟不應，則使此方眾生斷滅佛
GA011n0010_p0050a07║種矣！」於是痛舉佛號三稱，遍身毛孔血汗
GA011n0010_p0050a08║迸灑，即聴瓶中鏗然有聲，光燭天地，啟之
GA011n0010_p0051a01║則舍利宛在瓶中矣。劉薩訶身陷地獄，将
GA011n0010_p0051a02║無出期；乃聴梵僧指求舍利為懴罪地，故
GA011n0010_p0051a03║感寳塔從地湧出。是知康為人，劉為己，均
GA011n0010_p0051a04║皆普賢勸請之意也。𠰥夫種種莊嚴供養、
GA011n0010_p0051a05║守護讃歎者，豈非常随佛學者歟？且也佛
GA011n0010_p0051a06║性之在眾生，固其迷矣；𠰥夫般𠰥光明常
GA011n0010_p0051a07║然而不昧者，𤼲於行事，𠰥世之忠臣孝子、
GA011n0010_p0051a08║志士仁人，凡所施作致君澤民而為不朽
GA011n0010_p0052a01║之事業者，豈非法身所𣴑衍乎？其厯代
GA011n0010_p0052a02║帝王崇奉興隆者，詎非法王之利見乎？緫
GA011n0010_p0052a03║之，無一眾生而不具有此性，故見聞随喜
GA011n0010_p0052a04║禮拜供養者，無異親承接足，即布身命、罄
GA011n0010_p0052a05║所有、竭內外施而為莊嚴，特為自性受用
GA011n0010_p0052a06║地耳。𠰥夫一覩舍利，頓破無眀、了悟法身、
GA011n0010_p0052a07║長揖生死、永出迷途者，是在上根利智、夙
GA011n0010_p0052a08║具聞薰、緣熟於當下者，不無其人也。由是
GA011n0010_p0053a01║觀之，累代王臣興建於前，太宰陸公、相
GA011n0010_p0053a02║國沈公重興於昔，司馬郭公及諸公子再
GA011n0010_p0053a03║振于今，且托法身於毛端三昧，以見不朽，
GA011n0010_p0053a04║是又皆普賢願輪所持也。鄮山住持理公，
GA011n0010_p0053a05║豈佛稱空生、身子為長老乎？予自信靈山
GA011n0010_p0053a06║一會儼在目前，說法音聲熾然無間者也。
GA011n0010_p0053a07║故特書此，以告見聞随喜禮拜供養者，不
GA011n0010_p0053a08║得以色相求之也。
GA011n0010_p0054a01║明萬曆四十七年歳次己未佛降生日，
GA011n0010_p0054a02║匡山五乳法雲寺憨山沙門釋徳清
GA011n0010_p0054a03║撰【圖】
GA011n0010_p0054a04║（伏讀
GA011n0010_p0054a05║憨大師所撰舍利記，合掌讃歎，誠為第一希有！𠰥非文
GA011n0010_p0054a06║字般𠰥從三昧流出，安得具大辯才、善說法要如此？余
GA011n0010_p0054a07║謂住持理公曰：「此記住處即舍利塔，普願法界一切眾
GA011n0010_p0054a08║生皆以香花供養而敬禮之。」理公，字秘蔵，余同叅兄，宛
GA011n0010_p0054a09║陵人也。今梓而布之，為作随喜功德。）
GA011n0010_p0054a10║（四眀山僧圓復跋）【圖】
GA011n0010_p0055a01║阿育王志䟦
GA011n0010_p0055a02║余不及覩阿育王寳塔舍利，相傳終涉影
GA011n0010_p0055a03║響，迨其詳載郭大司馬志中，壹𠰥勗余聞
GA011n0010_p0055a04║思修者。而其住持秘藏，顧強余圓滿末後
GA011n0010_p0055a05║一句，又作何見解乎？大約舍利者，釋迦文
GA011n0010_p0055a06║定力所証。佛不愛骨，故涅槃施焉；王不愛
GA011n0010_p0055a07║寳，故窣堵波布焉。能究斯㫖，悲度一切，即
GA011n0010_p0055a08║忠可盡瘁，孝可竭蹷；身外長物，庸何愛哉？
GA011n0010_p0056a01║而司馬氏之愛河且蚤清矣！當播酋未平，
GA011n0010_p0056a02║百口深入荒徼，從兠劒中磨鍊一過，卒能
GA011n0010_p0056a03║底定，以奏無前。此其中，壹惟報
GA011n0010_p0056a04║君顯親，先已樹基得定，而後乃歸為方外。
GA011n0010_p0056a05║適也舉室茹素，相為勤施，甚至大忠孝寺
GA011n0010_p0056a06║不靳重貲新之。其于世不屑屑然，光明種
GA011n0010_p0056a07║子直自性了之耳。矧類相感應，其子𠰥孫
GA011n0010_p0056a08║不親覿靈光也哉？于是公子孔太、孔陵軰，
GA011n0010_p0057a01║續阿育王之舉，各捐修塔殿，俾鎮海邦、祝
GA011n0010_p0057a02║萬年。代父捨者子也，為君祈者臣也，又非
GA011n0010_p0057a03║自利福田而已也。然則編述斯志，無非忠
GA011n0010_p0057a04║孝剩㫖，雖謂公筆端三昧可矣！
GA011n0010_p0057a05║萬暦丁巳歲季冬月吉旦，吉水鄒元標書
GA011n0010_p0057a06║【圖】
GA011n0010_p0057a07║
GA011n0010_p0057a08║
GA011n0010_p0058a01║
GA011n0010_p0058a02║《育王山志》者，總載于大司馬郭公，校正于
GA011n0010_p0058a03║少宰周公，而贊成於海內諸縉紳、名公、居
GA011n0010_p0058a04║士者也。卷凡若干，與夫撰碑、立傳、文辭、詩
GA011n0010_p0058a05║疏，犁然具載。前朝殿燬，簡籍煨燼。古未有志，
GA011n0010_p0058a06║先師在日，㥬蒐愽采，獲比隣胡隱士家
GA011n0010_p0058a07║藏本。考索讀之，若登山之有梯、浮海之有
GA011n0010_p0058a08║筏焉。時先師承太宰陸公之命，及禮部給
GA011n0010_p0058a09║劄住持，羈于殿事，未竟厥志而隻履西歸
GA011n0010_p0058a10║矣！理以顓蒙，謬承衣盋，綿力是懼。旦夕
GA011n0010_p0058a11║拮据，幸免墜緒。至傳天台教觀，實得于有
GA011n0010_p0058a12║門大師而已。濫登講席，適之逢大司馬郭
GA011n0010_p0058a13║公重建宋高宗御製佛頂光明之墖，即
GA011n0010_p0058a14║以《育王山志》為請。公欣然命筆，浹旬而成，遂為一代
GA011n0010_p0058a15║鉅典。鄮峯玉几，如增而高，豈特舍利輝煌
GA011n0010_p0058a16║而已哉？誠為佛法金湯，不可淂而思議
GA011n0010_p0058a17║者也。理謂如來演說如筏喻者，法尚應捨，
GA011n0010_p0058a18║何況非法？則此《山志》殊覺贅疣！不知文以
GA011n0010_p0058a19║載道，道由文顯。淂魚兎而執筌蹄固非；捨
GA011n0010_p0058a20║筌蹄而求魚兎，亦非也。故曰：渡河須用筏，
GA011n0010_p0058a21║到岸不須舟。敢以告夫文字性離者。住山
GA011n0010_p0058a22║沙門正理和南撰
GA011n0010_p0059a01║阿育王山圖
GA011n0010_p0059a02║
GA011n0010_p0059a03║
GA011n0010_p0059a04║
GA011n0010_p0059a05║
GA011n0010_p0059a06║
GA011n0010_p0059a07║
GA011n0010_p0059a08║
GA011n0010_p0060a01║【圖】
GA011n0010_p0060a02║
GA011n0010_p0060a03║
GA011n0010_p0060a04║
GA011n0010_p0060a05║
GA011n0010_p0060a06║
GA011n0010_p0060a07║
GA011n0010_p0060a08║
GA011n0010_p0061a01║【圖】
GA011n0010_p0061a02║
GA011n0010_p0061a03║
GA011n0010_p0061a04║
GA011n0010_p0061a05║
GA011n0010_p0061a06║
GA011n0010_p0061a07║
GA011n0010_p0061a08║
GA011n0010_p0062a01║【圖】
GA011n0010_p0062a02║
GA011n0010_p0062a03║
GA011n0010_p0062a04║
GA011n0010_p0062a05║
GA011n0010_p0062a06║
GA011n0010_p0062a07║
GA011n0010_p0062a08║
GA011n0010_p0063a01║【圖】
GA011n0010_p0063a02║
GA011n0010_p0063a03║
GA011n0010_p0063a04║
GA011n0010_p0063a05║
GA011n0010_p0063a06║
GA011n0010_p0063a07║
GA011n0010_p0063a08║
GA011n0010_p0064a01║
GA011n0010_p0064a02║
GA011n0010_p0064a03║
GA011n0010_p0064a04║
GA011n0010_p0064a05║
GA011n0010_p0064a06║
GA011n0010_p0064a07║
GA011n0010_p0064a08║
GA011n0010_p0065a01║【圖】
GA011n0010_p0065a02║
GA011n0010_p0065a03║
GA011n0010_p0065a04║
GA011n0010_p0065a05║
GA011n0010_p0065a06║
GA011n0010_p0065a07║
GA011n0010_p0065a08║
GA011n0010_p0066a01║
GA011n0010_p0066a02║
GA011n0010_p0066a03║
GA011n0010_p0066a04║
GA011n0010_p0066a05║
GA011n0010_p0066a06║
GA011n0010_p0066a07║
GA011n0010_p0066a08║
GA011n0010_p0067a01║明州阿育王山志十門總目
GA011n0010_p0067a02║第一卷
GA011n0010_p0067a03║地輿融結
GA011n0010_p0067a04║第二卷
GA011n0010_p0067a05║舍利緣起
GA011n0010_p0067a06║第三卷
GA011n0010_p0067a07║塔廟規製
GA011n0010_p0067a08║第四卷
GA011n0010_p0067a09║王臣崇事
GA011n0010_p0067a10║第五卷
GA011n0010_p0068a01║神明效靈
GA011n0010_p0068a02║第六卷
GA011n0010_p0068a03║瑞應難思
GA011n0010_p0068a04║第七卷
GA011n0010_p0068a05║福田常住
GA011n0010_p0068a06║第八卷
GA011n0010_p0068a07║高僧傳法
GA011n0010_p0068a08║第九卷
GA011n0010_p0068a09║提唱宗乗
GA011n0010_p0068a10║第十卷
GA011n0010_p0069a01║玉几社詠
GA011n0010_p0069a02║第十一卷
GA011n0010_p0069a03║清住山釋畹荃補遺
GA011n0010_p0069a04║第十二卷
GA011n0010_p0069a05║清住山釋畹荃補遺
GA011n0010_p0069a06║第十三卷
GA011n0010_p0069a07║清住山釋畹荃補遺
GA011n0010_p0069a08║第十四卷
GA011n0010_p0069a09║清住山釋畹荃補續
GA011n0010_p0069a10║第十五卷
GA011n0010_p0070a01║清住山釋畹荃輯續
GA011n0010_p0070a02║第十六卷
GA011n0010_p0070a03║清住山釋畹荃輯續
GA011n0010_p0070a04║
GA011n0010_p0070a05║
GA011n0010_p0070a06║
GA011n0010_p0070a07║
GA011n0010_p0070a08║
GA011n0010_p0070a09║
GA011n0010_p0070a10║
GA011n0010_p0071a01║
GA011n0010_p0071a02║明州阿育王山志第一卷目錄
GA011n0010_p0071a03║地輿融結（偈四）　（論二）　（郭子章）
GA011n0010_p0071a04║通論地輿
GA011n0010_p0071a05║別論鄮山
GA011n0010_p0071a06║
GA011n0010_p0071a07║
GA011n0010_p0071a08║
GA011n0010_p0071a09║
GA011n0010_p0071a10║
GA011n0010_p0072a01║
GA011n0010_p0072a02║
GA011n0010_p0072a03║
GA011n0010_p0072a04║
GA011n0010_p0072a05║
GA011n0010_p0072a06║
GA011n0010_p0072a07║
GA011n0010_p0072a08║
GA011n0010_p0072a09║
GA011n0010_p0072a10║
GA011n0010_p0073a01║明州阿育王山志卷第一
GA011n0010_p0073a02║泰和　郭子章　相奎父　撰
GA011n0010_p0073a03║山隂　祁承㸁　夷度父　校
GA011n0010_p0073a04║△地輿融結
GA011n0010_p0073a05║粵惟菩提道塲，基抵金剛；匪兹堅固，曷居法王？諦
GA011n0010_p0073a06║觀舍利，塵塵覺帝；神聖所都，孰言容易？是即靈山，
GA011n0010_p0073a07║是即摩竭；須彌有壞，此無震裂。咨爾山靈，異爾比
GA011n0010_p0073a08║丘；作難思想，呵護勤修。志地輿融結。
GA011n0010_p0073a09║通論地輿
GA011n0010_p0073a10║𧓍衣生曰：「人間世何所有？三才而已矣。曰天，曰地，
GA011n0010_p0074a01║曰人。天位乎上，地位乎下，人位乎中。天何所有？氣
GA011n0010_p0074a02║而已矣。氣無其形，空而已矣。地何所有？水土而已
GA011n0010_p0074a03║矣。金木火，皆土之變也。故知：天，五行之消息者也；
GA011n0010_p0074a04║地，五行之變化者也；人位乎中，又得五行之性情
GA011n0010_p0074a05║者也。然則天雖位乎上，亦位乎下；地位乎下，實位
GA011n0010_p0074a06║乎中，故曰天如卵白，地如卵黃。第此方論天地六
GA011n0010_p0074a07║合，為言得其形似而已矣。方外為言天無涯而地
GA011n0010_p0074a08║無涘，論涯涘者，約一佛化境也。何以言之？葢一佛
GA011n0010_p0074a09║化境，謂之三千大千世界，有百億日月、百億須彌
GA011n0010_p0074a10║山、百億大海水、百億鐡圍山、百億四大洲。鐡圍繞
GA011n0010_p0075a01║其外，海水聚其內，須彌嶼其中，四洲羅其下，日月
GA011n0010_p0075a02║照臨乎其上。百億鐡圍之外，更有一大鐡圍總括
GA011n0010_p0075a03║之，以形如棊布，總之以枰。大千外更有大千，不知
GA011n0010_p0075a04║其紀極，故曰天無涯而地無涘。然則載山岳者海，
GA011n0010_p0075a05║載大海者地，載大地者水，載水輪者火；載火輪者
GA011n0010_p0075a06║金，載金輪者又風輪為之執持也。故《楞嚴》云：『覺明
GA011n0010_p0075a07║空昧，相待成搖，故有風輪執持世界。乃至寳明生
GA011n0010_p0075a08║潤，火光上蒸，故有水輪含十方世界。』是則地依乎
GA011n0010_p0075a09║水，水依乎火，火依乎金，金依乎風，風無所依，依空
GA011n0010_p0075a10║而已。故曰天位乎上亦位乎下，豈非上天之上復
GA011n0010_p0076a01║有大地，大地之下復有上天？橫論世界已如彼，𥪡
GA011n0010_p0076a02║論世界又如此，天豈有涯乎？地豈有涘乎？今之論
GA011n0010_p0076a03║山源者，曰中國五岳七山皆自崑崙發源。夫世界
GA011n0010_p0076a04║初成，豈有先後？高原平陸一湧而纎悉畢具。不觀
GA011n0010_p0076a05║之洪水初落乎？江河之畔，沙聚壘壘，高者下者，竣
GA011n0010_p0076a06║者夷者，是水之洮汰也，風之皷擊也。醯鷄而五岳
GA011n0010_p0076a07║之，螻蟻而七山之，南柯之王將遷都而長安之矣。
GA011n0010_p0076a08║今之大地亦若是也。然則古之論山源者非乎？曰：
GA011n0010_p0076a09║亦是也。第究其山而不究其水，亦不究其氣；非不
GA011n0010_p0076a10║究也，究之不得其經也。以余言之，山無本末，水有
GA011n0010_p0077a01║源流；氣寓其形則聚，不寓其形則散。形者山也，故
GA011n0010_p0077a02║曰乗風則散，界水則止。故今之論源約其氣，論氣
GA011n0010_p0077a03║約其水。若曰山源，豈其然乎？然水無定止，因山而
GA011n0010_p0077a04║為源；山無自體，假氣以為因。葢山之形勢必中高
GA011n0010_p0077a05║而邊下，如人身之有頂𩕳四支相為高下。既非先
GA011n0010_p0077a06║頂而後支，豈可以頂𩕳為源而四支為流乎？雖然
GA011n0010_p0077a07║一身莫尊乎頂，氣之所聚非頂也；眾山莫尊乎祖，
GA011n0010_p0077a08║氣聚非祖也。然有大聚焉、小聚焉，始焉、中焉、末焉，
GA011n0010_p0077a09║聚而復散焉，散而復聚焉。中國名山祖於西域雪
GA011n0010_p0077a10║山，其次崑崙，又其次為五岳七山，離而復合，合而
GA011n0010_p0078a01║復離。又有合而不離，離而不合者，不知其幾。合而
GA011n0010_p0078a02║不離者其氣聚，聚則成焉；離而不合者其氣散，散
GA011n0010_p0078a03║則敗焉。又有成而貴焉、賤焉者，合而復離，離而復
GA011n0010_p0078a04║合，如父生子，子生孫；子又為父，孫又為子。或子貴
GA011n0010_p0078a05║而父賤焉；子賤而父貴焉，貴貴賤賤，父父子子，直
GA011n0010_p0078a06║趨大海而後已。故曰界水則止。」
GA011n0010_p0078a07║別論鄮山
GA011n0010_p0078a08║育王山去府治四十里，其源始於天台。天台山有
GA011n0010_p0078a09║九峰，形如八葉蓮花，華頂峰當其中，是為花心。正
GA011n0010_p0078a10║東一峰，謂之摘星。自摘星峰發支，至奉川為二，一
GA011n0010_p0079a01║支為仗錫、為雪竇，一支為金峩、為護聖。由陬溪管
GA011n0010_p0079a02║江為雲峰、天童太白山，育王山實以太白山為近
GA011n0010_p0079a03║祖。自太白，衍為玉几峰；一支去東南二里而止者
GA011n0010_p0079a04║為白雲山，一支於東北過峽起高頂為鄮峰，即舍
GA011n0010_p0079a05║利湧出之所，今上塔是也。鄮峰凢為二。一於本身
GA011n0010_p0079a06║抽三小支：一短支為列祖方墳；次長者為大殿坐
GA011n0010_p0079a07║山；又一次長者為下塔西退居，此本身之脉絡也。
GA011n0010_p0079a08║一於孝順嶺過峽起高者為赤堇山（鄞縣古稱「鄮」、
GA011n0010_p0079a09║稱「堇」，以此）。由赤堇又過峽為寳幢山，形如鉢盂，又
GA011n0010_p0079a10║謂之鉢盂山，山之形勢自西而南。自南而東為玉
GA011n0010_p0080a01║几，從東過北為鄮峰，由北至西為赤堇，自西環南
GA011n0010_p0080a02║為寳幢。盤廻不出十里，縱橫不外千武。左折右曲，
GA011n0010_p0080a03║東瞻西顧，古稱「六殊勝」、「八吉祥」，非虚也。寺景之勝
GA011n0010_p0080a04║者，有迦葉左足跡蹈巨石上，覆以石亭，謂之佛跡
GA011n0010_p0080a05║亭。去亭咫尺涌現巖，乃塔涌之所。去鄮峰絕頂，天
GA011n0010_p0080a06║空海濶，可以四望，謂之極目亭，又謂之「望海亭」。由
GA011n0010_p0080a07║亭而下有損巖，巃嵸嶻櫱，土山之中偶生片石，亦
GA011n0010_p0080a08║竒觀也。古鐫「損巖」二字，故名。巖下有小澗，澗水潺
GA011n0010_p0080a09║湲不絕，理法師累石以渚其流。山水輝映，竹木交
GA011n0010_p0080a10║翠。巖之上下可列坐十數人，聞幽溪師偕元素、休
GA011n0010_p0081a01║遠、慧日、秘藏相與煮茗，賦詩其下。方丈後有仙人
GA011n0010_p0081a02║巖，葛仙翁書「才坤」二字。寺東有妙喜泉，泉因妙喜
GA011n0010_p0081a03║老人得名，文見乎碑。去泉半里許有金沙井，去井
GA011n0010_p0081a04║數十步有龍潭，潭上有龍王祠。龍即靈鰻，菩薩護
GA011n0010_p0081a05║聖濟民，屢著肹蠁，有司歲致祭焉。玉几山有大權
GA011n0010_p0081a06║洞、七郎巖，赤堇山有飛來巖，明堂嶴有鬼谷祠，靈
GA011n0010_p0081a07║巖有塔峙嶴。去育王十里有烏石嶴，相傳有僧隨
GA011n0010_p0081a08║阿育王安舍利塔，未得道者墮地化為烏石，石上
GA011n0010_p0081a09║現袈裟紋，明顯可觀。又有月現巖，上有暈如白月，
GA011n0010_p0081a10║故名。石傍有七佛潭，古稱七佛澡浴其水，故名。嶴
GA011n0010_p0082a01║底有窣堵波，慧逹大師靈骨瘞焉。大率山不自勝，
GA011n0010_p0082a02║因人而名。此山自太古來，土阜而已；一有舍利，便
GA011n0010_p0082a03║與名岳爭光。歷代王臣崇奉之，高僧護持之，文人
GA011n0010_p0082a04║讃詠之。山韞玉而生輝，水藏珠而增媚，有以也夫！
GA011n0010_p0082a05║
GA011n0010_p0082a06║
GA011n0010_p0082a07║
GA011n0010_p0082a08║
GA011n0010_p0082a09║
GA011n0010_p0082a10║