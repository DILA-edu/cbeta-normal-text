GA011n0010_p0145a01║明州阿育王山志三卷目錄
GA011n0010_p0145a02║塔廟䂓製（偈四）　（郭子章）
GA011n0010_p0145a03║阿育王山舍利寳塔記　（釋從廓）
GA011n0010_p0145a04║供奉舍利金塔記　（魏王愷）
GA011n0010_p0145a05║阿育王山舍利寳塔記　（釋行彌）
GA011n0010_p0145a06║育王上塔碑記　（薛叶）
GA011n0010_p0145a07║重修育王寺上塔院碑　（省左）
GA011n0010_p0145a08║重修育王寺上塔碑　（李堂）
GA011n0010_p0145a09║育王寺重建下塔記　（危素）
GA011n0010_p0145a10║育王寺重建山門記　（豐坊）
GA011n0010_p0146a01║敬塔篇　（釋道世）
GA011n0010_p0146a02║
GA011n0010_p0146a03║
GA011n0010_p0146a04║
GA011n0010_p0146a05║
GA011n0010_p0146a06║
GA011n0010_p0146a07║
GA011n0010_p0146a08║
GA011n0010_p0146a09║
GA011n0010_p0146a10║
GA011n0010_p0147a01║明州阿育王山志卷第三
GA011n0010_p0147a02║泰和　郭子章　相奎父　編
GA011n0010_p0147a03║上虞　徐如翰　檀燕父　校
GA011n0010_p0147a04║△塔廟䂓製
GA011n0010_p0147a05║佛無以住，心凾太虚；乾坤作殿，是亦蘧廬。芥子可
GA011n0010_p0147a06║大，須彌可小；帝釋樹剎，植竿已了。殿凾寳塔，塔凾
GA011n0010_p0147a07║虚空；惟佛舍利，小大相融。人亦有塔，中藏舍利；敬
GA011n0010_p0147a08║佛慢人，為佛慢去。志塔廟䂓製。
GA011n0010_p0147a09║阿育王山舍利寳塔記
GA011n0010_p0147a10║釋迦佛舍利寳塔，葢昔阿育王親承佛記：「吾滅度
GA011n0010_p0148a01║後，取吾八塔真身舍利，造八萬四千塔以藏之。」此
GA011n0010_p0148a02║其一也。自西𣈆太康間，有劉薩訶者，神人指示云：
GA011n0010_p0148a03║「會稽有阿育王寳塔，汝徃頂禮。」於是薩訶自并州
GA011n0010_p0148a04║精誠敬禮，至於鄮山。忽一夜，寳塔從地湧出，光明
GA011n0010_p0148a05║騰輝。逮至皇宋淳熈丙申，凢八百三十餘年，為
GA011n0010_p0148a06║國家植福之地，固非一日也。紹興間，㳟蒙光堯壽
GA011n0010_p0148a07║聖．憲天體道．性仁誠德．經武緯文太上皇帝親灑
GA011n0010_p0148a08║宸翰，𧶽「佛頂光之塔」，可謂千載一時之幸矣。又至
GA011n0010_p0148a09║淳熈二年十一月二十八日，今上皇帝遣天使
GA011n0010_p0148a10║入內，內侍省西頭供奉官李裕文到山傳聖㫖，降
GA011n0010_p0149a01║香宣迎釋迦如來真身舍利寳塔，詣行在所。仍著
GA011n0010_p0149a02║住持僧（臣）從廓，同侍者一人、行者五人，㳟奉香火，
GA011n0010_p0149a03║迎請前來。五日到國門，即時入禁庭觀堂供
GA011n0010_p0149a04║奉。皇帝進素饍，詣舍利寳塔前焚香瞻敬，未有
GA011n0010_p0149a05║所覩。於是皇帝屏左右，靜坐良久，再焚香祈禱。
GA011n0010_p0149a06║有頃，舍利於塔尖上湧現，如月輪相。次日，皇上
GA011n0010_p0149a07║又進香素饍，焚香瞻禮，舍利復現寳塔兩角，如水
GA011n0010_p0149a08║晶珠。是日蒙聖恩宣押（臣）僧從廓入觀堂，遂獲
GA011n0010_p0149a09║瞻望清光。聖恩下逮俯𧶽，宣問佛法大意。廓
GA011n0010_p0149a10║自惟山林野朴，遭際如此，豈勝榮幸？得㫖𧶽「妙
GA011n0010_p0150a01║智禪師」。廓即時望闕，謝恩祗受。至二十九日，
GA011n0010_p0150a02║皇太子有請寳塔，𩓑一瞻敬。皇帝復遣元宣
GA011n0010_p0150a03║天使奉塔徃東宮，皇太子焚香瞻敬，精誠祈禱，
GA011n0010_p0150a04║舍利現寳塔相輪第二層，纍纍然如水晶珠狀。又
GA011n0010_p0150a05║淳熈三年正月七日，皇帝又進素饍，於碧琳堂
GA011n0010_p0150a06║焚香瞻禮，舍利復現塔角，如淡金珠。是日親灑宸
GA011n0010_p0150a07║翰，書「妙勝之殿」四字賜本寺奉安寳塔之所。奎光
GA011n0010_p0150a08║炳耀，一寫而成，此有以見皇帝崇奉佛教有由
GA011n0010_p0150a09║來矣。仍𧶽行者度牒五道，賜錢萬緡，降出寳塔，
GA011n0010_p0150a10║御香得㫖，令徐得榮同廓奉寳塔還山，及迎御書
GA011n0010_p0151a01║殿額入寺；熏修種種佛事，以侈上賜，仰祝皇上
GA011n0010_p0151a02║陛下聖壽無疆。廓不敢蕪詞妄加緣餙，第摭其言
GA011n0010_p0151a03║以為之記，庶幾昭示萬古，增光佛日。淳熈三年　
GA011n0010_p0151a04║月，明州阿育王山廣利禪寺住持傳法．特賜妙智
GA011n0010_p0151a05║禪師．僧從廓記
GA011n0010_p0151a06║供舍利金塔記
GA011n0010_p0151a07║四明阿育王山有佛舍利塔，其來舊矣。光明顯現，
GA011n0010_p0151a08║為一方植福之地。名徹海宇，無問識與不識，莫不
GA011n0010_p0151a09║加敬。我光堯壽聖．憲天體道．性仁誠德．經武緯文
GA011n0010_p0151a10║太上皇帝亦異其事；葢嘗灑宸翰，目以「佛頂光明
GA011n0010_p0152a01║之塔」。余自幼年聞之，願見而不可得。淳熈甲午之
GA011n0010_p0152a02║冬，被命來鎮茲地。今年四月十一日，因徃廣利禪
GA011n0010_p0152a03║寺㳟視御書，遂獲瞻禮。誠心一啟，不俄頃間，毫光
GA011n0010_p0152a04║發現，青紅交眩，變示不一。乃始知佛大神通，歷千
GA011n0010_p0152a05║百之久而靈像無乎不在，是足以驗前日傳聞之
GA011n0010_p0152a06║不𡚶也。既覩此異，思欲信以傳信，默成一讃四章，
GA011n0010_p0152a07║章四句，用見皈依無盡之意。且體塔製，鍍之以金，
GA011n0010_p0152a08║造成一座，奉安寳塔於其中。敢以讃語刻于塔之
GA011n0010_p0152a09║四旁，庶乎保護尊仰永永無窮云。淳熈二年閏九
GA011n0010_p0152a10║月，皇太子雄武．保寧軍節度使．開府儀同三司判．
GA011n0010_p0153a01║明州軍州事兼沿海制置使魏王愷書
GA011n0010_p0153a02║阿育王山舍利寳塔記
GA011n0010_p0153a03║佛法之在天下，猶元氣之在一身，與生俱生者也。
GA011n0010_p0153a04║先天地而非始，窮今古而非終；包恒沙界而不見
GA011n0010_p0153a05║其大，極隣虚際而不為之小，與王化表裡而為治，
GA011n0010_p0153a06║自非上聖挺生，孰臻其妙而運六合於胸中？㳟
GA011n0010_p0153a07║惟大元皇帝，神武天縱，得佛心法；拓皇業於八
GA011n0010_p0153a08║荒，繼大統於千載。當至元十一年冬，乃命承相伯
GA011n0010_p0153a09║顏率師南征，天下歸仁，罔敢或後。宣授大沙門僧
GA011n0010_p0153a10║錄憐占加大師等號，安撫江南僧尼事。又明年三
GA011n0010_p0154a01║月，奉㫖至慶元府阿育王山廣利禪寺迎奉釋尊
GA011n0010_p0154a02║真身舍利寳塔。五月北抵上都，百官四眾爭先迎
GA011n0010_p0154a03║覩，如面覿紫金光聚。奉㫖安奉於開平府華嚴寺，
GA011n0010_p0154a04║大集衲侣𣑽唄歌誦，竟七晝夜，盡誠尊奉。留一月，
GA011n0010_p0154a05║㫖送還大都大昊天寺供養。至九月初二日遷至
GA011n0010_p0154a06║玉塔寺，詔集西夏諸國僧尼共一▆萬員，於禁庭、
GA011n0010_p0154a07║萬壽山、皇太子府、鎮國寺、太廟、中書省、樞密院及
GA011n0010_p0154a08║府庫等䖏立十六壇塲，有司供具肴饍酥燈華幢
GA011n0010_p0154a09║之奉；金珠間錯，駭目動心，示極尊嚴，為國祈福。初
GA011n0010_p0154a10║三日車駕親臨玉塔寺致敬。是夕瑞光從壇發現，
GA011n0010_p0155a01║貫燭玉塔相輪之表。自相輪分金色祥光，東射禁
GA011n0010_p0155a02║庭，晃矅奪目。天神共覩，悲喜交集。殊勝之盛，未有
GA011n0010_p0155a03║若此。明日奏聞，皇情大悅。初八日國師表請，乃
GA011n0010_p0155a04║大赦天下，聖德與佛法同一滂流。初九日滿，散大
GA011n0010_p0155a05║會，宣賜禪講大德名衣銀幣，各有差施，牒度僧尼。
GA011n0010_p0155a06║是日敦遣憐占加大師、南方大德慈祥宣使張得
GA011n0010_p0155a07║慶等迎奉南歸。敕所過州縣導引入境，以福黎元。
GA011n0010_p0155a08║十二月十九日抵鄞，海人歡呼鼓舞，塞塗溢巷，如
GA011n0010_p0155a09║赤子之見其親之歸。又明日抵玉几，大師擎捧寳
GA011n0010_p0155a10║塔，宣傳玉音曰：「佛以慈憫視一切，去住何分南北？
GA011n0010_p0156a01║但天龍侍衛化攝有方，滯於愛執，寧忍舍鄞？况海
GA011n0010_p0156a02║東之民皆吾民也，其不汝執，俾福是邦！」言未既，空
GA011n0010_p0156a03║中現瑞，纍纍如珠，紺紅五色，光彩散亂。萬人稽首
GA011n0010_p0156a04║歎曰：「吾佛光明之所照，吾君聖德之所被也！」恩𧶽
GA011n0010_p0156a05║御香、繒布、金銀等。復令省府州郡供給所需，增搆
GA011n0010_p0156a06║寳殿，邃以軒宇高深雄麗。不日告功，如天成地涌，
GA011n0010_p0156a07║上薄雲漢。於是邦人爭損廩帑，山者獻材，工者獻
GA011n0010_p0156a08║巧，人自恊力，圖立寺功。皆自聖心崇敬有以率其
GA011n0010_p0156a09║趍善也。佛滅度，去今二千餘年，世與道胥喪，人根
GA011n0010_p0156a10║愈劣，非極紺宇像設莊嚴之麗，無以革汙鄙而去
GA011n0010_p0157a01║誠敬。以作副人天之奉，又豈特侈上𧶽而已哉？先
GA011n0010_p0157a02║是，寺不戒于火，一夕而燼，塔附安別院。今還故䖏，
GA011n0010_p0157a03║非帝力不能𠇍也。（案：五季顯德間，寺罹劫燒。未幾
GA011n0010_p0157a04║再造，宋與俱興。宋德既衰，寺亦隨燬。）世謂名山福
GA011n0010_p0157a05║地與國同休；今元聖御寓，混一車書，則寺之重興，
GA011n0010_p0157a06║光掩前古，可立而待。昔戯沙童子受佛懸記為輪
GA011n0010_p0157a07║王位，冶寳成塔，植福𨶒浮。夷考古今，的非偶然。若
GA011n0010_p0157a08║夫𣈆、宋、梁、陳、唐及伍代帝王，崇信名賢，欽奉事跡
GA011n0010_p0157a09║僃見於僧統贊寧所述敘傳。有宋累朝寵錫，載於
GA011n0010_p0157a10║名臣蘇軾、樓鑰二記，至今與奎畫相照映。若我
GA011n0010_p0158a01║聖上，奄有華夏，崇尚佛乗，逾半萬里，遣使宣入。所
GA011n0010_p0158a02║歷州縣，士女摶顙聚觀，翹誠瞻禮，皆為道種。利益
GA011n0010_p0158a03║宏深，聖功邁前。今佛古佛隱顯攝化，又非肉眼之
GA011n0010_p0158a04║所能窺；謹述宣𧶽再造殿宇及寳塔北還顛末，附
GA011n0010_p0158a05║于贊寧所著傳後，庶來者知所考焉。至元十四年
GA011n0010_p0158a06║三月初，慶元府阿育王山廣利禪寺住持傳法僧
GA011n0010_p0158a07║行彌謹䟽
GA011n0010_p0158a08║育王上塔碑記
GA011n0010_p0158a09║四明古鄮𡶶，釋迦舍利涌現之地。自𣈆太康建東
GA011n0010_p0158a10║西二塔，東塔䖏勢左特孤峻，海上森衛隂翊，態度
GA011n0010_p0159a01║無不可悅。興造以來，中間興廢不可稽攷。慶厯六
GA011n0010_p0159a02║年，住山常坦禪師更其舊制，始刻記銘。政和年間，
GA011n0010_p0159a03║真戒大師曇振、紹興十二年無示禪師介諶、淳熈
GA011n0010_p0159a04║七年佛照光禪師，皆嗣而葺之；獨於椽柱，時雨隂
GA011n0010_p0159a05║漬，日久寢壞，率未能易。命高僧擇微為記，書題壁
GA011n0010_p0159a06║間，以告後人之繼其志者。嘉定二年春，温陵沙門
GA011n0010_p0159a07║大明一再登臨，環視塔院，方患其局促、不足以表
GA011n0010_p0159a08║先佛遺跡。忽覩壁間文，嘆曰：「　　　　　此記似
GA011n0010_p0159a09║為我設，當與振起之！」是年夏五月，塔崩二角。明年
GA011n0010_p0159a10║八月，大風擊屋，木㧞者萬計，塔頂鈴索擺掣俱斷。
GA011n0010_p0160a01║又明年八月二日，風雨益號怒，塔益狼狽，堂宇殿
GA011n0010_p0160a02║軒周廻悉以頹，枕藉無有遺餘。遂募眾緣，革去心
GA011n0010_p0160a03║柱，更鑄相輪，重飾珠層級，斁敗悉從整治。開拓基
GA011n0010_p0160a04║趾，增築垣墻，為屋凢一百五十楹，皆更造焉。塔殿
GA011n0010_p0160a05║前後塑為十八應真、補陀大士寳相；門檻莊嚴之
GA011n0010_p0160a06║具靡不畢僃，崇奉之禮於是為稱。（費緡錢一萬）落
GA011n0010_p0160a07║成之日，山中𦒿舊雲衲遊覩，瞻仰贊歎，不復有前
GA011n0010_p0160a08║人之遺恨矣。明持住山如庵惠崇書來求記，余曰：
GA011n0010_p0160a09║「釋迦不出世，亦無有方所；育王無所造，耶舍亦非
GA011n0010_p0160a10║藏。無一法可取，無一法可捨，以何為是塔耶？塔既
GA011n0010_p0161a01║不可得，又疇有隱者？四聖六凢，森羅萬象；帝網交
GA011n0010_p0161a02║光，重重海印。無縫寳塔，是䖏發揮，又何為非塔耶？
GA011n0010_p0161a03║既皆舉是，疇有新故耶？當知是塔，非有非無，非隱
GA011n0010_p0161a04║非顯，非是非非，非新非故，又何假土木瓦石、金碧
GA011n0010_p0161a05║丹青而後為是塔耶？」明曰：「雖然，譬如琴瑟箜篌，雖
GA011n0010_p0161a06║有妙音，若無妙指，終不能發。我以無作之作，成此
GA011n0010_p0161a07║無功之功；其以無說之說，為我記之，不亦可乎？」遂
GA011n0010_p0161a08║摘其言，為記始末。嘉定七年八月望，秘書省校書
GA011n0010_p0161a09║郎凌雲薛叶撰
GA011n0010_p0161a10║重修育王寺上塔院碑
GA011n0010_p0162a01║惟昔法王降神度人，將歸寂滅，以智燄鍊形，所留
GA011n0010_p0162a02║瑩徹如珠璣而堅固者，舍利也。其王阿育製八萬
GA011n0010_p0162a03║四千之寳篋，象頼宮闕，分貯以遺天人者，塔也。世
GA011n0010_p0162a04║傳太康中，有神西來，奉舍利塔，陵虚跨海，駐鄮峰
GA011n0010_p0162a05║者，乃其一也。峰初瞰海，海漸為桑田矣。原神之審
GA011n0010_p0162a06║形勝、踞高明，將使天龍鬼神、水陸蠢動之軰，咸獲
GA011n0010_p0162a07║瞻禮，以承惠澤歟！義熈敕創塔亭禪院焉。厥後肹
GA011n0010_p0162a08║蠁著而祠事嚴；載卜平衍，覆以浮圖，環以宮室，其
GA011n0010_p0162a09║在齊陳之際乎！歷代至我朝，彌光顯矣。粵稽𡸁跡，
GA011n0010_p0162a10║則稱上塔。其地峻㧞，風雨震轢，棟宇每速朽。▆以
GA011n0010_p0163a01║營繕之計，如真戒大師及佛照禪師，悉能留意。當
GA011n0010_p0163a02║大慧杲公聿興，其徒微上人居之，高尚不出，而上
GA011n0010_p0163a03║塔名益彰。嘉定沙門大明撤而所之。至大以降，住
GA011n0010_p0163a04║山曰東生、曰月江，亦繼經葺。至正初，傾圮殊甚。適
GA011n0010_p0163a05║僧自悟者從上海縣至，嘗得其師野牛教以清苦
GA011n0010_p0163a06║自勵，雪窓禪師悅之，字之曰無生，俾主客兼務營
GA011n0010_p0163a07║搆。悟結茅峰頂，習禪，忘𥨊食。又罄衣資，儲木石之
GA011n0010_p0163a08║費，故時益慕羨。逮謀諸𦒿宿元輿、智起、智珠軰，僉
GA011n0010_p0163a09║施財為倡。徧叩藩鎮貴人及四眾，捐金捨廩、解佩
GA011n0010_p0163a10║投珥者沓至。未幾，井幹崢嶸，洞戶窈窕，然燈飛華，
GA011n0010_p0164a01║陟降若在天上。殿堂院宇以次俱成。其像設則靈
GA011n0010_p0164a02║山之一會、賢刼之千尊、寳陀之應化、神祗拱衛之
GA011n0010_p0164a03║森列，儼然鍾磬鏗輷乎林谷矣！始歳戊戌，畢工於
GA011n0010_p0164a04║丙午秋。廣設齋筵七晝夜以落成。恒延廿餘禪侣，
GA011n0010_p0164a05║日待盤以食之，兦疲苶。余自京謝病，寓田野間，從
GA011n0010_p0164a06║方丈元虚照公遊。因嘆：「悟之成功，詎非數也？夫法
GA011n0010_p0164a07║身無相，以塔廟示神變；而成壞必待於搘扶，况世
GA011n0010_p0164a08║之家國哉？」元虚喟然曰：「經不云乎：『若人靜坐一須
GA011n0010_p0164a09║臾，勝造河沙七寳塔。寳塔必竟化為塵，一念靜心
GA011n0010_p0164a10║成正覺。』葢欲人知有象俱空，而靈明獨耀也！今夫
GA011n0010_p0165a01║扶層霄、睇滄溟、洞八極，氣朗神虚，塵消境亡，廓然
GA011n0010_p0165a02║遊於法界，尚無成正覺者，若七寳微塵之成壞，等
GA011n0010_p0165a03║空華耳。雖然，塔因山以增，山以塔而有靈。升高元
GA011n0010_p0165a04║覽，目擊道在，猶慈氏引童子重重樓閣中。則此䖏
GA011n0010_p0165a05║是解脫門，而造者具成功德。誠宜有述，其勿辭！」余
GA011n0010_p0165a06║聞而異之。翼日草堂滿師以狀來，既接其跡，書于
GA011n0010_p0165a07║石，且詠歌以贊曰：屹海峰兮涌窣堵波　蘸香水陵
GA011n0010_p0165a08║𦕈𦕈之鬱羅金鰲負載𠔃神龍寔訶　靈光烜赫𠔃
GA011n0010_p0165a09║甘露瑳瑳䕃幽顯𠔃永鎮山河是歲冬十月朔，建
GA011n0010_p0165a10║承務郎．前江西等䖏行中書省左撰
GA011n0010_p0166a01║重修阿育王寺上塔碑
GA011n0010_p0166a02║阿育王寺九十四代住持和尚廣福公，苦節堅脩，
GA011n0010_p0166a03║勵志紹述。憫上塔為舍利寳藏也，風雨震凌，圬墁
GA011n0010_p0166a04║脫漏，柱石𣣱傾，岌岌頹圮之間，慨然以啓承為任。
GA011n0010_p0166a05║罄其香燈衣鉢贏，敦請境清僧世華、萬鵬𦔳以勸
GA011n0010_p0166a06║募。四方檀越如宣義郎李公傑軰，咸施財市工相
GA011n0010_p0166a07║恊之，不亟不徐。始役於正德壬申年，至丁丑始落
GA011n0010_p0166a08║成焉。凢七層寳塔、六圍簷宇、前山門、後佛殿、左右
GA011n0010_p0166a09║廊廡、齋脩、庖湢，莫不嚴整。創立禪堂連屋，飯供坐
GA011n0010_p0166a10║悟善眾。像塑三寳、諸天、十八羅漢、四金剛、八菩薩、
GA011n0010_p0167a01║土地、聖僧，綵繪金碧，為之煥然。復念大雄佛殿、下
GA011n0010_p0167a02║塔院宇脩葺尤所當亟，集材冶甓，革腐𪔂新，輪煥
GA011n0010_p0167a03║輝映，以表一方之望信竒觀也。合山比丘請堂文
GA011n0010_p0167a04║鐫石以紀之。堂聞佛教深微，主於利濟；捨身脩性，
GA011n0010_p0167a05║其教也。世傳釋迦文佛以真身舍利施布寰區，阿
GA011n0010_p0167a06║育王造八萬四千寳塔以貯之，而四明鄮峰留其
GA011n0010_p0167a07║一。自𣈆至今千二百餘年，寺有興替，舍利自如。天
GA011n0010_p0167a08║生福公，起廢興頹，克復山門，舊貫加宏麗焉，有功
GA011n0010_p0167a09║佛教大矣哉！為佛有道，定於心，成於覺，了於空尔。
GA011n0010_p0167a10║定而覺，明而道，質灰而光不滅，生滅而靈自存。毫
GA011n0010_p0168a01║竅之光，不隨湼槃而俱盡，固其謂也。惟鍊形以智，
GA011n0010_p0168a02║用智以神；神者，形之用也。《內典》云：「一念善緣，勝造
GA011n0010_p0168a03║浮圖七級。」葢覺通神應，則目擊道存。所謂舍利湧
GA011n0010_p0168a04║出地中、駕自海上、降以鬼物者，咸在了悟而已！福
GA011n0010_p0168a05║公，姓朱氏，字如海，別號容庵。葢成正覺而翊教法
GA011n0010_p0168a06║者，不可以無銘。銘曰：大雄真如　體諸太虚如來無
GA011n0010_p0168a07║始　還歸化樞湼槃者質　幻瑞者軀瑞遺毫竅　光燭
GA011n0010_p0168a08║遐紆育王造塔　留鎮海隅寳藏斂寂　象罔元珠巨
GA011n0010_p0168a09║滛靡汩　烈熖莫渝炎荒▆海　航載陸馳耄倪稽顙
GA011n0010_p0168a10║　俯階伏除饑呼渴譟　喘存息餘大雄感應　祥光忽
GA011n0010_p0169a01║舒萬夫駭矚　百妄盡驅七寳自別　五色曼殊匪嚴
GA011n0010_p0169a02║供養　孰慰趾顱福公佛子　裔出吾儒不囿形質　超
GA011n0010_p0169a03║彼凢愚煩消蘊徹　痾脫惱驅品登上乗　偉矣曇瞿
GA011n0010_p0169a04║再興𣑽剎　翬飛廈渠貞珉紀績　永宏佛圖
GA011n0010_p0169a05║皇明正德十三年歲次戊寅春，堇山李堂撰西
GA011n0010_p0169a06║郭豐坊書
GA011n0010_p0169a07║阿育王山廣利禪寺重建下塔記
GA011n0010_p0169a08║釋迦如來真身舍利寳塔布于天下。𣈆太康中，離
GA011n0010_p0169a09║石人劉薩訶感病危篤，逢𣑽僧語曰：「汝罪深，當入
GA011n0010_p0169a10║地獄，宜徃會稽尋阿育王所造舍利寳塔，頂禮懴
GA011n0010_p0170a01║悔，冀可逭云。」薩訶愳，抵會稽，遍索之，無所得。一夕，
GA011n0010_p0170a02║登鄮峰，聞鍾磬聲，即加精禱。越三日，寳塔從地湧
GA011n0010_p0170a03║出，神光騰焯。塔青色似石，崇尺有四寸，廣七寸；露
GA011n0010_p0170a04║盤五層，四角挺前；面開窓牖，中有磬聲，如人拊擊。
GA011n0010_p0170a05║繞塔佛、菩薩、僧、天人等，妙相嚴好，非智巧所能及
GA011n0010_p0170a06║也。義熈元年，安帝敕建塔亭禪室，度僧十有四人。
GA011n0010_p0170a07║宋元嘉中，遣使陳精及僧道祐重創祠宇。鑿地得
GA011n0010_p0170a08║石凾，盛玻璃鍾，覆以銅鏡，合銀罌；安三法身舍利
GA011n0010_p0170a09║并迦葉佛爪一（其色紅）、髪一莖（伸之數尺，置之成
GA011n0010_p0170a10║螺）。表進文帝，詔造木浮屠三級藏之。梁普通三年，
GA011n0010_p0171a01║增修建寺。自是以來，歷代尊奉。宋開寳間，僧統贊
GA011n0010_p0171a02║寧為之傳。淳熈間，沙門從廓、至元間沙門行彌，皆
GA011n0010_p0171a03║有紀述傳于世。其二塔當鄮山之椒，鉅海之衰。其
GA011n0010_p0171a04║三下塔，今去廣利寺五十步玉几峰之麓，明覺寺
GA011n0010_p0171a05║住持元輿所重建也。先是，至正二年，行宣政院使
GA011n0010_p0171a06║西夏高公納麟知叢林積敝，舉諸山名德百數十
GA011n0010_p0171a07║人布列眾剎。雪窓光禪師繇姑蘇之開元寺遷阿
GA011n0010_p0171a08║育王，居十有六載。四方景慕，學者雲集。既百廢具
GA011n0010_p0171a09║興，方圖經營下塔而不及為。元輿則師度弟子也，
GA011n0010_p0171a10║乃命之曰：「吾於兹山庶幾盡心焉，獨下塔役必歷
GA011n0010_p0172a01║歲月而後可成，汝勉諸！」師示寂已久，元輿䂓度有
GA011n0010_p0172a02║年，悉發其衣盂之資。計之不足以共費，遂謀及山
GA011n0010_p0172a03║中之𦒿舊，施各有差。方司徒國珎舍巨木為塔心；
GA011n0010_p0172a04║海會寺住持枯木榮公、周君仲高寔紀綱之；僧清
GA011n0010_p0172a05║辨董公無怠。木石咸具，白於住山大千照禪師，撤
GA011n0010_p0172a06║舊塔而新之。始工於至正廿四年七月四日，越四
GA011n0010_p0172a07║年成。崇十有三丈五尺，廣二丈三尺。中為級道，下
GA011n0010_p0172a08║設世尊象，環列十六應真，天神衛護。前為山門，後
GA011n0010_p0172a09║建殿五間。几筵香燈，無弗俻者。置田若干畝，以資
GA011n0010_p0172a10║其用。元輿服承先志，久而益勤，緇素欣贊。今約之
GA011n0010_p0173a01║裕禪師謀勒石以紀其始末，致沙門若來所述，屬
GA011n0010_p0173a02║臨川危素文于石。惟劉薩訶求覓寳塔，莫識其緒；
GA011n0010_p0173a03║悲惱煩塞，投告無所。久之廼獲見塔，晝夜精勤禮
GA011n0010_p0173a04║相懴悔。厥今寳塔巍巍，有目者咸覩，有耳者皆聞，
GA011n0010_p0173a05║非難見如薩訶之時。然而膠於利欲，昧於因果，投
GA011n0010_p0173a06║身惡𧼈不自知，雖有此塔，與無塔同，則元輿望於
GA011n0010_p0173a07║四眾者孤矣。元輿，字象先。田所在施者之名，具列
GA011n0010_p0173a08║如碑隂。素嘗銘雪窓之塔，約之師有夙昔之雅，故
GA011n0010_p0173a09║宜不得而讓焉。國史危素記
GA011n0010_p0173a10║阿育王寺重建山門記
GA011n0010_p0174a01║如是我聞迦毘羅皤窣都憍曇彌薩婆曷剌化悉
GA011n0010_p0174a02║陁成就三昧是為能儒寂默怛逹阿竭阿羅訶三
GA011n0010_p0174a03║耶三菩鞞侈遮羅那三般那脩伽陁路伽憊阿耨
GA011n0010_p0174a04║多羅富樓沙曇藐婆羅提捨多提婆魔㝹舍喃佛
GA011n0010_p0174a05║陀路迦那他當穆天子壬申於拘尸羅金沙䟦提
GA011n0010_p0174a06║娑羅之下般湼槃闍維既阿尼樓豆姓烟婆羅門
GA011n0010_p0174a07║主分舍利而阿輸柯遮閱那造窣堵波始申供養
GA011n0010_p0174a08║尊者耶舍放五指光爾時提多羅吒毘流離毘流
GA011n0010_p0174a09║波义毗沙門釋提桓因那伽藥义諸大部眾隨光
GA011n0010_p0174a10║所住各以神力於四天下摩訶勢羅安置舍利震
GA011n0010_p0175a01║旦玉几勢羅亦藏其一夜千二百餘自當晉太康
GA011n0010_p0175a02║比丘慧逹始至會稽感湧地之異義熈中勅建塔
GA011n0010_p0175a03║亭度僧以守實兹剎之始梁普通賜額阿育王寺
GA011n0010_p0175a04║蕭子雲飛白題焉歷陳隋唐吳越宋元三廢三復
GA011n0010_p0175a05║而山門頟固存大明嘉靖乙酉正月燬比丘廣
GA011n0010_p0175a06║福智遠智邃誠錠道全惠進惠通惠日惠曉惠明
GA011n0010_p0175a07║清宗優婆塞周貴譽謀諸長者怡稼居士太學生
GA011n0010_p0175a08║承嗣暨諸善男子任慶等各各逹嚫以是冬閏月
GA011n0010_p0175a09║庚申經始訖功於戊子正月丁酉為門三高三丈
GA011n0010_p0175a10║三尺延五丈袤七丈八尺材以幹計一千二百有
GA011n0010_p0176a01║竒甍以方計四萬石以尺計八百甓以枚計萬餘
GA011n0010_p0176a02║程資以銖計七千有竒復次莊嚴婁志德青葉髻
GA011n0010_p0176a03║二如來妙相而元衣大士亦摹子雲舊蹟以施於
GA011n0010_p0176a04║是山門還故觀矣惟昔薄伽𣑽說四大假合無不
GA011n0010_p0176a05║壞時而䭾摩歷無量無數阿僧祗刼無有壞時亦
GA011n0010_p0176a06║猶山門不能燬而摩訶逹摩歷無量無數阿僧祗
GA011n0010_p0176a07║劫無壞時也葢自秦滅禮樂上無道教民失其性
GA011n0010_p0176a08║刑政不足以攝而逹摩始流震旦其因果之說亦
GA011n0010_p0176a09║足以攝民心而遂其性故世主雖欲廢之而不絕
GA011n0010_p0176a10║亦猶山門蹔燬而遽復理則固然矧振教有良徒
GA011n0010_p0177a01║助施有義士不可無記偈曰提婆扇𢮎摩㝹舍喃
GA011n0010_p0177a02║䭾摩具足萬法攸函因識生欲迷亡正本眩月在
GA011n0010_p0177a03║㫄空華斯攈光音失足皇雄作契皞然春融無為
GA011n0010_p0177a04║而治五因陀羅密攝禪兠務戍陀羅逋沙是優那
GA011n0010_p0177a05║吠舍各識其軄終無外思一於道德岷罔畸首
GA011n0010_p0177a06║罔𥝠家鄥波弟鑠無拘摩羅以迨鎬蒼肫肫合
GA011n0010_p0177a07║雖有譠[這-言+((巨-匚)/兀/(四@一))]曷卻能江雒駕齊任綱紐遽𢇍鳩摩
GA011n0010_p0177a08║維政隳提和越那謨瞿曇婆伽婆帝委曷囉闍以
GA011n0010_p0177a09║燈三昧云何梨耶逹梨舍那為尼延底羯叱斯河
GA011n0010_p0177a10║若提鞞沙及諸慕何阿耆毘伽若阿羅伽諸業流
GA011n0010_p0178a01║轉各有機芽芽遏機息乃證三摩既見馱摩乃演
GA011n0010_p0178a02║達摩攝薩多婆揭諦莎婆惡因業墜善以緣昇昇
GA011n0010_p0178a03║墜剎那由想而生權實無相懦依剛懾出頻伽音
GA011n0010_p0178a04║廢彼鉗銊如冬斯沍密室爐火[(亭-(口/丁)+(日/口/羊))*鳥]結附之▆曰不
GA011n0010_p0178a05║可贍部玉几鄮名勢羅從地湧出靈彰薩訶普通
GA011n0010_p0178a06║三白剎頟頒廷景喬之蹟鶠翏螹騰三武之𦦨靡
GA011n0010_p0178a07║南其遘唶吒陀呵遘于乙酉有鳩摩羅阿羅是諆
GA011n0010_p0178a08║飍飍婆𢈔煽惡祁尼歘然焜爚上際有頂燫熪㶡
GA011n0010_p0178a09║㶡鬱勃其烻棼杗𣓍柣㼧磶塵落䨈[豸*藟]𧌑[呿-ㄙ+乂]驚唽
GA011n0010_p0178a10║燖爆九百四十四白之寳金髹一燼鞠為礫草苾
GA011n0010_p0179a01║蒭福曉諸大眾等攬衣擔水[(口/(十-〡+ㄅ))*(后-口+?)]奔擗哽各以神力
GA011n0010_p0179a02║徃至烖所幸無蔓延藏界巋硪召優婆塞告諸長
GA011n0010_p0179a03║者逹嚫無礙燬可復也長者怡稼婆黎耶傳福伽
GA011n0010_p0179a04║羅任各捐其富爾時宰官無量居士四眾等人皆
GA011n0010_p0179a05║大歡喜乃入婆那伐畢鉢羅磌礎榰磩𤮚𤮏㽃惰
GA011n0010_p0179a06║差羅波尼䋏䋏臾蠡銎釤鍝𣣱鉸鈯𨧱[鎧-豆+(徽-糸+口)]若修
GA011n0010_p0179a07║拏七寳惹多尼羅叔離盧醯咀迦迦羅羅差若
GA011n0010_p0179a08║陀羅若伊尼延諸蘇樓波洛义俱胝至邦田他
GA011n0010_p0179a09║萃于門差池谽閜杍斲圬築楖雕髹筐各施其
GA011n0010_p0179a10║種種般俍既飾羅摩莊嚴金剛登師子座威神洋
GA011n0010_p0180a01║洋爾時苾蒭逋沙他期四眾雲湊設蒲闍尼有蒲
GA011n0010_p0180a02║善尼若珂但尼諸佉陀尼無佉闍尼末燒旃檀乾
GA011n0010_p0180a03║陀羅耶若兠樓婆及畢力迦迦𥭆詹波拘鞞陀羅
GA011n0010_p0180a04║臮多阿摩羅䟦陀羅供弗把提諸須曼那優曇鉢
GA011n0010_p0180a05║羅摩訶曼陀若拘勿投及曼殊沙提目多伽婆利
GA011n0010_p0180a06║師迦持鉢多羅鳴大揵椎結滿茶邏誦陀羅尼敕
GA011n0010_p0180a07║梵迦夷釋迦因提提多羅吒若薜瑠璃毘留博叉
GA011n0010_p0180a08║北水精埵那伽夜义若阿修羅各三跋羅阿練若
GA011n0010_p0180a09║間歷阿僧祗永那羅延爾時宰官瓦屋郡伯發人
GA011n0010_p0180a10║菩提外護饒益耀卿王侯明威將軍嗜古搨書蕭
GA011n0010_p0181a01║蹟幸存我命于梓僧那檀那乃登松堂瞻室利羅
GA011n0010_p0181a02║妙窣堵波崇尺四咫如鐡如金非瓦石比舉之葉
GA011n0010_p0181a03║輶若貝多羅四角翨竦寳輪陀陀鏤縝竆𩭿莊嚴
GA011n0010_p0181a04║端妙佛陀提婆光明晃耀金鈴內函如妙蓮華真
GA011n0010_p0181a05║身曷比鉢摩羅伽八萬四千蘇樓波相百商之中
GA011n0010_p0181a06║神變無量阿呼真身匪誕匪幻萬德具足以有斯
GA011n0010_p0181a07║變阿呼招提逹摩所攝化鳩摩羅發浮曇末阿呼
GA011n0010_p0181a08║達摩木馱摩理馱摩靡淪逹摩曷已匪覬福田而
GA011n0010_p0181a09║宣斯偈氓惴果因亦裨元治柔兆涒灘之歳，律中
GA011n0010_p0181a10║黃鍾之宮，前進士天官尚書郎．賜告鄞西豐坊存
GA011n0010_p0182a01║記：
GA011n0010_p0182a02║敬塔篇（出《法苑珠林》）
GA011n0010_p0182a03║敬惟如來應現，妙色顯於三千；正覺韜灮，遺形傳
GA011n0010_p0182a04║於八萬。是以塔湧靈山，影留石窟；剋檀𦘕㲲之儀，
GA011n0010_p0182a05║鑄金鏤玉之狀；全身碎身之迹，聚塔散塔之竒。而
GA011n0010_p0182a06║灮曜重昬，福資含識，致使英聲遐美，邪徒結信。肇
GA011n0010_p0182a07║啓育王之始，終傳有唐之初。自歷代繁興，神化非
GA011n0010_p0182a08║一。故經曰：「正法住，正法滅。」意存兹乎！如《觀佛三昧
GA011n0010_p0182a09║經》云佛留影石室：在那乾呵羅國毒龍池側，佛坐
GA011n0010_p0182a10║龍石室窟中，為龍作十八變。踊身入石，猶如明鏡
GA011n0010_p0183a01║在於石內，映現於外；遠望則見，近望不現。諸天百
GA011n0010_p0183a02║千供養佛，佛影亦說法（迄本不滅，待至彌勒）。又《集經》云：忉利
GA011n0010_p0183a03║天城東照明園中，有佛髪塔；城南麤澀園中，有佛
GA011n0010_p0183a04║衣塔；城西歡喜園中，有佛鉢塔；城北駕御園中，有
GA011n0010_p0183a05║佛牙塔。又《智度論》云：天帝釋取菩薩髪及衣，於天
GA011n0010_p0183a06║上城東門外立佛髪塔、衣塔。又《育王傳》云：王得信
GA011n0010_p0183a07║心，問道人曰：「我從來殺害不必以理，今修何善，得
GA011n0010_p0183a08║免斯殃？」答曰：「唯有起塔供養眾僧，救諸徒囚，賑濟
GA011n0010_p0183a09║貧乏。」（故《譬喻經》云：王宮內常以四事供養二萬沙門，盡心禮敬，不可具述。）王曰：「何䖏
GA011n0010_p0183a10║可起塔？」道人即以神力，左手掩日灮作八萬四千
GA011n0010_p0184a01║道，散照𨶒浮提：「所照之處，皆可起塔。」今諸塔䖏是
GA011n0010_p0184a02║也。時王欲建舍利，將四部兵眾至王舍城，取阿闍
GA011n0010_p0184a03║世王佛塔中舍利，還復修治此塔，與先無異。如是
GA011n0010_p0184a04║更取七佛塔中舍利，至眾摩村中。時諸龍王將王
GA011n0010_p0184a05║入龍宮中，王從龍索舍利供養，龍即分與之。時王
GA011n0010_p0184a06║作八萬四千金銀瑠璃玻瓈篋，盛佛舍利，又作八
GA011n0010_p0184a07║萬四千寳瓶以盛此篋。又作無量百千旛幢傘葢，
GA011n0010_p0184a08║使諸鬼神各持舍利供養之具，勑諸鬼神言：「於閻
GA011n0010_p0184a09║浮提至於海際，城邑聚落滿一億家者，為世尊立
GA011n0010_p0184a10║塔。」時有國名奢叉尸羅，有三十六億家，彼國人語
GA011n0010_p0185a01║鬼神言：「可三十六篋舍利與我等起立佛塔！」王作
GA011n0010_p0185a02║方便，國中人少者，令分與彼，令滿家數而立為塔。
GA011n0010_p0185a03║時巴連弗邑有上座名曰耶舍，王詣彼所，白上座
GA011n0010_p0185a04║曰：「我欲一日之中，立八萬四千佛塔徧此閻浮提，
GA011n0010_p0185a05║意願如是。」時彼上座白言：「善哉，大王！尅後十五日，
GA011n0010_p0185a06║日正食時，令此閻浮提一時起諸佛塔。」如是依數，
GA011n0010_p0185a07║乃至一日之中立八萬四千塔，世間人民興慶無
GA011n0010_p0185a08║量，共號曰「阿育王塔」。又《大阿育王經》云：八國共分
GA011n0010_p0185a09║舍利，阿闍世王分數得八萬四千，又別得佛口髭。
GA011n0010_p0185a10║還國道中，逢難頭禾龍王從其求舍利分。阿闍世
GA011n0010_p0186a01║王不與，便語言：「我是龍王，力能壞汝國土。」阿闍世
GA011n0010_p0186a02║王怖畏，即以佛髭與之。龍還於須彌山下高八萬
GA011n0010_p0186a03║四千里，於下起水精塔。阿闍世王得還國，以紫金
GA011n0010_p0186a04║函盛舍利，作千歳燈火，於五恒河沙水中塔藏埋
GA011n0010_p0186a05║之。後阿育王得其國土，王娶夫人身長八尺，髪亦
GA011n0010_p0186a06║與等，眾相具足。王令相師觀之，師言：「當為王生金
GA011n0010_p0186a07║色之子。」王即拜為第二夫人。後還有娠，足滿十月。
GA011n0010_p0186a08║王有緣事宜出外行。王大皇后妬嫉，便作方便，共
GA011n0010_p0186a09║欲除之。慕覓豬母即應產者，語第二夫人言：「卿是
GA011n0010_p0186a10║少甫爾，始產不可露面視天。」以被覆面，即生金色
GA011n0010_p0187a01║之子，灮照宮中。盗持兒去，殺之。即以豬子著其身
GA011n0010_p0187a02║邊，便罵言：「汝云當為王生金色之子，何故生豬？」便
GA011n0010_p0187a03║取輪頭拍，囚內後園中，令服菜。王還，聞之不悅。久
GA011n0010_p0187a04║久之後，王出行園，見之，憶念，迎取歸宮。第二夫人
GA011n0010_p0187a05║漸得親近，具說情狀。王聞驚怪，即殺八萬四千夫
GA011n0010_p0187a06║人。阿育王後於城外造立地獄，治諸罪人。佛知王
GA011n0010_p0187a07║殺諸夫人，應墮地獄，即遣消散比丘化王。王發信
GA011n0010_p0187a08║悟，問比丘言：「殺八萬四千夫人，罪可得贖不？」道人
GA011n0010_p0187a09║言：「各為人起一塔，塔下著一舍利，當得脫罪耳。」所
GA011n0010_p0187a10║云「塔」者，或云「塔婆」，此云「方墳」。或云「支提」，翻為「滅惡
GA011n0010_p0188a01║生善䖏」。或云「斗藪波」，此云「護讚」，若人讚歎擁護歎
GA011n0010_p0188a02║者。西梵正音名為「窣堵波」，此云「廟」。廟者，貌也，即是
GA011n0010_p0188a03║靈山廟也。故《華嚴經》偈云：「始欲旋塔，當願眾生，
GA011n0010_p0188a04║施行福祐，究暢道意。遶塔三帀，當願眾生，得一向
GA011n0010_p0188a05║意，不續四毒。」又《賢者五戒經》云：「旋塔三帀者，表敬
GA011n0010_p0188a06║三尊：一佛，二法，三僧。亦念滅三毒：一貪，二瞋，三癡。」
GA011n0010_p0188a07║又《三千威儀》云：「遶塔有五事：一低頭視地，二不得
GA011n0010_p0188a08║蹈蟲，三不得左右顧視，四不得唾塔前地上，五不
GA011n0010_p0188a09║得中住與人語。」
GA011n0010_p0188a10║