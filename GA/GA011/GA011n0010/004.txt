GA011n0010_p0189a01║明州阿育王山志第四上卷目錄
GA011n0010_p0189a02║王臣崇事（偈四）　（郭子章）
GA011n0010_p0189a03║育王篇　（釋道世）
GA011n0010_p0189a04║問釋迦佛入山修道　（宋孝宗）　（問二）
GA011n0010_p0189a05║問百丈再參馬祖因緣
GA011n0010_p0189a06║宸奎閣記　（蘇軾）
GA011n0010_p0189a07║妙喜泉銘　（張九成）
GA011n0010_p0189a08║答無垢居士偈　（釋宗杲）
GA011n0010_p0189a09║育王山承恩閣碑記　（黃溍）
GA011n0010_p0189a10║
GA011n0010_p0190a01║明州阿育王山志第四下卷目錄
GA011n0010_p0190a02║蒙泉銘　（釋宗杲）
GA011n0010_p0190a03║育王山廣利禪寺碑銘　（宋濂）
GA011n0010_p0190a04║頥庵集序　（豐坊）
GA011n0010_p0190a05║育王寺重建塔殿募緣序　（陸光祖）
GA011n0010_p0190a06║育王寺感夢記　（戴洵）
GA011n0010_p0190a07║重修育王寺募緣䟽　（屠隆）
GA011n0010_p0190a08║育王寺重建大殿募緣䟽　（高萃）
GA011n0010_p0190a09║育王寺重修大殿募緣序　（楊德政）
GA011n0010_p0190a10║贈無漏禪師華誕序　（陸光祖）
GA011n0010_p0191a01║娑羅雙樹記　（林祖述）
GA011n0010_p0191a02║重修育王寺舍利殿募緣序　（屠隆）
GA011n0010_p0191a03║鄮山舍利現光記　（徐杰）
GA011n0010_p0191a04║募方冊藏經䟽　（屠隆）
GA011n0010_p0191a05║舍利殿重建藏經閣募緣疏　（沈泰鴻）
GA011n0010_p0191a06║舍利殿華嚴期塲募緣疏（疏一序一）　（屠隆）
GA011n0010_p0191a07║贈秘藏法師住持舍利殿序
GA011n0010_p0191a08║重修育王舍利殿募緣疏　（沈一貫）
GA011n0010_p0191a09║秘藏理法師住持育王舍利殿序　（沈泰鴻）
GA011n0010_p0191a10║育王禮舍利記并募緣修塔殿疏　（羅大紘）
GA011n0010_p0192a01║育王寺舍利殿莊嚴佛像募緣疏　（周應賓）
GA011n0010_p0192a02║育王舍利殿化米齋僧疏（疏二）　（郭子章）
GA011n0010_p0192a03║育王寺請藏經募緣疏
GA011n0010_p0192a04║瞻禮鄮山舍利塔記　（徐如翰）
GA011n0010_p0192a05║娑羅林遺草序
GA011n0010_p0192a06║
GA011n0010_p0192a07║
GA011n0010_p0192a08║
GA011n0010_p0192a09║
GA011n0010_p0192a10║
GA011n0010_p0193a01║明州阿育王山志卷第四
GA011n0010_p0193a02║泰和　郭子章　相奎父　編
GA011n0010_p0193a03║安成　曾鳳儀　舜徵父　校
GA011n0010_p0193a04║△王臣崇事
GA011n0010_p0193a05║佛何為者？慈愍含靈。王何為者？仁濟蒼生。王即是
GA011n0010_p0193a06║佛，佛即是王。佛法久住，王法彌昌。亦有賢臣，國之
GA011n0010_p0193a07║輔弼。兩者並行，順王敬佛。順王伊何？行王政令。徵
GA011n0010_p0193a08║佛伊何？續佛慧命。志王臣崇事。
GA011n0010_p0193a09║阿育王篇
GA011n0010_p0193a10║如《雜阿含經》云：爾時世尊晨朝著衣持鉢，共諸比
GA011n0010_p0194a01║丘入王舍城乞食。時彼世尊灮相普照，如千日之
GA011n0010_p0194a02║焰，順邑而行。時彼有兩童子，一者上姓，二者次姓，
GA011n0010_p0194a03║共在沙中嬉戲。一名闍耶，二名毗闍耶，遙見世尊
GA011n0010_p0194a04║來，三十二大人相莊嚴其體。時闍耶童子心念：「我
GA011n0010_p0194a05║當以麥麨，手捧細沙著世尊鉢中。」時闍耶合掌隨
GA011n0010_p0194a06║喜而發願言：「以惠施善功德，令得一天下繖葢王。」
GA011n0010_p0194a07║即於此生得供養佛，乃至得成無上正覺，故世尊
GA011n0010_p0194a08║發微笑相。爾時阿難見世尊㣲笑，即便合掌向佛
GA011n0010_p0194a09║白言：「世尊非無因緣而發㣲笑，世尊以何因緣而
GA011n0010_p0194a10║發㣲笑？」爾時世尊告阿難曰：「我今笑者，其有因緣。
GA011n0010_p0195a01║阿難當知，我滅度百年之後，此童子於巴連邑統
GA011n0010_p0195a02║領一方，為轉輪王；姓孔雀，名阿育，正法治化。又復
GA011n0010_p0195a03║廣布我舍利，當造八萬四千法王之塔，安樂無量
GA011n0010_p0195a04║眾生。如偈所說：於我滅度後，是人當作王，孔雀
GA011n0010_p0195a05║姓，名育。譬如頂生王，於此閻浮提，獨王世所尊。」
GA011n0010_p0195a06║佛告阿難：「取此鉢中所施之沙，捨著如來經行處，
GA011n0010_p0195a07║令當生彼處。」阿難受教，即取鉢沙捨經行處。阿難
GA011n0010_p0195a08║當知，於巴連弗邑有王，名日月護。彼王當生子，名
GA011n0010_p0195a09║曰頻頭婆羅，當治彼國。彼復有子，名曰修師摩。時
GA011n0010_p0195a10║彼瞻婆國有一婆羅門女，極為端正，令人樂見，為
GA011n0010_p0196a01║國所珍。諸相師輩見彼女相，即記彼女當為王妃。
GA011n0010_p0196a02║又生二子，一當領一天下，二當出家學道，當得聖
GA011n0010_p0196a03║迹。時婆羅門聞彼相師所說，歡喜無量，即莊嚴女
GA011n0010_p0196a04║嫁與此王。王見其女端正有德，即為夫人。前夫人
GA011n0010_p0196a05║及諸婇女見其夫人來，作是念言：「此女端正，國中
GA011n0010_p0196a06║所珍；王棄捨我等，乃至目所不視。」諸女即使學習
GA011n0010_p0196a07║剃毛師業。彼悉學已，為王料理鬚髪。料理之時，王
GA011n0010_p0196a08║大歡喜，即問彼女：「汝何所求欲？」女啓王言：「唯願王
GA011n0010_p0196a09║心愛念我耳！」如是三啓。時王言：「我是剎利灌頂王，
GA011n0010_p0196a10║汝是剃毛師，云何得愛念汝？」彼女白王言：「我非是
GA011n0010_p0197a01║下姓生，乃是高婆羅門之女。相師語我父云，此女
GA011n0010_p0197a02║應嫁與國王，是故來至此耳。」王言：「若然者，誰令汝
GA011n0010_p0197a03║習下劣之業？」女啓王言：「是舊夫人、婇女令我學此。」
GA011n0010_p0197a04║王即勑言：「自今勿復習下業。」王即立為第一夫人。
GA011n0010_p0197a05║王恒與彼自相娛樂，仍便懷體，月滿生子。生時安
GA011n0010_p0197a06║隱，母無憂𢚰。過七日後，立字名無憂。又復生子，名
GA011n0010_p0197a07║曰離憂。無憂者，身體麤澀（以其施沙得相似果），父王不大附
GA011n0010_p0197a08║捉，情所不念。又王欲試二子，呼賔伽羅阿，語婆羅
GA011n0010_p0197a09║門言：「和尚，觀我諸子，於我滅後，誰當作王？」婆羅門
GA011n0010_p0197a10║言：「將此諸子出城金殿園館中，於彼當觀其相。」乃
GA011n0010_p0198a01║至出徃彼園。時阿育王母言：「承王出向金殿園館
GA011n0010_p0198a02║中，觀諸王子誰當作王，汝今云何不去？」阿育啟言：
GA011n0010_p0198a03║「王既不念我，亦復不樂見我。」母復語言：「但往彼所。」
GA011n0010_p0198a04║阿育復啟母言：「今便往去，願母當送飯食。」母言：「如
GA011n0010_p0198a05║是。」當出城門，時逢一大臣名曰阿㝹羅陁。此臣問
GA011n0010_p0198a06║阿育言：「王子今至何所？」阿育答言：「聞大王出金殿
GA011n0010_p0198a07║園館，觀諸王子，於我滅後，誰當作王。今往詣彼。」王
GA011n0010_p0198a08║先勑大臣：「若阿育來者，當使其乗老鈍象，又復老
GA011n0010_p0198a09║人為眷屬。」時阿育乗是老象，乃至園館中，於諸王
GA011n0010_p0198a10║子中地坐。時諸王子各下飯食，阿育母以瓦器盛
GA011n0010_p0199a01║酪飯送與阿育。如是諸王子各食飲食。時父王問
GA011n0010_p0199a02║師言：「此中誰有王相，當紹我位？」時彼相師視諸王
GA011n0010_p0199a03║子，見阿育具有王相，當得紹位。我若語言，王愁不
GA011n0010_p0199a04║樂，即語言：「我今總記。」王報言：「如師所教。」師言：「此中
GA011n0010_p0199a05║若有乘好乗者，是人當作王。」時諸王子聞彼所報，
GA011n0010_p0199a06║各念言：「我乗好乘。」時阿育言：「我乘老象，我得作王。」
GA011n0010_p0199a07║又言：「此中有第一座者，彼當作王。」諸王子各相謂
GA011n0010_p0199a08║言：「我坐第一座。」阿育言：「我今坐地，是我勝座，我當
GA011n0010_p0199a09║作王。」又言：「此中上器食者，此當作王。」乃至阿育念
GA011n0010_p0199a10║言：「我有勝乗、勝座、勝食。」時王觀子相畢，便即還宮。
GA011n0010_p0200a01║時阿育母問阿育言：「誰當作王？婆羅門記誰耶？」阿
GA011n0010_p0200a02║育啟言：「上乗、上座、上器、上食當作王。王子自見當
GA011n0010_p0200a03║作王：老象為乗，以地為座，素器盛食，秔米雜酪飯。」
GA011n0010_p0200a04║時彼婆羅門知阿育當作王，數修敬其母，其母亦
GA011n0010_p0200a05║重餉婆羅門：「若子作王者，師當一切善得吉利，盡
GA011n0010_p0200a06║形供養。」時頻頭羅王邊國德叉尸羅反，時王語阿
GA011n0010_p0200a07║育：「汝將四兵眾伐彼國。」王子去時都不與兵甲。時
GA011n0010_p0200a08║諸從者白王子言：「今往伐彼國，無有軍仗，云何得
GA011n0010_p0200a09║平？」阿育言：「我若為王善根果報者，兵甲自然來應。」
GA011n0010_p0200a10║發是語時，尋聲地開，兵甲從地而出。即將四兵往
GA011n0010_p0201a01║伐彼國。時彼諸國人民聞阿育來，即平治道路、莊
GA011n0010_p0201a02║飾城郭，執持吉瓶之水及種種供養，奉迎王子，而
GA011n0010_p0201a03║作是言：「我等不反大王及阿育王子，然諸臣輩不
GA011n0010_p0201a04║利我等，是故違背聖化。」即以種種供養王子，請入
GA011n0010_p0201a05║城邑。平此國已，又使至伐佉沙國。時彼二大力士
GA011n0010_p0201a06║為王平治道路，諸天宣令：「阿育當王此天下，汝等
GA011n0010_p0201a07║勿興逆意。」彼國王即便降伏。如是乃至平此天下
GA011n0010_p0201a08║至於海際。時父王得重疾，王語諸臣：「吾今欲立修
GA011n0010_p0201a09║師摩為王，令阿育往至彼國。」時諸臣欲令阿育作
GA011n0010_p0201a10║王，以黃物塗阿育體及面手腳已，諸臣白王言：「阿
GA011n0010_p0202a01║育王子今得重疾。」諸臣即便莊嚴阿育，將至王所：
GA011n0010_p0202a02║「今且立此子為王，我等後徐徐當立修師摩為王。」
GA011n0010_p0202a03║時王聞此語，甚以不喜，黙然不對。時阿育心念口
GA011n0010_p0202a04║言：「我應正得王位，諸天自然來，以水灌我頂，素繒
GA011n0010_p0202a05║繫首。」時王見此相貌，極生愁𢚰，即便命終。阿育王
GA011n0010_p0202a06║如禮法𣩵父王已，即立阿㝹樓陁為大臣。時修師
GA011n0010_p0202a07║摩王子聞父崩背，今立阿育為王，心生不忍，即集
GA011n0010_p0202a08║諸兵而來伐阿育。阿育王四門中，二門安二力士，
GA011n0010_p0202a09║第三門安大臣，自守東門。時阿㝹樓陁作機關木
GA011n0010_p0202a10║象，又作阿育王形象如騎象，安置東門外。又作無
GA011n0010_p0203a01║煙火坑，以物覆之。修師摩既來到，阿㝹樓陁大臣
GA011n0010_p0203a02║語修師摩：「王子欲作王者，阿育在東門，可往伐之。
GA011n0010_p0203a03║能得此王者，自然得作王。」時彼王子即𧼈東門，即
GA011n0010_p0203a04║墮火坑，便即死亾。有一大力士名曰跋陁申陁，聞
GA011n0010_p0203a05║脩師摩終亾，猒世，將無眷屬，於佛法中出家學道，
GA011n0010_p0203a06║得阿羅漢。時諸臣輩我等共立阿育為王，故輕慢
GA011n0010_p0203a07║於王，不行君臣之禮，王亦自知諸臣輕慢於我。時
GA011n0010_p0203a08║王語諸臣曰：「汝等可伐華果之樹，殖於刺棘。」諸臣
GA011n0010_p0203a09║答曰：「未嘗見聞𨚫除華果而殖刺樹，而應除伐刺
GA011n0010_p0203a10║棘樹而殖果實。」乃至二三勑令伐，彼亦不從。爾時
GA011n0010_p0204a01║國王忿諸大臣，即持利劍殺五百大臣。又時王將
GA011n0010_p0204a02║婇女眷屬出外園中遊戲，見一無憂𣗳，華極敷盛。
GA011n0010_p0204a03║王見此華樹與我同名，心懷歡喜。王形體醜陋，皮
GA011n0010_p0204a04║膚麤澀，諸婇女輩心不愛王。憎惡王故，以手毀折
GA011n0010_p0204a05║無憂華樹。王從眠覺，見無憂樹華狼藉在地，心生
GA011n0010_p0204a06║忿怒，繫諸婇女，以火燒殺。王行暴惡，故曰「暴惡阿
GA011n0010_p0204a07║育王」。時阿㝹樓陁大臣白言：「王不應為是法，云何
GA011n0010_p0204a08║以手自殺人諸臣婇女？王今當立屠殺之人，應有
GA011n0010_p0204a09║可殺，以付彼人。」王即宣教立屠殺者。彼有一山，名
GA011n0010_p0204a10║曰耆梨，中有一織師家。織師有一子，亦名耆梨，凶
GA011n0010_p0205a01║惡撾打繫縛小男小女，及捕水陸之生，乃至拒逆
GA011n0010_p0205a02║父母，是故世人傳云「凶惡耆梨子」。時王使語彼：「汝
GA011n0010_p0205a03║能為王斬諸凶不？」彼答曰：「一切閻浮提有罪者，我
GA011n0010_p0205a04║能淨除，況復此一方？」時彼使輩還啓王言：「彼人已
GA011n0010_p0205a05║得。」王言：「覓將來耶！」諸使呼彼，答言：「小忍，先奉辭父
GA011n0010_p0205a06║母，具說上事。」父母言：「子不應行是事。」如是三勅，彼
GA011n0010_p0205a07║生不仁之心，即便殺父母已，然後乃至。諸使問曰：
GA011n0010_p0205a08║「何以經久不速來耶？」時彼凶惡具說上事。以具啟
GA011n0010_p0205a09║王，王即勑彼：「我所有罪人，事應至死，汝當治之！」彼
GA011n0010_p0205a10║啟王言：「為我作舍。」王為作舍，極為端嚴；唯開一門，
GA011n0010_p0206a01║亦極精嚴。於其中間，作治罪之法，狀如地獄。彼凶
GA011n0010_p0206a02║惡人啓王：「乞願若人來入此中者，不復得出。」王答
GA011n0010_p0206a03║言：「當以與願。」彼諸徒主往詣寺中，聽諸比丘說地
GA011n0010_p0206a04║獄事。時有比丘至，誦《地獄經》：「有眾生生地獄者，以
GA011n0010_p0206a05║熱鐡鉗鉗開其口，以熱鐡丸著其口中。次融銅灌
GA011n0010_p0206a06║口，復以鐡斧斬截其體；次復杻械枷鏁檢繫其身；
GA011n0010_p0206a07║次復火車鑪炭；次復鐡鑊；次復灰河；次復刀山劍
GA011n0010_p0206a08║樹。」具如《五天使經》所說。彼徒主具聞比丘說是諸
GA011n0010_p0206a09║事，開其往處，所作治罪之法如彼所說，案此法律
GA011n0010_p0206a10║而治罪人。又一商主入海十年，採諸重寳還到本
GA011n0010_p0207a01║鄉。道中值五百群賊，殺於商主。商主之子見父死
GA011n0010_p0207a02║及失寳物，猒世出家，遊行諸國。次至巴連弗邑，過
GA011n0010_p0207a03║此夜已，晨朝著衣持鉢入城乞食，誤入屠殺舍中。
GA011n0010_p0207a04║時彼比丘遙見舍裏火車鑪炭等治諸眾生，如地
GA011n0010_p0207a05║獄中，尋生恐怖，衣毛皆豎，便欲出門。時凶惡主即
GA011n0010_p0207a06║往執彼比丘言：「入此中者，無有得出，汝今此死！」比
GA011n0010_p0207a07║丘聞說，心生悲毒，泣淚滿目。凶主問曰：「汝云何如
GA011n0010_p0207a08║小兒啼？」爾時比丘以偈荅曰：我不恐畏死　志願
GA011n0010_p0207a09║求解脫所求不成果　是故我啼泣人身極難得　出
GA011n0010_p0207a10║家亦復然遇釋師子王　自今不重覩爾時凶主
GA011n0010_p0208a01║語比丘曰：「汝今必死，何所憂𢚰？」比丘復以哀言答
GA011n0010_p0208a02║云：「乞我少時生命，可至一月！」彼凶不聽，如是日數
GA011n0010_p0208a03║減止七日，彼即聽許。時此比丘知將死不久，勇猛
GA011n0010_p0208a04║精進，坐禪息心，終不能得道。至於七日，時王宮內
GA011n0010_p0208a05║人有事至死，送付凶惡之人，令治其罪。凶惡將是
GA011n0010_p0208a06║女人著臼中，以杵搗之，令成碎粖。時比丘見是事，
GA011n0010_p0208a07║極猒惡此身。「嗚呼苦哉，我不久亦當如是！」而說偈
GA011n0010_p0208a08║言：嗚呼大悲師　演說正妙法此身如聚沫　於義
GA011n0010_p0208a09║無有實向者美女色　今將何所在生死極可捨　愚
GA011n0010_p0208a10║人而貪著係心緣彼處　今當脫鏁木令度三有苦
GA011n0010_p0209a01║　畢竟不復生如是勤方便　專精修佛法斷除一切
GA011n0010_p0209a02║結　得成阿羅漢時彼凶惡人語此比丘：「期限已
GA011n0010_p0209a03║盡！」比丘問曰：「我不解爾之所說。」彼凶答曰：「先期七
GA011n0010_p0209a04║日，今既已滿！」比丘以偈答曰：我心得解脫　無明
GA011n0010_p0209a05║大黑闇斷除諸有葢　以殺煩𢚰賊慧日今已出　鑒
GA011n0010_p0209a06║察心意識明了見生死　今者愍人時隨順諸聖法
GA011n0010_p0209a07║　我今此身骸任爾之所為　無復有恡惜爾時彼
GA011n0010_p0209a08║凶惡主執彼比丘著鐡鑊油中，足與薪火，火終不
GA011n0010_p0209a09║然。假使然者，或復不熱。凶主見火不然，打拍使者
GA011n0010_p0209a10║而自然火，火即猛盛。久久，見開鐡鑊葢，見彼比丘
GA011n0010_p0210a01║鐡鑊中蓮華上坐，生希有心，即啟國王。王即便嚴
GA011n0010_p0210a02║駕，將無量眾來看比丘。時彼比丘調伏時至，即身
GA011n0010_p0210a03║▆虚空，猶如雁王，示種種變化。如偈所說：王見
GA011n0010_p0210a04║是比丘　身昇在虚空心懷大歡喜　合掌觀彼聖我
GA011n0010_p0210a05║今有所白　意中所不解形體無異人　神通未曾有
GA011n0010_p0210a06║為我分別說　修習何等法令汝得清淨　為我廣敷
GA011n0010_p0210a07║演令得勝妙法　我了法相已為汝作弟子　畢竟無
GA011n0010_p0210a08║有悔時彼比丘而作是念：「我今伏是王，多有所
GA011n0010_p0210a09║導，攝持佛法，當廣分布如來舍利，安樂無量眾生。
GA011n0010_p0210a10║於此閻浮提，盡令信三寳。以是因緣故，自顯其德。」
GA011n0010_p0211a01║時阿育王聞彼比丘所說，自於佛所，生大敬信。又
GA011n0010_p0211a02║白比丘言：「佛未滅度時，何所記說？」比丘答言：「佛記
GA011n0010_p0211a03║大王：『於我滅後，過百歲之時，於巴連弗邑有三億
GA011n0010_p0211a04║家，彼國有王，名曰阿育，當王此閻浮提，為轉輪王，
GA011n0010_p0211a05║正法治化。又復宣布我舍利於閻浮提，立八萬四
GA011n0010_p0211a06║千塔。』佛如是記大王。然大王今造此大地獄，殺害
GA011n0010_p0211a07║無量民人。王應慈念一切眾生，施其無畏，令得安
GA011n0010_p0211a08║隱。」時彼阿育王於佛所極生敬信，合掌向比丘作
GA011n0010_p0211a09║禮：「我得大罪，今向比丘懴悔。我之所作，甚為不可。
GA011n0010_p0211a10║願受我懺，勿復責我。愚人今復歸命！」時彼比丘度
GA011n0010_p0212a01║阿育王已，乗空而化。時王從彼地獄出，凶惡白王
GA011n0010_p0212a02║言：「王不復得去！」王曰：「汝今欲殺我耶？」彼曰：「如是。」王
GA011n0010_p0212a03║曰：「誰先入此中？」答曰：「我是。」王曰：「若然者，汝先應取
GA011n0010_p0212a04║死！」王即勑人將此凶惡主著作膠舍裏，以火燒之。
GA011n0010_p0212a05║又勑壞此地獄，施眾生無畏。又《雜阿含經》云：阿育
GA011n0010_p0212a06║王言：「我今先當供養所覺菩提之樹，然後香美飲
GA011n0010_p0212a07║食施設於僧。」勑諸臣唱令國界：「王今捨十萬兩金
GA011n0010_p0212a08║布施眾僧，千甕香湯溉灌菩提樹，集諸五眾。」時王
GA011n0010_p0212a09║子名曰拘那羅，在右邊舉二指而不言說，意欲二
GA011n0010_p0212a10║倍供養。大眾見之，皆𥁞發笑，王亦發笑而語言：「嗚
GA011n0010_p0213a01║呼！王子乃有增益功德供養。」王復言：「我復以三十
GA011n0010_p0213a02║萬兩金供養眾僧，復加千甕香湯洗浴菩提樹。」時
GA011n0010_p0213a03║王子復舉四指，意在四倍。時王瞋恚，語諸臣曰：「誰
GA011n0010_p0213a04║教王子作是事，與我興競？」臣啓王言：「誰敢與王興
GA011n0010_p0213a05║競？然王子聦慧利根，增益功德，故作是事耳。」時王
GA011n0010_p0213a06║右顧視王子，白上座耶舍曰：「除我庫藏之物，餘一
GA011n0010_p0213a07║切物，閻浮提夫人婇女、諸臣眷屬，及我拘那羅子，
GA011n0010_p0213a08║皆悉布施賢聖眾僧。」唱令國界，集諸比丘眾，而說
GA011n0010_p0213a09║偈言：除王庫藏物　夫人及婇女臣民一切眾　布
GA011n0010_p0213a10║施賢聖僧我身及王子　亦復悉捨與時王子等
GA011n0010_p0214a01║及比丘僧以甕香湯洗浴菩提樹，時菩提樹倍復
GA011n0010_p0214a02║嚴好，增長茂盛。以偈頌曰：王浴菩提樹　無上之
GA011n0010_p0214a03║所覺樹增於茂盛　柯條葉柔輭時王及諸群臣
GA011n0010_p0214a04║生大歡喜。時王洗浴菩提樹已，次復供養眾僧。時
GA011n0010_p0214a05║彼上座耶舍語王言：「大王，今有大比丘僧集，當發
GA011n0010_p0214a06║淳信心供養。」時王從上至下，自手供養。復以三衣
GA011n0010_p0214a07║及四億萬兩珍寳䞋五部眾。䞋願已，復以四十億
GA011n0010_p0214a08║萬兩珍寳贖取閻浮提宮人婇女及太子群臣。阿
GA011n0010_p0214a09║育所作功德無量如是。又《雜阿含經》云：阿育王問
GA011n0010_p0214a10║諸比丘言：「誰於如來法中行大布施？」諸比丘白言：
GA011n0010_p0215a01║「給孤獨長者最行大施。」王復問曰：「彼施幾許寳物？」
GA011n0010_p0215a02║比丘答曰：「以億千金。」王聞是已，「彼長者尚能捨億
GA011n0010_p0215a03║千金；我今為王，何緣復以億千金施？當以億百千
GA011n0010_p0215a04║金施。」時王起八萬四千佛塔，於彼一一塔中復施
GA011n0010_p0215a05║百千金。復作五歳大會，會有三百千比丘，用三百
GA011n0010_p0215a06║億金供養於彼。彼眾中，第一分是阿羅漢，第二分
GA011n0010_p0215a07║是學人，第三分是真實凡夫。除私庫藏，此閻浮提
GA011n0010_p0215a08║夫人、婇女、太子、大臣施與聖僧，四十億金還贖取。
GA011n0010_p0215a09║如是計較，用九十六億千金，乃至王得病，欲以滿
GA011n0010_p0215a10║億百千金作功德金。願不得滿足，便就後世。時計
GA011n0010_p0216a01║校前後所施金銀珍寳，唯減四億未滿。王即辦諸
GA011n0010_p0216a02║珍寳，送與雞雀寺中。法益之子名三波提，為太子。
GA011n0010_p0216a03║諸臣等啟太子言：「大王將終不久，今以此珍寳送
GA011n0010_p0216a04║與寺中。今庫藏財寳已竭，諸王法以物為尊，太子
GA011n0010_p0216a05║今宜斷之，勿使大王用之！」時大王自知索諸物不
GA011n0010_p0216a06║復能得，所食金器送與寺中。時太子令斷金器，勑
GA011n0010_p0216a07║以銀器。王食已，復送寺中。又斷銀器，給以銅器。王
GA011n0010_p0216a08║亦送寺中。又斷銅器，給以瓦器。時大王手中有半
GA011n0010_p0216a09║阿摩勒果，悲淚告諸大臣：「今誰為地主？」時諸臣啟
GA011n0010_p0216a10║白大王：「王為地主！」王即說偈答曰：汝等護我心
GA011n0010_p0217a01║　何假虚妄語我今坐王位　不復得自在阿摩勒半
GA011n0010_p0217a02║果　今在於我手此即是我物　於是得自在嗚呼尊
GA011n0010_p0217a03║富貴　可猒可棄捨先領閻浮提　今一旦貧至如恒
GA011n0010_p0217a04║河駛流　一逝而不反富貴亦復然　逝者不復還
GA011n0010_p0217a05║時阿育王呼侍者言：「汝今憶我恩養，汝持此半阿
GA011n0010_p0217a06║摩勒果送雞雀寺中，作我意，禮拜諸比丘僧足，白
GA011n0010_p0217a07║言：『阿育王問訊諸大眾。我是阿育王，領此閻浮提。
GA011n0010_p0217a08║閻浮提是我所有，今者頓盡，無有財寳布施眾僧，
GA011n0010_p0217a09║於一切財而不得自在。今唯此半阿摩勒果我得
GA011n0010_p0217a10║自由，此是最後布施檀波羅蜜，哀愍我故，納受此
GA011n0010_p0218a01║施，令我得供養僧福。』」時彼使者受王勑已，即持此
GA011n0010_p0218a02║半果至雞雀寺中。至上座前，五體投地作禮，長跪
GA011n0010_p0218a03║合掌，具向上座說前王教。時彼上座告諸大眾：「誰
GA011n0010_p0218a04║聞是語而不猒世？」時彼上座令此半果一切眾僧
GA011n0010_p0218a05║得其分食，即教令研磨，著石橊羹中。行已，眾僧一
GA011n0010_p0218a06║切皆得周徧。時王復問𠊓臣曰：「誰是閻浮提王？」臣
GA011n0010_p0218a07║答王言：「大王是也。」時王從臥起而坐，顧望四方，合
GA011n0010_p0218a08║掌作禮，念諸佛德。心念口言：「我今復以此閻浮提
GA011n0010_p0218a09║施與三寳，隨意用之。」時王以此語盡書紙上而封
GA011n0010_p0218a10║緘之，以齒印印之。作是事畢，便即就𥁞。爾時太子
GA011n0010_p0219a01║臣民葬送王已，諸臣欲立太子紹王位。中有大臣
GA011n0010_p0219a02║名曰阿㝹樓陁，語諸臣曰：「不得立太子為王。大王
GA011n0010_p0219a03║在時，願滿億百千金作諸功德，唯減四億不滿億
GA011n0010_p0219a04║百千。以是之故，全捨閻浮提施與三寳，欲令滿足。
GA011n0010_p0219a05║今是大地屬於三寳，云何而立太子為王？」時諸臣
GA011n0010_p0219a06║聞已，即送四億金送與寺中，即便立法益之子為
GA011n0010_p0219a07║王，名三波提。頌曰：睿業澄暉　㝛祐因淨七寳來
GA011n0010_p0219a08║投　千子威併十善御宇　四洲歸正無思不愜　有意
GA011n0010_p0219a09║斯盛秉式康衢　昆蟲養性八萬增壽　四八灮瑩鬼
GA011n0010_p0219a10║神翊衛　不言而令樂哉至矣　輪王顯聖唐西明寺釋道世撰
GA011n0010_p0220a01║宋孝宗御製
GA011n0010_p0220a02║「釋迦佛入山修道六年而成，所成者何事？請師明
GA011n0010_p0220a03║說。」臣伏蒙陛下親灑宸翰，問：「釋迦佛入山脩道
GA011n0010_p0220a04║六年而成，所成者何事？請師明說。」臣自顧庸昧，不
GA011n0010_p0220a05║足以副大問，臣謹對云：「將謂陛下忘𨚫！」淳熙六
GA011n0010_p0220a06║年八月　日，景德靈隱禪寺住持傳法．特賜佛
GA011n0010_p0220a07║照禪師．臣德光札子
GA011n0010_p0220a08║淳熙辛丑孟秋，重立石于阿育王山（御書之寳）
GA011n0010_p0220a09║宋孝宗御製
GA011n0010_p0220a10║「牀頭一拂子，舉放以皆非。百丈何遲鈍，一喝入精
GA011n0010_p0221a01║㣲！」臣近蒙陛下親灑宸翰，賜臣頌一首，特頌「百
GA011n0010_p0221a02║丈再參馬祖因緣」。仰惟陛下聖德日新，見徹古
GA011n0010_p0221a03║人機用，臣因進寳峰真淨文禪師頌云：客情步步
GA011n0010_p0221a04║隨人轉　有大威光不能現突然一喝雙耳聾　那吒
GA011n0010_p0221a05║眼開黃蘗面肝膽洞然，不隔毫髪。陛下超然獨
GA011n0010_p0221a06║脫，不滯意句，直與古人默契，豈獨臣僧以此一頌
GA011n0010_p0221a07║與陛下相見而已哉！臣不敢私藏，刊之堅珉，以
GA011n0010_p0221a08║示萬世。淳熈七年五月旦日，景德靈隱禪寺住持
GA011n0010_p0221a09║傳法臣僧．特賜佛照禪師．臣德光謹記
GA011n0010_p0221a10║淳熈辛丑孟秋，重立石于阿育王山（御書之寳）
GA011n0010_p0222a01║宸奎閣記
GA011n0010_p0222a02║皇祐中有詔，廬山僧懷璉住京師十方淨因禪院，
GA011n0010_p0222a03║召對化成殿問佛法大意，奏對稱㫖，賜號「大覺禪
GA011n0010_p0222a04║師」。是時北方之為佛者，皆留於名相，囿於因果；以
GA011n0010_p0222a05║故士之𦖟明超逸者，皆鄙其言，詆為蠻夷下俚之
GA011n0010_p0222a06║說。璉獨指其妙與孔、老合者。其言文而真，其行峻
GA011n0010_p0222a07║而通，故一時士大夫喜從之遊。遇休沐日，璉未盥
GA011n0010_p0222a08║潄而戶外之履滿矣。仁宗以天縱之能，不由師
GA011n0010_p0222a09║傳，自然得道。與璉問答，親書頌詩以賜之，凢十有
GA011n0010_p0222a10║七篇。至和中，上書乞歸老山中，上曰：「山即如如體
GA011n0010_p0223a01║也，將安歸乎？」不許。治平中，再乞堅甚；英宗留之不
GA011n0010_p0223a02║可，賜詔許自便。璉既渡江，少留于金山、西湖，遂歸
GA011n0010_p0223a03║老于四明之阿育王山廣利禪寺。四明之人相與
GA011n0010_p0223a04║出力建大閣，藏所賜頌詩，榜之曰「宸奎」。時京師始
GA011n0010_p0223a05║建寳文閣，詔取其副本藏焉，且命歲度僧一人。璉
GA011n0010_p0223a06║歸山二十有三年，年八十有三。臣出守杭州，其徒
GA011n0010_p0223a07║使來告曰：「宸奎閣未有銘；君逮事昭陵，而與吾師
GA011n0010_p0223a08║遊最舊，其可以辭？」臣謹按，古之人君號知佛者，必
GA011n0010_p0223a09║曰漢明、梁武，其徒葢常以藉口而繪其像于壁者。
GA011n0010_p0223a10║漢明以察為明，而梁武以弱為仁，皆緣名失實，去
GA011n0010_p0224a01║佛遠甚。㳟惟仁宗在位四十二年，未嘗廣度僧尼、
GA011n0010_p0224a02║崇侈寺廟；干戈斧質。未嘗有所𥝠貸，而升遐之日，
GA011n0010_p0224a03║天下歸仁焉。此所謂得佛心法者，古今一人而已。
GA011n0010_p0224a04║璉雖以出世法度人，而持律嚴甚。上嘗賜以龍腦
GA011n0010_p0224a05║鉢盂，璉對使者焚之曰：「吾法以壞色衣，以瓦鉄食，
GA011n0010_p0224a06║此非法器。」使者歸奏，上嘉歎久之。銘曰：巍巍仁
GA011n0010_p0224a07║皇　體合自然神矅得道　非有師傳維道人璉　逍遙
GA011n0010_p0224a08║自在禪律並行　不相留礙於穆頌詩　我記其文惟
GA011n0010_p0224a09║佛與佛　乃識其真咨爾東南　山君海王時節來朝
GA011n0010_p0224a10║　以謹其藏元祐六年正月癸亥，龍圖閣學士．左
GA011n0010_p0225a01║朝奉郎．知杭州軍州事．兼管內勸農使．充兩浙西
GA011n0010_p0225a02║路兵馬鈐轄．兼提舉本路兵馬巡檢公事．武功縣
GA011n0010_p0225a03║開國子．食邑六百戶．輕車都尉．賜紫金魚袋．臣蘇
GA011n0010_p0225a04║軾撰
GA011n0010_p0225a05║妙喜泉銘（有序）
GA011n0010_p0225a06║育王為浙東大道塲，地高無水，僧眾苦之。紹興丙
GA011n0010_p0225a07║子，佛日禪師杲公受請住持，周旋其間，命僧廣㳟
GA011n0010_p0225a08║穿穴茲地為一大池。鍬鍤一施，飛泉湓涌。知州事
GA011n0010_p0225a09║姜公秘監，見而異之，名曰「妙喜」。無垢居士為之銘
GA011n0010_p0225a10║曰：心外無泉　泉外無心是心即泉　是泉即心或
GA011n0010_p0226a01║者疑之，以問居士：心在妙喜　泉是育王云何不察
GA011n0010_p0226a02║　合而為一居士曰：來！汝其聽取：妙喜未來　泉在何
GA011n0010_p0226a03║䖏妙喜來止　泉即發生心非泉乎　泉非心乎謂余
GA011n0010_p0226a04║未然，妙喜其決之。紹興丁丑三月丙寅，無垢居
GA011n0010_p0226a05║士張九成撰
GA011n0010_p0226a06║妙喜老僧宗杲重說偈曰：
GA011n0010_p0226a07║謂泉即心　謂心即泉無垢居士　作一丳穿有出有
GA011n0010_p0226a08║入　有正有偏居士恁麼　妙喜不然徐六擔板　各見
GA011n0010_p0226a09║一邊泉即是泉　難喚作心心即是心　決定非泉是
GA011n0010_p0226a10║義不正　亦復不偏泉乎心乎　亦非棄捐擬議思量
GA011n0010_p0227a01║　十萬八千
GA011n0010_p0227a02║阿育王山廣利禪寺承恩閣碑記
GA011n0010_p0227a03║阿育王山廣利禪寺住持佛日圓明普濟禪師悟
GA011n0010_p0227a04║光，剙建承恩閣成，使以來請，書其歲月，刊之兹碑，
GA011n0010_p0227a05║以示永久。葢自雙林唱滅，像教東流，有國家者咸
GA011n0010_p0227a06║知信問，而無能若我朝之致其隆極者。凡九州四
GA011n0010_p0227a07║海，名山福聚，至於遐陬絕域，萬里之外，靈蹤異跡，
GA011n0010_p0227a08║靡不搜訪而加禮焉。惟兹山乃釋迦如來真身舍
GA011n0010_p0227a09║利寳塔之所止，宜其蒙被帝力，尊崇奓大，非它山
GA011n0010_p0227a10║所得而比倫也。舍利始出於西𣈆，歷宋、梁、陳、隋、唐、
GA011n0010_p0228a01║五代暨宋，其隨機赴感，發祥現瑞，殊勝希有，𢎿諸
GA011n0010_p0228a02║傳記，所述可見已。世祖皇帝底定南服，而茲山入
GA011n0010_p0228a03║于職方，首命奉迎寳塔，妥安於內苑之萬嵗山、上
GA011n0010_p0228a04║都之龍光華嚴、大都之聖壽萬安諸大剎，及諸官
GA011n0010_p0228a05║置十六壇塲。車駕親臨瞻敬於聖壽萬安，百寳光
GA011n0010_p0228a06║明從壇而起，高貫寺塔，遙燭禁廷。皇情大悅，函命
GA011n0010_p0228a07║護送還山。仍賜以名香金幣，勑行書宰臣郡長吏，
GA011n0010_p0228a08║增搆殿宇，高深雄麗，視昔加倍，四眾莫不踊躍欣
GA011n0010_p0228a09║慶，得未曾有。列聖相承，逮令天子，歲時函香遣使，
GA011n0010_p0228a10║賜予尤渥。會法席偶虚而寺幾廢；今太慰納麟公
GA011n0010_p0229a01║時為行宣政使，求擇德行兼美、可任其事者，於是
GA011n0010_p0229a02║光由平江之開元受請來補其䖏，至正二年七月
GA011n0010_p0229a03║也。光說法之暇，重新門廡、殿堂、庫𢈔、庖湢之屬，且
GA011n0010_p0229a04║𥁞復豪家所據諸莊田土園林，而貲以為奉養者一
GA011n0010_p0229a05║無所缺。學徒雲集，內外不下千人。光以為寺之所
GA011n0010_p0229a06║宜，有幸已畢具；而天使下臨，祗肅無所。乃出上所
GA011n0010_p0229a07║賜幣帛若干，白金為兩二百，市材僦工傑閣，以嚴
GA011n0010_p0229a08║使命。列楹三十有六，架霤九，屋之以間計者七。其
GA011n0010_p0229a09║崇四十九尺；廣，加其崇三十尺：脩，去其廣六十尺。
GA011n0010_p0229a10║飛欀步檐，方櫺曲楹，悉稱其度，名之曰「承恩閣」。上
GA011n0010_p0230a01║設像坐，而即其下為傳宗之堂，後為方丈之堂。費
GA011n0010_p0230a02║有不給，則繼以經用之餘貲，民不知而官不與焉。
GA011n0010_p0230a03║庀役於九年之冬十一月，訖工於十年之春二月。
GA011n0010_p0230a04║前人未及為而今為之，其作始之自，固不可不書
GA011n0010_p0230a05║也。昔大覺禪師懷璉歸老茲山，於其君之賜有所
GA011n0010_p0230a06║弗受，不欲以為易物也，乃獨思所以彰吾君之
GA011n0010_p0230a07║賜，如恐弗及，不忘以下報上也。璉之辭讓，光之㳟
GA011n0010_p0230a08║敬，同出於古者之所謂禮。則其為道宜大，無不同
GA011n0010_p0230a09║也。所可書者，豈直經之勤、營締之美而已哉？光，蜀
GA011n0010_p0230a10║人，族楊氏，別號雪窓，嗣於明宗慧忍禪師德海云。
GA011n0010_p0231a01║銘曰：佛之真身　徧一切䖏非滅而滅　非住而住
GA011n0010_p0231a02║金缾玉塔　八萬四千茲惟其一　留鎮人間粵自先
GA011n0010_p0231a03║朝　逮今聖世星軺絡繹　香為佛事櫝有金貝　篚有
GA011n0010_p0231a04║𦂶繒有以多儀　用慶德馨因果不昧　財法交施受
GA011n0010_p0231a05║用見聞　同增福慧大恩莫報　君賜未彰荷負有人
GA011n0010_p0231a06║　不敢怠遑乃擇嘉辰　開寳樓閣熾然建立　無作而
GA011n0010_p0231a07║作華旛珠網　像坐中嚴龍光不賁　人天具瞻三輪
GA011n0010_p0231a08║既空　莫非實相知報佛恩　則為報上史臣作頌　來
GA011n0010_p0231a09║者是徵於萬斯年　彌謹其承翰林侍講學士．中
GA011n0010_p0231a10║奉大夫．知制誥．同修國史．同知經筵事黃溍撰
GA011n0010_p0232a01║▆…▆
GA011n0010_p0232a02║
GA011n0010_p0232a03║
GA011n0010_p0232a04║
GA011n0010_p0232a05║
GA011n0010_p0232a06║
GA011n0010_p0232a07║
GA011n0010_p0232a08║
GA011n0010_p0232a09║
GA011n0010_p0232a10║
GA011n0010_p0233a01║明州阿育王山志卷第四下
GA011n0010_p0233a02║泰和　郭子章　相奎父　編
GA011n0010_p0233a03║鄞邑　王佐　翼卿父　校
GA011n0010_p0233a04║蒙泉銘
GA011n0010_p0233a05║廣利東泉曰蒙源，玲瓏萬竅通。聲淙淙，出無窮。良
GA011n0010_p0233a06║施工，不落空。銘泉者為誰？山僧妙喜翁。育王住山
GA011n0010_p0233a07║釋宗杲識
GA011n0010_p0233a08║阿育王山廣利禪寺碑銘（并序）
GA011n0010_p0233a09║四明阿育王山廣利禪寺，在城東四十里。阿育王
GA011n0010_p0233a10║山即鄮山。昔在周厲王時，東天竺國有阿育王造
GA011n0010_p0234a01║寳塔八萬四千，貯釋迦文佛真身舍利，命耶舍尊
GA011n0010_p0234a02║者放光，役諸鬼神分布於四天下；而鄮山當其一，
GA011n0010_p0234a03║故更名之。𣈆太康三年，并州獵師劉薩訶受𣑽僧
GA011n0010_p0234a04║指授，即改行為僧，易號慧逹；徧求舍利於洛下、齊
GA011n0010_p0234a05║城、丹陽，皆弗獲。行至會稽之鄮山，忽聞地下鐘聲，
GA011n0010_p0234a06║慧逹哀求益切。越三日，忽舍利寳塔從地湧出，其
GA011n0010_p0234a07║相青色，似石非石。高一尺四寸，廣七寸，五層四角，
GA011n0010_p0234a08║光明殊勝。慧逹見已，悲喜交集。而塔之出現實肇
GA011n0010_p0234a09║於斯時矣。義熈元年，安帝始搆塔亭覆護，而度二
GA011n0010_p0234a10║七僧守之。宋元嘉中，文帝增創祠宇，且以封襲▆
GA011n0010_p0235a01║嚴，斵木為浮屠三層函之。梁普通三年，武帝又命
GA011n0010_p0235a02║建殿堂房屋奉之，賜額為「阿育王寺」。大同五年，帝
GA011n0010_p0235a03║令其孫嶽陽王蕭𧦴改浮屠為五層，繪帝暨昭明
GA011n0010_p0235a04║太子二像藏焉。仍賜黃金五百兩、造銅佛四百軀、
GA011n0010_p0235a05║寫經論五百卷、鑄四鐡鼎以鎮四角。尋蠲復其賦，
GA011n0010_p0235a06║調給兵三千，設營防衛。陳先帝度僧守塔，如義熈
GA011n0010_p0235a07║之數。唐中宗遣使賜金，又下詔加護之。至武帝朝，
GA011n0010_p0235a08║并省海內佛寺，塔歸越州官庫。宣宗立，像教重興，
GA011n0010_p0235a09║又入於開元寺。鄮山僧愬于觀察判官蒯希逸而
GA011n0010_p0235a10║還之。懿宗咸通中，又度僧三七人守之。梁貞明二
GA011n0010_p0236a01║年，錢武肅王遣弟鏵等迎塔作禮。明年正月囬止
GA011n0010_p0236a02║西陵岸，放光照江中，其明如晝。又改浮屠為九層，
GA011n0010_p0236a03║第三層置七寳龕，用以貯塔。周顯德五年，寺烖，文
GA011n0010_p0236a04║穆王又請致武林龍華寺，新其浮屠。其層如前數，
GA011n0010_p0236a05║而藻餙有加焉。中龕雜用百寳，範黃金為座，懸珠
GA011n0010_p0236a06║瓔以莊嚴之。宋初，寺又新。大中祥符元年，復賜以
GA011n0010_p0236a07║「廣利」為額，拓為十方禪剎。其主僧自宣密素公始，
GA011n0010_p0236a08║可考見。宣密五傳至大覺璉公，名振天下。仁宗待
GA011n0010_p0236a09║以殊禮，詩頌十七篇遺之。熈寜三年，大覺為搆宸
GA011n0010_p0236a10║奎閣，蘇文忠公軾實記其成。大覺日與九峰韶公、
GA011n0010_p0237a01║佛國白公、參寥濳公講道一室，扁曰「蒙堂」，叢林取
GA011n0010_p0237a02║則焉。高宗即位，以寺為舍利所宅，親灑宸翰，賜名
GA011n0010_p0237a03║曰「佛頂光明之塔」。大覺十五傳至大慧杲公，紹興
GA011n0010_p0237a04║間來領寺事，四方學徒川奔濤涌。而食或弗繼，乃
GA011n0010_p0237a05║於奉化忠義鄉海隄塗成田一千七百畆，名「般若
GA011n0010_p0237a06║莊」。大慧四傳至玅智廓公，纘承益䖍。淳熈元年冬，
GA011n0010_p0237a07║孝宗之嗣魏王愷出鎮其土。二年夏四月瞻舍利，
GA011n0010_p0237a08║毫光發現，青紅交絢，變幻不一。更用黃金為塔，而
GA011n0010_p0237a09║藏寳塔於中。冬十有一月，孝宗遣內侍省西頭供
GA011n0010_p0237a10║奉官李裕文取塔入內，玅智護之行。舍利見於塔
GA011n0010_p0238a01║頂如月輪相，又現兩角如水晶珠，若此者三，御書
GA011n0010_p0238a02║「玅勝之殿」四字，俾揭於塔所。玅智再傳至佛照光
GA011n0010_p0238a03║公，緇錫坌集，不減於昔時。盡鬻𧶽賚之資，市田四
GA011n0010_p0238a04║千餘畆，視大慧加三倍焉，名「吉祥莊」。佛照十五傳
GA011n0010_p0238a05║至笑翁堪公。有權貴人至寺，戱問曰：「舍利何在？」笑
GA011n0010_p0238a06║翁指道傍松謂曰：「此䖏即有。」已而松枝皆放光，貴
GA011n0010_p0238a07║人驚異，即寺之門巷，建二石塔以表之。笑翁又倣
GA011n0010_p0238a08║古制，累石為塔者三，列於寺右，以瘞僧之歸寂者。
GA011n0010_p0238a09║宋季寺又災，寳塔附安別院。元至元十三年春三
GA011n0010_p0238a10║月，世祖命使者奉塔至開平龍光華嚴寺。尋遷燕
GA011n0010_p0239a01║都聖壽萬安寺，命僧尼十萬於禁庭、太廟、青宮及
GA011n0010_p0239a02║諸署建置十六壇塲，香燈花幡奉之，備極尊崇。世
GA011n0010_p0239a03║祖親幸臨之，夜有瑞光從壇發現，燭貫寺塔相輪
GA011n0010_p0239a04║之表；又自相輪分金色光，東射禁中，晃耀奪目。世
GA011n0010_p0239a05║祖大悅，命僧錄憐占加送塔南還，更賜名香金繒，
GA011n0010_p0239a06║詔江淛省臣郡長吏建治舍利殿宇。笑翁十二傳
GA011n0010_p0239a07║至頑極彌公，適際良會，遂以詔書從事。曾未幾何，
GA011n0010_p0239a08║甍棟雄麗，如天成地湧，上薄雲漢，寳塔還于故䖏。
GA011n0010_p0239a09║頑極四傳至橫川珙公，道被華夷，禪學為之中興。
GA011n0010_p0239a10║僧伽來依法輪者，至無席以容。二十二年大建堂
GA011n0010_p0240a01║宇以居之。橫川珙四傳至東生明公，德業孔嚴，水
GA011n0010_p0240a02║雲奔湊。乃傾己橐，購余氏海塗之田一千餘畆，名
GA011n0010_p0240a03║其莊曰「廣利」。東生五傳至雪窓光公，寺復新。豪家
GA011n0010_p0240a04║所㨿諸莊田土園林，盡復之。且以詔使之臨，祗奉
GA011n0010_p0240a05║無所。至正十年春二月，又造承恩閣七間，黃文獻
GA011n0010_p0240a06║公溍為之作記。雪窓傳之性空逹公、大千照。自宣
GA011n0010_p0240a07║密至扶宗宏辯禪師約之裕公，已歷六十三代矣。
GA011n0010_p0240a08║禪師以笑隱訢公法子入我國朝，自廬山圓通
GA011n0010_p0240a09║補選其䖏。戒律精嚴，言行一致；智慧福德皆絕，出
GA011n0010_p0240a10║乎等夷。從洪武初元以迄今，燕坐十年，宗綱丕振；
GA011n0010_p0241a01║風雨不動，安如泰山。寺之耆舊竭其力而翼贊之，
GA011n0010_p0241a02║有若岳林住持元輿築黃賢塘，得田二千畆，名「報
GA011n0010_p0241a03║本莊」；有若僧伽師効，率其屬元輿、智起、智寜、智華、
GA011n0010_p0241a04║處仁等，市史氏之田一千餘畆，名「中義莊」。二莊皆
GA011n0010_p0241a05║與「般若」為隣。大佛殿則又智起葺之；撤其房廬為
GA011n0010_p0241a06║下蒙堂，則白雲住山智珠營之；補東塔院者，沙門
GA011n0010_p0241a07║自悟也；造西塔院者，又元輿也。西塔肇建於唐元
GA011n0010_p0241a08║宗，東塔在迦葉足跡之左，即寳塔所湧之地。下至
GA011n0010_p0241a09║雜室，則又出於智寜之力也。凢寺制宜有而摧敗
GA011n0010_p0241a10║不支者，悉舉而更之。禪師念締搆之難，不可無以
GA011n0010_p0242a01║示來者，俾其徒師秀至浦陽山中徵文以為記。嗚
GA011n0010_p0242a02║呼！大雄氏真身舍利，乃戒定慧熏脩所成，必八吉
GA011n0010_p0242a03║祥、六殊勝之地方妥安之。其在震旦者一十有九，
GA011n0010_p0242a04║惟阿育王山顯著特異。自𣈆逮今，歷一千九十七
GA011n0010_p0242a05║年多，國王大臣以及氓隸，靡不皈依；金重寳，施
GA011n0010_p0242a06║之弗吝。當其祥光發現，瞻之仰之，不趐嬰孺之思
GA011n0010_p0242a07║父母。蓋如來以慈悲願力攝受有情，神通廣博，隨
GA011n0010_p0242a08║念而應；所以啟功德之信心，祛塵勞之𡚶念也，何
GA011n0010_p0242a09║其至歟！然而臨師位者，多名世之士。秉法門之正
GA011n0010_p0242a10║令，颷旋霆奔。一入其庭，心空疑釋。致使舍利之盛，
GA011n0010_p0243a01║久而滋彰；名重五山，光昭佛日，此亦幽明兩致其
GA011n0010_p0243a02║極者也。禪師起繼芳躅，益殫志慮。當鼓魚寂寥之
GA011n0010_p0243a03║時，熾然建立金碧燦爛於水光山色間。淛江東西，
GA011n0010_p0243a04║未見有如斯之盛者。是宜詳記之，使後人扶植於
GA011n0010_p0243a05║悠久也。寺東一里餘有聖井，靈鰻在焉。相傳隨塔
GA011n0010_p0243a06║而至，呼為護塔神。折鮮花誘之，輒二紅蟹導之而
GA011n0010_p0243a07║出。因作淵靈廟祀之，以與塔相𨵿也，特附見焉。銘
GA011n0010_p0243a08║曰：巍巍大雄　攝受有情持紅日輪　中天而行照
GA011n0010_p0243a09║燭大千　洞見毫髪靡物不昭　無幽弗逹靈明入滅
GA011n0010_p0243a10║　有不滅存五色神變　萃斯骨身無憂之王　摧碎七
GA011n0010_p0244a01║寳造塔收之　萬物旋繞誰放指端　白毫相光藥叉
GA011n0010_p0244a02║奔逐　隨光瘞藏支那之國　海東之域鐘聲發祥　塔
GA011n0010_p0244a03║乃湧出上自帝王　下達民氓歷代崇之　精白一誠
GA011n0010_p0244a04║惟其所在　天龍訶衛有感則通　靈光顯瑞神燈暈
GA011n0010_p0244a05║紅　烈火隕空或射九天　明如白虹千目環覩　如佛
GA011n0010_p0244a06║出世攀引莫能　繼之以淚依之主之　代有偉人㨿
GA011n0010_p0244a07║蓮花座　說法如雲四方駿奔　孰非龍象一喝之餘
GA011n0010_p0244a08║　凢情俱喪聲應氣求　霧滃雲蒸千有餘歲　無廢不
GA011n0010_p0244a09║興有大導師　來接遐軌佛智之孫　廣智之子長眉
GA011n0010_p0244a10║廣顙　大類慈恩其徒翼之　各展度門涌殿飛樓　聳
GA011n0010_p0245a01║起無際化海為田　有禾穟穟像教陵夷　嘅其永嘆
GA011n0010_p0245a02║淛河西東　似斯貫難法王能仁　覆燾無外佛子體
GA011n0010_p0245a03║佛　引之弗替昔人有言　難逢者時優曇之現　四種
GA011n0010_p0245a04║來依疇無舍利　中含法界亦有樓閣　不涉成壞色
GA011n0010_p0245a05║非青黃　其光焞焞不假彈指　諸門洞開慧達荷擔
GA011n0010_p0245a06║　直入無礙手擎摩尼　於法自在玉几之山　其青無
GA011n0010_p0245a07║瑕灋雷常鳴　諸天散花敢告來者　以纘以述功烈
GA011n0010_p0245a08║巍然　與山無極洪武十一年戊午春三月十五
GA011n0010_p0245a09║日，前翰林學士．承㫖嘉議大夫．知制誥．兼修
GA011n0010_p0245a10║國史．兼太子贊善大夫．金華宋濂撰
GA011n0010_p0246a01║頤菴集序
GA011n0010_p0246a02║大雄氏開宗演義，而阿難陁獨以多聞解佛所說，
GA011n0010_p0246a03║如水傳器，筆而傳之。微斯人，則藏之大訓未必流
GA011n0010_p0246a04║布廣遠如今日也。達摩直指法門，不立文字，而六
GA011n0010_p0246a05║祖大師乃曰「即此數語，亦是文字」。然則文字固不
GA011n0010_p0246a06║可廢與！葢因文悟道，則文字為階；𡚶道溺文，則所
GA011n0010_p0246a07║知為障。《楞嚴》法喻數端，而慶喜方悟微㫖；《法華》授
GA011n0010_p0246a08║記，必歷多刼乃應供正覺，此本末輕重之辨也。自
GA011n0010_p0246a09║佛法入中國，中國比丘得法而能文者不可殫記。
GA011n0010_p0246a10║永樂間，頤菴禪師以臨濟正宗薦蒙太寵；然常
GA011n0010_p0247a01║結交士大夫，如金太僕軰不過以詩僧目之。余讀
GA011n0010_p0247a02║其詩，乃歎其深悟心法之要，而時人未之識也。其
GA011n0010_p0247a03║讚《華嚴經》曰：「如大圓鏡，暎徹大小，一切無遺。不壞
GA011n0010_p0247a04║有為之相，不著無為之理。」贈圓覺會主曰：「發清淨
GA011n0010_p0247a05║心，不墮邪見；遠離幻化，六根四大皆令空寂。法性
GA011n0010_p0247a06║平等，如金既銷，不重為礦。事障理障，畢竟不生。」贈
GA011n0010_p0247a07║獨峯曰：「日月山川、草木雲電，覽乎目、觸乎耳，莫非
GA011n0010_p0247a08║妙淨明心所有之物。能於此而證之，則心境混融，
GA011n0010_p0247a09║物我雙泯。」嗟乎！此皆其心法有本而時出之，故沛
GA011n0010_p0247a10║然無礙而足以明道闡教。非深知輕重之辨者能
GA011n0010_p0248a01║之乎？其他詩文，亦皆朗然絕俗而無寒儉之氣，與
GA011n0010_p0248a02║貫休、如壁不相高下。大抵發於心得之餘，未可以
GA011n0010_p0248a03║言語品題之也。頤菴之五世徒曉無作與余遊。無
GA011n0010_p0248a04║作亦通儒佛書，能詩，而尤精進於三摩，葢又得頤
GA011n0010_p0248a05║菴之正宗者。間以序請，遂不辭而筆之。重光單閼
GA011n0010_p0248a06║之歲白露節，前進士．天官尚書郎豐坊序
GA011n0010_p0248a07║四明阿育王寺重建塔殿募緣序
GA011n0010_p0248a08║余少時覽閱圖記，明州阿育王寺有釋迦佛真
GA011n0010_p0248a09║身舍利寳塔從地湧出，甚慕異之，乃萬　丙子居
GA011n0010_p0248a10║先大夫喪。既襄大事，以九月既望渡浙江，上鄮山
GA011n0010_p0249a01║禮塔，冀資先大夫𡨋福。至則塔櫝藏于寺僧之室，
GA011n0010_p0249a02║余命僧奉至佛殿㳟拜。啓觀，高尺有四寸，廣七寸，
GA011n0010_p0249a03║體質殊異，莫辨其何物所成。中懸小金磬，覆如葢，
GA011n0010_p0249a04║徑可寸許，舍利綴于磬之下，圜轉不定。余初見如
GA011n0010_p0249a05║珠，其大如芡實，已如彈丸，已加大如𤓰，如車輪。五
GA011n0010_p0249a06║色變幻，光彩射日，不可迫而視矣。時偕友胡考寜
GA011n0010_p0249a07║見白色大如梧子，相隨二童子見如菽粒青色，餘
GA011n0010_p0249a08║人悉無所見。余歡喜踊躍。自念凢夫淺薄，奚以感
GA011n0010_p0249a09║大聖人瑞應若是？實先大夫德善神超之應也已。
GA011n0010_p0249a10║復周覽遺蹟，憮然興嘆。竊惟此塔在我東夏已歷
GA011n0010_p0250a01║千三百餘年，𣈆、梁、唐、宋之盛王，有建塔亭者，有搆
GA011n0010_p0250a02║塔殿高百尺者，有造沉香浮圖黃金塔以護藏者。
GA011n0010_p0250a03║逮今亭殿外塔皆廢，而使如來舍利辱在僧室；
GA011n0010_p0250a04║喧囂庫隘，不足以彰示靈異、肅人敬嚮之心。夫舍
GA011n0010_p0250a05║利為天人師累刼薰修所成，飛空湧地，神化不測。
GA011n0010_p0250a06║人既易褻之矣，安知其不砉然轉而之他世界耶？
GA011n0010_p0250a07║于是謀之有守巡巡海太守諸公暨四明賢士大
GA011n0010_p0250a08║夫，重建塔殿，殿下立石浮圖而藏塔于中。浮圖制
GA011n0010_p0250a09║如塔，高廣什之，殿五楹，周列廊廡、門垣。雖未能𥁞
GA011n0010_p0250a10║　　　，亦以致翼奉之誠、慰人天之仰。鞏皇圖、
GA011n0010_p0251a01║奠海宇，寜非第一最勝事乎？浮圖之費，余與一二
GA011n0010_p0251a02║故人勉任之。殿廡、門垣，至今未就。兹住持瓶公戒
GA011n0010_p0251a03║律氷清，法門龍象，將乞施于四方卿士，余謹序而
GA011n0010_p0251a04║告焉。若夫塔事始末與先朝崇奉，見蘇文忠、宋濳
GA011n0010_p0251a05║溪諸大儒之文，不論著也。萬　丁亥春三，南京刑
GA011n0010_p0251a06║部尚書．五臺居士平湖陸光祖撰
GA011n0010_p0251a07║阿育王寺感夢記
GA011n0010_p0251a08║余病寓西湖淨慈寺，遇錢唐徐子裁。約遊四明。以
GA011n0010_p0251a09║八月十六日渡江同歸。抵府城延慶寺，遇永嘉王
GA011n0010_p0251a10║仲律與任上人，共談阿育王寺舍利之竒，欲往觀
GA011n0010_p0252a01║之。而李之華父子適來顧，余笑曰：「此吾東道主人
GA011n0010_p0252a02║也。」遂以廿三日平旦，具酒殽，拏舟行。午至寳幢，舍
GA011n0010_p0252a03║舟步徃，望見寺門可里許。遇一老者當路，人人為
GA011n0010_p0252a04║肅揖，甚㳟。眾皆笑，其未同也。已而抵寺，僧趨走出
GA011n0010_p0252a05║迎。入坐，茶罷，僧稽首曰：「昨夜伽藍示夢，曰殿宇將
GA011n0010_p0252a06║頺，明晨大檀越至矣。今而公果來，幸為留意也。」余
GA011n0010_p0252a07║不信，僧從袖中出幅紙曰：「早以夢故，請卜者吴金
GA011n0010_p0252a08║為卦，得家人與大畜。」此其繇詞也。適送出寺門，望
GA011n0010_p0252a09║見數客，即指示曰：「前來者必檀越矣！」卜者，正路傍
GA011n0010_p0252a10║肅揖老人也。余大竒之。余素不甚信佛，自丙　　
GA011n0010_p0253a01║典試應天，病寓報恩寺，取《楞嚴經》觀之，始服其議
GA011n0010_p0253a02║論為先儒所未發。後觀《宋史》，杜祁公因朱醫而觀
GA011n0010_p0253a03║《楞嚴》，乃恨其晚；至以咎張文定公不蚤相告。則古
GA011n0010_p0253a04║人固未𡮢不信也。是以比歲喜閱《楞嚴》，愈閱而愈
GA011n0010_p0253a05║信。今年春又以病尋醫武林，寓淨慈，閱《大般若經》。
GA011n0010_p0253a06║雖未竟，畧解其大意已。又得《六祖壇經》，觀之，其所
GA011n0010_p0253a07║謂頓教，正與孟子道性善、言必稱堯舜者合。因深
GA011n0010_p0253a08║悔覺悟已遲，而習氣未能除也。今兹示夢，豈余退
GA011n0010_p0253a09║悔一念有足以感通於神明耶？抑余稍有夙緣，當
GA011n0010_p0253a10║不至墮落，故神明猶欲以啟發之耶？僧因出募緣
GA011n0010_p0254a01║䟽簿，余乃稽首世尊，援筆而為之䟦。稍出㣲貲，以
GA011n0010_p0254a02║為之倡。獨愧平日未嘗修證，不足為人所信服，恐
GA011n0010_p0254a03║終莫之從也。已而觀舍利，詰旦又觀之，果竒甚，與
GA011n0010_p0254a04║少時所見復不同，因為書二律付僧。又往烏石觀
GA011n0010_p0254a05║劉薩訶骨塔，正舍利所湧出䖏。其山勢面背佳甚，
GA011n0010_p0254a06║不與寺同也，遂歸。又為之記以遺僧，俾藏之以為
GA011n0010_p0254a07║後人信。僧即住持明見弟明耀也。詞曰：神理至㣲
GA011n0010_p0254a08║妙　恍惚難定測及其應感䖏　洞然大明白自少落
GA011n0010_p0254a09║塵網　未𡮢解空色閑居復多病　梵筴頗翻譯㣲㣲
GA011n0010_p0254a10║見自性　稍稍希定力在迷乃多諍　有悟原無得起
GA011n0010_p0255a01║念欲歸依　靈通已先識嘉告入僧夢　卦兆呈周易。
GA011n0010_p0255a02║豈伊檀施故　正以清淨宅置彼舍利竒　樂此大圓
GA011n0010_p0255a03║寂稽首離欲尊　永言辭執逆萬　十八年，奉川無
GA011n0010_p0255a04║能居士戴洵拜撰
GA011n0010_p0255a05║重修阿育王寺募緣䟽
GA011n0010_p0255a06║夫佛者，覺也。覺，破迷也。眾生之迷非一，而如來大
GA011n0010_p0255a07║覺故，迷無不破也。佛非徒自了，以捄世也。自了則
GA011n0010_p0255a08║聲聞辟支，號為獨覺；救世則大乗無上，乃稱慈悲。
GA011n0010_p0255a09║膠有礙實，煩𢚰結縛從此而生，故佛氏以空宗捄
GA011n0010_p0255a10║之。萬緣俱空，立臻超脫；作姧飭偽，欺紿傾奪于是
GA011n0010_p0256a01║焉起。故佛氏以真諦救之，一誠不妄，永越沉淪。灑
GA011n0010_p0256a02║揚枝一滴之水，則火坑大地悉化清涼；通慧燈一
GA011n0010_p0256a03║線之光，則九幽酆都遍照皦日。愚夫悍婦，王化之
GA011n0010_p0256a04║所不能治，而開以佛法，則惕爾皈心；驕卒猛將，誅
GA011n0010_p0256a05║殺之所不能懾，而臨以如來，則悚然拱手。富貴婬
GA011n0010_p0256a06║穢者，方當慾心熾盛，而一臨莊嚴寳座之前，則五
GA011n0010_p0256a07║臟三焦之火頓滅；貧窮困阨者，不勝愁苦煎熬，而
GA011n0010_p0256a08║一聞假合虚幻之㫖，則利害死生之念遂輕。細觀
GA011n0010_p0256a09║五濁世界種種不淨、種種無常、種種惡境、種種苦
GA011n0010_p0256a10║𧼈，而佛氏並皆超之。體圓潔則超不淨，妙真如則
GA011n0010_p0257a01║超無常，證善果則超惡境，臻極樂則超苦𧼈。山河
GA011n0010_p0257a02║大地亦有變滅，而佛性則無變滅；人天賢聖亦有
GA011n0010_p0257a03║退轉，而佛位則無退轉。歷永劫而獨存，愍眾生而
GA011n0010_p0257a04║普度。故自通都大邑，以至窮鄉僻野，亡不尊崇；自
GA011n0010_p0257a05║王公貴戚，以至閭巷小氓，咸知信向。叢林蕭寺，丹
GA011n0010_p0257a06║碧遍乎名山；寳座金身，瓔珞充乎震旦。演大法于
GA011n0010_p0257a07║龍象，則翾飛蠕動超昇；布威音于魔軍，則羅剎鳩
GA011n0010_p0257a08║槃懾伏。發善心三寳，以斯因緣，可滅波羅夷罪；誦
GA011n0010_p0257a09║佛號一聲，如是功德，能銷億萬劫災。豈非恢恢碧
GA011n0010_p0257a10║宇覆幬群生，浩浩滄溟吐納百谷，不可思議，無或
GA011n0010_p0258a01║唐捐者哉？四明阿育王寺者，南贍勝區、東越名剎
GA011n0010_p0258a02║也。劉薩訶得舍利于此山，實出精誠之感；陶宏景
GA011n0010_p0258a03║授梵戒于兹剎，乃成勝力之尊。道塲香火殆逾千
GA011n0010_p0258a04║年，善信依皈故非一日矣！乃邇來殿宇傾頺，僧徒
GA011n0010_p0258a05║零落，宗風衰替，佛法凌遲，隆惻焉憫之。是用拜手
GA011n0010_p0258a06║而裁短䟽，齋心而告十方：伏願賢良搢紳、善信男
GA011n0010_p0258a07║女，修萬行首破慳貪，尊六度力勤布施。大則車金
GA011n0010_p0258a08║輦玉，總是善緣；小則披草抽氊，無非勝果。畚抔土
GA011n0010_p0258a09║于崇山，功存積累；灑滴水于大壑，澤無津涯。慧眼
GA011n0010_p0258a10║之所鑒觀，如來之所授記也。隆不勝歡喜祈願之
GA011n0010_p0259a01║至！謹䟽。萬　𢈏寅年三月甲子，前進士．禮部儀制
GA011n0010_p0259a02║司主事．佛弟子屠隆和南撰
GA011n0010_p0259a03║阿育王寺重修大殿募緣䟽
GA011n0010_p0259a04║粵自西天闡教，宏開方便之門；東土流傳，尤切皈
GA011n0010_p0259a05║依之地。布金而祇園肇建，流銀而寳殿斯成。是必
GA011n0010_p0259a06║財灋雙施，用能人我皆度。雖莊嚴佛土，等諸相于
GA011n0010_p0259a07║空花；顧修證菩提，種善根于勝果。斯實無邊功德，
GA011n0010_p0259a08║敢亡有漏因緣？阿育王寺者，祇奉釋迦文佛真身
GA011n0010_p0259a09║舍利之地也。昔我世尊降神兠率，託體摩耶。澡練
GA011n0010_p0259a10║神明，用無生而得道；勤行精進，繇虚靜以圓通。始
GA011n0010_p0260a01║出四門，終超九劫。拈青蓮於靈山會上，化金粟於
GA011n0010_p0260a02║婆羅樹間。玉委闍維，珠留毘勒。耶舍放光而分布，
GA011n0010_p0260a03║法自天開；薩訶聆嚮以哀求，相從地湧。鄮山標其
GA011n0010_p0260a04║勝蹟，震旦號為名區。寳剎琳宮，應赤烏而剏造；蘃
GA011n0010_p0260a05║珠貝葉，從白馬以敷宣。灋侣雲翔，元宗飈涌。蘓學
GA011n0010_p0260a06║士之雄文炳若，宋潛溪之麗藻昭如。是誠欲界仙
GA011n0010_p0260a07║都、人寰淨土矣！詎意末劫之多灾，遂致四兵之洊
GA011n0010_p0260a08║厄。蓮花𣑽宇，鞠為榛莾之墟；靈鷲道塲，幾作鯨鯢
GA011n0010_p0260a09║之窟。奢摩絕迹，皈禮無階。南太宰陸公，宮詹少宰
GA011n0010_p0260a10║沈公，佛地位人，法門宗主。契三乗之最上，悟四大
GA011n0010_p0261a01║之本空。興慈悲心，發大宏願；仍舍利之舊址，建藏
GA011n0010_p0261a02║塔之新宮。朱拱崔嵬，朗摩尼于慧日；瑤階軒敞，護
GA011n0010_p0261a03║法寳于慈雲。道俗同瞻，人天共仰。維兹大雄之寳
GA011n0010_p0261a04║殿，猶肰棟宇之傾頹地，是化城僅著清涼之號。居
GA011n0010_p0261a05║同火宅，誰瞻妙好之容？佛豈無緣，時成有待。兹遇
GA011n0010_p0261a06║觀察使者暨于守土諸公，操不染心，登無上覺。或
GA011n0010_p0261a07║搴帷問俗，憇止禪𨵿；或露冕行春，過逢僧話。歎佛
GA011n0010_p0261a08║緣之廣大，悲象教之凌遲；申𩛙比丘，總持戒律。住
GA011n0010_p0261a09║持明見、禪僧如𥛥等，夙悟淨因，勤行好事。六時禪
GA011n0010_p0261a10║誦，手披竺國之編；一味清齋，口嗜桑門之食。銖積
GA011n0010_p0262a01║寸絫，鳩工庀材。懼𤢜力之難支，冀眾心之樂𦔳。用
GA011n0010_p0262a02║告宰官居士、善男信女，撒貪癡網，結喜捨緣。石火
GA011n0010_p0262a03║電光，念色身尚非我有；龜毛兔角，顧長物焉用多
GA011n0010_p0262a04║藏？取彼阿堵之餘，散此剎那之頃。或金錢，或布粟，
GA011n0010_p0262a05║咸作檀施；或瓔珞，或寳珠，皆充佛供。庶使摩霄紺
GA011n0010_p0262a06║殿，平臨玉几之峯；崒地精藍，遠暎金沙之界。塔標
GA011n0010_p0262a07║䨥闕，拱法像以中峨；鼎鎮四𡸁，擁妙香而圍繞。寳
GA011n0010_p0262a08║幢前導，松枝現出如來；福地遙連，竹院皆稱般若。
GA011n0010_p0262a09║何幸叢林之增勝，敢忘檀越之歸功？利益與恒河
GA011n0010_p0262a10║水同深，福德等須彌山並大。萃稍窺內典，頗解真
GA011n0010_p0263a01║言；慙無施宅之緣，徒有侫佛之癖。欣與四眾共觀
GA011n0010_p0263a02║厥成。謹疏。萬　𢈏寅歲四月戊寅日，賜進士第．
GA011n0010_p0263a03║南京刑部．山西清吏司主事高萃和南撰
GA011n0010_p0263a04║阿育王寺重修大殿募緣敘
GA011n0010_p0263a05║鄞邑故稱三佛地，多古剎。徃徃據依名山，竒勝環
GA011n0010_p0263a06║麗，擬於上都。若阿育王寺，則玉几憑其前，金沙護
GA011n0010_p0263a07║其左。昔利賓菩薩於是求獲舍利，有寳塔湧地之
GA011n0010_p0263a08║應，葢其尤著者也。寺初僅有塔亭以護舍利，後廼
GA011n0010_p0263a09║建殿、賜額、鑄佛、寫經。實剏自蕭梁之代，以迄於我
GA011n0010_p0263a10║明。下上千數百年間，雖時有興廢，而崇禮有加，祥
GA011n0010_p0264a01║具宋學士景濂碑志中。其在今日，則兵凶之所耗
GA011n0010_p0264a02║敝，豪右之所侵蝕；一切殿宇皆頹圮剝落，鞠為蒿
GA011n0010_p0264a03║莾荊棘之區。而昔所稱黃金七寳㳟敬崇奉者，且
GA011n0010_p0264a04║櫝而藏之僧舍中矣。丙子之歲，今司寇平湖陸公
GA011n0010_p0264a05║來游兹山，瞻禮舍利；目覩五色變幻，因為檀施，稍
GA011n0010_p0264a06║葺舊址，建樓樹塔。三數年來，舍利殿已煥然一新，
GA011n0010_p0264a07║而大殿則猶未之及也。住持僧明見等竊咨咨慨
GA011n0010_p0264a08║之，謀繼為修復，以終司寇公之意，乃請之𨛦邑大
GA011n0010_p0264a09║夫官為給藉，屬比部高君、儀部屠君各為之䟽，將
GA011n0010_p0264a10║持以乞於四方。而工力鴻鉅，日惴惴唯不任是愳，
GA011n0010_p0265a01║忽一夕夢伽藍神謂曰：「爾無憂，大檀越且至，事其
GA011n0010_p0265a02║濟矣。」僧窹而疑，卜之淂吉。質明而剡源司成戴公
GA011n0010_p0265a03║實來，僧語故且出其繇詞。公慨然曰：「余兹行實以
GA011n0010_p0265a04║游陟至，而神乃見夢，殆夙緣耶？當力成以無負靈
GA011n0010_p0265a05║貺。」遂捐橐中裝為之倡。因為文紀其事。於是明見
GA011n0010_p0265a06║等乃彙次異時名公碑記，與今疏文顯跋，刻之成
GA011n0010_p0265a07║錄，以示不佞。不佞竊聞：莊嚴清淨，故稱佛土。善根
GA011n0010_p0265a08║德本，要在夙植。當世尊修行時，至於委棄王位而
GA011n0010_p0265a09║不顧，割截身體而不恤。而河沙七寳布施福德，則
GA011n0010_p0265a10║般若經已具言之。何者？慳貪癡愛總屬凢夫，慈悲
GA011n0010_p0266a01║喜捨乃皈佛道。是知供佛非佞，福田在心。今兹大
GA011n0010_p0266a02║眾豈無確秉信心、力肩善事，棄象馬如脫屣、捨資
GA011n0010_p0266a03║財若遺跡者乎？則兹山之勝，行具復振；夢卜之徵，
GA011n0010_p0266a04║庶為不虚。而不佞亦且樂觀其成矣。因為序，次其
GA011n0010_p0266a05║願末，以畀明耀，俾擕之行橐，以與四方善信觀焉。
GA011n0010_p0266a06║萬　辛卯歲閏月朔旦，東海蚤休居士楊德政叙
GA011n0010_p0266a07║贈無漏瓶禪師序
GA011n0010_p0266a08║世人執壽者相，為諸佛善巧逐破；吾以壽者相祝
GA011n0010_p0266a09║無漏禪師，抑為諸佛出廣長舌而發諸讃歎。師習
GA011n0010_p0266a10║天台教觀，嚴持戒品。吾以丙子歲九月渡江，禮育
GA011n0010_p0267a01║王寺所藏舍利，光明照耀。一以喜夫獲斯勝預，一
GA011n0010_p0267a02║以慨夫殿宇蕪毀。已而謁師，試一接晤，溦激之曰：
GA011n0010_p0267a03║「法從奚自？」即云：「台教之人，與諸釋經家，以及禪宗，
GA011n0010_p0267a04║本出一途，惟台宗為上首。後世淺識之流，彼彼
GA011n0010_p0267a05║睚眦，遂使人間寥寥，不復知有天台教觀。吾師妙峰
GA011n0010_p0267a06║上座，痛如來慧命不傳，傳者不入究竟；旦夕與諸
GA011n0010_p0267a07║經論深為較讐，其疏鈔訛繁者正之，流離者合之，
GA011n0010_p0267a08║以成一家講席。所從無師智而流出者，頼其齒頰
GA011n0010_p0267a09║珠玉，以之為進脩。」吾以師為妙峰師之入室弟子，
GA011n0010_p0267a10║結為法親，游諸世外。蛟門沈公，赤水屠公，同心敦
GA011n0010_p0268a01║請，作其育王住持。不數年而殿宇山門及諸廊廡
GA011n0010_p0268a02║禪堂、舍利塔座，俱復嚴餙，海內盡知。師以戒德感
GA011n0010_p0268a03║人，而勝緣易就。乙未冬十一月二日，師之四十誕
GA011n0010_p0268a04║日也，吾知師不執壽者相，不執無壽者相，不離壽
GA011n0010_p0268a05║者相，不即壽者相。昔如來所說壽量，即無量阿僧
GA011n0010_p0268a06║祇劫，豈在是耶？對有量而言之也。即淨土之無量
GA011n0010_p0268a07║壽，亦對此土之有量壽耳。若觀音為補䖏大士，亦
GA011n0010_p0268a08║無量之有量也。師之壽者相，亦三觀義也：在壽者
GA011n0010_p0268a09║相，假也；無壽者相，空也；以空假而不即不離，中道勝
GA011n0010_p0268a10║義諦也。且師住䖏群峰繞翠，閒雲徃來，松色隂隂，
GA011n0010_p0269a01║泉聲決決，室中只一佛像、爐香、蒲團。布衲入禪，以
GA011n0010_p0269a02║佛語為止兒啼之黃葉；隨事而捨，首楞嚴之密因
GA011n0010_p0269a03║無論師為。示現比丘身，與諸佛之護念。即受世之
GA011n0010_p0269a04║幽清，而壽者可卜矣。吾以壽者相祝無漏禪師，抑
GA011n0010_p0269a05║為諸佛出廣長舌而發諸讃者以此。賜進士出身．
GA011n0010_p0269a06║資政大夫．正治上卿．吏部尚書．平湖陸光祖撰
GA011n0010_p0269a07║娑羅雙樹記
GA011n0010_p0269a08║甬東阿育王寺之勝，所從來舊矣。其舍利殿之西
GA011n0010_p0269a09║偏有木二本，森鬱可愛者，娑羅樹也。萬　癸未肖
GA011n0010_p0269a10║兼蔡公自留都儀部郎擢守吾郡時，移種植此，今
GA011n0010_p0270a01║已十年所。昔李北海撰娑羅碑，稱其「密幄足以綴
GA011n0010_p0270a02║飛飈，高葢足以𨚫流景」，迄今膾灸人口。葢兹木本
GA011n0010_p0270a03║非中夏所有。余嘗登太華峯，其上葢有娑羅坪。坪
GA011n0010_p0270a04║以娑羅得名，而樹則僅存老𠏉，殊尠芬芳。以公所
GA011n0010_p0270a05║植視之，大不類。豈公素證聖果，獨標靈異耶？其為
GA011n0010_p0270a06║檀越，功德無量，是惡可泯也？適余讀禮山中，偶偕
GA011n0010_p0270a07║李遇齋太僕遊覽及此。因有感而記其歲月，庶幾
GA011n0010_p0270a08║比于甘棠云。公名貴易，字道生，戊辰進士。今為浙
GA011n0010_p0270a09║江按察使，閩之同安人。萬　癸巳長至日，監察史．
GA011n0010_p0270a10║門人林祖述記
GA011n0010_p0271a01║募方冊藏經䟽
GA011n0010_p0271a02║經者，契經也，謂上契諸佛，下契眾生之心也。又經
GA011n0010_p0271a03║者，徑也，謂眾生所繇至於佛乗之徑路也。如來以
GA011n0010_p0271a04║千聖之妙理，而悟之於心靈；又以心靈之妙理，而
GA011n0010_p0271a05║宣之於金口；又以金口之妙理，而載之于黃卷赤
GA011n0010_p0271a06║軸。謂之載道之文，非世間外典文字之比也。學人
GA011n0010_p0271a07║悟道於經文，則是得魚兎而忘筌蹄；泥經文而遺
GA011n0010_p0271a08║大道，則是執筌蹄而失魚兔。得魚兔而忘筌蹄，故
GA011n0010_p0271a09║阿難有結集之功；執筌蹄而失魚兔，故逹磨有不
GA011n0010_p0271a10║立之訓。逹觀大師、密藏和尚，與陸太宰與繩、馮司
GA011n0010_p0272a01║成開之諸公，重刻經律論三藏，制為方冊，同于外
GA011n0010_p0272a02║書，便于流通。余嘗云：「以內典同外書，得無起世人
GA011n0010_p0272a03║褻經之漸？」乃開之謂：「輕褻有之，流通亦廣。以流通
GA011n0010_p0272a04║之功贖輕褻之罪，是如來之所寬也。」余曰：「否唯不。」
GA011n0010_p0272a05║唯舍利殿秘藏上座，年少聦慧，博通教典。將來且
GA011n0010_p0272a06║應天官之請，據雲光之座。欲遍讀方冊以恢見聞，
GA011n0010_p0272a07║願我軰𦔳成之。饒益人天，耳目法界；入三摩地，種
GA011n0010_p0272a08║八福田。是亦一時盛事也。萬　壬寅夏六月，娑羅
GA011n0010_p0272a09║道人屠隆合十書
GA011n0010_p0272a10║四明阿育王寺舍利殿重建藏經閣募緣疏
GA011n0010_p0273a01║葢聞三寳藉十方以護持，萬法本一心而造作。是
GA011n0010_p0273a02║以天開聖剎，咸登白社之壇；佛演真經，普葢青蓮
GA011n0010_p0273a03║之宇。𣑽筴貝葉，來自西天；玉軸琅函，廣流東土。固
GA011n0010_p0273a04║宜剏桀閣以珍藏，極莊嚴而供奉。我明州為三佛
GA011n0010_p0273a05║道塲，育王為四山領袖。金沙、玉几，標山水之靈；殊
GA011n0010_p0273a06║勝、吉祥，宛祗陀之景。自舍利湧現於烏巖，經律負
GA011n0010_p0273a07║馱於白馬。肇基𣈆室，騰光歷朝。建九層浮屠，造七
GA011n0010_p0273a08║楹經閣。有承恩閣以報寵命，有宸奎閣以煥文章。
GA011n0010_p0273a09║無異堂、不二堂妙相尊嚴，明月軒、碧梧軒僧僚棲
GA011n0010_p0273a10║止。世遠莫稽，明興𣇄盛。舍利殿成，佛靈有感；藏經
GA011n0010_p0274a01║閣闕，法寳無尊。住持理公，教觀精修，慈悲逈蘊；欲
GA011n0010_p0274a02║建藏經之閣以為法寳之區，暨法堂、禪堂、東院、西
GA011n0010_p0274a03║院等，持冊而眎不佞。不佞白之家大人，鄉搢紳生
GA011n0010_p0274a04║踴躍心、起津梁願。然大廈非一木所支，白裘豈一
GA011n0010_p0274a05║狐所製？崇山畚群土而成，巨浸匯眾流而浩。為此
GA011n0010_p0274a06║遍叩十方檀信、八閩賢良。或捨梁棟之材，或施椽
GA011n0010_p0274a07║桷之具。大以成大，小以成小。無量福德，不朽功勛。
GA011n0010_p0274a08║一草一木之良因，千劫千生之妙果也。惟願法界
GA011n0010_p0274a09║有情，同入檀波羅蜜。萬　戊申歲春，承德郎．尚寳
GA011n0010_p0274a10║司司丞沈泰鴻撰
GA011n0010_p0275a01║舍利殿華嚴經期塲募緣疏
GA011n0010_p0275a02║諸內典並如來金口所說，妙義元詮不可思議；金
GA011n0010_p0275a03║錍拱翳，寳筏度迷。𤢜《華嚴》八十一卷，廣陳法界，普
GA011n0010_p0275a04║示津梁；力用宏深，功德奧衍，為諸經之鄧林滄海。
GA011n0010_p0275a05║余𡮢約而論之，苟通妙義，則八十一卷《華嚴》無過
GA011n0010_p0275a06║一句；如其不通，单提半偈纏不了葛藤。阿育王舍
GA011n0010_p0275a07║利殿無漏法師開華嚴道塲，大集緇素，諷誦三年。
GA011n0010_p0275a08║顧徒眾既盛，山寺荒涼，無從取捨齋供，未免藉乎
GA011n0010_p0275a09║檀波善信君子。有能供養沙門，福田無量。許君華
GA011n0010_p0275a10║藏法界香水大海，彈指可到。萬　戊戌浴佛日，奉
GA011n0010_p0276a01║三寳弟子屠隆和南撰
GA011n0010_p0276a02║贈秘藏法師住持舍利殿序
GA011n0010_p0276a03║在昔釋迦世尊滅度後，闍維得舍利八萬四千。
GA011n0010_p0276a04║阿育王以神力分散四大部洲，供養我震旦國十
GA011n0010_p0276a05║有九䖏，四明鄮縣其一也。𣈆時劉薩訶東來脩誠，
GA011n0010_p0276a06║舍利塔從地中湧出，遂建道塲。二千餘年來，累著
GA011n0010_p0276a07║靈異。近代平湖陸與繩太宰隨喜舍利，感現神光，
GA011n0010_p0276a08║大如車輪。遂發心重修殿宇，延無漏法師住持本
GA011n0010_p0276a09║山。其後慧廣師來，復感化佛全身，得未曾有。乃發
GA011n0010_p0276a10║三昧火焚其四大，以報佛恩，而舍利之名益顯赫
GA011n0010_p0277a01║於海內。無漏言笑不苟、戒德精嚴。其徒秘藏則慧
GA011n0010_p0277a02║朗洽聞、蚤通教典。青年說法，即高臘耆宿讓之。兩
GA011n0010_p0277a03║登講席，多所開悟。爾者無漏示寂，首揆沈公念名
GA011n0010_p0277a04║山常住不可無人，屬禮曹給劄拜官，以秘藏充常
GA011n0010_p0277a05║住，遠近善信僉謂得人。夫沙門好修德，行無闕矣，
GA011n0010_p0277a06║而教典不聞，短於講說，議者謂之啞羊僧；講師諳
GA011n0010_p0277a07║教義，學有聲矣，而修持不力，戒行有瑕，議者謂之
GA011n0010_p0277a08║能言鸚鵡。六祖目不知書，頓悟入道，而壇經一部
GA011n0010_p0277a09║理趣斐然；雲光說法，至感天雨花；而脫不遇逹磨，
GA011n0010_p0277a10║終難紹承祖位。斯沙門之所以䝿行解相應也。秘
GA011n0010_p0278a01║藏既精通教典，又瑩潔好修；人天共欽，自他俱利，
GA011n0010_p0278a02║名山其有興乎！頃台宗有人，門風丕振。燈公開化
GA011n0010_p0278a03║於幽溪，芳公闡教於鑑水，秘藏繼之，台宗其有興
GA011n0010_p0278a04║乎！余與沈公並護三寳，公子雲將護法修行，更益
GA011n0010_p0278a05║翹勤。樂名山之有人，而舍利之光明無量也！於是
GA011n0010_p0278a06║乎言。萬曆乙巳春二月，前進士．禮部儀司郎．明州
GA011n0010_p0278a07║屠隆緯真甫撰
GA011n0010_p0278a08║重脩四明阿育王山舍利塔殿募緣䟽
GA011n0010_p0278a09║葢聞佛性圓明，常瑩瑠璃之色；法身清淨，恒開薝
GA011n0010_p0278a10║蔔之香。▆惟釋迦如來悟真空而登大覺，圓▆
GA011n0010_p0279a01║智以入三摩。西證道於天竺，東流法於娑婆。住世
GA011n0010_p0279a02║七十九年，化身百千萬億。慈悲願力，普度群生。廣
GA011n0010_p0279a03║大神通，包含萬有。由是世界閻浮半為𣑽剎，名山
GA011n0010_p0279a04║勝水盡屬僧寮。我四明阿育王寺，釋迦文佛舍利
GA011n0010_p0279a05║道塲。先白馬以分置，後赤烏而肇興。耶舍放光，慧
GA011n0010_p0279a06║逹現瑞。湧浮圖於鄮嶺，騰寳焰於松枝。龍天圍繞，
GA011n0010_p0279a07║緇素皈心。塔額「光明」，親揮宸翰；殿顏「妙勝」，寵錫御
GA011n0010_p0279a08║書。王公貴戚，輦金輿玉以莊嚴；白叟黃童，航海梯
GA011n0010_p0279a09║山而頂禮。儼若飈旋霆奔，川涌波馳。求現如來瑞
GA011n0010_p0279a10║相，快瞻妙喜之容。崇奉隆於前代，東坡之碣彰彰；
GA011n0010_p0280a01║靈異著於屢朝，潜溪之文炳炳。歲萬　丁丑，平湖
GA011n0010_p0280a02║陸太宰目覩吉祥，為檀越倡；王司寇躬逢殊勝，作
GA011n0010_p0280a03║功德主。吾鄞屠儀部及不佞，啟六度慈門，樹三寳
GA011n0010_p0280a04║赤幟；總為能仁之砥柱，佛法之金湯。敦請無漏律
GA011n0010_p0280a05║師鼎建塔殿伽藍。丹碧榱題，輝映乎玉几；虹霓甍
GA011n0010_p0280a06║棟，洸漾於金沙。彷彿鷲峰，依稀鹿苑。上以祝釐聖
GA011n0010_p0280a07║壽，下則奠安海邦。猗歟盛矣！夫何頻年以來，不無
GA011n0010_p0280a08║摧朽。積累氷霜，瓦石為之圮圻；飄搖風雨，橑桷因
GA011n0010_p0280a09║而傾頺。頂蓮華寳葢以淋漓，翻貝葉經文而滴瀝。
GA011n0010_p0280a10║本住沙門，安得據蒲團而脩淨業？十方雲衲，無從
GA011n0010_p0281a01║憩瓢笠而面慈尊。於是住持僧秘藏理公矢心重
GA011n0010_p0281a02║葺，乏布地之金，徵䟽於予，乞寰區之施。夫巍峩寳
GA011n0010_p0281a03║殿，剙固甚難；而老大工程，脩亦不易。自非廣作津
GA011n0010_p0281a04║梁，焉能亟新輪奐？所願宰官長者、居士善信，共興
GA011n0010_p0281a05║隨喜，大作檀波。則一念功德，植善根於福田；即三
GA011n0010_p0281a06║生勝緣，超道筏於彼岸者矣！萬　己酉歲仲秋，中
GA011n0010_p0281a07║極殿大學士沈一貫撰
GA011n0010_p0281a08║秘藏理法師住持育王舍利殿叙
GA011n0010_p0281a09║夫佛法圓通無礙，如風之過樹、月之行空，入而不
GA011n0010_p0281a10║有，涉而無心。野馬也，須彌也，無不徃來，而實無徃
GA011n0010_p0282a01║無來也。世顧有以因緣幻合認為真身；不則稿木
GA011n0010_p0282a02║死灰，塊然獨存。皆墮邊見𡗞。不知，即有假也，離有
GA011n0010_p0282a03║空也；不即不離，雙遮雙照，斯中道義諦乎！天台智
GA011n0010_p0282a04║者大師，始濬止觀之源，妙在雙忘。四明尊者衍其
GA011n0010_p0282a05║脉，妙峰法師嗣其流，而有門師復䟽其𣲖。台教且
GA011n0010_p0282a06║駸盛於東南，而名山甬水，講席獨寥寥焉。旹平湖
GA011n0010_p0282a07║陸五臺太宰，一至阿育王寺，感舍利祥光，輒偕屠
GA011n0010_p0282a08║儀部及家大人捐俸搆殿，以翼奉之。即檄無漏瓶
GA011n0010_p0282a09║公住持兹山。瓶公獨持𣑽唄，一念事佛，庶幾過量
GA011n0010_p0282a10║人也！廼有高足秘藏理上人者，俗饒姓，宛陵世
GA011n0010_p0283a01║家也。神氣清朗，性慧機靈。嘗受業於兄博士弟觀
GA011n0010_p0283a02║我君，通儒佛書。雅慕出世間法，遂發宏誓，願剗草
GA011n0010_p0283a03║持戒，苦行焚修。歷名山聖水，隨掩紫阜禪𨵿。三心
GA011n0010_p0283a04║不住，四相俱遣，已證如來三昧矣。至登寳座，闡法
GA011n0010_p0283a05║清涼，直令如來印可，幾落天花。而環聽者如夢甫
GA011n0010_p0283a06║覺、酲初醒。葢傳有門之心印，而闢金繩之覺路，其
GA011n0010_p0283a07║功德不可勝道者哉。彼台宗嘖嘖稱上首，而海內
GA011n0010_p0283a08║縉紳諸公，▆輙傾葢為把臂交，厥有繇矣！頃瓶公
GA011n0010_p0283a09║示寂，則住持宜屬上人。且周太史命本師付囑在
GA011n0010_p0283a10║耳，僉議允愜，而上人固遜法兄慧日。適家大人請
GA011n0010_p0284a01║禮部劄至，命上人冠帶住持，領眾焚修，祝延聖壽。
GA011n0010_p0284a02║邑大夫魏公隨錫華額曰「揔持教觀」。噫！豈機緣福
GA011n0010_p0284a03║德，數固有定耶？上人自是當升猊座，為諸四眾時
GA011n0010_p0284a04║時說法，而天台教觀且潢然四逹矣。或曰：「上人修
GA011n0010_p0284a05║淨土妙觀者，今廼不免盤桓世諦，得無遠菩提乎？」
GA011n0010_p0284a06║余曰：「不然。夫真空湛然，具足諸相；妙有圓照，纎塵
GA011n0010_p0284a07║不立。有住者，身也；不住者，心也。昔如來化千百億
GA011n0010_p0284a08║身，大士現種種形，遊諸國土。即若太空浮雲，雲去
GA011n0010_p0284a09║而影不滯，而空性湛湛；明鏡矚物，物去而形不留，
GA011n0010_p0284a10║而照性如如。彼客境塵緣，曷足罣礙乎哉？」襟宇方
GA011n0010_p0285a01║君、元素潘君，與上人方外芝蘭也；以余為佛法之
GA011n0010_p0285a02║金湯，故求余叙。余遂筆之如右云。萬　乙巳歲仲
GA011n0010_p0285a03║春月吉旦，尚寳司司丞．於越沈泰鴻撰
GA011n0010_p0285a04║阿育王寺禮舍利記并募緣修舍利殿䟽
GA011n0010_p0285a05║予從海上遊補怛洛迦，還至育王寺，一齋宿。明旦，
GA011n0010_p0285a06║舍利殿焚香禮拜。堂僧啟龕出寳塔，予捧向東諦
GA011n0010_p0285a07║視，見金鐘鮮明耀目，懸坐金佛一尊，大如指。同遊
GA011n0010_p0285a08║者各異見。再捧視之，見金鐘五角綴小彈丸，晃耀
GA011n0010_p0285a09║蕩漾，不可正視。久之俱寂，但見垂一珠，黃白狀如
GA011n0010_p0285a10║琥珀色，僧眾贊為希有。至午，復請觀之，始見鐘有
GA011n0010_p0286a01║稜，底平若有文。舍利從中出，紫色，小指大，長一寸
GA011n0010_p0286a02║有竒，經二三刻不變。鐘底文久視之不能辨。有同
GA011n0010_p0286a03║行者以不見舍利光為恨，予曰：「否，否。佛地光明時
GA011n0010_p0286a04║時現前，何待舍利始放光耶？」逾月逹金陵，遇育王
GA011n0010_p0286a05║住持理公秘藏謁予于長干里僧舍，謂：「舍利殿剏
GA011n0010_p0286a06║始太宰陸公，歲久漸圮。泰和郭陵舄覩舍利異相，
GA011n0010_p0286a07║發心製七寳龕，業有成。復欲勸緣修葺殿堂，莊嚴
GA011n0010_p0286a08║一切，是檀波羅蜜最勝功德。乞一言𦔳郭公子願
GA011n0010_p0286a09║力可乎？」羅子曰：「佛法入中國，宗教並傳已滿塵剎，
GA011n0010_p0286a10║唯栴檀像、阿育王塔、長干里報恩寺塔三者為佛
GA011n0010_p0287a01║寳。如來涅槃後，像教為尊，此三寳即真佛出世。况
GA011n0010_p0287a02║育王舍利靈變莫測，隨人根器顯示諸相，尤為神
GA011n0010_p0287a03║竒。」旃檀、報恩在兩都，官家時時供養；而育王寺僻
GA011n0010_p0287a04║在海濵鄮山最幽，非發心堅決不得至，貴人車塵
GA011n0010_p0287a05║逾益稀尠。夫佛寳最神竒，最宜崇奉；而官家遠，貴
GA011n0010_p0287a06║人不得數至。即欲崇奉，勢所不能。故能發心莊嚴
GA011n0010_p0287a07║鄮山者，比諸發心，百千萬分不及一。郭生如是發
GA011n0010_p0287a08║心，如是莊嚴，亦檀波羅蜜之優曇花也。而因郭生
GA011n0010_p0287a09║發心者，功德與之齊等，無有高下後先。不佞貧，客
GA011n0010_p0287a10║邸更貧，贈人以言不敢讓，因綴禮舍利因緣，贊郭
GA011n0010_p0288a01║生之成。萬　壬子孟冬朔，前禮科給事中．吉水羅
GA011n0010_p0288a02║大紘篹
GA011n0010_p0288a03║四明阿育王寺舍利殿莊嚴佛像募緣䟽
GA011n0010_p0288a04║夫舍利者，乃如來戒定之餘勳；佛像者，為眾生功
GA011n0010_p0288a05║德之廣聚也。昔者世尊霜林滅度，所遺舍利八萬
GA011n0010_p0288a06║四千；震旦國中十有九䖏，唯阿育王山顯著特異。
GA011n0010_p0288a07║自𣈆逮今，歷千有餘年，上至皇臣，下及民庶，莊嚴
GA011n0010_p0288a08║皈依，可稱盛矣。邇者平湖陸太宰公，祗陀再世，
GA011n0010_p0288a09║紺殿重新，乃樹石浮屠（高二丈五尺）於殿中。而我
GA011n0010_p0288a10║守庵大師又謂徒石不足以偉舍利之尊，乃餙之
GA011n0010_p0289a01║以黃金，遶之以欄楯。巍巍乎，恍恍乎，真若靈山之
GA011n0010_p0289a02║地湧，淨土之幻出矣！功卒而住持理公秘藏相謂
GA011n0010_p0289a03║曰：「舍利固光明矣，柰無佛像乎！」乃問序于余。余曰：
GA011n0010_p0289a04║「舍利，如來之遺體也；佛像，如來之遺影也。然遺體
GA011n0010_p0289a05║不可多有，遺像則易可彷彿。是以舍利則宜秘奉
GA011n0010_p0289a06║於寳塔，佛像則宜高顯于嚴堂。兩者備矣，庶使清
GA011n0010_p0289a07║信之士，未覲舍利，先覩如來。見佛像願生㳟敬之
GA011n0010_p0289a08║心，啟舍利再發難逢之想。而福田善根不於兹而
GA011n0010_p0289a09║深植乎？」是知舍利寳殿而佛像尤不可無。其施財
GA011n0010_p0289a10║功德將與供養舍利者等，尚可思議乎哉？賜進
GA011n0010_p0290a01║士出身．通議大夫．吏部右侍郎．兼翰林院侍讀學
GA011n0010_p0290a02║士．經筵日講．恊理府事．教習庶吉士周應賓，萬曆
GA011n0010_p0290a03║丙辰歲中秋日撰
GA011n0010_p0290a04║四明阿育王寺舍利殿化齋僧緣疏
GA011n0010_p0290a05║夫精藍鼎建，緣固藉乎資成；海眾雲臨，功尤先於
GA011n0010_p0290a06║博施。兹吾明阿育王寺舍利殿者，釋迦如來真身
GA011n0010_p0290a07║所在。以無住之住，住兹鄮城，神光忽從地湧；以非
GA011n0010_p0290a08║通之通，通彼塵劫，梵樂遠自天來。誠與峩嵋、五臺
GA011n0010_p0290a09║比肩，補怛洛伽並駕也。求現光現瑞之竒，四方響
GA011n0010_p0290a10║應；聚乃聖乃凢之眾，千里星奔。柰何寺臨海僻，殿
GA011n0010_p0293a01║處山陬；峯高玉几，几可安禪；井滿金沙，沙非飯本。
GA011n0010_p0293a02║一瓢空夜月，無以供億萬之傾心；孤突冷朝煙，寜
GA011n0010_p0293a03║忍視大千之枵腹？於是住持理公敬叩朱門，遍求
GA011n0010_p0293a04║巨室；有能損倉廩之有餘，𦔳齋厨之不足，則純陀
GA011n0010_p0293a05║妙味遍飽緇流，檀度功勳遠逾香積矣！萬　丁巳
GA011n0010_p0293a06║春三月，兵部尚書泰和郭子章撰
GA011n0010_p0293a07║四明阿育王寺請藏募緣䟽
GA011n0010_p0293a08║余自少至老，徃來車塵馬足，強半在紛囂。雖垂魚
GA011n0010_p0293a09║秉笏，頗多烟霞癖，惜未訪翁洲金塘，借鹿渾伊連
GA011n0010_p0293a10║以洗五濁塵染。至于鄮峰、洛伽之靈踪異跡，尤所
GA011n0010_p0294a01║皈心，而不得一禮，然已栩栩神飛矣。其地深山大
GA011n0010_p0294a02║澤，高僧宿衲每出其中。四明廣利禪寺住持理公，
GA011n0010_p0294a03║戒珠朗耀，悲願宏深，可謂智者之台宗再振，慧逹
GA011n0010_p0294a04║之寳幢復建；欲眷眷流通大藏，屬余為之䟽。嗟夫！
GA011n0010_p0294a05║空門顧有隱淪之竒，結茅堂，蜜幽僻，絕塵問之，則
GA011n0010_p0294a06║豹啼猿嘯、石冷泉寒，其莫逆也。一意空寂，謂無眾
GA011n0010_p0294a07║生可度，世尊且以焦芽敗種呵之。使無度世之
GA011n0010_p0294a08║願，而法不可宏矣。良由眾生根有利鈍，故法有頓
GA011n0010_p0294a09║漸。慨拈花之㫖既杳，而三乗五教隨眾生機緣而
GA011n0010_p0294a10║成就眾生。世尊以一音演一切修多羅，塵沙國土
GA011n0010_p0291a01║無量諸菩薩，無量諸聲聞緣覺，一切四眾天人，以
GA011n0010_p0291a02║及有情無情，無量阿僧祗眾生，隨類皆得解脫。
GA011n0010_p0291a03║世尊說法，為破暗燈，為渡海筏；眾生聞法，如病得
GA011n0010_p0291a04║醫，如貧得寳。此法乳飲法子，慈恩實無盡。自雙林
GA011n0010_p0291a05║示寂，佛不可見。經，佛語也；聞佛語即面奉滿月能
GA011n0010_p0291a06║仁也。理公頃將請藏還鄮，大轉法輪，自利利他，真
GA011n0010_p0291a07║震旦殊勝，增此段因緣，已為三世諸佛手摩其頂、
GA011n0010_p0291a08║衣覆其體。惟宰官居士、清信士女，共舉施助。一沙
GA011n0010_p0291a09║一塵，得福甚多，不可具說。余多生多障，塵劫塵勞，
GA011n0010_p0291a10║沉淪綺語業海；老而厭離，於法寳不啻饑渴嗜之。
GA011n0010_p0292a01║又愧福不圓修，困頓嵐烟毒霧中；揮戈擊劍，魔撓
GA011n0010_p0292a02║萬狀。今幸脫纏縛，寄傲長林豐草，無心出岫矣。它
GA011n0010_p0292a03║時移雲裝於玉几金沙，借山下幽溪為鴟夷五湖；
GA011n0010_p0292a04║更得諦聽理公為四明眾生作大獅吼，廣說教乗。
GA011n0010_p0292a05║但言智者與慧達兩師在常寂光中，亦出廣長舌，
GA011n0010_p0292a06║歡喜贊嘆無量耳。萬　甲寅仲春朔，寄園居士泰
GA011n0010_p0292a07║和郭子章撰
GA011n0010_p0292a08║瞻禮鄮山阿育王寺舍利塔記
GA011n0010_p0292a09║原夫舍利云者，乃骨肉髪之英，而戒定慧之所熏
GA011n0010_p0292a10║脩也。我佛熏脩累劫，三昧之餘，得舍利八斛四
GA011n0010_p0297a01║斗，其三之一留人間者。阿育王役驅神鬼，一夕造
GA011n0010_p0297a02║寳塔八萬四千，分置四大神洲，而震旦得十有九。
GA011n0010_p0297a03║鄮山阿育王寺所藏塔，則十九之一也。相傳瞻禮
GA011n0010_p0297a04║之際，間或放大光明；五色煜燿，隨人根緣，靈變莫
GA011n0010_p0297a05║測。至若平湖陸太宰見光如車輪，豫章涂光祿見
GA011n0010_p0297a06║金龍盤踞，則垂之序記最異而可徵者也。萬　甲
GA011n0010_p0297a07║寅之春仲，予居先君喪。襄葬以後，約同志者南禮
GA011n0010_p0297a08║補陀，為先君祈資𡨋福。𨑰之日，遂至鄮山瞻禮焉。
GA011n0010_p0297a09║同行者為董信伯、張孔時、陶君𠁗、余家六兄伯瑞、
GA011n0010_p0297a10║七兄伯趙、九兄伯兼、季弟伯神；而豫章郭太乙、常
GA011n0010_p0298a01║山詹仲光則皆後先至補陀，遇諸途而過從者也。
GA011n0010_p0298a02║初捧塔視之，見塔內懸一小金鍾，鍾內綴一白珠，
GA011n0010_p0298a03║或如黍米，或如豆，或如蓮子。雖大小稍殊，其為白
GA011n0010_p0298a04║珠同也。獨季弟則見一物如新菱出殼，兩角垂𢇁，
GA011n0010_p0298a05║𢇁綴以珠。張孔時見珠色如蒲萄，為少異。遞視將
GA011n0010_p0298a06║周，信伯方旁睨，忽大呌，曰：「塔內露紅光一片，如桃
GA011n0010_p0298a07║瓣，莫可迫視。」余𥝠念，舍利光稍稍現矣，獨恨根緣
GA011n0010_p0298a08║淺薄，不獲一覩靈異，因遞取塔再捧之。纔入手，見
GA011n0010_p0298a09║金鍾冉冉下垂，長大與塔等。鍾東南角放金光，宛
GA011n0010_p0298a10║曲若電光。止䖏結一金蓮花，大可寸許；花光灼爍，
GA011n0010_p0295a01║流轉作飛舞狀。倐化為兩鍾並懸，鍾角俱有明珠，
GA011n0010_p0295a02║晶熒皎潔，宛然月光。少頃，則兩鍾復化為兩金蓮，
GA011n0010_p0295a03║倒垂若覆。時陶君𠁗亦見兩鍾，頗與余同。余每覩
GA011n0010_p0295a04║一竒，輙大聲稱揚、曲道其狀。旁聞者罔不歡喜讃
GA011n0010_p0295a05║歎，合掌投體而退。住持理公因為余言：「昨歲有一
GA011n0010_p0295a06║豫章郭童子，止見觀音大士頂塔而立，餘無所見。」
GA011n0010_p0295a07║童子即郭太乙之猶子也。太乙尊公為青螺先生，
GA011n0010_p0295a08║舉家崇信，作無量功德，此童子必菩薩化身無疑。
GA011n0010_p0295a09║若余夙性愚癡，少不信佛。每見人談佛，輙橫口與
GA011n0010_p0295a10║辯，不勝不休。年來頗覺皈依，然尚未能深究其㫖
GA011n0010_p0296a01║而篤信其教也。何根何緣，忽覩此異？豈我佛慈悲，
GA011n0010_p0296a02║憐憫於愚癡夫更為切至，故特現瑞相種種，以發
GA011n0010_p0296a03║其信心，庶幾不終淪墮耶？因記其顛末而系之以
GA011n0010_p0296a04║偈。偈曰：妙哉舍利光　具足諸瑞相大千界眾生
GA011n0010_p0296a05║　以歷億萬劫見隨根緣異　神光本自然我願世間
GA011n0010_p0296a06║人　各具大智識見聞此光者　咸生敬信心無負我
GA011n0010_p0296a07║佛恩　乗光生極樂萬　甲寅春三月，越虞檀燕山
GA011n0010_p0296a08║人徐如翰記
GA011n0010_p0296a09║娑羅林遺草序
GA011n0010_p0296a10║嚴儀卿云：「詩有別材，非𨵿書也。」予竊疑之，廼今於
GA011n0010_p0299a01║四明州之玉几峰得覩名言祇𣗳　有曉發。追憶
GA011n0010_p0299a02║余友慧日者，屏居阿育王寺莎羅林中，故其所著
GA011n0010_p0299a03║以娑羅名，志地也。先是母藏知空，穉齡入道。一瓢
GA011n0010_p0299a04║一鉢，多依雲水之踪；載咏載歌，不墮聲塵之習。閒
GA011n0010_p0299a05║成韵語，寜事推敲？暢彼幽悰，居然風雅。尔乃年甫
GA011n0010_p0299a06║四旬，遽掩娑羅之雙樹；草餘一帙，堪分舍利之千
GA011n0010_p0299a07║光。嗟乎！神鍔沉輝，智炬失燄；撫今追昔，益感無常。
GA011n0010_p0299a08║斷簡殘編，忍捐虚篋？比者隱鱗居士，搜選厥遺，秘
GA011n0010_p0299a09║藏法兄，謀鋟諸梓。敦方外脊令之好，行寰中文字
GA011n0010_p0299a10║之檀。不藉陽秋，何論月旦？日湖圓復撰
GA011n0010_p0300a01║
GA011n0010_p0300a02║
GA011n0010_p0300a03║
GA011n0010_p0300a04║
GA011n0010_p0300a05║
GA011n0010_p0300a06║
GA011n0010_p0300a07║
GA011n0010_p0300a08║
GA011n0010_p0300a09║
GA011n0010_p0300a10║