GA011n0010_p0301a01║明州阿育王山志第五卷目錄
GA011n0010_p0301a02║神明效靈（偈四）　（郭子章）
GA011n0010_p0301a03║護塔靈鰻菩薩傳　（釋賛寜）
GA011n0010_p0301a04║淵靈廟禱雨記　（李柄）
GA011n0010_p0301a05║
GA011n0010_p0301a06║
GA011n0010_p0301a07║
GA011n0010_p0301a08║
GA011n0010_p0301a09║
GA011n0010_p0301a10║
GA011n0010_p0302a01║
GA011n0010_p0302a02║
GA011n0010_p0302a03║
GA011n0010_p0302a04║
GA011n0010_p0302a05║
GA011n0010_p0302a06║
GA011n0010_p0302a07║
GA011n0010_p0302a08║
GA011n0010_p0302a09║
GA011n0010_p0302a10║
GA011n0010_p0303a01║明州阿育王山志卷第五
GA011n0010_p0303a02║泰和　郭子章　相奎父　編
GA011n0010_p0303a03║泰和　楊嘉祚　邦隆父　校
GA011n0010_p0303a04║△神明效靈
GA011n0010_p0303a05║人貴於物，物靈於人；非謂倒置，一念之真。矧彼脩
GA011n0010_p0303a06║利，自稱大權；亦有羅漢，役鬼因縁。金沙之井，靈鰻
GA011n0010_p0303a07║夭嬌；魚中有龍，効靈非小。人亦有龍，自不知聖；辜
GA011n0010_p0303a08║負己靈，埋沒佛性。志神明効靈。
GA011n0010_p0303a09║護塔靈鰻菩薩傳
GA011n0010_p0303a10║靈鰻者，不測之神物也。按《感通傳》，南山道宣律師
GA011n0010_p0304a01║問天神陸元暢曰：「四明聖井靈鰻應現如何？」荅曰：
GA011n0010_p0304a02║「護塔菩薩也。」寳塔東來，相隨而至。㳂古抵今，四方
GA011n0010_p0304a03║道俗以名香異花引而觀之，咸見游泳於澄泉之
GA011n0010_p0304a04║內。井在阿育王寺東，可一里餘。兩山夾路，下可百
GA011n0010_p0304a05║步，隂沉可畏。故無旱暵隂霪，常湛湛然。中引脉而
GA011n0010_p0304a06║出，冷然涌溢。鰻也欲出，則有二紅蟹先行，若前驅
GA011n0010_p0304a07║耳。身長一尺五寸，其餘大小應量不可測也。首鼻
GA011n0010_p0304a08║如黿龜，聳雙耳；腦有金星，或現銀星。其尾如鱧，其
GA011n0010_p0304a09║色黃黑，其鬐長銳。潜泳水中，有慢慠之𧼈；盤旋梵
GA011n0010_p0304a10║下，有㳟遜之形，夭嬌焉，蜿蜒焉。掬而嗅，無魚龞之
GA011n0010_p0305a01║腥；投而沉，無網釣之懼，實謂龍類不藏者也。泉有
GA011n0010_p0305a02║飲者，差疾滅罪。相傳謂之聖井魚，謂鰻菩薩也。唐
GA011n0010_p0305a03║僧宗亮詩云：「散盡殘雲碧甃開，靈魚石縫露星腮；
GA011n0010_p0305a04║寒生鏡底長清淺，泉脉流從印土來。」咸通十年，刺
GA011n0010_p0305a05║史柳韜、判官蘇乗，各領家屬遊寺。遍觀靈跡，不信
GA011n0010_p0305a06║鰻魚。捕入桶中，封歸州宅。約三日無兆即烹之。至
GA011n0010_p0305a07║期開烹，殊無所覩。差人至井，見游泳跳躍。其年有
GA011n0010_p0305a08║僧到寺禮塔，三年為誓。有了角兒為之供侍，不須
GA011n0010_p0305a09║工價。期滿禮畢，酬直不受。乃告曰：「吾是井鰻，𦔳師
GA011n0010_p0305a10║禮塔耳。」一僧到寺，相貌竒異。至井見鰻，掬之歸院
GA011n0010_p0306a01║烹之。既久，唯留涎沫。徃井看驗，廵甃而行。貞明二
GA011n0010_p0306a02║年，錢武肅王迎舍利寳塔於錢塘，造九層浮圖，由
GA011n0010_p0306a03║是靈鰻不見。寺僧頻齎名花，誘之無蹤，咸謂徃衛
GA011n0010_p0306a04║寶塔耳。同光丁亥歲十一月，武肅王夢一菩薩首
GA011n0010_p0306a05║戴結鰻花冠，兩掖挾蟹。因問大師法崇其故何祥？
GA011n0010_p0306a06║答曰：「是阿育王寺聖井靈鰻來護塔耳。」乃命近都
GA011n0010_p0306a07║戴詮徃井視之，止見一鰻。即遣近侍吳頊、五都將
GA011n0010_p0306a08║何新，同僧清福、宗韜，備香花徃迎銀星小鰻。時氷
GA011n0010_p0306a09║雪正嚴，而吸花宛轉。遂於塔西就山根鑿三井安
GA011n0010_p0306a10║之。凢遇佛生日，道俗咸集，必齎花至井；誘之則躍
GA011n0010_p0307a01║而出，見者莫不傾心也。癸巳年，重修阿育王寺，見
GA011n0010_p0307a02║在聖井游泳，方知靈鰻護塔，來去無常，不可思議
GA011n0010_p0307a03║哉。丁酉歲，大師因勝充寺綱紀限滿，交付下次見
GA011n0010_p0307a04║鰻為証。同守碧甃，經月無蹤。上山伺之，見在路側。
GA011n0010_p0307a05║仰腹青膖，蠅蟻交唼。同見僧雲相謂曰：「此是靈物，
GA011n0010_p0307a06║不可謂殞。」以木盛之，埋於石畔。俄爾見在井中騰
GA011n0010_p0307a07║躍，遂聞于文穆王，降香敬之。辛丑歲，明州境上阿
GA011n0010_p0307a08║育王寺界多風滛雨，鄉老皆言靈鰻歸井，頻有見
GA011n0010_p0307a09║者。寺僧惠與道侣數人至井，見游跳如昔。戊午歲，
GA011n0010_p0307a10║錢塘井亭煨燼，井泉亦竭。王命再造起磚井。尋隂
GA011n0010_p0308a01║竇，杳無遺蹤，咸謂靈鰻已先歸四明聖井。僧皓卿
GA011n0010_p0308a02║上狀言：「王若建九層浮圖，靈鰻自可迎歸。」癸亥十
GA011n0010_p0308a03║月，王遣錢仁晃、褚延昌押花舫，設佛像；選高德僧
GA011n0010_p0308a04║昱從、守賢、子蟾、賛寜，預馬遠詣鄮山阿育王寺井
GA011n0010_p0308a05║所，開建道塲，即日便得靈鰻。子蟾又於露井得小
GA011n0010_p0308a06║鰻，同罌盛歸。明日，威儀將發，天飛細雪，皆言天花
GA011n0010_p0308a07║矣。夜泊州西，即失小鰻，眾皆驚異。平旦，舟發西渡，
GA011n0010_p0308a08║申刻已到餘姚，其神速又如此。既逹江岸，文穆王
GA011n0010_p0308a09║躬扶罌入，廣興佛事。戊辰八月中，鰻見外井。燭照
GA011n0010_p0308a10║中井，別見三五鰻交橫跳泳。時眾或見滿井，皆不
GA011n0010_p0309a01║可定也。明州太守迎歸本廳，作法會祈禱。忽見青
GA011n0010_p0309a02║菸而殞，太守秘之，送還聖井。啟罌投之，則舉跳入
GA011n0010_p0309a03║穴矣。嘗試論之曰：南方澤國，炎土山墟，或習坎之
GA011n0010_p0309a04║間，或麓陘之穴。在隰澗者謂之溪鰻，䖏井窟者謂
GA011n0010_p0309a05║之土蟯。今會稽應天者謂之螭蜃，則大禹帝鎻之；
GA011n0010_p0309a06║南康江滸者謂之小龍，則許真君禁之。昔有不信
GA011n0010_p0309a07║者，或烹之化沫，或食毒害人。彼不附浮圖，不護聖
GA011n0010_p0309a08║迹，猶或變化難測，况此菩薩之應現耶？或問曰：「既
GA011n0010_p0309a09║為菩薩，水族何勝此嘉稱？」答曰：「華嚴會中，㣲塵眾
GA011n0010_p0309a10║類皆受佛子之稱。經云，法身流轉五道，名曰眾生。
GA011n0010_p0310a01║眾生與佛心更無差別相，所稱何恠哉？」曰：「菩薩紀
GA011n0010_p0310a02║質分形，故無定約，何謂鰻類？」答曰：「且龍之變化也，
GA011n0010_p0310a03║或鱧或螺，為梭為鯉，豈定形耶？」又應以此身得度
GA011n0010_p0310a04║者，即現此身而為說法。今觀靈鰻也，護寳塔、利羣
GA011n0010_p0310a05║生，若兠率蜂王警諸天而談䟦致，靈山龍女破五
GA011n0010_p0310a06║障而𧼈菩提。交光於星宿海中，牙映於帝網珠內。
GA011n0010_p0310a07║是知菩薩，不必手擎如意、身挂花鬘，然後始謂之；
GA011n0010_p0310a08║但隨所應現護寳塔耳。賛寜輒搜既徃，顯神化之
GA011n0010_p0310a09║無方，安識將來在聖朝之獨久？後之徵驗，引而
GA011n0010_p0310a10║伸之。炎宋開寳五年，歲在實沉周朔旦，左街僧統
GA011n0010_p0311a01║賛甯述
GA011n0010_p0311a02║淵靈廟禱雨記
GA011n0010_p0311a03║乾道二載夏六月不雨，農以病告。郡用故事，分遣
GA011n0010_p0311a04║僚屬並走群祀，乃檄柄與權節度推官王道，禱于
GA011n0010_p0311a05║淵靈廟鰻井，且俾迎鰻以來。廟在東郡三十五里
GA011n0010_p0311a06║阿育王山廣利禪寺，井凢七，相去數步；水僅盈尺，
GA011n0010_p0311a07║葢鰻之所居。鰻寔能致雨，故歲旱又禱於是。柄、道
GA011n0010_p0311a08║被命，以甲申至寺，具香花、集僧，俱步入祠下，焚香
GA011n0010_p0311a09║致意。梵唄鐃皷，繞井三帀，未見也。柄懼齋戒弗䖍，
GA011n0010_p0311a10║無以格神之靈。且亢暘之月久，害必及民。顧何以
GA011n0010_p0312a01║復于郡？又再拜而告曰：「太守閣學趙公，治民事神，
GA011n0010_p0312a02║無不用誠。幸以民之旱，俾柄有求於神。神何嗇焉，
GA011n0010_p0312a03║羞淵濳而不見？使千里禾稼坐至於槁，甚非太守
GA011n0010_p0312a04║望神之意，亦神之羞也！」少焉，蜿蜒浮遊於祠東第
GA011n0010_p0312a05║二井。舉沙囊以迎之，遂躍以入。僧俗驚喜，咸曰：「鰻
GA011n0010_p0312a06║不常出也。昔時至禱者率一二日乃見，未有若是
GA011n0010_p0312a07║之速也！」乙酉以鰻入郡城，置于白衣觀音寺。建道
GA011n0010_p0312a08║塲，雨雖即應，而未沛然。越己丑，太守乃躬率群官
GA011n0010_p0312a09║致敬，奉鰻于郡治禱焉，是日天乃大雨。明日又自
GA011n0010_p0312a10║晝雨，凢三日。高下霑足，市井田野歡呼歌舞，皆知
GA011n0010_p0313a01║所自。逮壬辰，又遣柄送歸鰻井。既拜，雲興雨作，及
GA011n0010_p0313a02║寺乃止。翌日，定海亦以鰻歸，先我而至。盤旋數刻，
GA011n0010_p0313a03║逮是之入已，始俱不復見。嗟乎！鰻之為靈也昭昭
GA011n0010_p0313a04║矣！柄自念承乏劇邑，公有租賦，民有衣食，其責在
GA011n0010_p0313a05║己。平時愚陋，益已見於政事間。當遇歲旱，既不能
GA011n0010_p0313a06║坐薪自焚，示信百里，深有愧於前古，又豈能感𡨋
GA011n0010_p0313a07║𡨋之神哉？竊謂太守有憂民之心，神有及物之功。
GA011n0010_p0313a08║神之靈，非太守之誠有不能格；民旱，非神之賜有
GA011n0010_p0313a09║不能蘇。吾太守以誠而致雨，自念以始，千倉萬箱，
GA011n0010_p0313a10║家給人足，其神之力歟！敢敬書于石。若鰻之變化
GA011n0010_p0314a01║靈應，聞于舊者贊寜傳云，茲不復述。
GA011n0010_p0314a02║七月一日，右承奉郎．知四州鄞縣．主管學事．勸農
GA011n0010_p0314a03║公事李柄記
GA011n0010_p0314a04║
GA011n0010_p0314a05║
GA011n0010_p0314a06║
GA011n0010_p0314a07║
GA011n0010_p0314a08║
GA011n0010_p0314a09║
GA011n0010_p0314a10║