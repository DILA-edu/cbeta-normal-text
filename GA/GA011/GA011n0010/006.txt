GA011n0010_p0315a01║明州阿育王山志第六卷目錄
GA011n0010_p0315a02║瑞應難思（偈四）　（郭子章）
GA011n0010_p0315a03║西𣈆劉薩訶
GA011n0010_p0315a04║宋陳精文帝
GA011n0010_p0315a05║梁武帝
GA011n0010_p0315a06║唐太宗張太元
GA011n0010_p0315a07║中宗國清智睎尊者
GA011n0010_p0315a08║武宗新羅僧
GA011n0010_p0315a09║太守黃晟
GA011n0010_p0315a10║錢武肅王
GA011n0010_p0316a01║宋高宗孝宗
GA011n0010_p0316a02║至元丞相伯顏
GA011n0010_p0316a03║明吏部尚書陸光祖
GA011n0010_p0316a04║范子鄰程子釴
GA011n0010_p0316a05║光祿少卿江右凃杰僧真緣
GA011n0010_p0316a06║郡守張文竒
GA011n0010_p0316a07║泰和郭孔陵
GA011n0010_p0316a08║泰和郭孔太
GA011n0010_p0316a09║副使徐如翰
GA011n0010_p0316a10║
GA011n0010_p0317a01║明州阿育王山志卷第六
GA011n0010_p0317a02║泰和　郭子章　相奎父　編
GA011n0010_p0317a03║攸邑　蔡承植　槐亭父　校
GA011n0010_p0317a04║△瑞應難思
GA011n0010_p0317a05║我聞世尊，神用莫測；所餘舍利，大海一滴。一滴之
GA011n0010_p0317a06║水，大海全收；迷其廣大，棄海認漚。故此舍利，波騰
GA011n0010_p0317a07║性海；出沒隱顯，神通自在。或見異相，或覩竒光；難
GA011n0010_p0317a08║植者植，慶喜洋洋。志瑞應難思。
GA011n0010_p0317a09║西𣈆太康中，并州劉薩訶弋獵為生。病至死，見一
GA011n0010_p0317a10║𣑽僧語曰：「汝罪重，應入地獄。吾愍汝故，宜徃洛下、
GA011n0010_p0318a01║齊城、丹陽、會稽有阿育王寳塔䖏，頂禮懴悔，得免。」
GA011n0010_p0318a02║既蘇，出家，名慧逹。徧求會稽海畔山澤，莫識基緒。
GA011n0010_p0318a03║夜聞地下鐘聲，精誠懇切。三日，寳塔從地湧出，光
GA011n0010_p0318a04║明騰耀，色青如石。高尺四寸，廣七寸；五層露盤，四
GA011n0010_p0318a05║角挺然；四面窓虚，中懸寳磬。周以天王及諸佛菩
GA011n0010_p0318a06║薩、善神、聖僧、天神繞塔，像極精巧。逹每聞鐘聲、見
GA011n0010_p0318a07║塔，悲喜懴禮，瑞應頗多。
GA011n0010_p0318a08║宋元嘉中，遣陳精并僧道祐廣興創建。掘基，下得
GA011n0010_p0318a09║石函，盛玻瓈鐘，覆以銅鏡。又金合，盛銀罌，安三法
GA011n0010_p0318a10║身舍利并迦葉佛爪一（其色紅）、髪一莖（伸之數尺，
GA011n0010_p0319a01║置之成螺）。
GA011n0010_p0319a02║文帝詔造木浮圖三級藏之。竟陵王欲增成五級，
GA011n0010_p0319a03║夢神告曰：此塔三十年後有大力人增𣸸。
GA011n0010_p0319a04║梁武普通三年，敕建堂殿房廊，賜額「阿育王寺」。大
GA011n0010_p0319a05║同五年，上座僧綬奏木浮圖隳損。敕岳陽王蕭𧦴
GA011n0010_p0319a06║增修至五層；施金五百兩，鑄金銅像四百軀；寫經
GA011n0010_p0319a07║論五百卷；鑄四大鐵𪔂以鎮四角。傳至武帝、昭明，
GA011n0010_p0319a08║二真安塔內，𧦴尋取石函內舍利三顆，浴之，呪曰：
GA011n0010_p0319a09║「浮者進上。」其最大者浮，乃遣主書吳文寵、僧璉等
GA011n0010_p0319a10║四法師同進。因敕免莊賦，給兵士三千人，置營防
GA011n0010_p0320a01║衛。一時名士傾心皈向。
GA011n0010_p0320a02║唐太宗時瑞現尤數。
GA011n0010_p0320a03║永徽間，䖏士張太元聞塔前誦《金剛般若》。𡸁拱間，士
GA011n0010_p0320a04║曹唐玄默迎塔到越，忽飛在西家屋上，即送還本
GA011n0010_p0320a05║寺。
GA011n0010_p0320a06║中宗敕送供施，詔僧栖曠如法香火。
GA011n0010_p0320a07║國清智晞尊者到寺，禮八萬四千拜，旋繞數周。忽
GA011n0010_p0320a08║紫文印於臂，方整明亮，終身不沒。臨終謂弟子曰：
GA011n0010_p0320a09║「眾聖封印，心無虚焉。吾定生彌勒內院矣！」
GA011n0010_p0320a10║武宗澄汰沙門，塔止越州府庫。宣宗重興教法，塔
GA011n0010_p0321a01║入開元寺。鄮山僧論請，觀察判官蒯希逸判歸育
GA011n0010_p0321a02║王。大中𢈏午歲正月，八千餘人傳塔供養，天華紛
GA011n0010_p0321a03║紛散落如雪。眾以手擎，旋取旋化。夜初放五色光
GA011n0010_p0321a04║明。
GA011n0010_p0321a05║新羅僧盗塔，手捧繞亭，亘夜而行，不離本䖏。
GA011n0010_p0321a06║太守黃晟迎塔歸奉化，登舟頓重，眾力莫舉。
GA011n0010_p0321a07║錢武肅王貞明二年十二月，遣弟鏵并僧清外等
GA011n0010_p0321a08║具舩舫、香花迎塔。明年上元夜回，止西陵𡶨，祥光
GA011n0010_p0321a09║照明，江中如晝。
GA011n0010_p0321a10║武肅王躬扶綵舁，從行至羅漢寺，廣陳供養。一僧
GA011n0010_p0322a01║頂戴手搦，一角墮地。隨手安著，屹然不動。䖍禱至
GA011n0010_p0322a02║晚，其角星迸散，始知神力補鑄。
GA011n0010_p0322a03║宋紹興間，高宗見光相殊特，御書「佛頂光明之
GA011n0010_p0322a04║塔」六字揭於塔殿。
GA011n0010_p0322a05║孝宗遣供奉李裕文降香、傳宣迎塔。五日塔至，帝
GA011n0010_p0322a06║素饍焚香瞻敬，未有所睹。屏左右，再祈再禱，忽舍
GA011n0010_p0322a07║利塔尖上涌現如月輪相。次日帝又祈禱，舍利復
GA011n0010_p0322a08║現寳塔兩角，如水晶珠。是日，敕從廓入內問法，賜
GA011n0010_p0322a09║「妙智禪師」之號。廿九日皇太子精誠祈禱，舍利現
GA011n0010_p0322a10║寳塔相輪第二層，纍纍如水晶珠。次年正月七日，
GA011n0010_p0323a01║帝於碧琳堂瞻敬舍利，塔角如淡金珠。是日書「妙
GA011n0010_p0323a02║勝之殿」四字賜本殿奉安。
GA011n0010_p0323a03║至元十一年，丞相伯顏南征，天下歸仁。憐占加僧
GA011n0010_p0323a04║録安撫江南僧尼事。明年三月，奉㫖迎寳塔。五月
GA011n0010_p0323a05║抵開平府，百官四眾爭先迎睹，如面覿紫金光聚。
GA011n0010_p0323a06║初三日車駕親臨玉塔寺致敬。是夕瑞光發現，貫
GA011n0010_p0323a07║燭玉塔相輪之表；自相輪分五色祥光，東射禁庭，
GA011n0010_p0323a08║晃耀奪目，天人共睹。殊勝之盛，未有若此。
GA011n0010_p0323a09║明吏部尚書陸光祖。
GA011n0010_p0323a10║萬　丙子居先大夫喪。既襄大事，以九月既望渡
GA011n0010_p0324a01║浙江，上鄮山禮塔，冀資先大夫𡨋福。至則塔櫝藏
GA011n0010_p0324a02║于寺僧之室，余命僧奉至佛殿㳟拜。啟觀，高尺有
GA011n0010_p0324a03║四寸，廣七寸，體質殊異，莫辨其何物所成。中懸小
GA011n0010_p0324a04║金罄，覆如葢，徑可寸許。舍利綴于罄之下，圜轉不
GA011n0010_p0324a05║定。余初見如珠，其大如芡實；已如彈丸，已加大如
GA011n0010_p0324a06║𤓰，如車輪。五色變幻，光采射日，不可迫而視矣。時
GA011n0010_p0324a07║偕友胡考寜見白色大如梧子，相隨二童子見如
GA011n0010_p0324a08║菽粒青色，餘人悉無所見。遂懽喜踊躍，重興塔殿。
GA011n0010_p0324a09║唐朝范子鄰母王氏不信三寳，鄰逃東都，依廣受
GA011n0010_p0324a10║寺慶脩律師出家。忽思親，歸寜，父失明，母已故三
GA011n0010_p0325a01║載矣。因詣嶽廟誦《法華》，求母生䖏。其夜，嶽帝召謂
GA011n0010_p0325a02║曰：「汝母禁獄，現受諸苦。」鄰悲泣請免，帝曰：「速徃鄮
GA011n0010_p0325a03║山禮舍利塔，庶可救也。」鄰即詣塔，哀泣禮拜，至於
GA011n0010_p0325a04║四萬。俄聞呼鄰聲，望雲端，見母謝曰：「承汝禮塔之
GA011n0010_p0325a05║力，得生忉利天矣！」倐然不見。
GA011n0010_p0325a06║明歙縣程子釴，其父中年乏嗣。適友談及舍利塔
GA011n0010_p0325a07║之靈異，廼欣然齎金徃禱，甚䖍。忽見舍利白光照
GA011n0010_p0325a08║映，懽喜踊躍，遂傾囊金以施。即歸，妻孕。後產子釴，
GA011n0010_p0325a09║生而俊秀聦慧。少年聮捷，今為杭州府節推云。
GA011n0010_p0325a10║明光祿少卿江右凃杰。
GA011n0010_p0326a01║萬　己亥春，搏顙膜拜，禮畢，捧寳塔而觀之。初見
GA011n0010_p0326a02║有光如綿，自下而上。已而，縱觀者久之，漸見光明
GA011n0010_p0326a03║焜耀，充滿相輪，如玻璃琥珀，旋轉不定。於時問諸
GA011n0010_p0326a04║寺僧，寺僧曰：「無見。」問諸從人，從人曰：「無見。」余乃灑
GA011n0010_p0326a05║然異之，時是二十一日也。翌日，余復竭誠求見。從
GA011n0010_p0326a06║下眎之，仰見黃光圓潔，平如指掌；熟視則成金龍
GA011n0010_p0326a07║蟠踞狀，頭角崢嶸，鱗甲具備，第凝然不動爾。前所
GA011n0010_p0326a08║見者，光勝於色；今所見者，色勝於光。余乃再問寺
GA011n0010_p0326a09║僧及從人，復曰：「無見。」於是益嘆靈相之異也。
GA011n0010_p0326a10║明僧真緣，無錫縣人。三十祝髪為沙門，法名真緣，
GA011n0010_p0327a01║道號慧廣。遍參宿、禮名山，歷十六年，得念佛三昧，
GA011n0010_p0327a02║兼悟性宗。萬　二十六年四月渡江卓錫四明，禮
GA011n0010_p0327a03║阿育王塔舍利，光中現釋迦佛法身。師慱悲淚曰：
GA011n0010_p0327a04║「某何德，感如來希有瑞相，誓焚身以報佛恩。」道俗
GA011n0010_p0327a05║遠近來集，疑信者半。與眾期是月二十五日茶毘
GA011n0010_p0327a06║上塔山。至是日，師取香油塗身，結跏趺坐，厝薪四
GA011n0010_p0327a07║周，口誦佛號。足下火起，師端坐，岳峙而化。
GA011n0010_p0327a08║明郡守張文竒，
GA011n0010_p0327a09║萬　二十八年至寺禮塔。自捧諦觀，見鐘內火星
GA011n0010_p0327a10║五點，光射塔外，與眾同僚各視不一。
GA011n0010_p0328a01║明萬　壬子，泰和郭孔陵携男承炅至鄮峰頂禮
GA011n0010_p0328a02║舍利塔。陵初見如黍米，綴金鐘下。次日復見白珠
GA011n0010_p0328a03║如芡實，白燄籠珠外。炅初見觀世音菩薩首頂小
GA011n0010_p0328a04║塔，敷坐墖內；又見一青龍銜二珠下𡸁等相。陵遂
GA011n0010_p0328a05║領上願（計銀四百捌拾兩）重修塔殿。并施七寳、檀香、龕、供
GA011n0010_p0328a06║具種種。
GA011n0010_p0328a07║明萬　甲寅，泰和郭孔太㳟詣育王謁舍利。初見
GA011n0010_p0328a08║如紅珠，又如白珠。禮補陀𨑰，脩《梁武懴》四日，乃見
GA011n0010_p0328a09║兩金鐘懸四珠，作珍珠色，并覩瑞光種種。遂捐囊
GA011n0010_p0328a10║金，𦔳修塔寺。
GA011n0010_p0329a01║明副使上虞徐如翰。
GA011n0010_p0329a02║萬　甲寅之春仲，予居先君喪。襄葬以後，約同志
GA011n0010_p0329a03║者南禮補陀，為先君祈資冥福。𨑰之，遂至鄮山瞻
GA011n0010_p0329a04║禮焉。同行者為董信伯、張孔時、君𠁗，余家六兄
GA011n0010_p0329a05║伯瑞、七兄伯趙、九兄伯兼、季弟伯神；而豫章郭太
GA011n0010_p0329a06║乙、常山詹仲光，則皆後先至補陀，遇諸途而過從
GA011n0010_p0329a07║者也。初捧塔視之，見塔內懸一小金鐘，鐘內綴一
GA011n0010_p0329a08║白珠，或如黍米，或如豆，或如蓮子，雖大小稍殊，其
GA011n0010_p0329a09║為白珠同也。獨季弟則見一物如新菱出殼，兩角
GA011n0010_p0329a10║𡸁𢇁，𢇁綴以珠。張孔時見珠色如蒲萄，為少異。遞
GA011n0010_p0330a01║視將周，信伯方旁睨，忽大呌，曰「塔內露紅光一片，
GA011n0010_p0330a02║如桃瓣，莫可迫視。」余𥝠念，舍利光稍稍現矣，獨恨
GA011n0010_p0330a03║根縁淺薄，不獲一覩靈異。因遞取塔再捧之。纔入
GA011n0010_p0330a04║手，見金鍾冉冉下𡸁，長大與塔等。鐘東南角放金
GA011n0010_p0330a05║光，宛曲若電光。止䖏結一金蓮花，大可寸許。花光
GA011n0010_p0330a06║灼爍，流轉作飛舞狀。倐化為兩鐘並懸，鐘角俱有
GA011n0010_p0330a07║明珠，晶熒皎潔，宛然月光。少頃則兩鐘復化為兩
GA011n0010_p0330a08║金蓮，倒𡸁若覆。時陶君𠁗亦見兩鐘，頗與余同。余
GA011n0010_p0330a09║每覩一竒，輙大聲稱揚、曲道其狀。旁聞者罔不歡
GA011n0010_p0330a10║喜讃歎，合掌投體而退。