GA011n0010_p0331a01║明州阿育王山志第七卷目録
GA011n0010_p0331a02║福田常住（偈四）　（郭子章）
GA011n0010_p0331a03║大唐越州鄮縣阿育王寺常住田碑　（萬齊融）
GA011n0010_p0331a04║育王寺碑後記　（于季友）
GA011n0010_p0331a05║上塔般若會碑　（李泳）廣利莊記　（釋本暢）
GA011n0010_p0331a06║報本莊塗田記　（戴良）
GA011n0010_p0331a07║
GA011n0010_p0331a08║
GA011n0010_p0331a09║
GA011n0010_p0331a10║
GA011n0010_p0332a01║
GA011n0010_p0332a02║
GA011n0010_p0332a03║
GA011n0010_p0332a04║
GA011n0010_p0332a05║
GA011n0010_p0332a06║
GA011n0010_p0332a07║
GA011n0010_p0332a08║
GA011n0010_p0332a09║
GA011n0010_p0332a10║
GA011n0010_p0333a01║明州阿育王山志卷第七
GA011n0010_p0333a02║泰和　郭子章　相奎父　編
GA011n0010_p0333a03║鄞邑　屠隆　緯真父　校
GA011n0010_p0333a04║△福田常住
GA011n0010_p0333a05║照世者火，傳火者薪；食輪先轉，繄我有身。如來應
GA011n0010_p0333a06║供，維摩托鉢；香積國中，喫飯成佛。古人耕鉢，我今
GA011n0010_p0333a07║耕田；𨿽曰違律，力田者禪。暖衣飽食，爾今何為？三
GA011n0010_p0333a08║學勤修，胡患鐵圍？志福田常住。
GA011n0010_p0333a09║大唐越州都督府鄮縣阿育王寺常住田碑
GA011n0010_p0333a10║我聞：語寂滅者，本之以不生，而菩薩不能去資生
GA011n0010_p0334a01║立法；談逍遙者，存之於無待，而神人不能亡有待
GA011n0010_p0334a02║為煩。吉祥之降，帝農教以耒耜；蒼靈之下，后稷俾
GA011n0010_p0334a03║其播種。故維摩之毘耶，稽首持鉢，尚詣於香積；釋
GA011n0010_p0334a04║迦之給孤，洗足著衣，猶乞食於舍衛。是知夫食者
GA011n0010_p0334a05║不獨乎人天，農者豈唯乎政本？阿育王靈塔寺者，
GA011n0010_p0334a06║晉義熈元年之所置也。昔孔雀氏宿童子之因果，
GA011n0010_p0334a07║當金人之授記。暨鐵輪位正，寳塔功成；計鳥道之
GA011n0010_p0334a08║千里，占人寰之一勝。夜叉密跡以飛行，神僧護影
GA011n0010_p0334a09║而圍繞。雖方壇氣象，已萌青石之符；而員頂光明，
GA011n0010_p0334a10║未質白雲之狀。迨觀音應現而指迷，利賓虚求以
GA011n0010_p0335a01║昭發。全身踊出，僁如多寳之音；一𤓰圓開，宛是樓
GA011n0010_p0335a02║那之相。神其不滅，道在兹乎？𣈆安帝允釐三才，
GA011n0010_p0335a03║成就六度；聿圖蘭若，式印招提。景行阿育王，故以
GA011n0010_p0335a04║育王靈塔為稱道。徒觀夫輪奐䂓矩，鈎繩剙製；珠
GA011n0010_p0335a05║軒翠檻，延袤中霄；玉𩆞金池，周羅上界。環海之下
GA011n0010_p0335a06║流元氣，大地為衣；圍山之上結太清，諸天作葢。信
GA011n0010_p0335a07║方廣一都之會也。左赤岸而千里，右青田而一曲。
GA011n0010_p0335a08║霞標莾蒼，幽幽迷鬼谷之祠；日剎晶明，的的識丈
GA011n0010_p0335a09║人之館。天花未雨，宿傳龍界之香；地籟無風，時起
GA011n0010_p0335a10║魚山之𣑽。則知定光諸佛，悔天台之赤城；羅漢群
GA011n0010_p0336a01║仙，謬崑崙之元圃。□□法惟神授，道乃人宏。向使
GA011n0010_p0336a02║輸柯王昧巴連之因，初㣲此塔；迦葉佛晦閻浮之
GA011n0010_p0336a03║跡，殆曠兹山。葢虛明之絕境，不可得而思義者也。
GA011n0010_p0336a04║粵寺東十五里塔墅常住田者，宋元嘉二年奉命
GA011n0010_p0336a05║之所立也。宋文帝秉籙御乾，作娑羅之外護，感闍
GA011n0010_p0336a06║耶子砂糗之供，制𧶽是田；梁武皇楃樞臨極，為寳
GA011n0010_p0336a07║應之下生，見阿育王金粟之果，勅蠲其賦。日月盈
GA011n0010_p0336a08║止，既有命以自天；陵谷迭居，終不動其如地。梁普
GA011n0010_p0336a09║通中，沙門僧綬，兹寺之應真也；以發行為道塲，以
GA011n0010_p0336a10║直心為淨土。聞純陁良田之喻，遂篤志焉。既種既
GA011n0010_p0337a01║戒，載芟載柞。察地道之化成，觀天道之時變。悟是
GA011n0010_p0337a02║身無主，□□始以常住名焉。次有僧濟上人，虚己
GA011n0010_p0337a03║淨心，紬兹惠業。披衣畫其塍埒，持戒整其疆畔。苗
GA011n0010_p0337a04║而不秀，有恨何及？逮陳隋之季，䘮亂荐臻。農野蕭條，
GA011n0010_p0337a05║鞠為茷草。我皇家執大象、乗飛龍，陟丕上帝之耿
GA011n0010_p0337a06║命，紹復先王之大業。有山棲曠和上，道尊人傑，德
GA011n0010_p0337a07║貴天師。中宗孝和皇帝親降璽書，願同金輦。擊鼓
GA011n0010_p0337a08║而陳其入國，造船而捧其登座。故知二乗行道，不
GA011n0010_p0337a09║避未證；四果適時，還陞紫殿。雖植眾德本，作南山
GA011n0010_p0337a10║之福田；種諸善根，存東臯之淨業。初，湖之左右，夾
GA011n0010_p0338a01║壤二區，榛梗始艾，菑畬粗立，僧徒理勝，力未瞻農；
GA011n0010_p0338a02║童牧因聞，私竊種藝。和上表蒙俗之貪垢，負𡨋期
GA011n0010_p0338a03║之幽報。乃推湖西易壟，讓為閒田。𭤑諍歸之，舂稅
GA011n0010_p0338a04║就給。唯割湖東十頃，復古賜地，窮海北漸，曾山南
GA011n0010_p0338a05║麓。樓子根盤以東峙，富都股引而西注。真陸水膏
GA011n0010_p0338a06║腴之沃壤，實神靈滋液之奧區。於是奠其畛畷，孚
GA011n0010_p0338a07║其版籍；農野罷侵，田畯至喜。人到于今稱焉。前寺
GA011n0010_p0338a08║主簡、晈二法師，僧祗之龍象也。就先疇之畎畆，敦
GA011n0010_p0338a09║老農之疾續。蕆事作製，簑笠來思者久之。歲功未
GA011n0010_p0338a10║成，生涯共盡。流沙忽去，荒涼紫陌之田；影壁空存，
GA011n0010_p0339a01║搖落青園之寺；可為長太息者矣！有惠炬闍梨，德
GA011n0010_p0339a02║業淳脩，曾統綱領。道勝之韻，生而能言；禪悅之味，
GA011n0010_p0339a03║老而彌篤。用能纂其終始，高軌可追；庀其委積，長
GA011n0010_p0339a04║算斯遠與！法言沙門，俗姓喻氏，貞己密行，惠心苦
GA011n0010_p0339a05║節。今屈知墅任，垂將十年。先是，舃鹵未斥，塗洫未
GA011n0010_p0339a06║濬；薹稗蘙薈，澷于農郊。夫其心嗇制度，瞬目曲折。
GA011n0010_p0339a07║荷鍤畚土，堙窪鏟凸。隤竹落，捷石甾，溉高湊仰，增
GA011n0010_p0339a08║卑陪薄。分殺水怒，承逹出氣。填淤遊盪而時至，餘
GA011n0010_p0339a09║彼寬緩而不迫。終古旱害，浸以汙潢。冬不祈於積
GA011n0010_p0339a10║雪，夏無滎乎小雨。由是湖有千金之號焉。當其春
GA011n0010_p0340a01║𩾦司載，田事既飭，產孚甲，毓萌芽。或藨或蔉，實頴
GA011n0010_p0340a02║實發。上農臺而課長贏，復陽之稼如雲矣。及夫寒
GA011n0010_p0340a03║蟬記時，農乃登榖，裒積聚，築塲圃，孚不遺秉，𥢵無
GA011n0010_p0340a04║□□。□□庾而督收成，海陵之倉非衍矣。詩云：「倬
GA011n0010_p0340a05║彼碩田，歲取十千。」其是之謂乎！百榖既蒸，萬供既
GA011n0010_p0340a06║設。滿以眾香之鉢，薰以毘耶之城。或異聲聞，若化
GA011n0010_p0340a07║菩薩。虚高座以影集，時洪鐘而雲臨。敷座而坐，飯
GA011n0010_p0340a08║食經行。臭若香風，味同甘露。遍滿一劫，周流十方。
GA011n0010_p0340a09║聞之者得未曾有，食之者咸登正位。白衣之會龍
GA011n0010_p0340a10║國，無掘鬱金之香；緇裳之集雞寺，不碎菴羅之末。
GA011n0010_p0341a01║三藏大德，知食金之可貴；一噐沙彌，識麨坋之非重。
GA011n0010_p0341a02║資我飯色，師之力歟！都維那玄宗，遊方觀化，大融
GA011n0010_p0341a03║慈誘。火耕水耨，常有助於上農；飛杖浮杯，今載行
GA011n0010_p0341a04║乎中國。上座釋辨疑，十城之僧主也，神清氣合，金
GA011n0010_p0341a05║杵發其休徵；寺主釋惠敏，九州之維那也，風骨天
GA011n0010_p0341a06║成，鉄鎮起其靈相。咸能以如來之衣衣，分如來之
GA011n0010_p0341a07║座坐。護育王之靈塔，願貿金錢；記育王之聖田，思
GA011n0010_p0341a08║模石柱。弟子早接蘭書，式典騏驎之閣；晚遊蓮跡，
GA011n0010_p0341a09║每參鸚鵡之林。賔頭盧之下空，亟見有能之師子；
GA011n0010_p0341a10║舍那𥝠之入寺，豈謂無知老人？識異博文，才非能
GA011n0010_p0342a01║賦。阮公不事，曾供香花；顧越有緣，遂瞻碑版。滿笈
GA011n0010_p0342a02║多之石室，未擲其籌；對輪王之金地，且耕其筆。多
GA011n0010_p0342a03║羅之葉，而書偈云：渾儀草昧　象物紛拏或甲而
GA011n0010_p0342a04║乙　或萌而芽萬殊成類　百寳攸嘉故后稷布其種
GA011n0010_p0342a05║　□神農嘗其華燧人更運　火正司軄教以鼎餁　炊
GA011n0010_p0342a06║之黍稷易兹毛茹　成此粒食是之為人天　是之為
GA011n0010_p0342a07║皇極我聞維摩　曾語舍利如來大慈　甘露上味又
GA011n0010_p0342a08║見阿難　聞是香氣亦有以飯食　以之為佛事若長
GA011n0010_p0342a09║者主　若聲聞人天諸居士　地虛空神如聞飯氣　而
GA011n0010_p0342a10║亦來臻況生生之位　有待之為身猗與童子　供資
GA011n0010_p0343a01║砂糗法主大慈　冷然虚受伊鐵輪以授記　從滅度
GA011n0010_p0343a02║後何寳塔之莊嚴　得未曾有鳥道於許　人寰在哉
GA011n0010_p0343a03║鬼神𡨋運　風雨濳來白雲踊出　青山半開含千輪
GA011n0010_p0343a04║之蓮跡　建百福之花臺宋帝下生梁皇外護太稷
GA011n0010_p0343a05║𧶽疇　司農蠲賦臯壤映發　湖源灌注既魚鱗以左
GA011n0010_p0343a06║右　亦犬牙而盤互菑畬平秩　薹笠來思爰疏畛畷
GA011n0010_p0343a07║　是務鋤犁三農奕奕　萬畆祈祈自膏腴而兼倍　矧
GA011n0010_p0343a08║雨露與華滋懿兹開士　賞功司過凢以犒勤　所以
GA011n0010_p0343a09║肅惰東作方喜　西成是課始象耕而鳥耘　終牛舂
GA011n0010_p0343a10║而馬簸千箱既積　五榖斯分味蒸甘露　爨涌香雲
GA011n0010_p0344a01║孰云菩薩　而謂聲聞摶須彌所不能盡　曷毘耶之
GA011n0010_p0344a02║足薰藐爾赤松　猶田白玉矧伊塔寺　神通付囑信
GA011n0010_p0344a03║矣育王　能生金粟彼鄭國之泥紫　如富郡之水綠
GA011n0010_p0344a04║我來自東　經行成𧼈淨業斯闢　善根方樹式紀因
GA011n0010_p0344a05║縁　匪存章句庶金田與石柱　山巍巍以常住秘書
GA011n0010_p0344a06║省正字郎萬齊融撰
GA011n0010_p0344a07║育王寺碑後記
GA011n0010_p0344a08║此寺碑記嘗為寇盗隳壞，久無竪立。有好事僧惠
GA011n0010_p0344a09║印，錄寺舊文，藏於篋笥。又與老宿僧明秀、志詮、寺
GA011n0010_p0344a10║主僧志仁、上座僧棲雲、都維那僧巨嵩，會議重建
GA011n0010_p0345a01║其碑焉。余美其樂善。會剡越間有隱逸之士曰范
GA011n0010_p0345a02║的，業文功書，未遇於時，常萍泊雲水間。一日扁舟
GA011n0010_p0345a03║至明，余邀以書之。𣸸勝境遊觀之一事，畧既端由
GA011n0010_p0345a04║於碑後云。大和七年十二月，明州刺史于季友
GA011n0010_p0345a05║記
GA011n0010_p0345a06║上塔般若會碑
GA011n0010_p0345a07║紹興丙子，大慧禪師宗杲得㫖住育王廣利寺。師
GA011n0010_p0345a08║還自嶺南，既主叢林，湖海衲子輻湊；聚眾一千二
GA011n0010_p0345a09║百法席，為天人師。廣利素號望剎，至是食口弗給。
GA011n0010_p0345a10║有大慧高弟擇㣲者，眾推苦行，號「㣲高僧」，慨然而
GA011n0010_p0346a01║起曰：「吾事大慧，責居遐荒。逮茲去此十有七年，萬
GA011n0010_p0346a02║死一生，備償難棘。今龍天歡喜，祖道中興，謂為緣
GA011n0010_p0346a03║化之倡。」乃帥同志二十軰，化八萬四千信士，各捐
GA011n0010_p0346a04║己帑，名「般若會」，裒為求田供眾之資。時郡蔣弍卿、
GA011n0010_p0346a05║方公滋首為之勸，遠近樂施，財帛雲委。未幾，大慧
GA011n0010_p0346a06║有旨移住徑山；其嗣大圓璞公繼之，乃令其徒彥
GA011n0010_p0346a07║平，就奉化東材請官地海塗圩而為田。工傭浩博，
GA011n0010_p0346a08║以「般若會」所儲，用之不足。又請大慧衣鉢助之，合
GA011n0010_p0346a09║金十萬緡。施及三年，而大圓順寂。眾又以其嗣（今
GA011n0010_p0346a10║住持）普門廓公繼之。時丞相岐國湯公思退（當時
GA011n0010_p0347a01║大慧為方外友），捨金恊濟。又得無相大師靖公捐
GA011n0010_p0347a02║財，建造莊院，名「般若莊」。自紹興戊寅至乾道丁亥
GA011n0010_p0347a03║始克有終。侍御公伯庠作記以美之。而後大慧遷
GA011n0010_p0347a04║化，門人弟子傳法住持遍九天下，獨㣲公卷而懷
GA011n0010_p0347a05║之，退䖏廣利上塔。禁足一紀，不出門限。一飯之外，
GA011n0010_p0347a06║不按俗務。看閱藏經已七過矣，逹官貴人招之不
GA011n0010_p0347a07║去。其高致追媲古尊宿，豈今日學道者所能彷彿！
GA011n0010_p0347a08║乾道二年春，予以先公太監大祥，至廣利作佛事，
GA011n0010_p0347a09║因訪㣲公。公與大慧皆先世道舊，相見慰藉。久之，
GA011n0010_p0347a10║論及塗田首尾，實㣲公權輿。又欲令小師祖印募
GA011n0010_p0348a01║縁，甃砌大嶺之上塔磚路數千丈，且曰：「他日路成，
GA011n0010_p0348a02║人將塑像大慧、大圓、普門三善知識。塔院後舍配
GA011n0010_p0348a03║以造塔。真戒大師振公以八萬四千信士名衘函
GA011n0010_p0348a04║貯其上，誓將朝夕夤奉，以為善知識祠堂香火。惟
GA011n0010_p0348a05║子為我記之！」予巽謝未遑。既畢，㣲公令祖印持書
GA011n0010_p0348a06║扣門，其請愈堅。且曰：「子不我記，非獨慢我，是慢大
GA011n0010_p0348a07║慧。」予不敢辭，乃為之說曰：「釋迦如來以提婆逹多
GA011n0010_p0348a08║為善知識，故《蓮華經》云：『提婆逹多為善知識故，令
GA011n0010_p0348a09║我具足六波羅密。』又〈妙莊嚴王本事品〉云：『若善男
GA011n0010_p0348a10║子、善女人，種善根故，世世得善知識。其善知識能
GA011n0010_p0349a01║作佛事，示教利喜，令入阿耨多羅三藐三菩提。』」予
GA011n0010_p0349a02║伸二子，以訂㣲公。諸方衲子多，見善知識者必有
GA011n0010_p0349a03║其人。能辨緇素則一生參學事畢。脫或未喻，其可
GA011n0010_p0349a04║以卜度耶？謹記。淳熈二年六月，脩職郎．前兩浙東
GA011n0010_p0349a05║路安撫司准備差遣李泳記
GA011n0010_p0349a06║廣利莊記
GA011n0010_p0349a07║皇慶二年春，月屆孟陬，育王住山佛日普光大師，
GA011n0010_p0349a08║書廣利莊目，諉余文以昭不朽。按：師莅事初，慮產
GA011n0010_p0349a09║薄眾多，時或不粒。大德八年，偶余病，廢塗田出售，
GA011n0010_p0349a10║隸奉川之梧嶴。遂勸于眾，得前昌國州廣福寺住
GA011n0010_p0350a01║持碧海克寬及石山惟分、氷房希檗（皆寺之耆宿
GA011n0010_p0350a02║也）翕然而和，各出錢若粟，所用幾三萬緡。石山、氷
GA011n0010_p0350a03║房半之，而碧海半之，以共集斯事。於是代石僝功，
GA011n0010_p0350a04║具畚鍤，芟蕪穢，作岸捍提，防潮汶之虞。是歲臘月，
GA011n0010_p0350a05║田成莊備，而莊田廣利焉。歲登榖千計，聚山資水
GA011n0010_p0350a06║利，計亦若干。輸公外，撙之以準。脩理隄岸後，始併
GA011n0010_p0350a07║斯田與夫山資水利，歸之寺，用贍多眾。乃位四師
GA011n0010_p0350a08║於莊而祠焉。夫以廣利目莊，則稱誠廣矣。彼嗇夫
GA011n0010_p0350a09║守金玉，平時一豪莫利於人，而卒為五家所耗。較
GA011n0010_p0350a10║之斯舉，固相縣絕。其後之來者，冈知成市繕治之
GA011n0010_p0351a01║艱，謬悠而居，伈俔而事，寜不有孤厥謀？有能於食
GA011n0010_p0351a02║等者，於法亦等；於法等者，於食亦等。則師市田建
GA011n0010_p0351a03║莊之意，為不虚施。師諱德明，字東生，鄞之昌國人，
GA011n0010_p0351a04║住山今十有五年矣。延祐三年孟冬，文溪沙門本
GA011n0010_p0351a05║暢記
GA011n0010_p0351a06║阿育王山廣利禪寺報本莊塗田記
GA011n0010_p0351a07║客有自四明來者，以阿育王寺住山約之裕禪師
GA011n0010_p0351a08║之書報本莊之事狀告曰：「願有記也！」予發書按狀：
GA011n0010_p0351a09║自奉化東行七十里，其地橫枕大海，岌乎其不可
GA011n0010_p0351a10║持者，黃賢磧境也。以言其闢田而莊之者，則寺沙
GA011n0010_p0352a01║門輿公也。以言其所以作之利害，縣民應氏、林氏
GA011n0010_p0352a02║諸人，𡮢於黃賢磧境築海為田，是為西成。南成寳
GA011n0010_p0352a03║慶、豐嶼制幹、下坂侯家、西塘盛嶴，歲有風淖，恒𣓉
GA011n0010_p0352a04║木實土為堤，時其懷而治之。元至正乙巳，風悍淖
GA011n0010_p0352a05║怒，而於所謂隄者日已齧去。國朝洪武戊申，颶
GA011n0010_p0352a06║風復大作，遂廢其田，復為塗泥，而賦粟猶他日。鄉
GA011n0010_p0352a07║之老人周覽而歎息曰：「是其為患，庸有既乎？」則又
GA011n0010_p0352a08║相與謀曰：「輿公德可弭難，而才可植業，苟恊誠歸
GA011n0010_p0352a09║之，吾屬其少休乎！」應氏、林氏具以其事請；且約隄
GA011n0010_p0352a10║成之後，其田皆公有也。公固辭而請益力，則慨然
GA011n0010_p0353a01║曰：「宜咨住山約翁禪師圖之！先師雪窓光公住茲
GA011n0010_p0353a02║山之日，嘗以僧粥不繼，欲增廣土田以贍之。有志
GA011n0010_p0353a03║未就而化去。應氏、林氏以是役而投告，是天與也！
GA011n0010_p0353a04║且有以舒彼之急，亦報吾之師矣。」禪師曰：「然！」首捐
GA011n0010_p0353a05║衣資𦔳之。於是代石于山，轉木于海，度功即土，率
GA011n0010_p0353a06║徒相宜導其流而堨之土𣸩。故堤之北，以為其巨
GA011n0010_p0353a07║栗，以植之大松以寢之。貫以木杙，聮以竹綯，傳土
GA011n0010_p0353a08║於中，帖石於外。槩視其堤，無有罅漏。衡從參錯，若
GA011n0010_p0353a09║以櫛然。而又二為碶，以渫海水之洄洑衝薄。昔者
GA011n0010_p0353a10║蛟鼉魚龞之塲，今則膏土沃壤而源。曰之聮絡乎
GA011n0010_p0354a01║東阡西陌者，井井也。以言其制之大小，用力之多
GA011n0010_p0354a02║寡，則隄之長四千尺，廣五十尺，高殺其廣三之二。
GA011n0010_p0354a03║田以計者一千七百有竒，莊以間計者二十有五。
GA011n0010_p0354a04║度費工傭六萬、錢九萬緡、米三千石。經始於冬癸
GA011n0010_p0354a05║丑之十二月二十有四日，後乙卯秋九月十日而
GA011n0010_p0354a06║功告訖也。寺之勤舊永全等，能相以力焉。以言其
GA011n0010_p0354a07║始終作謀，則鄉以事白之縣，縣上之府。其老於事
GA011n0010_p0354a08║者，行視可否，然後報下如所議，而速公以蒞之。公
GA011n0010_p0354a09║復與老人約曰：「吾學佛人也，固將以利民，豈可專
GA011n0010_p0354a10║其田以利？當與若等共之可也。」乃為立契券，仍請
GA011n0010_p0355a01║有司署其櫝。而秋賦之出於田者，己則任之。遂集
GA011n0010_p0355a02║得田之家，授之如約。中有欲售於公，則厚與之直。
GA011n0010_p0355a03║其南成田之出佃東山寺、寳慶寺田之屬。寳慶田
GA011n0010_p0355a04║者，每歲輸稅尤困苦。至是德公之為，咸願以田讓
GA011n0010_p0355a05║公，忘償之直而後受。莊成，請禪師大書今頟，葢不
GA011n0010_p0355a06║忘乎其師也。噫！何其賢也！世恒言，佛以利益天下，
GA011n0010_p0355a07║故其集事之易每如此；而不知其徒之賢亦多有
GA011n0010_p0355a08║以動人爾。公之為人，寬平而有守，恢廓而有為。有
GA011n0010_p0355a09║守合乎仁，有為合乎義，吾所謂賢而動人者也。况
GA011n0010_p0355a10║是役也，能知因民所利而利之，而又不以其利歸
GA011n0010_p0356a01║諸己。又知其師之恩已，而思有以報，原其所為，一
GA011n0010_p0356a02║皆禪師福緣感化，是宜信從者眾，而其成功直易
GA011n0010_p0356a03║今也。然所以致兹成功之易易者，其教使然耶？抑
GA011n0010_p0356a04║亦其徒之賢有以動之也？嗚呼！此禪師所以欲其
GA011n0010_p0356a05║有紀於後也。而不沒人善如此，亦以使後人皆知
GA011n0010_p0356a06║所報也。公字象先，元輿其名，台州臨海人。早從雪
GA011n0010_p0356a07║窓祝髪于姑蘇之開元寺。及遷阿育王，又從之歷
GA011n0010_p0356a08║職。嘗改作寺之西塔，搆塔院及置鄞縣工家塘田
GA011n0010_p0356a09║三百畆﨑頭莊。後出世說法，同郡之明覺撒其寺
GA011n0010_p0356a10║新之。遷岳林，今陞阿育王，俱有成績可紀云。洪武
GA011n0010_p0357a01║十四年歲在辛酉五月，九靈山人戴良記
GA011n0010_p0357a02║
GA011n0010_p0357a03║
GA011n0010_p0357a04║
GA011n0010_p0357a05║
GA011n0010_p0357a06║
GA011n0010_p0357a07║
GA011n0010_p0357a08║
GA011n0010_p0357a09║
GA011n0010_p0357a10║
GA011n0010_p0358a01║
GA011n0010_p0358a02║
GA011n0010_p0358a03║
GA011n0010_p0358a04║
GA011n0010_p0358a05║
GA011n0010_p0358a06║
GA011n0010_p0358a07║
GA011n0010_p0358a08║
GA011n0010_p0358a09║
GA011n0010_p0358a10║