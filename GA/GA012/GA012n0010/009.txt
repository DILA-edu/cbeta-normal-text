GA012n0010_p0417a01║明州阿育王山志第九上卷目錄
GA012n0010_p0417a02║提唱宗乗（偈四）　（郭子章）
GA012n0010_p0417a03║育王常坦禪師　（嗣法福昌善公）
GA012n0010_p0417a04║育王大覺懷璉禪師　（嗣法泐潭澄公）
GA012n0010_p0417a05║育王曇振真戒禪師　（嗣法瑞岩鴻公）
GA012n0010_p0417a06║育王法逹寳鑒禪師　（嗣法福嚴感公）
GA012n0010_p0417a07║育王無竭淨曇禪師　（嗣法寳寜璣公）
GA012n0010_p0417a08║育王野堂普崇禪師　（嗣法黃龍清公）
GA012n0010_p0417a09║育王無示介諶禪師　（嗣法天寜卓公）
GA012n0010_p0417a10║育王大慧宗杲禪師　（嗣法昭覺勤公）
GA012n0010_p0418a01║育王智端裕禪師　（嗣法昭覺勤公）
GA012n0010_p0418a02║育王佛照德光禪師　（嗣法大慧杲公）
GA012n0010_p0418a03║育王大圓遵璞禪師　（嗣法大慧杲公）
GA012n0010_p0418a04║育王常坦禪師法嗣（二人）
GA012n0010_p0418a05║育王澄逸禪師湖山擇賢禪師（無錄）
GA012n0010_p0418a06║育王懷璉禪師法嗣（二十三人）
GA012n0010_p0418a07║佛日戒弼禪師天宮慎徽禪師
GA012n0010_p0418a08║徑山維琳禪師臨平勝因資禪師
GA012n0010_p0418a09║彌陀正彥庵主（已上五人見錄）
GA012n0010_p0418a10║金山寳覺禪師安嚴崇海禪師
GA012n0010_p0419a01║廣慧利和禪師明仙道信禪師
GA012n0010_p0419a02║鳳凰文喜禪師佛日道榮禪師
GA012n0010_p0419a03║萬壽洪德禪師精嚴同定禪師
GA012n0010_p0419a04║寳雲有馨禪師東林智華禪師
GA012n0010_p0419a05║東禪智賢禪師極樂興嗣禪師
GA012n0010_p0419a06║普光處忠禪師石門希仲禪師
GA012n0010_p0419a07║解空清瑞禪師五磊智環禪師
GA012n0010_p0419a08║顯聖宗利禪師孫覺莘居士
GA012n0010_p0419a09║（已上十八人無錄）
GA012n0010_p0419a10║雲居齊禪師法嗣（一人）
GA012n0010_p0420a01║育王居素禪師（無錄）
GA012n0010_p0420a02║育王振禪師法嗣（一人）
GA012n0010_p0420a03║嶽林真禪師（無錄）
GA012n0010_p0420a04║保寜璣禪師法嗣（二人）
GA012n0010_p0420a05║育王淨曇禪師育王真如戒禪師（見錄）
GA012n0010_p0420a06║育王端裕禪師法嗣（九人）
GA012n0010_p0420a07║清涼坦禪師淨慈師一禪師
GA012n0010_p0420a08║道塲法全禪師延福慧升禪師
GA012n0010_p0420a09║（已上四人見錄）
GA012n0010_p0420a10║雲岩法秀禪師連雲行敦禪師
GA012n0010_p0421a01║天目肇禪師安岩古禪師
GA012n0010_p0421a02║上巖詠禪師（已上五人無錄）
GA012n0010_p0421a03║育王大慧杲禪師法嗣（九十四人）
GA012n0010_p0421a04║教忠彌光禪師東林道顏禪師
GA012n0010_p0421a05║西禪鼎需禪師東禪思岳禪師
GA012n0010_p0421a06║西禪守淨禪師開善道謙禪師
GA012n0010_p0421a07║育王德光禪師（錄見前）華藏宗演禪師
GA012n0010_p0421a08║天童淨全禪師大溈法寳禪師
GA012n0010_p0421a09║玉泉曇懿禪師薦福悟本禪師
GA012n0010_p0421a10║育王遵璞禪師（錄見前）能仁祖元禪師
GA012n0010_p0422a01║靈岩了性禪師蔣山善直禪師
GA012n0010_p0422a02║萬壽自護禪師大溈景暈禪師
GA012n0010_p0422a03║靈隱了演禪師光孝致遠禪師
GA012n0010_p0422a04║雪峯蘊聞禪師連雲道能禪師
GA012n0010_p0422a05║靈隱道印禪師竺原宗元菴主
GA012n0010_p0422a06║近禮侍者淨居尼妙道禪師
GA012n0010_p0422a07║資壽尼妙捴禪師侍郎張九成居士（見錄）
GA012n0010_p0422a08║參政李邴居士（見錄）寳學劉彥修居士（見錄）
GA012n0010_p0422a09║提刑吳偉明居士（見錄）門司黃彥節居士（見錄）
GA012n0010_p0422a10║秦國夫人計氏（見錄）徑山了明禪師
GA012n0010_p0423a01║（已上三十四人見錄，今錄其八）
GA012n0010_p0423a02║祖麟道者清涼殊禪師
GA012n0010_p0423a03║花藥繼明禪師大雲頴禪師
GA012n0010_p0423a04║昭覺子文禪師龍王自隱禪師
GA012n0010_p0423a05║岳麓梵禪師南華因禪師
GA012n0010_p0423a06║超宗道人大溈惠仰禪師
GA012n0010_p0423a07║洛浦相禪師徑山祖慶禪師
GA012n0010_p0423a08║伊山冲密禪師祥符如本禪師
GA012n0010_p0423a09║象田德禪師象田信禪師
GA012n0010_p0423a10║龍牙信禪師岳侍者
GA012n0010_p0424a01║光孝林禪師雲卧曉瑩禪師
GA012n0010_p0424a02║九鼎法生禪師黃文昌編脩
GA012n0010_p0424a03║鄭昻居士徑山有才禪師
GA012n0010_p0424a04║大悲閒禪師雪峰慧然禪師
GA012n0010_p0424a05║華嚴覺印禪師福嚴了賢禪師
GA012n0010_p0424a06║慶成冲禪師報恩崇海禪師
GA012n0010_p0424a07║光孝祖彥禪師薦福妙熈禪師
GA012n0010_p0424a08║博山能禪師石門仁禪師
GA012n0010_p0424a09║龍翔宗常禪師蔣山恩禪師
GA012n0010_p0424a10║蔣山等詮禪師光孝圓禪師
GA012n0010_p0425a01║黑水曇振禪師秀峰南禪師
GA012n0010_p0425a02║法濟僧鶚禪師報恩行禪師
GA012n0010_p0425a03║舟峰慶老禪師薦福普仁禪師
GA012n0010_p0425a04║水陸野菴和尚大溈如晦禪師
GA012n0010_p0425a05║玉泉道成禪師明招觀禪師
GA012n0010_p0425a06║興王如沼禪師從慶慶禪師
GA012n0010_p0425a07║法宏首座石泉詠禪師
GA012n0010_p0425a08║光孝立禪師明昭微禪師
GA012n0010_p0425a09║大明廣容禪師昭覺祖明禪師
GA012n0010_p0425a10║正法秀禪師仰山圓禪師
GA012n0010_p0426a01║正煥首座𨵿西尼真如
GA012n0010_p0426a02║（已上六十人無錄）
GA012n0010_p0426a03║育王妙堪禪師
GA012n0010_p0426a04║遯庵演禪師法嗣（一人）育王法明禪師（無錄）
GA012n0010_p0426a05║育王光禪師法嗣（一十四人）
GA012n0010_p0426a06║靈岩之善禪師淨慈居簡禪師
GA012n0010_p0426a07║徑山如琰禪師天童𣲖禪師
GA012n0010_p0426a08║東禪觀禪師上方銛禪師（已上六人見錄）
GA012n0010_p0426a09║育王宗印禪師淨慈義雲禪師
GA012n0010_p0426a10║徑山妙嵩禪師育王師瑞禪師
GA012n0010_p0427a01║育王權禪師育王齊禪師
GA012n0010_p0427a02║雲居𣑽宗和尚銕牛印禪師（已上八人無錄）
GA012n0010_p0427a03║育王觀禪師法嗣（一人）徑山元熈禪師（無錄）
GA012n0010_p0427a04║育王師瑞禪師法嗣（一人）瑞岩崇壽禪師（見錄）
GA012n0010_p0427a05║淨慈居簡禪師法嗣（一人）育王大觀禪師（見錄）
GA012n0010_p0427a06║育王妙堪禪師法嗣（一人）天童岫禪師（無錄）
GA012n0010_p0427a07║育王宗印禪師法嗣（一人）法塲法舟禪師（無錄）
GA012n0010_p0427a08║
GA012n0010_p0427a09║
GA012n0010_p0427a10║
GA012n0010_p0428a01║
GA012n0010_p0428a02║
GA012n0010_p0428a03║明州阿育王山志卷第九下卷目錄
GA012n0010_p0428a04║大慧杲禪師住育王山語錄
GA012n0010_p0428a05║
GA012n0010_p0428a06║
GA012n0010_p0428a07║
GA012n0010_p0428a08║
GA012n0010_p0428a09║
GA012n0010_p0428a10║
GA012n0010_p0429a01║明州阿育王山志卷第九
GA012n0010_p0429a02║泰和　郭子章　相奎父　編
GA012n0010_p0429a03║嘉興　楊鐸　覺斯父　校
GA012n0010_p0429a04║△提唱宗乗
GA012n0010_p0429a05║法門龍象，单傳直指；入不思議，法法如是。塗毒法
GA012n0010_p0429a06║皷，響徹大地；一聞即死，別無聖諦。不立文字，祖祖
GA012n0010_p0429a07║傳心；個中消息，妙在知音。秤鎚揑破，虚空爛𨚫；玉
GA012n0010_p0429a08║几峰橫，白雲滿壑。志提唱宗乗。
GA012n0010_p0429a09║福昌善禪師法嗣
GA012n0010_p0429a10║明州育王常坦禪師僧問：「如何是有中有？」師曰：「金
GA012n0010_p0430a01║河峰上。」曰：「如何是無中無？」師曰：「般若堂前。」上堂：「千
GA012n0010_p0430a02║花競發，百鳥啼春，是向上句；諸佛出世，知識興慈，
GA012n0010_p0430a03║是向下句。作麼生是不涉二途句？若識得，頂門上
GA012n0010_p0430a04║出氣；若識不得，土牛耕石田。」擊禪牀，下座。
GA012n0010_p0430a05║泐潭澄禪師法嗣
GA012n0010_p0430a06║明州育王山懷璉大覺禪師漳州龍溪陳氏子。誕
GA012n0010_p0430a07║生之夕，夢僧伽降室，因小字泗州。既有異兆，僉知
GA012n0010_p0430a08║祥應。齠齓出家，丱角圓頂；篤志道學，寢食無廢。一
GA012n0010_p0430a09║日，洗面潑水于地，㣲有省發，即慕參尋。遠造泐潭
GA012n0010_p0430a10║法席，投機印可。師事之十餘年，去遊廬山，掌記於
GA012n0010_p0431a01║圓通訥禪師所。皇祐中，仁廟有詔，住淨因禪院。
GA012n0010_p0431a02║召對化成殿，問佛法大意，奏對稱㫖，賜號「大覺禪
GA012n0010_p0431a03║師」。後遣中使問曰：「才去𥪡拂，人立難當。」師即以頌
GA012n0010_p0431a04║囬進曰：「有節非干竹，三星偃月宮；一人居日下，弗
GA012n0010_p0431a05║與眾人同。」帝覽大悅。又詔入對便殿，𧶽羅扇一
GA012n0010_p0431a06║把，題元寂頌於其上。與師問答詩頌，書以𧶽之，凢
GA012n0010_p0431a07║十有七篇。至和中，乞歸老山中，乃進頌曰：「六載皇
GA012n0010_p0431a08║都唱祖機，兩曾金殿奉天威；青山隱去欣何得，滿
GA012n0010_p0431a09║篋唯將御頌歸。」帝和頌不允，仍宣諭曰：「山即如
GA012n0010_p0431a10║如體也，將安歸乎？再住京國，且興佛法！」師再進頌
GA012n0010_p0432a01║謝曰：「中使宣傳出禁圍，再令臣住此禪扉；青山未
GA012n0010_p0432a02║許藏千拙，白髪將何補萬幾？霄露恩輝方湛湛，林
GA012n0010_p0432a03║泉情味苦依依；堯仁況是如天闊，應任孤雲自在
GA012n0010_p0432a04║飛。」既而遣使𧶽龍腦鉢，師謝恩罷，捧鉢曰：「吾法以
GA012n0010_p0432a05║壞色衣，以瓦鐡食，此鉢非法。」遂焚之。中使回奏，
GA012n0010_p0432a06║上嘉歎不已。治平中，上疏丐歸，仍進頌曰：「千簇雲
GA012n0010_p0432a07║山萬壑流，閑身歸老此峯頭；餘生願祝無疆壽，一
GA012n0010_p0432a08║炷清香滿石樓。」英廟依所乞，賜手詔曰：「大覺禪
GA012n0010_p0432a09║師懷璉，受先帝聖眷，累錫宸章。屢貢誠懇，乞歸
GA012n0010_p0432a10║林下。今從所請，俾遂閑心。凢經過小可菴院，任性
GA012n0010_p0433a01║住持，或十方禪林，不得抑逼堅請。」師既渡江，少留
GA012n0010_p0433a02║金山、西湖。四明郡守以育王虚席迎致，九峰韶公
GA012n0010_p0433a03║作疏勸請。四明之人相與出力，建大閣，藏所𧶽詩
GA012n0010_p0433a04║頌，榜之曰「宸奎」。翰林蘇公軾知杭時，以書問師曰：
GA012n0010_p0433a05║「承要作宸奎閣碑，謹已撰成。衰朽廢學，不知堪上
GA012n0010_p0433a06║石否？見參寥說，禪師出京日，英廟𧶽手詔，其略
GA012n0010_p0433a07║云『任性住持』者，不知果有否？如有，切請錄示全文，
GA012n0010_p0433a08║欲𣸸入此一節。」師終藏而不出，逮委順後，獲於篋
GA012n0010_p0433a09║笥。開堂日，僧問：「諸佛出世，利濟群生；猊座師登，將
GA012n0010_p0433a10║何拯濟？」師曰：「山高水闊。」曰：「華發無根樹，魚跳萬仞
GA012n0010_p0434a01║峯。」師曰：「新羅國裏。」曰：「慈舟不棹清波上，劒峽徒勞
GA012n0010_p0434a02║放木鵝。」師曰：「脫𨚫衣裳卧荊棘。」曰：「人將語試。」師曰：
GA012n0010_p0434a03║「慣得其便。」僧拊掌，師曰：「更𨁝跳。」問：「聖君御頌親頒
GA012n0010_p0434a04║𧶽，和尚將何報此恩？」師曰：「兩手拓地。」曰：「恁麼則一
GA012n0010_p0434a05║人有慶，兆民頼之。」師曰：「半尋拄杖攪黃河。」問：「艣棹
GA012n0010_p0434a06║不停時如何？」師曰：「清波箭急。」曰：「恁麼則移舟諳水
GA012n0010_p0434a07║勢，舉棹別波瀾。」師曰：「濟水過新羅。」曰：「古佛位中留
GA012n0010_p0434a08║不住，夜來依舊宿蘆花。」師曰：「兒童不識十字街。」問：
GA012n0010_p0434a09║「坐斷毗盧頂，不稟釋迦文，猶未是學人行業，如何
GA012n0010_p0434a10║是學人行業？」師曰：「斫額望明月。」僧以手便拂，師曰：
GA012n0010_p0435a01║「作甚麼？」僧茫然，師曰：「賺𨚫一船人。」師曰：「若論佛法
GA012n0010_p0435a02║兩字，是加增之辭、廉纎之說，諸人向這裏承當得，
GA012n0010_p0435a03║盡是二頭三首，譬如金屑雖貴，眼裏著不得。若是
GA012n0010_p0435a04║本分衲僧，纔聞舉著，一擺擺斷，不受纎塵，獨脫自
GA012n0010_p0435a05║在，最為親的。然後便能在天同天，在人同人，在僧
GA012n0010_p0435a06║同僧，在俗同俗，在凢同凢，在聖同聖。一切䖏出沒
GA012n0010_p0435a07║自在，並拘檢他不得，名邈他不得。何也？為渠能建
GA012n0010_p0435a08║立一切法故。一切法要且不是渠，渠既無背面，第
GA012n0010_p0435a09║一不用妄與安排。但知十二時中，平常飲啄，快樂
GA012n0010_p0435a10║無憂。秪此相期，更無別事。所以古人云：『放曠長如
GA012n0010_p0436a01║癡兀人，他家自有通人愛。』」上堂：「文殊寳劒，得者為
GA012n0010_p0436a02║尊。」乃拈拄杖曰：「淨因今日恁麼，直得千聖路絕。雖
GA012n0010_p0436a03║然如是，猶是矛盾相攻。不犯鋒鋩，如何運用？」良久，
GA012n0010_p0436a04║曰：「野蒿自發空臨水，江燕初歸不見人。參！」上堂：「太
GA012n0010_p0436a05║陽東昇，爍破大千之暗。諸人若向明中立，猶是影
GA012n0010_p0436a06║響相馳；若向暗中立，也是藏頭露影漢。到這裏作
GA012n0010_p0436a07║麼生吐露？」良久曰：「逢人秪可三分語，未可全拋一
GA012n0010_p0436a08║片心。參！」上堂：「世法裏面，迷
GA012n0010_p0436a09║𨚫多少人；佛法裏面，醉𨚫多少人。秪如不迷不醉，是甚麼人分上事？」上堂：
GA012n0010_p0436a10║「言鋒纔擊，義海交深。若用徑截一路，各請歸堂。」上
GA012n0010_p0437a01║堂：「應物現形，如水中月。」遂拈起拄杖曰：「這箇不是
GA012n0010_p0437a02║物，即今現形也，且道月在甚麼䖏？」良久，曰：「長空有
GA012n0010_p0437a03║路還須透，潭底無蹤不用尋。」擊香臺，下座。上堂：「白
GA012n0010_p0437a04║日東上，白日西落，急如投壺閃寥廓。神龍一舉透
GA012n0010_p0437a05║無邊，纎鱗猶向泥中躍。靈燄中，休湊泊，三歲孩童
GA012n0010_p0437a06║髽四角。參！」上堂，良久，舉起拳頭曰：「握拳則五嶽倒
GA012n0010_p0437a07║卓，展手則五指參差。有時把定佛祖𨵿，有時拓開
GA012n0010_p0437a08║千聖宅。今日這裏相呈，且道作何使用？」拍禪牀曰：
GA012n0010_p0437a09║「向下文長，付在來日！」
GA012n0010_p0437a10║瑞巖鴻禪師法嗣
GA012n0010_p0438a01║明州育王曇振真戒禪師上堂：「今日布袋頭開，還
GA012n0010_p0438a02║有買賣者麼？」時有僧出曰：「有。」師曰：「不作貴，不作賤，
GA012n0010_p0438a03║作麼生酬價？」僧無語。師曰：「老僧失利！」
GA012n0010_p0438a04║福嚴感禪師法嗣
GA012n0010_p0438a05║慶元府育王法逹寳鑑禪師饒州余氏子。僧問：「不
GA012n0010_p0438a06║落階級䖏，請師道！」師曰：「蠟人向火。」曰：「畢竟如何？」師
GA012n0010_p0438a07║曰：「薄䖏先穿。」
GA012n0010_p0438a08║保寜璣禪師法嗣
GA012n0010_p0438a09║慶元府育王無竭淨曇禪師嘉禾人也。晚歸錢塘
GA012n0010_p0438a10║之法慧。一日上堂：「本自深山卧白雲，偶然來此寄
GA012n0010_p0439a01║閑身；莫來問我禪兼道，我是喫飯屙屎人。」紹興丙
GA012n0010_p0439a02║寅夏，辭朝貴，歸付院事，四眾擁眎。揮扇久之，書偈
GA012n0010_p0439a03║曰：「這漢從來沒縫罅，五十六年成話覇；今朝死去
GA012n0010_p0439a04║見閻王，劍樹刀山得人怕。」遂打一圓相，曰：「嗄！一任
GA012n0010_p0439a05║諸方鑚龜打瓦。」收足而化。火後，設利如霰，門人持
GA012n0010_p0439a06║骨歸阿育王山建塔。
GA012n0010_p0439a07║黃龍清禪師法嗣
GA012n0010_p0439a08║慶元府育王野堂普崇禪師本郡人也。示眾，舉「巴
GA012n0010_p0439a09║陵和尚道：『不是風動，不是幡動，不是風幡，又向甚
GA012n0010_p0439a10║麼䖏著？有人為祖師出氣，出來與巴陵相見。』雪竇
GA012n0010_p0440a01║和尚道：『風動幡動，既是風幡，又向甚麼處著？有人
GA012n0010_p0440a02║為巴陵出氣，出來與雪竇相見。』」師曰：「非風非幡無
GA012n0010_p0440a03║處著，是幡是風無著處。遼天俊鶻悉迷蹤，踞地金
GA012n0010_p0440a04║毛還失措。阿呵呵！悟不悟？令人轉憶謝三郎，一𢇁
GA012n0010_p0440a05║獨釣寒江雨。」
GA012n0010_p0440a06║天寜卓禪師法嗣
GA012n0010_p0440a07║慶元府育王無示介諶禪師温州張氏子。謝知事，
GA012n0010_p0440a08║上堂：「尺頭有寸，鑑者猶稀；秤尾無星，且莫錯認。若
GA012n0010_p0440a09║欲定古今輕重，較佛祖短長，但請於中著一隻眼，
GA012n0010_p0440a10║就能一尺還他十寸，八兩元是半斤，自然內外和
GA012n0010_p0441a01║平，家國無事。山僧今日已是兩手分付，汝等諸人
GA012n0010_p0441a02║還肯信受奉行也無？尺量刀剪遍世間，誌公不是
GA012n0010_p0441a03║閑和尚。」上堂：「文殊智，普賢行，多年歴日；德山棒，臨
GA012n0010_p0441a04║濟喝，亂世英雄。汝等諸人穿僧堂、入佛殿，還知嶮過
GA012n0010_p0441a05║鐵圍𨵿麼？忽然踏著釋迦頂𩕳，磕著聖僧額頭，
GA012n0010_p0441a06║不免一場禍事。」上堂：「我若說有，你為有礙；我若說
GA012n0010_p0441a07║無，你為無礙；我若橫說，你又跨不過；我若𥪡說，你
GA012n0010_p0441a08║又跳不出；若欲叢林平帖，大家無事，不如推倒育
GA012n0010_p0441a09║王。且道育王如何推得倒去？」召大眾曰：「著力！著力！」
GA012n0010_p0441a10║復曰：「苦哉！苦哉！育王被人推倒了也，還有路見不
GA012n0010_p0442a01║平、㧞劒相為底麼？若無，山僧不免自倒自起。」擊拂
GA012n0010_p0442a02║子，下座。師性剛毅，涖眾有古法，時以「諶鐵面」稱之。
GA012n0010_p0442a03║昭覺勤禪師法嗣
GA012n0010_p0442a04║臨安府徑山宗杲大慧普覺禪師宣城奚氏子，夙
GA012n0010_p0442a05║有英氣。年十二入鄉校。一日因與同窗戱，以硯投
GA012n0010_p0442a06║之，誤中先生帽，償金而歸。曰：「大丈夫讀世間書，曷
GA012n0010_p0442a07║若究出世法？」即詣東山慧雲院事慧齊。年十七薙
GA012n0010_p0442a08║髪，具毗尼。偶閱古《雲門錄》，恍若舊習，徃依廣教珵
GA012n0010_p0442a09║禪師。棄游四方，從曹洞諸老宿。既得其說，去登寳
GA012n0010_p0442a10║峰謁湛堂準禪師。堂一見異之，俾侍巾祴，指以入
GA012n0010_p0443a01║道捷徑。師橫機無所讓，堂訶曰：「汝曾未悟，病在意
GA012n0010_p0443a02║識領解，則為所知障。」堂疾革，囑師曰：「吾去後，當見
GA012n0010_p0443a03║川勤，必能盡子機用。（勤即圓悟）」堂卒，師趨謁無盡居士，
GA012n0010_p0443a04║求堂塔銘。無盡門庭高，少許可；與師一言相契，下
GA012n0010_p0443a05║榻延之，名師庵曰「妙喜」。洎後再謁，且囑令見圓悟。
GA012n0010_p0443a06║師至天寜，一日，聞悟陞堂，舉「僧問雲門：『如何是諸
GA012n0010_p0443a07║佛出身處？』門曰：『東山水上行。』」若是天寜即不然。忽
GA012n0010_p0443a08║有人問：「如何是諸佛出身處？」只向他道：「薰風自南
GA012n0010_p0443a09║來，殿閣生㣲凉。」師於言下忽然前後際斷，雖然動
GA012n0010_p0443a10║相不生，𨚫坐在淨躶躶處。悟謂曰：「也不易，你得到
GA012n0010_p0444a01║這田地。可惜死了不能得活，不疑言句，是為大病。
GA012n0010_p0444a02║不見道：『懸崖撒手，自肯承當；絕後再蘇，欺君不得。』
GA012n0010_p0444a03║須信有這箇道理！」遂令居擇木堂，為不釐務侍者，
GA012n0010_p0444a04║日同士大夫入室（擇木乃朝士止息處）。悟每舉「有句無句，如
GA012n0010_p0444a05║藤𠋣樹」問之，師纔開口，悟便曰：「不是，不是。」經半載，
GA012n0010_p0444a06║遂問悟曰：「聞和尚當時在五祖曾問這話，不知五
GA012n0010_p0444a07║祖道甚麼？」悟笑而不答。師曰：「和尚當時湏對眾問，
GA012n0010_p0444a08║如今說亦何妨？」悟不得已，謂曰：「我問：『有句無句，如
GA012n0010_p0444a09║藤𠋣樹，意㫖如何』？祖曰：『描也描不成，𦘕也𦘕不就。』
GA012n0010_p0444a10║又問：『樹倒藤枯時如何？』祖曰：『相隨來也。』」師當下釋
GA012n0010_p0445a01║然，曰：「我會也。」悟遂舉數因縁詰之，師酧對無滯。悟
GA012n0010_p0445a02║曰：「始知吾不汝欺。」遂著《臨濟正宗記》付之，俾掌記
GA012n0010_p0445a03║室。未幾，令分座，室中握竹篦以驗學者。叢林浩然
GA012n0010_p0445a04║歸重，名振京師。右丞相呂公舜徒奏𧶽紫衣、「佛
GA012n0010_p0445a05║日」之號。會女真之變，其酋欲取禪僧十數人。師在
GA012n0010_p0445a06║選，得免。趨吳虎丘度夏，因閱《華嚴》，至菩薩登第七
GA012n0010_p0445a07║地證無生法忍，洞曉向所請問湛堂「殃崛摩羅持
GA012n0010_p0445a08║鉢至產婦家因緣」。時圓悟詔住雲居，師徃省覲。
GA012n0010_p0445a09║入山次日，即請為第一座。時會中多龍象，以圜悟
GA012n0010_p0445a10║久虚座，元俟師之來，頗有不平之心。及冬至秉拂，
GA012n0010_p0446a01║昭覺元禪師出眾問云：「眉間挂劒時如何？」師曰：「血
GA012n0010_p0446a02║濺𣑽天。」圜悟於座下，以手約云：「住！住！問得極好，答
GA012n0010_p0446a03║得更竒！」元乃歸眾，叢林由是改觀。圜悟歸蜀，師於
GA012n0010_p0446a04║雲居山後古雲門舊址創菴以居，學者雲集。久之，
GA012n0010_p0446a05║入閩，結茅於長樂洋嶼，從之得法者十有三人。又
GA012n0010_p0446a06║徙小溪雲門庵，後應張丞相魏公浚徑山之命。開
GA012n0010_p0446a07║堂日，僧問：「人天普集，選佛場開，祖令當行，如何舉
GA012n0010_p0446a08║唱？」師云：「鈍鳥逆風飛。」曰：「徧界且無尋覓處，分明一
GA012n0010_p0446a09║點座中圓。」師曰：「人間無水不朝東。」復有僧競出，師
GA012n0010_p0446a10║約住云：「假使大地盡末為塵，一一塵有一口，一一
GA012n0010_p0447a01║口具無礙廣長舌相，一一舌相出無量差別音聲，
GA012n0010_p0447a02║一一音聲發無量差別言詞，一一言詞有無量差
GA012n0010_p0447a03║別妙義。如上塵數衲僧，各各具如是口，如是舌，如
GA012n0010_p0447a04║是音聲，如是言詞，如是妙義，同時致百千問難，問
GA012n0010_p0447a05║問各別，不消長老咳嗽一聲，一時答了，乗時於其
GA012n0010_p0447a06║中間，作無量無邊廣大佛事，一一佛事周徧法界，
GA012n0010_p0447a07║所謂一毛現神變，一切佛同說經於無量刼，不得
GA012n0010_p0447a08║其邊際。便恁麼去鬧熱門庭即得，正眼觀來，正是
GA012n0010_p0447a09║業識茫茫，無本可據，祖師門下一點也用不著。况
GA012n0010_p0447a10║復勾章棘句，展弄詞鋒，非唯埋沒從上宗乗，亦乃
GA012n0010_p0448a01║笑破衲僧鼻孔。所以道，毫釐繫念，三塗業因；瞥爾
GA012n0010_p0448a02║情生，萬刼覊鎻。聖名凢號，盡是虚聲；殊相劣形，皆
GA012n0010_p0448a03║為幻色。汝欲求之，得無累乎？及其厭之，又成大患。
GA012n0010_p0448a04║看他先聖恁麼告報，如國家兵噐，豈得已而用之？
GA012n0010_p0448a05║本分事上，亦無這箇消息。山僧今日如斯舉唱，大
GA012n0010_p0448a06║似無夢說夢，好肉剜瘡。檢點將來，合喫拄杖。只今
GA012n0010_p0448a07║莫有下得毒手者麼？若有，堪報不報之恩，共𦔳無
GA012n0010_p0448a08║為之化；如無，倒行此令去也。」驀拈拄杖云：「橫按鏌
GA012n0010_p0448a09║鎁全正令，太平寰宇斬癡頑。」卓拄杖，喝一喝，便下
GA012n0010_p0448a10║座。道法之盛，冠于一時，眾二千餘皆諸方俊乂。侍
GA012n0010_p0449a01║郎張公九成亦從之游，灑然契悟。一日，因議及朝
GA012n0010_p0449a02║政，與師連禍。紹興辛酉五月，毀衣牒，屏居衡陽，乃
GA012n0010_p0449a03║裒先德機語，間與拈提，離為三帙，目曰《正法眼藏》。
GA012n0010_p0449a04║凡十年，移居梅陽。又五年，高宗皇帝特恩放還。明
GA012n0010_p0449a05║年春，復僧伽梨。四方虚席以邀，率不就。後奉朝命
GA012n0010_p0449a06║居育王。逾年有㫖，改徑山，道俗欽慕如初。孝宗
GA012n0010_p0449a07║皇帝為普安郡王時，遣內都監入山謁師，師作偈
GA012n0010_p0449a08║為獻。及在建邸，復遣內知客詣山，供五百應真，請
GA012n0010_p0449a09║師說法，祝延聖壽。親書「妙喜庵」三字，并製賛寵
GA012n0010_p0449a10║寄之。上堂：「欲識佛性義，當觀時節因縁；時節若至，
GA012n0010_p0450a01║其理自彰。」舉起拂子曰：「還見麼？」擊禪牀曰：「還聞麼？」
GA012n0010_p0450a02║「聞見分明，是箇甚麼？若向這裡提得去，皇恩佛
GA012n0010_p0450a03║恩一時報足。其或未然，徑山打葛藤去也。」復舉起
GA012n0010_p0450a04║拂子曰：「看！看！無量壽世尊在徑山拂子頭上放大
GA012n0010_p0450a05║光明。照！不可說，不可說，又不可說。佛剎微塵數世
GA012n0010_p0450a06║界中轉大法輪，作無量無邊廣大佛事。其中若凡
GA012n0010_p0450a07║若聖，若正若邪，若草若木，有情無情，遇斯光者，皆
GA012n0010_p0450a08║獲無上正等菩提。所以諸佛於此得之，具一切種
GA012n0010_p0450a09║智；諸大菩薩於此得之，成就諸波羅密；辟支獨覺
GA012n0010_p0450a10║於此得之，出無佛世，現神通光明；諸聲聞眾洎夜
GA012n0010_p0451a01║來迎請五百阿羅漢於此得之，得八解脫，具六神
GA012n0010_p0451a02║通；天人於此得之，增長十善；脩羅於此得之，除其
GA012n0010_p0451a03║憍慢；地獄於此得之，頓超十地；餓鬼傍生及四生
GA012n0010_p0451a04║九類一切有情於此得之，隨其根性，各得受用。無
GA012n0010_p0451a05║量壽世尊放大光明，作諸佛事已竟，然後以四大
GA012n0010_p0451a06║海水灌彌勒世尊頂，與授阿耨多羅三藐三菩提
GA012n0010_p0451a07║記，當於補處作大佛事。無量壽世尊有如是神通，
GA012n0010_p0451a08║有如是自在，有如是威神，到這裡還有知恩報恩
GA012n0010_p0451a09║者麼？若有，出來與徑山相見，為汝證明。如無，聽取
GA012n0010_p0451a10║一頌：『十方法界至人口，法界所有即其舌。秪憑此
GA012n0010_p0452a01║口與舌頭，祝吾君壽無間歇。億萬斯年注福源，
GA012n0010_p0452a02║如海滉漾永不竭。師子窟內產狻猊，鸑鷟定出丹
GA012n0010_p0452a03║山穴。為瑞為祥遍九垓，草木昆蟲盡懽悅。稽首不
GA012n0010_p0452a04║可思議事，喻若眾星拱明月。故今宣暢妙伽陀，第
GA012n0010_p0452a05║一義中真實說。』」上堂：「祖師道：『一心不生，萬法無咎；
GA012n0010_p0452a06║無咎無法，不生不心。能隨境滅，境逐能沈；境由能
GA012n0010_p0452a07║境，能由境能。』大小祖師，𨚫作座主見徑山即不
GA012n0010_p0452a08║然，眼不自見，刀不自割；喫飯濟饑，飲水定渴。臨濟、
GA012n0010_p0452a09║德山特地迷，枉費精神施棒喝。除𨚫棒，拈𨚫喝，孟
GA012n0010_p0452a10║八郎漢，如何止遏？」上堂，拈拄杖卓一下，喝一喝曰：
GA012n0010_p0453a01║「德山棒，臨濟喝，今日為君重拈掇。天何高，地何闊，
GA012n0010_p0453a02║休向糞埽堆上更𣸸搕𢶍。換𨚫骨，洗𨚫腸，徑山退
GA012n0010_p0453a03║身三步，許你諸人商量。且道作麼生商量？」擲下拄
GA012n0010_p0453a04║杖，喝一喝曰：「紅粉易成端正女，無錢難作好兒郎。」
GA012n0010_p0453a05║上堂：「正月十四十五，雙徑椎鑼打皷；要識祖意西
GA012n0010_p0453a06║來，看取村歌社舞。」上堂：「久雨不曾晴，豁開天地清；
GA012n0010_p0453a07║祖師門下事，何用更施呈。」上堂：「舉圓通秀禪師示
GA012n0010_p0453a08║眾曰：『少林九年冷坐，剛被神光覷破，如今玉石難
GA012n0010_p0453a09║分，秪得麻纏紙裹。』這一箇，那一箇，更一箇，若是明
GA012n0010_p0453a10║眼人，何須重說破？徑山今日不免狗尾續貂，也有
GA012n0010_p0454a01║些子。老胡九年話墮，可惜當時放過，致令默照之
GA012n0010_p0454a02║徒，鬼窟長年打坐。這一箇，那一箇，更一箇，雖然苦
GA012n0010_p0454a03║口叮嚀，𨚫似樹頭風過。」結夏，上堂：「文殊三處安居，
GA012n0010_p0454a04║誌公不是閑和尚，迦葉欲行正令，未免眼前見鬼。
GA012n0010_p0454a05║且道徑山門下今日事作麼生？」下座後，大家觸禮
GA012n0010_p0454a06║三拜。上堂，僧問：「有麼？有麼？」庵主竪起拳頭：「還端的
GA012n0010_p0454a07║也無？」師便下座，歸方丈。上堂：「水底泥牛嚼生鐵，憍
GA012n0010_p0454a08║𣑽鉢提咬著舌；海神怒把珊瑚鞭，須彌燈王痛不
GA012n0010_p0454a09║徹。」上堂：「纔方八月中秋，又是九月十五。」卓拄杖曰：
GA012n0010_p0454a10║「唯有這箇不遷。」擲拄杖曰：「一眾耳聞目覩。」圓悟禪
GA012n0010_p0455a01║師忌，師拈香曰：「這箇尊慈，平昔強項，氣壓諸方。逞
GA012n0010_p0455a02║過頭底顢頇，用格外底儱侗。自言『我以木槵子換
GA012n0010_p0455a03║天下人眼睛』，殊不知被不孝之子將斷貫索、穿𨚫
GA012n0010_p0455a04║鼻孔。索頭既徑山手裡，要
GA012n0010_p0455a05║教伊生也由徑山，要教伊死也由徑山，且道以何為驗？」遂燒香曰：「以此
GA012n0010_p0455a06║為驗。」僧問：「逹磨西來，將何傳授？」師曰：「不可總作野
GA012n0010_p0455a07║狐精見解。」曰：「如何是麄入細？」師曰：「香水海裡一毛
GA012n0010_p0455a08║孔。」曰：「如何是細入麄？」師曰：「一毛孔裡香水海。」問：「古
GA012n0010_p0455a09║鏡未磨時如何？」師曰：「火不待日而熱。」曰：「磨後如何？」
GA012n0010_p0455a10║師曰：「風不待月而涼。」曰：「磨與未磨時如何？」師曰：「交。」
GA012n0010_p0456a01║問：「不與萬法為侣者是甚麼人？」「待汝一口吸𥁞西
GA012n0010_p0456a02║江水，即向汝道。」「意作麼生？」師曰：「釘釘膠黏。」問：「一法
GA012n0010_p0456a03║若有，毗盧墮在凢夫；萬法若無，普賢失其境界。去
GA012n0010_p0456a04║此二途，請師速道！」師曰：「脫殼烏龜飛上天。」問：「高揖
GA012n0010_p0456a05║釋迦、不拜彌勒時如何？」師曰：「夢裡惺惺。」問：「大修行
GA012n0010_p0456a06║底人還落因果也無？前百丈曰不落因果，為甚麼
GA012n0010_p0456a07║墮野狐身？」師曰：「逢人但恁麼舉。」曰：「秪如後百丈道
GA012n0010_p0456a08║不昧因果，為甚麼脫野狐身？」師曰：「逢人但恁麼舉。」
GA012n0010_p0456a09║曰：「或有人問徑山，大修行底人還落因果也無，未
GA012n0010_p0456a10║審和尚向他道甚麼？」師曰：「向你道，逢人但恁麼舉。」
GA012n0010_p0457a01║問：「明頭來時如何？」師曰：「頭大尾顛纎。」曰：「暗頭來時
GA012n0010_p0457a02║如何？」師曰：「野馬嘶風蹄撥剌。」曰：「明日大悲院裡有
GA012n0010_p0457a03║齋又作麼生？」師曰：「雪峰道底。」問：「過去心不可得、現
GA012n0010_p0457a04║在心不可得、未來心不可得時如何？」師曰：「親言出
GA012n0010_p0457a05║親口。」曰：「未審如何受持？」師曰：「但恁麼受持，決不相
GA012n0010_p0457a06║賺。」問：「我宗無語句，實無一法與人時如何？」師曰：「五
GA012n0010_p0457a07║味饡秤鎚。」問：「心佛俱忘時如何？」師曰：「賣扇老婆手
GA012n0010_p0457a08║遮日。」問：「教中道，塵塵說，剎剎說，無間歇，未審以何
GA012n0010_p0457a09║為舌？」師拍禪牀右角一下。僧曰：「世尊不說說，迦葉
GA012n0010_p0457a10║不聞聞也。」師拍禪牀左角一下。僧曰：「也知今日令
GA012n0010_p0458a01║不虚行。」師曰：「識甚好惡？」師室中問僧：「不是心，不是
GA012n0010_p0458a02║佛，不是物，你作麼生會？」僧曰：「領。」師曰：「領你屋裡七
GA012n0010_p0458a03║代先靈。」僧便喝。師曰：「適來領，而今喝，干他不是心、
GA012n0010_p0458a04║不是佛、不是物甚麼事？」僧無語，師打出。僧請益夾
GA012n0010_p0458a05║山境，話聲未絕，師便喝，僧茫然。師曰：「你問甚麼？」僧
GA012n0010_p0458a06║擬舉，師連打喝出。師纔見僧入，便曰：「不是，出去！」僧
GA012n0010_p0458a07║便出。師曰：「沒量大人，被語脉裡轉𨚫。」次一僧入，師
GA012n0010_p0458a08║亦曰：「不是，出去！」僧𨚫近前，師曰：「向你道不是，更近
GA012n0010_p0458a09║前覓箇甚麼？」便打出。復一僧入曰：「適來兩僧不會
GA012n0010_p0458a10║和尚意。」師底頭噓一聲，僧罔措。師打曰：「𨚫是你會
GA012n0010_p0459a01║老僧意？」問僧：「我前日有一問在你處，你先前日答
GA012n0010_p0459a02║我了也，即今因甚麼瞌睡？」僧曰：「如是，如是。」師曰：「道
GA012n0010_p0459a03║甚麼？」僧曰：「不是，不是。」師連打兩棒曰：「一棒打你如
GA012n0010_p0459a04║是，一棒打你不是。」舉竹篦問僧曰：「喚作竹篦則觸，
GA012n0010_p0459a05║不喚作竹篦則背；不得下語，不得無語，速道！速道！」
GA012n0010_p0459a06║僧曰：「請和尚放下竹篦，即與和尚道。」師放下竹篦，
GA012n0010_p0459a07║僧拂袖便出。師曰：「侍者，認取這僧著。」又舉問僧，僧
GA012n0010_p0459a08║曰：「甕裡怕走𨚫鼈那？」師下禪牀，擒住曰：「此是誰語？
GA012n0010_p0459a09║速道！」僧曰：「實不敢謾昧老師，此是竹庵和尚教某
GA012n0010_p0459a10║恁麼道。」師連打數棒，曰：「分明舉似諸方！」師年邁求
GA012n0010_p0460a01║解，辛巳春，得㫖退居明月堂。隆興改元，一夕，星殞
GA012n0010_p0460a02║于寺西，流光赫然，尋示微恙。八月九日，學徒問安，
GA012n0010_p0460a03║師勉以宏道，徐曰：「吾翌日始行。」至五鼓，親書遺
GA012n0010_p0460a04║奏，又貽書辭紫巖居士。侍僧了賢請偈，復大書曰：
GA012n0010_p0460a05║「生也秪恁麼，死也秪恁麼。有偈與無偈，是甚麼熱
GA012n0010_p0460a06║大？」擲筆，委然而逝。平明有蛇尺許，腰首白色，伏于
GA012n0010_p0460a07║龍王井欄，如義服者，乃龍王示現也。四眾哀號，
GA012n0010_p0460a08║皇帝聞而歎惜。上製師真，賛曰：「生滅不滅，常住不
GA012n0010_p0460a09║住，圓覺空明，隨物現處。」丞相以次，致祭者沓來。門
GA012n0010_p0460a10║弟子塔全身於明月堂之側。壽七十有五，夏五十
GA012n0010_p0461a01║有八。詔以明月堂為「妙喜庵」，諡曰普覺，塔名「寳
GA012n0010_p0461a02║光」。淳熈初，𧶽其全錄八十卷，隨大藏流行。
GA012n0010_p0461a03║慶元府育王山佛智端裕禪師吳越王之裔也。六
GA012n0010_p0461a04║世祖守會稽，因家焉。師生而岐嶷，眉目淵秀。十四
GA012n0010_p0461a05║駈烏於大善寺，十八得度受具，徃依淨慈一禪師。
GA012n0010_p0461a06║未幾，偶聞僧擊露柱曰：「你何不說禪？」師忽㣲省，去
GA012n0010_p0461a07║謁龍門遠、甘露卓、泐潭祥，皆以頴邁見推。晚見圓
GA012n0010_p0461a08║悟於鐘阜。一日悟問：「誰知正法眼藏向這瞎驢邊
GA012n0010_p0461a09║滅𨚫，即今是滅不滅？」曰：「請和尚合取口好？」悟曰：「此
GA012n0010_p0461a10║猶未出常情。」師擬對，悟擊之，師頓去所滯。侍悟居
GA012n0010_p0462a01║天寜，命掌記室。尋分座，道聲藹著。京西憲請開法
GA012n0010_p0462a02║丹霞，次遷虎丘。徑山謝事，狥平江道俗之請，庵于
GA012n0010_p0462a03║西華。閱數稔，勑居建康保寜，後移蘇城萬壽及
GA012n0010_p0462a04║閩中元沙、壽山西禪。復被㫖補靈隱。慈寜皇
GA012n0010_p0462a05║太后幸韋王第，召師演法，賜金襴袈裟，乞歸
GA012n0010_p0462a06║西華舊隱。紹興戊辰秋，赴育王之命，上堂曰：「德山
GA012n0010_p0462a07║入門便棒，多向皮袋裡埋蹤；臨濟入門便喝，總在
GA012n0010_p0462a08║聲塵中出沒。若是英靈衲子，直須足下風生，超越
GA012n0010_p0462a09║古今途轍。」拈拄杖卓一下，喝一喝曰：「秪這箇何似
GA012n0010_p0462a10║生？若喚作棒喝，瞌睡未惺；不喚作棒喝，未識德山
GA012n0010_p0463a01║臨濟，畢竟如何？」復卓一下曰：「總不得動著。」上堂：「盡
GA012n0010_p0463a02║大地是沙門眼，徧十方是自己光，為甚麼東弗于
GA012n0010_p0463a03║逮打鼓，西瞿耶尼不聞？南贍部洲點燈，北鬱單越
GA012n0010_p0463a04║暗坐？直饒向箇裡道得十全，猶是光影裏活計。」𢷾
GA012n0010_p0463a05║拂子曰：「百雜碎了也，作麼生是出身一路？」擲下拂
GA012n0010_p0463a06║子曰：「參！」上堂：「動則影現，覺則冰生。直饒不動不覺，
GA012n0010_p0463a07║猶是秦時𨍏轢鑚。到這裡，便須千差密照，萬戶俱
GA012n0010_p0463a08║開，毫端撥轉機輪，命脉不沈毒海。有時覺如湛水，
GA012n0010_p0463a09║有時動若星飛，有時動覺俱忘，有時照用自在。且
GA012n0010_p0463a10║道正恁麼時，是動是覺？是照是用？還有區分得出
GA012n0010_p0464a01║底麼？鐡牛橫古路，觸著骨毛寒。」上堂曰：「行時絕行
GA012n0010_p0464a02║跡，說時無說蹤。行說若到，則垜生招箭；行說未明，
GA012n0010_p0464a03║則神鋒劃斷。就使說無滲漏，行不迷方，猶滯殼漏
GA012n0010_p0464a04║在。若是大鵬金翅，奮迅百千由旬，十影神駒，馳驟
GA012n0010_p0464a05║四方八極；不取次啗啄，不隨處埋身，且總不依𠋣，
GA012n0010_p0464a06║還有履踐分也無？剎剎塵塵是要津。」上堂曰：「易填
GA012n0010_p0464a07║巨壑，難滿漏巵。若有操持，了無難易。拈𨚫大地，寬
GA012n0010_p0464a08║綽有餘；放出纎毫，礙塞無路。忽若不拈不放，向甚
GA012n0010_p0464a09║麼處履踐？同誠共休戚，飲水亦須肥。」僧問：「如何是
GA012n0010_p0464a10║賔中賔？」師曰：「你是田庫奴。」曰：「如何是賔中主？」師曰：
GA012n0010_p0465a01║「相逢猶莾鹵。」曰：「如何是主中賔？」師曰：「劒氣爍愁雲。」
GA012n0010_p0465a02║曰：「如何是主中主？」師曰：「敲骨打髓。」師蒞眾，色必凜
GA012n0010_p0465a03║然。寢食不背眾，唱道無倦。紹興𢈏午十月初示㣲
GA012n0010_p0465a04║疾。至十八日，首座法全請遺訓，師曰：「盡此心意，以
GA012n0010_p0465a05║道相資。」語絕而逝。火後目睛齒舌不壞，其地發光
GA012n0010_p0465a06║終夕。得設利者無計，踰月不絕。黃冠羅肇常平日
GA012n0010_p0465a07║問道於師，適外歸，獨無所獲，道念勤切。方與客食，
GA012n0010_p0465a08║咀噍間若有物，吐哺則設利也。大如菽，色若琥珀。
GA012n0010_p0465a09║好事者持去，遂再拜於闍維所。聞香匳有聲，亟開，
GA012n0010_p0465a10║所獲如前，而差紅潤。門人奉遺骨，分塔於鄮峰、西
GA012n0010_p0466a01║華，諡大悟禪師。
GA012n0010_p0466a02║徑山杲禪師法嗣
GA012n0010_p0466a03║慶元府育王佛照德光禪師臨江軍彭氏子，志學
GA012n0010_p0466a04║不就，依本郡東山光化寺吉禪師落髪。一日入室，
GA012n0010_p0466a05║吉曰：「不是心，不是佛，不是物，是甚麼？」師罔措，遂致
GA012n0010_p0466a06║師終夕不寐。次日詣方丈請益：「昨日蒙和尚𡸁問，
GA012n0010_p0466a07║既不是心，又不是佛，又不是物，畢竟是甚麼。望和
GA012n0010_p0466a08║尚慈悲指示！」吉震威一喝曰：「這沙彌，更要我與你
GA012n0010_p0466a09║下注腳在？」拈棒劈脊打出。師於是有省。後謁月庵
GA012n0010_p0466a10║果、應庵華、百丈震，終不自肯。適大慧領育王，四海
GA012n0010_p0467a01║英材鱗集，師亦與焉。大慧室中問師：「喚作竹篦則
GA012n0010_p0467a02║觸，不喚作竹篦則背，不得下語，不得無語！」師擬對，
GA012n0010_p0467a03║慧便棒。師豁然大悟，從前所得，瓦解冰消。初住台
GA012n0010_p0467a04║之光孝，僧問：「浩浩塵中，如何辨主？」師曰：「中峰頂上
GA012n0010_p0467a05║塔心尖。」上堂：「臨濟三遭痛棒，大愚言下知歸；興化
GA012n0010_p0467a06║於大覺棒頭，明得黃檗意㫖。若作棒會，入地獄如
GA012n0010_p0467a07║箭射；若不作棒會，入地獄如箭射。眾中商量，盡道
GA012n0010_p0467a08║赤心片片，恩大難酧，總是識情卜度，未出隂界。且
GA012n0010_p0467a09║如臨濟悟去，是得黃檗力？是得大愚力？若也見得，
GA012n0010_p0467a10║許你頂門眼正，肘後符靈。其或未然，鴻福更為諸
GA012n0010_p0468a01║人通箇消息。丈夫氣宇衝牛斗，一踏鴻門兩扇開。」
GA012n0010_p0468a02║上堂：「七手八腳，三頭兩面；耳聽不聞，眼覷不見；苦
GA012n0010_p0468a03║樂逆順，打成一片。且道是甚麼？路逢死虵莫打殺，
GA012n0010_p0468a04║無底籃子盛將歸。」上堂：「聞聲悟道，落二落三；見色
GA012n0010_p0468a05║明心，錯七錯八；生機一路，猶在半途。且道透金剛
GA012n0010_p0468a06║圈、吞栗棘蓬底是甚麼人？披蓑側立千峰外，引水
GA012n0010_p0468a07║澆蔬五老前。」師住靈隱日，孝宗皇帝嘗詔問
GA012n0010_p0468a08║道，留宿內觀堂。奏對機緣，備于本錄。後示寂，塔全
GA012n0010_p0468a09║身於鄮峰東庵。常州華藏遯庵宗演禪師福州鄭
GA012n0010_p0468a10║氏子。上堂，拈起拄杖曰：「『識得這箇，一生參學事畢。』
GA012n0010_p0469a01║古人恁麼道，華藏則不然。識得這箇，更須買草鞋
GA012n0010_p0469a02║行腳。何也？到江吳地盡，隔岸越山多。」臘旦上堂：「一
GA012n0010_p0469a03║九與二九，相逢不出手；世間出世間，無剩亦無少。」
GA012n0010_p0469a04║遂出手曰：「華藏不惜性命，為諸人出手去也。劈面
GA012n0010_p0469a05║三拳，攔腮一掌。靈利衲僧，自知痛痒。且轉身一句
GA012n0010_p0469a06║作麼生道？巡堂喫茶去。」上堂，舉「南泉和尚道：『我十
GA012n0010_p0469a07║八上便解作活計。』趙州和尚道：『我十八上便解破
GA012n0010_p0469a08║家散宅。』」師曰：「南泉、趙州也是徐六擔板，秪見一邊。
GA012n0010_p0469a09║華藏也無活計可作，亦無家宅可破；逢人突出老
GA012n0010_p0469a10║拳，要伊直下便到。且道到後如何？三十六峯觀不
GA012n0010_p0470a01║足，𨚫來平地倒騎驢。」
GA012n0010_p0470a02║慶元府育王大圓遵璞禪師福州人。幼同玉泉懿
GA012n0010_p0470a03║問道圓悟。數載後還里，佐懿於莆中祥雲。紹興甲
GA012n0010_p0470a04║寅，大慧居洋嶼，師徃訊之。入室次，慧問：「三聖、興化
GA012n0010_p0470a05║『出不出、為人不為人』話，你道這兩箇老漢，還有出
GA012n0010_p0470a06║身處也無？」師於慧膝上打一拳，慧曰：「秪你這一拳，
GA012n0010_p0470a07║為三聖出氣？為興化出氣？速道！速道！」師擬議，慧便
GA012n0010_p0470a08║打。復謂曰：「你第一不得忘了這一棒。」後因慧室中
GA012n0010_p0470a09║問僧曰：「德山見僧入門便棒，臨濟見僧入門便喝，
GA012n0010_p0470a10║雪峯見僧入門便道是甚麼，睦州見僧便道現成
GA012n0010_p0471a01║公案放你三十棒。你道這四箇老漢還有為人處
GA012n0010_p0471a02║也無？」僧曰：「有。」慧曰：「劄！」僧擬議，慧便喝。師聞，遽領微
GA012n0010_p0471a03║㫖，大慧欣然許之。
GA012n0010_p0471a04║育王璉禪師法嗣
GA012n0010_p0471a05║臨安府佛日淨慧戒弼禪師僧問：「如何是毘盧印？」
GA012n0010_p0471a06║師曰：「草鞋踏雪。」曰：「學人不會。」師曰：「步步成蹤。」
GA012n0010_p0471a07║福州天宮慎徽禪師上堂：「八萬四千波羅密門，門
GA012n0010_p0471a08║門長開；三千大千微塵諸佛，佛佛說法。不說有，不
GA012n0010_p0471a09║說無，不說非有非無，不說亦有亦無，何也？離四句，
GA012n0010_p0471a10║絕百非，相逢舉目少人知。昨夜霜風漏消息，梅花
GA012n0010_p0472a01║依舊綴寒枝。」
GA012n0010_p0472a02║杭州徑山無畏維琳禪師湖州人，初住大明。僧問：
GA012n0010_p0472a03║「師唱誰家曲，宗風嗣阿誰？」師曰：「不在然燈前，亦非
GA012n0010_p0472a04║釋迦後。」云：「莫便是育王兒孫也無？」師曰：「神岳峰高，
GA012n0010_p0472a05║尾閭水急。」問：「如何是大明家風？」師曰：「神鸞頂上軒
GA012n0010_p0472a06║眉坐，黃鵠岫中昻首行。」云：「未審意㫖如何？」師曰：「會
GA012n0010_p0472a07║即便會，覔甚意㫖！」僧𭹀重便去。師曰：「聽取一偈：『榾
GA012n0010_p0472a08║柮火殘飛白灰，老僧身上白如雪；地爐𡨋坐人不
GA012n0010_p0472a09║知，蒼狖山西呌明月。』」久立。
GA012n0010_p0472a10║杭州臨平勝因資禪師僧問：「知師久蘊囊中寳，今
GA012n0010_p0473a01║日當塲略借看。」師曰：「方圓無內外，醜拙任君嫌。」云：
GA012n0010_p0473a02║「心月孤圓，光含萬像。」師曰：「莫將黃葉作真金。」問：「菩
GA012n0010_p0473a03║提不可以心得，和尚從何而得？」師曰：「齪漢！」乃曰：「若
GA012n0010_p0473a04║論此事，如日月麗天，八方普照，盲者不見，盆下不
GA012n0010_p0473a05║知。非日月不明，乃當人障隔。若據祖師正令，擬議
GA012n0010_p0473a06║千差，直須打透金鏁元𨵿，一任縱橫妙用。」久立。
GA012n0010_p0473a07║温州彌陀正彥菴主一日，禮拜雪竇良禪師，良問
GA012n0010_p0473a08║云：「汝是有主沙彌？無主沙彌？」主曰：「有無且置，和尚
GA012n0010_p0473a09║是有主禪師？無主禪師？」良云：「𨚫被葫蘆倒纏藤。」主
GA012n0010_p0473a10║曰：「道什麼？」良擬對，主拂袖便出，曰：「見面不如聞名。」
GA012n0010_p0474a01║良呵呵大笑。至晚入室，良不允，主乃有頌曰：「金刀
GA012n0010_p0474a02║剃落青絲髪，求佛求法亦求真；黃梅分付盧行者，
GA012n0010_p0474a03║師今授手與何人？」
GA012n0010_p0474a04║保寜璣禪師法嗣
GA012n0010_p0474a05║台州真如戒香禪師興化林氏子。上堂：「孟冬改旦
GA012n0010_p0474a06║曉天寒，葉落歸根露遠山；不是見聞生滅法，當頭
GA012n0010_p0474a07║莫作見聞看。」
GA012n0010_p0474a08║育王裕禪師法嗣
GA012n0010_p0474a09║福州清涼坦禪師有僧舉大慧竹篦話請益，師示
GA012n0010_p0474a10║以偈曰：「徑山有箇竹篦，直下別無道理；佛殿厨庫
GA012n0010_p0475a01║三門，穿過衲僧眼耳。」其僧言下有省。
GA012n0010_p0475a02║臨安府淨慈水庵師一禪師婺州馬氏子。十六披
GA012n0010_p0475a03║削，首參雪峰慧照禪師。照舉藏身無迹話問之，師
GA012n0010_p0475a04║數日方明，呈偈曰：「藏身無迹更無藏，脫體無依便
GA012n0010_p0475a05║廝當；古鏡不勞還自照，淡烟和露濕秋光。」照質之
GA012n0010_p0475a06║曰：「畢竟那裡是藏身無迹䖏？」師曰：「嗄？」照曰：「無蹤迹
GA012n0010_p0475a07║䖏因甚麼莫藏身？」師曰：「石虎吞𨚫木羊兒。」照深肯
GA012n0010_p0475a08║之。住後上堂，舉圓悟師翁道「參禪參
GA012n0010_p0475a09║到無參䖏，參到無參始徹頭」。水菴則不然，參禪參到無參䖏，參
GA012n0010_p0475a10║到無參未徹頭；若也欲窮千里目，直須更上一層
GA012n0010_p0476a01║樓。上堂：「凍雲欲雪未雪，普賢象駕崢嶸；嶺梅半合
GA012n0010_p0476a02║半開，少室風光漏泄。便恁麼去猶是半提，作麼生
GA012n0010_p0476a03║是全提底事？無智人前莫說，打你頭破額裂。」上堂，
GA012n0010_p0476a04║舉法眼示眾曰：「盡十方世界，明皎皎地，若有一絲
GA012n0010_p0476a05║頭，即有一絲頭」。師竪起拂子曰：「還見麼？穿過髑髏
GA012n0010_p0476a06║猶未覺。」法燈云：「𥁞十方世界，自然明皎皎地；若有
GA012n0010_p0476a07║一絲頭，不是一絲頭。」師曰：「夜來月色十分好，今日
GA012n0010_p0476a08║秋山無限清。」
GA012n0010_p0476a09║安吉州道塲無庵法全禪師姑蘇陳氏子，東齋川
GA012n0010_p0476a10║和尚為落髪。師久依佛智，每入室，智以「狗子無佛
GA012n0010_p0477a01║性」話問之，師罔對。一日聞僧舉五祖頌云「趙州露
GA012n0010_p0477a02║刃劒」，忽大悟，有偈曰：「皷吹轟轟袒半肩，龍樓香噴
GA012n0010_p0477a03║益州船；有時赤腳弄明月，踏破五湖波底天。」住後
GA012n0010_p0477a04║上堂：「欲得現前，莫存順逆。」卓拄杖云：「三祖大師變
GA012n0010_p0477a05║作馬面夜叉，向東弗于逮、西瞿耶尼、南贍部洲、北
GA012n0010_p0477a06║鬱单越，𨚫來山僧手裡呈身，元來只是一條黑漆
GA012n0010_p0477a07║拄杖。還見麼？直饒見得，入地獄如箭射。」卓拄杖，下
GA012n0010_p0477a08║座。上堂，拈拄杖曰：「汝等諸人，箇箇頂天立地，肩橫
GA012n0010_p0477a09║楖栗，到䖏行脚，勘驗諸方，更來這裡覓箇甚麼？」纔
GA012n0010_p0477a10║輕輕拶着，便言：「天台普請，南嶽游山，我且問你，還
GA012n0010_p0478a01║曾收得大食國裡寳刀麼？」卓拄杖曰：「切忌口銜羊
GA012n0010_p0478a02║角。」僧問：「牛頭未見四祖時如何？」師曰：「天下無窮人。」
GA012n0010_p0478a03║曰：「見後如何？」師曰：「四海無富漢。」乾道己丑七月二
GA012n0010_p0478a04║十五日將入寂，眾求偈，師瞪目下視。眾請益堅，遂
GA012n0010_p0478a05║書「無無」二字，棄筆而逝。火後設利五色，塔于金斗
GA012n0010_p0478a06║峯。
GA012n0010_p0478a07║泉州延福寒巖慧升禪師建寜人也。上堂，喝一喝
GA012n0010_p0478a08║曰：「盡十方世界，會十方古今，都盧在裡許，畐畐塞
GA012n0010_p0478a09║塞了也。若乃放開一針鋒許，則大海西流，巨嶽倒
GA012n0010_p0478a10║卓，黿鼉魚龍、鰕蠏蚯蚓，盡向平地上湧出，波瀾游
GA012n0010_p0479a01║泳皷舞。然雖如是，須向百尺竿頭自進一步，則步
GA012n0010_p0479a02║步踏轉無盡藏輪，方知道鼻孔搭在上脣，眉毛不
GA012n0010_p0479a03║在眼下，還相委悉麼？」復喝一喝曰：「切忌轉喉觸諱。」
GA012n0010_p0479a04║育王大慧杲禪師法嗣（八人，光、璞二師録見前）
GA012n0010_p0479a05║侍郎無垢居士張九成未第。時因客談楊文公、呂
GA012n0010_p0479a06║㣲仲諸名儒所造精妙，皆由禪學而至也，於是心
GA012n0010_p0479a07║慕之。聞寳印楚明禪師道傳大通，居淨慈，即之請
GA012n0010_p0479a08║問入道之要。明曰：「此事唯念念不捨，久久純熟，時
GA012n0010_p0479a09║節到來，自然證入。」復舉趙州「栢樹子」話，令時時提
GA012n0010_p0479a10║廝。公久之無省，辤謁善權清禪師。公問：「此事人人
GA012n0010_p0480a01║有分、箇箇圓成是否？」清曰：「然。」公曰：「為甚麼某無箇
GA012n0010_p0480a02║入䖏？」清於袖中出數珠示之曰：「此是誰底？」公俛仰
GA012n0010_p0480a03║無對。清復袖之曰：「是汝底，則拈取去。」纔涉思惟，即
GA012n0010_p0480a04║曰：「是汝底！」公悚然。未幾，留蘇氏舘。一夕如廁，以栢
GA012n0010_p0480a05║樹子話究之，聞蛙鳴，釋然契入。有偈曰：「春天月夜
GA012n0010_p0480a06║一聲蛙，撞破乾坤共一家；正恁麼時誰會得？嶺頭
GA012n0010_p0480a07║腳痛有元沙。」届明，謁法印一禪師，機語頗契。適私
GA012n0010_p0480a08║忌，就明靜菴供雲水，主僧惟尚禪師纔見乃展手。
GA012n0010_p0480a09║公便喝，尚批公頰，公趍前，尚曰：「張學録何得謗大
GA012n0010_p0480a10║般若？」公曰：「某見䖏秪如此，和尚又作麼生？」尚舉「馬
GA012n0010_p0481a01║祖陞堂，百丈卷席」話詰之。叙語未終，公推倒卓子，
GA012n0010_p0481a02║尚大呼：「張學録殺人！」公躍起，問𠊓僧曰：「汝又作麼
GA012n0010_p0481a03║生？」僧罔措。公毆之，顧尚曰：「祖禰不了，殃及兒孫。」尚
GA012n0010_p0481a04║大笑，公獻偈曰：「卷席因緣也大竒，諸方聞舉盡攅
GA012n0010_p0481a05║眉；臺盤趯倒人星散，直漢從來不受欺。」尚答曰：「從
GA012n0010_p0481a06║來高價不饒伊，百戰塲中奮兩眉；奪角衝𨵿君會
GA012n0010_p0481a07║也，樷林誰敢更相欺。」紹興癸丑魁多士，復謁尚於
GA012n0010_p0481a08║東菴。尚曰：「浮山圓鑑云：『饒你入得汾陽室，始到浮
GA012n0010_p0481a09║山門，亦未見老僧在。』公作麼生？」公叱侍僧曰：「何不
GA012n0010_p0481a10║秪對？」僧冈措。公打僧一掌曰：「蝦蟆窟裡果沒蛟龍！」
GA012n0010_p0482a01║丁巳秋，大慧禪師董徑山，學者仰如星斗。公閱其
GA012n0010_p0482a02║語要，歎曰：「是知宗門有人。」持以語尚，恨未一見。及
GA012n0010_p0482a03║為禮部侍郎，偶參政劉公。慧說法于天竺，公三
GA012n0010_p0482a04║徃不值，暨慧報謁公，見但寒暄而已，慧亦默識之。
GA012n0010_p0482a05║尋奉祠還里，至徑山與馮給事諸公議格物，慧曰：
GA012n0010_p0482a06║「公秪知有格物，而不知有物格。」公茫然，慧大笑。公
GA012n0010_p0482a07║曰：「師能開諭乎？」慧曰：「不見小說載，唐人有與安祿
GA012n0010_p0482a08║山謀叛者，其人先為閬守，有𦘕像在焉。明皇幸蜀，
GA012n0010_p0482a09║見之怒，令侍臣以劒擊其像首。時閬守居陝西，首
GA012n0010_p0482a10║忽墮地。」公聞頓領深㫖，題不動軒壁曰：「子韶格物，
GA012n0010_p0483a01║妙喜物格，欲識一貫，兩箇伍佰。」慧始許可。後守邵
GA012n0010_p0483a02║陽，丁父艱，過徑山飯僧。秉鈞者意慧議及朝政，遂
GA012n0010_p0483a03║竄慧於衡陽，令公居家守服。服除，安置南安。丙子
GA012n0010_p0483a04║春蒙恩北還。道次新淦，而慧適至。與聮舟劇談宗
GA012n0010_p0483a05║要，未嘗語徃事。《于氏心傳錄》曰：「憲自嶺下侍舅氏
GA012n0010_p0483a06║歸新淦，因會大慧，舅氏令拜之。憲曰：『素不拜僧。』舅
GA012n0010_p0483a07║氏曰：『汝姑扣之。』憲知其嘗執卷，遂舉子思《中庸》『天
GA012n0010_p0483a08║命之謂性，率性之謂道，修道之謂教』三句以問。慧
GA012n0010_p0483a09║曰：『凢人既不知本命元辰落䖏，又要牽好人入火
GA012n0010_p0483a10║坑，如何聖賢於打頭一著不鑿破？』憲曰：『吾師能為
GA012n0010_p0484a01║聖賢鑿破否？』慧曰：『天命之謂性，便是清淨法身；率
GA012n0010_p0484a02║性之謂道，便是圓滿報身；脩道之謂教，便是千百
GA012n0010_p0484a03║億化身。』憲得以告舅氏曰：『子拜何辭！』」繼鎮永嘉，丁
GA012n0010_p0484a04║丑秋，丐祠，枉道訪慧於育王。越明年，慧得㫖復歸
GA012n0010_p0484a05║徑山，謁公於慶善院，曰：「某每於夣中必誦《語》、《孟》，何
GA012n0010_p0484a06║如？」慧舉《圓覺》曰：「由寂靜故，十方世界諸如來心於
GA012n0010_p0484a07║中顯現，如鏡中像。」公曰：「非老師莫聞此論也。」其頌
GA012n0010_p0484a08║黃龍三𨵿曰：「我手何似佛手，天下衲僧無口；縱饒
GA012n0010_p0484a09║撩起便行，也是鬼窟裡走，諱不得！我腳何似驢腳，
GA012n0010_p0484a10║又被黐膠粘著；翻身直上兠率天，已是遭化老鼠
GA012n0010_p0485a01║藥，吐不出！人人有箇生緣䖏，鐡圍山下幾千年。三
GA012n0010_p0485a02║灾直到四禪天，這驢猶自在𠊓邊，煞得工夫！」公設
GA012n0010_p0485a03║心六度，不為子孫計。因取華嚴善知識，日供其二，
GA012n0010_p0485a04║回食以飯緇流。又甞供十六大天，而諸位茶杯悉
GA012n0010_p0485a05║變為乳。書偈曰：「稽首十方佛法僧，稽首一切護法
GA012n0010_p0485a06║天。我今供養三寳天，如海一滴牛一毛。有何妙術
GA012n0010_p0485a07║能感格？試借意識為汝說。我心與佛天無異，一塵
GA012n0010_p0485a08║纔起大地隔。儻或塵銷覺圓淨，是故佛天來降臨。
GA012n0010_p0485a09║我欲供佛佛即現，我欲供天天亦現。佛子若或生
GA012n0010_p0485a10║狐疑，試問此乳何䖏來？狐疑即塵塵即疑，終與佛
GA012n0010_p0486a01║天不相似。我今與汝掃狐疑，如湯沃雪火銷氷。汝
GA012n0010_p0486a02║今㣲有疑與惑，鷂子便到新羅國。」
GA012n0010_p0486a03║參政李邴居士字漢老，醉心祖道有年。聞大慧排
GA012n0010_p0486a04║默照為邪禪，疑怒相半，及見慧示眾舉趙州「𨓍」栢
GA012n0010_p0486a05║垂語曰：「𨓍前栢樹子，今日重新舉，打破趙州𨵿，特
GA012n0010_p0486a06║地尋言語。敢問大眾，既是打破趙州𨵿，為甚麼却
GA012n0010_p0486a07║特地尋言語？」良久，曰：「當初秪道茆長短，燒了方知
GA012n0010_p0486a08║地不平。」公領悟，謂慧曰：「無老師後語，幾蹉過。」後以
GA012n0010_p0486a09║書咨決曰：「某近扣籌室，承擊發蒙滯，忽有省入，顧
GA012n0010_p0486a10║惟根識暗鈍，平生學解𥁞落情見。一取一拾如衣
GA012n0010_p0487a01║壞絮，行草棘中適自纏繞。今一笑頓釋所疑，欣幸
GA012n0010_p0487a02║可量。非大宗匠委曲𡸁慈，何以致此？自到城中，著
GA012n0010_p0487a03║衣喫飯，抱子弄孫，色色仍舊。既無拘執之情，亦不
GA012n0010_p0487a04║作竒特之想。其餘夙習舊障亦稍輕㣲。臨行叮嚀
GA012n0010_p0487a05║之語不敢忘也。重念始得入門，而大法未明，應機
GA012n0010_p0487a06║接物觸事未能無礙。更望有以提誨，使卒有所至，
GA012n0010_p0487a07║庶無玷於法席矣。」又書曰：「某比蒙誨答，備悉深㫖。
GA012n0010_p0487a08║某自驗者三：一、事無逆順，隨緣即應，不留胷中；二、
GA012n0010_p0487a09║宿習濃厚，不加排遣，自爾輕㣲；三、古人公案，舊所
GA012n0010_p0487a10║茫然，時復瞥地，此非自昧者。前書大法未明之語，
GA012n0010_p0488a01║葢恐得少為足，當廣而充之，豈別求勝解耶？淨勝
GA012n0010_p0488a02║現流，理則不無，敢不銘佩？」
GA012n0010_p0488a03║寳學劉彥脩居士字子羽，出知永嘉。問道於大慧
GA012n0010_p0488a04║禪師，慧曰：「僧問趙州：『狗子還有佛性也無？』趙州道：
GA012n0010_p0488a05║『無。』但恁麼看！」公後乃於「栢樹子」上發明。有頌曰：「趙
GA012n0010_p0488a06║州栢樹太無端，境上追尋也大難。䖏䖏綠楊堪繫
GA012n0010_p0488a07║馬，家家門底透長安。」
GA012n0010_p0488a08║提刑吳偉明居士字元昭。久參真歇了禪師，得自
GA012n0010_p0488a09║受用三昧為極致。後訪大慧於洋嶼菴。隨眾入室，
GA012n0010_p0488a10║慧舉「狗子無佛性」話問之。公擬答，慧以竹篦便打。
GA012n0010_p0489a01║公無對，遂留咨參。一日，慧謂曰：「不須呈伎倆，直須
GA012n0010_p0489a02║啐地折嚗地斷，方敵得生死。若祗呈伎倆，有甚了
GA012n0010_p0489a03║期？」即辭去。道次延平，倐然契悟。連書數頌寄慧，皆
GA012n0010_p0489a04║室中所問者。有曰：「不是心，不是佛，不是物，通身一
GA012n0010_p0489a05║具金鎻骨。趙州親見老南泉，解道鎮州出蘿蔔。」慧
GA012n0010_p0489a06║即說偈證之曰：「通身一具金鎻骨，堪與人天為軌
GA012n0010_p0489a07║則；要識臨濟小廝兒，便是當年白拈賊。」
GA012n0010_p0489a08║門司黃彥節居士字節夫，號妙德。於大慧一喝下，
GA012n0010_p0489a09║疑情頓脫，慧以衣付之。嘗舉首山竹篦話，至葉縣
GA012n0010_p0489a10║近前奪得，拗折，擲向堦下，曰：「是甚麼？」山曰：「瞎！」公曰：
GA012n0010_p0490a01║「妙德到這裡百色無能，但記得曾作臘梅絕句曰：
GA012n0010_p0490a02║『擬嚼枝頭蠟，驚香却肖蘭，前村深雪裡，莫作嶺梅
GA012n0010_p0490a03║看。』」
GA012n0010_p0490a04║秦國夫人計氏法真自寡䖏屏去紛華，常蔬食，習
GA012n0010_p0490a05║有為法。因大慧遣謙禪者致問其子魏公，公留謙
GA012n0010_p0490a06║以祖道誘之。真一日問謙曰：「徑山和尚尋常如何
GA012n0010_p0490a07║為人？」謙曰：「和尚祗教人看狗子無佛性及竹篦子
GA012n0010_p0490a08║話，秪是不得下語，不得思量，不得向舉起䖏會，不
GA012n0010_p0490a09║得向開口䖏承當，狗子還有佛性也無？無！秪恁麼
GA012n0010_p0490a10║教人看。」真遂諦信。於是夜坐，力究前話，忽爾洞然
GA012n0010_p0491a01║無滯。謙辭歸，真親書入道槩畧，作數偈呈慧。其後
GA012n0010_p0491a02║曰：「逐日看經文，如逢舊識人。莫言頻有礙，一舉一
GA012n0010_p0491a03║囬新。」
GA012n0010_p0491a04║育王光禪師法嗣
GA012n0010_p0491a05║杭州靈隱妙峰善禪師吳興劉氏子，其先居彭城，
GA012n0010_p0491a06║後徙吳興。高、曾、大父、父皆登膴仕。師生紈𦂶中，姿
GA012n0010_p0491a07║性高潔。年十三即辭家祝髪，受業德清齊政院。其
GA012n0010_p0491a08║師教以經論，一見輙了大意，乃遍參諸大老。時佛
GA012n0010_p0491a09║照光禪師唱道鄮山，師徃參禮。以風幡語直箭鋒
GA012n0010_p0491a10║機，蒙印可，贈以偈曰：「今日與君通一線，斬釘截銕
GA012n0010_p0492a01║起吾宗。」自是辨慧融釋，然不以此自足。遊衡、湘，還
GA012n0010_p0492a02║入康廬，卓錫妙高峰下，面壁坐十年。一時學者尊
GA012n0010_p0492a03║稱之曰「妙峰禪師」。分座於鴈山能仁，出世於慧因、
GA012n0010_p0492a04║洪福、萬年諸剎，退居皋亭劉寺者又十餘年。大畧
GA012n0010_p0492a05║如在妙峯時，其徒推迫不已。復領明之瑞岩、蘇之
GA012n0010_p0492a06║萬壽、常之華藏。晚至靈隱，亦非所樂。靈隱密邇行
GA012n0010_p0492a07║闕，輪蹄湊集，師掩戶若不聞，一無所將迎。公卿貴
GA012n0010_p0492a08║人或見之，寒温而已。會天童虚席，時鄭清之秉鈞
GA012n0010_p0492a09║軸，獨念非師莫宜居，因勉師行。師答曰：「老僧年踰
GA012n0010_p0492a10║耄矣，尚夜行不休乎？」辭弗就。鄭公益高之。師上堂
GA012n0010_p0493a01║云：「應物現形如水中月，信手拈來一時漏泄。」以拂
GA012n0010_p0493a02║子擊禪床左邊云：「者裡是鑊湯爐炭。」擊右邊云：「者
GA012n0010_p0493a03║裡是劒樹刀山，前面是觀音勢至，後面是文殊普
GA012n0010_p0493a04║賢，中間一着還知落䖏麼？」又擊云：「毘婆尸佛早留
GA012n0010_p0493a05║心，直至如今不得妙。」又示眾云：「久參高士，眼空四
GA012n0010_p0493a06║海，鼻孔撩天。見也見得親，說也說得親，行也行得
GA012n0010_p0493a07║親，用也用得親，只是未識老僧拄杖子在。何故？將
GA012n0010_p0493a08║成九仞之山，不進一簣之土。」生平善誘其徒，未嘗
GA012n0010_p0493a09║厲聲色然。一經指授，輙神融意悟，心悅誠服，皆充
GA012n0010_p0493a10║然有得。將示𡨜，澡身趺坐，書偈云：「來也如是，去也
GA012n0010_p0494a01║如是。來去一如，清風萬里。」遂逝，實端平二年九月
GA012n0010_p0494a02║二十八日。壽八十四，臈七十一。火浴獲舍利不可
GA012n0010_p0494a03║數計，塔于靈隱之西岡，鄭公銘其塔。
GA012n0010_p0494a04║杭州府淨慈北磵禪師名居簡，字敬叟，蜀之潼川
GA012n0010_p0494a05║王氏子，以其寓北磵之日久故，人不名字之，稱「北
GA012n0010_p0494a06║磵」云。先出世天台報恩光孝寺，退居杭飛來峰之
GA012n0010_p0494a07║隂。張公誠子與旴江刺史走書，以唐僧紹隆所開
GA012n0010_p0494a08║山處之，師高卧不起。而江東部使者以東林雲居
GA012n0010_p0494a09║力致之，亦復不起。後遷至淨慈，師頌世尊初生話
GA012n0010_p0494a10║云：「一聲哇地便吒哩，突出如斯大闡提。此土西天
GA012n0010_p0495a01║起殃害，堂堂洗土不成泥。」又頌《楞嚴經》六解一亡
GA012n0010_p0495a02║云：「六用無功信不通，一時分付與春風。篆烟一縷
GA012n0010_p0495a03║閒清晝，百鳥不來花自紅。」嘗闢一室以居，名曰「薤
GA012n0010_p0495a04║室」，作賦以自見其畧曰：「進則面墻，退則坐井。柱忽
GA012n0010_p0495a05║不支，壁忽就殞。豁然而虚，漠然而冏。如蒙之擊，如
GA012n0010_p0495a06║震而警。」又曰：「如無盡藏，如大圓鏡。前山送青，若壯
GA012n0010_p0495a07║士之排闥；後山囬闖，擬良工之御駿。撫鴻鵠而晚
GA012n0010_p0495a08║眺，入𡨋𡨋而遠引。咲雲烟之輕去，漫悠悠而無定。
GA012n0010_p0495a09║駐落日於西崦，延初蟾於東嶺。是皆中所得也。」有
GA012n0010_p0495a10║《北磵集》十九卷行世。旴江張公誠子序之曰：「讀其
GA012n0010_p0496a01║文，宗密未知其伯仲；誦其詩，合參寥、覺範
GA012n0010_p0496a02║北磵於人不苟合，合亦不苟睽。取舍去
GA012n0010_p0496a03║就之際，潔如也。」龍泉葉公水心酧師詩曰：「簡公詩
GA012n0010_p0496a04║語特驚人，六反掀騰不動身。說與東家小兒女，塗
GA012n0010_p0496a05║青染綠未禁春。」師居天台委羽，有二姓爭竹山，竭
GA012n0010_p0496a06║產不肯已。仙居丞王君懌來囑師諷之，乃作〈種竹
GA012n0010_p0496a07║賦〉一首示二姓，而訟遂止。
GA012n0010_p0496a08║杭州徑山如琰禪師字浙翁，台州周氏子。頴悟邁
GA012n0010_p0496a09║倫，作維摩讃偈云：「毘耶示疾放憨癡，𣸸得時人滿
GA012n0010_p0496a10║肚疑。不是文殊親勘破，者些毛病有誰知？」
GA012n0010_p0497a01║明州天童𣲖禪師字無際。題郁山主像偈云：「策蹇
GA012n0010_p0497a02║溪橋蹉跌時，誤將豌豆作真珠。兒曹不解藏家醜，
GA012n0010_p0497a03║笑倒楊岐老古錐。」
GA012n0010_p0497a04║東禪觀禪師字性空。上堂，舉「塩官國師因僧問：『如
GA012n0010_p0497a05║何是本身盧舍那？』師云：『與老僧過淨瓶來。』僧將淨
GA012n0010_p0497a06║瓶至，師云：『却安舊䖏着。』僧復來問，師云：『古佛過去
GA012n0010_p0497a07║久矣！』」師云：「盲者難以與乎文彩，聵者難以與乎音
GA012n0010_p0497a08║聲；者僧既不薦來機，國師只成虚設。雲門道：『無眹
GA012n0010_p0497a09║迹，扶國師不起。』雪竇云：『一手指天，一手指地，爭得
GA012n0010_p0497a10║無也，扶國師不起。』」以拂子畫一畫云：「前來葛藤一
GA012n0010_p0498a01║時畫斷，且道畢竟如何是本身盧舍那？」擲拂子，下
GA012n0010_p0498a02║座。又舉「保壽和尚開堂日，三聖推出一僧」公案，師
GA012n0010_p0498a03║云：「眾中商量道：三聖有奔流度刃之作，向平地上
GA012n0010_p0498a04║湧波瀾；保壽用疾焰過風之機，向虚空裡轟霹靂。
GA012n0010_p0498a05║二大老各出一隻手，扶竪臨濟正法眼藏。與麼說
GA012n0010_p0498a06║話，要作臨濟兒孫。且緩緩，東禪道：『蚊子如何擎天
GA012n0010_p0498a07║柱？藕絲焉可拄湏彌？若是臨濟正法眼藏，端的向
GA012n0010_p0498a08║二人邊滅却。』」
GA012n0010_p0498a09║上方朴翁銛禪師天資竒逸，辯博無礙，讃逹磨像
GA012n0010_p0498a10║曰：「一言已出駟難追，頼得君王放過伊。楊子江心
GA012n0010_p0499a01║航折𥯤，浪頭何似問頭危。」
GA012n0010_p0499a02║育王師瑞禪師法嗣
GA012n0010_p0499a03║明州瑞岩壽禪師字無量。因僧問：「世尊臘月八日
GA012n0010_p0499a04║正覺山前夜覩明星悟道，此意如何？」師答以偈曰：
GA012n0010_p0499a05║「瑩星現處眼皮穿，漢語秦言萬萬千；暴富乞兒休
GA012n0010_p0499a06║說夢，誰家竈裡火無烟？」
GA012n0010_p0499a07║淨慈居簡禪師法嗣
GA012n0010_p0499a08║明州育王大觀禪師鄞縣橫溪陸氏子，字物初。蚤
GA012n0010_p0499a09║參北澗于淨慈，悟㫖。典文翰，聲稱籍甚。晚住育王，
GA012n0010_p0499a10║座下名緇蟻附。上堂云：「逹磨正宗，衲僧巴鼻，充塞
GA012n0010_p0500a01║虚空，無處回避。堪笑迷流，白日青天，開却眼只管
GA012n0010_p0500a02║瞌睡。更有黃面老人，不識好惡，入泥入水，却道我
GA012n0010_p0500a03║於然燈佛所無一法可得，而為我授記。何異好肉
GA012n0010_p0500a04║剜瘡，空花求蔕？畢竟如何？悉唎悉唎。」既順世，塔葬
GA012n0010_p0500a05║于寺之西菴。
GA012n0010_p0500a06║育王觀禪師法嗣
GA012n0010_p0500a07║徑山佛智晦機禪師諱元熈，族豫章唐氏，世業儒。
GA012n0010_p0500a08║西山明覺院明公廼師之族𠦑，父聚其宗族子弟，
GA012n0010_p0500a09║教之世典。師與兄元齡俱從進士業，元齡既登第。
GA012n0010_p0500a10║師年十九，遂從明公祝髪。將遊方，其母憐之，𥝠具
GA012n0010_p0501a01║白金為裝。師謂：「財足䘮志。」即善辭母，不持一錢以
GA012n0010_p0501a02║行。至吳，一時名宿皆欲出己座下，不顧也。聞物初
GA012n0010_p0501a03║觀禪師闡化玉几，往依之。物初與語，大驚異之。留
GA012n0010_p0501a04║侍左右，朝夕咨扣，盡發其秘。字之曰「晦機」，為偈以
GA012n0010_p0501a05║勉焉。後至錢塘，謁東叟頴公于南屏，延師掌記。至
GA012n0010_p0501a06║元中，總統楊璉真加奉㫖取育王舍利塔進入供
GA012n0010_p0501a07║養。乃親詣師，求記述舍利始末，因招與俱。師辭曰：
GA012n0010_p0501a08║「我有老母，兵後存亡不可知。」遂歸江西，則元齡先
GA012n0010_p0501a09║以臨江通判從文丞相起兵死，獨母在堂。師奉之，
GA012n0010_p0501a10║以孝聞，隱居里之灊山。元貞二年出世，應百丈之
GA012n0010_p0502a01║請。居十二載而法席振興。至大初，應淨慈之請，入
GA012n0010_p0502a02║寺之日，行中書省行宣政院官屬俯伏迎請發揚
GA012n0010_p0502a03║宗㫖，四方英衲一時輻湊。上堂曰：「雲門道个普字，
GA012n0010_p0502a04║𥁞大地人不柰何。殊不雲門四稜塌地，當時若
GA012n0010_p0502a05║與震威一喝，待此老惡發，徐徐打箇問訊道：『莫恠
GA012n0010_p0502a06║觸忤好。』非徒扶起此老，管取話行天下。」居七載，遷
GA012n0010_p0502a07║徑山，閱三月，師杖策歸南山之下。復起之，不徃也。
GA012n0010_p0502a08║江西學者聞師退閑，咸傾誠法味，以致百丈、大仰
GA012n0010_p0502a09║之徒爭來請師。師辭不獲已，遂𨑰仰山。居三年，將
GA012n0010_p0502a10║示寂，手書所與徃來。作偈示眾，擲筆化去，延祐六
GA012n0010_p0503a01║年閏八月十有七日也，壽八十二。大仰之下有金
GA012n0010_p0503a02║鷄石者，應馬大師懸䜟故葬焉。而其徒之在杭者，
GA012n0010_p0503a03║又建塔于淨慈之西隱，以存詹敬之所。嗣法者有
GA012n0010_p0503a04║笑隱訢、石室瑛、仲芳倫云。
GA012n0010_p0503a05║
GA012n0010_p0503a06║
GA012n0010_p0503a07║
GA012n0010_p0503a08║
GA012n0010_p0503a09║
GA012n0010_p0503a10║
GA012n0010_p0504a01║
GA012n0010_p0504a02║
GA012n0010_p0504a03║
GA012n0010_p0504a04║
GA012n0010_p0504a05║
GA012n0010_p0504a06║
GA012n0010_p0504a07║
GA012n0010_p0504a08║
GA012n0010_p0504a09║
GA012n0010_p0504a10║