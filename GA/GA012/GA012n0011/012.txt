GA012n0011_p0681a01║明州阿育王山續志第十二卷目錄
GA012n0011_p0681a02║送丕上人還育王寺　（高啟）
GA012n0011_p0681a03║遊阿育王山　（周翰）
GA012n0011_p0681a04║遊育王寺　（胡庚）遊育王山　（戴良）
GA012n0011_p0681a05║題大慧禪師遺墨後　（宋濓）
GA012n0011_p0681a06║阿育王山廣利禪寺塗田記　（宋濓）
GA012n0011_p0681a07║雪窗禪師語錄序　（宋濓）
GA012n0011_p0681a08║扶宗宏辯禪師生塔之碑　（宋濓）
GA012n0011_p0681a09║育王禪師裕公三會語錄序　（宋濓）
GA012n0011_p0681a10║約之禪師像贊　（宋濓）
GA012n0011_p0682a01║寄育王寺　（日本使）贈頤公　（張勇）
GA012n0011_p0682a02║登上塔　（釋宗正）次十景韻　（釋自學）
GA012n0011_p0682a03║育王寺（二首）　（烏斯道）過玉几（二首）　（薛仕銘）
GA012n0011_p0682a04║送真藏主還日本　（釋自學）
GA012n0011_p0682a05║悼育王澹菴和尚　（胡濙）
GA012n0011_p0682a06║和胡宗伯悼澹公原韻　（王一寧）
GA012n0011_p0682a07║和胡宗伯韻　（周忱）
GA012n0011_p0682a08║和胡宗伯韻　（程高雲）
GA012n0011_p0682a09║和胡宗伯韻　（吳餘慶）
GA012n0011_p0682a10║和胡宗伯韻　（周草庭）
GA012n0011_p0683a01║和胡宗伯韻　（祖淵）
GA012n0011_p0683a02║和胡宗伯韻　（宗頃）
GA012n0011_p0683a03║阿育王寺　（張時徹）極目亭　（張時徹）
GA012n0011_p0683a04║次十景韻　（清源本）遊廣利寺　（張瓚）
GA012n0011_p0683a05║重遊育王，和壁上舊韻　（李堂）
GA012n0011_p0683a06║留題廣公壁　（李堂）
GA012n0011_p0683a07║玉几松堂記　（李堂）
GA012n0011_p0683a08║送育王慧曉禪師東歸　（張邦奇）
GA012n0011_p0683a09║贈全師住持育王寺序　（張邦奇）
GA012n0011_p0683a10║遊育王寺　（沈仕）廣利寺　（沈愷）
GA012n0011_p0684a01║育王山　（陸釴）遊育王寺　（胡鰲）
GA012n0011_p0684a02║登青玉樓　（盧叔麟）
GA012n0011_p0684a03║和馮松坡遊育王山　（張時敏）
GA012n0011_p0684a04║和韻簡余司空避客育王　（屠大山）
GA012n0011_p0684a05║金九山居育王因簡　（范欽）
GA012n0011_p0684a06║觀育王舍利　（張信）
GA012n0011_p0684a07║瞻禮舍利　（文徵明）禮舍利塔　（楊汝芳）
GA012n0011_p0684a08║偕李封若遊育王　（汪明際）
GA012n0011_p0684a09║遊玉几山　（沃𩑚）宿育王寺　（韓逢祐）
GA012n0011_p0684a10║育王懷李孝甫太僕　（吳禮嘉）
GA012n0011_p0685a01║同趙學憲、徐侍御宿阿育王寺　（李德繼）
GA012n0011_p0685a02║尋慧日上人不遇（二絕）　（李德繼）
GA012n0011_p0685a03║阿育王寺（二首）　（楊承鯤）
GA012n0011_p0685a04║同汪無際禮舍利（二首）　（李桐）
GA012n0011_p0685a05║觀舍利　（張伯鯨）禮舍利塔　（張球）
GA012n0011_p0685a06║觀舍利（四首）　（周應賔）
GA012n0011_p0685a07║
GA012n0011_p0685a08║
GA012n0011_p0685a09║
GA012n0011_p0685a10║
GA012n0011_p0686a01║
GA012n0011_p0686a02║
GA012n0011_p0686a03║
GA012n0011_p0686a04║
GA012n0011_p0686a05║
GA012n0011_p0686a06║
GA012n0011_p0686a07║
GA012n0011_p0686a08║
GA012n0011_p0686a09║
GA012n0011_p0686a10║
GA012n0011_p0687a01║明州阿育王山續志卷第十二
GA012n0011_p0687a02║住山釋畹荃（嵩來）輯集
GA012n0011_p0687a03║送丕上人還育王寺（太史季廸）高啟
GA012n0011_p0687a04║解夏還尋舊寺栖　滿船黃葉過長溪袈娑影入秋
GA012n0011_p0687a05║山遠　舍利光懸夜塔低鵞識講時常遶聽　猿知定
GA012n0011_p0687a06║後不驚啼𨚫慚擾擾塵中客　覺路如今去尚迷
GA012n0011_p0687a07║遊阿育王山（翰林　維翰）周翰
GA012n0011_p0687a08║欵欵籃輿駐嶺隈　參差樓閣淨浮埃曇花香落諸
GA012n0011_p0687a09║峯寂　舍利光分萬鑑開雲暖金沙龍躍出　月明玉
GA012n0011_p0687a10║几鶴歸來平生幾兩登山屐　覽勝應須步石苔
GA012n0011_p0688a01║遊育王寺（訓導　雲屋）胡庚
GA012n0011_p0688a02║育王舍利梵王家　寶塔稜層䕶碧霞龍擁奇峯橫
GA012n0011_p0688a03║玉几　鰻藏靈井漫金沙山童招引要留偈　老衲逢
GA012n0011_p0688a04║迎即供茶登覽喜探名勝地　滿衣金粉落松花
GA012n0011_p0688a05║遊育王山（九靈）戴良
GA012n0011_p0688a06║栩栩招提遊　冥冥山海觀玉几峯影橫　金沙水流
GA012n0011_p0688a07║漫鷲嶺騫皦日　雁塔峙青漢遠睇朱甍起　近睹丹
GA012n0011_p0688a08║宮煥金輪事已往　舍利光猶爛亦有巨人迹　不隨
GA012n0011_p0688a09║塵剎換陟降境逾繁　應接日旋晏耆闍闔追衍　泉
GA012n0011_p0688a10║石寧盡翫浮生諒多途　又動歸與歎
GA012n0011_p0689a01║題大慧禪師遺墨後宋濓
GA012n0011_p0689a02║右大慧和尚杲公為僧清立所作疏，凡一百九十
GA012n0011_p0689a03║四言，乃公七十一歲時書。其凌厲橫逸之氣，老而
GA012n0011_p0689a04║不衰，于此猶事見其髣髴。人知仰公者，惟知說法
GA012n0011_p0689a05║如雨如雲，覺悟羣迷；而不知其忠義耿耿，注意于
GA012n0011_p0689a06║國家者甚篤。縱有知其忠義者，而又不知其戱遊
GA012n0011_p0689a07║翰墨、循蹈矩彠，亦自可傳不朽。嗚呼！若公應物無
GA012n0011_p0689a08║方，事謂如神龍變化不測者矣。疏文不局于駢儷
GA012n0011_p0689a09║之體，而特學趙州公案，為言無非欲大法以昭示
GA012n0011_p0689a10║人。後來沉溺葩藻而于道無補者，其尚以公為鑒
GA012n0011_p0690a01║哉！清立，字無欲。公嘗稱其堅厲，人道亦嘉士云。
GA012n0011_p0690a02║阿育王山廣利禪寺塗田記宋濓
GA012n0011_p0690a03║明之廣利禪寺，名列五山，為浙江東一大叢林。緇
GA012n0011_p0690a04║衣之士執瓶錫而來者，動以千計。舊時多土田，而
GA012n0011_p0690a05║淪沒者過半；一遇乏食，必持鉢走民間，以乞食為
GA012n0011_p0690a06║事。寺之長老普濟禪師光公，既為正其侵彊，復謀
GA012n0011_p0690a07║買田以助之，既賫志而歿。其弟子象先輿之恢廓
GA012n0011_p0690a08║而有為，乃慨然曰：「先師之志，我不可不就也。」市奉
GA012n0011_p0690a09║化縣腴田數千畝有畸，錢以緡計者十千九百有
GA012n0011_p0690a10║畸。俾其徒嘗輸力于其間者，若廣融、若景　等，輪
GA012n0011_p0691a01║掌其事。歲收其入六百斛，薦于寺中，以補其不足。
GA012n0011_p0691a02║且建三楹間以為儲偫之所。愛伐豎石，囑余為之
GA012n0011_p0691a03║文，而勒步畝之詳于石陰。余謂：「象先之功侈矣，固
GA012n0011_p0691a04║不可以不書。然而文之體，因其事而著其理，始為
GA012n0011_p0691a05║得之。請偕田為諭，以勵夫進修之士，何如？」象先曰：
GA012n0011_p0691a06║「不亦善乎！」士之進修，則不昧因果，所謂竊攘質鬻
GA012n0011_p0691a07║之禍不作，吾田固有永而不廢矣。余因諸佛為證，
GA012n0011_p0691a08║結跏趺坐，為說偈曰：大田在海濵　厥土惟塗泥何
GA012n0011_p0691a09║物不可藝　之禾乃有成禾根入土已　當加保衛力
GA012n0011_p0691a10║涵受及糞土　耘耔復以時　勿使惡草生若非雨露
GA012n0011_p0692a01║滋　亦不能生成數者既能備　時至自然熟佳穟纍
GA012n0011_p0692a02║纍然　徧及郊野中我心有如田　諸種靡不納青黃
GA012n0011_p0692a03║與白黑　隨其所種生菩提譬佳禾　種之即有秋持
GA012n0011_p0692a04║戒為保衛　忍辱為涵受布施為糞壅　精進為耘耔
GA012n0011_p0692a05║智慧為雨露　禪定道乃成人力一不至　田雖號膏
GA012n0011_p0692a06║腴蒿萊日夜長　雉兎之所藏蛇虺共出沒　化為荒
GA012n0011_p0692a07║歲逼欲求一粒粟　有不可得者我心倘不治　其失
GA012n0011_p0692a08║亦復然治心如治田　豈不以此故上人最可便　市
GA012n0011_p0692a09║田繼先志食此緇衣眾　頓免饑火𤋎食者或感觸
GA012n0011_p0692a10║　寧不思前喻　嗜道如嗜食定知顆粒微　視如萬金
GA012n0011_p0693a01║重進道功或怠　亦不易消受刻文于貞珉　讀者知
GA012n0011_p0693a02║自勵更加䕶持力　常使食輪轉
GA012n0011_p0693a03║雪窓禪師語錄序宋濓
GA012n0011_p0693a04║或問余曰：「達磨西來，以不立文字為宗，葢欲掃空
GA012n0011_p0693a05║諸相，直究本心，而趨真實覺地者也。名山宿德，何
GA012n0011_p0693a06║莫非達磨之子孫？為之徒者，因其說法，往往編以
GA012n0011_p0693a07║成書，號曰『語錄』矣！乃與不立文字之㫖相戾乎？」曰：
GA012n0011_p0693a08║「非是之謂也。扶衰救𡚁，各隨其時節因緣，有不可
GA012n0011_p0693a09║執一而論者矣。昔我三界大師，演說大小乘，其弟
GA012n0011_p0693a10║子結集為修多羅藏，至繁且多也。復慮後人溺于
GA012n0011_p0694a01║見解而反為心累，故以正法眼藏付于摩訶迦葉。
GA012n0011_p0694a02║拈花微笑之間，無上甚深妙法會攝無餘。此亦化
GA012n0011_p0694a03║導之一門耳，非真謂鹿野苑至䟦提河所言皆當
GA012n0011_p0694a04║棄之也。不然，如來自兠率下生，何不即以單傳直
GA012n0011_p0694a05║指示人？顧乃諄複勸誘而勿置之邪？去佛既遠，學
GA012n0011_p0694a06║有纏繞名義不能出離，誠有如如來之所慮者；達
GA012n0011_p0694a07║磨出而救之，故取迦葉微笑之㫖，導以示人，益亦
GA012n0011_p0694a08║有所甚不得已焉爾。育王禪師以三昧力入智慧
GA012n0011_p0694a09║海，初說法于白馬寺，繼遷開元，已而住育王山兼
GA012n0011_p0694a10║領天童寺事。四會之間，緇素翕集，所以啟人天龍
GA012n0011_p0695a01║鬼之聽，屹立不遷，如真正幢；涉險度危，類大法船。
GA012n0011_p0695a02║若見若聞，皆獲利濟。至若𡸁示之語，以驗未學，又
GA012n0011_p0695a03║如臨萬仞懸崖而立，非上根大器，豈易入其閫奧
GA012n0011_p0695a04║者哉？虞文靖公贊師之語，謂為『佛果一枝，鳳毛麟
GA012n0011_p0695a05║角』者，其言良可信不誣也。」師入滅之十四年，其上
GA012n0011_p0695a06║首弟子象先輿公、月經滿公，以所錄語徵余為敘。
GA012n0011_p0695a07║余故舉扶衰救𡚁各隨其時節因緣者言之。于見
GA012n0011_p0695a08║達磨之宗，非有違于先佛；諸師之錄，非有違于達
GA012n0011_p0695a09║磨。其事雖殊，理則同也。有若禪師此錄之行，後有
GA012n0011_p0695a10║因語言而入者，雖不得見師，而師之惠利所及益
GA012n0011_p0696a01║遠矣。靈妙一真，直超三界，其大無外，其小無內。雖
GA012n0011_p0696a02║無物之不攝，欲求一物，了不可得。于斯時也，無煩
GA012n0011_p0696a03║惱可除，無法門可學，無眾生可度，無佛道可成，尚
GA012n0011_p0696a04║何有言語文字之可足論哉？觀斯錄者，又當于是
GA012n0011_p0696a05║而求之。人能于是求之，始于禪師之道與有聞矣。
GA012n0011_p0696a06║禪師名悟光，字公實，姓楊氏，別號雪窓，成都之新
GA012n0011_p0696a07║都人。
GA012n0011_p0696a08║扶宗宏辯禪師育王約之裕公生塔之碑
GA012n0011_p0696a09║宋濓
GA012n0011_p0696a10║禪師現坐玉几道塲，說法度人，而絕去來之相。預
GA012n0011_p0697a01║建塔于廬山石耳峯下，期他日為設利之藏。其上
GA012n0011_p0697a02║首弟子師秀持岳林住山良珵所聚事行，徵濓為
GA012n0011_p0697a03║銘，勒諸塔上。嗚呼！有若師者，其殆能齊生死晝夜
GA012n0011_p0697a04║之理者乎！師名崇裕，字約之，毘陵陳氏子，其母　
GA012n0011_p0697a05║氏夢龐睂僧乘肩輿叩門呼曰：「吾將假舘于斯。」母
GA012n0011_p0697a06║覺時有娠。十月而生，四歲始覺步，七歲入學，資職
GA012n0011_p0697a07║超羣；然體素尫弱，十日九疾。每視佛像，輙跪瞻禮。
GA012n0011_p0697a08║父母以其應夢，冀徼靈釋氏愈之，命從壽昌院東
GA012n0011_p0697a09║林曉公為沙彌。院有大梨木，三十年不發花。及師
GA012n0011_p0697a10║之來，花開滿樹，結實大如斚。東林知為祥徵，度為
GA012n0011_p0698a01║大僧。受具，俄蓬累而出。登𩀱徑山謁寂照端公，惟
GA012n0011_p0698a02║以觀心為急務。閱三年，未有所證。偶遊東坡池，因
GA012n0011_p0698a03║操觚成一偈。寂照見之，喜云：「此龍象器也。」命為侍
GA012n0011_p0698a04║者，師勿從。復走天目山，見佛慧義公，受以「萬法歸
GA012n0011_p0698a05║一」語，師淬礪益力。又二年，復度中天竺，叅廣智訢
GA012n0011_p0698a06║公。一造戶庭，如膠漆相入。廣智為舉臨濟無位真
GA012n0011_p0698a07║人之言，且詰之云：「爾還知否？」師即下拜。智云：「爾何
GA012n0011_p0698a08║所見？」師答云：「拜者非是他人。」智云：「從門入者，不是
GA012n0011_p0698a09║家珍耶？」師云：「和尚慎勿欺人！」智首肯之。元文宗詔
GA012n0011_p0698a10║建大龍翔集慶寺于金陵，起廣智開山。師復往依
GA012n0011_p0699a01║焉，充維那之職。未幾，掌藏鑰。十餘年間，盡得其學。
GA012n0011_p0699a02║御史中丞張公起岩問廣智云：「選佛塲中如此多
GA012n0011_p0699a03║眾，其有弗悖般若者乎？」智云：「戒律精嚴，言行不背，
GA012n0011_p0699a04║唯崇裕一人。自受度以來，脅不沾席者三十年。」張
GA012n0011_p0699a05║公深加獎嘆。朶兒只國王時以浙江行省右丞相
GA012n0011_p0699a06║領宣政院事，遴選諸方住持。名既上，猶恐其未公
GA012n0011_p0699a07║也，投鉤而定之，師始出世太平南禪報恩光孝寺。
GA012n0011_p0699a08║瓣香之祝，葢嗣廣智云。師以誠遇物，黑白宗之。一
GA012n0011_p0699a09║日，令圬人塓壁，壁中隆然有物。扶之，獲悉達太子
GA012n0011_p0699a10║像，乃佛牙所刻成。師召工，傅以黃金，金迸裂，設利
GA012n0011_p0700a01║從中涌出。奉以香殿，遐邇施者，日新月盛。數載之
GA012n0011_p0700a02║內，百廢具舉，名聞于帝，錫師以今號。尋遷九江
GA012n0011_p0700a03║圓通崇勝禪寺。宋之初，有神僧道濟將示寂，累青
GA012n0011_p0700a04║石塔，語其徒曰：「此塔若紅，我即再來。」洎圓機旻公
GA012n0011_p0700a05║來，塔果紅色，人異之。及旻公終，復爾懸記，有三百
GA012n0011_p0700a06║年後大興佛事之䜟。師入院之夕，眾僧夢旻公至，
GA012n0011_p0700a07║而其塔發光者彌月，人尤異之。數年之間，寺為重
GA012n0011_p0700a08║新。時榮國公火像赤，總戎江西；慕師之慈行，申弟
GA012n0011_p0700a09║子之禮，受持五戒而退。洪武元年，開善世院以統
GA012n0011_p0700a10║攝釋教，命大浮屠主之。諸方以師名聞，移主四明
GA012n0011_p0701a01║阿育王寺。寺居五山之一，頗難其人；聞師之臨，少
GA012n0011_p0701a02║長咸悅，香花遠迎者，接踵于道。時當仲冬，天樂如
GA012n0011_p0701a03║聞，萬行稱頌，爭言見未曾有。及其接引未悟，專指
GA012n0011_p0701a04║單提向上之功，棒喝縱橫（云云）。
GA012n0011_p0701a05║育王禪師裕公三會語錄序宋濓
GA012n0011_p0701a06║古人之道，感而形化，曷嘗貴於言哉？甚不得已而
GA012n0011_p0701a07║有言。言或易於遺忘，又甚不得已而記錄之。雖曰
GA012n0011_p0701a08║形諸簡編，然懼不能行遠，又甚不得已始刻文，梓
GA012n0011_p0701a09║而傳之。其言之也，欲擊蒙於當時；其傳之也，將澤
GA012n0011_p0701a10║物於後世。惓惓為道之心為何如哉！此濓於歴代
GA012n0011_p0702a01║諸師之言不能無感激也者。則曰：「靈明中居，一塵
GA012n0011_p0702a02║不可留，况語言文字紛穢龐雜，足以礙冲虚而窒
GA012n0011_p0702a03║真如。達摩氏東來，持《楞伽經》以印人心。《楞伽》，佛口
GA012n0011_p0702a04║所宣也，君子尚謂其墮於枝蔓，况後來師弟子策
GA012n0011_p0702a05║勵之言乎？」曰：「不然也。人之根性不同，而𡸁接之機
GA012n0011_p0702a06║亦異。其上上者，一見之頓，情塵自然銷殞，何暇於
GA012n0011_p0702a07║言哉？若下下者，朝夕諄諄誨之，淡如嚼蠟，竟不知
GA012n0011_p0702a08║其味。苟欲絕文字，令其豁然自悟，是猶采鳧藻於
GA012n0011_p0702a09║山巔，求女蘿於海底，終不可得也。今之去古亦遠
GA012n0011_p0702a10║矣。自大鑑以來，其語具在，人仰之者，如應龍昇天，
GA012n0011_p0703a01║海立雲流，或現大身，或現小身，不可以凡情測度；
GA012n0011_p0703a02║儻不因其言而求之，則其超然獨立不墮色聲者，
GA012n0011_p0703a03║奚從而知之？既知之，必將而象之。若以其窒真如
GA012n0011_p0703a04║而礙冲虚，一切斥去，濓不識其可乎！雖然，《寶積經》
GA012n0011_p0703a05║云：『如來所演八萬四千法藏聲教，皆名為文；離諸
GA012n0011_p0703a06║一切言音文字，理不可說，是名為義。』法藏且爾，况
GA012n0011_p0703a07║下於斯者乎？以此觀之，當畧其文而究其義可也。
GA012n0011_p0703a08║然而取魚者必資筌，博兎者當用蹄；兎與魚既獲，
GA012n0011_p0703a09║而無事於蹄筌。吾心源既澄，識浪自息，復何義之
GA012n0011_p0703a10║云乎？濓之區區，又不能無感於後之人也。」育王禪
GA012n0011_p0704a01║師裕公，三坐道塲，策勵學徒，如青天霹靂，聞者掩
GA012n0011_p0704a02║耳；演說無上妙道，如升蘇迷盧山，濶視四天下，百
GA012n0011_p0704a03║物無所遁藏。大司徒楚國歐陽文公謂「其言出入
GA012n0011_p0704a04║宗乘內典，左右逢源；其文涉獵百氏，燦然可覩。」鞔
GA012n0011_p0704a05║峯住山恕中愠公謂其「故施踔厲，不愧為大慧七
GA012n0011_p0704a06║世孫。」皆知言。濓頗獲與公游，嘗以賸語三卷質正
GA012n0011_p0704a07║於公；公不鄙而題識之，許其可以入道，今已十閱
GA012n0011_p0704a08║寒暑矣。公之徒師秀，不遠千里，以公《三會語》請濓
GA012n0011_p0704a09║序而傳之。嗚呼！公之有言與秀之汲汲圖此者，夫
GA012n0011_p0704a10║豈得已者哉？濓雖不文，因不辭而書諸首簡云。
GA012n0011_p0705a01║約之禪師像贊宋濓
GA012n0011_p0705a02║龐蔚之姿　宏辯之才一衲二十年　脅不沾席談元
GA012n0011_p0705a03║八萬偈　舌若驚雷崖樹重榮　兆法門之復振塔光
GA012n0011_p0705a04║呈瑞　擬古佛之再來烱烱乎眼光閃爍　沉沉乎氣
GA012n0011_p0705a05║宇宏恢颯颯乎九江風動　巍巍乎玉几天開一真
GA012n0011_p0705a06║超于實際　斯不染于纎埃彼自安于培婁　曾莫陟
GA012n0011_p0705a07║其崔嵬倘于斯而觀感　庶立懦而興頹
GA012n0011_p0705a08║遊育王寺日本使
GA012n0011_p0705a09║偶來覽勝鄮峯境　山路行行雪作堆風攪空林飢
GA012n0011_p0705a10║虎嘯　雲埋老樹斷猿哀擡頭東塔又西塔　移步前
GA012n0011_p0706a01║臺更後臺正是如來真境界　臘天香散一枝梅
GA012n0011_p0706a02║贈頤公張勇
GA012n0011_p0706a03║靈谷禪堂飽五車　育王虚席待蜂衙兎毫乍染成
GA012n0011_p0706a04║文錦　麈尾纔揮雨寶花虎聽談元來玉几　龍聞說
GA012n0011_p0706a05║法出金沙山門從此增輝耀　舍利光騰見彩霞
GA012n0011_p0706a06║登上塔（住山）釋宗正
GA012n0011_p0706a07║危巔一塔與天齊　乘霽偕遊不倦躋凍合石林三
GA012n0011_p0706a08║徑曉　雪堆松壑萬山低斂衣暫坐看雲起　曵杖徐
GA012n0011_p0706a09║行聽鳥啼白髮頭陀忘世久　茆龕破衲事幽棲
GA012n0011_p0706a10║次十境韻（住山）釋自學
GA012n0011_p0707a01║西竺分來鎮海隅　奇形異狀世難圖夜深現出香
GA012n0011_p0707a02║雲裡　烜赫猶如琥珀珠（舍利塔）
GA012n0011_p0707a03║烏石山中最吉祥　千年舍利久珍藏一朝慧達來
GA012n0011_p0707a04║䖍禱　湧出浮圖放寶光（湧現岩）
GA012n0011_p0707a05║碧澗寒潭百尺深　清光皎潔照天心傳聞七佛曾
GA012n0011_p0707a06║來浴　一道流輝亘古今（七佛潭）
GA012n0011_p0707a07║梵苑清幽絕世塵　洞中風月自通神大權顯迹名
GA012n0011_p0707a08║猶在　雲合雲開幾度春（大權洞）
GA012n0011_p0707a09║果滿三祗百煉金　功圓無度幾生心腳跟牢實從
GA012n0011_p0707a10║人看　頑石分明一寸深（佛跡岩）
GA012n0011_p0708a01║石上鎸書是異人　墨光常帶紫痕新烟霾雨洗難
GA012n0011_p0708a02║磨滅　占斷祗園萬古春（仙書岩）
GA012n0011_p0708a03║老禪過化顯靈踪　鑿出清泉映碧空海眾雲廚蒙
GA012n0011_p0708a04║利濟　天人咫尺仰高風（妙喜泉）
GA012n0011_p0708a05║大覺談元合聖機　親將詩偈賜金闈宸奎高閣蘇
GA012n0011_p0708a06║公銘　落落清名四海飛（宸奎閣）
GA012n0011_p0708a07║鄮峯東畔金沙井　千古潛藏䕶塔龍邑令年年來
GA012n0011_p0708a08║奠祭　大施甘澤灑長空（金沙井）
GA012n0011_p0708a09║天排玉几當門外　不用良工巧琢磨春霽山花開
GA012n0011_p0708a10║萬朶　宛如仙女散曼陀（玉几峯）
GA012n0011_p0709a01║育王寺（二首）（春草）烏斯道
GA012n0011_p0709a02║鄮嶺名如鷲嶺傳　剎竿無恙已千年地雄南土居
GA012n0011_p0709a03║三佛　山盡東溟倚半天宸翰香浮高閣表　岩泉清
GA012n0011_p0709a04║出老松前遊人自覺虚生白　猶覔神光上客船
GA012n0011_p0709a05║靈踪深閟壓東南　樓閣丹青閃翠嵐燈影半空搖
GA012n0011_p0709a06║上塔　爐熏千載出西菴山看玉几無雲好　泉取金
GA012n0011_p0709a07║沙瀹茗甘細讀長公碑刻畫　黃昏萬丈覔龍潭
GA012n0011_p0709a08║過玉几（二首）薛仕銘
GA012n0011_p0709a09║地形抝曲類盤渦　四顧羣山擁翠螺舍利真身藏
GA012n0011_p0709a10║塔表　承恩高閣寄岩阿金仙法座青蓮捧　寶匣神
GA012n0011_p0710a01║經白馬馱此日勝遊歸路晚　輕袍惹得異香多
GA012n0011_p0710a02║勝地從來入品題　不須掬水覔曹溪金沙井潔群
GA012n0011_p0710a03║龍蟄　玉几峯橫一案齊塔影遙分天上下　鈴聲遠
GA012n0011_p0710a04║拂樹高低我來今日登臨罷　謾向松陰散馬蹄
GA012n0011_p0710a05║送真藏主還日本（住山）釋自學
GA012n0011_p0710a06║早年奉使入中州　詔遣東還寵渥優行色未曾辭
GA012n0011_p0710a07║上國　恩光先已照遐陬山低熊野高飛錫　水濶鯨
GA012n0011_p0710a08║波穩泛舟遙想彛王欣拜復　三呼萬歲祝皇猷
GA012n0011_p0710a09║悼育王澹菴和尚（禮部尚書）胡濙
GA012n0011_p0710a10║慈恩樓閣倚雲開　一代禪翁去不來滄海掀翻鋪
GA012n0011_p0711a01║地浪　虚空撲落震天雷能推此道多年學　善證斯
GA012n0011_p0711a02║文出世才玉麈不揮今已矣　令人慟泣赴猊臺
GA012n0011_p0711a03║和胡宗伯悼澹公原韻（太子少師）王一寧
GA012n0011_p0711a04║訃音驀爾致余開　云報慈恩歸去來法性遊空明
GA012n0011_p0711a05║似月　聲名動地響如雷自兹鄉里無知己　孰似禪
GA012n0011_p0711a06║中有辨才六月漫天飛白雪　茶毘相送出金臺
GA012n0011_p0711a07║和胡宗伯韻（工部尚書）周忱
GA012n0011_p0711a08║　几禪關晝不開　遙傳天子詔書來銅章握處貴
GA012n0011_p0711a09║　玉　法鼓撾時響若雷瑚璉固為宗廟器　楩楠應
GA012n0011_p0711a10║作棟梁才而今𨾏履西遊日　漠漠愁雲暗寶臺
GA012n0011_p0712a01║和胡宗伯韻（翰林）程高雲
GA012n0011_p0712a02║育王法席喜宏開　鶚薦新從上國來每共鴻盧聽
GA012n0011_p0712a03║早漏　幾同鳳闕起春雷師居僧錄推多學　我忝詞
GA012n0011_p0712a04║林愧乏才一自西歸無復覩　傷心愁過雨花臺
GA012n0011_p0712a05║和胡宗伯韻（翰林）吳餘慶
GA012n0011_p0712a06║別舘同將梵筴開　天書三詔喜重來空聞隻履回
GA012n0011_p0712a07║葱嶺　不復高談振法雷白首匡宗扶短筞　赤心輔
GA012n0011_p0712a08║教屬長才方欣領命居僧錄　遽返天宮坐寶臺
GA012n0011_p0712a09║和胡宗伯韻（御史）周草庭
GA012n0011_p0712a10║三十餘年蓮社開　無心杖錫去還來位超海印清
GA012n0011_p0713a01║於水　哀動殊方沸若雷喜世一時推偉器　法門千
GA012n0011_p0713a02║載負良才臨風幾度空惆悵　一束生芻禮化臺
GA012n0011_p0713a03║和胡宗伯韻（雪峯）祖淵
GA012n0011_p0713a04║泥封三度手親開　杖錫今從天上來浩浩辭翻三
GA012n0011_p0713a05║峽水　殷殷振動一聲雷高僧詩內膺清選　覺義銜
GA012n0011_p0713a06║中列上才選佛選官俱勘破　爭如端坐九蓮臺
GA012n0011_p0713a07║和胡宗伯韻（徑山）宗頃
GA012n0011_p0713a08║憂思百結鬱難開　訃及慈恩寂滅來客底有懷空
GA012n0011_p0713a09║對雨　社中無復見宗雷𨺗興幻相惹妖孽　驀起毘
GA012n0011_p0713a10║嵐霣異才方伯素知師德重　天詞首製出容臺
GA012n0011_p0714a01║阿育王寺（尚書　東沙）張時徹
GA012n0011_p0714a02║不是烟霞客　青山夙有緣松筠隨處好　猿鶴與人
GA012n0011_p0714a03║便拂袖雲中語　聽泉石上眠逍遙堪避世　色相為
GA012n0011_p0714a04║誰傳蘭若依山腹　朝霞起樹巔但從樵徑引　直到
GA012n0011_p0714a05║斗牛邊瀑布垂青壁　藤蘿掛紫烟相將憑玉几　洗
GA012n0011_p0714a06║藥問靈泉
GA012n0011_p0714a07║極目亭張時徹
GA012n0011_p0714a08║曲徑緣青草　孤亭占碧空望窮三島外　身在九霄
GA012n0011_p0714a09║中霞起群峰亂　浪翻夕照紅翩然振衣袂　直欲駕
GA012n0011_p0714a10║長風
GA012n0011_p0715a01║次十景韻（住山）清源本
GA012n0011_p0715a02║黃金鑄出塔中虚　百億神天䕶地圖舍利古今光
GA012n0011_p0715a03║不夜　莫教人訝活龍珠（舍利塔）
GA012n0011_p0715a04║育王勝地八禎祥，湧出浮圖舍利藏日月不知天
GA012n0011_p0715a05║地老　年年花發笑春光（湧現岩）
GA012n0011_p0715a06║地不寬兮水不深　分明只要滌塵心滿身垢濁無
GA012n0011_p0715a07║人洗　嬴得虚名耀古今（七佛潭）
GA012n0011_p0715a08║菩薩金軀逈脫塵　只因䕶塔顯威神洞門開處無
GA012n0011_p0715a09║人到　野草閒花不計春（大權洞）
GA012n0011_p0715a10║男兒膝下有黃金　踏斷懸崖鐵石心多少人看都
GA012n0011_p0716a01║不識　可憐埋沒白雲深（佛跡岩）
GA012n0011_p0716a02║石書傳道是仙人　雪囓霜饕色倍新一叚精神磨
GA012n0011_p0716a03║不滅　年年香擁百花春（仙書岩）
GA012n0011_p0716a04║滾滾心泉不見踪　鏡光搖漾照虚空自知一點深
GA012n0011_p0716a05║無底　不怕魚驚白浪風（妙喜泉）
GA012n0011_p0716a06║崔嵬傑閣煥天機　上出重霄掩翠闈壯觀育王殊
GA012n0011_p0716a07║勝地　此名無翼勢長飛（宸奎閣）
GA012n0011_p0716a08║金沙三井鄮峯東　雜布金星漾活龍聞說昔年多
GA012n0011_p0716a09║感應　炎天施雨滿瑤空（金沙井）
GA012n0011_p0716a10║山橫一帶翠婆娑　玉几當胸手可磨阿育國王真
GA012n0011_p0717a01║富貴　令人千古誦伽陀（玉几峯）
GA012n0011_p0717a02║遊廣利寺（郡守　孝感）張瓚
GA012n0011_p0717a03║萬松夾道隱鳴鐘　望入承恩紫氣重古陌行詢馴
GA012n0011_p0717a04║野雉　禪堂延話起潭龍雲霞長䕶金沙井　日月平
GA012n0011_p0717a05║臨玉几峯記得坡翁曾解帶　公餘猶得暫從容
GA012n0011_p0717a06║重遊育王，和壁上舊韻（侍郎　堇山）李堂
GA012n0011_p0717a07║未老謝新銜　尋真禮佛函凌虚憑玉几　望海陟華
GA012n0011_p0717a08║岩潭倒浮圖影　香凝舍利緘病軀登覽倦　空翠濕
GA012n0011_p0717a09║春衫
GA012n0011_p0717a10║留題廣公壁李堂
GA012n0011_p0718a01║玉几憑虚紫翠藏　上方登處見扶桑龍歸西隱拖
GA012n0011_p0718a02║晴塔　鶴放東林過草堂僧慧佛靈開舍利　石蘭岩
GA012n0011_p0718a03║桂發天香廿年又了重遊願　借宿湯休一榻凉
GA012n0011_p0718a04║玉几松堂記李堂
GA012n0011_p0718a05║玉几山，廣利寺之案山也。寺以鄮峯為倚，松堂俯
GA012n0011_p0718a06║臨之，若降伏然，蜿蜒偃臥于前。靣清流而背𥤮兀，
GA012n0011_p0718a07║層巒叠嶂之爭奇獻秀者咸萃焉，真僧剎之雄勝
GA012n0011_p0718a08║也。名其堂者，宋張寺丞即之。容菴福禪師，乃本寺
GA012n0011_p0718a09║九十四代住持也，重建斯堂，再新其額，辭世退居
GA012n0011_p0718a10║者已五十年。兹壽届七旬，山門諸上人屢以記為
GA012n0011_p0719a01║請，葢欲揚美以紀實也。余知師以符篤行者，虚文
GA012n0011_p0719a02║奚為哉？惟宇內名山，咸為佛供，而至人所寓，地益
GA012n0011_p0719a03║其靈。兹山自晉以來，佛靈留跡，舍利現光，形勝稱
GA012n0011_p0719a04║重于古今，非以環奇傑異之賢代為主盟，故彌久
GA012n0011_p0719a05║而益盛哉。國朝高僧，如自學、宗正二公，咸以詩文
GA012n0011_p0719a06║應召登進于京；然禪宗師律承起淵源，則于容菴
GA012n0011_p0719a07║僅見焉。葢以無有為宗，以濟物為用，以性為本來，
GA012n0011_p0719a08║以情為外障；屏虚幻于了悟，戒蔓說于造詣，非傳
GA012n0011_p0719a09║燈點石也。其派即曹溪，其成可迦葉也。或曰：「師慧
GA012n0011_p0719a10║相清嚴，緇流仰頼。薪于山，岡隴彌焉；稼于田，膏腴
GA012n0011_p0720a01║盈焉；𨽾于籍，貢賦充焉。祝延之餘，此以福田利益
GA012n0011_p0720a02║表其功。非知師也，盍省諸堂顏乎？松為操，玉為資，
GA012n0011_p0720a03║與山堂並美于無彊，斯贈言之意也。」眾皆曰：「然！」遂
GA012n0011_p0720a04║為紀之。
GA012n0011_p0720a05║送育王慧曉禪師東歸（文定）張邦奇
GA012n0011_p0720a06║重落風塵又十年　石房燈影憶談禪機超曲棘貞
GA012n0011_p0720a07║松外　人在黃花翠竹邊玉几金堂常入夢　錢湖銀
GA012n0011_p0720a08║海浪飛仙東歸倘說西來意　灰冷香爐繡佛前
GA012n0011_p0720a09║贈全師住持育王寺序張邦奇
GA012n0011_p0720a10║阿育王寺在古鄮城之東，釋經所稱「海岸孤絕處」
GA012n0011_p0721a01║也。而佛氏生于極西，繇西土而至東海之壖，相去
GA012n0011_p0721a02║邈絕，而舍利于斯乎集焉。余竊謂佛氏者，亦固欲
GA012n0011_p0721a03║神其法、炫其精神于絕遠之地乎？及余遊山，則玉
GA012n0011_p0721a04║几前峙，鄮峯後聳，陽堂、太白諸山，遠近環布，而碧
GA012n0011_p0721a05║海、錢湖輝映左右；穆然而竹樹清，朗然而天宇曠。
GA012n0011_p0721a06║夫舍利之兹集也，雖曰役諸鬼神，而山川靈秀之
GA012n0011_p0721a07║氣，亦自有所感也。月庭全禪師，修持慈谿之永明，
GA012n0011_p0721a08║年五十矣，質直簡亢，無矯容餙行。然通儒術，能詩
GA012n0011_p0721a09║歌，故一時名縉紳樂與之遊。廼者永明山門弗戒
GA012n0011_p0721a10║十火，慨然佐其師綱公，揮貲千金餙新之，人以為
GA012n0011_p0722a01║難。嘗別築塔室于塔山以為遁志，而育王諸僧自
GA012n0011_p0722a02║謂名山必得全師住持，庶足為重，乃相率禮請。既
GA012n0011_p0722a03║得允，而謁文于余。余嘗遊彭蠡，入洞庭，登武當、衡
GA012n0011_p0722a04║岳，徜徉其巔；溯三峽而棹玻璃，以極乎岷嶓之陽，
GA012n0011_p0722a05║而望西域之境，名勝之區歴覽殆遍。若育王之勝，
GA012n0011_p0722a06║則惟風氣所鍾，佛靈所注，海內諸剎百億計，而獨
GA012n0011_p0722a07║巋然為五名山之一也，夫豈偶然哉？去年秋，山門
GA012n0011_p0722a08║亦燬，師復捐貲以助興建。其平生清苦節縮，積而
GA012n0011_p0722a09║知所散，葢如此。師出錢氏，為慈谿望族，代有聞人。
GA012n0011_p0722a10║曰明之者，與余同舉于鄉。余每至永明，師意加懃
GA012n0011_p0723a01║厚焉。謁余文者，育王僧曉公，數遇余寶雲之禪房，
GA012n0011_p0723a02║能談三乘，令人忘倦云。
GA012n0011_p0723a03║遊育王寺沈仕
GA012n0011_p0723a04║梵帝西清境　靈岩上巳辰紅收行靄盡　綠徧望烟
GA012n0011_p0723a05║新寶樹分𩀱影　龍泉吐九津露華凝瑞液　日彩上
GA012n0011_p0723a06║仙輪殿遶芝花秀　堦𡸁貝果珍蓮峯雲是葉　鏡水
GA012n0011_p0723a07║霧為塵煖益恒河潤　光生法界春空香縈草木　花
GA012n0011_p0723a08║雨散天人意府董休旨　形圖照勝因曹溪原淨域
GA012n0011_p0723a09║　何藉剪荊榛
GA012n0011_p0723a10║廣利寺（郡守）沈愷
GA012n0011_p0724a01║凌風探海窟　半日與僧便身在青霄上　人依北斗
GA012n0011_p0724a02║邊乾坤分楚越　今古此風煙欲訪洪崖迹　思叅玉
GA012n0011_p0724a03║屑泉
GA012n0011_p0724a04║育王山（榜眼）陸釴
GA012n0011_p0724a05║盡梯千尺上招提　古木陰森曲徑迷僧定海霞棲
GA012n0011_p0724a06║石榻　佛光空翠映花溪穿林傍月時聞磬　步壑看
GA012n0011_p0724a07║雲一杖藜名勝古來麗文藻　莫教碑蘚蝕新題
GA012n0011_p0724a08║遊育王寺胡鰲
GA012n0011_p0724a09║名山開玉几　舍利擁瑤臺古木天邊起　溪光谷口
GA012n0011_p0724a10║開烟霞任出沒　樓閣獨崔嵬夜靜收餘雨　鶴鳴何
GA012n0011_p0725a01║處來
GA012n0011_p0725a02║登青玉樓（時餞別吳左江）盧叔麟
GA012n0011_p0725a03║本為南浦別　聊作上方遊塔頂晴雲墜　林間寒雨
GA012n0011_p0725a04║收鳥鳴山愈寂　僧引客同幽千里金陵月　先臨青
GA012n0011_p0725a05║玉樓
GA012n0011_p0725a06║和馮松坡遊育王山（洞雲）張時敏
GA012n0011_p0725a07║鄮水叢林曲徑微　詩翁先我入岩扉烟消谷口聞
GA012n0011_p0725a08║鐘出　雨過松梢見鶴飛掃石欲留明月至　投簪原
GA012n0011_p0725a09║為買山歸塵機到此同禪息　懶向王程問是非
GA012n0011_p0725a10║和韻簡余司空避客育王（侍郎　國望）屠大山
GA012n0011_p0726a01║聞道招提客　投閒未得閑賔朋隨杖履　觴榼滿秋
GA012n0011_p0726a02║山冐雨荒凉外　逢僧夢寐間談禪何所悟　徒見𩯭
GA012n0011_p0726a03║毛班
GA012n0011_p0726a04║金九山居育王因簡（二首）（侍郎　東明）范欽
GA012n0011_p0726a05║杖屨何方去　蒼茫𩀱樹林人天開覺路　法雨淨幽
GA012n0011_p0726a06║襟野曠冰霜合　峯廻紫翠沉遠公期入社　端候虎
GA012n0011_p0726a07║溪潯
GA012n0011_p0726a08║地擁金仙界　風流學士船衝寒緣避客　攬勝且安
GA012n0011_p0726a09║禪人世空山外　年華短髮前不知同社友　形影坐
GA012n0011_p0726a10║相憐
GA012n0011_p0727a01║觀育王舍利（狀元）張信
GA012n0011_p0727a02║浮海東來禮育王　寶龕舍利放毫光前朝御墨留
GA012n0011_p0727a03║恩遠　當代高禪受戒香山自天生橫玉翠　沙從地
GA012n0011_p0727a04║湧布金黃燈傳奕葉昭因果　誰謂瞿曇事渺茫
GA012n0011_p0727a05║瞻禮舍利文徵明
GA012n0011_p0727a06║東風一舸上蓮臺　窣堵光明寶藏開水漾金沙從
GA012n0011_p0727a07║地湧　山橫玉几自天排浮生擾擾成虚幻　法性如
GA012n0011_p0727a08║如無去來欲究南宗叅百丈　遠公何日渡江杯
GA012n0011_p0727a09║禮舍利塔楊汝芳
GA012n0011_p0727a10║躡屩度雲壑　來瞻舍利光寶輪從地湧　玉几散天
GA012n0011_p0728a01║香塔影千年古　鐘聲六代長隨機多變現　水月映
GA012n0011_p0728a02║松堂
GA012n0011_p0728a03║偕李封若遊育王汪明際
GA012n0011_p0728a04║不憚翻漿揮羽翰　蕭題蘇額澷盤桓到來玉几當
GA012n0011_p0728a05║堦秀　聽入龍吟徹夏寒幾座殿堂𩀱樹下　無窮法
GA012n0011_p0728a06║界一毫端從來聖相隨人現　莫作區區目𤯝看
GA012n0011_p0728a07║遊玉几山（御史）沃𩑚
GA012n0011_p0728a08║春日煦祗園　松杉夾道妍絳宮青嶂裏　清梵白雲
GA012n0011_p0728a09║邊縹緲鐘聲度　高低塔影懸老僧方出定　趺坐共
GA012n0011_p0728a10║譚元
GA012n0011_p0729a01║宿育王寺韓逢祐
GA012n0011_p0729a02║遙泛香河過上方　因瞻舍利叩空王金沙日湧花
GA012n0011_p0729a03║為雨　寶塔時開佛放光支遁許來元度宅　陶潛寄
GA012n0011_p0729a04║傲遠公房白雲深處通宵話　不使春眠客夢長
GA012n0011_p0729a05║育王懷李孝甫太僕吳禮嘉
GA012n0011_p0729a06║步輦尋幽滿路苔　萬山盤鬱紫霞開脚跟漲海連
GA012n0011_p0729a07║三島　眼外長空隘九垓髣髴臥碑坡老蹟　岧嶤新
GA012n0011_p0729a08║搆陸公臺一樽鷲嶺誰聯句　白也清狂故不來
GA012n0011_p0729a09║同趙學憲、徐侍御宿阿育王寺李德繼
GA012n0011_p0729a10║日日登臨未擬還　更尋別徑訪松關毒龍潛伏金
GA012n0011_p0730a01║沙井　靈鷲高飛玉几山月照清池僧榻淨　雲封紺
GA012n0011_p0730a02║殿佛燈閒知君共有談禪興　不厭華簮對白綸
GA012n0011_p0730a03║尋慧日上人不遇（二絕）李德繼
GA012n0011_p0730a04║溪口蒼烟瞑　山頭落日懸松關空自掩　寶月獨姢
GA012n0011_p0730a05║姢
GA012n0011_p0730a06║徑曲迷花草　門深掩碧蘿禪房相待久　悵望竟如
GA012n0011_p0730a07║何
GA012n0011_p0730a08║阿育王寺（二首）楊承鯤
GA012n0011_p0730a09║日入山燒起　蒼茫烟霧新彤雲低殿閣　高樹宿星
GA012n0011_p0730a10║辰龍象千年地　袈裟幾葉身自知甘濩落　不是學
GA012n0011_p0731a01║離塵
GA012n0011_p0731a02║去去盤雲轉　高高望海行到山千澗響　入谷萬花
GA012n0011_p0731a03║明邱壑夢嘗往　煙霞疾未成興來還不淺　翻劇子
GA012n0011_p0731a04║規鳴
GA012n0011_p0731a05║同汪無際禮舍利（二首）李桐
GA012n0011_p0731a06║娑羅𩀱樹䕶空王　膜拜時通鼻觀香共覩靈珠呈
GA012n0011_p0731a07║異相　敢言慧眼發明光綉幢輝映千花座　窣堵莊
GA012n0011_p0731a08║嚴七寶裝清磬數聲塵土隔　天風吹下晚風凉
GA012n0011_p0731a09║暫憇名山裏　虚無坐可邀松聲傳紺殿　塔影上青
GA012n0011_p0731a10║霄梵逐流風起　鐘隨曠野飄通宵纔一覺　幽夢未
GA012n0011_p0732a01║能消
GA012n0011_p0732a02║觀舍利張伯鯨
GA012n0011_p0732a03║冐雨初登舍利臺　梵宮基在亂雲隈山留玉几為
GA012n0011_p0732a04║天案　珠䕶金鐘作佛胎花落空階猿悟去　風翻高
GA012n0011_p0732a05║樹鶴飛來祥光五彩看非易　囑付山僧莫浪開
GA012n0011_p0732a06║禮舍利塔張球
GA012n0011_p0732a07║皈依客自舊中吳　白髮其如感慨何光吐千秋呈
GA012n0011_p0732a08║舍利　花開五色見娑羅金沙風靜龍形斂　玉几雲
GA012n0011_p0732a09║封鶴夢多何幸支公成妙悟　肯移杯渡一相過
GA012n0011_p0732a10║觀舍利（四首）周應賔
GA012n0011_p0733a01║聽法降龍出海　聞經香象渡河五色華開優鉢　一
GA012n0011_p0733a02║輪月影莎蘿
GA012n0011_p0733a03║草色印明沙界　溪聲響徹潮音剝落五重衣障　打
GA012n0011_p0733a04║成一片禪心
GA012n0011_p0733a05║木幻軍持不放　蒲團貝葉常親得見菩提真性　便
GA012n0011_p0733a06║是如來法身
GA012n0011_p0733a07║朶朶黃花般若　竿竿翠竹真如要識寒山拾得　即
GA012n0011_p0733a08║為普賢文殊
GA012n0011_p0733a09║
GA012n0011_p0733a10║
GA012n0011_p0734a01║
GA012n0011_p0734a02║
GA012n0011_p0734a03║
GA012n0011_p0734a04║
GA012n0011_p0734a05║
GA012n0011_p0734a06║
GA012n0011_p0734a07║
GA012n0011_p0734a08║
GA012n0011_p0734a09║
GA012n0011_p0734a10║