GA012n0011_p0735a01║明州阿育王山續志第十三卷目錄
GA012n0011_p0735a02║送君房之育王山　（沈明臣）
GA012n0011_p0735a03║阿育王寺　（萬表）遊育王　（戎來賔）
GA012n0011_p0735a04║阿育王寺夜坐　（王思任）
GA012n0011_p0735a05║宿青玉樓　（沈明臣）
GA012n0011_p0735a06║陪家四兄育王寺晚眺　（楊承鵾）
GA012n0011_p0735a07║入育王寺（二首）禮舍利　（余寅）
GA012n0011_p0735a08║育王禮舍利　（吳栩）
GA012n0011_p0735a09║宿育王精舍　（莊學曾）
GA012n0011_p0735a10║觀舍利　（周應治）
GA012n0011_p0736a01║同黃省菴、杜武川兩工部遊寺　（李生時）
GA012n0011_p0736a02║阿育王山　（管大勲）靈菊軒記　（戴洵）
GA012n0011_p0736a03║初觀時賦八律靈菊　（馮柯）
GA012n0011_p0736a04║育王殿宇重新（聽冲法師講經）　（周應辰）
GA012n0011_p0736a05║寓廣利寺贈柏亭上人　（吳禮嘉）
GA012n0011_p0736a06║觀舍利塔　（林棟隆）
GA012n0011_p0736a07║贈育王曉上人　（汪坦）
GA012n0011_p0736a08║過玉几松堂見先文定留題　（張茂之）
GA012n0011_p0736a09║舍利殿記　（王章）
GA012n0011_p0736a10║遊育王次高郡侯韻　（傅文淵）
GA012n0011_p0737a01║玉几峯　（余寅）
GA012n0011_p0737a02║陪友遊育王山　（李瑋）
GA012n0011_p0737a03║從天童過育王（二首）　（謝三賔）
GA012n0011_p0737a04║極目亭望海
GA012n0011_p0737a05║附：宋左街僧統贊寧寶塔傳（補遺）
GA012n0011_p0737a06║宋孝宗皇帝賜佛照禪師（補遺）
GA012n0011_p0737a07║登阿育王塔　（李德愛）
GA012n0011_p0737a08║佛蹟亭　（李德愛）
GA012n0011_p0737a09║重過育王西塔院（三首）　（周容）
GA012n0011_p0737a10║登阿育王塔　（方劬）
GA012n0011_p0738a01║阿育王山阻雪　（釋德介）
GA012n0011_p0738a02║西塔院訊太初老宿　（釋德介）
GA012n0011_p0738a03║丁丑夏日北上過育王，別秋遠和尚（二首）
GA012n0011_p0738a04║　釋元乘
GA012n0011_p0738a05║
GA012n0011_p0738a06║
GA012n0011_p0738a07║
GA012n0011_p0738a08║
GA012n0011_p0738a09║
GA012n0011_p0738a10║
GA012n0011_p0739a01║明州阿育王山續志卷第十三
GA012n0011_p0739a02║住山釋畹荃（嵩來）輯集
GA012n0011_p0739a03║送君房之育王山（嘉則）沈明臣
GA012n0011_p0739a04║避地少人烟　青山一笑便江村黃葉雨　野寺白雲
GA012n0011_p0739a05║天閉戶觀秋水　焚香禮太元即知能解脫　何必定
GA012n0011_p0739a06║逃禪
GA012n0011_p0739a07║阿育王寺（鹿園）萬表
GA012n0011_p0739a08║避喧來海嶠　元日坐禪林自笑身逃影　還將景易
GA012n0011_p0739a09║心寒流春雪化　叠翠暮烟深幽寂非人境　應無積
GA012n0011_p0739a10║俗侵
GA012n0011_p0740a01║遊育王（孔塘）戎來賔
GA012n0011_p0740a02║古寺枕山阿　巾車此暫過秋深紅葉亂　天遠白雲
GA012n0011_p0740a03║多遶殿惟松檜　侵衣半薜蘿來朝返城市　清夢復
GA012n0011_p0740a04║如何
GA012n0011_p0740a05║阿育王寺夜坐（季仲）王思任
GA012n0011_p0740a06║大海遶空山　高天當午夜有佛松不言　無人月欲
GA012n0011_p0740a07║下何處領深秋　此間從未夏急願寄如如　景語終
GA012n0011_p0740a08║難借
GA012n0011_p0740a09║宿青玉樓沈明臣
GA012n0011_p0740a10║淨土誰開青玉樓　白雲如水萬山秋高天西去空
GA012n0011_p0741a01║𩀱眼　大海東來欲盡頭客夢梅花依木末　禪心江
GA012n0011_p0741a02║月淡簾鈎遠公姓氏曾知否　託宿吾將竟月留
GA012n0011_p0741a03║陪家四兄育王寺晚眺（伯翼）楊承鵾
GA012n0011_p0741a04║越絕千峯接化城　清秋臺殿肅新晴人烟谷口蕭
GA012n0011_p0741a05║蕭見　雞犬雲中寂寂鳴白社不知高士出　青蓮空
GA012n0011_p0741a06║羨法華生匡家兄弟元同調　一任廬山萬古名
GA012n0011_p0741a07║入育王寺（二首）（少卿　漢城）余寅
GA012n0011_p0741a08║登登覺路寶幢平　有竹扶人自在行不盡秋風吹
GA012n0011_p0741a09║古瓦　半空曾放大光明高峯爽氣孤亭得　九月寒
GA012n0011_p0741a10║空萬里清天地幾人逃幻刦　不妨今日拂衣輕
GA012n0011_p0742a01║禮舍利
GA012n0011_p0742a02║西來舍利有還無　金碧莊嚴極海隅萬里平分初
GA012n0011_p0742a03║地果　千人真說戒壇珠浮圖寂寂燈猶朗　法眾紛
GA012n0011_p0742a04║紛鼓自趨靈雨乍收清梵徹　香花吹落白氍毹
GA012n0011_p0742a05║育王禮舍利（蝶菴）吳栩
GA012n0011_p0742a06║寶幢珠葢䕶真藏　一粒摩尼照大荒入㓕止餘金
GA012n0011_p0742a07║粟影　開函恍現玉毫光娑羅古樹高僧臘　錯落天
GA012n0011_p0742a08║花滿法堂夜靜但聞鐘磬響　毒龍猛虎盡歸降
GA012n0011_p0742a09║宿育王精舍（天目）莊學曾
GA012n0011_p0742a10║阿育知名剎　春深度翠霞虚無憑玉几　隱見出金
GA012n0011_p0743a01║沙𩀱塔浮空逼　孤亭引徑斜松濤殷夜發　臥聽欲
GA012n0011_p0743a02║無家
GA012n0011_p0743a03║觀舍利（副使　君衡）周應治
GA012n0011_p0743a04║梵界超塵刦　靈光乍有無真看金作粟　始信玉為
GA012n0011_p0743a05║符晃煜衘龍燭　熹微吐雁珠摩尼千古在　皈首慧
GA012n0011_p0743a06║燈孤
GA012n0011_p0743a07║同黃省菴、杜武川兩工部遊育王寺歸宿山
GA012n0011_p0743a08║莊（遇齋）李生時
GA012n0011_p0743a09║老人山谷最風流　李杜兼成汗漫遊心遠正宜投
GA012n0011_p0743a10║寺僻　花多應是愛春柔山空雲盡飛元鶴　水漲沙
GA012n0011_p0744a01║平點白鷗欲上蓬萊渺何處　山莊高枕夢浮邱
GA012n0011_p0744a02║阿育王山（光祿　慕雲）管大勳
GA012n0011_p0744a03║錫山標靈傑　迢遞東南來鄮峯聳崒嵂　太白障崔
GA012n0011_p0744a04║嵬金湖匯澄鑑　玉几舖平臺雲氣嶺頭分　陽光谷
GA012n0011_p0744a05║口開中岩隱古剎　高亭盻蓬萊梵音啓天籟　塔影
GA012n0011_p0744a06║凌上台舍利藏精光　佛迹印蒼苔神龍蟄沙井　變
GA012n0011_p0744a07║化騰九垓烟嵐晴亦雨　松風晝起雷山花空色相
GA012n0011_p0744a08║　林鳥自喧豗蓮堂白日靜　竹徑元鹿猜以兹愜勝
GA012n0011_p0744a09║賞　車葢常徘徊名巖無今昔　塵刦有時災洞房幾
GA012n0011_p0744a10║荒廢　孤雲自去回此中堪招隱　前山有大梅
GA012n0011_p0745a01║靈菊軒記
GA012n0011_p0745a02║余因夢感，修阿育王佛殿。以萬暦辛卯十月十五
GA012n0011_p0745a03║日至寺，憇真如軒。軒前石欄列植菊花十四本，六
GA012n0011_p0745a04║紅八黃；又小三盆三本，一黃二白。諦視之，紅心中
GA012n0011_p0745a05║凹，瓣一一可數；黃無心，瓣圓簇如毬；白似黃，差小，
GA012n0011_p0745a06║然其花繁雜，枝葉不整潔，不足玩也。十八日，太守
GA012n0011_p0745a07║日觀張公自郡城來顧，同觀舍利塔。既別去，返入
GA012n0011_p0745a08║軒，僧真實等譁聚石欄前，指菊謂余曰：「此紅菊獨
GA012n0011_p0745a09║開黃花一朶，可異也！」余聞花可接心，疑之。諦視之，
GA012n0011_p0745a10║果枝顛一黃朶，狀類紅而獨小，不與他黃者類，非
GA012n0011_p0746a01║接也，心甚異之。既而思之，得佛理焉。佛以真如最
GA012n0011_p0746a02║上覺為金剛體，以心生計着煩惱為火宅；以清淨
GA012n0011_p0746a03║身心為入佛乘，以無住而生為圓滿智。黃者金也，
GA012n0011_p0746a04║白次金也，紅則火也。盆一黃不與八黃列，而無異
GA012n0011_p0746a05║八者，無等等覺真體也。二白清淨，已離於火，而未
GA012n0011_p0746a06║成真，大小二乘也。六紅有心，而瓣有分別相，六根
GA012n0011_p0746a07║煩惱火宅也。八黃無心，而瓣簇如毬，轉八識為圓
GA012n0011_p0746a08║滿智也。紅中忽一黃，獨小，其一根獨返源，而六根
GA012n0011_p0746a09║成解脫乎！於是可以證八智超二乘，登等覺矣。余
GA012n0011_p0746a10║於是心敬之，不敢褻視。謂聖溷于凡，而凡具聖，當
GA012n0011_p0747a01║亦如此菊矣。於是日玩之，目十八日，至十一月初
GA012n0011_p0747a02║七日，長至紅朶萎盡，而小黃朶獨鮮，喟然歎曰：「兹
GA012n0011_p0747a03║非塵銷覺圓淨乎？」余每觀舍利變幻，心疑之；今此
GA012n0011_p0747a04║菊從紅出黃，殆佛以此釋余疑也。已又思之，菊歴
GA012n0011_p0747a05║春夏，及秋末始花，而入冬尤盛，於化工甚備。六陰
GA012n0011_p0747a06║盡，眾芳皆萎，而菊獨榮不滅也；一陽生，眾芳皆萌，
GA012n0011_p0747a07║而菊則萎不生也。眾花萎，皆落地，而菊不落不去
GA012n0011_p0747a08║也；眾花落，皆結子，而菊不結不來也。餐之酒，可以
GA012n0011_p0747a09║明目，不昧也；服之藥，可以延年，不壞也。五色皆有，
GA012n0011_p0747a10║而獨以黃名，萬行具足而中體不改也。雖微今日
GA012n0011_p0748a01║之變異，佛理固具焉，而况變異昭昭可覩若此哉？
GA012n0011_p0748a02║眾咸疑舍利，愚謂有疑於舍利，請觀之菊；有疑于
GA012n0011_p0748a03║菊，請觀之舍利。悟則物物皆舍利，不悟則舍利亦
GA012n0011_p0748a04║物。舍利出佛身，乃曠刼之菊；此菊入余目，乃一時
GA012n0011_p0748a05║之舍利。菊與舍利，是一非二。又其必待余來乃現，
GA012n0011_p0748a06║類佛以菊語余，而又欲託余以語世，余故不得不
GA012n0011_p0748a07║為之記。嗟乎！凡學佛者，皆曰尋本來靣目，其亦尋
GA012n0011_p0748a08║之此菊也已！於是又更名軒曰「靈菊」，即說偈言，而
GA012n0011_p0748a09║書之於壁：佛體本如如　逈無前後際應身示天竺
GA012n0011_p0748a10║　寂照含大地無餘入湼槃　不壞遺舍利十九入閻
GA012n0011_p0749a01║浮　一塔踊晉世至今千餘年　往往出靈異心目所
GA012n0011_p0749a02║共瞻　人我獲兼濟信念力自堅　疑情亦相繼余本
GA012n0011_p0749a03║業儒者　晚忽解中諦如幻一親觀　倒夢期遠離辛
GA012n0011_p0749a04║苦見思惑　艱難究竟義詎意石欄栽　即是金鐘係
GA012n0011_p0749a05║真無豈虚空　妙有非安置人力偶爾排　天機自然
GA012n0011_p0749a06║具一盆眾中尊　二白垢盡去六紅列火宅　八黃表
GA012n0011_p0749a07║圓智紅中黃忽生　漸與頓皆詣斯須獲超脫　煆煉
GA012n0011_p0749a08║隨根器諒惟神轉移　容假人思議經律未討論　法
GA012n0011_p0749a09║旨先昭著造化謂無工　於菊良有意此花色已真
GA012n0011_p0749a10║　彼珠光曷偽花與珠成同　物與花相類信知妙湛
GA012n0011_p0750a01║性　平等周一切匪實又匪虚　如明復如昧心智倘
GA012n0011_p0750a02║鏡淨　花珠皆筏喻禮塔事猶閑　對塔功須致正恐
GA012n0011_p0750a03║墮疑魔　寧憂乏補處普願道眼開　毋令玉屑眯
GA012n0011_p0750a04║初觀時賦八律
GA012n0011_p0750a05║寒冬禮佛到禪房　紅菊中開一朶黃豈謂根塵堪
GA012n0011_p0750a06║解脫　故令金質露微芒真如獨立銷香熖　火首周
GA012n0011_p0750a07║圍捧法王始信妙心含妙種　不須雨露不辭霜
GA012n0011_p0750a08║阿育王山舍利奇　萬人半信半猶疑何如火裏藏
GA012n0011_p0750a09║金色　恰似凡軀顯聖儀昔日元珠毛孔落　此時黃
GA012n0011_p0750a10║豔菊枝移藥欄寶塔居然在　目覩威靈心自知
GA012n0011_p0751a01║一花一卉只尋常　似有神明為主張看菊開時渾
GA012n0011_p0751a02║是赤　待余來日忽成黃希踪偶與行期會　異事從
GA012n0011_p0751a03║教法界揚共道此花真舍利　至心皈禮莫能忘
GA012n0011_p0751a04║萬象身中獨露奇　每聞此語尚懷疑庭前栢樹亦
GA012n0011_p0751a05║禪理　砌畔菊花非化儀紅忽黃時忘次第　黃從紅
GA012n0011_p0751a06║後漸遷移分明說法無言語　注目寒枝纔得知
GA012n0011_p0751a07║纍纍菊蕋簇紅粧　忽着枝頭一點黃豈是花神呈
GA012n0011_p0751a08║變態　祗緣佛體吐光芒哀求不藉賔菩薩　收貯無
GA012n0011_p0751a09║煩阿育王最是二旬群萎後　猶然鮮潔獨凌霜
GA012n0011_p0751a10║不壞金身處處藏　徧周沙界徧金剛菊花亦是菩
GA012n0011_p0752a01║提樹　石砌原為般若塲變化有時多幻迹　元精無
GA012n0011_p0752a02║見總平常欲知舍利今何在　指點松枝也放光
GA012n0011_p0752a03║菊分黃赤未為奇　一本𩀱開似可疑本處正如含
GA012n0011_p0752a04║藏識　開時還似四威儀靈根入地誰分剖　異色驚
GA012n0011_p0752a05║人孰轉移方悟無修亦無證　由來此意少人知
GA012n0011_p0752a06║真如無色亦無光　豈有紛紛赤與黃自是虚空原
GA012n0011_p0752a07║不動　何妨星電各𡸁芒由來菊備四時氣　合作人
GA012n0011_p0752a08║間百藥王好與石欄勤衛䕶　勿令摧折向氷霜
GA012n0011_p0752a09║萬　十九年，長至後二日偶作。承余漢城學憲遠
GA012n0011_p0752a10║惠素卷，命筆書之，留為阿育王寺故事。賜進士
GA012n0011_p0753a01║出身．朝列大夫．南京國子監祭酒．前春坊諭德掌
GA012n0011_p0753a02║翰林院事中允．兼編修經筵講官．同修國史．直吏
GA012n0011_p0753a03║曹舘．奉川戴洵識
GA012n0011_p0753a04║靈菊
GA012n0011_p0753a05║余欲拜舍利　彷徉到育王笙簧奏松裏　錦繡茵石
GA012n0011_p0753a06║旁有一景陽僧　引人靈菊堂試問菊何靈　答言實
GA012n0011_p0753a07║異常所栽本紅種　開時一朶黃正如衣黃者　赭袍
GA012n0011_p0753a08║侍廟廊初開殊可怪　徐思理自彰此花本隱逸　嘗
GA012n0011_p0753a09║栽五柳庄誰知千載後　上人踵其芳我昔遊金陵
GA012n0011_p0753a10║　聽法聚寶岡高陟花雨臺　生香襲子裳胡期來寶
GA012n0011_p0754a01║幢　復覩此靈祥豈亦曇花墮　吐出金珠光我有觀
GA012n0011_p0754a02║花齋　紫英改素粧怪其失故態　摘之令不揚攷彼
GA012n0011_p0754a03║月令秋　菊宜艷中央中央是正氣　變幻夫何妨吾
GA012n0011_p0754a04║齋若遇之　當令繁且昌拾之以自佩　于以分餘香
GA012n0011_p0754a05║上人了正義　靈菊應煌煌傳燈原有藉　固知續景
GA012n0011_p0754a06║陽御賜貞白高士．慈谿七十一翁馮柯
GA012n0011_p0754a07║育王殿宇重新（聽冲法師講經）（農半）周應辰
GA012n0011_p0754a08║不任靈山去海忙　恰能駐嶺拾雲藏如鐘靜矣𩀱
GA012n0011_p0754a09║懸塔　象几天然獨對堂草徧庭心無相相　花吹谷
GA012n0011_p0754a10║口有香香此來開示佛知見　會得當年亦在傍
GA012n0011_p0755a01║寓廣利寺贈柏亭上人（光祿　會之）吳禮嘉
GA012n0011_p0755a02║征鞍千里解秋風　暫洗紅塵入梵宮野鶴巢雲𩀱
GA012n0011_p0755a03║柏古　疎鐘度月半庭空慧光熌熌分曹洞　風骨凌
GA012n0011_p0755a04║凌識遠公愧我宰官身未度　本來真性自圓通
GA012n0011_p0755a05║觀舍利塔（侍郎　栩菴）林棟隆
GA012n0011_p0755a06║香臺法相現嶙峋　靈塔飛來多寶新不滅不生皆
GA012n0011_p0755a07║覺路　非空非色即真身毫光白玉諸天出　祇樹清
GA012n0011_p0755a08║陰四望均翠巘斜臨開玉几　大千世界轉金輪
GA012n0011_p0755a09║贈育王曉上人（石盂山人）汪坦
GA012n0011_p0755a10║當年海上看降鉢　此日隨雲度石城千載重來折
GA012n0011_p0756a01║蘆處　月明沙白草青青
GA012n0011_p0756a02║過玉几松堂，見先文定留題，感而踵韻
GA012n0011_p0756a03║（長君）張茂之
GA012n0011_p0756a04║夢入名山又十年　於今登眺可逃禪流雲影落疎
GA012n0011_p0756a05║松裡　過雨痕收淺水邊鳥道琴樽橫玉几　月催鐘
GA012n0011_p0756a06║鼓直金仙何期手澤留方丈　感慨重題脩竹前
GA012n0011_p0756a07║舍利殿記（鄞令）王章
GA012n0011_p0756a08║嘗曠覽平原，憑臨大海，望白波浸山，黃烟慘日，一
GA012n0011_p0756a09║切城郭阪隰、人物蟲魚，往古來今與塵起滅者，俱
GA012n0011_p0756a10║倐焉幻化耳。蓋五慾塵勞、六根煩火、游戲諸相，如
GA012n0011_p0757a01║業鬼借宅，捨身受身，寧有休歇？一旦眼光墮地，手
GA012n0011_p0757a02║腳忙亂，此時摧撞息機晚矣！辦一日資糧，庶留一
GA012n0011_p0757a03║日掌果。若食橄欖，正酸澁時，勿得吐𨚫，勿遽作不
GA012n0011_p0757a04║酸澁想。久之，帝座非遙，浮雲轉低，鬚眉不小，六合
GA012n0011_p0757a05║猶隘。禪家定慧與吾儒安慮，其理一也。余蒞明州
GA012n0011_p0757a06║之鄞，去城五十里有阿育王寺，則住世之釋迦舍
GA012n0011_p0757a07║利塔存焉。由晉迄我明，一千二百餘年矣。可使八
GA012n0011_p0757a08║塔造八萬四千塔，而萬塔一塔；可使五指放八萬
GA012n0011_p0757a09║四千光，而無光有光。為光在塔，何以忽涌地，忽入
GA012n0011_p0757a10║海，忽飛屋上，忽重登舟，塔異而光不異？為光不在
GA012n0011_p0758a01║塔，何以忽如石，忽如雪，又忽如月輪相，如水晶珠，
GA012n0011_p0758a02║光異而塔不異？後有權貴至寺，戲問：「舍利何在？」笑
GA012n0011_p0758a03║翁指道傍松曰：「此處即有。」已而松枝皆放光。然則
GA012n0011_p0758a04║舍利之在震旦者一十有九，惟阿育王山顯著特
GA012n0011_p0758a05║甚。滿大地山河皆松枝，則皆舍利而已；滿凡夫愚
GA012n0011_p0758a06║婦皆松枝，則皆釋迦而已。是故勤修身而緩稽効。
GA012n0011_p0758a07║其人誠也，光如其分量以應焉；其人尤誠也，光亦
GA012n0011_p0758a08║如其分量以應焉。光自心發，光自心見。語云：「不欺
GA012n0011_p0758a09║于火滅，而後日中不怠；不怨于家人，而後明王敬
GA012n0011_p0758a10║之。」夫行之知之，不重難哉？我輩魔重，甚麼鶻臭布
GA012n0011_p0759a01║衫，破驢脊背，何時打串乎？元次山有云：我目、我耳、
GA012n0011_p0759a02║我鼻、我口，目不隨視，耳不隨聽，鼻不隨氣，口不隨
GA012n0011_p0759a03║言。則吉祥殊勝，只在本地；浮屠鐵鼎，到處風光。古
GA012n0011_p0759a04║人謂達摩治三軍，與檻彌坐，胸中景象大可參照。
GA012n0011_p0759a05║否則鐵蛇入竹筒，雖看盡三乘十二分教，聞盡一
GA012n0011_p0759a06║千七百則公案，何益焉？料理末後著子，冷暖在心，
GA012n0011_p0759a07║餘俱閒事，直以參釋迦未生的人可爾。是塔也，歴
GA012n0011_p0759a08║傳供養䖍禱輒現。昔稱梁皇、宣宗及武肅、宋高等，
GA012n0011_p0759a09║莫不以慈悲願力攝受皈依。然而造塔者，周厲王
GA012n0011_p0759a10║時東天竺國之阿育王是也；求塔者，晉太康時并
GA012n0011_p0760a01║州獵師，改號慧達，而湧出鄮峰之劉薩訶是也。予
GA012n0011_p0760a02║自暨來鄞，數年於兹。從瞻禮之餘，往來娑羅樹下，
GA012n0011_p0760a03║恒美生流唱，驩動誠心，謹齋沐而為之記。記畢誦曰：
GA012n0011_p0760a04║「樹古庭空，雲消天淨。靈塔在東，夕陽在西。」
GA012n0011_p0760a05║
GA012n0011_p0760a06║
GA012n0011_p0760a07║
GA012n0011_p0760a08║
GA012n0011_p0760a09║
GA012n0011_p0760a10║
GA012n0011_p0761a01║
GA012n0011_p0761a02║
GA012n0011_p0761a03║
GA012n0011_p0761a04║
GA012n0011_p0761a05║
GA012n0011_p0761a06║
GA012n0011_p0761a07║
GA012n0011_p0761a08║
GA012n0011_p0761a09║
GA012n0011_p0761a10║
GA012n0011_p0762a01║
GA012n0011_p0762a02║
GA012n0011_p0762a03║附：宋左街僧統贊甯寶塔傳（補遺）　（傳前闕詩五首）
GA012n0011_p0762a04║阿育王寶塔者，乃如來真身舍利所藏處也。昔世
GA012n0011_p0762a05║尊入王舍城乞食，路逢童子聚沙為戱，見佛威儀，
GA012n0011_p0762a06║心生歡喜，即以沙土為麪，殷勤奉施。佛授記曰：「此
GA012n0011_p0762a07║童子，吾滅度後，於閻浮提作鐵輪王，有大威德，四
GA012n0011_p0762a08║大洲中悉皆臣順。取吾八塔真身舍利，造塔供養。」
GA012n0011_p0762a09║佛滅度後，果符昔記。阿育王有大神力，能役鬼神。
GA012n0011_p0762a10║於一夜中，碎七寳屑成八萬四千寳塔。彼時有耶
GA012n0011_p0763a01║舍尊者，於五指間放八萬四千道光明；諸天夜义
GA012n0011_p0763a02║眾各隨光中往四天下，遇八吉祥、六殊勝地，乃安
GA012n0011_p0763a03║一塔。今皇宋輪王統領國土有一十九所，顯晦不
GA012n0011_p0763a04║同。其顯者與國為福，與民為利也。若明州鄮山所
GA012n0011_p0763a05║現者，乃其一也。西晉太康中，有劉薩訶者，并州離
GA012n0011_p0763a06║石人，生在畋家，弋獵為活。得病至死，見一梵僧語
GA012n0011_p0763a07║曰：「汝罪深重，應入地獄。吾憫汝故，宜往洛下、齊城、
GA012n0011_p0763a08║丹陽、會稽有阿育王寶塔處，頂禮懴悔，得免此苦。」
GA012n0011_p0763a09║既蘇，改業出家，法名慧達（或云法達），如指南行。至
GA012n0011_p0763a10║會稽海畔山澤，處處求覔，莫識基緒。悲惱煩塞，投
GA012n0011_p0764a01║告無所。偶於一夜，聞地下鐘聲，即精誠懇切。經于
GA012n0011_p0764a02║三日，忽舍利寶塔從地涌出，光明騰耀，塔相青色，
GA012n0011_p0764a03║似石非石。高一尺四寸，廣七寸。五層露盤，四角挺
GA012n0011_p0764a04║然。四靣窗虚，中懸寶磬。周以天王及諸佛菩薩、善
GA012n0011_p0764a05║神、聖僧、天人等像，相極精細。瞬目注睛，見八千像
GA012n0011_p0764a06║狀，咸悉具焉。可謂神功聖績，非人智之所及也。達
GA012n0011_p0764a07║既見塔，悲喜無量，晝夜精勤禮拜懴悔，瑞應頗多。
GA012n0011_p0764a08║（按：傳中劉薩訶者，乃利賔菩薩示現，豈偶然也？）鄮
GA012n0011_p0764a09║縣古城在勾章東三百餘里，其寶塔即縣界孝義
GA012n0011_p0764a10║鄉也。《地誌》云：「阿育王造八萬四千塔，此其一也。」《輿
GA012n0011_p0765a01║地誌》云：「釋迦弟子能役使鬼神，一日布于四天下，
GA012n0011_p0765a02║造佛骨寶塔八萬四千，皆從地出。」《會稽記》云：「東晉
GA012n0011_p0765a03║丞相王導，初過江時，有道人神采不凡，言從海上
GA012n0011_p0765a04║來，相告曰：『昔與阿育王同遊鄮縣，安真身舍利塔。
GA012n0011_p0765a05║阿育王與真人捧塔飛空入海，諸弟子攀引不及，
GA012n0011_p0765a06║一時俱墮，化為烏石，石如人形。』」《名僧傳》云：「昔有神
GA012n0011_p0765a07║人捧塔飛行海上，弟子中有未得道者，墮地化為
GA012n0011_p0765a08║烏石，猶作人形，上有袈裟紋縷。郡守褚琰遣使取
GA012n0011_p0765a09║看，奇之。」至今村名「塔墅」，嶴名烏石也。晉義熙元年，
GA012n0011_p0765a10║安帝勅於鄮山造塔亭禪室，度二七僧住持守䕶。
GA012n0011_p0766a01║宋文帝元嘉中，遣陳精并僧道祐廣興創建。鑿基，
GA012n0011_p0766a02║下得大石函，盛玻璃鍾，覆以銅鏡。又以金合盛銀
GA012n0011_p0766a03║罌，安三法身舍利，并迦葉佛爪一（其色紅）、髮一莖
GA012n0011_p0766a04║（伸之數尺，置之成螺）。劉宋文帝詔造木浮圖三級藏
GA012n0011_p0766a05║之，厚賜供給。竟陵王發使奉珍異供施，聞三級木
GA012n0011_p0766a06║塔未至崇敞，欲增成五級，忽夢神人告曰：「阿育王
GA012n0011_p0766a07║塔無用增修。」王問其故，答曰：「三十年後有大力人
GA012n0011_p0766a08║興世增添耳。」梁武帝普通三年，勅建木浮圖堂殿
GA012n0011_p0766a09║房廊，賜額「阿育王寺」，著作顧允祖作碑記記之。大
GA012n0011_p0766a10║同五年，上座僧綬奏木浮圖隳損，勅岳陽王蕭𧦴
GA012n0011_p0767a01║增修至五層，施黃金五百兩，鑄金銅像四百軀，寫
GA012n0011_p0767a02║經論五百卷，鑄四大鐵鼎以鎮四角。勅孫昭凡百
GA012n0011_p0767a03║供應，付武帝、昭明二真安於塔內。蕭𧦴取石函內
GA012n0011_p0767a04║舍利三顆浴之，咒曰：「浮者進上皇帝。」其最大者浮。
GA012n0011_p0767a05║遣主書吳文寵、僧璉等四法師同進。因勅免莊賦，
GA012n0011_p0767a06║調給兵士三千人，於寺外莊置營防衛。定襄侯蕭
GA012n0011_p0767a07║祗、陳留阮孝、鄮人黃璣、會稽太守蔡興宗、散騎常
GA012n0011_p0767a08║侍王仲和、太學博士顧諧、東宮直侍王仲達，並梁
GA012n0011_p0767a09║朝名士，悉傾心皈向。陳宣帝遙敬此塔，度二七僧。
GA012n0011_p0767a10║越州昌樂公楊异、勾章令袁不約信向尤篤。唐太
GA012n0011_p0768a01║宗世，鄮縣令王昭遊禮，近寺，望見木塔第三層上
GA012n0011_p0768a02║有二人立，皆舉手托四級西南角。遂問僧智悅曰：
GA012n0011_p0768a03║「何人修塔？」答曰：「不曾修。」因說所見，遣人上塔驗之，
GA012n0011_p0768a04║其四層西南角㭿栱果壞。令曰：「善神示之，欲弟子
GA012n0011_p0768a05║修耳。」遂即修之。敏法師領徒至寺一月敷講，道俗
GA012n0011_p0768a06║聚集。夜中有人見百餘梵僧繞塔行道，以此詢眾
GA012n0011_p0768a07║寺僧，曰：「此常有之。」永徽元年，會稽處士張太元到
GA012n0011_p0768a08║寺禮塔，與僧智悅連床寢息。半夜聞塔前誦《金剛
GA012n0011_p0768a09║般若》，了了分明。二人往看，一無所覩。𡸁拱二年，越
GA012n0011_p0768a10║州士曹唐元黙迎塔到州，精嚴供養。女婿楊氏醉
GA012n0011_p0769a01║入道塲，寶塔忽然飛去。元黙驚心作禮悵望，乃見
GA012n0011_p0769a02║在西家屋上，即送還本寺。中宗皇帝遠加敬仰，勅
GA012n0011_p0769a03║送供施，仍降詔委棲曠和尚如法香火。國清智晞
GA012n0011_p0769a04║尊者到寺，禮八萬四千拜，旋遶數周。忽感紫文印
GA012n0011_p0769a05║于右臂，方整明亮，終身不沒。臨終謂弟子曰：「眾聖
GA012n0011_p0769a06║封印，心無虚焉，吾定生彌勒內院矣。」肅宗朝內供
GA012n0011_p0769a07║奉子璘者，　州人也，歸省所親。經宿嶽廟，神人告
GA012n0011_p0769a08║曰：「汝母在此受業。」璘聞，悲不自勝。乃問曰：「我母何
GA012n0011_p0769a09║罪而至於此？」神曰：「為師少年頭瘡，多用雞白調藥
GA012n0011_p0769a10║療之，因招罪苦。」璘告神釋免，神曰：「罪係有分，免即
GA012n0011_p0770a01║何緣？若要免之，往鄮山禮舍利寶塔。」璘徑到寺，方
GA012n0011_p0770a02║禮四萬拜，母於塔前雲裏現身，曰：「吾承汝力，已生
GA012n0011_p0770a03║忉利。」璘遂止寺，終身禮敬。唐僧宗亮詩云：「鐵輪王
GA012n0011_p0770a04║使鬼神功，靈塔飛來鄮嶺東；有客不隨流水去，磬
GA012n0011_p0770a05║敲疎雪淡雲中。」武宗澄汰沙門，塔止越州府庫。宣
GA012n0011_p0770a06║宗重興教法，塔入開元寺。鄮山論請，開元固執。觀
GA012n0011_p0770a07║察判官蒯希逸判云：「譬如人家寶物，失之多年，本
GA012n0011_p0770a08║主既認，便須給還。」太守王龜依判遣送歸育王。大
GA012n0011_p0770a09║中庚午歲正月齋日，八千許人傳塔供養，天花紛
GA012n0011_p0770a10║紛而落。其花如雪，眾以手擎，旋即鎔液。至夜初，又
GA012n0011_p0771a01║放五色光明。是年，有新羅僧夜入盜塔，手捧繞亭
GA012n0011_p0771a02║亘夜而行不離本處。懿宗咸通中，觀察使楊嚴奏
GA012n0011_p0771a03║舍利寶塔靈異，實國內福境。勅度三七僧，精嚴香
GA012n0011_p0771a04║火。天祐中，太守黃晟，本奉化人也，迎塔往故鄉供
GA012n0011_p0771a05║養。上船頓重，加人助力亦不能舉。晟嘆曰：「地薄無
GA012n0011_p0771a06║緣。」遂止。錢武肅王貞明二年丙子十二月，遣弟鏵
GA012n0011_p0771a07║并僧清外、鴻澤等，具船舫香花迎舍利寶塔。明年
GA012n0011_p0771a08║上元夜，廻止西陵岸，放光照明，江中如晝。武肅王
GA012n0011_p0771a09║躬扶彩輦，從行至羅漢寺，廣陳供養。一僧頂戴，手
GA012n0011_p0771a10║搦一角，忽然墮地。隨手安著，屼然不動。僧統今諲
GA012n0011_p0772a01║至晚䖍禱，遂見其角火星迸散，始知神力補鑄耳。
GA012n0011_p0772a02║丁丑歲，勅造木浮圖九層。戊寅二月八日畢工。四
GA012n0011_p0772a03║月八日安舍利塔第三層七寶龕中。爾後累歲，凡
GA012n0011_p0772a04║大會齋日，多覩光明。錢文穆王深加禮敬，以職事
GA012n0011_p0772a05║殷繁，請僧代禮寶塔，其誠信如此。元帥大王戊申
GA012n0011_p0772a06║重修彩繪，其年九月二十六日放大光明。周顯德
GA012n0011_p0772a07║戊午歲二月中，翰林承㫖陶[車*穀]來錫命禮。入寺敬
GA012n0011_p0772a08║禮，見舍利紅色，自謂吉祥，再拜不已。副使司天少
GA012n0011_p0772a09║監同至，謂知塔大師義倫曰：「是塔必不傾側，它日
GA012n0011_p0772a10║必平陷耳。」至今四月十一日，果為延火所焚，舍利
GA012n0011_p0773a01║寶塔迎在龍華寺。壬戌歲，王㫖再造木塔，遂于第
GA012n0011_p0773a02║二層安貯中龕。百寶莊嚴，觀瞻者亂目，設黃金寶
GA012n0011_p0773a03║座，掛懸珠玉。元帥大王因覽大眾毘尼部，見吉利
GA012n0011_p0773a04║王為迦葉佛造塔，金薄覆上；尋遣指揮使凌超，重
GA012n0011_p0773a05║加甃砌莊餙，造檀香殿，雕鎪精麗。百寶珠瓔風觸
GA012n0011_p0773a06║振響，音如天樂。別造金塔，極麗窮華。設使湘宮往
GA012n0011_p0773a07║製，胡後前規，亦未足侔也。且舍利寶塔，世人少知
GA012n0011_p0773a08║靈異，據《感通傳》，天人曰：「今鄮縣是阿育王古塔，小
GA012n0011_p0773a09║塔是賢刼初佛者。有迦葉佛臂骨，非人所見，羅漢
GA012n0011_p0773a10║將往鐵圍山。」若究此文，則有二塔：一將往鐵圍，是
GA012n0011_p0774a01║迦葉佛骨；一劉薩訶求出者，是釋迦舍利，乃即今
GA012n0011_p0774a02║人天恭敬者。且以神功不朽，歲記深長，雖補前文，
GA012n0011_p0774a03║難述未來之瑞應。更祈後哲好編無盡之徽猷。贊
GA012n0011_p0774a04║寧想乾　　筆之餘，慮多𨘤墜。仰炎宋統天之　
GA012n0011_p0774a05║思，欲播揚與刼齊修，惟高不動者也。時開寶五年
GA012n0011_p0774a06║歲在壬申正朔撰。
GA012n0011_p0774a07║宋孝宗皇帝賜佛照禪師（補遺）
GA012n0011_p0774a08║大暑流金石　寒風結凍雲梅花香度遠　自有一枝
GA012n0011_p0774a09║春
GA012n0011_p0774a10║登阿育王塔（孝亷）李德愛
GA012n0011_p0775a01║徑僻長蓬茆　藤蘿上塔稍洞深蛇作窟　砌古鶴為
GA012n0011_p0775a02║巢石檻嵐常閉　金鈴風自敲囘頭看絕頂　疑鎮海
GA012n0011_p0775a03║門蛟
GA012n0011_p0775a04║佛蹟亭李德愛
GA012n0011_p0775a05║遊罷攝輕衫　攀崖探碧岩蛟門飛霧雨　鳥道阻松
GA012n0011_p0775a06║杉石豈人工鑿　真如佛蹟函何年留一足　永𨚫謝
GA012n0011_p0775a07║塵几
GA012n0011_p0775a08║重過育王西塔院（三首）（鄮山）周容
GA012n0011_p0775a09║野鹿隨雲下　簷禽識磬還兵戈成就我　得遂此中
GA012n0011_p0775a10║間
GA012n0011_p0776a01║秋茶出釜綠　野子插瓶鮮但尋幽事洽　未敢竟叅
GA012n0011_p0776a02║禪
GA012n0011_p0776a03║空廊積莓苔　虎跡大如鉢忘機忽過橋　明月照林
GA012n0011_p0776a04║末
GA012n0011_p0776a05║登阿育王塔（霞嶼）方劬
GA012n0011_p0776a06║山高遙萬仞　有塔同山齊登級三五層　已見殿閣
GA012n0011_p0776a07║低我欲觀蒼旻　上此萬丈梯仰視日欲尋　空中氣
GA012n0011_p0776a08║慘凄薱山岩欲墮　飛泉趂石澌從高望其下　但見
GA012n0011_p0776a09║為塵泥山花處處開　林杪子規啼泉鳴幽谷中　平
GA012n0011_p0776a10║沙走長磎四顧但一氣　不復辨東西
GA012n0011_p0777a01║阿育王山阻雪（于石）釋德介
GA012n0011_p0777a02║春初頻作客　樹樹有梅花寒鳥棲無定　流雲凍自
GA012n0011_p0777a03║遮是山成玉几　何地辨金沙不覺疎窗下　悠然竹
GA012n0011_p0777a04║又斜
GA012n0011_p0777a05║西塔院訊太初老宿釋德介
GA012n0011_p0777a06║昨來自太白　峯峯雲起時同人已前往　問余欲何
GA012n0011_p0777a07║之摳衣度石嶺　見塔如見師故情何傾倒　香茗復
GA012n0011_p0777a08║自炊示我山水冊　筆墨多古奇泉石有異質　幽鳥
GA012n0011_p0777a09║催新詩聯床一夜雨　蕭蕭在竹枝
GA012n0011_p0777a10║丁丑夏日北上過育王，別秋遠和尚（二首）
GA012n0011_p0778a01║（偉載）釋元乘
GA012n0011_p0778a02║又有長安此一行　匆匆話別畏途程車輪馬足風
GA012n0011_p0778a03║塵裏　玉几時時憶舊情
GA012n0011_p0778a04║指松之處話斜陽　松老𡸁枝色更蒼正值山中剛
GA012n0011_p0778a05║五月　一林梅子勝花香
GA012n0011_p0778a06║
GA012n0011_p0778a07║
GA012n0011_p0778a08║
GA012n0011_p0778a09║
GA012n0011_p0778a10║