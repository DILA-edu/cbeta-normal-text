GA012n0011_p0779a01║明州阿育王山續志第十四卷目錄
GA012n0011_p0779a02║明州阿育王舍利塔圖讃（有序）　（莊冋生）
GA012n0011_p0779a03║遊天童道經育王　（杜漺）
GA012n0011_p0779a04║阿育王寺　（釋通門）草堂　（釋通門）
GA012n0011_p0779a05║宿舍利塔下尋古碑　（李鄴嗣）
GA012n0011_p0779a06║鄮峯草堂　（李鄴嗣）
GA012n0011_p0779a07║同董曉山、周方人登阿育王塔　（周斯盛）
GA012n0011_p0779a08║陪𡵆公訪嵩巖上人題塔（二首）　（張鸎）
GA012n0011_p0779a09║過育王贈法鐘禪師　（釋本僼）
GA012n0011_p0779a10║寄育王嵩巖和尚　（釋超寤）
GA012n0011_p0780a01║新纂鄞縣誌　（汪源澤）
GA012n0011_p0780a02║呈法公　（謝歸昌）
GA012n0011_p0780a03║冐雨過鄮峯訪法公，留宿山房　（謝歸昌）
GA012n0011_p0780a04║賦得阿育王舍利寶塔　（謝秉昌）
GA012n0011_p0780a05║家弟維賢、瞻在、文國過玉几松堂止靜，余不
GA012n0011_p0780a06║及從，得排句十二韻　（謝秉昌）
GA012n0011_p0780a07║禮舍利　（元盛）
GA012n0011_p0780a08║阿育王㳟禮迦文舍利塔　（元璟）
GA012n0011_p0780a09║放光松　（元璟）
GA012n0011_p0780a10║約謝子維賢同遊阿育王寺　（姜宸英）
GA012n0011_p0781a01║春日禮育王舍利，詩以志勝　（陳其愚）
GA012n0011_p0781a02║秋遠和尚繼席育王里言奉寄　（邵似歐）
GA012n0011_p0781a03║送法老和尚還掃花居　（謝景昌）
GA012n0011_p0781a04║育王移山梅一本於樹滋堂（二首）　（謝兆昌）
GA012n0011_p0781a05║寄法公和尚（二首）　（謝兆昌）
GA012n0011_p0781a06║呈法公　（謝秉昌）
GA012n0011_p0781a07║遊育王贈東堂法老和尚　（裘璉）
GA012n0011_p0781a08║重晤法和尚於蛟城（二首）　（邵似歐）
GA012n0011_p0781a09║法公自都門歸鄮峯𨚫寄　（邵似歐）
GA012n0011_p0781a10║阿育王寺瞻仰舍利　（温應㠐）
GA012n0011_p0782a01║寄育王法老和尚　（温應㠐）
GA012n0011_p0782a02║雨中過鄮山宿玉几松堂　（謝秉昌）
GA012n0011_p0782a03║懷秋遠和尚　（温應㠐）
GA012n0011_p0782a04║過育王晤遠公和尚（二首）　（邵似歐）
GA012n0011_p0782a05║過鄮峯呈遠公和尚　（謝歸昌）
GA012n0011_p0782a06║春日再訪遠公　（邵似歐）
GA012n0011_p0782a07║山居得秋遠和尚書漫賦（二首）　（謝師昌）
GA012n0011_p0782a08║遊阿育王寺　（張士塤）
GA012n0011_p0782a09║秋杪從天童過宿育王，用歐陽公憶滁州幽
GA012n0011_p0782a10║谷韻，呈秋遠和尚　（李暾）
GA012n0011_p0783a01║前題　（張錫璁）前題　（等月）
GA012n0011_p0783a02║玉几峯（三首）仙人書
GA012n0011_p0783a03║般若塔　（秋遠碧）放光松歌　（謝緒章）
GA012n0011_p0783a04║送秋公法姪和尚歸鄮峯　（超寤）
GA012n0011_p0783a05║過育王呈秋遠和尚（二首）　（李暾）
GA012n0011_p0783a06║小育王感懷（三首）七佛潭
GA012n0011_p0783a07║袈裟石　（秋遠碧）
GA012n0011_p0783a08║春日過鄮峯，同省齋和尚、斯敏法姪坐雨，兼
GA012n0011_p0783a09║懷秋遠法姪　（超寤）
GA012n0011_p0783a10║寄育王嵩來上人（二首）　（張兆林）
GA012n0011_p0784a01║從天童過育王，依韻奉酬嵩公　（彭祖訓）
GA012n0011_p0784a02║贈嵩來上人　（周鴻憲）
GA012n0011_p0784a03║嵩公以詩見贈，次韻奉答　（張美確）
GA012n0011_p0784a04║偕董天池（不磷）遊阿育王寺　（范桐）
GA012n0011_p0784a05║玉几松堂同李東門看雨　（萬承勲）
GA012n0011_p0784a06║前題　（李暾）
GA012n0011_p0784a07║鄮峯草堂（二首）　（嵩來荃）
GA012n0011_p0784a08║
GA012n0011_p0784a09║
GA012n0011_p0784a10║
GA012n0011_p0785a01║明州阿育王山續志卷第十四
GA012n0011_p0785a02║住山釋畹荃（嵩來）輯集
GA012n0011_p0785a03║明州阿育王舍利塔圖讚（有序）
GA012n0011_p0785a04║釋迦如來於尸羅𩀱樹間入大湼槃，茶毘得舍利
GA012n0011_p0785a05║無數，人間、天上、龍宮三分供養。有阿育王以大神
GA012n0011_p0785a06║力役諸鬼神，碎七寶末成八萬四千塔，盛如來舍
GA012n0011_p0785a07║利，流布四洲。時有耶舍尊者，於指間放八萬四千
GA012n0011_p0785a08║光明。天龍夜叉隨光所到處，皆八吉祥、六殊勝地，
GA012n0011_p0785a09║乃安一塔。震旦凡一十有九所，阿育其一也。其座
GA012n0011_p0785a10║非石、非木、非金、非鐵，高尺有四寸，凡五層。窗開四
GA012n0011_p0786a01║靣，寶磬處中，舍利如珠懸下。（冋）於康熙己酉之冬，
GA012n0011_p0786a02║道經四明，特過鄮山瞻禮。禮畢圍繞三帀，忽見大
GA012n0011_p0786a03║如菽，光如燈，微紅黃色，敬心益䖍。光成五綵相，從
GA012n0011_p0786a04║者所見各各不一。合十拜別，歸途再瞻禮，則舍利
GA012n0011_p0786a05║青色而微，較前更異。寺僧乞紀其事，而并繪是圖。
GA012n0011_p0786a06║因冗次未就，倐忽六載。今法鐘和尚主其席，向與
GA012n0011_p0786a07║（冋）為方外交，馳書來欲了此公案。乃齋戒沐浴，焚
GA012n0011_p0786a08║香敬寫所見之圖，贅之以讚曰：如來舍利　八萬四
GA012n0011_p0786a09║千人間天上　遍滿流傳毫端現瑞　五采光鮮眾見
GA012n0011_p0786a10║不一　各具識田如谷傳響　如月印川我今瞻禮　寶
GA012n0011_p0787a01║相莊嚴天龍呵䕶　億萬斯年康熙甲寅之夏至日，
GA012n0011_p0787a02║晉陵莊冋生題
GA012n0011_p0787a03║遊天童道經育王（觀察　琅槐）杜漺
GA012n0011_p0787a04║古寺饒長烟　隔嶺見蒼莾舍利傳阿育　西晉迹乃
GA012n0011_p0787a05║昉明星覩雪山　懸珠來罔象人言一尺塔　光明彌
GA012n0011_p0787a06║百丈寶峯聚楞伽　空谷走魍魎利賔與大權　儼立
GA012n0011_p0787a07║同供養溪水皆西流　湯湯出塵坱天童似兒孫　群
GA012n0011_p0787a08║峯作兒襁松杉如此屋　更出群峯上山僧導我前
GA012n0011_p0787a09║　楖栗一條杖云令龍象伏　斯言何滉𣾘天荒破義
GA012n0011_p0787a10║興　密公更雄長妙音胡寂然　使我失瞻仰風雨宿
GA012n0011_p0788a01║山房　夜聞鐘磬響忽洗百年愁　琉璃見精爽皎月
GA012n0011_p0788a02║忽一輪　林杪寄真賞
GA012n0011_p0788a03║阿育王寺（牧雲）釋通門
GA012n0011_p0788a04║古稱殊勝地　常放吉祥光法鼓分明繫　佛身何處
GA012n0011_p0788a05║藏泉聲留妙喜　閣記載奎章感昔穹碑在　杖藜步
GA012n0011_p0788a06║夕陽
GA012n0011_p0788a07║草堂（泰不華書鄮峯草堂額）釋通門
GA012n0011_p0788a08║草堂依鄮峯　篆額乃元人以一招提境　而分上下
GA012n0011_p0788a09║隣鐘聞當靜夜　屐過自清晨差喜僧房僻　投賢亦
GA012n0011_p0788a10║養神
GA012n0011_p0789a01║宿舍利塔下尋古碑（杲堂）李鄴嗣
GA012n0011_p0789a02║高文落千春　得壽及山骨烱烱古塔下　佛珠為日
GA012n0011_p0789a03║月老松願承葢　埜苔不敢髮前潭有蟄龍　霢雨頻
GA012n0011_p0789a04║浣刷幽氣巢巨靈　風霆看出沒余適尋山門　舊基
GA012n0011_p0789a05║瓦難垈支解歎佛身　諸天坐茆蕝昔時鶴翎花　劖
GA012n0011_p0789a06║根鬼火屈獨見尺草中　臥立有碑碣肅若對古人
GA012n0011_p0789a07║　束帶先上謁讀字先以手　斷處終暫闕同遊幸異
GA012n0011_p0789a08║才　精感足互發眎畢久立烟　三歎生悲𠰸百年各
GA012n0011_p0789a09║有生　曾供石幾閱
GA012n0011_p0789a10║鄮峯草堂李鄴嗣
GA012n0011_p0790a01║此亦梵㞐耳　其名曰草堂老僧無衲氣　處士同行
GA012n0011_p0790a02║藏半扉辨客履　引我坐藜床詶客吶言詞　坐久喜
GA012n0011_p0790a03║其惷自云山寺瘠　脫粟不滿𤬪烏鼠念僧貧　留果
GA012n0011_p0790a04║充餱糧舊栽扶老竹　新業藕花塘左有泉一潭　木
GA012n0011_p0790a05║石養幽香綠烟常不散　盥肺汲鴦漿勸客且坐此
GA012n0011_p0790a06║　夜受星氣凉
GA012n0011_p0790a07║同董曉山、周方人登阿育王寺塔
GA012n0011_p0790a08║（𡵆公）周斯盛
GA012n0011_p0790a09║霜晴白日高　山影肅舍利新松三尺强　游雲無拘
GA012n0011_p0790a10║忌古殿委荒榛　歎息飛白字（寺有蕭子雲飛白字，余嘗見之，今失諸火。）
GA012n0011_p0791a01║曾塔失威儀　孤空但一氣興廢理不齊　焉測真宰
GA012n0011_p0791a02║意振衣登絕頂　昔遊今復記玉几如故人　堇山亦
GA012n0011_p0791a03║昆季田疇草色寒　鳥聲落平地茫茫大化中　容我
GA012n0011_p0791a04║一俯視
GA012n0011_p0791a05║陪𡵆公訪嵩巖上人題塔（二首）張鸎
GA012n0011_p0791a06║寺殘留古塔　登眺喜同君風細聞樵語　天空點雁
GA012n0011_p0791a07║羣夕陽閒啜茗　高臥欲招雲野火燒龍象　山僧何
GA012n0011_p0791a08║所云
GA012n0011_p0791a09║昨日迎君屐　天寒到草廬山廚蔬芋薄　野味雪霜
GA012n0011_p0791a10║餘茶灶添新火　梅花慰索居欲知別後意　試讀古
GA012n0011_p0792a01║人書
GA012n0011_p0792a02║過育王贈法鐘禪師（遠菴）釋本僼
GA012n0011_p0792a03║石芝地僻相知少　玉几時過未厭頻塔影半峯橫
GA012n0011_p0792a04║落照　鐘聲十里聽行人松堂雨霽月當戶　妙喜泉
GA012n0011_p0792a05║香花及春最喜金輪疏正脈　阮咸同病不知貧
GA012n0011_p0792a06║寄育王嵩巖和尚（日休）釋超寤
GA012n0011_p0792a07║月華皎如雪　松色青于雲層霄墜霜葉　幽響空階
GA012n0011_p0792a08║聞鴻雁西北來　飛鳴各有羣一步一回顧　飲啄滄
GA012n0011_p0792a09║江濆憶昔秦淮歸　匆匆逢逆旅彼此若斷蓬　飄飄
GA012n0011_p0792a10║不知處大火方西流　家家弄機杼坐斯百憂中　孤
GA012n0011_p0793a01║寒獨延佇願言室中燈　分光照愁緒
GA012n0011_p0793a02║新纂鄞縣誌（邑令　天門）汪源澤
GA012n0011_p0793a03║距縣五十里阿育王山下，昔周厲王時，東天竺國
GA012n0011_p0793a04║有阿育王造塔八萬四千，貯釋迦文佛真身舍利，
GA012n0011_p0793a05║分布四洲，遇八吉祥、六殊勝地，乃安一塔。晉太康
GA012n0011_p0793a06║三年，并州劉薩訶弋獵為生。病瀕死，見梵僧謂之
GA012n0011_p0793a07║曰：「汝罪重，應入地獄。宜往會稽有阿育王寶塔處，
GA012n0011_p0793a08║頂禮得免。」既蘇，出家，名曰慧達。徧求山澤，忽聞此
GA012n0011_p0793a09║處地下鐘聲，至心䖍禮，有塔從地湧出，光明騰耀。
GA012n0011_p0793a10║高一尺四寸，廣七寸，非金、非石。四靣窗虚，內懸寶
GA012n0011_p0794a01║磬，中綴舍利，變現不可殫述。此八萬四千塔之一
GA012n0011_p0794a02║也。安帝義熙元年，始構塔亭，歲度二七僧守之。宋
GA012n0011_p0794a03║元嘉二年，文帝勅沙門道祐創增佛宇。掘地得金
GA012n0011_p0794a04║合，盛三舍利、佛爪、佛髮。詔建浮圖三級函焉。十二
GA012n0011_p0794a05║年，曇摩密多建塔寺。梁天監十五年，華陽真人陶
GA012n0011_p0794a06║貞白先生宏景詣塔，誓受五大戒。普通三年，武帝
GA012n0011_p0794a07║命建殿堂，賜「阿育王寺」額，蕭子雲手書飛白，由是
GA012n0011_p0794a08║山亦以「阿育王」名。大同六年，帝令其孫越州守岳
GA012n0011_p0794a09║陽王𧦴改浮圖五層，繪藏帝及昭明太子像，賜金
GA012n0011_p0794a10║五百兩，造銅佛五百軀，寫經論五百卷，鑄鐵鼎以
GA012n0011_p0795a01║鎮四角。尋蠲復其賦，調給兵設營防衞。陳宣帝度
GA012n0011_p0795a02║僧守塔，如義熙數。唐中宗遣使賜金，下詔䕶持。咸
GA012n0011_p0795a03║通間，又度僧守之。周顯德五年，寺災。宋初重建，太
GA012n0011_p0795a04║宗嘗命通慧大師贊寧奉舍利入禁中供養。大中
GA012n0011_p0795a05║祥符元年，賜「廣利」額。熙寧三年，大覺禪師懷璉居
GA012n0011_p0795a06║之，建宸奎閣，藏仁宗偈頌御書五十三軸（有真書、
GA012n0011_p0795a07║飛白、梵書三體）、御書團扇三柄、英宗手詔一道、知
GA012n0011_p0795a08║杭州軍州蘇軾撰記。高宗賜塔號曰「佛頂光明」，嘗
GA012n0011_p0795a09║迎至禁庭。孝宗亦奉迎入大內，御書「妙勝之殿」賜
GA012n0011_p0795a10║本寺。皇子判府魏王愷造金塔一座，奉安寶塔。大
GA012n0011_p0796a01║慧禪師宗杲住持卓錫，有泉曰「妙喜」，張九成作銘。
GA012n0011_p0796a02║其「普香世界」額，則張秘閣即之所書也。元至正十
GA012n0011_p0796a03║年，住持悟光建承恩閣，學士黃溍為記。二十四年，
GA012n0011_p0796a04║住持元輿重建下塔，司農少卿危素撰記。明洪武
GA012n0011_p0796a05║十五年定為「育王禪寺」，稱天下禪宗五山之第五。
GA012n0011_p0796a06║住持崇裕修復塔寺莊田，翰林承㫖宋濂為記。永
GA012n0011_p0796a07║樂十四年殿圮，住持宗正重建。宏治間，住持廣福
GA012n0011_p0796a08║重建玉几松堂，少司空李堂記之。正德十二年，福
GA012n0011_p0796a09║又修上塔，堂又為之記。嘉靖四年，山門燬，福更重
GA012n0011_p0796a10║建，考功郎豐坊記。萬　間，住持傳瓶重建佛殿。十
GA012n0011_p0797a01║九年，真如軒有靈菊之異，改軒名曰「靈菊」，大司成
GA012n0011_p0797a02║戴洵為記。崇禎間，邑侯王章撰〈舍利殿記〉，住持正
GA012n0011_p0797a03║理重修。國朝順治五年，住持行雪徙殿為西向，
GA012n0011_p0797a04║未幾燬。康熙十八年，住持海覺重修舍利殿。寺之
GA012n0011_p0797a05║東有鄮峯草堂，元泰不華篆額。去里許，由大權洞
GA012n0011_p0797a06║而入，有劉薩訶塔院。院之南有墮星石，石上隱隱
GA012n0011_p0797a07║有袈裟文，相傳隨塔而墮云。
GA012n0011_p0797a08║呈法公　（靈昭）謝歸昌
GA012n0011_p0797a09║山寺深秋月　清光透碧潭天空靈鳥下　人靜毒龍
GA012n0011_p0797a10║叅內熱思仙藕　情多寄雪柑太行知失路　望爾指
GA012n0011_p0798a01║京南
GA012n0011_p0798a02║冐雨過鄮峯訪法公，留宿山房謝歸昌
GA012n0011_p0798a03║不到松堂三十年　金沙玉几尚依然因沾法雨留
GA012n0011_p0798a04║春屐　更借禪床穩客眠歸路未從來路得　入山已
GA012n0011_p0798a05║勝出山緣遠公不禁陶公酒　欲向池邊種白蓮
GA012n0011_p0798a06║賦得阿育王舍利寶塔謝秉昌
GA012n0011_p0798a07║鄮山壁立𩀱芙蓉　極目扶桑海日紅會稽東來行
GA012n0011_p0798a08║不斷　蒼茫萬里生秋風昔時育王降竺國　捶碎寶
GA012n0011_p0798a09║玉琉璃空摩娑一夕驅神力　刻畫萬變煩鬼工深
GA012n0011_p0798a10║碧似石亦非石　古今耳目多盲聾白毫廣相徧大
GA012n0011_p0799a01║千　獨留精氣凌蒼穹青山何處不藏骨　如斯幻化
GA012n0011_p0799a02║不可窮玉几雲橫插天漢　星辰丹碧臨珠宮崖生
GA012n0011_p0799a03║芝草千巖秀　泉湧金沙萬壑通茫茫羣山烟霧裡
GA012n0011_p0799a04║　俯看秋色青濛濛金峩雪竇指顧間　太白點點侍
GA012n0011_p0799a05║𩀱童山深葉落迷行跡　磬聲敲出白雲中我無曠
GA012n0011_p0799a06║懷翻百憂　緣溪著屐叩遠公揮麈一一談宏箸　如
GA012n0011_p0799a07║以寒氷語夏蟲老松頂禿枝墜地　欲放不放光朦
GA012n0011_p0799a08║朧
GA012n0011_p0799a09║家弟維賢、瞻在、文國過玉几松堂止靜，余不
GA012n0011_p0799a10║及從，得排句十二韻謝秉昌
GA012n0011_p0800a01║寂寂茆堂俯夕陰　離離花徑寄微吟青山到處望
GA012n0011_p0800a02║中遠　長日思來別後深春色漂零知幾處　浮雲來
GA012n0011_p0800a03║去亦何心只愁琢石終非玉　强為炊沙未得金池
GA012n0011_p0800a04║上潛鱗思縱壑　枝頭倦羽愛投林宗風暢出無南
GA012n0011_p0800a05║北　山水蒼茫自古今偶喜閒身觀去住　重逢勝地
GA012n0011_p0800a06║記登臨爾時雨過松杉色　盡日風還鐘磬音瓢水
GA012n0011_p0800a07║飲時知冷煗　蓮花漏斷夢浮沉舟離古渡愁難越
GA012n0011_p0800a08║　麈拂芒鞋足不禁野簌麄疎宜入饌　溪茶香潔又
GA012n0011_p0800a09║頻斟何人淨掃孤峯石　置我閑彈一曲琴
GA012n0011_p0800a10║禮舍利（集天竺語）（慰弘）元盛
GA012n0011_p0801a01║佛塔一手掌　舍利晶光芒沉水香和合　製自阿育
GA012n0011_p0801a02║王末世作福田　救苦騰神光露盤如棗葉　五濁施
GA012n0011_p0801a03║清凉
GA012n0011_p0801a04║阿育王㳟禮迦文舍利塔　（借山）元璟
GA012n0011_p0801a05║塔樣古而奇　高不滿一笏中虚𣹢舍利　外質非木
GA012n0011_p0801a06║鐵仁王勅力士　鎚擣眾香末其八萬四千　神工一
GA012n0011_p0801a07║夜訖緬昔菩提塲　靈光照衣𥿈傾寫八斛珠　天龍
GA012n0011_p0801a08║互分奪周哉我佛心　遠布真丹國遂因劉薩訶　平
GA012n0011_p0801a09║地忽湧出不夏綴碧瓜　未秋𡸁朱橘或看鳳凰卵
GA012n0011_p0801a10║　又變玻璃月智者領復怡，狂者反自慝病者霍然
GA012n0011_p0802a01║起　枯者勃然茁嗟嗟三界生　愚癡難解脫大海一
GA012n0011_p0802a02║浮漚　獲覩此奇特余來償夙願　戊寅之人日足履
GA012n0011_p0802a03║八吉祥　手炷栴檀𭽽睨而窺塔戶　圓吐摩尼活似
GA012n0011_p0802a04║定𨚫不定　欲綴那可綴回首蔚藍天　紫雲䨱山額
GA012n0011_p0802a05║放光松元璟
GA012n0011_p0802a06║曠觀天地間　無如此松好亭亭長百圍　清露滴昏
GA012n0011_p0802a07║曉形同麈尾𡸁　群枝帀地掃磥砢節森森　挺特若
GA012n0011_p0802a08║龍爪狂風西北來　濤聲生樹杪卷舒自有情　歲寒
GA012n0011_p0802a09║終始保舍利曾分真　光騰燭海島欲放而不放　其
GA012n0011_p0802a10║光徹四表大者如車輪　小者如鶉𪁀彷彿清秋時
GA012n0011_p0803a01║　眾星羅月皎磊落懸玻璃　參差綴瑪瑙或看火齊
GA012n0011_p0803a02║明　又同日初照覩者歎奇哉　異論各紛擾如旱得
GA012n0011_p0803a03║甘霖　如貧獲至寳憂者快然欣　壅者剨然剖吁嗟
GA012n0011_p0803a04║斯輩人　識見何其小我佛萬德尊　畧示一塵藐
GA012n0011_p0803a05║約謝子維賢同遊阿育（予因事入白峯，謝見
GA012n0011_p0803a06║候，屢日不值。及予至寺，謝已先還，慨然有賦，
GA012n0011_p0803a07║兼呈法公。　）（西溟）姜宸英
GA012n0011_p0803a08║喜雨題詩古寺中　海天蕭颯萬山空秋風竹徑來
GA012n0011_p0803a09║求仲　春草池塘憶謝公捲幔牽蘿驚戶碧　臨堦滴
GA012n0011_p0803a10║葉妬魚紅誰將清磬敲殘暑　愁見平皐落暮鴻
GA012n0011_p0804a01║春日禮育王舍利，詩以志勝陳其愚
GA012n0011_p0804a02║四十九年不說說　一朝隨願示寰中須知有感光
GA012n0011_p0804a03║斯現　能到無心象亦空仰靣晶瑩難指月　當機璀
GA012n0011_p0804a04║璨快如風由來此地稱多寶　漫把王宮比梵宮
GA012n0011_p0804a05║秋遠和尚繼席育王里言奉寄邵似歐
GA012n0011_p0804a06║每歎乾坤幾陸沈　尚留吾道在山林人間不盡千
GA012n0011_p0804a07║秋業　世外初傳一片心鐘鼓聲聞新法座　薜蘿春
GA012n0011_p0804a08║老舊知音相逢莫道來何晚　飛錫峯頭待鶴臨
GA012n0011_p0804a09║送法老和尚還掃花居謝景昌
GA012n0011_p0804a10║玉几松堂古　高賢卓錫居𩀱瞳秋水碧　相識廿年
GA012n0011_p0805a01║餘昔時曾嘱我　層雲坐叠砠抱膝不如轉　至今猶
GA012n0011_p0805a02║踟躇臨平湖岸左　誅茅好結廬睽違五裘葛　頑石
GA012n0011_p0805a03║猶如初杖履今還山　湖雲滿衣裾見靣各歡喜　步
GA012n0011_p0805a04║趨多安舒如何纔信宿　又報乘藍輿草草一幅紙
GA012n0011_p0805a05║　忙忙隨手書錢塘潮汐穩　時時望𩀱魚
GA012n0011_p0805a06║育王移山梅一本於樹滋堂，雨中分賦（二首）
GA012n0011_p0805a07║（瞻在）謝兆昌
GA012n0011_p0805a08║玉堂疎影至　移植向珠宮花發元無異　根深自不
GA012n0011_p0805a09║同離披承朔雪　剪拂待春風聽盡支公法　香浮細
GA012n0011_p0805a10║雨中
GA012n0011_p0806a01║著書時掩戶　庭草不須刪老翰抽春思　蒼苔點古
GA012n0011_p0806a02║顏角吹千片落　鳥立一枝閒坐使成陰日　無忘是
GA012n0011_p0806a03║故山
GA012n0011_p0806a04║寄法公和尚（二首）謝兆昌
GA012n0011_p0806a05║公案當機等夙塵　不須一一又重陳頻年𨚫病終
GA012n0011_p0806a06║無術　今夜傷秋只此身籠有參苓甘得苦　性同薑
GA012n0011_p0806a07║桂老逾辛繩牀竹簟支清夢　何日溪頭採白蘋
GA012n0011_p0806a08║松菊猶存晝掩扉　繩床枯坐自如如塵容此日看
GA012n0011_p0806a09║將老　夙習頻年苦未除望遠只因山有石　音疎不
GA012n0011_p0806a10║為水無魚携笻且過通宵話　待剪蓴絲雨後蔬
GA012n0011_p0807a01║呈法公謝秉昌
GA012n0011_p0807a02║講席依松檜　經年盡掩關山高門自峻　僧定客俱
GA012n0011_p0807a03║閒城市傳龍鉢　氷霜暎玉顏春深理𩀱屐　谿上聽
GA012n0011_p0807a04║潺湲
GA012n0011_p0807a05║遊育王贈東堂法老和尚（用豐考功原韻）
GA012n0011_p0807a06║裘璉
GA012n0011_p0807a07║閣雨山雲濕不流　招尋古寺坐初秋千峯樹色香
GA012n0011_p0807a08║臺遶　萬里烟嵐臥閣收碑碣依然題魏晉　林泉何
GA012n0011_p0807a09║處問巢由虎溪會有高人住　未卜他年白社休
GA012n0011_p0807a10║重晤法和尚於蛟城（二首）邵似歐
GA012n0011_p0808a01║烏飛兔走幾升沈　一坐烟霞歲月深千載名山傳
GA012n0011_p0808a02║舍利　老人南極照祗林龍藏鉢裏施慈雨　鳥向枝
GA012n0011_p0808a03║頭說梵音正值芳菲時節好　春風花柳印禪心
GA012n0011_p0808a04║一天春色滿滄洲　寂歴空山作臥游古殿罘罳懸
GA012n0011_p0808a05║麗日　百年身世等虚舟蒼茫水接扶桑外　縹緲峯
GA012n0011_p0808a06║高故國秋吳起烽烟人自老　寸心早被白雲留
GA012n0011_p0808a07║法公自都門歸鄮峯𨚫寄邵似歐
GA012n0011_p0808a08║
GA012n0011_p0808a09║
GA012n0011_p0808a10║
GA012n0011_p0809a01║阿育王寺瞻仰舍利（孝亷　匡雲）温應㠐
GA012n0011_p0809a02║智珠一點箇中分　妙勝之宮寳氣殷靜比天心涵
GA012n0011_p0809a03║夜籟　爛如初日照晴雲大千界內幾摩盪　五十年
GA012n0011_p0809a04║來始見聞迸出儂光許謁佛　佛光何處不繽紛
GA012n0011_p0809a05║寄育王法老和尚温應㠐
GA012n0011_p0809a06║芒鞋竹簥漫追尋　丈室清宵許細吟坐有名書不
GA012n0011_p0809a07║用笈　山無俗客自然深雨花錯落天香界　珠月圓
GA012n0011_p0809a08║明古佛心別際斯須還握手　虎溪千載一知音
GA012n0011_p0809a09║雨中過鄮山宿玉几松堂謝秉昌
GA012n0011_p0809a10║舟停谷口藉笻扶　為叩支公講席孤滿壑寒雲迷
GA012n0011_p0810a01║折屐　一灣流水入香㕑客依木榻心俱寂　僧定茆
GA012n0011_p0810a02║廬偈亦無雨細花深歸未得　杜鵑何事又相呼
GA012n0011_p0810a03║懷秋遠和尚温應㠐
GA012n0011_p0810a04║登峯已震青獅吼　戞竹還聞丹鳳鳴一壑溪雲盤
GA012n0011_p0810a05║玉案　三更茶火落松聲人如瘦菊經秋韻　詩比幽
GA012n0011_p0810a06║蘭入夢清慚愧論莊非逸少　讓將支遁獨成名
GA012n0011_p0810a07║過育王晤遠公和尚（二首）邵似歐
GA012n0011_p0810a08║古來名勝地　多半屬高僧人靜風斯上　山空道自
GA012n0011_p0810a09║矜金沙澄一片　玉几碧千層別有悠然處　傳心不
GA012n0011_p0810a10║用燈
GA012n0011_p0811a01║得共高人語　兼嘗新笋羹淡交當世外　別久覺情
GA012n0011_p0811a02║生古殿雲棲白　四山雨過青長松千百樹　謖謖落
GA012n0011_p0811a03║濤聲
GA012n0011_p0811a04║過鄮峯呈遠公和尚謝歸昌
GA012n0011_p0811a05║群峯眾壑衛珠宮　玉女金童法座中時許毒龍來
GA012n0011_p0811a06║聽鼓　更看頑石自聞鐘浮圖夜氣連雲白　舍利晨
GA012n0011_p0811a07║光帶日紅誰謂無生難可叩　清泉一勺使心空
GA012n0011_p0811a08║風流曾許挹支公　此夕看山葉未紅携手過溪明
GA012n0011_p0811a09║月下　依然三笑一堂中
GA012n0011_p0811a10║重看玉几鶴飛來　一道松風萬丈開𨚫笑陶公揮
GA012n0011_p0812a01║不去　也隨群屐印蒼苔
GA012n0011_p0812a02║春日再訪遠公邵似歐
GA012n0011_p0812a03║卓錫名山二十年　曹溪滴水有真傳光從舍利珠
GA012n0011_p0812a04║中見　人結春風世外緣煮栗烹茶清客供　栽蘭種
GA012n0011_p0812a05║竹小窓前殷勤握手臨岐別　玉几金沙夕照天
GA012n0011_p0812a06║山居得秋遠和尚書漫賦（二首）謝師昌
GA012n0011_p0812a07║住山人境絕　禪客遠招呼倚几人如玉　放光松有
GA012n0011_p0812a08║珠索書兔頴脫　覔句龜腸枯何以酬高德　真成我
GA012n0011_p0812a09║失吾
GA012n0011_p0812a10║好報遠公知　秋來得疾奇老莊讀愈放　沮溺近難
GA012n0011_p0813a01║師斷續風蟬咽　飄零霜葉稀枕中合璧在　驅豎問
GA012n0011_p0813a02║良醫
GA012n0011_p0813a03║遊阿育王寺（雪汀）張士塤
GA012n0011_p0813a04║舍利莊嚴殿　山崖半嶺通門闌千嶂木　籬遶一溪
GA012n0011_p0813a05║風古塔凌深霧　殘碑炤晚虹老僧茶話久　爐燼撥
GA012n0011_p0813a06║灰紅
GA012n0011_p0813a07║秋杪從天童過宿育王，用歐陽公憶滁州幽
GA012n0011_p0813a08║谷韻，呈秋遠和尚（東門）李暾
GA012n0011_p0813a09║舍舟望近育王峯　靣醉村醪映夕紅未暇敲門通
GA012n0011_p0813a10║竹徑　先來選石坐松風今宵夢斷清關路　往日詩
GA012n0011_p0814a01║留白髮翁（余初謁法公，公出示近稿，遂爾信宿。）十八里尋楓柏色　江
GA012n0011_p0814a02║南應入畵圖中
GA012n0011_p0814a03║前題（韞山）張錫璁
GA012n0011_p0814a04║又離太白幾重峯　寒夜圍爐撥火紅好客難廻謝
GA012n0011_p0814a05║傅屐（蛟川謝氏諸公方出山　）高僧別具晉人風雪堂晚步携
GA012n0011_p0814a06║禪衲　石鼎聯吟恕病翁（公以病後不能久坐）不是情深思訪
GA012n0011_p0814a07║戴（次日訂訪謝北溟　）肯拋紅葉滿山中
GA012n0011_p0814a08║前題（潮則）等月
GA012n0011_p0814a09║秋老晴光燦碧峯　到來星聚一燈紅自憐病骨歸
GA012n0011_p0814a10║舟客　又挹清芬入座風棲息尚無瓢挂地　支持頼
GA012n0011_p0815a01║有𩬆頺翁收藏恰共當今日　冷沸松濤夜壑中
GA012n0011_p0815a02║玉几峯（三首）（住山）秋遠碧
GA012n0011_p0815a03║當軒青玉案　琢出自天然不羨雕鏤巧　深期樸厚
GA012n0011_p0815a04║全平懷容木石　舒卷任雲煙誥牘何年事　千秋啓
GA012n0011_p0815a05║聖賢
GA012n0011_p0815a06║仙人書
GA012n0011_p0815a07║何年仙子筆　名姓竟翛然或作楷書法　還疑艸聖
GA012n0011_p0815a08║傳似非狂李白　應擬醉張顛墨妙超神化　為龍飛
GA012n0011_p0815a09║上天
GA012n0011_p0815a10║般若塔
GA012n0011_p0816a01║窣堵居峯頂　登臨眼更寬海舟浮若芥　江樹藹如
GA012n0011_p0816a02║攢吳會雲中隱　荊湘水澤寒遙瞻天竺遠　指點度
GA012n0011_p0816a03║桑乾
GA012n0011_p0816a04║放光松歌（北溟）謝緒章
GA012n0011_p0816a05║放光松　爾從舍利出世現神通典午訖今千二百
GA012n0011_p0816a06║載餘　桑海變故　撇如電火一睫紅爾獨岩阿藏首
GA012n0011_p0816a07║尾　側身倒地　不與徂徠百尺爭奇雄縱有匠石過
GA012n0011_p0816a08║弗顧　豈因佛力呵䕶不敢攻佛頂光明今杳矣　留
GA012n0011_p0816a09║爾長鎮兹山　弗作世眼玩好供百年之內　自有濟
GA012n0011_p0816a10║世賢聖逢吁　嗟乎　放光松
GA012n0011_p0817a01║送秋公法姪和尚歸鄮峯（大梅）超寤
GA012n0011_p0817a02║掃卻微塵肅小樓　翦蔬麄糲為君留出門宿雨收
GA012n0011_p0817a03║山腳　一路嗁鶯坐樹頭九曲明珠無異纇　五文錦
GA012n0011_p0817a04║繡莫輕投松堂老叟如相問　報道催畊又飯牛
GA012n0011_p0817a05║過育王呈秋遠和尚（二首）李暾
GA012n0011_p0817a06║百尺虬龍匝地𡸁　我來春老坐成癡看花枝上初
GA012n0011_p0817a07║黃候　落日山頭正淡時領畧四時都有態　揣摩廿
GA012n0011_p0817a08║載竟無詩羨公朝夕蒲團對　定有人間絕妙辭
GA012n0011_p0817a09║斗室窗開峭壁臨　海棠嬌媚襯池陰空山寂寂鼓
GA012n0011_p0817a10║鐘靜　好鳥交交花木深月白風清千古樂　鳶飛魚
GA012n0011_p0818a01║躍一生心夢魂久戀眠窩穩　幾得烹茶共苦吟
GA012n0011_p0818a02║小育王感懷（三首）秋遠碧
GA012n0011_p0818a03║春風幾度碧峯前　佇立荒臺思悄然數里鐘聲沉
GA012n0011_p0818a04║磵壑　半空樓閣入寒煙松門石馬非當日　谷口閒
GA012n0011_p0818a05║雲似舊年遙見聖朝多雨露　何時宸眷及林泉
GA012n0011_p0818a06║七佛潭
GA012n0011_p0818a07║曾聞善世浴寒流　徑轉斜陽訊所由淺碧一泓餘
GA012n0011_p0818a08║往迹　俱胝七佛窅難求風囘岸谷吟黃葉　月冷松
GA012n0011_p0818a09║杉照石樓悵望普通年外事　峩峩塔影在峯頭
GA012n0011_p0818a10║袈裟石
GA012n0011_p0819a01║親承密記覲迦文　靈塔東安息世紛風雨不追湘
GA012n0011_p0819a02║燕隊　煙霞肯混白羊羣定心自許同磐石　道力誰
GA012n0011_p0819a03║疑欲墮雲應是流沙飛渡促　水田衣濕曬晴曛
GA012n0011_p0819a04║春日過鄮峯，同省齋和尚、斯敏法姪坐雨，兼
GA012n0011_p0819a05║懷秋遠法姪超寤
GA012n0011_p0819a06║五年不見干戈後　相對須眉老歲華夜雨半牀聽
GA012n0011_p0819a07║玉几　春泉一鼎試金沙留題且倩烏絲帋　有約還
GA012n0011_p0819a08║來蠶豆花䟦燭二更同小阮　翻思秋遠隔天涯
GA012n0011_p0819a09║寄育王嵩來上人（二首）（翠峯）張兆林
GA012n0011_p0819a10║交必真禪日喜𣸸　從儒學佛得才兼縈龍妙墨從
GA012n0011_p0820a01║心正　吐鳳佳吟信口占如此天資深足重　敢將學
GA012n0011_p0820a02║力進尤嚴請看何處開圖畵　峯有雲闌露翠尖
GA012n0011_p0820a03║插藜望望拂蒼髯　神往名藍跡又淹山水相期緣
GA012n0011_p0820a04║自合　應酬不了老何堪春過可惜忘尋隱　夏至其
GA012n0011_p0820a05║如畏觸炎今訂木樨香裏待　掃將玉几闡楞嚴
GA012n0011_p0820a06║從天童過育王，依韻奉酬嵩來上人
GA012n0011_p0820a07║（奉化　邑令）彭祖訓
GA012n0011_p0820a08║白雲深處踏青莎　鄮嶺邀人携杖過只愛育王山
GA012n0011_p0820a09║色好　得瞻舍利寶光多踈籬繁蕋開罌粟　斗室濃
GA012n0011_p0820a10║陰掛薜蘿極感皎然貺新句　楚傖偏未解騷歌
GA012n0011_p0821a01║贈嵩來上人（進士　翰卿）周鴻憲
GA012n0011_p0821a02║造物無窮期　吾生有涯涘安得素心人　落落乾坤
GA012n0011_p0821a03║裏自與吾師遊　往復無倦已塵緣都棄捐　百里如
GA012n0011_p0821a04║尺咫吾師方妙年　薪傳接宗㫖一塢白雲深　三乘
GA012n0011_p0821a05║演無始澹寂寄高真　名言掃糠粃不獨透元關　而
GA012n0011_p0821a06║且貫經史揮毫吐雲烟　價貴洛陽紙四明多才人
GA012n0011_p0821a07║　氣誼芬蘭芷相賞在性情　吾道原如此我今聆清
GA012n0011_p0821a08║談　拂座春風起願言訂同心　長松共徙倚
GA012n0011_p0821a09║嵩公以詩見贈，次韻奉答（翁山）張美確
GA012n0011_p0821a10║漫說吾儒一畝宮　松篁不欠此林中交遊聚首堇
GA012n0011_p0822a01║山雨　畊讀傳家古邑風潦到襟懷隨世別　蹉跎歲
GA012n0011_p0822a02║月與誰同青尊猶自餘千日　白髮奚須較五窮劍
GA012n0011_p0822a03║氣無從瞻北斗　歌聲有待學南翁欣叨方外饒佳
GA012n0011_p0822a04║句　蓮社初開杖履通
GA012n0011_p0822a05║偕董天池（不磷）遊阿育王寺，宿嵩公房
GA012n0011_p0822a06║（羲琹）范桐
GA012n0011_p0822a07║城市苦塵氛　名藍生遠念言遊阿育王　解榜春流
GA012n0011_p0822a08║贍及岸行行日漸斜　三人迤𨓦踏晴沙紺殿依稀
GA012n0011_p0822a09║雲際出　高僧入定紛天花贊公禪房何窈窕　謀面
GA012n0011_p0822a10║不愁佳話少朗哦成帙快新詩　聲在萬山松樹杪
GA012n0011_p0823a01║午膳欣叅白版師　出釜茶香新綠遶淹留十載不
GA012n0011_p0823a02║為多　歸去杜鵑呼奈何
GA012n0011_p0823a03║玉几松堂同李東門看雨（西郭）萬承勲
GA012n0011_p0823a04║看雲直上最高岑　雨腳追人自遠林便恐虬松真
GA012n0011_p0823a05║欲化　豈知霖雨本無心頻移客座侵簷淺　忽隔山
GA012n0011_p0823a06║門湧水深夜臥清凉極樂國　放光有樹不須尋
GA012n0011_p0823a07║前題（東門）李暾
GA012n0011_p0823a08║共憑玉几望幽岑　雲滿前村風滿林疾雨四檐消
GA012n0011_p0823a09║暑氣　飛泉百道活禪心乍看但覺天將合　久坐渾
GA012n0011_p0823a10║疑夜已深我若遲來公早出　定教魂夢兩相尋
GA012n0011_p0824a01║鄮峯草堂（二首）（住山）嵩來荃
GA012n0011_p0824a02║蒼苔路澁草堂偏　幽勝還能似輞川繞屋已培新
GA012n0011_p0824a03║竹樹　近園重贖舊山田（其時傾廢殆盡，山園竹𣗳盡易他主，僅存老屋敗垣。
GA012n0011_p0824a04║好事者請余攝其院事，重為修葺。）秋來月色生峯頂　坐久花陰到
GA012n0011_p0824a05║檻前小閣低牀燈火裏　一簾清影夜深禪
GA012n0011_p0824a06║閒身隨處足生涯　別有東廬又是家藜榻暖鋪香
GA012n0011_p0824a07║穤草　蒙泉秋養水芝花（水芝，荷也。）買山兼愛雲藏石　種
GA012n0011_p0824a08║竹還期笋出芽亂石門墻行路窄　薜蘿青挽舊袈
GA012n0011_p0824a09║裟
GA012n0011_p0824a10║