GA012n0011_p0825a01║明州阿育王山續志第十五卷目錄
GA012n0011_p0825a02║舍利懴儀序　（釋成皎）
GA012n0011_p0825a03║同人由天童至阿育王寺　（董胡駿）
GA012n0011_p0825a04║前題　（吳毓賢）前題　（李暾）
GA012n0011_p0825a05║放光松　（董胡駿）放光松　（吳毓賢）
GA012n0011_p0825a06║放光松　（李暾）入育王寺　（何鉽）
GA012n0011_p0825a07║陪葉芬洲中鎮自太白過育王（二首）　（錢際盛）
GA012n0011_p0825a08║涌現巖（十景）玉几峯
GA012n0011_p0825a09║金沙井放光松
GA012n0011_p0825a10║赤堇峯佛蹟亭
GA012n0011_p0826a01║鬼谷祠望海亭
GA012n0011_p0826a02║妙喜泉袈裟石　（釋畹荃）
GA012n0011_p0826a03║禮舍利塔　（黃應熊）禮舍利塔　（釋成衡）
GA012n0011_p0826a04║放光松　（李寶黙）
GA012n0011_p0826a05║和李拙園寅長原韻　（黃應熊）
GA012n0011_p0826a06║松壇銘（并序）　（釋畹荃）放光松　（釋元煌）
GA012n0011_p0826a07║放光松　（釋元晟）放光松　（釋元訪）
GA012n0011_p0826a08║放光松　（釋通禮）放光松　（釋興源）
GA012n0011_p0826a09║放光松　（釋成傳）放光松　（釋畹荃）
GA012n0011_p0826a10║將至武彝，留別嵩公和尚（二首）　（釋元煌）
GA012n0011_p0827a01║拾翠樓落成　（釋畹荃）
GA012n0011_p0827a02║和拾翠樓原韻　（李暾）
GA012n0011_p0827a03║和拾翠樓原韻　（張珽）
GA012n0011_p0827a04║和拾翠樓原韻　（黃應熊）
GA012n0011_p0827a05║和拾翠樓原韻　（陳汝登）
GA012n0011_p0827a06║和拾翠樓原韻　（李世法）
GA012n0011_p0827a07║和拾翠樓原韻　（陳昌運）
GA012n0011_p0827a08║和拾翠樓原韻　（錢際盛）
GA012n0011_p0827a09║和拾翠樓原韻　（周式雅）
GA012n0011_p0827a10║登拾翠樓（四首）　（李暾）
GA012n0011_p0828a01║登拾翠樓（適黃海門同寅至，限韻）　（鄭大德）
GA012n0011_p0828a02║和鄭改之寅長韻　（黃應熊）
GA012n0011_p0828a03║和前韻　（錢際盛）和前韻　（陳汝登）
GA012n0011_p0828a04║和前韻　（薛泰友）
GA012n0011_p0828a05║贈拾翠樓主人　（鄭大德）
GA012n0011_p0828a06║奉和鄭改之寅長原韻　（黃應熊）
GA012n0011_p0828a07║奉和原韻　（陳汝登）奉和原韻　（錢際盛）
GA012n0011_p0828a08║娑羅閣落成，手植花草寄友人　（釋畹荃）
GA012n0011_p0828a09║娑羅閣䟦　（鄭羽逵）娑羅閣記
GA012n0011_p0828a10║寄育王嵩公和尚（五首）　（謝誾祚）
GA012n0011_p0829a01║冐雨遊阿育王寺（三首）　（李昌泉）
GA012n0011_p0829a02║禮塔出山，留別嵩來和尚　（釋實賢）
GA012n0011_p0829a03║贈育王嵩侄和尚　（釋明哲）
GA012n0011_p0829a04║春日過訪嵩公和尚（二首）　（沈瀾）
GA012n0011_p0829a05║秋日寄嵩公（二首）　（范核）
GA012n0011_p0829a06║唐阿育王寺田碑䟦　（朱𢑱尊）
GA012n0011_p0829a07║承恩堂記　（謝誾祚）
GA012n0011_p0829a08║乾隆十六年　賜紫沙門（持荃）恭紀
GA012n0011_p0829a09║乾隆二十二年　賜紫沙門（持荃）恭紀
GA012n0011_p0829a10║承恩堂紀事，奉賀嵩公大和尚　（薛泰友）
GA012n0011_p0830a01║立秋後遊阿育王寺，奉贈嵩來禪師　（宋鑒）
GA012n0011_p0830a02║戊寅暢月，小詩奉贈嵩來大和尚，兼續秋水
GA012n0011_p0830a03║閒房集　（蔡其發）
GA012n0011_p0830a04║
GA012n0011_p0830a05║
GA012n0011_p0830a06║
GA012n0011_p0830a07║
GA012n0011_p0830a08║
GA012n0011_p0830a09║
GA012n0011_p0830a10║
GA012n0011_p0831a01║明州阿育王山續志卷第十五
GA012n0011_p0831a02║住山釋畹荃（嵩來）輯集
GA012n0011_p0831a03║舍利懴儀序釋成皎
GA012n0011_p0831a04║葢聞法身非相，因感乃形；神智無方，待叩斯應。良
GA012n0011_p0831a05║由機分小大，則見境故有差殊；障別重輕，而覩相
GA012n0011_p0831a06║或成同異。實當人之自爾，非我佛之使然。至若情
GA012n0011_p0831a07║存敬信，在木石亦可開心；意兆乖張，雖真儀猶難
GA012n0011_p0831a08║啓悟。是則理隨事變，法從緣起者也。然又微生簡
GA012n0011_p0831a09║褻，禍不旋踵；甫事修崇，福堪立召。阿育王作八萬
GA012n0011_p0831a10║四千，於世殺罪尋消。（阿育王殺八萬四千夫人，復於城外造立地獄，治諸罪人。
GA012n0011_p0832a01║耶舍知王殺罪，應墮地獄，即遣比丘，化王生信。王悟，問比丘言：「殺八萬四千夫人，罪可得贖否？」答言：
GA012n0011_p0832a02║「各為人起一塔，塔中著一舍利，罪可消耳。」王即尋覓阿闍世王所得如來舍利，分與鬼神，令各還所
GA012n0011_p0832a03║部。於一日之中，立八萬四千塔，滿閻浮提。世間人民號「阿育王塔」。）隋高祖立八十
GA012n0011_p0832a04║三塔於州，親恩遂報。（皇帝於仁壽元年六月十三日御仁壽殿，即降生日也。歲
GA012n0011_p0832a05║於此日營造福善，報父母恩。延諸沙門，與論至道。遂於海內諸州選高爽清淨三十處，起舍利塔，以
GA012n0011_p0832a06║十月十五日正午奉迎舍利。一時起塔並現靈瑞。次年正月二十三日，復分舍利五十三州，故前後
GA012n0011_p0832a07║共有八十三塔也。）劉薩訶地獄之苦，藉懴悔以得除。（西晉太康
GA012n0011_p0832a08║二年，并州弋獵劉薩訶暴卒。至地獄，見觀音大士謂曰：「汝罪應入地獄，今洛陽、臨淄、建鄴、鄮陰、成都
GA012n0011_p0832a09║五處，有阿育王造佛舍利塔，可往瞻禮，其罪得滅。」既蘇，出家，名慧達。即往會稽山澤，處處尋覓。至鄮
GA012n0011_p0832a10║縣烏石山，聞地下鐘聲。懇求三日，地湧方壇。斵土，得舍利寳塔，青色。是石非石，高一尺四寸，乃西域
GA012n0011_p0833a01║于闐國造。可謂神功聖迹，非人智所及也。達就塔建精舍，殷勤禮懴，瑞應頗多。愚按西晉時，鄮縣隷
GA012n0011_p0833a02║會稽，故鄮縣舊為越州之地。言鄮縣者，有山曰鄮，故以名焉。鄮縣，今浙江寧波府鄞縣是也。）迦
GA012n0011_p0833a03║羅越雨寳之因，由供養而克致。（《譬喻經》云：阿育王國有迦羅越，其人
GA012n0011_p0833a04║福德世間希有，意有所須，應念即至。阿育王聞，使召見之。越知王意，便於王前以手東指，即時空中
GA012n0011_p0833a05║七寳雨下，不可限量，餘方亦如之。王問羅漢，答云：「過去九十一劫，毘婆尸佛入湼槃後，迦羅越以七
GA012n0011_p0833a06║寳及取好華上塔，四靣散下而為供養，即𤼵誓云：『使我世世食福自然。』由是功德，唯受勝福。」）刁
GA012n0011_p0833a07║逵殷請，分一為三。（晉義熙元年，有林邑人某者，得一舍利，每於齋日放光。沙門慧
GA012n0011_p0833a08║邃隨廣州刺史刁逵在南，敬其光相，欲請之。未及發言，而舍利自分為二。逵聞心悅，殷勤請之，又分
GA012n0011_p0833a09║為三。即模長干佛像，以舍利著像髻中。）僧會誠求，應前及後。（吳赤烏四年，外
GA012n0011_p0833a10║國沙門康僧會創達江表，設像行道，眾以為妖。權召會問曰：「佛有何靈瑞？」曰：「佛晦靈迹，遺骨舍利應
GA012n0011_p0834a01║現無方。」權曰：「何在？」曰：「神迹感通，祈求可應。」權曰：「若得舍利，當為興寺。」經三七日，至誠求之，遂獲瓶中。
GA012n0011_p0834a02║旦呈於權，光照宮殿，乃為立寺，名建初。後孫皓虐政，欲除佛法。有臣諫曰：「且少寬假，如無神驗，誅除
GA012n0011_p0834a03║未晚。」皓從之，召會曰：「若能現驗，助君興之；弗則國有常刑。」一眾驚恐，會喻之曰：「佛留舍利，止在今日。
GA012n0011_p0834a04║前已有應，後豈罔哉？」恰期便獲。皓乃欣伏，革誠應化。）魏明帝生疑欲毀，知神
GA012n0011_p0834a05║効而崇尚益堅。（魏明帝，洛陽城中本有三寺，其一在宮之西。寺僧每繫舍利在旛剎
GA012n0011_p0834a06║上，斥見宮內，帝患之，將毀除。時有外國沙門居寺，乃齎金盤盛水，置舍利於中，五色光明，騰燄不息。
GA012n0011_p0834a07║帝見歎曰：「非無神効，安得爾耶？」乃於道東造周閭百餘間，名曰「官佛圖精舍」，由是信道彌篤。）馮
GA012n0011_p0834a08║元嗣乘怒將焚，受冥罰而歸投始復。（歧州歧山縣人馮元嗣者，
GA012n0011_p0834a09║素性强暴。母兄承舍利來，欲修禮敬。元嗣怒曰：「此有何驗，而禮敬之？若舍利有
GA012n0011_p0834a10║功德，家中佛像亦有功德，先取佛像燒之！」將毀舍利，忽暴死。經三日復活，云：「我到一處，似是地獄，有大鳥飛來啄睛噉舌；
GA012n0011_p0835a01║大火燒烙，眉髮皆墮，又被杖打。」由是請僧懴悔，對舍利前號哭自撲，後得稍安。未經一年竟死。）法
GA012n0011_p0835a02║顏興砂石之歎，光發回心。（晉竺長舒得舍利寳之。其子為沙門，名法顏。每
GA012n0011_p0835a03║欲歸俗，因歎曰：「舍利，砂石耳，何足為貴？」伊父投之水中，見五色三帀，光高騰數尺。法顏見此異徵，而
GA012n0011_p0835a04║歸俗之心遂寢。）徐椿讀梵莢之書，信孚現瑞。（宋高平徐椿，初信佛讀經。
GA012n0011_p0835a05║得二舍利，著罌中，漸增至二十。後寄廣陵令劉馥，馥私開之，唯空罌。椿在都，忽自得之。葢法寳應世，
GA012n0011_p0835a06║祥瑞益蕃；大都皆敬而得之，慢而失之者矣。）於戲！靈蹤既夥，不盡身經；
GA012n0011_p0835a07║神異頗饒，難為言備。（夫舍利東流，綿歴聖代，傳記所載，亦不備詳。然有國興崇，
GA012n0011_p0835a08║無尚於隋，散諸海內，莫可徧經。且神瑞開發，未易周知，俱非筆舌所得盡述者也。今畧陳梗槩，使敬
GA012n0011_p0835a09║者、慢者知有禍福存焉耳。）成皎不揣固陋，僭述懴儀。理或闕乎
GA012n0011_p0835a10║觀心，文實塵於視聽。只合退藏自課，豈敢出示同
GA012n0011_p0836a01║人？然皆本夫聖經，並非專於私臆。行將息影於玉
GA012n0011_p0836a02║几山側，（摩騰謂漢明帝曰：「阿育王塔，震旦有十九處。」大士告劉薩訶曰：「洛陽聖塜、建鄴長干、
GA012n0011_p0836a03║鄮陰玉几、臨淄、成都五處有阿育王塔。」按鄮陰玉几者，玉几，山名，山形如几，在鄮山之陰，故言鄮陰。
GA012n0011_p0836a04║今鄞縣阿育王寺案山是也。劉薩訶求得舍利，供奉此處。今塔現在，有悔罪者，時可申誠。故我四明
GA012n0011_p0836a05║月波磐法師《佛祖統紀》云：「今十九處不可備知，而考之五處，唯鄮陰之塔顯於世間，可得瞻禮。信乎
GA012n0011_p0836a06║海瀕羣生末代值佛之幸也」。）攝心於窣堵波前。（梵語窣堵波，此翻方墳，又翻靈
GA012n0011_p0836a07║廟。言塔者，具云塔婆，此翻高顯。然建立佛塔，其意有三：一表人勝，二令他信，三為報恩。又云：有舍利
GA012n0011_p0836a08║者名塔，無者名支提，此翻滅惡生善處。）切柏代香，終朝伏欵。捲簾進
GA012n0011_p0836a09║月，永夜抒誠。破黑業之重關，顯明德於靈府。適彼
GA012n0011_p0836a10║樂土，實獲我心。隨喜見聞，咸資妙證云爾。
GA012n0011_p0837a01║同人由天童至阿育王寺（周池）董胡駿
GA012n0011_p0837a02║覽勝何知村路長　相尋老樹正蒼蒼山憑玉几當
GA012n0011_p0837a03║門翠　水繞金沙滿磵香殿指劫灰存古剎　龕藏舍
GA012n0011_p0837a04║利有神光吾生自媿躭塵俗　白髮方登選佛塲
GA012n0011_p0837a05║前題（鹿書）吳毓賢
GA012n0011_p0837a06║深山𥦖窱路偏長　竹樹蒙茸色更蒼𩀱塔髻分凌
GA012n0011_p0837a07║漢古　一池鏡淨帶花香到門目奪虬龍影　入室神
GA012n0011_p0837a08║凝舍利光半日相羊一宵宿　恰勝詩酒萬千塲
GA012n0011_p0837a09║前題李暾
GA012n0011_p0837a10║出嶺沿山一路長　到來紅日未蒼蒼零零落落山
GA012n0011_p0838a01║楓老　小小黃黃野菊香遊屐連朝無雪氣　碧天萬
GA012n0011_p0838a02║里有春光追陪行樂人間少　歴徧東村古道塲
GA012n0011_p0838a03║放光松董胡駿
GA012n0011_p0838a04║古樹鬱輪囷　盤根無齷齪種植忘歲月　風雨歴晦
GA012n0011_p0838a05║朔憑依有神靈　奇異顯禪覺千尋勢倒垂　百圍手
GA012n0011_p0838a06║難握老𠏉翠欲流　新枝秀可撲蒼龍已脫鱗　潜虬
GA012n0011_p0838a07║猶露角來觀愛摩挱　詠歌費雕琢入山為此君　安
GA012n0011_p0838a08║能來數數
GA012n0011_p0838a09║放光松吳毓賢
GA012n0011_p0838a10║太白見古松　胷已澣齷齪兹松更奇古　知歴幾望
GA012n0011_p0839a01║朔傳聞舍利光　靈踪現先覺飛龍擘晴空　紛拏難
GA012n0011_p0839a02║把握連蜷曲復曲　枝枝向人撲何年植山阿　巋然
GA012n0011_p0839a03║峙殿角樸拙自天成　不假人力琢我今始見之　安
GA012n0011_p0839a04║得往來數
GA012n0011_p0839a05║放光松李暾
GA012n0011_p0839a06║眼內現玲瓏　心中忘齷齪茂滋春日和　勁敵寒風
GA012n0011_p0839a07║朔我來即起濤　物靈竟先覺頻頻以詩賦　神奇難
GA012n0011_p0839a08║把握胡為千萬枝　盡向一邊撲地力幻虬龍　天生
GA012n0011_p0839a09║異頭角今宵擬狀之　又費空摩琢吾年衰老矣　還
GA012n0011_p0839a10║期過數數
GA012n0011_p0840a01║入阿育王寺（邑令）何鉽
GA012n0011_p0840a02║幾日禪關愜素心　溪邊清趣竹邊陰追尋且遍遊
GA012n0011_p0840a03║山屐　那怕紆迴曲徑深
GA012n0011_p0840a04║標格亭亭逈出塵　翛然物外見天真（謂嵩上人）案頭積
GA012n0011_p0840a05║得詩千首　露浣薔薇不厭頻
GA012n0011_p0840a06║陪葉芬洲中鎮自太白過育王錢際盛
GA012n0011_p0840a07║傍蚤呼輿出嶺來　將軍遊興亦雄哉竹陰一盡竹
GA012n0011_p0840a08║兜穩　石塔𩀱標石逕開風過魚腥留客盼　碑殘鳥
GA012n0011_p0840a09║跡儘人猜秪憐善病維摩瘦（時嵩上人患瘧　）懶去山門掘
GA012n0011_p0840a10║芋魁
GA012n0011_p0841a01║宋塌唐碑舊有聲　火雲刦後僅徒榮惟餘老𠏉虬
GA012n0011_p0841a02║松古　長對清流碧沼橫玉几喜開新氣象（時嵩上人方新
GA012n0011_p0841a03║葺玉几松堂　）濤箋還是昨題名正宜結伴同觴詠　又苦
GA012n0011_p0841a04║匆匆入郡城
GA012n0011_p0841a05║涌現巖釋畹荃
GA012n0011_p0841a06║遠脉分天竺　靈山接越州光從耶舍至　人自薩訶
GA012n0011_p0841a07║求塔影藏山骨　鐘聲到海陬剎竿當此建　卓立已
GA012n0011_p0841a08║千秋
GA012n0011_p0841a09║玉几峰
GA012n0011_p0841a10║太古兹山在　重重翠色濃渾如蒼玉琢　自有白雲
GA012n0011_p0842a01║封樹密藏文豹　泉深起蟄龍吾宗門戶峻　堪對此
GA012n0011_p0842a02║高峯
GA012n0011_p0842a03║金沙井
GA012n0011_p0842a04║自古能神應　澄泉在碧嵌山川遺勝地　碑碣豎重
GA012n0011_p0842a05║嵒雩祭潭雲黑　靈翻海雨鹹空亭斜日外　古甃石
GA012n0011_p0842a06║巉巉
GA012n0011_p0842a07║放光松
GA012n0011_p0842a08║光放三千尺　形奇六百年高枝幾墜地　老𠏉欲叅
GA012n0011_p0842a09║天霽夜亭亭月　晴春曖曖煙幽人紀妙絕　吟就占
GA012n0011_p0842a10║松篇
GA012n0011_p0843a01║赤堇峰
GA012n0011_p0843a02║赤壤多靈草　崖根出劍精地從山勢結　脉向海門
GA012n0011_p0843a03║生甬水春流合　蛟川夕照橫蒼蒼翠微際　一路有
GA012n0011_p0843a04║鐘聲（《越絕書》云：赤堇之山，破而出錫，以造寳劍。）
GA012n0011_p0843a05║佛蹟亭
GA012n0011_p0843a06║曠刦曾來此　遺踪不可磨荒亭圍草木　古壁繞藤
GA012n0011_p0843a07║蘿鳥向雲中去　人從樹杪過回看百年內　塵裏擲
GA012n0011_p0843a08║如梭
GA012n0011_p0843a09║鬼谷祠
GA012n0011_p0843a10║何使秦儀輩　縱橫七國兵高風存古廟　深隱憶陽
GA012n0011_p0844a01║城野水數圍曲　荒原一望平春來祠宇外　寂莫有
GA012n0011_p0844a02║啼鶯（在寺西南白雲山）
GA012n0011_p0844a03║望海亭
GA012n0011_p0844a04║危亭登一覽　與世隔塵泥曉日滄溟外　長江赤堇
GA012n0011_p0844a05║西地連吳楚遠　天近斗牛低極目窮三島　何須跨
GA012n0011_p0844a06║海鯢
GA012n0011_p0844a07║妙喜泉
GA012n0011_p0844a08║繞徑多蒼翠　莓苔處處侵一泓清且潔　千尺冷偏
GA012n0011_p0844a09║深石妙當年句　泉澄此際心堅珉重拂拭　細讀漫
GA012n0011_p0844a10║沉吟
GA012n0011_p0845a01║袈裟石
GA012n0011_p0845a02║蒼蘚雲根石　空山歲月長孤標青似鐵　羣臥白如
GA012n0011_p0845a03║羊蘇供何曾喜　秦鞭豈復傷袈裟千古蹟　任世閱
GA012n0011_p0845a04║滄桑
GA012n0011_p0845a05║禮舍利塔（定海令）黃應熊
GA012n0011_p0845a06║輕㠶便捷渡汪洋　彼岸登時到育王竺國何年來
GA012n0011_p0845a07║舍利　浮屠今日放祥光峯環玉几千尋碧　水漾金
GA012n0011_p0845a08║沙一派黃勝蹟奇觀殊可愛　石壇松樹正蒼蒼
GA012n0011_p0845a09║禮舍利塔（湘南）釋成衡
GA012n0011_p0845a10║纔覩金鐘掌上擎　恍然似覺六銖輕乍看白色何
GA012n0011_p0846a01║其皎　俄吐紅光分外明桂魄自從銀漢出　龍珠宛
GA012n0011_p0846a02║在玉盤行奇哉再拜方翹首　纍纍松枝綴水晶
GA012n0011_p0846a03║放光松（鄞令）李寶黙
GA012n0011_p0846a04║育王有古松　觀者皆稱怪其名曰放光　根深體自
GA012n0011_p0846a05║泰獨立寺之中　高出世之外弗愁風雨侵　不畏雪
GA012n0011_p0846a06║霜害大小千萬枝　上下總一派望之倒欲眠　挹之
GA012n0011_p0846a07║俯如拜左右倩扶持　非因老而憊鬔鬆貌不凡　團
GA012n0011_p0846a08║圞蔭非隘彷彿一頭陀　趺坐胸無介我來與盤桓
GA012n0011_p0846a09║　竟日興未艾忽然萬籟鳴　心目益為快
GA012n0011_p0846a10║和李拙園寅長原韻黃應熊
GA012n0011_p0847a01║松乎名放光　幹老貌亦怪倒壓百千枝　屈曲安而
GA012n0011_p0847a02║泰堅實積於中　英華發於外根本既不搖　斧斤又
GA012n0011_p0847a03║無害恍如山之環　恍如泉之派恍如龍之蟠　恍如
GA012n0011_p0847a04║虎之拜俯視世一切　𡸁頭豈是憊天地不見寬　斯
GA012n0011_p0847a05║壇不見隘四時不改青　三公不易介日月與同光
GA012n0011_p0847a06║　蒼蒼寧有艾玉几我常來　我來松亦快
GA012n0011_p0847a07║松檀銘（并序）釋畹荃
GA012n0011_p0847a08║宋淳祐間，笑翁堪禪師住持育王時，樗寮張寺丞
GA012n0011_p0847a09║即之問道於師，不異山谷之厚於晦堂。嘗往來玉
GA012n0011_p0847a10║几，甚愛此松，顏其室曰玉几松堂。一日明守騶從
GA012n0011_p0848a01║入寺，絕不與師語。偕至松下，忽問曰：「舍利何在？」師
GA012n0011_p0848a02║以手指松曰：「見麼？」已而松枝纍纍，如水晶珠，光曜
GA012n0011_p0848a03║爍人。放光之名實始乎此。後笑翁謂樗寮曰：「此松
GA012n0011_p0848a04║着地，吾當復來。」此事載在《物初賸語》。嗚呼！松之名
GA012n0011_p0848a05║聞海內久矣。康熙甲午春，先師秋老人謂荃曰：「吾
GA012n0011_p0848a06║於松下已築一壇，但未砌石耳，子當為吾成之。」荃
GA012n0011_p0848a07║即命工甃石，加石欄于其上，因為之銘。銘曰：玉
GA012n0011_p0848a08║几之松𡸁千年　霜皮老𠏉金石堅盤柯詰曲何蜿
GA012n0011_p0848a09║蜒　卻如蛇蚓屈復拳奇形秀㧞名山川　風雨忽疑
GA012n0011_p0848a10║龍出淵摶風攫霧勢叅天　交枝驟葉生雲煙摩挱
GA012n0011_p0849a01║相對綠陰前　築石為壇供嘯眠當時此處集高賢
GA012n0011_p0849a02║　太守曾叅一指禪須臾光放五彩鮮　枝枝葉葉寶
GA012n0011_p0849a03║珠懸俯仰今昔歲月遷　清濤謖謖生層顛芳名奇
GA012n0011_p0849a04║絕千載傳　異代應須琬琰鎸
GA012n0011_p0849a05║放光松（泉聲）釋元煌
GA012n0011_p0849a06║梅竹參差繞萬枝　奇松中立最相宜自能夜逼星
GA012n0011_p0849a07║辰冷　誰覺春回日影遲指處尚云當此處　種時已
GA012n0011_p0849a08║定有今時𡸁𡸁古𠏉真堪畵　畵裏傳神莫過詩
GA012n0011_p0849a09║放光松（介愚）釋元晟
GA012n0011_p0849a10║慣經霜雪老虬枝　卻與東南古寺宜托跡偶因人
GA012n0011_p0850a01║信淺　品題無拒客來遲一池湛湛忽為影　千尺亭
GA012n0011_p0850a02║亭非傲時舍利有光還在否　我來瞻禮漫題詩
GA012n0011_p0850a03║放光松（雪艇）釋元訪
GA012n0011_p0850a04║昔年指點老松枝　磊落光交色更宜百尺凌霜寒
GA012n0011_p0850a05║日靜　幾經寉唳暮春遲輕陰細葉風濤起　皎月孤
GA012n0011_p0850a06║根烟霧時試看往來頻過此　與君相對漫敲詩
GA012n0011_p0850a07║放光松（笠庵）釋通禮
GA012n0011_p0850a08║龍鱗夭嬌歲寒枝　棲鶴棲雲兩得宜疎影隔窗掛
GA012n0011_p0850a09║月久　清濤滿院聽鐘遲豈無蒼翠存孤𠏉　不比柔
GA012n0011_p0850a10║條逐四時聞說當年光射處　至今催我一吟詩
GA012n0011_p0851a01║放光松（乳宗）釋興源
GA012n0011_p0851a02║年年光亦放多時　不改青春老更宜僧有雲心堪
GA012n0011_p0851a03║徙倚　鳥無鶴骨漫棲遲凛然獨立氷霜地　久矣將
GA012n0011_p0851a04║騰風雨時應笑葉公難著筆　禪房相對好吟詩
GA012n0011_p0851a05║放光松（晏國）釋成傳
GA012n0011_p0851a06║歴盡氷霜不損枝　盤桓留我更相宜雲遮鱗影成
GA012n0011_p0851a07║龍久　風作濤聲宿寉遲閃閃有光驚昔日　亭亭如
GA012n0011_p0851a08║葢仰今時素心不厭同朝夕　蹋遍空階賦好詩
GA012n0011_p0851a09║放光松（住山）釋畹荃
GA012n0011_p0851a10║夕陽紅碎映疎枝　磅礡孤根此際宜一夜狂風龍
GA012n0011_p0852a01║去遠　半空清唳寉歸遲昔年磊落懸珠異　今日推
GA012n0011_p0852a02║敲得句時古𠏉幸無秦氏爵　千秋難賦大夫詩
GA012n0011_p0852a03║將至武彝，留別嵩公和尚（二首）釋元煌
GA012n0011_p0852a04║暫辭空谷遠　一笠事雲遊可似離巢鳥　真同不繫
GA012n0011_p0852a05║舟畏人心已懶　避俗意難留更有傷情處　臨岐水
GA012n0011_p0852a06║不流
GA012n0011_p0852a07║旅况真蕭索　杖頭未掛錢半囊惟敝衲　一篋是陳
GA012n0011_p0852a08║編客夢浮雲外　鄉心落日前應知重聚首　訂在雪
GA012n0011_p0852a09║梅天
GA012n0011_p0852a10║拾翠樓落成釋畹荃
GA012n0011_p0853a01║築室蒼翠間　旦暮學老圃披襟向清風　斯焉豁眉
GA012n0011_p0853a02║宇一草與一花　奚必擇膏土一椽與一茅　便足蔽
GA012n0011_p0853a03║風雨放眼看雲山　千峯如環堵兹樓既落成　媿作
GA012n0011_p0853a04║泉石主心遠林壑殊　神凝木石伍道人日無事　風
GA012n0011_p0853a05║月時領取
GA012n0011_p0853a06║和拾翠樓原韻李暾
GA012n0011_p0853a07║喜君善叅禪　為農復為圃春冬病瘧容　今來展眉
GA012n0011_p0853a08║宇我室一丈地　我院一撮土淋漓復連綿　見聞苦
GA012n0011_p0853a09║霪雨君語築樓成　千峯如環堵我聞即欲登　借為
GA012n0011_p0853a10║斯樓主雲烟變幻收　木石寂靜伍荷香與松濤　晨
GA012n0011_p0854a01║夕各領取
GA012n0011_p0854a02║和拾翠樓原韻（鎮海令）張珽
GA012n0011_p0854a03║育王古招提　天然好園圃為訪高僧來　一徑通靜
GA012n0011_p0854a04║宇得瞻舍利光　宛遊極樂土綠霏竹外烟　翠落松
GA012n0011_p0854a05║間雨峯巒列作屏　花木栽環堵偶來世外閒　欣然
GA012n0011_p0854a06║值賢主我與雲為隣　雲與我為伍顧兹紅塵中　何
GA012n0011_p0854a07║物堪與取
GA012n0011_p0854a08║和拾翠樓原韻黃應熊
GA012n0011_p0854a09║我署假滃洲　亦闢小園圃那得如吾師　面山添屋
GA012n0011_p0854a10║宇爾不慕繁華　我𨚫羨淨土晨夕聞鐘魚　天花散
GA012n0011_p0855a01║法雨閣成翠微間　詩賦滿四堵幾回喜同登　不知
GA012n0011_p0855a02║誰是主問我索匾額　斯樓孰可伍松竹與青山　眼
GA012n0011_p0855a03║前任所取
GA012n0011_p0855a04║和拾翠樓原韻（南皐）陳汝登
GA012n0011_p0855a05║我欲爽塏更　玉不積元圃仍近市廛居　弗獲新簷
GA012n0011_p0855a06║宇胡為觀空人　切切營樂土創撮清漢樓　仰邀天
GA012n0011_p0855a07║花雨豈於三覺中　猶隔墻一堵俯看松放光　非樓
GA012n0011_p0855a08║其誰主為人意良多　構成絳雲伍扁舟盍我招　風
GA012n0011_p0855a09║光亟分取
GA012n0011_p0855a10║和拾翠樓原韻（次行）李世法
GA012n0011_p0856a01║未瞻井幹高　先知花盈圃讀詩神已馳　儼見煥簷
GA012n0011_p0856a02║宇玉几夙吾愛　今更為樂土亟欲往一豋　新樓聯
GA012n0011_p0856a03║舊雨俯臨老龍鱗　盤旋翠作堵百尺想斯樓　允得
GA012n0011_p0856a04║其所主天機通禪心　靜與青山伍行將避夏長　凌
GA012n0011_p0856a05║空爽共取
GA012n0011_p0856a06║和拾翠樓原韻（時遇）陳昌運
GA012n0011_p0856a07║羨君百尺樓　可禪復可圃經年時過訪　今來新楹
GA012n0011_p0856a08║宇我屋近郭西　蕞爾小撮土庭竹漸依稀　蔬植和
GA012n0011_p0856a09║風雨堪愛君樓好　天然築百堵終宵留此宿　竟作
GA012n0011_p0856a10║斯樓主雲烟襲我身　城市罕儔伍晨起挹荷香　清
GA012n0011_p0857a01║芬自領取
GA012n0011_p0857a02║和拾翠樓原韻（近邨）錢際盛
GA012n0011_p0857a03║霉霪老屋傾　愁腸結春圃忽聞方外人　瓊樓煥紺
GA012n0011_p0857a04║宇豈真彼西方　洵可稱樂土樂土果可求　願施法
GA012n0011_p0857a05║王雨五丁移我家　睫時興百堵與君作比隣　晨夕
GA012n0011_p0857a06║迭賔主或與古松參　或與秋荷伍何必王粲登　作
GA012n0011_p0857a07║賦始足取
GA012n0011_p0857a08║和拾翠樓原韻（葦昭）周式雅
GA012n0011_p0857a09║入山憇禪林　屋外花盈圃遁跡羨高僧　數椽築新
GA012n0011_p0857a10║宇灌園頻汲泉　種竹多培土殿角立長松　時時作
GA012n0011_p0858a01║風雨滿目多青山　靣靣如環堵我從翁州遊　東道
GA012n0011_p0858a02║遇有主到此萬慮蠲　何者堪為伍皓月與清風　捨
GA012n0011_p0858a03║此復何取
GA012n0011_p0858a04║登拾翠樓李暾
GA012n0011_p0858a05║讀詩知樓成　夢欲一見之今來四靣望　高爽深秋
GA012n0011_p0858a06║時層叠山圍翠　陰晴日影移幽尋人各拾　自得還
GA012n0011_p0858a07║自怡
GA012n0011_p0858a08║老梅𠏉交錯　並立墻之傍喜其大寒節　能漏新春
GA012n0011_p0858a09║光欣賞不我負　作伴安禪房雪天宜一訪　梅頭浮
GA012n0011_p0858a10║暗香
GA012n0011_p0859a01║念彼松放光　南牖開宜始惜哉一樹遮　不獲覽全
GA012n0011_p0859a02║美奚不亟伐之　相對妙無比松亦感知音　忽爾濤
GA012n0011_p0859a03║聲起
GA012n0011_p0859a04║誰謂樓小小　我愛地曠曠四時樹好花　心眼獲舒
GA012n0011_p0859a05║暢嗟余雖老矣　時來携短杖蒼翠拾無窮　且望身
GA012n0011_p0859a06║無恙
GA012n0011_p0859a07║登拾翠樓（適黃海門同寅至，限韻）（鄞令）鄭大德
GA012n0011_p0859a08║結伴春遊勝　挑燈倡和新山光四面隱　月色一宵
GA012n0011_p0859a09║勻遣興多佳致　相逢又故人乘槎天上去　島瘦更
GA012n0011_p0859a10║為隣（時海門北上）
GA012n0011_p0860a01║和鄭改之寅長韻黃應熊
GA012n0011_p0860a02║平日舊遊地　今朝雅會新客窗欣唱和　春夜話停
GA012n0011_p0860a03║勻又遇一知己（謂姚用周　）相逢半故人不孤原我輩　暫
GA012n0011_p0860a04║宿亦為隣
GA012n0011_p0860a05║和前韻錢際盛
GA012n0011_p0860a06║翠向樓前拾　詩從霽後新梅花紅欲謝　柳絮綠初
GA012n0011_p0860a07║勻不覺來吟侶　因緣快主人更餘清韻出　絕勝竹
GA012n0011_p0860a08║為隣
GA012n0011_p0860a09║和前韻陳汝登
GA012n0011_p0860a10║舌耕荒圃舊　春負堇峯新動靜遠分逈　窮通氣不
GA012n0011_p0861a01║勻無緣同彥會　徒自作詩人何日生涯足　烟霞長
GA012n0011_p0861a02║結隣
GA012n0011_p0861a03║和前韻（良哉）薛泰友
GA012n0011_p0861a04║春鳥春呼去　山樓山更新峯高雲半抹　岫遠黛輕
GA012n0011_p0861a05║勻淺草彌漫谷　飛花亂撲人詩題黃鶴上　崔顥與
GA012n0011_p0861a06║誰隣
GA012n0011_p0861a07║贈拾翠樓主人鄭大德
GA012n0011_p0861a08║又看名藍新結茅　紛紛塵霧已全拋會空寧避三
GA012n0011_p0861a09║生劫　絕跡思棲百尺巢公有詩篇留客盼　我無解
GA012n0011_p0861a10║悟任渠嘲來朝欲別松林去　翠影依人雨打包
GA012n0011_p0862a01║奉和鄭改之寅長原韻黃應熊
GA012n0011_p0862a02║玉几松前擬結茅　翠微收拾莫相拋老梅近喜迎
GA012n0011_p0862a03║新牖　乳燕初來認舊巢現在雲山供去取　隨緣風
GA012n0011_p0862a04║月助吟嘲主人幽雅無他伴　魚磬詩瓢一搭包
GA012n0011_p0862a05║奉和原韻陳汝登
GA012n0011_p0862a06║嵩公久不顧衡茅　我肯輕將拾翠拋一樹松嘗為
GA012n0011_p0862a07║厦蔭　三間樓可作書巢幕天席地飛吾興　弄月吟
GA012n0011_p0862a08║風任世嘲眼底人情看極熟　只須學打衲僧包
GA012n0011_p0862a09║奉和原韻錢際盛
GA012n0011_p0862a10║不向他方另結茅　先人祖席肯輕拋闢開徑作新
GA012n0011_p0863a01║新屋　留彼雲來片片巢珠履棕鞋隨客至　春花秋
GA012n0011_p0863a02║月儘人嘲悟空色相蘧廬裏　兩大原從一粟包
GA012n0011_p0863a03║娑羅閣落成，手植花草，寄友人釋畹荃
GA012n0011_p0863a04║戶外烟雲石上苔　置身原不染塵埃數莖白髮從
GA012n0011_p0863a05║他出　滿砌閒花任意栽古樹雨餘鶯囀後　小樓晴
GA012n0011_p0863a06║敞燕飛來而今擬結東林社　再種池蓮近竹梅
GA012n0011_p0863a07║娑羅閣䟦（進士　瀛洲）鄭羽逵
GA012n0011_p0863a08║丁巳三月，過阿育王寺，訪嵩來上人。上人拉余遊
GA012n0011_p0863a09║娑羅閣，葢寺舊有娑羅樹，明太守蔡公所植也。鄉
GA012n0011_p0863a10║先達御史林公祖述紀之以碑。後寺火，樹亦燬焉，
GA012n0011_p0864a01║而碑尚存。上人得之亂石中，甃碑於堵，以閣三楹
GA012n0011_p0864a02║臨之，顏曰「娑羅」，不忘舊也。上人屬余求九沙萬太
GA012n0011_p0864a03║史書其額，時太史年七十九，余恐不復任筆墨事
GA012n0011_p0864a04║矣。比至武林，與太史言之，太史曰：「吾生長甬東，未
GA012n0011_p0864a05║曾遊育王寺；今假此題名，何幸！」遂欣然書之。嗚呼！
GA012n0011_p0864a06║上人之願為不虚矣。
GA012n0011_p0864a07║娑羅閣記
GA012n0011_p0864a08║娑羅，一名鶴翎，四月花開如辛夷，大者如牡丹。本
GA012n0011_p0864a09║西域種，自佛法流入中國後，遂間為中國所有。志
GA012n0011_p0864a10║言：中華產娑羅處有三，若南浙則天台；而台又必
GA012n0011_p0865a01║於華頂、石梁間見之，移之他所即槁，云非菩薩道
GA012n0011_p0865a02║塲不可故。佛號亦有曰娑羅樹王，洵異種也。甬東
GA012n0011_p0865a03║鄮山育王寺，明萬　癸未，郡守蔡公肖兼植娑羅
GA012n0011_p0865a04║於寺之西偏，以寺有佛舍利，為晉慧達劉薩訶所
GA012n0011_p0865a05║卓錫故。後寺燬，而娑羅久作烟火中物。丁巳春，嵩
GA012n0011_p0865a06║來上人得短碣於荒草斷礎間，洗剔已，嵌諸垣壁，
GA012n0011_p0865a07║建小閣三楹。請編修萬公經𨽾三字以存其名，而
GA012n0011_p0865a08║進士鄭君羽逵為之䟦。葢與林御史之記後先相
GA012n0011_p0865a09║輝映矣。或語上人曰：「此去天台不遠，何不分華頂、
GA012n0011_p0865a10║石梁之種以續之？」予曰：「有閣有記則有娑羅矣。夫
GA012n0011_p0866a01║有生之娑羅有滅，無色之娑羅無窮。且子不聞乎，
GA012n0011_p0866a02║菩提之庵不必盡植菩提之樹、羅漢之殿不必盡
GA012n0011_p0866a03║栽羅漢之松？况有於昔者不必有於今，有於心者
GA012n0011_p0866a04║不必有於目。姑以是存其名可也。」上人歡喜讃歎
GA012n0011_p0866a05║曰：「子可謂善言娑羅閣矣！請記此以壽諸石。」
GA012n0011_p0866a06║寄育王嵩公和尚（五首）（進士　悅如）謝誾祚
GA012n0011_p0866a07║玉几山前兩度過　緣慳一夕共吟哦不知早有神
GA012n0011_p0866a08║交意　暌隔無嫌廿載多
GA012n0011_p0866a09║方外論交孰遠公　君應蓮社振宗風不嫌靈運塵
GA012n0011_p0866a10║心在　明月追陪笑語中
GA012n0011_p0867a01║山閣新成十笏居　蘆簾棐几閉關如暗香只許梅
GA012n0011_p0867a02║花入　和月挑燈夜讀書
GA012n0011_p0867a03║虬枝盤曲䕶琳宮　鱗甲分明欲化龍一自詩僧吟
GA012n0011_p0867a04║好句　毫端光奪放光松
GA012n0011_p0867a05║平生車笠苦寥寥　𨚫喜空門締世交水淡醴甘俱
GA012n0011_p0867a06║莫問　此中正信漆投膠
GA012n0011_p0867a07║冐雨遊阿育王寺（三首）（孝亷　海若）李昌泉
GA012n0011_p0867a08║𩀱塔蒼茫裏　四山雲氣中綠簑人荷鍤　短屐客扶
GA012n0011_p0867a09║笻溪漲添秋雨　松濤怒晚風欲圖今日景　應喚米
GA012n0011_p0867a10║南宮
GA012n0011_p0868a01║靈秀無𩀱地　莊嚴不二門方池蓮葉倒　古殿劫灰
GA012n0011_p0868a02║存禮塔披雲影　尋碑剝蘚痕鐘魚聲動處　僧課肅
GA012n0011_p0868a03║黃昏
GA012n0011_p0868a04║偶隨康樂屐　來宿贊公房晤靣恨何晚（謂嵩上人　）談心
GA012n0011_p0868a05║喜欲狂觀詩分佛火　趺坐占禪床為聽無生論　寒
GA012n0011_p0868a06║宵覺未長
GA012n0011_p0868a07║禮塔出山，留別嵩來和尚（思齊）釋實賢
GA012n0011_p0868a08║十年瞻禮真身塔　每念吾師繾綣心慈父不逢當
GA012n0011_p0868a09║日面　使人空寄遠方音雖知好藥心還喜　自恨痴
GA012n0011_p0868a10║兒病已深今日辭師出山去　一回顧盼一沉吟
GA012n0011_p0869a01║贈育王嵩侄和尚（南嶽　曉堂）釋明哲
GA012n0011_p0869a02║兩三月已作南遊　促膝人逢雨後秋碑紀育王燈
GA012n0011_p0869a03║入史　詩裁吳越鳳鳴樓湘雲萬里歸何日　玉几千
GA012n0011_p0869a04║尋望正悠𨚫愧短藜虚過去　鴻音蚤待豁𩀱眸
GA012n0011_p0869a05║春日過訪嵩公和尚（二首）（蘋洲）沈瀾
GA012n0011_p0869a06║幽棲習禪寂　鎮日掩松關語妙叅宗鏡　詩清似杼
GA012n0011_p0869a07║山（時以吟稾出示）川光隨嶺滅　梵響入雲閒趺坐依巖磴
GA012n0011_p0869a08║　塵寰窅莫攀
GA012n0011_p0869a09║湯公堪起病　曲盝老唫身軟語耽松壑　高風賸㲲
GA012n0011_p0869a10║巾廵檐梅破臘　咒食鳥窺人幽趣憑誰問　寒岩只
GA012n0011_p0870a01║自春
GA012n0011_p0870a02║秋日寄嵩公（二首）（青岑）范核
GA012n0011_p0870a03║山窗聚首憶當時　信宿曾淹兩日期座上數公年
GA012n0011_p0870a04║正少　客中留我句偏遲東臯霧薄連高阜　舍利龕
GA012n0011_p0870a05║明待白眉自笑年年慳一舫　聊裁尺素寄相知
GA012n0011_p0870a06║無書約莫十年交　詎忍禪關忘久要夢逐谿山天
GA012n0011_p0870a07║未曉　思縈茶笋月先招黃花紅葉青帘市　翠竹蒼
GA012n0011_p0870a08║松白石橋自媿吾衰非昔比　秋深頻望路迢遙
GA012n0011_p0870a09║唐阿育王寺常住田碑䟦（秀水）朱𢑱尊
GA012n0011_p0870a10║唐〈阿育王寺常住田碑〉，秘書監正字郎萬齊融撰。
GA012n0011_p0871a01║其初，趙州刺史徐嶠之書既隳于宼，明州刺史于
GA012n0011_p0871a02║季友于僧惠印所覩舊文，邀處士范的重書，太和
GA012n0011_p0871a03║七年冬事也。寺建于晉太康二年，田賜于宋元嘉
GA012n0011_p0871a04║二年，額更于梁普通三年。釋道宣錄神州塔寺，以
GA012n0011_p0871a05║是塔居第一焉。碑題越州都督府鄮縣者齊融，神
GA012n0011_p0871a06║龍中，與賀知章、賀朝、張若虚、邢巨、包融等，俱以吳
GA012n0011_p0871a07║越之士知名，見劉晌《唐書．文苑傳》。《國秀》、《搜玉》二集
GA012n0011_p0871a08║曾載其詩。《唐書》以「賀朝萬」為一人、「齊融」為一人，誤
GA012n0011_p0871a09║矣。唐自武德四年，諸州置總管，未久更都督府，至
GA012n0011_p0871a10║乾元元年始號越州。而鄮縣即故鄞州，開元二十
GA012n0011_p0872a01║六年，始割縣置明州。齊融撰碑時，猶屬越州也。碑
GA012n0011_p0872a02║引詩「倬彼甫田，歲取十千」，以甫作碩，不知何所本？
GA012n0011_p0872a03║其隂有記，則于季友辭。附〈贈范的詩〉，的亦有和韻
GA012n0011_p0872a04║之作，胡氏《統籖》、季氏《全唐詩》，均未之載。季友，太保
GA012n0011_p0872a05║頔次子也，尚憲宗女惠康公主，拜駙馬都尉，授羽
GA012n0011_p0872a06║林將軍。制係元稹所草，史不言其為明州刺史；《宰
GA012n0011_p0872a07║相世系表》第書絳、宋等州刺史云。
GA012n0011_p0872a08║承恩堂記
GA012n0011_p0872a09║今上御極之十六年春，
GA012n0011_p0872a10║駕幸江浙。以三月初，駐蹕杭州。既周詢民間疾苦，次
GA012n0011_p0873a01║苐召見文武官僚。大典畢行，歡心胥洽，乃以暇晷
GA012n0011_p0873a02║遍覽天竺、靈隱諸勝。
GA012n0011_p0873a03║翠華所過古剎，名僧咸俯伏道左，仰覲
GA012n0011_p0873a04║天顏。而吾寧阿育王山住持嵩來荃和尚，以
GA012n0011_p0873a05║奏對稱
GA012n0011_p0873a06║㫖，獨膺殊眷，
GA012n0011_p0873a07║特賜紫袈裟龍縀袍及宮綢綵縀、御茶、繡袋等物。回
GA012n0011_p0873a08║鑾而後，復
GA012n0011_p0873a09║頒賜
GA012n0011_p0873a10║御書《心經》。賞賚週叠，
GA012n0011_p0874a01║寵錫無已，此今日承恩堂之所由建也。予惟
GA012n0011_p0874a02║一人有慶，無論山陬海澨，均荷生成；即佛侶僧徒，罔非
GA012n0011_p0874a03║皇仁之所沾被。阿育王為明州第一叢林，自晉太康以
GA012n0011_p0874a04║迄於今，舍利之靈異昭着中外，其為福國庇民，由
GA012n0011_p0874a05║來已久，無俟縷述矣。然其間歲月既久，屢有盛衰。
GA012n0011_p0874a06║當宋、元時，宸翰頻頒，帑金時逮。士大夫之奉朝命
GA012n0011_p0874a07║瞻拜敬禮者，絡繹不絕。而及其既也，珠宮貝闕化
GA012n0011_p0874a08║為刦灰，古碣穹碑鞠於茂草。當此之時，千年佛火
GA012n0011_p0874a09║不絕如綫。孰能恢龍象之力，令震旦名山重新碧
GA012n0011_p0874a10║落，迄與普陀、天童鼎足而峙；且駸駸乎動
GA012n0011_p0875a01║九重之清問，而邀內府之光華乎哉？而乃知今此之承
GA012n0011_p0875a02║恩優渥，非惟舍利之靈異昭𡸁，閟而必發；亦住僧
GA012n0011_p0875a03║之修持功行，有開必先也。夫省方問俗，意在觀民；
GA012n0011_p0875a04║行慶施惠，動遵古制。我
GA012n0011_p0875a05║國家定例，自督撫諸大臣而下，其得與賜賚者，不能
GA012n0011_p0875a06║多有。今以方外山僧膺兹異數，其足以賁山川之
GA012n0011_p0875a07║色而增草木之輝者，殆難言罄。宜荃公之亟亟焉
GA012n0011_p0875a08║以承恩為幸，特建此堂，為佑
GA012n0011_p0875a09║聖祝嘏地也。予讀《育王山志》，見金華黃文獻公所作碑
GA012n0011_p0875a10║記，知元至正間，寺僧悟光嘗有承恩閣之建。然考
GA012n0011_p0876a01║其顛末，特出上所賜白金幣帛為搆造傑閣之費；
GA012n0011_p0876a02║而上仍設像座，下仍為傳宗之堂，後仍為方丈之
GA012n0011_p0876a03║堂。其所為承恩者，猶槩舉之詞，未若此堂專為承
GA012n0011_p0876a04║恩而建，以表其感戴之誠且切也。而悟師既經營
GA012n0011_p0876a05║相度，建閣於四百餘年之前；荃公復鳩工𩛙材，建
GA012n0011_p0876a06║堂於四百餘年之後。祖武孫繩，後先濟美，其用意
GA012n0011_p0876a07║又得毋同乎！文獻記中有云：「昔大覺禪師懷璉，歸
GA012n0011_p0876a08║老兹山，於其君之賜有所弗受，而光獨思所以彰
GA012n0011_p0876a09║吾君之德。一辭讓，一恭敬，同出於古者之所謂禮。」
GA012n0011_p0876a10║夫既同出於禮矣，而禮又豈以今古殊乎？兹堂之
GA012n0011_p0877a01║建，其信不容已也。夫獨愧予以鞅掌荒落之餘，無
GA012n0011_p0877a02║能企文獻如椽之筆。而荃公以是見屬，不欲重違
GA012n0011_p0877a03║其請。遂詮次其所以建堂之意而歸之。至堂之為
GA012n0011_p0877a04║楹若干，以間計者若干，高若干，脩且廣若干，荃公
GA012n0011_p0877a05║自能載筆而書，以遺其嗣法，姑不一一贅云。
GA012n0011_p0877a06║乾隆二十年，歲次乙亥六月之吉，
GA012n0011_p0877a07║賜進士出身．勅授文林郎．陝西甘肅平凉府鎮原縣
GA012n0011_p0877a08║知縣．壬申
GA012n0011_p0877a09║萬壽恩科甘闈鄉試同考官．蛟水謝誾祚撰
GA012n0011_p0877a10║賜進士出身．勅授文林郎．翰林庶吉士加一級．侍
GA012n0011_p0878a01║直
GA012n0011_p0878a02║內廷．知山東武定府商河縣事．己酉科江南鄉試、丙辰
GA012n0011_p0878a03║恩科山東鄉試、戊午科山東鄉試同考官．鄞范從律篆
GA012n0011_p0878a04║額
GA012n0011_p0878a05║乾隆十六年春，
GA012n0011_p0878a06║皇帝南巡至浙。三月初五日，（臣）僧（持荃）於六和塔道左
GA012n0011_p0878a07║恭迎
GA012n0011_p0878a08║聖駕。
GA012n0011_p0878a09║龍顏大悅，即日內大臣傳
GA012n0011_p0878a10║㫖召至行宮。申刻
GA012n0011_p0879a01║恩賜紫袈裟一頂，內造龍縀袍一襲，宮紬兩軸，綵縀
GA012n0011_p0879a02║二端，御茶六瓶，宮製繡袋一對。本年六月十七
GA012n0011_p0879a03║日，寧波府知府（臣）胡（邦祐）恭賫
GA012n0011_p0879a04║御書《心經》墨寶到山，奉
GA012n0011_p0879a05║㫖賜阿育王寺（臣）僧（持荃），即
GA012n0011_p0879a06║闕謝恩。乾隆十九年夏月，（臣）僧（持荃）恭紀
GA012n0011_p0879a07║乾隆二十二年，
GA012n0011_p0879a08║今上翠華重幸。二月二十七日，（臣）僧（持荃）同浙省名山
GA012n0011_p0879a09║住持僧眾，在拱辰橋外恭迎
GA012n0011_p0879a10║聖駕，即隨
GA012n0011_p0880a01║駕進城。二十八日午刻，同各山住持僧眾到外行宮恭
GA012n0011_p0880a02║請
GA012n0011_p0880a03║聖安。
GA012n0011_p0880a04║天顏大喜，荷蒙獨喚阿育王寺臣僧名，隨即趨前奏應，
GA012n0011_p0880a05║當
GA012n0011_p0880a06║賜荷包一對。初四日辰刻，內大臣奉
GA012n0011_p0880a07║㫖，傳（臣）僧（持荃）至宮門，
GA012n0011_p0880a08║賜東莞香一盒，龍縀宮綢八疋，繡袋一對。謝
GA012n0011_p0880a09║恩後，即日酉刻，忠勇公傅奉
GA012n0011_p0880a10║㫖傳（臣）僧（持荃）至宮門，
GA012n0011_p0881a01║特恩賜紫，當即謝
GA012n0011_p0881a02║恩。初六日仍於拱辰橋外，送
GA012n0011_p0881a03║駕回
GA012n0011_p0881a04║鑾。賜紫沙門（持荃）恭紀
GA012n0011_p0881a05║承恩堂紀事，奉賀嵩公大和尚薛泰友
GA012n0011_p0881a06║天子西泠駐
GA012n0011_p0881a07║翠華　南宗長老荷
GA012n0011_p0881a08║褒嘉十年破衲
GA012n0011_p0881a09║頒宮錦　兩腋清風
GA012n0011_p0881a10║賜鄭茶
GA012n0011_p0882a01║巽命傳來依佛日　心經捧出散天花因營紺宇酬
GA012n0011_p0882a02║宸眷　立石銘
GA012n0011_p0882a03║恩萬載賒
GA012n0011_p0882a04║立秋後遊阿育王寺，奉贈嵩來禪師
GA012n0011_p0882a05║宋鑒
GA012n0011_p0882a06║為借半日閒　暫入招提境曲徑藉細草　密林礙日
GA012n0011_p0882a07║影乍疑秋已到　微凉生袖領頓使塵襟豁　萬緣一
GA012n0011_p0882a08║時屏偃葢蟠虬龍　翠圍插峻嶺中有高僧臥　弄筆
GA012n0011_p0882a09║消日永贈我新製多　音響殊清冷山雷雨欲來　元
GA012n0011_p0882a10║談人逾靜移時復喧填　延竚發深省
GA012n0011_p0883a01║戊寅暢月，小詩奉贈嵩來大和尚，兼續秋水
GA012n0011_p0883a02║閒房集蔡其發
GA012n0011_p0883a03║風塵逐逐馬蹄忙　偶爾公餘叩上方九點峯環浮
GA012n0011_p0883a04║暮靄　一聲鐘冷落斜陽雲深徑曲禪心定　山靜僧
GA012n0011_p0883a05║閒詩思長相與忘形談最劇　息機此際即𦏁皇
GA012n0011_p0883a06║萍逢世外意相深　煑茗清談夕永今問我琴堂慙
GA012n0011_p0883a07║雅化　讀公秋水羨高吟松風聲覺三更夢　霜月光
GA012n0011_p0883a08║寒一寸心漫道法門無着處　浪花雲片就中尋
GA012n0011_p0883a09║
GA012n0011_p0883a10║
GA012n0011_p0884a01║
GA012n0011_p0884a02║
GA012n0011_p0884a03║
GA012n0011_p0884a04║
GA012n0011_p0884a05║
GA012n0011_p0884a06║
GA012n0011_p0884a07║
GA012n0011_p0884a08║
GA012n0011_p0884a09║
GA012n0011_p0884a10║