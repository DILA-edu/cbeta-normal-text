GA013n0012_p0002a01║天童寺為浙江鄞縣太白山之名寺、乃四明甲剎，東南數千里亦皆推為第一。太白山又名天童山，
GA013n0012_p0002a02║位於鄞縣之東，距治六十里。晉永康元年（二九一），太白祖師義興始結茅菴於此，漸成精舍，
GA013n0012_p0002a03║後毀於孫恩之亂。唐開元二十年（七三二）法璿禪師重建精舍。至德二年（七五七）宗弼禪師徙建
GA013n0012_p0002a04║精舍於太白峰下。乾元二年（七五九）敕賜精舍為「天童𤫩瓏寺」。咸通十年（八六九）賜改名為
GA013n0012_p0002a05║「天壽寺」。宋景德四年（一〇〇七）賜改為「景德禪寺」，紹興二年（一一三二），宏智禪師正
GA013n0012_p0002a06║覺始建僧堂。紹興四年（一一三四）範千銅佛列於閣。紹熙四年（一一九三）重建千佛閣。其後歷
GA013n0012_p0002a07║元、明、清三代，屢有增修，蔚為四明第一佛教聖地，自晉永康以來，海內禪宗群尊為祖庭。明
GA013n0012_p0002a08║洪武二十五年（一三九二）定名為「天童禪寺」，曾稱為天下禪宗五山之第二。其於禪宗之地位
GA013n0012_p0002a09║可知。明嘉靖年間，楊明輯「天童寺集」七卷，崇禎五年（一六三二）張客卿等纂「天童寺志」，
GA013n0012_p0002a10║崇禎十四年（一六四一）黃毓祺重纂之。清聞性道、釋德介復參稽舊志，為纂新志，卷首為序、
GA013n0012_p0002a11║山圖、寺圖與凡例；下分十考：山川、建置、先覺、盛典、雲蹤、法要、塔像、表貽、轄麗附
GA013n0012_p0002a12║莊產、附餘。考各一卷，都十卷。山川、建置，於各名勝各軒亭下輒引前人詩文以注之。先覺、
GA013n0012_p0002a13║盛典、雲蹤、法要、塔像等五門，記歷代高僧之行誼與弘法，要為存釋氏之文獻。表貽一門，則
GA013n0012_p0002a14║載有關天童之文字。轄麗則詳附見之蕃寺，亦引前人詩文注其下。附餘一門，則考雜事，唯多附
GA013n0012_p0002a15║會。全志各篇，有正疏、有附紀、有正誤、有質實、有從正、有存俟、有應刪、有附證，參稽頗
GA013n0012_p0002a16║詳，詮次明晰，要為天童寺文獻之淵藪也。茲據清嘉慶間重刋本景印。
GA013n0012_p0003a01║天童寺志目次
GA013n0012_p0003a02║卷首
GA013n0012_p0003a03║序
GA013n0012_p0003a04║山圖
GA013n0012_p0003a05║寺圖
GA013n0012_p0003a06║凡例
GA013n0012_p0003a07║卷之一
GA013n0012_p0003a08║山川考
GA013n0012_p0003a09║卷之二
GA013n0012_p0004a01║建置考
GA013n0012_p0004a02║卷之三
GA013n0012_p0004a03║先覺考
GA013n0012_p0004a04║卷之四
GA013n0012_p0004a05║盛典考
GA013n0012_p0004a06║卷之五
GA013n0012_p0004a07║雲蹤考
GA013n0012_p0004a08║卷之六
GA013n0012_p0004a09║法要考
GA013n0012_p0005a01║卷之七
GA013n0012_p0005a02║塔像考
GA013n0012_p0005a03║卷之八
GA013n0012_p0005a04║表貽考
GA013n0012_p0005a05║卷之九
GA013n0012_p0005a06║轄麗考（附莊產）
GA013n0012_p0005a07║卷之十
GA013n0012_p0005a08║附餘考
GA013n0012_p0005a09║
GA013n0012_p0007a01║新纂天童寺志序
GA013n0012_p0007a02║四明天童之山與寺互相輝煥，而僧與法
GA013n0012_p0007a03║兼著流傳；苟無記載之善，則山空寺老，僧
GA013n0012_p0007a04║寂法湮，其何以稱震旦之鉅勝哉？前觀舊
GA013n0012_p0007a05║志中，未能包括古今之旨，每以為歎。葢聞
GA013n0012_p0007a06║弘覺老人曾囑嘯堂和尚重輯之，而嘯公
GA013n0012_p0007a07║知惢泉聞子乃淹博會禪之士，命同弟子
GA013n0012_p0007a08║于石介公董其事。但二公留心已久，未成
GA013n0012_p0007a09║全書；而補遺正誤，詳略得宜。余政暇屢訪
GA013n0012_p0008a01║道入山，與諸公笑談忘倦。雖無謝長溪「雨
GA013n0012_p0008a02║飲玲巖」之興，頗有王荊公「登臨舒嘯」之懷。
GA013n0012_p0008a03║得見是書十攷，山川、建置、僧譜、法輪，無不
GA013n0012_p0008a04║備矣。行當刊布四方，供入大藏，以慰眾望。
GA013n0012_p0008a05║因嘯公之請，謹弁數語，以識其槩。
GA013n0012_p0008a06║郡長東海萊嵩李煦拜撰
GA013n0012_p0008a07║【圖】【圖】【圖】
GA013n0012_p0008a08║
GA013n0012_p0008a09║
GA013n0012_p0009a01║天童寺志序
GA013n0012_p0009a02║吾四明郡乘之著，始于宋《乾道圖經》，
GA013n0012_p0009a03║後則有《寶慶》諸誌之出焉。但名山巨
GA013n0012_p0009a04║剎之勝蹟，附載于郡邑志乘中，未免
GA013n0012_p0009a05║略其所詳，烏可無專志以詳之？蓋其
GA013n0012_p0009a06║建置興廢，歷歲久遠，中間聖僧古德
GA013n0012_p0010a01║間起叠傳，必有當代帝王、懿親、藩侯
GA013n0012_p0010a02║崇奉敬禮，光耀法門。加以元夫鉅公、
GA013n0012_p0010a03║學士大夫塔銘、紀傳之表章，詞流逸
GA013n0012_p0010a04║客蠟屐扶筇之題咏，往往溢冊盈篇，
GA013n0012_p0010a05║留貽來世，不有記載，何從考稽？肰欲
GA013n0012_p0010a06║竆蒐廣輯，眾體畢備，勒成全書，蓋亦
GA013n0012_p0011a01║難矣。予覽《天童志》而竊有幸也。寺自
GA013n0012_p0011a02║晉永康以來，海內禪宗羣尊為祖庭
GA013n0012_p0011a03║者，歷千餘年于兹。四方紳士遊吾里
GA013n0012_p0011a04║者，輒指琳宮化城，登臨覽勝。憶少時
GA013n0012_p0011a05║經行斯地，未愜幽尋；今年春，予來山
GA013n0012_p0011a06║中，恭祝
GA013n0012_p0012a01║今上聖天子萬壽，憩止彌日。竊歎林壑窅
GA013n0012_p0012a02║深，藏蓄萬象；諸天森列，備極崇閎。真
GA013n0012_p0012a03║佛國之奧區，蘊靈秀而發光華，胥在
GA013n0012_p0012a04║于此。然則寺之專志，豈可少哉？鑑西
GA013n0012_p0012a05║惢泉聞子，同竹𥦗介公，慨前志之未
GA013n0012_p0012a06║備，殫心蒐輯，積歲累時，遂與主席偉
GA013n0012_p0013a01║載乘公會萃而增續之。釐為十卷，次
GA013n0012_p0013a02║第具舉，有條不紊。書成，乞予言弁諸
GA013n0012_p0013a03║首。予惟志乘之作，參稽貴詳，證據貴
GA013n0012_p0013a04║覈，詮次貴明。是書有正疏、有參紀、有
GA013n0012_p0013a05║質實、有從正、有存俟、有附證，體裁既
GA013n0012_p0013a06║當，意義復該，徵信補遺，又何闕略之
GA013n0012_p0014a01║有？吾知此志一出，洵為太白名藍益
GA013n0012_p0014a02║增偉觀。後有作者，庶繼繼繩繩，增修
GA013n0012_p0014a03║弗替可也。
GA013n0012_p0014a04║郡人仇兆鰲撰
GA013n0012_p0014a05║【圖】【圖】
GA013n0012_p0014a06║
GA013n0012_p0015a01║
GA013n0012_p0015a02║【圖】
GA013n0012_p0016a01║【圖】
GA013n0012_p0017a01║【圖】
GA013n0012_p0018a01║【圖】
GA013n0012_p0019a01║【圖】
GA013n0012_p0020a01║【圖】
GA013n0012_p0021a01║【圖】
GA013n0012_p0022a01║【圖】
GA013n0012_p0023a01║【圖】
GA013n0012_p0024a01║【圖】
GA013n0012_p0025a01║【圖】
GA013n0012_p0026a01║【圖】
GA013n0012_p0027a01║【圖】
GA013n0012_p0028a01║
GA013n0012_p0028a02║【圖】
GA013n0012_p0029a01║天童寺志凡例
GA013n0012_p0029a02║十方國土，悉是遮那法身。衲僧家見山不是山，見
GA013n0012_p0029a03║水不是水，然後山是山，水是水。峩峩太白，下瞰滄
GA013n0012_p0029a04║海，千峰朝于斯，萬派歸于斯。凡巉嵓、懸嶠、澄潭、幽
GA013n0012_p0029a05║壑，皆兹山所有也，豈曰氣之靈，不為偉人，而獨為
GA013n0012_p0029a06║是物也哉？志「山川考」第一。
GA013n0012_p0029a07║屢興屢廢，蓋俟乎其人。荒榛之中，忽湧精藍，丹堊
GA013n0012_p0029a08║炳煥，天龍呵護。昔世尊與天帝行次，偶指地云：「此
GA013n0012_p0029a09║處宜建梵剎！」天帝即拈莖草云：「建剎已竟！」若人識
GA013n0012_p0030a01║得根源，便知毫端現剎。志「建置考」第二。
GA013n0012_p0030a02║〈峴山記〉云：「望之隱然，其名特著，豈非以其人哉？况
GA013n0012_p0030a03║荷負佛法之人乎？」自西晉開山以迄于今，如滄海
GA013n0012_p0030a04║潮，如冬枯木，歷代老古錐，向甚麼處去？今乃點出
GA013n0012_p0030a05║光明，面目現在。志「先覺考」第三。
GA013n0012_p0030a06║經云：「不親近國王、王子、大臣、官長。」又云：「佛法付囑
GA013n0012_p0030a07║國王、大臣。」夫緇林之士，若非授受，何依而住耶？要
GA013n0012_p0030a08║知非我親近，則大義明矣。日月齊臨，山林藉光。志
GA013n0012_p0030a09║「盛典考」第四。
GA013n0012_p0031a01║雲本無蹤，以山為宅。雲去山存，巍然骨立。誰謂有
GA013n0012_p0031a02║蹤？無心出沒。究竟忘其形影、蹤跡者，得列乎此中。
GA013n0012_p0031a03║志「雲蹤考」第五。
GA013n0012_p0031a04║正法眼藏，自拈花、破顏微笑始。西天、東土分為兩
GA013n0012_p0031a05║株，別為五葉。牆壁雷霆，悟者方知。臨濟道：「山僧無
GA013n0012_p0031a06║一法與人，第一莫取山僧說處。若是過量人，向未
GA013n0012_p0031a07║舉以前撩起便行，猶較些子。」志「法要考」第六。
GA013n0012_p0031a08║童子聚砂，皆成佛道，塔之繇來尚矣。若論妙法，空
GA013n0012_p0031a09║諸所有，豈留形跡乎？雖然如是，聖賢之軀，非凡體
GA013n0012_p0032a01║可同。火浴之際，或設利騰空，或舌齒不壞，光耀千
GA013n0012_p0032a02║古，遺此以治世。用是志「塔像考」第七。
GA013n0012_p0032a03║門庭不同，互相鈍置。知音者，片言即玉；投機者，一
GA013n0012_p0032a04║喝成金。如大慧杲于宏智覺之知音，有「𣦸姚崇、生
GA013n0012_p0032a05║張說」之目，曾不以為病；其于應菴華，直舉楊岐正
GA013n0012_p0032a06║脈屬之。嗚呼！以視今日之諸方，為何如也？志「表貽
GA013n0012_p0032a07║考」第八。
GA013n0012_p0032a08║若論大地一體，何有方內？有何方外？綂攝無分，在
GA013n0012_p0032a09║于名山大剎。略加分寸，或有法屬之攸關，或有產
GA013n0012_p0033a01║業之相濟，不得另立名以別之。是以志「轄麗考」第
GA013n0012_p0033a02║九。
GA013n0012_p0033a03║作史之法，疑者闕焉。所謂神通妙用，運水搬柴則
GA013n0012_p0033a04║已矣，奇特事何足道哉？然所見、所聞、所傳聞無異
GA013n0012_p0033a05║辭者，亦不得而略也。志「附餘考」第十。
GA013n0012_p0033a06║輯志叙繇太白山後學德介撰
GA013n0012_p0033a07║夫前人未了之事，惟在後人繼之；而後人以前人之心為心，而後人之心亦慰耳！若吾四明太白名
GA013n0012_p0033a08║山，向無志可稽。自有明嘉靖間，楊白川隱士（諱明者）集山中之舊迹，長庚位公刊行，名《天童寺集》。後
GA013n0012_p0033a09║于崇禎辛未，延密曾祖主席。次年，張博士廷賔，同白山師所脩《壬申志》二卷。辛巳秋，江陰聞人黃介
GA013n0012_p0034a01║子（諱毓奇者）訪道來山，又為重輯，與前志相符。其中增收「法語」、「請啟」，定成四卷。而李杲堂居士嘗與
GA013n0012_p0034a02║吾祖弘覺國師言及《天童山志》考述未備，載在郡乘中詩文尚多遺缺，當重纂為要務。吾祖即屬公
GA013n0012_p0034a03║任事，公言：「脩志一事，非博學淹通之士而不能。」遂舉里友聞惢泉（名性道者，居鑑湖，晦迹著書。席門
GA013n0012_p0034a04║㴱巷，潛心內外籍，志乘之事尤詳）。時師翁歸化鹿，邀之商確，嘱遠法伯迎之入山。時介亦同事，後因
GA013n0012_p0034a05║他事所阻而中止。暨我嘯堂老人主院事，屢訂入山不果。時師因《寶積錄》之舉，亦未得成。苐惢泉與
GA013n0012_p0034a06║介留心已久。輯未半，公有邑乘之役。及告終，未幾而作古人。介因承祖父之命，乃殫心窮蒐諸錄，前
GA013n0012_p0034a07║志未備者，覶縷而補續之。自壬申後八十年，詩文未收者，同偉兄俱畧其所詳而綴拾之，以繼前人
GA013n0012_p0034a08║之遺蹟耳。如同志者，知積漸之功所成；不知者，未免眼中著屑。余亦自揣，若論法門，宜空一切文字
GA013n0012_p0034a09║諸相。是役也，又落第二義矣。
GA013n0012_p0035a01║天童寺志卷之一
GA013n0012_p0035a02║山川考
GA013n0012_p0035a03║太白山又名天童山，在浙江寧波府鄞縣之東。其鄉
GA013n0012_p0035a04║曰陽堂，里曰太白，距城而遙者六十里。
GA013n0012_p0035a05║〔從正〕宋羅參軍濬《寶慶四明志》，太白、天童分為二山，其圖上下遠裂。元袁學士桷《延祐志》，王總
GA013n0012_p0035a06║管元恭《至正續志》，明《永樂鈔志》，黃憲副潤玉《簡要志》，楊外翰寔《成化志》，張大司馬時徹《嘉靖志》，皆分
GA013n0012_p0035a07║兩山，㳂濬志也。今山本合體，名難岐指。濬家廬陵，未經躳歷，筆屬傅會；惟「一山二名」為定論。
GA013n0012_p0035a08║山之名，始晉義興師結茅此山，感太白星幻為童子，
GA013n0012_p0035a09║日供薪水，遂以「太白」稱師，并以名山。又唐法璿禪
GA013n0012_p0036a01║師，日虔誦《法華經》，亦感天童進供，故又以「天童」名。
GA013n0012_p0036a02║〔尚論〕考義師結茅之歲，正孝惠之太子遭毒賈后之年。《晉書》云：「凡五星盈縮失位，其精降于地
GA013n0012_p0036a03║為人……太白降為壯夫，處于林麓。」兹以壯變少，執有道者之役，太史失于占奏耳。
GA013n0012_p0036a04║山之本，自天台摘星峰來（歷四明、奉化諸山，起金峩、大梅，循屈而結太白。）
GA013n0012_p0036a05║山之支，從東而起者，曰雲峰，曰明角，㟺衍為盤山。繇
GA013n0012_p0036a06║盤山折而北，稍伏，度太白嶺，更起為大雲山。落大
GA013n0012_p0036a07║雲而復聳者曰東峰，闢其下為東谷，即古天童也。
GA013n0012_p0036a08║復起一峰曰乳，折而東北峙者曰中峰。繇此逶迤
GA013n0012_p0036a09║頓伏，卸為高原，而梵剎今奠於斯。
GA013n0012_p0037a01║峰之著者凡六，一曰太白峰，在山之絕頂，雄尊深秀，
GA013n0012_p0037a02║為一郡之望。每風雨時，雷電多從頂出。
GA013n0012_p0037a03║宋（龍圖．懶堂）舒亶詩千峯下視盡兒孫　仙事寥寥不可聞長作人間三月雨　請看膚寸嶺
GA013n0012_p0037a04║頭雲
GA013n0012_p0037a05║明（密雲和尚）圓悟偈昔人錯露個消息　惹得人傳太白峯今我直豋峯頂上　那來名字挂
GA013n0012_p0037a06║虛空
GA013n0012_p0037a07║（泡園）汪樞詩太白倚雲端　凌霄幾百盤幽禽啼蜀帝　喬木挺秦官鳥道青蘿滑　龍湫白
GA013n0012_p0037a08║日寒兒孫羅立處　一望失巑岏
GA013n0012_p0037a09║國朝（費隱）通容偈此時日月晉時天　太白名高布大千海濶天空懷抱放　把筇指點萬
GA013n0012_p0038a01║山川
GA013n0012_p0038a02║又峰曰鉢盂，圓秀特起，狀如覆鉢，障於寺後。
GA013n0012_p0038a03║明（白川）楊明詩太白聳奇峯　宛然類僧鉢肖形天地初　爐火幾滅沒淨水不可持　降龍亦
GA013n0012_p0038a04║虛說留與登高人　倚雲觀海月
GA013n0012_p0038a05║國朝（五磊拙巖）期懷詩團圞蒼翠暎穹窿　名字誰安應量同縱使德山全妙用　難教托
GA013n0012_p0038a06║向法堂中
GA013n0012_p0038a07║又有中峰，左東谷，右太白，巍然萬山中，故名。又名曰
GA013n0012_p0038a08║青鳳者，因愚谷禪師〈埽密菴塔偈〉有「青鳳山前古
GA013n0012_p0038a09║澗邊」之句也。
GA013n0012_p0039a01║明（東閒居士）張嘉慶詩孤空容鶴夢　來作片雲觀絕壑晴猶雨　高峯午尚寒豈知青鳳
GA013n0012_p0039a02║影　只在碧霄端為笑投閒客　相期借一竿
GA013n0012_p0039a03║又有峰曰聿旂，陡峻驚揚，勢如旂展。更有二峰，曰東，
GA013n0012_p0039a04║曰乳。東峰在中峰之東，乳以形肖，在東谷後。
GA013n0012_p0039a05║明（雪竇石奇）通雲：聿旂峯偈莫作人間布影看　聿旂峯聳石頭寒相逢若便知消息　豈
GA013n0012_p0039a06║用人呼倒剎竿
GA013n0012_p0039a07║（住山林野）通奇：東、乳二峯詩一峯霜外立溪東　為送歸人指顧中可是東峯疑未定　樵
GA013n0012_p0039a08║人說是案山蓬千丈嵓頭雪未鎔　幾囘清夢欲相從偶來東谷尋遺跡　又見雲泉滴乳峯
GA013n0012_p0039a09║崖之顯者曰祖印，在寺西北。
GA013n0012_p0040a01║明（梅菴）如用詩隱映凉飇蒼翠冷　白花古壁暮雲浮多言祖印重崖上　空使猿猱泣露愁
GA013n0012_p0040a02║巖之奇者曰𤫩瓏，峙寺西南，循磴而上，可二里許。傾
GA013n0012_p0040a03║崖反捍，怪石臨危，若墜復倚。其上多石窗、嵓竇，如
GA013n0012_p0040a04║蠭房、螘穴。外峭中空，𠊓穿欹入，錯落猶纍疉然。其
GA013n0012_p0040a05║絕頂倏突倏平，古樹野藤，雲巒相抗。
GA013n0012_p0040a06║宋（鄞令．荊國）王安石：經遊記略慶曆七年十一月丁丑，余自縣山屬民使浚渠川。甲
GA013n0012_p0040a07║申遊天童山，宿景德寺。質明，與其長老瑞新上石望玲瓏嵓，須猿吟者久之。而還食寺之西堂，
GA013n0012_p0040a08║遂行。
GA013n0012_p0040a09║（再見）舒亶詩詭形迥與萬山殊　空洞繇來一物無直恐虛心自天意　人間穿鑿枉工夫
GA013n0012_p0041a01║（長溪晞髮）謝翱詩埀雲起嶔嵌　衣被松與桂夜合量斗光　隱若金石氣雨來輒阻之　不
GA013n0012_p0041a02║得撫蒼翠下有桑門子　飲用陶匏器盆中蓄海石　左顧如牡蠣疑此磧上來　不知幾年歲桑門
GA013n0012_p0041a03║却問客　所居何姓氏回指南海峯　蒼茫倘一至（此，雨飲嵓下作。）
GA013n0012_p0041a04║明（二見）楊明詩西崖千仞凌蒼穹　有嵓突出高玲瓏朝霞遠暎赤瑪瑙　秋露澹洗青芙蓉
GA013n0012_p0041a05║朔風一夜吹寒雪　化作璇瑤更奇絕老衲開軒靜對餘　試取冰花煮團月
GA013n0012_p0041a06║（儀部．緯真）屠隆詩嵓前老樹挂枯藤　辟穀仙人苦行僧四壁秋蛩霜外杵　一牀黃葉雨中
GA013n0012_p0041a07║燈（嵓上訪禪作）
GA013n0012_p0041a08║（雲門雪嶠）圓信歌玲瓏嵓　在何許　相去天童寺之西曳杖出門青鳥啼　萬工池外藤蘿
GA013n0012_p0041a09║低初一轉　怪石橫斜見虎蹄　春風隨我上山梯漸見危嵓左右來　壘落雲根烟淒淒行不上　脚
GA013n0012_p0042a01║跟疲　酸澀芒鞵路欲迷樹下立　數行雞　人聲嚷嚷喧鼓鼙狹石縫　如一綫　挨身過去同猿雛幾
GA013n0012_p0042a02║人笑　難扳躋　有詩在手無筆題再一轉　身心却與山水齊　指點村田雙眼疎又一轉　路上行人
GA013n0012_p0042a03║若游魚長松短竹紛萋萋　石平如掌好攤書歸去罷　踏爛泥　高高低低氣力無嵓洞水聲不可
GA013n0012_p0042a04║坐　渾身汗下難支吾好了眼睛苦了脚　者樣遊山且躊躇到得平坡如到家　縣崖千丈林花迃
GA013n0012_p0042a05║（臥菴牧雲）通門詩山洞何時鑿　嵓崖不記層樹深難見日　壑轉一呼僧百尺捫蒼壁　千
GA013n0012_p0042a06║年挂古藤最高吾直上　誰謂老無能寂寂二三侶　行行亂艸邊不辭衣盡濕　只覺杖居先眺
GA013n0012_p0042a07║望遺人世　憑虛想洞天隔峯聞活活　何處有流泉曲折投榛莽　幽深絕採樵忽驚山鳥度　時
GA013n0012_p0042a08║覺野香飄虎豹疑蹲穴　風烟自捲瓢數禪何好事　踵至未曾招陟彼崔巍上　悠然得大觀穿
GA013n0012_p0042a09║松童子健　凭石老僧安野火邨邊赤　春雲天外寒十年重到此　莫怪久盤桓
GA013n0012_p0043a01║（浮石）通賢詩石戶無非路　層樓疉數巒不關雲氣鎖　時有鹿盤桓
GA013n0012_p0043a02║（禾菴）真樸詩溪雨淨松岡　墟烟散清晝偶期汗漫儔　扶藜討深秀既窮蒼崖巔　因之剔
GA013n0012_p0043a03║幌岫磴道隨鳥蹤　扳捫化𤠔狖度險心逾豪　招呼駭潛獸古木紛離奇　青天忽雜糅觸目崩層
GA013n0012_p0043a04║雲　神斧何年鏤厜㕒非一峯　嵓嵓啟幽竇頫吸扶桑波　朝暾生井甃嵌空自房櫳　窈窗烟屢逗
GA013n0012_p0043a05║初入灝氣深　稍深風雨驟頂摩怒虬蟠　臂觸飢鷹咮仰摘列星降　下驅羣羝鬬銖拂應未磨　媧
GA013n0012_p0043a06║鑪躍冶舊更疑昆明灰　蒼然結琬琇陰壁射奇光　丹砂鑿勾漏仄身儗蛇穿　虎牙閉飣餖危藤
GA013n0012_p0043a07║褭階梯　真居不可就况多宛委藏　百靈嚴呵守須臾毛骨寒　吹萬激羣吼韸韸鐘鼓音　星嵓儼
GA013n0012_p0043a08║遙扣乳泉自何來　冰雪資枕潄轉矚空濛濛　千峯失踐蹂談笑振蘇門　林壑爭鈞奏指指下巑
GA013n0012_p0043a09║蚖　奇英燦左右目送去雲前　心投倦鳥後歸途記所經　夷嶮泯襟袖因推開鑿端　造物亦乳臭
GA013n0012_p0044a01║何如抱不雕　保兹渾沌壽邈哉起遐思　庶與蒙莊究
GA013n0012_p0044a02║國朝（海陵寄翁）陸朝詩曾望玲瓏嵓竇好　今隨老衲坐雲霄亂山疊障海天暗　叢樹紛
GA013n0012_p0044a03║披霜色驕自借筇枝扶足健　同烹石乳與愁澆細看木石爭奇處　蹲虎獰龍歲月遙
GA013n0012_p0044a04║（文林．寶學）張鸎詩青山如故人　浩浩自太古攜書坐層岡　幽懷乍以吐河漢西北流　日
GA013n0012_p0044a05║月在牖戶一石費盤桓　千年亦辛苦怡情貴物先　杖屨別有取孤磬正無聲　蒼茫悟風雨
GA013n0012_p0044a06║（遠菴）本㒥詩乍窮東谷又西岑　杖履雖勞興轉深曲折已忘經百險　巉嵓直上出千尋
GA013n0012_p0044a07║夕陽半壁雲初斂　秋色盈眸寒欲㑴萬壑泉聲詩在此　何須索句學蛩吟
GA013n0012_p0044a08║（嘯堂山曉）本晢詩霜雪猶在林　花已香寒谷吾師偶曳杖　散步山之麓乘興登玲瓏　危
GA013n0012_p0044a09║嵓立眉目峭崿徑插天　崚嶒石懸竹置身飛鳥外　萬里空穆穆烟際孤雲開　滄溟如可掬俯眎
GA013n0012_p0045a01║清關內　皇皇聖人隩自非百世師　靈峯誰鎮服暮雲停高岡　春風平萬木
GA013n0012_p0045a02║（大行雪汀）張士塤詩天設巉嵓鬼鑿工　蒼藤扶我上玲瓏誤穿偪仄懸崖裏　得坐虛
GA013n0012_p0045a03║無古洞中雲氣蒸衣渾是白　楓枝照眼半含紅欲吞海國空濛象　應倩山靈為發蒙
GA013n0012_p0045a04║巖之東北絕壁閒，有洞曰觀音，中滴細泉；稍偏者曰
GA013n0012_p0045a05║善財，二洞相望。有臺曰禮拜，足削、頂平，周以異石。
GA013n0012_p0045a06║明（三見）楊明詩山名小白華　上有觀音洞華落洞門閒　白鸎春自哢聞有善財者　迹寄
GA013n0012_p0045a07║紫竹林古洞西嵓下　風雨莓苔深高臺禮大士　正與玲瓏對士去臺亦荒　白華滿山碎
GA013n0012_p0045a08║（清卿僧杲）余寅詩石氣蒼茫拂紫烟　白衣高照是何年誰懸綺戶遙天外　曾幻金身淥
GA013n0012_p0045a09║水前（相傳大士嘗現身嵓上影照池中）繞樹瞻依神八萬　拈花接引路三千爾時只作尋常看　人鬼天龍盡惘
GA013n0012_p0046a01║然
GA013n0012_p0046a02║巖之東南有隖曰清風。
GA013n0012_p0046a03║元（學士．清容）袁桷：日禪師塔銘清風之隖　石列五色
GA013n0012_p0046a04║國朝（黃梅千仞）行岡詩寥寥何處聽颼飅　曲喻蒙莊總未周縱使松濤千萬斛　較將隖
GA013n0012_p0046a05║內恐輸籌
GA013n0012_p0046a06║（雲門簡菴）本孚詩風來鳥不言　風去石偏響借問山水人　清音可自賞
GA013n0012_p0046a07║（光孝冰壑）本元詩晴巒老盡千竿竹　隊隊陰森時可掬相過絕勝上樊桐　吹落浮雲不
GA013n0012_p0046a08║敢宿清涼界亦世間有　如坐春風人在否誰栽一片亂濤聲　又夢柴桑菊半畞夜深月照冷菰
GA013n0012_p0046a09║蒲　謾把南華名自呼忽然騎蝶隨風至　秋水篇篇稿屬吾
GA013n0012_p0047a01║東谷在東峰下，群山繚垣，高原倏砥。上荒發軔往來，
GA013n0012_p0047a02║勞執役之庚星；中弼丕基廣播，繼隰州之古佛。今
GA013n0012_p0047a03║則乾成錐立，幻藏雲停。俗以「小天童」稱，宜正名曰
GA013n0012_p0047a04║「古天童」。
GA013n0012_p0047a05║明（中丞．定齋）王應鵬詩清瀨蕭蕭起石湍　千章雲木蔭成團佛華長在空中現　山色偏
GA013n0012_p0047a06║宜雨後看鹿苑菁菁芝草瑞　龍宮寂寂水光寒今宵更有東峯月　須上松樓一倚闌
GA013n0012_p0047a07║（四見）楊明詩日出扶桑谷口紅　數椽茅屋蔽深松老僧出定無餘事　盡日門前看碧峯
GA013n0012_p0047a08║（二見）通門詩經旬懼炎威　不得過東岡立秋喜三日　思來拂木牀悠然雙蝴蝶　翩翩入
GA013n0012_p0047a09║我房以無瓶花遶　掠取瓦爐香萬物抱靈智　資生咸有方小窗欣洞開　節候知初凉去來一無
GA013n0012_p0048a01║語　𢠢余情自長小室僅容膝　每來生遠心傍有老梅樹　下有修竹林開窗見諸峯　螺髻青森
GA013n0012_p0048a02║森日高露未睎　階樹垂濃陰寂然無客過　山徑殊自深空亭有碑銘　細讀閒吾襟歲月已久邁
GA013n0012_p0048a03║　古人光未沉顧盼語諸子　兹辰可無吟攜杖出門前　坐聽秋鳥音兩僧肩一輿　隱隱隔林叫
GA013n0012_p0048a04║恐余歸步遲　知余足力少入門山雨至　相顧同一笑野貌不外飾　山語亦臻妙呼茗與之啜　草
GA013n0012_p0048a05║鞋各緊峭魚鳴午飯訖　無復事遠眺殘雨若霧飛　日光隱而照栖遲望村原　深谷何窈窕先覺
GA013n0012_p0048a06║未忍忌　三塔重一弔隰州在其中　凌然仰高調塔塵手自拭　層石使畢耀憶初少林燈　猶之任
GA013n0012_p0048a07║公釣五宗何時分　混沌嗟鑿竅歸途山更靜　凉颸滿林徼前峯抹烟雲　佳處時領要
GA013n0012_p0048a08║嶺之通於東者曰太白，在大雲、盤山間，一名「天童大
GA013n0012_p0048a09║嶺」。
GA013n0012_p0049a01║宋（二見）王安石詩太白巃嵸東南馳　眾嶺環合青紛披烟雲厚薄皆可愛　樹石疎密自
GA013n0012_p0049a02║相宜陽春已歸鳥語樂　溪水不動魚行遲生民何由得處所　與兹魚鳥相熙熙
GA013n0012_p0049a03║明（飛遯．隱鱗）聞龍追和山雲山雨驅復馳　東來海色凌空披有嶺蟠鬱大雲外　高下流
GA013n0012_p0049a04║泉與石宜行人注目多在足　樵子努力行亦遲太白小白如兄弟　自卑自邇同熙熙
GA013n0012_p0049a05║通於西者曰小白嶺，舊傳其上多小白華。
GA013n0012_p0049a06║明（紀善．約菴）錢安詩入山遇雨出山晴　正是梅天五月程紈扇輕揮清爽發　籃輿穩坐白
GA013n0012_p0049a07║雲迎半行竹徑分僧寺　數畝桑田守故塋門外不知溪水漲　夜來衾枕有餘清
GA013n0012_p0049a08║（二見）余寅詩溪路崩騰萬樹圍　午烟明處度人微蹇驢自覺秋風好　引領山光遠近歸
GA013n0012_p0049a09║國朝（響嵓）聞性善詩嵓從樹頂分　坐擁樵雲斷行來數里松　前山還有半
GA013n0012_p0050a01║（甓堂）周容詩小艇載壺榼　野橋壓帽過懷抱忽以舒　驟見春水大桃花出墻短　黃鳥穿
GA013n0012_p0050a02║籬破兹行得晴和　庶幾窮所慕水遙覺山近　山翠漸成綠入橋沙愈明　經村烟似沐溯洄富
GA013n0012_p0050a03║春渚　游衍罨畫曲今昔何殊觀　心閒興自足大𣹢山勢扼　水路似已窮出橋轉汪洋　眾流滙
GA013n0012_p0050a04║羣峯川原互有情　動靜理自通思得一俯察　振翼凌天風烟火多高樓　家在溪聲裏百家同
GA013n0012_p0050a05║一姓　畊讀無遷徙遙望谷口山　左廻右復掎相顧同相商　黽勉留去水入山問山名　樵夫為
GA013n0012_p0050a06║山導舉鎌贈竹杖　藉以驅虎豹廻壑納窅㝠　層巒卸孤峭行行寂無人　何處答長嘯五步一
GA013n0012_p0050a07║竚立　十步一憩坐聊借目力寬　用紓足力惰隴奮生波瀾　峯尊集輔佐誤行翻得勝　回首惜既
GA013n0012_p0050a08║過離合見人情　去留審山勢岡巒各無言　趨赴如受事安能結茅屋　抱膝辨陰霽隔澗雙鹿
GA013n0012_p0050a09║飲　穿林一僧至下山路較難　路漫不暇擇笠拂松花低　裾引藤刺窄崎嶇反忘疲　踴躍如有
GA013n0012_p0051a01║釋亂竹紛縱橫　杖轉難為力寄夕向山家　雲來吠山犬未忍棄竹杖　險阻曾同勉奇褱追往
GA013n0012_p0051a02║歷　幽勝擬繼選臨臥戒雨聲　先將竹聲辨晨嵐𠜍山椒　須臾壓山趾已息望晴心　忽乃得晴
GA013n0012_p0051a03║喜出巷蜂繞衣　循籬袂決雉路因歸似近　溪店午烟起
GA013n0012_p0051a04║若夫石為氣核，金之甲根，名山硱磳，所在皆有，舉其
GA013n0012_p0051a05║稍異者，曰響石。下太白峰西百餘步，縱衡五尺許，
GA013n0012_p0051a06║扣之鏗訇鏜鞳，如鐘鼓聲。
GA013n0012_p0051a07║宋（三見）舒亶詩淵明休弄沒絃琴　混沌中含太古音聞說幾回風雨夜　四山渾作老龍吟
GA013n0012_p0051a08║國朝（二見）本元詩聲非在石由人出　石對人言我獨難動舌便煩左史筆　誰教相扣破
GA013n0012_p0051a09║雲頑
GA013n0012_p0052a01║（寶嚴爐雪）等慧詩石鐘鼓浪方成響　石鼓桐魚扣有聲却笑當年癡李渤　亂敲湖石向
GA013n0012_p0052a02║人鳴
GA013n0012_p0052a03║又石曰佛蹟，在北山石壁上，其痕廣四寸許。
GA013n0012_p0052a04║宋（四見）舒亶詩蒼崖絕壁印苔痕　陳迹千年尚似新杖屨紛紛走南北　幾人不是刻舟人
GA013n0012_p0052a05║國朝（景星湛菴）行嘗偈石上分明是脚蹤　不知何處現全容東風昨夜傳消息　報道山
GA013n0012_p0052a06║花無賴紅
GA013n0012_p0052a07║北山又有石，曰坐禪，相傳開山祖師嘗於此坐悟。又
GA013n0012_p0052a08║有石曰問水，活眼泉遶之故名。
GA013n0012_p0052a09║明（蕙江）葉憲祖詩一片磐陀坐自呼　新苔細艸未全枯我來試效南宮拜　石在不知禪
GA013n0012_p0053a01║在無
GA013n0012_p0053a02║（景心）張憬詩絕壑探幽蹤　迂廻踏層岌其上饒古苔　萬木中獨立悠然山鳥啼　活活流
GA013n0012_p0053a03║泉集鳥去泉不停　誰詢風雨急
GA013n0012_p0053a04║（太常繭菴）林時對詩罡風磔磔透重陰　烟樹蒼茫噪夕禽兀坐相忘鐘磐遠　天光雲
GA013n0012_p0053a05║影逗禪心
GA013n0012_p0053a06║又有石曰饅頭，在小白嶺上。
GA013n0012_p0053a07║〔正疏〕《嘉靖郡志》，嶺部、石部，兩載饅頭石。〈寰宇歌〉註云：「唐心鏡禪師鎮蟒時，施食所化。其石圓絫，
GA013n0012_p0053a08║表白裏黑，宛肖饅頭。誠心覓之可得。」
GA013n0012_p0053a09║國朝（二見）本㒥偈聚沙作供出嬉游　法食何曾有味投欲飽禪家無米飯　嶺頭先齩石
GA013n0012_p0054a01║饅頭
GA013n0012_p0054a02║亾名偈嶺上饅頭石　行人都不識鐵駿餡子酬　飽供禪和食
GA013n0012_p0054a03║山之腠液曰水，水之眾流曰川，川之屬有澗、有溪、有
GA013n0012_p0054a04║潭、有池、有泉。
GA013n0012_p0054a05║水出自東谷，會西澗之流，同趨天童溪而歸於清水
GA013n0012_p0054a06║潭者，曰東澗。滙北山諸水，繞寺右，歷外萬工池，瀉
GA013n0012_p0054a07║清關橋外，注於舊龍湫者，曰西澗。澗中磊石異狀，
GA013n0012_p0054a08║素氣雲洄，澴波贔怒，可灌畦凡數十頃。
GA013n0012_p0054a09║明（五見）楊明詩西澗逶迤通石橋　虎泉一派來山坳瀉月流雲響瓊珮　穿沙觸石鳴仙璈
GA013n0012_p0055a01║矮牀虛枕近溪曲　夜半繁聲滿書屋起喚茶童眠不成　推窗山月皎如燭
GA013n0012_p0055a02║（二見）圓悟偈西澗源從太白來　寺西流出遶東廻漫將竹接來廚下　飽飲諸人滿腹回
GA013n0012_p0055a03║（三見）通門詩春雨濛濛灑一旬　青山疊疊阻遊人經行西澗呼童子　攜杖相隨伴老身
GA013n0012_p0055a04║山寺泉聲日在門　佇看觸石怒濤噴老僧斫竹來為筧　抹過重嵓去討源
GA013n0012_p0055a05║溪則繇東西兩澗走天童街外者，曰天童溪。
GA013n0012_p0055a06║宋（三見）王安石詩溪水清漣樹老蒼　行穿溪樹踏春陽溪深樹密無尋處　惟有幽花渡
GA013n0012_p0055a07║水香
GA013n0012_p0055a08║又溪繇唐墺出，與天童溪相會者，曰乾溪。上有橋，遊
GA013n0012_p0055a09║寺必經焉。受天童溪而枉渚澄碧，黛石素鱗皎焉
GA013n0012_p0056a01║沖照者，曰清水潭，有唐「杜孝子廟」。
GA013n0012_p0056a02║國朝（二見）陸朝詩橋是何人構　溪乾不記年家雞棲石罅　野菊散葑田滑滑前泥路　潺
GA013n0012_p0056a03║潺別澗天同分山上水　昔在此中旋
GA013n0012_p0056a04║（五峯省菴）本冲詩影落空潭照歲寒　誰將亂石補蒼天依依孝子思親淚　一片雲心澈
GA013n0012_p0056a05║九泉
GA013n0012_p0056a06║清水潭既納天童溪水，其流合凰下溪，滙東吳，出大
GA013n0012_p0056a07║涵，謂之三溪。
GA013n0012_p0056a08║國朝（三見）本㒥詩入山迢遰一溪曲　溪上人家隱花竹炊烟相接雞犬連　帶有高原與
GA013n0012_p0056a09║平綠行行轉過數峯青　又見溪流環衍沃白沙灘沸合遠湍　蒼崖深處澄青玉雲物幽森更一
GA013n0012_p0057a01║天　風清宛在子真谷流沿清淺步遲遲　忽聽鐘聲飛林麓不知山寺在何方　惟見菁蔥擁萬木
GA013n0012_p0057a02║（二見）本孚和韻繚繞行來知幾曲　過橋不記石與竹急流緩流浮落紅　深邊淺邊湛
GA013n0012_p0057a03║寒綠家家門徑俯瀠洄　處處平原資灌沃有時峽東乍驚雷　旋逢石咽潄鳴玉指其大者有三
GA013n0012_p0057a04║溪　聚彼眾流成百谷予生蹤跡半天涯　佳處無如此林麓隨向一溪縛草堂　水檻悠悠負灌木
GA013n0012_p0057a05║池則有內、外萬工，又名雙鏡。內池當寺之前，外池與
GA013n0012_p0057a06║內者相隔方塘。
GA013n0012_p0057a07║明（六見）楊明詩雙鏡拭開秋萬頃　素娥中夜臨妝靚沙邊鷗鷺窺蟾宮　水底魚龍眠桂影
GA013n0012_p0057a08║野仙踏月池上來　坐披鶴氅心顏開袖中拈出一枝篴　吹散碧雲無點埃
GA013n0012_p0057a09║國朝（四見）通門詩飯後步空池　春風颺綠漪出坡人去盡　白鷺冷相窺
GA013n0012_p0058a01║（二見）通賢詩頭上有天池作底　夜間無月鳥疑空遊人只愛開雙鏡　不道當年費萬工
GA013n0012_p0058a02║池之霛者，有神龍宅焉。在太白峰頂，雲霧滃勃，生於
GA013n0012_p0058a03║水面。若麗日晴霄，澂澈如鏡；或風振林木，葉落無
GA013n0012_p0058a04║墮池中者。舊在清關橋左，相傳心鏡禪師徙此。
GA013n0012_p0058a05║宋（六見）舒亶詩靈蹤聊寄數峯雲　雨意含雲白晝昏不用高僧時咒鉢　一泓長貯萬家村
GA013n0012_p0058a06║明（三見）余寅詩人傳兹地是龍圍　竝海岡巒面面歸功德滿山無一字　空多蒼莽白雲飛
GA013n0012_p0058a07║國朝（觀察．楚黃．念尼）王爾祿詩鏡湖梅溼蒼鱗鬬　夜半光生忽清晝樹杪飛泉幾百
GA013n0012_p0058a08║重　高田低畝皆成就云是東山太白龍　亂驅列𡙇向雲中我方偶讀懶堂句　萬村時雨多濛濛
GA013n0012_p0058a09║太白峯高白日近　一泓池水龍常隱應與青山迭往來　片言不合興孤憤自是龍性最難馴　霖
GA013n0012_p0059a01║雨蒼生亦苦辛何時獨上孤峯頂　呼取雲歸大海濱
GA013n0012_p0059a02║（五見）通門詩白雲杳杳接青峯　峯上寒潭拜老松縱使晴空常起霧　為霖此處有神龍
GA013n0012_p0059a03║泉之利濟者，一曰虎跑，在西澗之濱，相傳有虎跑地
GA013n0012_p0059a04║所出。
GA013n0012_p0059a05║宋（四見）王安石詩供廚煮浴方成沼　轉磨鳴舂始到田還了山中清淨債　却來人世作
GA013n0012_p0059a06║豐年
GA013n0012_p0059a07║（七見）舒亶詩一嘯風從谷口生　直教平地作滄溟靈山不與江心比　誰會茶仙補水經
GA013n0012_p0059a08║又泉曰活眼，出鉢盂峰下，涓涓不絕。
GA013n0012_p0059a09║明（蕙江）劉憲寵歌衲僧幾個眼睛活　惟有此泉真活潑一滴疑傳獅子乳　九天倒瀉蒼
GA013n0012_p0060a01║龍沫源混混兮來無端　聲淙淙兮去不歇君不見　波面無風紋自生　山頭有月光可掇我來拊
GA013n0012_p0060a02║手嵓石間　空華何事金鎞撥
GA013n0012_p0060a03║泉之澇不盈、暵不涸者，曰弘法，在寺法堂下。密雲禪
GA013n0012_p0060a04║師甃之而未名，今奉
GA013n0012_p0060a05║新錫寺額名焉，昭恩澤也。
GA013n0012_p0060a06║國朝（太史．立菴）史大成銘未有此泉　法從誰液謂泉即法　泉從誰闢靄靄密雲　𤀹此
GA013n0012_p0060a07║一脈弘覺溯之　迺霑天澤泉乎法乎　弘之無斁水非石鑿　而能入石
GA013n0012_p0060a08║入山之關有三：一曰萬松關，「二十里松」之始，在小白
GA013n0012_p0060a09║嶺外。二曰鐵蛇關，在小白嶺上，心鏡禪師築鎮蟒
GA013n0012_p0061a01║塔於此，故名。三曰清關，在外萬工池之左，有橋跨
GA013n0012_p0061a02║澗上。其下飛泉噴玉，清響如環珮。舊龍湫承之，復
GA013n0012_p0061a03║從縣崖奔壑，練影拖巖、鏞聲振谷，「滿地白雲關不
GA013n0012_p0061a04║住，清泉流出落花香」，斯實錄也。
GA013n0012_p0061a05║明（三見）圓悟偈萬松關不為關松　警策行人入路通忽若有人親撞破　方知直透萬松中
GA013n0012_p0061a06║鐵蛇雄踞嶺頭峯　截斷行人路不通直下一刀全殺活　任從南北與西東橋水原無清與
GA013n0012_p0061a07║濁　祇緣到此別人間雖然都打橋中過　未審誰人透此關
GA013n0012_p0061a08║（中條．敬身）陸寶：清關詩奔泉倒峽忽成關　流者無心聽者閑坐久全身疑水化　耳根先
GA013n0012_p0061a09║到石橋還
GA013n0012_p0062a01║國朝（二見）張士塤：清關詩可惜清關水　滔滔愛出山挽留無計策　從此溷人間遊山
GA013n0012_p0062a02║不住山　終然汚泥滓水聲忽笑人　汝亦暫清耳
GA013n0012_p0062a03║山川得題品，則泉石生香；題品非傳神，則山川不受。
GA013n0012_p0062a04║一峰一澗，類如眉目分形；全水全山，方見性情具
GA013n0012_p0062a05║體。分形下，既已刮目揚眉；具體間，可無怡情悅性？
GA013n0012_p0062a06║嘅烟霞之漶影，采金玉之餘音。勝境於此紀吟，遊
GA013n0012_p0062a07║寺別傳崇建。用循歷代，以次而書。
GA013n0012_p0062a08║宋（五見）王安石詩山山桑柘綠浮空　春日鶯啼谷口風二十里松行欲盡　青山捧出梵
GA013n0012_p0062a09║王宮
GA013n0012_p0063a01║又：憶東吳太白山水詩城頭回首距幾何　憶得好處長經過最思東山春樹靄　更憶東
GA013n0012_p0063a02║湖秋水波三年飄忽如夢寐　萬事感激徒悲歌應須飲酒不復道　今夜江頭明月多
GA013n0012_p0063a03║（八見）舒亶詩日日青鞋踏白沙　未應泛艇即靈槎雨溪清越鳴哀玉　風蔓蜿蜒動暗蛇
GA013n0012_p0063a04║曉潤芝𥰭挑秀茁　午香茶竈煮蒼芽玲瓏仙客知何在　千古烟霞自一家
GA013n0012_p0063a05║又：再遊山回，夜集諸友詩太白嶄嵓幾百尺　仙人一去無消息臨雲時復倚闌干　獨看千
GA013n0012_p0063a06║峯萬峯碧昨夜長鬚城裏回　報道湖上秋風來醉園雨過月臺冷　籬根白菊看看開却杖青藜
GA013n0012_p0063a07║趂流水　目送征鴻下山觜蓬船答浪遶叢蘆　咫尺烟汀幾萬里忽見江頭江月白　紛紛笑語城
GA013n0012_p0063a08║東陌一尊北酒一枰碁　未到懶堂猶是客
GA013n0012_p0063a09║（宗伯．深寧）王應麟：四明七觀略明多名山　竺乾氏居之寶地金繩　祖花禪枝南有雪
GA013n0012_p0064a01║竇　東有太白飛瀑淙淙　層巒齾齾
GA013n0012_p0064a02║（二見）謝翱詩筍輿行萬山　中有十里亭老樹祇一色　野公逾百齡柴關當太白　藥氣近
GA013n0012_p0064a03║樵青岡草黏枯翼　巢枝落退翎期探幽谷水　共斸松根苓艾納下天雨　塵風吹冥冥
GA013n0012_p0064a04║明（浦陽．九靈）戴良詩避囂去城市　遣悶在川岑遂申獨往意　行此無盡林松篁儼映鬱　蒼
GA013n0012_p0064a05║翠邈深沉九隴山已見　三生石可尋列嶂圍招提　傑閣俯嶇嶔池光亂塔影　澗流傳磬音龍化
GA013n0012_p0064a06║井已竭　虎去泉徒深周顧信靈迹　遲留多賞心念未委塵妄　事可息煩襟即理苟已協　何用戀
GA013n0012_p0064a07║華簪
GA013n0012_p0064a08║（正科）薛士銘詩太白山高鎮海壖　招提幽瞰九峯前玲瓏嵓接三千界　伏翠菴通尺
GA013n0012_p0064a09║五天龍捲靈湫飛絕頂　虎跑平地出甘泉振衣未覺登臨倦　愛聽松濤戰耳邊
GA013n0012_p0065a01║（中林．孝謙）李本詩青春廿里萬松關　小白前瞻太白山度嶺路迷黃葉裏　隔溪人語白
GA013n0012_p0065a02║雲間海龍護法聽金磬　野鹿叅禪獻玉環老衲相留成信宿　浮生贏得此偷閒
GA013n0012_p0065a03║（方伯．訥齋）錢奐詩冒雨尋幽勝　行行不憚遙山高雲外寺　水曲澗邊橋鶴隱松藏玉　桃
GA013n0012_p0065a04║開洞簇綃日斜迷去路　招手問歸樵
GA013n0012_p0065a05║（郡守．三山希玉）鄭珞：追和荊公韻碧山雲盡樹蒼蒼　十里松陰半夕陽吟到石嵓清絕
GA013n0012_p0065a06║處　曇華芝艸暖生香
GA013n0012_p0065a07║（郡守．孝感宗器）張瓚：用舒龍圖韻春日遲遲步暖沙　却慚漢使遠乘槎玉珂聲引巢松
GA013n0012_p0065a08║鶴　鐵鉢香來伏澗蛇白石玲瓏生蘚暈　紺園芳郁長茶芽當年童子多神異　薪水曾供老衲家
GA013n0012_p0065a09║（郡守．莆田景由）方逵詩入春郡事喜從容　乘興來登太白峯谷靜不聞啼一鳥　山靈誰
GA013n0012_p0066a01║敢佩雙龍陰陰十里松關路　隱隱數聲花外鐘分付前驅休喝道　林間歌頌有黃童
GA013n0012_p0066a02║（中丞．守黑）張楷詩乘閒拉友玩天童　九隴相環秀氣鍾紫霧頻封禪丈室　白雲時擁鉢
GA013n0012_p0066a03║盂峯八功德水呈天碧　七窣堵波插漢雄東際逶迤泉轉磨　西邊奇怪石玲瓏清關橋鎖禪心
GA013n0012_p0066a04║定　響石聲驚鳥道崇太白崖端存佛蹟　善財洞畔隱仙蹤虎跑甘澤師威重　龍臥高湫雲雨從
GA013n0012_p0066a05║五鳳樓高翬岌岌　萬工池濶水溶溶大雲侔與中峯秀　幻智相歸伏翠濃千載垂池獅子柏　萬
GA013n0012_p0066a06║年夾道茯苓松三關款款驄車駐　九鎖重重薜荔封勝境由來觀不足　古今風景宛然同
GA013n0012_p0066a07║（太僕．本清）金湜詩行盡青松始見山　暖風微雨路斑斑欲尋開士棲禪處（訪無傳孠禪師）　直到
GA013n0012_p0066a08║中峯疊翠間滿地竹陰人跡少　四簷花氣鳥聲閒清茶啜罷悠然別　不許袈裟送出關
GA013n0012_p0066a09║（觀察．括菴）錢瓚詩古剎摩空一徑幽　躋攀今喜恣遨遊春花委地紅將盡　山色盈眸翠
GA013n0012_p0067a01║欲流虎臥閒林僧未起　龍歸禪鉢雨初收盤桓且適豪吟興　不管談經石點頭
GA013n0012_p0067a02║（二見）張憬詩侵曉登山閣　凭闌四顧賖嵓花經雨落　江燕逐風斜頓覺心偏遠　那堪鬢
GA013n0012_p0067a03║欲華何年塵屣脫　石竇吸流霞
GA013n0012_p0067a04║（參政．白齋）張琦：夢遊天童詩聞說名山近上台　每憑孤夢繞崔嵬雲從貝葉文邊過　人
GA013n0012_p0067a05║入蓮花漏裏來大士作齋吹宿火　伏龍潛水抱輕雷一場殘寢隨鐘覺　日出東方事又催
GA013n0012_p0067a06║（應奎）倪光詩溪下獨行遠　遙聞仙梵音九峯廻寶地　五鳳出珠林古殿香雲合　閒房艸
GA013n0012_p0067a07║木深寧知百年內　忘却去來心
GA013n0012_p0067a08║（桂林守．石窗）華愛：坐雨詩夜半雨聲碎　朝來轉細微疑愁松徑滑　未覺石泉稀簷澑
GA013n0012_p0067a09║鳴常滴　山禽溼不飛子真吾憶汝　空谷限東西
GA013n0012_p0068a01║（方伯．石溪）陸銓詩溪轉峯廻翠藹新　諸天樓閣傍星辰深山筍熟人如市　禪室茶香客
GA013n0012_p0068a02║過頻龕燭能留長夜月　嵓花不斷四時春共來物外舒塵縛　莫厭披襟與岸巾
GA013n0012_p0068a03║（二見）王應鵬詩太白峯頭一振衣　碧空無盡鳥孤飛林間野鶴何人馭　天下名山有
GA013n0012_p0068a04║寺依木葉晚風金氣肅　松堂凉月夜光微寒泉百尺秋雲裏　僧在玲嵓靜掩扉
GA013n0012_p0068a05║（司空．堇山）李堂和韻長風十里散雲圍　登盡危峯思欲飛路夾青山天有障　林飄紅
GA013n0012_p0068a06║葉鳥無依玲瓏石應千嵓響　太白岡通一線微幽谷驚傳驄馬使　不妨老稚款柴扉
GA013n0012_p0068a07║（司馬．東沙）張時徹詩徑轉諸天近　淵深眾壑歸山峯長礙日　松霧細霑衣展席依青
GA013n0012_p0068a08║艸　題詩對落暉却憐雙白鹿　時自款嵓扉
GA013n0012_p0068a09║（文林）史元中詩行蹤絕勝訪蓬萊　廿里松行隱寶臺靜院竹深招鶴引　禪房雲冷倩
GA013n0012_p0069a01║風開登高賸有思蓴興　作賦慚無倚馬才獨立斜陽傷往事　春風十五度重來
GA013n0012_p0069a02║（郡守．華亭鳳峯）沈愷詩屋下清溪屋上峯　禪房寂靜許誰同白雲深護無人到　遠錫相
GA013n0012_p0069a03║尋有路通綺里一生居海國　廣成千載在崆峒往來欲買匡廬住　調鶴餐霞意未窮
GA013n0012_p0069a04║（郡倅．東齋）劉世偉詩海邑驅馳久　僧房坐夜深不眠翻貝葉　失路感鄉心岱岳長難
GA013n0012_p0069a05║見　平原未可尋隨緣問法侶　何處可投簪
GA013n0012_p0069a06║（少司馬．東明）范欽詩早從圖記識名山　紺殿春晴試一攀天削芙蓉開九嶂　雲深松
GA013n0012_p0069a07║檜裊三關坐憑星斗虛無裏　行拂烟霞縹緲閒借問天仙何處所　好驂鶴馭月中還
GA013n0012_p0069a08║（月漁）盧澐詩山房開曙色　樹杪散鵶聲路自中峯下　人依峭壁行石臺霑露淨　林竹鎖
GA013n0012_p0069a09║烟晴未盡躋攀興　空餘悵別情
GA013n0012_p0070a01║（嘉則）沈明臣詩千盤萬轉入羊腸　繡佛猶傳古道場日月池曾臨法象　玲瓏嵓自引
GA013n0012_p0070a02║朝陽鐘聲谷口風吹斷　海色天邊秋去長極欲皈依無奈老　馬蹄空度白雲鄉曉汲寒泉潄
GA013n0012_p0070a03║齒香　病維摩欲臥津梁石塘老柏驚龍蛻　白日清池拭鏡光山勢南來滄海大　水聲西遶寺門
GA013n0012_p0070a04║長杖藜吟過秋山下　槲葉初黃作雨凉
GA013n0012_p0070a05║（外翰）徐德中詩石磴梯雲入　乾坤別樣清水聲喧晝夜　山氣弄陰晴花雨香飄殿　茶
GA013n0012_p0070a06║烟月在庭樹深人不見　何處誦經聲
GA013n0012_p0070a07║（相國．文恭）沈一貫詩拂霧躋危磴　披烟數亂山一松承日起　群鳥送雲還細溜經寒
GA013n0012_p0070a08║澀　初苔得雨斑心馳縞衣使　獨此伴僧閒
GA013n0012_p0070a09║（廷尉．貞吾）陸世科詩家在鑑湖常見水　心存空谷未忘山半宵月夢歸何處　廿里松
GA013n0012_p0071a01║陰久不關嶺外昔傳廷尉宅（蔡大理公諱錫）　峯頭猶是謫星鬟我從險處經行過　惟有冰霜識者顏
GA013n0012_p0071a02║（郡李．海岸忠潔）黃端伯詩石徑沿溪樹百重　松梢歲老欲成龍當年太白曾留記　石
GA013n0012_p0071a03║潄寒泉不露鋒
GA013n0012_p0071a04║（二見）圓信詩空邊細語轉初庚　破曉花枝香露撐隱蓋幻成天帝宅　清關不放野人行
GA013n0012_p0071a05║淋漓喬木風霜古　窈窕池塘秋水聲只此金湯非易得　無虞千載若為驚
GA013n0012_p0071a06║又塔封事訖且抽身　曉嶂重重接遠鄰飄影葉乾風拭露　點衣寒翠日初新泉鳴沙澗游山
GA013n0012_p0071a07║客　天指肩輿過嶺人獨抱苦心帶歸去　雙眉欲解在三春
GA013n0012_p0071a08║國朝（二見）王爾祿：追和荊公韻谷鳥溪花尚未空　黃昏凉月夢松風此山一別長庚
GA013n0012_p0071a09║去　又見開元紫極宮
GA013n0012_p0072a01║（郡參軍．內丘文衣）喬鉢詩少微不暎高人日　太白未為童子前自有蒼山真面目　浮
GA013n0012_p0072a02║名多屬世情傳
GA013n0012_p0072a03║（江陰．任天）張拙：追和荊公韻松杉十里鬱蒼蒼　度嶺穿雲正夕陽最喜澗邊無暑氣　水
GA013n0012_p0072a04║流惟帶藕花香
GA013n0012_p0072a05║（心廬）楊文沆詩山花名未盡　嶺雨細還生古木千章待　鳴泉百道迎香來知寺近　黴
GA013n0012_p0072a06║重覺衣輕入世多傾仄　甘兹滑滑行
GA013n0012_p0072a07║（杲堂）李文𦞩詩引我登亭子　披襟望望間松陰交一徑　竹氣老諸山日慕嵓頭宿　雲
GA013n0012_p0072a08║尋谷口還行行常慮盡　聽水又清關崖谷能開興　芒鞋去徑然巉嵓斜導日　涸石亂欺泉引
GA013n0012_p0072a09║臂猿騰處　褰衣虎嘯前舊游誰紀勝　遙問永康年
GA013n0012_p0073a01║附（太白山樵）德介：天童懷古賦夫長庚星現兮徵興師之道行　大鑒堂開兮接六祖之薪
GA013n0012_p0073a02║傳（堂額係宋景濂篆書）西晉惠帝兮始創永康　李唐兩賜兮玲瓏天壽景德四年兮奏請　即以景德兮錫
GA013n0012_p0073a03║額兩浙兮稱五山之一　四明兮推首剎之尊太白名山兮宋孝宗之宸翰　奉藏雲章樓兮住持
GA013n0012_p0073a04║了朴朝元寶閣兮元大德之重顏　勅撰銘碑兮危素中書太白峰下兮響石　伏獅嵓上兮龍潭
GA013n0012_p0073a05║東岡疊疊兮結紺殿　西水潺潺兮轉清關雙池兮似斗　七塔兮象星（七星之象）落葉無蹤兮魚吞活
GA013n0012_p0073a06║活之水（池中不受落葉）　重巒有影兮（嵓影入池無火厄）波泛蒼蒼之雲龍泉鼎兮從水出　千僧鑊兮受土埋（▆▆
GA013n0012_p0073a07║時濬池得二物）池上亭虛兮誰印月（昔有印月亭）　院西閣廢兮孰臨雲（舊有臨雲閣）多寶塔兮形影與齊者法璿
GA013n0012_p0073a08║古宿（塔係唐秘書萬齊融所建，璿師經行其下，影與塔齊。）　華嚴經兮誦聲俱徹者海門禪師（師出方丈▆佛誦起，至回▆已畢，人不信命八十一人同
GA013n0012_p0073a09║誦有聲。）廿里松行兮舊聽晴濤謖謖　疎鐘空谷兮遙聞清韻鍠鍠重鑄鐘兮法等　又栽松兮子凝
GA013n0012_p0074a01║萬佛閣碑兮太史樓公撰述　千僧堂記兮隰州古德雄文嵓竇玲瓏兮　得窺日月之通明荊公
GA013n0012_p0074a02║久登兮舒嘯　穴隙光射兮曾摹詩偈之滿壁臯羽雨飲兮取歡　不知何佛兮踏破蒼苔留幻跡
GA013n0012_p0074a03║（西崖有佛跡）那管是伊兮　斃然㘞地坐禪心（崖有坐禪石）嵓方兀兀兮諸祖相傳名祖印（西有祖印嵓）　峰挺圓
GA013n0012_p0074a04║圓兮千佛授受是佛盂（後有盋盂峯）方丈前樓兮疊翠　高崖西畔兮更幽（玲瓏嵓下有▆▆亭）虎跑泉兮西阜
GA013n0012_p0074a05║（王荊公有詩）　鹿鳴坡兮後山（後山鳴，客至；東鳴，齋主來；西鳴，病僧亡。）夏凉森蔚兮來坐羅樹圃（長庚▆旁有▆）　冬木凋殘兮均
GA013n0012_p0074a06║尋核桃坑（在寺東多核桃）問水攀藤觀活眼（寺西有問水石，下有活眼泉。）　散花斛食化饅頭（小白塔下名散花岡，心鏡禪師建塔施食，饅頭
GA013n0012_p0074a07║化為石。）二主謙謙兮亭名揖讓（張狀元同大慧杲訪宏智覺嶺上，遜之不已，張公名其亭。）　一心寂寂兮閣曰涵虛（昔有涵虛閣禪師修道其
GA013n0012_p0074a08║中）荷池蕩漾兮十月集鴛鴦之泛濫（東谷有荷池）　案岫青蔥兮昔年下凰鳳之翱翔（前山有凰下溪）萬松關
GA013n0012_p0074a09║兮名虛設　十丈柱兮跡尚存（宋時▆跡在路）應供堂兮展千鉢　漏砂鍋兮不漏米（鍋從天台聖僧送來）藏經閣兮
GA013n0012_p0075a01║積萬圅　　飾玉軸兮又飾籤游客散塲兮應宿鷺（池上有宿鷺亭）　歸僧隱蓋兮不驚鷗（松行有隱蓋亭）晴窺萬竹
GA013n0012_p0075a02║栖青鳳（傑祖塔于青鳳山）　旱禱高山請白龍鎖翠亭兮魏王妃之親筆　宏智碑兮張孝祥之遺書中峯
GA013n0012_p0075a03║菴軒兮疊秀（夢堂有賦，高元之跋語，今存殘碣。）　破砂盆碣兮重光（傑祖遺偈，立石於菴，成殘碣。今重刊于祖堂。）秋蕙春蘭兮尋滿谷
GA013n0012_p0075a04║　清風明月兮坐經𡎲釜內茶香兮爭烹雀舌　山中筍熟兮盡拔龍鬚蒙堂兮休老　此軒兮養賢
GA013n0012_p0075a05║（左菴良侍奉實菴茂于軒）妙光塔兮即之筆　栴檀林兮道生書秋殘崖上看紅荳（清關橋上有紅荳崖）　春始嶺頭觀白
GA013n0012_p0075a06║花（小白嶺上多小白花故名）堆雲廢兮獨留雲影（應菴塔院名堆雲）　伏翠移兮聊存翠峯（伏翠今存南嶴）西崖惠兮塔幻智
GA013n0012_p0075a07║（塔在山頂）　東嵓日兮瘞清風（袁文清銘云建于清風塢）盤山久隸常住兮祀摩訶之法身（蔣摩訶、布帒和上之徒，塔于盤山寺，有盤山莊。）
GA013n0012_p0075a08║　佛隴原同一派兮見濂溪之文記（佛隴寺，唐時咸啟禪師所建。）春樂無軒兮猶見月痕雪白　梅花有屋兮惟
GA013n0012_p0075a09║存樹老雲香（梅屋春樂軒，先賢植梅處。）獅柏秀兮禪師再至　魚藻生兮曾祖始來普同院迥兮環秀峙　涵碧
GA013n0012_p0076a01║橋崇兮鎖乾溪九隴盤結兮石蒼嶴　三溪滙合兮清水潭鬼谷仙兮南滄洞（太白山後有鬼谷祠，葛仙翁訪之，有
GA013n0012_p0076a02║詩。）　杜孝子兮太白祠（唐杜雍避裘甫之亂，棄子負母隱此。徵之不起，歿而祀焉。）補山缺兮建鎮蟒　挽逝水兮護沙龍懷已往
GA013n0012_p0076a03║兮不見　知將來兮何稽聊題幻語兮書幻事　霞川雪汀兮復誰收