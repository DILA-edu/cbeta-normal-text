GA013n0012_p0077a01║天童寺志卷之二
GA013n0012_p0077a02║建置考（上）
GA013n0012_p0077a03║晉
GA013n0012_p0077a04║（惠帝）永康元年（庚申），太白祖師義興結茅菴於楊州部會
GA013n0012_p0077a05║稽郡𨞵縣東南山之東谷，久之漸成精舍。
GA013n0012_p0077a06║（安帝）隆安三年（己亥），太白精舍燬，因孫恩之亂也。
GA013n0012_p0077a07║唐
GA013n0012_p0077a08║（玄宗）開元二十年（壬申），天童禪師法璿重建精舍於江南
GA013n0012_p0077a09║道越州鄮縣太白山麓之東（即興師故蹟）。
GA013n0012_p0078a01║是時，祕書省正字郎萬齊融就精舍西南隅建多
GA013n0012_p0078a02║寶塔，峭㧞，凡數仞。
GA013n0012_p0078a03║〔附紀〕齊融，本州人，以涇陽令入為祕書正字，出刺徐州。常撰〈阿育王山常住田記〉，其文摛
GA013n0012_p0078a04║藻。劉昫《舊唐書．文苑．賀知章傳》言神龍中，知章與越州賀朝、萬齊融，揚州張若虛、邢巨，湖州包
GA013n0012_p0078a05║融，俱以吳越之士，文辭俊秀，名揚於上京，人間間往往傳其文。則知當時建寶塔自有自記。
GA013n0012_p0078a06║（肅宗）至德二載（丁酉），禪師宗弼、曇總偕觀宗徙建精舍於
GA013n0012_p0078a07║太白峰下。
GA013n0012_p0078a08║乾元二年（己亥），敕賜浙東明州鄮縣「太白山精舍」為
GA013n0012_p0078a09║「天童𤫩瓏寺」。從平章第五琦所請，以山有𤫩瓏
GA013n0012_p0079a01║巖也。
GA013n0012_p0079a02║是時禪師清閒增建食堂（事詳〈本傳〉）
GA013n0012_p0079a03║又偕禪師曇德植夾道松二十里。
GA013n0012_p0079a04║（武宗）會昌（年間），心鏡禪師藏奐徙清關潭神龍於太白峰
GA013n0012_p0079a05║頂，建鎮蟒塔於小白嶺頭。
GA013n0012_p0079a06║〔正疏〕相傳師自雲閒歷遊至山，居久之，以龍湫近在清關橋側，行人易觸，乃咒龍入鉢，移
GA013n0012_p0079a07║之峯頂，傾鉢成池，龍即安焉。又山中有蟒，每為人患，師以法度。一日，蟒死嶺上，焚而瘞之，因鎮
GA013n0012_p0079a08║以塔，至今猶存。
GA013n0012_p0079a09║（宣宗）大中元年（丁卯），禪師咸啟請以本寺充十方住持。
GA013n0012_p0080a01║〔質實〕案司馬溫公《稽古錄》，大中元年春，復天下佛寺及僧尼。時啟禪師從徑山開法是山，
GA013n0012_p0080a02║因有此請。
GA013n0012_p0080a03║〔附證〕〈延慶寺使帖〉云：本院僧請依江南、湖南道山門體式，永作十方住持。準中書省劄子，
GA013n0012_p0080a04║奉聖旨，宜令本院依久例指揮，具結供申。據僧司勘會，本州天童山景德寺、大梅山仙居院兩
GA013n0012_p0080a05║處，亦是十方住持，即依得上項江南、湖南道山門體式。如勘會天童、大梅兩處不是十方住持，
GA013n0012_p0080a06║甘伏深罪者。奉聖旨依天童、大梅兩處體式施行。今本山唐劄雖不傳，據此宋帖，以本山準十
GA013n0012_p0080a07║方住持勘會體式，足證當時法制之重。
GA013n0012_p0080a08║（懿宗）咸通十年（己丑）有啟，更賜浙東明州鄮縣「天童𤫩瓏
GA013n0012_p0080a09║寺」為「天壽寺」，浙東觀察使楊嚴所請。
GA013n0012_p0081a01║〔附證〕時嚴又嘗奏度三七僧，奉阿育王山舍利塔。
GA013n0012_p0081a02║宋
GA013n0012_p0081a03║（真宗）景德四年（丁未），敕賜浙東路明州鄞縣天童山「天壽
GA013n0012_p0081a04║寺」為「景德禪寺」。
GA013n0012_p0081a05║大中祥符年閒，禪師子凝重植夾道松二十里。
GA013n0012_p0081a06║〔質實〕凝禪師植松，載《寶慶志》。性道仝竹窗介公，覓東谷水筧下，獲殘碣一小角，篆額有「植」
GA013n0012_p0081a07║字；其正文第一行有「明州天童山植松」七字；第二行有「子凝禪師聚間」六字；第三行有「至小白
GA013n0012_p0081a08║嶺」四字；第四行惟一「接」字。雖賸畫零鐫，千秋而下，亦靈光之照。
GA013n0012_p0081a09║〔附紀〕建炎末，宏智禪師來住本山。先是，嘗夢入一寺，紀以詩，有「松徑森森窈窕門，到時微
GA013n0012_p0082a01║月正黃昏」之句。及至是山，夾道松陰恍符前夢，距植松時百二十餘年矣。
GA013n0012_p0082a02║時勝構之可紀者，有東西四設利塔，有蒙堂，閣曰
GA013n0012_p0082a03║臨雲，軒曰春樂，亭曰宿鷺、曰更幽。
GA013n0012_p0082a04║宋（龍圖．信道）舒亶：蒙堂詩由來去住不相關　贏得隨緣到處閒笑出海天飛一錫　行分江
GA013n0012_p0082a05║月過千山微言定許誰人叩　勝事偏於俗士慳咫尺蒙堂隔霄壤　城東搔首只空還
GA013n0012_p0082a06║又：臨雲閣詩高僧終日笑憑闌　亦似無心懶出關幾度海風吹散雨　坐看彩翠落人間
GA013n0012_p0082a07║又：春樂軒詩隔水嵓花紅淺深　花邊相對語幽禽管絃不到山間耳　誰會憑闌此日心
GA013n0012_p0082a08║又：宿鷺亭詩雲過千溪月上時　雪蘆霜葦冷相依正緣野性如僧癖　肎為游魚下釣磯
GA013n0012_p0082a09║（編修．放翁）陸游：宿鷺亭詩疎鐘迎客到溪亭　碧瓦朱闌相照明想得松陰排萬衲　籃
GA013n0012_p0083a01║輿到處恰詩成又：更幽亭詩攀石捫蘿到更幽　玲瓏咫尺懶窮搜旁人不會當時意　為
GA013n0012_p0083a02║欠門生作伴遊
GA013n0012_p0083a03║明（白川）楊明：宿鷺亭追詠池上幽亭面面凉　水風山月足徜徉夜深休拍闌干嘯　宿鷺沙
GA013n0012_p0083a04║頭夢正長
GA013n0012_p0083a05║（高宗）紹興二年（壬子），宏智禪師正覺始建僧堂。
GA013n0012_p0083a06║正覺：僧堂自記夫靈山之笑溫，少林之坐寒，東西繩繩，三十三傳。老盧受衣鉢而逃，
GA013n0012_p0083a07║厥事顯著，開闔歙張，波瀾光燄，肆口而說，肆心而應，道傳器受，源深流長。南嶽青原，代以得人，
GA013n0012_p0083a08║或默有所宗，潛幽遠遯，歸迹世外，研究生死，松食荷衣，巢棲草座，晦而不耀，持養老成。有慕其
GA013n0012_p0083a09║風，師而親之，鋤植舂炊，采汲烹瀹，溪毛原粟，枯槁自甘，來遠集繁，乃建僧堂而統受焉。齋之萃
GA013n0012_p0084a01║師友同事，刳情刲智，擯學黜思，妙盡心空，宗通眼活，發越於設施，果其能而備也。建炎之末，人
GA013n0012_p0084a02║病亂離；湘漢江淮，兵火燔掠。尊宿叢林，沒蕪八九；毳衣瓶錫，投棲於東南。四明禪席，素號小廬
GA013n0012_p0084a03║山。郡東六十里，天童道場，山紆盤而氣幽，松偃蹇而皮皴；蒼壁附蘿，烟晞而翠膩；孤虹枕澗，埃
GA013n0012_p0084a04║濯而清揚。予住山之四年，十方來學，雲趨水赴，屋不能容。比丘行深遽來白事曰：「柏庭有子，露
GA013n0012_p0084a05║坐簷宿，殆無尋赤與受單鉢。欲募淨信，增大其堂，得乎？」予頷之。已而，匠摉於林，斧鳴於谷。一年
GA013n0012_p0084a06║餘，礎布楹列，梁橫桷攢；棼橑翼張，甍瓦鱗覆。前後十四間，二十架，三過廊，兩天井。下廡墻陼，縱
GA013n0012_p0084a07║二百尺，廣十六丈。窗牖牀榻，深明嚴潔。萬指食息，超搖容與。謀始於紹興壬子之冬，工畢於甲
GA013n0012_p0084a08║寅之春，總費緡錢萬五千有奇。冬溫夏凉，晝香夜燈。開鉢而飯，洗足而坐。耕牧其間，警導以寂。
GA013n0012_p0084a09║秋函古井，春入化機。淵兮默成，粲兮用光。水盈科而流，石隨呼而響。理契平等，智應自然。動靜
GA013n0012_p0085a01║威儀，鍼砭相益。撿責滲漏，磨瑩瘢痕。淬礪光芒，錯礱圭角。高標遠到，追武古人。丐心施方等，不
GA013n0012_p0085a02║負其意。器劣學獘，希易欲速。以機械為蹊，放蕩為徑。耕於空言，餒無所穫；戰於强辯，勝無所歸。
GA013n0012_p0085a03║見聞流習，知解汩心。佛祖之所訶，魔外之得便。其疵癘萌蘖，治不可緩也。登崑崙之丘，決河源
GA013n0012_p0085a04║之水，濯肝瞻之汚，盪心目之翳。生滅迹亡而妙存，有無轍泯而過量。大夜之夢破，永劫之疑拔。
GA013n0012_p0085a05║出家之志償，行脚之事辦。相從儔侶，殆庶幾焉。
GA013n0012_p0085a06║紹興四年（甲寅），宏智禪師建僧堂落成。繼而拓舊維
GA013n0012_p0085a07║新，巍其門為傑閣，延袤兩廡。範千銅佛列於閣
GA013n0012_p0085a08║上，中建盧舍那閣，旁設五十三參善知識。前為
GA013n0012_p0085a09║二大池，曰萬工，中立七塔。
GA013n0012_p0086a01║〔附紀〕郡丞浚儀李濂云：「入天童寺，路徑如斗形。雙池並深，中築七塔，以象斗。外池有水碓
GA013n0012_p0086a02║磑。」〈寰宇歌〉註云：「天童池上七塔，四白、三赤。白以生水，赤以厭火。」
GA013n0012_p0086a03║紹興二十六年（丙子），試權起居中書舍人．兼玉牒所
GA013n0012_p0086a04║檢討．于湖張孝祥題小白嶺上之亭曰「揖讓」。
GA013n0012_p0086a05║〔正疏〕是年，宏智禪寺舉大慧禪師宗杲主阿育王山。時大慧與張安國同過天童，宏智迓
GA013n0012_p0086a06║之嶺上，會於亭中。兩師交讓無已，乃不次而坐。安國歎曰：「三代禮樂，今歸釋氏矣。」因以「揖讓」名
GA013n0012_p0086a07║亭。
GA013n0012_p0086a08║〔附紀〕歷陽張邵，建炎初，假禮部尚書使金補其弟祁為明州觀察推官，因奉母居鄞之雷
GA013n0012_p0086a09║峯。至今有張碩人墓，即其母也。祁在雷峯生子孝祥於方廣院中，紹興甲戌科狀元。邵生參知
GA013n0012_p0087a01║孝伯，祕閣即之之父也。孝祥擅書學，高宗稱其必將名世。宏智塔銘及後錄，皆其手書。昔人評
GA013n0012_p0087a02║即之書：「初學伯父，晚失其法。」仕終顯謨閣學士。
GA013n0012_p0087a03║明（雙林僧幢）海懷追詠主盟斯道兩齊肩　一叚謙光尚藹然坐頃頓還三代禮　典刑千
GA013n0012_p0087a04║載揖雲巔
GA013n0012_p0087a05║（孝宗）淳熙五年（戊戌），永興成德軍節度使．雍州牧．開府儀
GA013n0012_p0087a06║同三司．判明州、軍州提舉學事．兼沿海制置使．
GA013n0012_p0087a07║皇子魏王愷以太白山圖進上；少保．右丞相．永
GA013n0012_p0087a08║國公史浩又奏請帝宸翰，揮「太白名山」四大字，
GA013n0012_p0087a09║賜天童山景德禪寺。
GA013n0012_p0088a01║是年，魏王妃某氏，親書入山之亭曰「鎖翠」。
GA013n0012_p0088a02║（長溪臯羽）謝翱：鎖翠亭避雨詩客有游山衣　著久如薜荔行行萬翠庭　忽作風雨憩
GA013n0012_p0088a03║仰面無所睹　梁間有題字問此何人書　婉娩有弱氣云昔魏王妃　學書如李衞乘雲到此山　灑
GA013n0012_p0088a04║墨在空翠塵風吹土花　倏忽景物異疑此夢與山　不類人間世
GA013n0012_p0088a05║是年，慈航禪師了樸建雲章閣於方丈，恭藏御書
GA013n0012_p0088a06║「太白名山」真蹟。嗣又別建一閣曰「超諸有」，前於
GA013n0012_p0088a07║盧舍那閣，複道聯之。
GA013n0012_p0088a08║（光宗）紹熙四年（癸丑），虛菴禪師懷敞重建千佛閣，日本千
GA013n0012_p0088a09║光師榮西航巨木來佐。
GA013n0012_p0089a01║（參政．攻愧宣獻）樓鑰：千佛閣記淳熙五年，孝宗皇帝親灑宸翰，大書「太白名山」以賜
GA013n0012_p0089a02║天童山景德禪寺。寺之門甚雄敞，刻「雲章尊閣」其上。又於方丈專建一閣以藏真蹟，實為禪林
GA013n0012_p0089a03║盛事，前所未有也。初西晉永康中，沙門義興卓菴此山，有童子手給薪水。後既有眾，遂辭去，曰：
GA013n0012_p0089a04║「吾太白一辰，上帝以師篤於道行，遣侍左右。」因忽不見，自是始有「太白天童」之名。山在郡東南
GA013n0012_p0089a05║六十里所。太白一峯，高壓千嶺，雄尊深秀，為一郡之望。紹興初，宏智禪師正覺欲撤其寺而新
GA013n0012_p0089a06║之，謀於眾。有蜀僧以陰陽家言自獻曰：「此寺所以未大顯者，山川宏大而棟宇未稱。師能為層
GA013n0012_p0089a07║樓傑閣，以發越淑靈之氣，則此山之名且將震耀於時矣。」覺深然之，乃拓舊址，謀興作。內外鼎
GA013n0012_p0089a08║新，以次就成。智匠高妙，務極崇侈。門為高閣，延袤兩廡，鑄千佛列其上。前為二大池，中立七塔，
GA013n0012_p0089a09║交暎澄澈。遊是山者，初入萬松關，則青松夾道凡二十里，雲棟雪脊，層見林表而倒影池中，未
GA013n0012_p0090a01║入寶閣，已非人間世矣。中建盧舍那閣，尤為壯麗。住山三十年，其為久遠之計，皆絕人遠甚。後
GA013n0012_p0090a02║有慈航了樸，一住亦二十年，起「超諸有閣」於「盧舍那閣」之前，複道聯屬，至今巍然相望。又大築
GA013n0012_p0090a03║海塗，增益歲入。由是天童不特為四明甲剎，東南數千里亦皆推為第一。游觀者必至，至則忘
GA013n0012_p0090a04║歸，歸而詫於人。聲聞四方，江湖衲子以不至為歉。皇子魏惠憲王出鎮，一見慈航，懽若平生。暇
GA013n0012_p0090a05║日來游，顧瞻山林，登玲瓏，坐宿鷺，或累日不忍去，因圖以進於上。會稽郡王太師史文惠公又
GA013n0012_p0090a06║從容奏請，遂有四大字之賜。瑰奇絕特之觀，無以加矣。十六年，虛菴懷敞自天台萬年來主是
GA013n0012_p0090a07║剎，百廢具舉，追跡二老。而千佛之閣歲久寖圮，且將弗支，猶以前人規模為未足以稱上賜。欲
GA013n0012_p0090a08║從而振起，更出舊閣及前二閣之上，僉以為難，師之志不回也。先是，日本國僧千光法師榮西
GA013n0012_p0090a09║者發願心，欲往西域求教外別傳之宗。若有告以天台萬年為可依者，航海而來，以師為歸。及
GA013n0012_p0091a01║遷天童，西亦隨至。居歲餘，聞師有改作之意，請曰：「思報攝受之恩，糜軀所不憚，况下此者乎？吾
GA013n0012_p0091a02║忝國主近屬，他日歸國，當致良材以為助。」師曰：「唯。」未幾，遂歸。越二年，果致百圍之木凡若干，挾
GA013n0012_p0091a03║大舶，泛鯨波而至焉。千夫咸集，浮江蔽河，輦致山中。師笑曰：「吾事濟矣！」於是鳩工度材，雲委山
GA013n0012_p0091a04║積。列楹四十，多日本所致，餘則取於境內之山。始建於紹熙四年季秋之甲申，才三載，告畢。費
GA013n0012_p0091a05║緡錢二萬有奇。是歲，海莊倍稔，贏穀三千斛，如有相之者。不求於人，見者樂施，以迄於成。凡為
GA013n0012_p0091a06║閣七閒，高為三層；棟橫十有四丈，其高十有二丈，深八十四尺，眾楹俱三十有五尺。外開三門，
GA013n0012_p0091a07║上為藻井。井而上，十有四尺為虎座，大木交貫，堅緻壯密，牢不可拔。上層又高七丈，舉千佛居
GA013n0012_p0091a08║之。位置、面勢，無不曲當。外檐三，內檐四，檐牙高啄，直如引繩。旅楹有閑，翬飛跂翼。周延四阿，繚
GA013n0012_p0091a09║以欄楯。內為綺疏，表裏明豁。自下仰上，如見崑閬。梵唄磬鐘，半空振響。徜徉登覽，四山下瞰，河
GA013n0012_p0092a01║漢星斗，如在欄檻。御書金榜，巍乎中峙。翊以翔龍，護以絳綃。高出雲霄之上，真足以彈壓山川、
GA013n0012_p0092a02║傳示千古。善財童子大莊嚴藏，入見樓閣廣博無量，則不可知；若經行四方，室屋巨麗，殆未見
GA013n0012_p0092a03║其比也。鑰奉祠東歸，嘗往游焉。驚歎傑特，目眩神駭，過於耳聞。敞請記其事，老矣學落，不能形
GA013n0012_p0092a04║容。姑記大畧，以表吾鄉之勝。海內好奇之士，欲游而未遂者，覽此，則太白之景思過半矣。虛菴
GA013n0012_p0092a05║道價素高，禪子向方，島夷亦聞其名而歸之。加以願力深重，才刃恢恢，巧匠瑰才，成此勝事，觀
GA013n0012_p0092a06║此無不欽歎。或請飾之，敞曰：「殫力竭材，幸濟登兹。若丹臒華飾，尚有賴於後之人云」。
GA013n0012_p0092a07║（理宗）寶祐四年（丙辰），寺災。
GA013n0012_p0092a08║時觀文殿大學士．沿海制置大使．判慶元軍府事．
GA013n0012_p0092a09║兼管內勸農使．金陵郡開國公吳潛，奏請住洞
GA013n0012_p0093a01║庭天王寺別山禪師祖智主寺興復。至則結茅
GA013n0012_p0093a02║以居。
GA013n0012_p0093a03║寶祐六年（戊午），別山智禪師建復寺宇、寶閣。
GA013n0012_p0093a04║景定四年（癸亥），簡翁禪師居敬主寺事，復作千佛寶
GA013n0012_p0093a05║閣。
GA013n0012_p0093a06║元
GA013n0012_p0093a07║（成宗）大德五年（辛丑），賜「朝元寶閣」額。因東巖禪師淨日增
GA013n0012_p0093a08║新，允慶元路守臣之請也。
GA013n0012_p0093a09║（英宗）至治（年間），構疉秀軒於中峰。
GA013n0012_p0094a01║（太史．文獻）黃溍詩名山標巨剎　樓閣在青冥別路通禪窟　當軒列翠屏暝禽多雪色　偃
GA013n0012_p0094a02║樹盡龍形負土新成塔　非才愧勒銘
GA013n0012_p0094a03║〔存俟〕元袁學士桷《清容集》，載〈題噩上人疉秀軒賦後〉云：楚之辭不作久矣，鼂無咎氏始分
GA013n0012_p0094a04║其言為二，淵乎得其微旨，《離騷》、《九歌》判不相合。漢魏而降，一而為之，縝密者為揚馬，反復悲悼，
GA013n0012_p0094a05║漢帝所謂鄰於楚之聲也。左太沖融液藻繪，能為一繼者，不復若是，鼂氏豈虛語哉？吾鄉高端
GA013n0012_p0094a06║叔先生（元之）作《變離騷》，直與古昔相抗。而或者謂羇窮不偶，怨悱不得以自振。今噩上人作〈驃騎
GA013n0012_p0094a07║山賦〉及〈疉秀〉、〈洌清〉二賦，手而讀之，誠駸駸乎古作矣。渡江以來，諸賢蹈襲蘇學，以雄快直致為
GA013n0012_p0094a08║夸，詩與文率相成風。科舉學盛，屈宋不入於口耳，積弊幾二百年。山林枯槁之士，尚何能冀其
GA013n0012_p0094a09║髣象？是則皆吾徒之罪也。上人語精意新，無模繫之弊。言道也，師〈遠遊〉；託興也，鄰〈九辯〉。嗟乎！余
GA013n0012_p0095a01║老矣，上人當勉之。投閒謝事，願相與過從。將復見於雪竇、玉几諸山，斯幸矣。泰定二年閏月乙
GA013n0012_p0095a02║亥，清容居士書性道家藏此跋，無從覓曇噩賦，豈神龍反見尾而不見首耶？歲戊申，余入山，遠
GA013n0012_p0095a03║菴㒥公偶於殘石中得廢碑二角，出以相示，正其賦也。勒漢隸甚精，其一角第一行「太白中峯
GA013n0012_p0095a04║疉秀軒賦」凡八字，第二行「紛萬物之總總兮曾一氣之不殊」凡十四字，第三行「之蚩蚩兮率資
GA013n0012_p0095a05║昏而質汚裂規矩」凡十三字，第四行「履才辯兮衷慈忍之襜褕厲」凡十一字，第五行「固摧落之
GA013n0012_p0095a06║餘也」凡六字。又一角第一行「先殂憖遺後以」凡六字，第二行「之粗也追先哲而會」凡八字，第三
GA013n0012_p0095a07║行「岌九隴兮翠扶疎泊雙」凡九字，餘五行作行書，即清容跋語。又三行作小楷，第一行「太史一
GA013n0012_p0095a08║日持至翰林，出示，諸名賢讀之，靡不稱歎」，第二行「惜乎，禪師平昔所製作，素無遺稾，蓋吾宗心
GA013n0012_p0095a09║空萬有」，第三行「庶好事者得便觀覽焉，洪武十二年歲己未九月初吉」，缺立石者名。嗚呼！斷文
GA013n0012_p0096a01║殘碣，泉石猶香；搜覓全篇，雲烟多漫。姑存之，以俟博藏金石錄者補闕焉。隨紀一詩：一室堆亂
GA013n0012_p0096a02║峯　寸心履小石　時聞烟有聲　到處嵐光積　好畫不在幀　好書不在冊　惟吾意所之　空翠皆堪摘
GA013n0012_p0096a03║　願言懷幽人　峩睂天半白　願言思烈十　奇巒森劍戟　秋山即老僧　春嶠浮仙客　千里落雙眸　萬
GA013n0012_p0096a04║疉歸咫尺　我笑中峯中　置身無氣骨　獨立豈不能　高下生肘腋　何人構小軒　疉秀夸臬卼　松雲
GA013n0012_p0096a05║階上栖　繞屋挂苔壁　枯鉢響楚音　聽者多感激　乃得清容賞　鱗藏尾弗沒　毒龍不識字　驅電焚
GA013n0012_p0096a06║蒼畫　瑣屑遺斷章　古香隨手發　字字疉空濛　秀色冷晴碧　何問軒有無　視今猶視昔
GA013n0012_p0096a07║（文宗）天曆二年（己巳），朝元閣燬。
GA013n0012_p0096a08║（順帝）至正五年（乙酉），孚中禪師懷信重新佛殿。
GA013n0012_p0096a09║至正十九年（己亥），原明禪師元良重建寶閣，鑄萬銅
GA013n0012_p0097a01║佛居之，司徒平章方國珍捐協以貲。
GA013n0012_p0097a02║至正二十年（庚子），有敕，仍賜寶閣額曰「朝元」。
GA013n0012_p0097a03║（中書參政．臨川）危素：奉敕撰朝元閣碑銘至正二十年，天童山景德禪寺新作大閣
GA013n0012_p0097a04║成，宣政院臣以聞，有敕，賜名曰「朝元閣」。復三年，皇太子命太保右丞相臣搠思監請於上，敕中
GA013n0012_p0097a05║書參知政事臣素撰述碑銘，以賜刻石，垂諸永世。臣素按，慶元郡城東走四十里，有山盤亙高
GA013n0012_p0097a06║廣，若抱圜珠。晉永康中，沙門義興廬於此。山有童子，日給薪水，久而辭去，曰：「上帝以師篤於道
GA013n0012_p0097a07║行，故使以來。吾太白星也。」寺經兵燼，唐開元二十年，高僧法璿按古跡造精舍於山之東麓，祕
GA013n0012_p0097a08║書正字萬齊融建多寶塔於精舍西南隅。法璿日誦《法華經》，亦感太白星化為童子，因名其山
GA013n0012_p0097a09║曰「天童」云。至德中，禪師曇總來自縉雲，與禪師觀宗徙太白峯下。乾元初，相國第五琦請於朝，
GA013n0012_p0098a01║遂賜天童「玲瓏寺」額。宣宗時，禪師咸啟始為十方禪剎。宋建炎中，宏智禪師正覺剙建千佛寶
GA013n0012_p0098a02║閣。淳熙五年，孝宗書「太白名山」贈僧了樸。十四年，禪師懷敞謀重新是閣，時日本千光法師榮
GA013n0012_p0098a03║西依敞問道，乃請曰：「某為國主近屬，歸，當助施材木。」越二年，果至，閣成。而寶祐四年，丞相崇國
GA013n0012_p0098a04║公吳潛奏請禪師祖智主之，閣再建。景定四年，禪師居敬復作焉。歲既久，復燬。大德三年，禪師
GA013n0012_p0098a05║淨日益加，聞於朝，賜額「朝元寶閣」。天曆間，又燬。至正十八年，江浙行省咨宣政院，奏，起台之瑞
GA013n0012_p0098a06║嵓臣僧元良主寺事。良覷堂宇殘缺，產入寡薄，於是刻心殫力，日以興建為事。明年秋，臣左丞
GA013n0012_p0098a07║方國珍捐己資，助工物。未踰年而落成，屋中為七間，兩偏四間，左鴻鐘，右輪藏。下為三間，以通
GA013n0012_p0098a08║出入。梁棟雲飛，柱石山積，榱題修敞面河注袤延，綺疏青瑣，甬道躡虛於阿迦尼吒之表。崇十
GA013n0012_p0098a09║又三丈，邃十丈，廣廿又五丈。用人力，以工計，則十萬；用粟，以石計，萬又奇；用楮幣，以貫計，百五
GA013n0012_p0099a01║萬。鑄萬銅佛置閣中，復堰海塗一十七頃於寧海牧峯，以為香燈、修造之川。至於重構𣃼檀林、
GA013n0012_p0099a02║庖湢、眾屋，不可殫紀。今司徒平章臣國珍上其事於朝，既賜臣僧元良之號曰「善覺普光禪師」，
GA013n0012_p0099a03║遂有賜碑之命。蓋自兵禍且一紀，名山勝地、浮圖氏之寺宇，往往摧拉焚燒，化為狐兔之穴、草
GA013n0012_p0099a04║莽之墟；獨慶元諸剎得以無事。臣國珍能於斯時保境而安民，觀諸天童之事，其功有足書者。
GA013n0012_p0099a05║論者謂臣僧元良審以發謀，斷以行事，惠以使下則貪者勸，勤於率眾則怠者勉，此其所以成
GA013n0012_p0099a06║功速而樹業隆也。昔懷敞師之樹閣，則有宋參政樓鑰實紀其蹟。距今百八十年之久，而其文
GA013n0012_p0099a07║章烜赫，照耀千古。臣素之寡陋，安能執筆以奉明命？謹拜手稽首而為之銘曰：峩峩太白　鄮山
GA013n0012_p0099a08║惟高其高伊何　下瞰海濤奠厥精藍　肇於西晉唐宋以還　宗門大振有巋傑閣　上摩雲霄屢廢
GA013n0012_p0099a09║而興　突於層杓攘攘域中　兵革蝟起眷兹甬東　民物完美締構竣事　航海上聞何以名之　錫之
GA013n0012_p0100a01║朝元粲彼眾星　北拱辰極孰曰彼邦　天威咫尺寶藏所儲　三學之書觀諸義諦　湛彼玄珠華鐘
GA013n0012_p0100a02║擊撞　天龍竦聽冥冥晨昏　發我深省政臣承詔　庸述因緣升中於天　天子萬年
GA013n0012_p0100a03║（分司郎中）劉仁本：朝元閣題句山勢奔如海湧潮　朝元錫閣構岧嶤曾招太白星辰
GA013n0012_p0100a04║下　獨倚空青烟霧飄
GA013n0012_p0100a05║金素原題句雲從太白山頭起　香自朝元閣上飄白馬馱經來絕域　紫泥封詔下
GA013n0012_p0100a06║層霄
GA013n0012_p0100a07║李五峰題句雲埋洞口蛟龍伏　日落峯腰紫翠圍寶閣珠宮常散彩　宸章金榜亦
GA013n0012_p0100a08║交輝
GA013n0012_p0100a09║明（司𡨥．仲能）程徐詩翠微高聳倚雲霄　金碧浮圖第一嶣崦嶂慈雲森殿閣　湖山暮雨半
GA013n0012_p0101a01║漁樵敕書璿榜題前代　妙乘珠函祝聖朝莫問當年總陳迹　天香裊娜寶花飄
GA013n0012_p0101a02║是時，百廢具舉，有法堂，有大鑒堂，有東西蒙堂，有
GA013n0012_p0101a03║梅屋、此軒、疉秀軒。樓則有疉翠、有望月、有鐘、有
GA013n0012_p0101a04║鼓。藏則有轉輪，退居則有旃檀，林寮則有四禪，
GA013n0012_p0101a05║有耆舊，有老郎。閣曰涵虛，亭曰印月、曰清關、曰
GA013n0012_p0101a06║隱蓋。隱蓋之外有山門。室則有水碓，橋則有磨
GA013n0012_p0101a07║茶、有金莊。樹之奇古者，有獅子柏。器之異鉅者，
GA013n0012_p0101a08║有千僧鑊。
GA013n0012_p0101a09║〔正疏〕良禪師自元末至明初，皆住本山，故其建置實繁。昔時大鑒堂中有一圖，白川楊明
GA013n0012_p0102a01║猶及見之，謂是元時故物，故白川各有題詠。大鑒堂額，宋文憲公濂所篆。梅屋者，有了菴欲禪
GA013n0012_p0102a02║師追和天童滅翁祖〈梅屋偈〉云：太白山頭第一層　一枝春信見無能　何年飄落人間世　散作人
GA013n0012_p0102a03║間六月冰此軒者，良禪師曾延實菴茂禪師居此。疉翠樓在大鑒堂前，白川有詩云：危樓起山
GA013n0012_p0102a04║阿　山深樹重疉　虛檐雲氣浮　淨几幽光接其額，羅雙塘所書。鐘樓在朝元閣左，輪藏在閣之右，
GA013n0012_p0102a05║鼓樓在內萬工池外。旃檀林，豐南禺坊補書額。白川有〈四禪寮詩〉云：松寮寂寂月蒼蒼　一琖燈
GA013n0012_p0102a06║縣夜影長　禪老定中心自息　不知門外虎廵廊又耆舊寮詩云：山中緇侶各龎眉　笑聚松堂何
GA013n0012_p0102a07║所為　試取虎泉烹細茗　臨風坐啜兩三瓷又老郎寮詩：少壯用其力　衰老焉能棄　食此畢餘生
GA013n0012_p0102a08║　熙熙樂生聚又涵虛閣詩：池上倚高閣　涵虛心廓然　清風生兩腋　俯見波中天　樹影落吾手　山
GA013n0012_p0102a09║光橫几前　何須跨黃鶴　萬里凌紫烟印月亭，臨池而建，清關亭即在橋上。白川〈磨茶橋詩〉：春茶
GA013n0012_p0103a01║成月團　必假磨礱力　橋畔聽經人　茶香聞月夕又金莊橋詩：金川莊已蕪　莊外橋仍在　我時踏
GA013n0012_p0103a02║月過　惟有清風待
GA013n0012_p0103a03║〔從正〕獅子柏者，舊傳有柏在萬工池上，晉義興祖師所植，曰：「此柏垂池，吾當再出。」今佛殿
GA013n0012_p0103a04║下有柏，根幹蟠拏，枝葉猙獰；風來振吼，宛肖獅子，謂即義師所手植。詎知義師結菴在東谷，而
GA013n0012_p0103a05║池則成於宋時，安得有「垂池」之說？况今柏不臨池，蓋唐徙寺在太白峯下時所種，非晉植也。
GA013n0012_p0103a06║〔參紀〕千僧鑊，以斤計者，七千。深廣各八尺。歲久明瑩，魚入輒死。在殿右輪藏下，此楊白川
GA013n0012_p0103a07║《寺集》所紀也。又名漏沙鍋者，謂鍋底有小穴，相傳漏沙不漏米，為寒山拾得靈蹟，自天台國清
GA013n0012_p0103a08║飛來。明萬曆閒為洪水所壞，故鐵尚存，此白山僧「壬申寺志」所紀也。參而斷之，曰「魚游釜底」，是
GA013n0012_p0103a09║名放生；謂「輒死」者，眼欠分明。既能飛來，何不飛去？洪水湯湯，豁然大悟。
GA013n0012_p0104a01║明
GA013n0012_p0104a02║（太祖）洪武二十五年（壬申），冊天下寺名，以浙江寧波府鄞
GA013n0012_p0104a03║縣天童山景德禪寺定名「天童禪寺」，稱「天下禪
GA013n0012_p0104a04║宗五山之第二」。
GA013n0012_p0104a05║（成祖）永樂十三年（乙未），歸併天下寺觀，以佛隴、盤山、二靈、
GA013n0012_p0104a06║珠山寺僧歸併天童禪寺。
GA013n0012_p0104a07║是時，重植夾道二十里松，已成拱把。
GA013n0012_p0104a08║〔質實〕《永樂鄞志》云：二十里松，歲久無存。寺僧新植者，今漸成拱把矣。
GA013n0012_p0104a09║（宣宗）宣德三年（戊申），寺殿燬。
GA013n0012_p0105a01║宣德七年（壬子），住持圓愷重建殿閣，像設維新。
GA013n0012_p0105a02║〔正疏〕殿高一十三丈，廣一十二丈，深八丈四尺。左右翼以伽藍、祖師二堂，各廣二丈六尺。
GA013n0012_p0105a03║佛、天、羅漢像，設備極精麗。
GA013n0012_p0105a04║（敬宗）正統六年（辛酉），無傳禪師宗孠合眾鑄洪鐘，自為銘：
GA013n0012_p0105a05║「體元靜，扣而應。用則神，誠夫性。噫！惟汝不傳之令。」閏十一月廿七日鑄。
GA013n0012_p0105a06║是歲，住僧宗正又鑄鐵鑪雙瓶。
GA013n0012_p0105a07║（世宗）嘉靖十四年（乙未），鄞隱士白川楊明輯《天童寺集》七
GA013n0012_p0105a08║卷。（集既成，萬曆間，住僧無憂萬懽增編鷲峯正位，授梓。）
GA013n0012_p0105a09║明〈自序〉略：天童為天下禪宗五山之一，禪教大振於天下。其山蜿蜒起伏，盤廻隱暎；層巒
GA013n0012_p0106a01║疊嶂，嵸巃嶻𡺼；豐林喬木，薈蔚蔥菁，綿亙二十餘里。夾道松行，翠陰蒼靄，如行水簾洞中。炎月
GA013n0012_p0106a02║凉颸，令人灑然心快。到寺，廓為邃谷，衍為平疇。峯巒環拱，嵓竇窅深；溪流清激，竹樹嘉美。風日
GA013n0012_p0106a03║晴和，洞開軒窗，則青山白雲，盡在几席。誠棲真學道之奧區，達士名賢之所樂游者也。惜乎碑
GA013n0012_p0106a04║碣毁湮，遂使先代建置之勛、古人題詠之蹟，俱不見於世。猶幸存一圖於大鑒堂，擬謂元時故
GA013n0012_p0106a05║物，披閱之，景物森然在目。昔時僧眾統一，今則分食各居，古風不復可見。夫地以人而勝，景以
GA013n0012_p0106a06║文而傳，豈亦有所待耶？嘉靖乙未春，白川子假館於兹，鉛槧之暇，因歷訪故蹟。蒼烟灌莽，觸目
GA013n0012_p0106a07║凄然。而先賢文字，亦所罕見。余是以旁搜徧訪，修斷簡、拾遺篇，得近代詩文若干。又得懷讓吟
GA013n0012_p0106a08║稿若干，并余瓦缶之音，釐為七卷，名曰「天童寺集」，付之住山隆、昂二公。倘能好事，梓而行之，庶
GA013n0012_p0106a09║幾名山勝蹟不遂泯沒無聞；而湖海好奇之士，足迹所未至者，亦可為臥遊、博笑之一助云。
GA013n0012_p0107a01║嘉靖三十四年（乙丣，）夾道松遭伐，以日本猝警，備艦
GA013n0012_p0107a02║防海也。
GA013n0012_p0107a03║〔從正〕二十里松，按籍可徵者，始植於唐之乾元，再植於宋之祥符，迨元末明初，已成三植。
GA013n0012_p0107a04║其間尚有缺紀者，至是殆絕。「壬申寺志」註「萬松關」下，言其「松歷唐、宋、元迨明，為一有力者所伐」，
GA013n0012_p0107a05║真成夢囈。
GA013n0012_p0107a06║傳法而住持，有明至宣德時，無傳孠禪師稱七十
GA013n0012_p0107a07║二代，大用機禪師稱七十五代，此後中斷。其閒圓
GA013n0012_p0107a08║愷惟著興建之勛，承法無聞焉。凡書住持而不書
GA013n0012_p0107a09║禪師者，示別也。《會典事例》載天順八年詔：「京城內
GA013n0012_p0108a01║外寺觀，今後不許增修、請額。」他可知矣。自此佛教
GA013n0012_p0108a02║寖衰，如本山名剎，亦更十方住持之制，分房凡四，
GA013n0012_p0108a03║與常住為五，莊產各持。茶香筍熟，饕於勢家；龍角
GA013n0012_p0108a04║雞丸，謀於俗姓。斸塔毁碑，無所不至。猶幸住持一
GA013n0012_p0108a05║二老宿，勉力攝延，保此殿閣，以故不廢。游詠者迨
GA013n0012_p0108a06║洪水降警，而勝構遂不可問。嗚呼！興替不常，循環
GA013n0012_p0108a07║治亂。余故述往蹟，分次游寺歷詠於此。訖明萬曆
GA013n0012_p0108a08║洪水以前，為〈建置考〉之上。
GA013n0012_p0108a09║宋（二見）謝翱：雨宿詩城中家斧冰　此地絕炎蒸天食青童捧　龍居白氣升暗燈猶宿火　寢
GA013n0012_p0109a01║服尚衷繒客話從前事　書傳入內僧風流今獨盡　雲物老相仍淨榻搜凉臥　危闌入醉凭雨師
GA013n0012_p0109a02║行下界　鳥夢識中乘明發甬南去　他山逢智弘
GA013n0012_p0109a03║元（二見）金原素詩喜尋方外友　特地到天童松徑二十里　雲山千萬重倚窗僧聽雪　隔
GA013n0012_p0109a04║岸鳥呼風游憩歸何晚　舟行夜半鐘
GA013n0012_p0109a05║（二見）李五峰詩甬東東頭望天童　金銀夜氣雜雲濃却逢春雨兩三日　洗盡北山千
GA013n0012_p0109a06║萬重奴子肩輿頻勸下　老僧强飯已鳴鐘歸來城郭應回首　太白山前廿里松
GA013n0012_p0109a07║明（蒲菴見心）來復：對雪詩玉龍顫曉朔雲屯　滕六吹花積厚坤凍合白峯天不夜　光吞大
GA013n0012_p0109a08║地月無痕消冰成水應能辨　會色歸空孰與論老我難禁寒徹骨　玲瓏松火喜春溫去年旅
GA013n0012_p0109a09║寓北山陰　踏雪茅堂三尺深紫禁有詩曾應制　少林無法可安心梅花月霽僧初定　芋火烟寒
GA013n0012_p0110a01║客獨吟今日南歸重聚首　天光如對閬峯岑
GA013n0012_p0110a02║（正科）薛士銘詩行盡名山廿里松　峯巒重護梵王宮層樓壯麗巍千尺　一沼清泠紀
GA013n0012_p0110a03║萬工茶攪酥酡分玉乳　飯供香積下金童我來暫借蒙堂宿　臥聽頻伽弄晚風
GA013n0012_p0110a04║（比部．大本）張得中詩廿里松關鎖白雲　上方樓殿絕纖塵好山矗矗鼇頭湧　流水濺
GA013n0012_p0110a05║濺虎跡陳燈鏡交輝天不夜　幡花鬬彩地長春凭闌極目情無限　吟罷凉風灑葛巾湖海禪
GA013n0012_p0110a06║林太白山　我生今亦此躋攀回頭便覺紅塵遠　適興何妨白日閒瑞靄深籠千佛閣　祥烟密護
GA013n0012_p0110a07║萬松關石窗燈火餘光在　再毓曇華出世間
GA013n0012_p0110a08║（廷尉．季爵）夏時正詩陰陰九隴六均峯　靉靉春雲護遠空二十里松千丈嶺　兩重山
GA013n0012_p0110a09║閣一聲鐘林閒問道滄洲客　石上聽經碧漢龍五百年前香積飯　二時天外走青童
GA013n0012_p0111a01║（中丞．定齋）王應鵬詩十里青松接翠微　梵王宮殿白雲飛鐘聲出岫客初到　月色滿
GA013n0012_p0111a02║庭僧未歸偶有閒情依淨土　竟無塵慮瀆天機明朝尚有登高興　萬仞岡頭一振衣
GA013n0012_p0111a03║（硯溪）盧鎮詩高世原非志　名山獨有緣為探諸法界　來上萬松巔嵓瀑晴飛雪　林坰夕
GA013n0012_p0111a04║起烟便應尋惠遠　結社共長年
GA013n0012_p0111a05║（方伯．仁仲）李麟詩興逃方外翠微間　問道西來此日閒仙鶴低回疑五鳳　禪心寂歷面
GA013n0012_p0111a06║三山傳燈片月空中落　結夏孤雲定裏還匹馬遁公頻著眼　為憐神駿邈天顏
GA013n0012_p0111a07║（州守）徐栻吟句日影正縣亭午塔　松聲先度隔雲鐘
GA013n0012_p0111a08║（溪叔）周濂吟句雲間遠樹雲邊寺　屋上清泉屋下山
GA013n0012_p0111a09║（雲遊）無住子題壁杖錫今來此　春歸欲夏時丹崖秀凌漢　嘉樹綠連池澗落飛泉
GA013n0012_p0112a01║急　山崇古殿危穹碑臥苔蘚　猶誦昔人詩
GA013n0012_p0112a02║（轂齋）鄭槮吟句幾處人烟分下界　半空僧磬散清音
GA013n0012_p0112a03║（友璧）陳璋吟句滿山筍老多成竹　一路花香半是茶
GA013n0012_p0112a04║（吉安守．三岡）葉應驄詩賞心隨處物吾偕　上巳登臨景更佳猶喜山僧能曠達　不
GA013n0012_p0112a05║妨仙客共詼諧茗杯淨澣三更月　詩墨淋漓萬仞崖擾擾風塵渾擺脫　相將身世到無懷
GA013n0012_p0112a06║（三見）張憬詩白帝司辰海國秋　不禁清夢到滄洲風生遠浦朝聞笛　月出青關夜飯牛
GA013n0012_p0112a07║落葉滿庭僧自歸　亂雲遮戶客還留丹山赤水從吾好　不用題書汗漫遊
GA013n0012_p0112a08║（考功．南禺）豐坊詩倚天古殿雕金麗　落澗鳴泉佩玉新何得盡逃塵世業　結茅終日對
GA013n0012_p0112a09║松筠
GA013n0012_p0113a01║（司馬．東沙）張時徹詩生平只自愛青山　夢想清泉碧樹間鷲嶺半穿黃葉路　石門遙
GA013n0012_p0113a02║度白雲關林中猿鶴僧偏狎　木末星辰客共攀五岳遨遊空遠興　聊從此地避塵寰
GA013n0012_p0113a03║（相國．蛟門）沈一貫詩我來尋淨土　廿里憩松陰池色空諸有　山光明佛心金精歸上
GA013n0012_p0113a04║界　琪樹隱中林明發慈雲嶺　禪關白月深
GA013n0012_p0113a05║陳復言詩萬疊青螺絕點埃　分明此地勝蓬萊祇園玉樹無時老　優鉢羅華盡日開
GA013n0012_p0113a06║不雨白雲飛欲去　如花紅葉落將來我今憩此無窮意　滄海茫茫問渡杯
GA013n0012_p0113a07║劉炌詩羣峯來太白　環撫碧嵸巃金殿當溪口　松關立徑中泉流雜梵磬　雲籟遞山鐘
GA013n0012_p0113a08║月印龍堂靜　真僧了定空
GA013n0012_p0113a09║（侍御．東磐）徐待詩溪頭緩步石苔斑　面面楓林破醉顏看盡暮雲東入海　送餘返照北
GA013n0012_p0114a01║當山魚潛清水芙蓉靜　鶴隱青松石洞閒僧舍林深無侗事　未昏鐘動掩三關
GA013n0012_p0114a02║（清卿．漢城）余寅詩長庚來寶地　帝遣護禪關象設虛無外　玄通窈窕間白雲閒在野　明
GA013n0012_p0114a03║月靜于山老檜離奇甚　應知說大還
GA013n0012_p0114a04║（勳卿．會之）吳禮嘉詩塵世勞勞幾日閒　漫將屐齒印青山竹過梅雨晴猶溼　鶴帶松
GA013n0012_p0114a05║雲去復還浸月雙池浮七塔　倚天孤殿撫三關何時太白星重下　欲乞金精駐玉顏
GA013n0012_p0114a06║（伯翼）楊承鯤詩天上羣峯到寺門　千年長禮聖僧尊雲生合殿雙龍戲　雨度空山萬
GA013n0012_p0114a07║馬奔法相不知何世界　古碑猶記晉乾坤旃檀寂莫金花落　坐想寒鐘下遠村
GA013n0012_p0114a08║（偉卿．三橋）李瑋詩連峯奔馬積陰長　十里松行上上方世遠事猶傳太白　雲深興欲覓
GA013n0012_p0114a09║中黃日臨池影搖蟲吻　風遞泉聲入土囊老衲定回無一事　蒲團共話紫茸香
GA013n0012_p0115a01║建置考（下）
GA013n0012_p0115a02║明
GA013n0012_p0115a03║（神宗）萬曆十五年（丁亥）七月二十一日，太白龍見，乘風鼓
GA013n0012_p0115a04║雨，洪水懷山，寺盡圮，礎礫無一存者。
GA013n0012_p0115a05║（二見）沈明臣：紀災詩千載天童寺　名山大海東丹青餘古殿　像塑儼新工佛亦難逃
GA013n0012_p0115a06║劫　塵應總是空滄桑陵谷變　百六數誰窮
GA013n0012_p0115a07║（郡丞．武陵伯貞）龍德孚：賑饑經寺詩太白知何處　天童尚有名池渟金液水　山繞蕊
GA013n0012_p0115a08║珠城護法龍空臥　啼飢鳥亂鳴飄風摧棟宇　牢落不勝情褰帷乘俗駕　卓錫問名山貌以憂
GA013n0012_p0115a09║民瘦　心因學道閒樓空峯崒嵂　林密鳥間關不照龍潭水　風塵客子顏
GA013n0012_p0116a01║是歲冬，延住持僧因懷重建法堂。
GA013n0012_p0116a02║萬曆三十年（壬寅），住僧傳僖重建鐘樓。
GA013n0012_p0116a03║（紫柏達觀）真可感言：四明三佛地　海闊魚龍鯹天童與雪竇　法鼓久不鳴
GA013n0012_p0116a04║萬曆四十三年（乙卯），住僧慧高偕緇素六人，詣金陵
GA013n0012_p0116a05║請印大藏。
GA013n0012_p0116a06║〔附紀〕高，號寶峯。藏既得請，高以病逝，偕行者繼殞其三。
GA013n0012_p0116a07║（懷宗）崇禎二年（己巳），住僧明貫，介姚江張孝廉廷賓，奉闔
GA013n0012_p0116a08║郡檀越諸函，迎密雲禪師於金粟，不至。
GA013n0012_p0116a09║〔附紀〕貫，號鏡池，西上仲房僧也，每悼祖庭荒落，嘗拾娑羅果于阿育王塔下，歸種山軒之
GA013n0012_p0117a01║前，且祝曰：「此樹敷榮，法門再振。」久之，幹成尋丈，因主金粟之請。廷賓，字客卿，天啟甲子舉人，嘗
GA013n0012_p0117a02║任鄞學博士，後得法于密雲之子石奇。通雲，名行恂，號退安，住雪竇之妙高峯。
GA013n0012_p0117a03║崇禎四年（辛未），萬工池朱藻藂生，殿基前獅子柏復
GA013n0012_p0117a04║榮。
GA013n0012_p0117a05║〔質實〕自萬曆丁亥洪水後，池水汚葑、柏枝枯瘁。是年，池生朱藻，波光若錦；柏亦漸還蒼翠，
GA013n0012_p0117a06║兆本山中興之瑞焉。
GA013n0012_p0117a07║是歲四月三日丙午，密雲禪師圓悟繇阿育王山
GA013n0012_p0117a08║來主法席，寺復為十方住持。應郡司李新建、海
GA013n0012_p0117a09║岸黃端伯、鄉侍御李漸鴻，遵徐心韋之垣及僧
GA013n0012_p0118a01║明貫、佛金諸人申前請也。
GA013n0012_p0118a02║崇禎五年（壬申），纂《天童寺志》。
GA013n0012_p0118a03║〔正疏〕志凡五卷，咨謀者張客卿，草創者僧白山，討潤者王金如、管而抑，鋟傳者陳紀常，稱
GA013n0012_p0118a04║「壬申志」。
GA013n0012_p0118a05║（鄞令．蘭陵芳洲）王章序今夫一行作吏，便縛俗緣；即翻閱志林，不離藤橛。靈山非不咫
GA013n0012_p0118a06║尺，未遑著屐探奇；衣鉢縱有原頭，誰向傳燈問派？茫茫簿案，幾於苦海無邊；碌碌風塵，竊願色
GA013n0012_p0118a07║身無礙。憶昔育王寺征車暫憩，因得密雲師棒喝指迷；擊拂不過眼前，直令通身汗透。拈花即
GA013n0012_p0118a08║是了義，何但劈面金針？就此慈悲法門，都關民社正印。無何，受請天童，中興臨濟。慨梵宇之歷
GA013n0012_p0118a09║劫，半屬艸烟；憫真諦之沉淪，為傳薪火。放下樵擔，立成龍象莊嚴；獨座法筵，盡作鳥魚參聽。發
GA013n0012_p0119a01║願時，正如水銀撒地，隨到皆圓；卓錫處，又如明月落川，容光必映。太白遺勝，一稽圖而晉殿、唐
GA013n0012_p0119a02║宮宛爾神游，渡葦宗風；一按譜而曹溪、臨濟儼然未散，猗歟盛哉！莫作瞿曇內詮，堪入古菫外
GA013n0012_p0119a03║紀。余質慚下乘，力遜布金。原本山川，徒羨青蓮仙蹟；披觀寶筏，聊於玉局效顰。倘曰口頭禪和
GA013n0012_p0119a04║盤托出，須提門外漢息念皈依。固是密師普度弘功，亦是弟子當官懺業。時將入計，因廣文請
GA013n0012_p0119a05║而為之序。
GA013n0012_p0119a06║崇禎八年（乙亥），密雲禪師始建佛殿、天王殿，既而法
GA013n0012_p0119a07║堂、先覺堂、藏閣、大方丈，以次落成。
GA013n0012_p0119a08║〔正疏〕佛殿為間者七，其高九丈六尺，縱十一丈，廣十三丈五尺。東掖則有伽藍堂，西掖則
GA013n0012_p0119a09║有祖師室，為楹各三。天王殿，為間及廣並如佛殿之數，其高八丈六尺，縱九十尺。法堂，間與廣
GA013n0012_p0120a01║同佛殿，惟兩偏又各一楹，六丈六尺者，其高也；八丈六尺者，其縱也。先覺堂，為間三，其高三丈，
GA013n0012_p0120a02║縱五丈，廣六丈。左側有樓二間，曰司香。藏閣凡七間，高四丈六尺，縱七丈，廣十又一丈。大方丈
GA013n0012_p0120a03║凡三間，兩偏為間各一，高三丈六尺，縱六丈六尺，廣八丈二尺。輔左右以樓，曰刷印，凡十間。小
GA013n0012_p0120a04║方丈，為樓凡三間，兩偏各一間。韋馱像，僧朗契自維揚造成，浮海而至。
GA013n0012_p0120a05║悟禪師：法堂銘法堂中　主人公高陞座　萬指叢無法說　度朦朧惟直指　棒頭通
GA013n0012_p0120a06║又：先覺論先覺雖覺後覺，後覺若不覺，安知先覺之覺趣？故因自覺而感先覺，所謂後覺
GA013n0012_p0120a07║效先覺。既因先覺以自覺，復將斯覺以覺後覺之覺，是則自覺覺他。覺覺相承，如燈然燈，燈燈
GA013n0012_p0120a08║續燄。先覺之義大矣哉。
GA013n0012_p0120a09║又：先覺堂碑記設造祖堂，蓋因三因：一因山僧從上來源中有天童華、天童傑二祖，故於
GA013n0012_p0121a01║育王來歸二祖塔，詢舊住僧，竟無知者。二因天童請入院後，徧禮傳燈所載本寺陞堂說法利
GA013n0012_p0121a02║生者，不惟山屬他姓，即塔已大半掘壞。三因舊住房僧，惟設遞代受度付產者為祖，即宏智兒
GA013n0012_p0121a03║孫例如此。故山僧發願，自開山來，凡開堂演法者，咸設牌位，同居此堂。遇朔望時，住持當炷香
GA013n0012_p0121a04║禮拜，啟後人以了生死為心，不可以產業為事。即山僧設有兒孫，并諸房僧，非於本寺開堂者，
GA013n0012_p0121a05║斷不可入此堂，混雜先聖，致不尊重，獲罪法門。願護法韋馱并伽藍神，監悟本心初因如此。是
GA013n0012_p0121a06║為記。
GA013n0012_p0121a07║崇禎九年（丙子），建雲水堂於佛殿東偏，其西偏建應
GA013n0012_p0121a08║供堂。
GA013n0012_p0121a09║〔正疏〕雲水堂為間凡七，左右為間各一，應供堂如之。
GA013n0012_p0122a01║是歲，又建延壽堂於天王殿外之西。
GA013n0012_p0122a02║〔正疏〕堂凡二十間。初，嘉禾錢大理士貴之子，不知有天童者，將亡之際，忽云「天童、天童」。後
GA013n0012_p0122a03║復夢告曰：「我三年還來。」大理遂入山修供祈嗣，因建是堂并藥物之需，以安病僧。未幾，果得子，
GA013n0012_p0122a04║額其堂曰「有喜」。後錢公子芳標至山，恍如再來，捐移天王殿東。
GA013n0012_p0122a05║崇禎十年（丁丑），建西禪堂及東西兩客堂。
GA013n0012_p0122a06║〔正疏〕禪堂在藏閣前，為間凡七，高四丈六尺，縱六丈六尺，廣十一丈，中設聖僧像。東客堂
GA013n0012_p0122a07║在先覺堂垣南，為間十一又七；西客堂在小方丈垣南，為間一十又八。
GA013n0012_p0122a08║崇禎十三年（庚辰），建東禪堂及鐘樓。又有堂曰新新，
GA013n0012_p0122a09║閣曰廻光，樓曰返照。
GA013n0012_p0123a01║〔正疏〕禪堂在廻光閣東，凡七間，兩偏各一間，高廣溢於西制。中設初祖像。鐘樓在佛殿東
GA013n0012_p0123a02║廊外，高與天王殿等。對峙欲建鼓樓，已庀材鳩工矣。以形家言，中止。新新堂在東禪堂後，為間
GA013n0012_p0123a03║二十有二。廻光閣踞天王殿東，其西則返照樓，為間各七，並高五丈六尺。
GA013n0012_p0123a04║自辛未至此，凡十載間，所建正宇外，其他隨構者，
GA013n0012_p0123a05║東西兩廊、香積廚、浴室。樓有三：曰庫司、曰西客、
GA013n0012_p0123a06║曰藥料。寮有八：曰首座、曰頭首、曰知客、曰化主、
GA013n0012_p0123a07║曰典座、曰雜務、曰什物、曰浣濯。房有十一：曰碓
GA013n0012_p0123a08║、曰磨、曰茶、曰小菜、曰收飯、曰磑、曰田、曰園、曰柴、
GA013n0012_p0123a09║曰頭口、曰圊。而諸構間，器設具備。
GA013n0012_p0124a01║〔正疏〕東西廊，自下至上，各長五十又五丈。香積廚凡七間，銅鍋有容二十餘石者，有容數
GA013n0012_p0124a02║石者，僧深密從金陵募鑄。浴室在澗西，凡四間。庫司樓在西禪堂垣外，為間者七。西客樓在庫
GA013n0012_p0124a03║樓垣西，為閣者三，兩偏各一。藥樓在西客樓右，為間者二。單寮凡一十九間，在方丈後。頭首寮
GA013n0012_p0124a04║凡十間，在大方丈前。知客寮凡三間，兩偏各一間，在佛殿西廡，與東廡首座寮相對。化主寮制
GA013n0012_p0124a05║如知客，在法堂東廡。典座寮凡三間，在香積厨左偏。雜務寮計三間，兩偏各一間，在法堂東偏。
GA013n0012_p0124a06║什物、浣濯二寮各二間，一在知客寮右，一在化主寮左。落法堂西偏，為間三、左右偏各一者，碓
GA013n0012_p0124a07║房也。與典座寮對而為間三者，磨房也。落碓房左而為間二者，茶房也。而小菜房傍之。與藥樓
GA013n0012_p0124a08║對而為間二者，收飯房也。磑房凡三間，田房二間，園房三間，柴房、頭口房、圊房各四間，俱臨西
GA013n0012_p0124a09║澗之濱。
GA013n0012_p0125a01║又接西澗橋，濬築內外萬工池，造七塔。
GA013n0012_p0125a02║〔正疏〕外池水，先是從西澗來，直瀉池面，無旁殺者，故勢多湍決。因別為一澗，引泉曲折出
GA013n0012_p0125a03║清關橋，捍▆巨石。又兩池各濬深數十尺，工亦萬計。池中獲古龍泉瓷鼎二，上覆以鐘。其一最
GA013n0012_p0125a04║佳者，兩耳三足，底有圜孔；自足至耳，高可尺五；質同碧玉，光采照人。夫洪水之變，瓦礎無一存
GA013n0012_p0125a05║者，而此鼎潛淵無恙，鍬钁不傷毫髮，真神物也，今供西禪堂；其一藏庫樓者，後遭燬。
GA013n0012_p0125a06║（江陰介子）黃毓祺：天童寺中興碑記晉義興行感太白，人稱太白祖師，因以名山。唐
GA013n0012_p0125a07║法璿如之山，又以「天童」稱。天童之有寺也，自乾元之清閒始。天童之為十方禪剎也，自大中之
GA013n0012_p0125a08║咸啟始。其稱景德禪寺也，則自宋景德始。建炎末，宏智覺撤而新之，即三門為大閣，安奉千佛；
GA013n0012_p0125a09║又建盧舍那閣，觀者如游華藏界。而僧堂、眾寮、臥具、飲食器，所以處其徒者，亦皆如寶坊、化城。
GA013n0012_p0126a01║又即濱海之隙，障斥鹵而耕之，以給僧供。天童道場翕然稱中興焉。嗣是，屢燬屢建。迨我明萬
GA013n0012_p0126a02║曆丁亥，烈風雨，龍出水漲，寺遂圮。今上崇禎辛未，我密雲禪師應寺僧暨鄉紳請，來主兹山。龍
GA013n0012_p0126a03║象十千，爭趨鎚拂。越數載，百廢具興，視宏智覺所謂「不起於座，變荊棘林為梵釋龍天之宮」者，
GA013n0012_p0126a04║殆無以異。門下士謀立碑石，紀師中興功。或難曰：「自有天童以來，稱中興者，惟宏智覺。他如慈
GA013n0012_p0126a05║航樸建超諸有閣於盧舍那閣前，複道聯屬，巋然相望。宋孝宗手書『太白名山』賜之。虛菴敞致
GA013n0012_p0126a06║島夷百圍之木，挾大舶，泛鯨波而至；傑閣頓為改觀，下瞰河漢星斗，如在欄檻。別山智縛茅以
GA013n0012_p0126a07║居，歲旱禱雨輒應。人情大和，會輪奐斬新，視舊無一殺。元明良重建朝元閣，左鴻鐘，右輪藏，鑄
GA013n0012_p0126a08║萬銅佛置閣中。梁棟雲飛，柱石山積，皆未聞有中興名。今師所剙造，修敞巨麗不及諸老千一，
GA013n0012_p0126a09║其稱中興者何也？且宏智覺時，寺中有田萬三千畝，四面山皆寺中山，無他樵采者，夾道古松
GA013n0012_p0127a01║二十里。慈航樸大築海塗，增益歲入。元明良復萬佛莊田于牧峯、鼈山二島嶼下，若干頃有奇。
GA013n0012_p0127a02║今寺僧斥賣殆盡，師概置不問。即山中祖塔，祇存空穴者有之，畧一修復，未免曳杖渡江矣，何
GA013n0012_p0127a03║中興之足云？」予笑曰：「此其所以為中興也！宏智覺，名徹九重，化走八埏，豈僅以天童樓閣甲于
GA013n0012_p0127a04║東南而已哉？然則我師之所以稱中興者，亦可例見。」師名圓悟，宜興蔣氏子；嗣龍池幻有傳，溯
GA013n0012_p0127a05║曹溪為三十四世孫。其持身也，孤峻；其唱道也，直截。意所不可，飄飄然恥同蚖蛇戀窟。其淵源
GA013n0012_p0127a06║有自，謹拜手作記，系之詞：達磨西來　曹源一滴臨濟宗風　楊岐正脈惟應菴華　暨密菴傑是
GA013n0012_p0127a07║父是子　住持景德十七世孫　天童繼席密雲彌布　蔭覆一切手拈白棒　攔腰劈脊直指諸人　離
GA013n0012_p0127a08║心意識石火罔通　電光莫及須彌搥碎　崖崩石裂命根下刃　無諸枝葉大用迥然　全機獨脫辨
GA013n0012_p0127a09║魔揀異　案據款結一任諸方　來納敗闕同一虛空　天地日月人何今古　棒何勝劣個中誰主　撲
GA013n0012_p0128a01║落無物見墮斷阬　匠非本色博山雲門　痛遭訶斥餘子紛紛　一唾不值非其種草　徒勞入室披
GA013n0012_p0128a02║師子皮　噴野狐沫徧搜三法　以為成式魔魅後昆　贓誣先哲又或於中　妄矜差別玄要自他　分
GA013n0012_p0128a03║疆釘橛韶陽三句　支離配合世智辨聰　名運糞入老牛舐犢　遮醜藏拙須知此老　家風殊絕每
GA013n0012_p0128a04║歎古人　門庭建立鑄印銷印　毋固毋必臨濟自言　三句即一皆是空名　而無有實六十烏藤　如
GA013n0012_p0128a05║蒿枝拂匪從檗來　豈大愚力丈自耳聾　檗自吐舌肯累馬師　以喝為喝棒喝臨時　猶如俊鶻兔
GA013n0012_p0128a06║起艸間　生擒活擊扶破砂盆　七穿八穴蛇頭揩癢　虎口奪食應菴父子　頂𩕳著楔盡底掀翻　和
GA013n0012_p0128a07║盤托出大冶洪爐　烹煅諸佛三賢十聖　曝腮點額到處三拈　賊刀殺賊棒頭有眼　臨濟一隻宗
GA013n0012_p0128a08║祖高明　兒孫烜赫偉哉中興　勒詞紀石
GA013n0012_p0128a09║崇禎十四年（辛巳），重纂《天童寺志》。
GA013n0012_p0129a01║〔正疏〕江陰黃介子毓祺所修，凡十卷，分為十志，蓋藍本「壬申志」而稍廣之者。
GA013n0012_p0129a02║（參議．槐庭）林祖述：宿天童寺詩鳥道逶迤入　招提此勝遊斜陽千嶂夕　玉露萬松秋
GA013n0012_p0129a03║法界寰中勝　珠林望裏遒路從脩竹轉　水向曲池流苔繡瞿曇古　雲封寶座幽經幢閒白日　臺
GA013n0012_p0129a04║殿沒荒丘絕頂龍湫見　懸崖佛跡留溪聲疑卷壑　霧氣欲沉樓午夜聞僧梵　凉思浣客愁興衰
GA013n0012_p0129a05║都莫問　天地總浮漚
GA013n0012_p0129a06║（少宰．栩菴）林棟隆：同李漸鴻侍御遊寺詩空王臺殿倚巃嵸　九里長松一徑通
GA013n0012_p0129a07║曲水回環分日月　危巒影亂隔玲瓏岫雲暗度千嵓桺　海色晴連萬谷風勝友相尋多遠意　歸
GA013n0012_p0129a08║依何日息心中
GA013n0012_p0129a09║（博士．客卿）張廷賓：入寺詩熏風六月自生凉　獨入深山選佛場隨到便聞奇特事　蟬
GA013n0012_p0130a01║聲竹影稻花香東坡玉版趙州茶　昔日天童舊作家一自門庭蕭瑟後　筍蒲隙地入官衙
GA013n0012_p0130a02║（囊雲）增德詩衰年差喜健　著得草鞋行有足何愁溼　尋山不必晴路非無處入　雲卻此
GA013n0012_p0130a03║中生自嚮兹峯久　到來惟雨聲
GA013n0012_p0130a04║（冏卿．塞翁）謝三賓：遊天童阿育王詩雲林來遠客　老衲指名山百里皆梅竹　孤雲自
GA013n0012_p0130a05║往還鐘聲青嶂外　塔影翠微間舍利今何在　山僧早閉關
GA013n0012_p0130a06║（大行．蒼郊）徐家麟詩自懼雙眉鐘裏看　得逢山色便為歡輕輿敵馬追危日　濁酒臨
GA013n0012_p0130a07║風傲薄寒排對諸巖青未了　飄零幾葉絳猶攢繇來我輩耽嘉勝　恥不如僧語豈謾
GA013n0012_p0130a08║（太常．繭菴）林時對詩萬峯攢翠到蓮臺　碧瓦丹楹次第開雲幕重陰催宿雨　谷鳴飛
GA013n0012_p0130a09║瀑度輕雷滿山松老龍生樹　一路花香鳥印苔夜靜香飄垂暮靄　數聲清梵隔塵埃
GA013n0012_p0131a01║國朝
GA013n0012_p0131a02║（世祖）順治四年（丁亥），費隱禪師通容恢復東谷，清理南山，
GA013n0012_p0131a03║歸還侵田三百餘畝。
GA013n0012_p0131a04║（如如居士．檇李）黃承昊：天童興復東谷記天童，固五山之一也，自密老人中興，濟道
GA013n0012_p0131a05║龍驤雷送，而太白雄峯烺烺象表者，遂乃越玉几、凌霄、南屏、飛來諸勝而上之。若稽古輿圖，天
GA013n0012_p0131a06║童之初得名也，以義興；得地也，以宏智。始始之，終終之。或曰「故非今景德寺址也」。景德，自唐至
GA013n0012_p0131a07║德之曇總始也。去寺址一里而遙，曰東谷者，其是也。或曰「小天童，非古也」。嘗度清關，去屐齒之
GA013n0012_p0131a08║前𢽽者，戴松陰，歷甃砌，憑夷鎻翠之虛亭，去古三門尚數十武。緣魁陵而東，澗流淙淙然，摳衣
GA013n0012_p0131a09║涉之，徙倚中峯之麓，見所為畝首之犁然、壞道之斑然。或曰「此古天童也」。童子汲侍，胡然而天？
GA013n0012_p0132a01║祕書多寶，胡然而帝？鄰虛析塵，抑已難矣。蓋中峯之障天童左臂者，折而峙。其右，玄武童然，蒼
GA013n0012_p0132a02║黃相摩，彌望一如太白之巔。其左，層巒蔽虧，木千章，竹萬箇；前峯低昂，池水泱泱。二區三唐，其
GA013n0012_p0132a03║視端拱雙鏡外者，如屏如幙，森沉不讓，雄秀曠衍弗逮也。以王業例之，將猶姬伯之邠岐，劉叔
GA013n0012_p0132a04║之南陽乎！視今梁麗輝暎、飛甍盤鬱者而小之。小之乎云爾，或曰「小天童，非古也」。隰州古佛即
GA013n0012_p0132a05║其墟建窣堵波焉，四方來觀者，遂不以義興，以宏智。額曰「妙光」，志帝錫也。方建炎時，南北初裂，
GA013n0012_p0132a06║黔首日苦兵，宏智禪師特顯正偏不犯之手，談笑而起曹洞于未墜。平高就下，捨短從長，釋梵
GA013n0012_p0132a07║龍天之宮，美哉輪焉。禪師善逝後五百歲，非惟河橫斗轉，黃閣之家信莫傳；而窣堵之巋然僅
GA013n0012_p0132a08║存者，化紺宇為荊榛，夷香幢為井竈，乃更在盛平之世。雖以吾密老人眼定乾坤、發揚蹈厲，二
GA013n0012_p0132a09║十年來，琳宮再造，獅象圍繞，藉第四正宗祖塔，而一再曳杖出山，又奚論妙光之荒支矣！老人
GA013n0012_p0133a01║善逝後五六歲，費隱禪師來主院事，以較建炎間，抑觭難矣。乃大師獨從寒沙問烟塢，不假聲
GA013n0012_p0133a02║色而掀翻老瓦盆。照中用，用中照，幾令洞家鼻祖雪頂龎眉重開生面。知音知後更誰知？蓋濟、
GA013n0012_p0133a03║洞之激揚，家風舊矣。方太師入院後，徧謁祖塔，而憑杖過東谷，風饕雨虐，衋然傷之，作詩記感。
GA013n0012_p0133a04║明年。觀察孫公（子秀）、大將軍張公（杰）、參戎吳公（岱），並轡入天童問道，固請所以效鞭驅者，師首以
GA013n0012_p0133a05║東谷對。三公色動，亟屬鞬珥執戈以從者。澒洞巖壑，闢荊榛，摧井竈，草薙而禽獮之。先是，大將
GA013n0012_p0133a06║軍建牙蛟川，嘗昏旦望紫氣從東起。帳下士區指分野屬天童云。至是宿山寺，丙夜，老僧見夢
GA013n0012_p0133a07║中，癯而受食，類冥游單棲者；及至拜祖像，注視久之，猶戃怳疑夢中。因相顧愕眙，并心為師決
GA013n0012_p0133a08║匡復計。孫公主定法，吳公主財施，請之太守。太守曰：「善而調攝。」上下謀謨萬全，吳公力居多焉。
GA013n0012_p0133a09║問塔宇之刊落者幾何年矣？影堂淪墟者，何故之從也？問鴈列于塔右者，曰雲外岫禪師。彼豶
GA013n0012_p0134a01║豕而啼雞者，非元明良退老之故廬乎？奈何日夕推換及此？問荒碑之偃階戺者二，宏智遺世
GA013n0012_p0134a02║偈及元明祭詞皆在焉。問端居其下址，南面如負扆者，曰宋周益公撰塔銘；其橫峙上方者，則
GA013n0012_p0134a03║宏智自撰大用菴銘也。文旨斐亹，不具載。往有居民擬操巨斧，擊仆益公碑銘，不中，反中其首，
GA013n0012_p0134a04║因病創死。斷碣偃道左者，徑二尺，志香燈田數。吳公得以其文，按問諸侵蝕法產者，田若干頃，
GA013n0012_p0134a05║山若干隴。又明年，太守韋公（克振）主定法，副總戎孫公（世蔭）主財施，并按諸法產之飛灑未歸者，田
GA013n0012_p0134a06║若干頃，山若干隴。於是太白之陰，寶藏之林，興、璿之英，七十二祖之鍾靈，無復卷婁之垢藏、甌
GA013n0012_p0134a07║窶之曼聲矣。論者以為天童盛時，鶴歸芝圃，支龍赤光不見廣，九隴非延袤也；柯爛芭蕉，江臯
GA013n0012_p0134a08║轉浪不見侈，百畝非附益也。夫何足為大師沾沾頌功？予獨嘅夫濟、洞之淵深，雖云中原並驅，
GA013n0012_p0134a09║然而流傳至今，未敢稱昌昌之二桂也。溯夫楊廣待價、聖巖得鷹，皮履叶帶，奚慮今日哉？余與
GA013n0012_p0135a01║大師幸忝同門之誼，故不辭老病而為之記。
GA013n0012_p0135a02║〔附紀〕是舉也，諸當事施銀共三百二十兩，為給贖田與屋價之費，刊有定案。
GA013n0012_p0135a03║順治十四年（丁酉），山翁禪師道忞建輾屋五間，石輾
GA013n0012_p0135a04║二部。初於西澗建水碓，未成。
GA013n0012_p0135a05║順治十六年（己亥），奉敕賜寺額曰「弘法」，時山翁忞
GA013n0012_p0135a06║禪師應召，奏對所請。
GA013n0012_p0135a07║〔正疏〕帝問師「天童」二字何義，師述其繇，兼請寺額。上乃賜「弘法」、「圓照」、「真覺」、「法慶」諸額，
GA013n0012_p0135a08║俾師自定，因遵首二字。師以詩記之，詩曰：名山希寵錫　聖主尚勞謙　兩字從高揭　諸顏聽自
GA013n0012_p0135a09║拈　瑤章侵玉漢　天樂動危簷　太白標弘法　名同實共兼
GA013n0012_p0136a01║順治十七年（庚子），賜忞號「弘覺禪師」，錫之
GA013n0012_p0136a02║敕印。後馳驛歸山，奉
GA013n0012_p0136a03║上發帑金千兩，遵修殿宇。
GA013n0012_p0136a04║是歲，遠菴禪師本㒥建知浴寮三間。禪堂前廊宇
GA013n0012_p0136a05║一帶，募砌兩廊、天王殿磚石。
GA013n0012_p0136a06║又補植松行，自鎖翠亭至古山門。
GA013n0012_p0136a07║（住山）本㒥詩栽得靈柯作大陰　當知不是等閑心先從種上搜求異（從壽昌菊兄施種）　還向根
GA013n0012_p0136a08║邊培植深初喜森森青覆草　終思鬱鬱翠成林月明遙見歸巢鶴　雪操何時到白尋
GA013n0012_p0136a09║（鏡碧）柴昌銘詩夾道蒼髥憶昔年　無多秋影瘦于前竹闌曲護新栽地　龍性他時不
GA013n0012_p0137a01║讓天又見永康童子在　因知泉石主人賢著書歲月何難就　一片蟬聲亂夕烟
GA013n0012_p0137a02║（今上）康熙七年（戊申），弘覺禪師建奎煥樓。
GA013n0012_p0137a03║〔正疏〕樓凡五間，在法堂之東，敬奉
GA013n0012_p0137a04║世祖章皇帝所賜藥師佛、關帝諸像；恭藏宸翰、書畫及懸御筆額聯。詳見〈盛典考〉。
GA013n0012_p0137a05║康熙八年（己酉），邑令海陵張侯幼學歸大鑑堂古額。
GA013n0012_p0137a06║幼學自記：達磨六傳而至曹溪，圓寂之後，諡曰大監，以表祖之道眼圜明、洞然無遺
GA013n0012_p0137a07║照焉。明金華宋浦江公濂顏天童之方丈曰「大監」，蓋以誌六祖之宗風於兹再振也。數百年來，
GA013n0012_p0137a08║興廢不一，流失在城市中，且為兵厮所有，幾斧斯為薪矣。會苾蒭沐峯見之，驚告余曰：「此先賢
GA013n0012_p0137a09║遺蹟，天童數百年物也，亟收取之，遲則無及。」余如教，遣胥馳索，遂得歸。余署銀鈎鐵畫，對而起
GA013n0012_p0138a01║敬者久之。夫斯文之墜地在人，莫不有天意焉。六祖傳燈以後，至元末，宗風寖微，而天童獨豎
GA013n0012_p0138a02║鉗錘，遮前絕後，天下靡然向風。宋儒闡明理學，後人反以「誠意正心」為嚆矢，此道幾乎息矣。明
GA013n0012_p0138a03║初，宋公以耆舊受徵聘，以理佐治平，遂為一代儒者之宗。宋公謂「不傳之心印，非天童無與歸」，
GA013n0012_p0138a04║故以「大監」顏其方丈，是以「遠禰六祖」許之也。既失，不可復得，而不自意珠回璧轉，纖毫無損，若
GA013n0012_p0138a05║有鬼神呵護之者。其所關于天童，輕重大矣，豈特太原之亡簪、江漢之墜履哉？是役也，沐峯之
GA013n0012_p0138a06║功不可泯焉，遂為記而歸之。
GA013n0012_p0138a07║〔附紀〕案《字通》，鑑、鑒相同，而監又與鑑、鑒相通。周書：「人無于水監，當于民監。」詩小雅：「既立之
GA013n0012_p0138a08║監。」又云：「監亦有光。」《六書正譌》：「以鏡照人曰監。」此宋文憲書「大鑑」為「監」也。
GA013n0012_p0138a09║康熙十四年（乙卯），郡別駕郭公一鳳施法寶全藏。
GA013n0012_p0139a01║（文林．梅槎）洪圖光記：通府郭公皈誠佛教，以利濟為懷。向官江右，道涉鄱陽，忽際怒
GA013n0012_p0139a02║風，波濤山立；楫摧檣傾者，前後相望矣。公焚香祝曰：「若假弘慈，卸兹恐怖，願請藏經施寺，聿成
GA013n0012_p0139a03║勝果。」香烟所指，遂得浮嶼，障蔽狂飇，布颿無恙。於是捐貲八百餘緡，用酬心祝。楮札堅好、題躞
GA013n0012_p0139a04║致工，以卷計，六千七百一十七；以函計，六百七十八；以櫝計，一十有二。如波斯入海，得珊瑚寶
GA013n0012_p0139a05║樹，晃耀奪目，見未曾有。然非璢璃淨瓶，莫成位置。故思一精舍貯經，未有地也。已而，量移來寧。
GA013n0012_p0139a06║朞年間，政通人和，公餘多暇，入叩天童。時主天童者，歗堂山公。同登經閣，見層楯雲承、飛甍霞
GA013n0012_p0139a07║燦，而所藏經卷，不稱傑構。慨然曰：「某購藏經，貯未有所，今登斯閣，若協夙契。」乃載自虎林，供奉
GA013n0012_p0139a08║入山。時道俗瞻仰、香花夾路，函櫝莊嚴、人天歡喜，遂令名山勝地，增飾大觀。因念密祖創復天
GA013n0012_p0139a09║童，海內全盛，布金長者，接迹而至。似已豫知嗣法有人，宗風遠扇，機緣所會，後先同揆。是以不
GA013n0012_p0140a01║嫌其闕，留待今兹。嗟乎！方今燐燹偪爾，鄱陽觸目。郭公意欲仰藉經力，永鎮南土，息大地之風
GA013n0012_p0140a02║波，伏人間之鯨鱷。俾蒼生赤子，共上慈航；草木禽魚，咸登彼岸。豈若世人施舍，祈一門之福利
GA013n0012_p0140a03║己哉！公致經日，圖光幸陪侍入山，與觀厥盛。因攬筆記石，期附不朽。公名一鳳，號九苞，由歲進
GA013n0012_p0140a04║士，江南六合籍，金州人。
GA013n0012_p0140a05║康熙十五年（丙辰），山曉禪師本皙，集《寶積錄》於大鑑
GA013n0012_p0140a06║堂，後名其處曰「寶積堂」。
GA013n0012_p0140a07║〔正疏〕錄凡九十三卷，附《敦本崇正錄》一卷，授梓。
GA013n0012_p0140a08║康熙十八年（己未），皙禪師建
GA013n0012_p0140a09║御碑亭於奎煥樓後。
GA013n0012_p0141a01║〔正疏〕亭內樹碑四座，一鐫
GA013n0012_p0141a02║世祖章皇帝賜弘覺禪師敕書手詔，三鐫御書「敬佛」、「春城」、《梵網經》卷。康熙壬子嘉平
GA013n0012_p0141a03║月，臣僧道忞謹跋云：「世祖章皇帝，生同虞舜，入統中華。當幼冲之年，為百
GA013n0012_p0141a04║神之主，埽蕩欃槍，平清寰宇。又復多能天縱，既貫通儒之學，更窮釋氏之宗；以至池臨晉帖，畫
GA013n0012_p0141a05║彷元人，莫不汲幽造玄，深臻大妙。於乎！非位登五地、現御金輪，何以能此？歲在己亥，爰下
GA013n0012_p0141a06║天書，召忞入京問道。禮遇之隆，邁前安秀。洎忞力請還山，不忍遠別，乃留門人月、皙二子，開法
GA013n0012_p0141a07║隆安、善果，俾見源源，庶慰遐思。故或陪宸萬善，或賜餐大內，或奉御景山，或駕臨二
GA013n0012_p0141a08║寺。稱師兄而不名，樂快談而無諱。由是諭免僧眾禮拜闕庭，親灑宸翰，為書此卷。信乎！
GA013n0012_p0141a09║我皇真面稟靈山而不忘屬累者也。今康熙壬子，皙主
GA013n0012_p0142a01║天童，畏掩天章，孤上慈德，出授良工壽石，奉為我法萬世金湯。忞拜手颺言，恭述因緣左
GA013n0012_p0142a02║方，用彰奎璧。至若銀鈎鐵畫，出入歐、虞，則自有通人坐臥其下，三日而不能去者。」
GA013n0012_p0142a03║康熙十九年（庚申），皙禪師建古山門。
GA013n0012_p0142a04║〔正疏〕舊在金莊橋邊，今進二十餘步。捐貲者，戎銓部上德；補「太白名山」額者，胡孝廉德邁。
GA013n0012_p0142a05║是歲，又建法堂後東廊一帶，及增建輾屋三間，并
GA013n0012_p0142a06║修柴、圊諸房，砌法堂前晒經臺石。
GA013n0012_p0142a07║康熙二十一年（壬戌）仲冬，庫司樓災，皙禪師重建，增
GA013n0012_p0142a08║高舊式五尺。
GA013n0012_p0142a09║康熙二十二年（癸亥），皙禪師重修殿堂，增建兩楹；過
GA013n0012_p0143a01║道護以欄楯。郡侯李公煦首施俸資。
GA013n0012_p0143a02║（嘯堂）本皙疏引：四明太白山之有天童寺，自西晉永康庚申，迄今康熙壬戌，閱年一
GA013n0012_p0143a03║千四百矣，其閒更建置百十有二。而吾祖密雲先老和尚，為今寺之開剏，歷朝賜額者三。而先
GA013n0012_p0143a04║師山翁老人，荷世祖召入內廷，問道啟法，賜號為「弘覺禪師」，
GA013n0012_p0143a05║賜額曰「弘法禪寺」。又詔俞《密祖語錄》入大藏，於是開創、繼述之功並顯焉。溯殿堂之建，迄今亦
GA013n0012_p0143a06║四十又八年矣。當時一木片瓦，皆密祖心籌而目遴，堅壯縝塓，自足垂之永久。但歷年半百，山
GA013n0012_p0143a07║風鼓雪，積作層冰；山露凝霜，復經綿雨，雖金石，猶然銷泐，况土木之質？時傷日損，月破歲殘；一
GA013n0012_p0143a08║鱗有罅，漸引漏痕，涓滴相沿，寸椽交病。深念修葺之萬無可緩，轉思經營之費不貲。在山衲則
GA013n0012_p0143a09║心心祇為祖庭，且以肅承先皇帝敬佛之睿意，敢辭艱瘁？于牢蘭海內大檀護，
GA013n0012_p0144a01║乃人人盡是菩薩；更以推重此名山報國之叢林，必投多寶于陀衞鉢中。昔王含作寺，錢不足，
GA013n0012_p0144a02║而獲三利之寶珠。所謂「二梵之福，獨歸補理故寺」者，良有以也。
GA013n0012_p0144a03║是歲又濬築外萬工池。
GA013n0012_p0144a04║（侍讀．藻如）王掞記：《易》，以木上有水為井；其養而不窮者，不在初六之井泥，在上六之勿
GA013n0012_p0144a05║幕。勞民勸相，端有在已。崑崙為帝之下都，面有九井。《周禮》，挈壺氏兢兢於軍井之司，素綆銀牀，
GA013n0012_p0144a06║古人每重言之。耿恭疎勒，泉源坌涌，其驚神應。若西域八功德水，高僧能移致梵剎，大率精誠
GA013n0012_p0144a07║所格，必有靈異之徵，并受其福，而在釋氏尤著。寧波太白山天童寺，晉義興禪師道場也。咸啟
GA013n0012_p0144a08║之後，代著禪宗。密雲悟祖更以青蓮妙果，起廢振墜，遠續薪傳。其山孤峙海濱，大雲、小白，秀出
GA013n0012_p0144a09║天半。考天童舊志，有日月兩池，歲久湮塞。密祖重濬之後，以受西澗之水，沙石衝激，易為壅塞。
GA013n0012_p0145a01║山曉和上時欲疏鑿而未果。數十年來，未竟之緒，而嗣法弟子淨雲、自可兩公，願為勸募。得石
GA013n0012_p0145a02║門遠思曹先生家人輩暨四方善信揮金相助，以全山公之願。淨雲為名家冢婦。夏考功，孤忠
GA013n0012_p0145a03║亮節，垂聲峰泖。令嗣存古，偕婦翁錢職方，並罹黨禍。淨雲悼門戶之衰零，念浮生之泡影，皈禮
GA013n0012_p0145a04║空王，精心淨觀。其識力高遠，殆過人百倍。余覽曉和上「奏對錄」，參究宗旨，至尊欽仰。一衣一鉢，
GA013n0012_p0145a05║諒非輕授。淨雲以閨房之秀，領袖法嗣，其心契者不已深乎！夫羣生之溺苦海久矣，金乘珠藏，
GA013n0012_p0145a06║洒楊枝之一滴，登于彼岸。淨雲弘無上願力，俾靈山一會之眾，咸飫瓊漿。斯固上六之勿幕，非
GA013n0012_p0145a07║若初六之井泥也。余聞節義之家，類多龍象之侶；諸行事為上帝所默相，井養不窮，宜其還至
GA013n0012_p0145a08║而立效已。夫利濟之澤，普及法侶，是德施之廣也；功行既滿，俾密祖始願快然無憾，是承前之
GA013n0012_p0145a09║誼也；聿旗、問水之間，雙池并列，直與鬱林、司命各著奇觀，是法門之勝蹟也。蓋一舉而三善備
GA013n0012_p0146a01║焉。余曏者選士浙水，兩至甬東，竟不獲一登太白。聞淨雲之事，恍置身于二十里松之內，遂因
GA013n0012_p0146a02║其請而記之。
GA013n0012_p0146a03║又重建中峰菴，并疊秀軒。
GA013n0012_p0146a04║〔正疏〕屋凡十有一間，中奉密菴傑禪師像，以其塔相近也。宋時原有菴軒，今增置天然閣
GA013n0012_p0146a05║三閒。
GA013n0012_p0146a06║〔附〕昔夢堂噩禪師曾著有〈中峯菴、疊秀軒賦〉，湮沒無聞，只存殘碣。聞性道補曰：領扶輿之旁
GA013n0012_p0146a07║礴兮　循天作以獨崇氣漻漻而骨厈厈兮　抗孤潔以自沖動星垣而下河漢兮　蘿薜為之垂鬉
GA013n0012_p0146a08║飲沆瀣而衣松柏兮　烟霞結以成墉溯瀚海之東南兮　峙太白之巃嵸衍青鳳之廻翔兮　蜿蜒
GA013n0012_p0146a09║亙于蒼龍面盤嶂而背盂巒兮　輔東谷而弼玲瓏羣然俯首以聽命兮　儼羅拜而肅恭插碧霄
GA013n0012_p0147a01║而通紫極兮　惟一峯之得中當沙盆之未破兮　泉瀁月而彌縫驚沙盆之忽破兮　泉月漏而難
GA013n0012_p0147a02║𠑽系臨濟之十四世兮　傳天童之正宗豎窣堵于山阿兮　曰密菴傑之幻封架軒軒以疉秀兮
GA013n0012_p0147a03║　老噩賦就而精工跋清容而服膺兮　書漢隸而碑礱問菴中其誰寓兮　寄左菴之芳叢及朽木
GA013n0012_p0147a04║之來訪兮　仰無傳孠之高風遭亢龍之有悔兮　汎洪水之洶洶蕩木石而靡遺兮　鞠蔓艸之茸
GA013n0012_p0147a05║茸布密雲而施法雨兮　開闢重見于鴻濛橫一棒以振四海兮　構浮空之梵宮得善繼之喆嗣
GA013n0012_p0147a06║兮　號弘覺曰山翁補天缺而奠地維兮　藉兩住以帡幪接善述之令子兮　跨東林之遠公劺十
GA013n0012_p0147a07║載之經營兮　道峻勛鴻友宗雷而契陶陸兮　今更聚石于芝峯山再曉而日杲兮　舒嘯堂之雍
GA013n0012_p0147a08║容繇天闕旋而地靈協兮　轉層巘之鬱蔥體苦心而度艱遇兮　扶破盆而薪紅緇素傾願以競
GA013n0012_p0147a09║歸兮　望道德之如嵩乘清暇而禪文字兮　凌石門而稱雄觀其雅度如秋兮　嚴律如冬擔寒梅
GA013n0012_p0148a01║之瀟灑　堅古柏之髼鬆潺潺兮於菟跑流之利澤　款款兮宿鷺盟締以心同懷祖烈兮埽苔痕
GA013n0012_p0148a02║之絕壁　隨步趨兮每尋勝于孤笻豫占吉壤兮　箕效良弓神凝氣結兮　性靜心融五色斑斕于香土
GA013n0012_p0148a03║　千華璀璨于高谼障朝霞兮暐暐　縣夜月兮溶溶鹿甡甡而求友　雉簉簉以相從等峩眉
GA013n0012_p0148a04║于天半　削紫翠之芙蓉象王呈牙于白石　神猊遙吼于青蓬鎖翠披瓔珞之委委兮　清關激佩
GA013n0012_p0148a05║玉之淙淙敕鼇柱兮擎今時之寶塔　揮鯨鬣兮鳴他日之金鐘染烟老竹　譯韻孤桐陳言濫齒
GA013n0012_p0148a06║兮慚續貂于無夢　醜畫汚眸兮愧學𧓒于雕蟲
GA013n0012_p0148a07║（中翰．戢齋）徐勍：中峯詩天放吾曹歲月閒　相攜衝冷過東山疎鐘出谷迎人遠　古佛同
GA013n0012_p0148a08║龕笑客顏撥火連宵吟小閣　聽泉長日坐清關此遊似覺晴光好　踏徧芒鞋未欲還
GA013n0012_p0148a09║（孝廉．恕齋）謝為憲詩白雲深處倚枯笻　謖謖風生百尺松一髮青山長不改　路人遙
GA013n0012_p0149a01║指是中峯芙蓉削就裊烟鬟　嵓壑山陰似此閒一徑逶迤精舍靜　藤蘿未許俗人攀
GA013n0012_p0149a02║（進士．鄂山）張起宗詩築室幽棲青鳳山　路盤石磴共追攀看雲變幻仍歸岫　待月𤫩
GA013n0012_p0149a03║瓏勿閉關三徑野花何用植　萬竿脩竹不須刪我來初就蒲團坐　便欲留連未忍還
GA013n0012_p0149a04║又：疊秀軒詩隙地誅茅翠可捫　小軒閑處倚雲根鉢囊挂壁松枝老　麈尾橫琴竹榻溫
GA013n0012_p0149a05║鳥語花香閑白晝　山光潭影靜黃昬何緣得到維摩室　一破蒼苔屐齒痕
GA013n0012_p0149a06║（中翰．鹿亭）胡德邁詩遺蹟中峯在　誅茅勝地賖寒烟和樹直　脩竹背山斜客至燒新
GA013n0012_p0149a07║茗　詩成見晚霞老僧頻指點　幾處種梅花聞鐘知寺近　數武即清關別業中峯老　遊人太白
GA013n0012_p0149a08║還鑿泉成碧沼　閉戶有青山不是方袍客　誰來此地閒
GA013n0012_p0149a09║（鳧巖）徐志泰詩誅茅編柵傍山斜　疊秀新成景最嘉滿地仍留僧種竹　四簷重憶鳥
GA013n0012_p0150a01║啼花到窗雲影隨風澹　出谷溪聲帶雨賖投老不須開法席　一瓶一鉢是生涯
GA013n0012_p0150a02║康熙二十三年（甲子），皙禪師重建東谷菴，并重建普
GA013n0012_p0150a03║同塔院。
GA013n0012_p0150a04║康熙二十四年（乙丑），又修密祖南山塔院，重裝祖像，
GA013n0012_p0150a05║外建石橋（名曰大僧），并造肅敬亭。
GA013n0012_p0150a06║康熙二十五年（丙寅），刊立重興寺碑。
GA013n0012_p0150a07║（司農．蜀遂）李仙根：〈重興寺記〉略天童自義興以來，建幢繼席，雷無歇響，炬列長
GA013n0012_p0150a08║紅。蓋亦徧世界妙嚴，闡化選佛之場，未有繩繩奕奕若斯之盛矣。迦文舍利出太康之三年，至
GA013n0012_p0150a09║義興開山，纔十九年，則是佛出八萬四千之一以鎮曜南天，而義師即以全身福慧，光啟山靈。
GA013n0012_p0151a01║鶯鳴谷應，符證明確，宜其為金庭英藪，莫可比▆也。自唐宋及元明，屢有興替，皆圖維締構，往
GA013n0012_p0151a02║往廢不久而即復。蓋天人合發，不使少有墜湮若此。萬曆丁亥秋，忽值龍怒，風雨驟臻，傾蕩就
GA013n0012_p0151a03║盡，四十餘年莫克維新。夫以山之名勝如彼，歷世諸天人鬼之所瞻護如此。一龍也，昔以仁，今
GA013n0012_p0151a04║以暴；昔可以化馴，而今獨以怒逞哉？天下之廢興一也，有小廢也則小興；欲其大興也，則必有
GA013n0012_p0151a05║大廢。龍之為物至神，夫固知法王再造之有屬矣。崇禎戊辰，迎密雲悟禪師於金粟，未果行。又
GA013n0012_p0151a06║三年，傾企申請，乃至。當是時，一壑荊榛，崇丘敗甓耳。師乃不惜肝腦，觸機披瀝，運正法味，應眾
GA013n0012_p0151a07║飢渴，頓令緇素雲集，財力輻合。自入山三年，稍有建置。後以海舶致材于閩者，再於乙亥歲，成
GA013n0012_p0151a08║天人師殿，次天王殿及法堂、大小方丈。其餘堂則有先覺、雲水、新新、東禪、西禪、東客、西客、應供、
GA013n0012_p0151a09║延壽。樓閣之大者，則藏經、回光、返照、鐘及庫司外，復有小者三。至于廊、寮、房、室，凡有名者，二十
GA013n0012_p0152a01║有三，以次建置焉。其激于池者，殺之；衝于溜者，隄之；艱于渡者，橋之。塔廟表之江埠，院之山場、
GA013n0012_p0152a02║莊業、茶亭、松關，無一非師隨意擘畫以成者也。若夫摶土、刻木、範金、施繪，瑞光備現于鬼斧神
GA013n0012_p0152a03║工，猗歟，百千萬祀之佛海哉！師以壬午秋示寂，所付嗣十二人，繼住者木陳忞、費隱容、林野奇、
GA013n0012_p0152a04║牧雲門、浮石賢。順治丙申，忞公重應住持。己亥，蒙
GA013n0012_p0152a05║世祖章皇帝欽召，稱旨，錫號「弘覺禪師」；而《悟公語錄》，俞入大藏，恩賜倍隆，洵希世之遇也。忞
GA013n0012_p0152a06║公去，付弟子遠菴㒥公；一紀，付山曉皙公。公固昔所侍，應召追隨
GA013n0012_p0152a07║禁廷者也。公承師志，殫輯《寶積》諸錄，復綢繆堂構，繼述可謂善矣。兹皙公以寺重興，未有備記，屬
GA013n0012_p0152a08║之仙根，根曰：「夫佛法上等事，以智慧波羅蜜照破一切虛妄名相；而行願、回向，則又取夫廣修
GA013n0012_p0152a09║供養、隨喜功德。有漏無漏何以殊焉？」當義興之初啟東谷也，一把茅內，清風明月，何輪奐丹碧
GA013n0012_p0153a01║之有哉？然而金繩、甘露，青豆、赤華，已不可謂非彌滿山谷、照爍古今矣。至宏智覺禪師，于一年
GA013n0012_p0153a02║所，能致層樓傑閣，標奇聳觀，以今况之，不更遜乎？若夫華嚴會上，佛于默然趺座中，現種種光；
GA013n0012_p0153a03║于一光中，現種種國土，菩薩、宮殿、寶座、香花、雲網、音樂、飲饌圍繞，咸讚其為人天福報所不能
GA013n0012_p0153a04║及其億萬之一者，又當何如？而以興造名藍于門百堵，遂謂不朽勝事，度亦悟禪師所不屑也。
GA013n0012_p0153a05║雖然，予又嘗思之矣，諸佛菩薩于一切有無際，莫不截斷，惟眾生不能斷；非不能斷，實不可斷，
GA013n0012_p0153a06║亦不必斷也。眾生由六根而迷，亦由六根而悟。莊嚴色相，六根之所寄也。當其迷之之時，而與
GA013n0012_p0153a07║之語「某時有佛光，有種種饒樂」，鮮不疑也。即其有志向上者，而與之語「倚嵓傍枯，焚頂截臂，可
GA013n0012_p0153a08║以直超玄要」，恐不盡然也。今試使建一剎于此，而能令人見所未見，聞所未聞；又見所真見，聞
GA013n0012_p0153a09║所真聞；喜于心，動于目，舞蹈于手足，泛葦航而不懼，步林麓而傾誠。至或剪除葛絮，直探慧日；
GA013n0012_p0154a01║或鐘魚梵唄，悽切心脾。甚至進退坐臥，耕芸工作，熙熙雍雍，如三代禮樂，頭頭皆是。而又使富
GA013n0012_p0154a02║貴利達、聰明才辨之士，俯首調伏，望慈月而生清凉。而市井山林，童叟鄙樸，貧餓不能自生，滑
GA013n0012_p0154a03║黠不可馴制者，亦知發蒙易轍，戀命趨福，則是莊嚴色相之所成就。如是謂之有漏乎？無漏乎？
GA013n0012_p0154a04║由是而知，舍利之出太白之下，諸大禪師之所拮据不懈，至烈于火、敗于水，除其舊而兆其新
GA013n0012_p0154a05║者，孰非以此故哉？予是以與皙公，更有望于後之作者。
GA013n0012_p0154a06║（觀察．琅槐）杜漺：游寺詩古寺遶長烟　隔嶺見蒼莽松杉如比屋　更出羣峯上山僧導我
GA013n0012_p0154a07║前　楖栗一條杖云令龍象伏　斯言何洸漭天荒破義興　密公更雄長妙音胡寂然　使我失瞻仰
GA013n0012_p0154a08║風雨宿山房　夜聞鐘磬響忽洗百年愁　琉璃見精爽皓月忽一輪　林杪寄真賞參差佛閣倚
GA013n0012_p0154a09║流泉　太白峯高直上天十丈蓮中開士偈　三生石上化人緣今聞啞女稱維衞　始信天親是普
GA013n0012_p0155a01║賢風雨滿龕塵夢曉　雲中一指示兜綿
GA013n0012_p0155a02║（郡守．▆菴）崔維雅詩久隨綠水青山夢　未試長松一塊濤出郭江聲如有約　入峯霞
GA013n0012_p0155a03║氣已全高欣逢僧象持金地　恭覩天章捧玉毫願與斯民同樂土　春風春雨滿林臯
GA013n0012_p0155a04║（邑令．曉菴）張幼學：天童道上詩山灣綠水曲　每曲總成幽漁網時驚鹿　田歌閒叱牛
GA013n0012_p0155a05║廻環穿碧樹　迢遞上紅樓早晚辨彭澤　來從慧遠遊
GA013n0012_p0155a06║又：和杜海憲韻九廻松壑響幽泉　豈獨丹山是洞天流覽個中窺眾地　登臨無盡絕諸緣
GA013n0012_p0155a07║璽書如見先皇帝　几杖猶傳古聖賢一宿翠微清夢遠　滿林風
GA013n0012_p0155a08║雨竹綿綿
GA013n0012_p0155a09║（侍御．道南）胡文學詩條風扇將莫　萋萋蔚平楚夾岸春色多　鶯花燦香籞名剎隱龍
GA013n0012_p0156a01║象　冥參相期許但為趙州茶　不求嬾殘芋欽兹南禪風　克纘西來緒泥金煥璿題　奎文夜光吐
GA013n0012_p0156a02║眷懷溪山深　披襟道力鉅探幽有舊要　回尋讀書墅
GA013n0012_p0156a03║（蟄菴）錢光繡詩十里松陰映碧蘿　雲開梵剎迥嵳峩擔𧚌黃葉歸茶竈　簷引清泉入
GA013n0012_p0156a04║飯鍋曉霧出林迷洞壑　寒飇到峽響山阿大千一粟堪成供　給侍無勞童子過
GA013n0012_p0156a05║（希周）余洽詩纔入名山耳目奇　眾峯拱立白雲歸客投深院心都靜　僧在上方茶正馡
GA013n0012_p0156a06║世事只緣多一我　法身原自少諸非此間了義皆經濟　坐聽鐘聲度翠微
GA013n0012_p0156a07║（御三）沈延統詩名山紛我思　良儔快容與陶然寄扁舟　春波正清楚取次遵東臯　喬
GA013n0012_p0156a08║松暗林籞古剎肇永康　山房杳深許時坐清關橋　泉聲理幽緒嵓石▆玲瓏　帝座若逼處松竹
GA013n0012_p0156a09║點笙磬　苾蒭一披叙溪風山雨至　輕寒襲纖縷
GA013n0012_p0157a01║（二見）周容：同竹窗夜入山詩山程半日脚　寒谷易昏黃緩步淹同侶　回首烟蒼茫鳴澗
GA013n0012_p0157a02║為我西　歸雲為我傍松行逼天窄　聚此沙路光適興愜寂寞　隨遇成徜徉但聞竹杖聲　不覺人
GA013n0012_p0157a03║語忘門遙一炬碧　路轉殘磬長幽事寧易得　人生自匆忙夙約試新茶　又失看紅樹私念行
GA013n0012_p0157a04║就衰　苦為塵事沍兹行舟楫餘　過嶺客暇豫危橋聽鴻來　短策看雲駐峯會暝色疑　天陰落日
GA013n0012_p0157a05║悞但得此心酬　何須歎遲暮翻如意外來　忽爾空堂聚隔簾聞雨聲　隨客先後步
GA013n0012_p0157a06║（覺菴）邵似歐詩太白山上雲接天　太白山下水平川蛟龍窟宅不可近　時時烟霧相
GA013n0012_p0157a07║糾纏我聞此中隱君子　芒屩蘿衣心似水偶挈笻杖撥雲行　行人邂逅青山裏相逢誰識是仙
GA013n0012_p0157a08║人　道是青山未出塵今日不知何處去　風風雨雨一山春
GA013n0012_p0157a09║（蓉嶼）張瑤芝詩嘯傲烟霞夙有緣　又同老友問諸天幽禽盡日啼青嶂　靈沼千秋湧
GA013n0012_p0158a01║白蓮點筆漫裁康樂賦　焚香徐叩遠公禪山僧招我相茶話　明月清風不敢眠
GA013n0012_p0158a02║（礐樵）李文纘詩吾師息念二林中　寂坐山堂佛影通去亦偶然辭百丈　留無不可為
GA013n0012_p0158a03║蘇公（時留遠公復住）頻年夢寄高嵓到　此夜鐘聞半偈空倘許禪坊依澗下　石梁終日聽松風
GA013n0012_p0158a04║（梅谷）張鴻儒詩三十年前快此行　今來猶覺一笻輕松杉已改當年相　丘壑還知昔
GA013n0012_p0158a05║日情雲為留人時近袂　雨因愛客忽收晴故人若曉吾將至　亭畔先教埽徑迎
GA013n0012_p0158a06║（證山）周斯盛詩雅性愛山水　往往值歲晏昨歲入梅峯　側徑逢微霰兹亦三度遊　草
GA013n0012_p0158a07║草媿未徧寒風招我來　霜清松色善層嵐起復收　褰裳試登踐木脫鳥無聲　怪石開生面高呼
GA013n0012_p0158a08║謝參軍　揮手不可見吁嗟古與今　忽忽如流電嶺雲獨無心　深烟結片片
GA013n0012_p0158a09║（二見）張鸎詩石壁凌雲出　祇林傍日開入門聞梵語　說法有瑤臺樓倚千峯仄　天空獨
GA013n0012_p0159a01║鶴來高僧知愛客　豫使埽蒼苔
GA013n0012_p0159a02║（貢士．石枰）潘訪岳詩同人來鹿苑　塵累頓然空深谷忘諸相　雙池映萬工蜜脾嘗品
GA013n0012_p0159a03║異　高足和詩同竟日談無厭　山花處處紅十笏通幽徑　扶笻入翠微臥憑流汩汩　坐聽說非
GA013n0012_p0159a04║非舌吐青蓮艶　歌成白雪稀徘徊天欲暝　雲氣擁禪闈
GA013n0012_p0159a05║（缶堂）董道權詩松關深處與雲齊　遙憶同人此杖藜庭柏忽垂師有約　山樓無恙客
GA013n0012_p0159a06║分題不成獨行逃蓮社　已讓諸公笑虎溪為寄傳燈居士語　年來應解聽黃鸝（蟄菴有約，未得入山。）
GA013n0012_p0159a07║（東臯）丘玉詩繩牀靜夜集幽虛　茗碗蕭蕭坐論餘放志莫隨霄鶴去　閑心且逐海鷗居
GA013n0012_p0159a08║看山此日依黃葉　結社何年種白蕖豈待尚平婚嫁畢　息懷先擬事匡廬
GA013n0012_p0159a09║（章溪）余浱詩秋末寒楓葉滿江　莫攜瓢史上吳艭九年仍作空桑舍　一鉢還依太白幢
GA013n0012_p0160a01║深樹花飛宵麈落　乍廻雲臥曉鐘撞晤言此日成千載　但向林公意自降
GA013n0012_p0160a02║（雙水）陸鋆：次先方伯公韻詩路轉峯廻豁眼新　上方臺殿近星辰龍歸絕頂參常到　塔
GA013n0012_p0160a03║湧奇香散自頻陰壑慣飛經宿雨　老梅先發隔年春塵蹤縛我緣何事　欲向祇林證夙因
GA013n0012_p0160a04║（鶴亭）陳可先：入山詩太白峯頭好住家　青山層疊鎖烟霞雲橫古寺龍歸鉢　日麗珠
GA013n0012_p0160a05║宮鹿獻花滿徑松肪堪釀酒　懸崖石乳恰宜茶我來不用天童供　占得清幽興倍賖
GA013n0012_p0160a06║（西溪）萬斯備詩依石寒烟覆碧蕪　松陰欵欵杖藜扶空山更聽新桐葉　舊社猶餐老
GA013n0012_p0160a07║䅽蒲雲外暫隨鶴共返　嵓頭仍聚石為徒夜來法鼓重傳罷　還似舟廻渡口無
GA013n0012_p0160a08║（二見）胡德邁：同友夜入詩松關迢遞竹輿輕　又傍雲嵐薄暮行一徑初交寒月影　千
GA013n0012_p0160a09║山遙落晚鐘聲鳥依疎樹高還見　人在微烟遠尚明漸有燈從嵓際出　林閒知是老僧迎
GA013n0012_p0161a01║（影巖）林樾詩天光垂夏首　奇雲垂蘿戶拂拂生清輝　每自松閒吐山轉出寺門　斜陽捲
GA013n0012_p0161a02║宿雨攜杖歷山隅　曠然見太古愛山不住山　未盡知山勝住山能愛山　豈使山容賸眷懷愛
GA013n0012_p0161a03║山人　遠霞與之暎曲徑獨徘徊　忽來一聲磬過雨山無定　翻疑近不青路方通野屋　樹忽掩
GA013n0012_p0161a04║茅亭領略神能接　盤桓足自停水聲今古一　曾許幾人聽
GA013n0012_p0161a05║（二見）徐志泰詩山禽作春聲　夢中喚我起曲澗散朝霞　古池明積水巍巍太白峯　當
GA013n0012_p0161a06║殿若環峙眾山雖迢遙　差詩兒孫比緩步躋崇階　大觀信觀止山寒雲滿樓　松暗烟生几鳥飛
GA013n0012_p0161a07║綠嶂中　僧老幽篁裏但已離喧囂　便得脫泥滓
GA013n0012_p0161a08║（忠育）史在稷：天童道上詩雲飛何處是玲瓏　小白山連太白峯兩月春花香野岸　一
GA013n0012_p0161a09║灣溪水繞寒松烟迷隔嶺疑無路　樹密前村聽有鐘行到清關橋半里　老僧石磴坐從容
GA013n0012_p0162a01║（湘谿）本圜：入山詩縹緲羣巒列翠遙　玲瓏終日對雲霄石蘿風露寒千葉　斗氣春陰覆
GA013n0012_p0162a02║一橋花散梵宮人捉麈　鐘傳齋閣客𠼫瓢白椎想見豐干舌　烟霧蒼茫捲落潮
GA013n0012_p0162a03║（蠡齋）超寤：阻雪別諸公詩入山凡七日　五日雪相續梅花生肥香　草芽壓纖綠萬境
GA013n0012_p0162a04║寂無聲　雲中鳴一鵠心醉目亦飽　短筇出山腹晨光錦鏡開　前溪露茅屋去路不愁多　山山踏
GA013n0012_p0162a05║寒玉
GA013n0012_p0162a06║康熙三十四年乙亥，經藏閣燬于火。
GA013n0012_p0162a07║四十年辛巳，天嶽禪師本晝，重修佛殿。
GA013n0012_p0162a08║四十二年癸未，
GA013n0012_p0162a09║欽賜「名香清梵」匾額等件到山，（臣僧本晝）嵩呼、膜拜之
GA013n0012_p0163a01║餘，復獻鄙言一律，恭謝
GA013n0012_p0163a02║聖恩：
GA013n0012_p0163a03║此生冰檗一頭陀　謬忝恩光注薜蘿渴驥凌風來魏闕　怒猊銜澤瀉天河漢宮桃豈仙瓜並
GA013n0012_p0163a04║　劫石心同玉硯磨更祝吾皇天共老　永為法社障頹波
GA013n0012_p0163a05║（鄞令．御六）王居中：恭賫御題匾額赴山，紀贈詩色相全空不染塵　蒼松手植徧
GA013n0012_p0163a06║龍鱗袈裟舊賜藏金閣　寶墨新題降紫宸杯渡錢塘傳舜孝　錫飛太白頌堯仁名山此日祥光
GA013n0012_p0163a07║覆　喜得攀雲禮上真
GA013n0012_p0163a08║（二見）張起宗：同王明府送御題匾額，恭紀集唐詩鸞鳳旌旗拂曉陳　山川歷歷在
GA013n0012_p0163a09║清晨瓊臺含霧星辰滿　霄漢無雲日月真賜額御書金字貴　垂軒弱柳萬條新曾於太白峯前
GA013n0012_p0164a01║住　八部同瞻一佛身
GA013n0012_p0164a02║（王維　張九齡　李白　王建　王建　趙彥昭　白居易　廣宣）
GA013n0012_p0164a03║五色如絲下碧空　眾香天上梵仙宮石潭倒映蓮花水　幽谷時聞虎嘯風未捲翠簾朱閣上　捧
GA013n0012_p0164a04║將堯日慶雲中一千龍象隨高步　共識皇恩造化同
GA013n0012_p0164a05║（許渾　武元衡　錢起　韋應物　許渾　王建　裴休　張說）
GA013n0012_p0164a06║四十五年丙戌，偉載禪師元乘重建經藏閣，并修
GA013n0012_p0164a07║戢南山塔院諸寮室。
GA013n0012_p0164a08║四十七年戊子，化士實慧募砌入山石路一十五
GA013n0012_p0164a09║里。恒如、善來同為募助。
GA013n0012_p0165a01║五十二年，請梵本經一藏，住山超乘自記：密雲悟祖，中興
GA013n0012_p0165a02║天童，殿堂、樓閣巍然畢備；惟藏經樓忽遭燬，基生荒草，經廢梵本遂闕焉十載，未能頓復前功。
GA013n0012_p0165a03║乘于康熙四十四年乙酉春繼住此山，時有北京內務府張公（諱萬鵬者），知此山凡海內學道
GA013n0012_p0165a04║之士，納之廣而非泛，至之遠而非外，謂此三藏法寶之樓，豈若虛設乎塵積之函？外壯其連雲
GA013n0012_p0165a05║之棟，徒招凡跡以登臨，致流光之唐喪者，可任其廢久而不舉耶？乃慨然捐金，俾得鳩工再建。
GA013n0012_p0165a06║未及期年，即告成，并新請三藏，安置其上。閣七間，高五丈餘，深五十尺，橫百尺。中立大悲懺法
GA013n0012_p0165a07║之壇，龕几、幡蓋，莊嚴悉稱。由是夕燈達晨，晨香接夕，千僧閱習，遂無虛日。此藏也，此閣也，因一
GA013n0012_p0165a08║廢而復舉，一缺而愈備，皆張公偕其夫人，不待勸施募與而獨賴其成之，易且速也。公由工部
GA013n0012_p0165a09║郎加一品服；誥命夫人王氏，法名傳髻，能手書《法華》全帙，歸于閣。今癸巳三月，逢
GA013n0012_p0166a01║聖壽恭祝，又捐金重飾大殿金相三軀、飯僧圓藏、作熏脩法事，此特夫人與子鼎升、鼎彝等，必于
GA013n0012_p0166a02║名山禪剎，共竭報上之誠，正大異乎庸愚之私邀福己者。名山之光，由斯一念，同日以增。年祝
GA013n0012_p0166a03║萬年，欲無盡期矣。故悉記其一門功德，真信三寶之標榜，立于石。
GA013n0012_p0166a04║太白山十景詩元乘
GA013n0012_p0166a05║深徑廻松開青闢翠兩行松　夏續春陰雪斷冬未見梵天樓閣露　深深先有出雲鐘
GA013n0012_p0166a06║清關噴雪最宜雨後看清關　百道泉歸一噴間滾滾雪濤翻不盡　大開龍口響空山
GA013n0012_p0166a07║雙池印景池清外內合胸襟　容得千峯倒插深蕩月磨風如鏡裏　從無痕迹著浮沉
GA013n0012_p0166a08║西磵分鐘鉢盂峯下落匆匆　溪竹交加曲轉東聽得滿山風雨夜　鐘聲又在月明中
GA013n0012_p0166a09║玲瓏天鑿西嵓高豁有窗軒　雲見真根水見源臥雪膽寒離夜虎　攀藤臂斷墮秋猿
GA013n0012_p0167a01║太白生雲晴時為淡雨為濃　村外先占此一峯我只在山看畫法　妙於染處藹重重
GA013n0012_p0167a02║東谷秋紅太白山中東谷秋　夕陽紅樹晚雲樓好春別有霜天外　早是梅花接上頭
GA013n0012_p0167a03║南山晚翠南山翠拱北峯寒　覿面招呼向晚看流水隔橋春尚在　竹扶松老萬千竿
GA013n0012_p0167a04║平臺鋪月月光鋪滿一臺平　皎皎黃昏到五更何處不逢山夜好　對人無此十分明
GA013n0012_p0167a05║鳳岡修竹青鳳岡頭日日來　黃鸝囀處坐青苔好風引入天然閣　竹下春蘭秋又開
GA013n0012_p0167a06║康熙五十三年，重葺外山門，又重飾大佛像三軀
GA013n0012_p0167a07║并羅漢像。
GA013n0012_p0167a08║乾隆二十一年丙子，法堂燬於火。
GA013n0012_p0167a09║嘉慶十六年辛未，
GA013n0012_p0168a01║敏菴禪師法堂重建、主席方丈、兼修餘屋。