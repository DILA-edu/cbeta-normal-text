GA013n0012_p0169a01║天童寺志卷之三
GA013n0012_p0169a02║先覺考
GA013n0012_p0169a03║晉
GA013n0012_p0169a04║（開山）義興祖師
GA013n0012_p0169a05║前《嘉靖志》〈白川居士楊明傳〉云：師于西晉永康元
GA013n0012_p0169a06║年，誅茅于今寺之東谷。時有童子日給薪水，久而
GA013n0012_p0169a07║辭去，曰：「我太白星也，上帝感師道行，遣侍左右。」言
GA013n0012_p0169a08║訖不見。人遂稱為太白禪師，因以名山，蓋天童之
GA013n0012_p0169a09║第一祖也。其遺址則今東谷菴是，俗稱為「小天童」
GA013n0012_p0170a01║云。
GA013n0012_p0170a02║〈惢泉居士聞性道傳〉云：師以永康庚申來結茅東
GA013n0012_p0170a03║谷。此地雖峰高磵曲，尚未標勝，而人迹亦罕至焉。
GA013n0012_p0170a04║陸士龍言鄮縣風土之盛，則曰「西有大湖，北有名
GA013n0012_p0170a05║山，南有林澤」。此就同谷立鄮治而言，故指錢湖在
GA013n0012_p0170a06║西也。北有名山，其遙指今之太白育王乎！自秦時
GA013n0012_p0170a07║沙門室利房等至，見金人飛戶而出，始皇以為異。
GA013n0012_p0170a08║漢武時，霍大將軍過焉支山，得休屠王祭天金神，
GA013n0012_p0170a09║置之甘泉宮。二者即佛像入中國之始也。迨東漢
GA013n0012_p0171a01║明帝永平丁卯，其法盛入。攝摩騰、竺法蘭為領法
GA013n0012_p0171a02║之沙門，距義興祖師時二百三十四年，尚未分宗
GA013n0012_p0171a03║秉法。今之稱禪師者，誤也。是時，行僧各尋山川幽
GA013n0012_p0171a04║邃處靜修。厥後典午東移，多清談名理，出入彤廷
GA013n0012_p0171a05║朱戶，乃託買山以隱，不亦矯乎？義師不留氏里，獨
GA013n0012_p0171a06║栖危巒窅谷閒，誰其引之？區區薪水之役，誰其代
GA013n0012_p0171a07║之？惟誠則感而通，太白星之為童子，誰謂上帝相
GA013n0012_p0171a08║遣？太白山之歸義師，豈非本地風光，歷千秋而不
GA013n0012_p0171a09║沒哉？
GA013n0012_p0172a01║唐
GA013n0012_p0172a02║法璿禪師
GA013n0012_p0172a03║師之母，夢吉祥天女引行摩利上宮而娠。稍長，即
GA013n0012_p0172a04║出家。開元壬申，入太白山，披荊莽，得晉時義興祖
GA013n0012_p0172a05║師結茅，感太白星化童子，日給薪水之故蹟，乃建
GA013n0012_p0172a06║精舍於山之東麓。日誦《法華》甚虔，有天童躡雲升
GA013n0012_p0172a07║降，捧天食來供。山之又名「天童」因此。祕書萬齊融
GA013n0012_p0172a08║建多寶塔於精舍西南隅，師嘗遶塔夜行，侍者見
GA013n0012_p0172a09║師身與塔齊。明《永樂鈔誌》言，順陽范的嘗書碑備
GA013n0012_p0173a01║述其事，惜今失傳焉。
GA013n0012_p0173a02║宗弼禪師
GA013n0012_p0173a03║　曇總禪師
GA013n0012_p0173a04║　觀宗禪師
GA013n0012_p0173a05║右三師中，弼、總法系無稽；惟觀宗嗣雲居智（四祖
GA013n0012_p0173a06║旁出，牛頭融第九世孫）。
GA013n0012_p0173a07║〔質疑〕按宋《寶慶志》載，唐至德中，僧宗弼徙寺于太白峯下。列志皆仍之，惟元危素〈朝元閣記〉言，
GA013n0012_p0173a08║至德中，禪師曇總來自縉雲，與禪師觀宗徙太白峯下。據列志，有宗弼而無曇總、觀宗；據危記，有曇
GA013n0012_p0173a09║總、觀宗而無宗弼。蓋宋志前于危記，宗弼之名是確。豈觀宗即宗弼一人耶？但無的考。今姑依本寺
GA013n0012_p0174a01║舊志，並存以列三師之名；而〈建置考〉中，亦不敢有遺焉。
GA013n0012_p0174a02║清閒禪師
GA013n0012_p0174a03║〔旁徵〕按明《永樂鈔志》載，師欲建食堂，已伐木於山，而
GA013n0012_p0174a04║人力不能以出。師與其徒潔，設齋於峰頂。祝畢，天
GA013n0012_p0174a05║雨，泉飛澗溢，浮栰如箭，達於其所，遂成廣廈。飯僧
GA013n0012_p0174a06║其中，當夏若秋焉。又與僧曇德同植夾道松，凡二
GA013n0012_p0174a07║十里，此載於《乾道圖經》者也。
GA013n0012_p0174a08║（開法）心鏡奐禪師（舊志缺，今補）
GA013n0012_p0174a09║〔本傳〕師名藏奐，華亭朱氏子。母方娠，及生，常聞異香。
GA013n0012_p0175a01║兒時墜井，有神人接持而出。丱歲出家，師事道曠
GA013n0012_p0175a02║禪師。弱冠，詣中嶽受具戒，母泣，念其遠，一目不視。
GA013n0012_p0175a03║及歸省，即日而明。臨喪哀毁、廬墓。所居院側有妖
GA013n0012_p0175a04║神，在湖以惑漁人，罿鯹四塞。師諭戒之，厥患遂絕。
GA013n0012_p0175a05║後歷遊湖山靈境，復詣五洩，契旨於虛默。默蓋嗣
GA013n0012_p0175a06║馬祖一也。會昌間，勅度師居長壽，手緝大藏之燼
GA013n0012_p0175a07║落者。南海節度楊公典姑蘇日，請師歸故林以建
GA013n0012_p0175a08║精舍。大中十二年，分寧宰——四明任景求，捨宅為禪
GA013n0012_p0175a09║院，迎師居之。初，景求之將迓師也，人或難焉。對曰：
GA013n0012_p0176a01║「治宅之始，有異僧令大其門；二十年後，當有聖者
GA013n0012_p0176a02║來居此。」師至，正二十一年矣。剡寇裘甫，卒徒二千，
GA013n0012_p0176a03║執兵晝入，師冥心晏坐，神色無撓。盜眾皆悸懾，叩
GA013n0012_p0176a04║禮，逡巡而退。寇平，郡申奏請改禪院為棲心寺，以
GA013n0012_p0176a05║旌師德（即今甬江東之補陀寺）。當師之居天童也，在歷遊靈
GA013n0012_p0176a06║境時，逅會昌、大中之際，其遺跡則徙清關之神龍
GA013n0012_p0176a07║於太白峰頂，鎮毒蟒於小白嶺上。郡守崔琪稱師
GA013n0012_p0176a08║凡一動止，禪者畢集，環堂擁榻。師乃學識泉湧，指
GA013n0012_p0176a09║鑒岐分。詰難排疑之眾，攻堅索隱之士，皆立褰苦
GA013n0012_p0177a01║霧，坐冸堅冰。一言入神，永破沉惑。在天童，當為開
GA013n0012_p0177a02║法之祖師。在長壽時，嘗謂眾曰：「昔四明天童山僧
GA013n0012_p0177a03║曇粹，乃吾之前生也，有墳塔存焉。」及追驗事實，皆
GA013n0012_p0177a04║如其言。以咸通七年八月三日示寂，世年七十七，
GA013n0012_p0177a05║僧臘五十七。命權窆於天童巖，令三載後焚身。至
GA013n0012_p0177a06║期，異香凝空。發塔揭龕，儼若平生。茶毗巖下，獲舍
GA013n0012_p0177a07║利數千粒，紅翠交暉，白光上貫。弟子戒休，齎舍利、
GA013n0012_p0177a08║述行狀，詣闕請諡。奉勅褒誄，諡曰「心鏡」，塔曰「壽相」。
GA013n0012_p0177a09║宋天目禮禪師，重裝師像及僧伽像，有開光法語
GA013n0012_p0178a01║云：「心鏡僧伽飾舊容，分明五彩畫虛空。要知空作
GA013n0012_p0178a02║何形叚，只在如今一點中。且道是那一點？（以筆作
GA013n0012_p0178a03║點勢云）開眼也著，合眼也著！」
GA013n0012_p0178a04║咸啟禪師
GA013n0012_p0178a05║師會宣宗大中改元，有復僧寺之詔，乃請本寺充
GA013n0012_p0178a06║十方住持。
GA013n0012_p0178a07║〔質疑〕舊志云「師嗣洞山价」，及考〈徑山鑒宗傳〉，云「出弟
GA013n0012_p0178a08║子尤者，天童山咸啟，勅賜紫衣」。然則賜衣之典，本
GA013n0012_p0178a09║山反失記載，而載之於徑山宗之傳。其為宗之弟
GA013n0012_p0179a01║子，諒亦非誣。况宗嗣鹽官安，安嗣馬大師，源流有
GA013n0012_p0179a02║本。或先洞山而後徑山，未可知也。品至超世者，曾
GA013n0012_p0179a03║經參問，便欲羅之門下；修錄人亦不暇詳辨使然。
GA013n0012_p0179a04║舊志於逸事中，載天童有兩咸啟，真說鈴也。
GA013n0012_p0179a05║義禪師
GA013n0012_p0179a06║師嗣洞山价，舊志〈總論〉謂「曹洞宗自咸啟始，繼席
GA013n0012_p0179a07║則義禪師，其昆季也」。夫義名不全，傳自無考據。亦
GA013n0012_p0179a08║臆啟禪師之嗣洞山价而云然？
GA013n0012_p0179a09║宋
GA013n0012_p0180a01║寶堅禪師
GA013n0012_p0180a02║師嗣智門祚，祚嗣香林遠，遠嗣雲門偃。
GA013n0012_p0180a03║懷清禪師
GA013n0012_p0180a04║師嗣五祖戒，戒嗣雙泉寬，寬嗣雲門偃。
GA013n0012_p0180a05║瑞新禪師
GA013n0012_p0180a06║〔集畧〕師主天童，在仁宗慶曆間，時王荊國安石為鄞
GA013n0012_p0180a07║令，交相道契，有〈答師十遠詩〉云：遠水悠悠碧　遠山
GA013n0012_p0180a08║天際蒼中有山水人　寄我十遠章我時在高樓　徙
GA013n0012_p0180a09║倚觀八荒亦復有遠意　千載不能忘及其經游宿
GA013n0012_p0181a01║寺也，記云：「質明，與其長老瑞新上石，望𤫩瓏巖，須
GA013n0012_p0181a02║猿吟者久之。」又有〈書瑞新道人壁〉者，蓋師移主金
GA013n0012_p0181a03║山之龍游，公訪之，而師已歿，其辭云：「始瑞新道人
GA013n0012_p0181a04║治其眾於天童之景德，余知鄞縣，愛其材能，數與
GA013n0012_p0181a05║之游。後新主此山之四年，余自淮南來視蘇州之
GA013n0012_p0181a06║積水。卒事，訪焉，則新既死於某月某日矣。人知與
GA013n0012_p0181a07║不知，莫不愴焉。而余與之又久以深，宜其悲也。夫
GA013n0012_p0181a08║新之材信奇矣，然自放於世外，而人悼惜之如此。
GA013n0012_p0181a09║彼公卿大夫操治民之勢，而能以利澤加焉，則其
GA013n0012_p0182a01║生也榮，其死也哀，不亦宜乎！時皇祐五年六月十
GA013n0012_p0182a02║五日也。」秦少游撰〈懷賢行狀〉，言賢從瑞新禪師游
GA013n0012_p0182a03║十有二年，知宗門承襲賓主之事。自雪竇移金山
GA013n0012_p0182a04║之龍游。龍游火災之後，新禪師實中興之。先是，雪
GA013n0012_p0182a05║竇顯禪師有〈答天童新和尚詩〉云：中峰深且寒　敧
GA013n0012_p0182a06║接海邊島松凋不死枝　花坼未萌草飛瀑吼蛟宮
GA013n0012_p0182a07║　幽徑分鳥道伊余空寂淹　浮光寄枯槁冥遊天地
GA013n0012_p0182a08║間　誰兮可尋討孤立雲霞外　誰兮可長保兹來仁
GA013n0012_p0182a09║者來　還稱太白老荷策扣巖扃　重席展懷抱示我
GA013n0012_p0183a01║商頌清　休誇郢歌好報投慚抒辭　難以倫嘉藻又
GA013n0012_p0183a02║和頌云：𤫩瓏巖古寺　冠乎明越境海眼通冽泉　天
GA013n0012_p0183a03║心聳危嶺嘗遊興未闌　遐想神忽凝彼士真覺雄
GA013n0012_p0183a04║　相鄰不孤迥吾愛濟橫流　孰云煩慮屏吾愛整頹
GA013n0012_p0183a05║綱　豈止浮根重棲梧鳳九苞　追風駿千影顧我不
GA013n0012_p0183a06║爭衡　與誰閒鬬茗乘時既磊落　照世非昏暝佇為
GA013n0012_p0183a07║王者師　三千統摩頂集略如此。
GA013n0012_p0183a08║普禪師
GA013n0012_p0183a09║雪竇顯禪師送師詩云：迢迢別海涯　颿挂杪秋時
GA013n0012_p0184a01║島樹落寒葉　人誰訪祖師浪開游象急　天闊過鴻
GA013n0012_p0184a02║遲早晚歸林下　千徒不共知
GA013n0012_p0184a03║〔質誤〕瑞新禪師自天童遷金山，嗣歸宗柔，《續燈錄》以金山新嗣福昌善，分兩人，誤。
GA013n0012_p0184a04║清簡禪師
GA013n0012_p0184a05║〔補畧〕師，錢塘張氏子，性孤潔，時號「簡浙客」。嗣歸宗柔，
GA013n0012_p0184a06║晚居雪竇而終。塔於資聖寺之東南隅。宋孝宗題
GA013n0012_p0184a07║師遺像，惜無傳可稽。
GA013n0012_p0184a08║子凝禪師
GA013n0012_p0184a09║師重植夾道松二十里。嘗與延慶法智師知禮辯
GA013n0012_p0185a01║《十不二門指要鈔》義。中引達磨門下三人語，累書
GA013n0012_p0185a02║往返詳悉。師嗣崇壽稠，稠嗣法眼。雪竇顯禪師寄
GA013n0012_p0185a03║師詩云：經旬抱疾阻春霖　莎砌重重蘚暈侵曾約
GA013n0012_p0185a04║偕遊未能得　暮山空鎖碧雲深
GA013n0012_p0185a05║利章禪師
GA013n0012_p0185a06║師嗣雪竇顯，顯嗣智門祚。
GA013n0012_p0185a07║清遂禪師
GA013n0012_p0185a08║師嗣石霜圓。其法嗣：大中立志、靈隱慧中、乾元惟
GA013n0012_p0185a09║圜、萬壽應城。
GA013n0012_p0186a01║澹交禪師
GA013n0012_p0186a02║師嗣雲居舜，雲門偃第六世孫。
GA013n0012_p0186a03║可齊禪師
GA013n0012_p0186a04║師，台州應氏子，依天台國清道才薙染，得法於圓
GA013n0012_p0186a05║照本。本嗣天衣懷，懷嗣雪竇顯。師初住安樂山，晚
GA013n0012_p0186a06║遷天童。
GA013n0012_p0186a07║佛國惟白禪師
GA013n0012_p0186a08║師，靖江人，嗣法雲秀。初主天童。徽宗召入禁中，三
GA013n0012_p0186a09║登高座。勅命留住東京法雲寺。進所撰《續傳燈錄》
GA013n0012_p0187a01║三十卷，帝御製序，敕入大藏。其法嗣十四人：佛鑑
GA013n0012_p0187a02║惟仲、乾明永因、智者紹先、勝因崇愷、福聖仲易、月
GA013n0012_p0187a03║印慧海、建隆原、普照法最、天寧修、慧濟普虔、二祖
GA013n0012_p0187a04║璇果、羅漢遇、三祖策、廣教堯。
GA013n0012_p0187a05║普交禪師
GA013n0012_p0187a06║〔備傳〕師邑萬齡鄉，畢氏之子。自幼穎悟，未冠從釋。初
GA013n0012_p0187a07║住錢塘南屏山，聽天台教觀，因修懺悔佛事。途遇
GA013n0012_p0187a08║道人問曰：「師之懺罪，為自懺耶？為懺它耶？若自懺，
GA013n0012_p0187a09║罪性何來？若懺它，它罪非汝，烏能懺之？」師不能對，
GA013n0012_p0188a01║歸語南屏，亦不能決，遂憤然辭去，徧行尋訪。逮造
GA013n0012_p0188a02║泐潭，潭知其為法器，見入門，即訶之。擬問，則杖之，
GA013n0012_p0188a03║使去不復敢進。一日，忽呼曰：「我有古人公案，要與
GA013n0012_p0188a04║商量，何不自室中來？」師擬進，潭喝之，豁然有省，呵
GA013n0012_p0188a05║呵大笑。潭下繩牀，執師手曰：「汝會佛法耶？」師以手
GA013n0012_p0188a06║托開，亦喝之，潭呵呵大笑而坐。師以偈呈曰：若人
GA013n0012_p0188a07║問我解何宗　一喝須教兩耳聾滿杓黃虀飽喫了
GA013n0012_p0188a08║　生涯總在鉢盂中自是機辯迅發，學徒爭歸之。士
GA013n0012_p0188a09║大夫數虛席以迎，師悉遁去。歸隱天童山，掩關却
GA013n0012_p0189a01║埽者八年。會寺虛席，郡僚邀師甚力，遣吏候於道。
GA013n0012_p0189a02║師不得遁，居之六年，引退。以宣和六年三月二十
GA013n0012_p0189a03║日沐浴陞座，留偈辭眾曰：寶杖敲空觸處春　光陰
GA013n0012_p0189a04║電掣舊曾聞昨宵風動寒巖冷　驚起泥牛耕白雲
GA013n0012_p0189a05║擲筆坐逝，俗壽七十七，僧臘五十八。闍維獲五色
GA013n0012_p0189a06║舍利，頂骨牙齒不壞，塔於天童寺山之西，原中書
GA013n0012_p0189a07║舍人黃龜年為之銘：「師，修持清苦，行履孤潔；正揚
GA013n0012_p0189a08║祖令，灑落軼羣。」陳忠肅公瓘嘗贊之曰：「拶破黃龍
GA013n0012_p0189a09║第四關，世人猶問生緣法。」其推重源流若此。師嗣
GA013n0012_p0190a01║泐潭乾，乾嗣東林總，總嗣黃龍南，南嗣石霜圓，嗣
GA013n0012_p0190a02║法者三十餘人。能傳師之道，闡揚於時者：雲巖泰
GA013n0012_p0190a03║誠、香山彥文、吉祥清逢、智門行潛、茂椿圓應、太平
GA013n0012_p0190a04║子瑫、德圓、道場山曇俊。
GA013n0012_p0190a05║宏智覺禪師
GA013n0012_p0190a06║〔本傳〕師諱正覺，隰州李氏子。母趙，夢五臺僧解右臂
GA013n0012_p0190a07║環與之而孕。及生，右臂隆起如環狀。七歲，日誦數
GA013n0012_p0190a08║千言。佛陁遜禪師一見，知其為法器。年十一得度，
GA013n0012_p0190a09║十四具戒，十八遊方。首參枯木成禪師。一日聞僧
GA013n0012_p0191a01║誦《法華經》，至「父母所生眼悉見三千界」句，瞥然有
GA013n0012_p0191a02║省。走白成，成指香合曰：「裏許是什麼物？」師曰：「是什
GA013n0012_p0191a03║麼心行？」成曰：「汝悟處又作麼生？」師手畫圓相以呈，
GA013n0012_p0191a04║復拋向後。成曰：「弄泥團漢，有什麼限！」師曰：「錯。」成曰：
GA013n0012_p0191a05║「別見人始得。」師諾諾。造丹霞，淳公問：「如何是空劫
GA013n0012_p0191a06║以前自己？」師曰：「井底蝦蟆吞却月，三更不借夜明
GA013n0012_p0191a07║簾。」公曰：「未在，更道！」師擬議，公打一拂子，曰：「又道不
GA013n0012_p0191a08║借。」師言下釋然，遂作禮。公曰：「何不道取一句？」師曰：
GA013n0012_p0191a09║「某甲今日失錢遭罪。」公曰：「未暇打得，汝且去。」自是
GA013n0012_p0192a01║機鋒迅捷，諸方推重。公領大洪，師掌牋記，後命首
GA013n0012_p0192a02║眾，得法者已數人。四年過圓通時，真歇住長蘆，遣
GA013n0012_p0192a03║僧邀至。眾出迎，見其衣舄穿敝，且易之。真歇俾侍
GA013n0012_p0192a04║者易以新履。師却曰：「吾為履來耶？」眾聞心服，懇求
GA013n0012_p0192a05║說法，居第一座。六年出世，住泗州普照，時年三十
GA013n0012_p0192a06║有四。歷遷舒州太平，江州圓通、能仁，真州長蘆。建
GA013n0012_p0192a07║炎末，乃住天童。金人犯明州，諸寺多遭燬，師獨危
GA013n0012_p0192a08║坐不去。掠騎至塔嶺以望，若有所見而退。嘗被旨
GA013n0012_p0192a09║移靈隱，未越月，丐歸，住山凡三十年。為人方厲，機
GA013n0012_p0193a01║鋒峻激，所著麗而有則。住持以來，受無貪而施無
GA013n0012_p0193a02║厭。歲雖歉，贍眾之餘，猶賴全活者數萬。殿堂、樓閣，
GA013n0012_p0193a03║輝映東南，隨願而就。紹興丁丑九月，謁別諸檀越，
GA013n0012_p0193a04║十月己亥還山。翊日，沐浴更衣，端坐告眾。作書遺
GA013n0012_p0193a05║大慧杲公，邀主後事。復別以偈曰：鈍鳥先飛易　靈
GA013n0012_p0193a06║龜脫殼難我無你不去　你無我不行又書偈示眾
GA013n0012_p0193a07║曰：夢幻空花　六十七年白鳥烟沒　秋水連天擲筆
GA013n0012_p0193a08║而逝，塔全軀於東谷。紹興戊寅，詔諡曰「宏智」，塔曰
GA013n0012_p0193a09║「妙光」。師嗣丹霞淳，洞山第十世孫，塔稱十六代住
GA013n0012_p0194a01║持。其法嗣，詳周龍圖葵塔銘序。
GA013n0012_p0194a02║法為禪師
GA013n0012_p0194a03║師，天台鮑氏子，嗣宏智覺。初住隨州大洪，為天童
GA013n0012_p0194a04║十七代住持。
GA013n0012_p0194a05║大休宗玨禪師
GA013n0012_p0194a06║師嗣真歇了，了嗣丹霞淳。其法嗣雪竇鑑。
GA013n0012_p0194a07║〔附紀〕雪竇智鑑，號足菴，玨嗣止一人。《續燈錄》又以鑑作「真歇了法嗣」，未免有誤。
GA013n0012_p0194a08║應菴華禪師
GA013n0012_p0194a09║〔本傳〕師諱曇華，蘄之黃梅江氏子，生而奇傑。年十七，
GA013n0012_p0195a01║薙髮東禪。明年杖錫參訪，首依水南遂禪師，染指
GA013n0012_p0195a02║法味。因徧歷江湖，與諸老激揚，無不契者。然終弗
GA013n0012_p0195a03║輕自肯。上雲居，禮佛果勤禪師，痛與提策。會入蜀，
GA013n0012_p0195a04║乃指見彰教隆公，隆即勤之子也。隆移虎丘，師侍
GA013n0012_p0195a05║行。未半載，頓明大法。隨與此菴（時號「元布袋」者）同
GA013n0012_p0195a06║行，博約深奧。又相從於護國，相得甚歡。初分座，處
GA013n0012_p0195a07║之連雲，尋開法妙嚴。累遷巨剎，如明果、德章、報恩、
GA013n0012_p0195a08║薦福、寶林、東林、蔣山、萬壽。兩住南康歸宗，晚主天
GA013n0012_p0195a09║童。走天下，衲子如鶩。搥拂之下，無不汗下心死。盡
GA013n0012_p0196a01║身率眾，深戒放逸。綜務謹密不苟，意有不可，輒翩
GA013n0012_p0196a02║然去。隆興元年六月十三日示寂，不肯作辭世偈，
GA013n0012_p0196a03║塔全身於本山。太常丞李浩為銘，稱十九代住持。
GA013n0012_p0196a04║師嗣虎丘隆；其法嗣天童傑，乃九人之一也。
GA013n0012_p0196a05║〔正誤〕華禪師，隆興癸未逝世；樸禪師，淳熙時開堂，相去多年。舊志列樸於華之前，誤。
GA013n0012_p0196a06║慈航樸禪師
GA013n0012_p0196a07║〔備傳〕師諱了樸，福州人。初納戒時，自覺身心輕安，如
GA013n0012_p0196a08║在空際。戒師聞之，曰：「子真得上品妙戒矣！」後得法
GA013n0012_p0196a09║於育王諶（石霜圓第七世孫）。淳熙五年，孝宗召入
GA013n0012_p0197a01║內廷，御書「太白名山」四大字以賜師，隨建雲章閣
GA013n0012_p0197a02║恭藏；又別建超諸有閣。時皇子魏王愷判州事，與
GA013n0012_p0197a03║師契合。主席二十年，未有一日不與眾同食。有知
GA013n0012_p0197a04║庫僧期滿，白師以所贏願納常住。師恐其巧取弗
GA013n0012_p0197a05║淨，不許。凡童行剃落及受具戒，分立規則，遵行有
GA013n0012_p0197a06║漸。居常訓其徒輩曰：「古者為僧，朝廷以試經得度，
GA013n0012_p0197a07║故發心從釋者，多誓求道果之士也。今時佛法淡
GA013n0012_p0197a08║泊，名存實亡；多資者寬袍盛飾，不足者裨販為利，
GA013n0012_p0197a09║貪偽雜出，無所不至。皆由不知正因，不明佛法，未
GA013n0012_p0198a01║得謂得，未證謂證。諂奉權貴、于求應世。且無為法
GA013n0012_p0198a02║真心，一味貪嗔造過。如此之徒，敗亂滋害。佛言譬
GA013n0012_p0198a03║如師子身中蟲，自食師子身中肉，非外道天魔能
GA013n0012_p0198a04║破。汝既正因出家，正因為僧，當遠離魔道，遵持佛
GA013n0012_p0198a05║制。若是達道之人，總不消恁麼。奈汝積劫至今，心
GA013n0012_p0198a06║識昏倒。為僧之初，不以三衣一鉢、種種禁戒制御
GA013n0012_p0198a07║其心，安可入道？譬如象馬，𢤱悷不調，加諸楚毒，方
GA013n0012_p0198a08║能折伏。若不如是，異時三途苦重，悔將無及。」此真
GA013n0012_p0198a09║清淨明誨也。又嘗問僧：「賊來須打，客來須看。祇如
GA013n0012_p0199a01║三更夜半，人面似賊，賊面似人，作麼生辨？」法嗣雪
GA013n0012_p0199a02║竇彥、太平詔。
GA013n0012_p0199a03║密菴傑禪師
GA013n0012_p0199a04║〔傳畧〕師諱咸傑，福州鄭氏子。母夢廬山老僧入室而
GA013n0012_p0199a05║生。自幼穎悟，及出家，不憚遊行。徧參知識，無所契。
GA013n0012_p0199a06║後謁應菴華公於衢之明果。公孤梗難入，屢遭訶
GA013n0012_p0199a07║叱。一日，公問曰：「如何是正法眼？」師遽答曰：「破砂盆。」
GA013n0012_p0199a08║公頷之。未幾，以省親辭歸，送以偈曰：大徹投機句
GA013n0012_p0199a09║　當陽廓頂門相從今四載　徵詰洞無痕雖未付鉢
GA013n0012_p0200a01║袋　氣宇吞乾坤却把正法眼　喚作破砂盆此行將
GA013n0012_p0200a02║省覲　切忌便躱跟吾有末後句　待歸要汝遵尋出
GA013n0012_p0200a03║世衢之烏巨。次遷祥符、蔣山、華藏。被旨住徑山、靈
GA013n0012_p0200a04║隱。晚移天童，乃終老焉。塔於寺之中峰，稱二十代
GA013n0012_p0200a05║住持。其法嗣臥龍祖先、天童自鏡等十有二人。
GA013n0012_p0200a06║無用全禪師
GA013n0012_p0200a07║〔本傳〕師諱淨全，越暨陽翁氏子。甫冠，從大悲山神辨
GA013n0012_p0200a08║禪師出家。後入徑山，參大慧杲公，公問：「汝何能？」對
GA013n0012_p0200a09║曰：「能打坐。」曰：「打坐何為？」曰：「若問何為，直是無下口
GA013n0012_p0201a01║處。」公陰識為法器，畀以一施牒，受具戒。請益，公曰：
GA013n0012_p0201a02║「但於起滅不停處看。」師昕夕參究。一日，聞寺邏者
GA013n0012_p0201a03║傳呼聲，有省。疾趨方丈，公叱之曰：「去！得之本有，失
GA013n0012_p0201a04║之本無，宜息狂躁。」師不覺淚下。既而寢息都忘，若
GA013n0012_p0201a05║有所負。入室次，公舉「靈雲見桃花」，問云：「那裏是他
GA013n0012_p0201a06║不疑處？」師擬開口，公遽批其頰，師遂豁然。說偈曰：
GA013n0012_p0201a07║靈雲一見兩眉橫　引得漁郎良計生白浪起時拋
GA013n0012_p0201a08║一釣　任教魚鼈並頭爭公哂之，曰：「汝既知，老僧不
GA013n0012_p0201a09║瞞汝，宜自善護。」因顧侍者曰：「這拙漢披剃未幾，便
GA013n0012_p0202a01║能性躁如此。三十年後，人望其風不及在。」大慧遷
GA013n0012_p0202a02║寂，徧扣諸方，咸相器重。志在晦藏，不肯應世。逮淳
GA013n0012_p0202a03║熙十六年，以尚書尤公襄、寶文王公厚之請，勉為
GA013n0012_p0202a04║一出，開法於狼山。會天童虛席，迎師主之。自是道
GA013n0012_p0202a05║譽四訖，衲子仰從。開禧三年六月二十九日，說偈
GA013n0012_p0202a06║而化。春秋七十有一。塔全身於寺之西麓，稱二十
GA013n0012_p0202a07║五代住持。與應菴華禪師塔對峙，人號「雙塔」云。師
GA013n0012_p0202a08║樸野無儀飾，神觀俊爽。目不涉字，而吐詞發句，有
GA013n0012_p0202a09║老宿所不能及。嘗自贊云：匙挑不起個村夫　文墨
GA013n0012_p0203a01║胸中一點無曾把虛空揣出骨　惡聲贏得滿江湖
GA013n0012_p0203a02║與相國止菴錢象祖，道契厚善。塔，其所銘也。師嗣
GA013n0012_p0203a03║大慧杲；其法嗣育王諶等七人。
GA013n0012_p0203a04║雪菴瑾禪師
GA013n0012_p0203a05║〔補傳〕師諱從瑾，永嘉楠溪鄭氏子。禮普安院子回師
GA013n0012_p0203a06║得度。嗣法於萬年心聞賁禪師。初謁聞於瑞巖，一
GA013n0012_p0203a07║日入室，聞舉「紅爐片雪」，師擬答，領旨，令留侍。及三
GA013n0012_p0203a08║年，入福州，見佛智於西禪，智問：「甚麼處來？」師曰：「四
GA013n0012_p0203a09║明來。」曰：「曾見憨布袋麼？」師便喝，智便打，師接住拳，
GA013n0012_p0204a01║云：「和尚不得草草！」智云：「瞎漢！者邊立。」時聞主江心，
GA013n0012_p0204a02║師歸謁，命𠑽維那。一日，問師：「賓主照用一時行，如
GA013n0012_p0204a03║何是一喝分賓主？」師便喝。聞云：「此喝是賓？是主？」師
GA013n0012_p0204a04║云：「賓，則始終賓；主，則始終主。」聞云：「汝又眼花了。」師
GA013n0012_p0204a05║即呈偈曰：一喝分賓主　依然又眼花倒翻筋斗去
GA013n0012_p0204a06║　蹋殺死蝦蟇初住儀真靈巖，後主天童。慶元六年
GA013n0012_p0204a07║七月二十三日索浴更衣，書偈，投筆而逝，壽八十
GA013n0012_p0204a08║有四，臘七十，窆全身於心聞之塔右。師嗣萬年賁，
GA013n0012_p0204a09║賁嗣育王諶。其法嗣虛菴敞。
GA013n0012_p0205a01║息菴觀禪師
GA013n0012_p0205a02║〔補傳〕師諱達觀，婺之義烏趙氏子。年十二，受業於邑
GA013n0012_p0205a03║之法慧寺正覺。初參應菴禪師於天童，次見無菴
GA013n0012_p0205a04║禪師於道場，後於水菴一禪師室中明得二老垂
GA013n0012_p0205a05║手處。木菴永禪師在閩，機用峻峭，為衲子一關，徑
GA013n0012_p0205a06║往叩之。一語破的而返，至龍翔，柏堂遽分第一座。
GA013n0012_p0205a07║開法嚴州靈巖。自金山被旨居靈隱，後住天童。師
GA013n0012_p0205a08║嗣淨慈一，一嗣育王裕，裕嗣圓悟勤。其法嗣華藏
GA013n0012_p0205a09║淨、虎丘濟等八人。
GA013n0012_p0206a01║癡鈍智穎禪師
GA013n0012_p0206a02║師嗣焦山體，體嗣護國元，元嗣圓悟勤。其法嗣荊
GA013n0012_p0206a03║叟珏、雪峰因等五人。
GA013n0012_p0206a04║海門齊禪師
GA013n0012_p0206a05║〔補畧〕師諱師齊，嗣法於佛照光，與無際派、浙翁琰同
GA013n0012_p0206a06║門。由天台之瑞巖，被旨陞天童。有童行捧香盒，隨
GA013n0012_p0206a07║師各殿堂行香。及畢，回方丈。師於方丈佛前白：「晨
GA013n0012_p0206a08║朝誦《大方廣佛華嚴經》一部，回向真如」云云。蓋師
GA013n0012_p0206a09║自出方丈門時，誦〈世主妙嚴品〉起，及回方丈，已誦
GA013n0012_p0207a01║竟。其童行對眾說如上事，眾皆不信。師聞之，一日
GA013n0012_p0207a02║集眾乃云：「汝等八十一人各執經一卷，老僧於法
GA013n0012_p0207a03║座上誦。」眾僧依命。師誦一卷畢，其八十一人各聞
GA013n0012_p0207a04║自手所執經，亦誦畢。眾疑頓釋，方知師是華嚴大
GA013n0012_p0207a05║菩薩再世也。
GA013n0012_p0207a06║無際派禪師
GA013n0012_p0207a07║〔補畧〕師嗣佛照光。別山智禪師嘗參之。其上堂法語
GA013n0012_p0207a08║云：「昨夜安排一段禪，天明起來都忘却。而今打鼓
GA013n0012_p0207a09║眾雲臻，對面臨時旋捏合。」乃回顧侍者曰：「記取這
GA013n0012_p0208a01║一著。」又云：「佛法在你日用處，在你著衣喫飯處，在
GA013n0012_p0208a02║你語言酬措處，在你行住坐臥處，在你屙屎送尿
GA013n0012_p0208a03║處。擬心思量，便不是了也。咄！啼得血流無用處，不
GA013n0012_p0208a04║如緘口過殘春。」又云：「三五十五，月圓當戶。然雖匝
GA013n0012_p0208a05║地普天，要且秋毫不露。對景憑誰話此心？令人翻
GA013n0012_p0208a06║憶寒山子。」塔在𤫩瓏巖南、慈航樸禪師塔右。其法
GA013n0012_p0208a07║嗣：雪窗日、無鏡徹等四人。
GA013n0012_p0208a08║浙翁琰禪師（舊志缺，今補）
GA013n0012_p0208a09║〔傳畧〕師諱如琰，台州周氏子，嗣法佛照光。嘉定初，天
GA013n0012_p0209a01║目禮禪師至蔣山，師挽充第一座。時晦巖光禪師
GA013n0012_p0209a02║亦同叩焉。後禮之送光歸天竺，故其詩云：颺下天
GA013n0012_p0209a03║台故紙堆　為搜言外蔣山來浙翁拶到無棲泊　謂
GA013n0012_p0209a04║實情忘撒手回別山智、枯禪鏡亦嘗扣法，師穎悟
GA013n0012_p0209a05║逸倫，嘗舉「乾峰因僧問：『十方薄伽梵，一路涅槃門，
GA013n0012_p0209a06║未審路頭在什麼處？』峰以拄杖畫云：『在者裏。』後僧
GA013n0012_p0209a07║請益雲門，門拈起扇子云：『扇子𨁝跳上三十三天，
GA013n0012_p0209a08║築著帝釋鼻孔；東海鯉魚打一棒，雨似盆傾。會麼？』」
GA013n0012_p0209a09║師云：「唱愈高，和愈峻，還它二老。若是十方薄伽梵，
GA013n0012_p0210a01║一路涅槃門，總未踏著在。」偃溪聞禪師詣天童參
GA013n0012_p0210a02║師，針芥難投，自知未及。再參師於雙徑，師笑迎曰：
GA013n0012_p0210a03║「汝來耶！」一夕，坐簷間，聞更三轉。入室，曳履而蹶，如
GA013n0012_p0210a04║夢忽醒。翌朝造室，師舉「趙州洗鉢盂」，聞將啟吻，師
GA013n0012_p0210a05║遽止之。平生疑情，當下冰釋。知師先住天童，後遷
GA013n0012_p0210a06║徑山爾。師與天童派、天童齊同門，其法嗣之可稽
GA013n0012_p0210a07║者：偃溪聞、靈隱濟、天童阡、徑山肇、雙林朋、枯椿曇、
GA013n0012_p0210a08║東山源、大慈洪、壽國清、龍溪文、孤巖啟。
GA013n0012_p0210a09║松窗澄照禪師
GA013n0012_p0211a01║師嗣密菴傑。
GA013n0012_p0211a02║虛菴敞禪師
GA013n0012_p0211a03║〔集畧〕師諱懷敞。紹熙閒，自天台萬年來主天童，隨侍
GA013n0012_p0211a04║有日本國僧榮西。師重建千佛閣，西航海，佐以巨
GA013n0012_p0211a05║木，高雲漢而彈壓山川。樓宣獻公稱「師道價素高，
GA013n0012_p0211a06║禪子向方，島夷亦聞名來歸。加以願力深重，才刃
GA013n0012_p0211a07║恢恢，無不欽歎」。師嗣天童瑾，瑾嗣萬年賁。其法嗣
GA013n0012_p0211a08║千光、榮西。
GA013n0012_p0211a09║〔正誤〕舊志誤紹熙為淳熙，列師于弁山阡之後。
GA013n0012_p0212a01║天目禮禪師
GA013n0012_p0212a02║〔本傳〕師諱文禮，號滅翁，臨安阮氏子。家天目山之麓，
GA013n0012_p0212a03║因又號「天目」云。幼歲攜籃侍母採桑，母戲之曰：「攜
GA013n0012_p0212a04║籃者誰？」師忽有省，遂懷出家志。年十六，依鄉之真
GA013n0012_p0212a05║相寺智月得度。參淨慈混源，源舉「現成公案放汝
GA013n0012_p0212a06║三十棒」，語不契。謁佛照光於育王，光問：「恁麼來者，
GA013n0012_p0212a07║那個是汝主人公？」師豁然領旨。他日，光問：「是風動，
GA013n0012_p0212a08║是幡動，這僧如何？」師云：「物見主，眼卓豎。」又問：「不是
GA013n0012_p0212a09║風動，不是幡動，恁麼處見祖師？」師云：「揭却腦蓋。」光
GA013n0012_p0213a01║喜其俊邁，俾掌書記。久之，還浙西，聽一心三觀之
GA013n0012_p0213a02║旨於上天竺。時松源岳公唱道饒之薦福，室中問
GA013n0012_p0213a03║僧「不是風動，不是幡動……」，僧擬議，即棒出。師聞之，頓
GA013n0012_p0213a04║忘知解。往參，蒙印可。尋復辭去，禮江淮間祖塔。至
GA013n0012_p0213a05║蔣山，浙翁琰公挽師充第一座。嘉定五年，約齋居
GA013n0012_p0213a06║士張公鎡請師開法於臨安之慧雲。既而遷溫之
GA013n0012_p0213a07║能仁。未幾，辭歸西丘。時節齋趙公慕師高行，微服
GA013n0012_p0213a08║過西丘。師亦不問其姓名，與語終日而去。明日奏
GA013n0012_p0213a09║請師住持淨慈。室中每舉「南山筀笋，東海烏鰂」話，
GA013n0012_p0214a01║學者擬議，莫有湊泊者。厥後移居福泉，遷住天童。
GA013n0012_p0214a02║師為人高古簡儉，不苟為笑語。其說法則風雅流
GA013n0012_p0214a03║麗，讀之，非解人亦復神動。嘗頌《楞嚴經》「諸可還者，
GA013n0012_p0214a04║自然非汝；不汝還者，非汝而誰」四語，云：「不汝還者
GA013n0012_p0214a05║復是誰？殘紅流在釣魚磯。日斜風定無人埽，燕子
GA013n0012_p0214a06║㘅將水際飛。」冬至上堂云：「黃鍾纔起時，九數從頭
GA013n0012_p0214a07║數。相將幽谷鶯啼，次第雕梁燕語。田父祭勾芒，叢
GA013n0012_p0214a08║祠敲社鼓。農父狎牛郎，村姑教蠶婦。光陰老盡世
GA013n0012_p0214a09║間人，冬至寒食一百五。」其他妙密，類如此。尤邃於
GA013n0012_p0215a01║《易》。乾、淳諸儒大闡道學，師與之遊。晦翁朱子問「毋
GA013n0012_p0215a02║不敬」，師叉手示之。楊慈湖先生問「不欺之力」，師答
GA013n0012_p0215a03║以偈曰：此力分明在不欺　不欺能有幾人知要明
GA013n0012_p0215a04║象兔全提句　看取陞階正笏時師領剎五，前後僅
GA013n0012_p0215a05║八九年，餘時多逍遙於梁渚西上，而羣衲聚扣，與
GA013n0012_p0215a06║住院無異。將入寂，謂侍者曰：「誰與我造無縫塔？」侍
GA013n0012_p0215a07║云：「請師塔樣。」師云：「盡力畫不出。」乃怡然脫去。世壽
GA013n0012_p0215a08║八十四。闍維，收舍利無算。祔瘞於應菴華禪師之
GA013n0012_p0215a09║塔左。尤焴序其語錄。師嗣松源岳；其法嗣橫川珙、
GA013n0012_p0216a01║石林鞏。
GA013n0012_p0216a02║晦巖光禪師
GA013n0012_p0216a03║〔集畧〕師諱佛光，晚號東谷。嗣華藏祚，住天童。上堂：「藏
GA013n0012_p0216a04║身處沒蹤迹，無影樹頭靈鳥宅；沒蹤迹處莫藏身，
GA013n0012_p0216a05║不萌枝上春華坼。有來由，誰辨的？天曉西風拂拂
GA013n0012_p0216a06║吹，松釵一徑爭拋擲。」有舍利，塔于中峰下、別山禪
GA013n0012_p0216a07║師塔左。
GA013n0012_p0216a08║枯禪鏡禪師
GA013n0012_p0216a09║〔補畧〕師諱自鏡，閩之長樂高氏子。初謁木菴永、水菴
GA013n0012_p0217a01║一、或菴體，最後見密菴傑於靈隱，機緣脗契。久之，
GA013n0012_p0217a02║開法隆興上藍，遷建康旌忠、撫州白揚、福州太平、
GA013n0012_p0217a03║西禪。寶慶元年，被旨陞靈隱，移天童。塔於中峰密
GA013n0012_p0217a04║菴傑之塔旁。師嗣密菴傑；其法嗣虎溪錫、松窗照、
GA013n0012_p0217a05║月窗圓等五人。
GA013n0012_p0217a06║西江謀禪師
GA013n0012_p0217a07║〔集畧〕師嗣華藏淳菴淨。山有斷碣，乃師塔銘，其可識
GA013n0012_p0217a08║之，略云：「師枯瘁寒瘠，無生氣；陞座說法，機語波峭，
GA013n0012_p0217a09║音吐洪亮。江南老宿不被黃敕者四十年，師末路
GA013n0012_p0218a01║受理宗寵命三錫。際遇之盛，近未有也。」示眾有云：
GA013n0012_p0218a02║「春日晴，黃鸝鳴，最親切，誰解聽？」時癡絕沖禪師主
GA013n0012_p0218a03║玉几，嘗以詩寄之，有「千丈飛流氣象新，巖前一吼
GA013n0012_p0218a04║淨無塵」之句。將入滅，顧侍僧云：「一笑翻身，日面月
GA013n0012_p0218a05║面。」閣筆而逝。其法嗣怪翁祥。
GA013n0012_p0218a06║弁山阡禪師
GA013n0012_p0218a07║師嗣徑山浙翁琰禪師，與靈隱濟、偃溪聞、徑山肇、
GA013n0012_p0218a08║雙林朋、枯椿曇、東山源數公同門。有〈送僧歸鄉〉偈
GA013n0012_p0218a09║云：奮志南方問正因　正因一字不曾聞七零八碎
GA013n0012_p0219a01║袈裟角　惹得凌霄幾片雲稱天童三十八代住持。
GA013n0012_p0219a02║塔在𤫩瓏巖南、佛國菴後。其法嗣雲溪逸。
GA013n0012_p0219a03║癡絕沖禪師
GA013n0012_p0219a04║〔廣傳〕師諱道沖，武信長江荀氏子。母郭，生而豐上短
GA013n0012_p0219a05║下，資性絕人。業制科，不利，棄去。依梓州妙音院修
GA013n0012_p0219a06║證祝髮。遊成都，習經論。紹熙壬子出峽，回翔荊楚
GA013n0012_p0219a07║間。時松源岳唱密菴之道於饒之薦福，俓造其廬，
GA013n0012_p0219a08║以歲饑不受。會曹源生公出世妙果，師往謁，聞其
GA013n0012_p0219a09║入門語有省，俾執事左右。老拳、痛棒不少貸。生平
GA013n0012_p0220a01║知見至是都無影響。公徙龜峰，師侍行。居三年，以
GA013n0012_p0220a02║偈辭，遊浙。有「尚餘一雙窮相手，要向諸方癢處爬」
GA013n0012_p0220a03║之句，人傳誦之。又參松源岳於靈隱，因依焉。岳門
GA013n0012_p0220a04║庭峻絕，笠棲八越月，不獲入室。或以失士告源，源
GA013n0012_p0220a05║曰：「我已八字打開挂搭渠，渠自是當面蹉過耳。」師
GA013n0012_p0220a06║聞其語，口耳俱喪。徹見曹源于妙果、龜峰。時嘻笑
GA013n0012_p0220a07║怒罵，皆為人善巧方便，自是不疑天下老和尚舌
GA013n0012_p0220a08║頭。嘉定己卯，由徑山第一座，應嘉禾光孝請。是時
GA013n0012_p0220a09║逢菴原、無相範、石谿月皆在會中。道聞於朝，忠獻
GA013n0012_p0221a01║史衞王以堂帖除蔣山。蔣山瀕江，多惡歲，師辛苦
GA013n0012_p0221a02║倡道、行乞養眾，居十三年，不少倦。迨嘉熙己亥，侍
GA013n0012_p0221a03║郎東畎曹公豳帥閩，聞師道望，以鼓山來聘。未行，
GA013n0012_p0221a04║雪峰牒至。領事半載，而天童詔下。眾歸如海，復見
GA013n0012_p0221a05║宏智昔時之盛。育王虛席，師攝住持事，往來說法
GA013n0012_p0221a06║兩山閒。曾云：「天童用底來，育王用不著；育王用底
GA013n0012_p0221a07║歸，天童用不著。雖然如是用不著，不著處，用有餘，
GA013n0012_p0221a08║一箭雙鵰隨手落。」淳祐甲辰，有旨移靈隱。已而，歸
GA013n0012_p0221a09║隱金陵。朝命以虎丘，俾養老，不就。留守以蔣山起，
GA013n0012_p0222a01║不應。戊申春，以育王召，使者三返，卒不奉詔。明年，
GA013n0012_p0222a02║遷徑山，疾作，陞堂說法不廢。二月末，始不出堂，然
GA013n0012_p0222a03║說偈、書贊，嬉笑、言論如平時。侍僧以遺偈請，麾斥
GA013n0012_p0222a04║不顧。已而，笑謂侍者曰：「末後一句無可商量，只要
GA013n0012_p0222a05║個人直下承當。」十四日夜分，起坐，入滅。歸塟金陵
GA013n0012_p0222a06║山中。師嗣薦福道生，生嗣密菴傑。其法嗣正心叟
GA013n0012_p0222a07║等五人。
GA013n0012_p0222a08║〔附紀〕元叟端跋大慧諸老墨蹟，有云：「癡絕見曹源，天目見松源，其法中伯仲也。偃溪、晦巖、斷橋，
GA013n0012_p0222a09║同時鼎立。」
GA013n0012_p0223a01║茨菴堯禪師（舊志缺，今補）
GA013n0012_p0223a02║師嗣法於或菴體，體則枯禪鏡嘗參焉。與木菴永、
GA013n0012_p0223a03║水菴一同時。《續燈錄》諸書惟載師名而無傳，故其
GA013n0012_p0223a04║住持天童之蹟無從而考。
GA013n0012_p0223a05║石帆衍禪師（舊志缺，今補）
GA013n0012_p0223a06║師嗣法於道場山運菴嵒禪師。嘗住持天童，而無
GA013n0012_p0223a07║蹟可考。
GA013n0012_p0223a08║怪石奇禪師（舊志缺，今補）
GA013n0012_p0223a09║師嗣法於雲峰高禪師。初主大慈，後遷天童。
GA013n0012_p0224a01║止泓鑒禪師
GA013n0012_p0224a02║師嗣法於偃溪聞，聞嗣徑山琰。其法嗣竺田霖等
GA013n0012_p0224a03║二人。
GA013n0012_p0224a04║石門來禪師
GA013n0012_p0224a05║師嗣法於靈隱濟，與蔣山東叟愷、雪竇野翁同同
GA013n0012_p0224a06║門。濟則徑山琰之嗣也。
GA013n0012_p0224a07║別山智禪師
GA013n0012_p0224a08║〔本傳〕師諱祖智，蜀之順慶楊氏子。年十四得度。初聞
GA013n0012_p0224a09║僧誦六巖語，悅之。時巖住蘇之穹窿，亟往從焉。因
GA013n0012_p0225a01║閱《華嚴經》「彌勒樓閣，入已還閉」之語，恍如夢覺，遂
GA013n0012_p0225a02║頌「靈雲見桃花」云：「萬綠叢中紅一點，幾人歡喜幾
GA013n0012_p0225a03║人嗔。」巖頷之。越二年，徧叩浙翁琰、無際派、高原泉、
GA013n0012_p0225a04║淳菴淨、妙峰善諸公，最後見無準範公於雪竇。公
GA013n0012_p0225a05║知是法器，待之彌峻。時或棒喝交下，一語不少貸。
GA013n0012_p0225a06║師擬答，噤不能發，由是知解都喪。久之，作而言曰：
GA013n0012_p0225a07║「吾生平伎倆皆死法，今見此翁，始行活路。」既，公移
GA013n0012_p0225a08║徑山，命師分座。嘉熙戊戌，洞庭天王虛席，迎師主
GA013n0012_p0225a09║之。寶祐丙辰，天童寺燬。制相吳公潛判州事，奏師
GA013n0012_p0226a01║道行。師被旨，攜一鉢一囊至，縛茅以居。時州久旱，
GA013n0012_p0226a02║師禱之，輒應。人情奔湊，不三載，百廢具舉，天童始
GA013n0012_p0226a03║復舊觀。庚辰九月旦，忽示眾云：「雲淡月華新，木脫
GA013n0012_p0226a04║山露骨。有天有地來，幾個眼睛活。」越十日夜分，珍
GA013n0012_p0226a05║重大眾，叉手而寂。壽六十一，坐四十七夏。塔全身
GA013n0012_p0226a06║於中峰密菴禪師之塔右，稱四十代住持。玉局文
GA013n0012_p0226a07║復之為塔銘。師嗣無準範。
GA013n0012_p0226a08║絕岸可湘禪師（舊志缺，今補）
GA013n0012_p0226a09║師名見於別山智禪師塔銘，碑鐫「住持沙門可湘
GA013n0012_p0227a01║立石」。考世譜，師與智公同門，相繼住持者六人，蓋
GA013n0012_p0227a02║嗣法無準範。
GA013n0012_p0227a03║西巖惠禪師（惠，一作慧，惠與慧通。舊志缺傳）
GA013n0012_p0227a04║〔補傳〕師諱了惠，蜀之蓬州羅氏子。垂髫，與羣兒戲，必
GA013n0012_p0227a05║摶泥沙為佛塔象。一日，玉掌山祖燈至其舍，向之
GA013n0012_p0227a06║合掌。父母以師資宿契，遂令出家。燈授以「般舟三
GA013n0012_p0227a07║昧」，非其志，辭往成都。謁壞菴照於昭覺，器許之，囑
GA013n0012_p0227a08║令南詢，乃參浙翁琰於徑山。聞高原泉為人俓直，
GA013n0012_p0227a09║心慕之。適原赴台之瑞巖，師與俱往。一日原問：「山
GA013n0012_p0228a01║河大地是有是無？」師擬開口，原即喝出。師復呈以
GA013n0012_p0228a02║偈，原曰：「沒交涉。」師一日偶書「白楊示眾」語，原閱之，
GA013n0012_p0228a03║笑曰：「寫字與做言句儘得，爭奈沒交涉何？」師憤悱
GA013n0012_p0228a04║莫申。原曰：「吾方便屢矣，汝自不顧。蓋緣不在此，其
GA013n0012_p0228a05║往雪竇乎！」時無準主雪竇，師造席下，自陳來歷。準
GA013n0012_p0228a06║訶曰：「熟睡去！」繼而令充不釐務侍者。一日謂師曰：
GA013n0012_p0228a07║「覰不透處，只在鼻尖頭；道不著處，不離唇皮上。討
GA013n0012_p0228a08║之，則千里萬里。」師抗聲曰：「將謂有多少？」準遷育王，
GA013n0012_p0228a09║師侍行，從容承稟，乃盡其要。逮準居徑山，往典藏
GA013n0012_p0229a01║教，復陞第二座，自是聲動叢林。節齋趙觀文作牧
GA013n0012_p0229a02║蘇州，舉師開法定慧。眾集寺治，時甚稱之。遷東嘉
GA013n0012_p0229a03║能仁、江州東林，而至天童，咸有偉績。先是，師依靈
GA013n0012_p0229a04║隱妙峰，時靈隱修兩廡，壁畫以五十三參相。眾俱
GA013n0012_p0229a05║以偈賀，師亦有，而妒之者不以登卷。妙峰閱卷，問
GA013n0012_p0229a06║師何無？師曰：「有，不足登卷。」峰曰：「試舉看。」既舉，峰親
GA013n0012_p0229a07║為書之卷首。其偈曰：幸是十方無壁落　誰將五采
GA013n0012_p0229a08║畫虛空善財眼裏生花翳　去却一重添一重播聞
GA013n0012_p0229a09║諸方，並加贊歎。晚居寺之幻智菴。將終，戒執事已，
GA013n0012_p0230a01║問曰：「今何時？」對曰：「二鼓矣！」遂放身若投。斯須視之，
GA013n0012_p0230a02║已逝，景定三年三月十一日也。壽六十五，夏四十
GA013n0012_p0230a03║七。師嗣無準範；其法嗣東巖日等三人。
GA013n0012_p0230a04║〔存竢〕舊志失載師之塔。稽師晚居幻智菴，而塔在盤山下、幻智菴後。舊志誤載日師塔；日師塔
GA013n0012_p0230a05║在清風隖，袁清容有銘。
GA013n0012_p0230a06║簡翁敬禪師
GA013n0012_p0230a07║師諱居敬。景定四年，復作千佛寶閣，蓋西巖惠禪
GA013n0012_p0230a08║師示寂之明年也。師有上堂舉話二頌，補載〈法要
GA013n0012_p0230a09║考〉。
GA013n0012_p0231a01║月窗圓禪師（舊志缺，今補）
GA013n0012_p0231a02║師嗣法於枯禪鏡禪師，《嘉靖志》收在〈先覺考〉。
GA013n0012_p0231a03║元
GA013n0012_p0231a04║環溪一禪師（舊志缺，今補）
GA013n0012_p0231a05║師嗣法於無準範禪師，與西巖惠、月坡明同門。
GA013n0012_p0231a06║月坡明禪師（舊志缺，今補）
GA013n0012_p0231a07║師諱普明，鄞人，嗣法於無準範禪師。按天隱圓至
GA013n0012_p0231a08║禪師〈書明侍者挽詩後〉云：「月坡禪師董天童二年，
GA013n0012_p0231a09║四方英士、魁人，他叢林不能致者，皆聚席下。番陽
GA013n0012_p0232a01║明東磵與予亦在焉。余友雖眾，惟海東雲、琦楚石
GA013n0012_p0232a02║及明諸子而已。」師傳世有〈牧牛頌〉十首。
GA013n0012_p0232a03║長翁淨禪師
GA013n0012_p0232a04║〔補畧〕師諱如淨，嗣法於雪竇鑑禪師。參「庭前柏子」語，
GA013n0012_p0232a05║有省，呈頌曰：西來祖意庭前柏　鼻孔寥寥對眼睛
GA013n0012_p0232a06║落地枯枝裁𨁝跳　松蘿亮格笑欣騰鑑頷之。又頌
GA013n0012_p0232a07║「楊岐問僧：栗棘蓬你作麼生吞，金剛圈你作麼生跳」，
GA013n0012_p0232a08║云：肘後驀生閒落索　風前忽布閙叉撐那吒八臂
GA013n0012_p0232a09║空惆悵　夜半三更白晝行出世歷數剎，後遷淨慈，
GA013n0012_p0233a01║奉敕住天童。其法嗣石林秀、孤蟾瑩等三人。
GA013n0012_p0233a02║東巖日禪師
GA013n0012_p0233a03║〔補傳〕師諱淨日，南康都昌廖氏子。幼喜誦佛書，解大
GA013n0012_p0233a04║義。常食蔬果以自持。年十五，告父母，願出家。明年
GA013n0012_p0233a05║祝髮於廬山香林。訪道仰山、石霜，遂入浙，見沖師
GA013n0012_p0233a06║於靈隱。越二夏，不契，乃登徑山。見無準範，大許之。
GA013n0012_p0233a07║後見西巖惠於天童。惠為範之大弟子，危機敏鋒，
GA013n0012_p0233a08║渙然帖順，遂密契其旨。後，開先無文璨延為第一
GA013n0012_p0233a09║座，譽聞益彰。宋景定間，汪公立信帥江東，推主圓
GA013n0012_p0234a01║通。咸淳間，漕使錢真孫俾兼領東林。元至元壬辰
GA013n0012_p0234a02║主育王。三年，歸隱雪竇。大德四年，主天童，時年八
GA013n0012_p0234a03║十一。思念寺當隳弛之餘，年老承此重任，召其徒
GA013n0012_p0234a04║東、圓、慶三人，分布之曰：「東，我與江鄉士民有緣，汝
GA013n0012_p0234a05║往代宣吾志，得財為建萬壽乾元寶閣、範銅成千
GA013n0012_p0234a06║如來像暨供具，汝其任之。圓，汝諳吏事，城中官府
GA013n0012_p0234a07║汝譍承之。慶，汝小心謹慎，和燮上下，考歷贏數，惟
GA013n0012_p0234a08║汝為能，汝守衣閤。」不五年，而閣成像備。推餘貲，就
GA013n0012_p0234a09║海隄田一區，以贍齋盂。官府上下雍肅，雖出三人
GA013n0012_p0235a01║之力，皆由師規訓有素所致。至大元年，世壽八十
GA013n0012_p0235a02║有八，僧臘七十有一。將示寂，戒其徒，書韻語以示
GA013n0012_p0235a03║曰：天為蓋兮地為函　吾奚為乎塔與菴灰吾骨兮
GA013n0012_p0235a04║山阿　言已矢兮勿鑱沐浴，端坐而逝。及化，齒根不
GA013n0012_p0235a05║壞。斂藏於西巖之清風隖。學士袁桷為銘。師嗣西
GA013n0012_p0235a06║巖惠；其法嗣大愚安等五人。
GA013n0012_p0235a07║〔從正〕師本宋人，故舊志列之於宋；但其住持天童則在元。改列元者，重在紀寺也。
GA013n0012_p0235a08║平石砥禪師
GA013n0012_p0235a09║〔補畧〕師諱如砥，嗣法於東巖日。袁文清公銘日公塔，
GA013n0012_p0236a01║蓋師所請也。文宗至順初，住持天童。時木菴聰來
GA013n0012_p0236a02║謁，留居侍司。繼而恕中慍亦來參，命典藏鑰。居十
GA013n0012_p0236a03║載，實菴茂以篤實無偽於道，師極推重之。則師之
GA013n0012_p0236a04║品與法可概見矣。
GA013n0012_p0236a05║竺西坦禪師
GA013n0012_p0236a06║〔補畧〕師從華藏遷主天童，孚中信以參究諸方弗合，
GA013n0012_p0236a07║不勝憤悱，隨詣師質所疑。師一見，知為法器，厲色
GA013n0012_p0236a08║待之，不與交一語，信乃羣疑愈熾。一日，上堂，舉「興
GA013n0012_p0236a09║化打克賓公案」為問。信擬，師曰：「俊哉！師子兒也。」信
GA013n0012_p0237a01║自是依止不去，就職維那。又孤峰德首謁師於天
GA013n0012_p0237a02║童，師曰：「汝從何方來？」曰：「金峩來。」曰：「金峩山高多少？」
GA013n0012_p0237a03║曰：「不見其頂。」師斥之，益自策厲，以必證為期。明宋
GA013n0012_p0237a04║文憲公曰：「惟昔天童坦公以一真之學，上承松源
GA013n0012_p0237a05║四葉之傳，黑白趨慕，儼如毛之有麐，甲之有龜也。」
GA013n0012_p0237a06║師嗣虛舟度，度嗣華藏通，通嗣松源岳。其法嗣孚
GA013n0012_p0237a07║中信等五人。
GA013n0012_p0237a08║雲外岫禪師
GA013n0012_p0237a09║〔廣畧〕師，俗系郡之昌國州。為人身材眇小，精悍有餘，
GA013n0012_p0238a01║依直翁舉禪師得度。舉嗣東谷光，光嗣明極祚，祚
GA013n0012_p0238a02║嗣自得暉，暉嗣宏智覺師。蓋宏智六世孫。究明曹
GA013n0012_p0238a03║洞宗旨，盡其源底。初住慈溪石門，歷象山智門，遷
GA013n0012_p0238a04║郡之天寧。已而，繼竺西坦席，住天童。說法巧譬、旁
GA013n0012_p0238a05║引，曲成後學。至奔軼絕塵，雖鶻眼龍睛，亦難窺瞰。
GA013n0012_p0238a06║生平不倨傲、不貪積、不私食。得施利，隨與人。見後
GA013n0012_p0238a07║生，敬之逾謹。清容居士袁桷寄以詩曰：太白山高
GA013n0012_p0238a08║雪四圍　孤峰翠織五銖衣誰言老子寒無力　獨擁
GA013n0012_p0238a09║紅爐更下幃又答韻云：太白峰高積翠明　老禪的
GA013n0012_p0239a01║的寄深情相思沙礫惟懷璉　獨立蒼苔近子卿舊
GA013n0012_p0239a02║業久荒松露滴　浮名空眩槿朝榮定須結社修真
GA013n0012_p0239a03║隱　寒月深燈了梵經笑隱訢禪師代諸方勸請師
GA013n0012_p0239a04║再住天童，疏云：「太陽傳法立孤，猶嬰杵之難；辯才
GA013n0012_p0239a05║出山，歸者如岐邠之眾，信知在德不在力。孰不有
GA013n0012_p0239a06║祖而有宗，惟兹藐然，是可忍也。和尚氣養沖澹，語
GA013n0012_p0239a07║出渾成。胸次廓其町畦，高風激彼貪懦。長空一碧，
GA013n0012_p0239a08║煌煌東方之啟明；諸峰四圍，凜凜雪山之太白。自
GA013n0012_p0239a09║有神龍呵護，不為尺蠖求申。世路多岐，可以南，可
GA013n0012_p0240a01║以北；簡書相恤，式如玉，式如金。更始重盟，益敦舊
GA013n0012_p0240a02║好。」及示寂，無餘貲。禪者率錢具後事，塔於東谷，稱
GA013n0012_p0240a03║四十九代住持。其法嗣：大方聘、獨木昇、愚菴省、無
GA013n0012_p0240a04║印證。
GA013n0012_p0240a05║〔質誤〕舊志列師于竺西之前，且言法嗣雪竇證一人，俱誤。
GA013n0012_p0240a06║東雲海禪師（舊志缺，今補）
GA013n0012_p0240a07║〔集證〕師諱佛海。按《千巖長禪師語錄》有跋，末署「前住
GA013n0012_p0240a08║天童佛海老人書」。又愚菴及禪師有「跋天童佛海禪師遺墨」語，則海
GA013n0012_p0240a09║之曾住持天童明矣。又天隱圓
GA013n0012_p0241a01║至禪師云：「余友海東雲、琦楚石」。又〈書定惠院海書
GA013n0012_p0241a02║記壁〉云：「東雲與余偕去鄉，並途而遊，迹半天下。余
GA013n0012_p0241a03║留鄮山，東雲自太白先余歸。後三年乃相見，受業
GA013n0012_p0241a04║定惠院。與東雲歎契闊、悼故舊，為留數日乃去。」按
GA013n0012_p0241a05║此所謂海書記，即東雲也，是時尚為定惠掌書記。
GA013n0012_p0241a06║又瞽菴顯示禪師初受具，首謁天岸，指見佛海云。
GA013n0012_p0241a07║師所跋《千巖語錄》云：「言乃載道之器。道本無言，因
GA013n0012_p0241a08║言顯道。雖欲忘言，其可乎？千巖和尚以身為舌，塵
GA013n0012_p0241a09║說、剎說、熾然說，吾未見其有言也。此話大行，何待
GA013n0012_p0242a01║三十年後？至正七禩丁亥季春，前住天童佛海老
GA013n0012_p0242a02║人書，時年八十。」愚菴跋師遺墨，則云：「河南褚士文，
GA013n0012_p0242a03║博學而尤精書法，四方多士咸願遊從。嘗與太白
GA013n0012_p0242a04║佛海為方外交，徵言於海。海時年八十有五，能作
GA013n0012_p0242a05║凍蠅細字，手書舊詩數十篇酬之。士文寶祕珍惜，
GA013n0012_p0242a06║時一展玩，如見古道顏色，雖隋珠卞璧不換。」或謂：
GA013n0012_p0242a07║「佛海為一代尊宿，不以本分事接人。遺之以詩，有
GA013n0012_p0242a08║失大體。」予曰：「不然，上乘菩薩善巧利生，乃至示現
GA013n0012_p0242a09║種種形相，與其同事。佛海遺詩，豈非四攝之一也？」
GA013n0012_p0243a01║噫！儒與釋分兩途，跡雖不同，道實靡間。苟非達而
GA013n0012_p0243a02║不拘者，往往肝膽楚越。觀士文、佛海之風，亦當少
GA013n0012_p0243a03║愧。以師至正七年丁亥值八十歲溯之，則生於宋
GA013n0012_p0243a04║度宗咸淳四年戊辰。當東巖日示寂之年，師年才
GA013n0012_p0243a05║四十有一。歷平石、竺西、雲外三住持，則師之住持
GA013n0012_p0243a06║或在泰定間。厥後龍門膺以至正三年癸未，孚中
GA013n0012_p0243a07║信以五年乙酉。泰定迨至正僅十餘年，其中安知
GA013n0012_p0243a08║不又有遺載如師者乎？且以泰定計之，師年亦六
GA013n0012_p0243a09║十矣。
GA013n0012_p0244a01║龍門膺禪師
GA013n0012_p0244a02║至正二年壬午，江南行宣政院命妙明真淨主大
GA013n0012_p0244a03║華藏寺，淨舉師自代。明年癸未，復命師補天童。初
GA013n0012_p0244a04║以疾辭，旋來主寺。未幾，告終。塔於普同塔之左，與
GA013n0012_p0244a05║法為禪師塔並峙。
GA013n0012_p0244a06║〔正誤〕舊志誤列師于元明良之後。
GA013n0012_p0244a07║孚中信禪師
GA013n0012_p0244a08║〔廣傳〕師諱懷信，奉化姜氏子。母劉，夢拾吞大星而孕。
GA013n0012_p0244a09║稍長，受三經於剡源戴先生表元。年十五，從法華
GA013n0012_p0245a01║院子思祝髮，受具戒於五臺寺。初聞延慶半喦全
GA013n0012_p0245a02║公弘「三觀十乘」之旨，久與之遊。既而歎曰：「教相繁
GA013n0012_p0245a03║多，是誠算沙，徒自困耳。」即棄去，徧往參叩，弗合；乃
GA013n0012_p0245a04║參竺西坦公於天童。公知其為法器，而故厲拒之。
GA013n0012_p0245a05║一日，舉「興化打克賓公案」以問，師擬，公曰：「俊哉！師
GA013n0012_p0245a06║子兒也。」繼公者，雲外岫公。公命師司藏鑰，文采漸
GA013n0012_p0245a07║彰。泰定丙寅，請師出世郡之觀音。天曆己巳，遷補
GA013n0012_p0245a08║陀洛迦山，丐食吳楚間。鎮南、宣讓二王俱虛心問
GA013n0012_p0245a09║道，隆禮頻仍，師從其性資而導之。一時當軸大僚
GA013n0012_p0246a01║以師行上聞，詔賜「廣慧妙悟智寶弘教禪師」之號，
GA013n0012_p0246a02║及金襴法衣一襲。至正壬午，主中天竺。乙酉，乃遷
GA013n0012_p0246a03║天童，百廢具舉，而佛殿之鉅役亦更新之。尋建塔
GA013n0012_p0246a04║中峰，慨然有終焉之志。己丑冬，江表大龍翔寺特
GA013n0012_p0246a05║迎師主席，提唱宗乘，補建海會堂，莫不翕信。會明
GA013n0012_p0246a06║師下金陵，寺僧風散。師獨趺坐，目不四顧。執兵者
GA013n0012_p0246a07║滿前，無不投拜。高帝嘗幸其寺，師說法要，嘉師言
GA013n0012_p0246a08║行純慤，特改龍翔為大天界寺。師一日晨興，沐浴
GA013n0012_p0246a09║更衣，趺坐書偈曰：平生為人戾契　七十八年漏洩
GA013n0012_p0247a01║今朝撒手便行　萬里晴空片雪時丁酉八月二十
GA013n0012_p0247a02║四日也。茶毘於聚寶山前，獲舍利如麻菽，五色燦
GA013n0012_p0247a03║爛。烟所及處，亦絫絫然。師賦性沖恬，歡溢眉宇，未
GA013n0012_p0247a04║嘗以聲色加人。人有犯之，頷首而已。日默誦《法華
GA013n0012_p0247a05║經》七卷，雖流金折膠，不為閒。示寂前一日，高帝方
GA013n0012_p0247a06║督師江陰，夢師入謁。帝問曰：「師來胡為？」曰：「將西歸，
GA013n0012_p0247a07║來告別耳。」未幾，駕還金陵，聞師訃，正與夢符，大相
GA013n0012_p0247a08║驚異。詔出內府幣帛以助葬事，且命堪輿家賀齊
GA013n0012_p0247a09║叔為卜金藏。舉龕之夕，帝親臨奠，送之都門外，備
GA013n0012_p0248a01║極崇寵。其舍利遺骨塔於金陵牛首山，宋文憲濂
GA013n0012_p0248a02║為之銘。在天童有塔者，則別分爪髮、衣履也。其銘
GA013n0012_p0248a03║則夢堂曇噩所撰。師嗣竺西坦；法嗣雙林致凱等
GA013n0012_p0248a04║十有九人。
GA013n0012_p0248a05║〔從正〕舊志列師于明，以受明崇寵之盛也。詎知志以紀寺，自當以住寺之時為定，故改系于元。
GA013n0012_p0248a06║况師之後，住持于元者，尚有雪窗、原明、了堂，若一錯移，則序次皆紊矣。
GA013n0012_p0248a07║雪窗光禪師
GA013n0012_p0248a08║〔補傳〕師諱悟光，字公實，成都之新都楊氏子。母張，夢
GA013n0012_p0248a09║觀音大士授貫珠而娠。及生，有風雲光景之異。幼
GA013n0012_p0249a01║遭父母繼沒，舅氏賢公學佛於天王寺，往依之。既
GA013n0012_p0249a02║而受度於了沖。年十五，詣大慈講席，備閱鈔疏，謂
GA013n0012_p0249a03║義滯見解。振衣出峽，遍訪禪林。後至杭，於淨慈謁
GA013n0012_p0249a04║東嶼海公，一見即待以法器。杖厲頻加，師堅坐苦
GA013n0012_p0249a05║究。因夜半飛蛾撲燈，有省。造方丈，應畣如響，羣疑
GA013n0012_p0249a06║頓釋。益通明內外典，隨侍海公於靈隱。至順元年，
GA013n0012_p0249a07║請師開法平江之白馬。元統元年，住開元。至正二
GA013n0012_p0249a08║年，舉師主育王，一切改觀，而次第營建，靡弗壯麗。
GA013n0012_p0249a09║有「佛日圓明普濟禪師」之錫號。會天童虛席，宣政
GA013n0012_p0250a01║院俾兼領寺事。師以五日分會說法。俄得疾，危坐
GA013n0012_p0250a02║作書，遺偈而逝，至正十七年丁酉六月朔，正兼領
GA013n0012_p0250a03║天童之歲也。虞文靖公集嘗贊師云：雪嶺西來　岷
GA013n0012_p0250a04║峨最高橫絕江海　天風雲濤佛果一枝　鳳毛麐角
GA013n0012_p0250a05║芳躅遠踐　鄉有先覺危太樸素之銘曰：「裵回玉几
GA013n0012_p0250a06║采芳蓀，振衣太白挹朝暾。」師與文字交者：金華胡
GA013n0012_p0250a07║長孺，魏國趙文敏，巴西鄧文肅，天山馬文貞。詩有
GA013n0012_p0250a08║《雪窗集》。師嗣東嶼海，海嗣石林鞏。法嗣忍菴慈。塔
GA013n0012_p0250a09║在𨞝峰艸堂。
GA013n0012_p0251a01║〔應刪〕舊志，雪窗光之後有實菴茂。茂主清凉，後退隱東堂。原明良，茂之猶子，因迎歸天童之此
GA013n0012_p0251a02║軒，無幾而逝。未嘗上堂開法，例不得入〈先覺〉。當時不察而誤設位，應刪，改〈雲蹤〉。
GA013n0012_p0251a03║原明良禪師
GA013n0012_p0251a04║〔廣畧〕師諱元良，字原明，號左菴，寧海周氏子。初住台
GA013n0012_p0251a05║之瑞巖。至正十八年，行宣政院奏師道行，被旨住
GA013n0012_p0251a06║天童。重建朝元閣，範萬銅佛於其上。危參政素奉
GA013n0012_p0251a07║敕紀其績，賜「善覺普光禪師」之號。又於二十年，庚
GA013n0012_p0251a08║子訖丙午，築海隄五百七十五丈，成田一十七頃
GA013n0012_p0251a09║有奇，為萬佛莊塗田，夢堂曇噩記焉。師主席一紀，
GA013n0012_p0252a01║值明興之際，退居東谷，力修山宇，事在洪武丙辰、
GA013n0012_p0252a02║丁巳間。戊午、己未，操文兩祭宏智禪師。袁廷玉珙
GA013n0012_p0252a03║有寄師詩云：歸去山中筍蕨肥　石泉茅屋薜蘿衣
GA013n0012_p0252a04║一經靜坐蒼松下　閒看孤雲自在飛師嗣別源源，
GA013n0012_p0252a05║源嗣竺元道。塔於東谷菴前東南之麓，稱五十八
GA013n0012_p0252a06║代住持。
GA013n0012_p0252a07║〔從正〕舊志作「元明良」，以「原良」為名，「元明」為字也。按危素奉敕撰碑，其文稱「臣僧元良」者，凡三。則
GA013n0012_p0252a08║「元良」名而「原明」字也。「左菴」即良之號，別標一人，宜刪。
GA013n0012_p0252a09║了堂一禪師
GA013n0012_p0253a01║〔補畧〕師，鄞人，至正間，住台之紫籜，次遷鄞之天寧，後
GA013n0012_p0253a02║住天童，則至正之末矣。其示眾有云：「樵歌來疉嶂，
GA013n0012_p0253a03║帆影落汀洲。胡孫戴席帽，直上樹梢頭。七星劍，五
GA013n0012_p0253a04║雲樓，毬打人兮，人打毬。萬事難把玩，魚吞水面漚。」
GA013n0012_p0253a05║師嗣竺元道，道嗣橫川珙。其法嗣呆菴莊。
GA013n0012_p0253a06║明
GA013n0012_p0253a07║木菴聰禪師（舊志缺，今補）
GA013n0012_p0253a08║〔本傳〕師諱司聰，黃巖謝氏子。年十五，從鄞之靈峰汶
GA013n0012_p0253a09║公祝髮、受具。元至順初，謁天童平石砥公，為侍者。
GA013n0012_p0254a01║後至武林，見竹泉於中竺，參竺田於靈隱。登徑山，
GA013n0012_p0254a02║依元叟端公，典藏。自謂：「沙門釋子當以治心為先
GA013n0012_p0254a03║務。治心之要惟明惟靜；明以照昏，靜以止亂。昏亂
GA013n0012_p0254a04║既除，慧光自顯，可不勉哉？」於是益加勤惕。久之，又
GA013n0012_p0254a05║自察其所守，不離見聞覺知，遂入天台。旋來太白，
GA013n0012_p0254a06║閉一室於蒙堂，禪觀、禮誦，日有常課；嚴威儼恪，人
GA013n0012_p0254a07║皆敬服。戊戌，行宣政院檄師，出世里之洪佑，為道
GA013n0012_p0254a08║公嗣。重隄海塘之田，以裕眾食。癸卯遷國清，繕修
GA013n0012_p0254a09║眾宇。洪武二年，天童良公詣善世遜，師繼席。五年，
GA013n0012_p0255a01║詔兩浙高僧較讎梵典，師預焉。事竣，還山，退居東
GA013n0012_p0255a02║堂後。以示疾入滅，塔骨於寺之西麓。
GA013n0012_p0255a03║〔應刪〕舊志列「呆菴莊禪師」。按莊塔銘云：「初參左菴良禪師于天童，繼參了堂一禪師于天寧，後
GA013n0012_p0255a04║歸候左菴，命典藏鑰。未幾，了堂住天童，師執勤愈謹。洪武十年丁巳，性原明禪師延師講授《楞嚴》諸
GA013n0012_p0255a05║經。十二年己未，出世撫州北禪，嗣了堂一。」未嘗住持天童，應刪。
GA013n0012_p0255a06║壽巖昌禪師（舊志缺，今補）
GA013n0012_p0255a07║〔集傳〕師諱智昌，別號友幻，台黃巖陳氏子。甫丱，厭居
GA013n0012_p0255a08║俗里，父母使從邑之治平寺虛中滿公薙染。事師
GA013n0012_p0255a09║甚勤，鍾愛之。受具於明之五臺寺，繼謁枯木秀公
GA013n0012_p0256a01║於大慈，激以究明大事。謝絕世緣，危坐蒲團，足不
GA013n0012_p0256a02║越限。未幾，往霅之道場，參玉溪珉公。明年遊江左，
GA013n0012_p0256a03║時元文宗以金陵潛邸建大龍翔寺，笑隱訢公說
GA013n0012_p0256a04║法，師依居。久之，復謁無見覩公於華頂。返四明，適
GA013n0012_p0256a05║孚中信公唱道天童，雅愛相重。後行宣政院起師，
GA013n0012_p0256a06║出世於大梅保福開堂，為玉溪嗣。時寺久廢，不數
GA013n0012_p0256a07║年，產宇一新。又以其餘羨隄海田，寺復重興。洪武
GA013n0012_p0256a08║二年，退居寺之東澗菴。又三年，公起昌國之吉祥。
GA013n0012_p0256a09║又二年，遷天童，疲力人所不堪，而師則怡然自處。
GA013n0012_p0257a01║十年冬，詔兩浙高行僧入見內庭，而師在其列，頒
GA013n0012_p0257a02║制天下僧徒以「晝講夜禪」之規。明年冬，還山，示疾
GA013n0012_p0257a03║而逝。塔在伏翠菴前。舊有斷碣，文雖存，名泐而不
GA013n0012_p0257a04║知為師，故前誌缺焉。《永樂鄞誌鈔》有傳，因得參訂
GA013n0012_p0257a05║之。其法嗣：保福、希素、妙嚴、道遠。
GA013n0012_p0257a06║湛然性禪師
GA013n0012_p0257a07║〔補畧〕師諱自性，雲陽韓氏子。嗣法於季潭泐，溯大慧
GA013n0012_p0257a08║杲，為八世孫。其初出家於溧陽泓溪慧照菴，禮慧
GA013n0012_p0257a09║海智公為師。一日，海問：「父母未生前，誰是你本來
GA013n0012_p0258a01║面目？」自此懷疑多年。時與旌川草菴一、幻生福友
GA013n0012_p0258a02║善，切磨激發，二公之力居多。一日，舉「有句無句」話
GA013n0012_p0258a03║問師，師擬議，菴劈脊便打。師憤然，徹夜不睡。天明，
GA013n0012_p0258a04║忽聞敲火箸作聲，豁然洞澈。乃謂菴曰：「夜來公案，
GA013n0012_p0258a05║今日要與汝決斷。」菴握杖，問：「句歸何處？」話未絕，師
GA013n0012_p0258a06║劈手奪杖，拗作兩橛，攛向窗外，曰：「別處燒！」俓入堂
GA013n0012_p0258a07║去臥。幻聞，特來問曰：「且喜性兄大事了畢也！」師喝
GA013n0012_p0258a08║曰：「賊不打貧家兒。」一日問菴：「祖意、教意，是同是別？」
GA013n0012_p0258a09║「它道：『秋樹飄黃葉，寒天掘地爐。』今日請和尚決斷。」
GA013n0012_p0259a01║曰：「病翁年來腕無力，拄杖牀邊且靠壁。」「有人不肯，
GA013n0012_p0259a02║和尚與麼道？」菴拈杖打曰：「待它露柱眼自開，鐵蒺
GA013n0012_p0259a03║藜槌當面擲。」復禮拜，後出世里之普光。洪武十五
GA013n0012_p0259a04║年，遷常州永慶，公請住撫州疎山。復被旨住持天
GA013n0012_p0259a05║童，賜號「佛朗禪師」。晚年退歸普光。中山鏡中圓禪
GA013n0012_p0259a06║師有和師韻，詩三章。其一云：纔沾法雨便萌芽　始
GA013n0012_p0259a07║信三家總一家百歲利名如石火　一生英譽若漚
GA013n0012_p0259a08║花清貧兀兀觀心月　濁富區區算海沙三歲金毛
GA013n0012_p0259a09║纔一吼　千年香象步頭差其二云：昔年曾種善根
GA013n0012_p0260a01║芽　今日親趨佛祖家便就娑婆圓佛果　何須兜率
GA013n0012_p0260a02║赴龍華千經萬論堆黃葉　八解三明臥黑沙惟有
GA013n0012_p0260a03║天真常不動　從教萬別與千差其三云參禪剗草
GA013n0012_p0260a04║不存芽　三界無親孰有家屋後惟栽千歲竹　巖前
GA013n0012_p0260a05║誰種四時花不令意馬奔池水　肯縱心猿播土沙
GA013n0012_p0260a06║性海湛然渾不動　翻天覆地念無差
GA013n0012_p0260a07║仁叟懷禪師
GA013n0012_p0260a08║無蹟可稽，有塔在中峰下、大用機禪師塔右。稱六
GA013n0012_p0260a09║十四代住持。
GA013n0012_p0261a01║淨觀禪師（舊志缺，今補）
GA013n0012_p0261a02║師字雲壑，嗣法於定巖戒，戒嗣覺原曇，曇嗣笑隱
GA013n0012_p0261a03║訢。永樂初，住天童，賜紫衣一襲，賜號「弘慈普應禪
GA013n0012_p0261a04║師」。宣德間，奏於朝，進封「定巖惠濟禪師」。按鳳頭祖
GA013n0012_p0261a05║師傳云：「觀公道望高天下，宣廟在潛時，每承顧問。
GA013n0012_p0261a06║及即位，宣德元年丙午，召至京師，館於慶壽丈室。
GA013n0012_p0261a07║鳳執侍惟謹，上嘉之，呼為『鳳頭和尚』，賜西服茜衣，
GA013n0012_p0261a08║牢讓不服。」又御筆題僧伽像一軸，云：「賜左講經天
GA013n0012_p0261a09║童淨觀。」有玉璽刻石北京金剛寺。
GA013n0012_p0262a01║遠芷禪師
GA013n0012_p0262a02║　法等禪師（二師，舊志俱缺，今補）
GA013n0012_p0262a03║按無傳孠禪師銘鐘，其序云：「前住山遠芷興此議，
GA013n0012_p0262a04║而命工範鑄鐘上。」又載有住持「法等」之名，無蹟可
GA013n0012_p0262a05║稽。
GA013n0012_p0262a06║天泉淵禪師（舊志缺，今補）
GA013n0012_p0262a07║〔備傳〕師諱祖淵，號雨菴，廬陵楊氏子。永樂癸未，受具
GA013n0012_p0262a08║青原山。謁幻居戒公，多所啟發，稱入室弟子。猶𤉷
GA013n0012_p0262a09║臂篤志求道，忘寢食者五年，遍禮叢林。壬寅，還天
GA013n0012_p0263a01║界，刺血書經。宣德改元，住山月山延師置座端，以
GA013n0012_p0263a02║為表率。尋為僧錄司，舉住靈峰。值天童虛席，移師
GA013n0012_p0263a03║居之。甲寅，應召入京，命為左覺義。時敕建大功德
GA013n0012_p0263a04║寺成，命師兼之。僧徒雲集，上悅，賜田四百餘頃以
GA013n0012_p0263a05║贍焉。師念禪、講、教三宗，名不可不正，奏以大功德、
GA013n0012_p0263a06║大慈恩、大隆善三寺為之，由是三宗弟子授業各
GA013n0012_p0263a07║有依歸。又以天下寺廢，多由學徒未廣。於常度正
GA013n0012_p0263a08║額外，增五分之一，廢剎多因是而興，陞右善世。發
GA013n0012_p0263a09║上所賜物，建大剎於江寧之鳳翔山，賜額曰「普寧
GA013n0012_p0264a01║禪寺」。萬善戒壇成，命師為傳戒宗師。又以寺左之
GA013n0012_p0264a02║道阻溝，往來咸苦。同安內監拓地甃石，作橋建菴，
GA013n0012_p0264a03║守橋施茶，行人永德焉。正統己巳三月七日示寂，
GA013n0012_p0264a04║臨化，書偈曰：觀世間六十一　一即是三　三即一團
GA013n0012_p0264a05║團爍破去來蹤　白日虛空轟霹靂香滿室者數
GA013n0012_p0264a06║日。上遣太監吳弼，以金鈔香幣賜弔，又遣禮部主
GA013n0012_p0264a07║事林璧致奠。茶毘得舍利盈掬，藏於大功德寺。奏
GA013n0012_p0264a08║請靈骨歸塔南都之普寧。
GA013n0012_p0264a09║圓愷禪師
GA013n0012_p0265a01║宣德三年戊申，寺燬。師於七年壬子重建，殿閣、像
GA013n0012_p0265a02║設巨麗，悉還舊觀。
GA013n0012_p0265a03║〔質誤〕舊志誤列師于無傳孠之後。
GA013n0012_p0265a04║雲莊慶禪師
GA013n0012_p0265a05║按竹菴大冏有〈祭雲莊慶禪師文〉，始知師號雲莊。
GA013n0012_p0265a06║考《少林聯芳碑》系雪巖欽祖孫，蹟無可稽。大嶺下
GA013n0012_p0265a07║有塔，稱七十代住持。
GA013n0012_p0265a08║曦菴暟禪師
GA013n0012_p0265a09║〔補畧〕師字東昇，嗣無言本，本嗣用彰俊，俊嗣笑隱訢。
GA013n0012_p0266a01║與天泉淵同祖。有塔在𤫩瓏巖南、海門齊禪師塔
GA013n0012_p0266a02║北，稱七十一代住持。
GA013n0012_p0266a03║無傳孠禪師
GA013n0012_p0266a04║師諱宗孠，鄞人。正統間住持。合鑄洪鐘，有銘。後退
GA013n0012_p0266a05║居中峰。太僕金本清（湜）訪師，留詩，載〈山川考〉中峰
GA013n0012_p0266a06║下。塔在東谷菴東南之麓。稱七十二代住持，法系
GA013n0012_p0266a07║無稽。
GA013n0012_p0266a08║大用機禪師
GA013n0012_p0266a09║師嗣壞空成，無準範九世孫。其法嗣月輝明。塔在
GA013n0012_p0267a01║中峰之麓，稱七十五代住持。
GA013n0012_p0267a02║性空習禪師（舊志缺，今補）
GA013n0012_p0267a03║〔決疑〕考世譜，師係楚山琦嗣。按〈懶牧湛覺禪師傳〉云：
GA013n0012_p0267a04║「依月空師出家，參性空師。」又〈古音琴禪師傳〉云：「出
GA013n0012_p0267a05║家赤石，問法參性空、靜晃諸公。」則師之開法天童
GA013n0012_p0267a06║甚明。有塔在東谷宏智禪師塔左，其幢石鐫「八十
GA013n0012_p0267a07║七代住持」。拘者執疑其代，屢不肯入〈先覺〉。今開法
GA013n0012_p0267a08║既有稽，幢石世代之不合，必其後人矇眛者妄定。
GA013n0012_p0267a09║大約七字乃誤八字，若「七十七代」則合矣。或又疑
GA013n0012_p0268a01║性空塔在左，雲外塔在右，似乎失序。殊不知當時
GA013n0012_p0268a02║隳廢之後，尋得所棄石幢，不能分辨，輒加廢塔之
GA013n0012_p0268a03║上。安知雲外之塔不誤加性空之幢，性空之幢不
GA013n0012_p0268a04║誤加雲外之塔耶？
GA013n0012_p0268a05║密雲悟禪師
GA013n0012_p0268a06║〔要傳〕師諱圓悟，字覺初，宐興蔣氏子。幼知念佛，長而
GA013n0012_p0268a07║耕樵以養親，夙有出家之念。壯歲，安置妻孥，依龍
GA013n0012_p0268a08║池山禹門寺幻有傳公出家。傳嗣笑巖寶公，蓋臨
GA013n0012_p0268a09║濟石霜圓二十三世孫也。服勞受詈凡四載，始薙
GA013n0012_p0269a01║染。煅淬勘驗者又六年。傳公入都，以院事屬師。一
GA013n0012_p0269a02║日，過銅棺山頂，豁然大悟。尋北上覲公，未幾，南還。
GA013n0012_p0269a03║公囑以書曰：「但適意處，斷不可住；不適意處，作急
GA013n0012_p0269a04║走過。恁麼行去，不要記數。待十字路口，有個跛足
GA013n0012_p0269a05║阿師，與汝印正，我自來召汝。」師於是歸龍池，登九
GA013n0012_p0269a06║華，泛補陀，陟天台，徧歷吳越，凡四載。公召之歸，付
GA013n0012_p0269a07║以衣拂。坐道場六：龍池、通玄、金粟、黃檗、育王、天童。
GA013n0012_p0269a08║臨濟之傳，稱中興焉。惟天童古剎久蕪，以荒山曠
GA013n0012_p0269a09║址營建一新，百廢咸舉。其懋績、法旨具見本志各
GA013n0012_p0270a01║考中，兹不複述。頂禮者，自中華以至外域，海涌雲
GA013n0012_p0270a02║歸。崇禎辛巳歲，懷宗命戚畹田弘遇，進香補陀，齎
GA013n0012_p0270a03║紫衣賜師。將以留都大報恩寺延師住持，以老病
GA013n0012_p0270a04║固辭。逾年示寂於天台通玄，還塔全身於天童南
GA013n0012_p0270a05║山下，具有表揚諸文，嗣法十有二人。
GA013n0012_p0270a06║國朝順治己亥，傳法弟子道忞應召，語及師，
GA013n0012_p0270a07║上有生不同時之歎。忞進閩人曾鯨所繪師像，
GA013n0012_p0270a08║上遂命供奉王國材，臨摹二幀，一畫沉香龍座，備極
GA013n0012_p0270a09║莊嚴。親送至萬善方丈，指所畫衣摺曰：「此皆朕手
GA013n0012_p0271a01║自著墨也。」即賜藏天童，原像留中供養，併
GA013n0012_p0271a02║俞師語錄入大藏。
GA013n0012_p0271a03║國朝（續入）
GA013n0012_p0271a04║山翁忞禪師
GA013n0012_p0271a05║師諱道忞，字木陳，晚號夢隱，潮陽林氏子。甫冠，棄
GA013n0012_p0271a06║諸生，薙染於匡廬開先若昧明，受具戒於憨山清，
GA013n0012_p0271a07║得法於天童密雲悟。悟寂，繼席三載，退居慈邑之
GA013n0012_p0271a08║五磊，遷台之廣潤，越之大能仁、吳興道場。青州法
GA013n0012_p0271a09║慶公請，再住天童。順治己亥，
GA013n0012_p0272a01║世祖章皇帝一時敬佛徵僧，遣官齎敕，召師入京，
GA013n0012_p0272a02║留住齋宮，結冬萬善殿，賜號「弘覺禪師」，錫以
GA013n0012_p0272a03║敕印。隨陛辭還山再四。
GA013n0012_p0272a04║上留其弟子本月、本皙住善果、隆安二大剎開法，以
GA013n0012_p0272a05║備顧問，遣官送師南還。謝事天童，乃歸金粟。隨
GA013n0012_p0272a06║營建會稽之平陽。康熙甲寅六月二十七日示寂，
GA013n0012_p0272a07║世壽七十又九。茶毘頂骨五彩，齒無損痕。塔於平
GA013n0012_p0272a08║陽黃龍峰下，銘，其自製。天童有塔，在𤫩瓏巖，奉藏
GA013n0012_p0272a09║爪髮者。師行履有紀年專譜，闡揚有語錄，詩文有
GA013n0012_p0273a01║集，應召有《北遊錄》。其敕書暨御賜諸物，具載
GA013n0012_p0273a02║本誌〈盛典考〉中。
GA013n0012_p0273a03║費隱容禪師
GA013n0012_p0273a04║師諱通容，閩福清何氏子。幼孤，年十四，叔父送鎮
GA013n0012_p0273a05║東衞，依慧山師出家。初參壽昌經，有省。後參博山
GA013n0012_p0273a06║來、顯聖澄，俱以法器目之。依澄最久，常命代座說
GA013n0012_p0273a07║法。師自謂「吾斯未信，痛念大事因緣」，不覺涕淚。閱
GA013n0012_p0273a08║密雲禪師語錄，竊計「了吾事者，此老也」。遂參於越
GA013n0012_p0273a09║之吼山。寓次，橫機不讓，密惟痛棒，頭腦幾裂，一時
GA013n0012_p0274a01║伎倆知見頓釋。自是隨侍通玄黃檗，益入閫奧。受
GA013n0012_p0274a02║囑後，隨住黃檗及禾之金粟。旋遷天童，清理南山
GA013n0012_p0274a03║墖院、恢復東谷、贖還侵田三百餘畝。檇李黃承昊
GA013n0012_p0274a04║有記，備載本志〈建置考〉。繼述之功，於師稱最。後主
GA013n0012_p0274a05║徑山，投老石門之福嚴。順治辛丑二月十九日示
GA013n0012_p0274a06║寂，逾數載始化。獲舍利如豆大者無算，分供諸方。
GA013n0012_p0274a07║有語錄二十卷行世。
GA013n0012_p0274a08║林野奇禪師
GA013n0012_p0274a09║師諱通奇，俗系蜀之重慶合州。生而沉靜，寡言笑，
GA013n0012_p0275a01║遇葷穢輒嘔。十歲，父母送至金鐘寺，依叔父道然
GA013n0012_p0275a02║師為童行。十七歲薙髮，慕禪寂而厭讀誦。十九出
GA013n0012_p0275a03║峽，南遊十餘載，掩關當湖。聞密雲禪師主金粟，欲
GA013n0012_p0275a04║破關就學，不果。遣僧請益，示曰：「教伊關中莫妄想。」
GA013n0012_p0275a05║師益疑之，心智俱竭。一日，忽失足墮樓，恍然有覺。
GA013n0012_p0275a06║聞密禪師過吳門，即日破關相隨。執侍十年，刃接
GA013n0012_p0275a07║鋒交，似乎當仁不讓。既受囑，猶屢處天童座下。踰
GA013n0012_p0275a08║年，始應餘杭廣化之命。壬午秋，密禪師示寂通玄，
GA013n0012_p0275a09║眾卜繼席，三次得師名，住持五載。丁亥，移嘉禾東
GA013n0012_p0276a01║塔。戊子，歸棲真，尋遷天童。廵海觀察王公爾祿，機
GA013n0012_p0276a02║緣相叩，每深洽服。壬辰三月二十六日示寂。臨化
GA013n0012_p0276a03║之際，眾請留偈，曰：「要去便去，害甚熱大。」時有出冶
GA013n0012_p0276a04║首座求更名，師援筆書「行果」二字，乃云：「行果圓成。」
GA013n0012_p0276a05║擲筆而逝，世壽五十有八，塔全身於寺前新菴之
GA013n0012_p0276a06║左。法嗣二隱謐等四十八人。有全錄行世。
GA013n0012_p0276a07║牧雲門禪師
GA013n0012_p0276a08║師諱通門，號臥菴，蘇州常熟張氏子。從本邑破山
GA013n0012_p0276a09║寺洞聞禪師祝髮。後參密雲禪師，得法於天童，出
GA013n0012_p0277a01║世古南，咸稱「古南和尚」。甲申，渡江埽塔，遂主四明
GA013n0012_p0277a02║栖真。復住嘉禾梅溪，遷破山及鎮江鶴林。壬辰，延
GA013n0012_p0277a03║主天童，尋遷秀峰。凡七會，語錄二十卷。有《別集》、《偶
GA013n0012_p0277a04║集》、《嬾齋集》盛行於世。師生平蕭散磊落，蒞眾甚嚴。
GA013n0012_p0277a05║詩章超潔，書法遒勁。後退休於湖村恤廬。康熙辛
GA013n0012_p0277a06║亥十一月十五日，從容舒展而逝，塔全身於西資
GA013n0012_p0277a07║菴。數年，忽洪水湧塔，茶毘得舍利無算，其色晶瑩。
GA013n0012_p0277a08║有投入水盆中，以髮引之，聯如串珠。時山曉皙住
GA013n0012_p0277a09║持天童，建舍利塔於南山。
GA013n0012_p0278a01║浮石賢禪師
GA013n0012_p0278a02║師諱通賢，當湖趙氏子。生而厭茹葷腥，志懷出世。
GA013n0012_p0278a03║年十九，潛越南海，禮紹宗師薙染。因歸省，父母以
GA013n0012_p0278a04║單子苦留，稍畜髮相慰。後投武原普淨菴乘白師
GA013n0012_p0278a05║剃度，受沙彌戒於雲棲蓮大師，圓具於海寧湛然
GA013n0012_p0278a06║澄和尚，隨侍嘉禾東塔。聞同堂舉「七賢女尸陀林」
GA013n0012_p0278a07║話，有省。歸葬二親畢，再參澄和尚於雲門。後聞金
GA013n0012_p0278a08║粟密和尚道風崇峻，決志歸依。崇禎辛未，密遷天
GA013n0012_p0278a09║童，參入侍寮。未幾，思出掩關武原，請辭。密至其寮，
GA013n0012_p0279a01║語之曰：「汝今四十七，三年關，許汝隨處開堂，厚自
GA013n0012_p0279a02║保重去。」經二載，密和尚過嘉禾，破關執侍。一日集
GA013n0012_p0279a03║眾，以拂子屬師，曰：「我用不了底，付汝為眾去。」厥後
GA013n0012_p0279a04║當湖青蓮請師開法。甲申冬，主席遯村報昌。順治
GA013n0012_p0279a05║戊子，遷海門廣慧。甲午，牧雲禪師天童謝事，延師
GA013n0012_p0279a06║住持。丁酉，遷嘉禾棲真。己亥，遷宜興善權。庚子，住
GA013n0012_p0279a07║虞山福城，退老西山支公之白馬磵。丁未七月二
GA013n0012_p0279a08║十五日入滅，世壽七十有五，塔全身於徑山之鵬
GA013n0012_p0279a09║摶峰下。有語錄行世。師謝天童事後，請山翁禪師
GA013n0012_p0280a01║再住。
GA013n0012_p0280a02║遠菴㒥禪師
GA013n0012_p0280a03║師諱本㒥，崑山陸氏子。襁褓輒孤，依母與兄撫育。
GA013n0012_p0280a04║因感嫂亡屍動，懼而告母，求出世。母曰：「我昔見天
GA013n0012_p0280a05║童僧行不凡，汝果有志，可往。」即日依命剪髮，竟投
GA013n0012_p0280a06║天童，時年二十一，為崇禎壬午六月初旬也。到山，
GA013n0012_p0280a07║值密和尚退休通玄，欲往求度，俄阻危疾。既聞密
GA013n0012_p0280a08║逝，山翁忞禪師繼席，遂從薙度。前後追隨，經八剎，
GA013n0012_p0280a09║服侍十二載。其間鉗錘爐韝，劈面承當。受付囑於
GA013n0012_p0281a01║崑山之安禪菴，掌書記於青州之大覺寺。尋應湘
GA013n0012_p0281a02║陰神鼎之請，始為開法。遷主天童凡十二載，移蛟
GA013n0012_p0281a03║川之瑞巖。未幾，繼席平陽。山翁示寂，應鄞白雲之
GA013n0012_p0281a04║請，尋復歸瑞巖。康熙癸亥秋入寂，閱世六十又一。
GA013n0012_p0281a05║有前後語錄、詩集。
GA013n0012_p0281a06║山曉皙禪師
GA013n0012_p0281a07║師諱本皙，號嘯堂，蜀長壽魏氏子。母夢梵僧授如
GA013n0012_p0281a08║意而生。髫年有出塵之志，出家於本邑定慧寺，研
GA013n0012_p0281a09║究《法華》、《楞嚴》旨義。年十九，出蜀，至金陵聽講。適天
GA013n0012_p0282a01║童密雲和尚至長干，往禮，不會所問，遂棄教參禪。
GA013n0012_p0282a02║得報恩大覺指示疑情，輾轉發憤，頓覺。遂渡錢塘，
GA013n0012_p0282a03║參山翁禪師於雲門，得契，隨司職廣潤。深自晦藏，
GA013n0012_p0282a04║結茅東海郁州山中七載，杜絕人事，愈深操履。後
GA013n0012_p0282a05║移西泠法華山，以「嘯堂」名其廬。及山翁再主天童，
GA013n0012_p0282a06║招充首座，即以衣鉢傳，隨侍山翁，應
GA013n0012_p0282a07║詔入都。洎山翁還山，
GA013n0012_p0282a08║世祖章皇帝留師陛見，賜紫僧伽黎，開法隆安寺。
GA013n0012_p0282a09║駕臨方丈，屢相問證。
GA013n0012_p0283a01║上復舉「浮山初參葉縣公案」，諄諭眾僧，親近辦道。一
GA013n0012_p0283a02║日，
GA013n0012_p0283a03║駕又幸隆安，稱師法席森嚴、道風遠振，足堪師表人
GA013n0012_p0283a04║天。未幾，
GA013n0012_p0283a05║龍馭升遐，
GA013n0012_p0283a06║今上恩賜，馳驛還山。凡居禁庭，賜賚優崇，封奉秘閣。
GA013n0012_p0283a07║轉住杭之佛日，振興凋弊。三載退席，諸名公邀居
GA013n0012_p0283a08║洞庭之包山。既而復主佛日。又三載，壬子，舉住天
GA013n0012_p0283a09║童。湖海輻輳，座盈萬指。鎚鍛衲子之暇，彚宋元諸
GA013n0012_p0284a01║尊宿語，成《寶積錄》九十三卷，蓋繼其師殘編未就
GA013n0012_p0284a02║之志也。修葺殿宇及諸祖塔、濬外萬工池、復古山
GA013n0012_p0284a03║門、增置田畝。十載來屢欲拂衣，而固留者眾。力任
GA013n0012_p0284a04║又五載，以病堅辭。會當事遴弟子元靜代席。丙寅
GA013n0012_p0284a05║仲冬，示寂。塔陶龕於青鳳峰之麓，即密菴傑中峰
GA013n0012_p0284a06║塔之側也。所撰述有《奏對錄全錄》、《後錄》，詩有《嘯堂
GA013n0012_p0284a07║初集》、《偶錄疉秀軒集》。
GA013n0012_p0284a08║天嶽晝禪師
GA013n0012_p0284a09║師諱本晝，字天嶽，別號寒泉子，楚黃蘄春蕭氏子。
GA013n0012_p0285a01║方四歲，聽塾師誦書，師云：「我亦能誦。」試之，果然。即
GA013n0012_p0285a02║令從之，日記數百言。稍長，隨父避寇于匡廬，恍若
GA013n0012_p0285a03║舊游處。白父出家，就大林寺慧公剃染。銳志苦學，
GA013n0012_p0285a04║嬰疾，遂禮誦、習禪。閱《燈錄》云「藏身處沒蹤迹，沒蹤迹處莫藏身」，
GA013n0012_p0285a05║懷疑不已。一日曉起，宿鳥飛鳴，有省。
GA013n0012_p0285a06║時往參雪嶠信于開先，問某甲落地二十年，未知
GA013n0012_p0285a07║落地事，信乃驀地一掌；師擬議，又一掌，師于是服
GA013n0012_p0285a08║膺。後依山翁忞于布水臺，會天童密雲和尚示寂，
GA013n0012_p0285a09║相隨過四明。是冬，即于龕前受具足戒。明年忞繼
GA013n0012_p0286a01║席，師侍立次，問：「大慧謂參禪貴得命根斷，某命根
GA013n0012_p0286a02║不斷時如何？」忞喝曰：「汝喚甚麼作命根？」師乃豁然。
GA013n0012_p0286a03║後辭往，再參信于雲門，書「雲門大樹」四字授師。又
GA013n0012_p0286a04║參箬菴問于夾山、玉林琇于大雄，皆器重之。忞住
GA013n0012_p0286a05║台州廣潤，招師至，忞即陞座告眾，授以衣拂。後結
GA013n0012_p0286a06║茅于黃石嵓，三年移牧石菴。首應龍門請，開法；遷
GA013n0012_p0286a07║海會。歷主杭之佛日、越之平陽、杭之清流。弘覺忞
GA013n0012_p0286a08║老人示寂，復主平陽最久。康熈丙子，延居天童，年
GA013n0012_p0286a09║已七十六矣。
GA013n0012_p0287a01║皇上南廵，賜宸翰并硯物到山，師對使敬賦詩謝
GA013n0012_p0287a02║之。癸未冬，營壽藏于東谷。乙酉春，搆歸來菴退休，
GA013n0012_p0287a03║命門人偉載乘主院事。是冬，書偈云：辭世向誰辭
GA013n0012_p0287a04║　西方太遠在不如遺蛻葬山阿　日聽長松響天籟
GA013n0012_p0287a05║伏枕數日，吉祥而逝。世壽八十五，僧臘七十三。有
GA013n0012_p0287a06║《六會語錄》行世，詩有《牧石吟》、《直木堂》、《晚雲樓》諸集。
GA013n0012_p0287a07║柏堂禪師
GA013n0012_p0287a08║師諱超靜，字冷崖，浙之昌化李氏子。幼有異志，出
GA013n0012_p0287a09║俗薙染。首參湛菴常于南廣，後依山曉皙禪師于
GA013n0012_p0288a01║佛日，命入室司香。由佛日至天童，任維那多年，始
GA013n0012_p0288a02║受記莂。首眾山中，別號柏堂。後受姚江東山請，開
GA013n0012_p0288a03║法三年，修復殿宇，四眾悅服。因天童皙禪師養病
GA013n0012_p0288a04║中峰菴，郡守萊嵩李公煦同諸縉紳延師代座說
GA013n0012_p0288a05║法。師律已臨眾，惟一嚴厲；禪規整肅，海內嚮風。凡
GA013n0012_p0288a06║作務之勞，以身先之，不異首眾時也。皙師示寂，守
GA013n0012_p0288a07║龕一載，送葬後，即欲謝去。因抱疴，李公又延同門
GA013n0012_p0288a08║慰弘盛代理院事。未旬日，師乃怡然而逝。塔全身
GA013n0012_p0288a09║于幻智菴後。有《二會錄》行世。
GA013n0012_p0289a01║慰弘禪師
GA013n0012_p0289a02║師諱元盛，字慰弘，桐鄉沈氏子。世業儒，天資穎異。
GA013n0012_p0289a03║具向上志，出俗薙染。師眼近視，闇室中，能一目數
GA013n0012_p0289a04║行。著作蒼古，時俱謂「杼山再世」，因號「杼山」。聞山曉
GA013n0012_p0289a05║禪師盛化佛日，乃往參。機契，皙甚重之，命為內記。
GA013n0012_p0289a06║後隨往天童，典記室，尋遷第二座。開法于杭之佛
GA013n0012_p0289a07║日。三年退歸，守塔于中峰菴。適柏堂靜病篤，李郡
GA013n0012_p0289a08║守萊嵩舉師繼席。辛勤八年，緇素趨慕，無虛日。後
GA013n0012_p0289a09║退隱于姚江，說偈坐脫。歸葬于玲瓏嵓南山之麓。
GA013n0012_p0290a01║有《二會錄》、《華梵集語》行世；《杼山詩文集》藏之笥中。