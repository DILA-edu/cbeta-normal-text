GA014n0012_p0647a01║天童寺志卷之九
GA014n0012_p0647a02║轄麗考（附莊產（舊志缺））
GA014n0012_p0647a03║佛隴寺縣東六十里。唐咸通十三年建，名「佛隴山積慶顯親寺」。宋治平元年，賜名「保安」。慶元六年，
GA014n0012_p0647a04║充齊王府功德院，釐為十方禪剎。元至正間，住持文舜、大基丕公重建。明洪武，初改今額。永樂間，例
GA014n0012_p0647a05║併天童，後圮。
GA014n0012_p0647a06║（文憲）宋濂：興修記畧云：沙門行原，不遠千里，踰大江而來京師，謁余而言曰：「鄞之天童山，岑
GA014n0012_p0647a07║銳綿鬱，上接空際。其支隴，蜿蜒南下，爭奇競秀，蒼翠相樛，信為靈僧化士之所窟宅。後唐莊宗時，見
GA014n0012_p0647a08║有紅光燭天，謂為浮圖氏之祥徵，因名其地為佛隴焉。大比丘咸啟，樂其幽邃，可以縛禪關，自天童
GA014n0012_p0647a09║分其徒，結廬以居。已而開拓，如他伽藍。宋至平元年，賜額曰保安。然猶以甲乙為居守。至熙寧五年，
GA014n0012_p0648a01║始釐為十方禪剎。主者照珏，乃大覺理公之法嗣，黑白瞻依，如水赴壑，于是悉撤弊陋而更新之。夫
GA014n0012_p0648a02║以有形之物，終歸于壞；日就月將，漸致頺圮。元至正間，住持文舜重搆寶殿，未及完而去。二十四年，
GA014n0012_p0648a03║浙江行省丞相康理公，時領宣政院事，選天童內記——大基丕禪師主之。師既至，陞座說法已，環顧而
GA014n0012_p0648a04║歎，且曰：『起廢，吾之責也。四輩其無憂！』居久之，歲豐人和，儲積漸充。師曰：『可矣！』亟召匠氏補殿，堅緻有
GA014n0012_p0648a05║加。若丈室、若演法堂，則因舊而葺之；若三解脫門，則新作之。以至廡庫、庖湢之屬，靡不修治如法。復
GA014n0012_p0648a06║集眾，因摶土設像，如來中居，二弟子旁侍；曼殊、普賢二大士各騎獅子、白象王，東西而從；護法大神
GA014n0012_p0648a07║各執其物，梵容生動，如欲語者。經始于二十五年，國朝洪武二年落成。惟禪師早得法于左菴良公，
GA014n0012_p0648a08║通內外典，梵行清白，薦紳之流皆愛敬之，故能于干戈俶擾之中，成此勝緣，了無難者。今雖遷住洛
GA014n0012_p0648a09║伽山，而猶寤寐不離于佛隴。禪師之功，我眾安敢忘？莫堅匪石，願圖文，歸而鑱諸！」師之締搆艱勤，其
GA014n0012_p0649a01║意誠出于此圓頂方袍之上。于于而來、熙熙而處者，尚無負禪師之所望哉！雖然，如來出紅蓮舌輪
GA014n0012_p0649a02║徧覆大千界中，至今演說妙法，大地眾生無不得見、無不得聞。况日照而月臨，風馳而雨駛，山峙而
GA014n0012_p0649a03║川流，真常之機，時時發現，無一刻止息。有能于此證入，世間名相一時頓忘，其與如來清淨法身，非
GA014n0012_p0649a04║同非別。回視是剎，飛樓湧殿，雖居此塵世，亦與香水海中華藏世界等無有異。予也不敏，盡閱三藏，
GA014n0012_p0649a05║灼見佛言不虛，誓以文辭為佛事。今因行原之請，畧為宣說，以記寺之成。使其寺之徒知所自勵。若
GA014n0012_p0649a06║曰專紀歲月以告來者嗣葺之，則其意末矣。
GA014n0012_p0649a07║盤山寺縣東六十五里。唐咸通十三年建，宋時屢建屢圮。國朝順治十七年，僧海昂等重建菴
GA014n0012_p0649a08║于山之西畔，以存舊跡。山頂有摩訶祖塔，近有塔院。明永樂間併于天童寺，其產属天童，名盤山莊。
GA014n0012_p0649a09║久廢。
GA014n0012_p0650a01║（附）德介：同友人訪盤山佛隴廢寺詩隔峯久欲追陳迹　老友相招仗一藜寺廢我來尋斷
GA014n0012_p0650a02║碣　雲收虎去迹留泥過肩松樹跟無路　滿耳蟬琴聲度溪何處午烟衝亂竹　尚留茅舍數人栖
GA014n0012_p0650a03║二靈寺縣東三十里東錢湖中。山靈、水靈，故名。錢文穆王命韶國師建石塔七層，有菴曰金襴。熙
GA014n0012_p0650a04║寧間，正言陳文介公禾築菴讀書其中。後延知和禪師居之，有二虎作侍，名其院曰二靈。宣和間，重
GA014n0012_p0650a05║修塔院。建炎兵燬。紹興間復建，賜額普光。淳熙間，有名僧妙雲、高僧了宣居之。元時，都寺允恭栖此，
GA014n0012_p0650a06║以猿為侍。古鼎銘公亦退居焉。天淵濬禪師居山，明太祖賜有〈勉官說〉，又賜〈住山詩〉十三首、興建山
GA014n0012_p0650a07║房，九靈戴良有記。有室曰光明，恕中慍公有詩。永樂間併于天童，後圮。成化間重建，後遷于山下，又
GA014n0012_p0650a08║圮。國朝康熙二十年，天童西堂德介貿地，建于山麓。四
GA014n0012_p0650a09║十三年，監院普覺徙建于山頂。
GA014n0012_p0651a01║（九靈）戴良：二靈山房記鄞之名山水不可以一二數，而東湖為最奇；東湖之名山水不可以
GA014n0012_p0651a02║一二數，而二靈為最奇。二靈山房則又得夫二靈山水之最奇者也。山有二靈寺，即寺右廡為山房。
GA014n0012_p0651a03║寺與山房皆因山以為名，而寺乃宋知和禪師講道之處，山房則今大沙門天淵濬公之所居也。天
GA014n0012_p0651a04║淵自萬壽退歸已，逃隱此山。是時山房未成，二靈山水未見其為奇也。一日，命僕人斲篠簜、剪新蒸，
GA014n0012_p0651a05║闢其屋之隘陋而加葺焉，且鑿東壁為牖以通明，于是山房成而境始奇。蓋東南諸山踴躍奮迅，北
GA014n0012_p0651a06║走而達于湖，若奔馬之飲江，若遊龍之赴壑。其旁羣峯，羽翼乎兹山者，亦皆效奇獻巧，若翔鳳之展
GA014n0012_p0651a07║翅而眾鳥為之後先。環之以錦屏，舒之以練帶，巉然灣然，如拱如揖。凡境之最奇，所以接乎目而交
GA014n0012_p0651a08║乎心者，舉入乎山房矣！天淵置圖書、几研、供張諸物于其中，客至則相與倚闌而立、縱目以嬉，不知
GA014n0012_p0651a09║日將入；但見澤氣上騰，與林光山色相掩苒，欻兮攢青，倏兮浮白，乍合乍斂，翕忽蕩漾。已而皎月微
GA014n0012_p0652a01║吐，橫射庭隙；流水下澈，影動虛櫺。悄骨悽神，恍不類人間世，此又一奇也。山房之境信奇矣！然必得
GA014n0012_p0652a02║人焉而益奇。向非天淵之居此也，是山庭宇不過一廢區耳。天淵至而山房之名出，然後里邑之人，
GA014n0012_p0652a03║慕天淵之學者，皆往游矣。四方之人，聞天淵之名者，又皆往矣。後來繼今聞風而興起者，又將若是，
GA014n0012_p0652a04║而山房傳之不朽，斯為奇也不益大矣乎！噫！此予所以慶二靈之有遭，而山房之記所為作也。或曰：
GA014n0012_p0652a05║「學佛之人不三宿樹下，蓋懼其有累也。天淵知人間情緣之為累，而棄之而學道；知宗門荷負之為
GA014n0012_p0652a06║累，又棄之而閒放。今以一奇境之故，而眷眷于山房如此，庸詎知是事之非累乎？」噫！為此說者，非惟
GA014n0012_p0652a07║不足以知佛之為道，而亦不足以知天淵矣。天淵悟心乎空色，而超神乎幻有；其于山房之奇境，猶
GA014n0012_p0652a08║太虛空之容物、明鏡之鑒妍媸，而未嘗有意于容與鑒也。目之所見，果足以累其心哉？且見者我也，
GA014n0012_p0652a09║境者物也；我為能見，物為所見。苟物我兩忘，能所俱泯，則累惡乎生？山房之為天淵累也久矣！于是
GA014n0012_p0653a01║或人顧予而笑曰：「願因吾子從之遊！」遂併書之。
GA014n0012_p0653a02║（太史．怡庭）陳錫嘏：復興二靈序甬水之東有二重天，世稱東錢湖。湖中疊翠綿邈，淵渟如
GA014n0012_p0653a03║鏡。山多不可指數，滙七十二溪于其中。山之小者，近而易窮；巨而遠者，游舫病之。丙戌歲，余方垂髫，
GA014n0012_p0653a04║來游于兹。登陶公山，尋天鏡亭，指點霞嶼、月波。戊申秋，赴友人約，訪大慈，過二靈。遙瞻先文介暨學
GA014n0012_p0653a05║士公之墓，未能登崖瞻禮為悵。誦董侍御琳之「淡烟荒草臥麒麟」之句，為泫然久之。自此耘耔研田，
GA014n0012_p0653a06║無緣更親山水矣。乙卯入都，珥筆木天。至己未，始得奉板輿南旋，正思放浪于豐臯腴壤。今壬戌春，
GA014n0012_p0653a07║壽昌于石禪師扣扉作別，言欲重興二靈古迹，先往結瓢。稽昔湖寺之建，其為功也大矣。塔始于大
GA014n0012_p0653a08║寂國師，其後先文介公構讀書之室，從游者眾，遂于此講學焉。又建蘭若，延知和尊者居之，而慈室
GA014n0012_p0653a09║法師為繼。元則恭都寺、古鼎銘。明初天淵濬闢山房以居，戴九靈先生為之記。厥後或興或替，烟冷
GA014n0012_p0654a01║草衰。中無寸椽片瓦之資，而于公欲徒手以為之創，不亦難哉！公嗣法天童嘯堂和上，靜默寡言，慎
GA014n0012_p0654a02║持勿苟。其足以繼古德之宗風者為不少，豈區區興建云乎哉？然而興復非易事也，非大有願力者，
GA014n0012_p0654a03║不能發是心；發是心而不能慎持者，亦不足以成其事。從來成大事者，剛猛者不能為之，而沉默者
GA014n0012_p0654a04║足以全之。吾知于公將有得于斯矣！夫使古剎復興，則古墓之存，可無為狐狸之窟，將與兹山共傳
GA014n0012_p0654a05║不朽，文介父子不甚有賴乎！他日放歸田里，構小亭于壠畔，修先公故事，與一二同志相羊于青岑
GA014n0012_p0654a06║碧水，對垂楊宿杪，聽夕磬鳴琴，不亦快哉？故樂為之序。
GA014n0012_p0654a07║（慈水．西溟）姜宸英：二靈山房記天地靈秀之氣，靜為山，動為水。人得兩間之最秀、最靈而
GA014n0012_p0654a08║為名山大川之主。言仁、言知，方內聖人之則也；謂清淨、謂廣長，方外至人之化也。要之，山川無有不
GA014n0012_p0654a09║靈秀，在乎領畧者即性即心。然初得者未有不以為奇，久居者亦未有不以為常也。奇則非性非心，
GA014n0012_p0655a01║常則何心何性？方內聖人貴常而不貴奇，以常則可造于至誠至聖而始奇也。方外至人示奇而亦
GA014n0012_p0655a02║示常，以奇則可轉于大覺大悟而未始不常也。吾尼山夫子曰「則吾豈敢」，彼天竺先生曰「惟我獨尊」，
GA014n0012_p0655a03║一常一奇，于斯自道。鄞邑東錢湖，受七十二溪之水，湖中有名之山凡十有二，而二靈居其首焉。在
GA014n0012_p0655a04║昔，此山有寺、有山房、有詩、有記，以其得山水之靈，名為二靈。夫天地靈秀之氣，何山何水不靈而獨
GA014n0012_p0655a05║歸奇是山耶？奇之者在人，而山固常也。知和尊者栖此而侍以虎，恭都寺之居寺而伴以猿，人必以
GA014n0012_p0655a06║為奇也，而非奇也。古鼎銘公之退居也，有「高佔白雲層」之句；天淵濬公之剙山房也，九靈山人戴良
GA014n0012_p0655a07║作記，無一不稱其最奇。吾以為言高即未嘗高，言奇即未嘗奇；然別有高者、奇者，如陳文介公養忠
GA014n0012_p0655a08║直之氣于是山，成千古奇漢。何事捨書院為浮屠之宮？始知大君子既秉倫常之正，當其引裾畢說
GA014n0012_p0655a09║時，不惜碎首以鋤姦佞，安在區區一山一室哉！卒之首丘是山，此其終始不離，顧託宮于浮屠氏者，
GA014n0012_p0656a01║其意深矣，非高奇之最者與？吾友竹窗介公，儒而學佛者也；仰先賢而崇尊宿，寤寐二靈者多歷年
GA014n0012_p0656a02║所。決志復山房于其麓，在竹窗以為常，在人則以為高也、奇也。况竹窗之可以靜息者，郡有壽昌，其
GA014n0012_p0656a03║堂曰東隱；鄉有延福，其堂曰內鑒。恢恢焉足以潛修逸影，乃勞勞拮据于空山浩渺間，豈非高而奇
GA014n0012_p0656a04║者乎？奇在性之所會、心之所合、志之所定，而事得竟成者。斯竹窗之視為常，實二靈之視為奇也。竹
GA014n0012_p0656a05║窗之不知其奇，斯竹窗之所以高也。若夫無所不奇之人，與無所不奇之境，有九靈之舊記發揮無
GA014n0012_p0656a06║餘蘊，安知九靈之所謂奇，非即濬公之安于常乎？能知濬公，即可以知竹窗矣，因援筆而記。
GA014n0012_p0656a07║知和海尊者師，蘇臺玉峯張氏子。兒時習坐垂堂，堂傾，瞑目自若。父母異之，因出家。往謁泐
GA014n0012_p0656a08║潭乾，有省。次謁衡岳辯，辯尤器重。元符間，抵雪竇之中峯、栖雲兩菴，有志于道者多往見。一僧來禮
GA014n0012_p0656a09║拜，師問：「近離甚處？」曰：「天童。」師曰：「太白峯高多少？」僧以手作望勢。師曰：「猶有這個在？」曰：「却請師道。」師作
GA014n0012_p0657a01║斫額勢，僧擬議，師便打。師初偕天童普交問道，盟曰：「他日吾二人宜踞孤峯絕頂，為世外之人不可
GA014n0012_p0657a02║作今時籍名官府、屈節下氣于人者。」交後爽盟，至則竟不相接。正言陳公禾以計誘師出山，延居二
GA014n0012_p0657a03║靈。居無長物，惟二虎侍焉。宣和七年四月十二日，趺坐而逝。先是，一虎威人，以偈遣之；其一臥死于
GA014n0012_p0657a04║燼餘之地。陳公狀師行實及示疾異迹甚詳。既逝三年，有僧自蜀來，問：「海尊者何在？」人言：「此但和公
GA014n0012_p0657a05║耳。」僧曰：「正其人也。」見其塔，曰：「此非吉地。」勸為石龕易葬之，見舍利盈溢，光耀林表。師〈住栖雲菴詩〉：
GA014n0012_p0657a06║竹筧兩三升野水　松窗五七片閑雲道人活計只如此　留與人間作見聞〈移住二靈詩〉：自從南
GA014n0012_p0657a07║岳來雪竇　二十餘年不下山兩處住山身已老　更尋幽谷養衰殘十方世界眼前寬　拋却雲菴過
GA014n0012_p0657a08║別山三事衲衣穿處補　一條藜杖伴清閑黃皮裹骨一常僧　壞衲蒙頭百慮澄年老懶能頻對客
GA014n0012_p0657a09║　攀蘿又上一崚嶒
GA014n0012_p0658a01║（荊國）王安石：登二靈山詩海上神仙窟　分明作畫圖山雲連太白　溪水落東湖路覺行邊
GA014n0012_p0658a02║斷　亭從僻處孤直教殷處士　城市迹全無
GA014n0012_p0658a03║（無盡）張商英：訪二靈詩昔年二虎歸何處　今日當門一片湖識取湖光與虎迹　高風肅
GA014n0012_p0658a04║肅萬年孤
GA014n0012_p0658a05║竺元道：題天目弔和菴主偈西丘老人八十餘　頭髮白盡黃牙疎買得扁舟如葉大　哭和菴
GA014n0012_p0658a06║主過東湖
GA014n0012_p0658a07║象潭泳：訪和公故居偈影落深雲不自名　午香菰米雜黃精不知那裏欠綿密　長有人來問
GA014n0012_p0658a08║二靈
GA014n0012_p0658a09║古鼎銘：住山詩為愛山靈與水靈　一菴高佔白雲層風光只在闌干外　半属漁樵半属僧
GA014n0012_p0659a01║恕中慍：題光明室詩一室煌煌邁今古　爍迦羅眼猶難覩無光明處顯光明　無門戶處開門戶
GA014n0012_p0659a02║是故光明不可量　門戶廓落無邊方離之逾近即逾遠　弄他光影非吉祥道人屏疊淨躶躶　明暗雙
GA014n0012_p0659a03║忘也須打龍潭難解善提持　紙燈吹滅成話墮疎簾捲起春晝長　披露萬象難遮藏客來有問不暇
GA014n0012_p0659a04║答　笑指湖上山蒼蒼
GA014n0012_p0659a05║（主一）吳志諄詩芒鞋竹杖望湖亭（昔山上有迎暉亭）　覓得漁艇訪二靈芋子煨殘明月上　兩三知
GA014n0012_p0659a06║己話蘆汀
GA014n0012_p0659a07║（春草）烏斯道：遊山詩東湖濶處二靈山　龍吐雙珠落水間四面亂峯雲氣白　半天孤塔雨
GA014n0012_p0659a08║花斑當年馴虎歸何處　今日輕鷗只自閑問訊老僧詩句好　清風謖謖滿松關
GA014n0012_p0659a09║（參政）王自華詩二靈山上白雲稀　水國茫茫日色微烟罩野塘含晚翠　波浮漁艇帶餘暉
GA014n0012_p0660a01║樹連蒼靄天將暝　巖倚空青鳥半歸風景滿前吟不盡　那知塵世是和非
GA014n0012_p0660a02║（東臯）張忱詩為訪山靈與水靈　夕陽如錦照禪扃鴉披秋色歸深樹　雁帶寒光逗遠汀花木
GA014n0012_p0660a03║樓臺明紺碧　烟霞屏障列丹青須臾影落湖天暝　鐘梵微茫度杳冥
GA014n0012_p0660a04║珠山寺晉天福七年建，名珠山院。宋治平元年，賜「淨土」額。明永樂間，僧併于天童寺，遭燬。天順間
GA014n0012_p0660a05║復建，又廢。國朝康熈二十年，岳性同徒心超重建。五十年，宗遠重建殿宇。
GA014n0012_p0660a06║長庚樓汪長文（禮約）書額，在西澗上。萬曆間，宗義建樓五間，重建方丈。時拆東畔二間為小方丈。
GA014n0012_p0660a07║後覺元補二間于西畔，又造栴檀林于後。額係弘覺老人書。
GA014n0012_p0660a08║汪禮約詩太白山前寺　長庚溪上樓自聞梁棟古　只想竹林秋沆瀣朝朝入　風泉事事幽遠公能愛
GA014n0012_p0660a09║客　異日倘相求
GA014n0012_p0661a01║周應冶：題能公壁詩天童古剎幾千年　陵谷滄桑忽變易陰風碭駭鼓谽谺　洚水奔騰立砂石梵仙
GA014n0012_p0661a02║宮殿變為塵　爾獨巋然靈光闢毋乃造物神其機　復使叢林重肅肅上人功行踵前修　蘭若更新藉
GA014n0012_p0661a03║禪力虎跑泉邊法雨深　玲瓏巖畔晴嵐碧異日青林道可成　天花應滿能公席
GA014n0012_p0661a04║方伊蒿：宿長庚詩徑轉峯廻雲未收　早𢬵步屧自松丘泉遙竹引僧廚徧　香裊風移佛殿留清籟夜
GA014n0012_p0661a05║聞猶聽雨　孤燈寒照欲驚秋上方更出藤蘿外　坐對都令心地幽
GA014n0012_p0661a06║張美確詩入春十日來太白　梅樹已花草色纖山北山南飛瀑響　寺前寺後寒雲添老僧臥起發孤
GA014n0012_p0661a07║磬　狂客獨來倚短檐可訝禪家風味別　堆盤生菜水晶塩
GA014n0012_p0661a08║古松居長庚樓後，因松得名。嘉靖間，寧公所植。
GA014n0012_p0661a09║娑羅軒昔有老僧植娑羅樹于西澗，祝云：「此樹若茂，祖師再來。」後應密祖之徵。
GA014n0012_p0662a01║畊雲堂即「上退居」，舊在藏樓基。崇禎間，改建于西畔，智廣重建。順治間，延燬者半，圓慈重建。弘覺
GA014n0012_p0662a02║老人書額。
GA014n0012_p0662a03║密雲和尚：示若愚廣禪人偈大智若愚何以說　通身一具廣長舌十方法界普齊談　舉意聞時便相
GA014n0012_p0662a04║隔丘竹樓：宿上退居，同友人分韻詩啟戶看山色　披衣步曉空輕烟凝樹碧　旭日醉桃紅林寂溪
GA014n0012_p0662a05║風度　峯高海月通塵襟才一洗　別去各匆匆
GA014n0012_p0662a06║周鄮山（容）：夜坐山寮詩茗椀爐香萬慮清　夜寒燈火斂微明瑎前澗水忽如斷　林外怪禽時一鳴四
GA014n0012_p0662a07║海交游餘白首　極天事業伴蒼生自今合入廬山社　笑問山田秫與秔
GA014n0012_p0662a08║下退居舊在西禪堂，有「栴檀林」額，考功豐坊書。楊明詩云：「香林擁栴檀，中有栖真屋。春風吹落花，
GA014n0012_p0662a09║點破苔階綠。」崇禎間改建今址，又沿燬。太復重建。下有址，常住借建知浴寮。今以田易屋，仍歸退居。
GA014n0012_p0663a01║陸四峯：題壁詩山寺尋僧度玉溪　石梁斜日下松枝摩挲殘碣撫遺迹　剝落前朝字半疑池淨月波
GA014n0012_p0663a02║山月小　洞深雲壑野雲遲逢人久懶通名姓　來去探幽總不知
GA014n0012_p0663a03║顧祖訓詩入山彷彿到蓬丘　燈靜禪房語更幽高澗有泉因竹引　空堦不雨亦簷流千峯影亂三春
GA014n0012_p0663a04║月　四壁聲同一夜秋鐘鼓寂時思就枕　玲瓏巖畔鹿呦呦
GA014n0012_p0663a05║東谷菴寺之東，即興祖開山處。宋為宏智禪師妙光塔，有院。明時為有力者所得。費隱禪師重復
GA014n0012_p0663a06║產室，重修塔院、像堂。牧雲禪師建碑亭，書「淵默雷聲」四大字，鐫于碑陰。有小像碑，大慧禪師題贊。有
GA014n0012_p0663a07║〈遺書示寂偈碣〉，石陰鐫〈吳憲捐資建寢堂疏〉。有〈勅諡宏智禪師序碑〉，安定郡王趙令衿撰，張狀元孝
GA014n0012_p0663a08║祥跋其後；碑陰書〈大用菴銘〉、〈潘良貴跋〉。又碑係〈元明良禪師祭文〉。又有宏智禪師自著殘碣。康熙乙
GA014n0012_p0663a09║丑歲，山曉皙禪師重建像堂。
GA014n0012_p0664a01║了菴：送曙藏主禮宏智祖塔偈洞下宗師太白翁　一機不墮正偏中羊腸鳥道開玄路　白
GA014n0012_p0664a02║日青天鼓黑風超越古今端可見　鍛烹凡聖本無功涅槃後有大人相　山冷雲寒月滿空
GA014n0012_p0664a03║德千：禮妙光塔，讀無盡燈碑詩東土傳心印　惟師最上乘既超無始劫　不盡世間燈古塔
GA014n0012_p0664a04║深寒篠　荒碑老翠藤杖藜留日午　四壁水雲蒸
GA014n0012_p0664a05║（繭菴）林時對詩閑披宿莽策枯藤　聞說誅茅始義興蘚蝕苔封迷舊徑　一溪皓月續禪燈
GA014n0012_p0664a06║（惢泉）聞性道詩到此四山肅　非關落莫時有身能自立　于世不相移槲葉披初地　梅花養
GA014n0012_p0664a07║宿枝始知空谷影　冰雪老鬚眉
GA014n0012_p0664a08║（鏡池）明貫詩無盡燈光耀大千　殘碑久已白雲連森森松徑今猶在　明月依然在碧天
GA014n0012_p0664a09║壽相菴心鏡禪師塔院在小白嶺外，今廢。
GA014n0012_p0665a01║佛國菴宋佛國禪師塔院廢而僅存小屋。
GA014n0012_p0665a02║堆雲菴應菴祖塔院，今廢。
GA014n0012_p0665a03║中峰菴密菴傑祖塔院，久廢。康熙二十年，山曉禪師重建，仍祀密菴祖像。傍建疊秀軒，左豎天然
GA014n0012_p0665a04║閣，外建門。「婁東烟客」王時敏書「中峯菴」額。又宋密菴傑禪師塔院，等月書。
GA014n0012_p0665a05║宏智覺：中峰夜坐詩哀猿叫落中巖月　野客吟殘夜半燈此景此時誰會得　白
GA014n0012_p0665a06║雲深處坐禪僧
GA014n0012_p0665a07║（端節）林時躍詩尚少高人目　雲峯豈易觀鐘聲來破曉　松影拂知寒是處姑拈草　遶籬徧
GA014n0012_p0665a08║植蘭自存丘壑性　有夢亦同安
GA014n0012_p0665a09║（蓉嶼）張瑤芝和孤空能不夢　留作片雲觀絕壑晴猶雨　高峯午尚寒鳥方尋密樹　僧亦藝
GA014n0012_p0666a01║秋蘭為笑投閒客　登臨足未安
GA014n0012_p0666a02║（缶堂）董道權和寺外中峯室　孤危縱目觀秋聲嘯遲暮　松氣肅空寒瑣瑣泉隨石　悠悠芷
GA014n0012_p0666a03║與蘭曉公能愛我　息足自相安
GA014n0012_p0666a04║（鄂山）張起宗：天然閣懷嘯公詩小閣遙憑暮靄前　高人結搆自天然青山隱几雲生牖　畫
GA014n0012_p0666a05║棟懸崖石作椽支許風流時解榻　宗雷雅尚共談玄如何此日登樓後　愁對嵓巒千疊烟
GA014n0012_p0666a06║（鹿亭）胡德邁：疊秀軒呈嘯公詩孤蹤何地問行藏　錫挂空山幽思長老去襟懷雲壑小　定
GA014n0012_p0666a07║中心事野禽忙得從月令知花信　偶把詩情寄夕陽不用芒鞋溪路窄　看山隨意度繩牀
GA014n0012_p0666a08║伏翠菴舊在玲瓏嵓西南，宋西江禪師塔院，久廢。國朝康熙丁未，壽昌住持恩璿，構菴于盧家嶴，
GA014n0012_p0666a09║邑令張公幼學揭書「伏翠」遺額。
GA014n0012_p0667a01║（杲堂）李文胤：伏翠山房記余觀從來士大夫，方其身據要津，名位已重，亦常命家人豫營
GA014n0012_p0667a02║泉石，以為身退之計。然有亭園置久而主人竟不一至者；亦有主人暫來即去，翻不若過客留連者。
GA014n0012_p0667a03║此雖其退在口，而身固未嘗求退也。或不幸身遭廢退、放歸田里，猶且臨清泉而自歎枯魚，處豐林
GA014n0012_p0667a04║而竊悲窮鳥，漏逼鐘鳴，尚圖一出。此雖其身退而其心終未嘗樂退也。即推諸方外，亦有然者。當諸
GA014n0012_p0667a05║公吹螺伐鼓、高據法筵，亦嘗別營精舍，自擬退居。然而方謝此竿，復赴彼席；但登法座，便為名藍一
GA014n0012_p0667a06║祖。縱使身退故居，高舂末照，猶且皇皇創搆，圖為一門授受之所，裴回冀望，至老不已。余故謂，退院
GA014n0012_p0667a07║長老與閒住士大夫，其汲汲于進，較諸冠蓋陌中、曲彔座上為益甚！人生百年盡，歸骨有期，息心無
GA014n0012_p0667a08║日，是誠可太息也。吾友于石禪師，靜者也。其人意思蕭散，澹然自得。事太白嘯堂和尚，為記室數年。
GA014n0012_p0667a09║和尚亦重之，嘗謂「此子誠僧中之寶」。余心服其言，然于公默然也。于公少出家東村延福，園廬稻菽
GA014n0012_p0668a01║足以自養，而公獨身入叢林，糲飯枯虀，久而不厭，此有足尚者。公既山居，復于前麓得伏翠山房故
GA014n0012_p0668a02║址。粗束一茅，闢地數畝，使一健者耕其中，護竹、養茶以待退老。余嘗過其處，望見諸山翠色盡伏几
GA014n0012_p0668a03║席間，土厚水香，天空人斷，誠可息心此中。于公身炊黍、斸笋、作羮，余啖之至飽，竟日始去。公請余志
GA014n0012_p0668a04║之，余竊謂公靜者，即其年少能入山，自安廉薄，固已離離俗外。即使異日為天童大弟子，出建法幢，
GA014n0012_p0668a05║知其能挈杖徑還，老此一束茅，使蒼然山翠早見主人，此固可無疑也！因樂為之記。
GA014n0012_p0668a06║（天童）嘯堂晳：題于石書記默齋說于石介子有伏翠山居，室以「默齋」銘之，諸子因贈〈默
GA014n0012_p0668a07║齋詩〉。余謂諸子被介子惑矣！介字以石，早以默同維摩，何更以「默」銘齋乎？介子自入太白稟戒，時余
GA014n0012_p0668a08║正首眾。山中見其雍肅出人上，即目為泰華峯頂之石。此石不動，似乎頑鈍一峭壁耳；若有力者動
GA014n0012_p0668a09║之，其勢豈止衝江塞河？然衝江塞河之聲，可謂默乎？今視其銘，此石動而有聲矣，故余謂諸子被惑
GA014n0012_p0669a01║也！若介子者，乃善蹈古德瞌睡虎之遺蹤耳。復書一偈以助喜：于石于默　何喧何寂峯頂蹲踞　宛如
GA014n0012_p0669a02║瞌睡一擊醒來　雷鳴徧地
GA014n0012_p0669a03║（晦木）黃宗炎：默齋詩反默為多言　數窮命之蹇奚為文章興　欲將名義闡鼃鳴鳥羣號　彼
GA014n0012_p0669a04║此是非舛鈍鐵與頑石　蠢然生幾殄洪響發此中　鐵繡石苔蘚冶琢作鐘磬　八音兩最顯宮商十二
GA014n0012_p0669a05║律　從兹騁强辯事事總合宜　所得一何淺豈知鈍頑質　包括甚廣衍吾喙三尺長　吾身六翮剪金口
GA014n0012_p0669a06║緘固守　河魚病難遣幽憂苦無聊　因復鬚自撚悔不守默戒　吮筆每廢卷太白于石師　天童嘗禁臠
GA014n0012_p0669a07║語言文字間　淨埽存亦鮮何必默名齋　更集翰墨選此默終不默　流風慶餘演口舌如門戶　出入施
GA014n0012_p0669a08║關鍵若使竟不闢　堂室誰得踐溪聲廣長舌　為公下一轉
GA014n0012_p0669a09║（霜臯）徐鳳垣詩草瓢三畝地　脩竹數竿青養寂長辭客　看雲偶過汀院深花影靜　高半法
GA014n0012_p0670a01║堂扃留取無言偈　他年共爾聽
GA014n0012_p0670a02║（蟄菴）錢光繡詩亂竹叢中扣短扉　空香拂拂襲人衣朝暾出岫翠初伏　宿雨蒸林綠乍肥
GA014n0012_p0670a03║溪鳥似梭來復去　山雲如帶是耶非自慚夙抱誅茅願　何日擔囊向此歸
GA014n0012_p0670a04║（廢翁）高斗權詩層巒絕壁倚天成　精舍高懸物外情愛覓孤雲穿石過　頓忘塵暑踏溪行
GA014n0012_p0670a05║交加竹色人蹤少　遠近嵐光佛面迎何幸得分閒半晌　解衣旁薄話無生
GA014n0012_p0670a06║（鄮山）周容詩惠遠何須結社遊　菴居隨意足淹留竹窗瓦鼎閑棕笠　棐几繩牀鬬茗甌十里
GA014n0012_p0670a07║月明溪沒路　半山雲過雨侵樓相逢驟覺塵心盡　已是匡廬最上頭
GA014n0012_p0670a08║（梅谷）張鴻儒詩山徑迂廻入　悠然萬木敷淺溪緣石度　絕壁倩藤扶籜節含新粉　松梢落
GA014n0012_p0670a09║嫩襦主人酬倦足　筍飯出香廚
GA014n0012_p0671a01║（紀雲）左臣黃詩于公避世居泉石　靜氣如秋誰不識嘯堂老人大法家　朝夕從之常自得
GA014n0012_p0671a02║小築南岑望北岑　佳名伏翠翠何深枯禪參出真風雅　讀之泠泠清人心
GA014n0012_p0671a03║（雪汀）張士塤詩久歷迷途一問津　竹兜欵欵入嶙峋為尋伏翠盤紆磴　兼有堆雲即比鄰
GA014n0012_p0671a04║一徑松篁心自定　萬山烟雨眼如新畫圖彷彿南宮筆　指擬馮生作後身（觀▆鼎▆作画）
GA014n0012_p0671a05║（戢齋）徐勍詩探幽不覺此心怡　寒雨朝來展眺遲嵐氣漸封山外寺　溪雲遙入畫中詩憑崖
GA014n0012_p0671a06║秋老楓林改　倚杖沙虛荻道危仍向繩牀趺坐好　清齋忻味此霜葵
GA014n0012_p0671a07║（鉁俟）陸鋆詩亂篠堆簷石作扉　使君題字已生衣初看隔屋櫻珠落　正喜高田菜甲肥支遁
GA014n0012_p0671a08║愛山聊爾爾　曇摩結坐亦非非偶然到此耽情甚　怕有松風引步歸
GA014n0012_p0671a09║（鄂山）張起宗詩萬峯深處覓禪扉　幾度溪流半濕衣路轉山腰青翠伏　鶴巢松頂白雲肥
GA014n0012_p0672a01║不經人意詩偏好　一對僧談語覺非我欲誅茅長抱膝　烟香茗椀竟忘歸
GA014n0012_p0672a02║（允誠）萬斯備詩片瓦鱗鱗隱寺南　三分竹樹七分嵐避風避雨來精舍　貪靜貪幽到草菴
GA014n0012_p0672a03║老芋新菘秋共圃　淡雲微月夜同龕西林結構今重見　何事重將廬阜探
GA014n0012_p0672a04║（念蓼）謝為霖詩昔日曾吟伏翠詩　今來極目慰相思尋幽不憚披榛莽　隔澗先看有竹籬
GA014n0012_p0672a05║荒徑雨深苔自合　疎林秋老葉應知遠公何事他山去　空教攢眉憶舊期
GA014n0012_p0672a06║（鹿亭）胡德邁詩諸山翠色望中肥　竹柵幽深晝不扉種得芋糧供客飯　拾來桐葉補僧衣
GA014n0012_p0672a07║到門雲樹濃還淡　入耳松風是或非一鉢一瓶身外事　蒲團老此不言歸
GA014n0012_p0672a08║（深源）戎澄詩籃輿隨徑轉　伏翠喜相過小雨滋香稻　凉風老碧蘿開簾生意足　翻貝靜心多
GA014n0012_p0672a09║栖隱聊堪托　何須挂鷺蓑
GA014n0012_p0673a01║（漁溪）張錫璜詩翠陰如雨南山麓　寂寂茆菴翠底伏曉來雲結萬株松　暮去烟浮四面竹
GA014n0012_p0673a02║松竹歷亂照禪燈　孤磬聲聲出林谷中有高人坐石龕　一杖一瓢恣笑讀牀頭怪鳥學人言　泉沸茶
GA014n0012_p0673a03║鐺碧笋熟瓜蔬滿圃稻滿田　春看梅花秋餐菊默持半偈猿鶴幽　坐老棕團神鬼肅世情長謝遠公
GA014n0012_p0673a04║扉　何事囂塵日蹙蹙青鞋布襪偶來遊　不覺婆娑經信宿山廚細雨菜羮肥　土簋前陳飽野蔌法書
GA014n0012_p0673a05║名畫耀琳琅　開篋光芒豁心目栖身精舍盡如兹　奚必匡廬方卜築余欲移家向鹿門　至今未結藤
GA014n0012_p0673a06║蘿屋讓公先作泛波鷗　我亦裁巾製道服他年太白肯相從　共把長鑱種黃獨
GA014n0012_p0673a07║（東門）李暾詩溪到門前世事分　蕭然挈杖獨尋君縱然閑閉茅堂出　半住山光半白雲烟
GA014n0012_p0673a08║嵐默對自相關　誰得幽栖水石間笑語主人能謝客　山中好笋正當年
GA014n0012_p0673a09║（太白）本㒥詩新晴春日好　散步過前屏隔路一灣碧　到門千疊青野梅開出塢　幽鳥語盈庭
GA014n0012_p0674a01║不覺耽長坐　悠然蘭室馨
GA014n0012_p0674a02║（南岳）真樸詩秋郊連袂野情怡　閒意看山度隴遲箬笠蒼藤身是畫　白雲黃葉路皆詩蓬門
GA014n0012_p0674a03║深撥松筠入　籬落斜穿水石危一钁幽居多為客　屋傍霜老半園葵
GA014n0012_p0674a04║（杼山）元盛：默齋詩憶彼毘耶城　天花雨如雪三十二大士　詞源瀉無竭獨彼老維摩　凝然只
GA014n0012_p0674a05║一默曼殊遂服膺　嗤逞懸河舌吾知竹窗叟　身心殊皎潔以默名其齋　無乃得是說嵓栖修壁觀　高
GA014n0012_p0674a06║風逾少室諸天自奔湊　終日時兀兀清磬忽一鳴　萬籟從兹出豈竟絕無言　煩囂之表式
GA014n0012_p0674a07║（影臨）等月：默齋詩古來畫師工寫真　寫真貴在能得神雖云阿堵能生動　言笑何能傳向人
GA014n0012_p0674a08║默齋寄嘿若真默　天生爾默描不得是以先哲立文字　補出丹青筆生色春草先生曾製銘　我既書
GA014n0012_p0674a09║之持贈君爾饒果默當可畫　幾令僧繇名拔羣即使顧陸今再活　得神難得真于石高齋默坐數十
GA014n0012_p0675a01║年　山城莫不爭親炙我問主人其故何　畫師文字猶然隔
GA014n0012_p0675a02║東蒙堂舊在東禪堂址。
GA014n0012_p0675a03║西蒙堂舊在西澗上，虎跑泉東北。
GA014n0012_p0675a04║舒亶詩由來去住不相關　贏得隨緣到處閑笑出海天飛一錫　行分江月過千山微言定許
GA014n0012_p0675a05║誰人叩　勝事偏于俗士慳咫尺蒙堂隔霄壤　城東搔首只空還
GA014n0012_p0675a06║普同塔院唐嶴之左壠。
GA014n0012_p0675a07║南山塔院明崇禎十六年癸未，奉葬密雲悟和尚全身，弟子通辦募建塔院，傍設臥室，前建像
GA014n0012_p0675a08║堂、大門、兩廡及齋樓。寢室兩廊豎銘碑二座、道行碑一，碑陰鐫雪大師挽詩；又書「祖師在」三大字額
GA014n0012_p0675a09║于門。康熈十六年，山曉晳禪師重修堂宇、飾像，外建大僧橋、構肅敬亭，鄮山周容書亭額。
GA014n0012_p0676a01║今上康熈四十四年，賜「慧定禪師」諡號。次年，偉載乘禪師重修。
GA014n0012_p0676a02║馮斐：禮塔詩師將陽羨水　來垂太白雲覺非山緣覺　聞非藉聲聞為樵非面目　劈悟非斧斤
GA014n0012_p0676a03║非非微妙身　所至苾香焚朶朶舌端出　紛紛眉際分狂龍合當徒　慧日臨所欣功成台頂去　遑戀伊
GA014n0012_p0676a04║蒲羣新燈傳不盡　舊鉢逝何云要知三昧否　共此一氤氳
GA014n0012_p0676a05║牧雲門：宿塔院詩微雨斜陽掩　輕雷遠岫聞出門心在塔　曳杖足穿雲紅葉溪頭滿　青
GA014n0012_p0676a06║山戶外羣松杉饒景致　夾道日相分一宿巾瓶側　燈光夜更清電雷何驟至　照用一時行不語生
GA014n0012_p0676a07║依戀　無眠對几楹穹碑清曉讀　相應有泉聲
GA014n0012_p0676a08║兀菴源：禮塔詩南山松柏舊時青　十六年來一再登萬葉泉聲清活眼　澗邊秋色上枯藤
GA014n0012_p0676a09║影堂夜靜龍光護　石徑風生香氣凝指點祖翁田地在　千峯月曉塔前燈
GA014n0012_p0677a01║蛤菴圜：禮塔詩溪烟蘿月望南山　報祀懷香入祖關傳世已經遺鉢去　危時安敢拂衣還
GA014n0012_p0677a02║珠宮華蓋能加護　金縷伽棃豈妄頒不見嵩嵓成獨坐　九年風雪動愁顏
GA014n0012_p0677a03║嘯堂晳：諸同門禮祖翁塔，就宿塔院話舊詩風霜摵摵意何如　俯仰高山古木疎兄弟
GA014n0012_p0677a04║百年欣小集　江湖萬里念同居每來談笑烽烟外　不盡松杉雨露初安得與君長灑埽　一燈深夜讀
GA014n0012_p0677a05║奇書
GA014n0012_p0677a06║幻智菴寺之南山，元時建。西嵓禪師退居。
GA014n0012_p0677a07║（白川）楊明詩誅茅結蘭若　幽閴當山麓小徑入叢林　清風動脩竹幻軀本寂寥　智月恒滿足
GA014n0012_p0677a08║欲就菴中人　焚香話西竺
GA014n0012_p0677a09║遠菴㒥詩老屋垂垂墮碧林　昔賢遺迹隱居心望中雲去存蒼翠　徑曲庭深古木陰
GA014n0012_p0678a01║行其詩南屏山下屋　古瓦共頹垣門掩千竿竹　空王覿面看
GA014n0012_p0678a02║新菴鎖翠亭上。舊有菴，久廢。崇禎間重建，今為田寮。
GA014n0012_p0678a03║青塔菴寺之南，久廢。
GA014n0012_p0678a04║白塔菴祖印嵓下，廢。
GA014n0012_p0678a05║新田菴舊志載寺之西北，久廢。
GA014n0012_p0678a06║天華菴在大嶺下，廢。
GA014n0012_p0678a07║雲居菴在大雲山。崇禎間，通辦建，徒行元修復。
GA014n0012_p0678a08║遠菴㒥詩此菴有天趣　來訪得幽蹤一徑沉深竹　當軒浮半峯點苔花片片　流砌水淙淙籬下
GA014n0012_p0678a09║雲初斂　鄰烟動午鐘
GA014n0012_p0679a01║附：德介詩飛泉不自鳴　來浮我枕上遂從蘭風中　尋出溪流漲新綠滿平原　沿流得所向
GA014n0012_p0679a02║山高名大雲　茆簷墮青嶂獨步深竹中　挑雲濕拄杖
GA014n0012_p0679a03║（翁山）張美確詩溪廻路忽差　遠趁山雲冷到門僧未知　空堦立松影
GA014n0012_p0679a04║大雲菴退居祖塔院。
GA014n0012_p0679a05║（白川）楊明詩大雲晴不收　覆此嵓下屋嵐氣侵石牀　松陰散碁局入林樵徑深　接筧山泉曲
GA014n0012_p0679a06║花時一再過　煮茗話幽獨
GA014n0012_p0679a07║（鄮峯）張美言詩松風謖謖遶溪流　古殿蒼茫烟雨收攜杖共看新月霽　披襟却羨暮雲浮
GA014n0012_p0679a08║深林果熟羣猿集　琪樹花開白鹿游隨意登臨數舊迹　還憑鐘磬到山頭
GA014n0012_p0679a09║太白菴在山頂，近龍潭。
GA014n0012_p0680a01║舒亶詩何年仗錫此徘徊　天上真官為我來芝圃鶴歸香火冷　石壇空鎖舊莓苔
GA014n0012_p0680a02║西歸菴長庚房塔院。
GA014n0012_p0680a03║桂花菴大嶺南嶴。
GA014n0012_p0680a04║歸來菴天岳禪師塔院，中奉開山義祖像。壬午秋，菴宇落成，師賦詩二首：笑我歸來真晚矣　貉丘
GA014n0012_p0680a05║原是舊生涯千峯笋插雲爭姤　亂石牆繚水帶斜未死冢藏厓一角　閑游笻拄路三义謾言客此無
GA014n0012_p0680a06║多日　果接桃枝地種茶活到期頥總夢鄉　眉同栗棘髮同霜覓心無得猶心在　終日如愚忝日長
GA014n0012_p0680a07║新設茅牀香且耎　偶逢鄰友記還忘天胡老我頑如許　對盡秋籬菊正黃
GA014n0012_p0680a08║（石門．橙齋）吳之振詩老去何妨穩睡鄉　百年閱歷幾風霜閑挑菜甲光陰速　靜話松根意
GA014n0012_p0680a09║味長心借殘燈同一照　身如敗履總相忘如何爽却前期約　黃葉村中葉半黃
GA014n0012_p0681a01║（語氷．勝千）呂懿謀閱歷何方勝舊鄉　擔囊從此懶侵霜栽蔬種菊宜秋晚　樊圃編籬趁日長
GA014n0012_p0681a02║讀盡書非遮眼過　參成案可積年忘秧針漸綠催耕至　也合腰鎌刈麥黃
GA014n0012_p0681a03║（慈水．半人）鄭梁詩名山古剎本同鄉　向往而今易幾霜笑我風塵為客久　輸君瓢笠與年長
GA014n0012_p0681a04║餘生尚冀酬斯願　三宿胡能置若忘此意無分方內外　深春樹綠到秋黃
GA014n0012_p0681a05║（錢塘．玉山）宋琦詩因憶居鄉不出鄉　田家作勞換星霜久拋塵世逢迎懶　始覺深林意趣長
GA014n0012_p0681a06║丙舍支磚尋活計（余亦卜壽藏于草堂東偏）　丁年懷寶已生忘海天涵負今猶昔　喜對瞿曇面嫩黃
GA014n0012_p0681a07║（慈水．功來）向往詩歸去歸來原不著　大千世界有何涯一菴姑與閒雲泊　兩髩應遲落日斜
GA014n0012_p0681a08║塔縫少分花下路　旛風收起樹頭义鐵爐撥盡蹲鴟火　還許春山剪嫩茶
GA014n0012_p0681a09║（石門．星崖）金燦詩只有名山是故鄉　歸來嬴得滿頭霜人間閱盡滄桑變　僧臘依然日月長
GA014n0012_p0682a01║乞米打碑雖為飽　醋缸虀甕未能忘（「出得醋缸又入虀甕」，岳公〈自平陽移天童〉語。）如今洗足關門坐　看徧青青百草黃
GA014n0012_p0682a02║（錢塘．鶴亭）陸鳴臯詩天外何曾別有鄉　華顛隨處閱星霜浙河東仰門風峻　四海人思道
GA014n0012_p0682a03║氣長味裏酸甜都可憶　擔頭輕重那能忘從今記取歸來日　雨濕江村梅子黃
GA014n0012_p0682a04║（石門．蒼舒）金梧詩踏遍千厓不越鄉　觀河見面幾星霜投閒更喜心安隱　慧業偏存舌廣長
GA014n0012_p0682a05║漫覺滕公居蚤定　再來圓澤路難忘曰歸豈作田園計　嬴得籬邊滿目黃
GA014n0012_p0682a06║（慈水．莘野）馮聘詩何必歸來此地也　知名久矣遍天涯千峯飛抱松門曲　一水橫拖竹徑斜
GA014n0012_p0682a07║簾捲殘鐘鳴殿角　窗開新月挂山义隨時更有閒情處　留客頻傾太白茶
GA014n0012_p0682a08║（西溪．九如）卓長齡詩逃禪兀兀醉為鄉　誰遣吳塩點髩霜只有故交如水淡　更無他物比
GA014n0012_p0682a09║心長達非表聖休爭雅　歸賦淵明不更忘鍊骨成金嫌小技　親依老面識真黃
GA014n0012_p0683a01║（次厚）卓允基詩未足平生是睡鄉　埽清風宇飽晨霜樹栽不死千年好　味想當歸一
GA014n0012_p0683a02║意長此世界中寧復有　非我土處總相忘空空裏住蒼髯叟　日對山青映髮黃
GA014n0012_p0683a03║（塘西．子尤）金以遴詩吾里君家抵故鄉　閒房坐臥歷炎霜一朝錫向雲山渺　幾載書沉帶
GA014n0012_p0683a04║水長偶得班荊言不盡　每逢落月意難忘白駒縱是懷空谷　且待秋林葉盡黃
GA014n0012_p0683a05║（禦見．千頃）呂度詩塵世癡迷醉夢鄉　到頭博得髩成霜儒家自厭門風淡　禪榻應知歲月長
GA014n0012_p0683a06║翻水舊躭詩句好　拈花今覺語言忘西園兀坐誰賓主　梅子離離逐雨黃
GA014n0012_p0683a07║（竹巢）邵嘉客詩團圞總在山之裏　歸去何曾隔一涯日漏竹陰停午轉　雲生樹杪傍
GA014n0012_p0683a08║溪斜飛還倦鳥謀方定　直指高人路不义辭妙陶潛原一印　徵君愛酒趙州茶
GA014n0012_p0683a09║（德清．廷芝）黃茂芳詩買山不就愛山鄉　肩聳秋山髩有霜厄運黃楊容我短　精廬白日對
GA014n0012_p0684a01║公長詩從拄杖前頭得　機令觀松住脚忘道里雖賖人尚健　他年重晤記梅黃
GA014n0012_p0684a02║（九成）吉英逢詩脚跟歇處有家鄉　聽徹雞聲踏盡霜一縷篆烟消得老　半牀旛影靜
GA014n0012_p0684a03║中長煨來芋熟新緣起　了得樨香舊習忘賸欲求歸清淨地　人間惟有路塵黃
GA014n0012_p0684a04║（古愚）王元洲詩歸來何必山深處　搆得幽居傍水涯古樹雲封千嶺合　新篁雨洗萬
GA014n0012_p0684a05║竿斜經繙夜月思方永　詩老霜清手自义更喜靜中滋味好　一爐黃熟一甌茶
GA014n0012_p0684a06║（鎮海漢倬）謝緒章詩憐他弱喪不知鄉　覓徧天涯髩已霜接引放教地面闊　歸來奚憚路
GA014n0012_p0684a07║塗長岡頭吐月懷如見　樹杪行雲坐自忘何日石牀容我臥　松花也染半身黃
GA014n0012_p0684a08║（慈水．南溪）鄭性詩憶我昔年曾過此　此間亦是舊生涯晚雲日起終安泊　青玉前橫不少斜
GA014n0012_p0684a09║大地誰人留一窟　空天無路現三义歸來便許公歸否　先喚諸僧去瀹茶
GA014n0012_p0685a01║（西郭）萬承勳詩蘧廬識得是他鄉　一笑鬚眉草上霜結就茅蓬粟顆小　放開眼界嶺雲長
GA014n0012_p0685a02║偶逢貝葉翻經住　自入桃源與世忘老去猶然貪接果　幾時能得樹頭黃
GA014n0012_p0685a03║（香眉居士）張起宗：宿晚雲樓詩欲歸閑歲月　坐老此山秋楓葉酣千樹　松濤吼一樓無詩
GA014n0012_p0685a04║不澹遠　有夢定清幽出岫雲何處　相應為客留
GA014n0012_p0685a05║（桃江）董孫符：宿晚雲樓詩愛兹禪榻靜　高臥碧天秋雲影濃深夜　燈光濕小樓紅添爐火
GA014n0012_p0685a06║爇　香到谷蘭幽若許陶公飲　何嫌十日留
GA014n0012_p0685a07║（周池）董胡駿：集歸來菴，限韻詩昨宵聯吟維摩室　今晨擬謁東山菴我性廉介百無好　獨
GA014n0012_p0685a08║于山水偏饞貪何况秋容老且媚　紅葉披徑波澄潭佳境漸入如啖蔗　喜攜同調人成三天遇晴和
GA014n0012_p0685a09║勝必選　徑穿曲折宜幽探祇園小築嵌山腹　眼前好景歸樓南昔年岳公嘗寄跡　此中投老烟霞躭
GA014n0012_p0686a01║寒泉不流真諦絕　法筵誰闡生公談看到蒼松貌相似　栽餘黃菊英猶含皈依丈室慙未遂　披帷人
GA014n0012_p0686a02║寂情何堪繩牀信宿愁對月　晚雲簾捲飛朝嵐婆娑草木皆可愛　便留十日心應甘挑燈題詩記屋
GA014n0012_p0686a03║壁　秋蛇縱筆饒餘酣
GA014n0012_p0686a04║（東門）李暾：過歸來菴，限韻詩寂莫雙扉開　凄凉三徑曲屈指半載餘　曾未來信宿月光不常
GA014n0012_p0686a05║盈　草色無長綠千秋臥高岡　一編留直木好鳥誠無知　依然啼深谷覩物傷我心　晚雲為起伏欲歸
GA014n0012_p0686a06║復踟躕　斜陽亂脩竹
GA014n0012_p0686a07║（漁溪）張錫璜：前題詩暄翁不可見　靈蛻瘞山曲愛與義公鄰　重來應古宿樓挹烟巒青　窗
GA014n0012_p0686a08║受林光綠客至樂幽栖　如鳥投灌木况當盛夏時　清風滿空谷謖謖長松鳴　驚濤互起伏遙知臥聽
GA014n0012_p0686a09║人　天籟勝絲竹
GA014n0012_p0687a01║（漁山）柴梓廷：前題詩侵晨投歸來　數里遶徑曲山雲懶如僧　半倚樓頭宿我來拂素几　遙
GA014n0012_p0687a02║青雜近綠鳥語弄新枝　蟬聲噪高木習習清風生　穿林度深谷不知城市間　炎埃何處伏安得杖藜
GA014n0012_p0687a03║人　披襟依脩竹
GA014n0012_p0687a04║（韞山）張錫璁：前題詩歸來舊遊地　時時縈心曲入山必過此　長伴閒雲宿秋看霜林紅　春
GA014n0012_p0687a05║蹋芳徑綠盛夏苦炎蒸　濃陰想喬木決策度清關　侵晨訪東谷永日竟忘歸　願此避三伏臥聽幾聲
GA014n0012_p0687a06║蟬　坐對千竿竹
GA014n0012_p0687a07║（偉載）元乘：歸來菴詩曲徑沿溪復遶池　蒼松廿里想當時雲籠畫閣參天峻　風送齋鐘度
GA014n0012_p0687a08║嶺遲薪水常疑童子供　雨花應是老龍施春深樹杪堆新綠　添得伊人多少思
GA014n0012_p0687a09║又：埽塔後作詩昔有山中童　云是天上星山名傳太白　開闢千年青義公未來日　此山原不靈
GA014n0012_p0688a01║上天一感動　靈氣歸高僧後人繼靈蹟　說法尊門庭天意無衰廢　人心有盛興今值我師到　或以再
GA014n0012_p0688a02║世稱退老最初地　冷性如堅冰結菴臥此谷　夜點空樓燈照見古人面　相對何惺惺萬古共一宅　寒
GA014n0012_p0688a03║松分小亭古今兩酬唱　時起潭龍聽
GA014n0012_p0688a04║方嶺菴近天童街。
GA014n0012_p0688a05║（惢泉）聞性道詩泉聲不及雨　衣染萬山寒古屋堆茶竈　農人聚午餐雲排峯足斷　葉脫樹
GA014n0012_p0688a06║頭寬得句憂相失　呼朋舌上看
GA014n0012_p0688a07║清隱菴在裏青嶺下，明覺量建。國朝靈瑞重葺。
GA014n0012_p0688a08║指南菴鳴角㟺下。舊有菴，久廢。國朝真策重建。
GA014n0012_p0688a09║檀峯菴在裏青嶺上。元時係左菴禪師退居，久廢。明大通擇重建。康熈二十年，心和又重建。太常
GA014n0012_p0689a01║林時對有記。
GA014n0012_p0689a02║（明介）元燈詩山徑饒秋色　重來興不違杖扶雙屐雨　雲綻一身衣只此真堪樂　何須苦憶歸
GA014n0012_p0689a03║明朝登絕巘　直到夕陽微
GA014n0012_p0689a04║（竹窗）德介詩問流從小徑　曳杖躡嶙峋山色皆良友　溪聲作近鄰到來忘是暑　住久不知春
GA014n0012_p0689a05║法侶兩三輩　相看一味真
GA014n0012_p0689a06║小白嶺菴嶺上有茶亭，即宋時揖讓亭。
GA014n0012_p0689a07║牧雲門詩兩師揖讓秖尋常　却見全身禮樂彰好是節文曾不隱　至今登踏見康莊
GA014n0012_p0689a08║（香眉）張起宗詩名山久欲訪南能　遊借秋光得未曾已辦芒鞋循細步　更憑竹轎快先登
GA014n0012_p0689a09║雲橫嶺脚偏遮路　風落松梢半挽藤盼到清關還顧影　不須姓氏答山僧
GA014n0012_p0690a01║遠菴㒥詩三代真風歸釋氏　每經此處每吟哦亭荒雲冷人千載　一道謙光存薜蘿
GA014n0012_p0690a02║太平菴小白嶺下。外有茶亭。
GA014n0012_p0690a03║真際菴元至正間，甬東張氏捨資，淨㫤建。明時圓賢重修。
GA014n0012_p0690a04║張鴻儒詩竹密不通路　蕭蕭落澗聲石開雙戶迥　松展一人行遇雨疑無趣　逢僧別有情
GA014n0012_p0690a05║相留一夕話　坐久喜天晴
GA014n0012_p0690a06║攔路菴小白河濵。舊係天童庫屋，久廢。即其遺址建，中奉關夫子。
GA014n0012_p0690a07║密雲悟：題額偈脚跟未動意先行　行色匆匆不暫停攔斷路頭心不走　安然步步沒途程
GA014n0012_p0690a08║石奇雲和狂心欲向外馳求　徧走千山遠不愁攔却路頭無處去　草菴止宿便歸休
GA014n0012_p0690a09║牧雲門詩老屋多年驀路橫　衲僧到此脚頭生就中若具靈通眼　轉過青山掉臂行
GA014n0012_p0691a01║山幢懷和一條活路坦然平　佛祖曾將向上名十字菴前攔不住　孤峯頂上任施呈
GA014n0012_p0691a02║天童下院攔路菴左，崇禎年建。
GA014n0012_p0691a03║甬東下院弟子施通等捨基建，在東茂橋。
GA014n0012_p0691a04║金田莊古山門隔溪，計田一千三百畝。挹西澗之水以溉之。後莊廢，田亦不存。
GA014n0012_p0691a05║小白莊坐七都二啚。莊田俱廢。莊河外有碶閘存焉。
GA014n0012_p0691a06║鄮國莊在五都二啚。又名西湖莊，今廢，名為天童莊。
GA014n0012_p0691a07║三山莊係定海縣太丘鄉。計田四百餘畝，今廢。
GA014n0012_p0691a08║福林莊
GA014n0012_p0691a09║增益莊
GA014n0012_p0692a01║保成莊又名㢀頭莊。三莊在昌國、定海二縣。宏智、慈航二禪師置共田二千餘畝，今廢。
GA014n0012_p0692a02║宏智覺（治塗田）詩碁局未散芭蕉仙　樵夫柯爛海成田長隄抗潮人得路　淡水沒脛牛
GA014n0012_p0692a03║加鞭天雲晚晴深似綺　禾稻日茂濃如烟白米軟炊供眾飽　心空選佛石頭禪
GA014n0012_p0692a04║大冥莊在定海，海宴一都。計田六百餘畝，應菴禪師令宏監寺開。
GA014n0012_p0692a05║舟山天童莊舟山舊係昌國縣，今改定海。莊、田俱廢。
GA014n0012_p0692a06║金地莊在餘姚縣。田地共一千七百畝，今廢。
GA014n0012_p0692a07║盤山莊寺前盤山頂上。計田二百畝，今廢。
GA014n0012_p0692a08║牧峰莊
GA014n0012_p0692a09║　鼈山莊二莊在台州寧海縣。計田一千七百餘畝。又山塘地如田數，元明禪師置，為萬佛閣香燈
GA014n0012_p0693a01║之費。今廢。
GA014n0012_p0693a02║佛真文懿大師．前天台山國清景德禪寺住持．沙門
GA014n0012_p0693a03║曇噩撰：萬佛塗田記
GA014n0012_p0693a04║水，元氣之變也；元氣蓋造化之本，所以運行四時而生育萬彚者也。其氤氳磅礴、坱比亭毒之盛，則
GA014n0012_p0693a05║海與俱。故海之大，涵天浮地，淹滔日月，澇不加深，旱不加淺，而波瀾濤浪之簸掀，潮汐之往來，苟非
GA014n0012_p0693a06║其物之剛礦、堅緻、勇悍者，當之莫不摧廢、漂蕩、惴慄而無以自持。是以世之有治于海者，必願力所
GA014n0012_p0693a07║驅馳、事機所輻輳而後可。善覺普光禪師，以抱道之姿、拔俗之韻為祖統，向緣出世台之瑞嵓，其舉
GA014n0012_p0693a08║措之當，已振聲叢社。及開化四明，尤營護教門以隆佛法。未幾而適奉朝命，董眾天童。獨念以為：「寺
GA014n0012_p0693a09║實五山之一，天下衲子之淵藪也；而產入素薄，柰何？南宋時，尚賴宏智、慈航二尊宿，能復舊志于艱
GA014n0012_p0694a01║難離亂之秋，作福林、保成、增益三莊于昌國定海，而常住粗給。兹吾輩顧怠惰自逸，昧願力、失事機、
GA014n0012_p0694a02║玩視先德，寧無愧于心乎？」尋得斥鹵地于台之寧海牧峯、鼈山二島嶼下。遂率耆舊永全等，倒囊橐、
GA014n0012_p0694a03║傾篋笥，躬操畚鍤，集工傭築鑿以晞塗潦，而成原隰之田一十七頃有奇。起役于至正廿年春，畢役
GA014n0012_p0694a04║于廿六年冬。用鏹五百萬緡，用米無算。於戲！禪師之于天童，其功業可謂至矣！朝元閣擅九壟，範銅
GA014n0012_p0694a05║佛萬尊其上。爐熏燈明達旦夜，穹碑巨筆照映林壑。其規模之鴻偉，其制度之密嚴，惟閣與莊則然。
GA014n0012_p0694a06║名莊以「萬佛」者，蓋見其志之在閣也。夫是皆驅馳之力、輻輳之機已。且禪師非有宿昔之修，詎克臻
GA014n0012_p0694a07║爾！按郡乘，天童山東南，去郡治六十里，晉永康初，僧義興始菴其中。日有童子給薪水，忽辭去，曰：「吾
GA014n0012_p0694a08║天之太白星也，上帝以師篤于道行，遣吾下侍。」或問予曰：「道行、功業異乎？」予曰：「奚為其異也？夫道行、
GA014n0012_p0694a09║功業，體用般若耳。」問者頷之。禪師名原良，字元明。族周氏，寧海人。
GA014n0012_p0695a01║甬東戒願庫在戒願橋邊，今廢。
GA014n0012_p0695a02║五鄉庫五鄉碶邊，今廢。
GA014n0012_p0695a03║攔路庫小白河頭遺址，今改菴。
GA014n0012_p0695a04║昔寺有三十六莊，計田一萬三千畝，今廢。
GA014n0012_p0695a05║宋《寶慶志》載：常住田三千二百八十四畝，山一萬八
GA014n0012_p0695a06║千九百五十畝。
GA014n0012_p0695a07║粵稽古天童，禪席最盛，香積亦最饒。近百年來，僧徒
GA014n0012_p0695a08║寥落。辛未，密雲老和尚應四眾之請入山，龍象景從。
GA014n0012_p0695a09║囷無夙儲，鉢欲生塵，當事者苦之，更憂催科之擾。詢
GA014n0012_p0696a01║其實則相傳寺田以萬計，山二千六十畝。洪武間，應
GA014n0012_p0696a02║役鹽丁六十三名，餘丁一十九名。浸尋至今，田已斥
GA014n0012_p0696a03║賣殆盡，山僅存十二耳。嗟乎！產歸俗戶，役占僧籍，僧
GA014n0012_p0696a04║何以支？余參禮和尚，二三耆宿稱述咨嗟，思免厥患
GA014n0012_p0696a05║莫得其籌；和尚亦衋焉傷之。先是，友人張客卿輩備
GA014n0012_p0696a06║悉其故，以為察消息而均利病，可脫僧于厄，不能不
GA014n0012_p0696a07║致望于護法王臣矣！
GA014n0012_p0696a08║崇禎癸酉春王正月，會稽陳樹勣謹識
GA014n0012_p0696a09║今管山塲，自
GA014n0012_p0697a01║密雲老人來主法席，舊住正鑑、圓智、智廣、真修、明貫
GA014n0012_p0697a02║等，將山塲推歸常住，自清關橋起，圍環至玲瓏嵓，
GA014n0012_p0697a03║共山七百三十畝。
GA014n0012_p0697a04║清關橋外，贖山三畝。
GA014n0012_p0697a05║新菴後，贖山四十六畝并基地。
GA014n0012_p0697a06║玲瓏嵓右側，贖山三畝。
GA014n0012_p0697a07║窑房基後，三畝。
GA014n0012_p0697a08║責罰塘岸，贖一十二畝。
GA014n0012_p0697a09║幻智菴，贖山并基地若干畝。
GA014n0012_p0698a01║小白下院，基地六畝八分，又柴山七畝三分，坐落
GA014n0012_p0698a02║蔡家後嶴。
GA014n0012_p0698a03║南山塔院，置山田若干畝，東谷菴內并各處後置
GA014n0012_p0698a04║及捨業，收在萬年簿中，不詳載。
GA014n0012_p0698a05║國朝順治丁亥，費隱容禪師恢復東谷，清理南山歸還
GA014n0012_p0698a06║侵田三百餘畝。
GA014n0012_p0698a07║（郡伯）韋克振：天童砧基冊序古稱修沙門行者，頭目、肢體，一一可捨，誠以四大假合，如
GA014n0012_p0698a08║浮光幻影，無可繫念故耳。乃于常住之物，則必珍重之、愛惜之，時加簡勘者，何也？蓋此常住之物，皆
GA014n0012_p0698a09║先世德澤之遺，而諸檀施脂膏血汗之所聚也。針草不得擅取，磚瓦豈容誤移？故必護常住之物如
GA014n0012_p0699a01║頭目、肢體者，而後能捨頭目、肢體入常住，斯其人固未易數數然矣。天童道塲為諸山冠，自密雲老
GA014n0012_p0699a02║人遷謝後，旋值改玉，干戈擾擾。徧浙東西，惟此一袈裟地，如青蓮座之在驚濤烈燄中，如如不動。噫！
GA014n0012_p0699a03║此非老和尚常寂光中定力所持不及此。予承夙願，來守兹土，即請師之上座——費隱和尚繼主之，而
GA014n0012_p0699a04║天童之門庭復振矣。和尚于常住事，規圓矩方，動秉先程，不敢少有隕越。即常住之物，體毋論洪纖，
GA014n0012_p0699a05║數毋論繁約，質毋論堅脆，品毋論崇卑，凡其所有，咸以登之簿籍，令一展閱間，歷歷在目，總無覆藏，
GA014n0012_p0699a06║而天童家貲盡在于此矣。雖然，未盡也，更有一物在。從太白山中，搥鼓搭衣、親相授受者，尚未列冊
GA014n0012_p0699a07║于上。願和尚和盤托出，并歸常住。則際三界、塞虛空，莫非天童家貲！豈搦管濡毫所能勝紀者哉？
GA014n0012_p0699a08║（觀察）王爾祿：不役碑記世固有所損于己，遂有益于人者；亦有無所損于己，但能無所
GA014n0012_p0699a09║損于人，人遂受益不忘者。兩者情不同，使人受益則一。夫一事益一人，猶將為之，况數百千人乎？一
GA014n0012_p0700a01║事益一日之一人，猶將為之，况數百千年之前、數百千年之後，其為人也多矣！明州太白山天童寺，
GA014n0012_p0700a02║自晉永康年義師肇菴東谷，太白星奉上帝命，化童子而給薪水焉，迄今法筵清眾何可勝紀！而永
GA014n0012_p0700a03║康至順治辛卯，則一千三百五十二年矣，所為益一人者，蓋自太白童子始。其間寵錫荒鞠，日居月
GA014n0012_p0700a04║諸，詳未能聞，大概存于寺志。今則密雲先和尚，凡六坐道塲，而天童之慈雲蔭覆為更盛。而密公口
GA014n0012_p0700a05║生法化之子，表表兩浙間，是密師猶在，臨濟、曹溪猶在，達磨、迦葉亦無不在。所謂益一人而數百千
GA014n0012_p0700a06║年之前無弗益者，其在斯乎！今林野禪師，密師口生法化之子也，以正法眼，開耀昏衢，清範亭亭，又
GA014n0012_p0700a07║何其温然而澤耶！師特地乾坤，非思所測，將以虛空同漚發，蕪畦數尺直作茸茸羃羃觀。雖然，如沙
GA014n0012_p0700a08║米齊祛，難乎其為下矣。柰之何，昔日之莊以三十六計，田之畝以一萬三千計，既成紙上陳言，而僅
GA014n0012_p0700a09║存之田五百餘畝，又有紛紛取與，類乎損人而自益者。非我同人慨焉捐俸，贖付緇流，數年之內，且
GA014n0012_p0701a01║盡與人世之歌臺舞榭，同一雨歇烟沉，而數百千年之後，其為歎惜于今日何如耶？有田則有戶，田
GA014n0012_p0701a02║之正稅宜然；而丁額差徭或葛藤不了，勢將如聖達之言于徐僕射者，可慨也已！今寺之法產已復，
GA014n0012_p0701a03║其五百畝之僅存矣，差徭亦概免矣。家風峻闢，埽除狐兎；日上月下，山深水寒。使銅棺山頂與臘月
GA014n0012_p0701a04║星前，面目俱新。而後之視今，亦猶今之視昔者，棒頭之辣，能不久彌芳、遠彌光哉？種田博飯，良非一
GA014n0012_p0701a05║日。是在後之官斯土者，知無損于己、有益于人者，于僧之差徭已然；鄉之賢士大夫知無損于己、但
GA014n0012_p0701a06║能無損于人，人已受益不忘者，于僧之法產已然。敷揚花葉，推布霖濡，復何涯量？善乎陳仲醇之言
GA014n0012_p0701a07║曰：「佛教得力處，正朝廷省力處。」抑又深遠矣！且今之無損于人而有損于己，遂大有益于人者，又可
GA014n0012_p0701a08║紀也。嗚呼！蒼紋古碣，幾見靈光；一念紛飛，覿面千里。月巢雪屋，亦且難言；百尺竿頭，誰為進步？人又
GA014n0012_p0701a09║當何損耶？當何益耶？都監靜公，予心朋也；棄舉子業，為臨濟裔，欲將一片石，使後世覓靈光也。予故
GA014n0012_p0702a01║徵其實而記之。
GA014n0012_p0702a02║（郡伯）楊之枘：自運免徭序震旦梵剎多如許已，名山勝水之間，晨鐘夕磬之下，閉關焚修，
GA014n0012_p0702a03║無憂懼恐怖之患，視之如活如來不可及，而亦知其低眉疾首者有賦役一事乎？方今脊脊多事之
GA014n0012_p0702a04║日，催科備難，長吏考成，視此殿最，不得不責之吏胥。吏胥之炰烋，真令民不堪命。至其視緇流也，甚
GA014n0012_p0702a05║于追呼恒人。且有租賦，即有徭役；圓頂方袍，幾同椓黥城旦，寧忍言哉？明州天童山，為東南第一形
GA014n0012_p0702a06║勝。創自晉永康，迄今一千三百餘年矣。神奇靈異之事，不可勝紀。其間廢而興，興而廢，强半以征徭
GA014n0012_p0702a07║之故。崇禎間，密雲大師，有道高僧也，殫厥心力，鳩工斂資，以致古剎莊嚴、僧徒煩盛。嗣是而木陳、費
GA014n0012_p0702a08║隱、林野諸老人，纘成護持，遂為叢林巨觀。而法產中落者不可復。佛光廣大，默相兹山，一時檀越各
GA014n0012_p0702a09║起善願，如海憲王公洎諸鎮，及余同寅明府，并鄉縉紳先生，無不裒金券地，而產之中落者以復。雖
GA014n0012_p0703a01║然，復一產則增一憂，里役煩興，差徭絡繹，此又諸檀越之素心隱而無計解免者也。無已，其惟自運
GA014n0012_p0703a02║與免徭乎！會山中僧以其言上當事，當事者可之，而諸檀越皆大歡喜。因著為令則，勒之貞珉。其為
GA014n0012_p0703a03║香燈之計者悉矣。夫自運則追呼之擾安，免徭則埒瘏之苦息。今而後，名山勝水之間，晨鐘夕磬之
GA014n0012_p0703a04║下，閉關焚修，無憂懼恐怖之患者，伊誰之力？其功鴻矣！豈非佛家之龍象、釋氏之金湯也哉！夫海憲
GA014n0012_p0703a05║公現宰官身而說法，而為兹山建百千萬年無窮極之利；諸檀越咸以慧業文人發慈悲大願，此其
GA014n0012_p0703a06║心寧望報？然而佛教所重惟是因果，其報必食。昌而熾，昌而大，壽而臧，無有害，奚俟問哉？顧安得盡
GA014n0012_p0703a07║震旦之梵宇而皆如天童？盡一世之宰官而皆如此中之檀越乎？此又余之所內熱而不可必得者
GA014n0012_p0703a08║也。因佐其事而序之如此。
GA014n0012_p0703a09║康熈間，山曉晳禪師增置田三百餘畝，重立自運。
GA014n0012_p0704a01║（觀察）許弘勳：免徭記江南梵剎世雄，明州天童為天下名山第二。自密雲祖師季，興建大
GA014n0012_p0704a02║法幢，吹大法螺，海內震動，遂推為諸方第一。我世祖章皇帝，萬幾之暇，時留心釋乘。其追企天童道風
GA014n0012_p0704a03║為益甚，遂使密祖生前文字，盡入千貝之函；身後光輝，重登七寶之座，此誠釋林之盛極。及密祖大
GA014n0012_p0704a04║弟子——繼席天童弘覺禪師，弘覺大弟子——繼席天童山曉禪師，並蒙
GA014n0012_p0704a05║先皇帝欵接。至尊下榻，萬乘開堂，自有方外以來，仰承
GA014n0012_p0704a06║宸眷，未有若天童三世之至渥者也。然天童在密祖以前，莫盛于宋宏智禪師。其大治紺宇，閎敞神麗
GA014n0012_p0704a07║甲于叢林。又以學徒鱗萃、食指萬餘，因益經營阡陌。其田一萬三千畝，跨三都五縣，有莊三十六。所
GA014n0012_p0704a08║謂「學人入僧堂，宜使衣帳器物事事精好」；何况香積一盂，可不常滿？當時有田之利而絕無官帖及
GA014n0012_p0704a09║門之擾。故謂「諸人但須開鉢而飯，洗足而坐，得以專心辦道」，斯其盛也。若密祖後興，其創備規制不
GA014n0012_p0705a01║減昔年，而經營未及，寺產僅遺田五百餘畝。國初，觀察王公爾祿、郡太守楊君之枘，常為本寺別立
GA014n0012_p0705a02║自運戶，免其差徭，勒諸碑石。前任藩司張公縉彥、袁公一相，亦相繼結帖與示。及今山曉禪師來繼
GA014n0012_p0705a03║祖席，香阜益隆，置齋田近八百餘畝。于是提督塞公白理，行縣令朱君士傑，得循例免徭。後數年，余
GA014n0012_p0705a04║建節此方，常過宿太白山房，與山公披襟解帶，數日而去。遂属鄞令再循前例，免其差徭。適余過西
GA014n0012_p0705a05║陵督學程公汝樸，署中語及為天童免徭事，程公復議：「此但公一時善果，今編造在邇，不若與郡守
GA014n0012_p0705a06║令定議，預為文鐫石，垂天童百世之利，庶不負公盛舉。」時合肥龔君士稹在座，深贊服此言。龔君者，
GA014n0012_p0705a07║故宗伯端毅公令嗣，與山公篤兩世之交者也。因憶余昔為部曹，兩事端毅公，公常從容言及「天童
GA014n0012_p0705a08║梵剎之盛，山公一時淵匠，吾輩宜善為護持」。曏識于心，適符所諾。及歸署，因與郡太守李君廷機、郡
GA014n0012_p0705a09║丞佟君世錫、別駕段君振蛟、鄞令高君躋，共相規畫，并質諸郡中諸薦紳、耆碩，照前勒石舊例，以本
GA014n0012_p0706a01║寺田別立自運一戶，只供正賦，悉免差徭。他日編造寺僧，得執碑文為證。此誠垂天童百世之利者
GA014n0012_p0706a02║也。但寺田不及千畝，田少、差徭亦少，其事尚輕。余輩方為山公謀共募買田之貲，得復智公故產四
GA014n0012_p0706a03║分之一，即可接山廚、竟歲糧。山公宿為道俗所歸，人發敬田，鉢華自滿，此亦非難事。使異日天童自
GA014n0012_p0706a04║運戶有田數千畝，方足償吾輩今日始願。且區區為此，亦上推
GA014n0012_p0706a05║世祖章皇帝敬禮三世之盛也。諸君俱曰「甚善」，請以余文鐫之石。