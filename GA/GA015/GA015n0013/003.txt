GA015n0013_pa073a01║七塔寺志卷之三
GA015n0013_pa073a02║四明陳寥士纂
GA015n0013_pa073a03║志沿革
GA015n0013_pa073a04║唐
GA015n0013_pa073a05║東津禪院此為最初之寺名。《鄞縣志》（卷六十八頁十三）云：縣東五里，舊號東津禪院。唐
GA015n0013_pa073a06║大中十二年，分寗令任景求捨宅建寺，（案《敬止錄》云：「景求初貫蘇州，曾任明州判，遂家於鄞，治第甬東。後徙豐樂鄉東
GA015n0013_pa073a07║山下，遂捨甬東居宅為寺。」）請心鏡大師居之。（《天童寺志．卷三．心鏡奐禪師傳》略同）
GA015n0013_pa073a08║棲心寺乃東津禪院所改也。《鄞縣志》（同前）云：會剡寇裘甫掠四明，縱兵入寺。師燕
GA015n0013_pa073a09║坐禪定，神色不動。賊眾愕眙，作禮而退。咸通二年，郡奏其事，請以「棲心」名寺，旌
GA015n0013_pa073a10║師之德。（《天童寺志．卷三．心鏡奐禪師傳》略同）
GA015n0013_pa073a11║宋
GA015n0013_pa073a12║崇壽寺此為第三寺名。《鄞縣志》（同前）云：宋大中祥符元年，賜額崇壽。山門前跨河
GA015n0013_pa074a01║石橋，亦名崇壽橋。按《鄞縣志．金石門》謂，崇壽寺額為唐時裴休書。豈唐時早有
GA015n0013_pa074a02║此名耶？崇壽橋則于民國廿三年冬，鄞縣政府填河造屋，橋亦隨圮，因附記之。
GA015n0013_pa074a03║神霄玉清萬壽宮此為第四寺名。是否由佛教暫改為道教，不可考。《鄞縣志》（同前）
GA015n0013_pa074a04║云：政和八年，改建神霄玉清萬壽宮。久之復舊。（《寶慶志》）
GA015n0013_pa074a05║明
GA015n0013_pa074a06║補陀寺此為第五寺名。《鄞縣志》（卷六十六頁三十一）云：縣東三里，本昌國梅岑山寶陀寺，
GA015n0013_pa074a07║明洪武二十年，因寶陀寺懸海，徙建于甬東之棲心寺內空址。（案《明州雜謠注》，洪武十九年，信
GA015n0013_pa074a08║國公湯和起，遣海島居民遷入江東，奏改棲心寺為補陀寺。與《成化志》差一年。）《普陀山志》（卷二頁二）云：明太祖洪武二十年，
GA015n0013_pa074a09║信國公湯，徙居民入內地，焚其殿宇三百餘間，迎瑞相供于郡東棲心寺，重建
GA015n0013_pa074a10║大剎，改名補陀。山中僅留鐵瓦殿一所，使一僧一介守奉香火焉。
GA015n0013_pa074a11║復建棲心寺唐名之棲心寺，在洪武、永樂間曾與補陀寺同存。《鄞縣志》（卷六十八頁十
GA015n0013_pa074a12║三）云：洪武二十年，徙昌國補陀于郡城，僧惟摩捨建補陀寺。留東首三分之一，
GA015n0013_pa075a01║復建棲心。永樂間，僧併補陀寺，遂廢。（《敬止錄》）
GA015n0013_pa075a02║清
GA015n0013_pa075a03║七塔寺此為第六寺名。《鄞縣志》（卷六十六頁三十一）云：二十一年（康熙）建大悲殿，門外有七
GA015n0013_pa075a04║浮圖，俗呼七塔寺。
GA015n0013_pa075a05║按七浮圖不必始建于清，而七塔寺之名則始于此。
GA015n0013_pa075a06║報恩寺為今名，全名則為「七塔報恩禪寺」。余作慈運大師傳云：「翌年（光緒二十一年），
GA015n0013_pa075a07║赴都請頒龍藏，勅賜報恩寺額。」
GA015n0013_pa076a01║
GA015n0013_pa076a02║
GA015n0013_pa076a03║
GA015n0013_pa076a04║
GA015n0013_pa076a05║
GA015n0013_pa076a06║
GA015n0013_pa076a07║
GA015n0013_pa076a08║
GA015n0013_pa076a09║
GA015n0013_pa076a10║
GA015n0013_pa076a11║
GA015n0013_pa076a12║七塔寺志卷之三終