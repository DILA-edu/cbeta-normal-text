GA015n0013_pa077a01║七塔寺志卷之四
GA015n0013_pa077a02║四明陳寥士纂
GA015n0013_pa077a03║志建置
GA015n0013_pa077a04║甲、過去之一斑
GA015n0013_pa077a05║養濟院明洪武二年，延燬內法堂址并塔後地餘址，改創養濟院。（《鄞縣志》卷六十八頁十三）
GA015n0013_pa077a06║今存。
GA015n0013_pa077a07║圓通寶殿永樂二十二年，建圓通寶殿。
GA015n0013_pa077a08║毗盧閣宣德七年，建毗盧閣。
GA015n0013_pa077a09║藏經寶閣等天順二年，建藏經寶閣、大悲彌陀殿及廊廡等屋。（以上《鄞縣志．卷六十八》引《成化
GA015n0013_pa077a10║志》）
GA015n0013_pa077a11║十王殿嘉靖間，建十王殿。（《鄞縣志．卷六十》引《嘉靖志》）
GA015n0013_pa077a12║方丈清順治間，建方丈。
GA015n0013_pa078a01║佛殿等康熙間，重修佛殿、山門及鐘樓。（以上《鄞縣志．卷六十六》引《朱志》）咸豐十一年，兵燬。同治
GA015n0013_pa078a02║十年，里人周文學母子，募資重建佛殿、山門。（同上採訪）
GA015n0013_pa078a03║大悲殿二十一年（康熙），建大悲殿。門外有七浮圖，俗呼七塔寺。（《鄞縣志．卷六十六》引《聞志》）
GA015n0013_pa078a04║乙、中興後之概况
GA015n0013_pa078a05║天王殿清光緒十六年庚寅，慈運長老徇地方之意，任住持之職，慘澹經營，多
GA015n0013_pa078a06║所興建，修理天王殿、客堂、祖堂、齋堂、庫房、禪堂、雲水堂等。民國六年，住持僧晙
GA015n0013_pa078a07║和尚，改建天王殿五間，中三供彌勒菩薩，左右各一供四天王。後與大殿相對
GA015n0013_pa078a08║者，供韋馱菩薩。殿高二重，底層較廣。
GA015n0013_pa078a09║報恩禪寺天王殿皆大歡喜韋馱殿（乙未歲長至
GA015n0013_pa078a10║月，鎮海陳修榆敬書。）三州感應（乙未長至月，鎮悔陳修榆敬書。）威鎮天魔東津舊院南海真宗（以上皆匾額）
GA015n0013_pa078a11║一生補處寄諸天，普現菩薩身，當年鹿野苑中，曾助迦文傳密意。三界輪迴
GA015n0013_pa078a12║仍故我，誓修唯識定，他日龍華會上，願隨無著覲慈顏。（乙卯中秋，慈運私淑弟子吳嘉瑞敬撰並書。
GA015n0013_pa079a01║信士陳裘賡，率男亦銓、亦山，孫本初、本崇、本祥敬獻。）
GA015n0013_pa079a02║此四尊都是武裝，勇力百倍，今朝同護法門，猶見餘風颯爽。得一佛立成善
GA015n0013_pa079a03║果，皈依三寶，昔日頓開覺路，全憑行雨宏深。（民國九年，歲次庚申，十月穀旦，里人謝行溎撰。蔡和鏘謹書。護法
GA015n0013_pa079a04║信士柳哲衲，率男中炤、孫和堯敬獻助。）
GA015n0013_pa079a05║如來說般若波羅密，汝當奉持，經典所在，則為是塔。眾生發無上菩提心，明
GA015n0013_pa079a06║終不盡，善法增益，乃報佛恩。（民國八年九月夏，同龢薰沐敬書。信士余葆三，率男學樑、學楨、學棟、學楣、學柟敬獻。）
GA015n0013_pa079a07║萬劫現金身，南海祥光瞻滿月。七重留寶塔，東郊勝蹟拓棲霞。（光緒廿三年春王月吉旦，
GA015n0013_pa079a08║弟子董茂容，率男仁卿敬獻。）
GA015n0013_pa079a09║大雄寶殿原名圓通寶殿。光緒十七年辛卯，慈運長老重修，改為今名。廣五間，
GA015n0013_pa079a10║中奉千手觀音菩薩，左文殊，右普賢。殿後又有觀音像，而五百羅漢石刻，分嵌
GA015n0013_pa079a11║于左右及後壁上。殿為兩重躐角式，周圍均係方石柱，上鐫各種聯語。
GA015n0013_pa079a12║大雄寶殿（光緒十九年六月穀旦，里人李瑞彰敬立，命子仲光沐手謹書。）
GA015n0013_pa080a01║慈流海澨（同治十三年，歲在閼逢閹茂，南呂月中澣穀旦，賞穿黃馬褂花翎，強勇達春巴圖魯提督，浙江全省水陸軍務節制各鎮加一級，黃少
GA015n0013_pa080a02║春敬立。）
GA015n0013_pa080a03║慧海慈雲（同治四年，歲在乙丑，無射月全澣吉旦，邑人陳勵敬書。弟子張朝宗，率男道業、道榆、道榮、道枋、道林，孫克廣、克鎮、克賢、克昌、克配敬獻。）
GA015n0013_pa080a04║澤沛閩嶠（光緒元年，歲次乙亥，孟秋月上澣穀旦，里人陳懋采敬書。廈門幫通泉號、元昌號、啟興號同敬獻。）
GA015n0013_pa080a05║覺路潛通（同治十二年癸酉歲，黃鐘月穀旦，里人孫學庭謹書。寧幫眾米商公立。）
GA015n0013_pa080a06║濟世慈航（同治十三年，歲次甲戌，七月穀旦，陳愈涌敬書。甬上北號眾商敬獻。）
GA015n0013_pa080a07║慈恩似海（光緒丙子歲，林鎰月、甬江木號眾商敬獻。）
GA015n0013_pa080a08║至誠可感（光緒廿一年乙未，二月穀旦，部下弟子陳祖浩，率男烈鈁、烈銘、烈欽，孫愈桐、愈梓敬立。）
GA015n0013_pa080a09║慈航從南海蜚來，劫歷千年，猶認補陀真面目。舊院合東津建復，門留七塔，
GA015n0013_pa080a10║何須阿育幻浮圖。（光緒五年，歲在乙卯，春正月，會稽王繼香撰。里人陳允升書。里人吳煊，率男顯鋆、顯厘、顯珪，孫家樑、家楨、家楣敬立。）
GA015n0013_pa080a11║建剎與闤闠為鄰，緣菩薩本超凡，煩惱皆除，也可到此間立脚。飛錫來普陀
GA015n0013_pa080a12║絕頂，憫眾生而救苦，沈迷果覺，庶幾從彼岸回頭。（同治十二年，昭陽作噩之歲，良月吉旦，邑人張慶璜題。
GA015n0013_pa081a01║泉州深滬幫謙泰號商敬立。）
GA015n0013_pa081a02║南海傳燈（壬申仲秋立，元和顧文彬。）
GA015n0013_pa081a03║慈航普濟（己未冬月，常住重修眾姓女敬獻。夏汝霖敬書。）
GA015n0013_pa081a04║靈應昭垂（光緒仲冬月穀旦，補用同知候補知縣錢鍾麟敬立。）
GA015n0013_pa081a05║佛從海上飛來，息足小普陀，無量無邊，誓願眾生超苦海。僧是山中習靜，棲
GA015n0013_pa081a06║心大自在，即喧即寂，始知塵市有深山。（同治十一年孟秋之月，重修七塔寺告成，謹撰楹聯題於柱石。布政使銜甯紹
GA015n0013_pa081a07║台海防兵備道，顧文彬敬書。）
GA015n0013_pa081a08║南海渡慈航，甘露普霑千世界。東津開梵剎，法雲長蔭七浮圖。（同治十一年九月中浣，
GA015n0013_pa081a09║里人童華薰沐謹書。）
GA015n0013_pa081a10║海南久駐慈雲，大菩薩照恩光，早共仰千手千眼。甬東聿新佛地，小普陀傳
GA015n0013_pa081a11║聖蹟，不須著一色一塵。（鐵峯張恕敬書。）
GA015n0013_pa081a12║勝地接虹橋，古剎重新，七寶莊嚴觀自在。法輪轉鹿苑，元門入妙，不通朗徹
GA015n0013_pa082a01║見如來。（同治十二年，歲次癸酉，嘉平月穀旦，里人趙佑宸敬撰。廖祖憲敬書。）
GA015n0013_pa082a02║浩劫閱紅羊，七寶裝成金粟界。真如參白馬，三明悟到鐵蓮洋。（同治十有一年，九秋之吉，
GA015n0013_pa082a03║谿上張廣延書。）
GA015n0013_pa082a04║古剎閱三修，問我佛西來，度苦厄經幾魔劫。浮圖輝七寶，看大江東去，放光
GA015n0013_pa082a05║明照徹迷津。（同治十三年長至月，甬上凌忠鎮撰句并篆。）
GA015n0013_pa082a06║萬劫現金身，南海祥光瞻滿月。七重留寶塔，東郊勝蹟拓棲霞。（同治十年辛未歲，八月全
GA015n0013_pa082a07║浣，里人章鋆敬撰并書。）
GA015n0013_pa082a08║紫竹蔚叢林，現大士身而說法。赤堇修古剎，宏眾人願以成材。（同治十年，十月上浣，里人
GA015n0013_pa082a09║周岱敬撰并書。）
GA015n0013_pa082a10║三昧悟真修，化宇咸遊，何處非西方世界。四明留古剎，慈航普渡，此間是南
GA015n0013_pa082a11║海津梁。（同治甲戌，仲夏穀旦，張家驤敬題。）
GA015n0013_pa082a12║地脈接鄮山，梵宇巍峨，震旦雲霞圍舍利。道心悟清夜，禪關寂靜，乾鐘陀鼓
GA015n0013_pa083a01║應祇園。（同治甲戌，小春月榖旦，陸廷黻敬書。）
GA015n0013_pa083a02║小補陀福地重開，浩劫化成金粟界。大菩薩慈航普渡，眾生穩涉鐵蓮洋。（同治
GA015n0013_pa083a03║十有三年，歲次甲戌，杪冬之吉，弟子周晉麒敬獻。）
GA015n0013_pa083a04║選佛重開場，仗大慈悲，立小普陀，無量威神觀自在。破慳同結願，師善知識，
GA015n0013_pa083a05║種諸福德，不可思議契真如。（同治十有三年，歲次甲戌，六月之吉，長沙彭慰高撰句敬書。）
GA015n0013_pa083a06║七塔寺重修大雄寶殿，暨裝金千手觀音、文殊、普賢，及滿堂聖像募緣啟
GA015n0013_pa083a07║溯唐大中間，心鏡奐禪師杯渡西江，錫飛東甬；任公舍宅，建寺居之，顏曰「東津」。後
GA015n0013_pa083a08║易「棲心」，旌其德也。歷宋元明，代有興替。至清光緒中葉，慈運慧祖崛起中興，琳宮
GA015n0013_pa083a09║紺宇，爛焉一新；門廊殿廡，燦然大觀，賜額「報恩」。又名「七塔」，以門外有七浮圖也。迄
GA015n0013_pa083a10║今選佛場開，宗風益盛。南參北詢之流，至者如歸。禪誦梵典之聲，不絕於耳。鴻儒
GA015n0013_pa083a11║白丁，無不知有七塔之勝者。據考，明洪武間，因梅岺山寶陀寺懸海，徙建於甬東
GA015n0013_pa083a12║棲心寺內空址；恭迎大士瑞相，亦供於此，改為補陀寺。自時厥後，寺之正殿永奉
GA015n0013_pa084a01║觀音大士，靈感顯著，屢有異徵。所以一方人士，爭為植福培因之道場；各地信侶，
GA015n0013_pa084a02║亦為經此必朝之靈蹟。洵甬江之名藍，震旦之祇園也。雖然，既有先人以拓其基，
GA015n0013_pa084a03║必藉繼世以傳其後。或證明心性、紹往開來，或恢宏願力、興廢舉墜，庶幾山門永
GA015n0013_pa084a04║振，法矩常暉。若僅粗衣糲食，離羣索居，完山僧野衲之本分，安能使住持三寶，永
GA015n0013_pa084a05║作金剛不壞耶？迺者（敝寺）大雄寶殿，暨內供千手觀音及諸佛聖像，建造日久，漸
GA015n0013_pa084a06║呈暮象。不惟有損觀瞻，抑且殊失相好。（指南）職掌住持，責有興廢；誓發宏願，莊嚴
GA015n0013_pa084a07║依正。唯是一木難支大廈，眾志方可成城。普望給孤長者、韋提夫人，或匿王之
GA015n0013_pa084a08║再世，或阿育之重來，共秉崇佛之心，同興護法之力。將慈悲寶筏，為子孫廣植福
GA015n0013_pa084a09║田；以喜捨願船，度祖宗超生蓮界。「種如是因，結如是果」，經有明言，决信無疑。謹啟。
GA015n0013_pa084a10║住持指南率監院明校敬募
GA015n0013_pa084a11║三聖殿位於大殿之後，廣七間，中供西方三聖立像，高二丈八尺有奇。光緒十
GA015n0013_pa084a12║七年辛卯，慈運長老重建，莊嚴之相甲於諸方。光緒二十年甲午，與大殿千手
GA015n0013_pa085a01║觀音像同開靈光。民國二十五年丙子，發起三聖裝金。
GA015n0013_pa085a02║附記西方殿內所供三聖立像，高二丈有八，裝金工事，非集鉅資難底於成。
GA015n0013_pa085a03║用是擬募萬佛良緣，以一佛為一緣，每緣捐認國幣一元。如一人樂認多緣，或
GA015n0013_pa085a04║多人合認一緣者，一聽隨喜。但每緣請念彌陀聖號千聲，以資回向菩提。如上
GA015n0013_pa085a05║募之緣，除裝三聖金像外，復有餘欵，一部作為啟建萬佛水陸道場之用，專為
GA015n0013_pa085a06║信施檀那祈福薦亡，及超拔民國以來所有中外南北陣亡將士之靈，並祈禱
GA015n0013_pa085a07║世界和平，人民安樂。一部作為擴充如意寮之費，普結十方僧眾病苦之緣。因
GA015n0013_pa085a08║附記於此。
GA015n0013_pa085a09║三聖殿（壬子冬月景辰，長沙蕭榮爵書。）
GA015n0013_pa085a10║果證菩提（光緒二十九年，一陽月吉立，邑人周振翰敬書。張門顧氏善蓮敬獻。）
GA015n0013_pa085a11║圓通妙諦（光緒丁酉歲，嘉平月吉旦，里人王振鈺謹書。甬三境弟子屠益哉、王明遠、張維新敬獻。）
GA015n0013_pa085a12║香光莊嚴（民國廿五年十月，重修殿宇，三聖裝金開光。溥常述句，東光陳寶麟書，張崇黼敬獻。）
GA015n0013_pa086a01║由來號崇壽，歷劫重新，喜佛光普照十方，長為熙朝資聖壽。何處覓棲心，隨
GA015n0013_pa086a02║緣且住，願僧眾靜參三昧，直從覺路證禪心。（光緒辛卯，仲春月穀旦，里人陳烈鏞謹撰並書。）
GA015n0013_pa086a03║自懸海有寶陀寺名，普渡慈航作津逮。仿靈山為諸大眾說，宏開梵宇廣燈
GA015n0013_pa086a04║傳。（里人林鼎梅撰并書。）
GA015n0013_pa086a05║號為小普陀，依舊慈燈輝寶塔。奉有大菩薩，重新法苑現珠林。（里人張世訓撰并書。）
GA015n0013_pa086a06║鄮山本維衞生鄉，負郭訪叢林，聽百杵鐘聲，似否西遊海會。明代為寶陀故
GA015n0013_pa086a07║址，頻年餘劫火，攬七重塔勢，依然南拱天封。（里人徐隆圻謹撰并書。）
GA015n0013_pa086a08║十方來，十方去，十方共成十方事。萬人施，萬人捨，萬人同結萬人緣。（光緒甲午年，孟
GA015n0013_pa086a09║秋穀旦，弟子李庭芳，率男名煊、名炯，孫廣善、廣書敬立。）
GA015n0013_pa086a10║釋迦對韋提夫人，說十六妙觀，專觀極樂慈父，見身實相出苦海。彌陀為法
GA015n0013_pa086a11║藏乞士，發四八誓願，惟願娑婆眾生，念佛洪名坐金蓮。（民國二十四年仲冬月，皈依童男圓吉、徐孟楣，
GA015n0013_pa086a12║隨喜住持溥常撰句。金峨七十老樵卓梵敬書。）
GA015n0013_pa087a01║南海真宗，四明佛地，歷千餘年，滄桑變易，自得慈老中興，竟與天童育王同稱
GA015n0013_pa087a02║鼎足。（民國廿五年秋月，信女朱門馮氏式慧敬助。）
GA015n0013_pa087a03║東津古蹟，七塔道場，建三聖殿，棟宇莊嚴，儼然彌陀示現，仍並觀音勢至共作
GA015n0013_pa087a04║慈航。（方丈屬瀾撰書。）
GA015n0013_pa087a05║西方三聖裝金萬緣啟
GA015n0013_pa087a06║我佛於過去無量劫中，以巨大犧牲之精神，修種種之福德智慧。及至最後，豁然
GA015n0013_pa087a07║大悟，親證本有之真如妙性。復以其所覺之道，不辭辛瘁以覺悟眾生，俾一切眾
GA015n0013_pa087a08║生，皆得證其所證之妙性，以共享其不生不滅之勝樂。其予眾生之恩惠，與眾生
GA015n0013_pa087a09║之被其感化者，亦既深而且厚矣。故佛陀為利自利他之偉大人物，絕非其他宗
GA015n0013_pa087a10║教之教主所可望其項背也。假令佛不說法以覺悟眾生，眾生在迷，有如盲者無
GA015n0013_pa087a11║相，悵悵乎其何以行乎哉？茲雖佛陀涅槃已久，而其所遺流之教法，迄今尚存，理
GA015n0013_pa087a12║應香花燈樂，恭敬供養，常為紀念。夫教法為佛陀住世攝化精神之所寄，而代表
GA015n0013_pa088a01║其偉大人格者。教法有二，聲教、行教是矣。聲教者何？依據佛陀一代攝化補特伽
GA015n0013_pa088a02║羅之語言、結集而成之文字，所謂素怛纜藏、毗奈耶藏、阿毗達摩藏等，三藏十二
GA015n0013_pa088a03║分教也。行教者何？根據佛陀一代攝化補特伽羅所現之行為，融結而成一種精
GA015n0013_pa088a04║神寄託瞻仰，所謂塑造、雕刻以及彩畫、銅鑄等，藉以表現其威儀相好、功德莊嚴
GA015n0013_pa088a05║之塔像也。是以教法所在，即如來舍利之身。如能起塔塑像，廣為供養，則所得之
GA015n0013_pa088a06║福德，靡有涯際。試觀貧女丐珠，金師為箔，各發歡心，共裝塔像，九十一劫，報感大
GA015n0013_pa088a07║富。良以莊嚴塔像，非誇一時之富美；檀那功德，實為永劫之資糧。阿育王之造舍
GA015n0013_pa088a08║利塔，豈徒然哉？優填王之刻旃檀像，良有以也！（敝寺）為浙省名藍，甬江古剎；佛化
GA015n0013_pa088a09║之興隆，僧伽之繁衍，直與天童、育王、觀宗三大叢林相伯仲，且有過之無不及者。
GA015n0013_pa088a10║寺之西方殿內，供有西方三聖，丈六金身，塑自有清光緒年間。中興七塔，慈祖之
GA015n0013_pa088a11║手，藝術精緻，巧奪天工，相好莊嚴，堪稱傑作。擬雲崗之石佛，比龍門之石像，不為
GA015n0013_pa088a12║過也。第以歲月遷流，金身掩紫磨之光，聖像失玉毫之曜，此為（敝寺）美中之缺陷，
GA015n0013_pa089a01║而亟亟宜裝修者。溥常承乏主席，責無旁貸，擬募萬人之緣，莊嚴三聖之相，庶幾
GA015n0013_pa089a02║玉毫重增色彩，金身再放光明。唯是事功浩大，需費孔多。徒懷移山之願，終乏點
GA015n0013_pa089a03║石之功。伏冀緇林上座，白社高賢，以及護法長官，信心居士，不住於相而行佈施，
GA015n0013_pa089a04║玉成斯舉，匡濟其艱。買園布金，長者即生天上；聚沙成塔，童子終證菩提。功不虛
GA015n0013_pa089a05║捐，福有攸歸。謹啟。
GA015n0013_pa089a06║中興祖堂位於三聖殿後，木質雕刻慈運長老像。
GA015n0013_pa089a07║中興祖堂（丙子春，住持溥常立，鄮西范文虎書。）
GA015n0013_pa089a08║我佛所宗，真如貝葉。眾經之長，妙法蓮花。（慈運大和尚法鑒，叔平翁同龢。）
GA015n0013_pa089a09║法堂在三聖殿後，廣五間二弄。光緒十七年，慈運長老募造。
GA015n0013_pa089a10║法堂（民國二十五年春月，林森。）
GA015n0013_pa089a11║壽世傳燈（光緒柔兆敦牂陽月，為八十壽僧慈運長老傳戒頌，浙東觀察使者喻兆蕃題。）
GA015n0013_pa089a12║壽世燈傳（光緒三十二年，歲次丙午，孟冬月穀旦，賜進士出身、翰林院編修加三級，族姪朱卓英頓首書，為慈運老和尚八旬開慶志喜。法
GA015n0013_pa090a01║晚：寄禪、因靜、淡雲、正明、真常、妙見、悟真、好心、超有、道階頂禮同祝。）
GA015n0013_pa090a02║有壽者相（光緒三十二年，歲次丙午，陽月上浣良辰，蛟川董思曾書，恭祝本師慈運老和尚上壽。嗣法人：宏教、宏緒、宏演、宏訓、宏蓮、宏晉、宏綱、
GA015n0013_pa090a03║宏明、宏淨、宏成、宏信、宏法、宏修、宏壽、宏權、宏化、宏道、宏聖、宏滿、宏覺、宏一、宏燦、宏楊、宏達、宏瑞、宏深、宏引、宏得、宏海、宏圓同頂祝。）
GA015n0013_pa090a04║有古德風（民國十四年十二月，縣人陳磬裁識，童第錦書。常西法師與余交廿年，未嘗見其有喜慍之色，蓋其得於道者深矣。爰書四言遺之，以志
GA015n0013_pa090a05║景仰。）
GA015n0013_pa090a06║圓融無礙（圓瑛大和尚主席天童寺，禪定育王寺。源龍暨兩序恭賀。）
GA015n0013_pa090a07║我佛重來（覺圓大禪師慈鑒。天台山農書，弟子楊蓮生、常春恆和南敬獻。）
GA015n0013_pa090a08║當知是處恭敬供養，不可以百千萬劫說其功德。若復有人受持讀誦，已非
GA015n0013_pa090a09║於三四五佛種諸善根。（丙子仲秋，漢陽關炯敬題。）
GA015n0013_pa090a10║氣秉湘江，戒圓章水，教普浙瀛，福報比諸宗，記卓錫傳衣，三寶尊嚴宏法脈。
GA015n0013_pa090a11║如來願力，彌勒含容，普門慈善，涅槃留妙相，合緇徒白屋，四時展拜極追思。
GA015n0013_pa090a12║（慈運老和尚淨德千古。壬子冬，蕭榮爵敬書。）
GA015n0013_pa091a01║藏經樓在法堂上層。光緒二十一年請頒龍藏，供釋迦牟尼佛像。
GA015n0013_pa091a02║藏經樓（民國廿五年，戴傳賢書。）
GA015n0013_pa091a03║湛然真應（光緒戊申歲吉立，蛟川胡元欽、胡和卿敬立。）
GA015n0013_pa091a04║龍藏目錄提要
GA015n0013_pa091a05║慈運大師所請龍藏，係清同治九年冬十一月，依乾隆三年十二月原刻本重
GA015n0013_pa091a06║刻于金陵刻經處者。現藏本寺藏經閣中，完好無缺。全目浩繁，茲舉其綱要數
GA015n0013_pa091a07║量，以資稽考。
GA015n0013_pa091a08║經藏
GA015n0013_pa091a09║大乘經般若部寶積部大集部華嚴部涅槃部五大部外重譯經
GA015n0013_pa091a10║小乘阿含部
GA015n0013_pa091a11║已上經藏，天字號至芝字號，計二百八十四字零七卷，計板二萬九千零九十
GA015n0013_pa091a12║九塊，計連五萬六千七百三十七連。
GA015n0013_pa092a01║律藏
GA015n0013_pa092a02║大乘律小乘律
GA015n0013_pa092a03║已上律藏，辭字號至受字號，計五十二字零七卷，計板五千八百六十五塊，計
GA015n0013_pa092a04║連一萬一千四百七十六連。
GA015n0013_pa092a05║論藏
GA015n0013_pa092a06║大乘論小乘論
GA015n0013_pa092a07║已上論藏，傅字號至通字號，計一百二十八字零六卷，計板一萬三千塊，計連
GA015n0013_pa092a08║二萬五千三百三十五連。
GA015n0013_pa092a09║續藏
GA015n0013_pa092a10║西土聖賢撰集此土著述
GA015n0013_pa092a11║已上續藏，書字號至機字號，計二百三十九字，計板二萬八千四百十一塊，計
GA015n0013_pa092a12║連五萬五千六百三十二連。
GA015n0013_pa093a01║內原續藏一百五十四種，一千二百六十三卷，計板一萬四千九百塊，計連
GA015n0013_pa093a02║二萬九千一百七十五連。
GA015n0013_pa093a03║新續入五十四種一千一百二十七卷，計板一萬三千五百十一塊，計連二
GA015n0013_pa093a04║萬六千四百二十七連。
GA015n0013_pa093a05║天字號至機字號共七百二十四字，計板七萬八千六百十五塊，計連十五萬
GA015n0013_pa093a06║三千三百七十四連。
GA015n0013_pa093a07║天字號內加序及目錄經簽等板，計四百二十一塊，八百三十七連。
GA015n0013_pa093a08║方丈在法堂之後進。
GA015n0013_pa093a09║方丈（民國戊辰年吉立，鎮海陳修榆書。）
GA015n0013_pa093a10║開山祖塔在方丈中央，樓上為莊嚴寮。
GA015n0013_pa093a11║高風可仰（光緒三十有四年仲春，遊七塔寺，見高僧慈運長老，暨令法徒自真方丈大和尚，領眾行道，大有古德高風。因留四字，以為後進欽頌云。
GA015n0013_pa093a12║仁和高邕書并跋。）
GA015n0013_pa094a01║慈蔭堂在法堂東首，廣五間。民國八年，住持智圓建。
GA015n0013_pa094a02║慈蔭堂（民國十二年四月穀旦，安化陶思曾題，本寺住持弘一敬立。）
GA015n0013_pa094a03║貝葉傳經（民國丙寅年春三月，覺圓方丈和尚法鑒。弟子王紫光敬贈，邗江顏湘泉書。）
GA015n0013_pa094a04║正法昌明（岐昌法兄大和尚六旬志慶，長沙蕭榮爵拜書。癸丑陽月，法弟：友法、果如、僧晉、蓮生、賢兆、蓬萊、自真、智圓、常西、圓瑛、道階同祝。）
GA015n0013_pa094a05║戒燈續燄（中華民國二十三年冬月吉立。溥常大和尚宏揚戒法，圓瑛敬書。法晚：本舟、式堂、德軒、勵深、大智、明校、寬明、鉅鏞、錦堂、可亮、寶泉、法
GA015n0013_pa094a06║舟、寶池、見雲、惺悟、清奇、勛明、空觀、常慧、自空、瑞岩、竹林、果成、妙潔、懷遠、玉亮、嘉善、攸久、慈航、苾法、月定、指南、密庵、明性、樂天、圓明、空印、法源、善智、能安、靜
GA015n0013_pa094a07║明、法悟、新山、同榮、得一、嵩庭、妙勝、大亮、妙安、智根、哲明、寶成、常空、瑞蓮、普周、性源、雲谷、常學、華光、蓮度、明峯、梵雲、碧林同敬賀。）
GA015n0013_pa094a08║玉佛閣在慈蔭堂上，中供玉佛。民國八年，住持智圓老和尚募建。
GA015n0013_pa094a09║玉佛閣（癸亥春月穀旦，孫嘯洲書。）
GA015n0013_pa094a10║常樂我淨（民國九年五月日，二等大綬、三等寶光嘉禾章、四等文虎章，調署會稽道尹黃慶瀾敬立。）
GA015n0013_pa094a11║妙莊嚴域（民國十一年十月穀旦，浙海關監督袁思永獻。）
GA015n0013_pa094a12║新庫房光緒二十五六年間建。
GA015n0013_pa095a01║新新庫房　小廚房民國十四年建。
GA015n0013_pa095a02║老庫房與上官廳、大客廳連接。
GA015n0013_pa095a03║地藏殿在大鐘樓之下。
GA015n0013_pa095a04║念佛堂在大鐘樓旁。
GA015n0013_pa095a05║大鐘樓位於大殿東，三層躐角式，鐘懸於最高層。光緒二十四年，慈運長老向
GA015n0013_pa095a06║湘購生鐵鑄造。至民國十一年創始集資，改鑄銅質，閱五年而告成。中供普庵
GA015n0013_pa095a07║祖師像。
GA015n0013_pa095a08║雲水堂在法堂西首，廣五間。民國六年，住持道亨建。
GA015n0013_pa095a09║華嚴閣在雲水堂之上。
GA015n0013_pa095a10║華嚴閣（溥常法師弘演《華嚴》於七塔寺者有年，今主持報恩、長佛學院，乃為題此以留紀念。乙亥初夏，雪山太虛。）
GA015n0013_pa095a11║監齋殿　五觀堂　大廚房以上三處，民國六年住持道亨建。
GA015n0013_pa095a12║如意寮陳慶裁督造。
GA015n0013_pa096a01║祖堂　客堂　禪堂慈運長老建。
GA015n0013_pa096a02║報恩佛學院民國十七年成立，院址設藏經樓，法門公推溥常首座主辦。著有
GA015n0013_pa096a03║《華嚴綱要淺說》行世。
GA015n0013_pa096a04║七塔寺募建延壽堂佛學院啟
GA015n0013_pa096a05║昔者西伯養老，夷望來歸；東漢談經，王公就學。豈非以高年耆德，景迫桑榆；髦士
GA015n0013_pa096a06║英才，日昇東旭；以養以教，仁政所先？是以事著簡冊，芳流縑素，千載而下，侈為美
GA015n0013_pa096a07║談。況夫佛法高深，慈悲居首。惠徧于六道四生，而恩忽于腹心眉𥈤。慈悲之義，不
GA015n0013_pa096a08║其歉歟？是以延壽堂開，遺制曾傳於往代；作人化啟，學苑紛立於民初。古固宜循，
GA015n0013_pa096a09║今尤可法。況精修黃耇，實多我法之典型；英俊獅兒，不少他年之柱石。先務之急，
GA015n0013_pa096a10║孰有急於斯二者哉？七塔自慈祖中興，於鄞治褎然冠首。十方輻輳，其食指常滿
GA015n0013_pa096a11║數千。締造之功偉矣，宏揚之業駸矣。顧高勳重望，仍旅進於清眾之班；寢舍講堂，
GA015n0013_pa096a12║尚寄寓於藏經之閣。其於教養之典，或未足以言備歟！（指南）以椎鈍之才，膺神人
GA015n0013_pa097a01║之選，謬承祖席，深切覆餗。獨是敬禮老成，栽培後進，根諸夙性，未敢辭勞。是以願
GA015n0013_pa097a02║竭愚公移山之心，上續前人未竟之業。於延壽則欲臻爽塏，於學院則意主寬宏。
GA015n0013_pa097a03║惟時丁物力艱難，工則期以偉大。狐裘燦爛，決非一腋之可成；大廈巍峨，又豈一
GA015n0013_pa097a04║木所可就？是以呼號檀越，共種福田。伏祈推博愛之仁，惠茲駘背；本甄陶之意，
GA015n0013_pa097a05║眾植良材。一椽片瓦，孰非功德之山？老安少懷，況符先聖之訓。謹綴緣起，弁言冊
GA015n0013_pa097a06║端。慨助芳名，請列於左。
GA015n0013_pa097a07║施醫藥所民國十七年成立，設三聖殿右廂。
GA015n0013_pa098a01║
GA015n0013_pa098a02║
GA015n0013_pa098a03║
GA015n0013_pa098a04║
GA015n0013_pa098a05║
GA015n0013_pa098a06║
GA015n0013_pa098a07║
GA015n0013_pa098a08║
GA015n0013_pa098a09║
GA015n0013_pa098a10║
GA015n0013_pa098a11║
GA015n0013_pa098a12║七塔寺志卷之四終