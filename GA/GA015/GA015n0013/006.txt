GA015n0013_pa177a01║七塔寺志卷之六
GA015n0013_pa177a02║四明陳寥士纂
GA015n0013_pa177a03║志法要
GA015n0013_pa177a04║宋
GA015n0013_pa177a05║天目禮禪師重裝心鏡禪師像，開光法語
GA015n0013_pa177a06║心鏡僧伽飾舊容，分明五彩畫虛空，要知空作何形段，只在如今一點中。且道是
GA015n0013_pa177a07║那一點？（以筆作點勢云）開眼也著！合眼也著！
GA015n0013_pa177a08║清
GA015n0013_pa177a09║八指頭陀為慈老人起棺法語
GA015n0013_pa177a10║八十年中海內師，趙州古佛德堪追；秋風忽動西歸興，黃菊無情也淚垂。恭維長
GA015n0013_pa177a11║庚退席七塔中興慈公老和尚，誕質湘潭，披緇江右；徧參煙水，久歷風霜；卓錫甬
GA015n0013_pa177a12║東，浮杯海上；莊嚴萬善，總持一心；道俗翹誠，人天推出；宏法太白，中興報恩；清澄
GA015n0013_pa178a01║碧海，光應彤庭。頒請龍藏還山，光揚象教；四眾歡騰，八部交讚。此猶是世諦流布，
GA015n0013_pa178a02║未足為老人頌。惟其為法為人，慈心濟物；四來不拒，一粒同餐；有求皆應，無願不
GA015n0013_pa178a03║從。年逾八秩，道播十方。義龍律虎，俱出其門，春蘭秋菊，各擅其美。真所謂喜捨慈
GA015n0013_pa178a04║悲皆具足，福德壽考悉俱圓。生榮死哀，舉世無匹。第當此魔强法弱之時，僧寶云
GA015n0013_pa178a05║亡之際，耆舊彫謝，誠我法門之不幸也。雖然如是，祇今起棺歸天童入壙，又作麼
GA015n0013_pa178a06║生？更無黃葉隨風舞，惟有青松夾道迎。（（卓柱云））起！
GA015n0013_pa178a07║又入壙法語
GA015n0013_pa178a08║這座無縫塔，誰能請樣描？浮根俱已謝，神理豈能超？幽坑一以閉，千年不復朝。惟
GA015n0013_pa178a09║有無影樹，千條復萬條。
GA015n0013_pa178a10║又對靈小參法語
GA015n0013_pa178a11║如《華嚴經》所明，十地菩薩於六波羅密各有偏多；餘非不修，但隨力隨分。（敬安）則
GA015n0013_pa178a12║謂我慈老和尚於萬行門中，惟德最勝。更難得者，一生不矜己長，不談人短；喜成
GA015n0013_pa179a01║人以德，濟人之困；為人忘己，損自益他；處逆若順，遇險而安。其肚量寬宏，若太虛
GA015n0013_pa179a02║之廣；不拒諸有，如大海之深。不拒眾流，故能建大道場，作大佛事。福壽全歸，唯德
GA015n0013_pa179a03║所至。回憶（敬安）在跨塘庵閉關時，持過午不食戒，時過不吃。惟老人來庵，即為取
GA015n0013_pa179a04║表定時，時至，親持鉢飯碗羹送入關房。有病為調湯藥，慰問備至，此猶令人銘心
GA015n0013_pa179a05║刻骨不能忘者。今秋七月，至七塔問疾，老人含笑謂（敬安）曰：「與爾相交四十載，今
GA015n0013_pa179a06║將長別。」嗚呼！不意竟成讖語。桑梓情深今已矣，雲水年邁更何依！
GA015n0013_pa179a07║又祖堂入牌位法語
GA015n0013_pa179a08║一切法無生，一切法無滅，我佛大沙門，常作如是說。於此會得，慈老人八十年前
GA015n0013_pa179a09║未曾生，八十年後不曾滅；既不曾生，又不曾滅，則昨日靈柩入山，全身入塔，乃成
GA015n0013_pa179a10║虛設。是故當知，聖人於無生滅中示現生滅，求其生滅之跡，了不可得。譬如日生
GA015n0013_pa179a11║於東而沒於西，日果東生而西沒乎？仲尼川上歎曰：「逝者於斯，未嘗往也。」肇法師
GA015n0013_pa179a12║又曰：「江河競注而不流。」即不生滅，亦成剩語。（良久云）萬古碧潭空界月，再三撈漉
GA015n0013_pa180a01║始知休。伏維尚饗！
GA015n0013_pa180a02║民國
GA015n0013_pa180a03║諦閑老法師上堂法語
GA015n0013_pa180a04║（師拈柱杖云）百歲韶華一剎那，無邊煩惱盡消磨；惟公親證無生忍，大用繁興海
GA015n0013_pa180a05║湧波。諸上座！須知
GA015n0013_pa180a06║中興報恩堂上，慈運慧祖老和尚，原非生而現生。住世八十四年，繼往開來，悲興
GA015n0013_pa180a07║慈運，太白拈搥；豎拂甬東，法幢高懸。令未種者種，已種者熟，已熟者脫。堪稱根深
GA015n0013_pa180a08║果茂，源遠流長。本不滅而示滅，待機一十六載，攝用歸體，入定安禪。先遊方便有
GA015n0013_pa180a09║餘，次臻實報莊嚴，後入常寂光土。可云惺寂雙流，真常妙樂。今逢百齡寂慶，諸龍
GA015n0013_pa180a10║象大德，為建
GA015n0013_pa180a11║法界聖凡水陸普度大齋，所集殊勳，均資恩有。唯冀寂光常照，返駕慈航，接引迷
GA015n0013_pa180a12║流，同遊覺海。茲當
GA015n0013_pa181a01║降誕良辰，乞本上座舉揚箇事，眾中也曾委悉者麼？（良久，拈拄杖云）老和尚現身
GA015n0013_pa181a02║了也！（卓一卓云）法界藏身隨處現，溪光山色盡遮那。（（擲杖下座））
GA015n0013_pa181a03║圓瑛和尚冬至陞座法語
GA015n0013_pa181a04║一陰增極一陽回，氣候循環任運推；變化密移人不覺，但看律管動飛灰。諸上
GA015n0013_pa181a05║座！陰陽遞改，一物不遷；歲序如流，一真不動。即此不動不遷，為諸佛之本源，乃眾
GA015n0013_pa181a06║生之慧命，萬化靡不資始乎此！古德云：「有物先天地，無形本寂寥；能為萬象主，不
GA015n0013_pa181a07║逐四時凋。」若向這裏會得，始信江河競注而不流，日月經天而不動。其或未然，但
GA015n0013_pa181a08║見雲駛月運，舟行岸移，以輪迴心起輪迴見，彼圓覺性即同流轉。然既如是，即今
GA015n0013_pa181a09║冬至陞座一句，又什麼生說呢？（（卓拄杖云））當初只道茅長短，斫去原來地不平。
GA015n0013_pa181a10║又除夕陞座法語
GA015n0013_pa181a11║忙忙又是一年週，內外勤勞未暫休；祇見事從眼底過，不知全在此中收。有說每
GA015n0013_pa181a12║日從朝至暮都是空過，與本人分上有何交涉？有說平時燒香換水都是禪機，本
GA015n0013_pa182a01║地風光何處不現？據山僧檢點起來，許他各具一隻眼。何以故？動也得，靜也得，動
GA015n0013_pa182a02║靜雙離恁麼得。若向這裏見個親切，可謂靈光獨耀，法眼雙明。既然如是，即今除
GA015n0013_pa182a03║夕一句，又什麼生道？（（卓拄杖云））今歲今宵盡，明年明日來；不生分別見，新舊絕安
GA015n0013_pa182a04║排。
GA015n0013_pa182a05║又天童上堂法語
GA015n0013_pa182a06║太白巍巍冠海山，紅塵飛不到禪關；天然景物玄機露，水自流兮雲自閒。諸上座！
GA015n0013_pa182a07║水也，雲也，與衲僧分上有何交涉聻？（顧左右云）如若宗眼未明，法身未見，則水是
GA015n0013_pa182a08║水，雲是雲，自然打成兩橛。如若摸著向上巴鼻，了知水即性中之水，雲亦心內之
GA015n0013_pa182a09║雲。肇法師云：「天地與我同根，萬物皆吾一體。」在這裏見得親切，始信古人老婆心
GA015n0013_pa182a10║切，將無價寶藏和盤托出。今者護法特請上堂，舉揚法要，且道作麼生指陳？（（卓拄
GA015n0013_pa182a11║杖云））白雲豈在青山外，青山常在白雲中。
GA015n0013_pa182a12║又七塔禪堂起七法語（民國廿四年十二月十五晚）
GA015n0013_pa183a01║今朝七塔寺，重振舊家風；不落言思路，單提向上宗。葛籐都斬斷，但覓主人翁；忽
GA015n0013_pa183a02║於無覓處，覿面恰相逢。（（卓香板云））起！
GA015n0013_pa183a03║溥常和尚陞座法語（民國二十二年古曆十一月十七日進院）
GA015n0013_pa183a04║（和上拈香祝聖畢，斂衣就座，舉如意云）是日彌陀聖誕節，大地善信皆歡悅；新舉
GA015n0013_pa183a05║住持才陞座，且將如何對眾說？憶前金陵毗盧露醜，今住寧波七塔報恩，未免又
GA015n0013_pa183a06║作一場賣弄了。古人道：「法隨法行，法幢隨處建立。」殊屬自笑其不量耳。昔日法燈
GA015n0013_pa183a07║和尚云：「山僧卑志，本欲棲身岩竇，隱遁過時。緣因先師有不了底公案，出來為他
GA015n0013_pa183a08║了却。」時有僧問：「如何是先師未了底公案？」和尚打云：「祖禰不了，殃及兒孫。」請問諸
GA015n0013_pa183a09║上座，且道過在甚麼處？還有能檢點得出麼？溥常老朽自愧，既承來賓道賀，兩序
GA015n0013_pa183a10║珍重久立。據此座，行此令，單單只賣死貓頭，無知咬著冷汗流。將此深心奉塵剎，
GA015n0013_pa183a11║是則名為報佛恩。（（下座））
GA015n0013_pa183a12║又上禪堂起香法語
GA015n0013_pa184a01║民國廿四年，古歷九月廿一日，早二板，智圓、常西兩退居，佛舟首座，嘉善後堂，
GA015n0013_pa184a02║圓成、深悟、智禪三堂主，并兩序僧俗近二百餘眾，分班站立，維那呼悅眾師鳴
GA015n0013_pa184a03║引磬，迎請和尚。
GA015n0013_pa184a04║（和上進堂，站中央，舉香板云）般若如大火聚，觸之便燒；又如清涼池，四面皆可入。
GA015n0013_pa184a05║七塔禪堂今日宏開般若紅爐，煅煉法界聖凡，正所謂：「十方同聚會，個個學無為。
GA015n0013_pa184a06║此是選佛場，心空及第歸。」惟願兩序大眾，同心努力，豎精進幢，披忍辱鎧，舉起金
GA015n0013_pa184a07║剛王寶劍，一超直往菩提正路行將去。
GA015n0013_pa184a08║又貼單法語（十月十四日）
GA015n0013_pa184a09║（和上拈單條云）前月開始坐香，今朝期頭貼單；禪堂圍爐打坐，十方高人聚會；不
GA015n0013_pa184a10║分人我彼此，同是一真法界。雖然如是，即今貼單成為世諦流布，又作麼生？《法華
GA015n0013_pa184a11║經》云：「是法住法位，世間相常住。」（和上分東西貼畢，復位，舉如意云）恭喜兩序大眾，
GA015n0013_pa184a12║謹遵六和遺訓，奮發無畏精神，豁開頂門正眼。（（下座））
GA015n0013_pa185a01║又結制法語（十月十五日）
GA015n0013_pa185a02║（和上拈拄杖云）今朝十月十五日，七塔寺裏結冬，比較往年大不相同。禪堂既已
GA015n0013_pa185a03║起香，須與大眾決議，不用諸位兄弟參禪，不用諸位兄弟會理，單單的不欲瞌睡。
GA015n0013_pa185a04║若也瞌睡，遠承滹陀嫡旨，近遭天童橛頭一頓痛棒打出骨髓，莫言不道。果然能
GA015n0013_pa185a05║得如是，恭喜兩序大眾，一超直入如來地。世界爾，眾生爾，塵塵爾，剎剎爾，念念爾，
GA015n0013_pa185a06║於恁麼時，更無有異法。（良久云）動靜閑忙，遮那妙體。（卓拄杖下座）
GA015n0013_pa185a07║又解七法語（十二月廿一日）
GA015n0013_pa185a08║（和尚云）臘月梅花開，經過霜雪來；七塔紅爐韝，煅凡成聖胎。今日選佛場，苦行不
GA015n0013_pa185a09║容易；天童一橛頭，痛打這個賊。刀刀見痕，條條見血，賊賊看破汝。即今解七又作
GA015n0013_pa185a10║麼說？雪山山下擁簑人，白牛一掣芒繩斷。大家辛苦，好洗脚去。
GA015n0013_pa185a11║又臘八陞座法語
GA015n0013_pa185a12║雪嶺六年，弄巧成拙；出得身來，天空地闊。好事大家知，今朝臘月八，正覺山前，明
GA015n0013_pa186a01║星現時，釋迦與大地眾生一時成佛。祖師門下，蹉口道著佛字，漱口三日。先行不
GA015n0013_pa186a02║到，末後太過，各與二十拄杖。旁有不甘者漢出來，本覺與人判斷，也合與二十拄
GA015n0013_pa186a03║杖。老僧今日與現前上座說，二邊不立，中道不居。正恁麼時，作麼生會？要了就要
GA015n0013_pa186a04║了，瞿曇討煩惱；入山出山，自起自倒；夜來斗轉玉繩橫，不覺全身墮荒草。喝！（下座）
GA015n0013_pa186a05║又元旦陞座法語（民國二十五年）
GA015n0013_pa186a06║（和上執如意云）今朝正月初一日，大家都說彌勒生日，請唱一曲太平歌，摩訶般
GA015n0013_pa186a07║若波羅密。諸佛與眾生，本無優與劣；祇因迷不覺，妄心生分別；分別若不生，冷煖
GA015n0013_pa186a08║自知得。所以道，彌勒真彌勒，化身千百億，時時示時人，時人自不識。請問諸上座，
GA015n0013_pa186a09║那個是彌勒？若能識得，當下安恬；如其未然，請聽七一老僧說些之乎也者。新年
GA015n0013_pa186a10║新月新日新時，恭喜兩序大眾，行住坐臥，吉祥如意。
GA015n0013_pa186a11║又解制法語（正月十五日）
GA015n0013_pa186a12║（和尚拈拄杖云）今朝新正十五日，且喜日輪正當戶；晝夜明明無間斷，只因時人
GA015n0013_pa187a01║不解顧。若能解顧，廓徹乾坤全體露，東西南北任縱橫，那事應須沒差互。叢林下，
GA015n0013_pa187a02║衲僧家，值此解制時，南天台，北五台，游歷參訪，聽其自由。且作麼生沒差互去？古
GA015n0013_pa187a03║人道，「一寸光陰一寸金，寸金難買寸光陰」，光陰本是非他物，青天白日笑吟吟。恭
GA015n0013_pa187a04║喜兩序大眾，各自珍重。
GA015n0013_pa187a05║又退居辭眾，陞座法語（民國二十五年十二月十四日）
GA015n0013_pa187a06║（和尚執如意云）念盡智明，玉壺引步；神虛鑑遠，寶鏡含輝。應萬化而無當，不墮諸
GA015n0013_pa187a07║數；湛一真而獨照，不外餘塵。衲僧不慧，偶墮夤緣出應時，去就無非水雲姿。今日
GA015n0013_pa187a08║告退歸林壑，得便宜了且便宜。諸上座！且作麼生是得便宜處？（良久云）此後專為
GA015n0013_pa187a09║自己事，年老不為別人憂。
GA015n0013_pa187a10║萬年規約目次
GA015n0013_pa187a11║萬年規約，釋家憲律；量事區分，博約折中。後列諸目，成於溥常長老任內，並經
GA015n0013_pa187a12║智圓、圓瑛二退居之參酌，終於粲然大備。條文浩繁，不及備載；欲窺全豹，待刊
GA015n0013_pa188a01║單本。撮其目錄，亦可知其梗概也。
GA015n0013_pa188a02║一、緒言
GA015n0013_pa188a03║二、鄞縣政府立案布告
GA015n0013_pa188a04║三、立法議案
GA015n0013_pa188a05║四、同住規約
GA015n0013_pa188a06║五、丈室規諫
GA015n0013_pa188a07║六、庫房規約
GA015n0013_pa188a08║七、客堂規約（附客堂同事規約）
GA015n0013_pa188a09║八、禪堂規約
GA015n0013_pa188a10║九、衣鉢寮規約
GA015n0013_pa188a11║十、淨業堂規約
GA015n0013_pa188a12║十一、如意寮規約
GA015n0013_pa189a01║十二、雲水堂規約
GA015n0013_pa189a02║十三、大廚房規約
GA015n0013_pa189a03║十四、浴堂規鑑
GA015n0013_pa189a04║十五、普同塔規約
GA015n0013_pa189a05║十六、選舉法
GA015n0013_pa189a06║十七、拈鬮法
GA015n0013_pa189a07║十八、進院法
GA015n0013_pa189a08║十九、退院法
GA015n0013_pa189a09║二十、看單法
GA015n0013_pa189a10║二十一、安置退居法（并序）
GA015n0013_pa189a11║二十二、禪堂打七基金緣起（附募化序文、助捐鴻名、禪堂基金息用細則、公議禪堂坐香紀事錄）
GA015n0013_pa189a12║二十三、報恩宗譜開會成立紀事錄
GA015n0013_pa190a01║二十四、功行堂、寂光堂緣起
GA015n0013_pa190a02║二十五、七塔報恩佛學院簡章（附逐日細則、嚴禁條例）
GA015n0013_pa190a03║二十六、盂蘭盆會發起說明書
GA015n0013_pa190a04║二十七、開山中興及歷代住持、班首、書記，上供、供眾細則
GA015n0013_pa190a05║二十八、助齋僧田功行紀事
GA015n0013_pa190a06║二十九、常年舉行佛事歷
GA015n0013_pa190a07║
GA015n0013_pa190a08║
GA015n0013_pa190a09║
GA015n0013_pa190a10║
GA015n0013_pa190a11║
GA015n0013_pa190a12║七塔寺志卷之六終