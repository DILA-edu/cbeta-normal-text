GA015n0013_pa203a01║七塔寺志卷之八
GA015n0013_pa203a02║四明陳寥士纂
GA015n0013_pa203a03║志藝文
GA015n0013_pa203a04║重陽後一日，偕水月上人登慈谿驃騎山敬安（寄禪）
GA015n0013_pa203a05║重陽後一日　結伴此登臨萬壑白雲滿　千山紅葉深寒潮明遠浦　疏磬散空林憑
GA015n0013_pa203a06║眺斜陽裏　茫茫愁古今
GA015n0013_pa203a07║懷明州皈依長老
GA015n0013_pa203a08║太白峯前聽法回　寒梅二十度花開何時七塔橋邊寺　重禮明州布袋來
GA015n0013_pa203a09║寄水月法師
GA015n0013_pa203a10║憶昔天台訪赤城　與師芒屨踏雲行何堪一返衡山錫　草木蒼黃十二更（以上三首見《八
GA015n0013_pa203a11║指頭陀詩集》）
GA015n0013_pa203a12║丁丑春，太白慈運長老退歸鎮海萬善寺，因贈
GA015n0013_pa204a01║芒鞋竹杖歸來日　山色泉聲悵別時但願人天更推出　長庚依舊侍吾師
GA015n0013_pa204a02║戊寅春日懷慈運長老
GA015n0013_pa204a03║春風吹雨日凄凄　風雨懷師欲寄題遙憶青青江岸上（用白句）　幽齋新築與雲齊（時師
GA015n0013_pa204a04║重修萬善寺）
GA015n0013_pa204a05║代皈依和尚輓陳建科先生（三首）
GA015n0013_pa204a06║陳摶本是地行仙　小謫人間七十年忽聽秋風動歸思　騎龍飛上太華巔
GA015n0013_pa204a07║苔芩誼重最難忘　倚著斜陽欲斷腸曾記黃梅細雨節　為余親到白雲鄉
GA015n0013_pa204a08║尚有行蹤在綠苔　一回相見一回哀茅堂晝靜松風起　猶似先生杖履來（以上五首見《嚼
GA015n0013_pa204a09║梅唫藳》）
GA015n0013_pa204a10║寄水月法師
GA015n0013_pa204a11║一別明州歲屢更　湘雲海月若為情思君直到無聊處　醯利摩訶唱幾聲（此為《八指頭陀
GA015n0013_pa204a12║集》外稿）
GA015n0013_pa205a01║感懷岐昌（水月）
GA015n0013_pa205a02║六十年前一息孩　今辰初次出娘胎嗷嗷待哺餘無曉　噯噯如言孰可猜轉眼光
GA015n0013_pa205a03║陰人面老　回頭世事我心灰彌陀若現西方境　下品下生亦善哉
GA015n0013_pa205a04║吾人惟壽小陽天　花甲云周月正圓漫道李君還在腹　若論顏回尚壽延彭殤由
GA015n0013_pa205a05║命更何說　順逆自召莫問禪為報高明須著意　蓮池多種池中蓮
GA015n0013_pa205a06║娑婆堪忍苦眾生　誰把將身比老彭得意能經幾歲月　却情不隔一毛莖眼前未
GA015n0013_pa205a07║悟刀頭蜜　事後始知暗裏兵從此是非請莫辯　彌陀句句作章程
GA015n0013_pa205a08║當初一念失圓明　眾苦因緣若作城順耳惟聞半句好　累身多被三分情人尊人
GA015n0013_pa205a09║辱何須論　我是我非仔細評了覺浮生如幻夢　毋勞濟濟祝長庚
GA015n0013_pa205a10║生日書感岐昌（水月）
GA015n0013_pa205a11║高賢為我慶長庚　誰識長庚此日生還望吾翁臻福壽　法門永永作干城
GA015n0013_pa205a12║靜意焚香拜地藏　為先考妣託生方少時課讀功堪竣　行超尊前晉玉觴
GA015n0013_pa206a01║多生輪跡苦娑婆　何必區區廢蓼莪能把此身歸淨土　蓮胎九品壽彌陀
GA015n0013_pa206a02║原夫生滅本虛空　法性真如體自同怎奈幻人多說幻　夢中猶唱大江東
GA015n0013_pa206a03║和岐昌大和尚感懷向錦峯
GA015n0013_pa206a04║秋風蕭颯為誰來　驚覺鄉思夢一回最愛虛心如淡竹　調和聖水作鹽梅慈悲有
GA015n0013_pa206a05║願惟明性　忠恕無違亦化災今得清癯除癖法　自慚乏報益徘徊
GA015n0013_pa206a06║題自繪達摩祖師像蓮生（湛然）
GA015n0013_pa206a07║西來誰信渡江難　波浪蕭蕭一葦寒面壁十年緣底事　這回丟掉破蒲團
GA015n0013_pa206a08║題自繪觀音像蓮生（湛然）
GA015n0013_pa206a09║妙圓通體超諸礙　量等虛空含法界盡十方空一普門　塵塵大悲觀自在
GA015n0013_pa206a10║恭步水月法兄原韻圓瑛
GA015n0013_pa206a11║隻缽孤身西復東　祇圖及第悟心空未知那日能如願　翻悔平時少用功多藉熏
GA015n0013_pa206a12║陶沾化雨　常承照拂感春風欲詢歲月蹉跎事　卅度青山綠樹叢
GA015n0013_pa207a01║謝水月法師惠狼毫無名氏
GA015n0013_pa207a02║縱橫筆陣向稱雄　曾掃千軍立大功多少披堅執銳士　未傳不律不能通
GA015n0013_pa207a03║懷才抱異雖堪誇　恃在中書會一家莫笑毛錐無用處　古人尚有夢生花
GA015n0013_pa207a04║養得才高道亦高　文情吐馥在揮毫此時若遇知音賞　能使將軍解佩刀
GA015n0013_pa207a05║謝水月法師惠茶，次原韻無名氏
GA015n0013_pa207a06║偶傍深山買樹栽　栽成香味勝於梅欲知何處名茶採　但見雲迷百尺臺
GA015n0013_pa207a07║多情惠我莫能酬　洗盞深嘗憶蜀州道是麥顆為上品　詩人趁此話風流
GA015n0013_pa207a08║恭祝岐昌老人八十冥壽（七絕四首）（洛陽白馬寺）德浩
GA015n0013_pa207a09║古剎謫居數十秋　為傳衣缽且勾留年來只恐塵氛染　佛國急歸不掉頭
GA015n0013_pa207a10║屈指歸真已十年　水光月色兩悠然一篇貝葉千聲佛　留與名山弟子傳
GA015n0013_pa207a11║人世滄桑幾度更　依稀江左梵鐘聲茫茫苦海橫流急　願化慈航度眾生
GA015n0013_pa207a12║愧我輪迴墮劫灰　神州莽莽等閑來平生未遂從遊願　聊向圓靈獻壽盃
GA015n0013_pa208a01║祝岐昌老和尚八秩冥壽（北京法源寺）梵月
GA015n0013_pa208a02║四明鍾秀　挺生岐昌靈根夙具　穎悟異常從聞思修　動靜安庠聲音和雅　梵韻鏗
GA015n0013_pa208a03║鏘醒人迷夢　水月道場慈運高足　剎海津梁慷慨輸金　七塔發光提倡教育　建立
GA015n0013_pa208a04║經房救濟貧困　視民如傷宏宣佛化　整頓僧綱法音遠播　萬古流芳十方欽敬　四
GA015n0013_pa208a05║眾稱揚八秩冥壽　一瓣心香瞻彼道景　佛壽無量
GA015n0013_pa208a06║追懷岐昌法師陳寥士
GA015n0013_pa208a07║法師參玄奧　了了明真義出家永豐菴　拄錫報恩寺吾齋近咫尺　麈座常隨侍冀
GA015n0013_pa208a08║晉川皖湘　雲遊無不至涉江復渡河　五嶽橫胸次蘇浙佳山水　更與通寤寐光氣
GA015n0013_pa208a09║被四表　出言有清致淵淵魏晉文　朗朗蘇趙字所篤在道行　凡此皆餘事圓寂忽
GA015n0013_pa208a10║十年　遺物惟經笥我苦攖世網　精靈倘啟示
GA015n0013_pa208a11║送溥常和尚住持七塔寺陳寥士
GA015n0013_pa208a12║古剎往經過　高僧舊識多三江流㳌渫　七塔影嵯峨衣缽傳薪火　聲聞出薛蘿檀
GA015n0013_pa209a01║煙浮寶座　說法未蹉跎
GA015n0013_pa209a02║贈溥常法師陳寥士
GA015n0013_pa209a03║阿師本湘人　湘水琉璃碧攜筇上衡山　孤雲曳雙屐靜觀水簾洞　去住了無迹聞
GA015n0013_pa209a04║昔初發願　春秋二十七一聲阿彌陀　劫消八十億金陵去毗盧　滇藏賴籌劃窅𥥆
GA015n0013_pa209a05║𪻤瑯嶼　衣上波痕白弘法來四明　駐錫到七塔華嚴極微妙　寶如連城璧九會說
GA015n0013_pa209a06║四分　奧窔盡宣斁善我參法喜　招我飯香積大年登古稀　講座笑譚劇形獅行可
GA015n0013_pa209a07║師　諦公贊不易（諦閑上人曾作〈溥常法師玉照贊〉，云「其形如獅，其行可師」。）法門比龍象　白毫光四射峨峨吉祥
GA015n0013_pa209a08║光　玄相慰虛寂
GA015n0013_pa209a09║與寥士、采泉同游七塔寺，訪溥常老人，率贈（永嘉）趙柏廎（百辛）
GA015n0013_pa209a10║塵塵剎剎現圓通　不見魚龍護梵宮虛費草鞋錢可惜　海南了不異江東（寺舊名補陀，虔
GA015n0013_pa209a11║禮觀世音，亦如南海諸剎。）
GA015n0013_pa209a12║性海心光處處融　宗風能暢辯能雄千門萬戶從渠指　都在重重帝網中（師通《華嚴》，常以
GA015n0013_pa210a01║十玄六相課門徒，博辯宏通，在南北法筵中當為希有事也。）
GA015n0013_pa210a02║水有源頭蓮有根　砂盆無底養兒孫分來滴滴曹溪乳　始信僧家解報恩（師方創宗譜寺，
GA015n0013_pa210a03║內設報恩佛學院，即師所主持。）
GA015n0013_pa210a04║滄海橫流辨道難　棲心何處覓心安（寺舊名棲心）勞師拈出金剛眼　重向毫端豎剎竿
GA015n0013_pa210a05║（時有創修寺志之議）
GA015n0013_pa210a06║南朝多少名藍盡　塔影頺然恐未知劫罅光陰原彈指　一千年後我題詩（唐大中十二年，
GA015n0013_pa210a07║分寧令任景求始捨宅為寺，至是千七十年矣。）
GA015n0013_pa210a08║和作陳寥士
GA015n0013_pa210a09║緜密人天消息通　誰能捨宅矗禪宮佛光照徹三千界　讚歎何須吾道東
GA015n0013_pa210a10║偶攜二客證圓融　參到華嚴大乘雄一寸心波光弈弈　真如便出客塵中
GA015n0013_pa210a11║七塔峨峨石作根　傳燈都是佛兒孫緜延一脈源流遠　中興從渠說報恩
GA015n0013_pa210a12║傳記荒疎考證難　鉤沈搜逸意初安一編草創叢林志　邁進當如百尺竿
GA015n0013_pa211a01║壁間五百阿羅漢　刻自沅湘寶可知文字馨香緣法在　摩挲唐碣共題詩
GA015n0013_pa211a02║和作溥常
GA015n0013_pa211a03║法法圓融無不通　真風扇動飯王宮趙州草履錢虛費（君今應迹趙氏，或者古佛再來。）　讖記大乘
GA015n0013_pa211a04║讓震東
GA015n0013_pa211a05║華嚴法界盡圓融　參透觀音道更雄（明朝普陀觀音移此，名補陀寺。）深入一門能澈底　塵塵剎剎
GA015n0013_pa211a06║在其中
GA015n0013_pa211a07║學佛原來重信根　門庭設施見兒孫大王餚膳充禪悅　檀護皈依報四恩
GA015n0013_pa211a08║大海浮漚休話難　身心看破定知安天龍一指深深意　重進直超百尺竿
GA015n0013_pa211a09║伽藍興替莫奔馳　業感眾生亦自知文字因緣時節至　請君才筆賦新詩（本寺志乘正在
GA015n0013_pa211a10║集議起草）
GA015n0013_pa211a11║和作（鄞）周湜（采泉）
GA015n0013_pa211a12║四望清流與海通　黃金為闕玉為宮當年縱被紅羊劫　塔影依然夕照東
GA015n0013_pa212a01║手注華嚴一貫融　精神矍鑠道方隆此生悟到前身事　舍利應留石鼓中（寺中有唐代石
GA015n0013_pa212a02║塔一，形如石鼓，旁列款識，云是補陀寺前身。師既重新佛殿，築龕奉塔，參拜甚勤。舍利事詳〈心鏡禪師傳〉。）
GA015n0013_pa212a03║枝枝葉葉護靈根　輸與幽禽長子孫共託佛門沾雨露　誰言花木未知恩
GA015n0013_pa212a04║自笑芸芸覺世難　心無罣礙尚清安何當脫去三千劫　妙諦潛參百尺竿
GA015n0013_pa212a05║永嘉居士明州客　待詔風流舉世知佳句爭傳齊唱和　紗籠應護紀遊詩
GA015n0013_pa212a06║胸中超豁參寥子　頰上蒼髯蘇長公莫怪老來忘歲月　壁間禪杖已如龍（意有未盡，附呈
GA015n0013_pa212a07║一首。）
GA015n0013_pa212a08║和作（永嘉）鄭伯烺（碧琅）
GA015n0013_pa212a09║行樹明霞處處通　樓臺七寶梵王宮悠悠千載莊嚴地　依舊崔巍浙水東
GA015n0013_pa212a10║一顆心光萬炬融　玅蓮舌壓百夫雄翛然省識闍黎面　宛在毗盧莊海中（師能《華嚴》玄旨，
GA015n0013_pa212a11║其詮釋精到處，一時奉為圭臬。）
GA015n0013_pa212a12║漫計仲尼真弟子　達摩畢竟有兒孫（昔饒德操祝髮後贈人詩，有「要做仲尼真弟子，須參達摩的兒孫」句。）報恩七塔
GA015n0013_pa213a01║分明在　我媿平生未報恩
GA015n0013_pa213a02║我道支持事卻難　更誰盜次覓心安（寺之初祖心鏡奐禪師，當剡寇肆掠，祖安坐入定不為動，盜因驚悸而退，嗣寺更名為棲
GA015n0013_pa213a03║心。）相看一點傳薪火　又仗阿難豎剎竿（師近方纂修寺志）
GA015n0013_pa213a04║前世德雲今我是　為言來去渺難知山僧定罷還長嘯　笑指東坡壁上詩（百辛夙耽禪悅，
GA015n0013_pa213a05║而牢愁綺思又往往託諸吟咏，膾炙人口，不啻今之東坡。）
GA015n0013_pa213a06║和作澹雲
GA015n0013_pa213a07║聖境無門道可通　行來處處琉璃宮樓臺百八鐘聲裏　七佛道場彼岸東
GA015n0013_pa213a08║一念精明萬法融　惺惺寂寂觀心雄三千妙境宛然具　生佛同居空假中
GA015n0013_pa213a09║色身虛幻死生根　無量劫來作子孫骨肉皮毛徧世界　教人何處報親恩
GA015n0013_pa213a10║下手工夫誠所難　時長月久易心安西風掃盡秋雲影　慧日高懸百尺竿
GA015n0013_pa213a11║心燈到處任人續　祖意從來非我知秋水長天明月夜　不勝千遍讀君詩
GA015n0013_pa213a12║余與溥常長老邀同胡蒙子、朱別宥、楊端虛、童次布、趙百辛、王玄冰、王式墉、
GA015n0013_pa214a01║袁孟純、周岐隱、周采泉、宋少芬、謝岐山、楊蟬潛，集七塔寺，即席分韻得明字。
GA015n0013_pa214a02║陳寥士
GA015n0013_pa214a03║前宵已失中秋月　古剎還同佛火明遯世高蹤問瓶缽　漫天涼意透簾旌早供隔
GA015n0013_pa214a04║海觀音像　試叩開山祖塔名文字他年留掌故　曹溪分乳拓源閎
GA015n0013_pa214a05║集七塔寺，分韻得侵字（鎮海）宋少芬
GA015n0013_pa214a06║梵宮花木閟秋陰　入室同聆微妙音法界能空人我相　詞流合獻短長吟擬修寺
GA015n0013_pa214a07║志生宏願　崇闡華嚴見苦心一醉上方懽喜甚　歸程何慮夜涼侵
GA015n0013_pa214a08║集七塔寺，分韻得機字（象山）謝鳳鳴（岐山）
GA015n0013_pa214a09║風塵回首欲忘機　偶到禪房叩竹扉悟徹水雲無去住　看來獅象有神威聽經尚
GA015n0013_pa214a10║恐天花著　揮麈常聞玉屑飛此是東南吉祥地　零文墜獻得朝暉
GA015n0013_pa214a11║集七塔寺，分韻得尤字（奉化）孫詒（兆梅）
GA015n0013_pa214a12║已過中秋徒月朗　自孤佳約欲誰尤（是夕余因事未到）因緣已許追蓮社　文字相期託緇
GA015n0013_pa215a01║流千載東津風未歇　一航南海迹仍留亂離何處棲心著　還問稀年老比丘
GA015n0013_pa215a02║集七塔寺，分韻得青字（鄞）周湜（采泉）
GA015n0013_pa215a03║亭亭塔影長無恙　穆穆叢林想舊型再世中興初發願　七旬弘法自延齡舉頭明
GA015n0013_pa215a04║月瓊樓冷　獨立蒼茫宇宙青翰墨姻緣千古事　文星常護老人星
GA015n0013_pa215a05║集七塔寺，分韻得中字（鄞）周利川（岐隱）
GA015n0013_pa215a06║幾日秋風秋雨中　蕭條詩意寄疏桐忽逢勝會招多士　更喜清徽接遠公滿座靈
GA015n0013_pa215a07║龕藏舍利　玉毫金粟擁禪宮東津覺岸猶堪識　七塔斜陽立古紅
GA015n0013_pa215a08║集七塔寺，分韻得灰字（鄞）楊貽誠（菊庭）
GA015n0013_pa215a09║須彌彈指見樓臺　一偈能呼石壁開十二因緣真亦幻　三千世界坐成灰心空八
GA015n0013_pa215a10║垢山同壽　花雨諸天春自來選佛場中添鶴算　東津七塔共崔嵬
GA015n0013_pa215a11║春信先傳嶺上梅　戒燈續焰不生灰高山仰止乘風注　流水清潺破浪來覺路金
GA015n0013_pa215a12║繩開彼岸　迷川寶筏渡蓬萊慈悲即是長生術　何必銅盆露一杯
GA015n0013_pa216a01║集七塔寺，分韻得筵字（奉化）楊受乾（九一子）
GA015n0013_pa216a02║胡意今宵也列筵　拈來韻字我居先無心茹素難成佛　有酒放狂且學仙變化無
GA015n0013_pa216a03║窮身五百　陰陽不測界三千相隨一劍凌空去　冲向句東萬里煙
GA015n0013_pa216a04║人到知幾始學禪　坡翁心事我知先金山玉帶遺元老　丹井銀砂亦散仙梅月初
GA015n0013_pa216a05║升標塔影　樓臺直上與雲連檐前鳥雀常相聚　為聽真言繞法筵
GA015n0013_pa216a06║集七塔寺，分韻得蕭字（蕭山）朱鼎煦（別宥）
GA015n0013_pa216a07║天風吹葉影蕭蕭　道侶招邀破寂寥薏苡當珠記遺事　琉璃勝月共秋宵依然金
GA015n0013_pa216a08║碧補陀寺　莫念滄桑崇壽橋鴻雪偶同香積飯　清言便覺俗塵超
GA015n0013_pa216a09║集七塔寺，分韻得元字（鄞）王玄冰
GA015n0013_pa216a10║道場花雨散繽紛　歷劫如何報佛恩杯渡錫飛知有自　海南一脈溯根源
GA015n0013_pa216a11║塔影玲瓏涌寺門　眼前突兀現崐崙開山古蹟分明在　始信靈光魯殿尊
GA015n0013_pa216a12║遠公入座留高躅　文暢能文豁智門緇素品流原一氣　因緣如是夢堪溫
GA015n0013_pa217a01║丈室留賓茗椀溫　筍蔬餘味齒齦存南衡法席蓮花社　定作華嚴會上論
GA015n0013_pa217a02║集七塔寺，分韻得魚字溥常
GA015n0013_pa217a03║且看中秋月影虛　文人邀請蹔停車素筵暢敍逃禪者　冷句高吟本性如唐代神
GA015n0013_pa217a04║僧留古剎　甬東名士續新書報恩修志時當至　靜聽雲間響木魚
GA015n0013_pa217a05║集七塔寺，分韻得燈字趙柏廎
GA015n0013_pa217a06║眼明初見唐朝寺　欲下南詢拜未能（寺為初唐古剎，舊名補陀，主僧溥常長老精究《華嚴》，玄相重重，愧未能津逮也。）公案
GA015n0013_pa217a07║從頭翻一宿（長老因詢里居，因及永嘉真覺禪師化迹）　毗盧彈指擁千層（溥公曾主金陵毗盧寺）深憂錯鑄微塵
GA015n0013_pa217a08║劫　法喜真傳無盡燈（寺有法喜社）辛苦閉門分佛火　胸中海嶽尚稜嶒（寥士所居與寺隣，修志之議，君
GA015n0013_pa217a09║倡之最力。）
GA015n0013_pa217a10║集七塔寺，分韻得虞字（嘉善）胡蒙子
GA015n0013_pa217a11║朱霞一片飛天半　禪悅調和香積廚畢竟元龍有豪氣　拓開丈室灌醍醐
GA015n0013_pa217a12║交游方外見真吾　敢說參禪學大蘇最是雲居元長老　詩壇相與共馳驅
GA015n0013_pa218a01║般若有三文字一　從知翰墨梵華俱莊嚴古剎千秋史　結集因緣熟也無
GA015n0013_pa218a02║金相巍巍丈六軀　現千手眼繞瓔珠心殷皈命身膜拜　恍入天南示跡圖
GA015n0013_pa218a03║弈葉相承迅似駒　梵宮依舊列康衢慢云數典先忘祖　靈塔巍然峙德隅
GA015n0013_pa218a04║蜩螗世事付嘻吁　逃墨逃儒作佛徒學到空王空色相　自他化度兩無虞
GA015n0013_pa218a05║在報恩佛學院觀《南嶽志》，題一絕句陳寥士
GA015n0013_pa218a06║雲開七十二芙蓉　誰曳昌黎去後筇（韓昌黎有至衡山晦冥默禱開雲故事）萬古南天擎一柱　祝融
GA015n0013_pa218a07║峯上更無峯
GA015n0013_pa218a08║在報恩佛學院觀《九華山志》，題三絕句陳寥士
GA015n0013_pa218a09║九華四萬三千歲　不遇長庚有若無自錫佳名成勝境　白雲無際湧浮屠
GA015n0013_pa218a10║九十九峯青未了　考工曾記駐池陽白綾半臂今何在　日對煙鬟作澹粧（往歲在池州辦
GA015n0013_pa218a11║鑛，日對九華山。）
GA015n0013_pa218a12║奇秀當年驚夢得　良知於此發陽明高僧大哲遺蹤在　一杵鐘聲度化城（寺名）
GA015n0013_pa219a01║禪堂發起坐香（并引）
GA015n0013_pa219a02║民國廿四年，古歷九月廿一日，早二板起香，智老等二百餘禪僧雲集一堂。
GA015n0013_pa219a03║偶咏七律，錄呈寥士先生賜和。溥常
GA015n0013_pa219a04║大冶紅爐是日開　聖凡煅煉脫塵埃棲心寺額明今古　選佛場中識去來禪定幽
GA015n0013_pa219a05║深梭路細　智光澄照夜船回木樨花放聞香曉　梅子阿誰話熟哉
GA015n0013_pa219a06║七塔寺坐香法會，溥常長老有詩索和，因次原韻陳寥士
GA015n0013_pa219a07║三寶莊嚴法相開　非非鏡樹絕塵埃誰同古剎參禪去　欲拜高僧入定來玄味靜
GA015n0013_pa219a08║聞香細細　圓光初現影回回此身寂寞無人我　方外聯吟亦快哉
GA015n0013_pa219a09║溥常上人發起坐香會，出示大作，文情並茂，爰次原韻奉和，并祈溥老指鍼。
GA015n0013_pa219a10║（鎮海）張崇黼
GA015n0013_pa219a11║古剎棲心勝會開（唐時寺名棲心）　天風吹盡法堂埃蒲團趺坐從今日　蓮座高登期後來
GA015n0013_pa219a12║聞覺花香知佛近　行成路轉悟峯回待觀八萬四千竅　豁放光明大矣哉
GA015n0013_pa220a01║和溥師方丈禪堂坐香原韻（江寧）黃煃元（夢度）
GA015n0013_pa220a02║山門彌勒笑顏開　選佛場中絕點埃身似菩提非有樹　心如明鏡又誰來惺惺看
GA015n0013_pa220a03║破娘生面　莫莫了知母夢回語默法門真不二　報恩禪坐歎奇哉
GA015n0013_pa220a04║憶七塔寺自真和尚（慈豁）錢三照（古靈）
GA015n0013_pa220a05║三生石畔認前緣　一別光陰已六年（庚午秋，自老曾至文溪淨圓寺，為定華書記封關。）此後相逢不相識
GA015n0013_pa220a06║　方袍大袖頂圓圓（近聞自老已圓寂矣，因作此詩弔之。）
GA015n0013_pa220a07║詠七塔寺軼聞錢三照
GA015n0013_pa220a08║木魚聲徹五更天　踏遍江東破曉烟六十年前七塔寺　周婆護法最心堅（江東迎春衖內，
GA015n0013_pa220a09║周文學之母，每夜五更，沿路敲木魚，為七塔寺募緣。）
GA015n0013_pa220a10║母賢子孝更難為　風雨雞聲持傘隨（周母敲木魚，其子持傘，隨後護之。）十八伽藍添一個（伽藍神計十八
GA015n0013_pa220a11║位，今七塔寺當再添一位周婆。）　還祈秉筆記芳規（憶余十四五歲，在江東親戚家，每至五夜，親聞周婆敲木魚聲。又曾至周宅取外科藥，適其隣
GA015n0013_pa220a12║人大爭鬧，而周文學呵呵大笑勸解之，此吾所目睹者。里人皆嘖嘖稱贊其賢孝，因其籍隸丐戶，無人為之呈請旌表。）
GA015n0013_pa221a01║題塔乘（三首）（黃巖）王念劬（松渠）
GA015n0013_pa221a02║御溝來登勝妙堂　法音朗朗闡蕭梁永熙散亂前聞佚　誰為伽藍記洛陽
GA015n0013_pa221a03║普同七級舊嵯峨　一炬宏袾椎也無高杞不來常顯死　帑金五百費支梧
GA015n0013_pa221a04║文字不遭秦火劫　昆明倘有未寒灰天人一切皆歡喜　曾侍玉皇香案來
GA015n0013_pa221a05║四明七塔寺志敍略（七塔寺即補陀寺，寺前有七塔，遂呼之以為名。其方丈溥常上人，湘籍，年逾古稀，居甬，與余大姪孫伯昻相友
GA015n0013_pa221a06║善，出《寺志》節略相示，徵文於余。余閱之，因知此寺即棲心寺也，爰作詩一章以應之。）（諸暨）陳錦文
GA015n0013_pa221a07║甬江之東有古寺　心鏡大師所創置師從生時稟慧智　早歲出家抱大志道曠佛
GA015n0013_pa221a08║門隆師事　朝嶽受戒三摩地母念其遠常含淚　一目喪明疾難治及師歸省來奉
GA015n0013_pa221a09║侍　瞽而復明若天使誰謂人倫佛門棄　哀毀廬墓孝思至院側妖神肆無忌　煽惑
GA015n0013_pa221a10║漁人任橫恣師傳誡諭至再四　患絕湖中無他異身詣五洩受秘記　千秋道統馬
GA015n0013_pa221a11║祖嗣節度楊公為疆吏　請師歸林者數次建築精舍雲房備任公捨宅推高誼　預
GA015n0013_pa221a12║兆異僧將遠蒞異日迎師詢所自　果與預兆無異致剡寇率眾二千騎　執兵晝入
GA015n0013_pa222a01║漫嘗試師惟冥心參禪義　眾皆悸懾共退避遠從神龍感異類　威鎮毒蟒澤廣被
GA015n0013_pa222a02║天童山僧前生示　長壽宮中證果位異香滿室天花墜　荼毘山下獲舍利舍利若
GA015n0013_pa222a03║干顯聖瑞　白光上貫兼紅翠弟子述狀請法謚　申奏九重沐恩賜由是靈蹟傳奇
GA015n0013_pa222a04║異　香烟繁盛從此始自唐迄今宏佈施　歷代勅封章纍纍溥常上人承師意　託鉢
GA015n0013_pa222a05║補陀高蹤寄德行高超工文字　創輯寺志求精緻囑予姪孫書下賁　予也不文深
GA015n0013_pa222a06║自愧足不能至心倍企　謹書尺幅相餽貽
GA015n0013_pa222a07║弔崇壽橋（并序）溥常
GA015n0013_pa222a08║本寺宋朝賜額崇壽，清賜報恩，俗名七塔。民國廿三年冬，寺前崇壽橋拆毀，填
GA015n0013_pa222a09║河造屋，余於是時年近七十，曾過此橋，偶占四句以留紀念。
GA015n0013_pa222a10║崇壽橋中意自閑　兩邊塔湧列仙班河溝彈指成街道　獨對華嚴解笑顏（對面街名華嚴
GA015n0013_pa222a11║弄，余於此寺講是經三年。）
GA015n0013_pa222a12║過崇壽橋遺址，和溥常上座陳寥士
GA015n0013_pa223a01║橋名本與寺名同　寺改橋平萬劫空惟有金剛身不壞　滄桑都在剎那中
GA015n0013_pa223a02║和溥師〈弔崇壽橋〉原韻黃煃元
GA015n0013_pa223a03║崇壽橋名莫等閒（宋大中祥符元年賜寺額曰崇壽）　兩邊七塔列成班而今河塞關新政　梵宇猶
GA015n0013_pa223a04║存也改顏（今名七塔報恩寺）
GA015n0013_pa223a05║溥常老法師、寥士老友招集七塔寺方丈室，即席賦示同座諸子
GA015n0013_pa223a06║王玄冰
GA015n0013_pa223a07║暮雲飄瞥過城陰　緇素無嫌共盍簪丈室茗談圓慧夢　法堂燈味沁禪心給孤
GA015n0013_pa223a08║祇樹求多福（寺內附設報恩佛學院）　覺世迦陵自好音欲為靈山搜史實　追隨愧我力難任
GA015n0013_pa223a09║余與夢忍行者邀夢度、百辛、玄冰集七塔寺，玄冰即席賦詩，余次其韻。
GA015n0013_pa223a10║陳寥士
GA015n0013_pa223a11║春暘無計破春陰　坎坷生涯筆暫簪為七浮圖尋舊獻　從三摩地證初心醉騷病
GA015n0013_pa223a12║易真孤寄　瘦島寒郊自好音物外欣同香積飯　荒涼墜緒孰能任
GA015n0013_pa224a01║題禪堂起七（民國廿五年古歷十二月十五日）溥常
GA015n0013_pa224a02║曹溪一滴水清涼　大地眾生不肯嘗但把塵緣都放下　管教般若自馨香拈花笑
GA015n0013_pa224a03║處心燈續　擊竹聲中古路揚今日報恩開巨冶　煅凡煉聖振禪綱
GA015n0013_pa224a04║丙子暮秋，圓明講堂落成，圓瑛老法師宣講〈觀世音圓通章〉，出示《七塔寺志》，
GA015n0013_pa224a05║命題。許聖妙
GA015n0013_pa224a06║七塔巍巍峙甬東　香雲華雨護天龍名藍聖蹟昭唐代　新志雄文紀溥公圓照十
GA015n0013_pa224a07║方瞻化日　華拈一笑振宗風喜聞法座雷音震　勝會靈山儼未終
GA015n0013_pa224a08║《七塔寺志》輯成，孫厚均居士持〈節略〉來徵詩於余，爰集悲華老人句以應。
GA015n0013_pa224a09║諸方禪悅浩浩地　圍坐今餘十八賢嵩山蒲團依石壁　趙州拄杖指蒼天三傳衣
GA015n0013_pa224a10║缽無南北　一喝機鋒有後先撕打任他菩薩鬧　搬柴担水自年年
GA015n0013_pa224a11║贈溥常長老芝峯
GA015n0013_pa224a12║長老菩提偏解空　夜深浩浩月明中安禪不計天花落　彈指能教頑石聰佛性無
GA015n0013_pa225a01║分南與北　水波不別異還同今人尚作古人事　一喝猶餘三日聾
GA015n0013_pa225a02║題七塔寺式昌（瑞庵）
GA015n0013_pa225a03║萬井闐闐軌轍通　長虹橫駕甬江東（靈橋改造鐵質，今始落成。）聲聞遠徹前朝寺　闤闠爭傳古
GA015n0013_pa225a04║佛宮（傳稱小普陀）梵宇莊嚴欽哲匠（光緒年間慈祖重興）　修詞垂範記羣公（今年溥常和尚等發起創成志書）剎
GA015n0013_pa225a05║竿南北遙相望　無限興亡感慨中
GA015n0013_pa225a06║七塔住持告退感言（七首）（民國二十五年冬月）溥常
GA015n0013_pa225a07║報恩七塔滿三年　楖𣗖橫擔去欲前仰效高庵成古範（安置退居，公推起艸，載萬年部。）　山非我有
GA015n0013_pa225a08║且爭先（庾山退居寮，我先去住。）
GA015n0013_pa225a09║江東七塔呼聲高　寺宇巍峨獨笑敖三聖裝金開勝會　那時退隱謝同袍（十一月初八日，
GA015n0013_pa225a10║開光圓滿日退位，十七佛誕日，新方丈接事。）
GA015n0013_pa225a11║叢林興學說都難　經過八年出院刊休話僧材容易得　自從主辦亦心寒
GA015n0013_pa225a12║追尋始祖是宗門　廿四年冬復本原古寺棲心開大冶　典型了了至今存
GA015n0013_pa226a01║慈老冥言不速來（余在七塔寺夢見慈老人二次，另行寫出。）　自號夢忍愧通材萬年規約今成立　宗譜
GA015n0013_pa226a02║志乘也已該
GA015n0013_pa226a03║傳戒未思震浙東（十三年冬，新戒六百有奇，及僧俗護法一千二三百多。）　可憐病苦始終窮陳君有意難如願（余與陳磬裁君擬修如意寮，未
GA015n0013_pa226a04║果。）　儲款希期重德充（開光餘款存庫房，候新方丈發心。）
GA015n0013_pa226a05║住持佛事站人頭　嗔喜交加任去留秉著良心何所畏　吟風嘯月共悠悠
GA015n0013_pa226a06║五十壽辰口占圓瑛
GA015n0013_pa226a07║自出娘胎五十年　幼專魯誥冠逃禪未生面目何時悟　如幻身心半世遷愛國猶
GA015n0013_pa226a08║垂憂國淚　悲時恒作感時篇有人問我西來意　雲在青山月在天
GA015n0013_pa226a09║次寄禪長老〈登太白山〉韻圓瑛
GA015n0013_pa226a10║振衣臨絕頂　四顧落羣峯親歷雲間境　誰探物外踪詩情生遠黛　禪意入孤松湛
GA015n0013_pa226a11║湛靈源水　千年有臥龍
GA015n0013_pa226a12║參禪圓瑛
GA015n0013_pa227a01║參禪直下達根源　聖解凡情兩不存大道休從心外覓　湛然寂照便歸元
GA015n0013_pa227a02║返照心源萬境空　冷湫湫地起清風忽然摸著娘生鼻　一竅通時竅竅通
GA015n0013_pa227a03║用心切忌妄追求　老實單提死話頭任運施為皆這個　騎牛何必去尋牛
GA015n0013_pa227a04║山窮水盡轉身來　迫得金剛正眼開始識到家無一事　涅槃生死絕安排
GA015n0013_pa227a05║春日圓瑛
GA015n0013_pa227a06║萬象森羅本一心　分明直截報知音堂堂露出真消息　春滿人間花滿林
GA015n0013_pa227a07║夏日
GA015n0013_pa227a08║綠樹陰濃夏日長　薰風殿閣起微涼荷香撲鼻靈光耀　大道分明不掩藏
GA015n0013_pa227a09║秋日
GA015n0013_pa227a10║梧桐葉落始知秋　佛法休拋世法求消息不須旁處覓　直於落處究根由
GA015n0013_pa227a11║冬日
GA015n0013_pa227a12║梅影橫窗夜氣清　輕風入戶暗香生一簾月色當空淨　靜裏天機見物情
GA015n0013_pa228a01║《七塔禪寺宗譜》告成，為溥常法師誌喜（鄞縣）陳雲汀
GA015n0013_pa228a02║古剎開山溯唐代　鄞志東津禪院在經歷五季并四朝　計年於今千百載開山師
GA015n0013_pa228a03║來自天童　徙龍鎮蟒顯神通禪定晏坐折狂寇　寺改棲心旌德功大中祥符紀元
GA015n0013_pa228a04║首　敕書賜額曰崇壽自宋迄明沿革紛　古蹟猶堪尋其舊永樂宣德迄康熙　大興
GA015n0013_pa228a05║建築整風規寺前矗立浮圖七　七塔之名始此時不幸阨運起洪楊　寇如蜩螗如
GA015n0013_pa228a06║沸羹佛舍莊嚴遭洗劫　劫後空餘瓦礫場善男信女重正始　周氏檀越賢母子募
GA015n0013_pa228a07║建寶殿與山門　報功崇德配以祀天使寶剎創中興　慈運慧祖繼傳燈海單安眾
GA015n0013_pa228a08║拓常住　貝葉經繙三百僧宏願經營大締造　寺前七塔復完好房廊殿宇次第新
GA015n0013_pa228a09║　三十餘年工程浩叢林選賢廣法系　四十八人傳臨濟緒統源流譜未成　慧祖大
GA015n0013_pa228a10║耋旋西逝溥常上人繼法席　正本清源負其責宏化分燈各留名　祖庭寶守連城
GA015n0013_pa228a11║璧法船大願及吾兒　方便慈悲頌父師不計工拙抒崖略　珍重長留紀念辭
GA015n0013_pa228a12║送指南和尚住持七塔竹林聖真
GA015n0013_pa229a01║夫夷水自越城來　武緯文經產異才咸同之際何雄哉道人有道別有懷　少薄軒
GA015n0013_pa229a02║冕超塵埃誓聞大法親如來　四明奇峯繞四圍佛光充滿音如雷　道人東來應化
GA015n0013_pa229a03║機看經廿載功巍巍　樓閣絕出蘭江隈往來衲侶歡聲恢　猗歟七塔精藍魁祖席
GA015n0013_pa229a04║賡續需良材　惟公天眷人所推西來大法今式微　要憑龍象大力回願公一展平
GA015n0013_pa229a05║生懷　高提祖印登春台
GA015n0013_pa229a06║贈指南和尚住持七塔寺（奉化）袁惠常（孟純）
GA015n0013_pa229a07║僧侶孰風流　指南第一儔看經皈佛法　七塔繼前修雨霽雲藏缽　天清月滿樓莫
GA015n0013_pa229a08║論談禪意　鳥雀亦幽幽
GA015n0013_pa229a09║前題王宇高
GA015n0013_pa229a10║釋氏知儒者　於今得指南談玄心自寂　習靜味能覃貝葉晨霜秀　曇華宿露涵鐘
GA015n0013_pa229a11║聲與梵語　隨意入雲龕
GA015n0013_pa229a12║前題孫詒
GA015n0013_pa230a01║體魄誰無念　指南獨忘身菩提成善果　彌勒證前因放唾天花落　揮風野草春眾
GA015n0013_pa230a02║生望彼岸　急待渡迷津
GA015n0013_pa230a03║前題楊受乾
GA015n0013_pa230a04║誰氏知途徑　沙門有指南白雲垓下駐　明月塔尖含清淨塵根六　皈依摩地三八
GA015n0013_pa230a05║功池裏水　應與眾同甘
GA015n0013_pa230a06║前題陳寥士
GA015n0013_pa230a07║名著看經　光增七塔繼武高僧　其儀不忒心鏡開山　代有明德我為之志　略具典
GA015n0013_pa230a08║則願公光大　永傳衣缽
GA015n0013_pa230a09║前題式昌
GA015n0013_pa230a10║寶座高懸待若人　栴檀香透紫衣新登台一喝雲來集　花雨霏霏大地春
GA015n0013_pa230a11║指南和尚住持七塔，進院，為賦長歌（報恩佛學院）諦聞等
GA015n0013_pa230a12║院長來　歌棫樸　得人有慶馨香祝歌棫樸　院長來　莘莘學子心懷開學子寒　院長
GA015n0013_pa231a01║煦學子飢　院長哺學子迷　院長導之楩楠杞梓一一親鋤栽　鬱為他年棟樑材恢
GA015n0013_pa231a02║宏大法徧九垓　千秋祖席甬之涯　繼茲席者需雄才院長出世緇門魁　峨峨七塔
GA015n0013_pa231a03║生光輝豈獨學子歡如雷　竚看法雨灑作潮聲豗
GA015n0013_pa231a04║《七塔寺志》題後（調寄沁園春）大悲
GA015n0013_pa231a05║福地明州　心鏡禪師　始飛錫來仍慈雲古剎　東津寶蓋　香煙大士　南海蓮臺赤水
GA015n0013_pa231a06║灰飛　丹山石老　雲梵年年海宇開領乾淨棲心精舍　不染塵埃崔巍七寶安排
GA015n0013_pa231a07║　歷唐宋明清跡未衰喜千年數典　時多聖蹟　一燈傳道　代有人才臨濟正宗　天童
GA015n0013_pa231a08║分派　百八鐘聲甬水涯長僧眾往來雲水　太白天台
GA015n0013_pa232a01║
GA015n0013_pa232a02║
GA015n0013_pa232a03║
GA015n0013_pa232a04║
GA015n0013_pa232a05║
GA015n0013_pa232a06║
GA015n0013_pa232a07║
GA015n0013_pa232a08║
GA015n0013_pa232a09║
GA015n0013_pa232a10║
GA015n0013_pa232a11║
GA015n0013_pa232a12║七塔寺志卷之八終
GA015n0013_pa233a01║七塔寺志跋李佩秋
GA015n0013_pa233a02║鄞之七塔報恩寺，與延慶、天童、阿育王稱四大叢林。而開山於唐大中間心鏡大
GA015n0013_pa233a03║師，詳載《乾道四明圖經》，乃古道場也。顧寺志闕如，溥常上人誓發弘願，請於陳君
GA015n0013_pa233a04║寥士為之秉筆，成書八卷，以授剞氏。余讀其例言，簡而有體，嘗一滴水知大海味，
GA015n0013_pa233a05║寥士其今之聞蕊泉乎！蕊泉撰輯天童、大慈、延福、壽昌、海會、保慶諸寺志，傳本僅
GA015n0013_pa233a06║存，為世稱重。蓋其時丁易代，身為遺民，耽從方外之游，習作伽藍之記。寥士所遭
GA015n0013_pa233a07║遇，稍稍不同，而浣心淨域，染筆香林，視蕊泉無愻色，逸情雅尚，倜乎遠矣。余舊游
GA015n0013_pa233a08║句甬，未禮支提。他日手此一編，為隨喜之導。文字斐亹，引人入勝，必不遙聞鐘聲，
GA015n0013_pa233a09║攢眉遽去，則又寥士之益我多也。丁丑二月，湖外李洣
GA015n0013_pa233a10║七塔寺志跋葛夷之
GA015n0013_pa233a11║吾友鎮海陳君寥士，淵思雅才，風神遒上。少工詩詞，及游慈谿馮君木先生之門，
GA015n0013_pa233a12║學乃益邃，稱高第弟子。宦游歸來，息影里居；冥搜幽討，日課一詩，詩名滿天下。一
GA015n0013_pa234a01║時畤士流人、野老名宿，皆折節與交，詩簡往還無虛日。君居密邇七塔寺，為寧波
GA015n0013_pa234a02║一大叢林。寺僧請君釐定寺志，郵寄示余。義例整贍，考證賅洽，足為志乘者之式，
GA015n0013_pa234a03║不苐為叢林掌故增重而已。敬跋數語，以志服膺。丙子歲不盡三日，同學弟葛暘
GA015n0013_pa234a04║謹記
GA015n0013_pa235a01║七塔寺志補正丁丑重九日馬契西
GA015n0013_pa235a02║卷之二志金石
GA015n0013_pa235a03║　　　棲心寺
GA015n0013_pa235a04║　　　　故禪大德藏奐和尚焚身五色
GA015n0013_pa235a05║　　　　色舍利三千粒
GA015n0013_pa235a06║　　時咸通十三年十一月四日進上七粒入內
GA015n0013_pa235a07║　　道場廿九日唐勅賜諡號心鏡大師
GA015n0013_pa235a08║　　塔額壽相之塔　勑奉為
GA015n0013_pa235a09║　　睿文英武明德至仁大聖廣孝
GA015n0013_pa235a10║　　皇帝延慶節建造此塔伏資
GA015n0013_pa235a11║　　景福時延通十四年歲次癸巳六月甲午朔
GA015n0013_pa235a12║　　廿八日立知造石塔僧惠中
GA015n0013_pa236a01║　　　　　知造舍利殿僧
GA015n0013_pa236a02║丁丑重九日，予至七塔寺，住持指南和尚賜寺志一冊。閱至開山祖塔塔文，覩
GA015n0013_pa236a03║影印真蹟與謄錄之文頗多不符，知必有脫文誤字者在。因拈香禮祖，侍者執
GA015n0013_pa236a04║蠟炬照讀，重將石刻文字抄下。塔文正面計十一行，凡一百一十七字，每行字
GA015n0013_pa236a05║數雖多寡不同，然文義具足，字跡分明可識。惟末後一行僧字下，被石質殘損，
GA015n0013_pa236a06║已失名矣。予閱竟，和尚及諸僧同來審閱，所見僉同。謹照原文行數，錄書如上。
GA015n0013_pa236a07║其背刻梵語，實為〈佛頂尊勝陀羅尼咒〉。其石塔因格於龕門，不便檢視。覽其所
GA015n0013_pa236a08║錄，雖非全文，亦可知也。此咒出《佛頂尊勝陀羅尼經》，乃世尊告帝釋消滅業障、
GA015n0013_pa236a09║增益壽命之法，亦得書寫此陀羅尼，安高幢上，或安高山，或安樓上，乃至安置
GA015n0013_pa236a10║窣堵波中云。今將此咒全文錄后，藉存參考。
GA015n0013_pa236a11║佛頂尊勝陀羅尼咒
GA015n0013_pa236a12║那謨薄伽跋帝（一）啼隸路迦。鉢囉底。毗失瑟咤㖿。勃陀耶（二）薄伽跋底（三）怛姪他
GA015n0013_pa237a01║（四）唵（五）毗輸馱耶。娑摩三漫多。皤婆娑（六）娑破囉拏。揭底伽訶那（七）娑婆皤輸秫
GA015n0013_pa237a02║地。阿鼻詵者。蘇揭多。伐折那（八）阿𪢗㗚多。毗曬雞（九）阿訶囉。阿訶羅（十）阿瑜散陀
GA015n0013_pa237a03║羅尼（十一）輸馱耶。輸馱耶（十二）伽伽那。毗秫提（十三）烏瑟尼沙。毗逝耶秫提（十四）
GA015n0013_pa237a04║娑訶娑囉喝囉濕弭。珊珠地帝（十五）薩婆怛他揭多。地瑟咤那。頞地薩恥帝。慕𭉐
GA015n0013_pa237a05║隸（十六）跋折囉迦耶。僧訶多。那秫提（十七）薩婆伐羅拏。毗秫提（十八）鉢羅底。你伐
GA015n0013_pa237a06║怛耶。阿瑜秫提（十九）薩末那。阿地薩恥帝（二十）末禰末禰（廿一）怛闥多。部多俱胝。
GA015n0013_pa237a07║鉢唎秫提（廿二）毗薩普咤。勃地秫提（廿三）社耶社耶（廿四）毗社耶毗社耶（廿五）薩
GA015n0013_pa237a08║末囉薩末囉。勃陀頞地薩恥。多秫提（廿六）跋折梨。跋折囉揭鞞（廿七）跋折濫。婆伐
GA015n0013_pa237a09║都（廿八）麼麼。薩婆薩埵瀉迦耶。毗秫提（廿九）薩婆揭底。鉢唎秫提（三十）薩婆怛他
GA015n0013_pa237a10║揭多。三摩濕婆娑。遏地瑟恥帝（卅一）勃陀勃陀。蒲馱耶蒲馱耶。三漫多。鉢唎秫提
GA015n0013_pa237a11║（卅二）薩婆怛他揭多。地薩咤那。頞地薩恥帝（卅三）娑婆訶（卅四）
GA015n0013_pa237a12║卷之四志建置
GA015n0013_pa238a01║甲、過去之一斑
GA015n0013_pa238a02║圓通寶殿明永樂十二年建圓通寶殿（《浙江統志．卷二百三十》引《成化四明郡志》），志作二十二年，相
GA015n0013_pa238a03║差十年。
GA015n0013_pa238a04║藏經寶閣等天順三年建藏經閣、大悲殿及廊廡（同上），志作二年，未知孰是。
GA015n0013_pa238a05║乙、中興後之概況
GA015n0013_pa238a06║開山祖塔大清光緒丙午，住持慈雲重修。
GA015n0013_pa238a07║按祖塔石碑，正中刻「唐敕賜心鏡禪師真身舍利塔」十二字外，其上款尚有「大
GA015n0013_pa238a08║清光緒丙午」、下款「住持慈雲重修」兩行文字，照相既未攝入，志中亦未載明，錄
GA015n0013_pa238a09║之以見慈公報本敬祖之意。
GA015n0013_pa238a10║卷之五志僧譜
GA015n0013_pa238a11║唐明州棲心寺藏奐傳
GA015n0013_pa238a12║釋藏奐，俗姓朱氏，蘇州華亭人也。母方娠及誕，常聞異香。為兒時，嘗墮井，有神人
GA015n0013_pa239a01║接持而出。丱歲出家，禮道曠禪師。及弱冠，詣嵩嶽受具。母每思念涕泣，因一目不
GA015n0013_pa239a02║視。迨其歸省，即日而明。母喪，哀毀廬墓間，頗有徵祥。孝感如是，由此顯名。尋遊方
GA015n0013_pa239a03║訪道，復詣五洩山，遇靈默大師，一言辨析，旨趣符合。顯晦之道，日月之所然也。會
GA015n0013_pa239a04║昌、大中衰而復盛，唯奐居之，熒不能惑，焚不能熱，溺不能濡者也。洎周洛再構長
GA015n0013_pa239a05║壽寺，敕度居焉。時內典焚毀，梵夾煨燼，手緝散落，實為大藏。尋南海楊公收典姑
GA015n0013_pa239a06║蘇，請奐歸於故林以建精舍。大中十二年，鄞水檀越任景求捨宅為院，迎奐居之。
GA015n0013_pa239a07║剡寇裘甫率徒二千，執兵晝入。奐瞑目宴坐，色且無撓。盜眾皆悸懾，叩頭謝過。寇
GA015n0013_pa239a08║平，州奏請改額為棲心寺，以旌奐之德焉。凡一動止，禪者必集；環堂擁榻，堵立雲
GA015n0013_pa239a09║會。奐學識泉涌，指鑒岐分。詰難排疑之眾，攻堅索隱之士，皆立褰苦霧，坐泮堅冰。
GA015n0013_pa239a10║一言入神，永破沈惑。以咸通七年秋八月三日現疾告終。享年七十七，僧臘五十
GA015n0013_pa239a11║七。預命香水鬀髮，謂弟子曰：「吾七日在矣。」及期而滅，門人號慕，乃權窆天童巖。已
GA015n0013_pa239a12║周三載，一日異香凝空，遠近郁烈。弟子相謂曰，昔師囑累：「令三載後，當焚我身。」今
GA015n0013_pa240a01║異香若此，乃發塔視之，儼若平生。以其年八月三日，依西域法焚之，獲舍利數千
GA015n0013_pa240a02║粒，其色紅翠。十三年，弟子戒休賚舍利、述行狀，詣闕請諡。奉敕裒誄，易名曰「心鑑」，
GA015n0013_pa240a03║塔曰「壽相」。奐在洛下長壽寺謂眾曰：「昔四明天童山僧曇粹，是吾前生也，有墳塔
GA015n0013_pa240a04║存焉。」相去遼遠，人有疑者；及追驗事實，皆如其言。初，任生將迎奐，人或難之，對曰：
GA015n0013_pa240a05║「治宅之始，有異僧令大其門，二十年之後，當有聖者居之」。比奐至止，果二十年矣。
GA015n0013_pa240a06║又奐將離姑蘇，為徒眾留擁，乃以㯶拂與之曰：「吾在此矣，汝何疑焉？」暨乎潛行，眾
GA015n0013_pa240a07║方諭其深旨。又令寺之西北隅，可為五百墩以鎮之。或曰：「力何可致？」奐曰：「不然，作
GA015n0013_pa240a08║一墩，植五株柏可也。」凡微言奧旨，皆此類也。刺史崔琪撰塔碑，金華縣尉邵朗題
GA015n0013_pa240a09║額焉。（《宋高僧傳．三集．卷十二》）
GA015n0013_pa240a10║按《浙江統志．卷二九九》、《天童寺志．卷三》傳文並引此，惟《天童志》中添其遺跡，則
GA015n0013_pa240a11║徙清關之神龍於太白峯頂、鎮毒蟒於小白嶺上一段因緣云。大師為七塔開
GA015n0013_pa240a12║山之祖，天童秉法之宗。其大光明藏，照澈今古。今志中於僧譜內略此傳文，圖
GA015n0013_pa241a01║記、金石語焉不詳，使大師得法行化、種種神通妙用湮沒無聞，未免數典忘祖
GA015n0013_pa241a02║之失。後之修志者，宜將此傳冠於僧譜之首則得矣。
GA015n0013_pa241a03║明智中立法師傳
GA015n0013_pa241a04║法師中立，鄞之陳氏，賜號明智。母夢日輪入懷，遂有娠。夜不三浴，則啼號不止。九
GA015n0013_pa241a05║歲，出家於甬東之棲心，受經一誦，永憶不忘。治平中，試經開封府，中選得度。初依
GA015n0013_pa241a06║廣智學教觀，及神智繼主南湖，復依之。熙寗中，神智開幃設問，答者二百人，無出
GA015n0013_pa241a07║師右，乃舉居座元。久之去，謁扶宗於永嘉。將歸，宗曰：「子行必紹法智之席。」及神智
GA015n0013_pa241a08║謝事，乃俾師為繼。元祐初，高麗僧統義天遠來問道。甫濟岸，遇師升堂，歎曰：「果有
GA015n0013_pa241a09║人焉！」遂以師禮見。傾所學，折其鋒竟不可得。師令門徒介然始作十六觀室，以延
GA015n0013_pa241a10║淨業之士。已而辭去曰：「吾年六十，當再來。」即退處東湖之隱學。數年，郡太守王公
GA015n0013_pa241a11║勉主寶雲，一新棟宇，於伽藍神腹得願文云：「後百年，當有肉身菩薩重興此地。」聞
GA015n0013_pa241a12║者異之。後退隱白雲庵，日宣止觀，至不思議境，歎曰：「吾道至此極矣！」文慧正師亡，
GA015n0013_pa242a01║郡請再主延慶，果符六十再來之言。歲懺行江浙，延慶為最盛，擇其徒修《法華懺》
GA015n0013_pa242a02║者七年。行法將圓，禪觀中見一大舟，眾欲乘不可，唯師坐其中以行。政和五年四
GA015n0013_pa242a03║月辛亥，謂門人法維曰：「吾聞異香，心甚適悅。」謂觀堂行人曰：「吾當與汝輩長別。」即
GA015n0013_pa242a04║面西坐逝，塔於崇法祖塔之東。陳瑩中嘗讚師曰：「嚴奉木叉，堅持靜慮，以身為舌，
GA015n0013_pa242a05║說百億事。」（《佛祖統紀．卷十四》節錄）
GA015n0013_pa242a06║按師出世說法，雖在延慶、寶雲兩剎，於棲心並無建樹；然既為出家之地，錄之
GA015n0013_pa242a07║亦可見其來有自。師於延慶為第四代住持，聲光所播，遠及異域。又令其徒介
GA015n0013_pa242a08║然闢十六觀堂，成今日觀宗弘法之盛，師誠大善知識也哉！《淨土聖賢錄》三並
GA015n0013_pa242a09║引此文。
GA015n0013_pa242a10║卷之八志藝文
GA015n0013_pa242a11║唐明州棲心寺藏奐和尚舍利塔碑，刺史崔琪撰。（碑文亡）
GA015n0013_pa242a12║按此碑所述，必有大可記處，待考。
GA015n0013_pa243a01║勘誤表
GA015n0013_pa243a02║正誤卷頁行字
GA015n0013_pa243a03║黼黻四五十二三四
GA015n0013_pa243a04║裁載四十十二六
GA015n0013_pa243a05║隱靈五九七十七
GA015n0013_pa243a06║𧘅衙五十一二七
GA015n0013_pa243a07║聖座五十四十二六
GA015n0013_pa243a08║固國五十六六廿七
GA015n0013_pa243a09║〇五廿一六十一
GA015n0013_pa243a10║郴柳五廿五十九
GA015n0013_pa243a11║湖淺五廿六廿一十三
GA015n0013_pa243a12║後復五廿七三八
GA015n0013_pa243a13║（發心結緣者）（心發心結緣）五卅六十三廿一
GA015n0013_pa243a14║虛靈六二十一
GA015n0013_pa243a15║禰稱六四八廿二
GA015n0013_pa243a16║上六四十二二
GA015n0013_pa243a17║黼黻八九十五
GA015n0013_pa243a18║楖榔八十二七八
GA015n0013_pa243a19║擔檐八十二七十一