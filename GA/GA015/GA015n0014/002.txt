GA015n0014_pb037a01║明州岳林寺志卷二
GA015n0014_pb037a02║澹雪居士．顧岱（止菴）鑒定
GA015n0014_pb037a03║奉川後學．戴明琮（璧城）纂輯
GA015n0014_pb037a04║名勝
GA015n0014_pb037a05║三山
GA015n0014_pb037a06║岳林主峰也。脉自南來，入廣平湖，過峽為三山。高丈
GA015n0014_pb037a07║許，松篁掩映，花鳥爭香。
GA015n0014_pb037a08║龍溪
GA015n0014_pb037a09║自鎮亭發源，由惠政橋至寺前，循栗樹塘，抵金鐘墪。
GA015n0014_pb038a01║屈曲環抱，夾岸蘆花，遊人競渡。
GA015n0014_pb038a02║廣平湖
GA015n0014_pb038a03║唐奉化令宋嗣宗係文景公璟之曾孫，卜居邑東斗
GA015n0014_pb038a04║門。不忘其祖，故名湖曰廣平。在三山左。元至元間，取
GA015n0014_pb038a05║資國堰水入湖，溉田二千餘畝。延祐庚申，知州事馬
GA015n0014_pb038a06║公浚之。至正中，郡侯李公復開利甚溥。宋榮詩云：「相
GA015n0014_pb038a07║業何人補？湖光自古流。」
GA015n0014_pb038a08║龍眼池
GA015n0014_pb038a09║在天王殿前。左右二池，周圍三丈許。相傳謂之龍眼，
GA015n0014_pb039a01║大旱不竭。真宗禪師詩曰：「欲知慈氏靈湫遠，龍眼雙
GA015n0014_pb039a02║池萬古明。」
GA015n0014_pb039a03║封山
GA015n0014_pb039a04║脈自大雷來，逶迤而至日嶺。側起一峰，遞轉為數峰。
GA015n0014_pb039a05║嶄然突起，曰青錦山，又名蓮華巖。左開一面，體勢雄
GA015n0014_pb039a06║壯，曰封山。茂竹蒼松，蔚然深秀。中建佛塔亭，布袋和
GA015n0014_pb039a07║尚真身隱此，有鉢盂古迹存焉。
GA015n0014_pb039a08║淨土池
GA015n0014_pb039a09║在天王殿右，廣可丈許。芙容繞岸，綠樹埀陰。
GA015n0014_pb040a01║長汀渡
GA015n0014_pb040a02║距寺五里。水出龍溪，潮通北渡。布袋老人曾浴此，與
GA015n0014_pb040a03║羣兒嬉。長汀子所由名也。
GA015n0014_pb040a04║金沙灘
GA015n0014_pb040a05║即寺前左首。灘湧石沙，色如金。廣數十丈。樓㙜瞰碧，
GA015n0014_pb040a06║鷗鳥迎人。水南禪師詩曰：兩岸樓臺不一家　年年流
GA015n0014_pb040a07║水泛金沙幾囘曳杖閒中望　石上青苔覆落花
GA015n0014_pb040a08║惠政橋
GA015n0014_pb040a09║距寺左一里。宋乾道中建，復壞。大觀中，架木為梁，覆
GA015n0014_pb041a01║以屋，攺今名。廢興凡五次，載縣志。皇清康熙五年，
GA015n0014_pb041a02║邑令張奎胤延解齊大師重建，綿延二十間。南接台
GA015n0014_pb041a03║溫，北通寧紹，奉邑之雄鎮也。
GA015n0014_pb041a04║金鐘墪
GA015n0014_pb041a05║寺北五里，長汀之下。或傳錢氏載大金鐘過此沉焉，
GA015n0014_pb041a06║漲沙成墪。墪絕小，下有龍潭。六月二十日，有司致祭。
GA015n0014_pb041a07║林木頗茂，雖山泉衝盪，亦無損。見志兀誌。
GA015n0014_pb041a08║耀碑潭
GA015n0014_pb041a09║去寺一里，在大溪之西。父老相傳「官清則碑現」，載寰
GA015n0014_pb042a01║宇紀。
GA015n0014_pb042a02║古蹟
GA015n0014_pb042a03║大鐘
GA015n0014_pb042a04║沙門景湘水南氏識曰：余住持岳林十有三載，經營
GA015n0014_pb042a05║鑄造已渉九年，凡募化隨緣，錙銖所得，輒運寺中。於
GA015n0014_pb042a06║天曆三年庚午四月二十日穀旦，方得告成。敬為之
GA015n0014_pb042a07║述其事而系以銘曰：
GA015n0014_pb042a08║晨昏扣擊　警醒愚𫎇𡨚親平等　俱出樊籠
GA015n0014_pb042a09║隨喜聞見　耳覺圓通旌之我銘　祖室攸崇
GA015n0014_pb043a01║幽冥息苦　塵刦靡窮
GA015n0014_pb043a02║洗面石
GA015n0014_pb043a03║長二丈，濶四尺二寸，深四寸。可以出水，并石魚四尾
GA015n0014_pb043a04║安置茶房門首。左刻「梁貞明四年三月八日吉旦」。
GA015n0014_pb043a05║布袋和尚行卧處
GA015n0014_pb043a06║在封山中塔後。路旁石巖處，鉢盂、足跡隱隱猶存。
GA015n0014_pb043a07║娑羅樹
GA015n0014_pb043a08║定應大師手植。歷唐、宋、元，寺幾經灰燼，樹獨無恙。明
GA015n0014_pb043a09║季枝葉凋零，至楷老人入院，仍復暢茂。騷客多所題
GA015n0014_pb044a01║贈。雲間鷹垂周公撰記。康熙乙丑春，方丈前忽生一
GA015n0014_pb044a02║小株，眾異之，今並列云。
GA015n0014_pb044a03║彌勒涅槃石
GA015n0014_pb044a04║梁貞明三年三月三日，布袋和尚涅槃。此石方四尺
GA015n0014_pb044a05║五寸，安置千佛閣下。順治間，提督田公駐劄，為兵所
GA015n0014_pb044a06║損，尚存片碣焉。
GA015n0014_pb044a07║
GA015n0014_pb044a08║
GA015n0014_pb044a09║明州岳林寺志卷二終