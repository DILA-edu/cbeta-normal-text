GA015n0014_pb045a01║明州岳林寺志卷三
GA015n0014_pb045a02║澹雪居士．顧岱（止菴）鑒定
GA015n0014_pb045a03║奉川後學．戴明琮（璧城）纂輯
GA015n0014_pb045a04║法產
GA015n0014_pb045a05║岳林寺清丈田、地、山、人丁實數
GA015n0014_pb045a06║田
GA015n0014_pb045a07║共壹百陸拾壹畝玖厘陸毫
GA015n0014_pb045a08║地
GA015n0014_pb045a09║共壹百壹畝壹分伍厘貳毫
GA015n0014_pb046a01║山
GA015n0014_pb046a02║共叁百柒拾玖畝陸分
GA015n0014_pb046a03║丁
GA015n0014_pb046a04║共捌丁壹分貳厘
GA015n0014_pb046a05║口
GA015n0014_pb046a06║共貳拾壹口陸分捌厘
GA015n0014_pb046a07║按：明嘉靖十一年，謝澭纂《奉化縣志》，為岳林首剎常
GA015n0014_pb046a08║住田叁千肆百伍拾貳畝，山壹千壹百拾貳畝陸分。
GA015n0014_pb046a09║今廢。
GA015n0014_pb047a01║法系
GA015n0014_pb047a02║梁
GA015n0014_pb047a03║大同二年，僧始創溪西，名崇福院。姓氏無考。
GA015n0014_pb047a04║唐
GA015n0014_pb047a05║閒曠達禪師
GA015n0014_pb047a06║諱延達，四川人。少時聰穎，性質孤高。後出塵，遍參法
GA015n0014_pb047a07║席。大中二年，徙建溪東，百廢具舉，殿閣改觀，遂號岳
GA015n0014_pb047a08║林寺。為開山第一祖焉。
GA015n0014_pb047a09║布袋和尚
GA015n0014_pb048a01║師不知何許人也，唐僖宗時見於明州奉化縣，蹙額
GA015n0014_pb048a02║皤腹、形體腲脮，日夕寢食無常處。世莫知其姓氏。每
GA015n0014_pb048a03║以杖荷布袋，且有十八小兒譁逐之，不知所從來。入
GA015n0014_pb048a04║𨞬肆聚落，見醯醢魚葅，輒乞入口，餘以投袋中。自號
GA015n0014_pb048a05║長汀子。曾往閩化木一袋，從寺井中出，取之不竭。岳
GA015n0014_pb048a06║林梵宇大興，共神異之。梁貞明三年丙子三月，師將
GA015n0014_pb048a07║示寂，說偈曰：彌勒真彌勒　化身千百億時時示時人
GA015n0014_pb048a08║　時人自不識偈畢，即於本寺東廊下，端坐磐石而化。
GA015n0014_pb048a09║結龕封山為窣堵波，賜額「定應塔」。後復現于他州，亦
GA015n0014_pb049a01║負布袋，眾競圖其像。有僧在師前行，師撫其背，僧
GA015n0014_pb049a02║回首，師曰：「乞我一文錢。」曰：「道得即與！」師放下布袋，叉
GA015n0014_pb049a03║手而立。白鹿和尚問：「如何是布袋？」師放下布袋。又問：
GA015n0014_pb049a04║「如何是布袋下事？」師負之而去。保福和尚問：「如何是
GA015n0014_pb049a05║佛法大意？」師放下布袋，叉手。又問：「莫更有向上事否？」
GA015n0014_pb049a06║師乃負之而去。師立街𠊓，有僧問：「和尚在這裏作甚
GA015n0014_pb049a07║麼？」師曰：「等個人來。」曰：「來也，來也！」師曰：「汝不是這個人。」
GA015n0014_pb049a08║師在閩中，有陳居士謂師曰：「和尚此去不可墮他人
GA015n0014_pb049a09║是非！」師曰：是非憎愛世偏多　仔細思量奈我何寛却
GA015n0014_pb050a01║肚皮常忍辱　放開笑口暗消磨若逢知己須依分　縱
GA015n0014_pb050a02║遇冤家也共和能使此心無𦊱礙　自然證得六波羅
GA015n0014_pb050a03║士曰：「和尚有法號否？」師曰：我有一布袋　虚空無掛礙
GA015n0014_pb050a04║展開遍十方　入時觀自在士曰：「有行李否？」師曰：一鉢
GA015n0014_pb050a05║千家飯　孤身萬里遊覩人青眼在　問路白雲頭士曰：
GA015n0014_pb050a06║「弟子愚頑，如何得見佛性？」師曰：即個心心心是佛　十
GA015n0014_pb050a07║方世界最靈物縱橫妙用可憐生　一切不如心真實
GA015n0014_pb050a08║士曰：「和上此去莫依族舍而住。」師曰：我有三寶堂　裏
GA015n0014_pb050a09║空無色相不高亦不低　無遮亦無障學者體不如　求
GA015n0014_pb051a01║者難得樣智慧解安排　千古無一匠四門四果生　十
GA015n0014_pb051a02║方盡供養居士異之，復作禮，留齋宿。是夕師復書偈
GA015n0014_pb051a03║于門曰：吾有一軀佛　世人皆不識不塑亦不裝　不雕
GA015n0014_pb051a04║亦不刻無一滴灰泥　無一點彩色工畫畫不成　賊偷
GA015n0014_pb051a05║偷不得體相本自然　清淨非拂拭雖然是一軀　分身
GA015n0014_pb051a06║千百億僧問：「如何降伏𡚶心？」師曰：心是何物　徒勞調
GA015n0014_pb051a07║伏妄本無根　放下無跡諸緣擾攘　一真寧寂如如法
GA015n0014_pb051a08║界體堂堂　砍不破兮遮不黑師受田家齋，田家問道，
GA015n0014_pb051a09║師曰：手揑青苗種福田　低頭便見水中天六根清淨
GA015n0014_pb052a01║方成稻　退後原來是向前師在大橋夜坐，忽有强人
GA015n0014_pb052a02║窺探，示以偈曰：由貪淪墮世波中　捨却貪嗔禮大雄
GA015n0014_pb052a03║直截凡情無所得　圓明寂照汝心宗師出街衢，見市
GA015n0014_pb052a04║人擠擠，歎曰：奔南走北欲何為　百歲光陰頃刻衰自
GA015n0014_pb052a05║性靈知須急悟　莫教平地陷風雷又曰：趨利求名空
GA015n0014_pb052a06║自忙　利名二字陷人坑疾須𨑰照娘生面　一片靈心
GA015n0014_pb052a07║是覺王僧問：「如何是頓漸法門？」師曰：汝心即聖智　何
GA015n0014_pb052a08║須問次第聖凡都不到　空華映日飛僧問：「如何是化
GA015n0014_pb052a09║導？」師曰：肩挑日月橫街去　把定乾坤莫放渠遇聖遇
GA015n0014_pb053a01║凡俱坐斷　寂光勝地可安居僧問：「如何修持則勿虛
GA015n0014_pb053a02║生浪𣦸？」師曰：無生無死佛家風　不墮古今莫定蹤觸
GA015n0014_pb053a03║處圓明常湛寂　龍華雞足兩無從僧問：「如何是道？」師
GA015n0014_pb053a04║曰：碧水映孤峰　寒潭迎皎月爾我不知宗　須彌足底
GA015n0014_pb053a05║越
GA015n0014_pb053a06║（附錄）蔣摩訶諱宗霸，桐城縣函人，即函亭侯裔也。梁四
GA015n0014_pb053a07║明州評事，罷官，居於奉川（考自蔣姓宗譜），時與布袋和尚遊。
GA015n0014_pb053a08║其出處、飲食、相往來尤密。每日自課念摩訶般若波
GA015n0014_pb053a09║羅密多，世因呼為「摩訶居士」。初隱應家山，距寺北六
GA015n0014_pb054a01║里。創精舍以焚修，名「奉師塔」，至今猶存焉。洎師示滅
GA015n0014_pb054a02║後，復築菴於東湖跘跨山十二盤之高處以居。畜一
GA015n0014_pb054a03║黃犬自衞。頌布袋和尚曰：兜率宮中阿逸多　不離天
GA015n0014_pb054a04║界降娑婆相逢為我安心訣　萬劫千生一剎那迨蜀
GA015n0014_pb054a05║使致師命歸，即設齋會親友，沐浴趺坐而逝。塔全身
GA015n0014_pb054a06║於盤山頂上。
GA015n0014_pb054a07║宋
GA015n0014_pb054a08║圓明禪師
GA015n0014_pb054a09║師，福州陳居士裔孫，得法於東林照覺延。主寺事，重
GA015n0014_pb055a01║修大殿兩廡，并創東西方丈，規模丕振，大暢宗風，遠
GA015n0014_pb055a02║近名緇雲集，洵稱為岳林開法之祖焉。年八十有四，
GA015n0014_pb055a03║沐浴更衣，端坐而逝。上堂云：從來學道原非易　鐵
GA015n0014_pb055a04║石心肝始自堅不用思維尋古句　還須努力向前參
GA015n0014_pb055a05║忽然露出虛空骨　直下當知般若船一點湛湛無所
GA015n0014_pb055a06║繫　月明遐嶼水中天揮拂子。
GA015n0014_pb055a07║海印宣禪師
GA015n0014_pb055a08║諱志宣。宋真宗賜紫，主席岳林，創立定應大師塔碑。
GA015n0014_pb055a09║邑侯黃敬山特撰銘。頌世尊初生曰：抉霧騰騰下
GA015n0014_pb056a01║大荒　指天指地不尋常雲門忒煞唇皮快　無限癡人
GA015n0014_pb056a02║漫度量
GA015n0014_pb056a03║穎悟聰禪師
GA015n0014_pb056a04║諱廣聰，杭州人。初參雪竇顯，得省。入岳林海公之室，
GA015n0014_pb056a05║命主維那。一日，海下堂云：「穎維那在此堂中還知彌
GA015n0014_pb056a06║勒消息也未？」師云：「此處無銀三十兩。」海云：「也須着地
GA015n0014_pb056a07║還錢。」師云：「蒼天，蒼天！」海呵呵大笑而出。越明年，付衣
GA015n0014_pb056a08║拂，繼席岳林。上堂云：「岳林這裏龍溪水白浪滔天，
GA015n0014_pb056a09║崇寧閣迴出青霄，汝等諸仁向什麼處攀仰？」時二僧
GA015n0014_pb057a01║並出，師云：「一箭落雙鵰。」一僧喝，師云：「這一喝未有主
GA015n0014_pb057a02║在。」一僧作禮，師云：「汝見什麼道理？」僧以坐具打圓相。
GA015n0014_pb057a03║師云：「弄虛頭漢！」僧便喝，師云：「果然！」
GA015n0014_pb057a04║宗尚禪師
GA015n0014_pb057a05║師，元豐四年住持，門庭整肅，不以外護營心。稍不如
GA015n0014_pb057a06║意，拽杖便行。年五十餘辭世。僧問：「如何是岳林境？」
GA015n0014_pb057a07║師云：「娑羅遍覆雲來影。」「如何是岳林人？」師云：「高提七
GA015n0014_pb057a08║尺辣烏藤，人境已蒙師指示。」「轉身一句作麼生？」師云：
GA015n0014_pb057a09║「脚跟踏破錦乾坤。」
GA015n0014_pb058a01║如恂禪師
GA015n0014_pb058a02║師住持岳林，刊布袋和尚一偈於石，并所書真本九
GA015n0014_pb058a03║字，承事郎呂振親授也。僧問：「天上無彌勒，地下無
GA015n0014_pb058a04║彌勒，即今在什麼處？」師云：「錯過了也。」僧云：「主賓互唱，
GA015n0014_pb058a05║覿面相逢，且道是誰錯者？」師云：「汝錯過了也。」僧喝，師
GA015n0014_pb058a06║打，云：「錯過了也！」
GA015n0014_pb058a07║曇振禪師
GA015n0014_pb058a08║師嗣瑞巖鴻。崇寧三年，徽宗皇帝於福寧殿賜紫衣。
GA015n0014_pb058a09║後建崇寧閣。越十年，示疾，集眾焚香，跏趺而逝。示
GA015n0014_pb059a01║眾云：「今日布袋頭開，還有買賣者麼？」時有僧出云：「有！」
GA015n0014_pb059a02║師云：「不作貴，不作賤，作麼生酬價？」僧無語。師云：「老僧
GA015n0014_pb059a03║失利。」便歸方丈。
GA015n0014_pb059a04║宏智覺禪師
GA015n0014_pb059a05║諱正覺，隰州李氏子。七歲，日誦數千言。十五薙染，十
GA015n0014_pb059a06║八遊方。受具慈雲智瓊律師，得法於丹霞淳。初住泗
GA015n0014_pb059a07║州普照寺，繼住舒州太平，江州圓通、能仁，真州長蘆，
GA015n0014_pb059a08║晚住天童。應岳林之請，遂回太白。惟宋樓鑰公一詩
GA015n0014_pb059a09║載在邑乘。紹興丁丑十月七日，別郡紳檀那。翌日辰
GA015n0014_pb060a01║時，沐浴更衣，端坐說偈曰：夢幻空華　六十七年白鳥
GA015n0014_pb060a02║煙沒　秋水連天擲筆而逝。龕留七日，顏貌如常。丙午
GA015n0014_pb060a03║乃奉全身塟於東谷。龍圖閣學周葵撰銘。
GA015n0014_pb060a04║文岳中禪師
GA015n0014_pb060a05║諱行中。紹興間，寺經回祿而閣俱煨燼。時有饒道者，
GA015n0014_pb060a06║燃一臂化緣，重建寶閣，有十景題咏。上堂，僧問：「一
GA015n0014_pb060a07║莖高竪，寶閣凌空，未審有何祥瑞？」師云：「雲際橫梁懸
GA015n0014_pb060a08║日月，大千沙界悉光輝。」進云：「今朝布袋重提起，兜率
GA015n0014_pb060a09║玄風播宇寰。」師云：「讃歎有分。」進云：「還是神通妙用，為
GA015n0014_pb061a01║復法爾如然。」師竪拂云：「所仗這一點兒。」進云：「某甲到
GA015n0014_pb061a02║這裏，有口難辨。請和尚別轉機輪。」師便喝，僧亦喝。師
GA015n0014_pb061a03║云：「知恩者少。」乃云：「星飛電轉，作用通天；玉振金聲，風
GA015n0014_pb061a04║光動地。今日到這裏，不是神通妙用，亦非法爾如然。
GA015n0014_pb061a05║且道畢竟承誰之力？」以拄杖畫一畫云：「的的沒量大
GA015n0014_pb061a06║人，總不出這點光明不得。」
GA015n0014_pb061a07║大川濟禪師
GA015n0014_pb061a08║諱普濟，奉川林氏子。披薙棲真，得法於浙翁琰。琰嗣
GA015n0014_pb061a09║佛光照，照嗣大慧杲。嗣師法者，天童石門來、雪竇野
GA015n0014_pb062a01║翁同。住岳林，赴臨安靈隱之請。後曾撰修《五燈會元》
GA015n0014_pb062a02║二十卷行世。題世尊出山相曰：龍章鳳質出王宮
GA015n0014_pb062a03║　肘露衣穿下雪峰智願必空諸有相　不知諸有幾時
GA015n0014_pb062a04║空
GA015n0014_pb062a05║益州懷禪師
GA015n0014_pb062a06║師嗣智環公，環嗣大璉公，乃雲門宗第七世也。受奉
GA015n0014_pb062a07║川紳衿之請，主持寺事、置產業、修殿堂，至老而寂。
GA015n0014_pb062a08║僧參，師問：「到此作麼？」僧云：「特參布袋和尚。」師云：「布袋
GA015n0014_pb062a09║和尚即今在什麼處？」僧禮拜。師云：「你見什麼道理？」僧
GA015n0014_pb063a01║擬對，師便打。
GA015n0014_pb063a02║正眼具禪師
GA015n0014_pb063a03║諱炳具，義烏王氏子，與獨菴禪師為友。師誕日上
GA015n0014_pb063a04║堂：「汝等東走西走，不如覿面一覯。山僧母難之辰，拂
GA015n0014_pb063a05║拂清風滿袖。無端舉示禪流，也是一場漏逗。光陰迅
GA015n0014_pb063a06║速如馳，且莫尋言討句，急須早早回頭，看取父母未
GA015n0014_pb063a07║生前的無量壽。大眾且道如何是無量壽？」以拂子倒
GA015n0014_pb063a08║握云：「相救，相救！」下座。頌魯祖面壁曰：池陽面壁成何
GA015n0014_pb063a09║事　無數英雄當下收大抵還他肌骨好　不搽脂粉也
GA015n0014_pb064a01║風流（已上宋室禪師，俱依年號編次；載封山塔碑誤。）
GA015n0014_pb064a02║元
GA015n0014_pb064a03║栯堂益禪師
GA015n0014_pb064a04║師，溫州人。嗣法於徑山珍禪師。有法語載《五燈續略》，
GA015n0014_pb064a05║山居詩四十首行世。上堂：「古者道：『我這裏無法與
GA015n0014_pb064a06║人，只是據欵結案。』彰聖這裏亦無法與人，亦不據款
GA015n0014_pb064a07║結案。」拈拄杖云：「如何是佛？赤脚踏蓮華！如何是佛向
GA015n0014_pb064a08║上事？雕梁畫棟。」擲下拄杖，便歸方丈。二月十五日上
GA015n0014_pb064a09║堂，擊拂子一下云：「彰聖今日將三十年前冷灰爆出
GA015n0014_pb065a01║烏豆，換老胡眼睛去也。」喝一喝曰：「設有一法過於涅
GA015n0014_pb065a02║槃，我此一喝不作一喝用。」
GA015n0014_pb065a03║（此二則係彰聖法語，緣徧尋全錄無蹤，今識之以存一代住持。）
GA015n0014_pb065a04║水南湘禪師
GA015n0014_pb065a05║諱景湘，奉川汪氏子。披薙廣法，禮曇馨為師。精持律
GA015n0014_pb065a06║儀，氣宇溫和。入雪竇野翁同公之室，巾侍二年，付以
GA015n0014_pb065a07║衣拂。受請於天皇，遷兹寺。晚居岳林，座下名緇蟻附。
GA015n0014_pb065a08║募鑄大鐘，確有成勩。行道之餘，建幻住經堂，佛懿禪
GA015n0014_pb065a09║師曇噩為記。師誕日上堂：「天高氣爽勝巖阿，竹杖
GA015n0014_pb066a01║閒擕帶月歌；一枕繩牀忘歲序，任教滄海泛清波；麻
GA015n0014_pb066a02║衣澹飯隨緣過，懶向人前說法多。只在廣平湖龍溪
GA015n0014_pb066a03║畔一醉清風是什麼，敢問大眾？若說即此便是頭上
GA015n0014_pb066a04║安頭，若說即此不是浪裏淘沙，正當恁麼時，畢竟如
GA015n0014_pb066a05║何是？」以拂子打○云：「秋水長天一色，落霞孤鶩
GA015n0014_pb066a06║齊飛。」
GA015n0014_pb066a07║性初聞禪師
GA015n0014_pb066a08║諱壽聞，係吉安人。得法於靈隱聳。主席年餘，結廬天
GA015n0014_pb066a09║台華頂峰。僧參，師問：「仙鄉何處？」僧云：「吉安。」師云：「原
GA015n0014_pb067a01║來是鄉里。」僧云：「不敢！」師云：「還帶得鄉里人事來麼？」僧
GA015n0014_pb067a02║無語。師云：「將謂是鄉里，原來假的！」
GA015n0014_pb067a03║明
GA015n0014_pb067a04║復菴初禪師
GA015n0014_pb067a05║諱守初，洪武二十四年住持。創亭封山塔祠之前，校
GA015n0014_pb067a06║其正文，重鐫定應大師塔銘，以崇舊觀。季潭泐公書
GA015n0014_pb067a07║丹，一初仁公篆額。重刻封山塔碑，說偈募眾云：宋
GA015n0014_pb067a08║室遺文蓋有年　離離斷碣卧荒煙堪憐聖蹟俱烏有
GA015n0014_pb067a09║　扶起還須古越賢
GA015n0014_pb068a01║真宗忞禪師
GA015n0014_pb068a02║諱元忞，隆慶間住持。修崇寧閣，裝嚴千佛。大司成愚
GA015n0014_pb068a03║齋公常往來問道，有〈千佛閣記〉。其上堂語錄失傳。
GA015n0014_pb068a04║（自梁至明，年代荒遠，行業祖系十失其七矣。及閱封山塔院碑文與布袋和尚傳記，內稱：住持沙門，嗣法
GA015n0014_pb068a05║詳明者，俱登祖位；外此或混禪師代數并明季僧會，盡行削之，不敢濫入。但碑列七十有三，其間佩服心
GA015n0014_pb068a06║印亦難委悉，名字姑附。如兀峰峻、海月朗、戒定振、隱菴顯、大同全、東雙穎、嶮崖遇、泥犂印、足翁▆、一菴仰、
GA015n0014_pb068a07║癡翁瑩、南𡶩岳、不倚中、絕崖恩、古航慈、石心圮、梵中節、孚中信、象先輿、璞先珵、可中然、東明晟、虛舟濟、獨
GA015n0014_pb068a08║任荷、白雲閒、性海筏、古光覲、古嵓嶙、▆菴貞、草堂閒諸師，俟博雅者考訂補入。）
GA015n0014_pb068a09║皇清
GA015n0014_pb069a01║自閒覺禪師
GA015n0014_pb069a02║諱行覺，蜀之重慶合州金氏。八歲隨父禮本邑當馬
GA015n0014_pb069a03║山太空師脫白，十九出山聽教，二十六受具於天童
GA015n0014_pb069a04║密老人。參萬法歸一話，驀觸露柱，有省，拈偈云：心佛
GA015n0014_pb069a05║眾生　三無差別撞破乾坤　露柱饒舌後得法於林野
GA015n0014_pb069a06║和上，是歲甲申，三十有五也。初住嘉定羅漢寺，繼住
GA015n0014_pb069a07║崇明慈濟、奉川法海。壬寅之冬，請主岳林，後受芙蓉
GA015n0014_pb069a08║之請。於順治十八年十二月十七日，沐浴更衣，書偈
GA015n0014_pb069a09║而逝。世壽五十三，僧臘二十八。嗣法弟子三十三人。
GA015n0014_pb070a01║建塔於寺之屏風山麓。上堂：「古殿洞明，溪光散彩，
GA015n0014_pb070a02║崇寧聳翠，岳色增輝。打開本有家風，撥轉從前氣象。
GA015n0014_pb070a03║是處是慈氏，無門無善財，慣與十八孩兒同門出入。
GA015n0014_pb070a04║一天風月，獨自逍遙。高枕瓶盂，橫拖布袋。在市盈市，
GA015n0014_pb070a05║在村滿村。與狸奴、白牯同唱無生之曲，蝦蟆、蚯蚓共
GA015n0014_pb070a06║轉根本之輪。水到渠成，山堆海集。且道報國裕民一
GA015n0014_pb070a07║句又作麼生？四明山月朗，三佛地風清。」
GA015n0014_pb070a08║天伊澐禪師
GA015n0014_pb070a09║諱行澐，俗系姚江。嗣浮石賢禪師，傳臨濟三十二世。
GA015n0014_pb071a01║康熈乙巳冬主席岳林，時山海作祟，拮据經營，糧役
GA015n0014_pb071a02║僅有其緒。上堂云：「解開布袋頭，放出百千牛，撞倒
GA015n0014_pb071a03║須彌山上頂，踏翻華藏海中漚。直得燃燈寶體，分身
GA015n0014_pb071a04║無量，普光爍破，四洲堪嗟。糞草堆邉爛籌子，臭氣尚
GA015n0014_pb071a05║未脫也。與麼隨人打鬨，行色匆匆，引教木上座咬碎
GA015n0014_pb071a06║拇指，忍笑不禁。只得唱個啝啝曲子，一任瞎驢趂大
GA015n0014_pb071a07║隊，由他鮑老送燈臺。雖然，若到諸方去，休云見我來！」
GA015n0014_pb071a08║擲下拂子。
GA015n0014_pb071a09║解齊純禪師
GA015n0014_pb072a01║諱行純，舜江人。得法於牧雲門和尚，嗣臨濟三十二
GA015n0014_pb072a02║世。康熈戊申，受岳林之請。修惠政橋，告成即退院歸
GA015n0014_pb072a03║里。上堂，僧問：「飛錫三山天地震，祥雲起處遍乾坤。
GA015n0014_pb072a04║祝聖開堂於此日，斬新條令事如何？」師云：「天高羣象
GA015n0014_pb072a05║正。」進云：「恁麼則兵隨印轉，將逐符行。」師云：「海濶百川
GA015n0014_pb072a06║朝。」進云：「九重深密全尊貴，赫赫威光震九垓。」師云：「朝
GA015n0014_pb072a07║到西天，暮歸東土。」乃云：「昔年曾向剡溪游，未遇知音
GA015n0014_pb072a08║暫且休；今日復從溪上住，金沙灘裏一拋鈎。大眾！山
GA015n0014_pb072a09║僧蒙十方檀護、本山耆宿特地相邀，隨緣住此岳林。
GA015n0014_pb073a01║光祖道、闡宗風，攅花簇錦，自有諸方。臨濟喝、德山棒、
GA015n0014_pb073a02║雲門餅、趙州茶，冊子上歷歷分明，山僧才踈德尠，薄
GA015n0014_pb073a03║福少緣，皤然鬚髮，不諳世故，向此鼓舌搖唇作麼？久
GA015n0014_pb073a04║參上士，未舉先知；後學初機，一任吞吐。」遂竪拂子云：
GA015n0014_pb073a05║「紹隆惟孝子，匡弼在能臣。」復舉：「古德云：『向上一路，千
GA015n0014_pb073a06║聖不傳。』又有道：『向上一路，千聖不然。』岳林者裏不說
GA015n0014_pb073a07║向上，亦不說向下。逢人便笑，還有薦取者麼？」卓拄杖
GA015n0014_pb073a08║兩下。
GA015n0014_pb073a09║楷菴承禪師
GA015n0014_pb074a01║諱真承，字緒芳，別號楷菴，俗隸奉川茅嶼，鮑氏子。十
GA015n0014_pb074a02║八依大顯師剃度，二十七受具於天童牧雲禪師。朝
GA015n0014_pb074a03║夕苦參，不得入路。一日擔柴遭跌，有省，作偈云：未知
GA015n0014_pb074a04║生　焉知死　輪廻覓處無起止白雲盡處見青山　行人
GA015n0014_pb074a05║不在青山裏次參寶慶離言和尚，問：「自遠趨風，乞師
GA015n0014_pb074a06║一接！」離云：「放下著！」師云：「欲窮千里目，更上一層樓。」離
GA015n0014_pb074a07║云：「更放下著！」師禮拜云：「謝師答話。」充侍寮。一日看朝
GA015n0014_pb074a08║宗錄云：「『我手何似佛手？』答云：『某甲也有！』」師遂大徹。離
GA015n0014_pb074a09║問：「羅堠羅以何為第一？」師云：「寧可截舌，不犯國諱。」離
GA015n0014_pb075a01║休去。頌臨濟三頓棒云：患得秦朝毒　良哉楚國醫只
GA015n0014_pb075a02║消灸一艾　脫骨換新皮三十一佛成道日，離付師拂
GA015n0014_pb075a03║子。源流職南禪西堂。東歸，住靜五龍山，受邑南登山
GA015n0014_pb075a04║之請。後住台州香嵓、廣福，松江超果、普照，嘉興靈祐
GA015n0014_pb075a05║諸剎。今住岳林，重新彌勒道場。有全錄十卷并崇寧
GA015n0014_pb075a06║閣詩集行世。嗣法另刊，兹不載。上堂：「岳林古剎，彌
GA015n0014_pb075a07║勒道場，天高地迥，水遠山長。兜率樓閣儼然，布袋典
GA015n0014_pb075a08║型猶在。今朝法筵大啟，凡聖交參，丕振千年福地，全
GA015n0014_pb075a09║彰古佛家風，揭示滹沱的旨，洞明少室真機。諸佛不
GA015n0014_pb076a01║傳之妙心，切須頓契；父母未生之面目，直下圓成。若
GA015n0014_pb076a02║也坐斷千差，猶是釘樁搖櫓；更乃棒喝交馳，未免拕
GA015n0014_pb076a03║泥帶水。」驀竪拂云：「這個千聖同其源，萬靈合其轍。向
GA015n0014_pb076a04║無言處演言、無事處作事、無佛處現佛、無祖處示祖，
GA015n0014_pb076a05║直得木人拍板、石女謳歌、寒嵓發燄、枯木糝花，國運
GA015n0014_pb076a06║與佛運齊興，皇風與宗風並扇。雖然如是，這猶是利
GA015n0014_pb076a07║生邊事。且道如何是向上事？大野風清三佛地，一天
GA015n0014_pb076a08║月朗四明州。」復舉布袋和尚偈云：彌勒真彌勒　化身
GA015n0014_pb076a09║千百億時時示時人　時人自不識師云：「這老漢負著
GA015n0014_pb077a01║布袋，等個人來，大似靈龜拽尾，臨末梢頭。又恁麼道，
GA015n0014_pb077a02║未免手脚俱露。且道這老漢意在於何？從前汗馬無
GA015n0014_pb077a03║人識，只要重論蓋代功。」冬至上堂，璧城居士問：「簾
GA015n0014_pb077a04║外三竿日，新添一線長。文字語言都掃却，圓機暗合
GA015n0014_pb077a05║請師宣。」師云：「合却口門問將來。」士左劃○云：「是什麼？」
GA015n0014_pb077a06║師左一拂。士右劃○云：「是什麼？」師右一拂。士云：「左右
GA015n0014_pb077a07║逢源前後斷，大千沙界獨稱尊。」師云：「如何是獨尊之
GA015n0014_pb077a08║旨？」士云：「天不能蓋，地不能載。」師云：「非公境界。」乃云：「晷
GA015n0014_pb077a09║運推移，日南長至。佛法大意，如何話會？若也會得，野
GA015n0014_pb078a01║外梅開一朶兩朶，全彰格外風規；池上冰浮四片五
GA015n0014_pb078a02║片，獨露寰中節令。靈雲桃、香巖竹，大有生機；柏樹子、
GA015n0014_pb078a03║麻三觔，徐增意氣。因甚燈籠與露柱長年如是？」揮拂
GA015n0014_pb078a04║云：「寒來暑往無遷變，鐵石身心不受磨。」喝一喝。竪
GA015n0014_pb078a05║天王殿，上堂：「竪一柱，高拄乾坤；架一梁，普擎日月。大
GA015n0014_pb078a06║機圓應，大用縱橫，大施門開，大功克就。風調雨順，海
GA015n0014_pb078a07║宴河清。全彰彌勒家風，丕煥山門氣象。不是神通妙
GA015n0014_pb078a08║用，亦非法爾如然。且道畢竟成誰功幹？」拈拄杖云：「瓊
GA015n0014_pb078a09║樓玉殿一莖草，福國裕民億萬年。」下座。卷三終