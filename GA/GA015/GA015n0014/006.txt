GA015n0014_pb163a01║明州岳林寺志卷六
GA015n0014_pb163a02║澹雪居士．顧岱（止菴）鑒定
GA015n0014_pb163a03║奉川後學．戴明琮（璧城）纂輯
GA015n0014_pb163a04║名釋
GA015n0014_pb163a05║宗源傳黃紹中（邑侯）
GA015n0014_pb163a06║宗源首座篤於修行，究明經論，能詩并擅草聖；一生直
GA015n0014_pb163a07║截提持，惟以法門鄭重。宋徽宗崇寧三年召曇振禪
GA015n0014_pb163a08║師，源隨入福寧殿，巾侍悉周。後臨終自書偈，筆力視平
GA015n0014_pb163a09║昔特勝。
GA015n0014_pb164a01║饒道者傳錢光祖（邑侯）
GA015n0014_pb164a02║宋紹興間有饒道者，不知何許人；目不識丁字，惟事禪
GA015n0014_pb164a03║那。參岳林文岳和尚，喝下得省。戊寅冬，寺閣俱燬，饒跪
GA015n0014_pb164a04║佛前，燃臂立誓募建崇寧閣，七載告成。及終，示微疾，沐
GA015n0014_pb164a05║浴入龕。說偈畢，於彈指上歘然火起自焚。是蓋得力於
GA015n0014_pb164a06║禪定以入滅者。
GA015n0014_pb164a07║桂堂傳陸經正（復古，進士）
GA015n0014_pb164a08║海慧，字桂堂，茸城陳氏子，骨格飄然。受具後遍參知識、
GA015n0014_pb164a09║名山，入超果楷公之室，機緣相契。上堂說法，付衣，復說
GA015n0014_pb165a01║偈曰：透徹吾宗向上機　崢嶸頭角𡚒雄威興雲布雨從
GA015n0014_pb165a02║君去　普潤三千振祖基遂職以西堂。康熙丁巳延主盤
GA015n0014_pb165a03║龍，連丁𩜆饉，翛然告退，住奉川余家笆。不踰年卧病，忽
GA015n0014_pb165a04║淨身書偈云：歸去好　歸去好　閒花落地無人掃鷓鴣聲
GA015n0014_pb165a05║裏夢還家　蝴蝶枝頭蘿月曉擲筆奄然而化。其語錄尚
GA015n0014_pb165a06║未入梓，有《禪餘草》行世。
GA015n0014_pb165a07║天機傳項强（恂如，孝廉）
GA015n0014_pb165a08║書記天機，西鄔化城院僧，俗隸鄞邑。性禀柔和，好讀莊
GA015n0014_pb165a09║老，而筆墨亦自可人。入岳林參楷菴和尚，痛加鉗錘，漸
GA015n0014_pb166a01║覺棒頭落處會悟。山中百廢具興，不辭勞苦。康熙己未
GA015n0014_pb166a02║授拂，遂得疾。一日清晨集眾，出缽資三十兩造普同塔。
GA015n0014_pb166a03║即午喚行者云：「我今去矣！」行者云：「何不說偈？」機云：「不說
GA015n0014_pb166a04║偈，難道去不成？」話畢，吉祥而逝。
GA015n0014_pb166a05║幻夫傳釋行紹（弘遠，住雪竇）
GA015n0014_pb166a06║幻夫珏禪師，岳林楷公嫡子也，俗系剡城樓隘，祝髮於
GA015n0014_pb166a07║大慕坪。幼好吟詩，逼似唐人口吻。及長參方，遍歷名山。
GA015n0014_pb166a08║入雲間結社，號「法門騷客」。歸隱龍溪，職典西堂。嘗救親
GA015n0014_pb166a09║割股，有《蓼莪篇》、《在田集》，廣布明州。卧病，擬放鰲，詩曰：曾
GA015n0014_pb167a01║在三山浮碧海　橫眠宇宙跨金橋明晨吐霧翻身去　頭
GA015n0014_pb167a02║角猙獰上九霄明早果示寂。乙丑暮春，宏音擕幻師靈
GA015n0014_pb167a03║骨至，乞余入塔，復述其概以識之。
GA015n0014_pb167a04║塔銘
GA015n0014_pb167a05║明州府奉化縣岳林定應大師塔銘（并序）
GA015n0014_pb167a06║崇寧五年，特自西省編修官，蒙恩除僉書武安軍節度
GA015n0014_pb167a07║判官㕔公事。以道遠累重，擬求一近地居。久之，有道人
GA015n0014_pb167a08║擕小浮圖像過，曰：「此聖僧也，方自外來，請售之。」家人輩
GA015n0014_pb167a09║不窮其語，遂與百金貸之，留佛室中。大觀改元，特得旨
GA015n0014_pb168a01║許免武安軍，命就部領邑來此。越三日，謁祠廟，至岳林
GA015n0014_pb168a02║寺崇寧閣，瞻禮定應師像，乃與前日所售浮圖像不異。
GA015n0014_pb168a03║由是感悟出處之不在人，而知定應師有若預報不爽
GA015n0014_pb168a04║也。因訪師出處之跡，得皇祐中逸民張浩與前縣令都
GA015n0014_pb168a05║公所撰行狀，及長者圓明錄偈頌示現之事。圓明曰：「定
GA015n0014_pb168a06║應歸寂二百年，今塔在縣東北封山。雖龕開人去，當年
GA015n0014_pb168a07║塋寢於此，願求文以銘其塔。」按：僧賛寧撰《高僧傳》，并劉
GA015n0014_pb168a08║繼業序事，歷歷可據，迄今存焉。蓋師之出處應現，與普
GA015n0014_pb168a09║照明覺同，而形性乃與菩提達摩、臨濟之普化等。人謂
GA015n0014_pb169a01║之慈氏應世，其詳不可得而知也。銘曰：
GA015n0014_pb169a02║定應法身若虛空　應物現形水月中
GA015n0014_pb169a03║混塵示眾皆妙智　程表莫測其高宏
GA015n0014_pb169a04║隨緣赴感證沙界　一肩布袋無內外
GA015n0014_pb169a05║卷舒舉放傳上根　喚醒迷途絕知解
GA015n0014_pb169a06║停雲寥廓㤀今昔　清風自傳瓶與錫
GA015n0014_pb169a07║鳥跡乘空聲度垣　少林革履普化鐸
GA015n0014_pb169a08║演出菩提無量門　不開貌相起沉淪
GA015n0014_pb169a09║悟士須知端的處　寶燈續焰妙玄論
GA015n0014_pb170a01║有師圓明志堅固　修葺幾經歲月暮
GA015n0014_pb170a02║巖生雲兮岫生風　百世人依作甘露
GA015n0014_pb170a03║承議郎．知明州府奉化縣．管句學事兼兵馬司公事．管
GA015n0014_pb170a04║句勸農公事．黃特撰開法沙門圓明緝岳林賜紫住
GA015n0014_pb170a05║持．志宣立石
GA015n0014_pb170a06║重刻定應大師塔銘文
GA015n0014_pb170a07║「定應大師」者，宋仁宗賜奉化縣布袋和尚號也。自唐末
GA015n0014_pb170a08║出現於世，至梁貞明三年，端坐說偈，示寂本寺。晉天福
GA015n0014_pb170a09║初，泉州莆田縣令王仁煦復見閩中，得其親寫一偈，後
GA015n0014_pb171a01║書九字云「不得狀吾相此即是真」，始知示寂偈相為符
GA015n0014_pb171a02║合，非彌勒佛之化身乎？皇宋熙寧三年，凡一百三十五
GA015n0014_pb171a03║祀，莆田裔孫鑄尚能寶藏之。𣈆安劉繼業摹其偈文，并
GA015n0014_pb171a04║寫大師像，刻石於宜春，遺其九字。元豐四年，沙門宗尚
GA015n0014_pb171a05║得其本，復刻石岳林寺內。踰年，承事郎呂振來監明州
GA015n0014_pb171a06║市舶，出其所藏九字，遺住持沙門如恂刊於偈後。蓋閩
GA015n0014_pb171a07║中所書真本也。恂以幻相非和尚意，命去之。乃移偈新
GA015n0014_pb171a08║石，後附九字，將使見聞之者悟諸相之非相，非徒為好
GA015n0014_pb171a09║事也。考諸傳記，歷有明徵。惟縣令黃特所撰塔銘石刻，
GA015n0014_pb172a01║久而隳冺。往往主席者雖有志摹勒，或作而復輟。今住
GA015n0014_pb172a02║持復菴初禪師，開法經年，取為已任，校其正文，創亭於
GA015n0014_pb172a03║塔祠前，購堅珉而重鐫之，以崇舊觀。季潭泐公書丹，一
GA015n0014_pb172a04║初仁公篆額，皆相其成也。夫大士之神化奕奕，在人耳
GA015n0014_pb172a05║目間，豈尋常世諦語言文字所能增損？然四方禮拜者，
GA015n0014_pb172a06║苟無登載，究知聖迹，殊不愜其向慕之誠。況大師入滅
GA015n0014_pb172a07║以來幾五百載，而岳林香火賴以不墜。復菴汲汲焉注
GA015n0014_pb172a08║意於斯，可謂知所本矣。予竊獲親見之，將以結龍華會
GA015n0014_pb172a09║中參慈氏之勝緣，非至幸歟？
GA015n0014_pb173a01║洪武二十四年歲在辛未二月八日，前台州瑞巖寺沙
GA015n0014_pb173a02║門存義識岳林嗣法住持守初重立
GA015n0014_pb173a03║鼎建普同塔銘（有序）釋真承
GA015n0014_pb173a04║在昔姬文垂掩骼之仁，莘野抱納溝之恥，書有明徵，可
GA015n0014_pb173a05║攬而誦也。矧我如來以慈悲度世，頑艶殊科，統歸一致，
GA015n0014_pb173a06║為其苗裔者勿思繼述慈悲，一肩擔荷，汗顏莫甚！兹岳
GA015n0014_pb173a07║林彌勒道場遡自五季梁代以還，綿歷不知凡幾，而普
GA015n0014_pb173a08║同塔曾未之前聞。豈當時無暇旁及？抑留以待後之學
GA015n0014_pb173a09║者補其缺略歟？余於癸丑應檀那請，勉主斯席，積燬新
GA015n0014_pb174a01║創，土木驟興，且物力維艱，捉襟露肘，人亦未免誚譏，而
GA015n0014_pb174a02║余安之若性，何也？既已圓頂方袍，而下儷於圈牢蒭豢，
GA015n0014_pb174a03║大知其不可也。所以數年內，披榛範土，鳩工庀材，整葺
GA015n0014_pb174a04║殿宇，莊嚴金相，竭蹶不遺餘力，僉曰：「落成汔可少休矣！」
GA015n0014_pb174a05║然委積殘骸，風雨不蔽，中心耿耿，夙夜靡寧；用是搜括
GA015n0014_pb174a06║枯囊暨徒天機助資外，并募諸賢，建普同塔於寺之東
GA015n0014_pb174a07║園。時康熙乙丑十月望日吉辰也。蓋至是而余之心乃
GA015n0014_pb174a08║大安。今日者，骨安有口？以無口之口念無字經，適凖西
GA015n0014_pb174a09║來不立文字之程。骨安有手？以無手之手輪如意珠，堪
GA015n0014_pb175a01║嘲象罔求珠之誤。骨安有足？以無足之足朅來如飛，竊
GA015n0014_pb175a02║比赤白乘雲之致。骨安有眼？以無眼之眼視於無形，有
GA015n0014_pb175a03║何露柱燈籠之憾？骨安有耳？以無耳之耳聽於無聲，自
GA015n0014_pb175a04║恰太音正希之旨。總之，骨已無身，以無身之身，逍遙於
GA015n0014_pb175a05║廣漠之野，出入於無何有之鄉，永脫有身是苦之患。序
GA015n0014_pb175a06║畢而復系之以銘。銘曰：
GA015n0014_pb175a07║塔之中　倥倥侗侗　風雨密不通塔之外　矗天三峰　日
GA015n0014_pb175a08║月時過從塔之右　臨梵王宮　朝暮兮鼓鐘塔之左　陸
GA015n0014_pb175a09║廟神封　畫棟兮盤龍金沙湧兮溶溶　潮水環兮潀潀
GA015n0014_pb176a01║挺翠柏兮偃蒼松　靈骨呈祥兮牛斗之墟紫氣衝
GA015n0014_pb176a02║
GA015n0014_pb176a03║
GA015n0014_pb176a04║
GA015n0014_pb176a05║
GA015n0014_pb176a06║
GA015n0014_pb176a07║
GA015n0014_pb176a08║
GA015n0014_pb176a09║明州岳林寺志卷六終
GA015n0014_pb177a01║後序
GA015n0014_pb177a02║彌勒，天下之彌勒也。若溯其化身之處，則必以吾剡岳
GA015n0014_pb177a03║林為重。余嘗閱〈彌勒傳〉、〈封山碑〉，洎家司成公〈千佛閣記〉，
GA015n0014_pb177a04║僅得其住持大概，恐達士高真慕名山、禮活佛而來游
GA015n0014_pb177a05║兹土者，未悉布袋始終，山川勝蹟非所以傳示後世也。
GA015n0014_pb177a06║久欲彚訂志書，與雪竇、雁宕、天台諸山志並垂不朽，惜
GA015n0014_pb177a07║為貧驅未暇。一日，方丈茶次，楷和尚曰：「寺肇蕭梁迄今
GA015n0014_pb177a08║千有餘載，燬復屢更，非有以志之，則今之廢而復興者，
GA015n0014_pb177a09║安知其後之不興而復廢，令活佛道場零落滅沒於荒
GA015n0014_pb178a01║煙蔓草間，得不如今之悼昔乎？」遂謬承是役。歲丙寅，假
GA015n0014_pb178a02║館吳學士家，不避寒暑，草創分編為二。至丁卯夏，初稿
GA015n0014_pb178a03║脫方告竣。適蓉湖澹雪先生覽勝而來，棲遲兹地，與吾
GA015n0014_pb178a04║師莫逆交。蒲團、佛火、茗椀、爐香之下，輒取而較定之，釐
GA015n0014_pb178a05║為六卷。倘亦彌勒有靈，默邀先生之鴻文以光厥集哉！
GA015n0014_pb178a06║今而後，浮圖殿閣、異蹟奇觀，盡從先生筆尖點出，為布
GA015n0014_pb178a07║袋一放大光明也。讀者須另具隻眼。
GA015n0014_pb178a08║康熙丁卯仲秋日戴明琮敬題　【圖】