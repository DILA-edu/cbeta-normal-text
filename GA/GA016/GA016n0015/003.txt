GA016n0015_p0097a01║大昭慶律寺志卷之三
GA016n0015_p0097a02║舊蹟上
GA016n0015_p0097a03║閱人成世，榮悴易觀。凡高臺曲池之華飾，英材碩德
GA016n0015_p0097a04║之欣賞，已化為沙雨烟雲。然地以人著，人以地傳，兩
GA016n0015_p0097a05║者相須而成。千古跡雖漫滅，記志尚可探也。安知今
GA016n0015_p0097a06║者所游涉，不又為後之蹟哉？纂緝於篇，令人望古遙
GA016n0015_p0097a07║集，資捉策揮犀之清話云爾。謹案寺記牒云：寺址東
GA016n0015_p0097a08║界武陵郡城，南界錢塘湖岸，西界石函橋放生碑石，
GA016n0015_p0097a09║北界慶忌山塔。由是核之諸名勝舊蹟，在界內者胥
GA016n0015_p0097a10║當附昭慶而見也。昭慶寺相並有菩提院，本吳越錢
GA016n0015_p0098a01║惟演別墅，太平興國二年捨為伽藍，名惠嚴，七年賜
GA016n0015_p0098a02║名菩提。
GA016n0015_p0098a03║《武林舊事》云：大昭慶寺與前菩提寺相連（宋時，昭慶山門
GA016n0015_p0098a04║與菩提附近）。《咸淳志》云：菩提院，太平興國二年建，名惠
GA016n0015_p0098a05║嚴，七年改賜今額。
GA016n0015_p0098a06║沈朝宣《仁和縣志》云：「菩提寺，錢惟演捨第宅為寺，
GA016n0015_p0098a07║延高僧真悟為開山祖，傳南山宗教。」此言非也，真
GA016n0015_p0098a08║悟、允堪師至宋慶歷時築戒壇，非錢氏所延也；允堪
GA016n0015_p0098a09║時已名昭慶，非菩提也。
GA016n0015_p0098a10║寺有千手觀音像。
GA016n0015_p0099a01║《武林舊事》云：菩提寺有靈應大悲像。《咸淳志》云：先
GA016n0015_p0099a02║是，寺僧募良工孔仁謙作大悲像，千手錯出，不能
GA016n0015_p0099a03║盡布。夕夢沙門語曰：「何不分形於寶燄之上？」如其
GA016n0015_p0099a04║言像成。迨乾道間（此下序南宋重建後事），僧彬再以命工，工
GA016n0015_p0099a05║難之，有媼在旁導之至淨池，像忽現水中，一晤而
GA016n0015_p0099a06║媼已失矣，乃創閣妥焉。
GA016n0015_p0099a07║有南漪堂、迎熏堂、澄心軒、涵碧軒、𣰽毺軒、玉壺軒、披
GA016n0015_p0099a08║顥軒，建炎間毀（與昭慶同為兵所毀）。
GA016n0015_p0099a09║《咸淳志》云：菩提院有堂二，有軒五，今皆不存。
GA016n0015_p0099a10║蘇軾〈菩提南漪堂看杜鵑詩〉：南漪杜鵑天下無
GA016n0015_p0100a01║　披香殿上紅𣰽毺　鶴林兵火真一夢　不歸閬苑歸
GA016n0015_p0100a02║西湖案：《咸淳志》云，錢唐門外菩提寺杜鵑花甚盛，
GA016n0015_p0100a03║今堂基尚存此花。沈與求〈南漪堂詩〉：山遶湖
GA016n0015_p0100a04║塘寺遶山　平生願向此中閒　青雲白水相浮蕩　野
GA016n0015_p0100a05║客高僧獨往還　少壯無嫌軒冕累　因循將恐鬢須
GA016n0015_p0100a06║斑　南漪最是逍遙地　且挹清波濯愧顏
GA016n0015_p0100a07║南漪堂後為玉壺園，從玉壺軒之舊名也。
GA016n0015_p0100a08║《西湖百詠引》云：南漪堂在菩提寺西，東坡詠南漪
GA016n0015_p0100a09║堂看杜鵑花即此，後為玉壺園。案《西湖賦》云：北有
GA016n0015_p0100a10║玉壺，紅鵑尚存。創於鄜王，隸於慈元。去還碧兮百
GA016n0015_p0101a01║棹，隔水月兮一垣。可知玉壺紅鵑，即東坡所詠之
GA016n0015_p0101a02║花也。
GA016n0015_p0101a03║園為劉光世別業，宋理宗時充御園。
GA016n0015_p0101a04║《咸淳志》云：玉壺園在錢唐門外，本鄜王劉光世園，
GA016n0015_p0101a05║後屬臨安府守趙與𥲅，築堂四面。景定間，更隸修
GA016n0015_p0101a06║內司，又為堂曰明秀。
GA016n0015_p0101a07║杜範〈趙山甫居玉壺，盡得湖山之勝，醉和其韻詩〉：
GA016n0015_p0101a08║占盡春光好　湖山一覽餘　著身蓬㠀裏　縱目畫
GA016n0015_p0101a09║屏如　我計還知錯　君謀定不疎　他年同到此　卜築
GA016n0015_p0101a10║更躊躇楊萬里〈泛舟賞荷詩〉：遊盡西湖賞盡
GA016n0015_p0102a01║蓮　玉壺落日泊樓船　莫嫌當處荷花少　剩展湖光
GA016n0015_p0102a02║幾鏡天案：玉壺在上下湖之交，湖曲十三區，方知
GA016n0015_p0102a03║「幾鏡天」之語妙。又，楊公〈西湖雨中泛舟〉有「正月一
GA016n0015_p0102a04║度游玉壺，二月一度遊真珠」之句。黃文雷〈玉壺
GA016n0015_p0102a05║即事〉：雨過條風著桺芽　淡黃淺綠嫩如花　陂湖
GA016n0015_p0102a06║漾漾初侵路　蜂燕紛紛各理家　帶郭園林仙苑近
GA016n0015_p0102a07║　送春船舫繡簾遮　芸窻倦倚西山翠　暖靄輕籠日
GA016n0015_p0102a08║腳斜董嗣杲〈玉壺園〉：莫問南漪與玉壺　杜鵑
GA016n0015_p0102a09║還更試花無　坡仙一顧吟空老　地主頻更景不殊
GA016n0015_p0102a10║　船出斷橋春漵遠　鐘傳蕭寺晚樓孤　山明水秀軒
GA016n0015_p0103a01║扉敞　落日漁歌過裏湖張輿〈訪王葯圃於玉壺
GA016n0015_p0103a02║園〉：林亭絕幽迥　長夏綠雲香　明月出山小　白蓮
GA016n0015_p0103a03║承露凉　譙鼓樓頭急　吳歈風外長　翛然玉壺內　渾
GA016n0015_p0103a04║與世相忘又〈可閒老人約訪王葯圃，書此詩先
GA016n0015_p0103a05║之〉：明朝寒食風日晴　可閒欲同湖上行　先拾玉
GA016n0015_p0103a06║壺園上翠　卻聽寶石山前鶯　茶鐺煩為試新火　杏
GA016n0015_p0103a07║酪不須和冷餳　君若肎將花徑掃　日高相與到柴
GA016n0015_p0103a08║扃周紫芝〈菩提軒驟雨初晴〉：杭潁雌雄本自
GA016n0015_p0103a09║殊　淡妝濃抹是吳姝　滿傾漲玉千鐘酒　來看鎔銀
GA016n0015_p0103a10║百頃湖　白鳥去邊山潑黛　綠萍疎處雨跳珠　不知
GA016n0015_p0104a01║能事王摩詰　貌得西湖落照無周弼〈菩提廢寺〉：
GA016n0015_p0104a02║野寺孤僧住　當春亦掩扉　曉鐘三版去　昏棹一
GA016n0015_p0104a03║盂歸　古屋垂山榧　幽窗養石韋　未容行客憩　荒樹
GA016n0015_p0104a04║雨鳩飛羅公升〈菩提寺〉：一畝方塘幾劫灰　哭
GA016n0015_p0104a05║聲未已笑聲催　六橋烟柳相逢處　半是菩提拭淚
GA016n0015_p0104a06║來（自注：菩提寺為臨安人火葬之地。）
GA016n0015_p0104a07║案：建炎間寺雖毀，其南漪諸勝已割為玉壺園，殿
GA016n0015_p0104a08║閣則略為修整。二周所詠可案也。據《咸淳志．水口》
GA016n0015_p0104a09║核之，園在菩提寺後上下湖之交。今稱玉壺園者，
GA016n0015_p0104a10║在錢唐門外之南，乃是改築城垣而移額於此者，
GA016n0015_p0105a01║非舊地矣。
GA016n0015_p0105a02║寶慶三年，菩提重建佛殿。淳祐六年，重建千佛閣。
GA016n0015_p0105a03║《咸淳志》云：寶慶三年，寧宗楊皇后賜錢重建殿。淳
GA016n0015_p0105a04║祐六年，重建千佛閣。案：志稱「乾道間，僧彬造千手
GA016n0015_p0105a05║像，建閣妥之」，則前此六十年已增修建閣，志略耳。
GA016n0015_p0105a06║元末移寺於太學街東，餘址屬昭慶寺。
GA016n0015_p0105a07║沈朝宣《仁和縣志》云：菩提律寺，元末毀後以築城，
GA016n0015_p0105a08║寺基入焉。明洪武初，建城內宋太學街，學士倪謙
GA016n0015_p0105a09║撰記。《游覽志》云：其址并入昭慶寺。
GA016n0015_p0105a10║案：《咸淳志》載，小方井俗呼六眼井者，在錢唐門內
GA016n0015_p0106a01║裴府前，水口在錢唐門外菩提寺前（導湖水入城作池井者，名
GA016n0015_p0106a02║水口）。又，真珠河在錢唐門內，水口在錢唐門外菩提
GA016n0015_p0106a03║寺後，一通九曲下湖。由是度之，菩提寺逼近城垣，
GA016n0015_p0106a04║故元末移築，寺在必毀。又知菩提寺前後水口通
GA016n0015_p0106a05║上湖水，九曲下湖尚在其北。蓋菩提在湖支之東，
GA016n0015_p0106a06║傍城而建也。沈志云：以築城并入，則寺基為城基、
GA016n0015_p0106a07║為濠池。田志云：址并昭慶，則是開濠之後，餘址在
GA016n0015_p0106a08║濠西者，歸於昭慶也。
GA016n0015_p0106a09║昭慶之東有望湖樓，一名看經樓，乾德五年錢忠懿
GA016n0015_p0106a10║王建。（五年，恐二年之訛。見首卷〈興建〉注中。）
GA016n0015_p0107a01║語見《咸淳志》。案：樓與菩提院同年建，因院而及之
GA016n0015_p0107a02║也，故名看經樓。前俯湖，故名望湖。姚靖《西湖志》云：
GA016n0015_p0107a03║望湖樓，坊志或訛為「水明」，謂東坡建；或譌為「鏡湖」，
GA016n0015_p0107a04║謂樂天建。皆妄也。意今為秦樓址，良是。案：「水明」、「鏡
GA016n0015_p0107a05║湖」，係是旁近酒樓，別題其額，非即望湖。言蘇、白二
GA016n0015_p0107a06║公建者固非，云即秦樓址亦非。蓋望湖在寺東，秦
GA016n0015_p0107a07║樓在寺西也。潘閬〈望湖樓詩〉：望湖樓上立　竟
GA016n0015_p0107a08║日嬾思還　聽水分他界　看雲過別山　孤舟依岸靜
GA016n0015_p0107a09║　獨鳥向人間　回首重門閉　蛙聲夕照間蘇頌次
GA016n0015_p0107a10║韻，奉酬通判姚郎中宴望湖樓，過昭慶院暮歸偶
GA016n0015_p0108a01║作：山半樓臺繞曲隄　水風當夏卻炎威　嘗思徧
GA016n0015_p0108a02║覽前朝蹟　自恨勞生暇日稀　偶到上方凭檻久　恍
GA016n0015_p0108a03║如員嶠躡雲飛　白蓮舊社空遺址　有幾人從此路
GA016n0015_p0108a04║歸趙抃〈望湖樓〉：僧棹漁舠恣往還　澄波如鑑
GA016n0015_p0108a05║俯羣山　繞湖三百浮圖舍　祇是凭樓一瞬間王
GA016n0015_p0108a06║安石〈杭州望湖樓回馬上作，呈玉汝樂道〉：水光
GA016n0015_p0108a07║山色碧浮浮　落日將㱕又少留　從此祇應長入夢
GA016n0015_p0108a08║　夢中還與故人遊蘇軾〈六月二十七日望湖樓
GA016n0015_p0108a09║醉書〉：黑雲翻墨未遮山　白雨跳珠亂入船　捲地
GA016n0015_p0108a10║風來忽吹散　望湖樓下水如天放生魚鼈逐人
GA016n0015_p0109a01║來　無主荷花到處開　水枕能令山俯仰　風船解與
GA016n0015_p0109a02║月徘徊烏菱白芡不論錢　亂繫青菰裹綠盤　忽
GA016n0015_p0109a03║憶嘗新會靈觀　滯留江海得加餐獻花游女木
GA016n0015_p0109a04║蘭橈　細雨斜風濕翠翹　無限芳洲生杜若　吳兒不識
GA016n0015_p0109a05║楚詞招未成小隱成中隱　可得長閑勝暫閑　我
GA016n0015_p0109a06║本無家更安住　故鄉無此好江山
GA016n0015_p0109a07║又〈宿望湖樓，和呂察推〉：新月如佳人　出海初弄色　娟娟到湖
GA016n0015_p0109a08║上　㶑㶑搖空碧　夜涼人未寢　山靜聞響屐　騷人故
GA016n0015_p0109a09║多感　悲秋更憀慄　君胡不相就　朱墨分黝赤　我行
GA016n0015_p0109a10║得所嗜　十日忘家宅　但恨無友生　詩病莫相詰　君
GA016n0015_p0110a01║來試吟詠　定作鶴頭側　改罷心愈疑　滿紙蛟蛇黑
GA016n0015_p0110a02║蘇轍〈次韻子瞻望湖樓上五絕句〉：欲看西湖
GA016n0015_p0110a03║兩岸山　卧乘水上木蘭船　湖山已自隨船改　更值
GA016n0015_p0110a04║陰晴欲雨天眼看西湖不暫來　簿書無算撥還
GA016n0015_p0110a05║開　三年屈指揮將盡　記取從今得幾回湖山欲
GA016n0015_p0110a06║買恨無錢　且盡芳樽對玉槃　菱角鷄頭應已厭　蟹
GA016n0015_p0110a07║螯馬頰更加餐終日清漪弄短橈　頓忘車乘走
GA016n0015_p0110a08║翹翹　秋風且食鱸魚美　洛下書生未可招滯留
GA016n0015_p0110a09║朝市常嫌鬧　放棄江湖也未閑　孤艇粗窮千頃浪
GA016n0015_p0110a10║　肩輿未盡百重山郭祥正〈看經樓〉：樓下水連
GA016n0015_p0111a01║天　樓居即水仙　何須把黃卷　極目盡紅蓮楊時
GA016n0015_p0111a02║〈望湖樓〉：斜日侵簾上玉鉤　檐花飛動錦紋浮　湖
GA016n0015_p0111a03║光瀉出千峯秀　天影融成十里秋　翠鷸翻風窺淺
GA016n0015_p0111a04║水　白雲隨意入滄洲　留連更待東窗月　注目睛空
GA016n0015_p0111a05║獨倚樓朱繼芳〈昭慶寺前望湖樓〉：幽尋得勝
GA016n0015_p0111a06║趣　城市幾人能　古柳深中磬　長廊盡處燈　畫龍聽
GA016n0015_p0111a07║說法　塑佛看齋僧　別寺經行遍　兹游昔未曾黃
GA016n0015_p0111a08║裳〈泛舟錢唐西湖〉：望湖樓上與雲齊　下視銀河
GA016n0015_p0111a09║一道低　好是水邊歌舞後　綺羅人在畫樓西樓
GA016n0015_p0111a10║鑰〈水月園〉：具美盃殘意未休　相將重上望湖樓
GA016n0015_p0112a01║　樓臺忽已居平地　風月何曾識舊游　更挈酒樽過水
GA016n0015_p0112a02║月　坐增詩興滿滄洲　春風共約新橋畔　遙拜雙龍
GA016n0015_p0112a03║萬斛舟楊維禎〈嬉春體〉：西子湖頭春色濃　望
GA016n0015_p0112a04║湖樓下水連空　柳條千樹僧眼碧　桃花一枝人面
GA016n0015_p0112a05║紅　天氣渾如曲江節　野客都似杜陵翁　得錢沽酒
GA016n0015_p0112a06║拍浮去　如此好懷與誰同邵長蘅〈西湖雜興〉：
GA016n0015_p0112a07║望湖樓下螭頭舫　有美堂中鵲尾爐　幽尋三百六
GA016n0015_p0112a08║十寺　畢竟風流讓大蘇
GA016n0015_p0112a09║《揮麈錄》云：東坡先生春時每遇休暇，必約客湖上
GA016n0015_p0112a10║早食於山水佳處。飯畢，每客一舟，令隊長一人，各
GA016n0015_p0113a01║領數妓，任其所適。晡後鳴鑼以集之，復會望湖樓
GA016n0015_p0113a02║下或竹閣之類，極歡而罷。至一二鼓，夜市猶未散，
GA016n0015_p0113a03║列燭以歸。城中士女雲集，夾道以觀千騎之還，實
GA016n0015_p0113a04║一時之勝事也。案：此亦坡翁偶然豪舉。若云遇休
GA016n0015_p0113a05║暇，必約客為之集妓鳴鑼，宵分列燭，擾動士女，豈
GA016n0015_p0113a06║賢守之可常哉？
GA016n0015_p0113a07║樓北為桃園，宋南渡後有錢唐尉司署，今廢。
GA016n0015_p0113a08║華庚〈錢唐尉司記〉云：錢唐尉，承平時號「八仙」。裕陵
GA016n0015_p0113a09║覽西湖圖（神宗陵號），嘗有「真仙尉」之語，時則有真仙亭。
GA016n0015_p0113a10║東坡帥杭，率賓僚來游，時則有英游閣。林和靖訪
GA016n0015_p0114a01║謝尉，賦〈秋水芙蕖詩〉，時則有詠物樓。陳後山興寄
GA016n0015_p0114a02║高遠，形於篇詠，「願得終身為禦寇」，亦可想其盛也。
GA016n0015_p0114a03║南渡後，公宇勿存，僑寓昭慶寺。隆興癸未，施君溫
GA016n0015_p0114a04║舒，徙居望湖樓之桃園，規制草創，逾四十年，因陋
GA016n0015_p0114a05║就簡，漫不加葺。嘉泰辛酉，永嘉高君不倚寔來環
GA016n0015_p0114a06║視官舍，若將壓焉。乃捐己俸并郡邑所助，撤而新
GA016n0015_p0114a07║之，廳堂廬舍二十有一間。堂曰「擢桂」、曰「平湖」，亭曰
GA016n0015_p0114a08║「真仙」，軒曰「清風」。今大參許公為之隸古，以匾其楣。
GA016n0015_p0114a09║既成，欲以先後𦲷職姓氏刊諸石，求余為記。寶
GA016n0015_p0114a10║慶元年，余天任重建。增建英游樓下為詠物堂，又
GA016n0015_p0115a01║建水雲亭，袁肅撰記。《武林舊事》云：錢唐縣尉司，
GA016n0015_p0115a02║相傳為王子高舊居，舊有平湖軒、英游閣。又有片
GA016n0015_p0115a03║石，周益公諡之曰「奇俊」。《游覽志》云：錢唐尉司，宋
GA016n0015_p0115a04║隆興間建，其地相傳為王子高故居。子高名迥，錢
GA016n0015_p0115a05║唐人，嘗逢仙女周瑤英，攜之同游芙蓉城，并作歌
GA016n0015_p0115a06║以紀其事。案：錢唐門外尉司上扇，尉司舊官舍也。
GA016n0015_p0115a07║王子高之故宅，東坡之所游集，和靖、後山之所吟
GA016n0015_p0115a08║詠，皆在此處。自施尉徙築桃園，則已易地。所謂真
GA016n0015_p0115a09║仙、英游、詠物，襲舊名耳。
GA016n0015_p0115a10║林逋〈錢唐仙尉謝君詠物樓成，寄題二韻〉：仙人
GA016n0015_p0116a01║多在麗譙居　況對西山爽氣餘　若向湖濱屬佳句
GA016n0015_p0116a02║　莫忘秋水落芙蕖又〈孤山雪中寫望寄，呈景山
GA016n0015_p0116a03║謝尉〉：璚樹瑤岑掠眼新　鮮颷時復颺珠塵　此中
GA016n0015_p0116a04║自是蓬萊闕　何處更尋姑射人又〈和謝尉病起〉：
GA016n0015_p0116a05║展轉匡床乍起來　縹缸緗帙亦慵開　三年一
GA016n0015_p0116a06║尉湖山主　誰識神仙本姓梅又〈答謝尉得替〉：
GA016n0015_p0116a07║牢愁漫散空階雨　羈宦閒看落日春　未似青青河
GA016n0015_p0116a08║畔艸　客亭長短送離人陳師道〈宿錢唐尉廨〉：
GA016n0015_p0116a09║平湖遶舍山無盜　官事長閒俸有金　安得終身為
GA016n0015_p0116a10║禦寇　不辭兒女作吳音
GA016n0015_p0117a01║樓又名「先得」，後為錢唐正庫。庫側有新園，宋秀王園
GA016n0015_p0117a02║也。其北為雲洞園，楊和王園也。今皆廢。
GA016n0015_p0117a03║《咸淳志》稱：行在贍軍激賞酒庫數處，一名碧香酒
GA016n0015_p0117a04║庫。碧香酒庫數處，一曰錢唐正庫，在錢唐門外，樓
GA016n0015_p0117a05║名「先得」。考董嗣杲《百詠詩》引酒庫，應在昭慶之東。
GA016n0015_p0117a06║而《武林舊事》云：先得樓即古望湖樓，則是南宋時
GA016n0015_p0117a07║即望湖樓地為酒庫也。名「先得」者，意本「近水樓臺
GA016n0015_p0117a08║先得月」句。
GA016n0015_p0117a09║《咸淳志》云：新園在錢唐門外酒庫側秀王府園。案：
GA016n0015_p0117a10║《都城紀勝》云，錢唐門外有西園，似即此。
GA016n0015_p0118a01║《咸淳志》云：雲洞在錢唐門外古柳林、楊和王園，直
GA016n0015_p0118a02║抵北關（今稱武林門為北關門），最為廣袤。洞築土為之中通，
GA016n0015_p0118a03║往來其上為樓。又有堂曰「萬景天全」，羣山環列。洞
GA016n0015_p0118a04║之旁為崇山峻嶺，有亭曰「紫翠間」，尤可遠眺。桂亭
GA016n0015_p0118a05║曰「芳所荷亭」、曰「天機雲錦」，皆號勝處。《游覽志》則云：
GA016n0015_p0118a06║培土為洞，屈曲通行，圖畫雲氣。旁有麗春堂，青石
GA016n0015_p0118a07║為坡，不斲磩齒。春時令人歌舞為戲，得上坡者受
GA016n0015_p0118a08║賞。《武林舊事》云：園內有萬景天全、方壺、雲洞、瀟碧、
GA016n0015_p0118a09║天機雲錦、紫翠間、濯纓、五色雲、玉龍𤫩瓏、金粟洞
GA016n0015_p0118a10║天。砌臺等處，花木皆蟠結，香片極其華潔。盛時凡
GA016n0015_p0119a01║用園丁四十餘人，園使臣二人。案：園廢之後，雲洞
GA016n0015_p0119a02║之積土猶存。昭慶寺北七星墩，似即遺址。其後鋤
GA016n0015_p0119a03║平耕植。數十年前，尚仍其一，今則為墓隴矣。
GA016n0015_p0119a04║陳允平〈湖上詩〉：流水斷橋邊　笙歌擁畫船　日酣
GA016n0015_p0119a05║花半醉　春困柳三眠　策杖登雲洞　觀魚上玉泉　鳳
GA016n0015_p0119a06║城歸去晚　山鎖萬重烟
GA016n0015_p0119a07║近樓有九曲昭慶寺橋，今為聖堂橋，亦名澑水橋。明
GA016n0015_p0119a08║正德間置閘，稱小閘，水泄新河。
GA016n0015_p0119a09║《咸淳志》云：九曲昭慶寺橋，原係小渡。咸淳六年創
GA016n0015_p0119a10║建。按：咸淳時但建橋而無閘，其前則小渡，橋以代
GA016n0015_p0120a01║渡也。然則上湖（即西湖）直貫橋而北達至玉壺水口，
GA016n0015_p0120a02║始泄於九曲下湖，與今閘水入新河之形勢大異。
GA016n0015_p0120a03║《萬歷府志》云：嘉靖三十五年，武林、錢唐二門外，各
GA016n0015_p0120a04║浚濠甃閘，上構弔橋，環城皆有深池。是年四月，霖
GA016n0015_p0120a05║雨，湖水泛溢錢唐門新城，衝圮三十餘丈，乃塞濠
GA016n0015_p0120a06║并毀橋閘。夫環城有深溝，錢唐門外有弔橋，與今
GA016n0015_p0120a07║形勢又異。故今城道橋閘，嘉靖後之形勢也。大抵
GA016n0015_p0120a08║宋之小渡及九曲昭慶寺橋，似即今聖堂橋之處
GA016n0015_p0120a09║改築而易名耳。又府志云：昭慶寺橋有閘，俗呼溜
GA016n0015_p0120a10║水橋，在昭慶寺東，視西湖水之盈縮啟閉之。舊通
GA016n0015_p0121a01║九曲下湖，湖曲俱廢，今入新河。案：明代呼此為溜
GA016n0015_p0121a02║水橋，故以中閘橋為小溜水橋（《錢唐縣志》云：中閘橋，一名溜水），與
GA016n0015_p0121a03║松木場之大小溜水橋各地。寺舊志云：廣濟橋在
GA016n0015_p0121a04║寺前，又名九曲橋，舊通九曲城寺東（二字衍文），係小渡。
GA016n0015_p0121a05║有五聖廟，有蘇漢臣畫壁，今俱廢。此鈔刻之誤也。
GA016n0015_p0121a06║《咸淳志》云：昭慶廣濟橋，大昭慶寺前此即是。寺前
GA016n0015_p0121a07║之萬善橋，在宋則稱廣濟。又，廣賓《昭慶志輯略》云：
GA016n0015_p0121a08║廣濟橋在寺東，一名九曲昭慶橋，舊通九曲城，上
GA016n0015_p0121a09║有五聖廟，今廟奉聖帝像，易名聖堂橋，亦誤以聖
GA016n0015_p0121a10║堂為廣濟。然不指橋上聖堂，即是九曲五聖。此則
GA016n0015_p0122a01║分明橋下之閘，明正德間築水注新河。新河者，元
GA016n0015_p0122a02║末改移杭城，形勢直列而去其曲，故於城下別開
GA016n0015_p0122a03║新河為濠隍也。
GA016n0015_p0122a04║戚令畹〈募修西湖聖堂橋小引〉云：虎林扼江以為險，阻湖以為
GA016n0015_p0122a05║饒，瀕湖之門三，而錢唐尤要。輪蹄冠
GA016n0015_p0122a06║蓋，於是乎出薪蒸鮮薧，於是乎八瀦湖而牐，通牐
GA016n0015_p0122a07║而橋。上自省風，下及負擔，林林總總，日入而未息，
GA016n0015_p0122a08║為之橋者，不綦重矣哉！苟橋壞，則牐亦隨之，旱無
GA016n0015_p0122a09║所蓄，浸無所防，杭失其利，海昌、石門以下諸邑且
GA016n0015_p0122a10║咸被其害。然則斯橋也，非特湖上萬家之咽，實西
GA016n0015_p0123a01║湖三郡之鑰也。天造之初，兵戍無定。六橋花柳，久
GA016n0015_p0123a02║供薪採，游人絕跡。今春制府、中丞二公首倡而規
GA016n0015_p0123a03║復其舊。募民種桃柳，修石隄，曳柴於西山，飲馬於
GA016n0015_p0123a04║湖滸。將軍之令，不得戕一卉一枝，桃李芰荷，糺縵
GA016n0015_p0123a05║如綺繡；游人士女，車闐肩摩於道，頓還太平舊觀。
GA016n0015_p0123a06║顧兹橋圮而未修，居者、游者病涉靈隱。後石筍峯
GA016n0015_p0123a07║僧某甲，因眾請而慨然任之，乞余一言為助。余惟
GA016n0015_p0123a08║津梁繕治，邦君大夫事也。暵潦相仍，民力絀而未
GA016n0015_p0123a09║遑，誠能減游屐之一臠，分畫船之半席，足以佐徒
GA016n0015_p0123a10║杠，資利涉，亦人所樂聞也，豈多助之無人哉？或謂
GA016n0015_p0124a01║時絀難於舉贏，姑少待。余曰：不然。東坡知杭州，歲
GA016n0015_p0124a02║饑，日晏湖上，修整無虛日。僚佐諫之，東坡曰，損有
GA016n0015_p0124a03║餘之財，而令饑者食其力，非但興利，可以弭亂，是
GA016n0015_p0124a04║亦救荒之奇策也。當兹水旱、蜚蝗之餘，民多艱食。
GA016n0015_p0124a05║萃四方之物力，以膳給一方之人。捐貲者樹德，食
GA016n0015_p0124a06║力者報功，兩利之道也。以是為樂勸，其可乎！（康熙十一
GA016n0015_p0124a07║年。）
GA016n0015_p0124a08║顧豹文〈募修聖堂牐小引〉云：歫錢唐門百步許，有
GA016n0015_p0124a09║聖堂牐，歲久而圮。父老習於水利者，奔迸歎息而
GA016n0015_p0124a10║告曰：「是會城大利大害所係也。」余曰：「願悉聞之。」曰：
GA016n0015_p0125a01║「湖水自湧金門入城，折而北已，復南行。縈廻闤闠，
GA016n0015_p0125a02║中出鳳山水門分二支：一抵龍山入大江，一左折
GA016n0015_p0125a03║過三板關南新分司榷竹木處也。其委輸北流為
GA016n0015_p0125a04║沙河，踰堰直趨臨平、長安，用達於三吳。而仁、海二
GA016n0015_p0125a05║邑，灌田可數千頃，利未易更僕數也。當唐宋時，春
GA016n0015_p0125a06║夏水大至湖溢，市井泛濫為患。故鄴侯鑿石函分
GA016n0015_p0125a07║湖水，使北流。宋又於石函東置牐，今中龍閘是也。
GA016n0015_p0125a08║元末，俯湖為濠，於湖首置牐，而湖水往往衝激城
GA016n0015_p0125a09║垣。明正德中，移牐於中龍之東，洩水獨多，患乃已。
GA016n0015_p0125a10║是牐之在昔，利以洩也。數百年來，湖半淤為桑田，
GA016n0015_p0126a01║今葑茭又彌望矣。城中糞積日厚，與湖爭高，而河多
GA016n0015_p0126a02║湮塞，水入城如綫。故其勢全趨於西北，賴聖堂一
GA016n0015_p0126a03║牐，力扼其流，利以不匱。是牐之今，又利以蓄也。苟
GA016n0015_p0126a04║聽其壞焉而勿之治，則湖可一日涸，涸則涓滴不
GA016n0015_p0126a05║入城而河流絕。河流絕，則龍山轉運不通，三板之
GA016n0015_p0126a06║榷稅不繼，三吳尠竹木之材，二邑無溉灌之澤，民
GA016n0015_p0126a07║將大困。若會城之水泉鹵惡，特其細者也。」余乃瞿
GA016n0015_p0126a08║然而起，聞諸制府、尚書、大中丞、大司寇、大將軍、主
GA016n0015_p0126a09║榷使君，與藩臬郡邑侯，業各捐俸入，商復曩制。乃
GA016n0015_p0126a10║語我鄉人曰：「卿大夫之蒞治兹土也，痌瘝乃身，澹
GA016n0015_p0127a01║災以綏兆人，曾不後時。若著斯土者，其能修舉之，
GA016n0015_p0127a02║惟台之利，否則，亦惟台之害。將趣事庀材，以永斯
GA016n0015_p0127a03║利耶？抑固其材與力，以貽無窮之慼耶？知不俟再
GA016n0015_p0127a04║計矣。」（康熙二十年。）
GA016n0015_p0127a05║橋南為昭慶灣，有謝府園，今廢。
GA016n0015_p0127a06║寺舊志云：昭慶灣，在錢唐門外尉司上扇。
GA016n0015_p0127a07║《武林舊事》叙錢唐門外有謝府園，有一碧萬頃堂。
GA016n0015_p0127a08║《游覽志》云：謝后新園，故甘氏園也，為太后別墅。在
GA016n0015_p0127a09║惠照齋宮西，有道院村、莊水閣、一碧萬頃、眉壽等
GA016n0015_p0127a10║堂，湖山清觀、歇涼等亭。每元夕，亭臺皆垂水晶簾
GA016n0015_p0128a01║放燈，上下輝映，金碧奪目。士女縱觀，往往得遺簪
GA016n0015_p0128a02║墜珥。《霏雪錄》云：元帥夏謹齋若水，居錢唐西湖
GA016n0015_p0128a03║之昭慶灣，第宅百餘間，乃故宋謝太后歇涼亭。如
GA016n0015_p0128a04║眉壽堂、百花堂、一碧萬頃、堂湖山清觀亭，皆宏麗
GA016n0015_p0128a05║特甚。又架船亭水中，每元夕，諸堂皆施五色簾，放
GA016n0015_p0128a06║華燈，上下相映。按：惠照齋宮與南昭慶齋宮並在
GA016n0015_p0128a07║南山，非大昭慶也。蓋謝后有園在南昭慶前，即甘
GA016n0015_p0128a08║氏園，又有園在大昭慶前，所云新園，《遊覽志》誤牽
GA016n0015_p0128a09║為一。
GA016n0015_p0128a10║舊有昭慶山門，今廢未建。
GA016n0015_p0129a01║《咸淳志》云：景靈宮園水池之水口（導水而入），在錢唐門
GA016n0015_p0129a02║外昭慶山門左。此昭慶山門之可據者也。山門近
GA016n0015_p0129a03║城，故通水口，以達城內。菩提寺亦近城，故相連接。
GA016n0015_p0129a04║相近有玉蓮堂、來鵲樓，今廢。
GA016n0015_p0129a05║《咸淳志》云：玉蓮堂在錢唐門外，菩提寺南。景定三
GA016n0015_p0129a06║年，馬安撫光祖建。明年，魏安撫克愚，既徙郡治之
GA016n0015_p0129a07║竹山閣，并奉玉蓮堂奎匾揭於此。《游覽志》云：舊府
GA016n0015_p0129a08║治中有玉蓮堂，宋安撫使魏克愚徙建於此。都人
GA016n0015_p0129a09║競渡湖中，以此為奪標之所，久廢。明嘉靖二十一
GA016n0015_p0129a10║年，按察僉事劉望之建賓館，田汝成請復舊名。居
GA016n0015_p0130a01║民但稱月牙公館。萬歷二十九年，二司重葺，今廢。
GA016n0015_p0130a02║《武林舊事》云：玉蓮堂原名一清堂，競渡爭標於
GA016n0015_p0130a03║此。故《都城紀勝》云：西湖春仲，浙江秋仲，皆有龍舟
GA016n0015_p0130a04║爭標，有金明遺風。
GA016n0015_p0130a05║董嗣杲《西湖百詠引》云：玉蓮堂舊在郡治教場南，
GA016n0015_p0130a06║景定三年移此。匾曰「一清」，後以堂外多白蓮，復揭
GA016n0015_p0130a07║「白蓮」舊賜匾。仙根曾就華峯移　淨引湘波出浴
GA016n0015_p0130a08║妃　龍護前皇三字在　燕居舊尹一清非　風檐搖影
GA016n0015_p0130a09║涼姿媚　月檻迷香冷豔肥　平展水天菱唱遠　四山
GA016n0015_p0130a10║蒼翠自成圍黃公紹〈競渡櫂歌〉云：櫂如飛　櫂
GA016n0015_p0131a01║如飛　水中萬鼓起潛螭　最是玉蓮堂上好　躍來奪
GA016n0015_p0131a02║錦看吳兒馬臻〈西湖春日壯遊即事〉：萬柳搖
GA016n0015_p0131a03║金接畫橋　一清堂外景偏饒　文章太守開華宴　預
GA016n0015_p0131a04║報龍舟奪錦標
GA016n0015_p0131a05║《游覽志》云：邑人晉江令張文宿，營別墅有鵲來巢，
GA016n0015_p0131a06║名其樓曰「來鵲」，今廢。
GA016n0015_p0131a07║李元昭〈西湖社成集來鵲樓詩〉：西湖清且淺　中
GA016n0015_p0131a08║有蘭與蕙　煙霧變晦明　鱗蟲潛水裔　飛構冒層阜
GA016n0015_p0131a09║　仙筵敞平澨　野饌何芳鮮　烹調列甘脆　翩躚麟鳳
GA016n0015_p0131a10║集　適遇風雲際　簪佩耀林臯　觴酌宣文藝　社以白
GA016n0015_p0132a01║蓮申　盟用青松誓　莫謂傾蓋新　山林結遺契
GA016n0015_p0132a02║寺東之城，名九曲城。
GA016n0015_p0132a03║《武林舊事》紀錢唐門外有九曲，城下其路名九曲
GA016n0015_p0132a04║路。按：陳善《府志》紀錢氏築羅城，西薄錢唐湖霍山，
GA016n0015_p0132a05║宋仍舊。則九曲之舊，直西曲至霍山旁，然後東折
GA016n0015_p0132a06║至北關也。《武林舊事》云：杭人上冢於南北南山
GA016n0015_p0132a07║之間，車馬紛然。而野祭尤多，如昭慶九曲等處，男
GA016n0015_p0132a08║婦攜兒女酒肴，祭畢於村店山家，分餕遊息。
GA016n0015_p0132a09║城下有五聖廟、楊和王水閣、上船亭，皆無考。
GA016n0015_p0132a10║《咸淳志》云：九曲城五聖廟，有蘇漢臣畫壁。《朝野
GA016n0015_p0133a01║遺記》云：岳侯卒於大理寺獄，獄卒隗順負其屍出，
GA016n0015_p0133a02║踰城至九曲叢祠中，故至今九曲五顯廟尚靈。《萬
GA016n0015_p0133a03║歷杭州府志》岳侯潛瘞於九曲叢祠，孝宗時改葬
GA016n0015_p0133a04║今處。《南宋相眼》云：孝宗詔臨安府，訪求岳將軍屍，
GA016n0015_p0133a05║其墳在錢唐門外，當時私號賈宜人墳。
GA016n0015_p0133a06║《武林舊事》叙錢唐門外有楊和王水閣、賈府上船
GA016n0015_p0133a07║亭。
GA016n0015_p0133a08║又有擇勝園、隱秀園。
GA016n0015_p0133a09║《咸淳志》云：擇勝園在錢唐門外九曲牆下，紹定三
GA016n0015_p0133a10║年，秀王府創，有理宗皇帝御書「擇勝」、「愛閒」二匾，今
GA016n0015_p0134a01║徙至他所。又云：隱秀園在錢唐門外城北劉鄜王
GA016n0015_p0134a02║園。案：城有九曲，園居其曲，故曰城北。
GA016n0015_p0134a03║《咸淳志》云：寶嚴院俗呼九曲院。
GA016n0015_p0134a04║傍九曲城為九曲下湖，今廢，區為九連蕩。
GA016n0015_p0134a05║《咸淳志》云：下湖在錢唐門外，其源出於上湖（即西湖）。
GA016n0015_p0134a06║一自玉壺水口，流出九曲沿城一帶至餘杭門外；
GA016n0015_p0134a07║一自水磨頭石函橋東，八策選鋒教場、楊府雲洞、
GA016n0015_p0134a08║北郭稅務側，合為一流，如環帶然，有二斗門瀦泄
GA016n0015_p0134a09║之。自白公築捍湖隄，截為上下兩湖，其上湖水
GA016n0015_p0134a10║入下湖處近玉壺水口，本是上湖之支，經菩提寺
GA016n0015_p0135a01║後，宋志所云「一通九曲下湖」是也。水磨頭水口者，
GA016n0015_p0135a02║即中閘口，經今萬善橋下，東注北行而合為一流
GA016n0015_p0135a03║也。昭慶已廢為教場，故曰「入策選鋒教場」。雲洞橫
GA016n0015_p0135a04║亘昭慶之東北，故經楊府雲洞。二斗門者，玉壺水
GA016n0015_p0135a05║口閘、中龍閘也。今城既移，別開新河，玉壺之水口
GA016n0015_p0135a06║移在於南，為聖堂橋小閘。湖曲廢為九連蕩，隄道
GA016n0015_p0135a07║亦滅。當湖曲在時，水面廣闊處，波光滉漾，左城右
GA016n0015_p0135a08║山，玉壺、雲洞諸園藉以據，勝概可想見。湖曲廢，則
GA016n0015_p0135a09║不可問矣。九連蕩本十三區，至崇禎年間，馮洪業、
GA016n0015_p0135a10║陸澄源，暨寺僧大觀、妙燈，佃十區為放生池，結放
GA016n0015_p0136a01║生會，初從慈忍房、東京房創為之，馮、陸亦就二房
GA016n0015_p0136a02║為依歸，故與後來主方丈者無與也。十三區後并
GA016n0015_p0136a03║為九區，以其連接名。九連蕩又以合九品蓮，呼九
GA016n0015_p0136a04║蓮蕩。
GA016n0015_p0136a05║林逋〈上湖閑泛檥舟石函因過下湖小墅詩〉：平
GA016n0015_p0136a06║臯望不極　雲樹遠依依　及向扁舟泊　還尋下瀨歸
GA016n0015_p0136a07║　青山沿石埭　春水入柴扉　多謝提壺鳥　留人到落
GA016n0015_p0136a08║暉參寥子〈下湖晚歸〉：屈曲莎隄引興長　𡧓辭
GA016n0015_p0136a09║芒履踏秋霜　歸來已奏孤城角　撩亂梅花落女牆
GA016n0015_p0136a10║案：詩語「屈曲莎隄」，沿九曲之白公隄也。「下瀨」者，
GA016n0015_p0137a01║上湖洩下湖之流也。
GA016n0015_p0137a02║
GA016n0015_p0137a03║
GA016n0015_p0137a04║
GA016n0015_p0137a05║
GA016n0015_p0137a06║
GA016n0015_p0137a07║
GA016n0015_p0137a08║
GA016n0015_p0137a09║
GA016n0015_p0137a10║
GA016n0015_p0138a01║
GA016n0015_p0138a02║
GA016n0015_p0138a03║
GA016n0015_p0138a04║
GA016n0015_p0138a05║
GA016n0015_p0138a06║
GA016n0015_p0138a07║
GA016n0015_p0138a08║
GA016n0015_p0138a09║
GA016n0015_p0138a10║大昭慶律寺志卷之三