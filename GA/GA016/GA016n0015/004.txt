GA016n0015_p0139a01║大昭慶律寺志卷之四
GA016n0015_p0139a02║舊蹟下
GA016n0015_p0139a03║昭慶之西石函橋，鑿石岡，注湖水，有閘。
GA016n0015_p0139a04║《咸淳志》云：石函橋，一名西石頭橋。在錢唐尉司西，
GA016n0015_p0139a05║德生堂側。《武林舊事》云：石函橋有水閘，泄湖水入
GA016n0015_p0139a06║下湖（《咸淳志》稱下湖河）。
GA016n0015_p0139a07║白居易〈錢唐湖石記〉云：錢唐湖，一名上湖，周廻三
GA016n0015_p0139a08║十里。北有石函，南有筧。凡放水溉田，每減一寸，可
GA016n0015_p0139a09║溉十五餘頃，一復時，可溉五十餘頃。先須別選公
GA016n0015_p0139a10║勤軍吏二人，立於田次，與本所由田戶據頃畝，定
GA016n0015_p0140a01║日時，量尺寸，節限而放之。若歲旱，百姓請水，須令
GA016n0015_p0140a02║經州陳狀，刺史自便押帖所由，即日與水。若待狀
GA016n0015_p0140a03║入司，符下縣，縣帖鄉，鄉差所由，動經旬日，雖得水
GA016n0015_p0140a04║而旱田苗無所及也。大抵此州春多雨，秋多旱，若
GA016n0015_p0140a05║隄防如法，蓄泄及時，即瀕湖千餘頃田無凶年矣。
GA016n0015_p0140a06║自錢唐至鹽官界，應溉夾官河田，須放湖水入河，
GA016n0015_p0140a07║從河入田。準鹽鐵使舊法，又須先量湖水淺深，待
GA016n0015_p0140a08║溉田畢，卻還本水尺寸。往往旱甚，即湖水不充。今
GA016n0015_p0140a09║年修築湖隄，高加數尺，水亦隨加，即不啻足矣。脫
GA016n0015_p0140a10║或不足，即更決臨平湖，添注官河，又有餘矣。雖非
GA016n0015_p0141a01║澆田時，若官河乾淺，但放湖水添注，可以立通舟
GA016n0015_p0141a02║船。俗云決放湖水，不利錢唐縣官。縣官多假他辭
GA016n0015_p0141a03║以惑刺史，云魚龍無所託，或云菱茭失其利。且魚
GA016n0015_p0141a04║龍與生民之命孰急？菱茭與稻梁之利孰多？斷可
GA016n0015_p0141a05║知矣。又云放湖即郭內六井無水，亦妄也。且湖底
GA016n0015_p0141a06║高，井管低，湖中又有泉數十眼，湖秏則泉涌，雖盡
GA016n0015_p0141a07║竭湖水，而泉用有餘。況前後放湖，終不致竭，而云
GA016n0015_p0141a08║井無水，謬矣。其郭內六井，李泌相公典郡日所作，
GA016n0015_p0141a09║甚利於人。與湖相通，中有陰竇，往往堙塞，亦宜數
GA016n0015_p0141a10║察而通理之。則雖大旱，而井水常足。湖中有無稅
GA016n0015_p0142a01║田，約十數頃，湖淺則田出，湖深則田沒。田戶多與
GA016n0015_p0142a02║所由計會，盜洩湖水，以利私田。其石函南筧并諸
GA016n0015_p0142a03║小筧闥，非澆田時，並須封閉築塞，數令巡檢。小有
GA016n0015_p0142a04║漏泄，罪責所由，即無盜泄之弊矣。又若霖雨三日
GA016n0015_p0142a05║已上，即往往隄決，須所由巡守預為之防。其筧之
GA016n0015_p0142a06║南，舊有缺岸，若水暴漲，即於缺岸泄之。又不減，兼
GA016n0015_p0142a07║於石函南筧泄之，防隄潰也。大約水去石函口一
GA016n0015_p0142a08║尺為限，過此須泄之。余在郡三年，仍歲逢旱，湖之
GA016n0015_p0142a09║利害，盡究其由。恐來者要知，故書於石。欲讀者易
GA016n0015_p0142a10║曉，故不文其言。（長慶四年。）
GA016n0015_p0143a01║白公〈去郡別州民詩〉：耆老遮歸路　壺漿滿別筵
GA016n0015_p0143a02║　甘棠無一樹　那得淚澘然　稅重多貧戶　農饑足旱
GA016n0015_p0143a03║田　唯留一湖水　與汝救荒年郭祥正〈石函橋〉：
GA016n0015_p0143a04║開函測深淺　啟閉以時均　不識白公意　堂堂勒翠
GA016n0015_p0143a05║珉馬臻〈西湖春日壯遊即事〉：要囑園丁取折
GA016n0015_p0143a06║枝　紅桃白李紫薔薇　石函橋畔人烟晚　挑得春光
GA016n0015_p0143a07║一擔歸章詔〈石函橋〉：石函橋下水喧豗　噴雪
GA016n0015_p0143a08║浮花去不廻　曾是少年扶策地　白頭還到聽春雷
GA016n0015_p0143a09║張文宿〈西湖歌〉：西湖佳麗屬錢唐　一決沙河
GA016n0015_p0143a10║隔混茫　流下石函高十丈　恰如天上瀉銀潢
GA016n0015_p0144a01║沈德潛〈西湖嬉春〉：孤山山北妾家樓　紙帳孤眠
GA016n0015_p0144a02║春復秋　怕見石函橋外水　一湖分作兩河流
GA016n0015_p0144a03║案：石函之水，乃是直北而流，出溜水橋入下湖河
GA016n0015_p0144a04║者。《咸淳志》：下湖河，在溜水橋柴場北（今松木場下河）。自策
GA016n0015_p0144a05║選馬軍寨牆八字橋，沿東西馬塍、羊角埂、上泥橋、
GA016n0015_p0144a06║下泥橋，直抵步司中軍寨牆北，一派自打水橋南
GA016n0015_p0144a07║折入左家橋河；一派自八字橋西，策選軍寨、神勇
GA016n0015_p0144a08║軍寨、步人橋，至古塘橋下折入餘杭塘河；一派自
GA016n0015_p0144a09║西堰橋、西溪山一帶，至飲馬山，亦折入餘杭塘河。
GA016n0015_p0144a10║《游覽志》云：石函橋，㓨史李泌建，有水閘泄湖水以
GA016n0015_p0145a01║入下湖，沿東西馬塍、羊角埂，至歸錦橋，凡四派。
GA016n0015_p0145a02║閘水經桃花港，忍慧塔面之。
GA016n0015_p0145a03║寺舊志云：港水西及武林門，繞慶忌塔後，合流溜
GA016n0015_p0145a04║水橋北，入松木場下河。案：港水直出溜水橋，有他
GA016n0015_p0145a05║支東來，則流合於溜水橋下，大抵湖曲下湖通此
GA016n0015_p0145a06║之故道也。
GA016n0015_p0145a07║張遂辰〈春游詞〉：二月湖光最可憐　桃花港口橛
GA016n0015_p0145a08║頭船　不知誰是無情物　只怪春風費酒錢釋篆
GA016n0015_p0145a09║玉〈桃花港雨後曉步〉：曉岸含春雨　垂楊綠漸勻
GA016n0015_p0145a10║　多情無過鳥　到處若留人　如此清幽境　宜於不繫
GA016n0015_p0146a01║身　泥香沾屐齒　徧踏落花茵
GA016n0015_p0146a02║橋西放生碑，今在山址。
GA016n0015_p0146a03║《咸淳志》云：天禧四年，守王欽若建請。明年守王隨
GA016n0015_p0146a04║記其事。元祐五年，蘇軾請復西湖，謂每歲四月八
GA016n0015_p0146a05║日，郡人數萬會湖上，所活羽毛鱗介以百萬數，皆
GA016n0015_p0146a06║西北向稽首，祝千萬歲。紹興間，臣僚言，鑾輿駐蹕，
GA016n0015_p0146a07║王氣所存，尤宜涵養，以示渥澤，乞仍以西湖為放
GA016n0015_p0146a08║生池，禁勿采捕。
GA016n0015_p0146a09║王隨〈西湖放生池記〉云：粵若星辰麗天，斗宿分揚
GA016n0015_p0146a10║州之域；江漢為紀，浙河抗餘杭之地。斯郡也，民俗
GA016n0015_p0147a01║煩侈，水山奇秀。總軍戎之重，乃東南之鉅屏；無兵
GA016n0015_p0147a02║燹之沴，為吳越之福壤。羅城之西，有湖曰「錢唐」，或
GA016n0015_p0147a03║謂「上湖」，亦云「西湖」。寶剎相望，繚岸百餘寺；烟景可
GA016n0015_p0147a04║愛，澄波三十里。誠兩浙之佳處，一方之上游也。天
GA016n0015_p0147a05║禧三年秋七月，相國太原公自巖廊之任，膺麾符
GA016n0015_p0147a06║之寄。坐召棠以敷化，訟息而刑清；奉漢令以班春，
GA016n0015_p0147a07║境肅而地泰。曾未期月，眾心熙熙然，如登柱史之
GA016n0015_p0147a08║臺矣。明年秋七月，公奉詔入覲象闕，澤國留昔襦
GA016n0015_p0147a09║之頌，當㝉厚晝接之眷。因上言：是西湖也，最為勝
GA016n0015_p0147a10║境，俯瀕佛宮，居人魚食，盡取其中，國家每以歲時
GA016n0015_p0148a01║祈乃民福。星軺至止，精設於蘭場；羽服陳儀，恭投
GA016n0015_p0148a02║其龍簡。願禁采捕，仍以放生池名。為請皇帝，仁及
GA016n0015_p0148a03║萬有，惠濟羣品，法神武之不殺，守慈儉以為寶。奏
GA016n0015_p0148a04║牘誠激，凝旒喜動，濬發中旨，並令生靈茂育。絲綸
GA016n0015_p0148a05║適降，已改觀於方塘；網罟靡施，免有歎於赬尾。既
GA016n0015_p0148a06║厚生生之樂，永煥巍巍之業。隨忝職瑣闥，承乏方
GA016n0015_p0148a07║面，獲覩善利，思勒於金石；媿無好辭，聊紀其歲月。
GA016n0015_p0148a08║　天禧五年三月記，錢唐僧思齊書。（案：《林和靖集》有〈送思齊上人之
GA016n0015_p0148a09║宣城詩〉，即其人也。）
GA016n0015_p0148a10║舊有德生堂、放生碑亭、泳飛亭。堂中立〈戒烹宰文〉石
GA016n0015_p0149a01║刻，今皆毀廢。
GA016n0015_p0149a02║《咸淳志》云：慶元四年，趙安撫師𢍰創德生堂於石
GA016n0015_p0149a03║函橋之西，又作二亭：其一瀕湖，為祝網縱鱗之所，
GA016n0015_p0149a04║名曰「泳飛」；其一枕山，凡舊刻新銘皆峙焉。淳祐八
GA016n0015_p0149a05║年，趙安撫與𥲅既更為堂，又新瀕湖之亭，二匾皆
GA016n0015_p0149a06║理宗御筆。又有〈戒烹宰上諭文〉，刻石立堂上。咸淳
GA016n0015_p0149a07║六年，安撫潛說友更建亭覆碑。高文虎〈德生堂
GA016n0015_p0149a08║記并銘〉，舊有石刻，今廢毀。
GA016n0015_p0149a09║淳祐八年，宋理宗御筆〈戒烹宰文〉云：朕惟誕節放
GA016n0015_p0149a10║生祝壽，乃臣子忠愛。錫宴食品，自有儀式。如聞州
GA016n0015_p0150a01║軍縣鎮，緣此廣務烹宰，殊失好生之意。今宜戒飭，
GA016n0015_p0150a02║不得多殺物命。一如景祐三年詔書，務令遵守，仍
GA016n0015_p0150a03║於所在放生池刻石。安撫趙與𥲅跋於文後，今
GA016n0015_p0150a04║俱毀。
GA016n0015_p0150a05║《玉海》云：紹興時，工部郎中林乂，請以臨安府西湖
GA016n0015_p0150a06║為放生池，從之。又云：淳熙三年，詔西湖係放生池，
GA016n0015_p0150a07║不得采捕。案：林乂之請，即《咸淳志》所云「紹興間，臣
GA016n0015_p0150a08║僚言」也。淳熙之詔，則在慶元之前，而高文虎、趙與
GA016n0015_p0150a09║𥲅文中不引及，淳熙是淳祐之訛。《夢粱錄》云：
GA016n0015_p0150a10║四月初八日，聖福皇太后聖節，文武官於廣化寺
GA016n0015_p0151a01║起祝聖道場，出西湖德生堂放生。《都城紀勝》云：西
GA016n0015_p0151a02║湖每歲四月有放生會。《武林舊事》云：四月八日，杭
GA016n0015_p0151a03║人作放生會，舟楫盛多，略如春時，小舟競賣龜魚
GA016n0015_p0151a04║螺蚌放生。《勝蓮社約》云：西湖，南宋放生池也。案：
GA016n0015_p0151a05║有宋一代，自真宗天禧年始，直至宋末，西湖總屬
GA016n0015_p0151a06║放生，禁止采捕。元代亦曾下詔令，非止南宋。
GA016n0015_p0151a07║蔡襄〈四月八日西湖觀民放生詩〉：盈舟載魚蝦
GA016n0015_p0151a08║　投寫清波際　應無校人欺　獨行流水惠　非求升斗
GA016n0015_p0151a09║活　終免螻蟻制　江湖自相忘　洲島亦遠逝　脫淵思
GA016n0015_p0151a10║曩戒　嗅餌省非計　為生豈不幸　萍藻庶可翳周
GA016n0015_p0152a01║弼〈四聖觀〉：小園占斷一山孤　別有牆遮古觀居
GA016n0015_p0152a02║　到了恩波攔不住　水窗游出放生魚
GA016n0015_p0152a03║旁有洞明庵，亦廢。
GA016n0015_p0152a04║《咸淳志》云：洞明禪庵，在石函橋。咸淳六年，朱端卿
GA016n0015_p0152a05║捨宅為菴，僧嗣源實經始之，頗得湖山之勝。
GA016n0015_p0152a06║寺前之隄名捍湖隄，白公所築。夾隄種柳，宋時稱為
GA016n0015_p0152a07║柳林，有柳巷。
GA016n0015_p0152a08║《新唐書》云：白居易外遷杭州刺史，始築隄捍錢唐
GA016n0015_p0152a09║湖。《咸淳志》云：刺史白公築隄捍湖，鐘泄其水，溉田
GA016n0015_p0152a10║千頃。李制府《西湖志》云：白公隄在錢唐門北，由石
GA016n0015_p0153a01║函橋北至餘杭門，築以蓄上湖之水，可達下湖。小
GA016n0015_p0153a02║注曰：案，此隄當名白公隄，與白沙隄絕不相涉，今
GA016n0015_p0153a03║石函橋外隄蹟猶存。（白公〈湖石記〉云：「水漲兼於石函南筧泄之，防隄潰也。」即此
GA016n0015_p0153a04║隄。）《武林舊事》載：錢唐門外古柳林。董嗣杲〈西湖
GA016n0015_p0153a05║百詠詩引〉云：古柳林在錢唐正庫西昭慶寺東，北
GA016n0015_p0153a06║抵楊和王雲洞園。《都城紀勝》云：錢唐門外有柳巷。
GA016n0015_p0153a07║案：石函橋至城之湖隄，即白公所築者。湖有上
GA016n0015_p0153a08║下湖之分，隄道則並湖而北，達餘杭門。其所沿貫
GA016n0015_p0153a09║九曲，湖曲之通衢也。唯其種柳，故巷通昭慶者，名
GA016n0015_p0153a10║柳林巷。故老相傳，有東西柳林。柳林巷是西柳林，
GA016n0015_p0154a01║白珽賦所謂「柳林在昭慶之外」是也。今九連蕩圖
GA016n0015_p0154a02║籍稱上扇柳林圩，是東柳林，《咸淳志》及《武林舊事》
GA016n0015_p0154a03║所指之古柳林也。
GA016n0015_p0154a04║沿隄有水磨頭，近今中閘。
GA016n0015_p0154a05║《咸淳志》叙下湖水口云：一自水磨頭石函橋東。《武
GA016n0015_p0154a06║林舊事》叙水磨頭近石函橋，則即今中龍閘旁也。
GA016n0015_p0154a07║《游覽志》則名中閘為㵎水閘，以流水故，可作水磨。
GA016n0015_p0154a08║《咸淳志》載城外防虞諸隅云：水磨頭，錢唐隅元額
GA016n0015_p0154a09║一百二人（泛地卒），淳祐八年置。吳文英詞注云：姜石
GA016n0015_p0154a10║帚館水磨方氏。石帚，名蘷，字堯章，號白石道人。
GA016n0015_p0155a01║吳文英〈賦姜石帚漁隱調寄．三部樂〉：江鶂初飛
GA016n0015_p0155a02║　蕩萬里素雲　際空如沐　詠情吟思　不在秦箏金屋
GA016n0015_p0155a03║　夜潮上　明月蘆花　傍釣蓑夢遠　句清敲玉　翠罌汲
GA016n0015_p0155a04║曉　欸乃一聲秋曲　片篷障雨乘風　半竿渭水　伴
GA016n0015_p0155a05║鷺汀幽宿　那知煖袍挾錦　低簾籠燭　鼓春波　載花
GA016n0015_p0155a06║萬斛　帆鬣轉　銀河可掬　風定浪息　蒼茫外　天浸寒
GA016n0015_p0155a07║綠
GA016n0015_p0155a08║姜蘷〈湖上寓居雜詠〉：湖上風恬月澹時　卧看雲
GA016n0015_p0155a09║影入玻璃　輕舟忽向窗邊過　搖動青蘆一兩枝
GA016n0015_p0155a10║輦路垂楊兩行栽　苑門秋水欲平階　朝朝南望宮
GA016n0015_p0156a01║雲起　白鳥一雙山下來秋嵐低結亂山愁　千頃
GA016n0015_p0156a02║銀波礙不流　隄畔畫船隄上馬　綠楊風裏兩悠悠
GA016n0015_p0156a03║苑牆曲曲柳冥冥　人靜山空見一燈　荷葉似雲
GA016n0015_p0156a04║香不斷　小船搖曳入西陵處士風流不並時　移
GA016n0015_p0156a05║家相近若依依　夜涼一舸孤山下　林黑草深螢火
GA016n0015_p0156a06║飛卧榻看山綠漲天　角門長泊釣魚船　而今漸
GA016n0015_p0156a07║欲拋塵事　未了菟裘一悵然柳下軒窗枕水開
GA016n0015_p0156a08║　畫船忽載故人來　與君同過西城路　卻指烟波獨
GA016n0015_p0156a09║自回處處虛堂望眼寬　荷花荷葉過闌干　遊人
GA016n0015_p0156a10║去後無歌鼓　白水青山生晚寒案：姜石帚之詩意，
GA016n0015_p0157a01║寓居定是瀕湖。唯其居近西石頭石隄，石帚之號
GA016n0015_p0157a02║亦取於此。證以《武林舊事》、《咸淳志》，水磨之近石函
GA016n0015_p0157a03║顯然。而《游覽志》則云：小溜水橋，俗稱水磨頭，其下
GA016n0015_p0157a04║為棕毛場。此或後來之水磨移北，或別一水磨，必
GA016n0015_p0157a05║非石帚所寓之地也。又，中閘之橋，亦呼小溜水橋。
GA016n0015_p0157a06║而志誤認為棕毛場南之小溜水橋也。中閘亦稱
GA016n0015_p0157a07║中龍閘，閘水所經之道，曲折如龍，故所經橋亦稱
GA016n0015_p0157a08║龍帶。俗呼石函為大閘，聖堂橋為小閘。此閘居中，
GA016n0015_p0157a09║名中閘。陳善《府志》所謂「三閘」也。
GA016n0015_p0157a10║近閘有秦樓，今為漱石居。
GA016n0015_p0158a01║漱石居，瀕湖小築。門內石池架梁以通出入，居民
GA016n0015_p0158a02║咸謂「即秦樓址」也。秦樓本豪家別館，以貯嬖妓，易
GA016n0015_p0158a03║主改今名，游客寓之，今為僧居。先輩多言「斷橋秦
GA016n0015_p0158a04║樓」。此於橋稍遠，不審其曾移築否也。
GA016n0015_p0158a05║張遂辰〈訪梁公迪斷橋秦樓詩〉：東南名勝幾探
GA016n0015_p0158a06║求　剩有殘山說舊遊　此日詩篇敲枕畔　滿樓風雨
GA016n0015_p0158a07║斷橋頭　藥爐怪道常依戀　滄海堪憐久滯留　更擬
GA016n0015_p0158a08║呼朋共哀嘯　幅巾早晚過扁舟
GA016n0015_p0158a09║寺西之橋曰夢春，北為蓮花橋，再北為溜水橋，皆桃
GA016n0015_p0158a10║花港水所經也。
GA016n0015_p0159a01║夢春橋厪小石杠。蓮花橋南，有小潭，深不可測。《咸
GA016n0015_p0159a02║淳志》云：溜水橋在羊坊巷北，其南小石橋，今俗呼
GA016n0015_p0159a03║小溜水橋，棋盤山北水之出口也。《咸淳志》云：昭慶
GA016n0015_p0159a04║寺西寨前有策選寨橋，昭慶教場西有教場橋。此
GA016n0015_p0159a05║則因昭慶西寨教場之名，冒以昭慶地，去昭慶已
GA016n0015_p0159a06║遠。今稱教場橋者，昭慶西去約數里。
GA016n0015_p0159a07║蓮花橋北九曲法濟院，今存觀音井，北為羊坊橋。
GA016n0015_p0159a08║院在石函橋北大道張印侯祠之北。《咸淳志》云：九
GA016n0015_p0159a09║曲法濟院，乾德元年錢氏建，舊名觀音院，治平二
GA016n0015_p0159a10║年改賜今額。燬於建炎，創於紹興己未。有明軒、爽
GA016n0015_p0160a01║軒，今不存。寺舊志云：元末兵燬，唯觀音井存。吳用
GA016n0015_p0160a02║先纂志云：昭慶寺內有萬善戒壇、藏經閣、千佛閣、
GA016n0015_p0160a03║綠野堂、觀音井、碧玉軒、四觀堂、看山亭、卧牛石、放
GA016n0015_p0160a04║生池。即此觀音井也。訪諸故老，昭慶盛時，此院為
GA016n0015_p0160a05║廚房。今井存道旁，院久廢。
GA016n0015_p0160a06║《咸淳志》云：羊坊橋在霍山大路口。又云：此為滌羊
GA016n0015_p0160a07║之所。《游覽志》云：羊坊橋西為古柳林。又，章詔詩
GA016n0015_p0160a08║云：九曲橋邊古柳林　羊坊酒庫不堪尋　可憐南渡
GA016n0015_p0160a09║偏安日　轉眼繁華異古今案：古柳林在昭慶之東，
GA016n0015_p0160a10║見於《咸淳志》及董嗣杲《百詠引》。《游覽志》誤，蓋聖堂
GA016n0015_p0161a01║橋近柳林，亦名溜水，而遠指北路之溜水橋也。
GA016n0015_p0161a02║昭慶之北霍山有慶忌塔，今毀。前有池，深不可測，俗
GA016n0015_p0161a03║呼哇哇宕。
GA016n0015_p0161a04║《咸淳志》云：霍山于西湖北諸山最小，山形多骨，石
GA016n0015_p0161a05║笋鱗起。
GA016n0015_p0161a06║《游覽志》云：吳公子慶忌瘞此。其地在宋為豐儲倉。
GA016n0015_p0161a07║前有石池，深不可測。宋咸淳六年七月，池水壁立，
GA016n0015_p0161a08║浮苴登木，蕩突久之。時有怪物出水，若鐵棺然。或
GA016n0015_p0161a09║云：有數百年大龜，故能興妖。縣志云：
GA016n0015_p0161a10║本朝康熙三年，塔壞，中有小塔數千枚，及瓦棺細人
GA016n0015_p0162a01║數千。小塔左右，悉番字環繞。《留青日札》云：褚家塘
GA016n0015_p0162a02║瓊花園即慶忌宅基。則歸葬霍山無疑也。
GA016n0015_p0162a03║余懷〈西陵咏古．竹枝詞〉：誤識要離死不難　石潭
GA016n0015_p0162a04║風雨衣深寒　塔邊啼鳥秋郊哭　漁父何時見鐵棺
GA016n0015_p0162a05║釋普洽〈慶忌塔〉：塔勢半傾頹　遠撼疎林出　下
GA016n0015_p0162a06║有慶忌墳　今為狐兎室　事越二千年　精魄猶一日
GA016n0015_p0162a07║　死成要離名　巧墮伍胥術　草枯石崚嶒　風怒樹咤叱
GA016n0015_p0162a08║　古潭有涸時　俠氣無時畢
GA016n0015_p0162a09║縣志云：《吳地記》載，吳公子慶忌墳，俗呼慶墳，在今
GA016n0015_p0162a10║吳縣東北三十五里。不聞瘞骨於此。吳任臣曰：《白
GA016n0015_p0163a01║澤圖》水之精名慶忌，狀如人，乘車蓋，一日馳千里；
GA016n0015_p0163a02║以其名呼之，則可使入水取魚。慶忌本水精名，塔
GA016n0015_p0163a03║為「厭勝」，故曰「慶忌」。又《元史》云：西僧作擦擦，以泥作
GA016n0015_p0163a04║小浮圖，或十萬、二十萬。又造浮圖二百十六，實以
GA016n0015_p0163a05║七寶珠玉，半置海畔，半置土中，以鎮海災。此小塔
GA016n0015_p0163a06║即元僧擦擦類也。吳農祥曰：小塔非西僧之擦擦。
GA016n0015_p0163a07║吳越王宏俶，造八萬四千寶塔，其制高六寸，重三
GA016n0015_p0163a08║十五兩，刻曰：「吳越國王宏俶，造八萬四千寶塔。乙
GA016n0015_p0163a09║卯歲記」。塔四面腳下各有「寶」字，今巨石山有兩塔，
GA016n0015_p0163a10║形式相同，可證也。
GA016n0015_p0164a01║翟灝曰：《咸淳臨安志．古蹟》云，吳慶忌宅，故老云豐
GA016n0015_p0164a02║儲倉即其故基。前有池，是慶忌磨劍處。又，《行在所
GA016n0015_p0164a03║錄》云，豐儲倉，在仁和縣側，倉橋東。紹興初，徙仁和
GA016n0015_p0164a04║縣治，以其址為北省倉。乾道五年，改今名。又云，豐
GA016n0015_p0164a05║儲西倉在餘杭門外左家橋北，淳熙七年創。又《志．
GA016n0015_p0164a06║祥異》云，咸淳六年七月，豐儲倉前池忽有風起，水
GA016n0015_p0164a07║立如壁，浮萍上屋，蕩突久之。或云，池中有大龜數
GA016n0015_p0164a08║百年，此其所為也。倉官黃恮目擊其狀，扣之土人
GA016n0015_p0164a09║，云池在吳慶忌磨劍處，時有物浮於水上，若鐵棺
GA016n0015_p0164a10║然。由是核之，豐儲倉在城內倉橋東、梅家橋南，西
GA016n0015_p0165a01║倉在左家橋北，並不在霍山，亦不近瓊花園。《咸淳
GA016n0015_p0165a02║志》既兩述慶忌事，獨不言其墳墓及塔，則慶忌塔
GA016n0015_p0165a03║之非吳公子，益明矣。
GA016n0015_p0165a04║案：《吳地記》載，慶忌墓，春秋時尚無塔名，其非吳公
GA016n0015_p0165a05║子信可知。西僧不奉儒家典籍，安知《白澤圖》之慶
GA016n0015_p0165a06║忌？其非指水精又可知。瓦棺細人塔四圍悉番字，
GA016n0015_p0165a07║則又非吳越王塔之顯有銘字者。《咸淳臨安志》不
GA016n0015_p0165a08║載此塔。彼志聞見博洽，叙次詳備，彼所不載，此塔
GA016n0015_p0165a09║定出宋後。考至正十八年，杭州路總管達魯花赤
GA016n0015_p0165a10║哇哇蒞任，是年改築城，取石於此，鑿石成宕，所謂
GA016n0015_p0166a01║哇哇宕也，今俗呼為千人坑。蓋以昭慶寺客僧死，
GA016n0015_p0166a02║俱茶毗於宕邊，故云。而元之江南諸道行御史臺
GA016n0015_p0166a03║大夫慶童，亦以至正十八年任。慶忌或其子系族
GA016n0015_p0166a04║屬之名。又或為姬妾造塔祈福，慶姬訛呼慶忌。其
GA016n0015_p0166a05║制與斷橋、寶石山二塔同狀，俗呼壺瓶塔。而斷橋
GA016n0015_p0166a06║塔亦呼慶忌塔，則其同為一時所築可知。西僧擦
GA016n0015_p0166a07║擦之說，似近情實也。塔今毀，塔之盤石尚存，俗稱
GA016n0015_p0166a08║棋盤山。
GA016n0015_p0166a09║旁有真覺院、妙因院、普潤寺，俱廢。
GA016n0015_p0166a10║《游覽志》云：真覺院即隱淨菴，妙因院即慈光菴。寺
GA016n0015_p0167a01║舊志云：在溜水橋東普潤寺，淳熙初建。府志云：成
GA016n0015_p0167a02║大師捨地建，元末燬。《梵剎志》云：萬歷戊申，圓果大
GA016n0015_p0167a03║師新之。
GA016n0015_p0167a04║其在寺後則有演法堂、慈濟菴、淨業堂，俱廢。
GA016n0015_p0167a05║寺舊志云：演法堂在戒壇後（似即新建鐘板堂之基址）。慈濟菴
GA016n0015_p0167a06║在寺後，元照師建，今廢。淨業堂在寺東北，周天球
GA016n0015_p0167a07║書額，堂廢址存。
GA016n0015_p0167a08║有卧牛石遠枕寺北。
GA016n0015_p0167a09║卧牛石在古樸房之後，高丈許，臨池。石頂有方鑿
GA016n0015_p0167a10║痕，度其始必嵌竪石碑。釋理順〈昭慶十詠小序〉云：
GA016n0015_p0168a01║明初，誠意劉公曾觴飲於石畔。
GA016n0015_p0168a02║顧岱〈浣溪紗詞〉：纔到招提意惘然　卧牛石畔草
GA016n0015_p0168a03║芊芊　笙歌吹徹木蘭船　隄柳欲遮荒寺月　山風捲
GA016n0015_p0168a04║破裏湖烟　水光嵐影自年年
GA016n0015_p0168a05║寺北之路，曰羊角埂。
GA016n0015_p0168a06║寺後通靈惠石坊之徑道也，俗呼羊角埂，以山之
GA016n0015_p0168a07║餘支稍高於地，如羊兩角，故名。與宋時呼羊角埂
GA016n0015_p0168a08║之地尚遠。《咸淳志》云：羊角埂在溜水橋之北，自柴
GA016n0015_p0168a09║場至乳臺渡口，延袤十餘里，介於東西馬塍之間，
GA016n0015_p0168a10║其形灣曲如羊角然。此則今呼花園埂之處也。
GA016n0015_p0169a01║如前所列，或存或廢，或廢後而易其主別成新名，或
GA016n0015_p0169a02║雖存而地已徙，皆難核真。總因元末改築城垣，則九
GA016n0015_p0169a03║曲之舊跡難案。三牐瀉水不同，則湖曲已佃為魚池。
GA016n0015_p0169a04║昔之墟市，今作桑田，則居人述其舊事，聊志其大略
GA016n0015_p0169a05║而已。
GA016n0015_p0169a06║
GA016n0015_p0169a07║
GA016n0015_p0169a08║
GA016n0015_p0169a09║
GA016n0015_p0169a10║
GA016n0015_p0170a01║
GA016n0015_p0170a02║
GA016n0015_p0170a03║
GA016n0015_p0170a04║
GA016n0015_p0170a05║
GA016n0015_p0170a06║
GA016n0015_p0170a07║
GA016n0015_p0170a08║
GA016n0015_p0170a09║
GA016n0015_p0170a10║大昭慶律寺志卷之四