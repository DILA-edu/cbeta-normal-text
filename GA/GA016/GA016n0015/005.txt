GA016n0015_p0171a01║大昭慶律寺志卷之五
GA016n0015_p0171a02║淨社
GA016n0015_p0171a03║永智之後，允堪以前，有省常結社勝事。考廬山慧遠，
GA016n0015_p0171a04║躬厲清修，於時劉程之、張野、周續之、雷次宗、宗炳、張
GA016n0015_p0171a05║詮、畢穎之等，詣山依仰，結白蓮之社。省公效之，亦結
GA016n0015_p0171a06║華嚴淨行社。師德行素高，道風遐扇，一時名公卿士
GA016n0015_p0171a07║庶翕然來歸。踵故事，池種白蓮，亦稱白蓮社。初招朝
GA016n0015_p0171a08║賢十七，及己𠔏十八人，都共一百二十三人，皆符廬
GA016n0015_p0171a09║山社人之數。事詳於宋承旨、蘇翰林、孫運使碑序、記、
GA016n0015_p0171a10║銘。今略為按〈記〉檢史，列其官班姓氏。十八人次第如
GA016n0015_p0172a01║左。
GA016n0015_p0172a02║淨行社主省常
GA016n0015_p0172a03║孤山智圓〈錢唐昭慶寺白蓮社主碑記〉　聖宋天
GA016n0015_p0172a04║禧四年春正月十二日，白蓮社主圓淨大師常公，
GA016n0015_p0172a05║歸寂於錢唐西湖昭慶寺之上方艸堂，壽六十二，
GA016n0015_p0172a06║臘四十四。弟子虛白等奉全身瘞於靈隱山鳥窠
GA016n0015_p0172a07║禪師墳側，右建塔以識之，禮也。其年冬，持狀過我，
GA016n0015_p0172a08║乞為之辭，以勒豐碑，且言先人之遺旨也。吾辭不
GA016n0015_p0172a09║得命，乃為文而序之。粵西聖之為教也，清淨而無
GA016n0015_p0172a10║為，仁慈而不殺，抗辭幽說，閡意眇旨大備。諸夏稟
GA016n0015_p0173a01║化之徒，得其小者、近者，則遷善而遠惡；得其大者、
GA016n0015_p0173a02║遠者，則歸元而復性。噫！廬山遠公，其得乎大者、遠
GA016n0015_p0173a03║者歟！考槃居貞，修辭立誠，識足以表微，行足以作
GA016n0015_p0173a04║程，是故時賢仰其高，企其明，自是有結社之事焉，
GA016n0015_p0173a05║人到於今稱之而莫能嗣之。惟公理行謹嚴，修心
GA016n0015_p0173a06║貞素，聞廬山之風而悅之，且曰：「希驥之馬，亦驥之
GA016n0015_p0173a07║乘，吾雖無似，敢忘思齊之誡耶？」於是乎乃飭其躬，
GA016n0015_p0173a08║乃刳其心，乃矢結社之謀云。夫率其道必依乎地，
GA016n0015_p0173a09║尊其神必假乎像，行其化必憑乎言。以為西湖者，
GA016n0015_p0173a10║天下之勝游，乃樂幽閒而示嘉遯焉。無量壽佛者，
GA016n0015_p0174a01║羣生之仰止，乃刻旃檀而為之形容焉。華嚴淨行
GA016n0015_p0174a02║品者，成聖之機要，乃刺身血而書其章句焉。其地
GA016n0015_p0174a03║既得，其像既成，其言既行，朝賢高其誼，海內藉其
GA016n0015_p0174a04║名。由是宰衡名卿、邦伯牧長，又聞公之風而悅之，
GA016n0015_p0174a05║或尋幽而問道，或睹相而知真，或考經而得意。三
GA016n0015_p0174a06║十餘年（淳化至天禧初）預白蓮之社者，凡一百二十三人，
GA016n0015_p0174a07║其化成也如此。有以見西湖之社嗣於廬山者，無
GA016n0015_p0174a08║慚德矣。嘗試論之：遠也，上地之聖也；公也，初心之
GA016n0015_p0174a09║賢也；實階位不同，名聲異號。然而遠出衰晉，公生
GA016n0015_p0174a10║聖朝。彼招者，悉隱淪之賢；此來者，皆顯達之士。絕
GA016n0015_p0175a01║長益短，古今相埒，不曰盛歟、美歟？公每顧門人曰：
GA016n0015_p0175a02║「國初以來，薦紳先生宗古為文，大率效退之之為
GA016n0015_p0175a03║人，以排擠釋氏為意。故我假遠公之迹，訹以結社
GA016n0015_p0175a04║事，往往從我而化，而叢碑委頌，稱道佛法，以為歸
GA016n0015_p0175a05║向之盟辭，適足以枳棘異塗，牆壍吾教矣。世不我
GA016n0015_p0175a06║知，或以我為設奇沽譽者，吾非斯人之徒也。」君子
GA016n0015_p0175a07║曰：昔藥山惟儼能廻李翱之心，俾知佛而僧傳善
GA016n0015_p0175a08║之，今兹眾賢，庶幾實相欽崇大覺，朝宗於性海，共
GA016n0015_p0175a09║極於義天，非公之力而誰歟！其護法之功，代為不
GA016n0015_p0175a10║侔矣。公諱省常，字造微，姓顏氏，世為錢唐人。七歲
GA016n0015_p0176a01║厭俗，十七具戒。若乃托胎之祥瑞，受業之師保，傳
GA016n0015_p0176a02║講習禪之美，砥名礪節之事，則有社客羣賢碑序，
GA016n0015_p0176a03║及門人所錄行狀在焉，此不復云，直言其結社之
GA016n0015_p0176a04║道而已。其文曰：西聖之大　維遠得之　廬山之高　維
GA016n0015_p0176a05║公悅之　西湖之社　羣賢慕之　有始有卒　不磷不淄
GA016n0015_p0176a06║　我緣既終　我滅於兹　神游無何　名揚聖時　欲知我
GA016n0015_p0176a07║道　視此豐碑林逋〈和梅聖俞雪中同虛白上人
GA016n0015_p0176a08║見訪詩〉（即師之弟子虛白也），詩云：湖上翫佳雪　相
GA016n0015_p0176a09║將唯道林　早烟村意遠　春漲岸痕深　地僻過三徑
GA016n0015_p0176a10║　人閑試五禽　歸橈有餘興　寧復比山陰
GA016n0015_p0177a01║《佛祖統記》云：師於淳化中住西湖昭慶，慕廬山慧
GA016n0015_p0177a02║遠高風，結淨行社，而王文正公為之社長，一時公
GA016n0015_p0177a03║卿牧伯預此社者至一百二十三人。二十餘年，蓮
GA016n0015_p0177a04║風普振，比邱同志，復有千眾。孤山智圓法師撰〈白
GA016n0015_p0177a05║蓮社主碑〉以紀盛績，翰林承旨宋白撰〈蓮社銘〉，運
GA016n0015_p0177a06║使孫何為之〈記〉，翰林蘇易簡作〈淨行品序〉。天禧四
GA016n0015_p0177a07║年正月十二日，師端坐念佛，有頃，高聲唱曰：「佛來
GA016n0015_p0177a08║也！」泊然而化，眾見地色皆金，移時方沒。
GA016n0015_p0177a09║同知樞密院事河內向敏中
GA016n0015_p0177a10║史云：向敏中，字常之，開封人。登進士第。太宗朝，由
GA016n0015_p0178a01║工部郎中擢樞密直學士。淳化四年，拜右諫議大
GA016n0015_p0178a02║夫，同知樞密院事（孫何〈記〉所云在密地日）。真宗咸平初，參知
GA016n0015_p0178a03║政事。四年，拜同中書門下平章事（〈記〉故稱相國），出知永
GA016n0015_p0178a04║興軍。大中祥符五年，復相兼中書侍郎，充景隆宮
GA016n0015_p0178a05║使，進右僕射兼門下侍郎、玉清昭應宮使。薨，贈太
GA016n0015_p0178a06║尉、中書令，諡文簡。後以憲肅向皇后恩，追贈燕王
GA016n0015_p0178a07║（后乃公之曾孫女）。公才略明敏，持躬淳謹，為真宗朝賢相。
GA016n0015_p0178a08║同知樞密院事長城錢若水
GA016n0015_p0178a09║錢若水，字澹成，河南新安人。登進士，至道初，以右
GA016n0015_p0178a10║諫議大夫同知樞密院事（〈記〉云在密地日）。真宗即位，加工
GA016n0015_p0179a01║部侍郎（〈記〉云貳卿）。官終知天雄軍兼兵馬部署、巡撫陝
GA016n0015_p0179a02║西緣邊諸郡并州事。卒，贈戶部尚書。公輕財好施，
GA016n0015_p0179a03║知兵，有器識，汲引士類，為時名臣。
GA016n0015_p0179a04║右正言知制誥太原王旦
GA016n0015_p0179a05║王旦，字子明，大名府莘縣人，登進士第。淳化中，直
GA016n0015_p0179a06║史館，拜右正言、知制誥（〈記〉云在綸閣日）。真宗即位，拜中書
GA016n0015_p0179a07║舍人、翰林學士。咸平四年，以工部侍郎參知政事
GA016n0015_p0179a08║（〈記〉云參政）。官至太尉兼侍中、同中書門下平章事。薨，贈
GA016n0015_p0179a09║太師、尚書令、魏國公，諡文正。公遺命，削髮披緇以
GA016n0015_p0179a10║斂。雖以天書事，自黜罸，要亦信奉三尊有素者。公
GA016n0015_p0180a01║柄用最久，四裔聞名，為宋一代賢相之冠。
GA016n0015_p0180a02║直昭文館知制誥東平呂祐之
GA016n0015_p0180a03║呂祐之，字元吉，濟州鉅野人。登進士。淳化中，直昭
GA016n0015_p0180a04║文館、知制誥，賜金紫（〈記〉云在綸閣日）。真宗咸平時，知通進
GA016n0015_p0180a05║銀臺司（〈記〉云夕拜）。官終刑部侍郎。公性純謹，士夫推為
GA016n0015_p0180a06║長者。
GA016n0015_p0180a07║三司河南東道判官潁川陳堯叟
GA016n0015_p0180a08║陳堯叟，字唐夫，閬州西水人。登甲科。淳化中，充三
GA016n0015_p0180a09║司河南東道判官（〈記〉云任省倅日）。咸平中，拜諫議大夫、簽
GA016n0015_p0180a10║書樞密院事（〈記〉稱密諫）。祥符五年，授撿挍太傅、同平章
GA016n0015_p0181a01║事，充樞密使，終開府儀同三司、右僕射。薨，贈侍中，
GA016n0015_p0181a02║諡文忠。公幹敏有才，任外著績，為時名臣。
GA016n0015_p0181a03║三司關西道判官安定梁灝
GA016n0015_p0181a04║梁灝，字太素，東平人。雍熙二年，狀元及第。淳化中，
GA016n0015_p0181a05║官三司關西道判官（〈記〉云任省倅日）。咸平間，為度支判官
GA016n0015_p0181a06║（〈記〉稱度支），進右諫議大夫、翰林學士。景德元年，權知開
GA016n0015_p0181a07║封，卒。公洞識敏辭，門庭雍睦，交友無改度者，人以
GA016n0015_p0181a08║此多之。
GA016n0015_p0181a09║右贊善大夫知杭州瑯琊王化基
GA016n0015_p0181a10║王化基，字永固，真定人。登進士。淳化四年，知杭州
GA016n0015_p0182a01║（〈記〉云在餘杭日）。至道三年，以工部侍郎參知政事。咸平四
GA016n0015_p0182a02║年，官工部尚書（〈記〉稱尚書）。終禮部尚書。卒，贈右僕射，諡
GA016n0015_p0182a03║惠獻。公寬厚能容，有宰相度。
GA016n0015_p0182a04║給事中知杭州清河張去華
GA016n0015_p0182a05║張去華，字信臣，開封襄野人。登甲科。真宗即位，以
GA016n0015_p0182a06║給事中知杭州（〈記〉云在餘杭日）。官終工部侍郎（〈記〉稱夕拜，曾任通進
GA016n0015_p0182a07║銀臺司，史不備載也）。公蘊藉善談論，尚氣節。在杭奏除錢氏
GA016n0015_p0182a08║民丁死而未免者，有惠於民。
GA016n0015_p0182a09║左諫議大夫東平呂文仲
GA016n0015_p0182a10║呂文仲，字子臧，新安人。登南唐進士。入宋授太祝。
GA016n0015_p0183a01║太宗朝，官左諫議大夫（〈記〉云任司諫日）。咸平二年，拜工部
GA016n0015_p0183a02║郎中，充翰林侍讀學士（〈記〉稱侍讀學士）。官終刑部侍郎、集
GA016n0015_p0183a03║賢學士。公富辭學，器韻淹雅。
GA016n0015_p0183a04║翰林學士沛國朱昂
GA016n0015_p0183a05║朱昂，字舉之，南陽人。以薦授揚子縣。宋初，為衡州
GA016n0015_p0183a06║錄事參軍。咸平二年，拜翰林學士（〈記〉云在翰林日）。以工部
GA016n0015_p0183a07║侍郎致仕卒（〈記〉稱工部侍郎致仕），門人諡曰正裕先生。公純
GA016n0015_p0183a08║厚清介，澹於榮利，自稱退叟。
GA016n0015_p0183a09║太子中允始平馮元
GA016n0015_p0183a10║馮元，字道宗。登進士。咸平中，官太子中允、直龍圖
GA016n0015_p0184a01║閣（〈記〉云大諫始平馮公任翊善日）。官至戶部侍郎。卒，贈尚書，諡章
GA016n0015_p0184a02║靖。公質性簡厚，通經多識。外有王禹偁、同年進
GA016n0015_p0184a03║士之馮仲咸，亦官中允。《小畜集》有〈貽同年馮中允〉
GA016n0015_p0184a04║詩，又〈歲除日同年馮中允攜觴見訪詩〉，又〈和馮中
GA016n0015_p0184a05║允爐邊偶作〉，是又一翊善馮公矣，俟再考。
GA016n0015_p0184a06║集賢校理同修起居注趙郡李宗諤
GA016n0015_p0184a07║李宗諤，字昌武，深州饒陽人。登進士。授校書郎、集
GA016n0015_p0184a08║賢校理、同修起居注（〈記〉云在史館日）。真宗即位，拜起居舍
GA016n0015_p0184a09║人（〈記〉稱紫微郎）。官終右諫議大夫。公內行純至，風流儒
GA016n0015_p0184a10║雅，士流歸之。
GA016n0015_p0185a01║著作佐郎安定梁鼎
GA016n0015_p0185a02║梁鼎，字疑正，華陽人。登進士。太宗朝，官著作佐郎
GA016n0015_p0185a03║（〈記〉云在史館日）。進至起居舍人，因事削降。真宗即位，復原
GA016n0015_p0185a04║官（〈記〉稱紫微郎）。官終通進銀臺封駁司司御史臺。公好
GA016n0015_p0185a05║學，尚氣節。
GA016n0015_p0185a06║右補闕史館修撰宏農梁周翰
GA016n0015_p0185a07║梁周翰，字元褒，鄭州管城人。周廣順中進士。入宋
GA016n0015_p0185a08║為秘書郎、直史館。雍熙間，官右補闕、史館修撰（〈記〉云
GA016n0015_p0185a09║在史館日）。真宗即位，進知制誥、判昭文館（〈記〉稱紫微郎）。官終
GA016n0015_p0185a10║工部侍郎。公好學，擅文詞，有吏才。
GA016n0015_p0186a01║禮部侍郎直秘閣學士隴西李至
GA016n0015_p0186a02║李至，字言幾，真定人。登進士。太宗初，建秘閣，為直
GA016n0015_p0186a03║秘閣學士（〈記〉云在秘閣日）。真宗即位，拜工部尚書、參知政
GA016n0015_p0186a04║事，以疾授武勝軍節度使、知河南（〈記〉稱故鄧帥）。卒，贈侍
GA016n0015_p0186a05║中。公性嚴重，為文學侍從之傑。
GA016n0015_p0186a06║翰林學士廣平宋湜
GA016n0015_p0186a07║宋湜，字持正，長安人。登進士。至道元年，官翰林學
GA016n0015_p0186a08║士（〈記〉云在翰林日）。咸平元年，累進給事中、樞密副使。二年，
GA016n0015_p0186a09║卒（〈記〉稱故副樞），加贈刑部尚書，諡忠定。公器識沖遠，汲
GA016n0015_p0186a10║引後進，喜趨人之急，士大夫翕然宗仰，為時名臣。
GA016n0015_p0187a01║王部郎中知揚州太原王禹偁
GA016n0015_p0187a02║王禹偁，字元之，濟川鉅野人。登進士。至道初，拜翰
GA016n0015_p0187a03║林學士、知審官院、通進銀臺司（〈記〉稱閣老）。降工部郎中、
GA016n0015_p0187a04║知滁州，改揚州（〈記〉云在揚州日）。真宗朝，復知制誥，出知黃
GA016n0015_p0187a05║州，徙蘄州，卒。公為兩朝諍臣，風節甚著，文章推天
GA016n0015_p0187a06║下之冠。孫何、丁謂，皆出其門。
GA016n0015_p0187a07║此十八人，合廬山十八高賢之數。
GA016n0015_p0187a08║翰林學士承旨宋白（曾撰銘）
GA016n0015_p0187a09║宋白，字太素，大名人。建隆時進士。太宗朝，官禮戶
GA016n0015_p0187a10║二部侍郎、學士承旨兼秘書監。真宗即位，拜禮部
GA016n0015_p0188a01║尚書（〈記〉云今承旨宋尚書碑銘之于後）。進吏部尚書。卒，贈左僕射，諡
GA016n0015_p0188a02║文安。公善屬文，豪俊尚氣節。
GA016n0015_p0188a03║翰林學士蘇易簡（曾撰序）
GA016n0015_p0188a04║蘇易簡，字太簡，梓州銅山人。試文擢甲科。端拱時，
GA016n0015_p0188a05║官翰林學士。淳化四年，以給事中參知政事（孫〈記〉云故
GA016n0015_p0188a06║參預蘇貳卿序之於前）。罷為禮部侍郎，知鄧州，移陳州。至道
GA016n0015_p0188a07║二年卒，贈禮部尚書。公才思敏贍，通釋典。
GA016n0015_p0188a08║峽路運使丁謂（曾作詩）
GA016n0015_p0188a09║丁謂，字謂之，一字公言，蘇州長洲人。登進士。咸平
GA016n0015_p0188a10║中，直史館，出為峽路轉運使、刑部員外郎（〈記〉云峽路運使．
GA016n0015_p0189a01║史館丁刑部作為冠篇）。天禧中，拜同中書門下平章事，進左
GA016n0015_p0189a02║僕射、太子少師、司徒兼中書侍郎，封晉國公。仁宗
GA016n0015_p0189a03║即位，貶崖州司戶參軍，移道州，卒。公文富才敏，有
GA016n0015_p0189a04║謀而心術未正。
GA016n0015_p0189a05║兩浙運副使孫何（撰碑記）
GA016n0015_p0189a06║孫何，字漢公，蔡州汝陽人。登進士。咸平時，官權戶
GA016n0015_p0189a07║部判官、兩浙運副。景德元年，判太常禮院、知制誥，
GA016n0015_p0189a08║賜金紫，掌三班院，卒。公樂名教，勤接士類，有當世
GA016n0015_p0189a09║文名。
GA016n0015_p0189a10║此四人亦預社者。如上二十二人中，四宰相，二參政，
GA016n0015_p0190a01║五尚書，一狀元。而王文正為有宋三百年中首推之
GA016n0015_p0190a02║賢相，向文簡之淳良，錢尚書之識鑒，王學士之氣節，
GA016n0015_p0190a03║文章冠天下，皆為間氣僅有。餘亦名馳九州，行載史
GA016n0015_p0190a04║傳，赫奕於當代，而聲稱施於後世，可謂盛矣。自咸平
GA016n0015_p0190a05║至天禧十有餘年，當更有繼跡來入其社者，若陳文
GA016n0015_p0190a06║惠公堯佐，其兄文忠既預社，則當其任兩浙運副時，
GA016n0015_p0190a07║未必自外，且有〈昭慶寺詩〉之詠。而王文穆公欽若，於
GA016n0015_p0190a08║天禧時帥杭州，奏請西湖為放生池，禁民采捕。王文
GA016n0015_p0190a09║惠公隨繼其任，撰〈放生池碑記〉，立石於昭慶寺前石
GA016n0015_p0190a10║函橋之右。二公皆崇信二氏，量皆入社，預百二十三
GA016n0015_p0191a01║人之數者。陳與二王，皆宰相也。第以無據，未敢繼列。
GA016n0015_p0191a02║而當時之高僧，若慈雲、式淨、覺岳、智圓、慧圓，淨之弟
GA016n0015_p0191a03║子虛白，〈慈雲傳〉中之齊一，書〈放生碑〉之思齊，《林和靖
GA016n0015_p0191a04║集》中寄贈之希社師、然社師，定皆預社，在八十高僧
GA016n0015_p0191a05║之數者，亦以無據不列。
GA016n0015_p0191a06║姚靖《西湖志》云：天禧初，圓淨法師集緇流古樸、天
GA016n0015_p0191a07║香、勝蓮、勝林、慈受、慈雲等，學廬山慧遠結白蓮社，
GA016n0015_p0191a08║至今僧房尚從其師之號。此言非也。圓淨社事，始
GA016n0015_p0191a09║於淳化；孫何作記，時在咸平，沒在大中祥符之前；
GA016n0015_p0191a10║天禧四年，圓淨入寂。其云天禧初結社，已謬。而昭
GA016n0015_p0192a01║慶諸僧房，什九是大千宗師之裔，他房之祖，悉有
GA016n0015_p0192a02║源有支，何嘗有師名為「古樸」、「天香」者？古樸，以古樸
GA016n0015_p0192a03║山房得名；天香，以天香精舍得名；慈受，以堂額得
GA016n0015_p0192a04║名；慈雲，為慈蔭之改呼；勝蓮，從法雲分出；最勝林，
GA016n0015_p0192a05║從雨花閣分出。又俱自嘉靖年以後續出諸房，謂
GA016n0015_p0192a06║之從其數百年前不同法系之師號，豈非不經？
GA016n0015_p0192a07║當時省常著《西湖淨社錄》悉載其事，今已失傳。文之
GA016n0015_p0192a08║可考者，僅有孫何〈白蓮堂記〉。
GA016n0015_p0192a09║宋《藝文志》有省常著《西湖淨社錄》三卷。
GA016n0015_p0192a10║孫何〈記〉曰：達人之大觀也，經非紙上，詎假乎貝葉
GA016n0015_p0193a01║之文？佛在心中，寧勞乎旃檀之像？而情由化革，識
GA016n0015_p0193a02║乃悟新。非言語，無以證四禪；非相好，無以宗三昧。
GA016n0015_p0193a03║鴻漸性海，假乎筌蹄。西湖者，餘杭之勝游；淨行者，
GA016n0015_p0193a04║華嚴之妙品。境與心契，人將法俱。浮圖省常結社
GA016n0015_p0193a05║於此，舉白蓮，以喻其潔；依止水，以方其清。棟梁飛
GA016n0015_p0193a06║動乎溪光，雲木參差乎山翠。追道安之故事，則我
GA016n0015_p0193a07║在聖朝；躡慧遠之遺踪，則彼無公輔。爾乃鏤香儼
GA016n0015_p0193a08║為玉毫之狀，灑血結為金口之文。八十高僧，一千
GA016n0015_p0193a09║大眾，受持正覺，勸導迷途。故參預蘇貳卿〈序〉之於
GA016n0015_p0193a10║前，今承旨宋尚書〈銘〉之於後。仍貽麗句，以贊真宗；
GA016n0015_p0194a01║輝映士林，蔚為倡首。於是乎鈞台上列，宥密近臣；
GA016n0015_p0194a02║文昌正卿，玉署內相；瑣闥夕拜，諫垣大夫；綸閣舍
GA016n0015_p0194a03║人，卿寺少列；郎官應宿，仙館和鉛。曲臺禮樂之司，
GA016n0015_p0194a04║延閣著述之士，殿省春坊之俊，幕府縣道之英，凡
GA016n0015_p0194a05║若干人，莫不間發好辭，演成盛事。摘錦布繡乎堂
GA016n0015_p0194a06║上，合璧連珠於牖間。峽路運使．史館丁刑部頃歲
GA016n0015_p0194a07║將命甌閩，息肩鄉里，復又寫二林之幽勝，集羣彥
GA016n0015_p0194a08║之謌詩，作為冠篇。鼎峙蘭若，雖梁肅再出，裴休復
GA016n0015_p0194a09║生，一字千金，無以增損，況何之固陋乎？今所集者，
GA016n0015_p0194a10║始以樞機大臣、臺閣名士，聞法隨喜之歲月，寄詩
GA016n0015_p0195a01║入社之後先，辨其官班，列彼名氏。至夫義利交戰，
GA016n0015_p0195a02║道勝者為至人；愛惡相攻，德成者為君子。若乃混
GA016n0015_p0195a03║韋布乎公衮，等林泉於市朝，身在廟堂，心存江湖，
GA016n0015_p0195a04║以王、謝之名位，慕宗、雷之風猷，則有相國河內向
GA016n0015_p0195a05║公、貳卿長城錢公在密地日，參政太原王公、夕拜
GA016n0015_p0195a06║東平呂公在綸閣日，密諫潁川陳公、度支安定梁
GA016n0015_p0195a07║公任省倅日，尚書瑯琊王公、夕拜清河張公在餘
GA016n0015_p0195a08║杭日，侍讀學士東平呂公任司諫日，工部侍郎致
GA016n0015_p0195a09║仕沛國朱公在翰林日，大諫始平馮公任翊善日，
GA016n0015_p0195a10║紫微郎趙郡李公、安定梁公、宏農梁公在史館日，
GA016n0015_p0196a01║故鄧帥隴西李公在秘閣日，故副樞廣平宋公在
GA016n0015_p0196a02║翰林日，故閣老太原王公在揚州日。皆文為國華，
GA016n0015_p0196a03║望作人傑，仰止師行，發為聲詩。麗句披沙，熟誦布
GA016n0015_p0196a04║金之地；英辭潤石，鬱為羣玉之山。大矣哉！朝野歡
GA016n0015_p0196a05║娛，車書混一。禪扉接影，將府署以增輝；魚梵交音，
GA016n0015_p0196a06║與頌聲而間作。常公定力堅固，有自誠而明之心；
GA016n0015_p0196a07║法性圓通，有為善最樂之諭。欲使人修密行，家習
GA016n0015_p0196a08║淨名。覩相起慈悲之緣，披文生利益之意。轉移煩
GA016n0015_p0196a09║惱之眾，延集清涼之鄉。足以發揮後來，啟迪先覺。
GA016n0015_p0196a10║住弟一義諦，入不二法門。豈徒誇陽春白雪之詞，
GA016n0015_p0197a01║衒螭首龍趺之作；翬飛鳥企，壯兜率之齋宮；鳳跋
GA016n0015_p0197a02║龍拏，書竺乾之梵夾而已哉？咸平四年，常公遠自
GA016n0015_p0197a03║浙水來乎姑蘇，旅寓半年，以碑陰為請。且剖他山
GA016n0015_p0197a04║之石，將刊不朽之名。何厠儒家流，領太史事。受承
GA016n0015_p0197a05║旨尚書之顧，三讀為榮；忝武功參預之知，九原未
GA016n0015_p0197a06║報。丁刑部言揚事舉，既接科名，心照神交，實由道
GA016n0015_p0197a07║契。依經作傳，敢期左氏之辭？相質披文，但愧陸機
GA016n0015_p0197a08║之說。幸我同心，無多誚焉。天禧元年丁巳八月。
GA016n0015_p0197a09║案：〈記〉文作於咸平四年，至天禧改元，孫何沒已十
GA016n0015_p0197a10║餘年。此天禧丁巳，乃立碑之年載，與撰〈記〉結社時
GA016n0015_p0198a01║度不符，後賢於此多不辨也。
GA016n0015_p0198a02║其〈蓮社銘〉、〈華嚴淨行品序〉、〈白蓮堂詩〉、〈蓮社詩〉、〈入社詩〉，
GA016n0015_p0198a03║皆失考。
GA016n0015_p0198a04║智圓撰〈省常行業記〉，載宋白〈蓮社銘〉碑，文云：「師慕
GA016n0015_p0198a05║遠公啟廬山之淨社，易蓮華為淨行之名。遠公當
GA016n0015_p0198a06║衰季之時，所結者半隱淪之士；上人屬昇平之世，
GA016n0015_p0198a07║所交者多有德之賢。方前則名士且多，垂裕則津
GA016n0015_p0198a08║梁曷已？」又，蘇易簡〈淨行品序〉云：「余當布髮以承其
GA016n0015_p0198a09║足，剜身以請其法，猶無嗔恨，況陋文淺學，而有悋
GA016n0015_p0198a10║惜哉？」《咸淳志》云昭慶有古刻〈白蓮堂詩〉、〈蓮社詩〉、〈文
GA016n0015_p0199a01║殊頌〉、〈入社詩〉、〈真悟律師行業記〉、〈菩提寺記〉，皆毀於
GA016n0015_p0199a02║火。案：〈白蓮堂詩〉、〈蓮社詩〉者，孫何所云「摘錦布繡乎
GA016n0015_p0199a03║堂上，合璧連珠於牖間」、「莫不間發好辭，演成盛事」
GA016n0015_p0199a04║是也。又云，丁刑部寫二林之幽勝，集羣彥之歌詩，
GA016n0015_p0199a05║作為冠篇，乃是詠堂之勝概，序眾之吟篇，為弁其
GA016n0015_p0199a06║首，亦〈白蓮堂詩〉也。「聞法隨喜」而「發為聲詩」，〈蓮社詩〉
GA016n0015_p0199a07║也。「寄詩入社」而「仰止師行」，〈入社詩〉也。足見向文簡
GA016n0015_p0199a08║公敏中以下，皆有篇什，今皆失錄，僅得王元之〈入
GA016n0015_p0199a09║社詩〉一首。
GA016n0015_p0199a10║王禹偁〈寄杭州昭慶寺華嚴社主省常上人〉：夢
GA016n0015_p0200a01║幻吾身是偶然　勞生四十又三年　任誇西掖吟紅
GA016n0015_p0200a02║藥　何似東林種白蓮　入定雪龕燈焰直　講經霜殿
GA016n0015_p0200a03║磬聲圓　謫官不得餘杭郡　空寄高僧結社篇案：
GA016n0015_p0200a04║元之詩意，是未曾身親入社者。
GA016n0015_p0200a05║越五百年，僧覺海聯諸禪侶，重續華嚴淨行社，始於
GA016n0015_p0200a06║崇禎戊寅，相沿二十餘年，亦一勝舉也。兼行放生，亦
GA016n0015_p0200a07║名放生社。
GA016n0015_p0200a08║吳本泰：昭慶寺放生池碑記武林錢唐門外，贔
GA016n0015_p0200a09║屭嶐然，道周靡蘚，讀之，為王隨〈碑記〉。知西湖故宋
GA016n0015_p0200a10║放生池，而蘇子瞻〈奏狀〉、洪景盧〈泳澤亭記〉具言，天
GA016n0015_p0201a01║禧中，郡人歲會湖上昭慶寺，萃鱗羽放之以祝萬
GA016n0015_p0201a02║壽，蓋西湖一時盛事。而昭慶之為放生所可考也，
GA016n0015_p0201a03║今亾。問湖流飲馬，即香華、三潭諸處，蕪翳不可詰
GA016n0015_p0201a04║矣。先是寺僧慧空首捐一池，已而太宰芝山陳公
GA016n0015_p0201a05║捐田五十畝，屬照元募佃廣之，共得池七。議且築
GA016n0015_p0201a06║堰，疏淤通滙，為一畼哉。雖不及西湖之滉瀁，其亦
GA016n0015_p0201a07║一隅之巨浸也。覺海師來此駐錫，既莊嚴寶壇，謂
GA016n0015_p0201a08║《梵網》以殺生為戒首，欲體蘇、洪兩公之意，謀於本
GA016n0015_p0201a09║慧及黃生燦煒輩。余惟海內鼎沸，膏鋒血刃，在所
GA016n0015_p0201a10║同遊釜之魚。而此方自五季錢氏以來，士民至老
GA016n0015_p0202a01║死不知兵革，殿屎在隅，歌笑在堂，豈杭民獨邀天
GA016n0015_p0202a02║幸哉？當由大導師若永明、壽雲、棲宏，提唱放生戒
GA016n0015_p0202a03║殺因緣，而土俗循柔，熏習慈善，感十力能仁冥被，
GA016n0015_p0202a04║故於兵戈刦中，留此一區安養也。假令波旬日熾，
GA016n0015_p0202a05║耆域不靈，彼彌天之鉗網，匝地之兵槊，何恃而苟
GA016n0015_p0202a06║安旦夕乎！願我同人，游樂國生慶幸心，丁殺運生
GA016n0015_p0202a07║怖畏心。池水洋洋，魚泳鳥翔，生隨喜救護心。矰餌
GA016n0015_p0202a08║有禁，侵蝕轉鬻有禁，亟仍勝蓮社約。此諸池者，永
GA016n0015_p0202a09║與昭慶剎幢相終始，活億萬生靈於無極，吾杭實
GA016n0015_p0202a10║嘉賴之。師曰：「吾老矣，拮据壇殿，無落吾事足矣。兹
GA016n0015_p0203a01║舉其以需後人。」余曰：「師年及趙州，而氣宇如雲門。
GA016n0015_p0203a02║肩荷大法，何事不辦，且非獨此也。」繼自今湖上德
GA016n0015_p0203a03║生諸故址，漸次恢拓，此為之兆引。豈其疲於津梁
GA016n0015_p0203a04║而息趼，為久住塵剎，利樂眾生，願與諸大眾稽首，
GA016n0015_p0203a05║祝願於千華舍那前？
GA016n0015_p0203a06║馮洪業：放生池公案云：禪堂比邱大觀，東京房比
GA016n0015_p0203a07║邱妙燈，募化資財，自捐衣缽，租佃魚蕩，作放生池。
GA016n0015_p0203a08║銀不起息，蕩不起租。崇禎十一年二月初二日立
GA016n0015_p0203a09║願。
GA016n0015_p0203a10║右公案，為照圓、慧空兩開士創立宏願，屬予記之。
GA016n0015_p0204a01║為昭慶環寺多池，環池作隄，每年冬月，為檻魚殺
GA016n0015_p0204a02║運末劫。一區畜魚，便有一地獄對立。若改一放生
GA016n0015_p0204a03║池，便令一獄頓空，豈可使苦惱地獄長依萬善戒
GA016n0015_p0204a04║壇側乎？商於老宿松雲及其裔。聞入，遂為謀曰：蕩
GA016n0015_p0204a05║各有主，主唯利之。視昔以殺网利，利一罪百。今計
GA016n0015_p0204a06║利償本，利二本十，主不損業之所息，而全每歲百
GA016n0015_p0204a07║千萬億之生靈，各得其願也。其數錢三萬貫，元畼
GA016n0015_p0204a08║請為之始，公議注明於簡，以垂永利。先是慧空師
GA016n0015_p0204a09║於貝葉齋前，已有放生池一區，故不受本直，不在
GA016n0015_p0204a10║議內，將復遷化鄰池，次苐掀翻血獄。余同照圓等，
GA016n0015_p0205a01║發願盡贖傍寺池沼而後已。兼山居士筆。
GA016n0015_p0205a02║黃鼎題云：慧空師不敢獨有功德水，與若緇、若白
GA016n0015_p0205a03║每月一集，各持青銅三十片來赴。一日貯一文，則
GA016n0015_p0205a04║一日胸中有放生一念。是念仁術也，菩薩心也，即
GA016n0015_p0205a05║為因地種一善根。師又於池旁築貝業齋，日夕經
GA016n0015_p0205a06║聲，魚聞之而仰喁，盡一期報命，復其慧命。此半畝
GA016n0015_p0205a07║清波，實等大智海水。戊寅秋，同兼山先生放魚於
GA016n0015_p0205a08║池，書此。
GA016n0015_p0205a09║曹勲題云：環昭慶寺之東，為魚池二十餘。夫以佛
GA016n0015_p0205a10║地作殺地，佛弟子口念彌陀，身親刀俎，日久不知
GA016n0015_p0206a01║其非。余往來明聖湖，過所謂放生池者而樂焉。暮
GA016n0015_p0206a02║歸僧寺，愀然於心。因歎宇宙間，不獨人生有幸不
GA016n0015_p0206a03║幸，即魚生亦有幸不幸。赤眉遍野，白骨成邱，千里
GA016n0015_p0206a04║河淮，不堪聞見。魚特不能言耳，其可矜閔亦何異？
GA016n0015_p0206a05║是我輩無生人殺人之權，誰無之死之生之念？意
GA016n0015_p0206a06║之好殺，毒於戈矛；意之好生，藹於推解。出之苦海，
GA016n0015_p0206a07║轉以慈波，請即自魚始。捐去畛域，相忘江湖，即自
GA016n0015_p0206a08║昭慶始。破除慳貪，普成利濟，即是兼山居士始矣。
GA016n0015_p0206a09║時梵唄晨昏，游魚出聽。一心不滅，萬彚皆康，即自
GA016n0015_p0206a10║此段公案始。咄，咄！居士亦無成佛想，諸僧豈是賣
GA016n0015_p0207a01║魚人？
GA016n0015_p0207a02║葛定遠題云：嘗讀史至吾國不放亦不殺，竊乃喟
GA016n0015_p0207a03║然歎也，曰：「儒者之言長乎哉！雖然，濟世利物，蓋亦
GA016n0015_p0207a04║有佛性焉。」夫放生，非儒家事，而固佛氏之教也。昭
GA016n0015_p0207a05║慶寺舊有魚池二十餘，是必慧名尊宿創制焉，以
GA016n0015_p0207a06║牣魚者（案：此二十餘池，乃是元末張氏移築城湖曲，廢隄堰隔之為池，）今則為罔
GA016n0015_p0207a07║利主萃淵藪矣。邇來宗風蔚起，仁澤環流，爰得兼
GA016n0015_p0207a08║山愚公諸君子，崇基拓跡十已二三。維余夙願好
GA016n0015_p0207a09║生，感兹大愴，亦佐其舉，復一魚樂之國。以佛還佛，
GA016n0015_p0207a10║或亦儒家之所深許乎？若必以不放為宗，則儒墨
GA016n0015_p0208a01║相譏，猶晉楚帶劍，遞相詭反，抑何示人勿達也？
GA016n0015_p0208a02║施鳳來題云：余往來西湖，恒舍昭慶，其壇則曰萬
GA016n0015_p0208a03║善戒壇。環壇則皆池，盡池則蓄魚，以充殺戒壇之
GA016n0015_p0208a04║旨。果如是歟？怪而問之。僧曰：「始欲壇清淨殊好，故
GA016n0015_p0208a05║斷壤以孤峙。壇藉以潔，魚藉以樂也（玉壺、雲洞，在壇東。壇北皆
GA016n0015_p0208a06║傍池據勝者。僧不知古蹟，姑以是對）。後律不行，而水重阻。人專為利，
GA016n0015_p0208a07║魚無告哀。」茂遠君湖上來，言環壇之池割為二十
GA016n0015_p0208a08║許，今四方士大夫各謀其一，可為魚慶者已得八
GA016n0015_p0208a09║九。用合十歡喜，願與我邑士大夫同謀一方塘，以
GA016n0015_p0208a10║供游泳聽法之眾。
GA016n0015_p0209a01║釋範圍：續法華社小引云：當湖馮居士，悉佃昭慶
GA016n0015_p0209a02║青蓮池一十二區。每月望日，念佛放生，建護生法
GA016n0015_p0209a03║壽閣，供流水長者。延請法師，演暢妙旨，四眾翕然。
GA016n0015_p0209a04║稔知《法華經》是諸經中王，願續大社。凡值誕辰，雲
GA016n0015_p0209a05║集法壽堂誦經，回向以報四恩。社主一倡，赴者響
GA016n0015_p0209a06║應。宜青蓮池為大圓鏡，多寶佛塔長現其前。會上
GA016n0015_p0209a07║多人，儼然與十千天子共得法華三昧也。順治戊
GA016n0015_p0209a08║戌秋月。
GA016n0015_p0209a09║繪為圖，黃燦撰〈序〉，人各為贊。
GA016n0015_p0209a10║序曰：覺海社首與諸願師，以真實心辦廣大事。戒
GA016n0015_p0210a01║壇宏建，禪堂鼎新。且復古淨行社，偕上善之侶，闡
GA016n0015_p0210a02║一乘之教，誠勝舉也。我友參戎張君玉衡，隱天大
GA016n0015_p0210a03║將軍身而現畫師相，為分圖小像，合之策葉。位置
GA016n0015_p0210a04║高雅，氣韻生動。予以先督學之好參禮，覺師輒出
GA016n0015_p0210a05║此冊，解衣槃薄其下。因倣坡公十六阿羅漢贊，人
GA016n0015_p0210a06║繫以辭。時庚寅五月，雲棲弟子大完黃燦
GA016n0015_p0210a07║社主覺海大師（見法師記）
GA016n0015_p0210a08║拱手宴坐，映大圓鏡。贊曰：是大尊者　義虎人龍
GA016n0015_p0210a09║　以有為法　明無生宗　毘尼嚴淨　三界範宏　攝受無
GA016n0015_p0210a10║邊　大圓鏡中
GA016n0015_p0211a01║照圓觀師（師名大觀，慈受房）
GA016n0015_p0211a02║抱膝坐椶團，拄杖橫後。贊曰：怪彼瞎棒　逢人便
GA016n0015_p0211a03║施　置之座後　俟推出時　直腸快口　抱膝無為　坐破
GA016n0015_p0211a04║蒲團　泥蟠天飛
GA016n0015_p0211a05║慈陰琳師（師名通琳，勝蓮房）
GA016n0015_p0211a06║骨癯神蒼，倚石而坐。贊曰：此心印心　唯大迦葉
GA016n0015_p0211a07║　古德眾懷　慈容物攝　枯坐靜持　熾然說法　拳石無
GA016n0015_p0211a08║言　蒼苔滅沒
GA016n0015_p0211a09║修安行師（師名德行，天香房）
GA016n0015_p0211a10║坐藤床，輪珠念佛。贊曰：人人淨土　各各彌陀　念
GA016n0015_p0212a01║佛者誰　自詠自歌　念念不斷　心心相持　不起於座
GA016n0015_p0212a02║　極樂在斯
GA016n0015_p0212a03║聖裔超師（師名承見，字聖義，又名承超，慈忍房）
GA016n0015_p0212a04║斂脣合掌，披祖衣趺坐檞葉上。贊曰：緝葉成團
GA016n0015_p0212a05║　編縷作衲　口若三緘　掌現一合　似西域來　以何法
GA016n0015_p0212a06║至　壁觀婆羅　不立文字
GA016n0015_p0212a07║如初行師（師名覺行，東京房）
GA016n0015_p0212a08║右握拂柄，左握尾，團蒲前二屢縱橫。贊曰：牢握
GA016n0015_p0212a09║麈尾　虛空粉碎　欲贊一辭　何容置喙　一屨西歸　一
GA016n0015_p0212a10║屨東住　或縱或橫　參承法味
GA016n0015_p0213a01║公朗鏡師（師名宗鏡，三生房）
GA016n0015_p0213a02║坐石濯足，杖倚松身。贊曰：東奔西逐　拖泥帶水
GA016n0015_p0213a03║　洗淨脚跟　超然獨峙　古松倚杖　蒼苔襯履　萬里流
GA016n0015_p0213a04║泉　請從此始
GA016n0015_p0213a05║德含裕師（師名深裕，東震房）
GA016n0015_p0213a06║隱几揮麈。贊曰：白拂橫揮　天花亂墜　為有所憑
GA016n0015_p0213a07║　謂無所倚　黑龍騰空　波屬雲委　寂然宴然　不動一
GA016n0015_p0213a08║指（師生時，有黑龍涌水之祥。）
GA016n0015_p0213a09║履素誰師（師名真誰，古樸房）
GA016n0015_p0213a10║長衣覆身，持錫盤足。贊曰：煩惱菩提　初無二路
GA016n0015_p0214a01║　狂心一歇　天清月露　飛錫東西　聊復孤坐　一心不
GA016n0015_p0214a02║生　萬法行布
GA016n0015_p0214a03║常惺恒師（師名善恒，東京房）
GA016n0015_p0214a04║披緇衣念佛，旁几位置梵夾瓶爐。贊曰：業欲其
GA016n0015_p0214a05║白　衣染其緇　一念淨信　蓮生寶池　竹几蕭然　經卷
GA016n0015_p0214a06║參差　打滅鑪火　跌倒軍持
GA016n0015_p0214a07║唯一乘師（師名真乘，功德房）
GA016n0015_p0214a08║持轉佛珠凭几，題曰「課經圖」。贊曰：四十九年　一
GA016n0015_p0214a09║字不說　枯木寒巖　暖氣全歇　公課何經　經在心裏
GA016n0015_p0214a10║　目視高空　手持槵子
GA016n0015_p0215a01║文則行師（師名範行，三生房）
GA016n0015_p0215a02║執如意坐，玩花童子侍側。贊曰：芒履絆足　僧雛
GA016n0015_p0215a03║叉手　結束何為　西方是取　如意當胸　蓮花在眼　若
GA016n0015_p0215a04║必去此　心為境轉
GA016n0015_p0215a05║存素乘師（師名界乘，勝蓮房）
GA016n0015_p0215a06║陰松坐泉石間，童子縮項作咤狀。贊曰：我聞曹
GA016n0015_p0215a07║溪　菩提無樹　一枝垂蔭　十方普護　童子嚼指　瞪思
GA016n0015_p0215a08║其理　苔竹青青　水石齒齒
GA016n0015_p0215a09║三平恒師（師名滿恒，勝蓮房）
GA016n0015_p0215a10║坐竹榻焚香。贊曰：煙從火出　還從空入　空熏不
GA016n0015_p0216a01║焦　灰撥還熱　我以鼻觀　性性如是　竹榻木几　宴坐
GA016n0015_p0216a02║無始
GA016n0015_p0216a03║省也漢師（未考）
GA016n0015_p0216a04║披祖衣，叉手立。贊曰：間關百城　彌勒彈指　志欲
GA016n0015_p0216a05║南詢　整衣前起　止止莫往　衝烟犯水　依位而立　此
GA016n0015_p0216a06║得法髓
GA016n0015_p0216a07║飲光奕師（未考）
GA016n0015_p0216a08║題名未畫。贊曰：渠不是我　我不是渠　何用筆墨
GA016n0015_p0216a09║　描畫太虛　無剎不現　名字假合　飲光尊者　微笑相
GA016n0015_p0216a10║答
GA016n0015_p0217a01║黃啟圻跋曰：范宣不好畫，見戴安道所畫〈南都賦
GA016n0015_p0217a02║圖〉，乃始重畫。然使不讀〈南都賦〉，則官殿艸木索然
GA016n0015_p0217a03║無味。庚寅夏，五侍家君從覺師游，得縱觀李龍眠
GA016n0015_p0217a04║《觀音變相本》，離奇可喜。讀了元禪師〈贊〉，光氣亦勃
GA016n0015_p0217a05║勃浮紙上。今張玉翁所畫〈淨行社圖〉，幾於頰上益
GA016n0015_p0217a06║三毛矣。而蒲團杖履，大略相似，不能如龍眠出奇
GA016n0015_p0217a07║無窮。家君乃人自為〈贊〉，能使諸師神理欲出，淨行
GA016n0015_p0217a08║一社，千古不散，自可與《變相本》同垂不朽。
GA016n0015_p0217a09║吳本泰跋龍樹尊者，現滿月輪相，非迦那提
GA016n0015_p0217a10║婆不能辨識。誌公剺面出十二觀音，僧繇下筆輒
GA016n0015_p0218a01║不定，蓋無相三昧廓爾，虛明如是。余嘗識覺海師
GA016n0015_p0218a02║於雲棲別室，秀眉蒼顏，居然老迦葉像。迺有時楖
GA016n0015_p0218a03║栗一肩，深山雪窟；有時寶華千匝，帝網莊嚴；有時
GA016n0015_p0218a04║繩床竹麈，龍象參會；現種種相。誰為貌之，而贊之，
GA016n0015_p0218a05║而偈頌之？張將軍於無色中設色，黃生維含父子
GA016n0015_p0218a06║於無文字中以文字贊歎。如趙昌花鳥，雖逼似，終
GA016n0015_p0218a07║不是真。會得雪峯望州亭烏石嶺語，當與覺老暨
GA016n0015_p0218a08║同社諸師相見了也。咦！見不見，燒卻這畫冊，元是
GA016n0015_p0218a09║僧伽面。
GA016n0015_p0218a10║共十六人，符十六羅漢之數。前社後社人物相懸，僧
GA016n0015_p0219a01║俗異位，然皆昭慶之法會也。前者唱吁，後者唱喁，響
GA016n0015_p0219a02║無巨細也。一微塵裏轉大法輪，方分何可限耶？
GA016n0015_p0219a03║案：放生社、法華社、淨行社，名雖不同，因事而變，總
GA016n0015_p0219a04║皆諸師集會之號，第人或損或增耳。又，慈濟房智
GA016n0015_p0219a05║音師，亦居護生法壽菴，宏揚宗教，預放生社，獨不
GA016n0015_p0219a06║列於十六人中，何耶？
GA016n0015_p0219a07║
GA016n0015_p0219a08║
GA016n0015_p0219a09║
GA016n0015_p0219a10║
GA016n0015_p0220a01║
GA016n0015_p0220a02║
GA016n0015_p0220a03║
GA016n0015_p0220a04║
GA016n0015_p0220a05║
GA016n0015_p0220a06║
GA016n0015_p0220a07║
GA016n0015_p0220a08║
GA016n0015_p0220a09║
GA016n0015_p0220a10║大昭慶律寺志卷之五