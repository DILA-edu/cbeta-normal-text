GA016n0015_p0221a01║大昭慶律寺志卷之六
GA016n0015_p0221a02║戒律
GA016n0015_p0221a03║昭慶以律名寺，與教觀、禪宗法門分軌。若具說戒律
GA016n0015_p0221a04║之義趣儀度，備詳毘柰耶藏中，未易悉數。今略為揚
GA016n0015_p0221a05║搉銖分，為近者，本寺所獨擅、所遵循、所追溯，約有三
GA016n0015_p0221a06║條：曰戒壇，曰戒相，曰傳律。
GA016n0015_p0221a07║戒壇經云，佛在祇園，比邱樓至請立壇為比邱受
GA016n0015_p0221a08║戒。如來於園外院東南置一壇。此戒之有壇，自佛始
GA016n0015_p0221a09║也。《統紀》云，宋元嘉七年庚午，天竺求那跋摩（梁云功
GA016n0015_p0221a10║德鎧）至南都南林寺前竹園，始立壇為比邱受戒。此
GA016n0015_p0222a01║東土之立壇，自求那跋摩始也。《舊志．戒壇圖經》云，趙
GA016n0015_p0222a02║宋太平興國三年，西湖昭慶寺戒壇，永智律師建。慶
GA016n0015_p0222a03║歷二年壬午冬，允堪律師晝夜精勤，依此行道。七年
GA016n0015_p0222a04║丁亥春三月，同母止此。夜分感韋天示現，謂堪曰：「今
GA016n0015_p0222a05║師行道處，是古然燈佛降生地，最吉祥者。願師以續
GA016n0015_p0222a06║然燈慧命。弟子於西天竺取香泥和白牛糞，及世尊
GA016n0015_p0222a07║降伏外道處金剛王座下土，四大海心水，具如規制
GA016n0015_p0222a08║築壇。使登踐受戒者即入諸佛位，永為末法四眾依
GA016n0015_p0222a09║止，不墮泥犁，師當荷之。」即以佛牙舍利付師。母醒，見
GA016n0015_p0222a10║火燄煇煌，驚懼久之。師於是創立，地涌戒壇，廣闡毘
GA016n0015_p0223a01║尼，事聞於上。皇祐元年己丑春，奉旨說戒。此昭慶戒
GA016n0015_p0223a02║壇始於永智，而大成於允堪者也。嗣後屢燬屢修，但
GA016n0015_p0223a03║依舊制。至明萬歷二年，增高一仞，廣三尋。四十四年，
GA016n0015_p0223a04║鎮元等上嚴金像，下整石基，四面周匝，欄楯精緻，歷
GA016n0015_p0223a05║地而上為兩層。崇禎毀，後馮洪業獨任造築，規制如
GA016n0015_p0223a06║故，莊嚴有加。
GA016n0015_p0223a07║本朝康熙庚辰，火毀之，後宜潔律師重為建立。壇作二
GA016n0015_p0223a08║層，高六尺，方四面，前後相距三丈九尺，東西相距三
GA016n0015_p0223a09║又七尺。每邊下斲石龕，列昭靈護戒神六十身，中奉
GA016n0015_p0223a10║盧舍那佛，隅列宗師四座：曰澄照法慧師、真悟智圓
GA016n0015_p0224a01║師、大智元昭師，曰萬壽戒壇傳戒沙門某師。此現在
GA016n0015_p0224a02║之制度也。
GA016n0015_p0224a03║《僧史》云，戒壇，今稱方等壇者。戒壇本小乘教，應人
GA016n0015_p0224a04║僧界法一一如律，若有乖違，則受者不得戒，臨壇
GA016n0015_p0224a05║人犯罪。今方等法是大乘教，即不拘根缺緣差，但
GA016n0015_p0224a06║發大心領納即得戒，可謂廣大平等矣。或名甘露
GA016n0015_p0224a07║壇，甘露以喻涅槃，戒為入涅槃之初門，故從果彰
GA016n0015_p0224a08║名也。案：比邱戒壇制度，具見小乘經中，東土唯尚
GA016n0015_p0224a09║大乘法，故其制別異摩訶衍教，方便多門，圓通無
GA016n0015_p0224a10║礙，名曰方等，即非與阿含同條。究三藏旨趣者，無
GA016n0015_p0225a01║以異於彼制，頓加譏呵。若其別稱甘露，《梵䋞經》云：
GA016n0015_p0225a02║「聽我誦佛戒，甘露門即開。」《法苑珠林》云：「菩薩戒法，
GA016n0015_p0225a03║流布京國。自爾以來，黑白受持，受者無量。願斯甘
GA016n0015_p0225a04║露，等雨大千。」故奉先甘露寺襲其名義，而諸壇踵
GA016n0015_p0225a05║斯稱耳。然萬歷年間之增高，前有闌楯，今藏石龕。
GA016n0015_p0225a06║前者歷地有級，今設木梯，既改允堪之舊，且亦每
GA016n0015_p0225a07║築而易。觀此真圓教法門，無不可者。
GA016n0015_p0225a08║孫隆題壁：嘉靖始有禁例，罷戒壇。此壇兩遭回
GA016n0015_p0225a09║祿，雖道有否泰，亦由教乏棟梁，無荷擔者耳。余謂
GA016n0015_p0225a10║有世間法，國刑書，使人畏之而不敢犯，則勉為良
GA016n0015_p0226a01║善。經載在禮者，廣之三千三百，約之四句，使人遵
GA016n0015_p0226a02║行而不違，則可為聖賢。若如來法門禁防三毒，三
GA016n0015_p0226a03║千八萬無量律儀，受具足戒二百五十條，比邱持
GA016n0015_p0226a04║此無違犯，則護四果十地。蓋為世人一切禍福苦
GA016n0015_p0226a05║樂，皆由妄生，如妄見、妄取、妄動、妄想等。一切非真，
GA016n0015_p0226a06║是名為妄，皆從心起，不由他來。既生妄心，即驚其
GA016n0015_p0226a07║神，既驚其神，即著萬物，流浪生死，憂苦身心。此諸
GA016n0015_p0226a08║聖經律儀，皆為遮止妄心，使人自悟本來耳。彼上
GA016n0015_p0226a09║善人，體大醫王為世藥師，廣說良法，直指人心病
GA016n0015_p0226a10║本。欲治此病，仍從心求，即是良醫。譬如離地求起，
GA016n0015_p0227a01║無有是處。嘗記一偈云：「自身有病自心知，心病還
GA016n0015_p0227a02║將心藥醫。心境淨時身亦愈，心生還是病生時。」此
GA016n0015_p0227a03║醫三真訣也。本寺久廢，余略為修治，特於壇壁標
GA016n0015_p0227a04║此一段公案，告諸四眾，示一波羅提木叉法。
GA016n0015_p0227a05║馮洪業〈昭慶寺萬壽戒壇志略序〉　初，盧舍那如
GA016n0015_p0227a06║來坐千葉佛華光明座，放光告千釋迦以十戒體
GA016n0015_p0227a07║性，開入佛界地。其後，釋迦來此閻浮，告諸菩薩言：
GA016n0015_p0227a08║「十無盡藏光明戒相，是一切佛本源，行菩薩道之
GA016n0015_p0227a09║根本。不誦此戒，非菩薩，非佛種子，我亦如是半月
GA016n0015_p0227a10║半月自誦。」如《梵網心地品經》說。今昭慶律寺戒壇
GA016n0015_p0228a01║從地涌出，此涌千佛華座之一葉，實從舍那本源
GA016n0015_p0228a02║光明該攝，非別非異也。姚秦時，羅什尊者譯授《梵
GA016n0015_p0228a03║網》戒本，菩薩比邱僧既承佛制，半月半月持誦，以
GA016n0015_p0228a04║為心首。亦猶古皇以道德持世，大司徒而下，月朔
GA016n0015_p0228a05║必讀法云。蓋自識浪流注，而人心有江河莫為之
GA016n0015_p0228a06║砥，鮮不狂濫。夫是以世出世諦，布憲制律，若不遑
GA016n0015_p0228a07║寧處，不輟誦讀，規約繩準，日操習故，民氣恒斂而
GA016n0015_p0228a08║心地光明，即有苛癢，可抑搔而解也。吾儒修內聖
GA016n0015_p0228a09║外王之學，寧不樂我簞瓢？憂民饑溺，乃出處道暌。
GA016n0015_p0228a10║或縱心踰矩，身名世績，回首初懷，遂倬如雲漢者
GA016n0015_p0229a01║有焉。何況叢林龍象，虺蜴蹴蹋，鱗湊東海。先生以
GA016n0015_p0229a02║大養濟論敘，謂亦君父之所憐而許之，其言深痛。
GA016n0015_p0229a03║今白椎紫斕，一席萬指，分鉢傳衣，一源百派。昔雲
GA016n0015_p0229a04║棲老人恒憂法門太盛，嘗自杜門退席以觀，於今
GA016n0015_p0229a05║當復如何？使熱劄痛椎，不以誦戒持律為第一急
GA016n0015_p0229a06║務耶？即福慧妙嚴，異生緣熟，乘願為王臣帝師，康
GA016n0015_p0229a07║濟安攘，何事不辨？乃或者準今揆後，其能援五濁
GA016n0015_p0229a08║塗炭，殆亦幾希！夫寧是蔑戾袈裟下之堪憂乎？
GA016n0015_p0229a09║《留青日札》云，杭州昭慶寺戒壇，為天下僧人受戒
GA016n0015_p0229a10║之所，故名。
GA016n0015_p0230a01║戒相《繫年錄》云：「初毘尼大學，親自佛制。自文殊已
GA016n0015_p0230a02║降，不許措一辭，優波離結集，不敢愆一字。人間天上、
GA016n0015_p0230a03║十方三界、剎海無盡聖眾唯同一律。」《通載》云：「世尊涅
GA016n0015_p0230a04║槃後，集四部眾結集毘尼藏。優波離尊者口誦聖言，
GA016n0015_p0230a05║十番眾證無差，然後宣布其在三藏，名毘柰耶，亦言
GA016n0015_p0230a06║毘尼。」
GA016n0015_p0230a07║什師云：「毘尼，秦言善治，謂自治婬怒癡，亦能治眾
GA016n0015_p0230a08║生惡也。」南山云：「毘尼，翻『滅』，從功能為名，非正譯，正
GA016n0015_p0230a09║翻為『律』。律者，法也，從教為名，斷割重輕，開遮持犯，
GA016n0015_p0230a10║非法不定。俗有九流，法流居一。故世律法，皆約刑
GA016n0015_p0231a01║科。道與俗違，刑名乃異。至於處斷，必依常法。」
GA016n0015_p0231a02║在六波羅蜜則名尸羅，經中亦言波羅提木叉，其文
GA016n0015_p0231a03║廣如本藏。
GA016n0015_p0231a04║尸羅，古師翻為「戒」，戒以防止為義，能防惡。律儀無
GA016n0015_p0231a05║作之，非止三業所起之惡，故名防止。波羅提木叉，
GA016n0015_p0231a06║此言別解脫。言解脫者，即戒所感果。
GA016n0015_p0231a07║總列戒相，曰三歸戒，曰五戒，曰八戒，曰十戒，曰三聚
GA016n0015_p0231a08║戒，曰具足戒，四十八輕垢罪戒。
GA016n0015_p0231a09║歸依佛、法、僧三寶，是名三歸戒。《優婆塞戒經》云：「長
GA016n0015_p0231a10║者善生白佛言：『先說有來乞戒者，先教三歸，後施
GA016n0015_p0232a01║與戒，云何？』佛言：『為破諸苦，斷煩惱，受於無上寂滅
GA016n0015_p0232a02║之樂，以是因緣，先受歸依。』」五戒者：一不殺生，二
GA016n0015_p0232a03║不盜，三不邪淫，四不妄語，五不飲酒食肉。前四是
GA016n0015_p0232a04║性戒，後一是遮戒。《毘婆沙論》云：「五戒名學處，是近
GA016n0015_p0232a05║事者所應學故。」八戒者：即前五戒；第六、不坐高
GA016n0015_p0232a06║廣大牀；七、不著花鬘瓔珞，不用香油塗身熏衣；八、
GA016n0015_p0232a07║不自歌舞，不輒往觀聽；九、不過中食，是名八關齋
GA016n0015_p0232a08║戒。《婆沙論》云：「齋者以過中不食為體，以八事助成，
GA016n0015_p0232a09║齋體共相支持，名八支齋法，故言八不言九也。」《文
GA016n0015_p0232a10║殊問經》云：「世間菩薩戒，八戒是也。」案：世間菩薩戒，
GA016n0015_p0233a01║謂居士發大心者。顏魯公真卿曾受戒法，有〈八關
GA016n0015_p0233a02║齋石刻文〉。十戒：有二。一、沙彌十戒。《僧祇律》云，一
GA016n0015_p0233a03║離殺生，二離不與取，三離非梵行，四離妄語，五離
GA016n0015_p0233a04║飲酒，六離處高廣大牀，七離著華鬘瓔珞、塗身熏
GA016n0015_p0233a05║衣，八離作歌舞及往觀聽蓄種種樂器，九離蓄金
GA016n0015_p0233a06║銀錢寶，十離非時食。二、菩薩十戒者，如前五戒；六
GA016n0015_p0233a07║不自贊毀他，七不說在家出家菩薩過失，八不貪，
GA016n0015_p0233a08║九不嗔，十不謗三寶，此十名無盡戒。三聚戒者：
GA016n0015_p0233a09║一、攝律儀戒，謂惡無不離，起證道行，是斷德因，修
GA016n0015_p0233a10║成法身果。此戒，止是持，作是犯。二、攝善法戒，謂善
GA016n0015_p0234a01║無不積，即身口意善及聞思修三慧、十波羅密、八
GA016n0015_p0234a02║萬四千助道行等，是智德因，修成報身果。此戒，作
GA016n0015_p0234a03║是持，止是犯。三、攝眾生戒，又名饒益有情戒，謂生
GA016n0015_p0234a04║無不度，起不住道，是恩德因，修成化身果。此戒，作
GA016n0015_p0234a05║是持，止是犯。是三者，大乘菩薩戒也。具足戒者：
GA016n0015_p0234a06║出家二眾所受戒也。此戒有六聚，比邱二百五十
GA016n0015_p0234a07║條，比邱尼三百四十八，共五篇。一曰波羅夷，比邱
GA016n0015_p0234a08║四，尼八。二曰僧伽婆尸沙，比邱十三，尼十七。三曰
GA016n0015_p0234a09║波逸提，比邱百二十，尼二百八。四曰提舍尼，比邱
GA016n0015_p0234a10║四，尼八。五曰突吉羅，比邱及尼各一百。六不定。七
GA016n0015_p0235a01║滅淨。七聚者，如上五篇，第三偷蘭遮，第七惡說。波
GA016n0015_p0235a02║羅夷，義當極惡。僧伽婆尸沙，義當僧殘，如人為他
GA016n0015_p0235a03║斫殘。波逸提，義翻墮，墮在燒煮覆障地獄。提舍尼，
GA016n0015_p0235a04║義翻向彼悔，謂罪應發露。突吉羅，義翻應當學。偷
GA016n0015_p0235a05║蘭遮，義翻大障善道，將墮惡道。四十八輕垢罪
GA016n0015_p0235a06║者：《梵網經》云，第一不敬師友，第二飲酒，第三食肉，
GA016n0015_p0235a07║第四食五辛，第五不教悔罪，第六不供給請法，第
GA016n0015_p0235a08║七懈怠不聽法，第八背大向小，第九不看病，第十
GA016n0015_p0235a09║畜殺眾生具，十一國使，十二販賣，十三謗毀，十四
GA016n0015_p0235a10║放火焚燒，十五僻教，十六為利倒說，十七恃勢乞
GA016n0015_p0236a01║求，十八無解作師，十九兩舌，二十不行放救，二十
GA016n0015_p0236a02║一瞋打報讐，二十二憍慢不請法，二十三憍慢僻
GA016n0015_p0236a03║說，二十四不習學佛，二十五不善知眾，二十六獨
GA016n0015_p0236a04║受利養，二十七受別請，二十八別請僧，二十九邪
GA016n0015_p0236a05║命自活，三十不敬好時，三十一不行救贖，三十二
GA016n0015_p0236a06║損害眾生，三十三邪業覺觀，三十四暫念小乘，三
GA016n0015_p0236a07║十五不發願，三十六不發誓，三十七冒難遊行，三
GA016n0015_p0236a08║十八乖尊卑次序，三十九不修福慧，四十揀擇受
GA016n0015_p0236a09║戒，四十一為利作師，四十二為惡人說戒，四十三
GA016n0015_p0236a10║無慚受施，四十四不供養經典，四十五不化眾生，
GA016n0015_p0237a01║四十六說法不如法，四十七非法制限，四十八破
GA016n0015_p0237a02║法。案：此四十八輕垢，是菩薩戒法也。
GA016n0015_p0237a03║受戒之具曰三衣，曰尼師壇，曰缽多羅，曰隙棄羅。
GA016n0015_p0237a04║三衣者：一、僧伽黎大衣也，亦名雜碎衣，條數多故；
GA016n0015_p0237a05║二鬱多羅僧七條衣也，名中價衣；三安陀會五條
GA016n0015_p0237a06║衣也，名下衣。《十誦律》云：「護三衣如自皮，所行之處
GA016n0015_p0237a07║與衣缽俱，無所顧戀，猶如飛鳥。」尼師壇者，淨法
GA016n0015_p0237a08║師云：「此云坐具，乃是敷具，坐卧皆得。」缽多羅者，
GA016n0015_p0237a09║此云應器，亦呼為缽。《十誦》云：「小者半缽，大者鍵𨩲。
GA016n0015_p0237a10║佛許二種，或瓦或鐵。」隙棄羅者，此云錫杖。二股
GA016n0015_p0238a01║六環，是迦葉佛製。四股十二環，是釋迦佛製。其
GA016n0015_p0238a02║外尚有漉水羅，慮傷水中微細眾生故。
GA016n0015_p0238a03║戒法之入中國，自曹魏始。
GA016n0015_p0238a04║《僧史》云，魏高貴鄉公正元元年，天竺律師曇摩迦
GA016n0015_p0238a05║羅上書，方興受戒之事（其前惟受三歸戒故）。
GA016n0015_p0238a06║究明戒義，不失佛旨者，唯唐澄照律師。釋澄照之義
GA016n0015_p0238a07║獨為盡理者，唯昭慶真悟律師及元照律師。
GA016n0015_p0238a08║《稽古手鑑》云，大法至東土，唯律未明。唐貞觀中，永
GA016n0015_p0238a09║興軍終南山澄照大律師道宣，作《戒疏》、《羯磨疏》、《行
GA016n0015_p0238a10║事鈔》，宏四分律，流傳四百載。釋義六十家，唯大昭
GA016n0015_p0239a01║慶真悟律師允堪作《會正記》，獨為盡理。後靈芝大
GA016n0015_p0239a02║智元照以《法華》開顯圓意作《資持記》，與《會正》殊途，
GA016n0015_p0239a03║歸趨則一，如分金杖，不失金體。宋濂〈釋氏諸教
GA016n0015_p0239a04║編後記〉云：律學均以南山為宗。真悟智圓律師允
GA016n0015_p0239a05║堪著《會正記》等文，識者謂其超出六十家釋義之
GA016n0015_p0239a06║外，何不可者？大智律師元照復別以《法華》開顯圓
GA016n0015_p0239a07║意作《資持記》，又與《會正》之師殊指矣。
GA016n0015_p0239a08║由是論之，闡戒為南山獨擅，而戒義之精唯許昭慶，
GA016n0015_p0239a09║天下應宗昭慶矣。
GA016n0015_p0239a10║傳律優波離尊者口傳律藏，是為傳律始祖。
GA016n0015_p0240a01║尊者為如來十大弟子之一，持戒第一。
GA016n0015_p0240a02║繼有曇無德尊者、曇摩迦羅尊者。
GA016n0015_p0240a03║曇無德，此言法正，毱多尊者弟子，為《四分律》主，南
GA016n0015_p0240a04║山所宗。曇摩迦羅，此言法，時西天竺沙門始依《四
GA016n0015_p0240a05║分律》，十人受戒，遠承法正。《稽古略》又載，南山所
GA016n0015_p0240a06║宗律師，天竺曇柯迦羅尊者、佛陀耶舍尊者。
GA016n0015_p0240a07║東土則北臺法聰律師、雲中道覆律師。
GA016n0015_p0240a08║法聰師，元魏孝文帝時人，首傳四分，遠承法時，道
GA016n0015_p0240a09║覆其弟子也。
GA016n0015_p0240a10║大覺慧光律師、高齊道雲律師、河北道洪律師、宏福
GA016n0015_p0241a01║智首律師。
GA016n0015_p0241a02║慧光依道覆通《四分律》，撰疏十卷。道雲從慧光受
GA016n0015_p0241a03║學，撰疏鈔九卷，判釋廣文。道洪從道雲受學，亦著
GA016n0015_p0241a04║疏文。智首從道洪受學，撰疏二十卷。
GA016n0015_p0241a05║傳至唐，澄照道宣律師成立南山宗。
GA016n0015_p0241a06║傳云：師諱道宣，字實相，京兆錢氏。父吏部尚書申。
GA016n0015_p0241a07║母夢月輪貫懷而孕，夢梵僧語之曰：「所孕者，梁之
GA016n0015_p0241a08║祐律師也。」及長，出家依智首律師受具，即從其學。
GA016n0015_p0241a09║以律自持，感天神送饌。暮年以戒壇未合律，躬負
GA016n0015_p0241a10║土新之。一夕，行道臨砌，蹶且仆，有甲冑少年擁衞
GA016n0015_p0242a01║之。師問為誰？曰：「弟子博叉天王子張瓊也。師戒德
GA016n0015_p0242a02║精嚴，故常給侍耳。」師問世尊在世及滅度時事，瓊
GA016n0015_p0242a03║一一以答。乃授師佛牙并餌藥方，今天王補心丹
GA016n0015_p0242a04║是也。師所撰甚富，而戒律諸編最精。乾封二年十
GA016n0015_p0242a05║月三日坐逝，高宗下詔傷悼，勅天下寺院圖形奉
GA016n0015_p0242a06║祀。穆宗製〈頌〉贊之。懿宗賜諡澄昭，塔名淨光。宋徽
GA016n0015_p0242a07║宗諡曰法慧大師。
GA016n0015_p0242a08║顏真卿〈撫州戒壇記〉云：漢靈帝建甯元年，有天竺
GA016n0015_p0242a09║五桑門、支法顗等，始於長安譯出《四分戒本》兼羯
GA016n0015_p0242a10║磨法，與大僧受戒。至曹魏時，有天竺十尼，自遠而
GA016n0015_p0243a01║來，為尼受具。後秦姚興宏始十一年，有梵僧佛陀
GA016n0015_p0243a02║耶舍譯出《四分律》本，而關中先行僧祇，江南盛行
GA016n0015_p0243a03║十誦。至元魏，法聰律師始開四分之宗。聰傳道覆，
GA016n0015_p0243a04║覆傳慧光，光傳雲暉願，願傳樂洪雲，雲傳洪遵，遵
GA016n0015_p0243a05║傳智首，首傳道宣，宣傳法勵、滿意，意傳法成，成傳
GA016n0015_p0243a06║大亮、道省，亮傳曇一、道岸超、惠澄，澄傳慧欽，皆口
GA016n0015_p0243a07║相授受，臻於壼奧。又，《稽古略》紀，南山之宗，東土首
GA016n0015_p0243a08║祖法聰，次光統，次雲暉願，次樂洪雲，次洪遵，次智
GA016n0015_p0243a09║首，次道宣，次文綱，次道岸，次大亮，次曇一，次道澄，
GA016n0015_p0243a10║次惠欽。案：其名字次序皆不符同，今第依舊志序
GA016n0015_p0244a01║列，似當以魯公文為正。
GA016n0015_p0244a02║得南山宗之髓者，唯昭慶允堪律師。固知傳天下律
GA016n0015_p0244a03║宗，推昭慶律師為最上矣。
GA016n0015_p0244a04║
GA016n0015_p0244a05║
GA016n0015_p0244a06║
GA016n0015_p0244a07║
GA016n0015_p0244a08║
GA016n0015_p0244a09║
GA016n0015_p0244a10║大昭慶律寺志卷之六終