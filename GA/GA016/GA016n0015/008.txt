GA016n0015_p0271a01║大昭慶律寺志卷之八
GA016n0015_p0271a02║僧伽上
GA016n0015_p0271a03║伽藍練若，所以崇奉三寶。金身像設，佛陀也；三藏十
GA016n0015_p0271a04║二部，達磨也；菩薩二乘，僧伽也；是為供養過去之三
GA016n0015_p0271a05║寶。苾芻明心見性，是肉身佛；善說經律論，是轉法輪；
GA016n0015_p0271a06║嚴淨毘尼，肅恭齋法，是端僧範；則為現在未來之三
GA016n0015_p0271a07║寶。非現前體三寶之人，無以紹隆前緒，接引後來。是
GA016n0015_p0271a08║以名山勝剎，定有離羣絕類者出於其中，然後剎竿
GA016n0015_p0271a09║永永不倒，豈不以人能宏道，人傑而地靈歟！然同是
GA016n0015_p0271a10║寶場，同是緇眾，其間有主伴之別焉。非主無以表率，
GA016n0015_p0272a01║無伴何以輔行？主伴重重，法會最勝。故今先紀主者，
GA016n0015_p0272a02║伴則附從焉。
GA016n0015_p0272a03║宗師寺以律名，宗由律顯。持律說戒之宗師，名實
GA016n0015_p0272a04║兩符，洵昭慶之主人矣。考昭慶開山建壇之祖，則為
GA016n0015_p0272a05║永智宗師，當趙宋初，主寺宏律。
GA016n0015_p0272a06║舊志載：「律師永智開山，寺名菩提。」此必〈菩提寺記〉
GA016n0015_p0272a07║及宋賢碑序遺語，可為誠據。而《新志》引《梵剎志》云：
GA016n0015_p0272a08║「吳興道宣律師開山，初名甘露律院。」又於〈道宣傳〉
GA016n0015_p0272a09║中，添綴「開創昭慶，名甘露律院」之語。稽唐初武德
GA016n0015_p0272a10║至石晉天福，年歷三百，當時尚無菩提，安有昭慶？
GA016n0015_p0273a01║菩提之前，初無甘露之名。天福以前，略無紀載之
GA016n0015_p0273a02║迹，此語憑何而得？如果始自宣師記，豈遺其名噪
GA016n0015_p0273a03║之南山而但稱永智？如果院名甘露，豈斥棄舊剎
GA016n0015_p0273a04║之嘉名而特著菩提？故凡言道宣開山甘露律院
GA016n0015_p0273a05║者，皆不實也。大抵永智律師傳南山宗，祖堂所奉
GA016n0015_p0273a06║則始澄照，而戒壇制度倣諸奉先甘露律寺。主筆
GA016n0015_p0273a07║之人，或遠溯道宣，遙證甘露，遂令此言傳播。而究
GA016n0015_p0273a08║其實際，道宣乃律宗之祖，非昭慶開山祖也；甘露
GA016n0015_p0273a09║乃壇制之始，非菩提之始也。固當以永智宗師為
GA016n0015_p0273a10║第一代。
GA016n0015_p0274a01║慶歷年中，有允堪宗師築地湧戒壇，昭慶律宗於是
GA016n0015_p0274a02║大振，放戒之盛，光被迄今。
GA016n0015_p0274a03║陳舜俞〈行業記〉略云：師諱允堪，錢唐人也。年九歲，
GA016n0015_p0274a04║客指小桂令賦詠，曰：「始生巖谷畔，早有月中香。」客
GA016n0015_p0274a05║奇之。從天台崇教院慧思大師祝髮。學無不通，專
GA016n0015_p0274a06║精律部。仁宗慶歷二年壬午，建戒壇於杭之大昭
GA016n0015_p0274a07║慶寺。奉旨開戒，歲歲度僧。師辯論精詳，撰《會正記》，
GA016n0015_p0274a08║續南山宣律師《行事鈔》，著十二部經解法門贊序
GA016n0015_p0274a09║等文。七年丁亥，仁宗賜號真悟大師。皇祐年間，又
GA016n0015_p0274a10║於蘇州開元寺、秀州精嚴寺，皆建戒壇，宏範毘尼。
GA016n0015_p0275a01║嗣之者靈芝元照律師。以嘉祐六年十一月二十
GA016n0015_p0275a02║六日入寂於昭慶丈室。初塔於西湖湧泉山，有塔
GA016n0015_p0275a03║銘。後遷菩提寺。徽宗崇寧元年，諡號智圓大師。
GA016n0015_p0275a04║釋元復〈真悟律師贊〉曰：三無漏學　以戒為先　至人
GA016n0015_p0275a05║不生　宗其誰傳　援筆作記　宏範人天　寥寥千古　寶
GA016n0015_p0275a06║月空懸
GA016n0015_p0275a07║繼者元照宗師。
GA016n0015_p0275a08║《佛祖統紀》傳略云：師諱元照，字堪然，餘杭唐氏子。
GA016n0015_p0275a09║初依祥符東藏慧鑑法師，十八通《法華經》，試中得
GA016n0015_p0275a10║度，專學毘尼。後與道侶擇暎從神悟謙大師。悟曰：
GA016n0015_p0276a01║「近世律學中微，汝當明《法華》，以會圓漸。」復從雷峯
GA016n0015_p0276a02║廣慧才法師受菩薩戒，感發戒光，乃博究南山頓
GA016n0015_p0276a03║漸律儀。神宗元豐年間，繼真悟主席昭慶，晚居靈
GA016n0015_p0276a04║芝寺三十年。有義天遠來求法，為授菩薩戒，登壇
GA016n0015_p0276a05║六十餘會，度幾及萬。所至伽藍，必為結界。每曰：「生
GA016n0015_p0276a06║宏律範，死歸安養。平生所得，唯二法門。」又謂其徒
GA016n0015_p0276a07║眾曰：「化當世無如講說，垂將來莫若著書。」乃述《資
GA016n0015_p0276a08║持記》以釋南山《行事鈔》，《濟緣記》以釋羯磨疏，《行宗
GA016n0015_p0276a09║記》以釋戒疏，《住法記》以釋《遺教》疏，《報恩記》以釋《盂
GA016n0015_p0276a10║蘭盆》疏。若《觀無量壽佛經》、大小《彌陀經》，皆有義疏。
GA016n0015_p0277a01║刪定《毘尼戒本》百餘卷，著《芝園集》。自號安養子。以
GA016n0015_p0277a02║徽宗政和六年丙申秋九月一日，集眾諷《普賢行
GA016n0015_p0277a03║願品》，跏趺入寂，世壽六十九，僧臘五十一。入寂之
GA016n0015_p0277a04║日，眾聞天樂異香。瘞骨於靈芝寺之西北隅。徽宗
GA016n0015_p0277a05║賜號大智律師，塔名戒光。劉燾撰銘，關演撰碑文，
GA016n0015_p0277a06║孫覿為之立石。
GA016n0015_p0277a07║師恆杖錫持缽乞食，無為居士楊傑贊曰：持鉢出
GA016n0015_p0277a08║　持鉢歸　佛言常在四威儀　初時入廛人不識　虛空
GA016n0015_p0277a09║自有鬼神知釋元復贊曰：毘尼秘藏　終南著稱
GA016n0015_p0277a10║　中微孰振　大智𥪊興　儀合萬行　論集諸乘　芝園西
GA016n0015_p0278a01║邁　天樂來迎
GA016n0015_p0278a02║照公有〈白雲菴詩〉：道人倦逢迎　結菴就巖穴　靜
GA016n0015_p0278a03║愛山頭雲　空濛如積雪　隨風亦卷舒　觸石更明滅
GA016n0015_p0278a04║　卻憶古人詩　祇可自怡悅
GA016n0015_p0278a05║案：大通善禪師，受具於昭慶圓照律師。頗疑「元」字
GA016n0015_p0278a06║誤作「圓」，非別一師。
GA016n0015_p0278a07║自後寺乘無紀，迄於元末。然當嘉定、寶慶之間，寺漸
GA016n0015_p0278a08║興復，理宗且賜免稅劄付，應有奉旨開戒，宗師來主
GA016n0015_p0278a09║壇座，然已無考。元之酉菴，賜號佛真文懿普覺禪師，
GA016n0015_p0278a10║曾於昭慶具戒。楚石琦，賜號佛日慧辯禪師，亦於昭
GA016n0015_p0279a01║慶具戒。而開壇宗師名號不傳，其略見於他傳者，則
GA016n0015_p0279a02║有惠宗師。
GA016n0015_p0279a03║天童松隱禪師，於昭慶惠律師受具。
GA016n0015_p0279a04║果宗師
GA016n0015_p0279a05║覺原慧禪師，洪武四年學律於昭慶果公。
GA016n0015_p0279a06║濡宗師
GA016n0015_p0279a07║鍾山樸隱禪師，於昭慶濡律師受戒，後嗣元叟端
GA016n0015_p0279a08║禪師，法祖靈隱席。
GA016n0015_p0279a09║明洪武二十四年，大惠宗師建壇開戒。
GA016n0015_p0279a10║寺舊志云：大慧律師，承高皇帝命重建戒壇，復白
GA016n0015_p0280a01║蓮、綠野諸勝，精闡毘尼，大宏戒範。沈暹《喜日宗
GA016n0015_p0280a02║譜說》云：眾知指法相為祖塋，不知法相乃昭慶祖
GA016n0015_p0280a03║之二嗣也（謂慧皎日菴）。拈花正眼捨慶山之大衣鉢，端
GA016n0015_p0280a04║無耦耳？案：此語定有所據，頗疑「慶山」是大慧之號
GA016n0015_p0280a05║也。
GA016n0015_p0280a06║《游覽志》云：昭慶寺戒壇，蓋自國初澄照、法慧兩律
GA016n0015_p0280a07║師奉上命而為之登壇授戒。此鈔刻之訛也，應云
GA016n0015_p0280a08║「大慧、慧皎兩律師」。澄照、法慧，係唐道宣一人之諡
GA016n0015_p0280a09║號，田公豈不知之？
GA016n0015_p0280a10║嗣者慧皎宗師。
GA016n0015_p0281a01║師名慧皎，字日菴。永樂六年主席昭慶，修整山門
GA016n0015_p0281a02║殿宇。後入都，膺朝命為海內具戒沙門。晚居法相，
GA016n0015_p0281a03║入寂，塔其旁。
GA016n0015_p0281a04║案：空谷杲禪師，在正綂年從石菴出家於昭慶，似
GA016n0015_p0281a05║即日菴師也。又，虎邱空谷隆禪師，宣德二年受戒
GA016n0015_p0281a06║於昭慶，亦皎公之戒子也。
GA016n0015_p0281a07║慶雲宗師
GA016n0015_p0281a08║師名慶雲，字漢章。普周之嗣，慧皎之再嗣也。正統
GA016n0015_p0281a09║元年，登壇開戒，鑄大鐘，建藏閣、鼓樓。塔在法相。
GA016n0015_p0281a10║案：智明梓禪師，正統元年受戒昭慶，則智明是雲
GA016n0015_p0282a01║公之戒子也。
GA016n0015_p0282a02║智淳宗師開壇之盛，著於是時。
GA016n0015_p0282a03║師名樸原，菩提節菴守公之嗣也。正統間，請主昭
GA016n0015_p0282a04║慶，奉旨開壇說戒，為天下傳戒宗師。後主靈芝寺。
GA016n0015_p0282a05║己亥辭於朝，沐浴而逝，骨歸靈芝，築塔。
GA016n0015_p0282a06║英宗諭祭文云：正統十一年丙寅七月初九日，皇
GA016n0015_p0282a07║帝遣禮部郎中趙勗，賜祭宗師智淳大和尚曰：爾
GA016n0015_p0282a08║宿悟善緣，堅持梵行。邇膺寵命，為釋宗師。方闡法
GA016n0015_p0282a09║音，導人為善。倐云示寂，良可悼嗟。靈其如存，服此
GA016n0015_p0282a10║諭祭。
GA016n0015_p0283a01║金陵古谿澄禪師，嗣投子楚山和尚法者也。居高
GA016n0015_p0283a02║座寺，亦得戒於昭慶。度其時當在昭慶主席年，否
GA016n0015_p0283a03║則智淳也。
GA016n0015_p0283a04║越百年，有廣霌宗師。
GA016n0015_p0283a05║師名廣霌，字日菴。嘉靖三十四年，興復本寺。奉部
GA016n0015_p0283a06║劄開壇說戒，僧眾如歸，不減慶歷之盛。師出永福
GA016n0015_p0283a07║房。
GA016n0015_p0283a08║田蓺蘅〈昭慶寺訪翁子宿霌公蘭若詩〉：寥落湖
GA016n0015_p0283a09║邊寺　高人此靜修　看山時揜卷　聽雨獨凭樓　鼓角
GA016n0015_p0283a10║春城近　莓苔晚逕幽　金蘭堪信宿　何況贊公留
GA016n0015_p0284a01║又，〈重游寶石山記〉云：先是春仲二十二日，田子寄
GA016n0015_p0284a02║宿妙行寺，曉上人主之。二十三日，宿昭慶寺，霌上
GA016n0015_p0284a03║人主之。
GA016n0015_p0284a04║智瓚宗師
GA016n0015_p0284a05║師名智瓚，字玉巖，號北幹，出慈受房。繼廣霌登壇
GA016n0015_p0284a06║說戒，道冠諸方。
GA016n0015_p0284a07║福雷宗師
GA016n0015_p0284a08║師名福雷，字萬春，號東渠，智瓚嗣也。嘉靖四十一
GA016n0015_p0284a09║年登壇說戒。
GA016n0015_p0284a10║越二十餘年，有成玉宗師。
GA016n0015_p0285a01║師名成玉，字藍田，出東竹房。坐關數年，眾稱關主。
GA016n0015_p0285a02║萬歷丙戌、丁亥之間，皇太后疉賜畫像於昭慶，且
GA016n0015_p0285a03║賜經建閣，因得放戒。師十六年登壇，開闡雲棲，淨
GA016n0015_p0285a04║妙真修蓮池禪師於是得戒。
GA016n0015_p0285a05║萬歷間，古林古心宗師曾到壇說戒。
GA016n0015_p0285a06║師〈傳〉云：師諱如馨，字古心，江寧溧陽楊氏子。生時
GA016n0015_p0285a07║異香盈閭者七日。父母俱喪，詣棲霞千佛嶺，禮素
GA016n0015_p0285a08║菴法師出家。師開示曰：「佛法住世，功在毘尼，若不
GA016n0015_p0285a09║精嚴，佛恩焉報？」由是誓往五臺親見文殊受戒，三
GA016n0015_p0285a10║步一禮，千有餘日，始到山中。遙見金碧樓臺，有老
GA016n0015_p0286a01║姥手捧袈裟從林出，問：「師何求？」曰：「求見文殊菩薩
GA016n0015_p0286a02║親授大戒。」姥曰：「三衣是得戒正緣，汝未持來，將此
GA016n0015_p0286a03║贈汝。」師受衣訖，姥忽不見，樓閣亦無。但見五峯放
GA016n0015_p0286a04║光結成雲蓋，大士於光中垂手摩其頂曰：「文殊為
GA016n0015_p0286a05║汝授戒竟。」師即頓悟，視大小乘律如己胸中流出。
GA016n0015_p0286a06║還過金陵，值雪浪師修長干塔，而塔頂艱於上舉。
GA016n0015_p0286a07║夢韋天語之曰：「優波離尊者預斯，頂始克舉。」至是
GA016n0015_p0286a08║師至，繞塔方周，塔頂即合。雪公偕緇素共拜師，知
GA016n0015_p0286a09║為優波離再來也。遂請於古林傳戒，次往靈谷、棲
GA016n0015_p0286a10║霞、甘露、靈隱四道場，特到昭慶為承芳師一人說
GA016n0015_p0287a01║戒。萬歷四十一年，詔賜紫衣、缽、佛錫杖，命往五臺
GA016n0015_p0287a02║聖光永明寺授千佛大戒，建龍華大會，歸古林入
GA016n0015_p0287a03║寂，塔於玉環山。神宗賜號慧雲大律師。
GA016n0015_p0287a04║神宗御贊云：瞻其貌　知其人　入三昧　絕六塵　昔波
GA016n0015_p0287a05║離　今古心
GA016n0015_p0287a06║華山隆昌寺三昧宗師，古心嗣也，受請臨壇。
GA016n0015_p0287a07║師〈傳〉云：師諱寂光，字三昧，江南瓜州錢氏子。初依
GA016n0015_p0287a08║雪浪大師習賢首宗。投潤州甘露寺古心宗師受
GA016n0015_p0287a09║具，親炙有年，惟律儀是專，遂嗣其法。受請廬山東
GA016n0015_p0287a10║林寺開戒，陸地忽透白蓮華十八莖，遙應遠公預
GA016n0015_p0288a01║記，眾知為遠公再來也。北至五臺，南至四明，說戒
GA016n0015_p0288a02║多處，鬼神咸來稟報。如無錫城隍、九江水神，兆感
GA016n0015_p0288a03║主祀者，祭無用牲。崇禎己卯，主寶華寺席，寺得中
GA016n0015_p0288a04║興。壬午應荊王請，中興溈仰道場。甲申應魯王請，
GA016n0015_p0288a05║開戒於越之大能仁寺。乙酉往嘉興三塔寺主壇，
GA016n0015_p0288a06║潞王請至昭慶，登古佛戒壇傳授千佛大戒。歸華
GA016n0015_p0288a07║山入寂，塔於寺之龍首山。所著有《梵網直解》。嗣者
GA016n0015_p0288a08║見月體。
GA016n0015_p0288a09║再嗣定菴宗師，亦至寺說戒。
GA016n0015_p0288a10║師諱德基，字定菴，徽州人。見月弟子三昧老人之
GA016n0015_p0289a01║再嗣也，主華山隆昌寺。康熙二十二年癸亥，昭慶
GA016n0015_p0289a02║住持通畼及諸房共請至寺開戒，期滿歸山。
GA016n0015_p0289a03║釋理順撰〈請啟〉云：毘尼法席，滙萬善以同登；梵網
GA016n0015_p0289a04║津梁，導三乘而共度。尸羅為六度之要，乘戒示雙
GA016n0015_p0289a05║輪之運。佛法於是久住，戒體因而發香。恭惟寶華
GA016n0015_p0289a06║山隆昌寺定翁大律師老和尚，迦葉前身，波離夙
GA016n0015_p0289a07║慧。止持𥳑練，深明澄照之科；作犯精通，直入智圓
GA016n0015_p0289a08║之室。年高臘長，抱栢木之黃腸；受缽傳衣，得獅王
GA016n0015_p0289a09║之真乳。竊念然燈寶地，須名宿之開堂；故兹真悟
GA016n0015_p0289a10║巍壇，貴老成之秉拂。伏懇千華臺上，默然允赴於
GA016n0015_p0290a01║羣機；百寶光中，莞爾願酬於三際。四百八十剎，來
GA016n0015_p0290a02║瞻滿月，儀範堪師；二百五十戒，聽吐洪鐘，盲聾盡
GA016n0015_p0290a03║愈。天神降監，海眾傾心。無辭度葦之勞，式慰望雲
GA016n0015_p0290a04║之切。
GA016n0015_p0290a05║時同法宜潔宗師偕至。定公歸後，眾請宜公主席，歲
GA016n0015_p0290a06║歲春冬二時開壇，道風特盛。
GA016n0015_p0290a07║本寺〈請書〉云：祇園外建，俯從樓至而成壇；安息中
GA016n0015_p0290a08║傳，備著紫芝之通論。幸千齡火傳之相嬗，仗一人
GA016n0015_p0290a09║錫駐而中興。賜察葵心，仰希藻鑑。恭惟宜翁大和
GA016n0015_p0290a10║尚，法海人龍，律門義虎。宣波離之軌範，宏澄照之
GA016n0015_p0291a01║家風。前有天親坐本壇而演法，今祈無著主兹席
GA016n0015_p0291a02║而揚宗，所謂扶起剎竿，大家出手也。資持會正，向
GA016n0015_p0291a03║澄明聖之清瀾；止過防非，近峙城垣之巨限。庶使
GA016n0015_p0291a04║圓頂方袍之輩，入聖超凡；頓令玉毫金燄之場，日
GA016n0015_p0291a05║輝月朗。湧空寶所塔，長依勇健之幢；涵碧放生池，
GA016n0015_p0291a06║永流功德之水。更望聿新寶苑，仰祝
GA016n0015_p0291a07║皇圖。羅萬種之華嚴，壯千重之樓閣。香拈前代之旃檀，
GA016n0015_p0291a08║法啟後來之龍象。殷懷震悼，企念寵臨。
GA016n0015_p0291a09║查慎行撰〈序〉云：師諱書玉，字宜潔，武進唐氏子。生
GA016n0015_p0291a10║抱異質，神光奕然。甫能言，常口誦佛號。長習儒業，
GA016n0015_p0292a01║應有司試。一旦宿根內朗，割愛入嘉山寺，禮自謙
GA016n0015_p0292a02║師薙染。既而謁見月師於華山，既圓具，為綱維者
GA016n0015_p0292a03║有年。夙夜勤劬，精究律範。見公知為法器，遂傳衣
GA016n0015_p0292a04║焉。癸亥冬，偕定公赴昭慶放戒。定公還，昭慶長老
GA016n0015_p0292a05║暨杭之檀護，仰師高行，請為寺主，時康熙二十三
GA016n0015_p0292a06║年也。師豐頤廣顙，目深口方。每遇戒期，座下圍繞
GA016n0015_p0292a07║之時，覩其貌者，聳聳然而敬；聆其訓者，勃勃然而
GA016n0015_p0292a08║感。久之，則依依然而不忍去。師率大眾以身立範，
GA016n0015_p0292a09║披衣於盛暑，露頂於嚴寒。其或坊市相逢，有目無
GA016n0015_p0292a10║邪睨，步不岐趨，肅恭衣缽者，不問而知為昭慶僧
GA016n0015_p0293a01║徒，師之自律可知矣。京口彼岸寺、佛日淨慧寺，皆
GA016n0015_p0293a02║嘗延請宏律。及庚辰被災，不數年間，崇壇巍殿，煥
GA016n0015_p0293a03║然復新。向非德化冥通於緣集，其能致此歟？
GA016n0015_p0293a04║萬乘南巡臨寺，師曾奏對，三
GA016n0015_p0293a05║賜法寶，叢林傳以為榮。住昭慶四十年，臨壇二十九度。年
GA016n0015_p0293a06║近八旬，日誦《梵網》、《四分》無間云。釋隆樹撰〈傳〉曰：
GA016n0015_p0293a07║師於康熙辛丑十一月初六日示微疾，尋愈。十二
GA016n0015_p0293a08║日，命戒弟子心印卜善逝日，印以十四日未時對。
GA016n0015_p0293a09║至期，鎮浙將軍、都統諸大人偕來會，師沐浴更衣，
GA016n0015_p0293a10║集眾誦佛號說偈，端坐而逝。自庚辰年後，寺中日
GA016n0015_p0294a01║事土木，師殫精敝慮數十年。又勤於著述，筆不停
GA016n0015_p0294a02║輟。眼光落地，不知者虞其手足忙亂，而卒能入廛，
GA016n0015_p0294a03║垂手得大自在。三學之功，於兹驗矣。案：寺從庚
GA016n0015_p0294a04║辰燬後，宜公躬圖興復，歷盡諸艱，至晚年已得規
GA016n0015_p0294a05║模大概，而身能端操守範，名顯諸方，四眾信仰，實
GA016n0015_p0294a06║昭慶之中興祖也。所著有《梵網初津》、《羯磨儀式》、《沙
GA016n0015_p0294a07║彌述義》、《香乳記》若干卷。今塔於寺後忍慧院。
GA016n0015_p0294a08║魏荔彤〈贊〉云：老人倔強　矗直脊梁　主得佛律　提起
GA016n0015_p0294a09║法綱　度越輩流　指示頑魯　卓錫昭慶　舊山新祖　自
GA016n0015_p0294a10║識最初　向元而歸　知了能了　葭動灰飛　開繼有賢
GA016n0015_p0295a01║　宏畼化機
GA016n0015_p0295a02║嗣者德先宗師、大聞宗師、澄如宗師。
GA016n0015_p0295a03║德師諱隨道，嘉興石門人，姓沈氏。投餘杭龍泉寺
GA016n0015_p0295a04║履初師受度，為宜宗師得戒弟子。久居本寺，常為
GA016n0015_p0295a05║羯磨，持身端肅。學人依止者，多為德羯磨道風而
GA016n0015_p0295a06║來。稟問毘尼大法，皆悉原委以示，如瓶瀉水。康熙
GA016n0015_p0295a07║六十年，奉宜公命，說冬戒一期，今懷德宗師其戒
GA016n0015_p0295a08║弟子也。生於康熙癸卯年十月初五日，世壽六十
GA016n0015_p0295a09║有二，預知時至，歿於雍正甲辰年十一月二十八
GA016n0015_p0295a10║日。
GA016n0015_p0296a01║聞師諱明學，嗣宜公主席，二師同塔於青芝塢。
GA016n0015_p0296a02║澄師諱福溶，仁和薛氏子。投西湖瑞雲菴鏡傳師
GA016n0015_p0296a03║受度。後得戒於昭慶宜公，執侍巾瓶有年。常為傳
GA016n0015_p0296a04║戒綱維，遂受付囑。雍正三年，繼主寺席。於興復未
GA016n0015_p0296a05║備之處，曾為補益。生於順治甲午年十月初二日，
GA016n0015_p0296a06║示化於乾隆丁巳年十月十九日，世壽八十有四。
GA016n0015_p0296a07║塔於忍慧院宜公之左。
GA016n0015_p0296a08║乾隆元年，圓應靈宗師代澄公夏期說戒。二年冬，化
GA016n0015_p0296a09║三宗師繼師放冬戒，戊午放春戒。
GA016n0015_p0296a10║圓公、化公，俱樂習靜，期畢退隱。
GA016n0015_p0297a01║今主壇席者，懷德宗師，宏律授戒二十七年矣。開法
GA016n0015_p0297a02║度眾，政未有艾。
GA016n0015_p0297a03║師諱果證，吳興歸安人，俗姓俞。鄰媼見衣袈裟僧
GA016n0015_p0297a04║入其室，師遂生。年十六，投杭州吉祥寺淨明師受
GA016n0015_p0297a05║度，授經於曰唯師。康熙辛丑，受具於昭慶德先宗
GA016n0015_p0297a06║師。後為澄公所器，傳衣付偈。乾隆戊午夏，繼主昭
GA016n0015_p0297a07║慶法席。自嚴戒行，真樸無華。普興慈濟，廣播道風。
GA016n0015_p0297a08║歷任公卿、元戎，皆蒙器重。今鎮浙將軍福　　、
GA016n0015_p0297a09║總藩索　　、總憲李　　、府主劉　　、縣主梁
GA016n0015_p0297a10║　　、太湖遊擊朱　　、仁和縣主邢　、左堂馬　，逾
GA016n0015_p0298a01║隆廕護，遂得檀施輻輳，殿閣益光。建堂築塔，拓地
GA016n0015_p0298a02║置產，肇興水陸道場，莊嚴最勝。而其徒曉蒼、清瑩、
GA016n0015_p0298a03║與微等，咸得其力。諸緣滙集，當今住山隆盛，斯為
GA016n0015_p0298a04║第一。
GA016n0015_p0298a05║攷由宋及明，開壇放戒，必上奉朝命，或當事聽許顯
GA016n0015_p0298a06║者主持，方得開期，傳示遠邇。是以昭慶之衍法雖長
GA016n0015_p0298a07║允，當宗師之實而褎然據壇以集眾，不能多覯。
GA016n0015_p0298a08║國朝寬大圓通，不為苛細，凡能成辦戒事，不妨任意施
GA016n0015_p0298a09║為。故宜公衍隆昌正宗於昭慶，歲啟兩期；諸師纘緒
GA016n0015_p0298a10║一家蟬聯，不懈厥職。迨今懷德宗師，昭慶之面目更
GA016n0015_p0299a01║新，游者耀目；重以
GA016n0015_p0299a02║聖天子龍光疊被，人天効祥。律宗法門，不獨美於寶華矣。
GA016n0015_p0299a03║闡法諸師昭慶雖名律寺，亦有出世名師到寺宏
GA016n0015_p0299a04║經說法，指揮如意，屢遇生公，把棒機鋒，或遵初祖，盡
GA016n0015_p0299a05║大昭慶之法會也，固當繼宗師而述之矣。考宋咸平
GA016n0015_p0299a06║年後，則有慈雲大師在寺宏教，前接省常，後啟允堪，
GA016n0015_p0299a07║道風甚著者也。（廣賓《輯略》云：淨行社，後為慈雲懺主教觀道場。）
GA016n0015_p0299a08║《鐔津集．行業記》云：師名遵式，字知白，姓葉，臨海寧
GA016n0015_p0299a09║海人。投天台東掖山義全師出家，納戒於禪林寺，
GA016n0015_p0299a10║習律於守初師。郡校諸生要其還初服，師答偈曰：
GA016n0015_p0300a01║「真空是選場，大覺為官位。」詣國清寺普賢像前，燃
GA016n0015_p0300a02║指自誓。習天台教法，趨寶雲義通師講席，盡通台
GA016n0015_p0300a03║宗秘奧。遂燃頂，誓行四禪三昧。後感疾危甚，入靈
GA016n0015_p0300a04║墟佛室持咒消伏其疾，七七日感夢驚覺而愈。乃
GA016n0015_p0300a05║著〈觀音禮懺文〉，復撰〈誓生西方記念佛三昧十四
GA016n0015_p0300a06║大願文〉。大中祥符四年，昭慶齊一師啟請，至昭慶
GA016n0015_p0300a07║講四部，兼宏律儀。學者嚮慕，沛然如水趨澤。杭之
GA016n0015_p0300a08║風俗，以酒肴會葬。師諭以勝緣，其俗皆化，易為蔬
GA016n0015_p0300a09║果。因著〈誡酒肉慈悲法門〉，以正其事，至今人猶遵
GA016n0015_p0300a10║之。又赴蘇開元寺開講。後居天竺靈山，於寺東建
GA016n0015_p0301a01║日觀菴老焉。撰《天竺高僧傳》，補《智者大師三昧行
GA016n0015_p0301a02║法說》，著《金光明經懺法三昧儀》。名徹上聞，召賜紫
GA016n0015_p0301a03║衣。乾興元年，賜號慈雲大師。明道壬申入寂，葬寺
GA016n0015_p0301a04║東月桂峯下。所著詩文《金園集》、《靈苑集》。
GA016n0015_p0301a05║釋元復〈贊〉曰：台嶺一宗　興於法智　師出寶雲　金昆
GA016n0015_p0301a06║玉季　示無生忍　住不退地　徽稱累旌　終古不墜
GA016n0015_p0301a07║《慈雲集》中有〈酬伉上人詩〉：塵外清閒極　誰能更
GA016n0015_p0301a08║似君　山光晴後見　瀑響夜深聞　拾句書幽石　收茶
GA016n0015_p0301a09║踏亂雲　江頭待無事　終學棄人羣〈贈智倫弟〉：
GA016n0015_p0301a10║溪竹擁疎簾　溪雲冷不嫌　千巖惟虎伴　一講許詩
GA016n0015_p0302a01║兼　煮茗敲冰柱　看經就雪檐　有時開靜戶　寒日下
GA016n0015_p0302a02║峯尖〈寄劉處士〉：度月阻相尋　應為苦雨吟　井
GA016n0015_p0302a03║渾茶味失　地潤屐痕深　烏背長湖色　門間古樹陰
GA016n0015_p0302a04║　想君慵更甚　華髮晏方簪〈酬蘇屯田西湖韻〉：
GA016n0015_p0302a05║雨餘殘景照漁家　漁子鳴榔徹郡衙　今夜相呼好
GA016n0015_p0302a06║垂釣　平湖新雨漲蒹葭〈寄悟和尚〉：無累無機
GA016n0015_p0302a07║祇任緣　一齋長揜古松邊　長垂白髮過深雪　不下
GA016n0015_p0302a08║青林知幾年　木葉當薪燒更暖　艸苗為履著難穿
GA016n0015_p0302a09║　竟何人問東林社　時引清流灌碧蓮
GA016n0015_p0302a10║林逋〈和天竺慈雲大師〉：林表飛來色　猶憐久卜
GA016n0015_p0303a01║鄰　沿洄一水路　夢想五天人　紛亂空園艸　沈冥滿
GA016n0015_p0303a02║几塵　暮雲如有得　寧謝寄聲頻〈送慈師北游〉：
GA016n0015_p0303a03║鬱鬱蒲茸染水田　渡淮閑寄賈人船　知師一枕
GA016n0015_p0303a04║清秋夢　多為林間放鶴天
GA016n0015_p0303a05║《冷齋夜話》云，王冀公鎮金陵，以書致錢唐講師遵式，遵
GA016n0015_p0303a06║式以病辭。及愈，將謁公，乃過孤山訪林逋。逋
GA016n0015_p0303a07║以詩送之曰：虎牙熊軾隱鈴齋　棠樹陰陰長碧苔
GA016n0015_p0303a08║　丞相望崇賓謁少　清談應喜道人來案：逋翁集中，
GA016n0015_p0303a09║〈送慈雲金陵謁王丞相〉共詩三首，其一云：杯渡當
GA016n0015_p0303a10║過白鷺灘　石城春氣尚微寒　公台謁罷如乘興　試
GA016n0015_p0304a01║訪南朝事跡看其二即前作。其三云：天竺孱顏暫
GA016n0015_p0304a02║揜扉　篝香浮穗上行衣　白猿聲裏生公石　莫遣移
GA016n0015_p0304a03║文怨晚歸
GA016n0015_p0304a04║繼以淨覺大師。
GA016n0015_p0304a05║〈本傳〉云：師名仁嶽，自號潛夫，霅川姜氏子。聞法智
GA016n0015_p0304a06║至南湖之化，往依為學。法智器之。撰《問疑書》及《止
GA016n0015_p0304a07║疑抉膜》、《指濫十難》，以折他師，而輔四明甚力。後因
GA016n0015_p0304a08║疾宴坐靜室，恍若夢覺，自謂向之所學皆非，乃述
GA016n0015_p0304a09║《三身壽量解》以難《妙宗》（四明所著），自此道不合。還浙陽
GA016n0015_p0304a10║靈山，慈雲攝為法裔。四明乃加十三料簡以斥師，
GA016n0015_p0305a01║師復上十諫雪謗，書往還不已。會西湖昭慶有請，
GA016n0015_p0305a02║慈雲為詩送之，學徒從往者半，雲弗之止。既而遷
GA016n0015_p0305a03║石壁，徙靈芝，居永嘉淨社十年，大宏化法。霅守請
GA016n0015_p0305a04║主祥符，觀察劉從廣為請上賜命服，樞密胡宿為
GA016n0015_p0305a05║請上賜淨覺號。晚年專修淨業，燃三指供佛。持律
GA016n0015_p0305a06║至嚴，不以事易節。治平元年三月二十四日謂門
GA016n0015_p0305a07║人曰：「翌日午刻，吾當行。」二十五日留偈，安坐入寂
GA016n0015_p0305a08║於隱淪堂休室，塔全身於何山之西隅。師著述極
GA016n0015_p0305a09║富，於《棱嚴》尤加意，撰《集解》十卷，《說題》一卷，《熏聞記》
GA016n0015_p0305a10║五卷。胡宿序之曰：室中千燈多，光互入堂下。六樂
GA016n0015_p0306a01║正聲相，宣鼓吹妙經。藻火圓教，法施豈有盡哉？
GA016n0015_p0306a02║《佛祖統記》云：何山更為禪居，淨覺塔地作菜圃。師
GA016n0015_p0306a03║見夢於僧曰：「塔處灌溉非便，乞遷之。」開龕，色身不
GA016n0015_p0306a04║壞，舍利盈滿，乃具禮易葬他地。此與東山神照遷
GA016n0015_p0306a05║塔事相類，皆能示瑞於二百年之後，異哉！
GA016n0015_p0306a06║案《稽古錄》載：普照子法師，依昭慶淨覺法師受具。
GA016n0015_p0306a07║則淨覺亦曾於昭慶開堂授戒者，子法師後嗣法
GA016n0015_p0306a08║於明教嵩禪師。
GA016n0015_p0306a09║此後數百年，不聞紹開講席。
GA016n0015_p0306a10║《武林梵剎志》記昭慶高僧子元禪師，在澱山湖創
GA016n0015_p0307a01║立白蓮懺堂，修淨業。乾道二年，壽聖召至德壽殿，
GA016n0015_p0307a02║演說淨土法門，特賜「勸修淨業白蓮導師慈照宗
GA016n0015_p0307a03║主」號，就居錢唐西湖昭慶寺，作祝聖謝恩佛事。案：
GA016n0015_p0307a04║乾道年間，大昭慶尚為教場，未聞興復。此云昭慶，
GA016n0015_p0307a05║或是南昭慶也。又載道匡禪師、省僜禪師法語數
GA016n0015_p0307a06║則，道匡語中有「昭慶一時拋與諸人好麼」之句，亦
GA016n0015_p0307a07║是他處昭慶，非西湖大昭慶律寺也。故不紀列。
GA016n0015_p0307a08║至明萬歷間，則有承芳法師。
GA016n0015_p0307a09║師與古心宗師比肩弟昆，及在昭慶開講，古心駐
GA016n0015_p0307a10║錫靈隱開戒，師以弟子禮謁求戒。先一夕，夢韋天
GA016n0015_p0308a01║囑之曰：「文殊菩薩化身南來受戒。」古心意不謂師
GA016n0015_p0308a02║當之也。三壇畢，師以疾不赴。古心忽憶前夢，來昭
GA016n0015_p0308a03║慶問疾，即於榻上說沙彌十戒，為摩頂已，戒得威
GA016n0015_p0308a04║力，身不由己，勇猛精進，盥潄更衣，下榻求具。更為
GA016n0015_p0308a05║集僧具儀，傳授菩薩大戒。受畢，回五臺。慈聖太后
GA016n0015_p0308a06║夢感文殊菩薩肉身還山，物色及師，遂詔師主五
GA016n0015_p0308a07║臺傳戒，師辭曰：「纔登戒品，行持未全，有本師在，不
GA016n0015_p0308a08║敢妄承。」上乃移命古心。三年期滿，古心奏辭。寺任
GA016n0015_p0308a09║付囑於師，繼其法席。（見〈慧雲大律師本傳〉）
GA016n0015_p0308a10║案廣賓《輯略》云：承芳法師說經大殿，三昧和尚開
GA016n0015_p0309a01║戒本壇，介山法師傳宏台教，靈源、艤航二法師述
GA016n0015_p0309a02║性相宗乘。因是檢考承芳諸師事迹，竝列焉。
GA016n0015_p0309a03║介山法師
GA016n0015_p0309a04║宋人中撰〈傳〉云：師諱傳如，號介山（亦作戒山），嘉興武原
GA016n0015_p0309a05║人，顧逋翁之後裔也。母夢金甲神推車上堂遂舉。
GA016n0015_p0309a06║師童時，往僧舍見《棱嚴經》，恍同宿習。歸白母，矢願
GA016n0015_p0309a07║出家。投杭昭慶慈忍房，禮鏡湖為師。其祖大慈曰：
GA016n0015_p0309a08║「予嘗夢慈恩窺基尊者過吾家，此子相貌奇偉，殆
GA016n0015_p0309a09║類之，名之曰興如，謂能興佛道也。」後為真寂百松
GA016n0015_p0309a10║和尚所器，易名傳如，摩頂謂曰：「三千界如是，傳佛
GA016n0015_p0310a01║心燈之準，子其勉之。」嘗至嘉興東塔閱藏，紳士沈
GA016n0015_p0310a02║繼山隨取般若部經一函，試令背誦。師立誦數卷，
GA016n0015_p0310a03║繼山驚服曰：「此神僧也！」東走鄮峯，禮阿育王設利，
GA016n0015_p0310a04║二七日設利放百寶光，光中湧現無數佛菩薩，一
GA016n0015_p0310a05║一皆身在其前瞻禮。向有礙胸之物，至是一時空
GA016n0015_p0310a06║盪。師以此質於百松，松曰：「此普現色身三昧，是方
GA016n0015_p0310a07║便境，須修法華懺法，方不住此位。」受具區馮公西
GA016n0015_p0310a08║溪安樂之請，修法華懺法六載，以證師囑。庚子入
GA016n0015_p0310a09║都，欲奏開昭慶戒壇，并請《龍藏》。與紫栢可公甚契。
GA016n0015_p0310a10║及妖書事起，師已南歸，并逮師，師易俗服自詣縣，
GA016n0015_p0311a01║縣主曰：「何來自羅苦趣？」師曰：「解京，游方也；坐獄，住
GA016n0015_p0311a02║靜也；受刑，苦行也；就死，捨身也。除此四法，何處更
GA016n0015_p0311a03║有安心法門？」赴京與可公同就獄。刑部主政魯史
GA016n0015_p0311a04║曾游西山佛寺，逢異僧語之曰：「吾教中有二大士，
GA016n0015_p0311a05║將以罣誤入法網。公當主此案，幸左右之。」魯問：「為
GA016n0015_p0311a06║誰？」僧指庭柏及山示之。魯心識已久，及閱讞辭，見
GA016n0015_p0311a07║紫柏、介山名，心感悟，竭力維持之，事得釋。丙午，因
GA016n0015_p0311a08║經廠王太監奏請，得賜大藏經，賜金建閣。歸構齋
GA016n0015_p0311a09║堂、寮舍。登戒壇講演經論，二願畢遂。癸亥，駐錫塘
GA016n0015_p0311a10║棲大善寺。甲子，還真寂，示微疾，更衣趺坐，說《金剛
GA016n0015_p0312a01║經》及《十六觀經題》畢，寂然而逝。世壽六十三，塔於
GA016n0015_p0312a02║瓶匋駱園，後遷本山卧牛石側。所著有《法華抒海》、
GA016n0015_p0312a03║《棱嚴歇》、《棱嚴截流》、《老子笑》、《莊子參》若干卷。
GA016n0015_p0312a04║師有〈贈塘棲大善寺賓嶽詩〉：江海足優游　嘗慮
GA016n0015_p0312a05║風波惡　郊園可卜居　塵俗紛相錯　動止皆畏途　何
GA016n0015_p0312a06║方堪著腳　但教身雲飛　悠然自賓嶽
GA016n0015_p0312a07║曹學佺〈月朔聖果寺訪介山上人詩〉：客裏嘉平
GA016n0015_p0312a08║始　山中歲序殘　樹呈羣石巧　花雨一江寒　明月臨
GA016n0015_p0312a09║禪壑　清霜覆戒壇　應知西向笑　不是為長安釋真可〈圜中寄昭慶介公〉：
GA016n0015_p0312a10║誰能念爾衝寒去　傀儡
GA016n0015_p0313a01║提攜豈有神　長別莫談身後願　好從當下剖微塵
GA016n0015_p0313a02║馮夢禎〈與黃貞父書〉云：昭慶僧戒山，名傳如，從妙
GA016n0015_p0313a03║峯法師學天台教，頃與之談，辯口河懸，甚憐愛之。
GA016n0015_p0313a04║又，〈與如上座〉云：洪鐘不叩不鳴，公頃無俗事，吾
GA016n0015_p0313a05║幾失公矣。蛣𧏙六即之說，敢不擊節，以副賞音？
GA016n0015_p0313a06║釋廣印〈上介法師書〉云：吾師北上，某當奉瓶錫隨
GA016n0015_p0313a07║行給侍。因餐變通法乳及觀國光，而以薄怙失之，
GA016n0015_p0313a08║悵悵何言！緬惟軒車北境，冒陟星霜，日暮風沙，此
GA016n0015_p0313a09║某結心時也。九月六日手札，得悉起居。承諭途間
GA016n0015_p0313a10║備經險阻，視苦猶樂。乃師忍力成就，動與神會。達
GA016n0015_p0314a01║師誾誾，德有鄰矣；道俗顒顒，化可隆矣。行將降紫
GA016n0015_p0314a02║泥於九重，馱白馬於兩浙。鹿野揮彌天之麈，寶峯
GA016n0015_p0314a03║駭揵地之聲。法門幸甚，四眾幸甚！達師昭代宗匠，
GA016n0015_p0314a04║欲見未能。某於古德機緣有不徹處，水牯牛有未
GA016n0015_p0314a05║馴時，但一切處知有不受瞞，雖然明明地，又如探
GA016n0015_p0314a06║沸湯，卒難下手；若在懸崖，艱於捨命。以故不敢灑
GA016n0015_p0314a07║灑作無事人。竊欲乞師一言，以為策進。
GA016n0015_p0314a08║案屠隆〈碑記〉云：「力興建乎道場，則有如智禮；大增
GA016n0015_p0314a09║光於講席，則有若如公。」而尤侗〈戒壇記〉則云：「賴智
GA016n0015_p0314a10║仁、介山、覺海諸宿德，後先整頓，遺教未墜。」智仁，不
GA016n0015_p0315a01║可考，頗疑即是智禮，偶誤耳。
GA016n0015_p0315a02║繼以靈源法師。
GA016n0015_p0315a03║吳本泰〈昭慶靈源禪師塔銘〉　夫應真間出，覺道
GA016n0015_p0315a04║難臻。高蹈毘盧，舉步不無階級；深栽波若，證果起
GA016n0015_p0315a05║屬浮根。破頭山下再來，磨塼菴畔獨坐。或換形而
GA016n0015_p0315a06║嗣法，或寂處而逢師。大悟不鬬捷於機鋒，大成匪
GA016n0015_p0315a07║刻期於旬朔。蘊靈現瑞，豈偶然哉？自末學陵夷，淺
GA016n0015_p0315a08║夫躐等，方卵而求時夜，越疆而不宿舂，聞靈源禪
GA016n0015_p0315a09║師得道因緣，亦可以少愧矣。師諱大惠，字靈源，仁
GA016n0015_p0315a10║和邵氏子。先世自句餘徙家，為衣冠甲族。師自髫
GA016n0015_p0316a01║及壯，托志超曠，未遣周何之累，輒慕禽尚之遊。其
GA016n0015_p0316a02║於榮利，泊如也。時蓮居、紹覺師從雲棲分席，土橋
GA016n0015_p0316a03║師以白衣參，叩問《觀經．上品上生》章，夙通頓發，慨
GA016n0015_p0316a04║然遂稟歸戒。詢及法要，覺師首舉台、相二宗。師即
GA016n0015_p0316a05║銳心研習，多所詮解。覺師深器之。閱十載，游燕都。
GA016n0015_p0316a06║四威儀中，不忘正定。偶於慈慧寺，聞愚菴貴師八
GA016n0015_p0316a07║識標指，微參疑義，貴師歎服，就咨決焉，請登講座。
GA016n0015_p0316a08║師以未唱善來為辭，強而後可，為現優婆塞身說
GA016n0015_p0316a09║法，一音演畼，皆蓮居唯識宗旨。庚申至愍忠寺，匃
GA016n0015_p0316a10║大慧海師薙髮受具，時年已五十七矣。尋即登座
GA016n0015_p0317a01║談宗，辯如瓶瀉。繼歷牛宮、石燈諸席，道風彌煽。蒙
GA016n0015_p0317a02║熹廟皇太后賜紫伽黎，中使賫香供奉。此禪林之
GA016n0015_p0317a03║榮遇，師不以介意也。師服膺覺師教義，如薪火傳、
GA016n0015_p0317a04║水月印，惟恐學者浸尋勦說而失其宗。海昌有刻
GA016n0015_p0317a05║《唯識疏》者，稍駢枝於覺師，師奮欲釐正之。遂南還
GA016n0015_p0317a06║棲黃鶴山，發故帙纂成《唯識自考錄》，蓋不敢主名
GA016n0015_p0317a07║述作也。同門新伊、古德、金臺、元著諸上座，咸卒讀
GA016n0015_p0317a08║贊歎，謂儼若蓮居講筵未散。師以北緣未了，復如
GA016n0015_p0317a09║石燈。沖元、淨凡請歸杭駐錫昭慶，諸山瞻風禮足
GA016n0015_p0317a10║者日益眾，受請復開適園講席，居古戒壇院，宏教
GA016n0015_p0318a01║者六年。復往吳中龍樹菴、慧慶寺開演。乙亥還昭
GA016n0015_p0318a02║慶。師傳覺苑心印，特台教綱宗，埽波旬障於《唯識》
GA016n0015_p0318a03║真詮，獲旋陀羅於《法華》元義。對機設化，身土互融。
GA016n0015_p0318a04║攝偏歸圓，權實無礙。佛隴而下，不得不以嫡統推
GA016n0015_p0318a05║之。而襟清灑脫，行履孤高，雖歷主名藍，而隨緣旅
GA016n0015_p0318a06║泊。有多肘之籌室，無蓋頭之把茅。此豈四流小果、
GA016n0015_p0318a07║六欲梵天能望見其頂相哉？所著自《自考錄》而外，
GA016n0015_p0318a08║有《元籖妙樂儀注》三種，《備簡山宗筆要》、《毘檀意旨》、
GA016n0015_p0318a09║《棱伽日記》、《唯識證義》，重訂《因明論解》若干卷。將順
GA016n0015_p0318a10║世，聲鐘集眾，唱經佛名，安詳而逝世，壽七十有三。
GA016n0015_p0319a01║弟子觀空、濬初，奉龕塔於瑪瑙山之陽。嗚呼！師參
GA016n0015_p0319a02║方非早，出世最暮，未選佛而心空及第，甫拈華而
GA016n0015_p0319a03║果熟香飄。洵叢林之領袖，末學之範模已。銘曰：豫
GA016n0015_p0319a04║章千尋　始逢匠石　麗水百鍊　璗鏐乃出　至道無難
GA016n0015_p0319a05║　貪程路失　悟疾行遲　彀滿破的　三十依覺　勝蓮聞
GA016n0015_p0319a06║熏　四十參方　覃布慈雲　六十出世　稱眾中尊　跋陀
GA016n0015_p0319a07║預記　東山法門　台相兩宗　得正知見　攝歸妙圓　偏
GA016n0015_p0319a08║漸一貫　龍象蹴踏　月輪相現　卓錐無地　覺華開徧
GA016n0015_p0319a09║　垂二十年　寂土西馳　又垂二十　我作銘辭　瑪瑙山
GA016n0015_p0319a10║陽　若木低枝　旭光震旦　如浴咸池
GA016n0015_p0320a01║覺海大師，分揚性相。
GA016n0015_p0320a02║師諱性慧，字覺海。薙染於上虞縣某院，曾預天竺
GA016n0015_p0320a03║蔬筍社。《輯略》所稱艤航，似即師之別號也。為續淨
GA016n0015_p0320a04║行社主，興建殿壇，有勳於昭慶。舊有覺海〈重構昭
GA016n0015_p0320a05║慶律寺戒壇記〉，今遺失。吳本泰〈跋〉其後。
GA016n0015_p0320a06║〈跋〉曰：覺海師錫從天目飛來，暫卓湖上。能於祝融
GA016n0015_p0320a07║冷燄中現出千華寶壇，像飾嚴好，堂殿莊校，頓復
GA016n0015_p0320a08║舊觀。一切瞻仰歸戒者，如游覩史陀天宮，歎未曾
GA016n0015_p0320a09║有。或疑師一黃面老衲，頂笠而來，荷瓢而往，身不
GA016n0015_p0320a10║名一錢，云何不數白而成此殊勝功德？噫！此戒定
GA016n0015_p0321a01║中無作妙力也。天台論戒，體無作而戒相有。興廢
GA016n0015_p0321a02║大要，求受則興，捨犯則廢。師持戒如優波離，其於
GA016n0015_p0321a03║律儀及定道共，恆興不廢。又度諸學人，幾盈籌室，
GA016n0015_p0321a04║並無捨犯二緣。此波羅提木叉常住，即法界常住，
GA016n0015_p0321a05║區區像季之劫灰，何論哉！金石可磨，兹壇不壞。
GA016n0015_p0321a06║千峯和尚，更闡宗風。
GA016n0015_p0321a07║天童位下無隱千峯和尚，曾於康熙十九年主昭
GA016n0015_p0321a08║慶法席。盧元昌撰〈請啟〉。
GA016n0015_p0321a09║〈啟〉曰：古德宗風，天童嫡嗣。心參七祖，印印相符。身
GA016n0015_p0321a10║許雙峯，燈燈不滅。牛肩大乘，渡盡此岸之迷流；珠
GA016n0015_p0322a01║體牟尼，照徹人間之濁水。苟不躳依法座，何由親
GA016n0015_p0322a02║遇機鋒？用滌戒壇，虔修香積。惟是當僧佉之艱食，
GA016n0015_p0322a03║鉢苦沿門；所望破檀越之慳囊，帖題乞米。粒分鸚
GA016n0015_p0322a04║鵡，共助伊蒲廚內之供；味等醍醐，何殊善法堂中
GA016n0015_p0322a05║之獻？昔者愷之畫像，而施錢盈屋；杜陵當食，而減
GA016n0015_p0322a06║餐及魚。何況大德之親臨，亮有勝緣之輻湊。於是
GA016n0015_p0322a07║法傳雙樹，下紫鴿於罘罳；教演三車，展金鵬於溟
GA016n0015_p0322a08║渤。錫飛石筧，虎溪之笑重聞；盃渡錢湖，船子之機
GA016n0015_p0322a09║立授。
GA016n0015_p0322a10║皆為昭慶僧輝，後先亙暎。別有方禪師者，未考出處，
GA016n0015_p0323a01║而道力昭顯，略見別編，要皆昭慶僧寶也。
GA016n0015_p0323a02║《豔異編》云：成化丁酉，湖州郡學倪昇，寓僧舍讀書，
GA016n0015_p0323a03║為妖所眩，迓昭慶方禪師建壇咒誦。一女子哀訴
GA016n0015_p0323a04║曰：「氏本宋末某樞密使之女，緣私憤而死，願師超
GA016n0015_p0323a05║度。」鞫其竁啟而火之。容色如生，顙有泚，穢不可近。
GA016n0015_p0323a06║昇疾乃愈。
GA016n0015_p0323a07║行師宗師法師之外，有曾於昭慶立功行者，或勤
GA016n0015_p0323a08║勞於勸募，或竭力竭貲於興修，均應勒績貞珉，為後
GA016n0015_p0323a09║來扶起剎竿者勸。若宗師，若法師，若住持師，能兼此
GA016n0015_p0323a10║勝功，固已各各附紀。其在他方異院之師，若廣運師、
GA016n0015_p0324a01║廣慎師、疎言師、智禮師、道通師、真琦師、圓釤師、圓果
GA016n0015_p0324a02║師及道家真寶信道人等，不可泯沒其名也。其所事
GA016n0015_p0324a03║功績，具著於「興建」篇中。
GA016n0015_p0324a04║諸師多未詳其出處。道通則居中天竺，字無礙。真
GA016n0015_p0324a05║琦則居定香寺，字翠峯。圓釤則居祥符寺，字本綱。
GA016n0015_p0324a06║圓果則居無門洞。
GA016n0015_p0324a07║
GA016n0015_p0324a08║
GA016n0015_p0324a09║
GA016n0015_p0324a10║大昭慶律寺志卷八