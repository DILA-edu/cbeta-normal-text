GA016n0015_p0325a01║大昭慶律寺志卷之九
GA016n0015_p0325a02║僧伽下
GA016n0015_p0325a03║住持師有明至今，昭慶五經兵火。當其毀時有能
GA016n0015_p0325a04║肩任興復，樹績伽藍，其嗣衍而為諸房。於中德行著
GA016n0015_p0325a05║聞，眾推登壇說戒者，即是宗師。能宏經闡法者，即是
GA016n0015_p0325a06║法師。若時逢廢，寢禪堂、定有主者，名曰住持。住則僧
GA016n0015_p0325a07║系猶存，持則法門未絕。然必選擇諸房中英俊任之，
GA016n0015_p0325a08║任或二人輪年補授。田少使有云：昭慶寺戒壇，蓋自
GA016n0015_p0325a09║國初大慧、慧皎兩律師，奉上命而為之。登壇授戒，後
GA016n0015_p0325a10║嗣其傳者，非出部劄，故有真戒壇、假宗師之說。假宗
GA016n0015_p0326a01║師者，指住持也。然此寺之廢而興，衰而盛，所以閱數
GA016n0015_p0326a02║百年而終得建立，非諸房之住持不為功，是以詳為
GA016n0015_p0326a03║記之。
GA016n0015_p0326a04║昭慶諸房，悉祖大千師。師名普周，慧皎嗣也。慧皎為
GA016n0015_p0326a05║宗師，周為住持。
GA016n0015_p0326a06║周性行剛果，三業純貞，四儀整肅，日誦《法華》為課，
GA016n0015_p0326a07║募建堂宇，立功常住。永樂十八年，趺坐唱佛而逝，
GA016n0015_p0326a08║葬六通寺㫄。
GA016n0015_p0326a09║周嗣二：曰漢章雲、天澤霖。二支衍為三十三房。雲嗣
GA016n0015_p0326a10║善寧，寧嗣法訊。
GA016n0015_p0327a01║寧字靜中，成化六年住持，重葺壇殿有績。訊字實
GA016n0015_p0327a02║菴，成化二十二年住持，志誓恢覆，呈稟二司，達於
GA016n0015_p0327a03║朝廷，遂得吳汝輝重建。
GA016n0015_p0327a04║寧再嗣恩嵩，嵩再嗣福蘭。嵩之比肩恩葵，皆勒勳伽
GA016n0015_p0327a05║藍。嵩字大年（亦稱大巗），號松石，住持戮力，佐廣霌興復，
GA016n0015_p0327a06║功居多。性好學，通內外典，能詩，擅書法。初為天竺
GA016n0015_p0327a07║書記，後主席法相及普福寺。蘭字谷香，號小山。隆
GA016n0015_p0327a08║慶三年住持，為十願首之一，興復有績。其裔為見
GA016n0015_p0327a09║心房葵，字正陽，住持本寺，曾開法菩提寺，後為雨
GA016n0015_p0327a10║花房。
GA016n0015_p0328a01║別有天目普慎，其嗣衍為三房。
GA016n0015_p0328a02║慎字獨菴。從天目來，協力興復本剎而病卒。嗣者
GA016n0015_p0328a03║依棲禪堂，後衍為法雲、勝蓮、西隱三房。
GA016n0015_p0328a04║又，菩提寺約宗記，其嗣後為二房。
GA016n0015_p0328a05║約宗記師，智淳宗師之再嗣也。永樂間，曾以高行
GA016n0015_p0328a06║被召。後自杭臬司命住昭慶住持，閉禪堂門不納
GA016n0015_p0328a07║官，為別立西方丈。後為冠西三宿二房。
GA016n0015_p0328a08║又，華光菴若瞿，購東震房居之，後為二房。
GA016n0015_p0328a09║乃慶雲、福成二房也，連前共四十一房。
GA016n0015_p0328a10║皆能輔翼本寺，助令法興者也。
GA016n0015_p0329a01║吉祥房，以張瑞圖書「最吉祥」額得名，在慈受房前。
GA016n0015_p0329a02║祖為瑞雲祥，受法於楚石琦。嘉靖末年，換易殿宇
GA016n0015_p0329a03║梁柱有績，其後歸并慈受房。
GA016n0015_p0329a04║鹿苑山房，即舊旃檀林千佛閣之遺址也，在大殿左。
GA016n0015_p0329a05║祖為東昇曉。裔圓龍，字悟菴，萬歷四十年住持。辛
GA016n0015_p0329a06║勤二十餘年，修復殿宇甚力。庚寅年趺坐而逝。裔
GA016n0015_p0329a07║理順，字行中，號怡山。通內外學，能詩文兼綜岐黃
GA016n0015_p0329a08║術。校輯《昭慶寺志略》，有〈昭慶十詠詩〉，彭羨門跋其
GA016n0015_p0329a09║後。戊辰，住持禪堂。
GA016n0015_p0329a10║理順〈偕文則師訪閒雲上人借昭慶紀事稿不遇
GA016n0015_p0330a01║留贈詩〉：欲問當年蹟　殷勤訪舊知　山深人去早
GA016n0015_p0330a02║　湖近客來遲　春暖花明院　風清竹繞墀　徘徊歸路
GA016n0015_p0330a03║寂　廻首聽黃鸝
GA016n0015_p0330a04║功德林，以孫隆書額得名，在戒壇東。
GA016n0015_p0330a05║祖為曉堂鍾。裔成圓，字鑑堂，萬歷十七年住持，募
GA016n0015_p0330a06║建有績。裔真乘，字惟一，崇禎十六年住持，預淨行
GA016n0015_p0330a07║社并歸西來房。
GA016n0015_p0330a08║長今房，以金階書額得名，在功德房側。
GA016n0015_p0330a09║祖為柏堂壽。順治十二年并歸功德房。
GA016n0015_p0330a10║見心樓，張定徴書額，有堂曰「普東林」。又稱東林房，在
GA016n0015_p0331a01║柳林巷西。
GA016n0015_p0331a02║祖為東林溥。裔寂宗，字印月，擅書。法裔宏開，字紹
GA016n0015_p0331a03║蓮，博通宗教，康熙壬寅住持，并歸西來房。
GA016n0015_p0331a04║程嘉燧〈五月一日雨中過東林軒惜別詩〉：寺門
GA016n0015_p0331a05║橋下獨徘徊　谿樹籠烟黯不開　月出可忘攜策到
GA016n0015_p0331a06║　泥深曾幾泛舟回　冬青香滿花堆雪　苦楝風多徑
GA016n0015_p0331a07║糝苔　從此經時踪跡斷　更誰衝雨亦能來
GA016n0015_p0331a08║宗律房、湧勝房，皆附近慈受。
GA016n0015_p0331a09║宗律之祖西泉淨，嘉靖四十二年住持。崇禎中廢
GA016n0015_p0331a10║歸慈受。湧勝之祖友松慶，崇禎十三年歸慈受。
GA016n0015_p0332a01║枝翠林，即綠野堂，在戒壇東。
GA016n0015_p0332a02║祖為恆渏霖，號新橋，嘉靖四十五年住持。系絕。今
GA016n0015_p0332a03║為眾房公所，稱東方丈。
GA016n0015_p0332a04║鹿野禪林，申時行書額，在勝蓮房旁。
GA016n0015_p0332a05║祖恆潤𩆁，號虛橋，隆慶五年住持。裔照蘊，更名海
GA016n0015_p0332a06║𡶨，字觀空，嗣法靈源法師。裔湛森，字雪澗，更名靈
GA016n0015_p0332a07║湛，字辯輪，嗣法平觀法師。廢歸勝蓮房。
GA016n0015_p0332a08║申時行〈游西湖憩昭慶寺泛舟遇雨詩〉：錢唐啟
GA016n0015_p0332a09║名都　西湖彙靈壤　巗崖雲水間　樓閣菰蒲上　袨服
GA016n0015_p0332a10║鬬繁華　良時恣歡賞　朝逐紫驑韁　暮歸青雀舫　伊
GA016n0015_p0333a01║余昔行邁　目境已惝恍　兹辰眷舊游　夙駕成孤往
GA016n0015_p0333a02║　投跡混樵漁　改容避官長　禪徑窈且深　香臺鬱何
GA016n0015_p0333a03║敞　招隱此巖阿　逢僧得元奘　相攜話竹林　共載呼
GA016n0015_p0333a04║蘭槳　長隄夾花木　孤嶼出榛莽　羣峰黛作眉　一鏡
GA016n0015_p0333a05║平於掌　浮鷁澹忘歸　盟鷗愜幽想　風雨翛然來　中
GA016n0015_p0333a06║流任飄蕩　山色既空濛　湖光亦滉瀁　波廻新漲綠
GA016n0015_p0333a07║　谷應飛泉響　寧愁衣袂濡　但覺神情爽　法界何沈
GA016n0015_p0333a08║冥　慈雲忽開朗　景物自悠悠　畏塗空攘攘　不見孤
GA016n0015_p0333a09║山士　千秋仍肸蠁　鶴去不復還　望風寄遐仰朱隗〈西湖偶作〉：
GA016n0015_p0333a10║故園籬豆綻涼風　酒薄衣單古寺
GA016n0015_p0334a01║中　正恐秋聲聽不得　清霜禁殺絡絲蟲
GA016n0015_p0334a02║德勝禪林，在戒壇西北。
GA016n0015_p0334a03║祖為禹川海。嗣智岳，字中山，隆慶四年住持。歸并
GA016n0015_p0334a04║慶雲房。
GA016n0015_p0334a05║釋方澤〈贈岳中山住持昭慶序〉　往余過昭慶，館
GA016n0015_p0334a06║於徹悟堂寮中。悟堂，余邑人。先以臘行住兹山，授
GA016n0015_p0334a07║四眾毘尼為宗師，因識其徒岳中山者。別去數載，
GA016n0015_p0334a08║兹忽造余室，將行補方丈住持。時梅谿偕來，丐言
GA016n0015_p0334a09║為入院賀。余謂諸郡戒壇，五代間多廢，獨昭慶至
GA016n0015_p0334a10║今益盛。暮春之初，緇流殊方異語，雲流水赴，三衣
GA016n0015_p0335a01║瓶鉢，蹡蹡濟濟，至於壇下以數十計。此諸衲子，皆
GA016n0015_p0335a02║有志願學佛儀軌，一窺壇門歡喜，踊躍投堂展禮，
GA016n0015_p0335a03║如覲生佛。其在壇也，宗師之所要約止持作犯五
GA016n0015_p0335a04║篇條例，如承佛語方銘心焉，而宗師之賢否，不計
GA016n0015_p0335a05║也。於是皆受《四分僧祇律》并《梵網十誦》，以次散去。
GA016n0015_p0335a06║當是時，鄉諸縉紳大夫士有道望者儼然臨之，有
GA016n0015_p0335a07║成勞焉。彼亦有見贊於國家之治化云爾。宋何尚
GA016n0015_p0335a08║之對文帝曰：「百家之鄉，十人奉戒，則百家慎矣。千
GA016n0015_p0335a09║室之邑，百人奉戒，則千室善矣。故行一善，則止一
GA016n0015_p0335a10║惡，而息一刑。一刑息於家，千刑息於國。」佛理之贊
GA016n0015_p0336a01║化也不其然乎？先帝末年，有以馬鞍山戒壇潛匿
GA016n0015_p0336a02║無賴告者，有旨禁罷，兹壇因亦停止。今上圖惟至
GA016n0015_p0336a03║治，萬幾之暇，當有不負靈山之囑，而以兹壇為言
GA016n0015_p0336a04║者。然則中山將又有宗師之任矣。他日擁猊牀，面
GA016n0015_p0336a05║諸瓶錫，奇偉之士，比邱二百五十種破煩惱之慧
GA016n0015_p0336a06║劍，其果利乎否耶？梅谿起而言曰：「中山在悟堂罏
GA016n0015_p0336a07║錘間久矣，師無慮。」
GA016n0015_p0336a08║慈受堂，董其昌書額，在吉祥房後。
GA016n0015_p0336a09║祖東明㫤。嗣智瓚，為宗師。嗣廣雷，亦為宗師（見《宗師記》）。
GA016n0015_p0336a10║裔文桂，字秋林，持律精嚴。裔明睿，字自度，中興本
GA016n0015_p0337a01║房住持禪堂。好學能文，名傳縉紳諸老。裔真璵，字
GA016n0015_p0337a02║振宗。日修淨土，了悟心旨。預知時至，坐脫。裔海慧，
GA016n0015_p0337a03║字覺成，號雲巢。參方通宗教，受法於江右博山和
GA016n0015_p0337a04║尚。逝後茶毘，得舍利千百。裔寂用，字以誠，住持禪
GA016n0015_p0337a05║堂。諸方敬其行業，修《房𧭘》，撰〈序〉。裔普淳，字心涵，住
GA016n0015_p0337a06║持禪堂。能詩，有《竹閣社集》。裔然裔，字蓮城，結蓮社
GA016n0015_p0337a07║以修淨土。預知時至，坐脫。裔滿德，字慧生，善書法。
GA016n0015_p0337a08║裔了言，字文空，更名道虛，能詩善畫，有《詩艸》、《畫譜》。
GA016n0015_p0337a09║裔惟馨，字德香，弈稱國手。慈受輩出高僧，諸山莫
GA016n0015_p0337a10║及其盛。當時有一門龍象之譽，今并其居廢矣。基
GA016n0015_p0338a01║址歸并禪堂。
GA016n0015_p0338a02║程嘉燧〈久留湖上昭慶慈受僧舍，得牧翁歲暮見
GA016n0015_p0338a03║懷詩次韻〉：自古蛾眉歎入宮　也多失馬塞垣翁
GA016n0015_p0338a04║　人間歲月私蟠木　天上雷霆宥爨桐　抱葉蟬吟圜
GA016n0015_p0338a05║室內　倚空鸞嘯半巗風　屋梁月落疑顏色　時見殘
GA016n0015_p0338a06║燈幾穗紅黃與堅〈雨夜宿西湖慈受院〉：一別
GA016n0015_p0338a07║西泠十五年　趣裝重過意茫然　鷲峰剎豎飇輪外
GA016n0015_p0338a08║　鹿苑人歸劫火前　孤簟冷雲消客夢　半樓荒雨亂
GA016n0015_p0338a09║高眠　朝來霽色還留在　博取三秋蠟屐緣張丹
GA016n0015_p0338a10║〈昭慶寺訪心涵上人〉：禪房何寂歷　幽徑得棲遲
GA016n0015_p0339a01║　座有翻經處　人當揮麈時　竹花凝薄雪　苔雨颺輕
GA016n0015_p0339a02║絲　此際應乘興　悠然忘所期
GA016n0015_p0339a03║莫若愚〈竹閣雅集圖石刻〉　乙酉孟夏十二日，榷
GA016n0015_p0339a04║使陳梅臣先生修竹閣社，四方雲集者十有餘人。
GA016n0015_p0339a05║先生執爵而前，諸子以次登受酒。半步，六一泉觀
GA016n0015_p0339a06║焉。泉為坡公與勤上人懷歐陽公處。梅翁闢萊引
GA016n0015_p0339a07║泉，再築勤公講堂，前建閣以祀鄴侯、香山、永叔、子
GA016n0015_p0339a08║瞻、君復及勤上人。命嘉會顏其閣曰「數峰」，而莫慧
GA016n0015_p0339a09║公圖之。其仰而聽松者，梅臣也；其俯而觀泉者，韓
GA016n0015_p0339a10║性存也；飲泉而誦勤詩者，心涵上人也；隅坐而執
GA016n0015_p0340a01║卷者，余也。咸有賦詩，屬嘉會紀事而系以詩：
GA016n0015_p0340a02║寂寂澄潭晚愈妍　松風水月靜依禪　閑來重上溪
GA016n0015_p0340a03║亭坐　彷彿勤公坐石邊虞山陳調元梅臣
GA016n0015_p0340a04║靜測澄泓性　因空著染心　琤瑽風落韻　活潑藻流
GA016n0015_p0340a05║音　晤語傳勤意　淒其發我吟　千秋追逸響　相與一
GA016n0015_p0340a06║敲金
GA016n0015_p0340a07║西泠金嘉會季真
GA016n0015_p0340a08║滌影消衣溼　移光動藻新　壁虛吟若答　泉冷瀨微
GA016n0015_p0340a09║粼　清沁松當潤　香霏梅已頻　所懷在高韻　鴻羽拂
GA016n0015_p0340a10║烟垠
GA016n0015_p0341a01║涇陽韓大縉性存
GA016n0015_p0341a02║右石刻，心涵詩獨闕失不存。慈受堂毀後，懷德宗
GA016n0015_p0341a03║師於土中掘得，今置之受堂後牆。
GA016n0015_p0341a04║慈蔭房，在戒壇東，匾額有「慈雲」字，亦稱慈雲房。
GA016n0015_p0341a05║祖蒼雲盈。裔圓益，字自明，更名圓徹，住持禪堂。
GA016n0015_p0341a06║釋宏道〈送徹自明上人住持昭慶詩序〉　自明徹
GA016n0015_p0341a07║上人，早從日章法師游，歷清職於上天竺寺，眾多
GA016n0015_p0341a08║才之。又嘗司懺悔事於雨華尊者之室，聲譽日著。
GA016n0015_p0341a09║杭郡之秉教者，選補昭慶之虛席，而為法師出世
GA016n0015_p0341a10║之高弟，人益嘉其誼焉。彼或以勢驅利誘，雖從游
GA016n0015_p0342a01║日久，一旦幡然叛去，略無愧色。其視自明為何如
GA016n0015_p0342a02║哉？余固知自明可謂不失所守者矣。兹將往蒞寺
GA016n0015_p0342a03║事，京都之交游咸賦詩以餞，遂特舉其大義而為
GA016n0015_p0342a04║之序。
GA016n0015_p0342a05║慈濟房，在慈蔭旁，後廢，別建護生菴，稱護生房。
GA016n0015_p0342a06║祖獨峰昻。裔如醴，字瑞鳴，更名智音，號忍山。嗣法
GA016n0015_p0342a07║於吉祥慧法師，傳賢首宗。順治十五年，於本寺放
GA016n0015_p0342a08║生池側（即九蓮蕩）建護生法壽閣居之，宏揚《法華》、《彌陀》、
GA016n0015_p0342a09║《金光明》、《金剛》、《盂蘭盆》等經。
GA016n0015_p0342a10║古樸山房，王穉登書額。有蓮山艸堂，董其昌書額。密
GA016n0015_p0343a01║訓堂，王時敏書額。漚居，祁豸佳書額。淨持閣，范允臨
GA016n0015_p0343a02║書額。在卧牛石南。
GA016n0015_p0343a03║祖石菴頊。嗣恩蔭，字松几，通禪講，能詩文，宏治元
GA016n0015_p0343a04║年住持，立勳昭慶。裔文柯，字古林，萬歷六年住持。
GA016n0015_p0343a05║嗣成覺，字見南，萬歷十六年住持，能詩文。裔真誰，
GA016n0015_p0343a06║字履素，崇禎十五年住持，為十願首之一，預淨行
GA016n0015_p0343a07║社。裔性存，字漚住，崇禎十七年住持，為諸名士賞
GA016n0015_p0343a08║識。裔宏願，字嶺雪，受法於古南和尚。裔覺斯、維宣、
GA016n0015_p0343a09║修倫，為徐宗伯方虎所賞。
GA016n0015_p0343a10║成覺〈寺樓晚坐詩〉：蕭颯西風枕簟秋　湖天殘雨
GA016n0015_p0344a01║坐來收　牕搖水竹涼初逗　簾捲山雲溼不流　薄暮
GA016n0015_p0344a02║蟬依深樹咽　長空鴈與落霞浮　月明江上聞吹笛
GA016n0015_p0344a03║　穆穆清光獨倚樓〈山房病起〉：一病支離厭有
GA016n0015_p0344a04║生　地罏分火煮黃精　身閑自等浮雲嬾　骨瘦翻同
GA016n0015_p0344a05║野鶴輕　幾向窗間窺樹影　每憑枕上聽鐘聲　茗甌
GA016n0015_p0344a06║吸盡罏烟散　破衲蒙頭坐月明
GA016n0015_p0344a07║錢謙益〈西湖雜感詩〉：佛燈官燭古珠宮　二十年
GA016n0015_p0344a08║前兩寓公　畫壁空濛山過雨　詩情澹蕩水微風　斷
GA016n0015_p0344a09║橋春早波吹綠　靈隱秋深葉染紅　白鶴即看城郭
GA016n0015_p0344a10║是　歸來華表莫悤匆陳繼儒〈雨後寓昭慶寺，懷
GA016n0015_p0345a01║陸伯承，倚醉樓寫畫見意〉：雨後溪聲吼似雷　高
GA016n0015_p0345a02║樓倚醉想銜盃　段橋秋色無多遠　只隔蘼蕪綠幾
GA016n0015_p0345a03║堆徐倬〈題湖寓〉：戶對遙峰石作鄰　繞牀綠水
GA016n0015_p0345a04║碧如筠　湖山尚喜能容我　貧病原來不負人　花試
GA016n0015_p0345a05║濃香宜靜夜　鶴啼清露在蕭晨　書籤藥裹經營外
GA016n0015_p0345a06║　生計還添一釣緍又〈示元正寓湖〉：秋月為誰
GA016n0015_p0345a07║好　秋風又颯然　自難邀火伴　何害學神仙　對座餘
GA016n0015_p0345a08║空壁　看囊少一錢　中郎稱父執　時過話詩篇徐
GA016n0015_p0345a09║元正〈題寓壁〉：半年漂泊經年病　十日題詩九日
GA016n0015_p0345a10║眠　逆旅人情隨冷暖　窮途藥餌費周全　霜簾欲脫
GA016n0015_p0346a01║風還擾　江閣慵登月自圓　抱影淒然無一事　冰霜
GA016n0015_p0346a02║歷盡未教旋
GA016n0015_p0346a03║錢千秋〈募淨持閣塑佛像疏〉　履素上人，夙秉慧
GA016n0015_p0346a04║珠，早棲淨域。軼六塵而不染，燭三乘以孤明。洗鉢
GA016n0015_p0346a05║西湖之濱，參來定水喝棒。中峰之偈，悟續祖燈。坐
GA016n0015_p0346a06║破蒲團，幾飄意葉；劃開蘭若，粗結臺蓮。顧閣起凌
GA016n0015_p0346a07║雲，可納大千世界；而相非滿月，曷瞻丈六金身？凡
GA016n0015_p0346a08║在歸依，願言頂禮。宏啟法𩍁，共澈檀波。出紅鑪而
GA016n0015_p0346a09║忽覩莊嚴，投白社而僉生歡喜。𣄢飜日景，曉山送
GA016n0015_p0346a10║螺髻之青；鐸振風竽，好鳥供迦陵之響。快登道岸，
GA016n0015_p0347a01║無負慈航。（修止居士）
GA016n0015_p0347a02║方孝標〈為幼律沙彌募衣缽引〉　戒，佛之不得已
GA016n0015_p0347a03║也。行有不合乎佛者，乃云戒。皆合乎佛，何戒焉？然
GA016n0015_p0347a04║行軍不能無紀律，治國不能無刑書，則佛法安可
GA016n0015_p0347a05║無戒？孔子於復禮而宣四勿，以心性言戒者也。曾
GA016n0015_p0347a06║子曰：戒之戒之，出爾反爾。以果報言戒者也。故先
GA016n0015_p0347a07║儒與古德，胥不可舍於戒。余與昭慶老僧漚住、懋
GA016n0015_p0347a08║持交甚久，二公雖居廛市，持戒甚嚴。今懋持之高
GA016n0015_p0347a09║足幼律，志在受具足戒，而苦無衣缽之資，欲募檀
GA016n0015_p0347a10║護助之。夫使無受戒志，眾安能鼓幼律之奮發？若
GA016n0015_p0348a01║但無具資也。此檀護之樂與有成者也，請自余始。
GA016n0015_p0348a02║（龍眠山人）
GA016n0015_p0348a03║望立道人成木〈贈漚住上人詩并小引〉　余家寄
GA016n0015_p0348a04║苕上，夢及西溪梅香山色，未嘗不反復感歎。今丁
GA016n0015_p0348a05║亥秋，尋素心友𨓆公，槃桓兩月，始適志焉。去友居
GA016n0015_p0348a06║不數步，有菴名「我」，樸雅古澹。其主漚翁，奇偉人也。
GA016n0015_p0348a07║日與過談，烹蔬煮茗，快乎晨夕，久忘其歸。噫！亂離
GA016n0015_p0348a08║中能雅會，笑傲放浪大塊之外而絕聞於世，此固
GA016n0015_p0348a09║未始有之遇也。作里句紀之：余家四蔽菰蒲深
GA016n0015_p0348a10║　長憶西溪梅花林　秋筇忽拄東山塢　喜得漚公諧
GA016n0015_p0349a01║素心　漚公之廬樸且雅　蘿門竹楥長陰陰　黃葉平
GA016n0015_p0349a02║橋稀過客　天香滿庭多幽禽　閑身情與孤雲澹　高
GA016n0015_p0349a03║枕夢入寒泉吟　烹藜啜茗幾晨夕　此樂未始有古
GA016n0015_p0349a04║今（我菴在西溪馬家塢，宋時名永福，亦名崇禎院，漚住之師履素重葺居之。）
GA016n0015_p0349a05║釋泐潭旋湛〈題漚住存師書畫帙後〉　古今來，豪
GA016n0015_p0349a06║邁奇偉之人，每為名害。然又云：三代以下，唯恐其
GA016n0015_p0349a07║不好名。故善藏其名者，未若未名之妙。我菴漚住
GA016n0015_p0349a08║師徒居西湖，皆有名而未沽名者，真居於名實之
GA016n0015_p0349a09║間，而不與世推移。中古之禪宿皆然耳。偶出近代
GA016n0015_p0349a10║書畫冊葉，題曰「未名」。索余跋於後。余方臨行役，殊
GA016n0015_p0350a01║埽筆墨興，漫書數言於帙尾。
GA016n0015_p0350a02║李丹衷〈題漚住畫冊〉　龍眠子作〈山莊圖〉，泉石艸
GA016n0015_p0350a03║木，不問而知其名也；漁樵隱逸，不問而識其人也。
GA016n0015_p0350a04║龍眠畫妙絕今古。然則至妙者果安俟名與？觀漚
GA016n0015_p0350a05║師所藏冊葉，雖無款題，山水人物，禽魚竹石，見者
GA016n0015_p0350a06║莫不言其工，顧不能別其誰作者。遇鑒家，自當定
GA016n0015_p0350a07║之。惜余非賞識人，徒使蹟湮玉素，光秘絲豪。不同
GA016n0015_p0350a08║華嚴相宣示，斯增負耳。
GA016n0015_p0350a09║案：漚住存公，譜牒雖不紀其行迹，但觀其題贈數
GA016n0015_p0350a10║種，自足著其清品。又，吳駿公，曹哦雪，譚埽菴，薛歲
GA016n0015_p0351a01║星，錢仲毅，沈作玉，德乾、如曉二上人，咸有筆蹟投
GA016n0015_p0351a02║畀，其人可知也。
GA016n0015_p0351a03║徐倬〈勸修古樸山房記〉　凡客入虎林者，必一至
GA016n0015_p0351a04║西湖。湖之上名寺最多，幾與洛陽伽藍等。而求其
GA016n0015_p0351a05║面陽雄峙、攬全湖之勝、可以騁目而縱觀者，則昭
GA016n0015_p0351a06║慶寺為最。寺有地涌戒壇，古德往往說戒其地。住
GA016n0015_p0351a07║持僧約數千指，各構精舍於寺側，約數千楹，咸可
GA016n0015_p0351a08║寓客。而求其幽邃雅潔，花木之最深，而埃𡑷之不
GA016n0015_p0351a09║到者，則古樸山房為最。向有苾蒭，博物善賞鑒，所
GA016n0015_p0351a10║蓄法書、名畫、尊、罍、彝、鼎、越甆、宋雕為極富。游其處
GA016n0015_p0352a01║者，如登海嶽之樓，而窺清閟之閣也。故前輩如董
GA016n0015_p0352a02║文敏、陳徵君、錢宗伯諸公，皆曾假館於此，有所留
GA016n0015_p0352a03║題，猶可見也。客堂三楹，不戒於火，所存唯漚居連
GA016n0015_p0352a04║山艸堂。士夫至者，可以布几榻，而不便於會賓客，
GA016n0015_p0352a05║未免以此為憾。上人穎先、幼律，思重興之，然苦貧
GA016n0015_p0352a06║落，向之所蓄又蕩盡無餘。所喜者，穎先與其高弟
GA016n0015_p0352a07║彝初，俱精於戒律，深通禪理，與之相對，愔愔如見
GA016n0015_p0352a08║古德。雖折足鐺邊、白木榻下，其為歡喜，較與曩之
GA016n0015_p0352a09║法書、名畫、樽、罍、鼎、彝、越甆、宋雕，更勝數倍也。所望
GA016n0015_p0352a10║士大夫之游處其地者，各布金佽助之，落成之後，
GA016n0015_p0353a01║一為停驂。而登斯堂焉，烹紫筍，燒玉版，聞妙香而
GA016n0015_p0353a02║談禪悅。此亦至西湖者不可少此一段清況也。然
GA016n0015_p0353a03║則余之饒舌，豈僅為上人謀哉？
GA016n0015_p0353a04║天香精舍，在連山艸堂右。
GA016n0015_p0353a05║祖玉堂璠。裔德行，字修安，崇禎四年住持，預淨行
GA016n0015_p0353a06║社。裔廣學，字默成，更名成嶽。嗣聖先法師法，住香
GA016n0015_p0353a07║光菴。符之恆〈秋日昭慶僧房訪宣城沈丈廷瑞〉：
GA016n0015_p0353a08║清晨入蕭寺　語鐸風泠然　石橋直當門　斷續幽澗
GA016n0015_p0353a09║泉　言尋名公孫　息影棲僧椽　齋廚薜荔影　木魚香
GA016n0015_p0353a10║火緣　既見欽余心　白髮古臞仙　元談自蘊藉　妙畫
GA016n0015_p0354a01║紛㛹娟　頗諳勝國事　東林數羣賢　耕巗艸堂圖　異
GA016n0015_p0354a02║代人空傳　老矣閱世幻　供養唯雲烟　乞將諸葛筆
GA016n0015_p0354a03║　游戲徧大千　于荷及艾竹　市上徒爭妍　何如學清
GA016n0015_p0354a04║淨　對照青螺前　能事在天趣　日泛湖中船　閑看醉
GA016n0015_p0354a05║鄉記　高吟秋水篇　恨不寫梅香　精廬住一年　宣城
GA016n0015_p0354a06║佳風物　歸有負郭田　屈指授衣後　到家孤月圓　好
GA016n0015_p0354a07║攜黃藤杖　撰栗山中眠
GA016n0015_p0354a08║永福院、永慶院，皆在殿西北。
GA016n0015_p0354a09║永福祖實中蓮。裔廣霌，為宗師。永慶祖秋霞錦。
GA016n0015_p0354a10║東竹院，以顧應祥書「竹院」額得名，旁有西竹院，皆在
GA016n0015_p0355a01║戒壇後。
GA016n0015_p0355a02║東竹祖曉堂暹。裔成玉，為宗師。西竹祖成梁，字世
GA016n0015_p0355a03║才，萬歷二年住持，募建後殿有勳。再嗣蓮池亮，為
GA016n0015_p0355a04║西竹房祖。裔鎮元，字嵩雲，亦稱松筠，萬歷三十七
GA016n0015_p0355a05║年住持，辛勤二十餘載，與悟菴同志勠力，完整伽
GA016n0015_p0355a06║藍，又作閱藏、飯僧諸勝功，晚年日課《法華》不輟。裔
GA016n0015_p0355a07║通畼，字聞入，預放生社，今歸禪堂。
GA016n0015_p0355a08║金學曾〈閱藏安期疏〉　虹流電繞，九重欣鳳詔銜
GA016n0015_p0355a09║來；玉轉珠廻，三藏恍龍宮涌出。海眾於焉捧貝，天
GA016n0015_p0355a10║人宛爾散華。幸際休光，同生法喜。惟兹古杭昭慶
GA016n0015_p0356a01║戒壇，門臨官道而紅塵不飛，樹接女牆而青山不
GA016n0015_p0356a02║斷。花名空色，鳥說天機。僧久傳燈，客來聯駟。頃至
GA016n0015_p0356a03║萬歷三十三年歲次丙午，頒勅而錫琅函，賜金而
GA016n0015_p0356a04║建丹閣。遂有介山如公，葺茅齋為棲禪之地；繼有
GA016n0015_p0356a05║嵩雲悟菴，飯緇侶開閱藏之期。三緣雖合，四事須
GA016n0015_p0356a06║豐。唯樂輸者，捐一於百，捐十於千，祇損乎毛髮；而
GA016n0015_p0356a07║受施者，合千為萬，合萬為億，等積於邱山。敢云破
GA016n0015_p0356a08║其慳貪，所望發於歡喜。看人飽飯，味外之味可嘗；
GA016n0015_p0356a09║聆彼翻經，言外之言無盡。庶使時揚法寶，不枉聖
GA016n0015_p0356a10║天子鄭重頒來；日繼香廚，最快眾闍黎殷勤諷去。
GA016n0015_p0357a01║總歸無漏，不墮有為。萬歷己未。
GA016n0015_p0357a02║釋德清〈寄嵩雲藏主詩〉：門對西湖一鏡開　水光
GA016n0015_p0357a03║山色滿經臺　時翻貝葉伽陀頌　却似初從白馬來
GA016n0015_p0357a04║鯨音房，以孫隆題「覺海鯨音」額得名，在天王殿左，舊
GA016n0015_p0357a05║鐘樓旁。
GA016n0015_p0357a06║祖景堂晁。順治十三年歸并三生房。
GA016n0015_p0357a07║慈照山房，在益善房左。
GA016n0015_p0357a08║祖瑞菴茀，曾居法相寺。歸并益善房。
GA016n0015_p0357a09║三生房，以楊日森題「三生來」額得名，張萱書也。前臨
GA016n0015_p0357a10║青蓮池。
GA016n0015_p0358a01║祖映空蘤，曾居菩提寺。裔成本，字月巖，好學，通內
GA016n0015_p0358a02║外典，有戒行，為苕溪朱翰林所賞，萬歷三年住持。
GA016n0015_p0358a03║裔淨筠，字宇菴，萬歷十七年住持。裔圓蔭，字湛如，
GA016n0015_p0358a04║萬歷四十三年住持。裔正容，字神宇，萬歷四十八
GA016n0015_p0358a05║年住持。裔宗鏡，字公朗，崇禎十四年住持，預淨行
GA016n0015_p0358a06║社。裔範行，字文則，亦名範圍，能詩文，預淨行社。裔
GA016n0015_p0358a07║普洽，字水一，號默菴，能詩，住持禪堂，自預法華社
GA016n0015_p0358a08║後，日課經一部。
GA016n0015_p0358a09║範行〈秋日登寶石山詩〉：攬勝選岧嶤　追攀興轉
GA016n0015_p0358a10║豪　山當城補闕　峰並塔爭高　暮色雲連海　秋聲樹
GA016n0015_p0359a01║涌濤　淺深紅葉裏　清磬發松寮普洽〈題慶忌塔〉：
GA016n0015_p0359a02║塔勢半傾頹　遠撼疎林出　下有慶忌藏　縱橫狐
GA016n0015_p0359a03║兔穴　事遙二千載　魂魄如一日　死成要離名　巧墮
GA016n0015_p0359a04║𨵵閭術　艸枯石角張　風怒樹頭叱　古潭有涸時　英
GA016n0015_p0359a05║靈長赫奕
GA016n0015_p0359a06║李仲華〈三生來書壁〉：偶入招提問老禪　蜂臺寂
GA016n0015_p0359a07║寂涌青蓮　窗前秋色千峰出　雲外鐘聲萬壑懸　把
GA016n0015_p0359a08║酒漫酬孤客況　留題還結再來緣　無端一枕家山
GA016n0015_p0359a09║夢　又逐征帆落照邊戴灝〈宿僧
GA016n0015_p0359a10║院〉：共宿高僧院　深杯賦茗柯　鐘聲沈遠寺　鴈影度秋河　近海金
GA016n0015_p0360a01║風早　安禪白足多　上方今夜月　猶向斷橋過李
GA016n0015_p0360a02║肇亨〈西泠寓室〉：霧氣橫秋柳　香風送晚荷　不知
GA016n0015_p0360a03║湖面濶　止覺四山多
GA016n0015_p0360a04║朱國禎〈請宇菴筠長老住持家山疏并序〉　昭慶
GA016n0015_p0360a05║上人，曰宇菴，月岩本宗師高弟也。世為姑蘇大族
GA016n0015_p0360a06║李氏。性敏好學，博通內外典籍。戒行純篤，處事精
GA016n0015_p0360a07║詳，士大夫咸器重之。方丈虛席，寺眾懇請再三，選
GA016n0015_p0360a08║吉於是月二十九日進院。古林土人持軸來徴余
GA016n0015_p0360a09║疏，因呵筆書之。伏以驥產渥洼，異質頓超於凡
GA016n0015_p0360a10║馬；蘭生湘楚，清標逈出於羣芳。品貴如斯，人雄亦
GA016n0015_p0361a01║爾。恭惟新命綠野堂上宇菴筠長老，禪林模範，後
GA016n0015_p0361a02║學準繩。早投於碩德高賢，威儀有則；克究夫毘尼
GA016n0015_p0361a03║布薩，戒律尤精。其晦迹也，韞櫝美玉待價而沽；其
GA016n0015_p0361a04║行道也，出鑛良金隨時以用。說法則辯若懸河，護
GA016n0015_p0361a05║戒則貞如介石。遇公卿，若大顛見重於昌黎；交賢
GA016n0015_p0361a06║士，猶慧遠契投於靖節。石室焚香翻貝葉，竹爐煮
GA016n0015_p0361a07║茗聽松風，利名上半點無干，富貴中一毫不著。自
GA016n0015_p0361a08║分林棲澗飲，向火以煨灰；忽然電掣雷轟，推門而
GA016n0015_p0361a09║落臼。望持玉尺，以顯金科。壇開西子湖頭，兩岸好
GA016n0015_p0361a10║山排佛闥；錫繞石函橋畔，一灣飛瀑挂秋河。十方
GA016n0015_p0362a01║龍象共來賓，四海菁莪齊化育。
GA016n0015_p0362a02║黃承乾〈贈湛如蔭上人補昭慶住持序〉　禪家自
GA016n0015_p0362a03║百丈海以前，惟以流通佛法為事。叢林多者千人，
GA016n0015_p0362a04║少者亦不下數十百人。住則參究宗乘，行則杖頭
GA016n0015_p0362a05║風月，足底雲山，未嘗有所統攝。故其時不事王侯，
GA016n0015_p0362a06║不隸官府，僧之名甚尊，而其道亦大振。然凡聖同
GA016n0015_p0362a07║居，不無龍蛇之混，司教者有憂之。於是略倣世法，
GA016n0015_p0362a08║分典厥司，因能而授，度德而任。諸所臚次，總總秩
GA016n0015_p0362a09║秩而綱紀之。任則畀之一人，住持之名，實昉於此。
GA016n0015_p0362a10║夫住者，住佛地。持者，持佛戒。蓋以大法王子，出為
GA016n0015_p0363a01║人天導師；即達官長者，不難分庭抗禮，其任之重
GA016n0015_p0363a02║如此。嗣後，佛教陵替，任以人輕，有司竟案籍而奔
GA016n0015_p0363a03║走之。法門之龍象，有同賦役之里胥。嘻，甚矣！今叢
GA016n0015_p0363a04║林住持，比比而是，獨昭慶之任最苦且劇。蓋其地
GA016n0015_p0363a05║當水陸要衝，舟車所湊，紱冕所臨，酬酢宴會，肩摩
GA016n0015_p0363a06║踵接，巨鐘橫梃，住持者率緇流萬指出迎矣。雖名
GA016n0015_p0363a07║梵宇，不異郵置。藉令一有闕失，當事皆從而齮齕
GA016n0015_p0363a08║之，禍且不測。肩斯任者，不亦難乎！余居停僧湛如，
GA016n0015_p0363a09║適當承乏。其人弱不勝衣，吶吶不能出諸口。向所
GA016n0015_p0363a10║稱住佛地而持佛戒者，庶幾近是。往司厥職，當以
GA016n0015_p0364a01║趙州三等法應接來機，不離世間相而默參實相。
GA016n0015_p0364a02║或於廻避不得處，更進竿頭一步乎！（萬歷乙卯）
GA016n0015_p0364a03║駱駸曾〈贈仁宇上人住持本山序〉　四方縉紳先
GA016n0015_p0364a04║生，凡有事於武林西湖者，咸稅駕於昭慶。當路貴
GA016n0015_p0364a05║人干旄相望，旦晚晉接無虛晷。每歲推賢而才者
GA016n0015_p0364a06║二人主之，其任最劇且艱。今年仁宇上人適當厥
GA016n0015_p0364a07║任，同衣敏如輩丐言為賀。余嘗考古住持之義，而
GA016n0015_p0364a08║慨今之不古若也。古者住持，專於流通佛法，住佛
GA016n0015_p0364a09║地，持佛戒，闡揚宗旨，為人天導師。一時王公大人
GA016n0015_p0364a10║無不分庭抗席，講賓主之好。昔蘇子瞻守杭日，從
GA016n0015_p0365a01║部內耆宿共參密契，屈二千石之尊，下交野衲於
GA016n0015_p0365a02║破鐺敗壁前，恐不得當如參寥、辨才其人者，風軌
GA016n0015_p0365a03║可挹。近世士大夫，我慢相高，傲然芥視諸衲子。每
GA016n0015_p0365a04║前旌及門，主者披緇道左，率眾趨蹌，僕僕送迎，惟
GA016n0015_p0365a05║恐獲罪。欲復抗顏持佛威儀、同世法講，均敵禮不
GA016n0015_p0365a06║可得，何況揚拳豎佛，高坐說法，大揚宗風？此於住
GA016n0015_p0365a07║持名義，幾如魯季之告朔矣。然一二賢者處此，能
GA016n0015_p0365a08║向糾紛中得大解脫，不離世相，亦不著世相，從境
GA016n0015_p0365a09║現心，從心攝境，打成一片。高高下下，隨機應接，譬
GA016n0015_p0365a10║如浮雲卷舒，變態千萬，空際無一物，將迎送趨蹌
GA016n0015_p0366a01║盡成妙用。此非世間大智慧人未解辦此。仁宇慷
GA016n0015_p0366a02║慨歷落，直心白意，向人輒傾肝膽，與近來禪和口
GA016n0015_p0366a03║說三昧、胸藏萬斛塵垢者迥別。且才具明敏，遇事
GA016n0015_p0366a04║立解，若利刃之截物。以此處盤根錯節間，當有躊
GA016n0015_p0366a05║躇滿志者。余不賀仁宇之得住持，賀住持之得仁
GA016n0015_p0366a06║宇也。遂走筆書贈。
GA016n0015_p0366a07║《靜志居詩話》云：辛丑夏，留湖上昭慶僧舍。時錢受
GA016n0015_p0366a08║之、曹潔躳、周元亮、施尚白諸先生，後先來杭。有持
GA016n0015_p0366a09║元〈西湖竹枝詞〉請受之甲乙。先生曰：「和者雖多，要
GA016n0015_p0366a10║不若老鐵。」次日，羣公泛舟於湖，曹潔躳引盃曰：「老
GA016n0015_p0367a01║鐵之外，誰為擅場？請各舉一詩，不當者罰。」周元亮
GA016n0015_p0367a02║舉陸仁作，施尚白舉張簡作，南昌王于一舉嚴恭
GA016n0015_p0367a03║作，吳袁令昭舉強珇作，武進鄒訏士舉申屠衡作，
GA016n0015_p0367a04║錢唐胡彥遠舉徐夢吉作，蕭山張南士舉繆侃作，
GA016n0015_p0367a05║山陰祁奕喜舉釋文信作，錢唐諸駿男舉馬琬作。
GA016n0015_p0367a06║余曰：「諸公所舉皆當，然未若吳興沈性之作，不獨
GA016n0015_p0367a07║寄託悠遠，且合竹枝縹渺之音。」曹先生曰：「然。」諸公
GA016n0015_p0367a08║與余各浮一大白。
GA016n0015_p0367a09║本瑞山房，在勝蓮房西。
GA016n0015_p0367a10║祖若溪通，萬歷二十九年住持。今廢歸禪堂，改築
GA016n0015_p0368a01║水陸堂。
GA016n0015_p0368a02║雨華閣，在一觀堂西。
GA016n0015_p0368a03║祖南江佑。裔清臻，字葦舟，號近洲，萬歷十九年住
GA016n0015_p0368a04║持。馮祭酒有贈序。今歸禪堂。
GA016n0015_p0368a05║益善齋，亦名柳林房，在東京房後。
GA016n0015_p0368a06║祖思敬禮，住持禪堂。
GA016n0015_p0368a07║東震房，從慈受房分出，在西來房東北。
GA016n0015_p0368a08║祖國祥瑞。裔深裕，字德含，崇禎十四年住持，預淨
GA016n0015_p0368a09║行社。後轉購與華光菴若瞿。
GA016n0015_p0368a10║西來房，從永福房分出，柳林巷東。
GA016n0015_p0369a01║祖大潮海。裔宏通，字若谷，康熙三十七年住持。
GA016n0015_p0369a02║東京房，從雨花閣分出，在青蓮池東。有貝葉齋，董其
GA016n0015_p0369a03║昌書額。
GA016n0015_p0369a04║祖清江證。嗣大楠，字楚林，萬歷十九年住持。裔妙
GA016n0015_p0369a05║燈，字慧空，崇禎二年住持，於貝葉齋前開放生池，
GA016n0015_p0369a06║預放生社。裔覺行，字如初，崇禎十年住持，預淨行
GA016n0015_p0369a07║社。嗣善恆，字常惺，崇禎十五年住持，助修戒壇，亦
GA016n0015_p0369a08║預淨社。
GA016n0015_p0369a09║馮夢禎〈送昭慶寺楚林、葦舟二上人住持入院序〉
GA016n0015_p0369a10║　古之住持，有司以禮迎致十方明眼尊宿，參堂
GA016n0015_p0370a01║入室，俱一時龍象。王公折節，士庶歸依，何其盛也！
GA016n0015_p0370a02║而當其時，尚有如戶籍之民，直遣伍伯追呼之歎，
GA016n0015_p0370a03║況浸淫至於今乎？武林五山俱設住持，而昭慶處
GA016n0015_p0370a04║城湖之交，最繁最衝，以故住持歲易，且並用二人。
GA016n0015_p0370a05║非練達世故，才行俱優者，不能舉其職。今年辛卯，
GA016n0015_p0370a06║楚林、葦舟二士實任之，將入院，謁真實居士，請曰：
GA016n0015_p0370a07║「公金湯大法，敢乞言以為寵。」居士笑曰：「二公新充
GA016n0015_p0370a08║住持，吾且願作入室弟子，錄葛藤話柄，而反從俗
GA016n0015_p0370a09║士乞言耶？」為大笑不止。雖然，今之時非古之時，而
GA016n0015_p0370a10║敢望今之人為古之人乎？楚林，通儒書，言温氣和，
GA016n0015_p0371a01║律身以法。葦舟，篤實無華，為同祖兄弟，德臘相若，
GA016n0015_p0371a02║一寺所推重，其能舉住持之職無疑。如其因羊溯
GA016n0015_p0371a03║禮，望二公為古之住持，則吾又不能不為今之時
GA016n0015_p0371a04║三太息也。二公其勉諸！
GA016n0015_p0371a05║《快雪堂漫錄》云：李于鱗為吾浙按察副使，徐子與
GA016n0015_p0371a06║（名中行，七才子之一）以𡵚茶最精者餉之。比看子與昭慶寺
GA016n0015_p0371a07║問及，則已賞皁役矣。蓋𡵚茶葉大多梗，于鱗北士，
GA016n0015_p0371a08║不遇宜矣。季象說。
GA016n0015_p0371a09║最勝林，張定徵書額，從雨華閣分出，在西後門。
GA016n0015_p0371a10║祖友松信。裔然正，字敬一，順治十二年住持，十五
GA016n0015_p0372a01║年進禪堂，助緣歸并禪堂。
GA016n0015_p0372a02║覺勝林，從雨華閣分出，有皆喜樓、觀音閣，在戒壇東
GA016n0015_p0372a03║北。今東塔院即其處也。
GA016n0015_p0372a04║祖曉堂昱，住持禪堂。裔文槐，字西洲，萬歷元年住
GA016n0015_p0372a05║持，助緣修建。
GA016n0015_p0372a06║永勝林，從覺勝林分出。
GA016n0015_p0372a07║祖嵩師，今址歸禪堂。
GA016n0015_p0372a08║慈忍堂，從永慶房分出，在正殿右，有一觀堂，馮夢禎
GA016n0015_p0372a09║書額。
GA016n0015_p0372a10║祖大慈明。裔傳如，字介山，為法師。傳印，字平山，萬
GA016n0015_p0373a01║歷三十四年住持，持律精嚴，臨期坐脫。裔大觀，字
GA016n0015_p0373a02║照圓，助建後殿，預淨行社。承見，字聖裔，更名承超，
GA016n0015_p0373a03║佐介山建法乳堂後殿，預淨行社。
GA016n0015_p0373a04║何璧〈西湖尋曹能始詩〉：垂楊漠漠荇田田　何處
GA016n0015_p0373a05║春風十四弦　放鶴僧歸三竺雨　聽鶯人過六橋烟
GA016n0015_p0373a06║　詩尋蘿薜誰邊寺　酒載桃花第幾船　游子天涯魂
GA016n0015_p0373a07║易斷　非關春樹有啼鵑
GA016n0015_p0373a08║紫竹林，從鹿野房分出，在西後門。
GA016n0015_p0373a09║祖月湖慧。今廢，歸并禪堂。
GA016n0015_p0373a10║祇樹林，從功德房分出，在東方丈左。
GA016n0015_p0374a01║祖無為學。裔如傳，字明初，居法華山靜室，修行踐
GA016n0015_p0374a02║實，預知時至，坐脫。裔普蔭，字雨濤，有淨行，臨期坐
GA016n0015_p0374a03║脫。今廢，歸慈蔭。
GA016n0015_p0374a04║法雲樓，顧應祥書額，在戒壇西。
GA016n0015_p0374a05║祖普慎，字獨菴，自天目來，成化丙戌後，効力勸緣，
GA016n0015_p0374a06║病逝。其嗣依棲禪堂，後分三房。法雲房以碧天湛
GA016n0015_p0374a07║為祖，住持禪堂。裔本然，字兩溪，隆慶元年住持，勸
GA016n0015_p0374a08║緣有勳，今歸并慶雲房。
GA016n0015_p0374a09║勝蓮堂，在雨花閣右，從法雲房分出，亦名匡菴。
GA016n0015_p0374a10║祖即兩溪然。裔通琳，字慈印，住持禪堂。裔界乘，字
GA016n0015_p0375a01║存素，順治四年住持。裔恆滿，字三平，順治十七年
GA016n0015_p0375a02║住持。三人皆預淨行社。
GA016n0015_p0375a03║西隱房，附近勝蓮房。
GA016n0015_p0375a04║祖一清澗，與法雲之碧天湛比肩，今歸慶雲房。
GA016n0015_p0375a05║冠西房，在天王殿西南，名西方丈。有止觀堂，韓敬書
GA016n0015_p0375a06║額；有阿蘭若，張汧書額。
GA016n0015_p0375a07║祖為菩提寺約宗記，乃智淳宗師再嗣也。裔吉菴
GA016n0015_p0375a08║迪，精戒律，擅醫術。嗣福恩，字天澤，號雲谷，見器於
GA016n0015_p0375a09║海鹽蘿石翁。裔法經，字南渠，助緣修建立績。丁未，
GA016n0015_p0375a10║受宜興請，建承雲塔。裔如湘，字楚溟，萬歷四十七
GA016n0015_p0376a01║年住持，見重於溫烏程。裔平川和尚，開法於山東
GA016n0015_p0376a02║海會寺。
GA016n0015_p0376a03║臬司荊茂，字昭武，號畏菴，正德四年己巳，以病憩
GA016n0015_p0376a04║寺就醫，手題「橘香」二字額。又〈贈吉菴迪上人詩〉：
GA016n0015_p0376a05║皇命主大臬　清勤兩三歲　秋月當胸襟　香風動冠
GA016n0015_p0376a06║蓋　偶巡西湖漘　解后闉闍外　閭閻多疲癃　艸莽見
GA016n0015_p0376a07║羸憊　叩之悉勿藥　厥角告且拜　三歎憐向隅　燮理
GA016n0015_p0376a08║愧吾輩　諭之謁毉王　吉菴能起廢　停車我徑造　相
GA016n0015_p0376a09║晤一龕內　燒丹火養爐　製藥香霏碓　膝下舊壇穿
GA016n0015_p0376a10║　肘後青囊碎　佛形儒氣象　道骨仙體態　爾毋官長
GA016n0015_p0377a01║看　我以師尊待　誠願術蘇民　如旱時雨沛　欲報無
GA016n0015_p0377a02║瓊瑤　中心唯感佩錢卓菴〈贈南渠上人〉：我檢
GA016n0015_p0377a03║高僧傳　如公印上真　懸離昭覺路　越坎導迷津　四
GA016n0015_p0377a04║袠心何壯　九年功已純　不須嫌幻質　久視過莊椿
GA016n0015_p0377a05║溫體仁〈贈楚溟上人〉：偶此寄浮踪　幽尋得遠
GA016n0015_p0377a06║公　心超濁世外　身穩白雲中　離垢原無淨　隨緣即
GA016n0015_p0377a07║是空　知非吾已晚　斯意儻君同董斯張〈養痾昭
GA016n0015_p0377a08║慶寺答忞公見懷〉：捨家遊南山　將以寫煩憂　古
GA016n0015_p0377a09║寺面湖水　凡夫聊暫投　繙經疑頓解　佞佛禮還周
GA016n0015_p0377a10║　此外了無著　有時探勝游　問花趨隔岸　醉月棹中
GA016n0015_p0378a01║流　石徑獨歸晚　禪關孤夢幽　乃深靜者趣　尚冀微
GA016n0015_p0378a02║疾瘳　惜汝不偕往　投贈非所求沈自然〈寄居湖
GA016n0015_p0378a03║上僧樓〉：藕葉將凋桂葉濃　隔湖隱隱見雷峰　獨
GA016n0015_p0378a04║松關口秋聲急　并入南屏寺裏鐘陸奎勳〈寓昭
GA016n0015_p0378a05║慶止觀堂〉：秋湖涵鏡水　翠竹閟僧窗　旅夢須臾
GA016n0015_p0378a06║破　鐘聲百八撞　心君觀自了　魔陣戰能降　不見參
GA016n0015_p0378a07║寥子　空談折慢幢查慎行〈昭慶寺僧樓同年佟
GA016n0015_p0378a08║淵若學士見訪〉：滿川烟火氣熏蒸　誰解敲門問
GA016n0015_p0378a09║老僧　多謝同年能見訪　上樓初點佛前燈厲鶚
GA016n0015_p0378a10║〈贈茅湘客七十，時寓湖上昭慶寺〉：秋賦同時幾
GA016n0015_p0379a01║輩存　茅君元是列仙昆　百年遺事鐘山獻　一卷新
GA016n0015_p0379a02║詩白下門　壽骨自臨湖水照　閑愁不𠊓佛燈昏　相
GA016n0015_p0379a03║逢初地無塵事　應覺清言勝酒尊又〈同紆齋龍
GA016n0015_p0379a04║威登寶石山麓望湖，復集昭慶寺僧房分賦〉：輕
GA016n0015_p0379a05║陰無雨亦冥濛　出郭招尋一望中　橋外人歸山罨
GA016n0015_p0379a06║畫　柳梢船度水連空　年光會計春將半　笑語流連
GA016n0015_p0379a07║跡偶同　莫忘僧坊幽事在　酌泉燒筍落梅風王
GA016n0015_p0379a08║時鴻〈宿冠西房〉斷句云：喜他檻外無樓閣，露出湖
GA016n0015_p0379a09║西一角山。
GA016n0015_p0379a10║董穀〈贈福恩別號雲谷序〉　武林昭慶上人恩天
GA016n0015_p0380a01║澤者，余鄉人也。秋日遊杭，過省其宮，假榻逾半月，
GA016n0015_p0380a02║見其氣和而情真，鄉曲之雅藹如也。暇日以別號
GA016n0015_p0380a03║為請，余諡之曰「雲谷」。蓋天之降澤必以雲，而雲之
GA016n0015_p0380a04║生也每於谷，是號所以昭其字也。昭慶寺當西湖
GA016n0015_p0380a05║上游，而上人精舍適當其前，於湖為尤近。武林山
GA016n0015_p0380a06║水甲天下，所謂西南林壑尤美者，不必遠有所往。
GA016n0015_p0380a07║登樓凭檻，舉在目中。磅礴鬱積之氣，生於寒巗古
GA016n0015_p0380a08║洞之中。以上騰於天者，自非清秋皎潔，未嘗不冥
GA016n0015_p0380a09║濛掩靄。朝變暮化，千態萬狀而不竆，此天下之奇
GA016n0015_p0380a10║觀也。上人目騁神游於其間，豈不深可會於雲谷
GA016n0015_p0381a01║之趣哉？然余又聞之西方之教，興大法雲，雨大法
GA016n0015_p0381a02║雨。使夙有根性者，如根荄在地，普在萌動，洪纖各
GA016n0015_p0381a03║遂其生。上人寓目於樓覩雲，於以見天地之大用，
GA016n0015_p0381a04║豈非油然於懷思？所以沛然於斯世，以無負大聖
GA016n0015_p0381a05║人金口之訓，孰與斂其利濟，獨善於幽谷而已哉？
GA016n0015_p0381a06║三宿堂，沈啟南書額，亦稱三秀房，在天王殿西。
GA016n0015_p0381a07║祖春谷融，住持禪堂，與冠西房共祖也。
GA016n0015_p0381a08║慶雲房，即法雲樓西隱房之居而新之，在鐘板堂西。
GA016n0015_p0381a09║祖若瞿，自華光菴來，購此以居。
GA016n0015_p0381a10║吳穎芳〈西湖慶雲僧舍訪胡太史石田詩〉：早歲
GA016n0015_p0382a01║朝書識姓名　講堂猶擁魯諸生　子窮篆籀分三體
GA016n0015_p0382a02║　韻譜齊梁貫四聲　畫鼓遙聞歌舫度　紺烟閒傍佛
GA016n0015_p0382a03║罏橫　相逢不惜頻商略　刮眼山湖檻外明
GA016n0015_p0382a04║福成房，從慶雲房分出，附近慶雲。
GA016n0015_p0382a05║祖紹元，今歸并禪堂。
GA016n0015_p0382a06║寺舊志載：香雨軒，黃承昊書額。翠雲軒，周天球書
GA016n0015_p0382a07║額。獅子林，金嘉會書額。淨名院，陸光祖書額。離垢
GA016n0015_p0382a08║軒，楚王來湘書額。六湛堂，張定徵書額。祝融之後，
GA016n0015_p0382a09║未審係是禪堂、係是何房舊額。
GA016n0015_p0382a10║陳熙昌〈場事竣，同湯齊賢、吳全甫、蔣韶賓、樊亢宗
GA016n0015_p0383a01║集香雨軒詩〉：共有依禪約　重臨選佛場　入林忘
GA016n0015_p0383a02║世事　捲幔納湖光　風葉吟成韻　天花散作香　宰官
GA016n0015_p0383a03║心不住　長願禮空王
GA016n0015_p0383a04║右諸房共一宗譜，頗詳明，藉是得考其時事。
GA016n0015_p0383a05║許聞造書石云：不佞父子，以昭慶、法相為居停主，
GA016n0015_p0383a06║昭慶便於應酬，法相宜於習靜，均勝地也。今年昭
GA016n0015_p0383a07║慶忽以祖墳中闕為告，始實怪之。細詢則雖屢經
GA016n0015_p0383a08║兵燹，蠧簡猶存，自日菴、慧皎以下，鑿鑿可數。人人
GA016n0015_p0383a09║公道之心，庸能左甲而右乙哉？持書數字，并原揭
GA016n0015_p0383a10║存之。不佞行矣，以備夜壑，其在兹乎！萬歷十三年。
GA016n0015_p0384a01║許星石道人書《喜日宗譜》說　一花五葉，流傳東
GA016n0015_p0384a02║震。支分派分，無不本此。獨是昭慶，會宗德律，壇甲
GA016n0015_p0384a03║天下，為毘尼主。自石晉天福，歷宋、元、明，幾近千年。
GA016n0015_p0384a04║其間，秉鐸揚椎，代有其人。而世遠人湮，并忘其源
GA016n0015_p0384a05║從何來，派從何別。昭慶住持之祖，但知法相是祖
GA016n0015_p0384a06║塋，不知法相乃昭慶之第二嗣也。拈花正眼捨慶
GA016n0015_p0384a07║山之大衣鉢，端無耦耳？余研耕此山十五載，庚子
GA016n0015_p0384a08║夏，與共覺師談及宗派，師隨以祖譜及漢章師遺
GA016n0015_p0384a09║囑、許星石書見示，見其源委井井。此譜也，洵律宗
GA016n0015_p0384a10║人物世鑑，宜壽諸梓，俾尋源探本者敬而志諸。順
GA016n0015_p0385a01║治庚子，錢唐耕香道人沈暹。
GA016n0015_p0385a02║當知成化以前，宗師與住持合；成化而後，住持與宗
GA016n0015_p0385a03║師分。而
GA016n0015_p0385a04║本朝康熙庚辰以來，寺任悉歸方丈主人，諸房但有值
GA016n0015_p0385a05║年，無任住持者矣。
GA016n0015_p0385a06║
GA016n0015_p0385a07║
GA016n0015_p0385a08║
GA016n0015_p0385a09║
GA016n0015_p0385a10║
GA016n0015_p0386a01║
GA016n0015_p0386a02║
GA016n0015_p0386a03║
GA016n0015_p0386a04║
GA016n0015_p0386a05║
GA016n0015_p0386a06║
GA016n0015_p0386a07║
GA016n0015_p0386a08║
GA016n0015_p0386a09║
GA016n0015_p0386a10║大昭慶律寺志卷之九終