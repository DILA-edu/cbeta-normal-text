GA020n0017_pa029a01║慧因寺志卷之三
GA020n0017_pa029a02║祖德
GA020n0017_pa029a03║古佛授繩，新宗演鉢。自西徂東，卓有的傳。慧因教稟
GA020n0017_pa029a04║華嚴，法宗晉水。當年堂開七祖，聲訖三韓，豈偶然歟？
GA020n0017_pa029a05║厥嗣代興，翹翹薪楚。至勤修二梵，永奠給孤。亦鹿園
GA020n0017_pa029a06║之特儁，不容忘所自也。志祖德。
GA020n0017_pa029a07║馬鳴大士波羅柰國人。受法於夜奢尊者，後於華氏
GA020n0017_pa029a08║國轉妙法輪。忽有老人坐前仆地，師謂眾曰：「此非庸
GA020n0017_pa029a09║流，當有異相。」言訖不見。俄從地湧出金色人，復化為
GA020n0017_pa029a10║女子，右手指師而說偈曰：「稽首長老尊，當授如來記。
GA020n0017_pa030a01║今於此地上，宣通第一義。」遂造《中論》，明一切法皆自
GA020n0017_pa030a02║一心，囊括本末，開《華嚴》秘義之始。忽有魔，迦毘摩羅，
GA020n0017_pa030a03║數狎師。師出神力降之，示以性海三昧。魔始發信心，
GA020n0017_pa030a04║率眷屬三千，俱求剃度。師因示以大法眼藏，為說偈
GA020n0017_pa030a05║曰：隱顯即本法　明暗原不二今付悟了法　非取亦非
GA020n0017_pa030a06║離付法已，即入龍奮迅三昧，挺身空中，如日輪相，然
GA020n0017_pa030a07║後示滅。是為西域第十二祖。
GA020n0017_pa030a08║龍樹尊者西天竺國人。受法於毘羅尊者，後至南印
GA020n0017_pa030a09║度國，國人多信福業。聞尊者言，悉疑佛性。遂於座現
GA020n0017_pa030a10║自在身，如滿月輪。眾性所法音不睹師相。時有長者
GA020n0017_pa031a01║迦那提婆告眾曰：「此是尊者現佛性體相，以示我等。
GA020n0017_pa031a02║葢無相三昧，形如滿月。佛性廓然虛明，正如是耳。」輪
GA020n0017_pa031a03║相隨隱，復現師形。為說偈曰：「身現圓月相，以表諸佛
GA020n0017_pa031a04║體。法說無其形，用辨非聲色。」遂得《大智度論》、《十二門
GA020n0017_pa031a05║論》，以廣《中論》之旨，垂之後世。後以如來大法藏付弟
GA020n0017_pa031a06║子迦那提婆，為說偈曰：為明隱顯法　方說解脫理於
GA020n0017_pa031a07║法心不證　無嗔亦無喜付訖，入月輪三昧，廣現神變。
GA020n0017_pa031a08║復就座，凝然示寂。為西域第十四祖。
GA020n0017_pa031a09║帝心法師名法順，俗姓杜，萬年人。十八出家，受學定
GA020n0017_pa031a10║法於聖僧道珍。凡世間一切聾啞，遇師立能聰辨。至
GA020n0017_pa032a01║驅園圃蟲，馴惡性馬，德及異類、所不可測。唐太宗詔
GA020n0017_pa032a02║問：「朕苦勞熱，師之神力何以蠲除？」師曰：「聖德御宇，微
GA020n0017_pa032a03║恙奚憂？但頒大赦，聖躬自安。」上從之，疾遂瘳。因賜號
GA020n0017_pa032a04║「帝心」。所著《法界觀門》一卷、《妄盡還源觀》一卷，專弘《華
GA020n0017_pa032a05║嚴》之旨。於貞觀十四年十一月十五日，坐化於南郊
GA020n0017_pa032a06║義善寺。雙鳥入房，異香留室。經傳即文殊菩薩現身
GA020n0017_pa032a07║也。為東土華嚴教之第一祖。
GA020n0017_pa032a08║雲華法師名智儼，不詳里氏。帝心法師高足也。凡帝
GA020n0017_pa032a09║心詮釋經義，師更流暢通辨，使其教之大行。雖不加
GA020n0017_pa032a10║著撰，而羽翼之功弘焉。為東土華嚴教之第二祖。
GA020n0017_pa033a01║賢首法師名法藏。雲華法師高足也。其先康居國人，
GA020n0017_pa033a02║附順居長安，遂為長安人。年十六，詣四明阿育王舍
GA020n0017_pa033a03║利塔，鍊一指，誓學《華嚴》。則天朝，策名宮禁。通天元年，
GA020n0017_pa033a04║詔於太原寺開《華嚴》宗旨。白光昱然，自口而出，須臾
GA020n0017_pa033a05║成葢，萬眾歡讚。則天聞之，賜號「賢首戒師」。聖厤二年
GA020n0017_pa033a06║十月，詔講於佛授記寺講堂，京師地為震動。即日召
GA020n0017_pa033a07║對長生殿，乃指殿隅金獅子，謂：「大經，理深事廣，文博
GA020n0017_pa033a08║義幽，非入理聖人，無以達其奧。」是以立見邊之喻，曉
GA020n0017_pa033a09║無涯之法，以況法界體，以師子喻法界用。其中立為
GA020n0017_pa033a10║五教：一、愚法聲聞教；二、大乘始教；三、大乘終教；四、大
GA020n0017_pa034a01║乘頓教；五、一乘圓教。則天豁然領解。乃著其說為《金
GA020n0017_pa034a02║師子章》。睿宗授內禪，請師授菩薩大戒。師為講《華嚴》
GA020n0017_pa034a03║三十餘遍。《楞伽》、《密嚴》、《梵網經》、《起信論》等十部，皆為義
GA020n0017_pa034a04║疏。先天元年十一月，終於大薦福寺。是為東土華嚴
GA020n0017_pa034a05║教之第三祖。師寂而弟子慧苑等，悉叛其教。後百年
GA020n0017_pa034a06║而得澄觀。
GA020n0017_pa034a07║清涼法師名澄觀，會稽夏侯氏子。初出家於應天寺，
GA020n0017_pa034a08║誦《法華經》，十四得度。乾元中，學律於棲霞澧師，受南
GA020n0017_pa034a09║山行事於曇一，受菩薩戒於常照，傳關河「三論」於玄
GA020n0017_pa034a10║璧。大厤初，於瓦官傳《涅槃》、《起信論》、終南《法界觀》、法藏
GA020n0017_pa035a01║《還源記》。復造東京，受《雜華》於大詵。從荊溪習《止觀》、《法
GA020n0017_pa035a02║華》、《維摩》等疏。謁牛頭忠、徑山欽、洛陽無名，咨決南宗
GA020n0017_pa035a03║禪法。謁慧雲，明了北宗玄理。一切儒墨、竺乾、梵書諸
GA020n0017_pa035a04║部，莫不旁通博綜。居京師大華嚴寺，講《華嚴》大經，造
GA020n0017_pa035a05║新疏二十軸。德宗誕節，召講經內殿。以妙法清涼帝
GA020n0017_pa035a06║心，遂賜號「清涼法師」，紫衲方袍，禮為教授和尚。元和
GA020n0017_pa035a07║五年，憲宗問華嚴法界宗旨，豁然有得，敕有司鑄金
GA020n0017_pa035a08║印，加號「僧統清涼國師」。開成三年三月六日示寂，壽
GA020n0017_pa035a09║一百二歲，葬終南石室。宰相裴休撰銘，載八卷中。師
GA020n0017_pa035a10║厯九朝，為七帝師。所著疏記四百餘卷。是為東土華
GA020n0017_pa036a01║嚴教第四祖。
GA020n0017_pa036a02║圭峰法師名宗密，果州何氏子。初得法於荷澤五世
GA020n0017_pa036a03║孫道圓。清涼一見語之曰：「毗盧華藏，能隨我遊者，其
GA020n0017_pa036a04║子乎！」著《圓覺》、《華嚴》、《湼槃》、《金剛》、《起信》、《唯識》、《蘭盆》、《法界觀》、
GA020n0017_pa036a05║《行願品》等疏鈔及修證科儀，凡九十餘卷。大和九年，
GA020n0017_pa036a06║文宗詔問佛法大意，賜紫方服，號「大德師」。會昌元年
GA020n0017_pa036a07║正月六日坐化於興福塔院，諡「定慧」，塔曰「青蓮」。亦宰
GA020n0017_pa036a08║相裴休撰銘，載八卷，是為東土華嚴教第五祖。
GA020n0017_pa036a09║以上七祖，晉水建堂以祀，明教所自傳，以志水
GA020n0017_pa036a10║木本源之思者，故各列小傳。（清涼、圭峰二傳，有碑在寺，故不詳。）
GA020n0017_pa037a01║長水法師子睿，嘉禾人。依洪敏師學《楞嚴》，至「動靜二
GA020n0017_pa037a02║相，了然不生」有省。聞瑯琊慧覺道重當山，趨至其門。
GA020n0017_pa037a03║值其上堂，即致問曰：「清淨本然，云何忽生山河大地？」
GA020n0017_pa037a04║覺喝云：「清淨本然，云何忽生山河大地！」師俯伏流汗，
GA020n0017_pa037a05║豁然大悟。覺謂之曰：「汝宗不振久矣！宜勵志扶持，以
GA020n0017_pa037a06║報佛恩。」師如教辭去。後住長水，眾幾一千。以賢首宗
GA020n0017_pa037a07║旨述《楞嚴經疏》十卷行於世。得衍華嚴教於晉水者，
GA020n0017_pa037a08║亦祖也。
GA020n0017_pa037a09║晉水法師名淨源，晉江楊氏子。母感異兆而生，遂出
GA020n0017_pa037a10║家。受《華嚴》於五臺承遷。學《合論》於橫海明覃。還南聽
GA020n0017_pa038a01║長水《楞嚴》、《圓覺》、《起信》。時四方宿學推為義龍。因省親
GA020n0017_pa038a02║於泉，請主清涼。復遊吳，住報恩、觀音。杭守沈文通置
GA020n0017_pa038a03║賢首院於祥符以延之。復主青鎮密印寶閣，華亭普
GA020n0017_pa038a04║照善住。高麗僧統義天航海問道，申弟子禮。初，華嚴
GA020n0017_pa038a05║一宗疏鈔，久矣散墜；因義天持至咨決，逸而復得。左
GA020n0017_pa038a06║丞蒲宗孟撫杭，奏以慧因易禪為教，時稱師為「中興
GA020n0017_pa038a07║教主」。元祐三年十一月示寂。塔舍利於寺西北，是為
GA020n0017_pa038a08║本寺華嚴教之始祖。（詳八卷〈塔銘〉）
GA020n0017_pa038a09║圓澄法師名義和。乾道中，住慧因寺。偶閱《淨土傳錄》，
GA020n0017_pa038a10║以《華嚴》部中未有顯揚念佛法門者，乃著《無盡燈》。以
GA020n0017_pa039a01║此經宗旨徧讚西方，為念佛往生之法。後遷平江能
GA020n0017_pa039a02║仁寺。
GA020n0017_pa039a03║高麗國義天王姓，國主文宗仁孝王第四子。辭榮出
GA020n0017_pa039a04║家，封「佑世僧統」。元祐初入中國，至四明郡，上表乞傳
GA020n0017_pa039a05║賢首教。敕兩街舉可授法者，以東京覺嚴誠禪師對；
GA020n0017_pa039a06║誠舉錢塘慧因淨源以自代。乃敕主客楊傑，送至慧
GA020n0017_pa039a07║因受法焉。朞年歸國。雖不得於本寺稱祖，亦秉教於
GA020n0017_pa039a08║晉水者也。至其輸金建閣，故又列之〈檀那〉。
GA020n0017_pa039a09║懷祥禪師主教慧因寺。上堂曰：「南山高，北山低，日出
GA020n0017_pa039a10║東方夜落西。白牛上樹覓不得，烏雞入水大家知。且
GA020n0017_pa040a01║道：覓得後，又如何？」良久曰：「堪作甚麼？」（見《傳燈錄》）
GA020n0017_pa040a02║義盡禪師住慧因寺。僧問：「佛未出世，如何？」師曰：「摩耶
GA020n0017_pa040a03║夫人出世後，如何？」曰：「悉達太子。」（見《傳燈錄》）
GA020n0017_pa040a04║易菴法師宋理宗時住山。理宗御書「易菴」二字賜之。
GA020n0017_pa040a05║勒石，沈埋土中。萬厤間，主僧如通亦號「易菴」。掘地，碑
GA020n0017_pa040a06║復出。今立妙應殿內。殿左壁「瑞光碑」，宋雲間童科進
GA020n0017_pa040a07║士盛熙朝撰。字書漶漫，祇可彷彿其意。大都為父太
GA020n0017_pa040a08║尉公遺命，請易菴演《華嚴經》教。菩薩預於師之將行，
GA020n0017_pa040a09║放五色瑞光以示之。則師之道行弘微，佛鑒於幽，帝
GA020n0017_pa040a10║欽於顯，總可追想其概矣！惜繼述無聞，不自表章其
GA020n0017_pa041a01║顛末云。
GA020n0017_pa041a02║清雅法師　如介禪師
GA020n0017_pa041a03║鑒義佛日講師　僧錄密印法師
GA020n0017_pa041a04║佛智靈源法師　笑翁法師
GA020n0017_pa041a05║無得禪師　中山可法師
GA020n0017_pa041a06║松巖奇禪師　達才禪師
GA020n0017_pa041a07║以上皆宗晉水教，或住山，或飛錫暫止慧因者。
GA020n0017_pa041a08║萬松法師雙徑慧林，行高望隆。時寺僧星散，僅遺一
GA020n0017_pa041a09║二，不克支撐廢墜。延師入寺，師憫其誠，計以動眾設
GA020n0017_pa041a10║壇，講《華嚴》秘義。聽者雲集，日以千計；遠近供億，擬於
GA020n0017_pa042a01║當道。府公某惡之，微服率武士懷挺而前，意必辱師。
GA020n0017_pa042a02║每至師榻，雙履宛然。開幃視之，杳無所見，眾驚為神！
GA020n0017_pa042a03║既去，師語寺僧曰：「敗乃公事者此人。」拂衣去。
GA020n0017_pa042a04║易菴師名如通，紹興人。因萬松之緣中廢，鄉紳方公、
GA020n0017_pa042a05║陳公，以禮延至。師木訥沈靜，宛若處女。及興廢舉墜，
GA020n0017_pa042a06║果敢承當，有不阻不撓之概。時殿宇崩圮，僧徒流落。
GA020n0017_pa042a07║雖妙空、無際二師同時應徵事，每咨決於易菴。故天
GA020n0017_pa042a08║王、大雄、輪藏、鐘樓，不數歲而昱然鼎新，皆易菴力也。
GA020n0017_pa042a09║事竣，入天台國清，了生死大義。嗣臨濟宗傳焉。（詳八卷〈塔
GA020n0017_pa042a10║銘〉）。
GA020n0017_pa043a01║無際師名明慧，海𡩬人。躭靜守雌，不希聲譽。嗣臨濟
GA020n0017_pa043a02║宗於雙徑師，受其傳鉢，入寺居觀音殿。苦其卑湫，因
GA020n0017_pa043a03║於千佛閣遺址，移建其上。雲間陸宗伯平泉，嘉與助
GA020n0017_pa043a04║成之。尤多未竟之志而天促其臘，為一時縉紳所惜。
GA020n0017_pa043a05║妙空師名悟玄，雲南人。初與易菴、無際同時應聘。縱
GA020n0017_pa043a06║傳派不同，而協心戮力如手足，故今法裔綿遠。
GA020n0017_pa043a07║
GA020n0017_pa043a08║
GA020n0017_pa043a09║
GA020n0017_pa043a10║
GA020n0017_pa044a01║
GA020n0017_pa044a02║
GA020n0017_pa044a03║
GA020n0017_pa044a04║
GA020n0017_pa044a05║
GA020n0017_pa044a06║
GA020n0017_pa044a07║
GA020n0017_pa044a08║
GA020n0017_pa044a09║
GA020n0017_pa044a10║