GA020n0017_pa045a01║慧因寺志卷之四
GA020n0017_pa045a02║檀那
GA020n0017_pa045a03║多金長者，軋茁旃林；篤道荃臣，金湯法界。良因夙植
GA020n0017_pa045a04║蓮胎，暫移蔗種，琳宮寶剎，仍是故棲。是以任事如己
GA020n0017_pa045a05║身，揮金如長物耳。苟不詳徵名實，恐泯慈勳。若徒侈
GA020n0017_pa045a06║烈冠紳，幾同化籍矣。志檀那。
GA020n0017_pa045a07║吳越錢忠武肅王鏐始建惠因禪寺於玉岑山北，是
GA020n0017_pa045a08║為茲寺之始。
GA020n0017_pa045a09║宋神宗皇帝以高麗僧統義天之請，受賢首教於晉
GA020n0017_pa045a10║水法師。敕遣主客郎楊傑送至錢唐慧因教院，兼有
GA020n0017_pa046a01║賜賚。
GA020n0017_pa046a02║寧宗皇帝初年，南北罷兵。萬幾稍暇間，同宰執一幸
GA020n0017_pa046a03║茲寺。檢閱高麗所進金字《華嚴經》，賜金修閣，御筆書
GA020n0017_pa046a04║額。今尚存。
GA020n0017_pa046a05║理宗皇帝嘗幸寺，聽易菴禪師講《華嚴》祕義。寵賚倍
GA020n0017_pa046a06║至，御書「易菴」二字賜之，今存妙應殿。
GA020n0017_pa046a07║高麗國文宗仁孝王以國中，天有雨花之瑞，每瓣現
GA020n0017_pa046a08║「晉水」二字，適其幼子義天辭榮出家，命入中國受晉
GA020n0017_pa046a09║水師教。明年進金字《華嚴經》三百部，銀二千兩。建閣
GA020n0017_pa046a10║於寺藏之。
GA020n0017_pa047a01║義天即仁孝王子，詳別卷。附張伯雨《王蒲
GA020n0017_pa047a02║團傳》：王蒲團者，武林山中人，無名字，人就所業呼之。慶厤間，居
GA020n0017_pa047a03║慧因院廡下，織蒲為業。團成售去，即以施僧及周道
GA020n0017_pa047a04║途莩者。恐不給，更約己以望其腹。身衣鶉衣，羸瘠僕
GA020n0017_pa047a05║僕於道，見者無不笑其愚。及齒衰且病，不能事所業，
GA020n0017_pa047a06║卒餓死，委屍道旁。一士人遇之，惻然曰：「是好施王蒲
GA020n0017_pa047a07║團也。竺乾之教，無有施而不報，今枉然矣！」書「果報」二
GA020n0017_pa047a08║字於其臂，買棺瘞之而去。後士人舉進士，應制科上
GA020n0017_pa047a09║等，官主客郎。奉命使高麗時，高麗仁孝王當國，燕使
GA020n0017_pa047a10║於寢。觴數行，言笑綢縟，漸及宮中細事。王曰：「不穀數
GA020n0017_pa048a01║子，其一瘖，揣其智慧，絕勝言者。臂有夙記，彷彿『果報』
GA020n0017_pa048a02║字，未揣因緣何居耳？」使因請得一見之，王命引見。比
GA020n0017_pa048a03║至使前，驟言笑，如故相識。出臂示使者，宛然道旁悽
GA020n0017_pa048a04║惻也。王大駭異，使者具述以故。子啟王，願辭榮出家
GA020n0017_pa048a05║為僧。從之，更名義天，封「佑世僧統」。明年入中國，疏請
GA020n0017_pa048a06║受晉水法師「華嚴經教」。後見天竺慈辯，請問「天台教
GA020n0017_pa048a07║觀」之旨，悉得其旨。比歸國，建大剎，號「天台寺」，而奉慈
GA020n0017_pa048a08║辯為初祖。復啟王施金書《華嚴》三譯於惠因院，兼輸
GA020n0017_pa048a09║貲建閣藏之。嗟乎！蒲團死，義天瘖；義天語，蒲團生。豈
GA020n0017_pa048a10║偶然哉！纖則殫廡下之傭，侈則分海藩之賦。等施也，
GA020n0017_pa049a01║廣狹無論已。或曰：買棺士人即無為楊傑次公也。
GA020n0017_pa049a02║蒲宗孟以資政殿學士、大中大夫出鎮錢唐。率寮屬
GA020n0017_pa049a03║敦請晉水法師住持慧因教院，施金建七祖堂。
GA020n0017_pa049a04║許懋、孫昌齡俱轉運使。捨畫「善財參善知識」五十
GA020n0017_pa049a05║四軸，併供具三十事。
GA020n0017_pa049a06║李孝先、姚舜諧俱朝散郎、通判軍州事。捨經函六
GA020n0017_pa049a07║百枚。
GA020n0017_pa049a08║蘇文忠公軾據文忠〈卻貢疏〉云「自熙𡩬以來，高麗屢
GA020n0017_pa049a09║入朝貢，兩浙騷然。皆因奸民徐戩等，交通誘引，妄談
GA020n0017_pa049a10║庸僧淨源通曉佛法，以致義天羨慕來朝，從源講解。
GA020n0017_pa050a01║源死，其徒復持真影舍利，違禁過海，以致義天差人
GA020n0017_pa050a02║祭奠，兼進金塔探瞰。朝廷受之，則以貪示外夷，計構
GA020n0017_pa050a03║紛然，朝貢踵接。夷使所至，圖畫山川，購買書籍；不惟
GA020n0017_pa050a04║中國受疲，而邊防亦疎。乞卻金塔勿受，絕其來意」云云。
GA020n0017_pa050a05║則是文忠目晉水為庸僧矣。何以伽藍之誓護持茲
GA020n0017_pa050a06║寺，如此其大且久也？大都文忠此時護國之心，甚於
GA020n0017_pa050a07║護法。因晉水之名高且遠，恐以一高麗為諸島夷倡，
GA020n0017_pa050a08║縣官費且不貲，終釀禍釁，不得不加「庸」之一字，以杜
GA020n0017_pa050a09║夷使之來耳。若曰源非中國所尊，而遠夷嚮往如此，
GA020n0017_pa050a10║不幾貽笑中國耶？然玩其〈疏〉中云「從源講解」，非善知
GA020n0017_pa051a01║識，何由得講解？又云「持源舍利過海」，非真羅漢，何由
GA020n0017_pa051a02║得舍利？既已善知識、真羅漢矣，尚得謂之庸乎？是文
GA020n0017_pa051a03║忠故矛盾己說，以示此僧之不庸；而姑借一字之貶，
GA020n0017_pa051a04║以距外夷而安中國也。欲示中國之尊，即佛印之據
GA020n0017_pa051a05║座以為得體；欲彌中國之釁，即晉水之方來以為生
GA020n0017_pa051a06║事。總文忠護國之心，甚於護法耳。異日伽藍之誓，不
GA020n0017_pa051a07║獨補赤山，亦以謝晉水也。贅言以識觀者之惑。
GA020n0017_pa051a08║蔣之奇以上柱國、弋陽郡公正議大夫，知杭州軍事。
GA020n0017_pa051a09║捐俸助建華嚴經閣，兼為立石。
GA020n0017_pa051a10║元瓘高麗相。捨藏經一部於寺，有碑。
GA020n0017_pa052a01║瀋王璋高麗駙馬都尉。元祐四年，進香幡以奠晉水。
GA020n0017_pa052a02║為置田百餘畝以奉香火。今碑尚存。
GA020n0017_pa052a03║葉伸兩浙轉運副使兼勸農使，權知杭州軍。以蒲公
GA020n0017_pa052a04║改禪院為「教院」，捐俸助葺，兼為立石。
GA020n0017_pa052a05║呂惠卿鎮南節度使、柱國東平郡公、知杭州。尊晉水
GA020n0017_pa052a06║法師教，為助葺教院，於其寂，為建塔立石。
GA020n0017_pa052a07║楊傑兩浙提刑上輕車都尉。以常奉命謁晉水於本
GA020n0017_pa052a08║寺，護教特力。
GA020n0017_pa052a09║元祖於上都聞華嚴賢首教獨盛於杭之慧因寺，遣
GA020n0017_pa052a10║使賚金兼頒戒諭，勒石以垂永久。
GA020n0017_pa053a01║趙孟頫子昂每至武林，必停橈赤埠，徘徊慧因。謂人
GA020n0017_pa053a02║曰：「吾獨愛其古寂。」為手書碑刻數通，今一尚存。
GA020n0017_pa053a03║黃子久公望卜築筲箕泉之旁，畫七祖堂四壁（見繪乘）。
GA020n0017_pa053a04║皇明自嘉、隆以前，寺廢僧散，文獻零落，檀那功德一
GA020n0017_pa053a05║切無徵，未若宋、元猶延碑志。故錄自嘉、隆以來，諸檀
GA020n0017_pa053a06║護之最宏鉅者。若夫積壤滙涓，洪纖平等，並列豐碑，
GA020n0017_pa053a07║垂之不朽。茲卷不及詳已。
GA020n0017_pa053a08║十洲方九敘錢塘人，承天太守。感寺之廢墜，延滇僧
GA020n0017_pa053a09║悟玄入寺，意圖修舉。惜公乍歾，而悟玄孑力，未竟厥
GA020n0017_pa053a10║志。
GA020n0017_pa054a01║抑菴陳洪濛仁和人，大中丞。復舉僧如通、明慧共典
GA020n0017_pa054a02║修舉，而悟玄遂得協力，以襄厥成。凡殿宇禪棲，恢宏
GA020n0017_pa054a03║倍昔。如通之力，居十之七。
GA020n0017_pa054a04║敬亭陳善錢塘人，方伯。優游林下，輒詣玉岑與如通
GA020n0017_pa054a05║結契。于寺之修建，大有施捐。
GA020n0017_pa054a06║元洲張瀚仁和人，大冢宰。雖位厯通膴，而邱壑情殷。
GA020n0017_pa054a07║時有物外之致，山僧野衲頗從之遊。玉岑惠澗杖屨
GA020n0017_pa054a08║時，經如通、明慧引為法侶。於其修造，厚有施贈。故公
GA020n0017_pa054a09║之弟文學彥淩居士；子虛，子姓如玄、度世，張仲舉三
GA020n0017_pa054a10║孝廉，悉因大冢宰遺澤、檀護之功，世世賴之。宋𡩬宗御
GA020n0017_pa055a01║書閣額，昔入公第，而諸孫竟能慨然完趙。雖公忠厚
GA020n0017_pa055a02║之傳，而後人繩武，可稱不愧清白矣！
GA020n0017_pa055a03║胥峯陸杲平湖人，秋官郎。嘗于武林講致知之學。如
GA020n0017_pa055a04║通從之遊，質以禪語，言下頓契。謂：「六通三明，異名同
GA020n0017_pa055a05║歸，不減法派。」手書《世說》一則于其壁，引為忘年之友。
GA020n0017_pa055a06║其子冢宰公光祖、孝廉公光宅，悉命與之遊，故如通
GA020n0017_pa055a07║修復茲寺，陸氏檀施之力居多。
GA020n0017_pa055a08║平泉陸樹聲華亭人，大宗伯。每遊湖上，與明慧交最
GA020n0017_pa055a09║厚。以慧有志移普門殿于千佛閣址，捐貲若干助之。
GA020n0017_pa055a10║更殿額為「妙應」。公在部時，剃度寺僧性賢等三人。
GA020n0017_pa056a01║卓明卿居士仁和唐棲人。捐貲修造伽藍殿。
GA020n0017_pa056a02║順所胡孝仁和人，新安太守。如通營修，多有捐助。錢
GA020n0017_pa056a03║塘邑侯姜公召，助給更優，胡公左右之也。
GA020n0017_pa056a04║寓庸黃汝亨仁和人，憲副。生平護沙門教，似有夙植。
GA020n0017_pa056a05║兩山諸剎，無一不受其鴻庇。于茲寺之衰，尤深注憫。
GA020n0017_pa056a06║寺僧照微奮志興舉，公不惟傾槖；而於知交同志，緘
GA020n0017_pa056a07║函數百，旁午道途。至藩臬郡邑諸公，竭力從臾，故微
GA020n0017_pa056a08║得復華嚴經閣之舊觀焉。
GA020n0017_pa056a09║清遠洪瞻祖錢塘人，見任大中丞。平日護教篤摯，與
GA020n0017_pa056a10║黃憲副公如左右手。萬厤辛丑，憫慧因大殿將頹，施
GA020n0017_pa057a01║百金。寺僧性賢修葺，凡棟梁朽腐者，一更新之。初，照
GA020n0017_pa057a02║微建閣，蓄意待時而未敢形諸口。洪公特發是願，適
GA020n0017_pa057a03║與微合，遂殫力鼎新。因公奉持〈準提咒〉，故設準提像
GA020n0017_pa057a04║于閣。以是閣之成，雖黃公之左右居多，實公肇基也。
GA020n0017_pa057a05║迄今，諸公子皆相繼護持，曾無倦懈，寺實永賴焉。
GA020n0017_pa057a06║本如吳用先桐城人，時為浙方伯。捐俸造經閣準提
GA020n0017_pa057a07║像。恐出庸手，托蓮池大師命良工為之。莊嚴福好，得
GA020n0017_pa057a08║未曾睹。又，優婆夷高門許氏助裝，金碧增麗。靈河黃
GA020n0017_pa057a09║充謙錢塘人。大參。謂：「先朝名剎，首當恢復。」厚施以助
GA020n0017_pa057a10║其成。
GA020n0017_pa058a01║屺瞻葛寅亮錢塘人，見任璽卿。諸山古剎，多其法護。
GA020n0017_pa058a02║密邇茲寺，檀施更稠。于宗相修建時，吹噓之力尤鉅。
GA020n0017_pa058a03║益軒呂純如吳江人，大司馬。進香天竺，忽于舟中夢
GA020n0017_pa058a04║偉衣冠丈夫謁之，以廢寺相托。丰容舉止，種種留目。
GA020n0017_pa058a05║比自天竺旋輿，中途暫止玉岑。輿夫慫慂入觀古蹟，
GA020n0017_pa058a06║公勉從之。入寺瞻禮，淒其萬狀。頹垣毀像，什九垂盡。倚
GA020n0017_pa058a07║徙東廡，見坡公像，宛然夢中所接也。感而捐貲，修
GA020n0017_pa058a08║葺茲寺。凡大殿、藏閣、山門、鐘樓，悉命寺僧宗相主其
GA020n0017_pa058a09║事。一切務為永久計，即所費不貲，不較也。宗相殫力
GA020n0017_pa058a10║承當，輪奐聿新，金碧映發，庶幾追唐宋之舊矣。一時
GA020n0017_pa059a01║若憲長王公在晉、藩參胡公世賞、臬副陸公完學、郡
GA020n0017_pa059a02║守姚公之蘭、郡丞唐公學仁、榷使宋公良翰，聞呂公
GA020n0017_pa059a03║感夢事奇，咸捐俸以助。而公外弟錢可，字無可，護持
GA020n0017_pa059a04║尤力。
GA020n0017_pa059a05║霞標楊師孔貴州普安人。以水部郎監南關榷。一年
GA020n0017_pa059a06║之中，興廢舉墜，兩山諸剎多受其蔭。以松陵呂公之
GA020n0017_pa059a07║託，尤眷慧因。嘗助葺鐘樓，手書「潮音」顏之。
GA020n0017_pa059a08║延禧柴紹勳仁和人，見任夏官郎。當宗相葺殿時，宰
GA020n0017_pa059a09║吳之疁城。聞古寺興復，捐俸寄助。
GA020n0017_pa059a10║行可李事道錢塘人。以孝義傳家，為八閩鹺貳。生平
GA020n0017_pa060a01║信心之篤、護教之殷，真有絲縷不牽、千萬吾往之槩。
GA020n0017_pa060a02║子兆勳仲休，奉道尤謹。平日遵雲棲教，于放生掩骸、
GA020n0017_pa060a03║拯困齋僧等事，不吝捐槖。為之設常住放生錢法，以
GA020n0017_pa060a04║垂永久。于此寺之衰，極切眷注。重修妙應殿，助建華
GA020n0017_pa060a05║嚴閣，多賴其施予。每欲濬惠澗下流為池以放生，力
GA020n0017_pa060a06║未逮也。至率僧徒以戒律，澹泊勞勩，必身先之。
GA020n0017_pa060a07║小江聞淶孝廉。啟祥子將其子也。父子護沙門教，諸
GA020n0017_pa060a08║山屈指在甲乙間。禪宮銷歇，支撐多方，如策家政。于
GA020n0017_pa060a09║慧因尤為加意，凡有興作，恃為龐公。
GA020n0017_pa060a10║大玉徐時泰錢塘人，太史諸生。時嘗讀書南屏，往來
GA020n0017_pa061a01║玉岑，與寺僧寂澄說「無生法」契合。悲照微蚤世，未竟
GA020n0017_pa061a02║厥志，剃度一僧法凝以嗣其傳。嘗勗之曰：「高麗之古
GA020n0017_pa061a03║不減淨慈，而衰頹至此者，以無志乘可稽也。名山古
GA020n0017_pa061a04║剎時有興替，藉以永延、令人興起者志耳。往不可咎，
GA020n0017_pa061a05║來猶可追，是在子矣！」凝遂奮然承之。斷碑殘碣，搜剔
GA020n0017_pa061a06║靡遺；更老故聞，隨筆傳寫，以供輯綴。帙成，公聞之喜，
GA020n0017_pa061a07║助貲壽梓，兼為序其簡首。即巴音里調，得附青雲以
GA020n0017_pa061a08║不朽矣。
GA020n0017_pa061a09║盤初蔣如奇宜興人，見任憲副。即宋柱國穎叔之裔。
GA020n0017_pa061a10║遨遊湖上，止宿寺中。見柱國遺碑，慨然樂輸若干，以
GA020n0017_pa062a01║助碧鮮經始，仍為書額。
GA020n0017_pa062a02║仲敷蔡仁洽仁和人。讀書寺中，登賢書。思以報佛之
GA020n0017_pa062a03║祐，樂為輸助。
GA020n0017_pa062a04║經宇蔣時錢塘人。居士。捐助經閣四垣及寺中諸聖
GA020n0017_pa062a05║像。地獄變相，咸為裝飾。所費金百餘。
GA020n0017_pa062a06║
GA020n0017_pa062a07║
GA020n0017_pa062a08║
GA020n0017_pa062a09║
GA020n0017_pa062a10║