GA020n0017_pa063a01║慧因寺志卷之五
GA020n0017_pa063a02║宮宇
GA020n0017_pa063a03║自宋迄今，五百餘年耳。赤山替而成原，惠澗湮而為
GA020n0017_pa063a04║陸。滄桑反覆，奚待刧火燒而天一孕，况土木廢興乎！
GA020n0017_pa063a05║然而周鼎未移，黍離滿目；魯社久屋，靈光獨巋，要亦
GA020n0017_pa063a06║未可定也。其間或自昔遺，或由今竪。或屢葺而失故，
GA020n0017_pa063a07║或名存而實亡。總循環于轆轤世界中矣。志宮宇。
GA020n0017_pa063a08║大雄殿吳越王建。但遞圮遞修，榱桷棟楹漸非故物。
GA020n0017_pa063a09║祗石柱及諸礎，猶是漢宮金狄耳。然規模跂翼，與玉
GA020n0017_pa063a10║岑對峙，差相伯仲，不失舊觀。初止奉毘盧佛一尊，自
GA020n0017_pa064a01║易菴通之葺，遂中奉釋迦，左普賢而右文殊，以華嚴
GA020n0017_pa064a02║座普賢長子居上首也。當年倉卒舉廢，不久復敝。松
GA020n0017_pa064a03║陵少司馬呂公益軒，祈嗣天竺。舟中夢蘇公為此寺
GA020n0017_pa064a04║乞緣。中途偶憩，謁公像于東廡，宛符夢對。遂捐貲重
GA020n0017_pa064a05║葺，大殿、輪藏殿一朝改觀矣。
GA020n0017_pa064a06║輪藏殿與大殿相連，高則倍之。接搆工巧，無湊泊跡。
GA020n0017_pa064a07║雖諸山繚繞，湖中彷彿隱見。中設轉輪，𫎓欽賜藏經
GA020n0017_pa064a08║於函。璧水瀠環，簷阿翬煥，相輪聲聞數里。兩山邀遊，
GA020n0017_pa064a09║咸謂目未曾有也。下奉大悲像，相傳即放光于景定
GA020n0017_pa064a10║間者。
GA020n0017_pa065a01║天王殿舊已廢。萬厤間，寺僧易菴通建。以玉岑緊逼
GA020n0017_pa065a02║無隙地，即山門為之。旁設四天王，中龕向背俱觀音
GA020n0017_pa065a03║像。不知何人作此？其石像由掘土得之者。淪埋歲久，
GA020n0017_pa065a04║莊嚴福好，宛然如新。止水意欲移奉別室而置韋駄。
GA020n0017_pa065a05║面北去俗，僧見遠矣。殿額「華嚴第一山」，今失。
GA020n0017_pa065a06║妙應殿亦宋遺也。節梲輻輳，備人工之巧。舊在大殿
GA020n0017_pa065a07║西北。萬厤間，無際即千佛閣遺址，移建于上。前後脩
GA020n0017_pa065a08║竹檀欒，最宜暑月。雲間陸宗伯平泉，塑旃檀大士像
GA020n0017_pa065a09║于內。頃歲，李太學仲休重葺，更增麗矣。
GA020n0017_pa065a10║千佛閣舊以輪藏崔巍，建此閣以蔽之，高峻相匹。至
GA020n0017_pa066a01║正末，燬于兵。今遺址為妙應殿。
GA020n0017_pa066a02║華嚴經閣宋時高麗國王之弟僧統義天，奉晉水大
GA020n0017_pa066a03║法師賢首教，疏請入侍為弟子，朝廷許之。比歸國，以
GA020n0017_pa066a04║金書《華嚴經》并建閣之貲，附貢舶以進，遂剏茲閣。南
GA020n0017_pa066a05║渡帝王無不親臨校閱。𡩬宗御書閣額以表章之。元
GA020n0017_pa066a06║末兵起，並為灰燼。惟閣額尚存張尚書元洲家，後其
GA020n0017_pa066a07║子孫復施還寺。故月印、止水鼎建新閣，以御書顏之。
GA020n0017_pa066a08║興廢繼絕，張氏之功不可泯矣。
GA020n0017_pa066a09║七祖堂晉水法師建以奉馬鳴大士及龍樹、帝心、雲
GA020n0017_pa066a10║華、賢首、清涼、圭峯七祖。相傳在伽藍堂之東北，今不
GA020n0017_pa067a01║可攷。余謂後有興起者，當增晉水、宋易菴為九祖。而
GA020n0017_pa067a02║以明易菴、無際、妙空三師配可也。
GA020n0017_pa067a03║鐘樓在正殿東南，易菴通建。高可十尋，榱桷軒翥。上
GA020n0017_pa067a04║縣洪鐘，下奉幽冥教主，翼以地獄變相。近年松陵呂
GA020n0017_pa067a05║公捐貲重葺，水部搉使楊公霞標協成之，書額其上。
GA020n0017_pa067a06║閣下諸相，煜然重新，則止水力也。
GA020n0017_pa067a07║伽藍堂在大殿東廡，宋建。初奉華光一像，後蘇文忠
GA020n0017_pa067a08║倅杭，築六橋之隄于西湖，欲取土於山以實之。而諸
GA020n0017_pa067a09║山多石，不便畚臿。惟赤山純土，濱湖，易于輸載。隄成，
GA020n0017_pa067a10║而山已夷而原矣。形家言：「去此山，則慧因失其左臂，
GA020n0017_pa068a01║行不利于茲寺。」文忠矢於佛前，願為伽藍神以護之。
GA020n0017_pa068a02║命增己像于華光之右。嗣後屢著靈應。近年見夢于
GA020n0017_pa068a03║松陵呂公，事尤顯赫。見公願力之弘，非他賢所能及
GA020n0017_pa068a04║也。呂公以公與華光聯座，殊覺不倫。擬于堂右隙地，
GA020n0017_pa068a05║設公專祠以祀之。惜寺僧莫能任其事者。
GA020n0017_pa068a06║禪堂三楹在妙應殿右。萬厤間，易菴等建為公所。楞
GA020n0017_pa068a07║伽室在禪堂前。妙空、易菴建。
GA020n0017_pa068a08║高麗王祠在楞伽室前。想昔以經閣餘貲，為義天報
GA020n0017_pa068a09║本耳。然貲雖供于爵主，事實始于義天，則宜設義天
GA020n0017_pa068a10║一像以配之。豈當時綿蕞草創，制猶未備也？
GA020n0017_pa069a01║碧鮮閣在妙應殿東北。瑯玕萬箇，浮翠北窗。雲影月
GA020n0017_pa069a02║魂，風簧雪拍。憑欄招攜，時集几案，洵南山一幽勝也。
GA020n0017_pa069a03║予讀扈載賦，久擬于梓里山中建閣顏之；然頭顱衰
GA020n0017_pa069a04║暮，為歡幾何？不若公之人人。嗣後高朋韻士，暇日登
GA020n0017_pa069a05║此，彈琴賦詩，呼盧浮白。即余百年後，猶得以精神繾
GA020n0017_pa069a06║綣為快。故以閣貲若干，付止水經始。其事務為可久，
GA020n0017_pa069a07║無若杭欵草草，作一二十年計也。
GA020n0017_pa069a08║香積在七祖堂後。今廢。
GA020n0017_pa069a09║滌池在香積旁。廣可丈餘，週以文石。今遺跡尚存法
GA020n0017_pa069a10║相菜圃中。
GA020n0017_pa070a01║
GA020n0017_pa070a02║
GA020n0017_pa070a03║
GA020n0017_pa070a04║
GA020n0017_pa070a05║
GA020n0017_pa070a06║
GA020n0017_pa070a07║
GA020n0017_pa070a08║
GA020n0017_pa070a09║
GA020n0017_pa070a10║