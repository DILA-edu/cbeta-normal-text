GA020n0017_pa071a01║慧因寺志卷之六
GA020n0017_pa071a02║碑記
GA020n0017_pa071a03║敕賜杭州慧因教院記
GA020n0017_pa071a04║杭之為州，領屬縣十。寺院五百三十有二。凡講院所
GA020n0017_pa071a05║傳，多天台智者之教。惟賢首一宗，厯年沈隱。是以法
GA020n0017_pa071a06║師源公，力振宏綱，始立教藏于蘇、于秀。元豐八年，高
GA020n0017_pa071a07║麗國王子祐世僧統義天，聞風，摳衣願承密印。于時，
GA020n0017_pa071a08║資政殿學士．大中大夫蒲公來牧是州，以廊廟之器
GA020n0017_pa071a09║而臨一方。其愷悌之政，威懷之略，指麾於談笑之間，
GA020n0017_pa071a10║綽有餘裕。乘閒率賓僚遊南山慧因禪院，觀其締構
GA020n0017_pa072a01║棟宇，規摹壯麗；惜其久寂而不葺，乃命法師主之。又
GA020n0017_pa072a02║施金塑賢首七祖之像，僧統從而印造經論疏鈔七
GA020n0017_pa072a03║千有餘帙，教藏之能事畢矣。於是其徒晉仁等，以狀
GA020n0017_pa072a04║援例乞易禪院為教院，永世相承，以嚴師席。蒲公即
GA020n0017_pa072a05║具奏以聞。越元祐三年五月一日錫命報可。崖谷輝
GA020n0017_pa072a06║煥，邦人踊躍。賢首之教自是而興。其學之淺者，知由
GA020n0017_pa072a07║文字入不二法門而不泥於文字；其學之深者，見佛
GA020n0017_pa072a08║性於言下而至於無言。則此院易名之旨乃示人像
GA020n0017_pa072a09║法之宗，如暗室而照明燈；如步海而駕大航，豈小補
GA020n0017_pa072a10║而已？法師敬上之賜，刊敕於石，托予述而揭之，以垂
GA020n0017_pa073a01║不朽。三年八月二十有八日，朝散大夫．提舉洞霄宮．
GA020n0017_pa073a02║上護軍．吳興縣開國男．食邑三百戶．賜紫金魚袋章
GA020n0017_pa073a03║衡記維那沙門履淵，監院沙門晉仁，勾當廣潤大
GA020n0017_pa073a04║師曇真，首座沙門道璘，通義大師子𡩬書，住持傳賢
GA020n0017_pa073a05║首祖教沙門淨源
GA020n0017_pa073a06║朝散郎．權發遣兩浙路提點刑獄公事．兼本路勸
GA020n0017_pa073a07║農提舉河渠公事．上輕車都尉借紫楊傑篆額
GA020n0017_pa073a08║朝散郎．權發遣兩浙計度轉運副使公事．兼勸農
GA020n0017_pa073a09║使．兼提舉本路鹽事．權杭州軍州事．充兩浙西路
GA020n0017_pa073a10║兵馬鈐轄．上輕車都尉借紫葉伸立石
GA020n0017_pa074a01║杭州慧因教院華嚴閣記
GA020n0017_pa074a02║鎮南軍節度洪州管內觀察處置等使．檢校司徒．
GA020n0017_pa074a03║持節都督洪州諸軍事．洪州刺史．知杭州軍州事．
GA020n0017_pa074a04║兼管內勸農使．充兩浙西路兵馬鈐轄．兼提舉本
GA020n0017_pa074a05║路兵馬巡檢公事．柱國．東平郡開國公．食邑三千
GA020n0017_pa074a06║四百戶．食實封五百戶□□□撰
GA020n0017_pa074a07║錢塘有大法師曰「淨源」，以賢首教為東南學者宗。所
GA020n0017_pa074a08║註經文，傳布外國。有高麗僧義天者，見其文而悅之。
GA020n0017_pa074a09║元豐八年春，因以其王命使于我，請從源師口授經。
GA020n0017_pa074a10║旨天子可其奏。義天至杭，禮見源師，源師為說法要。
GA020n0017_pa075a01║義天竟其學，還本國。其兄國王與其母命以青紙金
GA020n0017_pa075a02║書晉義熙、唐證聖、正元中所譯《華嚴經》三本，凡一百
GA020n0017_pa075a03║七十卷，附海舟，捨入源師所住慧因教院，以報皇帝
GA020n0017_pa075a04║之德。至元符元年冬，其國遣使貢方物。及建中靖國
GA020n0017_pa075a05║元年，復遣使賀今上登寶位。繼附白金千數百兩，請
GA020n0017_pa075a06║於慧因院造華嚴經閣，及盧舍那佛、普賢、文殊菩薩
GA020n0017_pa075a07║像，并供具等置於其閣。乞差童行管勾歲與剃度部
GA020n0017_pa075a08║使者及引伴，各以其狀聞朝廷，皆許之。未幾閣成，源
GA020n0017_pa075a09║師之法子曰希仲，以余與源師有舊，請為文以記之。
GA020n0017_pa075a10║賢首教者，世傳《華嚴經》之學始於帝心杜順，次尊者
GA020n0017_pa076a01║智儼，次賢首國師法藏，次清涼國師澄觀，次圭峰禪
GA020n0017_pa076a02║師宗密。帝心有《法界觀》、尊者有《搜玄記》、賢首有《探玄
GA020n0017_pa076a03║記》皆釋晉經而已。至清涼為唐經作疏，而證聖、正元
GA020n0017_pa076a04║之二譯始備。圭峯復為清涼作講義，源師因以五師
GA020n0017_pa076a05║為華嚴五祖。以其判教自賢首始，故謂之賢首教。而
GA020n0017_pa076a06║源師所注，乃以清涼《疏》分列於經文之下，使學者曉
GA020n0017_pa076a07║然易見者也。夫道未始有物，而神無乎不在。通乎此
GA020n0017_pa076a08║者，大小而小大，多少而少多，唯心之從，莫之能禦。此
GA020n0017_pa076a09║《華嚴》所以以一真之境，融通事理，交相攝入，而出大
GA020n0017_pa076a10║千經卷於一塵之內者也。然羣生沈迷，不知反本，至
GA020n0017_pa077a01║雖輪轉生死而莫之悔。雖世所謂賢有智者，未免乎
GA020n0017_pa077a02║此也。今義天不以夷夏之異、山海之遠，求師以問其
GA020n0017_pa077a03║說。及其得請，又作佛事以為報。而源師究極義學，至
GA020n0017_pa077a04║為殊方之所師慕如此，是皆可書也。乃為之記云。建
GA020n0017_pa077a05║中靖國元年三月初一記
GA020n0017_pa077a06║右正議大夫．知杭州軍州事．兼管內勸農使．充兩
GA020n0017_pa077a07║浙西路兵馬鈐轄．兼提舉本路兵馬巡檢公事．上
GA020n0017_pa077a08║柱國．弋陽郡開國公．食邑三千六百戶．食實封七
GA020n0017_pa077a09║百戶蔣之奇立石
GA020n0017_pa077a10║慧因院教藏記
GA020n0017_pa078a01║大宋杭州慧因院賢首教藏。資政殿學士．大中大夫
GA020n0017_pa078a02║蒲公鎮錢塘之明年，政成民樂。春正月，請晉水淨源
GA020n0017_pa078a03║闍黎住持南山慧因道場，又施金立賢首、華梵七祖
GA020n0017_pa078a04║之像，設帳座而祠焉。轉運使許懋、孫昌齡同繪「善財
GA020n0017_pa078a05║童子參善知識」五十四軸，并供具三十事。通判軍州
GA020n0017_pa078a06║事朝散郎李孝先、姚舜諧共置經函六百餘枚。高麗
GA020n0017_pa078a07║國祐世僧統義天聆芳咀潤，禮足承教，印造經論疏
GA020n0017_pa078a08║鈔總七千三百餘帙，莊嚴壯麗，金碧相輝。其弟子希
GA020n0017_pa078a09║仲等欲光昭偉蹟，以文見屬。因語之曰：昔者無上法
GA020n0017_pa078a10║王出現於世，以空化執，以福利化欲，以緣業化妄，以
GA020n0017_pa079a01║地獄化愚。故五蘊、九識、十八界膠固，循環回復於生、
GA020n0017_pa079a02║老、病、死之中者，咸歸度門。至於妙用無迹、真空無體、
GA020n0017_pa079a03║本源清淨、覺照圓明，即華嚴海會，稱性極談，無大無
GA020n0017_pa079a04║小，同證菩提。恢恢焉，炳炳焉，不可得而思議也。嗟乎！
GA020n0017_pa079a05║能仁滅而法網散，宗途異而諍辯興。馬鳴菩薩乃造
GA020n0017_pa079a06║《起信論》，發明大乘以摧邪說。龍勝得之，開章釋義。又
GA020n0017_pa079a07║入龍宮，誦《華嚴》以傳於世。帝心尊者應跡終南，挾論
GA020n0017_pa079a08║集觀以授雲華。于時機感尚微，法雷未振。於是賢首
GA020n0017_pa079a09║菩薩，統一心宏五教。大明既升，爝火斯息。大雨普注，
GA020n0017_pa079a10║羣物咸潤。清涼、定慧二大士又從而演之、通之，如貫
GA020n0017_pa080a01║意珠，圓融無盡。噫！去聖益遠，精義漸隱。源公以超悟
GA020n0017_pa080a02║浩博之才，力扶祖訓：集注大經，著述疏記，無慮數十
GA020n0017_pa080a03║萬言。始建教藏於蘇之報恩、法華，秀之密印寶閣、
GA020n0017_pa080a04║普照善住。今慧因虛席，又偶當世明公與協力而興之，
GA020n0017_pa080a05║闡揚尤盛。學者如歸，隨根器，破疑惑。能脫纏縛者，入
GA020n0017_pa080a06║正解，悟本覺。離我人相者，比比有之。宜乎名流天下、
GA020n0017_pa080a07║化行東表。俾世之言佛法者，知賢首之為正宗。刻之
GA020n0017_pa080a08║金石，無愧辭矣。
GA020n0017_pa080a09║元祐元年十二月十八日，朝散大夫．提舉杭州洞霄
GA020n0017_pa080a10║宮．護軍．吳興縣開國男．食邑三百戶．賜紫金魚袋章
GA020n0017_pa081a01║衡記
GA020n0017_pa081a02║承事郎．監杭州都酒務．兼權市舶司唐之問書
GA020n0017_pa081a03║奉議郎．簽書昭慶軍節度判官廳公事．賜緋魚袋
GA020n0017_pa081a04║文勛題額
GA020n0017_pa081a05║資政殿學士．大中大夫．知杭州軍州事．兼管內勸
GA020n0017_pa081a06║農使．充兩浙西路兵馬鈐轄．兼提舉本路兵馬巡
GA020n0017_pa081a07║檢公事．輕車都尉．河東郡開國侯食邑一千六百
GA020n0017_pa081a08║戶．實封一百戶蒲宗孟立石
GA020n0017_pa081a09║高麗國僉議贊成事元公捨大藏經記
GA020n0017_pa081a10║翰林院直學士．朝列大夫．本國重大匡守．僉議政
GA020n0017_pa082a01║丞．右文館大提學．監春秋館事．判選部事致仕閔
GA020n0017_pa082a02║□□撰
GA020n0017_pa082a03║重大匡上洛君金恂書并題
GA020n0017_pa082a04║夫以實際而觀，則廓然空寂，無名、無相，本無眾生亦
GA020n0017_pa082a05║無諸佛；豈有生滅苦樂在於其間哉？然諸有情，背真
GA020n0017_pa082a06║逐妄，自有生死去來。故罪福由是而生，苦樂從斯而
GA020n0017_pa082a07║出。罪福既生，復有輕重；苦樂隨出，亦如形影。於是地
GA020n0017_pa082a08║獄、餓鬼、畜生、修羅、人天諸趣，紛然而作，是所謂眾生
GA020n0017_pa082a09║也。苦莫苦於地獄；樂莫樂於天堂。然天報將盡，亦有
GA020n0017_pa082a10║五衰之苦。而又隨業墮落，則亦未免於三途。故天堂
GA020n0017_pa083a01║之樂，不足恃也。於中有一聰慧之人，因於眾生而起
GA020n0017_pa083a02║大悲；因於大悲而生菩提心；因菩提心成等正覺，是
GA020n0017_pa083a03║所謂佛也。佛以平等大悲，視眾生如一子。然諸眾生
GA020n0017_pa083a04║根器不同，非一法可度。故欲隨其根將適其器，而遂
GA020n0017_pa083a05║有三乘十二分教，八萬四千法藏。如世良醫救諸病，
GA020n0017_pa083a06║用藥至千，設方至萬。非苟多其藥，而廣其方也。藥隨
GA020n0017_pa083a07║病異，故不得不然耳！是以我佛釋迦成正覺、轉法輪，
GA020n0017_pa083a08║始自鹿苑至於雙樹。七七年間，所說法門不為不多
GA020n0017_pa083a09║矣。及乎一千年後，其教東漸。自漢明夢見金容已來，
GA020n0017_pa083a10║西竺梵本之來譯東夏者，無慮五千餘卷。經律皆佛
GA020n0017_pa084a01║口所宣論，則皆諸菩薩所造。如《易》之十翼，《春秋》之三
GA020n0017_pa084a02║傳者也。略舉諸經所有功德，則或有但聞其名及一
GA020n0017_pa084a03║句義者，猶勝純以七寶積滿三千大千世界以用布
GA020n0017_pa084a04║施；又復分別半偈者，亦勝教百恒河沙眾生得阿羅
GA020n0017_pa084a05║漢果。於中密教，則有影過風。經之益，或有一字之功，
GA020n0017_pa084a06║能令滅罪成佛。戒律則一日之功，亦能生佛淨土。然
GA020n0017_pa084a07║則，苟能成一卷經，聞一句義，依一字功，修一日戒，亦
GA020n0017_pa084a08║足為千生萬劫難得之福慶也。况復成一大藏，趁年
GA020n0017_pa084a09║披轉者，豈不萬萬於前功哉！然此須有大財力者能
GA020n0017_pa084a10║之。而世之富貴者，例皆聚不厭多、滿不知足；急於求
GA020n0017_pa085a01║利，怠於為善。及乎四山既合，五家爭奪，然後無如之
GA020n0017_pa085a02║何。假使得如汾陽，終始何益於身後哉！在當世，獨得
GA020n0017_pa085a03║超然世外之明見者，惟我退翁元相公有焉。公生閥
GA020n0017_pa085a04║閱，而蚤收科第；敭厯清華，而驟登卿相。當其急流，思
GA020n0017_pa085a05║老聃之知止；深信勝緣，慕靈運之在家。曾與故僉議
GA020n0017_pa085a06║中贊安公同誠，立願印造大藏經一部，俾安於四明
GA020n0017_pa085a07║之天童禪剎，猶以為歉。今復度其功費而竭盡財力，
GA020n0017_pa085a08║印成全藏一部，奉安大覺國師所起道場。以為地勝
GA020n0017_pa085a09║人高而法寶雖具，若不披轉於歲時而興其福利，則
GA020n0017_pa085a10║與夫多買良田、遠求好種而不解耕穫者何異哉？於
GA020n0017_pa086a01║是又備趁年轉藏之資，并以捨施。善哉！未曾有也。其
GA020n0017_pa086a02║所願則皇帝聖壽萬萬歲，皇太后億載萬年，瀋王國
GA020n0017_pa086a03║王各增椿算，先公先妣超躡寶蓮，四生六道一切有
GA020n0017_pa086a04║情，咸蒙饒潤，同至菩提耳。大哉心乎！所成大法寶藏，
GA020n0017_pa086a05║宜安於此而捨之於彼者，以無自他彼此之殊也。所
GA020n0017_pa086a06║作最勝功緣，先奉君親者，始終不離忠孝之道也。由
GA020n0017_pa086a07║斯而往，則雖欲後於自利福祿，其不先於公乎？推其
GA020n0017_pa086a08║餘以及千孫，尚有餘慶矣。以予為蚤年同牓，辱知蚤，
GA020n0017_pa086a09║厚且親，請以為記。予以老病固辭。請之不已，不獲已
GA020n0017_pa086a10║而麤敘其所見知耳。
GA020n0017_pa087a01║元祐元年二月日
GA020n0017_pa087a02║功德主大匡僉議贊成事．判總部事致仕元瓘，性
GA020n0017_pa087a03║海慈照明宗大師，華嚴宗主．杭州路高麗惠因教
GA020n0017_pa087a04║寺持僧慧福立石
GA020n0017_pa087a05║重修慧因講寺碑記
GA020n0017_pa087a06║賜進士及第．資政大夫．禮部尚書．兼翰林院學士．前
GA020n0017_pa087a07║南京吏部尚書．經筵講官．國史總裁．掌詹事府詹
GA020n0017_pa087a08║事．新昌潘晟譔文
GA020n0017_pa087a09║賜進士第．光祿大夫．柱國．少傅．兼太子太傅．禮部尚
GA020n0017_pa087a10║書．武英殿大學士．知制誥．國史會典總裁．餘姚呂
GA020n0017_pa088a01║本篆額
GA020n0017_pa088a02║賜進士第．雲南布政使司左布政使致仕．詔階正奉
GA020n0017_pa088a03║大夫．正治卿．前奉敕提督雲南．廣西學政．錢塘陳
GA020n0017_pa088a04║善書丹
GA020n0017_pa088a05║西湖有古剎曰「慧因」。玉岑山龍盤其前，南高峯虎踞
GA020n0017_pa088a06║其右。擅諸山之勝，為名梵之雄。葢宋吳越忠武肅王
GA020n0017_pa088a07║所剏也。元豐間，高麗國王子僧統義天入貢，受晉水
GA020n0017_pa088a08║禪師教以歸。迺泥金書《華嚴經》賚奉于寺，更輸金建
GA020n0017_pa088a09║華嚴大閣藏之。故時人多以「高麗」名寺者。理宗朝，有
GA020n0017_pa088a10║易菴禪師闡揚大乘，丕振宗風，開拓道場，為一時緇
GA020n0017_pa089a01║流所推轂。理宗御書「易菴」二字賜之，刻石尚存。迨我
GA020n0017_pa089a02║皇明，慧因寺巋然魯靈光也。正德來，僧困征徭，幾亡
GA020n0017_pa089a03║是公矣，寺之削也滋甚。嗣後僧僅孑遺，亦覬新葺。欲
GA020n0017_pa089a04║以上賓禮，禮行僧萬松為重修主。以否運未極，不果
GA020n0017_pa089a05║也。向之巋然者，瓦欲鴛飛，梁將虹沒，對之興悲矣。山
GA020n0017_pa089a06║羞泉忸，草木鬱悒者數十年。佛法有靈，檀越未墜。所
GA020n0017_pa089a07║幸承天守十洲方公九敘掛冠歸隱，力圖恢復。延致
GA020n0017_pa089a08║滇僧悟玄相與協成之。藏殿將新而十洲公倏焉觀
GA020n0017_pa089a09║化。悠悠末法，誰作金湯己耶？茲藉大中丞抑菴陳公
GA020n0017_pa089a10║洪濛，參悟禪宗，了無人我，護持益力。遂於隆慶御宇
GA020n0017_pa090a01║之初，爰命悟玄慎舉同參僧如通，如通亦舉僧明慧，
GA020n0017_pa090a02║共典佛事。一乃心力，對佛矢言，篤務謀成。三僧者，皆
GA020n0017_pa090a03║萬松法子也。如通經明行脩，從容應務。不出半語抄
GA020n0017_pa090a04║一錢，即人之靳不捐一金者，驩施惟恐後。於是撤而
GA020n0017_pa090a05║新之，為出門𫎓四大法王，前正殿廬三世佛，中轉輪
GA020n0017_pa090a06║藏，藏佛經若干部。全奉延明經僧十餘眾，校閱三年
GA020n0017_pa090a07║而經始正。後為觀音殿，雲間禮部尚書平泉陸公樹
GA020n0017_pa090a08║聲大書「妙應殿」扁以遺之。左建伽藍殿，禮華光神。搆
GA020n0017_pa090a09║鐘樓幾百尺，鑄洪鐘以司晨昏，聲聞數十里。簷宇垂
GA020n0017_pa090a10║阿，百楹相扶，言言翼翼，而向之巋然者如故也。經始
GA020n0017_pa091a01║於萬厤甲戌，以戊寅落成，通計五載。惜明慧先寂，不
GA020n0017_pa091a02║令見之。如通、悟玄率其徒與孫，焚修於斯。鐘磬鐃唄，
GA020n0017_pa091a03║華鬘旛葢，朝夕贊揚，以祝世界主萬年有道之長。至
GA020n0017_pa091a04║是而萬松未竟之志，得如通以成之也。否極而泰，數
GA020n0017_pa091a05║與悟玄（號妙空）；長睂脩幹，心與行孚。藩伯麓池郭公
GA020n0017_pa091a06║斗，以梓里情，將捐俸為助。而公釋位去，悟玄有志焉
GA020n0017_pa091a07║而力莫能與也。如通號易菴，披徑而入，景像蕭然，不
GA020n0017_pa091a08║自意遂能起廢若此，奇哉！自宋迄今數百餘禩，而易
GA020n0017_pa091a09║菴之號殆相符合。宋易菴為前第一代阿羅漢，今易
GA020n0017_pa091a10║菴為後第一代阿羅漢。佛教中興，豈偶然哉！如通越
GA020n0017_pa092a01║產也，讀儒者書，尤長於內典。慕大鑒不傳真印，用是
GA020n0017_pa092a02║出世遊京師，為比部郎平湖胥峰陸公杲所重。入少
GA020n0017_pa092a03║林，徧厯五嶽，海內沙門皆知有易菴矣。大理陸五臺
GA020n0017_pa092a04║光祖，厥弟雲臺光宅，相與友善。葢二陸鳴東越之學，
GA020n0017_pa092a05║以「致知」先登於岸。如通闡西方之傳，所謂般若波羅
GA020n0017_pa092a06║蜜者多默契云。予亦東越人也，向在留都掌邦禮。如
GA020n0017_pa092a07║通以藏經謁予，備陳慧因興廢之顛末，且稱予同年
GA020n0017_pa092a08║友陳中丞公為之主盟。其峻護者，則錢塘令西蜀姜
GA020n0017_pa092a09║君召。慫慂以成之者，則徽郡守仁和胡君孝也。予奉
GA020n0017_pa092a10║明天子召還北，如通紹介請，迺述所聞於如通者而
GA020n0017_pa093a01║次第之，以屬右史。
GA020n0017_pa093a02║萬厤六年，歲躔戊寅，冬十月吉旦，傳臨濟正宗二十
GA020n0017_pa093a03║七世，沙門如通立石
GA020n0017_pa093a04║四明慈水諸應元校模上石
GA020n0017_pa093a05║慧因寺鐘樓銘（并序）
GA020n0017_pa093a06║賜進士出身．嘉議大夫．奉敕巡撫貴州．兼湖北川東
GA020n0017_pa093a07║等處．地方提督軍務．都察院右副都御史．得請致
GA020n0017_pa093a08║仕恩封進通議大夫．仁和陳洪濛撰文
GA020n0017_pa093a09║賜進士．中憲大夫．南京通政使司右通政掌司事．前
GA020n0017_pa093a10║太僕寺少卿．山東道監察御史．奉敕提督北直隸
GA020n0017_pa094a01║學校．翰林院庶吉士．仁和馬三才篆額
GA020n0017_pa094a02║賜進士出身．中憲大夫．直隸徽州府知府．前禮部主
GA020n0017_pa094a03║客情吏司郎中．餘姚胡孝書丹
GA020n0017_pa094a04║夫廣樂之陳，始條理于金奏。名藍起仆，苟非鴻鐘肇
GA020n0017_pa094a05║鳴，上徹九天，下震九地，奚以普度幽明，而住持三寶
GA020n0017_pa094a06║哉？本寺前代弘法有人，上感帝王供養，遠致海外莊
GA020n0017_pa094a07║嚴；凡百珍異，精妙殊絕尋常。逮乎勝流不作，日墜日
GA020n0017_pa094a08║消；朅求苟完，集緣恒艱。幾成復輟，雖梯天葦海，不足
GA020n0017_pa094a09║以喻云。自易菴法師之來也，漸整舊規，隨機善導四
GA020n0017_pa094a10║眾。故良緣輳集，諸功德展轉成就。正殿元獨毘盧佛
GA020n0017_pa095a01║一尊，座下惟侍托塔毗沙門、護法韋䭾而已。四旁周
GA020n0017_pa095a02║圍，前立二十天，後坐十八應真。易菴以為華嚴境界，
GA020n0017_pa095a03║有主有伴。於是左增長子大行普賢願王，右增小男
GA020n0017_pa095a04║大智文殊師利法王子。至於藏殿，起於圜池，正猶龍
GA020n0017_pa095a05║藏之在香海，關棙潛通，隨推旋運靡滯。其中八方安
GA020n0017_pa095a06║置經函，高列三十三天。復上下迭彰，雙垂兩象，而外
GA020n0017_pa095a07║環之以傑閣。始者零星朽蝕，閣欹塵霾。池閼泥濘，遊
GA020n0017_pa095a08║蹤斷絕，路徑草荒。一旦煥然改觀，僉莫不以為出於
GA020n0017_pa095a09║意外矣。而易菴夙願彌深，經營益力。於是建層樓以
GA020n0017_pa095a10║撐霄漢，鑄鴻鐘以覺愚蒙。噫！抑豈非所謂隆替有時，
GA020n0017_pa096a01║得人則興者歟？夫其習講而遍開五教，參禪而備究
GA020n0017_pa096a02║五宗。兼之結印加持，梵唄布薩，罔非素業，誠如來之
GA020n0017_pa096a03║所使也。是以木材集而繩墨使，銅材集而爐鞴具。權
GA020n0017_pa096a04║輿造化，自有大勢。天不思議，大士冥為之績，又何必
GA020n0017_pa096a05║扇飈飛廉、揚烈熒惑，借巧于班倕，藉力于賁獲哉？若
GA020n0017_pa096a06║今樓已翬飛，而鐘已懸綴矣。雖然，曷可徒標而徒扣
GA020n0017_pa096a07║耶？良以主者既淨尸羅，奉迦維顯密，單復之付授，即
GA020n0017_pa096a08║謦欬無遮而功不唐捐。夫金聲肅物，又況其大者乎
GA020n0017_pa096a09║哉？彼三界羣萌，沈迷於順逆之境。冥冥長劫，故於晨
GA020n0017_pa096a10║朝暮夕，如法曳綆舉撞。鴻鐘連鳴，鍠鍠然，𡃡𡃡然，而
GA020n0017_pa097a01║𩐠𩐠然。上徹諸天以警，其樂本無常，翻為苦因，而五
GA020n0017_pa097a02║欲不足戀也。下震地獄以醒，其苦從何來，情忘業消
GA020n0017_pa097a03║而罪性自空也。展轉鳴之不已，其為利益顧不鉅哉？
GA020n0017_pa097a04║迺為銘曰：層樓崢嶸出雲烟　鴻鐘蚤暮轟大千竦破
GA020n0017_pa097a05║地獄警諸天　捨樂歸真解縛纏刀輪摧折火停燃　地
GA020n0017_pa097a06║藏本願竟無邊晉水闡教啟金詮　先後易菴若比肩
GA020n0017_pa097a07║三僧建立近十年　終古興隆輝梵筵
GA020n0017_pa097a08║萬厤戊寅歲，冬十月吉旦，沙門如通立諸應元校鐫
GA020n0017_pa097a09║
GA020n0017_pa097a10║
GA020n0017_pa098a01║
GA020n0017_pa098a02║
GA020n0017_pa098a03║
GA020n0017_pa098a04║
GA020n0017_pa098a05║
GA020n0017_pa098a06║
GA020n0017_pa098a07║
GA020n0017_pa098a08║
GA020n0017_pa098a09║
GA020n0017_pa098a10║