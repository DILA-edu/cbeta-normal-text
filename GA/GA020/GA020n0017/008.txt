GA020n0017_pa123a01║慧因寺志卷之八
GA020n0017_pa123a02║傳志
GA020n0017_pa123a03║唐定慧禪師傳法碑唐裴休撰
GA020n0017_pa123a04║釋宗密，姓何氏，果州西充人也。家本豪盛，少通儒書。
GA020n0017_pa123a05║欲千世以活生靈，負俊才而隨計吏。元和二年，偶謁
GA020n0017_pa123a06║遂州圓禪師。圓未與語，密欣然而慕之，乃從其削染
GA020n0017_pa123a07║受教。此年進具于拯律師，尋謁荊南張，張曰：「汝傳教
GA020n0017_pa123a08║人也，當宣道於帝都。」復見洛陽照禪師，照曰：「菩薩人
GA020n0017_pa123a09║也，誰能識之？」末見上都華嚴觀，觀曰：「毘盧單藏，能隨
GA020n0017_pa123a10║我遊者，其唯汝乎！」初在蜀，因齋次受經，得《圓覺》十二
GA020n0017_pa124a01║章，深達義趣，誓傳是經。在漢上，因病僧付《華嚴》句義，
GA020n0017_pa124a02║未嘗隸習，即爾講之。由是乃著《圓覺》、《華嚴》，及《涅槃》、《金
GA020n0017_pa124a03║剛》、《起信》、《唯識》、《盂蘭盆》、《法界觀》、《行願》等經疏鈔及法義
GA020n0017_pa124a04║類例、禮懴修證、圖傳纂略。又集諸宗禪言為禪藏，總
GA020n0017_pa124a05║而序之，并酬答、書偈、議論等。又《四分律疏》五卷，《鈔懸
GA020n0017_pa124a06║談》二卷，凡二百許卷，圖六面。皆本一心而貫諸法，顯
GA020n0017_pa124a07║真體而融事理，超羣有於對待，冥物我而獨運矣。密
GA020n0017_pa124a08║每入內殿，問其法要。太和二年慶成節，徵賜紫方袍，
GA020n0017_pa124a09║為大德。尋請歸山。會昌元年正月六日，坐滅於興福
GA020n0017_pa124a10║塔院，儼若平日，容貌益悅。七日遷於函，其自證之力
GA020n0017_pa125a01║可知矣。其月二十二日，道俗等奉全身于圭峰。二月
GA020n0017_pa125a02║十三日茶毘，得舍利數十粒，明白而潤大。後門人泣
GA020n0017_pa125a03║而求諸煨中，必得而歸，悉斂藏於石室。其無緣之慈
GA020n0017_pa125a04║可知矣。俗齡六十五，僧臘三十四。遺誡令「舁屍施鳥
GA020n0017_pa125a05║獸，焚其骨而散之，勿塔。勿得悲慕以亂禪觀。每清明
GA020n0017_pa125a06║上山，必講道七日而後去。其餘住持儀則當合律科，
GA020n0017_pa125a07║違者非吾弟子。」初，密道既芬馨，名惟烜赫；內眾慕羶
GA020n0017_pa125a08║既如彼，朝貴答響又如此。當長慶元和已來，中官立
GA020n0017_pa125a09║功執政者孔熾，內外猜疑，人主危殆。時宰臣李訓酷
GA020n0017_pa125a10║重於密；乃開成中，偽甘露發，中官率禁兵五百人出
GA020n0017_pa126a01║閤，所遇者一皆屠戮。時王涯、賈餗、舒元輿方在中書
GA020n0017_pa126a02║會食，聞難作奔，入終南投密。唯李訓欲求翦髮匿之，
GA020n0017_pa126a03║從者止之，訓改圖趨鳳翔。時仇士良知之，遣人捕密
GA020n0017_pa126a04║入左軍，面數其不告之罪，將害之。密怡然曰：「貧道識
GA020n0017_pa126a05║訓年深，亦知其反叛。然本師教法，遇苦即救，不愛身
GA020n0017_pa126a06║命，死固甘心。」中尉魚恒志嘉之，奏釋其罪。朝士聞之，
GA020n0017_pa126a07║扼腕出涕焉。或曰：「密師為禪耶？律耶？經綸耶？」則對曰：
GA020n0017_pa126a08║「夫密者，四戰之國也，人無得而名焉。都可謂大智圓
GA020n0017_pa126a09║明、自證利他大菩薩也。」是故裴休論譔云：「議者，以師
GA020n0017_pa126a10║不守禪行，而廣講經論。遊名邑大都，以興建為務。乃
GA020n0017_pa127a01║為多聞之所役乎？豈聲利之所未忘乎？嘻！議者焉知
GA020n0017_pa127a02║大道之所趣哉？夫一心者，萬法之惣也。分而為誡定
GA020n0017_pa127a03║慧，開而為六度，散而為萬行。萬行未嘗非一心，一心
GA020n0017_pa127a04║未嘗違萬行。禪者，六度之一耳，何能惣諸法哉！且如
GA020n0017_pa127a05║來以法眼付迦葉，不以法行。故自心而證者為法，隨
GA020n0017_pa127a06║緣而起者為行，未必常同也。然則一心，萬法之所生，
GA020n0017_pa127a07║而不屬於萬法。得之者，則于法自在矣；見之者，則于
GA020n0017_pa127a08║教無礙矣！本非法，不可以法說；本非教，不可以教傳。
GA020n0017_pa127a09║豈可以軌迹而尋哉？自迦葉至富那奢凡十祖，皆羅
GA020n0017_pa127a10║漢所度，亦羅漢。馬鳴、龍樹、提婆、天親始開摩訶衍，著
GA020n0017_pa128a01║論釋經，摧滅外道，為菩薩唱首。而尊者闍夜獨以戒
GA020n0017_pa128a02║力為威神，尊者摩訶獨以苦行為道跡。其他諸祖，或
GA020n0017_pa128a03║廣行法教，或專心禪寂，或蟬脫而去，或火化而滅，或
GA020n0017_pa128a04║攀樹以示終，或受害而償債。是乃法必同，而行不必
GA020n0017_pa128a05║同也。且循轍迹者，非善行；守規墨者，非善巧。不迅疾，
GA020n0017_pa128a06║無以為大牛；不超過，無以為大士。故師之道也，以知
GA020n0017_pa128a07║見為妙門，寂靜為正味，慈忍為甲盾，慧斷為劒矛；破
GA020n0017_pa128a08║內魔之高壘，陷外賊之堅陣，鎮撫邪雜，解釋縲籠。遇
GA020n0017_pa128a09║窮子則叱而使歸其家；見貧女則呵而使照其室。窮
GA020n0017_pa128a10║子不歸，貧女不富，吾師恥之；三乘不興，四分不振，吾
GA020n0017_pa129a01║師恥之；忠孝不並化，荷擔不勝任，吾師恥之。避名滯
GA020n0017_pa129a02║相，匿我憎慢，吾師恥之。故遑遑于濟拔，汲汲于開誘，
GA020n0017_pa129a03║不以一行自高，不以一德自聳。人有依歸者，不俟請
GA020n0017_pa129a04║則往矣；有求益者，不俟憤則啟矣。雖童幼不簡於應
GA020n0017_pa129a05║接，雖鷔很不怠於叩勵。其以闡教度生，助國家之化
GA020n0017_pa129a06║也如此。故親師之法者，貪則施，暴則斂，剛則惰，戾則
GA020n0017_pa129a07║順，昏則開，惰則奮；自榮者慊，自堅者化，徇私者公，溺
GA020n0017_pa129a08║情者義。凡士俗有捨其家與妻子，同入其法、分寺
GA020n0017_pa129a09║居者；有變活業、絕血食、持戒法，起家為近住者；有出
GA020n0017_pa129a10║而修政理，以救疾苦為道者；有退而奉父母，以豐供
GA020n0017_pa130a01║養為行者。其餘憧憧而來，欣欣而去；揚袂而至，實腹
GA020n0017_pa130a02║而歸。所在甚眾，不可以紀。真如來付囑之菩薩，眾生
GA020n0017_pa130a03║不請之良友。其四依之人乎？其十地之人乎？吾不識
GA020n0017_pa130a04║其境界庭宇之廣狹深淺矣！議者又焉知大道之所
GA020n0017_pa130a05║趣哉？其為識達大人之所知心為若此也。密知心者
GA020n0017_pa130a06║多矣，無如昇平相國之深者，葢同氣相求耳。宣宗再
GA020n0017_pa130a07║闡真乘，萬善咸秩，追諡曰『定慧禪師』。塔號『青蓮』。持服
GA020n0017_pa130a08║執弟子禮，四眾數千百人矣。」
GA020n0017_pa130a09║清涼國師傳唐裴休撰
GA020n0017_pa130a10║唐清涼國師，諱澄觀，字大休，會稽人。姓夏候氏，生於
GA020n0017_pa131a01║玄宗開元戊寅。身長九尺四寸，垂手過膝，口四十齒，
GA020n0017_pa131a02║目光夜發，晝乃不眗。天寶七年出家，肅宗二年受具。
GA020n0017_pa131a03║是年受詔入內，敕譯《華嚴》。初受具時，即以十事自勵，
GA020n0017_pa131a04║乃曰：「體不捐沙門之表；心不違如來之制；坐不背法
GA020n0017_pa131a05║界之經；性不染情礙之境；足不履尼寺之塵；脇不觸
GA020n0017_pa131a06║居士之榻；目不視非儀之綵；舌不味過午之餚；手不
GA020n0017_pa131a07║釋圓明之珠；宿不離衣鉢之側。」從牛頭忠、徑山欽，問
GA020n0017_pa131a08║西來宗旨。遙稟于賢首國師《華嚴》圓旨。代宗大厤三
GA020n0017_pa131a09║年，詔入內，與大辯正三藏譯經，為「潤文大德」。既
GA020n0017_pa131a10║而辭，入五臺大華嚴寺，覃思華嚴。以三地聖人，棲身佛境，
GA020n0017_pa132a01║心體真如。猶於後得智，起世俗心，學世間解。繇是博
GA020n0017_pa132a02║覽六藝圖史、九流異學、華夏訓詁、竺經梵字，及四圍
GA020n0017_pa132a03║五明、聖教世典等書，靡不該洽。德宗建中四年，下筆
GA020n0017_pa132a04║著疏，先求瑞應。一夕，夢金容當陽山峙，光相顒顒。因
GA020n0017_pa132a05║以手捧咽面門。既覺而喜，以謂獲光明遍照之徵。自
GA020n0017_pa132a06║是筆無停思，乃以信解行證，分《華嚴》為四科理，無不
GA020n0017_pa132a07║包觀。每慨舊疏未盡經旨，唯賢首國師頗涉淵源，遂
GA020n0017_pa132a08║宗承之製疏。凡歷四年而文成。又夢身為龍，矯首南
GA020n0017_pa132a09║臺，尾蟠北臺，宛轉凌虛，鱗鬛曜日。須臾，變百千數，蜿
GA020n0017_pa132a10║蜒青冥，分散四方而去。識者以為流通之像。初為眾
GA020n0017_pa133a01║開講，感景雲凝空，盤旋成葢，久而不散。又為僧叡等
GA020n0017_pa133a02║著《隨疏演義》四十卷，《隨文手鏡》一百卷。貞元十二年，
GA020n0017_pa133a03║上遣河東節度使．禮部尚書李詵備禮，迎觀入京。特
GA020n0017_pa133a04║旨同罽賓般若三藏，翻譯烏茶國所進《華嚴》後分梵
GA020n0017_pa133a05║夾。帝親預譯場。一日不至，即差僧寂光依僧欲云：「皇
GA020n0017_pa133a06║帝國事因緣，如法僧事，與欲清淨。」觀承睿旨，翻宣既
GA020n0017_pa133a07║就，進之。帝命開示《華嚴》宗旨，羣臣大集。觀陞高座曰：
GA020n0017_pa133a08║「我皇御宇，德合乾坤，光宅萬方，重譯來貢。東風入律，
GA020n0017_pa133a09║西天輸越海之誠；南印御書，北闕獻朝宗之敬。特回
GA020n0017_pa133a10║明詔，再譯真詮。光闡大猷，增輝新理。澄觀顧多天幸，
GA020n0017_pa134a01║欽屬盛明，奉詔譯場，承旨幽讚。抃躍兢惕，三復竭愚。
GA020n0017_pa134a02║露滴天池，喜合百川之味；塵培華嶽，無增萬仞之高。
GA020n0017_pa134a03║極虛空之可度，體無邊涯，大也；竭滄溟而可飲，法門
GA020n0017_pa134a04║無盡，方也；碎塵剎而可數，用無能測，廣也。離覺所覺，
GA020n0017_pa134a05║朗萬法之幽邃，佛也；芬敷萬行，榮耀眾德，華也；圓茲
GA020n0017_pa134a06║行德，飾彼十身，嚴也；貫攝玄微，以成真光之彩，經也。
GA020n0017_pa134a07║總斯七字為一部之宏綱，則無盡法門斯過半矣。將
GA020n0017_pa134a08║契本性，非行莫階。故演普賢行海。行起解絕，智證圓
GA020n0017_pa134a09║明矣。」帝大悅，賜澄觀紫方袍，號「教授和尚」。其後，相國齊
GA020n0017_pa134a10║抗請撰《華嚴綱要》三卷。相國李吉甫請述《正要》一卷。
GA020n0017_pa135a01║又為南康王韋臯著《法界觀玄鏡》一卷；僕射高崇文
GA020n0017_pa135a02║請著《鏡燈說文》一卷；司徒嚴綬請撰《三聖圓融觀》一
GA020n0017_pa135a03║卷；節度使薛華、拾遺白居易請製《七處九會華藏界
GA020n0017_pa135a04║圖》、《心鏡說文》千卷。又與僧錄靈邃等十八首座、三學
GA020n0017_pa135a05║上流製《華嚴》、《圓覺》、《四分》、《中觀》等經律論關脈三十餘
GA020n0017_pa135a06║部。皆古錦純金，隨器任用耳。十五年，受「鎮國大師」號。
GA020n0017_pa135a07║四月帝誕節，敕有司備儀輦，迎「教授和尚」澄觀入內
GA020n0017_pa135a08║殿，闡揚《華嚴》宗旨。觀陞座曰：「大哉真界，萬法資始。包
GA020n0017_pa135a09║空有而絕相，入言象而無迹。妙有得之而不有，真空
GA020n0017_pa135a10║得之而不空。生滅得之而真常，緣起得之而交映。我
GA020n0017_pa136a01║佛得之，妙踐真覺，廓淨塵習。寂寥於萬化之域，動用
GA020n0017_pa136a02║於一虛之中。融身剎以相含，流聲光而遐燭。我皇得
GA020n0017_pa136a03║之，靈鑒虛極，保合太和。聖文掩于百王。湻風扇於萬
GA020n0017_pa136a04║國。敷玄化以覺夢，垂天真以性情。是知不有太虛，曷
GA020n0017_pa136a05║展無涯之照？不有真界，豈淨等空之心？華嚴教者，即
GA020n0017_pa136a06║窮斯旨趣，盡其源流。故恢廓宏遠，包納沖邃，不可得
GA020n0017_pa136a07║而思議矣。指其源也，情塵有經，智海無外。妄惑非取，
GA020n0017_pa136a08║重玄不空。四句之火莫焚，萬法之門皆入。冥二際而
GA020n0017_pa136a09║不一，動千變而非多。事理交涉而兩忘，性相融通而
GA020n0017_pa136a10║無盡。若秦鏡之互照，猶帝珠之相含。重重交光，歷歷
GA020n0017_pa137a01║齊現。故得圓至功於頃刻，見佛境於塵毛。諸佛心內
GA020n0017_pa137a02║眾生，新新作佛；眾生心中諸佛，念念證真。一字法門，
GA020n0017_pa137a03║海墨書而不盡；一毫之善，空界盡而無窮。語其定也，
GA020n0017_pa137a04║冥一如於無心，即萬動而常寂。海湛真智，光含性空。
GA020n0017_pa137a05║星羅法身，影落心水。圓音非扣而長演；果海離念而
GA020n0017_pa137a06║心傳。萬行忘照而齊修；漸頓無礙而雙入。雖四心彼
GA020n0017_pa137a07║廣，八難頓超。而一極唱高，二乘絕聽，當其器也。百城
GA020n0017_pa137a08║詢友，一道棲神。明正為南，方盡南矣；益我為友，人皆
GA020n0017_pa137a09║友焉。遇三毒而三德圓，入一塵而一心淨。千化不變
GA020n0017_pa137a10║其慮，萬境順通於道。契文殊之妙智，宛是初心；入普
GA020n0017_pa138a01║賢之玄門，曾無別體。失其旨也，徒修因於曠劫；得其
GA020n0017_pa138a02║門也，等諸佛於一朝。諦觀一塵，法界在掌。理深智遠，
GA020n0017_pa138a03║識昧辭單。塵讀聖聰，退坐而已。」帝時默湛海印，朗然
GA020n0017_pa138a04║大覺，顧謂羣臣曰：「朕之師，言雅而簡，辭典而富。扇真
GA020n0017_pa138a05║風於第一義天，能以聖法清涼朕心。仍以『清涼』賜為
GA020n0017_pa138a06║國師之號。朕思從來，執身、心、我、人，及諸法定相，斯為
GA020n0017_pa138a07║甚倒。」羣臣拜賀，頂奉明命。於是中外台輔重臣，咸受
GA020n0017_pa138a08║八戒一日。帝問師曰：「華嚴所詮，何謂法界？」師曰：「法界
GA020n0017_pa138a09║者，一切眾生身心之本體也。從本已來，靈明廓徹，廣
GA020n0017_pa138a10║大虛寂，唯一真境而已。無有形貌而森羅大千；無有
GA020n0017_pa139a01║邊際而含容萬有。昭昭於心目之間，而相不可覩；晃
GA020n0017_pa139a02║晃於色塵之內，而理不可分。非徹法之慧目、離念之
GA020n0017_pa139a03║明智，不能見。自心如此之靈通也，故世尊初成正覺，
GA020n0017_pa139a04║歎曰：『奇哉！我今普見一切眾生，具有如來智慧德相；
GA020n0017_pa139a05║但以妄想執著，而不能證得。』於是稱法界性，說《華嚴
GA020n0017_pa139a06║經》。總該萬有，即是一心，無礙融通，故名法界。」帝天縱
GA020n0017_pa139a07║聖明，一聽玄談，廓然自得。於是敕有司鑄印，遷國師
GA020n0017_pa139a08║統冠天下緇徒，號「僧統清涼國師」。開成三年三月六
GA020n0017_pa139a09║日，師將示寂，謂其徒海岸等曰：「吾聞偶運無功，先聖
GA020n0017_pa139a10║悼歎。復質無行，古人恥之。無昭穆動靜，無綸緒往復。
GA020n0017_pa140a01║勿穿鑿異端；勿順非辯偽；勿迷陷邪心；勿固牢鬬諍。
GA020n0017_pa140a02║大明不能破長夜之昏，慈母不能保身後之子。當取
GA020n0017_pa140a03║信於佛，無取信於人。真離玄微，非言說所顯。要以深
GA020n0017_pa140a04║心體解，朗然現前。對境無心，逢緣不動，則不孤我矣！」
GA020n0017_pa140a05║言訖而逝。師，生歷九朝，為七帝門師。（九朝者：唐玄宗、肅宗、代宗、德宗、
GA020n0017_pa140a06║順宗、憲宗、穆宗、敬宗、文宗。七帝者，即代宗以下。）春秋一百有二，僧臘八十有
GA020n0017_pa140a07║三，是為華嚴六祖。文宗深沐法澤，崇仰慟悼。特輟朝
GA020n0017_pa140a08║三日，重民縞素。奉全身塔於終南山。未幾，有梵僧到
GA020n0017_pa140a09║闕。表稱於蔥嶺見二使者凌空而過。以咒止而問之。
GA020n0017_pa140a10║荅曰：「北印度文殊堂神也，東取華嚴菩薩大牙，歸國
GA020n0017_pa141a01║供養。」有旨啟塔，果失一牙，唯三十九存焉。遂闍維，舍
GA020n0017_pa141a02║利光明瑩潤，舌如紅蓮色。仍諡號「清涼國師妙覺之
GA020n0017_pa141a03║塔」。相國裴休奉敕撰碑，其銘曰：寶月清涼　寂照法界
GA020n0017_pa141a04║以沙門相　藏世間解澄湛含虛　氣清鐘鼎雪沃剡溪
GA020n0017_pa141a05║　霞橫緱嶺真室寥敻　靈嶽崔嵬虛融天地　峻拔風雷
GA020n0017_pa141a06║離微休命　實際龐鴻奉若時政　革彼幽蒙烱乎禹質
GA020n0017_pa141a07║　元聖孕靈德雲冉冉　凝眸幻形谷響入耳　性不可為
GA020n0017_pa141a08║青蓮出水　深不可闚才受尸羅　奉持止作原始要終
GA020n0017_pa141a09║　克諧適莫鳳藻璝奇　遺演秘密染翰風生　供盈二筆
GA020n0017_pa141a10║欲造玄關　咽金一像逮竟將流　龍飛遷颺疏新五頂
GA020n0017_pa142a01║　光銜二京躍山法界　功齊百城萬行分披　華開古錦
GA020n0017_pa142a02║啟迪羣甿　與甘露飲燮讚金偈　懷生保乂聖主師資
GA020n0017_pa142a03║　聿興遐裔貝葉翻宣　譯場獨步談柄一揮　幾回天顧
GA020n0017_pa142a04║王庭闡法　傾河湧泉屬辭縱辯　玄玄玄玄紫衲命衣
GA020n0017_pa142a05║　清涼國號不有吾師　孰知吾道九州傳命　然無盡燈
GA020n0017_pa142a06║一人拜錫　統天下僧帝網沖融　潛通萬戶歷天不周
GA020n0017_pa142a07║　同時顯晤卷舒自在　來往無蹤大士知見　允執厥中
GA020n0017_pa142a08║西域供牙　梵倫遽至奏啟石驗　嘉風益熾敕俾圖真
GA020n0017_pa142a09║　相即無相海印大龍　蟠居方丈哲人去矣　資何所參
GA020n0017_pa142a10║即事之理　塔鎖終南文宗御讚曰：朕觀法界　曠闃無
GA020n0017_pa143a01║垠應緣成事　允用虛根清涼國師　體像啟門奄有法
GA020n0017_pa143a02║界　我祖聿尊教融海嶽　恩廓乾坤首相二疏　拔擢幽
GA020n0017_pa143a03║昏閒氣斯來　拱承佛日四海光凝　九州慶溢敞金仙
GA020n0017_pa143a04║門　奪古賢席大手名曹　橫經請益仍師巨休　保余遐
GA020n0017_pa143a05║厤爰抒顓毫　式揚茂實真空罔盡　機就而駕白月虛
GA020n0017_pa143a06║秋　清風適夏妙有不遷　緣息而化邈爾禹儀　煥乎精
GA020n0017_pa143a07║舍
GA020n0017_pa143a08║宋杭州南山慧因教院晉水法師碑
GA020n0017_pa143a09║朝散郎．權發遣福建路計度轉運副使公事．兼勸
GA020n0017_pa143a10║農使．飛騎尉．借紫曾旼撰
GA020n0017_pa144a01║朝奉郎．新差權知楚州軍州．兼管內勸農事．飛騎
GA020n0017_pa144a02║尉．借紫呂康卿書并題額
GA020n0017_pa144a03║元祐三年冬十有一月庚午，中興賢首祖教晉水大
GA020n0017_pa144a04║法師示寂于杭州南山之慧因院。即是年閏月丙午
GA020n0017_pa144a05║茶毗，以舍利建塔于院之西北，維遵本教故也。門人
GA020n0017_pa144a06║神鑒大師希仲等永慕盛德，追紀行實，將刻之石，以
GA020n0017_pa144a07║信後世。謂予嘗從法師遊，因以為請。予為之考於釋
GA020n0017_pa144a08║氏之學，昔者雙林既滅，正法亦謝，一時末學，淪於邪
GA020n0017_pa144a09║小。故西竺馬鳴大士，應期而生。閔彼世迷，示之道要，
GA020n0017_pa144a10║為造宗論，明一切法皆自一心。探其本，則發一心二
GA020n0017_pa145a01║門之義；窮其末，則盡三細六麤之相。業之聖凡染淨，
GA020n0017_pa145a02║教之權實半滿，囊括而無所移，區別而不可亂。故能
GA020n0017_pa145a03║會脩多羅之旨，起摩訶衍之信，可謂有生之心鏡，釋
GA020n0017_pa145a04║門之義天者也。譯傳中國，賢首師聞其風而悅之。雖
GA020n0017_pa145a05║然，造論之緣，為化邪小。故一真之旨雖具，而十玄之
GA020n0017_pa145a06║義猶秘。隨機示化，廣略當然也。逮夫根行湻淑，道妙
GA020n0017_pa145a07║乃發，則有帝心大士探雜華之賾，集三重之觀。而後
GA020n0017_pa145a08║心源究竟，論旨益著。葢論發其蘊，觀則成之。異時殊
GA020n0017_pa145a09║方，聖揆則一也。而賢首之教，約法義五重，則教類分
GA020n0017_pa145a10║齊之所由辨也；窮法界三重，則心體相用之所自顯
GA020n0017_pa146a01║也，所謂集大成者歟！是以通玄歷疏十師而獨贊其
GA020n0017_pa146a02║妙，清涼遠在異世而追踵其武。圓融其德，於斯為盛。
GA020n0017_pa146a03║自唐之季，道運亦否。學於此宗者，或得少分，莫究大
GA020n0017_pa146a04║全。法統散離，二百年矣！道之將興，必有所啟。惟法師
GA020n0017_pa146a05║以高明之才，精微之學，興於既墜，合於已裂；以為已
GA020n0017_pa146a06║任，歿而後已。自非夙受記屬，葢於此不能與也。嗟乎！
GA020n0017_pa146a07║化緣遽畢，法炬遂隱。性海浩渺，孰為導師？此子之所
GA020n0017_pa146a08║以不得無述也。法師名淨源，字伯長，自號潛叟。本泉
GA020n0017_pa146a09║州晉江楊氏，故學人以「晉水」稱之。家世簪紳，幼傳儒
GA020n0017_pa146a10║術。夙秉慧性，所學必達。既冠，肄業之暇，閒游禪林。因
GA020n0017_pa147a01║聞海印師一言，頓悟心地。志操勇決，遂辭親出家。先
GA020n0017_pa147a02║是，法師母馮氏，嘗夢梵僧宴坐其前，異光滿室，因而
GA020n0017_pa147a03║有娠，即屏葷素茹。彌月之夕，復夢神人曰：「是子非常，
GA020n0017_pa147a04║當為法器。」以是，莫逆其志。年二十三，依東京報慈寺
GA020n0017_pa147a05║海達大師，以泛恩得度。明年，受具足戒。自是朝夕佛
GA020n0017_pa147a06║事，無復異念。負笈求法，百舍重跅。初受華嚴經觀於
GA020n0017_pa147a07║華藏大師承遷。次受李通玄《華嚴論》於橫海明覃。自
GA020n0017_pa147a08║北還南，時長水大師子璿造《首楞疏》，道行浙江，縉雲
GA020n0017_pa147a09║仲希親稟其義。二師亦以《圓覺》、《起信》等諸經論為人
GA020n0017_pa147a10║演說。法師徧參兼聽，本末全盡。復傳《還源觀》於崑山
GA020n0017_pa148a01║清本、肇公《四絕論》於中吳秘思。所詣講席，聞一知十，
GA020n0017_pa148a02║得意象外，游刃無間。舊德歎仰曰：「此教海義龍也。」圓
GA020n0017_pa148a03║融一宗，經觀論章與其疏記鈔解，凡數百萬言。名義
GA020n0017_pa148a04║既多，科條亦博。有終身不能卒業者，故近世總持者，
GA020n0017_pa148a05║罕能該徧。講《雜華》者則曰「清涼教」；講《圓覺》者則曰「圭
GA020n0017_pa148a06║峰教」。宗途離析，未有統紀。法師於是推原其本，則教
GA020n0017_pa148a07║宗雖始於賢首，法義實出於《起信》。乃以馬鳴大士為
GA020n0017_pa148a08║始祖，龍樹、帝心、雲華、賢首、清涼、圭峰以次列之。七祖
GA020n0017_pa148a09║既立，由是賢首宗裔，皆出一本。又離合五教以為十，
GA020n0017_pa148a10║皆清涼、圭峰之遺意，其發明之，則自法師始焉。道業
GA020n0017_pa149a01║既就，還鄉省親。泉人因請住州之清涼縣。復出游吳，
GA020n0017_pa149a02║蘇州請住報忠寺之觀音院。故翰林學士沈公守杭
GA020n0017_pa149a03║州，又於大中祥符寺置賢首教院以延之。其後復住
GA020n0017_pa149a04║青墪之密印寺寶閣院、華亭之普照寺善住閣院，皆
GA020n0017_pa149a05║秀州請也。所涖道場，檀供遝至。給眾之外，悉以印造
GA020n0017_pa149a06║教藏，所以廣法財之施也。身衣布褐，自奉甚約。或欲
GA020n0017_pa149a07║為致賜衣名號者，皆卻而不受，曰：「吾豈為世間名利
GA020n0017_pa149a08║恭敬者哉！」《華嚴》證聖、正元兩疏，初與本經別行，艱於
GA020n0017_pa149a09║閱讀。法師因準外與傳注之，此合以為一。疏文浩博，
GA020n0017_pa149a10║先後交互，非深其旨，未易科解。經疏傳合，學者便之。
GA020n0017_pa150a01║嘗謂：「懴悔發願，佛事之始也。」故製《華嚴》、《首楞》、《圓覺》三
GA020n0017_pa150a02║懴摩法，以嚴修證。謂思親隆師，人倫之本也。故製《盂
GA020n0017_pa150a03║蘭盆》、《賢首諱日》二禮讚文，以嚴報事。《華嚴》善財所參
GA020n0017_pa150a04║大善知識，凡五十四。《首楞》文殊所列圓通大士，凡二
GA020n0017_pa150a05║十五。皆依經顯相，施於繪事。歲首陳供，法儀甚盛。闔
GA020n0017_pa150a06║境讚慕，常千餘人。化惡起善，教利尤博。諸祖之教，既
GA020n0017_pa150a07║已流行。法師又謂：「《妙法蓮花經》，天台、慈恩各有疏解。
GA020n0017_pa150a08║性相二宗，惟吾賢首則能融通為一。」於是摭而會之，
GA020n0017_pa150a09║益以新意，作《集義通要》十四卷。其箋他經也，則有《仁
GA020n0017_pa150a10║王護國般若經疏鈔》。其扶律宗也，則有《遺教經疏節
GA020n0017_pa151a01║要》洎《廣宣記》。其恢祖訓也，《法界觀》則有《助修記》；《還源
GA020n0017_pa151a02║觀》則有《補解》；《金師子章》則有《雲間類解》；《原人論》則有
GA020n0017_pa151a03║《發微錄》；《肇論》則有《中吳集解》及《今模鈔》，皆其手述也。
GA020n0017_pa151a04║餘如《百門義海》、《一乘分齊》、《禪源詮序》等皆與之定科
GA020n0017_pa151a05║刊誤。門人受之，通教意者授疏轉講，故學者益勸。凡
GA020n0017_pa151a06║門庭規範，多所建立。教行中夏，聲被異域。高麗國王
GA020n0017_pa151a07║遙申禮敬。元豐中，寓舶人致書，以黃金蓮華手爐為
GA020n0017_pa151a08║供。明州以聞，神宗皇帝恩旨，特聽領納。彼國王子義
GA020n0017_pa151a09║天出家，號「佑世僧統」。以書致師承之禮，稟問法義，歲
GA020n0017_pa151a10║時不絕。至元祐初，義天航海而至，因有司自陳，願禮
GA020n0017_pa152a01║法師，親近承聽。朝廷從之，遣尚書郎楊傑，將會引伴
GA020n0017_pa152a02║至法師所，禮足席下。坐則侍側，不敢拘禮。朝聽夕請，
GA020n0017_pa152a03║歲餘而後歸。雲華所造《華嚴搜玄記》、《孔目章》、《無性攝
GA020n0017_pa152a04║論疏》、《起信論義記》，賢首所造《華嚴探玄記》、《起信別記》、
GA020n0017_pa152a05║《法界無差別論疏》、《十二門論疏》、《三寶諸章門》，清涼所
GA020n0017_pa152a06║造《正元新譯華嚴經疏》，圭峰所造《華嚴綸貫》，皆教宗
GA020n0017_pa152a07║玄要。五代兵火，久已亡絕。至是，義天持至座下，咨決
GA020n0017_pa152a08║所疑。既佚之典復行於世，法師之力也。法師立性方
GA020n0017_pa152a09║嚴，有質問者苟所不合，則必直之。雖遇貴勢，不少屈
GA020n0017_pa152a10║也。嘗曰：「直心不諂趣，道之本。未聞以法徇乎人者也。」
GA020n0017_pa153a01║故名震他方，而當世士大夫罕能知之；惟今鎮南司
GA020n0017_pa153a02║徒呂公與之為方外之契。及義天之來，故尚書左丞
GA020n0017_pa153a03║蒲公鎮杭，乃始識之。嘆其苦志佛學，行解高妙。奏改
GA020n0017_pa153a04║慧因禪院為教院，請師居之。造祖師像及繪聖賢相，
GA020n0017_pa153a05║并供具用器等，皆蒲公與在位者同力辦之。教藏諸
GA020n0017_pa153a06║部凡六百函，則義天所置也。義天既還，復以金書大
GA020n0017_pa153a07║經三譯本，凡一百七十卷，象籖金軸，包匭嚴飾，歸之
GA020n0017_pa153a08║法師以祝聖壽。議者謂賢首之教，自圭峰既歿，未有
GA020n0017_pa153a09║如茲日之盛者也。法師享年七十八，為僧五十四夏。
GA020n0017_pa153a10║前大期一日，命知浴僧子常曰：「翌日為吾設眾浴。」是
GA020n0017_pa154a01║夕，俗徒浴罷，乃剃髮澡身，更淨衣，結跏趺坐堂上。召
GA020n0017_pa154a02║門弟子悉集曰：「吾五十餘年，力興祖教。願心既滿，今
GA020n0017_pa154a03║茲逝矣。祖師止觀，行境玄妙。宜各精進，同趣華藏。」言
GA020n0017_pa154a04║訖，奄然如入深定者。坐踰浹日，顏色不動。公卿士庶，
GA020n0017_pa154a05║瞻禮悲慕，往來如市。茶毗之日，有光如金線出火中，
GA020n0017_pa154a06║盤結虛空。舍利無算，士庶求之，鑿其地成坎，繼日猶
GA020n0017_pa154a07║有獲者。明年十一月，義天遣其徒賜紫壽介等三人，
GA020n0017_pa154a08║齎持《首楞》圓通繪像，詣塔薦奠。杭州以其事奏，至次
GA020n0017_pa154a09║年正月，朝旨聽許修建。仍以金塔請法師舍利，以歸
GA020n0017_pa154a10║其國。法師所度弟子曰廣潤大師曇真；曇真所度曰
GA020n0017_pa155a01║晉侁、晉倫、晉僊、晉仁、晉儀、晉偕、晉儒、晉佺、晉修凡十
GA020n0017_pa155a02║人。學徒傳講四方，累百餘眾。甘露正味，乳乳成就。神
GA020n0017_pa155a03║鑒大師實為上首。熙寧末，予閒居吳中，始深求《易》「窮
GA020n0017_pa155a04║理盡性，以至於命」之說。念古人之大體，散於百氏更
GA020n0017_pa155a05║千餘年矣。道無不在，則釋氏之門，有所謂因者不得
GA020n0017_pa155a06║而廢也。始得《起信論》讀之，考其說則曰：「所言法者，謂
GA020n0017_pa155a07║眾生心，是心則攝一切法。」又曰：「依一心法，有二種門，
GA020n0017_pa155a08║一者心真如門，二者生滅門。」乃知天下之無二道也。
GA020n0017_pa155a09║信矣！葢人心惟危，道心惟微，唯精、唯一，允執厥中。堯
GA020n0017_pa155a10║以授舜，舜以授禹者也。操則存，舍則亡。出入無時，莫
GA020n0017_pa156a01║知其鄉，惟心之謂與！孟子受之子思，子思受之曾子，
GA020n0017_pa156a02║曾子受之孔子者也。「心真如」，舜之所謂微，孔氏之所
GA020n0017_pa156a03║謂出入無時、莫知其鄉者是也。「心生滅」，舜之所謂危，
GA020n0017_pa156a04║孔氏之所謂操則存、舍則亡者是也。《華嚴》四種法界
GA020n0017_pa156a05║統惟一真，則老耼氏之所謂「常無欲以觀其妙」者，理
GA020n0017_pa156a06║法界也；「常有欲以觀其竅」者，事法界也。「兩者同出而
GA020n0017_pa156a07║異名，同謂之玄者」，理事無礙法界也。「玄之又玄，眾妙
GA020n0017_pa156a08║之門」，則事事無礙法界者也。佛氏之與中國聖人，其
GA020n0017_pa156a09║異者特在名迹之閒耳！至其所同則若合符節焉。予
GA020n0017_pa156a10║既得其說矣。是時，法師方以《華嚴》、《起信》之義，為大宗
GA020n0017_pa157a01║師，乃從之遊。以道相友於釋氏之學，啟發為多。故因
GA020n0017_pa157a02║神鑒之請，敘其本末而係之以銘。其辭曰：道在天下
GA020n0017_pa157a03║　其體不二本源於心　萬法一致聖人之興　殊世異地
GA020n0017_pa157a04║揆其所同　脗合無際惟佛華嚴　法界有四統惟一真
GA020n0017_pa157a05║　超諸義諦良哉馬鳴　融以法義真如生滅　未始相離
GA020n0017_pa157a06║本末五重　方便顯示譯傳中夏　康藏命世終南元孫
GA020n0017_pa157a07║　雲華適嗣十玄交參　五教分齊和會論觀　通為一味
GA020n0017_pa157a08║半千相望　孰為義繼晉水之生　體具正智神啟其眾
GA020n0017_pa157a09║　見謂法器出家從釋　終達其志頗黎梵境　總攝一切
GA020n0017_pa157a10║帝網玄珠　迥絕擬議法師慧目　獨與之契行境現前
GA020n0017_pa158a01║　發於文字筆舌之端　莊嚴佛事祖道中興　教風遠暨
GA020n0017_pa158a02║世緣有終　與化俱逝三昧光中　金毫顯瑞異邦浮海
GA020n0017_pa158a03║　來分舍利我觀法師　因圓德備當知夙身　嘗受密記
GA020n0017_pa158a04║運茲寶乘　拯彼生類勒文豐碑　以告後裔
GA020n0017_pa158a05║鎮南軍節度．洪州管內觀察處置等使．檢校司徒．
GA020n0017_pa158a06║持節都督洪州諸軍事．洪州刺史．知杭州軍州事
GA020n0017_pa158a07║兼管內勸農使．充兩浙西路兵馬軡轄兼提舉本
GA020n0017_pa158a08║路兵馬巡檢公事．柱國．東平郡開國公．食邑三千
GA020n0017_pa158a09║四百戶．食實千五百戶呂惠卿立
GA020n0017_pa158a10║易菴通法師塔銘
GA020n0017_pa159a01║法師示寂於天台國清寺，其弟子性省等，即寺之東
GA020n0017_pa159a02║隅，建塔以瘞師骨，持仇文學雲鳳所為狀，乞銘於予。
GA020n0017_pa159a03║予衰倦不能文，然予壯時，與季弟光宅延師於平湖、
GA020n0017_pa159a04║華亭之間，開講席也。先司寇胥峰府君，年望七矣，長
GA020n0017_pa159a05║師二十歲。重師真率，特扶杖稽首，為忘年交。葢予父
GA020n0017_pa159a06║子兄弟，與遊者數十年，故頗悉其平生，是不可以倦
GA020n0017_pa159a07║辭，乃受狀詮次。按：師諱如通，號易菴，末年復自號蘆
GA020n0017_pa159a08║江老叟。享年七十三，僧臘五十九。本會稽陳留鄉杭
GA020n0017_pa159a09║氏子。母潘氏，夢梵僧借宿，覺而舉。師豐頤廣顙，骸貌魁
GA020n0017_pa159a10║梧，竟與夢合。襁褓間，母恒指之曰：「若其僧乎！」年十五，
GA020n0017_pa160a01║家七人俱以疫死。師孑立無倚，乃憶母言，往諸暨抗
GA020n0017_pa160a02║烏山三德寺祝髮焉。託大海為度師，參「萬法歸一，一
GA020n0017_pa160a03║歸何處？」久之有省。海戒之曰：「正可勤心求進，勿生慶
GA020n0017_pa160a04║快。」遂詣徑山萬松和尚，決擇心要。侍講之暇，即擔負
GA020n0017_pa160a05║米薪，崎嶇山麓，不辭胼胝。時月亭得法師正與同學，
GA020n0017_pa160a06║自謂勞苦弗如也。久之，能契萬松意旨。一日，松問曰：
GA020n0017_pa160a07║「如何是白雲不繫青山住？」師應聲曰：「明月常懸古澗
GA020n0017_pa160a08║心。」事萬松十二年，學益精。乃繼臨濟正宗二十七世。
GA020n0017_pa160a09║後復遊京師，抵少室，參覈宗乘，綽有見解。師為人朴
GA020n0017_pa160a10║素坦夷，無矯行，無飾語。望之知其為碩德也。無論賢
GA020n0017_pa161a01║愚貴賤，皆喜近之。居恒言不出口，及登壇講演，則振
GA020n0017_pa161a02║音朗朗，口如懸河。雖村夫婦稚，莫不竦動讚嘆。以故
GA020n0017_pa161a03║學徒雲集，檀越駢闐。瓶錫所至，營搆所須，往往不呼
GA020n0017_pa161a04║而集，不速而成。始隆慶間，因大中丞抑菴陳公，請住
GA020n0017_pa161a05║杭之南山慧因寺講法。營建已竟。偶鋤下發得古碑，
GA020n0017_pa161a06║則鐫有「易菴」二大字。上額御書旁小璽，剝蝕不可考。
GA020n0017_pa161a07║人大奇之，由此名震會城，爰及遐邇，無不向慕。嗣後
GA020n0017_pa161a08║吳越諸名山大剎，頹圮賴以飭、墟廢賴以復者甚眾。
GA020n0017_pa161a09║其最著則杭之靈隱為「西山第一叢林」，師為重建費
GA020n0017_pa161a10║四萬金。萬歷甲午，至吾郡東塔為清涼國師道場。師
GA020n0017_pa162a01║準清涼遺意，說法度生，緇素咸服。殿宇像設，為之改
GA020n0017_pa162a02║觀，不踰年而就。復為精嚴寺重搆，鐘樓垂成。尋赴國
GA020n0017_pa162a03║清之請。比至國清，先疉石成輿梁，以便行旅，然後鳩
GA020n0017_pa162a04║工繕殿。業有端緒，師忽不豫。方以良晨立棟梁，而即
GA020n0017_pa162a05║於是刻結跏趺坐，說偈言而逝，面色無異生時。時萬
GA020n0017_pa162a06║歷乙未臘之三日也。昔時杭之靈隱、台之國清與留
GA020n0017_pa162a07║都報恩寺，以同日廢於火。今靈隱、國清皆師所創。而
GA020n0017_pa162a08║師之化去又與國清豎殿，同在一刻，豈非異數耶？所
GA020n0017_pa162a09║說偈，記者不詳。中有「出台又入台」及「箇中無去來」之
GA020n0017_pa162a10║句。方師在吾郡時，有終老天台之意，每形諸言。今遊
GA020n0017_pa163a01║於國清，不惟遂所願；觀「出台又入台」之語，則師之前
GA020n0017_pa163a02║生故在台也。國清為豐干、寒山道場，以是推之，師之
GA020n0017_pa163a03║宿因，葢不可測矣。師雖不究心文字，而當機處時亦
GA020n0017_pa163a04║落筆數語。曾見其頌五宗宗旨者，有曰：「五宗五師吼，
GA020n0017_pa163a05║百獸盡狂走。龍象失威儀，狐兔難啟口。白牛眠露地，
GA020n0017_pa163a06║一獸不見有。斗轉與星移，日月懷中走。咦！當道鑄成
GA020n0017_pa163a07║金獅子，正齋行下鐵饅頭。」師生平自甘辛苦，惟欲利
GA020n0017_pa163a08║物，其性使然。故在講座則儼然嚴重，聽者無敢屑。及
GA020n0017_pa163a09║下座歸堂，即偕諸行人，十指並作。麤衣糲飯，主客共
GA020n0017_pa163a10║之。萬歷戊子、己丑兩歲大饑，杭為尤甚。師設糜以振，
GA020n0017_pa164a01║存活者甚眾。其種種高行，不能枚舉。惟誌其槩而為
GA020n0017_pa164a02║之。銘曰：古貌端儀　山之云時大度醕風　日之方昫福
GA020n0017_pa164a03║德在躬　聿來檀施名藍欲傾　森森復樹吳越之間　法
GA020n0017_pa164a04║筵丕著自始至終　精進弗替天台何因　死歸生寓國
GA020n0017_pa164a05║清之陽　松靄鬱熾白骨斯埋　法身常住垂千百年　神
GA020n0017_pa164a06║衞其處吏部尚書．平湖陸光祖撰
GA020n0017_pa164a07║雙徑林禪師塔碑
GA020n0017_pa164a08║明中憲大夫．知湖廣承天府事．兵部武選司郎中．
GA020n0017_pa164a09║前進士錢塘方九敘撰
GA020n0017_pa164a10║師生沈氏，諱慧林，字萬松，別號雙徑，杭之仁和人也。
GA020n0017_pa165a01║生稟異質，不類羣兒。稍長，耽玩佛書。授以世典，棄而
GA020n0017_pa165a02║弗觀也。父母察其志，以為終不可奪，遂捨為法輪寺
GA020n0017_pa165a03║僧。寺在省城中，諸僧所習《瑜伽》薦亡之教，罔知出世
GA020n0017_pa165a04║大法。師獨愀然歎曰：「此豈生死大事可能了耶？」素聞
GA020n0017_pa165a05║天目平舒老人道行超卓，即別其師實庵堅公，投禮
GA020n0017_pa165a06║老人，獲聞心要。一日，宴坐林間，偶聞猿鳴之音，豁然
GA020n0017_pa165a07║有悟。別老人，入京師，徘徊諸講肆中，研究玄奧。夜宿
GA020n0017_pa165a08║通堂，旁聞一僧，誦：「丹霞上堂，公案尤大」了了。是時伏
GA020n0017_pa165a09║牛空幻叟寓止廣德，禪師乃詣叟，自陳所解，遂得法
GA020n0017_pa165a10║於空幻之門。已而入川峽，登峨峰，復歸杭。歲在庚戌，
GA020n0017_pa166a01║師特造予曰：「吾年浸老，衰朽之相豈可久遊人寰？茲
GA020n0017_pa166a02║欲別子，遁跡諸暨山中，以畢此頹齡耳。」乃以永明《心
GA020n0017_pa166a03║賦》一帙，留別而去。是後復遷徑山，竟絕跡於城府矣。
GA020n0017_pa166a04║師素通三藏，尤精於《圓覺》、《金剛》、《法華》、《楞嚴》諸經。為人
GA020n0017_pa166a05║講說，諄諄靡厭，其人領解乃止。予嘗讀《楞嚴》，詣師質
GA020n0017_pa166a06║疑，頗得其詳。師之居徑山也，道日益崇，修日益精；而
GA020n0017_pa166a07║四方從學，日益以眾。經云「兩足」者，其師之謂歟。丁巳
GA020n0017_pa166a08║春月，師忽謂眾曰：「吾報將盡，當不久人世矣。」自是絕
GA020n0017_pa166a09║穀月餘，時時惟啜澗水。至冬，微疾而化。目未瞑，猶涉
GA020n0017_pa166a10║筆書偈云：「七十六年，萍踪何倚？本無去來，應緣而已。」
GA020n0017_pa167a01║於時禽鳥哀鳴，瑞雪飛舞，眾以為異云。師生成化壬
GA020n0017_pa167a02║寅四月十四日，卒於嘉靖丁巳十二月十五日。老壽
GA020n0017_pa167a03║七十有六，僧臈五十有八。葢自臨濟傳法，以至於師，
GA020n0017_pa167a04║實二十六世也。縉紳與師交友者，若萬總戎表、王郎
GA020n0017_pa167a05║中畿，予尤被厚於師，其為悲感何如哉！茲歲庚申，弟
GA020n0017_pa167a06║子性中等將建塔葬師，以為稔知師道者，莫予若也。
GA020n0017_pa167a07║乃以悅庵喜公狀乞銘，乃為銘曰：佛法有三　曰戒定
GA020n0017_pa167a08║慧疇克兼全　是為高第師稟異質　卓然早歲性樂一
GA020n0017_pa167a09║乘　志卑六藝初入法輪　厭於塵世再禮平舒　洞乎實
GA020n0017_pa167a10║際遐遊京師　徧參講肆傳心空幻　繼統臨濟峩峯既
GA020n0017_pa168a01║歸　徑山自憩戒珠圓明　慧天澄霽說法譚經　啟蒙祛
GA020n0017_pa168a02║蔽實惟利他　匪但自利吾道無涯　死生罔逮絕穀逾
GA020n0017_pa168a03║旬　趺坐而逝囑付羣徒　朗吟一偈存鮮遺金　藏惟寸
GA020n0017_pa168a04║竁新塔巋然　山靈拱衞稽首以銘　垂諸萬世
GA020n0017_pa168a05║
GA020n0017_pa168a06║
GA020n0017_pa168a07║
GA020n0017_pa168a08║
GA020n0017_pa168a09║
GA020n0017_pa168a10║