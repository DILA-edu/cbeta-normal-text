GA020n0017_pa169a01║慧因寺志卷之九
GA020n0017_pa169a02║雜文
GA020n0017_pa169a03║龍井記遊秦觀（高郵人　少游）
GA020n0017_pa169a04║元豐三年秋後一日，余自吳興道杭，東還會稽。龍井
GA020n0017_pa169a05║有辨才大師以書邀予入山。比出郭，日已夕。航湖至
GA020n0017_pa169a06║普𡩬。遇道人參寥，問龍井。所遣籃輿則日以不時至，
GA020n0017_pa169a07║去矣。是夕，天宇開霽，林間月明可數毫髮。遂棄舟，從
GA020n0017_pa169a08║參寥杖策，並湖而行。出雷峰，度南屏，濯足于惠因澗。
GA020n0017_pa169a09║入靈石隝，得支逕，上風篁嶺。憩于龍井亭，酌泉投茗
GA020n0017_pa169a10║而飲之。自普𡩬，凡經佛寺十五，皆寂不聞人聲。道旁
GA020n0017_pa170a01║廬舍或燈火隱顯，草木深鬱；流水激激悲鳴，殆非人
GA020n0017_pa170a02║間之境。行二鼓矣，始至壽聖院。謁辯才于潮音堂。明
GA020n0017_pa170a03║日乃還。
GA020n0017_pa170a04║讓講教疏誠（覺嚴寺法師）
GA020n0017_pa170a05║東京覺嚴寺有誠法師，講《華嚴經》厯席最久，學者依
GA020n0017_pa170a06║以揚聲。其為人純至，少緣飾。高行遠識，近世講人莫
GA020n0017_pa170a07║有居其右者。元祐初，高麗僧統杭海至，上表乞傳持
GA020n0017_pa170a08║賢首宗教，歸本國流通。奉聖旨下兩街，舉可以授
GA020n0017_pa170a09║法者，有司以誠上。誠上表辭曰：
GA020n0017_pa170a10║「臣雖刻意講學，識趣淺陋。特以年運已往，妄為學者
GA020n0017_pa171a01║所推。今異國名僧，航海問道，宜得高識博聞者為之。
GA020n0017_pa171a02║師竊見杭州惠因院僧淨源，精練教乘，旁通外學。舉
GA020n0017_pa171a03║以代臣，實允公議。」奉
GA020n0017_pa171a04║聖旨，依誠所乞。敕差朝奉郎楊傑館伴至錢塘受法。
GA020n0017_pa171a05║謹奏杭州乞將慧因禪院改為十方教院住持
GA020n0017_pa171a06║事
GA020n0017_pa171a07║近準都督省付下杭州，奉據僧正司狀，南山慧因禪
GA020n0017_pa171a08║院住持長老善思為患，乞別差人住持。尋勘得本州
GA020n0017_pa171a09║祥符寺僧淨源。近有高麗國僧統義天奏聞朝廷，乞
GA020n0017_pa171a10║來本州禮謁淨源，求學佛法。顯有講學戒行，聞于海
GA020n0017_pa172a01║外。州司給帖淨源往慧因禪院，承替善思開講住持。
GA020n0017_pa172a02║今據慧因寺知事僧晉仁陳狀，當院元是禪院。今蒙
GA020n0017_pa172a03║本州補傳教僧淨源住持。竊知當州興教寺元是禪
GA020n0017_pa172a04║寺。後來本州奏聞，永作十方教寺。乞依興教寺敷奏，
GA020n0017_pa172a05║永作十方教院。州司勘會淨源，委有講學戒行，聞于
GA020n0017_pa172a06║海外。兼近據高麗國僧統義天，捨施到教藏經文、佛
GA020n0017_pa172a07║像什物，安著四方僧眾，逐日焚香修禮傳教，已有倫
GA020n0017_pa172a08║序。今來乞依興教寺例，將慧因禪院改作十方教院
GA020n0017_pa172a09║住持，別無妨礙。伏乞朝廷，特降指揮本部尋符杭州。
GA020n0017_pa172a10║鈔錄興教寺乞依十方傳教住持令文去後。今據本
GA020n0017_pa173a01║州狀鈔錄
GA020n0017_pa173a02║到嘉祐五年八月二十四日𡩬海軍
GA020n0017_pa173a03║帖。近據僧正永興等狀，伏覩興教寺奉使帖，請講經
GA020n0017_pa173a04║僧梵臻歸寺，作十方禪教住持。其梵臻戒節孤高，講
GA020n0017_pa173a05║業清苦，眾所歸向，學者摳衣。今來興教寺欲乞依本
GA020n0017_pa173a06║州天竺寺例，降敕永遠作傳天台教寺十方住持。本
GA020n0017_pa173a07║州尋勘會梵臻素有節行，為眾所推，遂選請本僧住
GA020n0017_pa173a08║持。今欲乞將興教寺依天竺寺例，作十方教寺住持。
GA020n0017_pa173a09║遂具狀奏取敕旨。八月一日中書劄子，奉聖旨依奏。
GA020n0017_pa173a10║本部看詳興教寺元係十方禪寺，後來改作十方教
GA020n0017_pa174a01║寺。今來杭州所奏慧因院已是十方禪院，乞改為十
GA020n0017_pa174a02║方教院，依得興教寺體例。
GA020n0017_pa174a03║　　　　　　　　　　太中大夫．左僕射．臣大防
GA020n0017_pa174a04║　　　　　　　　　　太中大夫．右僕射．臣純如
GA020n0017_pa174a05║　　　　　　　　　　太中大夫．守左丞．臣存
GA020n0017_pa174a06║　　　　　　　　　　太中大夫．守右丞．臣宗愈
GA020n0017_pa174a07║　　　　　　　　　　尚書（闕）
GA020n0017_pa174a08║　　　　　朝散郎．試侍郎．充實錄修撰．臣佃等言
GA020n0017_pa174a09║　　元祐三年五月　日
GA020n0017_pa174a10║　　　　　承議郎．祠部員外郎．臣翟思（未到）
GA020n0017_pa175a01║　　　　　朝散郎．守主客郎中．兼權．臣陳軒上
GA020n0017_pa175a02║　　　　　朝散郎．試給事中．臣顧臨讀
GA020n0017_pa175a03║　　　　　正議大夫．守門下侍郎．臣孫固省
GA020n0017_pa175a04║　　　　　太中大夫．尚書左僕射．兼門下侍郎．臣大防審
GA020n0017_pa175a05║　　　　　侍中（闕）
GA020n0017_pa175a06║　　右劄依奏，
GA020n0017_pa175a07║　　謹據如右，謹以申
GA020n0017_pa175a08║　　聞，謹奏
GA020n0017_pa175a09║　　（御寶）
GA020n0017_pa175a10║錄藏閣長明燈頌姜召（峩睂人　錢塘令）
GA020n0017_pa176a01║離婁之目，處闇室或不能覩，燈處之，皎如也；澄公掌
GA020n0017_pa176a02║居玄夜，或不能照，燈在之，了如也。故大雄氏以方便
GA020n0017_pa176a03║力，救黑暗界，藉其光，誘其人。佛所以有然燈名，法所
GA020n0017_pa176a04║以有傳燈義，大抵長明燈，是其蘊乎！夫日主晝，太陽
GA020n0017_pa176a05║之精，中則昃，昃則沒，我長明燈不沒；月主夜，太陰之
GA020n0017_pa176a06║精，滿則虧，虧則盡，我長明燈不盡。日月尚爾，況小光、
GA020n0017_pa176a07║小明哉！要自積苦為海，舉足見溺；積邪為山，舉手見
GA020n0017_pa176a08║礙。竟不髣髴，或髣髴之，不克成就之，言之可為長嘆。
GA020n0017_pa176a09║我邑中有俊傑，主此然燈，精進成就於寶融寺經藏
GA020n0017_pa176a10║院。且夫蘭炷爇火，吾見其盛，未見其微也。鐵盆盛膏，
GA020n0017_pa177a01║吾見其增，未見其減也。一籠而四時長花滿室，而終
GA020n0017_pa177a02║歲不夜。人見之者，一作禮，眼蒙利；再作禮，心蒙爽。悟
GA020n0017_pa177a03║照目相，照了內外，由是洞徹。然則終日見燈，未嘗見
GA020n0017_pa177a04║燈；終日不見燈，未嘗不見燈。夫達觀者乃如是也。意
GA020n0017_pa177a05║者不獨于此，直上照一天、二天，乃至三十三天，無門
GA020n0017_pa177a06║不闢，恒沙善人由茲而入；直下照一地、二地，乃至一
GA020n0017_pa177a07║十八地，有獄皆開，多劫罪人，因茲而出。若然者四維
GA020n0017_pa177a08║上下虛空，可思量不？不可思量。助我長明燈，實相功
GA020n0017_pa177a09║德，亦復如是。三數年內，願銘頌之間，迫賤事未搆斯
GA020n0017_pa177a10║文。一朝染目疾，朦朧而不自審何從得也。遂夢神人
GA020n0017_pa178a01║語邁曰：「子於長明燈，其有負乎？」邁應聲而寤，寤而起，
GA020n0017_pa178a02║起而作頌，明日目愈。頌曰：見外燈見明　見內燈長明萬惡自光中滅
GA020n0017_pa178a03║　萬善自光中生不見一燈　百千萬億
GA020n0017_pa178a04║燈　乃至於無窮不見一人　百千萬億人　歸之於大同
GA020n0017_pa178a05║空即是色　色即是空弟子作頌　允執厥中此唐高邁
GA020n0017_pa178a06║筆也。慧因有燈，實類之。漫書以畀比邱主者。萬厯戊
GA020n0017_pa178a07║寅秋，峩眉髮僧識。寺僧如通拜讚曰：有髮真僧世所
GA020n0017_pa178a08║希　三十二應未為奇琴堂一片中秋月　涉入華嚴無
GA020n0017_pa178a09║厭齊
GA020n0017_pa178a10║重修慧因寺準提閣緣疏黃汝亨（仁和人　寓庸）
GA020n0017_pa179a01║南山有寺，初曰「惠因」。忠武肅王奉旨於唐。繼稱「高麗」，
GA020n0017_pa179a02║義天世子弘䂓於宋。樓函藏教，為華嚴名剎之首；閣
GA020n0017_pa179a03║起準提，通普門示現之神。迨元丁未，而閣并化為劫
GA020n0017_pa179a04║灰。至今庚戌，而殿亦危於飄瓦。危者，摧頹風日，蠱飭
GA020n0017_pa179a05║宜堅。灰者，銷滅塵氛，鼎新是亟。非纍千金不贍，豈將
GA020n0017_pa179a06║一手能持？寺僧照微，秉慧種因，無今悼往；謂像乃空
GA020n0017_pa179a07║虛之影，像毀則真現何門？法奉神通之律，法堙而途
GA020n0017_pa179a08║迷孰啟？毘盧尊能無墮淚？俱胝母為之低眉。是用投
GA020n0017_pa179a09║體披文，告十方之檀施。所冀殿宏閣麗，復千年之舊
GA020n0017_pa179a10║觀。見作隨喜，標勝事於名山；為善積餘，種福田於來
GA020n0017_pa180a01║世。願各出於從心，痛無同於割肉。僧所悲仰，佛盡皈
GA020n0017_pa180a02║依。此疏。
GA020n0017_pa180a03║烏戌筆記李日華（嘉興人　九嶷）
GA020n0017_pa180a04║宋時有晉水法師者，寫《華嚴經》於烏戌。天為雨花，飄
GA020n0017_pa180a05║墜高麗國中，其花每瓣有「晉水」二字。國王遣人尋訪
GA020n0017_pa180a06║得之，深為嘆異，因搆寶花閣。元時湮圮。迨今天啟二
GA020n0017_pa180a07║年，有僧道琳搜其址，結庵。手寫是經，名「古華嚴庵」。眉
GA020n0017_pa180a08║公先生為作記，親書之。書法類米元章〈龍井方圓菴
GA020n0017_pa180a09║記〉，可寶也。
GA020n0017_pa180a10║重建慧因寺華嚴閣疏洪瞻祖（錢塘人　清遠）
GA020n0017_pa181a01║葢聞浮生聚沫，能仁為破闇之燈；世路迷雲，喜捨則
GA020n0017_pa181a02║植緣之幹。睠茲名剎，偶結西湖，豈意應緣，遠勤東國？
GA020n0017_pa181a03║雖肇開於錢武肅，實營修於統義天。晉水師之演暢
GA020n0017_pa181a04║一音，東坡子之護持萬劫。金雞鬭井，崈搆實甲兩峰；
GA020n0017_pa181a05║白馬騰空，清源頗超三竺。華嚴諸閣，濟苦海之慈航；
GA020n0017_pa181a06║準提一門，攝羣生之密諦。緬想元豐、紹定已設蘭若
GA020n0017_pa181a07║諸宗；不意至元丁未，竟逐劫灰俱化。宏惟昭代，頓還
GA020n0017_pa181a08║舊䂓。雖前後殿已屹然鼎新，而左右手尚颯如茅靡。
GA020n0017_pa181a09║儻復東海崢如列障，且見南峰歴若太階。𡩬惟撮士
GA020n0017_pa181a10║所關？抑亦十方是仰。近嗣賢首教僧澄公者，精持雲
GA020n0017_pa182a01║棲戒行，遠紹晉水風標。翻然謁吾徒而請事前䂓。允
GA020n0017_pa182a02║矣！覿靈山而嘅修故寺。況準提即廣長衍說，俱胝乃
GA020n0017_pa182a03║圓通要津。皈依者獲福無窮；誦持者受報匪忒。智慧、
GA020n0017_pa182a04║功名、富貴，隨所祈求，宰官、居士、僧尼，無不嚮赴。夫既
GA020n0017_pa182a05║重加補理，豈可全缺應供？伏願見聞隨喜，共破慳心。
GA020n0017_pa182a06║道俗緇黃，同基梵福。自一文一合以及百千，或出力
GA020n0017_pa182a07║出財以至勸請。善無細之可捐，緣無往而不植。務使
GA020n0017_pa182a08║子來神助，依然施那爛陁金錢；象迹蜂歌，恍若入毗
GA020n0017_pa182a09║盧藏樓閣。坐其下者，或繙經，或持偈，觸目勝因；登其
GA020n0017_pa182a10║上者，即準提，即華嚴，信口妙慧。將不離明聖而證蓮
GA020n0017_pa183a01║池，不厯僧祗而歸淨域矣。先哲有言：「但辦肯心，必不
GA020n0017_pa183a02║相賺。」此語願與十方檀信共之。
GA020n0017_pa183a03║重修慧因寺疏呂純如（吳江人　益軒）
GA020n0017_pa183a04║余於佛理，不甚作解，即因果輪迴之說，亦在疑信有
GA020n0017_pa183a05║無之間。然每過禪林僧院，便如入故宅，遇舊主人，覺
GA020n0017_pa183a06║依依不忍捨去，又似有夙緣者。乙卯夏仲，自閩中解
GA020n0017_pa183a07║官歸。舟未至錢塘，夜夢有一偉丈夫，巾袍端麗，眉宇
GA020n0017_pa183a08║軒昂，從江頭揖余而言曰：「子非沙門護法耶？湖干廢
GA020n0017_pa183a09║寺，待子以修葺久矣。」余覺而心動，然不知為何如人；
GA020n0017_pa183a10║所謂廢寺，亦不知在何所。既抵岸之次者，覓肩輿，往
GA020n0017_pa184a01║上天竺禮大士。一輿人指道傍舊坊，曰：「此古剎名高
GA020n0017_pa184a02║麗，盍隨喜隨喜。」余又心訝，輿人所急在行路，凡遊厯
GA020n0017_pa184a03║覽之興，每因其刺促而阻，何以獨導余入寺也？既入
GA020n0017_pa184a04║寺門，瞻禮佛像，則見榱桷傾頹，瓦椽剝落。文殊、千手
GA020n0017_pa184a05║觀音，及東、西羅漢諸像，皆頂笠坐霪雨中。屋溜淋漓，
GA020n0017_pa184a06║或侵頭額、或損肩臂，令人不忍竟視。遙望殿後僧舍，
GA020n0017_pa184a07║寥寥數楹，幾不能蔽風雨。其僧皆黃面癯形，不沾葷
GA020n0017_pa184a08║酒，亦不解逢迎。叩寺所以廢墜之故，則云：「寺前左臂
GA020n0017_pa184a09║缺護龍沙。」前朝學士蘇守杭，取以築湖隄，寺僧爭之
GA020n0017_pa184a10║不能得。工竣之日，許以身作本寺伽藍，今其塑像現
GA020n0017_pa185a01║在。引余謁之，則依然夢中所見也。然耶！否耶？文忠公
GA020n0017_pa185a02║其告余耶？余嘗讀《文忠公傳》，見其儉歲大興土木，使
GA020n0017_pa185a03║人得食其身。又聽僧募緣造橋建塔，陰以分富民之
GA020n0017_pa185a04║有餘，助貧民之不足。用是雖有水旱不為災，杭人德
GA020n0017_pa185a05║之。嘗以此服文忠經世之術，不徒以文名。今此寺之
GA020n0017_pa185a06║廢墜，則公生前未了心事也。余既以夢之所接，合於
GA020n0017_pa185a07║途之所遇，捐貲首倡，敢不惟力是視？而尤念大廈非
GA020n0017_pa185a08║一木所支，工巨費繁，端有藉於共成勝事。遂書以授
GA020n0017_pa185a09║寺僧，使持沿門之鉢，以遍乞諸貴官大人，及善男信
GA020n0017_pa185a10║女。若布金種福、破慳除吝等說，則諸宰官、居士，已聞
GA020n0017_pa186a01║之稔矣，不復贅。
GA020n0017_pa186a02║跋準提閣疏後王士昌（台州人　斗溟）
GA020n0017_pa186a03║易大師願力弘大，興梵剎幾遍名山。以高麗始，而以
GA020n0017_pa186a04║國清終焉。今高麗漸就圮，其法裔照微欲重新之。且
GA020n0017_pa186a05║遵雲棲大師法結準提壇，旁再剏閣，一創一修，輝煌
GA020n0017_pa186a06║佛宇，易師之志為不墜矣。余適入山，逢其經始，甚為
GA020n0017_pa186a07║忭豫，并望四方善信共成之。
GA020n0017_pa186a08║慧因寺華嚴期緣疏李事道（錢塘人　行可）
GA020n0017_pa186a09║南山慧因禪寺在宋為華嚴首剎，稱五山之冠。故像
GA020n0017_pa186a10║設以毘盧遮那佛主教，而普賢、文殊二大士輔之。後
GA020n0017_pa187a01║殿有普門大士像，而兩旁以五十三參附焉，斯亦華
GA020n0017_pa187a02║藏之影像也。自昔晉水法師弘闡宗風，一時緇衣白
GA020n0017_pa187a03║足，雲集座下者凡數千人，賜田亦數千頃，香火之盛，
GA020n0017_pa187a04║覩未曾有。故高麗世子僧統義天賚金書《華嚴經》若干
GA020n0017_pa187a05║部，航海獻施，仍搆傑閣於寺。宋𡩬宗皇帝御書閣額
GA020n0017_pa187a06║以表章之。猗歟盛哉！自勝國之後，經像罕存。至我朝
GA020n0017_pa187a07║嘉、隆間，有無際、易菴、妙空三師，互為鼎新。像設粗具，
GA020n0017_pa187a08║而經閣猶未復也。茲本源師實修苦行，專精淨土，久
GA020n0017_pa187a09║閉禪關，頗有心得。向欲復閣而力未逮，乃與徒眾募。
GA020n0017_pa187a10║余友清遠洪公為倡建準提閣於舊址。而方伯本如
GA020n0017_pa188a01║吳公捐俸塑像于下，其上虛敞可以𫎓經。今師欲裝
GA020n0017_pa188a02║經若干部，以供閣上，集僧六員，諷誦《華嚴》三載，稍復
GA020n0017_pa188a03║舊觀。而閣之重建，則俟機緣之至。此師數十年之夙
GA020n0017_pa188a04║願，而關居三載之苦心也。夫《華嚴》性海，為一切真如
GA020n0017_pa188a05║之法藏，千佛共證之祕典。首開頓教，圓攝羣機，見聞
GA020n0017_pa188a06║隨喜，盡發菩提心，成薩婆若果。故發弘誓願者，祈生
GA020n0017_pa188a07║生世世，在在處處，手捧目觀，心維口誦，期於同遊華
GA020n0017_pa188a08║藏莊嚴之海，共入菩提不二之門。與淨土宗旨，原不
GA020n0017_pa188a09║相背，且復首剎之䂓，繼晉水之志，述義天之事，真宗
GA020n0017_pa188a10║門之主鬯哉。師出關日，首以是事為請，余欣然而喜。
GA020n0017_pa189a01║念非綿力所辦，願與十方善信共成之。遂敘次緣起
GA020n0017_pa189a02║如右，以當勸發云。
GA020n0017_pa189a03║
GA020n0017_pa189a04║
GA020n0017_pa189a05║
GA020n0017_pa189a06║
GA020n0017_pa189a07║
GA020n0017_pa189a08║
GA020n0017_pa189a09║
GA020n0017_pa189a10║
GA020n0017_pa190a01║
GA020n0017_pa190a02║
GA020n0017_pa190a03║
GA020n0017_pa190a04║
GA020n0017_pa190a05║
GA020n0017_pa190a06║
GA020n0017_pa190a07║
GA020n0017_pa190a08║
GA020n0017_pa190a09║
GA020n0017_pa190a10║