GA020n0017_pa191a01║慧因寺志卷之十
GA020n0017_pa191a02║題咏
GA020n0017_pa191a03║洪鐘賁鼓，溥震世蒙。吠蚓啼蛩，亦流真籟。探奇采勝，
GA020n0017_pa191a04║隨興所發，總可以振林泉之響，飾巒岫之姿。第桑海
GA020n0017_pa191a05║移觀，卷帙灰劫，有疑可闕，無徵弗從。據現在之篇章，
GA020n0017_pa191a06║資簡冊之有爛餘俟。遍丏名公，彙其椽筆，續梓於後，
GA020n0017_pa191a07║以成勝觀。志題詠。
GA020n0017_pa191a08║贈晉水師宋黃龜年
GA020n0017_pa191a09║文衡卓卓擅英聲　相與朋簪笑語清報國共盟推轂
GA020n0017_pa191a10║志　五湖敢羨一舟輕
GA020n0017_pa192a01║三頌偈元釋明教（本山住持）
GA020n0017_pa192a02║璽書垂護出彤庭　岑玉輝騰拱萬靈老衲承恩知有
GA020n0017_pa192a03║報　一罏檀篆講圓經
GA020n0017_pa192a04║法界惟心任卷舒　摩尼朗映大毘盧願將華藏重重
GA020n0017_pa192a05║境　冋向皇元混一圖
GA020n0017_pa192a06║古澗深湍演法輪　高峰擁翠儼真身雲林物物咸欣
GA020n0017_pa192a07║忭　天子延年億萬春
GA020n0017_pa192a08║國朝
GA020n0017_pa192a09║辛卯秋季，同章吏部元禮登南高峰，還宿慧因
GA020n0017_pa192a10║寺鐘薇（華亭人　面溪）
GA020n0017_pa193a01║馬首籠煙暝色催　入人秋思總堪哀黃迷古道霜前
GA020n0017_pa193a02║葉　綠染雕欄雨後苔避地未深猶覓寺　尋山不盡復
GA020n0017_pa193a03║登臺衰殘豈易逢簪盍　無限交情寄酒杯
GA020n0017_pa193a04║和鐘面溪先生作章嘉禎（德清人　元禮）
GA020n0017_pa193a05║孤峰路轉石巑岏　路下楓林背日丹十里籃輿山欲
GA020n0017_pa193a06║暝　一燈草閣雨初寒靜聽雲磬冥鴻度　徧禮空王貝
GA020n0017_pa193a07║葉殘最是庾公情不淺　高吟深夜酒杯寬
GA020n0017_pa193a08║訪月印上人王稺登（吳縣人　百穀）
GA020n0017_pa193a09║嵐間新閣挂晴霓　脩竹青青萬个齊酒禁太嚴香積
GA020n0017_pa193a10║冷　未容陶令醉如泥
GA020n0017_pa194a01║九日同衲雲上人登高麗寺藏經閣
GA020n0017_pa194a02║湯煥（仁和人　鄰初）
GA020n0017_pa194a03║湖邊倚棹躡崔嵬　香剎雲中更有臺巖桂雨花秋漸
GA020n0017_pa194a04║老　錫泉烹茗客初來虛簷且共聆風鐸　世事誰能問
GA020n0017_pa194a05║劫灰醉解萸囊溪上水　夕陽遙伴遠公回
GA020n0017_pa194a06║遊高麗寺孫隆（三河人　東瀛）
GA020n0017_pa194a07║笙歌日日娛西子　為愛幽閒到玉岑寺廢借山時補
GA020n0017_pa194a08║缺　僧閒隨水覓知音湖頭灼灼濃春色　殿角離離澹
GA020n0017_pa194a09║夕陰聞道坡公親護法　可能容我對抽簪
GA020n0017_pa194a10║遊高麗寺王在晉（太倉人　岵雲）
GA020n0017_pa195a01║點畫名山展畫圖　萬峰環湧長莓蕪身依寶剎三天
GA020n0017_pa195a02║界　手握青銅七道符雲冷蒲團僧入定　香消柏葉月
GA020n0017_pa195a03║明孤心持半偈塵緣寂　夜靜風寒鳥自呼
GA020n0017_pa195a04║登玉岑陳繼儒（華亭人　眉公）
GA020n0017_pa195a05║雨過石生五色　雲過山餘數層時有炊煙出樹　中多
GA020n0017_pa195a06║隱士高僧
GA020n0017_pa195a07║養疴慧因寺秋雨歌朱長春（烏程人　大復）
GA020n0017_pa195a08║四山多煙雨轉急　高風拉拉破寺壁秋山乍冷不措
GA020n0017_pa195a09║意　僮僕無衣晝眠席香積火死饑未餐　僧人淅米客
GA020n0017_pa195a10║行汲荒涼且作一飽餘　山鵲下厨窺戶虛巖明竹筍
GA020n0017_pa196a01║臥泥沔　瓜畦豆架隨秋渠深山此物賴供給　客遊雖
GA020n0017_pa196a02║暫良堪歔人生不得常安居
GA020n0017_pa196a03║題月印禪友香閣黃汝亨（仁和人　寓庸）
GA020n0017_pa196a04║我以香名閣　香從何處生清風拂蓮座　白月落鐘聲
GA020n0017_pa196a05║高麗寺書月印上人扇袁宏道（江夏人　石公）
GA020n0017_pa196a06║一尊高閣許從容　眺盡南湖與北峰青葉黃衣餘碣
GA020n0017_pa196a07║在　玉函珠匣總塵封空江隱隱流清梵　別院沈沈起
GA020n0017_pa196a08║暮鐘昏黑談經人不去　知君學佛意初濃
GA020n0017_pa196a09║慧因寺呂純如（吳江人　益軒）
GA020n0017_pa196a10║古寺門前水一灣　唐時蘭若宋時顏國王遠施金鋪
GA020n0017_pa197a01║地　天子親題玉照山積靄不緣空翠合　白雲常共老
GA020n0017_pa197a02║僧閒何因屐齒頻淹日　為愛烟霞在此間
GA020n0017_pa197a03║贈本源師呂純如
GA020n0017_pa197a04║古木蔭碞際　香泉匯石函一龕依淨土　終日禮華嚴
GA020n0017_pa197a05║地處原非俗　僧來亦不凡好山看欲遍　唯此足盤桓
GA020n0017_pa197a06║西湖晚渡入高麗寺呂純如
GA020n0017_pa197a07║湖上扁舟晚　雲深路欲迷僧歸從曲徑　人語出前溪
GA020n0017_pa197a08║野火燒紅葉　寒林臥白麑娟娟見新月　猶傍數峰西
GA020n0017_pa197a09║蘇文忠現夢，呂益軒先生重新寺宇，賦此志感
GA020n0017_pa197a10║溫體仁（湖州人　員嶠）
GA020n0017_pa198a01║丹嶂從教力士開　赤山豈意亦成隈滄桑難改三生
GA020n0017_pa198a02║願　魂夢仍為護法媒樹立空庭窺月下　雲橫古壑待
GA020n0017_pa198a03║龍回千年慧日敷新象　應是坡翁此再來
GA020n0017_pa198a04║慧因寺董其昌（華亭人　思白）
GA020n0017_pa198a05║漫道山深不是深　山門半里即湖尋祗因寺有駄經
GA020n0017_pa198a06║馬　勾引林多聽法禽慧澗細流寒不涸　玉岑稠樹晝
GA020n0017_pa198a07║常陰非關到此躭幽寂　為愛年來聽□□
GA020n0017_pa198a08║春日過高麗寺張鼐（華亭人　侗初）
GA020n0017_pa198a09║禪宮高出萬株松　碧殿花時綠蔭濃澗不斷流虛夜
GA020n0017_pa198a10║籟　山多迴雨長春容祗園自昔金為地　蘭若於今玉
GA020n0017_pa199a01║是峰漫想子瞻遺像在　溪橋寂寞儼留踪
GA020n0017_pa199a02║秋日過高麗寺喜遇止水顧錫疇（崑山人　九疇）
GA020n0017_pa199a03║肩輿秋色裏　一徑入溪聲寺古無人到　雲多有鶴迎
GA020n0017_pa199a04║逢僧如舊識　慰我看山情黃葉堆邊坐　微吟對茗鐺
GA020n0017_pa199a05║高麗寺方應祥（西安人　青峒）
GA020n0017_pa199a06║暇日探幽過淨慈　沿湖一逕入高麗言參法雨僧如
GA020n0017_pa199a07║舊　衣帶樵雲鳥不疑怪竹奏勳銘拄杖　野花隨意供
GA020n0017_pa199a08║軍持遊踪無限孤岑頂　剩有寒流似昔時
GA020n0017_pa199a09║夏日登經閣為止水徐時泰（錢塘人　大玉）
GA020n0017_pa199a10║華嚴閣枕玉岑偏　翠削芙蓉面面連赤日自行蕭寺
GA020n0017_pa200a01║外　清風嘗滿法筵前泉聲窈窕經蛟壑　梵唄高低出
GA020n0017_pa200a02║午天卻似已公亭子上　新詩分詠白雲篇
GA020n0017_pa200a03║高麗寺閣夜李翥（宜興人　飛侯）
GA020n0017_pa200a04║玉岑當好處　古寺路傍開石偃泉方韻　松嘶壑盡哀
GA020n0017_pa200a05║客談淹月榭　僧梵靜香臺後夜呼茶供　山廚隔竹來
GA020n0017_pa200a06║秋夜宿高麗寺止水山房李翥
GA020n0017_pa200a07║此身端的是浮萍　逢著佳山要結盟為愛到窗清徹
GA020n0017_pa200a08║骨　玉岑秋樹夜來聲
GA020n0017_pa200a09║慧因寺蔣紹煃（武進人　鷺洲）
GA020n0017_pa200a10║路人玉岑壁　淩秋樹色驕旃檀來異國　離黍變前朝
GA020n0017_pa201a01║佛殿自紺碧　僧房近寂寥老蘇能護法　風韻尚堪招
GA020n0017_pa201a02║經高麗寺釋洪恩（上元人　雪浪）
GA020n0017_pa201a03║黃葉林梢野殿孤　傷心滿地是平蕪山僧漫說前朝
GA020n0017_pa201a04║盛　佛劫從來轉轆轤
GA020n0017_pa201a05║高麗寺經閣釋德清（□□人　憨山）
GA020n0017_pa201a06║芒鞋猶帶古煙霞　香閣瞻依日在沙寶篆沸烟魚磬
GA020n0017_pa201a07║集　華嚴端的是傳家
GA020n0017_pa201a08║慧因寺（有引）李煜然（汶上人　鶴汀）
GA020n0017_pa201a09║余不喜得武林郡，喜得為西湖長。時從簿書
GA020n0017_pa201a10║之隙，肩輿遍跡名勝。偶弔古玉岑，見赤山之
GA020n0017_pa202a01║土已夷，惠澗之流幾塞。滄桑今昔，不勝慨慷。
GA020n0017_pa202a02║幸僧寂澄復剏一閣，面壁攻苦，誓發愚公願，
GA020n0017_pa202a03║祈復宋舊。余甚嘉之。懸額猶𡩬宗御筆也。漫
GA020n0017_pa202a04║賦志感。
GA020n0017_pa202a05║嗜奇忘登頓　卻簿肆討探目力窮鄴架　朅來借陶籃
GA020n0017_pa202a06║赤埠隱玉谷　白石蔽寒嵐厯石誠巍倨　捫壑驚谺谽
GA020n0017_pa202a07║珠瀑響危澗　孤蛟媚澄涵駕言適蓮宇　亭亭蒼翠攢
GA020n0017_pa202a08║冒險盤貝閣　雲湧風不劖鐸音抗高聽　鴿糞搖晴簪
GA020n0017_pa202a09║礎妍綺繡錯　碣剝蝌蚪饞厥維何王代　浣璽豁宋銜
GA020n0017_pa202a10║金塔梯航入　雄壓山北南嵌沙護如臂　迴旋出松杉
GA020n0017_pa203a01║鑿龍通屹竇　移根實浟潭構閴燈香瘠　潦洎笙歌慙
GA020n0017_pa203a02║作者愚公俑　豈愍精衞含一僧懴五濁　斜幔鬱花龕
GA020n0017_pa203a03║祈靈控煉石　僧亦匪情凡故殿煥頹制　新築森幽藍
GA020n0017_pa203a04║攬綬蘇與白　頗喜占名曇況當回灰劫　胡弗補輿堪
GA020n0017_pa203a05║上插石蓮蕋　俯穿飛鷁瀐破此人境昏　振衣喜幽嵓
GA020n0017_pa203a06║李鶴汀堂翁招遊高麗寺張兆行（龍巖人）
GA020n0017_pa203a07║羣公乘暇出　野寺喜聯鑣種玉嫌山淺　探珠怪瀑高
GA020n0017_pa203a08║花幢沈日腳　寶閣裊雲腰擊醆聽新咏　蘭亭未數豪
GA020n0017_pa203a09║題慧因寺蔣拱璧（宜興人　魚從）
GA020n0017_pa203a10║曳杖南阿草徑深　湖山遘處隱雙林尖圓聳峙岑書
GA020n0017_pa204a01║玉　方廣莊嚴宇鐸金泉遶野田聲落遠　檜交修竹影
GA020n0017_pa204a02║來侵惠因境境堪幽討　莫向區區十地尋
GA020n0017_pa204a03║高麗寺止水上人留憩王行可（宜興人　觀止）
GA020n0017_pa204a04║小艇纔停放屐遊　玉岑秋老寺門幽清齋香閣日過
GA020n0017_pa204a05║午　黃葉滿庭人未收
GA020n0017_pa204a06║冬日遊慧因寺懷古張維（常熟人　叔維）
GA020n0017_pa204a07║苔積雨花千層紫　寺門蕭寂空山裏羣峰環列如髻
GA020n0017_pa204a08║鬟　中有玉岑龍躍起崚嶒山骨跨湖陰　斷靄殘雲互
GA020n0017_pa204a09║相倚理宗手蹟不復辨　當年幽勝消榛杞老衲經行
GA020n0017_pa204a10║嘆黍禾　游人來往談山水寺邊古澗漾明珠　流出蓴
GA020n0017_pa205a01║絲雜蘭芷少游濯足想風期　公望結茅討畫理高閒
GA020n0017_pa205a02║流寓選靈區　寒碧蒼蒼剩遺址經閣蛟窗空月明　閉
GA020n0017_pa205a03║關橫鐵人往矣我來冬日倍淒涼　山山落木泉聲死
GA020n0017_pa205a04║獨向疎林認祖庭　惟有松濤未遷徙三嘆長吟入寺
GA020n0017_pa205a05║來　花宮琳宇峰如綺香烟半縷夕陽明　似與易菴燃
GA020n0017_pa205a06║一指暮鼓晨鐘亦有時　獼猴繞樹禽言喜我愛深山
GA020n0017_pa205a07║木榻閒　禪心不動笙歌耳
GA020n0017_pa205a08║慧因轉藏邵為棟（餘姚人　樸菴）
GA020n0017_pa205a09║行到濃陰盡　龍宮分外明玉岑開勝地　寶笈祕香城
GA020n0017_pa205a10║法向空中寂　輪從轉處聲今朝講堂上　無數野狐驚
GA020n0017_pa206a01║春日與友人同登慧因經閣項士昌（錢塘人　台符）
GA020n0017_pa206a02║嬾攜歌管逐春遊　扣寂還登寺裏樓烟暖曲欄通麥
GA020n0017_pa206a03║隴　風沈孤磬咽松湫壁間御墨痕猶溼　眼底雲山翠
GA020n0017_pa206a04║欲流老衲多情杯茗後　喚將月色送歸舟
GA020n0017_pa206a05║過玉岑經閣為本源師
GA020n0017_pa206a06║寺古棲禪穩　枝喬覆澗灣層雲多映閣　怪石自欹山
GA020n0017_pa206a07║定入香龕寂　經翻翠幄閒竹龍噴雪活　清閟雨花關
GA020n0017_pa206a08║玉岑山黃九鼎（處州人　象州）
GA020n0017_pa206a09║碧流春澗幽　愛此康王谷蜒蜿白雲重　青山一片玉
GA020n0017_pa206a10║玉岑山房晚坐徐𦙍翓（錢塘人　孟夌）
GA020n0017_pa207a01║苔階秋雨後　蕭寺夕陽中萍破雲光翠　楓留霜氣紅
GA020n0017_pa207a02║但知寒籟發　不覺莫山空催落林間葉　聲來何處鴻
GA020n0017_pa207a03║題玉岑山壁方相卿（錢塘人　朝元）
GA020n0017_pa207a04║一從栽五柳　日日過精藍佛子傳燈去　山靈入座參
GA020n0017_pa207a05║鴿盤雲外閣　蛟臥石邊潭更欲聞清梵　空簷下夕嵐
GA020n0017_pa207a06║筲箕泉徐𦙍翹（錢塘人　幼夌）
GA020n0017_pa207a07║嘉木展新柯　靈卉敷芬蕋石底吐名泉　朝夕散雲髓
GA020n0017_pa207a08║遇之得幽人　失之在千里按譜識佳名　遡流毋乃是
GA020n0017_pa207a09║境僻到者稀　深苔溼人履孤抱托幽岑　餘情釋清駛
GA020n0017_pa207a10║披菜涵流雲　白日期遲此俛首懷高風　箕潁事已矣
GA020n0017_pa208a01║而我蠲塵鞅　賞心聊可恃
GA020n0017_pa208a02║慧因寺有感吳世熙（湖州人　緝候）
GA020n0017_pa208a03║數畝松陰四面山　法堂突兀亂流間若非清福誰能
GA020n0017_pa208a04║主　為訪真經得暫閒花雨圍春祇樹暖　鬘雲扶月寶
GA020n0017_pa208a05║珠班游人漫自尋碑讀　宋壘唐基了不關
GA020n0017_pa208a06║探筲箕泉有感徐𦙍翀（錢塘人　仲夌）
GA020n0017_pa208a07║泉流紆轉可浮杯　不道荒涼碧草隈一自大癡騎鶴
GA020n0017_pa208a08║去　何人更與剪蒿萊
GA020n0017_pa208a09║宿止水上人精舍毛文龍（武林人　鎮南）
GA020n0017_pa208a10║大師空四大　容我置禪牀澗拍夢安枕　竹醒聲過牆
GA020n0017_pa209a01║香鐘約課整　茶夾奏勛忙得句仍攀杜　瑣公舊有房
GA020n0017_pa209a02║和前韻
GA020n0017_pa209a03║我師聞白杜　相對好支牀月色翔高宇　桐陰覆短牆
GA020n0017_pa209a04║劇譚忘爾汝　鬭茗得閒忙鐘磬何方起　都來叩竹房
GA020n0017_pa209a05║經閣漫詠
GA020n0017_pa209a06║門對清溪好閉關　白雲飛去看飛還何當十里西湖
GA020n0017_pa209a07║柳　重付山僧補赤山
GA020n0017_pa209a08║高麗寺陳祖苞（海昌人　爾翔）
GA020n0017_pa209a09║梵王宮裏雲廚冷　學士橋邊裘馬肥只有溪流無去
GA020n0017_pa209a10║住　夕陽影裏帶烏啼
GA020n0017_pa210a01║憩高麗寺方元彥
GA020n0017_pa210a02║探奇卻輿筍　坐識玉岑山雲起浣經閣　泉噴長石班
GA020n0017_pa210a03║僧貧不賣磬　寺古僅留顏何日謝塵鞅　向平偕閉關
GA020n0017_pa210a04║入玉岑禮輪藏方文煒（淄青人　蔚宗）
GA020n0017_pa210a05║湖雨洗秋碧　南山禮貝宮輪浮緣坐水　角轉欲移峰
GA020n0017_pa210a06║白鎖雲難去　紅迎日易逢登登上無極　身世總疑空
GA020n0017_pa210a07║由法相過高麗，訪月印上人方希叔（禹航人　五園）
GA020n0017_pa210a08║法相門前路　湖刀欲上時空山難晚到　荒剎易秋悲
GA020n0017_pa210a09║不見題峰筆　猶看賜額碑墖殘經蠧老　輪澁法龍饑
GA020n0017_pa210a10║鐘借敲鄰院　齋祈打午炊廢泉尋澗咽　亂塚奪林姿
GA020n0017_pa211a01║佛骨香成霧　瑞光石獻芝轆轤皈浩劫　碁局曉黃癡
GA020n0017_pa211a02║唁古真哀趙　參禪好狎支門扃芟蘚字　塵禿換松枝
GA020n0017_pa211a03║茶具緣貧儉　詩囊只夢知肻留門字記　𡩬乞買山資
GA020n0017_pa211a04║獨我能青眼　因師是白睂興亡雖自定　可及壯年為
GA020n0017_pa211a05║玉岑歌為止水師方新（錢塘人　子鼻）
GA020n0017_pa211a06║君不見唐年殿　古城何處寒雲戀君不見宋時宮　荒
GA020n0017_pa211a07║臺無蹤秋草叢白石沈山水歸海　寒暑頻催陵谷改
GA020n0017_pa211a08║地底長浮尺黑灰　金剛安得成不壞請看當年高麗
GA020n0017_pa211a09║王　梯山航海金塔光幸逢唐皇宗帝崇佛教　雄視傑
GA020n0017_pa211a10║搆跨古杭閣中金經滿一藏　攀盡瑤梯纔到上外繞
GA020n0017_pa212a01║雕龍宛轉欄　中施繡鳳藏蕤幛天花寶雨落繽紛　共
GA020n0017_pa212a02║祝千秋與萬齡獻花鹿化雪窩石　聽經蛟鎖鐵窗櫺
GA020n0017_pa212a03║御輦春風日日來　寶跗筆掃烟痕開玉岑夜夜發光
GA020n0017_pa212a04║怪　魍魎不敢生疑猜中有黃金布講堂　文身祝髮相
GA020n0017_pa212a05║低昂大師能禪僧能偈　熏爐長爇旃檀香不知回首
GA020n0017_pa212a06║今幾時　荊榛滿地鐘鼓弛玉岑玉岑爾有知　盍令法
GA020n0017_pa212a07║子禪孫永保之殿掩愁鴟嘯風雨　北邙松栢來為主
GA020n0017_pa212a08║祇餘怪石臥澗邊　欲問興亡可能語云是蘇學士　剖
GA020n0017_pa212a09║山削土作隄趾桃花楊花吹滿隄　坐令此中香火冷
GA020n0017_pa212a10║如水嗚呼　春不去　人已歸唐宋江山付落暉　皇天大
GA020n0017_pa213a01║運有移推何不效卓笏之量　鞭石之威況有凝上人
GA020n0017_pa213a02║　繼吐三葉芳枘間長擊摩尼蒼　手橫蠅拂如支湯龍
GA020n0017_pa213a03║象蹴踏騰毫芒叢林又值中興紀　火首歸來護帝璽
GA020n0017_pa213a04║學士江頭春夢裏　昨日姓蘇今姓呂鳩丸且築繙經
GA020n0017_pa213a05║臺　不見清湖刺史來刺史不來師勿哀　會須俟我玉
GA020n0017_pa213a06║腰圍玉腰圍　光纍纍　重付徉狂老萬回
GA020n0017_pa213a07║高麗寺廢像吳夢暘（湖州人　北海）
GA020n0017_pa213a08║秋風蕭寺一經過　牆角鐘懸老樹柯謾說如來金布
GA020n0017_pa213a09║地　袈裟破盡雪頭陀
GA020n0017_pa213a10║憩準提閣□輿（禹航人　□□）
GA020n0017_pa214a01║風光接暮春　法守尋初地碧澗自璘璘　石幢領花氣
GA020n0017_pa214a02║憩玉岑寺沈緒蕃（湖州人　弱瞻）
GA020n0017_pa214a03║莊嚴廢剎伊誰力　香火空王結舊緣高閣經蕪常睡
GA020n0017_pa214a04║鴿　小橋泉活只栽蓮雲標明滅深松外　石溜高低亂
GA020n0017_pa214a05║蘚邊靜證因塵皆妙相　疎鐘清梵和諸天
GA020n0017_pa214a06║秋日同子貽過高麗寺□□□（□□人　□□）
GA020n0017_pa214a07║此地頻相過　秋來興轉深衣翻紅葉影　杖曳碧溪陰
GA020n0017_pa214a08║石巧縈人意　泉清澹客心盤桓忘日暮　歸鳥逐鐘音
GA020n0017_pa214a09║同蓮公重遊高麗寺顧德垂（崑山人　子貽）
GA020n0017_pa214a10║三度尋幽至　猶嫌跡未深徑迷分石影　殿古罨松陰
GA020n0017_pa215a01║擊竹驚僧定　看雲愜野心前朝碑可問　蒼蘚有餘音
GA020n0017_pa215a02║宿準提閣金門鑰（錢塘人　徵甫）
GA020n0017_pa215a03║美睡足東軒　熟吟入深谷雲銜幾樹松　風嘯一林竹
GA020n0017_pa215a04║登慧因轉輪經閣王以繩（嘉興人　子長）
GA020n0017_pa215a05║羣巘峩峩布幃幄　團雲飛捷呌四角問天有月來何
GA020n0017_pa215a06║時　我欲伫立一捫捉千匣親從金口語　獨搆層臺相
GA020n0017_pa215a07║寶𫎓半夜幽鬼遶輪哭　不聆法說意森緒眠雲聽澗
GA020n0017_pa215a08║澗聲死　廣漢急飈無限止為余軟腳歸未能　憩息三
GA020n0017_pa215a09║天眇昂峙
GA020n0017_pa215a10║過湖，舟中見慧因藏閣王知難（淮陰人　青嶼）
GA020n0017_pa216a01║南浦晴雲忽遠開　隔湖烟樹出輪臺歸舟未得繙經
GA020n0017_pa216a02║去　空聽鐘聲寺裏來
GA020n0017_pa216a03║遊玉岑步壁間韻李忱（汶水人）
GA020n0017_pa216a04║香臺壓眾寺　山水自蒼蒼世遠苔生座　僧稀葉滿廊
GA020n0017_pa216a05║池邊留閣影　樹裏見湖光興廢何須問　吟詩送夕陽
GA020n0017_pa216a06║步慧因澗上周自稷（錢塘人　宗開）
GA020n0017_pa216a07║澗喧石齒齒　山妍樹芊芊坐久鳥語寂　風磬時泠然
GA020n0017_pa216a08║玉岑懷古謝舉（綏安人　元善）
GA020n0017_pa216a09║寺門日白雲霏霏　玉岑倒夾箕泉飛手把芙蓉憩石
GA020n0017_pa216a10║壁　蒼翠亂射金繩微東坡功德不可議　挑山救饑等
GA020n0017_pa217a01║兒戲也知桃柳至今芳　枝枝偷裹菩薩泪
GA020n0017_pa217a02║避暑高麗寺黃克儉（武林人　淡然）
GA020n0017_pa217a03║普門貪結夏　獨臥石間苔暑斂荷風散　涼迎竹露來
GA020n0017_pa217a04║蕭蕭磵度雨　隱隱閣盤雷誰喻靜中趣　幽香入茗杯
GA020n0017_pa217a05║過慧因禪院魏介（錢塘人　如石）
GA020n0017_pa217a06║幾欲尋僧話　今朝始叩扉磬聲穿竹遠　屐齒囓苔微
GA020n0017_pa217a07║雨過涼延樹　雲生潤落衣齋廚分午供　馴雀傍人飛
GA020n0017_pa217a08║題坡翁遺像釋如曉（錢塘人　萍踪）
GA020n0017_pa217a09║不舍玉岑山下路　嘗過寺裏滿閒僧當年珍重留遺
GA020n0017_pa217a10║像　欲振宗風續慧燈
GA020n0017_pa218a01║寒霽，吳伯霖居士招遊慧因寺，眺雪晚歸
GA020n0017_pa218a02║湖雲沈　山風冽　十二橋頭亂鋪雪閒情野叟招逸遊
GA020n0017_pa218a03║　披寒曳履行欲跌玉岑低　輪殿高　摳衣直上天之腰
GA020n0017_pa218a04║八窗洞開鎖空翠　箕泉布壑溪聲號逼人冷　欲呼酒
GA020n0017_pa218a05║　住寺老僧搖凍手傾囊沒買甕頭春　只好烹泉說空
GA020n0017_pa218a06║有啜茗餘　行復歌　回看湖北巖之阿茆罨半支殘雪
GA020n0017_pa218a07║裏　壓稍亂竹棲鴉多
GA020n0017_pa218a08║
GA020n0017_pa218a09║
GA020n0017_pa218a10║