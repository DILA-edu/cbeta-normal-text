GA020n0017_pa219a01║慧因寺志卷之十一
GA020n0017_pa219a02║題詠
GA020n0017_pa219a03║玉岑聳峙蔣如奇（宜興人　盤初）
GA020n0017_pa219a04║諸峰抱玉岑　樹老作人語山山有陰晴　此山獨疑雨
GA020n0017_pa219a05║慧澗環流
GA020n0017_pa219a06║決決啼寒烟　旋繞若襟帶偏招獨醒人　月明盥清瀨
GA020n0017_pa219a07║箕泉瀉珠
GA020n0017_pa219a08║雲根顆顆圓　非珠亦非水空谷行跫稀　鮫人淚靡靡
GA020n0017_pa219a09║蛟窗橫鐵
GA020n0017_pa219a10║老蛟睡深窟　設窗以相拒豈因尺鐵功　淹留不飛去
GA020n0017_pa220a01║雪窩怪石
GA020n0017_pa220a02║是石潔無瑕　是雪凍仍結日日松楸間　青陰染不涅
GA020n0017_pa220a03║雕礎神工
GA020n0017_pa220a04║敗礎前朝物　何當厯劫灰時看好古客　著意剔莓苔
GA020n0017_pa220a05║輪藏淩雲
GA020n0017_pa220a06║閣從樹端出　基從樹根起平鋪眾葉光　俯瞰張華綺
GA020n0017_pa220a07║普門卻暑
GA020n0017_pa220a08║深殿餘古寒　所以最宜夏非無利名人　熱忙到來暇
GA020n0017_pa220a09║瑞光古像
GA020n0017_pa220a10║土木丹青像　光從何處來人人具佛眼　在在見蓮臺
GA020n0017_pa221a01║經閣幽觀
GA020n0017_pa221a02║傑閣新搆成　憑闌山面面最憐晨昏磬　聲徹雲霞片
GA020n0017_pa221a03║玉岑聳峙溫以介（湖州人　于石）
GA020n0017_pa221a04║寺愛好山處　玉岑剛對門峰攢壑慳午　樹老徑留昏
GA020n0017_pa221a05║點石禪蹤遠　攀厓御蹕存由來忌懷璧　龍象護雲根
GA020n0017_pa221a06║慧澗環流
GA020n0017_pa221a07║一水何自來　泠泠奏寒玉結曲齧山根　盤旋繞佛足
GA020n0017_pa221a08║林芳羃渚靜　石髮漾流綠為延滄浪翁　千古名不辱
GA020n0017_pa221a09║箕泉瀉珠
GA020n0017_pa221a10║絕壑餘寒在　幽泉冐暑經濺珠因地湧　咽石為巖扄
GA020n0017_pa222a01║飲鹿無人即　窺魚有鶴聽依然大癡筆　天與傳丹青
GA020n0017_pa222a02║蛟窗橫鐵
GA020n0017_pa222a03║神物在潛伏　大地為深宮窟宅自窈窕　軒窗何玲瓏
GA020n0017_pa222a04║綺疏古苔映　繡闥儵魚通隱約積石間　氷雪流潀潀
GA020n0017_pa222a05║雪窩怪石
GA020n0017_pa222a06║白日無人逕　松杉到處迷遙疑雪充斥　徐訝石高低
GA020n0017_pa222a07║砥席容趺穩　欹簷接杖齊蘿烟盼遊屐　裊壁自萋萋
GA020n0017_pa222a08║雕礎神工
GA020n0017_pa222a09║南國矜財賦　雕鏤遍梵天劫灰留敗礎　鬼斧見當年
GA020n0017_pa222a10║雲錦翻龍馬　波紋蹙荇蓮躭摩可移日　遊想斵輪前
GA020n0017_pa223a01║輪藏淩雲
GA020n0017_pa223a02║香剎臨幽磵　輪宮出樹端寶函高隱霧　丹閣下流湍
GA020n0017_pa223a03║簷彩淹雲溼　鈴聲挾雨寒攀躋到無上　憑嘯四天寬
GA020n0017_pa223a04║普門卻暑
GA020n0017_pa223a05║紺殿藏修竹　金容沐翠光薄曛風演籟　初旭露浮香
GA020n0017_pa223a06║幽極全消暑　陰多只𫎓涼昏黃月穿徑　驚看一林霜
GA020n0017_pa223a07║瑞光古像
GA020n0017_pa223a08║玄夜流光怪　希聞說到今優曇現蓮座　寶月映檀林
GA020n0017_pa223a09║金碧傳空色　神通見佛心千秋總璀璨　寰海一潮音
GA020n0017_pa223a10║經閣幽觀
GA020n0017_pa224a01║寺轉轆轤劫　荒基閣又新軒楹存樸雅　結搆復嶙峋
GA020n0017_pa224a02║烟樹撩人賞　雲山覿面親年來集鐘磬　清梵六時頻
GA020n0017_pa224a03║玉岑聳峙釋方宜（錢塘人　夢曙）
GA020n0017_pa224a04║陰鬱挺媚青　蓮綿帶曾谷皎流纏其趾　蒼石晤幽獨
GA020n0017_pa224a05║孕彼瓊瑤姿　眾峰胡能族仙梵啟清廓　僻偶瞿曇屋
GA020n0017_pa224a06║頁堅瑩山膚　餘潤萃重木隱顯月半圭　遂擬三采育
GA020n0017_pa224a07║慧澗環流
GA020n0017_pa224a08║源水鍾南麓　紆曲抱坰廬喬柯浸影明　石梁擊音虛
GA020n0017_pa224a09║鱗趨亟迴折　瀑流或疾徐西泠千頃寒　詎不由茲渠
GA020n0017_pa224a10║箕泉瀉珠
GA020n0017_pa225a01║上山探高泉　昂石猶立刃浚源萌其下　迴溪自蒙潤
GA020n0017_pa225a02║玓瓅散圓光　𡩬辭重厓峻明月古所珍　拋浪殷保慎
GA020n0017_pa225a03║蛟窗橫鐵
GA020n0017_pa225a04║曷為雲雨遘　遂致輕翩翻頭角既崢嶸　迍邅被維藩
GA020n0017_pa225a05║勁鬲𡩬淹滯　厚壤成虛垣鐵心固如石　限阻為蛟門
GA020n0017_pa225a06║蜿蜒暮歸旋　聯壑餘陰昏
GA020n0017_pa225a07║雪窩怪石
GA020n0017_pa225a08║叢林曠欲無　山骨崚嶒起偉立俄偃伏　皛若迴湍水
GA020n0017_pa225a09║霜華午未晞　凝結日光裏玲瓏當前亭　岑寂此喬峙
GA020n0017_pa225a10║雕礎神工
GA020n0017_pa226a01║鏤刻何纎悉　雲英曉夕凝瑩澤亦盤旋　人騎欲飛淩
GA020n0017_pa226a02║劫火洞不磷　眉目如皎冰剞劂誠未磨　滄海徒廢興
GA020n0017_pa226a03║輪藏淩雲
GA020n0017_pa226a04║眾山如環圍　貝葉層層室飛甍儼翬翼　羣宇疇與匹
GA020n0017_pa226a05║遙風展鈴音　靜夜彌岑嵂琅函九皋際　神天伫清蹕
GA020n0017_pa226a06║萬軸遺古言　金剎標孤出
GA020n0017_pa226a07║普門卻暑
GA020n0017_pa226a08║朱明正炎熾　棲禽悄未宣梵闕敞以閒　煩蒸無由緣
GA020n0017_pa226a09║虛飈韻修篁　泠然晤金仙區中三伏辰　當於茲遊延
GA020n0017_pa226a10║瑞光古像
GA020n0017_pa227a01║靈異彙斯境　林麓媚宵旦有佛光示言　爾人當誠觀
GA020n0017_pa227a02║庭虛庶草滋　檐曠星辰燦當年爍霄壤　難以追涯畔
GA020n0017_pa227a03║尚飾紫磨金　至今猶晃煥
GA020n0017_pa227a04║經閣幽觀
GA020n0017_pa227a05║芳址昔淪寢　草莽遂亘周一旦理頹基　突兀起重樓
GA020n0017_pa227a06║輪殿為比隣　叢顛相侶儔息心有上士　唄咏散林幽
GA020n0017_pa227a07║高風寂來緬　圓月烱為頭朝飡玉岑秀　嘉樹胡鬱椆
GA020n0017_pa227a08║玉岑聳峙吳炳（宜興人　石渠）
GA020n0017_pa227a09║門外孤岑秀可餐　回巒縈寺鏁清寒君王即不留題
GA020n0017_pa227a10║到　亦許遊人作玉看
GA020n0017_pa228a01║慧澗環流
GA020n0017_pa228a02║一水淙淙欲出山　穿雲遶屋過溪還也知畫舫娛人
GA020n0017_pa228a03║處　為愛桑麻改舊顏
GA020n0017_pa228a04║蛟窗橫鐵
GA020n0017_pa228a05║潛淵莫道老蛟癡　抱得明珠只自知難道雨雲無箇
GA020n0017_pa228a06║分　人間翻被鐵楞欺
GA020n0017_pa228a07║箕泉瀉珠
GA020n0017_pa228a08║一派明珠布式裁　月明按劒自徘徊扶笻直上窮源
GA020n0017_pa228a09║處　應是騷人萬斛才
GA020n0017_pa228a10║雪窩怪石
GA020n0017_pa229a01║削出芙蓉別樣奇　雲鏤烟篆雪差宜若教一鉢能盛
GA020n0017_pa229a02║得　好倩東坡供印師
GA020n0017_pa229a03║雕礎神工
GA020n0017_pa229a04║支機天上有槎逢　借與慈王奠法宮厯盡劫灰渾不
GA020n0017_pa229a05║壞　時看鱗甲動秋風
GA020n0017_pa229a06║輪藏淩雲
GA020n0017_pa229a07║人語只疑天語落　法輪還道月輪齊不信六橋隄上
GA020n0017_pa229a08║望　尖峯直欲過湖西
GA020n0017_pa229a09║普門卻暑
GA020n0017_pa229a10║五月尋涼特地遊　山寒殿古欲披裘逢僧竹裏烹龍
GA020n0017_pa230a01║井　爍石炎威一霎秋
GA020n0017_pa230a02║瑞光古像
GA020n0017_pa230a03║大士何年現意珠　祥光猶靄舊時模皈依諦作千千
GA020n0017_pa230a04║觀　月滿諸山水滿湖
GA020n0017_pa230a05║經閣幽觀
GA020n0017_pa230a06║閣中帝子舊圖書　閣外溪山只自如證得三生酬夙
GA020n0017_pa230a07║約　沃州不羨買山居
GA020n0017_pa230a08║玉岑聳峙蔣全昌（宜興人　鹿長）
GA020n0017_pa230a09║南山南更好　此地足抽簪行樹七重裹　湖刀十里尋
GA020n0017_pa230a10║草荒金笑谷　戶秀玉稱岑滿目平蕪趣　沙鷗半欲侵
GA020n0017_pa231a01║惠澗環流
GA020n0017_pa231a02║漱石淙淙碧　迴流繞一卷謀神忻此際　濯足想當年
GA020n0017_pa231a03║巢鳥棲疑墮　湍魚泳不前逆知烟雨夜　時共梵音連
GA020n0017_pa231a04║箕泉瀉珠
GA020n0017_pa231a05║遠播山中美　筲箕亦得名晴飛窺異質　雨潦聽同聲
GA020n0017_pa231a06║硯憶黃癡洗　茶無陸子盟香珠一萬斛　堪與鬭連城
GA020n0017_pa231a07║蛟窗橫鐵
GA020n0017_pa231a08║語怪人誰信　扄嵒古鐵楞奇勳歸往哲　幻蹟叩山僧
GA020n0017_pa231a09║是孽須重錮　非龍不許騰悠悠太真子　切勿秉犀燈
GA020n0017_pa231a10║雪窩怪石
GA020n0017_pa232a01║巖巖觀巨石　磊磊笑支離米老決應拜　愚公安敢移
GA020n0017_pa232a02║雲根搖欲動　雪浪擁相宜海宇無知已　空山一問奇
GA020n0017_pa232a03║雕礎神工
GA020n0017_pa232a04║人巧天工錯　目前希所逢世風漓混沌　事業尚雕蟲
GA020n0017_pa232a05║繡礎千秋古　苔花一片蒙總然非實相　於此悟真空
GA020n0017_pa232a06║輪藏淩雲
GA020n0017_pa232a07║紺宇撑寥泬　浮雲已出端羽翔禽閱背　人上蟻行盤
GA020n0017_pa232a08║兩個丹峯對　週遭翠木攢不分江海氣　無際杳澷澷
GA020n0017_pa232a09║普門卻暑
GA020n0017_pa232a10║何方堪避秦　何處堪逃暑但願入普門　置我禪牀所
GA020n0017_pa233a01║左擷龍井香　右掬虎跑煮長日黑甜中　飛燕相爾汝
GA020n0017_pa233a02║瑞光古像
GA020n0017_pa233a03║神通惟大士　浩氣塞兩間獨向高麗寺　毫光露一斑
GA020n0017_pa233a04║澍雨沐庭樹　卿雲蒸滿山豈緣多手眼　便覺異容顏
GA020n0017_pa233a05║經閣幽觀（時李飛侯寓經閣）
GA020n0017_pa233a06║謫仙吾好侶　屐掛給孤園碑老立殘石　林秋銜遠村
GA020n0017_pa233a07║門楣神物護　扁額御書存何日捐塵累　焚香貝葉翻
GA020n0017_pa233a08║玉岑聳峙釋湛若（錢塘人　靈源）
GA020n0017_pa233a09║老雲幻作碧芙蓉　不減飛來一片峰光射溪流迴玉
GA020n0017_pa233a10║照　影扶烟靄拭金容御題芳跡雖難覓　袍笏幽尋尚
GA020n0017_pa234a01║可逢若到秋深黃葉裏　最宜絕頂拄孤笻
GA020n0017_pa234a02║慧澗環流
GA020n0017_pa234a03║何年慧脈迸雲根　一帶瀠洄遶寺門冷浸烟霞娛野
GA020n0017_pa234a04║衲　細流鐘鼓出山村沙稜故咽風前韻　橋版平分雨
GA020n0017_pa234a05║後痕當日少游曾濯足　尚餘清韻溢芳蓀
GA020n0017_pa234a06║箕泉瀉珠
GA020n0017_pa234a07║一泓寒玉瀉空山　石面跳珠亂蘚斑洗鉢僧穿雲竇
GA020n0017_pa234a08║入　尋源客帶雨花還幽淙冷蘸蒼松影　香脈潛通慧
GA020n0017_pa234a09║澗灣巖際誅茆人在否　即教癡絕亦難攀
GA020n0017_pa234a10║蛟窗橫鐵
GA020n0017_pa235a01║絕壑穹窿伏蜿蜒　疎櫺巧制憶當年腥吞古鐵潛幽
GA020n0017_pa235a02║魄　碧鎖荒苔噴冷涎雲護洞門迷鹿飲　石橫波底穩
GA020n0017_pa235a03║蛟眠淙淙難醒重淵夢　留伴頭陀五夜禪
GA020n0017_pa235a04║雪窩怪石
GA020n0017_pa235a05║蔥菁一徑自縈迴　樹老林香石作堆烟髻靜疑塗翠
GA020n0017_pa235a06║立　雪濤儼欲破雲來秋稜秀出渾如玉　蓮瓣青浮半
GA020n0017_pa235a07║是苔即此片窩堪借隱　那須瓢笠問天台
GA020n0017_pa235a08║雕礎神工
GA020n0017_pa235a09║怪來山寺礎何豐　刓刻奇淫出鬼工漫訝雲霞生柱
GA020n0017_pa235a10║底　偏矜文彩甲寰中晴捫膩滑疑微雨　細蹙波瀾豈
GA020n0017_pa236a01║為風自是海邦多詭麗　獨留遺巧鎮琳宮
GA020n0017_pa236a02║輪藏淩雲
GA020n0017_pa236a03║嶙峋傑閣插諸天　法轉香輪慧日懸藻井西連千疉
GA020n0017_pa236a04║翠　綺疏東吸兩湖烟鳥飛仰覻簷牙度　龍伏潛聽梵
GA020n0017_pa236a05║籟眠憑眺渺然空下界　卻疑雲海盪青蓮
GA020n0017_pa236a06║普門銷夏
GA020n0017_pa236a07║一尊大士竹千竿　廣殿無塵六月寒逕掃白雲輕冉
GA020n0017_pa236a08║冉　門敲綠玉亂珊珊方當晝永陰偏密　不待秋深暑
GA020n0017_pa236a09║自殘直是清涼真法界　那教禪思不安安
GA020n0017_pa236a10║瑞光古像
GA020n0017_pa237a01║黃金面放白毫光　爍破重昏午夜涼花座只今留瑞
GA020n0017_pa237a02║靄　珠衣自昔散天香摶沙爭禮昭靈貺　遺碣堪捫半
GA020n0017_pa237a03║蘚裝無畏威神原叵測　迷津到處有舟航
GA020n0017_pa237a04║經閣幽觀
GA020n0017_pa237a05║禪因未墜閣重開　法雨霏霏舊講臺四野微茫饒遠
GA020n0017_pa237a06║趣　六窗虛朗絕纎埃鐘聲似向雲端落　山色都從樹
GA020n0017_pa237a07║杪來更喜主人能點綴　繞庭種竹又栽梅
GA020n0017_pa237a08║玉岑聳峙姚二煜（仁和人　葆明）
GA020n0017_pa237a09║行經半灣　寒碧飛灑一片空濛　不是雲依古樹亭亭
GA020n0017_pa237a10║　玉削芙蓉
GA020n0017_pa238a01║慧澗環流
GA020n0017_pa238a02║水向山根　漱玉澗從屋角流雲　一夜百重新漲層湖
GA020n0017_pa238a03║　十里平分
GA020n0017_pa238a04║蛟窗橫鐵
GA020n0017_pa238a05║雲氣晴驕　石壁泉聲怒挾松濤　分付窗前老鐵莫吹
GA020n0017_pa238a06║　月下瓊簫
GA020n0017_pa238a07║箕泉瀉珠
GA020n0017_pa238a08║月掛松穿　九曲雲橫冰鏁千行　一自墨花浮韻只今
GA020n0017_pa238a09║　石乳流香
GA020n0017_pa238a10║雪窩怪石
GA020n0017_pa239a01║雪浪乍堪　語怪火雲未許稱奇　相對自然首肻無勞
GA020n0017_pa239a02║　說法支離
GA020n0017_pa239a03║雕礎神工
GA020n0017_pa239a04║何年如許　玲瓏浪說神鏤鬼畫　分明不壞金剛幻出
GA020n0017_pa239a05║　山中怪石
GA020n0017_pa239a06║輪藏淩雲
GA020n0017_pa239a07║雲過簷牙　礙腳月流殿角窺顛　纔檢琅函繙閱已入
GA020n0017_pa239a08║　非非想天
GA020n0017_pa239a09║普門卻暑
GA020n0017_pa239a10║法界僧藏　澄碧長途客嘆流金　可是涼生水月非關
GA020n0017_pa240a01║　暑退山林
GA020n0017_pa240a02║瑞光古像
GA020n0017_pa240a03║試問何者　　光還思何者是佛　祗因有佛光生難道
GA020n0017_pa240a04║　無光佛訖
GA020n0017_pa240a05║經閣幽觀
GA020n0017_pa240a06║一閣層層　香篆八窗面面雲山　人來鳥言煮茗客去
GA020n0017_pa240a07║　花低掩關
GA020n0017_pa240a08║玉岑聳峙釋海珠（錢塘人　玄弢）
GA020n0017_pa240a09║耆峰當淨剎　青碧自瑩然既得光依佛　相應勢插天
GA020n0017_pa240a10║梵音琪樹奏　寶網慶雲聯儼作經罏供　花香透薜烟
GA020n0017_pa241a01║慧澗環流
GA020n0017_pa241a02║一灣明若鏡　倒寫玉岑圖波底藏眠鹿　林梢襯浴鳧
GA020n0017_pa241a03║帶烟縈古寺　流月入明湖獨石為橋處　支藤僧影孤
GA020n0017_pa241a04║箕泉瀉珠
GA020n0017_pa241a05║忽見幽篁裏　鮫人泣暮暉認珠涼撲面　疑佩響兜衣
GA020n0017_pa241a06║不逐瑤蜂散　時兼翠鳥飛悠悠泉石賞　林暝坐忘歸
GA020n0017_pa241a07║蛟窗橫鐵
GA020n0017_pa241a08║何年鎔冷鐵　泉穴鎖蛟宮神物尤難致　疎楞豈易籠
GA020n0017_pa241a09║爭知三昧力　不與幻緣同更有乘通者　驅龍偃鉢中
GA020n0017_pa241a10║雪窩怪石
GA020n0017_pa242a01║滿窩松下雪　當暑未能消化作幽林石　排成陸地潮
GA020n0017_pa242a02║晴巖蘿影覆　陰壁蘚紋描肻著逃禪客　單丁挂一瓢
GA020n0017_pa242a03║雕礎神工
GA020n0017_pa242a04║拂拭看鏤礎　神工杳不磨向時雲尚溼　屢劫水猶波
GA020n0017_pa242a05║緣滲莓苔淺　香沾花雨多空王常寂處　亦得壯山河
GA020n0017_pa242a06║輪藏淩雲
GA020n0017_pa242a07║茫茫癡海內　何處渡迷津寶偈函香閣　諸天捧梵輪
GA020n0017_pa242a08║星懸金鐸重　霞宿綺窗新不藉泠然力　高居自出塵
GA020n0017_pa242a09║普門卻暑
GA020n0017_pa242a10║新篁搖翠幄　晴雪映圓通佛面籠秋月　禪心薦午風
GA020n0017_pa243a01║密陰涼灑地　清籟冷翻空大暑流金石　無由到此中
GA020n0017_pa243a02║瑞光古像
GA020n0017_pa243a03║善逝悲羣品　多方示性靈蒙光窮實際　倚石現真形
GA020n0017_pa243a04║寶月睂間白　蓮花足底青冥冥長夜裏　猶得覩明星
GA020n0017_pa243a05║經閣幽觀
GA020n0017_pa243a06║御墨淋漓處　重恢古法幢登臨初及半　敞豁已無雙
GA020n0017_pa243a07║山色虛排闥　湖光遠浸窗凭闌心境寂　不覺磬聲撞
GA020n0017_pa243a08║玉岑聳峙方新（錢塘人　子鼻）
GA020n0017_pa243a09║高麗寺前何者峰　玉岑傳是御書封至今不雨烟雲
GA020n0017_pa243a10║擁　正合長春草木融秀攬山頭高下月　雄吞湖面去
GA020n0017_pa244a01║來風棲烏抵鵲非無意　地脈奇探護法龍
GA020n0017_pa244a02║惠澗環流
GA020n0017_pa244a03║白雲蒼霧引潺湲　一道鳴泉鏁萬山自信入湖平展
GA020n0017_pa244a04║鏡　祗緣繞寺曲成環滄桑冷煖無人間　唐宋絃歌有
GA020n0017_pa244a05║鷺還不用濯纓翻濯足　少游應在濁清間
GA020n0017_pa244a06║箕泉瀉珠
GA020n0017_pa244a07║不見大癡今幾年　幻珠猶自媚晴川雲篩石蕋屏前
GA020n0017_pa244a08║碎　日破漚花鏡裏圓神女弄歌乘夜月　道人浴衲繫
GA020n0017_pa244a09║春烟饑蛟渴虎休相妬　悟到空虛亦惘然
GA020n0017_pa244a10║蛟窗橫鐵
GA020n0017_pa245a01║雲嬾蛟癡臥不醒　也緣畏鐵故施櫺晝摩繡乳知曾
GA020n0017_pa245a02║咒　夜習光芒亦有靈苔老蟠花招兔食　魚遊吹浪洗
GA020n0017_pa245a03║鷗腥山僧亦解安禪法　經閣罏烟一縷青
GA020n0017_pa245a04║雪窩怪石
GA020n0017_pa245a05║冰鈎錯落裹玄雲　浮玉前頭定季昆顛到米家船裏
GA020n0017_pa245a06║載　禪從摩詰畫中捫照人恰好中央坐　避鶴常遮半
GA020n0017_pa245a07║面痕若把峨嵋來比較　峨嵋積雪少幽魂
GA020n0017_pa245a08║雕礎神工
GA020n0017_pa245a09║看窮人代惟雕礎　蘚蝕苔封記始終但值雨蒸浮荇
GA020n0017_pa245a10║帶　有時雲起動龍鬉翠衣玉砥留天語　錦石秋花隱
GA020n0017_pa246a01║梵宮若使袁宏經見得　伏龜應不賦吳工
GA020n0017_pa246a02║輪藏淩雲
GA020n0017_pa246a03║四面鈴音接大荒　飛空有閣湧輪藏山山風送青無
GA020n0017_pa246a04║色　樹樹烟籠白寶光香靄吸雲疑海市　神燈騎浪影
GA020n0017_pa246a05║湖梁十洲不數超三象　金擘週遭背鳥翔
GA020n0017_pa246a06║普門卻暑
GA020n0017_pa246a07║蟬聲竹色山山似　一坐禪關日每斜殿鼠陰餐何代
GA020n0017_pa246a08║雪　溪鷗涼帶化城霞經行閣翠沾衣滿　靜對罏薰撲
GA020n0017_pa246a09║扇賒苦熱何勞憂赤土　楊枝有雨沛天涯
GA020n0017_pa246a10║瑞光古像
GA020n0017_pa247a01║定有丹師燒後佛　白毫紺目此披敷青天寶像還今
GA020n0017_pa247a02║古　赤日珠光乍有無莖草也曾傳丈六　摩尼應自照
GA020n0017_pa247a03║浮屠等閒法法都如幻　手眼何人悲續鳧
GA020n0017_pa247a04║經閣幽觀
GA020n0017_pa247a05║兩朝不覩空王宇　三乘誰興浩劫心貝闕散花疑白
GA020n0017_pa247a06║象　香臺布地果黃金山嵐水霧飛梁灑　竹籟松濤合
GA020n0017_pa247a07║殿陰賴有尚書珍帝筆　翠華端自護雲林
GA020n0017_pa247a08║
GA020n0017_pa247a09║
GA020n0017_pa247a10║
GA020n0017_pa248a01║
GA020n0017_pa248a02║
GA020n0017_pa248a03║
GA020n0017_pa248a04║
GA020n0017_pa248a05║
GA020n0017_pa248a06║
GA020n0017_pa248a07║
GA020n0017_pa248a08║
GA020n0017_pa248a09║
GA020n0017_pa248a10║