GA020n0017_pa249a01║慧因寺志卷之十二
GA020n0017_pa249a02║法嗣
GA020n0017_pa249a03║沙門秉教，異族同居，良由結脈於佛，受胎於道，不屬
GA020n0017_pa249a04║毛裏，別有瓜綿。儻其式穀，曷殊臝負？然矛盾於庭，戈
GA020n0017_pa249a05║操於室者比比也。其或恪守師傳，爭光祖烈，真蓮海
GA020n0017_pa249a06║之楚翹，允支那之振趾矣。胡容紊其緒乎？志法嗣。
GA020n0017_pa249a07║妙空派
GA020n0017_pa249a08║
GA020n0017_pa249a09║第一世悟玄，雲南富民人，號妙空。初出家于靈芝寺，□公舉主茲寺。
GA020n0017_pa249a10║第二世周瓚，仁和人，號大雄。
GA020n0017_pa249a11║第三世洪宗，桐廬人，號茂林。
GA020n0017_pa249a12║第四世普通，崇明人，號瑞峰。
GA020n0017_pa250a01║第五世廣賢，仁和人，號萬玉。廣淨，錢塘人，號敬川。
GA020n0017_pa250a02║第六世宗憲，仁和人，號蓮臺。
GA020n0017_pa250a03║第七世宗相，仁和人，號存白。勤慎有幹，拮据修葺，時論歸之。
GA020n0017_pa250a04║第八世慶文，仁和人，號敬如。
GA020n0017_pa250a05║第九世通恩，烏程人，字楚元。
GA020n0017_pa250a06║第十世玄泰，烏程人，號𡩬宇。
GA020n0017_pa250a07║第十一世祖心，海鹽人，字無□。
GA020n0017_pa250a08║第十二世清慧，仁和人，字自明。
GA020n0017_pa251a01║第十三世淨信，海𡩬人，字潮音。
GA020n0017_pa251a02║第十四世真秀，山陰人。
GA020n0017_pa251a03║
GA020n0017_pa251a04║易菴派
GA020n0017_pa251a05║
GA020n0017_pa251a06║第一世如通，諸暨人，號易菴。應舉入寺為初祖，修建本寺，後修建靈隱及嘉禾東塔、天台國清諸寺，寂于國清。大冢宰五臺陸公為之銘。
GA020n0017_pa251a07║第二世性震，崇德人，號太空。
GA020n0017_pa251a08║第三世海龍，仁和人，號清禹。
GA020n0017_pa251a09║第四世寂淮，崇德人，數立法嗣皆夭。以無際同出臨濟宗，遂立無際七世孫照微為嗣，是為第五世。後微又以本支孤露，復歸。而立徒普瑩繼其宗。
GA020n0017_pa252a01║第五世普瑩，仁和人，號玉庵。
GA020n0017_pa252a02║第六世通密，桐鄉人，號三玄。
GA020n0017_pa252a03║
GA020n0017_pa253a01║無際派
GA020n0017_pa253a02║
GA020n0017_pa253a03║第一世明慧，海𡩬人，號無際。同易菴應舉為初祖。
GA020n0017_pa253a04║第二世真安，錢塘人，號德輝。
GA020n0017_pa253a05║第三世如昇，餘杭人，號鷲峰。
GA020n0017_pa253a06║第四世性賢，餘杭人，號東泉。
GA020n0017_pa253a07║第五世海德，錢塘人，號無盡。
GA020n0017_pa253a08║第六世寂澄，錢塘人，號本源。恬靜寡言，兩山諸剎，屈指首推其戒行，禁足息交，衿紳望而加敬。
GA020n0017_pa253a09║第七世照微，仁和人，號月印。初嗣易菴派，後歸本房。創復經閣，賚志早沒，眾論惜之。
GA020n0017_pa253a10║第八世普瑩，嗣易菴後。普珏，歸安人，號廣漠。
GA020n0017_pa254a01║第九世通密，嗣易菴後。通文，桐鄉人，早夭。
GA020n0017_pa254a02║第十世湛深，桐鄉人，號徹如。
GA020n0017_pa254a03║第十一世然定，桐鄉人，號止心。
GA020n0017_pa254a04║第十二世法凝，錢塘人，號止水。倜儻有大志，承月印之緒，力為丕振，修寺志以垂不朽。
GA020n0017_pa255a01║第十三世界金，海𡩬人，號丈石。
GA020n0017_pa255a02║第十四世方月，錢塘人。
GA020n0017_pa255a03║第十五世廣生，海鹽人，字生之。
GA020n0017_pa255a04║
GA020n0017_pa256a01║
GA020n0017_pa256a02║
GA020n0017_pa256a03║
GA020n0017_pa256a04║
GA020n0017_pa256a05║
GA020n0017_pa256a06║
GA020n0017_pa256a07║
GA020n0017_pa256a08║
GA020n0017_pa256a09║
GA020n0017_pa256a10║
GA020n0017_pa257a01║西子湖每歲一遊，遊必旬月，凡十八遊。故於山之高
GA020n0017_pa257a02║者，林之深者，石之雋者，園之名者，寺之古者，彌不遍，
GA020n0017_pa257a03║最後而至高麗。高麗古而垂敝，寺僧止水於轆轤劫，
GA020n0017_pa257a04║謀一轉之，欲輯寺志以侈先朝之盛，令人興感。予曰：
GA020n0017_pa257a05║「是烏可鑿空為也？」曰：「有宋、元之碑碣在。」曰：「碑碣未易
GA020n0017_pa257a06║詳也。」曰：「有蠧蝕之記載在。」曰：「是爾一家言，未必愜眾
GA020n0017_pa257a07║耳目也。」曰：「有文獻之傳述，而小僧之隨筆收錄在。」予
GA020n0017_pa257a08║時正避暑經閣，檢而輯之。曰原始，括碑記之要領也；
GA020n0017_pa257a09║曰景物，攷邊幅之佳勝也；曰祖德，稽梵乘之薪傳也；
GA020n0017_pa257a10║曰檀那，標福利之因緣也；曰宮宇，備新故之豎造也。
GA020n0017_pa258a01║曰碑記，曰傳誌，曰雜文，則就寺所留遺者載之也；曰
GA020n0017_pa258a02║題詠，則姚、方二君訪求者居多，即其所詮次也。曰法
GA020n0017_pa258a03║嗣，則存白、止水所自為譜系也。既成冊矣，將謂予之
GA020n0017_pa258a04║不朽高麗乎？抑藉高麗以不朽乎？皆非也。止水之志
GA020n0017_pa258a05║堅、之力定，固已永劫不壞，而何有於予之筆？第循此
GA020n0017_pa258a06║志，擴而大之，延而久之，是在止水及止水之後嗣矣。
GA020n0017_pa258a07║崇禎改元中秋後一日，五湖李翥跋
GA020n0017_pa258a08║
GA020n0017_pa258a09║
GA020n0017_pa258a10║
GA020n0017_pa259a01║慧因寺志附錄
GA020n0017_pa259a02║宋慧因院教藏記
GA020n0017_pa259a03║（文見寺志，不錄）
GA020n0017_pa259a04║右碑在紹興府學二門北向，篆額已斷，存「因、賢、
GA020n0017_pa259a05║教、記」四字。字徑四寸、文十六行，正書徑寸。後有
GA020n0017_pa259a06║立石、書人姓名三行。是碑舊在杭州西湖慧因
GA020n0017_pa259a07║院，即今之高麗寺也。石工利其石，移至越中。今
GA020n0017_pa259a08║碑陰刻順治十年〈修紹興府學記〉。又西湖集慶
GA020n0017_pa259a09║寺前亦有一碑，半埋土中。錢辛楣詹事語何夢
GA020n0017_pa259a10║華為掘出之文與此同；惟字體甚劣，碑額又作
GA020n0017_pa260a01║正書，不知當日何以刻此兩碑也。兩碑皆有缺
GA020n0017_pa260a02║字，今叅校補全。撰文者章衡，字子平，浦城人，嘉
GA020n0017_pa260a03║祐二年進士第一。本傳載：元祐中，厯秀、襄、河陽、
GA020n0017_pa260a04║曹、蘇州，加集賢院學士。復以待制知揚、廬、宣、穎
GA020n0017_pa260a05║州。此碑系銜：朝散大夫、提舉洞霄宮、護軍、吳興
GA020n0017_pa260a06║縣開國男，皆史所略也。唐之問、文勳事跡皆無
GA020n0017_pa260a07║攷。勳銜：簽書昭慶軍節度判官廳公事；此避英
GA020n0017_pa260a08║宗諱，改「簽署」為「簽書」爾。蒲宗孟，閬州人。元豐八
GA020n0017_pa260a09║年七月，以大中大夫、資政殿學士知杭州。嘗集
GA020n0017_pa260a10║錢塘詩，自宋、齊以來至元豐間，凡三千餘篇，為
GA020n0017_pa261a01║三十卷，行於世。元祐二年十一月，徙知鄆州。見
GA020n0017_pa261a02║《咸湻臨安志》。
GA020n0017_pa261a03║宋高麗寺蠲免劄付碑
GA020n0017_pa261a04║九月三十日奉聖旨，慧因教院應諸官司試院并指
GA020n0017_pa261a05║占，並永與蠲免。（小字正書）
GA020n0017_pa261a06║右劄付慧因教院。湻熙元年十月一日。（大字正書，印，文不辨年月，
GA020n0017_pa261a07║下有二押）
GA020n0017_pa261a08║行在尚書禮部（大字正書）
GA020n0017_pa261a09║准湻熙元年九月三十日，敕中書門下省，九月三十
GA020n0017_pa261a10║日奉聖旨，慧因教院應諸官司試院并指占，並永與
GA020n0017_pa262a01║蠲免。奉敕如左，牒到奉行。前批十月一日申□□禮
GA020n0017_pa262a02║部施行，仍□□□□□須至指楎。（細楷書四行）
GA020n0017_pa262a03║右帖慧因教院仰照會。湻熙元年十月日。（大書正書，印一，文不
GA020n0017_pa262a04║辨）
GA020n0017_pa262a05║官押（大字正書）
GA020n0017_pa262a06║右在慧因寺，碑凡二列。上列可見者四行，下列
GA020n0017_pa262a07║八行。是刻漫漶過半，僅存前後大字。以碑陰證
GA020n0017_pa262a08║之，此持住僧惠高之請也。至七年，講師清素并
GA020n0017_pa262a09║序厯朝恩渥而刻諸石。此劄付亦刻于是時，諸
GA020n0017_pa262a10║志乘皆未之載。
GA020n0017_pa263a01║宋高麗寺劄付碑陰記
GA020n0017_pa263a02║國家累聖相承，專用仁厚。凡可以教民□□□□者，
GA020n0017_pa263a03║必發揚□顯之。雖淨居老子之說，有所不廢。臨安府
GA020n0017_pa263a04║南山慧因教院始□禪□。元豐八年有法師淨源講
GA020n0017_pa263a05║學，戒行名聞外國，高麗嘗遣僧□義天航海請授經
GA020n0017_pa263a06║旨。神宗皇帝可其奏。既歸，以□□國王以其母命，□
GA020n0017_pa263a07║金書《華嚴經》乞置之源師所居，以報國恩。於是其徒
GA020n0017_pa263a08║乞改慧因為十方教院。得旨許之，而賢首之教大□。
GA020n0017_pa263a09║□□靖國元年，高麗遣使□徽宗登寶位，附白金千
GA020n0017_pa263a10║□□兩，請造華嚴□□佛。□□□□□□□行主之
GA020n0017_pa264a01║歲與剃度，朝廷又許之，而寺宇□□。聖上龍興，主僧
GA020n0017_pa264a02║惠高累□宣對，乞追述前朝之意，永免官司指占，上
GA020n0017_pa264a03║亦許之，而□聽益孚。湻熙七年，住持講師清素以名
GA020n0017_pa264a04║行被選，講席興盛。凡稽首受教于坐下者日數百人，
GA020n0017_pa264a05║遷善遠罪者日益眾。於是清素願以所得聖旨，刊之
GA020n0017_pa264a06║于石，求文以記歲月。□為之序，累聖化民之意，無所
GA020n0017_pa264a07║不用其至，以告于後。五月日，通直郎、軍器監丞周必
GA020n0017_pa264a08║正謹書。
GA020n0017_pa264a09║右在法雲寺，正書十八行，行三十字。按慧因寺
GA020n0017_pa264a10║志吳越王建，初稱「慧因教院」。宋元豐八年，高麗
GA020n0017_pa265a01║國王子僧統義天入貢，因請從院僧淨源，詔許
GA020n0017_pa265a02║之。俗呼「高麗寺」今名「法雲寺」。
GA020n0017_pa265a03║宋高麗寺觀音放光瑞相殘碑
GA020n0017_pa265a04║高麗慧因觀音大士放光瑞相。
GA020n0017_pa265a05║□先君澹軒，（闕）菴□華嚴為□（闕）男□實嘉定（闕）。先
GA020n0017_pa265a06║君享年五十，（闕）十八日病革之際，（闕）瞑目後焚香敬
GA020n0017_pa265a07║誦，（闕）□□敬奉遺訓，日□（闕）麗首，逢行者知講師（闕）
GA020n0017_pa265a08║法堂東側，觀音菩薩（闕）觀音云：傳語和尚，人□（闕）光
GA020n0017_pa265a09║矣。急白講師申聞，□（闕）籤恐山門他故，因此有（闕）徹
GA020n0017_pa265a10║喜形眉間，方稱述行（闕）。詰朝集眾，再禱籤得吉開（闕）
GA020n0017_pa266a01║到□□所居修□□□就求（闕）其事□□菴歸寂，因
GA020n0017_pa266a02║循至（闕）旨茲山聞感應事，□然興歎。（闕）之餘直述始
GA020n0017_pa266a03║末以記歲月云。（闕）解進士盛□□百拜謹記。□□□
GA020n0017_pa266a04║□淮西置使司（闕）□賜□智□□□敕差住持（闕）。
GA020n0017_pa266a05║右在法雲寺，正書二十一行，碑斷，存上截，存十
GA020n0017_pa266a06║餘字，篆額十二字，下刻觀音放光像。是碑存字
GA020n0017_pa266a07║無幾，大約澹軒之子為親資福，忽遭觀音放光，
GA020n0017_pa266a08║免解進士盛某為之記也。進士名闕。《萬厯府志》
GA020n0017_pa266a09║作「盛度」。「菴」上闕字，明潘晟《重修慧因寺記》作易
GA020n0017_pa266a10║菴，謂𡩬宗朝有易菴禪師，闡揚大乘；御書「易菴」
GA020n0017_pa267a01║二字賜之。
GA020n0017_pa267a02║宋高麗寺尚書省牒碑
GA020n0017_pa267a03║尚書省牒（行書）
GA020n0017_pa267a04║前住持平江府華嚴寶塔教院僧清遠（行書）
GA020n0017_pa267a05║牒奉敕宜差住持臨安府南山高麗慧因教寺，牒至
GA020n0017_pa267a06║準敕，故牒。（行書）
GA020n0017_pa267a07║寶慶三年正月日牒（尚書省印，行書）
GA020n0017_pa267a08║參知政事薛押，少師右丞相魯國公押。（行書）
GA020n0017_pa267a09║尚書省牒僧清遠（尚書省印二，行書）
GA020n0017_pa267a10║臨安府狀。准尚書省批送下南山高麗慧因教寺知
GA020n0017_pa268a01║事僧慧機狀：「本寺住僧如訥已於捨貳月貳拾伍日
GA020n0017_pa268a02║歸寂切緣。本寺目今期懺在即，難以久缺住持。乞付
GA020n0017_pa268a03║臨安府下諸山，公定期集有道行講人，前來住持。」後
GA020n0017_pa268a04║批送臨安府，公定五名，申尚書省。本府除已遵稟指
GA020n0017_pa268a05║揮，送僧司集諸山，公定五名申府去後。今據僧司申
GA020n0017_pa268a06║繳，上天竺靈感觀音教寺住持僧思義等，申集諸山
GA020n0017_pa268a07║禪講，就上天竺寺白雲堂雲集，公定期集。□僧清遠
GA020n0017_pa268a08║等五名：一□住持平江府吳江縣華嚴寶塔教院僧
GA020n0017_pa268a09║清遠；一見住持紹興府□□□□教寺僧如介；一前
GA020n0017_pa268a10║住持嘉興府華亭縣□□教院僧懷□；一前住持紹
GA020n0017_pa269a01║興府如意教院僧宗□；一見住持嘉興府□□□福
GA020n0017_pa269a02║教院僧□果。其□僧各有道行，堪充于內點差前去
GA020n0017_pa269a03║住持。思義等同諸山禪講，保明是實，乞備申施行。本
GA020n0017_pa269a04║府據申述，合行具申朝廷施行。伏候旨揮。正月貳拾
GA020n0017_pa269a05║參日，奉聖旨依□僧清遠，今尚書省出給敕牒。（楷書
GA020n0017_pa269a06║十三行）
GA020n0017_pa269a07║付南山高麗慧因教寺，寶慶叁年正月貳拾叁日。（大楷
GA020n0017_pa269a08║字二行，尚書省印一）
GA020n0017_pa269a09║少師右丞相魯國公押封（尚書省印二）
GA020n0017_pa269a10║右在法雲寺，凡三列，三十行。此寶慶三年牒，清
GA020n0017_pa270a01║遠為高麗慧因寺住持也。此牒最為詳盡。由本
GA020n0017_pa270a02║寺知事申府，下諸山定指揮僧司再就上天竺
GA020n0017_pa270a03║寺白雲堂雲集公定，申朝廷候旨揮下，尚書省
GA020n0017_pa270a04║出敕牒付本寺焉。白雲堂，上天竺寺坐白雲峯
GA020n0017_pa270a05║故名。莫考厥初，至辨才法師重建。
GA020n0017_pa270a06║宋高麗寺尚書省牒碑
GA020n0017_pa270a07║尚書省牒（大字行書）
GA020n0017_pa270a08║前住嘉興府東塔廣福教院傳賢首宗教僧如介（小字
GA020n0017_pa270a09║正書）
GA020n0017_pa270a10║牒奉敕宜差住持南山高麗慧因教寺，牒至準敕，故
GA020n0017_pa271a01║牒。（大字行書）
GA020n0017_pa271a02║紹定四年拾壹月日牒（小字行書，尚書省印）
GA020n0017_pa271a03║參知政事鄭押，知樞密院事兼參知政事薛　，少
GA020n0017_pa271a04║師右丞相押。（大字行書）
GA020n0017_pa271a05║尚書省劄（小字正書）
GA020n0017_pa271a06║臨安府狀，准尚書省批送，下南山高麗慧因教寺知
GA020n0017_pa271a07║事僧可衷狀：「本寺昨緣主僧指堂講師，自六月十四
GA020n0017_pa271a08║日順寂之後，見狀申明，伏蒙指揮。今皋亭寺主僧清
GA020n0017_pa271a09║杲保明道樞等五名公狀，即賜點差一名，前往住持。」
GA020n0017_pa271a10║後批南山慧因教寺□事可衷等，□案□皋亭主僧
GA020n0017_pa272a01║清杲舉保道樞等五名，□□即賜點差一名前來住
GA020n0017_pa272a02║持事。□月二十五日臨安府行下集諸山□□伍名，
GA020n0017_pa272a03║申尚書省本府□僧□□□□□□□□□□□□
GA020n0017_pa272a04║□□□□□□□□□□□□□□□□□□靈感
GA020n0017_pa272a05║□□□寺僧思義等狀，□從指揮關集諸山禪講，就
GA020n0017_pa272a06║上竺寺白雲堂公舉到住持。本府崇先教寺僧清杲、
GA020n0017_pa272a07║前住嘉興府常□教寺僧□覆、前住嘉興府廣福教
GA020n0017_pa272a08║寺僧如介、見住平江府寶塔教院僧師□、見住嘉興
GA020n0017_pa272a09║府□□教院僧妙常共伍名，各有道行，眾所推伏，堪
GA020n0017_pa272a10║可點差前去住持，為國焚修，祝延聖壽。思義同諸山
GA020n0017_pa273a01║保明是實，乞備申尚書省施行。伏乞證會，施行申□。
GA020n0017_pa273a02║拾壹月拾貳日，奉聖旨差如介住持南山高麗慧因
GA020n0017_pa273a03║教寺令尚書省出給敕牒。（細楷書十一行）
GA020n0017_pa273a04║右劄付南山高麗慧因寺，紹定肆年拾壹月拾五日。
GA020n0017_pa273a05║（小字正書，尚書省印）
GA020n0017_pa273a06║少師右丞相押封（大字行書）
GA020n0017_pa273a07║右碑在法雲寺，凡三列，二十九行。此紹定四年，
GA020n0017_pa273a08║牒賢首教僧如介住持高麗慧因寺也。此牒與
GA020n0017_pa273a09║寶慶敕大略相同，惟令皋亭寺主僧清杲保明
GA020n0017_pa273a10║道樞等不由府定，是當時體制間有出入也。
GA020n0017_pa274a01║
GA020n0017_pa274a02║
GA020n0017_pa274a03║
GA020n0017_pa274a04║
GA020n0017_pa274a05║
GA020n0017_pa274a06║
GA020n0017_pa274a07║
GA020n0017_pa274a08║
GA020n0017_pa274a09║
GA020n0017_pa274a10║
GA020n0017_pa275a01║開府儀同三司．榮祿大夫．平章政事．集賢院使
GA020n0017_pa275a02║領會同館事．吳國公杭州高麗惠因教寺歲
GA020n0017_pa275a03║閱藏經記釋大訢
GA020n0017_pa275a04║佛于天下，咸所尊事。或謂福以倖求，禍以苟免，而佛
GA020n0017_pa275a05║可諂也。庸詎知佛之道多方，有大焉、有小焉。夫大臣
GA020n0017_pa275a06║之事佛也，志與道合、元默寡欲；澤下於民之謂施，勘
GA020n0017_pa275a07║定禍亂之謂慈。不儌生、不畏死，若唐顏真卿、宋富弼、
GA020n0017_pa275a08║范仲淹是已。其有窮土木、靡金帛，厲民以要福利者，
GA020n0017_pa275a09║非佛意也。開府儀同三司上柱國別不華公，相繼為
GA020n0017_pa275a10║江西、江浙、湖廣行省左丞相，惟曰：自富貴以訖有家，
GA020n0017_pa276a01║予曷報于君親恩？欲風動于民，率之以忠孝，莫若善
GA020n0017_pa276a02║事佛。先是，以幣金千定施杭十大寺，使咸以子母相
GA020n0017_pa276a03║生。歲取其什一給其費，以月第之，各閱經一藏。延祐
GA020n0017_pa276a04║四年，又自武昌寓二百定，以歸興元、惠因二寺。通前
GA020n0017_pa276a05║為十二藏，月閱之，歲周而更始焉。慧因寺受金最後，
GA020n0017_pa276a06║以冬季藏事。必肅必恭，圖久勿隳，爰琢堅石而刻之。
GA020n0017_pa276a07║辭曰：維西有聖覺道尊　心㝠萬物觀化元搜括么麼
GA020n0017_pa276a08║無遺言　有作緝之富以文疇裨津筏惠墊昏　赫赫左
GA020n0017_pa276a09║相為雄藩匪儌匪媚忠孝存　曰覺有訓徒之勤畀之
GA020n0017_pa276a10║金繒期勿諼　拜稽萬壽奉我君爰有親兮思孔殷　高
GA020n0017_pa277a01║峯之陽湖之源考擊鐘鼓播令聞　尚其似之伊後昆
GA020n0017_pa277a02║
GA020n0017_pa277a03║
GA020n0017_pa277a04║
GA020n0017_pa277a05║
GA020n0017_pa277a06║
GA020n0017_pa277a07║
GA020n0017_pa277a08║
GA020n0017_pa277a09║
GA020n0017_pa277a10║
GA020n0017_pa278a01║
GA020n0017_pa278a02║
GA020n0017_pa278a03║
GA020n0017_pa278a04║
GA020n0017_pa278a05║
GA020n0017_pa278a06║
GA020n0017_pa278a07║
GA020n0017_pa278a08║
GA020n0017_pa278a09║
GA020n0017_pa278a10║
GA020n0017_pa279a01║謹按
GA020n0017_pa279a02║《南巡盛典》：法雲寺在赤山，舊名慧因禪院。宋元豐時，
GA020n0017_pa279a03║僧淨源居此。疏釋經義，傳播遠域。有高麗國王子以
GA020n0017_pa279a04║金書《華嚴經》三百部，并捨經閣之資，附貢舶以進，因
GA020n0017_pa279a05║呼為「高麗寺」。寺前為慧因澗。乾隆二十二年
GA020n0017_pa279a06║聖駕臨幸，
GA020n0017_pa279a07║賜名「法雲寺」。今則龍象已虛，不留一礎。余偶得寺志，
GA020n0017_pa279a08║尚是明本。題詠中，如：徐時泰、項士昌、方相卿、毛文龍、
GA020n0017_pa279a09║方新、金門鑰、周自稷、黃克儉、魏介、姚二煜諸人，乾隆
GA020n0017_pa279a10║間，吳志上允嘉輯《武林耆舊集》，號稱賅博，均不載一
GA020n0017_pa280a01║詩。是此志，吳先生亦未嘗寓目。傳本之孤，益可見矣。
GA020n0017_pa280a02║余願藉志留寺，亟為梓行。且檢阮文達《兩浙金石志》，
GA020n0017_pa280a03║宋時《蠲免劄付碑》、《劄付碑陰記》、《觀音放光瑞相碑》、《尚
GA020n0017_pa280a04║書省牒》兩碑。文雖殘闕，究為寺中掌故。又《蒲室集》有
GA020n0017_pa280a05║《歲閱藏經記》，志亦失採，因附刻於後而記其緣起云。
GA020n0017_pa280a06║光緒壬午六月十九日，丁丙謹識