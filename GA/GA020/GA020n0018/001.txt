GA020n0018_pb001a01║聖果寺位於浙江杭州鳳凰山，鳳凰山位於西湖東南。自昌化竹嶺起，過西天目，直至鳳凰山，形
GA020n0018_pb001a02║勢飛鳳。聖果寺始建於隋文帝開皇二年（五八二），時稱「勝果」。寺山景勝，梵宇僧集，故名
GA020n0018_pb001a03║勝果。唐昭宗乾寧間（八九四～八九七），無著文喜禪師復興開法，寺廢頓興，即名「聖果」。吳
GA020n0018_pb001a04║越王錢鏐於梁開平四年（九一〇），鐫三佛及羅漢像於寺左石壁。宋仁宗景祐間（一〇三四～一〇
GA020n0018_pb001a05║三七），僧惠然建塔。慶曆五年（一〇四五），賜額「崇聖」。高宗南渡，廢為禁苑。孝宗淳熙十
GA020n0018_pb001a06║三年（一一八六）重建，德祐末（一二七五）毁。元至元二十年（一二八三）復興，至正間（一三四一
GA020n0018_pb001a07║～一三六八）燬。明洪武四年（一三七一）重建，永樂十五年（一四一七）立為叢林。正德九年（一
GA020n0018_pb001a08║五一四）僧子敬力任鼎新。嘉靖三十五年（一五五六）倭禍被焚。三十七年（一五五八）僧正因復
GA020n0018_pb001a09║建，所毁者四而重興者六。寺自茲以後，歷經更變。清順治年間，釋超乾居寺二載。因寺無記錄，
GA020n0018_pb001a10║乃修寺志一卷。首為序與圖，無目錄；以次記山，即鳳凰山也；再次記寺山舊蹟，其目有峰、
GA020n0018_pb001a11║巖、石、洞、塢、嶺、徑、松、澗、井、泉、池、潭、場、石像、衕等；再次記寺，即聖果寺；
GA020n0018_pb001a12║再次記寺舊蹟，其目有殿、堂、房、樓、閣、堂、門、亭、庵、橋、塔、碑、記、疏等。再次記
GA020n0018_pb001a13║歷代禪師，載唐無著文喜禪師，宋希最法師、淨梵法師，元珠明禪師，明子敬禪師；再次記歷來
GA020n0018_pb001a14║住持，僅載無際禪師；再次載祖塔，有無著文喜禪師塔、馬僧摩居士塔。是志體例，以山寺舊蹟
GA020n0018_pb001a15║為綱，採取各家題詠為之目。其歷代禪祖，敍述禪門宗派。超乾為詩僧，性慕風雅，故有此輯。
GA020n0018_pb001a16║雖篇幅無多，然靈光片羽，亦可珍寶。茲據清光緒七年（一八八一）錢塘丁氏刋本景印。
GA020n0018_pb003a01║鳳凰山聖果寺志序
GA020n0018_pb003a02║宗風提唱，九日花新。大事因緣，初機直接。高老追踪
GA020n0018_pb003a03║古德，聖果開門見山。坐聽海濤，水月在指。而南山石
GA020n0018_pb003a04║公復為輯志，巖洞泉澗之幽奇，殿閣橋榭之縈帶，楮
GA020n0018_pb003a05║毫靈賚，元要胥融，師子鐵牛，轉身親切。無著師開山
GA020n0018_pb003a06║燈，安貼一塵，承天布地矣。老僧闍黎，是同是別？壁立
GA020n0018_pb003a07║萬仞，傳諸耳孫。雄鳴雌鳴，不煩更索轉解。時康熙元
GA020n0018_pb003a08║年，歲次壬寅，小春望後一日，關西慕天顏題於聖湖
GA020n0018_pb003a09║公署
GA020n0018_pb005a01║曩履學地時，熟聞禪侶云：「武林城南鳳山聖果寺，唐
GA020n0018_pb005a02║無著文喜禪師法席。其山靈怪異，巖壑奇踪，過者頓
GA020n0018_pb005a03║忘物我，而胸中不存些子滯氣。遇玲瓏怪石處，則全
GA020n0018_pb005a04║身渾是玲瓏怪石；厯覽左江右湖，則全身渾然是江、
GA020n0018_pb005a05║是湖、巖石；誦諸感慨題咏，則全身渾是興廢心腸；登
GA020n0018_pb005a06║嶟望諸遠峰疉嶂，則全身渾是百億諸山環遶。浙中
GA020n0018_pb005a07║名山勝剎，而山巧變幻秀麗，未牟有若是者也。」即聞
GA020n0018_pb005a08║其說，知其所遇不在山，而以本分事隨類應諸所遇
GA020n0018_pb005a09║矣。丁酉年閒，余為扶人，居寺兩載，落成禪舍、僧寮十
GA020n0018_pb005a10║餘所。日與二三禪侶履諸舊蹟，惟見左右峰頭如光
GA020n0018_pb006a01║拳竪舉於空中。及其樓基佛閣，祗存斷碪堆磚，欲覓
GA020n0018_pb006a02║株樹條枝，不復得見也。嗚呼！自古迄今，千百年來，興
GA020n0018_pb006a03║興廢廢，其間事蹟存亡，屬知于兒童野老之所指耳。
GA020n0018_pb006a04║吁！何繇否變之遇，而山林亦有此難歟！嗚呼！人難無
GA020n0018_pb006a05║惜乎衣食，山難剝脫乎叢木。如暴露之山，而嶙層之
GA020n0018_pb006a06║骨，若立若臥，若顛若圮，壅壅塞塞，凹凹凸凸，頃然而
GA020n0018_pb006a07║見也。或有過者遇之，總有滿眼悲淚涕泣之狀，莫不
GA020n0018_pb006a08║以自感情傷而痛哉。是年霜後，寺主高林老㝛與九
GA020n0018_pb006a09║賓、徹平二孫，向余嘆云：「雖寺廢山荒，然有不廢者，懷
GA020n0018_pb006a10║浸久矣，徒增歲月，未適所願。葢自隋文帝開皇二年
GA020n0018_pb007a01║時寺建，唐無著喜禪師復興開法。高宗南渡，竟改為
GA020n0018_pb007a02║苑。至於我祖懶耕禪師，力任鼎新。嘉靖丙辰年被焚。
GA020n0018_pb007a03║戊午中，僧正因復建。其所毀者四，而復建者六。自茲
GA020n0018_pb007a04║以來，又經更更變變，反反復復，不至於寺埋僧冷者，
GA020n0018_pb007a05║賴合郡護法暨諸檀越護持之力也。良以歷來數輩
GA020n0018_pb007a06║古錐主持法緣。夫古今名賢遺剩墨蹟，深苦于亡羊，
GA020n0018_pb007a07║以是為不息之病遠矣。」由是屬余脩輯寺志。茲因叨
GA020n0018_pb007a08║忝同衣，難囘斯命；不揣識淺，妄伸管見。而使千百年
GA020n0018_pb007a09║後，若行雲無嫌於寺冷山貧，猶戀乎荒基殿角，而廢
GA020n0018_pb007a10║有不廢之意是矣。是知寺主高林老師脩志之願，亦
GA020n0018_pb008a01║屬是矣。南山石屋隱佛巖上，釋超乾石堂撰
GA020n0018_pb009a01║聖果寺圖
GA020n0018_pb009a02║【圖】
GA020n0018_pb011a01║鳳皇山聖果寺志
GA020n0018_pb011a02║南山石屋隱佛巖上釋超乾石堂脩輯
GA020n0018_pb011a03║山
GA020n0018_pb011a04║鳳皇山
GA020n0018_pb011a05║按輿圖，自昌化竹嶺起，過西天目，直至鳳皇山，形
GA020n0018_pb011a06║勢飛鳳，杭城王氣盡屬于是矣。隋文帝開皇二年
GA020n0018_pb011a07║間，寺建勝果者，寺山景勝、梵宇僧集，故名。唐昭宗
GA020n0018_pb011a08║乾𡩬間，無著文喜禪師枯坐巖下，寂定放光，寺廢
GA020n0018_pb011a09║頓興，即名聖果。（府志載此聖字。詳覽諸志，亦此聖字。後有不稽者，二字不一。今依府
GA020n0018_pb011a10║志定。）一音兩字，意有所重。前以景勝，後以果聖。二者
GA020n0018_pb012a01║因世所慕而名也。
GA020n0018_pb012a02║鳳皇山詩
GA020n0018_pb012a03║白居易（寄周判官）
GA020n0018_pb012a04║忽憶郡南山頂上　昔時同醉是今辰笙歌委曲聲延
GA020n0018_pb012a05║耳　金翠動搖光照身風景不隨公相去　歡娛應逐使
GA020n0018_pb012a06║君新江山賓客皆如舊　唯是當筵換主人
GA020n0018_pb012a07║張潮
GA020n0018_pb012a08║茨菰葉爛別西灣　蓮子花開猶未還妾夢不離江上
GA020n0018_pb012a09║水　人傳郎在鳳皇山
GA020n0018_pb012a10║蘇軾（詞）
GA020n0018_pb013a01║鳳皇山下雨初晴　水風清　晚霞明一朶芙蓉　開過尚
GA020n0018_pb013a02║盈盈何處飛來雙白鷺　如有意　慕娉婷
GA020n0018_pb013a03║忽聞江上弄哀箏　苦寒情　遣誰聽烟斂雲收　依約是
GA020n0018_pb013a04║湘靈欲待曲中尋問取　人不見　數峯青
GA020n0018_pb013a05║黃溍
GA020n0018_pb013a06║滄海桑田事渺茫　行逢遺老色荒涼為言故國遊麋
GA020n0018_pb013a07║鹿　漫指空山號鳳皇春盡綠莎迷輦道　雨多蒼薺上
GA020n0018_pb013a08║宮牆遙知汴水東流畔　更有平蕪與夕陽
GA020n0018_pb013a09║趙孟頫
GA020n0018_pb013a10║東南都會帝皇州　三月鶯花非舊遊故國金人泣辭
GA020n0018_pb014a01║漢　當年玉馬去朝周湖山靡靡今猶在　江水悠悠只
GA020n0018_pb014a02║自流千古興亡盡如此　春風麥秀使人愁
GA020n0018_pb014a03║藍澗
GA020n0018_pb014a04║南渡山川王氣消　西風松柏認前朝紫宸無復千官
GA020n0018_pb014a05║宴　滄海空餘半夜潮龍去蓬萊曾駐輦　鳳歸寥廓不
GA020n0018_pb014a06║聞簫上方樓閣依稀在　暮雨疏鐘送寂寥
GA020n0018_pb014a07║高應冕
GA020n0018_pb014a08║鳳皇宮闕昔嵬峩　無數烟花照綺羅舞鳳臺空荒草
GA020n0018_pb014a09║亂　棲霞嶺上夕陽過不堪古道垂楊少　依舊江聲入
GA020n0018_pb014a10║夜多風景似餘千古恨　白雲來去意如何
GA020n0018_pb015a01║屠隆
GA020n0018_pb015a02║林響踏空沙　川光映紫霞獼猴竊山果　童子拾松花
GA020n0018_pb015a03║風磴千盤折　寒江一帶斜僧來背殘日　落葉滿袈裟
GA020n0018_pb015a04║沈捷（觀潮）
GA020n0018_pb015a05║三折紆迴力可支　枚生空復廣陵思古初自爾堅長
GA020n0018_pb015a06║信　天外何人決大疑沙磧不來嗟誤國　崖山難退恨
GA020n0018_pb015a07║殲師應知興廢關神鬼　欲駕滄溟一問之
GA020n0018_pb015a08║沈調元
GA020n0018_pb015a09║平湖伫望水雲間　人在笙歌醉夢間卻憶南朝無限
GA020n0018_pb015a10║事　傷心最是鳳皇山
GA020n0018_pb016a01║宗泐
GA020n0018_pb016a02║天地無情日月徂　鳳皇山下久榛蕪獨憐內殿成荒
GA020n0018_pb016a03║寺　空見前山映後湖塞北有誰留一老　海南無處問
GA020n0018_pb016a04║諸孤蓬萊閣上秋風起　先向燕京入畫圖
GA020n0018_pb016a05║大壑
GA020n0018_pb016a06║鳳山絕頂樹蒼蒼　輦路烟消縱目荒湖水尚浮秦纜
GA020n0018_pb016a07║石　寺門已沒宋宮牆地分南渡愁何在　潮去西陵恨
GA020n0018_pb016a08║轉長徙倚不須論往事　千秋興廢總亡羊
GA020n0018_pb016a09║寺山舊蹟
GA020n0018_pb016a10║峯
GA020n0018_pb017a01║中峯即寺坐山。絕頂平夷，透起石峯如屏。前有亭，名
GA020n0018_pb017a02║中峯亭。（依府志）
GA020n0018_pb017a03║巖
GA020n0018_pb017a04║月巖在寺右肩，去御教場中路。羣玉瓣瓣攢立，宛然
GA020n0018_pb017a05║如削。青芙蕖中擁規峯，有隙如鏡，徑二尺餘。惟中秋
GA020n0018_pb017a06║子夜與隙相映，若合璧然，故名。壁鐫題咏，漶滅過半。
GA020n0018_pb017a07║如「高大光明」、「光影中天」、「本來面目」；蔡襄題「石門月巖
GA020n0018_pb017a08║無影相」；楊思孔題「垂蓮石」；陳天瑞詩旁有「月榭」，廢；「夕
GA020n0018_pb017a09║照通明」，方九思題石坊，存。
GA020n0018_pb017a10║陳天瑞詩（石刻）
GA020n0018_pb018a01║怪石堆雲矗太空　女媧煉出廣寒宮一輪常滿陰晴
GA020n0018_pb018a02║見　萬古無虧晝夜同擣藥聲繁驅白兎　漏天孔正透
GA020n0018_pb018a03║清風光明自照如來境　肯學嫦娥西復東
GA020n0018_pb018a04║沈捷詩
GA020n0018_pb018a05║月巖有月竇　疑是神鬼鐫高擎石之杪　空洞徑尺圓
GA020n0018_pb018a06║日月出沒時　光影皆斜穿獨是中秋夜　奇景不可箋
GA020n0018_pb018a07║以月嵌月竇　分毫不爽焉老僧指示予　予初疑浪傳
GA020n0018_pb018a08║襆被約友人　候月聖果巔童僕性狂躁　數往驚否然
GA020n0018_pb018a09║直至夜將半　明月當中天月循竇中入　地下玉鏡旋
GA020n0018_pb018a10║人由竇中視　天上合璧懸攜月就心印　快覩舊物還
GA020n0018_pb019a01║太息下山宿　勿復疑山川
GA020n0018_pb019a02║放光巖在石門內。昔無著禪師始此結茆寂定，晦夜
GA020n0018_pb019a03║放光，故名。又名三三室。師初往五臺，親見文殊，有「前
GA020n0018_pb019a04║三三，後三三」之機，因名。
GA020n0018_pb019a05║侯大功詩
GA020n0018_pb019a06║前三三與後三三　數目分明甚麼難兩道眉毛一雙
GA020n0018_pb019a07║眼　放光意為鳳皇山
GA020n0018_pb019a08║放光巖在師何在　何不今朝師再來我望師來問興
GA020n0018_pb019a09║廢　殿門指點向何開
GA020n0018_pb019a10║垂雲巖在躍雲石上，嶄然壁立，如百堵靈霳垂垂欲
GA020n0018_pb020a01║下，名垂雲。
GA020n0018_pb020a02║虞湻熙詩
GA020n0018_pb020a03║躍起宛復垂　欲墮驚不墮握麈向何人　此意未可破
GA020n0018_pb020a04║桂巖在將軍池上。昔有桂在傍，其大過羣木，因名。石
GA020n0018_pb020a05║刻「桂巖」二字。
GA020n0018_pb020a06║石
GA020n0018_pb020a07║臥醉石在寺右郭公泉下。石如掌平，長江浮面，其形
GA020n0018_pb020a08║若醉若臥。上鐫「臥醉」二字。
GA020n0018_pb020a09║蘇軾詩
GA020n0018_pb020a10║有道難行不如醉　有口難言不如睡先生醉臥此石
GA020n0018_pb021a01║間　萬古無人識此意
GA020n0018_pb021a02║隊石在御教場平頂。羣石竦奇，行列如班仗。吳越王
GA020n0018_pb021a03║初命為「排衙石」。最小一支，形如芝，高丈許，鐫「湧地雲」
GA020n0018_pb021a04║三字。郡志又名「石筍林」。
GA020n0018_pb021a05║圓志詩
GA020n0018_pb021a06║青石嵬嵬一徑開　鳳雛飛入臥龍垓五丁未許多穿
GA020n0018_pb021a07║鑿　為惜高人走壁才
GA020n0018_pb021a08║躍雲石在寺右竹塢間。堅方嶻𡺼，翹立于古藤竹樹
GA020n0018_pb021a09║陰中，環以奇矗，其巧難名。「躍雲」篆書，字大徑尺，奇大。
GA020n0018_pb021a10║圓志詩
GA020n0018_pb022a01║兀突如雲勢欲翀　半天崒嵂翠芙蓉飛來嶺上應難
GA020n0018_pb022a02║去　遞與篔簹映碧空
GA020n0018_pb022a03║洞
GA020n0018_pb022a04║通明洞在中峯亭下。巨石削拔，玲瓏中空如堂。戶壁
GA020n0018_pb022a05║鐫「石門」，字楷；「飛龍」，字隸。
GA020n0018_pb022a06║歸雲洞在寺右、臥醉石西。舊名仙姑洞，縣令樊良樞
GA020n0018_pb022a07║易名歸雲洞。門多古篆文，蘚蝕不可辨，內劖「萬厤乙
GA020n0018_pb022a08║酉九月虞湻熙開公結茅于此」。旁有隱豹岩、白玉宮
GA020n0018_pb022a09║牆、鼐獅、香象諸勝。
GA020n0018_pb022a10║塢
GA020n0018_pb023a01║竹塢在躍雲石下。翠竹漪漪，宛如畫中。即塔院也。
GA020n0018_pb023a02║項士昌詩
GA020n0018_pb023a03║舞鳳來江上　千年不肯啼誰知鳴鳳侶　咫尺在窗西
GA020n0018_pb023a04║嶺
GA020n0018_pb023a05║八盤嶺自外山門至御蓮橋。
GA020n0018_pb023a06║陳元章詩
GA020n0018_pb023a07║路遠危垣上　風高松檜鳴花飛殊失意　草長不知名
GA020n0018_pb023a08║遊客咨遺俗　居民指舊京浮屠天末起　瞻望忽傷情
GA020n0018_pb023a09║徑
GA020n0018_pb023a10║薜蘿徑自鍾公巷外山門，紆迴至寺二里許。松竹藤
GA020n0018_pb024a01║蘿，四季黯然幽異，故名。
GA020n0018_pb024a02║吳之鯨詩
GA020n0018_pb024a03║澗轉烟蘿合　林疎翠壁封荒亭惟一徑　恍惚入山筇
GA020n0018_pb024a04║松
GA020n0018_pb024a05║羅漢松在崇聖塔側，鳳山第二峯頂。大百圍，高數十
GA020n0018_pb024a06║丈。上接紫霄，恍若虬龍，帡覆成蔭，廣闊數畝。並三株，
GA020n0018_pb024a07║俗呼三株松。今廢。
GA020n0018_pb024a08║德祥詩
GA020n0018_pb024a09║三箇青松一草堂　白頭僧住卻相當掃苔巖下仝禪
GA020n0018_pb024a10║定　把卷簾前𠔏晚涼歲晏冰霜情不改　夜深風露溼
GA020n0018_pb025a01║何妨有時分付巢中鶴　帶取雲歸挂石牀
GA020n0018_pb025a02║邵棠詩
GA020n0018_pb025a03║佛屋三間破冷開　半通雲氣半蒼苔行人莫問僧年
GA020n0018_pb025a04║紀　頂上喬松是手栽
GA020n0018_pb025a05║澗
GA020n0018_pb025a06║宮澗半山亭下起，至苕箒灣。水勢騰湧，晝夜滔滔，若
GA020n0018_pb025a07║奔馳聲。慕蘭亭例，故有「流觴曲水鳳山窩」句。今水閘
GA020n0018_pb025a08║存。
GA020n0018_pb025a09║井
GA020n0018_pb025a10║宮井在水塢口。宋南渡，廢寺為宮，蓋所遺也。銀牀玉
GA020n0018_pb026a01║甃，碧乳猶寒。井左下有潛龍潭、山腰泉。
GA020n0018_pb026a02║徐渼詩
GA020n0018_pb026a03║銀牀委秋壑　泠泠桐蔭永昔日挈瓶人　銷沈隨斷綆
GA020n0018_pb026a04║德祥詩
GA020n0018_pb026a05║上有千尺桐　下有千尺井風吹井上桐　零落井中影
GA020n0018_pb026a06║泉
GA020n0018_pb026a07║郭公泉在石門西，一窪嵌壁間。泉下盈掬，久旱不竭。
GA020n0018_pb026a08║誌云「郭文舉所鑿」。左鐫「郭公」，右刻「許僧泉」，款云「思道」，
GA020n0018_pb026a09║為明秀名石刻。
GA020n0018_pb026a10║明秀詩（嘗茶）
GA020n0018_pb027a01║小堂春晚正寥寥　洗水嘗茶帶雨燒病起不知紅葉
GA020n0018_pb027a02║老　開門忽報白雲招松邊落日明虛閣　夢裏西山渡
GA020n0018_pb027a03║野橋我已慵書今數月　怪來幽思在芭蕉
GA020n0018_pb027a04║山腰泉在半山亭側。泉味甘美，如巨甕許，涓涓不竭。
GA020n0018_pb027a05║池
GA020n0018_pb027a06║將軍池在桂巖下，清隱房側。其深丈餘，石上鐫將軍
GA020n0018_pb027a07║形像，故名。
GA020n0018_pb027a08║鹿池在隊石西南。石間鐫三鹿，故名。
GA020n0018_pb027a09║潭
GA020n0018_pb027a10║潛龍潭在宮井左下方數丈。恆有潛龍居之，俗呼潛
GA020n0018_pb028a01║龍潭。
GA020n0018_pb028a02║場
GA020n0018_pb028a03║御教場在寺右絕頂，四平長廣約三十餘畝。南有將
GA020n0018_pb028a04║臺，雄峙數仞，周遭皆壁壘，宋殿前司營為親軍護衞
GA020n0018_pb028a05║之所也。誌載孝宗嘗閱江操，能執鐵棒六十觔許，馳
GA020n0018_pb028a06║馬上下，以志恢復云。一名女教場，相傳南渡，山屬大
GA020n0018_pb028a07║內，嬪妃演武于此。登茲則江湖俱在指掌，而龕赭對
GA020n0018_pb028a08║峙，海門一線，盡入覽觀。舊有介亭，廢，惟隊石存。
GA020n0018_pb028a09║劉思唐詩
GA020n0018_pb028a10║宋代朝元殿　淒涼麋鹿遊江山遺老淚　禾黍故宮秋
GA020n0018_pb029a01║北狩龍沙杳　南征鳳輦留興亡千古跡　登眺且消憂
GA020n0018_pb029a02║王守仁詩
GA020n0018_pb029a03║絕頂秋深荒草平　昔人曾此試傾城干戈銷盡名空
GA020n0018_pb029a04║在　日夜無窮潮自生巖口閒雲揚殺氣　路邊疎樹列
GA020n0018_pb029a05║殘兵山僧似與人同興　相趁攀蘿認舊營
GA020n0018_pb029a06║李衷駿詩
GA020n0018_pb029a07║相國和戎議已成　內家閱武總虛聲東溟不洗千年
GA020n0018_pb029a08║恨　北塞空懸二帝情白馬夜騰雲作陣　黃龍秋渡雨
GA020n0018_pb029a09║為兵可憐最是錢塘水　猶似當時繞御營
GA020n0018_pb029a10║香臺杳靄翠微間　盡日登臨一共攀鐘帶潮聲清客
GA020n0018_pb030a01║夢　樹明雲影護禪關閒花自在開猶落　野鳥無心去
GA020n0018_pb030a02║復還欲識本來真面目　舉頭江上是青山
GA020n0018_pb030a03║朱里詩
GA020n0018_pb030a04║北轅一去不知追　閱武山頭卻為誰鐵騎數千同國
GA020n0018_pb030a05║故　但教涼月向人悲
GA020n0018_pb030a06║石像
GA020n0018_pb030a07║三石佛在寺之中峯左偏。梁開平四年，吳越王鐫彌
GA020n0018_pb030a08║陀、觀音、勢至三佛像于石，約高三丈，今千佛閣遺影
GA020n0018_pb030a09║是。下有將軍池，有「桂巖」二字大書鐫壁。下即「對月房」，
GA020n0018_pb030a10║今廢。
GA020n0018_pb031a01║陶望齡詩
GA020n0018_pb031a02║松間三石佛　傳是千年像日日苔蘚溼　看看佛身長
GA020n0018_pb031a03║蔣公𦙍詩
GA020n0018_pb031a04║風霜薄之　無時漫滅彼大信人　度石作佛
GA020n0018_pb031a05║石羅漢在寺左，吳越王錢氏鐫。五代晉開運元年，南
GA020n0018_pb031a06║山僧彌洪遇神人指云：「此山有聖跡，何不顯之？」洪尋
GA020n0018_pb031a07║至巖石，有石刻羅漢像六尊。洪未舉而物故矣。後錢
GA020n0018_pb031a08║氏夢一釋告云：「吾兄弟十八人，今有六，請為聚之。」因
GA020n0018_pb031a09║訪聖果巖洞，鐫天台賢聖像，以符所夢。
GA020n0018_pb031a10║石觀音在忠實亭上
GA020n0018_pb032a01║衕
GA020n0018_pb032a02║石門在寺右通明洞上。兩山中斷，穹窿扉開，表裏深
GA020n0018_pb032a03║窩，可容精舍，又稱天門。正德嘉靖間，姑蘇陸鏊、鹽官
GA020n0018_pb032a04║僧明秀相繼結茅于此。僧因為號，有《石門集》行世。旁
GA020n0018_pb032a05║石鐫觀微、聽講、逅仙窩諸勝。由絕壁升窩，歷階級，名
GA020n0018_pb032a06║「上天梯」。
GA020n0018_pb032a07║白玉蟾詩
GA020n0018_pb032a08║小傘輕包手自攜　少需腳力過危梯入門失問翁高
GA020n0018_pb032a09║姓　看盡壁間前後題
GA020n0018_pb032a10║明秀詩
GA020n0018_pb033a01║皁蓋朱旛簇仗齊　西湖日日夜歸遲斷橋豈是長春
GA020n0018_pb033a02║地　精舍多妨結夏時朱閣捲簾驚燕子　畫船呼燭照
GA020n0018_pb033a03║花枝玉壺春酒民膏血　只有城中太守知
GA020n0018_pb033a04║又（感事）
GA020n0018_pb033a05║病裏度僧夏　詩篇憶舊遊空堂一葉雨　涼思滿簾秋
GA020n0018_pb033a06║盡日書長把　深山道自謀芙蓉正堪採　誰為寄清愁
GA020n0018_pb033a07║石衕在千佛閣頂，佛祖亭左。上即崇聖塔，小逕石壁
GA020n0018_pb033a08║夾道，通人往來，又名石巷。巷鐫字徑尺許，衕中有巨
GA020n0018_pb033a09║石橫其上，名石梁，今廢。登此，南望長江帶繞，北眺西
GA020n0018_pb033a10║湖鑑開，宋諸名公題刻其間，近采毀殆盡。郡志云：鳳
GA020n0018_pb034a01║山第二峯石衕，鐫「吳越王錢鏐撰」。
GA020n0018_pb034a02║寺
GA020n0018_pb034a03║聖果禪寺隋文帝開皇二年始建。唐昭宗乾寧間，無
GA020n0018_pb034a04║著喜禪師重興。吳越王錢鏐于梁開平四年鐫三佛
GA020n0018_pb034a05║及羅漢像于寺左石壁。宋仁宗景祐間，內僧惠然建
GA020n0018_pb034a06║塔。慶曆五年，郡守鄭戩請賜額曰「崇聖」。高宗南渡，廢
GA020n0018_pb034a07║為禁苑。孝宗淳熙十三年四月甲子重建，帝㬎德祐
GA020n0018_pb034a08║末毀。元至元二十年五月戊寅日復興，至正間燬。洪
GA020n0018_pb034a09║武四年重建，永樂十五年立為叢林。正德九年甲子
GA020n0018_pb034a10║二月十九日己亥，僧子敬鼎新。嘉靖丙辰年，倭寇至，
GA020n0018_pb035a01║被焚。戊午年，僧正因復建焉。凡所毀者四，而重興者
GA020n0018_pb035a02║六。寺當鳳皇山之右翅，臨江兀突，翩然欲飛。南與秦
GA020n0018_pb035a03║望、東與吳山諸剎相輝映，而聖果秀麗過之。加以江
GA020n0018_pb035a04║濤澎湃，松徑盤紆，磵淙潺灂，竹木蔭翳，蓋昭代之竺
GA020n0018_pb035a05║祇園而叢林之魯靈光也。
GA020n0018_pb035a06║寺正基舊坐忠實亭左，背倚中峯，辛山乙向，坐
GA020n0018_pb035a07║辛朝乙。今移禪堂左者，非正向。舊址東至苕箒
GA020n0018_pb035a08║灣大街，今為侵賣殆盡，惟路存焉。南至月巖山
GA020n0018_pb035a09║岡、錢塘縣界。西自慈雲嶺上錢塘山界，直至北
GA020n0018_pb035a10║一帶山碪。北至本隅四圖、孔子書院及官山界。
GA020n0018_pb036a01║寺產方圓二里許，今十有七存耳。
GA020n0018_pb036a02║聖果寺詩
GA020n0018_pb036a03║釋處默（師，越州人，住安和。與休公比院，相酬酢。寶曆間住聖果，講演般若諸部，雲
GA020n0018_pb036a04║衲討究者萬指。留韻一章，為古今絕唱。）
GA020n0018_pb036a05║路自中峯上　盤迴出薜蘿到江吳地盡　隔岸越山多
GA020n0018_pb036a06║古木叢青靄　遙天浸白波下方城郭近　鐘磬雜笙歌
GA020n0018_pb036a07║章孝標
GA020n0018_pb036a08║古寺孤峯上　樓臺聳翠微捲簾滄海近　洗鉢白雲飛
GA020n0018_pb036a09║竹影侵經案　松花點衲衣日斜登望處　湖畔一僧歸
GA020n0018_pb036a10║王安石
GA020n0018_pb037a01║登高見山水　身在水中央下視樓臺處　空多樹木蒼
GA020n0018_pb037a02║浮雲連海氣　落日動湖光偶坐吹橫笛　殘聲入富陽
GA020n0018_pb037a03║王守仁
GA020n0018_pb037a04║林深容鳥道　古洞隱春蘿天逈聞潮早　江空得月多
GA020n0018_pb037a05║冰霜叢草木　舟楫玩風波巖下幽棲者　時聞白石歌
GA020n0018_pb037a06║樊良樞
GA020n0018_pb037a07║一逕青蘿合　逶迤白石橋天低吳苑樹　地坼浙江潮
GA020n0018_pb037a08║寒曉催僧臘　春雲斷野樵閒尋無著子　雙澗落風饒
GA020n0018_pb037a09║張儲
GA020n0018_pb037a10║萬壑千峯繞寺門　宋家宮苑給孤園帆檣歷歷檻前
GA020n0018_pb038a01║度　鐘磬泠泠樹杪喧雲裏鶴歸松尚靜　溪邊鹿過水
GA020n0018_pb038a02║初渾山僧不解通名姓　破衲斜披禮世尊
GA020n0018_pb038a03║王人鑑
GA020n0018_pb038a04║數里投黃葉　林深畏虎逢映門江渺渺　繞寺翠重重
GA020n0018_pb038a05║蓮喜開新社　榛憐沒舊踪難窮巖石趣　一步一支筇
GA020n0018_pb038a06║傅巖
GA020n0018_pb038a07║渡河無意再迴鑾　曾夢錢塘劍影寒絕寒烟沙銷遠
GA020n0018_pb038a08║算　南州風土悞偏安草深御道峯猿識　雨剝宮溝石
GA020n0018_pb038a09║鳳殘散寄荊榛分五剎　憑誰王氣說江干
GA020n0018_pb038a10║帝子轅隨白馬來　臨安殿倚碧山開湖如元武聞鐘
GA020n0018_pb039a01║沒　江自蛟龍避弩迴立石猶傳花是隊　荒原想像繡
GA020n0018_pb039a02║成堆詞人莫怨南朝事　洛水秦川盡刦灰
GA020n0018_pb039a03║陳紹英
GA020n0018_pb039a04║君不見一輪串影落吳江　搖漾明光不勝纈又不聞
GA020n0018_pb039a05║兩丸合璧生鹽海　打疊團欒殆如結祗為陰晴未有
GA020n0018_pb039a06║常　屐齒帆風終漫滅誰知几席可探奇　聖果幢臨萬
GA020n0018_pb039a07║松缺芙蓉攢削千朵青　中有高峯奇更絕一規恰受
GA020n0018_pb039a08║海珠圓　只到中秋不差跌此月曾隨宮裏人　六朝金
GA020n0018_pb039a09║粉同劘切我行猶傍絳羅幃　直引江潮上窗闑僧來
GA020n0018_pb039a10║洗鉢白雲飛　茶至吹烟黃葉𤍠如今樓觀冷如灰　馬
GA020n0018_pb040a01║溺牛溲積成雪披卷如新見故人　有話不知誰易說
GA020n0018_pb040a02║夜深風雨帶江聲　時作怒號時嗚咽欲看梵唄幾時
GA020n0018_pb040a03║興　漫漫青草春來茁
GA020n0018_pb040a04║沈捷
GA020n0018_pb040a05║金闕南山倚鳳皇　海潮王氣繞錢塘雲霞成綺開朝
GA020n0018_pb040a06║殿　草木為兵啟教場僧汲宮苔銅井響　人鋤礎玉土
GA020n0018_pb040a07║花黃即今勝跡遺江上　半壁聲靈尚未荒
GA020n0018_pb040a08║君相和戎願閉關　何人欲望舊君還車前實下九哥
GA020n0018_pb040a09║淚　腦後空懸二聖環痛飲諸君誰北塞　跨驢居士自
GA020n0018_pb040a10║西山格天一德真無爽　八十春光湖上閒
GA020n0018_pb041a01║大壑
GA020n0018_pb041a02║前朝山寺昔曾經　路入松蘿晝自冥天際濤回江樹
GA020n0018_pb041a03║白　峯頭雨過石林青寢園夕照花間洞　宮井寒餘竹
GA020n0018_pb041a04║裏亭深夜欲投僧處宿　望中漁火亂烟汀
GA020n0018_pb041a05║如曉（居天目，寄聖果心海）
GA020n0018_pb041a06║我本錢塘客天目　蕭然欲借西崖宿木脫風高千丈
GA020n0018_pb041a07║巖　虎嘯猿啼聲斷續師本天目客錢塘　苕溪水發源
GA020n0018_pb041a08║流長喜師挂錫居聖果　道超德遇名俱揚相逢別去
GA020n0018_pb041a09║年非久　平生那羨機緣偶似鶴如雲閒去留　高懷卻
GA020n0018_pb041a10║傍誰開口啟窗揮麈適意多　西陵潮落歸漁蓑越山
GA020n0018_pb042a01║隔岸拍手笑　古來佛法今如何
GA020n0018_pb042a02║寺舊蹟
GA020n0018_pb042a03║殿
GA020n0018_pb042a04║大雄殿七楹。嘉靖三十七年戊午九月，僧正因狹為
GA020n0018_pb042a05║三楹，去重𥴻，以板密之，蓋避嵐霾，易朽也。以左輔一
GA020n0018_pb042a06║楹，祀伽藍神；右弻一楹，供諸祖師。又二楹為兩廡式
GA020n0018_pb042a07║固方焉。中奉三世佛，刻木范金，唐遺古製。旁列十地
GA020n0018_pb042a08║菩薩、十八羅漢、二十諸天神從，悉準常儀。
GA020n0018_pb042a09║觀音殿五楹，在彌勒殿右，內奉千手觀音像。
GA020n0018_pb042a10║西方殿五楹，在正殿右，今改禪堂，正殿古基是此。
GA020n0018_pb043a01║地藏殿在彌勒殿左，中奉地藏，左右十王聖像。
GA020n0018_pb043a02║彌勒殿三楹，宣德元年，僧懶耕重建，中奉慈氏并左
GA020n0018_pb043a03║右金剛神。
GA020n0018_pb043a04║堂
GA020n0018_pb043a05║法堂五楹，在正殿左。
GA020n0018_pb043a06║禪堂五楹，在正殿右。
GA020n0018_pb043a07║懺堂五楹，在十方殿右。
GA020n0018_pb043a08║觀堂在懺堂右。
GA020n0018_pb043a09║十方堂在彌勒殿右。
GA020n0018_pb043a10║房（六房，起于嘉靖二十二年，俱懶耕法系。）
GA020n0018_pb044a01║塔院房在寺右竹塢中，後即懶耕骨塔，云塔院。孝廉
GA020n0018_pb044a02║吳之鯨額云「乘鷖山房」，榜曰「疎徑曲穿藏異石，紫蘿
GA020n0018_pb044a03║深護吸天花」，蓋竹石交勝云。僧洪恩書扁云「檀欒齋」，
GA020n0018_pb044a04║榜云「繞屋松千個，臨牕竹數竿」。僧傳燈額曰「翠筠樓」。
GA020n0018_pb044a05║沈捷詩
GA020n0018_pb044a06║昔日讀書處　相違二十年樓基秋草合　詩壁野藤連
GA020n0018_pb044a07║樹失路俱改　僧亡佛并遷惟餘臥醉石　江水浸遙天
GA020n0018_pb044a08║松濤房在臥醉石下，今廢。
GA020n0018_pb044a09║清隱房在正殿左，今廢。
GA020n0018_pb044a10║對月房在將軍池前，今廢。
GA020n0018_pb045a01║雲岫房在禪堂右，今廢。
GA020n0018_pb045a02║真如房在千佛閣左，今廢。
GA020n0018_pb045a03║樓
GA020n0018_pb045a04║鐘樓在彌勒殿左。鐘本宋景陽舊物，每晨自鳴，其聲
GA020n0018_pb045a05║若鳳，響聞數十里。嘉靖間，胡中丞取去，樓即隨毀。萬
GA020n0018_pb045a06║曆壬子年，僧真印重鑄，樓未起而印卒矣。
GA020n0018_pb045a07║望海樓唐武德中建，一名東樓，在崇聖塔畔。元初廢。
GA020n0018_pb045a08║蘇軾詩
GA020n0018_pb045a09║海上潮頭一線來　樓前相顧雪成堆從今潮上君須
GA020n0018_pb045a10║上　更看銀山二十回
GA020n0018_pb046a01║樓下誰家燒晚香　玉笙哀怨弄初涼臨風有客吟秋
GA020n0018_pb046a02║扇　拜月無人見晚妝
GA020n0018_pb046a03║米芾詩
GA020n0018_pb046a04║雲閒鐵甕近青天　縹緲飛樓百尺連三峽江聲流筆
GA020n0018_pb046a05║底　六朝帆影落尊前幾番畫角催紅日　無事滄洲起
GA020n0018_pb046a06║白烟忽憶賞心何處是　春風秋月兩茫然
GA020n0018_pb046a07║閣
GA020n0018_pb046a08║千佛閣在中峯亭左㘭，即吳越王所鐫三石佛也。庋
GA020n0018_pb046a09║閣上與像稱，環列千佛于上。閣廢，聖像存。
GA020n0018_pb046a10║鮑子壽詩
GA020n0018_pb047a01║芒鞋踏破洞中雲　石徑緣山入𥥆深竹裏僧房涼似
GA020n0018_pb047a02║水　苔侵佛面半無金日斜孤鶴松梢立　露下寒蟲草
GA020n0018_pb047a03║際吟童子捏香隨客坐　一簾山色晚沈沈
GA020n0018_pb047a04║松濤閣在臥醉石下。王守仁題：「庭前修竹春啼鳥，屋
GA020n0018_pb047a05║畔長松晝宿雲」。明天啟間廢。
GA020n0018_pb047a06║張儲詩
GA020n0018_pb047a07║城郭歸途遠　松關靜夜憑古幢雲作蓋　破院月為燈
GA020n0018_pb047a08║林怖來棲鴿　鐘妨入定僧俗緣抛未得　一榻對南能
GA020n0018_pb047a09║妙智閣在忠實亭上。明萬曆初廢，觀音石像存。
GA020n0018_pb047a10║堂
GA020n0018_pb048a01║有美堂在鳳山之頂，宋郡守梅摯建。仁宗賜詩「地有
GA020n0018_pb048a02║吳山美」句，因名「有美堂」。歐陽修記云：「有美者，山水登
GA020n0018_pb048a03║臨之美，人物邑居之繁，一寓目而盡得之。蓋錢塘兼
GA020n0018_pb048a04║有天下之美，而斯堂者，兼得錢塘之美焉。宜乎公之
GA020n0018_pb048a05║甚愛而難忘也。」今郡守新建柳洲公館，亦扁其堂曰
GA020n0018_pb048a06║「有美」，今廢。
GA020n0018_pb048a07║蘇軾詩
GA020n0018_pb048a08║娟娟雲月一鈎彎　瀲瀲星河半隱山魚鑰未收清夜
GA020n0018_pb048a09║永　鳳簫猶在翠微間西風瑟縮經絃柱　香霧淒迷看
GA020n0018_pb048a10║髻鬟共喜使君能鼓樂　萬人爭看火城還
GA020n0018_pb049a01║中和堂宋郡守宋沔建，今廢。
GA020n0018_pb049a02║宋高宗詩
GA020n0018_pb049a03║六龍轉淮海　萬騎臨吳津王者本無外　駕言蘇遠民
GA020n0018_pb049a04║瞻彼草木秀　感此瘡痍新登堂望稽山　懷哉大禹勤
GA020n0018_pb049a05║神功既盛大　後世蒙其仁願同越勾踐　焦思忘吾身
GA020n0018_pb049a06║艱難務遵養　聖賢有時伸高風動君子　屬意種蠡臣
GA020n0018_pb049a07║門
GA020n0018_pb049a08║寺門在彌勒殿左。前宋沈伯成書額「松風海濤」，項毓
GA020n0018_pb049a09║楨題榜「遠岫明烟樹，澄江吐日華」，今廢。
GA020n0018_pb049a10║法聚詩
GA020n0018_pb050a01║草長柴門雨　天低樹杪龕開堂飛白鳥　山色滿江南
GA020n0018_pb050a02║山門在宋洗馬池頭，薜蘿徑口。蔣公暉書扁「江山勝
GA020n0018_pb050a03║槩」，榜云「入深松徑開名剎，上盡雲峯見大江」。天順二
GA020n0018_pb050a04║年四月十五日，僧蓮萼建。明末廢，二石柱存。
GA020n0018_pb050a05║孫永思詩
GA020n0018_pb050a06║山門落日望江干　雲樹微茫晚色寒欲向東風歌一
GA020n0018_pb050a07║曲　鷓鴣聲裏豆花殘
GA020n0018_pb050a08║外山門在苕箒彎鍾公巷，對義井。天順八年，僧宏霈
GA020n0018_pb050a09║建。臬司曹公給扁「聖果名山」。今廢。
GA020n0018_pb050a10║亭
GA020n0018_pb051a01║佛祖堂在千佛閣後平頂，今廢。
GA020n0018_pb051a02║白玉蟾詩
GA020n0018_pb051a03║月冷松寒露滿襟　天容紺碧鶴聲沈夜深獨把闌干
GA020n0018_pb051a04║拍　只有長江識此心
GA020n0018_pb051a05║致中詩
GA020n0018_pb051a06║荒草遺名佛祖亭　當年曾有坐禪僧三更月下猿啼
GA020n0018_pb051a07║後　野客悲吹半夜燈
GA020n0018_pb051a08║湻朴詩
GA020n0018_pb051a09║佛祖亭蕪草尚存　廢山廢蹟總無痕斷斷續續江波
GA020n0018_pb051a10║浪　相像吾心感慨言
GA020n0018_pb052a01║中峯亭在妙智閣後上平頂，石壁如屏。夏少師題額
GA020n0018_pb052a02║「天峯孤嘯」，蔣公暉書額「中峯」。今廢。
GA020n0018_pb052a03║祖福詩
GA020n0018_pb052a04║浩蕩迷方客　仍淹江寺隈旅愁添夜雨　歲事到寒梅
GA020n0018_pb052a05║滄海無家問　中峯有夢迴燭光何事喜　更傍客杯開
GA020n0018_pb052a06║介亭在御教場平頂北，今名北將臺。宋郡守祖無擇
GA020n0018_pb052a07║建，今廢。
GA020n0018_pb052a08║蘇軾詩
GA020n0018_pb052a09║西風初作十分涼　喜見新橙透甲香遲暮賞心驚節
GA020n0018_pb052a10║物　登臨病眼怯秋光慣眠處士雲庵裏　倦醉佳人錦
GA020n0018_pb053a01║瑟傍猶有夢回清興在　臥聞歸路樂聲長
GA020n0018_pb053a02║忠實亭在妙智閣下，石壁鐫「忠實」二字。郡志云：「『忠實』，
GA020n0018_pb053a03║宋高宗御書，以裦命臣者。」旁有金玉圖書款，今存空
GA020n0018_pb053a04║隙亭。宋郡守邱岳建，今廢。
GA020n0018_pb053a05║錢兆元詩（聖果仗諸大護，得復如故，故以不變句，以表深心檀護之力云。）
GA020n0018_pb053a06║忠實如何似我心　我心不變汝何能錢塘江水雖無
GA020n0018_pb053a07║盡　尚有晴枯未必深
GA020n0018_pb053a08║朱天璧詩
GA020n0018_pb053a09║忠實懸留一寸心　人來誰肯認前身我今知是袈裟
GA020n0018_pb053a10║子　聖果山中一個僧
GA020n0018_pb054a01║陳錫章詩
GA020n0018_pb054a02║亭飛蝴蝶因風亂　樹過行雲雨後隨半偈未還天欲
GA020n0018_pb054a03║暮　歸程信速失留題
GA020n0018_pb054a04║半山亭在薜蘿徑中，為寺龍虎關口，以鎖一山秀氣
GA020n0018_pb054a05║者，今廢。
GA020n0018_pb054a06║鳳山亭在禪堂後，碪兩石鐫「鳳山」二字，旁鐫「宋洛王
GA020n0018_pb054a07║大通書」，山旁篆「淳熙丁未春」，今廢。
GA020n0018_pb054a08║庵
GA020n0018_pb054a09║最上庵在御教場將臺極頂，名「最上」。今廢。
GA020n0018_pb054a10║圓志詩
GA020n0018_pb055a01║憑虛高閣敞諸天　昔日軍營今草園幾欲尋思修聖
GA020n0018_pb055a02║果　茲因得地辟塵緣炊羹𬙔底燒黃葉　架竹巖頭引
GA020n0018_pb055a03║鹿泉夜坐蒲團觀水月　心空水月兩相閒
GA020n0018_pb055a04║默吼居在忠實前。
GA020n0018_pb055a05║月榭五楹，在月巖前。萬曆初，廢。
GA020n0018_pb055a06║蕭一中詩
GA020n0018_pb055a07║秋月同看此夕圓　坐中風景共悠然微茫山色青天
GA020n0018_pb055a08║外　隱見江濤綺席間蓬鬢漸因時節改　壯懷徒為世
GA020n0018_pb055a09║情牽巖前高閣空寥闊　又過今朝一日添
GA020n0018_pb055a10║橋
GA020n0018_pb056a01║御蓮橋在山門前五步餘。順治辛丑年間，僧自愚重
GA020n0018_pb056a02║建。俗呼遇蓮橋。
GA020n0018_pb056a03║塔
GA020n0018_pb056a04║崇聖塔在三石佛左頂峯畔，高七級，約二十餘丈。宋
GA020n0018_pb056a05║景祐間，內僧惠然建。慶曆五年郡守鄭戩請賜「崇聖」
GA020n0018_pb056a06║額。南渡毀，入行宮。
GA020n0018_pb056a07║張伯雨詩
GA020n0018_pb056a08║鳳去簫韶空隱隱　鶴樓臺殿舊層層浮圖立盡千秋
GA020n0018_pb056a09║雪　尋聽風鈴說廢興
GA020n0018_pb056a10║白塔在鳳皇山岡盡。元端宗景炎二年十二月，西僧
GA020n0018_pb057a01║楊璉真伽建。名鎮南，又名慶喜，又名最勝。高二百丈，
GA020n0018_pb057a02║內藏佛菩薩萬軀，經數十萬卷。其形似壺，俗稱一瓶
GA020n0018_pb057a03║塔。以堊飾如雪，又名白塔。至順辛未正月十四震崩。
GA020n0018_pb057a04║至正末，張士誠毀。
GA020n0018_pb057a05║張光弻詩
GA020n0018_pb057a06║白塔誰所營　今復為平地倘有百年人　閒來說興廢
GA020n0018_pb057a07║圓志詩
GA020n0018_pb057a08║張君見拆塔　後代何所知白塔竟無跡　惟存拆塔詩
GA020n0018_pb057a09║楊仲宏詩
GA020n0018_pb057a10║宋宮傳是唐朝寺　白塔崔嵬寢殿前夏雨染成千樹
GA020n0018_pb058a01║綠　暮嵐散作一江烟蒼苔門外銅鋪暗　細柳營中畫
GA020n0018_pb058a02║角傳寂寞葫蘆宮井畔　野人拾得舊金鈿
GA020n0018_pb058a03║碑
GA020n0018_pb058a04║重建聖果寺碑記苗衷
GA020n0018_pb058a05║聖果寺在武林城南，枕鳳皇山之右翼。隋文帝開皇
GA020n0018_pb058a06║二年始建，至唐無着文喜禪師重興。宋慶曆中，郡守
GA020n0018_pb058a07║鄭戩奏賜額曰「崇聖」。宋南渡後，寺改為苑。逮德祐末，
GA020n0018_pb058a08║鞠為荒墟。聖朝洪武間，海昌盥初敬公永慶退席，卓
GA020n0018_pb058a09║錫于茲，慨寺廢三百祀，而古蹟猶存，力以鼎建為任。
GA020n0018_pb058a10║惟師戒珠智炬，足以聳動四眾，故倡而和者風靡焉。
GA020n0018_pb059a01║不數寒暑，殿閣、堂宇、諸佛塑像煥然一新，如化人之
GA020n0018_pb059a02║宮幻出于層巒之麓、濤江之濆。禪誦于斯者，僉為剎
GA020n0018_pb059a03║興久廢之餘，鑄辭硺石以揭之；則後者無以知敬公
GA020n0018_pb059a04║之善倡、眾檀之善和也，屬筆于予焉。嗟夫！予齠年誦
GA020n0018_pb059a05║諸賢之作，慕聖果之景，意其得于天巧。然欲布襪青
GA020n0018_pb059a06║鞵往遊其間以寓目，限以官守而不可得。乃得鑄辭
GA020n0018_pb059a07║託名于貞珉之末，何幸如之！遂論次其鼎建之顛末，
GA020n0018_pb059a08║而繫之以銘。銘曰：鳳山之阿　濤江之陽有巋其宮　以
GA020n0018_pb059a09║奠覺皇覺皇大覺　覺我後覺伊誰開山　哲嗣無著無
GA020n0018_pb059a10║著搆宮　高與山齊闡大覺言　以覺羣迷五百餘年　由
GA020n0018_pb060a01║唐迄宋寺廢為墟　山猶翥鳳盥初敬公　覺老之孫嗣
GA020n0018_pb060a02║無著席　開不二門攘臂一呼　檀那四集乃搆琳宮　有
GA020n0018_pb060a03║嚴有翼金鋪綺疏　雕楹繪墉于粲其輝　如化人宮覺
GA020n0018_pb060a04║皇中居　諸天環衞然燈傳心　焚心諷唄鐘鼓鏘鏘　仰
GA020n0018_pb060a05║祝聖釐祝聖之餘　波及羣黎禾稼有秋　庛癘不作永
GA020n0018_pb060a06║覺羣迷　咸歸正覺
GA020n0018_pb060a07║正統九年，歲次甲子二月十九，重開山沙門懶耕子
GA020n0018_pb060a08║敬，同徒文廣、文恆、文憲、文雅、文厚、德良立石
GA020n0018_pb060a09║宋淳熙十三年，夏四月甲子重建。右紀大元至元二
GA020n0018_pb060a10║十年，五月戊寅復新建，立伽藍。下紀三十三僧為懶
GA020n0018_pb061a01║耕法系。嘉靖二十二年，僧繼禎以寺役為艱，列為六
GA020n0018_pb061a02║室，曰塔院、松濤、對月、清隱、雲岫、真如。
GA020n0018_pb061a03║記
GA020n0018_pb061a04║鐘樓記樊良樞
GA020n0018_pb061a05║鳳皇山，志稱「鍾一郡王氣，而聖果寺居其翠微」，釋處
GA020n0018_pb061a06║默詩云：「路自中峯上，盤回出薜蘿」，遂為千古名勝。上
GA020n0018_pb061a07║方鐘磬，與下方笙歌，齊鳴答響，抑何盛歟！自昔唐迄
GA020n0018_pb061a08║宋明，歷千劫矣。舊有巨鐘，每晨鳴，如鳳應朝陽。歲久，
GA020n0018_pb061a09║鐘徙樓圮，寸莛不發，道場岑寂，郡城風會，若或缺焉。
GA020n0018_pb061a10║萬曆庚戌之夏，樊子宰是邑，會壑上人登猊座講《楞
GA020n0018_pb062a01║嚴經》，予數過從，因笑謂壑公：「淵明過虎谿乃不聞鐘，
GA020n0018_pb062a02║故應不攢眉去耳。」于是吳伯霖為南郊檀越，與壑公
GA020n0018_pb062a03║謀興道場。首議三亟，而鳧氏之鐘為最。虞長孺先生
GA020n0018_pb062a04║感而疏之，謂予喜聞桐魚之扣，必能以七寶杵發此
GA020n0018_pb062a05║鯨音也。夫引七寶杵者，予則安能？壑公高座，撾鐘說
GA020n0018_pb062a06║法，令三千人眾開聾聵，予亦能扣者耳。若夫長孺以
GA020n0018_pb062a07║大覺證菩提，伯霖以大乘觀聲聞，予尚不能闇解；庶
GA020n0018_pb062a08║幾聞此霹𮦷聲，醒我睡夢中人也。華鐘既鏗，鳳皇其
GA020n0018_pb062a09║鳴；郊雉既雊，蒲牢震吼。政于是和，地于是靈，人文于
GA020n0018_pb062a10║是興，鐘可綦重矣。鐘樓成，而後開薜蘿之徑，起松濤
GA020n0018_pb063a01║之閣，舉中峯歸雲洞三三室，次第振飾。此伯霖所謂
GA020n0018_pb063a02║「素朴略施點綴，而曇林蓮社共證聖果」者也。
GA020n0018_pb063a03║許泉記許相卿
GA020n0018_pb063a04║許泉，故郭公泉也。石門山人更為之名。浙山水勝天
GA020n0018_pb063a05║下，泉值江回谷邃處，涓涓出，傾崖嵌竇中，俗遠境絕
GA020n0018_pb063a06║為尤勝。山人過而樂之，亭其右，卓錫焉。已而喟然嘆
GA020n0018_pb063a07║曰：「有天地則有茲山，有茲山則有茲泉。臨茲泉，挹且
GA020n0018_pb063a08║玩者，前公而往，後公而來，可十百數耶？公專而名之
GA020n0018_pb063a09║者何？尚其志，不二于物而托之泉，泉由以傳。然則非
GA020n0018_pb063a10║公名泉，泉以公名爾。夫天下之物，名可以榮，利可以
GA020n0018_pb064a01║富；珍麗之物，把玩之可以怡情。交乎吾前，日紛如也。
GA020n0018_pb064a02║世固當畢力營之，忘死趨之。志溺分渝，造物者莫之
GA020n0018_pb064a03║許而有也。或有之，弗久；或久之，得咎，猶無許耳，況名
GA020n0018_pb064a04║以傳耶？秀自分槁寂淪放，世無可撓吾志者。茲泉冽
GA020n0018_pb064a05║寒孤迥，委藏于奧阻荒間之區，用可資于世，莫便于
GA020n0018_pb064a06║用也。秀適遭之，泠然而𣂏，沸然而瀹，暢然而飲，嗒焉
GA020n0018_pb064a07║樂以終老。人莫吾競，造物者莫吾禁也。公去我來，泉
GA020n0018_pb064a08║將不許我乎？」故更之曰「許泉」，持以告予。予憮然，莞爾
GA020n0018_pb064a09║曰：「有我哉！」山人以正德十有四年八月九日亭，予以
GA020n0018_pb064a10║嘉靖元年正月三日記。
GA020n0018_pb065a01║疏
GA020n0018_pb065a02║重復鐘樓疏吳之鯨
GA020n0018_pb065a03║聖果寺在鳳皇山巔，曠爽清，傲江湖。供几席間，收武
GA020n0018_pb065a04║林諸峯之勝。多幽壑奇踪，名賢奇跡，訪古之士無不
GA020n0018_pb065a05║流連忘返。第歲久蕪廢，巋然僅存一殿。山門、亭臺俱
GA020n0018_pb065a06║為町畦榛荊矣。僧朴且貧，不能達于司禮左右，以故
GA020n0018_pb065a07║紺碧徧南北山，茲幸不為其所賞識。古貌蕭森，似亦
GA020n0018_pb065a08║有天全之者歟！然荒亭半欹，松閣漸圮，無一席琪龕、
GA020n0018_pb065a09║數竿文篆，以備曇林禪習、蓮社夷猶。高賢過者，咸為
GA020n0018_pb065a10║惋惜。頃樊明府見而喜之，許築亭建碑，山靈大有起
GA020n0018_pb066a01║色。而元津法師開席講德，遠近爭赴，則興其期乎！不
GA020n0018_pb066a02║佞謂興宜有次第。寺原有巨鐘，聞數十里，為胡大中
GA020n0018_pb066a03║丞取去。鳴鳳不聞，大為郡治缺典。今未能辦五色，或
GA020n0018_pb066a04║以鐵為之，取其易就鳳皇高岡之鳴，以此助宣文運、
GA020n0018_pb066a05║振起風會，功力非尠，亟宜圖者一。寺勢左逼右虛，識
GA020n0018_pb066a06║者謂當復鐘樓舊基。則龍尊虎伏，奧區增勝，亟宜圖
GA020n0018_pb066a07║者二。小橋、石亭，稱薜蘿徑，是山行嚮道，不可不新。因
GA020n0018_pb066a08║為飾松濤閣、仙姑洞、中峯亭諸勝。恍惚點綴，使素朴
GA020n0018_pb066a09║沖淡，不染丹被翠；而韻士勝流，所至如歸，亦快事也，
GA020n0018_pb066a10║亟宜圖者三。但集資非易，倡和有因，不佞請先其一，
GA020n0018_pb067a01║而俟緣至以漸及之，庶成勝緣，不為唐語也。
GA020n0018_pb067a02║重建法華懺堂疏虞湻熙
GA020n0018_pb067a03║武林聖果寺形勝，自天目飛來，盤踞于鳳皇山之中
GA020n0018_pb067a04║峯。而晉宋間，郭公、子瞻皆有栖賞之跡，迄今芳躅儼
GA020n0018_pb067a05║然，故唐人有「路自中峯上，盤回出薜蘿」之句。吁！山靈
GA020n0018_pb067a06║地勝具在，其寺之殿宇之存，十僅一二爾。僧大材常
GA020n0018_pb067a07║念，既為寺僧，奚不為寺慮？一旦，持瓢錫，孤遊箕子國，
GA020n0018_pb067a08║國人競瞻上國沙門能獨遊戲我朝鮮者，非道德為
GA020n0018_pb067a09║天人護持，而曷能至海外哉？大材住彼五百日，獲國
GA020n0018_pb067a10║人供金三百餘。感大總戎李公，以鄉曲誼，乃為囊金
GA020n0018_pb068a01║歸寺，重建法華懺堂。左右廊廡、齋廚等室，工十七而
GA020n0018_pb068a02║金竭矣。且聖果，無論證果最勝，文喜勝于文殊，亦果
GA020n0018_pb068a03║勝于諸寺矣；予與馮開之祭酒所建懺堂，勝之勝也。
GA020n0018_pb068a04║蓋西來諸經，《法華》獨勝，而天台懺法尤為勝。因大材
GA020n0018_pb068a05║梓公航海入高麗，其國方慶全勝，施以多金。李總戎
GA020n0018_pb068a06║緹致之，集諸勝流，成此勝事。生勝蓮華、證上品果者，
GA020n0018_pb068a07║勝幢來迎，象駕遙駐，非創琳宮金剎，尊勝安依？兩廡
GA020n0018_pb068a08║勝軍，亦須庇以宏宇；因名乞士，求結勝緣。豈有勝地
GA020n0018_pb068a09║勝士，而不思所以勝高麗者？務勝遠夷，勝景由之彌
GA020n0018_pb068a10║勝矣。果位絕勝，將無意乎？惟較勝負之數，作者此無
GA020n0018_pb069a01║能勝殊勝功德，當勝我與開之百千億倍。大材師乞
GA020n0018_pb069a02║高麗錢搆宮修懺，堂堂天朝，獨不思箕子國人善求
GA020n0018_pb069a03║五福乎？倘云罪福無相，不須懺亦不必求，則金錢粟
GA020n0018_pb069a04║帛，五福中一福耳，當作何相而執不忍捨耶？守之稱
GA020n0018_pb069a05║鹵，施之證聖；鹵思作聖，聖世之人定不甘為鹵。請問：
GA020n0018_pb069a06║捨錢營當懺事及不可懺事，捨錢修懺事及助人修
GA020n0018_pb069a07║懺事，二人何地往生淨土？中華泥犂邊地，雖各無相，
GA020n0018_pb069a08║未得慧者，苦樂條然。中國君子，多已得慧者，不妨為
GA020n0018_pb069a09║諸眾生，作三輪體空施。
GA020n0018_pb069a10║重建山門疏吳之鯨
GA020n0018_pb070a01║鳳山山勝萃于聖果，登巔而湖海諸峯盡如聚米縈
GA020n0018_pb070a02║帶矣。舊有山門，在平坡石橋。到此幽寂微翠，所稱徘
GA020n0018_pb070a03║徊薜蘿，游子無不曠怡心賞；今僅存四石柱耳。邑侯
GA020n0018_pb070a04║樊公議欲重建山門，會以擢去。頃喬侯遂欲成之，然
GA020n0018_pb070a05║喬侯之擢期亦近矣。因語誌公，速搆木採瓦，計功以
GA020n0018_pb070a06║旬；乞喬侯題扁，為不朽盛事。我輩各助榆錢，見聞歡
GA020n0018_pb070a07║喜，幸甚。
GA020n0018_pb070a08║歷代
GA020n0018_pb070a09║唐
GA020n0018_pb070a10║無著文喜禪師
GA020n0018_pb071a01║師，嘉興語溪人朱氏子，憲宗元和十五年三月初
GA020n0018_pb071a02║三日寅時生。七歲出家聖果寺，國清剃染。開成二
GA020n0018_pb071a03║年初受具，習律聽教。屬會昌澄汰，反服韜晦。大中
GA020n0018_pb071a04║初，重例懺度于鹽官齊峯寺，後謁大慈山性空禪
GA020n0018_pb071a05║師。空曰：「子何不徧參乎？」師直往五臺山華嚴寺，至
GA020n0018_pb071a06║金剛窟禮謁。遇一老翁牽牛而行，邀師入寺。翁呼
GA020n0018_pb071a07║「均提」，有童子應聲出，迎翁縱牛。引師陞堂，堂宇皆
GA020n0018_pb071a08║耀金色。翁踞牀，指繡墩命坐。翁曰：「近自何來？」師曰：
GA020n0018_pb071a09║「南方。」翁曰：「南方佛法如何住持？」師曰：「末法比邱，少
GA020n0018_pb071a10║奉戒律。」翁曰：「多少眾？」師曰：「或三百，或五百。」師卻問：
GA020n0018_pb072a01║「此間佛法如何住持？」翁曰：「龍蛇混雜，凡聖同居。」師
GA020n0018_pb072a02║曰：「多少眾？」翁曰：「前三三，後三三。」翁呼童子致茶并
GA020n0018_pb072a03║進酥酪。翁拈起玻瓈盞，問曰：「南方還有這個否？」師
GA020n0018_pb072a04║曰：「無。」翁曰：「尋常將甚麼吃茶？」師無對。師覩日色稍
GA020n0018_pb072a05║晚，遂問翁：「擬欲一宿，得否？」翁曰：「汝有執心在，不得
GA020n0018_pb072a06║宿。」師曰：「某甲無執心。」翁曰：「汝曾受戒否？」師曰：「受戒
GA020n0018_pb072a07║久矣。」翁曰：「汝若無執心，何用受戒？」師辭別，翁令童
GA020n0018_pb072a08║子相送。師問童子：「前三三，後三三，是多少？」童召：「大
GA020n0018_pb072a09║德！」師應：「諾。」童子曰：「是多少？」師曰：「此為何處？」童曰：「此
GA020n0018_pb072a10║金剛窟般若寺也。」師恍然悟，彼翁者，文殊也。即稽
GA020n0018_pb073a01║首童子，願乞一言為別。童子曰：「面上無嗔供養具，
GA020n0018_pb073a02║口裏無嗔吐妙香，心裏無嗔是珍寶，無垢無染是
GA020n0018_pb073a03║真常。」言訖，均提與寺俱隱。懿宗咸通三年，師至洪
GA020n0018_pb073a04║州龍興觀音院，參仰山寂禪師，頓悟心法，令為典
GA020n0018_pb073a05║座。有異僧就求齋食，師減己饋之。仰山預知，問曰：
GA020n0018_pb073a06║「適來果位人，汝給食否？」師曰：「輟己迴施。」仰山曰：「汝
GA020n0018_pb073a07║大利益。」又一日，見文殊跨獅子，緣鼐側，師呵曰：「文
GA020n0018_pb073a08║殊自文殊，文喜自文喜。」遂掌。文殊湧空曰：「苦瓠連
GA020n0018_pb073a09║根苦，甜瓜徹蒂甜；修行三大劫，卻為老僧嫌。」因去
GA020n0018_pb073a10║不復見。咸通七年，旋浙右，築室千頃山居之。會巢
GA020n0018_pb074a01║寇之亂，避地湖州仁王院。光啟三年，錢武肅王請
GA020n0018_pb074a02║住餘杭龍泉寺廨署，令慈光院僧問：「如何是涅槃
GA020n0018_pb074a03║相？」師曰：「香烟盡處驗。」「如何是佛法大意？」師曰：「喚院
GA020n0018_pb074a04║主來，這師僧患顛。」問：「如何是自己？」師默然，僧罔措。
GA020n0018_pb074a05║再問，師曰：「青天蒙昧，不向月邊飛。」大順元年，錢王
GA020n0018_pb074a06║奏賜紫衣，請師住聖果。乾寧四年，又奏賜「無著」徽
GA020n0018_pb074a07║號。光化己未，又移居無著院。于十月廿七日夜子
GA020n0018_pb074a08║時，告眾曰：「三界心盡，即是涅槃。」言訖，跏趺而逝。時
GA020n0018_pb074a09║方丈發白光，林木同色。世壽八十，臘六十。十一月
GA020n0018_pb074a10║二十二日，奉全身塔于靈鷲山之無垢院。哀帝天
GA020n0018_pb075a01║祐二年，宣城帥田頵應杭將許思叛，將縱兵大掠。
GA020n0018_pb075a02║發師塔，肉身不壞，髮爪俱長。錢王鏐聞，奇之，遣裨
GA020n0018_pb075a03║將邵志重加封瘞。至宋慶元中，韓𠈁胄取為壽地，
GA020n0018_pb075a04║遷院靈石山下，止存其塔。及楊郡王，復取為壽地，
GA020n0018_pb075a05║遂啟塔，乃陶龕也。容色如生，髮垂至肩，指爪繞身，
GA020n0018_pb075a06║留三日不壞。茶毘，舍利無數。寧宗嘉定十三年，遷
GA020n0018_pb075a07║瘞大慈山智覺壽禪師塔左。
GA020n0018_pb075a08║宋
GA020n0018_pb075a09║希最法師
GA020n0018_pb075a10║師霅川施氏子。四歲出家，覃恩得度。年十五，傳教
GA020n0018_pb076a01║觀于雷峯廣慈，同門畏愛，號為義虎。治平中，敷講
GA020n0018_pb076a02║于嘉禾隆平。已而徙居聖果。空室有怪祟所棲，師
GA020n0018_pb076a03║呪土擲之，得片紙，書云：「今被法來遣，若法力沒，當
GA020n0018_pb076a04║復來此。」數日，擊物揚火，變怪百出。師呵之曰：「不聞
GA020n0018_pb076a05║惱法師者，頭破作七分？」乃為廣說輪轉因緣，眾僧
GA020n0018_pb076a06║聲呪，助其破障。忽空中轟然擲朱書云：「漢朝烈士
GA020n0018_pb076a07║沈光大，略陳悔過之詞。」且云：「蒙師說法之力，當生
GA020n0018_pb076a08║他化天。」自此絕跡。師因淨覺背宗，上十諫書。法智
GA020n0018_pb076a09║作解謗，淨覺復作雪謗。時法智在疾，不復答。淨覺
GA020n0018_pb076a10║在靈芝，對眾詫曰：「只因難殺四明師，誰向靈芝敢
GA020n0018_pb077a01║開口？」師不甘，乃作評謗以辨。淨覺見曰：「四明之說，
GA020n0018_pb077a02║其遂行乎！」哲宗元祐庚午秋，集眾，書偈，坐化。闍維，
GA020n0018_pb077a03║舍利數百。賜號「妙悟大師」。
GA020n0018_pb077a04║淨梵法師
GA020n0018_pb077a05║師，嘉禾人，姓笪氏。母夢光明滿室，見神人似佛；懷
GA020n0018_pb077a06║娠，生師，名佛護。十歲，投聖果永懺主出家，常念阿
GA020n0018_pb077a07║彌陀佛。有問：「年少念佛何為？」答曰：「我欲參訪去。」十
GA020n0018_pb077a08║八受具戒，投湛、謙二法師習教，得其傳。謁神悟，親
GA020n0018_pb077a09║講說如夙習。初住無量院，講《法華》十餘會。哲宗元
GA020n0018_pb077a10║祐初，主姑蘇大慈，講三大部，受業徒徧踵吳地。嘗
GA020n0018_pb078a01║率二十七僧修法華懺，每期方便正修二十八日，
GA020n0018_pb078a02║作三會。精恪上通，感普賢受羯摩法，至稱「淨梵比
GA020n0018_pb078a03║丘」者三，洪音如撞巨鐘。三昧將圓，有來二僧曰：「春
GA020n0018_pb078a04║至石梁禮聖跡，忽見空中飛花，異香非常。遇一僧
GA020n0018_pb078a05║云：『姑蘇梵法主散花至此。』語畢，輒不見。某因得禮
GA020n0018_pb078a06║座下。」長洲令王公度親時目其事，記刻于石。元符
GA020n0018_pb078a07║中，有黃衣使者請至冥府，時王者迎就坐，令吏檢
GA020n0018_pb078a08║祥靄簿。吏云：「淨梵比丘多劫講演《法華》。」王即起頂
GA020n0018_pb078a09║禮，遣使引還。建炎元年十月朔日坐亡，闍維時有
GA020n0018_pb078a10║五色光，塔擇橫塘之般若。
GA020n0018_pb079a01║元
GA020n0018_pb079a02║珠明禪師
GA020n0018_pb079a03║師，杭人。幼投聖果出家。謁石屋和尚，領參「狗子無
GA020n0018_pb079a04║佛性話」。每入室，石屋云：「汝不如狗子。」師纔擬問，屋
GA020n0018_pb079a05║即搖手云：「須似狗子去。」師體究有年，一日飯罷，至
GA020n0018_pb079a06║廚下，見狗子盆內喫食，頓省不如狗子話。即以手
GA020n0018_pb079a07║招狗笑云：「得如似爾，堪作甚麼？」遂有偈云：擺尾垂
GA020n0018_pb079a08║頭咳唩聲　餘多餿飯飽喉嚨從今識得家無客　一
GA020n0018_pb079a09║任人來不管門是以所得謁石屋，屋云：「原來汝是
GA020n0018_pb079a10║個畜生。」師云：「學人與和尚同胞。」屋即怒色拈棒，師
GA020n0018_pb080a01║作狗吠聲。屋退身喚行者云：「好妨獵犬。」師便禮拜，
GA020n0018_pb080a02║即歸聖果，涵養自適。意無他願，惟以補路栽松是
GA020n0018_pb080a03║為活計。有留三偈以記所願：人作千年計　吾為一
GA020n0018_pb080a04║路松半生心在此　老大小橋封興廢隨他去　難為
GA020n0018_pb080a05║琪在心山靈知我意　勿使有枯根自愧人緣少　相
GA020n0018_pb080a06║交盡凍冰客來學得避　答話恐無能師一日對徒
GA020n0018_pb080a07║眾云：「汝等隨侍，總不知我心事。」徒云：「師有甚麼心
GA020n0018_pb080a08║事？請示！」師云：「與汝說得，豈是我心事？」即微笑示寂。
GA020n0018_pb080a09║明
GA020n0018_pb080a10║子敬禪師
GA020n0018_pb081a01║師，海昌淩氏子。洪武十七年，出家海鹽碧雲院，禮
GA020n0018_pb081a02║懷忠師。二十受具，通內外典，為世所宗。永樂元年，
GA020n0018_pb081a03║永慶退席，卓錫聖果。慨寺廢行宮經三百祀，力任
GA020n0018_pb081a04║其事，而恢宏之緒未備。至正統九年落成殿閣、堂
GA020n0018_pb081a05║宇、庖湢，像設莊嚴，煥然如故。正統七年三月十六
GA020n0018_pb081a06║日，南京僧錄司因孝陵久罷講席，奏請召師住持。
GA020n0018_pb081a07║天順元年，告疾歸寺。八月十五日申時坐逝，壽九
GA020n0018_pb081a08║十有三，法臘六十三。塔擇躍雲石右，諡號「懶耕」。
GA020n0018_pb081a09║歷來住持
GA020n0018_pb081a10║無際禪師（懶耕嗣。此起住持。）
GA020n0018_pb082a01║師開法桐鄉戒壇院。正統五年，為師塔事，退歸聖
GA020n0018_pb082a02║果。送師靈骨事畢，慨寺祖席。然興廢多端，守住不
GA020n0018_pb082a03║可乏人，顧左右徒云：「今雖地廢山荒，幸有一椽可
GA020n0018_pb082a04║寄。汝輩能荷願力者，接續不斷，綿遠住持。正如深
GA020n0018_pb082a05║心奉塵剎，是名報佛恩。」因是，
GA020n0018_pb082a06║芥庵禪師不違師囑。自此住持，歷來不冷。稽詳枝
GA020n0018_pb082a07║譜，自無際屬于芥庵，至雪峯、參雲、高林，五十三代
GA020n0018_pb082a08║矣。
GA020n0018_pb082a09║祖塔
GA020n0018_pb082a10║無著文喜禪師塔
GA020n0018_pb083a01║順治八年十月十一日，塔院房僧智津、邊鴻等，集
GA020n0018_pb083a02║眾至大慈山，請師靈骨歸寺，建塔月巖之前。
GA020n0018_pb083a03║蘇軾詩（昔往大慈禮塔，今收。）
GA020n0018_pb083a04║代北初辭沒馬塵　江南來見臥雲人問禪不契前三
GA020n0018_pb083a05║語　施佛空留丈六身老去山林徒夢想　雨餘鐘鼓更
GA020n0018_pb083a06║清新會須一洗黃茅瘴　未用深藏白𣱃巾
GA020n0018_pb083a07║原肇詩
GA020n0018_pb083a08║一定空山五百年　不須惆悵起頹磚路邊多少麒麟
GA020n0018_pb083a09║塜　轉眼無人贈紙錢
GA020n0018_pb083a10║懶耕禪師塔在躍雲石右，塔院房後。
GA020n0018_pb084a01║正因禪師塔在郭公泉下，臥醉石左。
GA020n0018_pb084a02║附
GA020n0018_pb084a03║　馬僧摩居士塔
GA020n0018_pb084a04║僧摩曩問空隱和尚云：「不落迷悟時，請師分付。」空
GA020n0018_pb084a05║云：「向不落迷悟時薦取。」摩云：「此正是學人放身舍
GA020n0018_pb084a06║命處。」空展手云：「更須吸盡長江萬道波。」摩即禮拜。
GA020n0018_pb084a07║僧摩自謂半世苦心，所有碍物自此盡矣。後于聖
GA020n0018_pb084a08║果往返有年，紳衿士庶究心者日驟。每云：「吾幻軀
GA020n0018_pb084a09║當歸此地。」崇禎丁丑卒，塔擇忠實下左。
GA020n0018_pb084a10║林增志詩（禮塔）
GA020n0018_pb085a01║幾度懷思聖果山　異鄉霜雪老容顏艱難此日初瞻
GA020n0018_pb085a02║禮　哽咽當年莫駐攀極目江干圖畫裏　追惟杖履夢
GA020n0018_pb085a03║魂間蕭蕭落葉飛階下　恍惚光儀一往還
GA020n0018_pb085a04║
GA020n0018_pb085a05║
GA020n0018_pb085a06║
GA020n0018_pb085a07║
GA020n0018_pb085a08║
GA020n0018_pb085a09║
GA020n0018_pb085a10║鳳皇山聖果寺志終