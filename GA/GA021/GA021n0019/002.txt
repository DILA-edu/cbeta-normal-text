GA021n0019_p0107a01║武林理安寺志卷之二
GA021n0019_p0107a02║梵宇
GA021n0019_p0107a03║伊夫佛屋之緣起，地廣由旬，世閱人代；開山於唐季，
GA021n0019_p0107a04║鼎盛於
GA021n0019_p0107a05║皇朝。其間迭興迭廢，不恒厥居。其廢也，把茅蓋頭而不足；
GA021n0019_p0107a06║其興也，莊嚴煥儼，輪奐甲於寰宇，供養備極其隆。溯
GA021n0019_p0107a07║其締造之勤、功行之苦，則法雨大師實為法門龍象。
GA021n0019_p0107a08║重以迦陵之遭遇布金長者，乃獲自不世出之
GA021n0019_p0107a09║人主。法界重新，金繩永奠。雖曰人事，蓋有天焉。志梵宇。
GA021n0019_p0107a10║古涌泉禪院亦名法雨寺，在九溪十八澗。吳越時，伏
GA021n0019_p0108a01║虎逢禪師卓錫於此，錢忠懿王為之建寺。宋理宗曾
GA021n0019_p0108a02║幸寺中，以祝國泰民安，敕改「理安」。明弘治四年六月
GA021n0019_p0108a03║二十四日，寺廢於洪水，隤林堙谷，滌蕩無餘。寺基為
GA021n0019_p0108a04║仁和湯氏所有，六十年無過而問者。萬歷甲午，法雨
GA021n0019_p0108a05║大師仲光掛瓢巖壁間，與蛇虎共處。為蒲龕，覆之以
GA021n0019_p0108a06║蓋；拾橡栗以自給，獨居者八年。嘗掘地至丈餘，得柱
GA021n0019_p0108a07║礎，舊趾歷然。巖洞中，流泉注灑如雨，即法雨泉也。㫄
GA021n0019_p0108a08║一泉從地涌出，為涌泉石。壁上有大「佛」字，為佛石巖。
GA021n0019_p0108a09║石甃六方施生臺，石塔半座，刻《涅槃經》偈。萬歲石牌、
GA021n0019_p0108a10║涌泉龍王石牌，凡寺中故蹟，皆於榛莽中搜訪而得
GA021n0019_p0109a01║之。植援激流，周以虎落四方，參訪者漸眾。辛亥十二
GA021n0019_p0109a02║月，湯氏感師德化，復捨寺基。郡人吳之鯨、黃汝亨為
GA021n0019_p0109a03║之草疏勸募；方伯吳用先、竇子偁捐俸錢助之重建。
GA021n0019_p0109a04║禪堂五楹、佛宇、僧寮，諸廢具舉。峰頂有靜明尊者塔、
GA021n0019_p0109a05║普同塔，及寺前後山數百畝。（按：施生臺、石塔、石牌暨靜明尊者塔，今皆不存。
GA021n0019_p0109a06║茲據法雨大師舊志錄入，以備搜考）。吳方伯給帖歸之寺中，而規模式
GA021n0019_p0109a07║廓矣。大師祝髮弟子箬菴問禪師，得法於磬山天隱
GA021n0019_p0109a08║修禪師，與玉琳琇國師為同門兄弟。崇禎丙子，大師
GA021n0019_p0109a09║示寂，問禪師歸寺住持，提唱宗風，學徒雲萃。嗣法者
GA021n0019_p0109a10║至三十人，彬彬乎稱極盛焉。繼問禪師住持者，天竺
GA021n0019_p0110a01║珍禪師，鉗椎妙密，非真切參究、期脫生死者，不敢親
GA021n0019_p0110a02║附，海內緇流因有「生死理安」之目。數傳至康熙中，歲
GA021n0019_p0110a03║久法衰，寺亦漸圮；寺僧之不法者，復乘其衰敝而鬻
GA021n0019_p0110a04║寺田，常住日益困。壬辰歲大侵，越鑑徹禪師入城乞
GA021n0019_p0110a05║食，餒死於萬安橋下。訃至京師，時迦陵音禪師住持
GA021n0019_p0110a06║柏林寺，為位而哭甚哀。
GA021n0019_p0110a07║世宗憲皇帝龍潛雍邸，適幸柏林，詢知其故；
GA021n0019_p0110a08║念理安為選佛勝場，興願重修，以祝延
GA021n0019_p0110a09║萬壽。
GA021n0019_p0110a10║命僧越宗賫帑金至寺中，撤其殿材而新之。又
GA021n0019_p0111a01║命僧成鑑為置山六百餘畝、齋田二百畝。鳩工於癸巳，落成
GA021n0019_p0111a02║於乙未。奏聞
GA021n0019_p0111a03║聖祖仁皇帝，
GA021n0019_p0111a04║御賜匾額、對聯，
GA021n0019_p0111a05║命僧性音來主方丈。由是琳宮貝宇藻耀山阿，永為
GA021n0019_p0111a06║皇家祝釐之地，扶萬祀而不傾矣。刑部尚書（臣）胡會恩：
GA021n0019_p0111a07║敕建理安寺膳僧山田記西湖之西有十八澗，澗繞山而流，凡十八折。深曲幽邃，為臨安勝境。其上有理安寺，明
GA021n0019_p0111a08║弘治四年遭陽侯之厄，片瓦無存。至崇禎間，法雨大師駐錫於此，誅茅結菴，獨居數十年，有《法雨山居詩》
GA021n0019_p0111a09║行世。再傳箬菴禪師（法公剃度弟子也），以磬山衣鉢繼師演教，弘其規制，始為叢林。梵鐘花雨，一時稱盛。
GA021n0019_p0111a10║傳及天竺夢菴，宗風大暢，凡十方名山無不知有理安寺云。夢菴奉
GA021n0019_p0112a01║雍親王命來主柏林方丈；迦陵音和尚嗣之，道行精卓，極見優禮。然茲寺年遠圮壞，迦陵仰承師志，修整未遑。
GA021n0019_p0112a02║康熙五十二年，恭遇皇上六旬大慶，維時久道化成，羣生樂利；京畿外郡所在名
GA021n0019_p0112a03║剎，廣建道場，華祝嵩呼洋溢宇內。王念理安為名宿淵源，遂
GA021n0019_p0112a04║命即其勝槩修建一新，永奉香燈，祝延萬壽。蒙
GA021n0019_p0112a05║賜「敕建理安寺」額，並御書「石磬正音」四字，
GA021n0019_p0112a06║龍章爛然，山川增色。王又發帑捐金，於錢塘、秀水兩邑置買山田若干畝，以供
GA021n0019_p0112a07║膳僧之用。隨經署藩司事（臣）呂猶龍飭行，知錢塘縣事（臣）董天眷查明過戶，設立城西二圖自運甲，令「僧
GA021n0019_p0112a08║俗不相干預，毋得指派差徭，借端滋擾」在案。會恩祗奉
GA021n0019_p0112a09║王命，俾紀其事，刻石以示久遠，將靈山勝果並垂不朽云。康熙五十四年二月日記謹將梵剎規
GA021n0019_p0112a10║制備列於左方。
GA021n0019_p0113a01║御碑亭在九溪橋外。乾隆辛未春，
GA021n0019_p0113a02║聖駕幸理安寺，
GA021n0019_p0113a03║御製七言律一首，恭摹勒石，奉安於亭中。（（詩載恩寵門））
GA021n0019_p0113a04║山門一楹，有敕建理安寺舊額。
GA021n0019_p0113a05║彌勒殿五楹，有樓，恭懸
GA021n0019_p0113a06║聖祖仁皇帝御書「理安寺」額。和碩裕親王對聯：
GA021n0019_p0113a07║蒲團染就烟霞色；
GA021n0019_p0113a08║布袋熏成知見香。
GA021n0019_p0113a09║大雄寶殿三楹，舊有「微笑堂」額。
GA021n0019_p0113a10║聖祖仁皇帝御題對聯二副：
GA021n0019_p0114a01║法雨晴飛，繞殿香風至；
GA021n0019_p0114a02║天花晝下，交空瑞日懸。
GA021n0019_p0114a03║勢到嶽邊，千峰環秀色；
GA021n0019_p0114a04║聲歸海上，萬水涌洪濤。俱奉懸殿柱。辛未春，
GA021n0019_p0114a05║御書「樹最勝幢」匾額，恭懸大殿正中。
GA021n0019_p0114a06║和碩恒親王題「微笑一枝」額。
GA021n0019_p0114a07║多羅淳郡王對聯：
GA021n0019_p0114a08║香靄橫、金風靜、拈花去。
GA021n0019_p0114a09║蓮苞綻、玉露寒、踏月歸。並懸於前楹梁柱。孫儀：微笑堂詩登堂
GA021n0019_p0114a10║禮佛餘　羣巒薦蔥峭十月杜鵑紅　開花代師笑
GA021n0019_p0115a01║禪堂五楹，有和碩顯親王題「選佛場開」額。多羅淳
GA021n0019_p0115a02║郡王對聯：
GA021n0019_p0115a03║七尺棒頭有句超香象；
GA021n0019_p0115a04║一彈指下無心攝毒龍。
GA021n0019_p0115a05║法堂（即宗堂）五楹，內供箬菴問禪師以來諸住持香火。
GA021n0019_p0115a06║和碩誠親王題「善獅子吼」額。又對聯二副：
GA021n0019_p0115a07║喝下龍蛇林泉，受潤終何極？
GA021n0019_p0115a08║杖頭日月雲漢，昭回不記年！
GA021n0019_p0115a09║香閣搖星簾，陰移夜月；
GA021n0019_p0115a10║碧池涵藻波，影映禪關。和碩顯親王對聯：
GA021n0019_p0116a01║思而知、慮而解，鬼窟裏作活計，縱經三大劫來，何曾
GA021n0019_p0116a02║見我未生面目？
GA021n0019_p0116a03║斬不斷、割不開，牛頷下逞風流，猶有一絲毫許，爭免
GA021n0019_p0116a04║累他鐵鑄心肝？
GA021n0019_p0116a05║多羅淳郡王題「宗風丕振」額。又對聯：
GA021n0019_p0116a06║座涌千華天地震；
GA021n0019_p0116a07║筵圍萬指象龍奔。分懸於梁柱間。法堂之上為螺月
GA021n0019_p0116a08║樓，左右有廊房共十楹。
GA021n0019_p0116a09║藏樓（即螺月樓）五楹，恭藏
GA021n0019_p0116a10║御賜藏經全部，恭懸
GA021n0019_p0117a01║聖祖仁皇帝御書「石磬正音」額。
GA021n0019_p0117a02║世宗憲皇帝御製對聯：
GA021n0019_p0117a03║作佛念輕，縱然自在還為妄！
GA021n0019_p0117a04║度生心切，須信慈悲也是貪！
GA021n0019_p0117a05║松巔閣五楹，恭懸
GA021n0019_p0117a06║世宗憲皇帝御題「來機亦赴」額。
GA021n0019_p0117a07║御製對聯：
GA021n0019_p0117a08║杖履得回遊子腳；
GA021n0019_p0117a09║葛藤灰盡老婆心。
GA021n0019_p0117a10║曹寅：松巔閣記南澗理安寺，文章家紀述甚詳。松巔閣，自佛石以來即有其名，而不知所緣起。夢公告余
GA021n0019_p0118a01║曰：「閣俯層巔，據南澗之最勝；萬松肅立，法雨泉正注其下，登斯閣者咸泠然有遺世之思。」故陳眉公有「老
GA021n0019_p0118a02║我松巔，煮朮蒸梨」之句。夢公曾侍師秉拂於此，別久繫懷，囑余為記。康熙四十三年甲申，余視鹺揚州，理
GA021n0019_p0118a03║安僧眾亦請夢公繼祖席；馳書相報曰「閣將圮」，勉余為之重葺；而平湖遜亭高編修亦出資相助。是夏閣
GA021n0019_p0118a04║成，夢公徵前約。夫松巔閣之勝，余熟之耳中，而端居凝思，每芒然無以應。徘徊浹旬，始覺有岧嶤崒嵂者，
GA021n0019_p0118a05║蒼然露沒於楮墨之間，卒攬之而不得也。偶閱釋門雜著云：「雪天有三種僧，上種坐禪，中點筆詠詩，下則
GA021n0019_p0118a06║圍爐說食。」嘗摭其語以期夢公、遜亭，為他日遊觀之笑樂。然余從
GA021n0019_p0118a07║駕再至湖上，咫尺不得至南澗。今五月，織部金公歿，擬赴弔便道一遊，又值詩局事不果。因思眉公者世之倖
GA021n0019_p0118a08║民；當其時蒸梨煮朮，求敵一下種僧不可得，矧以中上之事？將寄老茲閣，徜徉於其間，誠無異說夢也已。
GA021n0019_p0118a09║又思今之僧，足跡放浪，無所底止；以世諦計之，三種之中，於中下似較易，而理安之僧於中下則最難。此
GA021n0019_p0118a10║磬山立宗之本意也。夢公迥與世遠，不闌入場隊。世之士夫恒怪其清苦，以為不情。余獨見其寒儉若素
GA021n0019_p0119a01║士，輒心禮之，豈方以內外、復同具別調也乎？夫心之洽於心者，久而不渝，則事必有以相契。他日登斯閣，
GA021n0019_p0119a02║其所事事固不出中下之間，而遊觀之笑樂或有出於三者之外，則畢世之願備矣，世故不得而蘄之也。
GA021n0019_p0119a03║於是乎記。趙韓：登理安寺山閣望江詩由來登此地　絕閣幾人攀越嶺當孤寺　江聲入萬山供餘猿弄
GA021n0019_p0119a04║鉢　慈力虎投關歸到湖堤上　如聞戒律還吳之鯨：松巔閣詩窗外高松不礙山　泉飛巖竇日潺湲閣中
GA021n0019_p0119a05║晏坐雖無事　聽水看山也不閑蔣全昌：松巔閣詩巖棲福過清　脆筍飯香秔磬引問奇客　鈴驅盜杮鶯
GA021n0019_p0119a06║雲生窗紙潤　松落瓦溝平僧臘吾知得　年來耳順盈蔣泰濂：松閣待月詩山影沿溪換　竹烟羃寺深峰高
GA021n0019_p0119a07║逗月慢　籐壽絡樓陰古壁疑僧面　空泉悟佛心憐余塵夢雜　光不照前林趙之翰：雪晴登閣詩石閣多
GA021n0019_p0119a08║奇勝　扶藜踏凍來雪深埋曲磴　松臥掩平臺日映山容變　雲移江色開惟師享清樂　啜茗對瓶梅
GA021n0019_p0119a09║方丈三楹，有樓在法堂左。陳奕禧書額，和碩恒親王
GA021n0019_p0119a10║對聯：
GA021n0019_p0120a01║一句當天朱點窄；
GA021n0019_p0120a02║全鋒敵勝寶光寒。
GA021n0019_p0120a03║西方丈（即官客堂）三楹，有樓在法堂右。多羅淳郡王題萬
GA021n0019_p0120a04║木森然，額懸於樓上。又題「啐啄同時」額懸於堂中。
GA021n0019_p0120a05║伏虎堂三楹，在禪堂左上，有樓曰梅萼。
GA021n0019_p0120a06║法雨堂三楹，在禪堂右上，有樓曰桂花。
GA021n0019_p0120a07║庫房五楹，有樓在大雄殿左，法雨泉亭在其左。
GA021n0019_p0120a08║經書房五楹，有樓在大雄殿右。
GA021n0019_p0120a09║且住閣五楹，下為伽藍堂，祀伽藍其中（即客堂）。昔法雨大
GA021n0019_p0120a10║師建一菴於松巔閣後以歸老焉，且營其旁為埋骨
GA021n0019_p0121a01║之地，名曰「摩竭提窟且住菴」。久廢，今改建庫樓之左。
GA021n0019_p0121a02║法雨大師：摩竭提窟且住菴銘并序蓬萊圓禪師云：新縫紙被烘來煖　一覺安眠到五更聞得上方鐘鼓
GA021n0019_p0121a03║動　又添一日在浮生浮世如漚生水上，速起速滅；予年過耳順，日來月去、寒暑迭攻，薑辣蔗甘備嘗已徧。
GA021n0019_p0121a04║今倚山阿搆一椽、開一壙，生可遊、死可葬。四十餘年青山白雲，受用過分；緣在則在，緣去則去。住得一日
GA021n0019_p0121a05║是一日。名「且住」，不定之辭也；門曰「摩竭提窟」，即「掩室」義。銘曰：有住無住　無住有住不住有無　是真常住真
GA021n0019_p0121a06║常無常　真住無住不住不住　且住且住蔣全昌：登摩竭提窟詩鳥窠新搆險　拄杖試攀尋松頂雲沾絮
GA021n0019_p0121a07║　江湄日射金採花供指笑　遇鹿許知音洗出丹崖面　平生一片心徐時泰：且住菴詩千仞山腰一室開
GA021n0019_p0121a08║　白雲多處足徘徊閒身麋鹿堪為侶　且住何妨拾芋煨魏㟲登：且住閣廢基詩花宮幽絕地　攀躋薜蘿
GA021n0019_p0121a09║高廢圃容泉隱　荒臺插石牢夜聲聞竹露　晝靜悟松濤安得從茲住　春星滿布袍
GA021n0019_p0121a10║符夢閣五楹，下為祖堂，有和碩履親王「面目猶在」額。
GA021n0019_p0122a01║閣向在寺後，法雨大師建，久廢，今改建於經書房之
GA021n0019_p0122a02║右。法雨大師：符夢閣記萬歷庚戌十一月二十六日夜，予夢入古寺，見几上舊書一冊，皆予生平所未
GA021n0019_p0122a03║見詩，覽其一絕云：蒼天風冷糢糊色　兩個道人背雪立影落蒹葭幾處明　廻看江水鉛池黑復巡寺後登
GA021n0019_p0122a04║山；山積雪，盤曲而上，見一虛室，有僧背立不言。回顧江水，黑如鉛池；四山皆白，天色糢糊；雲破，日光漏影
GA021n0019_p0122a05║沙洲。心思此境即現詩中，覺而紀之也。天啟癸亥，松巔閣成，再夢一僧云：「此處雖佳，更有佳處！」對曰：「予老
GA021n0019_p0122a06║矣，他山諒不能往。」僧即引至此地，見江流三折、四山環抱，喜出非常，不信吾山有此奇境。遲明，攀蘿而上，
GA021n0019_p0122a07║儼如夢寐。由是，己巳春仲鑿窟開基；秋晚，閣方草就。臘月廿六夜大雪，廿七日稍晴，與鹿崖登山踏雪。及
GA021n0019_p0122a08║門，見一僧背立閣中，予趨至閣，相與通問。僧忽不見，四窗深閉，雪擁無蹤。鹿崖愕然歎曰：「何幻乃爾？」回頭
GA021n0019_p0122a09║瞰江，水黑山白，日影射沙；明滅變換，宛遇夢中人、詩中意也。嗟乎！廿年前不但無此閣，亦未嘗識此地。昔
GA021n0019_p0122a10║夢中詩現詩中境；今醒時，見即境中詩，等一夢幻耳。遂題此閣為「符夢」云。吳廷簡：察泉歌并序壬申冬，
GA021n0019_p0123a01║初謁佛石大師於符夢閣；天半虛懸，迥絕人世，第苦無水。師以法眼察石壁，捫而鑿焉；土溼石潤，漸及泉
GA021n0019_p0123a02║矣，喜為〈察泉歌〉：翠削芙蓉千仞壁　老僧獨臥藤蘿隙江流昏曉送潮聲　饑斫白雲炊怪石毒龍久伏不須
GA021n0019_p0123a03║禪　滿鉢惟應貯翠烟松濤未解道人渴　自有山靈獻法泉蔣全昌：符夢閣詩疾雨鳴春壑　橋亭雪浪濺
GA021n0019_p0123a04║印泥攜雨蠟　燃石覩山鵑且住知非住　當前要更前江峰迎小閣　夙夢契詩緣崔世召：上符夢閣詩雲
GA021n0019_p0123a05║際誰當俯落暉　罡風扶杖踏層巍潮光夢裏真同幻　僧伴山頭是也非半偈石龕君且住　滿江𠀌壑我將
GA021n0019_p0123a06║歸虎溪一笑還攜手　為約明春筍蕨肥崔嵸：上符夢閣詩十八橋灣步澗南　竹籐為級夢為菴鐘憐客
GA021n0019_p0123a07║午嘶茶竈　月伴僧孤照石潭四壁掛餘雲笠瘦　千峰看去浙江藍松巔煞上羌無住　且住蓬頭噉碧嵐
GA021n0019_p0123a08║煮雪齋今廢。卓爾昌：煮雪齋詩門閉九溪深　烟斷火欲絕舉世說餐霞　道人方煮雪
GA021n0019_p0123a09║掛衲齋今廢。蔣全昌：掛衲齋詩石塢三間屋　初遊記甲寅峰真如佛髻　樹好盡龍鱗布衲晴雲碎
GA021n0019_p0123a10║　茶瓢秋露新安禪安不定　慚愧未閑身
GA021n0019_p0124a01║齋堂九楹，在彌勒殿樓上，和碩裕親王題「冷淡家風」
GA021n0019_p0124a02║額。法雨大師：齋堂銘耕種艱辛　搬煮煩苦若不努力修行　要見將何抵補不餓便休　莫貪滋味纔過三
GA021n0019_p0124a03║寸喉嚨　唉轉即成穢氣盤裏菜蔬　碗中粥飯且道從何處來　也要口喫腹算東邊浪走　西邊閑說閻王打
GA021n0019_p0124a04║算飯錢　不怕甕中走鼈
GA021n0019_p0124a05║廚房五楹，在伽藍殿後。
GA021n0019_p0124a06║雜貯寮五楹，有樓在庫房後。
GA021n0019_p0124a07║茶房在庫房後。
GA021n0019_p0124a08║旦過堂（即雲水堂）三楹，在彌勒殿外。
GA021n0019_p0124a09║首座寮在法堂右。
GA021n0019_p0124a10║西堂寮在法堂右。
GA021n0019_p0125a01║後堂寮在梅萼樓右。
GA021n0019_p0125a02║堂主寮在梅萼樓右。
GA021n0019_p0125a03║都監寮在庫房左。
GA021n0019_p0125a04║監院寮在庫房左。
GA021n0019_p0125a05║維那寮在桂花樓右。
GA021n0019_p0125a06║書記寮在法堂右廂。
GA021n0019_p0125a07║副寺寮在庫房右。
GA021n0019_p0125a08║知藏寮在書記寮下。
GA021n0019_p0125a09║藏主寮在書記寮右。
GA021n0019_p0125a10║知客寮在客堂左。
GA021n0019_p0126a01║參頭寮在藏樓右。
GA021n0019_p0126a02║監收寮在庫房樓上。
GA021n0019_p0126a03║典座寮在廚房左。
GA021n0019_p0126a04║值歲寮在旦過堂後。
GA021n0019_p0126a05║山寮在旦過堂後。
GA021n0019_p0126a06║浴堂淨所在值歲寮右。
GA021n0019_p0126a07║青箬菴在寺後，今廢。法雨大師：青箬菴詩二首青箬為菴篾縛成　懸崖陡絕少人行不將
GA021n0019_p0126a08║文字求榮望　豈是山林博隱名石上蘚痕留舊色　案頭松韻有餘清疎慵自覺違時世　捫蝨殘陽老一生
GA021n0019_p0126a09║小徑盤空踏亂雲　松枝拂面兩溝分萬峰雪色冬春見　三浙潮聲曉夕聞戴笠不忘行腳意　撫松猶有住
GA021n0019_p0126a10║山心西窗月下茶烟冷　鐘發東岡月吐林蔣全昌：青箬菴詩青箬菴　小如笈不蓋瓦　但覆葉真安樂　甚
GA021n0019_p0127a01║妥帖石崔嵬　巖岌嶪松離奇　芝豔曄屏囂塵　斷遊屧江海瀾　擁眉睫雲霞片　兩足躡鉢底龍　枕中蝶石龍
GA021n0019_p0127a02║子　能馴協橡可飡　菌可拾牽蘿衣　披紙衱旦吟哦　晝蹀躞口不言　要喋喋手不做　要捻捻道何如　一貫捷
GA021n0019_p0127a03║坐千春　了百劫
GA021n0019_p0127a04║布毛菴在寺左，戒監寺退休之地，今廢。法雨大師偈戒慧監寺執侍六
GA021n0019_p0127a05║年，一日辭退，欲結茅寺左，明袈裟下事。予云：「昔通侍者侍鳥窠，亦六載辭，往諸方學佛法去。鳥窠云：『若是
GA021n0019_p0127a06║佛法，我亦有少許。』即拈起布毛一吹，豁然大悟，遂罷參，仍執侍如故。今為汝道，若佛法在布毛上，鳥窠渾
GA021n0019_p0127a07║身佛法，侍者時時相見，何不早早悟去？若佛法不在布毛上，為甚麼鳥窠一吹便乃悄然？吾有一偈，汝當
GA021n0019_p0127a08║參去。」偈云：布毛佛法　佛法布毛拈來便用　不隔絲毫蘆花柳絮　春雪飄飄如何不了　東走西跑
GA021n0019_p0127a09║誦帚菴在十八澗中，今廢。法雨大師偈佛世比丘周利槃陀迦，性稟遲鈍，念「苕帚」兩
GA021n0019_p0127a10║字，記前遺後，記後遺前。苦加功行，一日念出「苕帚」，心地豁然。澗中一鈍行者，今效其法，以之名菴。偈云：誦
GA021n0019_p0128a01║苕亡帚　誦帚亡苕念念不息　暮暮朝朝忽然念着　瓦解冰消根器分利鈍　功夫在勤慢乞緊如鑽火　火到
GA021n0019_p0128a02║猪頭爛
GA021n0019_p0128a03║
GA021n0019_p0128a04║
GA021n0019_p0128a05║
GA021n0019_p0128a06║
GA021n0019_p0128a07║
GA021n0019_p0128a08║
GA021n0019_p0128a09║
GA021n0019_p0128a10║武林理安寺志卷之二