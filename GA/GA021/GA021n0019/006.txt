GA021n0019_p0301a01║武林理安寺志卷之六
GA021n0019_p0301a02║規約
GA021n0019_p0301a03║伏虎禪師創寺，距有明弘治中四百餘年，規制已不
GA021n0019_p0301a04║可攷。法雨師以一瓢一笠入山獨居，晚得大弟子曰
GA021n0019_p0301a05║戒慧，披榛薙草，創造維艱，然徒眾未甚盛也。七條之
GA021n0019_p0301a06║約，立意較然，非明眼尊宿，不能作如是語矣。箬菴問
GA021n0019_p0301a07║禪師少事法雨，更受衣鉢於磬山；歸而唱法，大集學
GA021n0019_p0301a08║徒，章明條教，闡發宗風，俾各司其職；違則以律繩之，
GA021n0019_p0301a09║規模於是乎大具。嗣以天笠珍禪師，鉗椎妙密，戒律
GA021n0019_p0301a10║益精，故海內錙流有「生死理安」之稱，則惟立法之嚴
GA021n0019_p0302a01║且善也。迦陵音禪師奉
GA021n0019_p0302a02║世宗憲皇帝命，來主方丈；懼其日久法弛，復申箬祖之言以
GA021n0019_p0302a03║儆有眾。由是午夜梵鐘，三時贊唄，威儀齊整，器鉢無
GA021n0019_p0302a04║聲，甲於武林諸梵剎。將來祗守勿替，以毋越前人之
GA021n0019_p0302a05║規繩，於嗣法者有厚望焉。志規約。
GA021n0019_p0302a06║法雨大師遺囑
GA021n0019_p0302a07║《大涅槃經》、《遺教經》，佛之遺囑也；《百丈清規》、《禪林寶訓》，
GA021n0019_p0302a08║祖之遺囑也，又復何言？但老朽一傘一鉢入澗中，嗣
GA021n0019_p0302a09║以傘易篷，以篷易茆，又縛厂閣，方圓丈許，意將終身
GA021n0019_p0302a10║焉。蒙諸檀越建禪堂，安僧禮誦；搆一閣，供佛藏經。廊
GA021n0019_p0303a01║廡、三門、廚竈、厠溷，叢林不足，靜室有餘，儘可棲身學
GA021n0019_p0303a02║道。念我年將古稀，飲食漸減，形神日衰，以吾世期將
GA021n0019_p0303a03║近，恐致身後事事無憑，不得不作一語付諸守成者。
GA021n0019_p0303a04║建寺始末，悉載碑記；出家參訪緣起，在行實中，不必
GA021n0019_p0303a05║復言。屋宇靜室、前後門牆，石碪壞，宜修理，不必營添。
GA021n0019_p0303a06║四圍石山若干畝，護培茶竹，界址須明。秀水齋田，深
GA021n0019_p0303a07║想置時煩苦，用心管業。且山屋田地之貲，一瓦一椽、
GA021n0019_p0303a08║一磚一石，雖賴十方善信，皆我同戒慧省口剝膚、辛
GA021n0019_p0303a09║力共成。我室內經書、袈裟、鉢盂等物，亦是知己相贈，
GA021n0019_p0303a10║俱付戒慧收管。托真實道心、不欺不敗者堅守，不損
GA021n0019_p0304a01║壞，不借出，代代相傳。如中峰、楚石之衣鉢，蘇東坡、陸
GA021n0019_p0304a02║五臺之玉帶，至今尚存，古老遺蹟為山門增勝。倘戒
GA021n0019_p0304a03║慧老倦，代管常住必得行解兼全者；如無其人，推真
GA021n0019_p0304a04║實老誠厚德者。收人宜少，貴選精修。此山非納海眾
GA021n0019_p0304a05║之所，不必廣容雜穢。度庸人百，不如度慧心人一也。
GA021n0019_p0304a06║老朽披緇五十餘年，住山將四十載，一味條直，平常
GA021n0019_p0304a07║秪好安分守拙，亦不裝魔捏怪、誑惑世人。惟愛松筠
GA021n0019_p0304a08║為居，泉石為侶；客至煮茗清談，客去焚香默坐。汝等
GA021n0019_p0304a09║遞相勸化，努力勤修，弗空過日。又山中住過不守清
GA021n0019_p0304a10║規、久行擯出者，我在生不許見面，身後豈容入門？吾
GA021n0019_p0305a01║十三歲父喪母寡，發心出家；十四祝髮披緇，並不攜
GA021n0019_p0305a02║俗家寸草出門，親族亦毫無半錢資助。彼此心跡明
GA021n0019_p0305a03║白，眾所共知，料無他說。我乃懶於攀緣，從不募化；所
GA021n0019_p0305a04║來者微，所費者廣。裝佛請經、買山造屋、砌路佈橋、壘
GA021n0019_p0305a05║牆填地、築碪開溝，連年賦稅，加嚮日用，猶自不足，豈
GA021n0019_p0305a06║有餘蓄？我平日並不欠人一文，人或欠我者，不負前
GA021n0019_p0305a07║約，償還常住。招提之物，一針一草斷不可取，生減福
GA021n0019_p0305a08║壽，死墮阿鼻。財物受用有盡，地獄苦報無窮；因果歷
GA021n0019_p0305a09║然，貪心永絕。倘有人曾經到寺者，或面目不認得者，
GA021n0019_p0305a10║來此生端、假捏誆騙、異言詭詐者，決不可聽信，以理
GA021n0019_p0306a01║遣之。以上實言付囑，若不遵依，是名不孝，非吾徒也。
GA021n0019_p0306a02║老朽入山初志，只要了己躬下事，茅屋數椽，道人兩
GA021n0019_p0306a03║個，松雲泉石，以樂天真；隨緣度人，用報佛祖。自揣無
GA021n0019_p0306a04║神通三昧、大福大緣、大才大辯，不敢自瞞。每思隱山
GA021n0019_p0306a05║不肯見人、趙州不肯告人、道林鳥窠、懶殘土穴，往古
GA021n0019_p0306a06║先德尚且如此，我乃何人，敢於出世耶？昔紫柏先師
GA021n0019_p0306a07║云：「良賈深藏，躱得一日有一日受用。」以是終年不甚
GA021n0019_p0306a08║輕出，亦不欲多造殿宇、廣容徒眾。護法議古剎當興，
GA021n0019_p0306a09║不得已而搆禪室；有屋必有僧，又不得已而留人。古
GA021n0019_p0306a10║人云：「三人便是叢林。」宜遵清規，務守戒律，參禪念佛，
GA021n0019_p0307a01║淡泊精修。予年十四歲，萬暦十年十月初十日，求靜
GA021n0019_p0307a02║明老師為我祝髮，至今五十餘年。請雲棲大師授沙
GA021n0019_p0307a03║彌戒、菩薩戒。甲午參學金陵，禮紫柏大師，印我禪宗
GA021n0019_p0307a04║向上一事。即攜鉢入十八澗，精心苦志，惟期開悟，完
GA021n0019_p0307a05║我平生。眾議古剎復興，四十餘年不停土木之工，不
GA021n0019_p0307a06║敢妄行一步，不敢妄費一錢，錯昧因果。獨我戒慧實
GA021n0019_p0307a07║心苦助，毫無私念。其餘眾徒亦皆苦心為理安常住。
GA021n0019_p0307a08║我並無珍玩留下，只有經書之類存於常住。後人讀
GA021n0019_p0307a09║誦，不可與人取去，想我辦時艱難。我去世後，不可四
GA021n0019_p0307a10║處報訃，不許戴孝行世俗之事，乞眾檀越念我平日
GA021n0019_p0308a01║相與苦心修造，更加護惜理安常住也。老朽在寂光
GA021n0019_p0308a02║中，合掌稱謝不盡。
GA021n0019_p0308a03║崇禎九年五月　　日
GA021n0019_p0308a04║法雨大師：出家七種不留
GA021n0019_p0308a05║不為生死真實修行出家者不留。
GA021n0019_p0308a06║父母不許者不留。
GA021n0019_p0308a07║強棄妻子者不留。
GA021n0019_p0308a08║偶有事故、一時激發者不留
GA021n0019_p0308a09║貪眠懶惰、苟圖衣食者不留。
GA021n0019_p0308a10║遊蕩人間、結交壞法邪見、曾經擯逐者不留。
GA021n0019_p0309a01║身有惡疾、坡課不隨眾者不留。
GA021n0019_p0309a02║箬菴禪師同住規約
GA021n0019_p0309a03║夫叢林之設，本為辦道修行。每見淪落不堪、積成流
GA021n0019_p0309a04║弊，皆緣主者偏狥己私、愛護眷屬，遂至法門頹敗、靡
GA021n0019_p0309a05║靡下衰。通問向來行腳諸方，歷覽弊端，痛心徹骨。本
GA021n0019_p0309a06║寺開山受業先大師，一生苦節，埀四十年方成叢席。
GA021n0019_p0309a07║圓寂以來，鹿崖大師力能遵守遺規，猶恐法久弊生，
GA021n0019_p0309a08║邀同檀護招通問歸院提持此道，與十方衲子粒米
GA021n0019_p0309a09║共餐；則眷屬即十方，十方即眷屬，同為佛祖兒孫，有
GA021n0019_p0309a10║何內外界限？然人情好縱，不得不建立規條，為眾作
GA021n0019_p0310a01║則。凡我同住，須各各以自己本分大事為急務，朝參
GA021n0019_p0310a02║暮究，斷絕攀緣。即或飽歷叢林宿參耆德，猶宜謹確，
GA021n0019_p0310a03║為末法津梁、後生標榜。本寺山深路僻，凡百艱辛，雖
GA021n0019_p0310a04║未能廣納眾賢，實願利養同均、甘苦共受。幸相體悉，
GA021n0019_p0310a05║延接古風，佛祖慧命端有賴矣。規條開列於左：
GA021n0019_p0310a06║不許破犯根本大戒，犯者責擯出院。
GA021n0019_p0310a07║不許私立徒眾、收畜年少沙彌，違者出院。
GA021n0019_p0310a08║不許鬬搆是非、破口罵詈、互相行拳，犯者不論曲
GA021n0019_p0310a09║直，俱出院。
GA021n0019_p0310a10║不許不赴齋堂、私相授受、背眾飲食，輕則議罰，故
GA021n0019_p0311a01║違出院。
GA021n0019_p0311a02║不許私據閒房、自取安便、長養惰習；除老病，違者
GA021n0019_p0311a03║出院。
GA021n0019_p0311a04║不許將山地與人安葬，違者出院。
GA021n0019_p0311a05║不許斫伐前後山場竹木，永遵開山遺命，違者重
GA021n0019_p0311a06║罰、出院。
GA021n0019_p0311a07║不許私向施主募化，違者出院。
GA021n0019_p0311a08║不許遊玩山水、無故往來城市、頻到鄰菴攪擾，違
GA021n0019_p0311a09║者重罰，不聽出院。
GA021n0019_p0311a10║不許私竄寮房、嬉笑雜語、誤己妨人，違者重罰，不
GA021n0019_p0312a01║聽出院。
GA021n0019_p0312a02║不許不隨二時功課，除老病及公務，違者罰。
GA021n0019_p0312a03║不許假託疾病、攜酒入山；如病非酒莫療者，白眾
GA021n0019_p0312a04║方許，違者出院。
GA021n0019_p0312a05║不許侵損常住物件及尋覓樹根花草等物，違者
GA021n0019_p0312a06║重罰。
GA021n0019_p0312a07║不為生死真實參究者不留。
GA021n0019_p0312a08║恃狂妄知見、破蕩威儀者不留。
GA021n0019_p0312a09║涉獵詩文、沉酣翰墨、習學應赴經懴及效俗人喫
GA021n0019_p0312a10║烟者不留。
GA021n0019_p0313a01║恃己有功、不受職事人規諫者不留。
GA021n0019_p0313a02║祇見人短、不揣己過者不留。
GA021n0019_p0313a03║身在局外、好議局內事者不留。
GA021n0019_p0313a04║以上規條，各宜恪守；若不遵依，毋勞共住。
GA021n0019_p0313a05║崇禎歲次丁丑春王朔日
GA021n0019_p0313a06║箬菴禪師禪堂規約
GA021n0019_p0313a07║古規失檢，怠惰成風；時弊多端，提持貴密。雖則現成
GA021n0019_p0313a08║公案，要須一眾共知。行解相應，則無愧於先宗；道德
GA021n0019_p0313a09║兼資，乃有利於末學。是在同心共相遵守。巡照四板，
GA021n0019_p0313a10║監值揭帳，淨面。五板，值日鳴報鐘，接板，定香。大鐘完
GA021n0019_p0314a01║鳴三板，止靜。香一寸，開靜，早課。誦畢，候梆鳴，過堂。粥
GA021n0019_p0314a02║罷，值日接板，定香。鳴魚二下，經行，香半枝，鳴二板。候
GA021n0019_p0314a03║香完，鳴魚一下，抽解。三板，止靜香完，開小靜。監值打
GA021n0019_p0314a04║茶、巡香、散鐘子。茶畢，鳴魚二下。經行，香半枝，鳴站板
GA021n0019_p0314a05║一下。坐少刻，鳴板二下。行香完，鳴魚一下，抽解。鳴魚
GA021n0019_p0314a06║三下，止靜。候午梆，開大靜。過堂，齋畢復如上行。夜粥
GA021n0019_p0314a07║罷，鳴報鐘。晚課畢，接板。日暮定香、經行、止靜亦如前。
GA021n0019_p0314a08║四枝香完開大靜，六枝香完展單。所有條款計開於
GA021n0019_p0314a09║左：
GA021n0019_p0314a10║妄作拈頌、評論公案者出堂。
GA021n0019_p0315a01║爭香板者出堂。
GA021n0019_p0315a02║亂統機鋒者出堂。
GA021n0019_p0315a03║不滿期告假者罰。
GA021n0019_p0315a04║過堂不隨眾者罰。
GA021n0019_p0315a05║有病、三日不食者方許出堂調養，違者罰。
GA021n0019_p0315a06║偷看文書者罰。
GA021n0019_p0315a07║課誦不隨眾者罰。
GA021n0019_p0315a08║交頭接耳及靜中破笑者罰。
GA021n0019_p0315a09║經行笑談者罰。
GA021n0019_p0315a10║行香、坐香不到者罰。
GA021n0019_p0316a01║出入，職事在前，違者罰。
GA021n0019_p0316a02║私造飲食者罰。
GA021n0019_p0316a03║開靜後，語笑及出外者罰。
GA021n0019_p0316a04║惡人警策昏散者罰。
GA021n0019_p0316a05║三香板不下單者罰。
GA021n0019_p0316a06║行坐不隨眾者罸。
GA021n0019_p0316a07║無病躱坡者罰。
GA021n0019_p0316a08║鐘板參差者罰。
GA021n0019_p0316a09║報魚不清者罰。
GA021n0019_p0316a10║出入不白職事者罰。
GA021n0019_p0317a01║值日交代不清者罰。
GA021n0019_p0317a02║破壞什物者罰。
GA021n0019_p0317a03║堂內前後縫補者罰。
GA021n0019_p0317a04║私借堂內什物出外者罰。
GA021n0019_p0317a05║不受人約束者罰。
GA021n0019_p0317a06║崇禎歲次丁丑春王朔日
GA021n0019_p0317a07║箬菴禪師禪堂結制規約
GA021n0019_p0317a08║十四日貼單，維那令當值、監值於佛座左右鋪蓆，大
GA021n0019_p0317a09║眾俱將行李安蓆上。佛前設公位，悅眾領二清眾，鳴
GA021n0019_p0317a10║引磬，上方丈請和尚進堂。三拜畢，齊立，板首和尚貼，
GA021n0019_p0318a01║以下維那貼。貼畢，送方丈歸堂，各照單安行李。晚課
GA021n0019_p0318a02║畢，拜方丈，巡寮，維那作白：「禪堂結冬」。巡寮次早，舉寶
GA021n0019_p0318a03║鼎爇名香讚，念無量壽咒祈禱，悅眾領監院祈禱四
GA021n0019_p0318a04║聖。課誦畢，維那云：「向上展具，頂禮西天東土歷代祖
GA021n0019_p0318a05║師三拜，天下弘宗演教諸大善知識三拜，各人得戒
GA021n0019_p0318a06║和尚三拜，剃度師三拜，前後開山老和尚三拜。起具，
GA021n0019_p0318a07║問訊，對面展具。
GA021n0019_p0318a08║皇清某年某月某日結冬之辰，大眾師雲集，普禮三拜。勿
GA021n0019_p0318a09║勞起具。」再白云：「某職事師三拜。」內外職事拜畢，云：「再
GA021n0019_p0318a10║禮方丈和尚三拜。起具，問訊。」雲集祖堂禮祖，禮畢，上
GA021n0019_p0319a01║方丈頂禮畢，歸堂，兩單對拜。惟元旦、解冬二次如結
GA021n0019_p0319a02║冬式，其餘朔望惟舉〈爐香乍爇讚〉。每月十四、三十小
GA021n0019_p0319a03║參。凡遇結冬、元旦、解冬、成道、佛誕、自恣、
GA021n0019_p0319a04║聖壽，不論有齋無齋，俱上堂。餘大節早參，除夕不放假，禪
GA021n0019_p0319a05║堂不請茶。除夕禮祖畢，上方丈，即到大殿，一切兩班
GA021n0019_p0319a06║立；俟方丈到，齊展具三拜辭年，各歸堂寮。元旦亦然。
GA021n0019_p0319a07║拜私年者罰禮年懺三日。至初四起七。若有不解冬、
GA021n0019_p0319a08║出外隨喜者重罰。
GA021n0019_p0319a09║凡進堂者先行，行一月方許引進方丈。於早粥開小
GA021n0019_p0319a10║靜後，知客鳴小板三下，監值捲簾，兩序自下往上立。
GA021n0019_p0320a01║知客行禮畢，堂師行禮。維那問號登牌，一東一西送
GA021n0019_p0320a02║單。晚課畢，大殿行禮。止靜前，禪堂行禮。
GA021n0019_p0320a03║箬菴禪師客堂規約
GA021n0019_p0320a04║客至，茶湯點心單次一一調停，不得疎慢。如疎慢
GA021n0019_p0320a05║失事者罰。
GA021n0019_p0320a06║禪客遠至，須看上中下座，不得一例。如明眼耆德，
GA021n0019_p0320a07║安上客房。五日作客，請入賢者寮安置。遠來禪衲，三
GA021n0019_p0320a08║日作客；初機晚學，一日作客。即隨眾一一請問名號
GA021n0019_p0320a09║住處，登記簿上。至於江湖混雜之輩，早到一食，晚到
GA021n0019_p0320a10║一宿，即請別行，不得安進客房。失事賠罰。
GA021n0019_p0321a01║信施辦齋、散䞋等事，副寺協同知事公議如式。
GA021n0019_p0321a02║齋供小食，除待賓客，內外一例，散嚫亦然。
GA021n0019_p0321a03║客眾及外住法眷、道友，到者預先打疊，外單安置。
GA021n0019_p0321a04║如混送入堂，私自攪擾，倍罰；本職知而不舉，同罰。
GA021n0019_p0321a05║凡求住者，須令先看規約，果能一一依行否。次會
GA021n0019_p0321a06║眾職事，察其立志，的係參學好人，可許安單入眾。務
GA021n0019_p0321a07║察驗其道心恒遠，方許進堂及當職事。若全不識，做
GA021n0019_p0321a08║工夫及已中邪毒等，皆不許入堂。粗野無教訓輩亦
GA021n0019_p0321a09║不許入堂妨眾，混送者罰。
GA021n0019_p0321a10║求戒者，必須審問來歷，引見書記登簿，如求戒中
GA021n0019_p0322a01║例，草率者罰。
GA021n0019_p0322a02║客房牀帳、枕蓆、桌椅、面盆、手巾、燈臺、茶壺等物，俱
GA021n0019_p0322a03║宜檢點如法，失誤者賠罰。
GA021n0019_p0322a04║常住錢糧、齋供、嚫儀、禮節等，俱副寺同知事、典座
GA021n0019_p0322a05║議處。喫齋時，掛水牌，上書「今辰某居士為某事設齋」。
GA021n0019_p0322a06║齋罷即書黏齋單，失誤者罰。
GA021n0019_p0322a07║士大夫及諸方書至，收好送上方丈，將回書交付
GA021n0019_p0322a08║來人明白，失誤者罰。
GA021n0019_p0322a09║客堂僧眾不睦、犯諍喧嚷者，即時抽單逐出，勿論
GA021n0019_p0322a10║是非。
GA021n0019_p0323a01║知客、副寺、值歲、典座，凡事皆同商議；如不相照應、
GA021n0019_p0323a02║各執己見者罰，失誤加罰。
GA021n0019_p0323a03║清規云：知客，職典賓客。凡官員、檀越、尊宿、諸方名德
GA021n0019_p0323a04║相過者，以茶迎待；隨令行者通報方丈，然後引進相
GA021n0019_p0323a05║見，仍照管安下去處。如以次賓客，只就客堂相欵。或
GA021n0019_p0323a06║欲詣諸寮相訪，令行者引往。其旦過寮，牀帳、什物、燈
GA021n0019_p0323a07║油、柴炭，常令齊整。新到須加溫存。維那在假，則攝其
GA021n0019_p0323a08║事。僧堂前檢點行儀、客僧粥飯。若遇亡僧，同侍者把
GA021n0019_p0323a09║賬；暫到，死，主其喪。雪竇在太陽，禪月在石霜，皆典此
GA021n0019_p0323a10║職。毋忽！
GA021n0019_p0324a01║箬菴祖師浴規
GA021n0019_p0324a02║蕩滌盡也，未是本來面目；灌沐潔矣，終非無位真人。
GA021n0019_p0324a03║者個那個，齊該色身法身俱露。須知未達色空，祇道
GA021n0019_p0324a04║塵居身外；忽悟水因，方知瓦在心中。果有一絲不掛
GA021n0019_p0324a05║底禪客，便好向者裏納場敗闕。凡水𤍠，焚香默禱。聖
GA021n0019_p0324a06║僧、次方丈及尊客浴。梆擊三下，兩序浴：一通禪堂，二
GA021n0019_p0324a07║通列職，三通普浴知隨行者。人力後浴。若有瘡疥者
GA021n0019_p0324a08║更宜在後，抗拒不遵，出院。今將條約開列於左：
GA021n0019_p0324a09║抵換衣服者出院。
GA021n0019_p0324a10║高聲語笑者罰。
GA021n0019_p0325a01║遲延時候者罰。
GA021n0019_p0325a02║不候籖、強入者罰。
GA021n0019_p0325a03║壁上貼膏藥者罰。
GA021n0019_p0325a04║用皂角者罰。
GA021n0019_p0325a05║箬菴禪師㕑房規約
GA021n0019_p0325a06║三世諸佛皆從行門而出，況廚下易於求福、易於造
GA021n0019_p0325a07║業。清淨柔和，求福之本；偏眾懈怠，造業之基。一切共
GA021n0019_p0325a08║住者須遵開山大師規矩。喫小食俱在廚下，一概不
GA021n0019_p0325a09║許打去。早課必須齊到，若有不遵者，香燈通知典座，
GA021n0019_p0325a10║會同知客白方丈。若有姑恕不舉者重罰，不能遵守
GA021n0019_p0326a01║者毋勞同住。慎之莫忽！規矩七條，開列於左：
GA021n0019_p0326a02║凡一切大眾菜，典座調理，一切齊相幫，不到者罰。
GA021n0019_p0326a03║飯頭煮大眾三餐粥飯。鍋，鍋頭洗。凡擡匾，兩個飯
GA021n0019_p0326a04║頭相幫，匾亦飯頭洗。
GA021n0019_p0326a05║雜務庫房討客菜，撿擇、收留者重罰。
GA021n0019_p0326a06║客飯頭煮客飯鍋焦，輪日私留者罰。
GA021n0019_p0326a07║磨頭私喫腐漿者重罰。
GA021n0019_p0326a08║香燈照看大眾行李，凡偷走者倍罰。
GA021n0019_p0326a09║箬菴禪師兩序規約
GA021n0019_p0326a10║西則座元、西堂、後堂、堂主、書記、藏主、知藏、知客、參頭、
GA021n0019_p0327a01║祖侍、燒香、記錄、衣鉢、請客、湯藥、聖僧十六位；東則都
GA021n0019_p0327a02║監、監院、維那、副寺、監收、典座、值歲、知事、知浴、知山、監
GA021n0019_p0327a03║修、悅眾、寮元十三位。走則座元列堂，後堂、堂主、都監、
GA021n0019_p0327a04║監院惟繞佛，都監、監院在後。維那、書記、副寺、藏主、知
GA021n0019_p0327a05║藏、知客、參頭、監收、典座、值歲、知事、知浴、知山、監修、祖
GA021n0019_p0327a06║侍、燒香、記錄、衣缽、請客、湯藥、聖僧、悅眾、寮元、西職殿
GA021n0019_p0327a07║主、閑住、庫頭、飯頭、貼案、茶頭、園頭、行堂、接供、收供、柴
GA021n0019_p0327a08║頭、知器、菜頭、火頭、磨頭、鍋頭、巡山、米頭、碗頭、圊頭、巡
GA021n0019_p0327a09║照、雜務、擔運、灑掃、香燈、司水、行者、照客。
GA021n0019_p0327a10║座元：寮在法堂右，與西堂共單。傳戒，一為羯磨，一為
GA021n0019_p0328a01║教授，分座秉拂。凡開示、垂問、考工等類，俱方丈命方
GA021n0019_p0328a02║行，不同諸方草率、俱無行者。
GA021n0019_p0328a03║後堂、堂主：共寮，在梅萼樓左。此四板首分座說法，必
GA021n0019_p0328a04║須識見超卓、名望素著，方授此職。切不可因住久或
GA021n0019_p0328a05║有功行，眼目不清，妄授此職，獲罪龍天。課誦、出坡皆
GA021n0019_p0328a06║為率領。
GA021n0019_p0328a07║都監：寮在庫房左一間。上殿站在東班末、跪在維那
GA021n0019_p0328a08║肩左、行在監院後、坐在監院上。凡完錢糧、收租、庫房
GA021n0019_p0328a09║大事，皆商酌而行。
GA021n0019_p0328a10║監院：與都監同寮。監院站在西班末、跪居中、在方丈
GA021n0019_p0329a01║後。凡檀越走動應酬，必須赤心。為常住出入銀錢，交
GA021n0019_p0329a02║與副寺。買賣貨物，付之監收。維總大綱，心對龍天無
GA021n0019_p0329a03║愧，不損常住，不侵大眾，一切毁譽不必計較。
GA021n0019_p0329a04║維那：寮在桂花樓右一間。凡祈禱、白椎舉唱、領班白
GA021n0019_p0329a05║事、內外及方丈，有不齊者，皆可舉罰。當人天之綱維，
GA021n0019_p0329a06║作大眾之首領。生一事不如省一事，安一人不如安
GA021n0019_p0329a07║眾人。莫避嫌疑，務要放出鐵面；莫懼辛勤，披露赤心，
GA021n0019_p0329a08║則無愧斯職矣。
GA021n0019_p0329a09║書記：寮在法堂外西首第一間。凡往來辭謝、書啟，皆
GA021n0019_p0329a10║代方丈為之。榜文、疏儀，執掌惟勤；寫送法語、刻印語
GA021n0019_p0330a01║錄、刷訂書文，可與記錄同商共酌。
GA021n0019_p0330a02║副寺：寮在庫房右一間，與監收共。凡買辦物件，須通
GA021n0019_p0330a03║知監院開單。小則庫房商議，大則客堂共酌，然後與
GA021n0019_p0330a04║監收同辦。監院、副寺、監收三人同到，方可登賬。半月
GA021n0019_p0330a05║到客堂兩序同結算，明寫呈方丈。
GA021n0019_p0330a06║藏主、知藏：寮在書記寮下一間，二人共執藏鑰。每年
GA021n0019_p0330a07║夏季六月鋪齋棹二十張，先曬東櫉，後曬西櫉，候冷
GA021n0019_p0330a08║收櫃。此係前人一片心血，斷不可將就；或一二年不
GA021n0019_p0330a09║曬，即黴爛矣。曬經之日，大眾煮豆米粥一餐，喫小食。
GA021n0019_p0330a10║凡有請看者，須登牌「某日某人請某經」，還則消賬。解
GA021n0019_p0331a01║單日，先去查取，遺失者賠。其餘知藏俱在藏樓。東單
GA021n0019_p0331a02║知客，第一見人須要有禮，上等送符夢樓，中等送祖
GA021n0019_p0331a03║師堂，餘則送旦過。若有舊職事歸來，安賢者寮。如齋
GA021n0019_p0331a04║主到，飯則四菜，茶則四果。往來上客，攢菜斟酌可也。
GA021n0019_p0331a05║職事起單，細查用物。客被、客枕不時檢閱。每年八月
GA021n0019_p0331a06║浣滌一次。留人須要客先討單三次，然後細問，以〈同
GA021n0019_p0331a07║住規矩〉示之，方登名簿。一切外單寧缺毋易。如客方
GA021n0019_p0331a08║丈至，先請淨面、更衣、喫茶，預報方丈，然後領見。候齋
GA021n0019_p0331a09║畢，送單客方丈後，安侍者一位，餘安符夢樓。參堂、巡
GA021n0019_p0331a10║寮，大眾齊禮法堂，右設一座。若看兩序，另外看單。若
GA021n0019_p0332a01║不參堂、巡寮，大眾不禮。單看兩序，兩序回看。
GA021n0019_p0332a02║參頭：凡上堂小參，須要應時問話，單在藏樓西。
GA021n0019_p0332a03║監收：與副寺同寮，出入銀錢什物，詳細交納。
GA021n0019_p0332a04║典座：首座調性，典座調命。凡大眾菜蔬不得委之於
GA021n0019_p0332a05║貼案。廚下一切職事，善為調馭；園中菜蔬不時檢察。
GA021n0019_p0332a06║一生來不遺粒米，三十里不捨菜葉，此是古人之風。
GA021n0019_p0332a07║眾務勤勞，福歸倡者。諸行放逸，罪在首領，毋得視為
GA021n0019_p0332a08║等閒。現有規約，切須遵守。
GA021n0019_p0332a09║值歲：叢林以樹彰名，大小樹木皆叢林羽翼。或修房
GA021n0019_p0332a10║屋必須用者，俱先商之兩序、上白方丈，然後斫伐。私
GA021n0019_p0333a01║伐一株，罰銀十兩，不許共住。春備梅雨一月之柴，秋
GA021n0019_p0333a02║備陰雪數旬之薪，最為要𦂳。逐日柴薪，大眾扒收敗
GA021n0019_p0333a03║葉。斫伐新柴，須要擇地，毋得亂堆。上堂搭座、齋堂估
GA021n0019_p0333a04║唱、亡僧茶毘、靈骨入塔，皆商之客堂。凡柴頭上山作
GA021n0019_p0333a05║務、大眾擔肥出坡，皆要親到，不得偷安。本寮刀斧、繩
GA021n0019_p0333a06║索、匾擔、竹扛，不時檢閱。亡僧靈龕後架肥桶，既防日
GA021n0019_p0333a07║曬，亦護風吹，自生無量之福。出坡寫牌，與客堂計議
GA021n0019_p0333a08║可也。
GA021n0019_p0333a09║知事：寮在庫房外樓。凡住久職事、有益常住者皆入
GA021n0019_p0333a10║焉。常住有大事，請發心；小事隨意可也。
GA021n0019_p0334a01║知浴：寮在知事左一間。凡為化主不錯昧因果者少，
GA021n0019_p0334a02║故開山以來不安斯職。擇本處老誠修行者，安一二，
GA021n0019_p0334a03║備禪堂油燭、浴堂手巾。但一切隨緣，不許打餓七、站
GA021n0019_p0334a04║釘關，違背佛制，退息檀信。
GA021n0019_p0334a05║知山：常住山界，一一清楚。如新受斯職，須邀同客堂
GA021n0019_p0334a06║看山界一回。率領巡山，時刻檢閱。喫二堂飯，以防偷
GA021n0019_p0334a07║盜。寮在賢者樓第二間。若拿住偷柴者，送至客堂議
GA021n0019_p0334a08║罰，以戒下次。
GA021n0019_p0334a09║監修：凡房屋破壞、塔上傾圮、道路冲蹋、用物毁壞，商
GA021n0019_p0334a10║之監院、客堂修理。
GA021n0019_p0335a01║祖侍：開山大師塔上上供時，跪獻一茶果、二箸、三菜、
GA021n0019_p0335a02║四點心、五湯、六飯、七清茶。凡遇祖忌辰，須白方丈，上
GA021n0019_p0335a03║供誤者罰。其餘諸塔亦須不時灑掃、上供。儀式隨時
GA021n0019_p0335a04║斟酌。塔上擔供，客堂請灑掃發心，燒香捧爐，祖侍提
GA021n0019_p0335a05║茶。
GA021n0019_p0335a06║燒香：外則板首，內則燒香。實心操履、究竟本分事者
GA021n0019_p0335a07║充之，切勿亂安。朔望上堂捧爐。寮在松嶺閣上。
GA021n0019_p0335a08║記錄：外則書記，內則記錄。朔望小參，上堂傳牌；出門
GA021n0019_p0335a09║執杖請拂。凡方丈語錄、文書等類，細心料理。方丈說
GA021n0019_p0335a10║法，寫牌掛大王殿，三日收牌。語錄兩本，仔細寫明，一
GA021n0019_p0336a01║存方丈，一存本寮，庶免遺失。來往書禮登簿，「某月某
GA021n0019_p0336a02║人書」，一一寫明；來書不可錯誤，回書交明。凡刻書、印
GA021n0019_p0336a03║書、裝釘，須要細心料理，不得草率。寮在法堂外左一
GA021n0019_p0336a04║間。
GA021n0019_p0336a05║衣鉢：外則監院，內則衣鉢。出一物即登「某日某人取」，
GA021n0019_p0336a06║傳一事即登「某日某人報」。有齋儀，分付行者，請副寺、
GA021n0019_p0336a07║知客交明。如茶點果品，即交湯藥。如有香儀，同當值
GA021n0019_p0336a08║登簿拆封。出入銀錢逐月算清。凡方丈內，前人所遺
GA021n0019_p0336a09║之物，皆須護惜；少有遺失，過歸方丈，慎之，慎之！
GA021n0019_p0336a10║請客：每日一人監值，不離方丈。一切客來，兩序白事
GA021n0019_p0337a01║宜先通知報齋、報茶，白方丈分付行者。如方丈在寺
GA021n0019_p0337a02║則白，他出則登名。諸方來使，登名傳書，通衣鉢，收書
GA021n0019_p0337a03║封贐儀，喫二堂。如有失物誤事，賠罰。　一人當值者，
GA021n0019_p0337a04║出入禮佛，早晚法座燒香，不離左右。方丈出門，常隨
GA021n0019_p0337a05║侍從。衣物等事，去則領清，回則交明衣鉢。
GA021n0019_p0337a06║湯藥：外則典座，內則湯藥。一切茶果須得善為收拾。
GA021n0019_p0337a07║如方丈有客待齋，先安小菜四碟、客茶果子六盤。不
GA021n0019_p0337a08║可過豐，豐則不繼；不可過嗇，嗇則取怨。夏天梅雨更
GA021n0019_p0337a09║要慇懃，若逢常住有病人討小菜、果品之類，切須一
GA021n0019_p0337a10║一應酬。寮在法堂外左第二間。
GA021n0019_p0338a01║聖僧：堂內安單，和尚落堂，拂座，獻茶，揩摩竹箆香板，
GA021n0019_p0338a02║打七照應和尚面前香爐。
GA021n0019_p0338a03║悅眾：維那總持大綱，悅眾調理細務。凡寫牌、收拾雜
GA021n0019_p0338a04║務俱要清楚。如維那不在堂，一切事務皆帶管。攝二
GA021n0019_p0338a05║三悅眾打七、輪流看香、應酬課誦。
GA021n0019_p0338a06║寮元：凡客師到，以禮相接。一東一西送單，早午二時
GA021n0019_p0338a07║板香。晚間四枝香，俱要坐完。早晚課誦必須齊到，不
GA021n0019_p0338a08║許在外閒遊。如果真為生死、安心向道者，領至客堂
GA021n0019_p0338a09║討單。第一不可開口留單，查出立擯。常住道風、安人
GA021n0019_p0338a10║臧否，皆在寮元，須擇老誠修行者為之。
GA021n0019_p0339a01║僧值：僧值者，原無實位。僧中之直，不阿諛故，不委曲
GA021n0019_p0339a02║故，不回互故，原是代方丈監察其所不及。五日一換，
GA021n0019_p0339a03║在大殿行禮。交職自班首起至參頭止，每早巡照三
GA021n0019_p0339a04║板，催點路燈。從方丈以及客寮，催眾上殿。各處嚴查，
GA021n0019_p0339a05║早梆看開山門，大眾過堂，照看門戶，不離山門，防偷
GA021n0019_p0339a06║走者。隨喫二堂，禁止放逸。大眾出坡回，安置柴薪如
GA021n0019_p0339a07║法。午梆亦然。晚梆亦如早課催促。日落看山門上鎖，
GA021n0019_p0339a08║俟堂內定香，催上路燈及各處琉璃。二板客堂議事
GA021n0019_p0339a09║止靜後，各處巡寮及旦過堂，四枝香開大靜後，禁止
GA021n0019_p0339a10║點燈。六枝香完，看息路燈。細看廚茶二房火燭。凡打
GA021n0019_p0340a01║七，堂內事事料理。五日之內，不拘方丈、職事，有過則
GA021n0019_p0340a02║舉，有失即罰。若順私情，伽藍不宥。此乃從上遺規，互
GA021n0019_p0340a03║相警策。方丈不遵，祖堂跪香；大眾不遵，上白方丈。
GA021n0019_p0340a04║殿主：單在天王殿前右一間，與巡照、門頭共寮。每朝
GA021n0019_p0340a05║四板，息琉璃、供淨水、燒香。接大鐘完點燭，大眾繞佛，
GA021n0019_p0340a06║捲椶薦。繞畢，鋪開課誦。下殿，收椶薦上架。開梆供粥，
GA021n0019_p0340a07║鳴磬三下。粥罷，灑掃佛殿及天王殿。如有香客來燒
GA021n0019_p0340a08║香，有餘香燭，留備早晚課誦應用，不得私作人情。午
GA021n0019_p0340a09║梆供飯。晚課後定香時點琉璃，開大靜，接大鼓。凡朔
GA021n0019_p0340a10║望早課，須送鐺鉻小鼓上殿。凡掛上供牌，入廚庫二
GA021n0019_p0341a01║房取供二桌。俟開午梆後，鳴鼓三下，供畢，仍送入廚
GA021n0019_p0341a02║庫。凡有經事，須衣鉢寮領供器莊嚴，一一點明，鋪設
GA021n0019_p0341a03║整齊。留心香燈，勿致燒燬、油汚經蓋桌圍，謹慎小人。
GA021n0019_p0341a04║如有失誤，重罰。經事畢，仍一一點清，交衣鉢寮。派坡
GA021n0019_p0341a05║事半坡，佛像及兩邊聖像半月一拂塵。
GA021n0019_p0341a06║閒住：賢者樓安單，全坡，早晚課誦及坐香，照堂中一
GA021n0019_p0341a07║例。凡赴齋堂及繞佛，在禪堂後。
GA021n0019_p0341a08║庫頭：同貼庫、米頭共寮。油鹽菜果不得亂發，大眾油
GA021n0019_p0341a09║鹽自有定例。草鞋，禪堂五日一發，行單三日。香燈照
GA021n0019_p0341a10║人報數點明，各寮香燈來取照數點明。朔望發各堂
GA021n0019_p0342a01║寮油燭、茶葉、線香。凡上供，菜果俱五碗，惟影堂及祖
GA021n0019_p0342a02║塔加湯點攢果。有齋，廚房秤各下院豆腐。庫內有事，
GA021n0019_p0342a03║同貼庫相幫料理，照管門戶要緊。
GA021n0019_p0342a04║飯頭：供飯回出籮，候齊上鍋蒸。香到，開梆打粥飯，先
GA021n0019_p0342a05║盛供，次齋堂，後客堂，再山寮。餘外堂寮不許打粥飯，
GA021n0019_p0342a06║除有病。
GA021n0019_p0342a07║客飯頭：每日料理小食，飯頭相幫。若尊客到，候客堂，
GA021n0019_p0342a08║侍寮報數，入庫取米。飯畢淨鍋，小食鍋粑入庫，俟行
GA021n0019_p0342a09║單發心用。客飯鍋粑，照單三處輪日發，不得互混。
GA021n0019_p0342a10║貼案：有齋煎腐。凡有客至，候客堂，侍寮來報明幾桌，
GA021n0019_p0343a01║雜務入庫取油醬菜蔬，二人料理。候客飯熟齊發，不
GA021n0019_p0343a02║得參差。
GA021n0019_p0343a03║茶頭：單在本樓。三板巡照送火點燈、燒開水面湯，候
GA021n0019_p0343a04║殿主先打供水。粥罷，止靜，燒開靜茶。及四枝香燒開
GA021n0019_p0343a05║水。晚粥罷，燒二板茶。打七不定。每日普梆挑柴，在山
GA021n0019_p0343a06║門內聽值歲派與，照管腳盆、面盆、手巾。凡水開必候
GA021n0019_p0343a07║禪堂外單齊取過，方冲冷水，不得倉悴、動眾人念頭。
GA021n0019_p0343a08║園頭：單在旦過樓下，與巡山、接供共寮。經理本園菜
GA021n0019_p0343a09║地及青龍山園地，四季栽種不可失時。大眾擡肥，園
GA021n0019_p0343a10║頭候澆。天旱澆水。凡有時菜，供過大眾方許客用。先
GA021n0019_p0344a01║私後公，查出重罰。留菜種，須要收好，以為明春之用。
GA021n0019_p0344a02║行堂：單在齋樓右，與碗頭共寮。每日早午開梆，值日
GA021n0019_p0344a03║案上燒香，不得粗糙。候結齋畢方許收碗。值日喫頭
GA021n0019_p0344a04║堂，候二堂人到。值日行堂普茶，禪堂領鍾壺。遇齋，鋪
GA021n0019_p0344a05║蒲團三個，齋畢貼票齋單。地五日一掃，隨眾半坡。值
GA021n0019_p0344a06║日看寮。打七，點柱燈，鳴小板三下。藥石完止燈。打碎
GA021n0019_p0344a07║碗，一賠一；有心者一賠十。
GA021n0019_p0344a08║接供：單在旦過樓下左首，大單同園頭、巡山共寮。每
GA021n0019_p0344a09║日接供，各帶柴薪。有失買賠。清明前小食後往下院，
GA021n0019_p0344a10║晚粥後回廚房，候齊案板喫粥，相幫收拾本寮香燈。
GA021n0019_p0345a01║逢朔望日，幫接供一回。重陽後，喫早粥了即往下院。
GA021n0019_p0345a02║凡有齋帶豆腐，每逢十四、三十喫普茶果子。供眾之
GA021n0019_p0345a03║物，本寮輪流送至下院，有失者重罰。香燈輪請磨腐。
GA021n0019_p0345a04║收供：接引菴安單。交飯即交寮，用器不得遺失、抵換。
GA021n0019_p0345a05║私送什物，查出重罰。交飯須盡心，若有遺失，伽藍不
GA021n0019_p0345a06║宥，必加報應。凡送施主禮物，收供自辦。佛前燈油，收
GA021n0019_p0345a07║供自化。若弔紙，須報當家，上白常住料理。收供領去
GA021n0019_p0345a08║私自作主，罰單銀一季，買油供眾。臘月十五，飯圓滿
GA021n0019_p0345a09║發腐十觔，請人幫收。十六收供上山挑米，每人三斗。
GA021n0019_p0345a10║同大眾喫米一樣，只許喫，不許糶。如有糶者，見一罰
GA021n0019_p0346a01║十。是日方丈一齋、客堂一茶。元旦上山亦然。每人發
GA021n0019_p0346a02║監院帖若干，收供拜施主。至初二日腐十觔，十五起
GA021n0019_p0346a03║飯腐十觔。第一小心火燭，每日松柴一百觔，夏季八
GA021n0019_p0346a04║十觔。接供分帶一月油十觔，鹽醬茶葉隨常住豐儉。
GA021n0019_p0346a05║雜務來取單銀，每觔二分半算。四季散，惟關上二分
GA021n0019_p0346a06║七釐草鞋豆腐錢。每月一人六十文，初二一半，十六
GA021n0019_p0346a07║一半。凡有齋腐，隨常住發俱單嚫。
GA021n0019_p0346a08║柴頭：每日斫柴十二個，多則發心，少則罰。兩回帶柴
GA021n0019_p0346a09║四個，餘報值歲普請。若開山斫柴，商之值歲，毋得硬
GA021n0019_p0346a10║自作主。柴縛各人自辦，遇有亡僧，相幫料理。常住發
GA021n0019_p0347a01║擡龕禮一錢，山寮共八分，照客二分。
GA021n0019_p0347a02║知器：單在接供寮旁小一間。凡常住作器傢伙，或修
GA021n0019_p0347a03║或置，悉為料理。有普請，預將用器安天王殿前，用畢
GA021n0019_p0347a04║收拾。用竹問值歲。
GA021n0019_p0347a05║菜頭：三時菜俱預商之典座，料理清潔。切大眾菜一
GA021n0019_p0347a06║齊相幫，勿使狼藉。醃菜時，客堂、典座、庫房三處商酌。
GA021n0019_p0347a07║火頭：每早三板後，當值燒粥鍋。禪堂板香止靜，燒飯
GA021n0019_p0347a08║鍋。飯熟，不許打火，開梆後毋阻。晚粥亦然。監值候禪
GA021n0019_p0347a09║堂送香，燒菜鍋，有齋煎腐。小火頭若蒸饅頭，大火頭
GA021n0019_p0347a10║相幫。小食客飯當值燒，小食菜、客菜兼值燒。住火即
GA021n0019_p0348a01║時灑掃，竈前謹防火燭。燒柴，到三門內聽值歲派與，
GA021n0019_p0348a02║不得爭奪。
GA021n0019_p0348a03║磨頭：竈樓安單。閒時自己挑柴，有齋入庫量豆，照數
GA021n0019_p0348a04║報客堂，派牌幫磨。大眾腐交典座，客腐交庫房。私喫
GA021n0019_p0348a05║豆腐皮者罰。淨腐器、洗鍋，小心火燭。
GA021n0019_p0348a06║鍋頭：大眾粥飯，鍋頭洗鍋。相幫架筧，上法雨泉舀水，
GA021n0019_p0348a07║食罷洗椀子。
GA021n0019_p0348a08║巡山：先同知山領明山界；樹木、柴薪、茶筍，此皆所照管。
GA021n0019_p0348a09║倘有侵占、偷竊，潛報常住拿究，不得私自相爭及做
GA021n0019_p0348a10║情放走，查出重罰。每日三回，喫二堂。
GA021n0019_p0349a01║米頭：凡有米到，過數上倉、篩淨榖沙。發出平量，毋使
GA021n0019_p0349a02║太過，必至不及。須信粒米如山，慎勿遺壞。若買豆，曬
GA021n0019_p0349a03║乾上倉，口袋腳籮繩索，時時照管。如有破損，預白當
GA021n0019_p0349a04║家、副寺料理。
GA021n0019_p0349a05║碗頭：食罷挑水、淨碗箸，收鎖櫃中，不許亂拏、遺失。每
GA021n0019_p0349a06║月用灰一擦，粗糙破損者賠。若交代一一點明，隨眾
GA021n0019_p0349a07║半坡。
GA021n0019_p0349a08║圊頭：過堂關鎖後門。每早四板點路燈，五板挑殿旁
GA021n0019_p0349a09║淨桶。勤換淨水，洗曬手巾，潔掃淨房。晚課罷，送各處
GA021n0019_p0349a10║淨桶。凡浴水深五寸，九溪橋挑客堂，請人相幫。水熱，
GA021n0019_p0350a01║設監浴桌位。請方丈浴後，照浴規次第開梆。夏天一
GA021n0019_p0350a02║日一浴，春秋五日一浴，冬季半月一浴。要柴不得亂
GA021n0019_p0350a03║斫，須問過值歲。秋冬爬貯敗葉以防春雨。
GA021n0019_p0350a04║巡照：日暮定香，開大靜，接鐘鼓，候定香到即鳴三板，
GA021n0019_p0350a05║送茶房燈、水開鳴四板，少刻五板候接大鼓。兼帶門
GA021n0019_p0350a06║頭照管三門鎖鑰。喫二堂，打掃山門內外。
GA021n0019_p0350a07║雜務：大眾鹽醬、客菜作料，聽典座、貼案分付，入庫聽
GA021n0019_p0350a08║發，不得爭閙。相幫收拾，淨器、淨鍋、打掃廚下。廚房喫
GA021n0019_p0350a09║飯。雜務行堂，菜頭行菜，鍋頭打飯，雜務收拾，餘照廚
GA021n0019_p0350a10║規。
GA021n0019_p0351a01║擔運：庫內出山買物，俱要細心。庫房印糕等事，閒則
GA021n0019_p0351a02║相幫。
GA021n0019_p0351a03║灑掃：合院廊廡、丹墀，及時打掃。三門外至九溪橋路
GA021n0019_p0351a04║徑、各祖塔上，俱要拔草、打掃。
GA021n0019_p0351a05║香燈：禪堂掃塵、燒香、供水，及時點燈、止燈。香燭半月
GA021n0019_p0351a06║一取，草鞋五日一領。照看堂師行李。喫二堂飯、取鍋
GA021n0019_p0351a07║粑。除朔望二日挂上堂牌，其餘照規。
GA021n0019_p0351a08║藏樓香燈：每日打茶水、灑掃、挑淨、看行李。喫二堂飯。
GA021n0019_p0351a09║派磨腐。年供入廚庫取，初三還。
GA021n0019_p0351a10║桂花樓香燈：執照定香，點右廊路燈——開大靜止，明早
GA021n0019_p0352a01║四板點，天明即止。兼帶法堂樓。如逢上堂小參，擂大
GA021n0019_p0352a02║鼓。半坡派磨客腐。朔望取香燭。年供入廚庫取，初三
GA021n0019_p0352a03║還。
GA021n0019_p0352a04║梅萼樓：早晚點路燈，與桂花樓同。兼帶法堂。如逢上
GA021n0019_p0352a05║堂小參，撞大鐘。法堂上供，入廚庫取，上畢送還。年供
GA021n0019_p0352a06║初三還。朔望取香燭、派坡等亦與桂花樓同。
GA021n0019_p0352a07║接供寮香燈：每日打茶水、灑掃、看行李。朔望相幫接
GA021n0019_p0352a08║供一回。十四、二十取茶葉、草鞋、燭一枝，遇陰雨打火。
GA021n0019_p0352a09║每晚定香止靜，如不到者，白客堂罰派磨客腐。
GA021n0019_p0352a10║山寮香燈：打茶水、灑掃、淨碗、打火、看行李、打粥飯。草
GA021n0019_p0353a01║鞋三日一取，朔望取香燭、茶葉。年供入廚庫取，初三
GA021n0019_p0353a02║還。
GA021n0019_p0353a03║祖師堂、賢者寮二處香燈：每晚定香止靜，與禪堂同。
GA021n0019_p0353a04║打茶水、灑掃、看寮、上殿課誦。朔望取香燭、茶葉、草鞋。
GA021n0019_p0353a05║如有供，入廚庫取，上畢仍還。年供初三還，半坡派磨
GA021n0019_p0353a06║客腐。
GA021n0019_p0353a07║廚房：每日打茶、灑掃、催課誦、看寮。除公務，若止靜不
GA021n0019_p0353a08║到者，白典座。有供，入庫取供，畢送還。年供初三還。朔
GA021n0019_p0353a09║望取香燭、茶葉，燭三對，兼管法雨泉。
GA021n0019_p0353a10║延壽堂香燈：八福田中看病第一，凡病人入堂，單令
GA021n0019_p0354a01║厚輭，藥石適宜煎點，慇懃問候周旋；毋嫌穢惡，及時
GA021n0019_p0354a02║打掃、洗浣、曬焙。病人倘有所需，問取庫房或湯藥寮。
GA021n0019_p0354a03║行李若干多少白客堂、僧值、副寺、值歲，點明寄庫房，
GA021n0019_p0354a04║病愈交還。或久病難瘥，須調養全愈，切勿始勤終怠，
GA021n0019_p0354a05║失病人望，慎之！
GA021n0019_p0354a06║符夢樓：乃尊客宴息之處，切須潔淨整齊；茶水及時，
GA021n0019_p0354a07║毋得怠慢。如客至，照單搬取被枕；客去，點交客堂。留
GA021n0019_p0354a08║心鎖鑰，遺失賠償。不許私索客送及化緣等，查出重
GA021n0019_p0354a09║罰，半坡磨客腐。
GA021n0019_p0354a10║司水：每日清晨打面湯、三時潄口水、出坡淨腳水，及
GA021n0019_p0355a01║時打掃前後丹墀及小淨溝，以洗過面之湯水冲之，
GA021n0019_p0355a02║勿令作氣。堂中有事相幫，其餘照堂規。閑時採楊枝。
GA021n0019_p0355a03║出生：早午齋堂出生，晚課誦殿上出生。料理堂中有
GA021n0019_p0355a04║事相幫。
GA021n0019_p0355a05║箬菴禪師接引庵規約
GA021n0019_p0355a06║收十方施主之供，增長福壽；齋十方龍象之僧，成就
GA021n0019_p0355a07║道業。非乘願力與普賢把手共遊華藏海者，不能既
GA021n0019_p0355a08║有此心、又履此行。須要䜿精進幢、被忍辱衣、乘久遠
GA021n0019_p0355a09║輪、懷利濟心，則將來福報自然超他人一頭地矣。監
GA021n0019_p0355a10║院料理常住、照看門戶。典座二時粥飯須要精潔。火
GA021n0019_p0356a01║頭愛惜柴薪，兼帶灑掃。雜務種園燒浴，仍司洗桶。凡
GA021n0019_p0356a02║五六七月，每日一浴；三四八月，三日一浴；正二九月，
GA021n0019_p0356a03║五日一浴；冬季，三七日一浴。山中職事，唯監院、副寺、
GA021n0019_p0356a04║知客、監收，到許喫飯安單，其餘非常住公務，一概不
GA021n0019_p0356a05║許攪擾，違者監院重罰。凡收供洗足，歸寮靜坐，不得
GA021n0019_p0356a06║閒談攛寮。一切事務先白監院，轉上方丈。既為佛子，
GA021n0019_p0356a07║須遵佛行；肆意妄行，定招愆尤。苐恐日久弊生，放逸
GA021n0019_p0356a08║念起，將成佛正因翻為地獄鐵案，悔之晚矣！今將條
GA021n0019_p0356a09║約列於左：
GA021n0019_p0356a10║破根本大戒者重罰出院
GA021n0019_p0357a01║飲酒、喫烟者罰，不聽出院。
GA021n0019_p0357a02║私自募化者出院。
GA021n0019_p0357a03║攪羣亂眾者出院。
GA021n0019_p0357a04║挑唆鬥爭者出院。
GA021n0019_p0357a05║偷盜柴薪、蔬菜者出院。
GA021n0019_p0357a06║交拳相打者出院。
GA021n0019_p0357a07║破口相罵者出院。
GA021n0019_p0357a08║將常住之物私作人情者罰。
GA021n0019_p0357a09║飲食不隨眾者罰。
GA021n0019_p0357a10║私造飲食者罰。
GA021n0019_p0358a01║課誦不到者罰。
GA021n0019_p0358a02║無故不收供者罰。
GA021n0019_p0358a03║私留道友者罰。
GA021n0019_p0358a04║不受監院約束者罰。
GA021n0019_p0358a05║違犯條約，監院不舉者倍罰。
GA021n0019_p0358a06║箬菴禪師接引菴列職規約
GA021n0019_p0358a07║當家：入則值歲，出則為當家，凡下院大小事，俱要留
GA021n0019_p0358a08║心照應門戶。除公務，無故不許出外。若有遺失，罰賠。
GA021n0019_p0358a09║領眾課誦，不許私情留客食宿或收供，有病即上常
GA021n0019_p0358a10║住商議。每月腐錢三十文，嚫與序同。
GA021n0019_p0359a01║貼案：料理大眾菜飯、煎腐淨鍋、開梆打板、灑掃廚下、
GA021n0019_p0359a02║隨眾課誦。每月腐錢三十文，雙嚫；每季單銀二錢二
GA021n0019_p0359a03║分半。醃菜雜務，園頭等一齊相幫。
GA021n0019_p0359a04║園頭：料理園地、應時種菜，秋後收。豆竿、瓜棚擅燒者
GA021n0019_p0359a05║罰。如缺爛，問值歲添補，自擔回。兼帶圊頭燒浴、收留
GA021n0019_p0359a06║菜種。腐錢單銀嚫與貼案同。
GA021n0019_p0359a07║火頭：每日燒面湯、開水、粥飯，息枯炭，不許私作人情。
GA021n0019_p0359a08║天晴不許打火。單銀嚫同貼案。硬打者，白當家罰。
GA021n0019_p0359a09║水頭：挑水、破柴，不許人擅取；取者罰。隨眾課誦。腐錢、
GA021n0019_p0359a10║單銀、嚫與貼案同。
GA021n0019_p0360a01║雜務：行堂、淨碗、供回、出飯、洗桶、淨匾、洗菜，打掃殿堂、
GA021n0019_p0360a02║路徑，照管三門。上常住取什務，朔望供燭一對、年燭
GA021n0019_p0360a03║四對，寮燭自備。腐錢、單銀、嚫與貼案同。
GA021n0019_p0360a04║迦陵禪師規約
GA021n0019_p0360a05║常住雖古剎，已為湯宅故地，捨出為寺。開山大師頭
GA021n0019_p0360a06║結，箬祖中結，天笠老人旁結，再普塔截流大師塔，常
GA021n0019_p0360a07║住甚平穩。後康熙三十七年，獨超和尚特將六吉老
GA021n0019_p0360a08║和尚塔葬於山前，從此多生疾病，寂滅者不可勝數
GA021n0019_p0360a09║矣。後睦菴和尚寂後，眾門人以塔葬於後龍脈上。湯
GA021n0019_p0360a10║護法與本家超字十八位、明字九位，同白於官，乃移
GA021n0019_p0361a01║於東厮之右。音來繼席，心甚不忍，欲為遷移，其子孫
GA021n0019_p0361a02║不允，因將此事白於
GA021n0019_p0361a03║雍親王。自今
GA021n0019_p0361a04║勅建後，凡有住持趣寂者，皆葬於蓮花峰。本山永不許葬，
GA021n0019_p0361a05║壞千年常住風水。若有葬者，許大眾鳴之當道，重處
GA021n0019_p0361a06║不恕。
GA021n0019_p0361a07║常住修造與諸處下院皆請堪輿看過，一切門窗
GA021n0019_p0361a08║等類皆配生合，後住者切不宜改。
GA021n0019_p0361a09║常住無宗堂，凡住過者乃入牌位；但大眾禮拜非
GA021n0019_p0361a10║同等閑，必為大眾結冬打七、以法住持者方許送入。
GA021n0019_p0362a01║叢林之廢，廢於老堂耆宿。往往外通施主以固其
GA021n0019_p0362a02║權，內納行單以堅其勢。換易方丈、請黜職事，皆歸掌
GA021n0019_p0362a03║握。甚至盜取山田、私蓄徒眾。常住幸無此輩，已後有
GA021n0019_p0362a04║久職事，送歸一寮，不許在外結納施主、招留眷屬。
GA021n0019_p0362a05║常住並無山主檀越，凡請新方丈，列數名於缾內，
GA021n0019_p0362a06║在韋馱前，同兩序大眾拈鬮出請書，斷不可商之施
GA021n0019_p0362a07║主老堂以遺後害。新方丈進院，舊方丈退處客方丈，
GA021n0019_p0362a08║同兩序一一交明。倘有遺失者，舊方丈賠補交清，兩
GA021n0019_p0362a09║序方許交代。若不候新方丈到即去者，兩序大眾公
GA021n0019_p0362a10║擯，以後子孫不得再入。
GA021n0019_p0363a01║茶園乃一年常住之需，須勤著人鋤荒芟草。冬間
GA021n0019_p0363a02║灌溉，春間添補。穀雨後看茶，及時方採。茶亭後一段、
GA021n0019_p0363a03║青龍山一段、園房一段、方家塢一段、大人峯一段、宏
GA021n0019_p0363a04║法寺一段、八角山一段，請會作者作之。採茶時，知山、
GA021n0019_p0363a05║巡山日夜巡察，常有顧此失彼之虞；每日腐飯淨浴，
GA021n0019_p0363a06║大眾一齊出門。採二茶在夏至前後，凡茶籃、茶櫈，查
GA021n0019_p0363a07║清收歸延壽堂單頂，以備次年之用。須作一色者，方
GA021n0019_p0363a08║丈、大眾均用，不許作細茶送客、留方丈以偏大眾。
GA021n0019_p0363a09║完錢糧，監院、都監、副寺同去。年年不同，完過收取
GA021n0019_p0363a10║紅票以為後証。若無紅票，彼即不準。必有徵討紅票
GA021n0019_p0364a01║歸寺，呈方丈收拾櫃中，上號「某年錢糧票幾張在內」，
GA021n0019_p0364a02║以備查考。
GA021n0019_p0364a03║清眾外單重病入延壽堂，寂後停龕延壽一日。兩
GA021n0019_p0364a04║序如有病入上延壽堂，亡後停龕舊菜房三日。如方
GA021n0019_p0364a05║丈有病入客方丈，若示寂者停龕客方丈三七日。早
GA021n0019_p0364a06║晚課誦後，大眾持咒三日。五日後估唱。晚粥前維那
GA021n0019_p0364a07║舉大眾齊念「南無清淨法身毘盧遮那佛」，衣具、包袱、
GA021n0019_p0364a08║被褥入常住庫房、客堂二處計賬，餘則估唱。只許行
GA021n0019_p0364a09║單，買以遺資，設腐供眾。
GA021n0019_p0364a10║凡請職事在堂內貼單者，進堂行禮，都監、當家、知
GA021n0019_p0365a01║客等俱不參堂。堂內貼單只紀錄參堂。影堂侍者雖
GA021n0019_p0365a02║貼單，俱不參堂。方丈請一齋一茶，巡寮打序板，集兩
GA021n0019_p0365a03║序看單。早課送大殿位，齋堂送坐位，禮方丈一拜。若
GA021n0019_p0365a04║告暫假他去，有功行者回來仍歸本寮，如無功行者
GA021n0019_p0365a05║不准。
GA021n0019_p0365a06║打七，理安楊墳俱每夜十枝香。放香養息一枝香，
GA021n0019_p0365a07║即打巡照四板，淨面各歸單，坐飲糖湯。候廚下接板，
GA021n0019_p0365a08║即經行大殿，繞佛打站板。課誦完打抽解。每飯粥止
GA021n0019_p0365a09║靜，香站大半枝。站須雙足齊並，不得八字參差；雙手
GA021n0019_p0365a10║垂下，不許叉手。行忌袖手，坐忌垂足。師家考功，惟提
GA021n0019_p0366a01║本參；學人請益，單問話頭。不許亂統公案。此係老祖
GA021n0019_p0366a02║規矩，切不宜改。
GA021n0019_p0366a03║香板之式，理安為最。巡香板長二尺，監香板一尺
GA021n0019_p0366a04║八寸，看香板長二尺二寸，散香板三尺六寸。凡香板
GA021n0019_p0366a05║巡香惟打昏沉，監香兼帶掉舉，板首策香專看工夫，
GA021n0019_p0366a06║方丈看香惟是直下會取而已。故巡香須是兩手捧
GA021n0019_p0366a07║持，不許一手垂下。監香一手擎、一手垂，不得將香板
GA021n0019_p0366a08║拖下，應作供養想。板首則上下不拘，不論昏沉、掉舉，
GA021n0019_p0366a09║盡皆可打。
GA021n0019_p0366a10║常住不許在外應酬，如有信心施主特請，或在常
GA021n0019_p0367a01║住念誦，皆是隨眾茶飯，下午添小食，晚上添一茶。清
GA021n0019_p0367a02║眾行單不輪，人少則維那、庫房、客堂、書記、侍者，人多
GA021n0019_p0367a03║則知藏、參頭、值歲、典座等。每日嚫金多則五分一人，
GA021n0019_p0367a04║少則三分一人，餘則盡歸常住。諷經者得一半，一半
GA021n0019_p0367a05║同寮均分。燄口，維那、當家分輪，不會另請。若有爭者，
GA021n0019_p0367a06║立刻出院。
GA021n0019_p0367a07║施主設齋，任憑發心，公嚫序嚫，客堂不許索討，違
GA021n0019_p0367a08║者立擯。若有發心者，多寡分派。若五兩則無；自六兩
GA021n0019_p0367a09║外至十兩止，每兩出銀一錢以為公嚫。除公扣外，分
GA021n0019_p0367a10║作二分，一分庫房、廚房，一分客堂、值歲寮、侍寮、庫房、
GA021n0019_p0368a01║都監、監院、副寺、監收、庫頭、擔運、米頭、貼庫、廚房、典座、
GA021n0019_p0368a02║貼案、飯頭、客飯頭、鍋頭、菜頭、火頭、水頭、磨頭、雜務、客
GA021n0019_p0368a03║堂、知客、照客、知隨、值歲寮、巡山、茶房、值歲、園房、殿主、
GA021n0019_p0368a04║巡照、本寮、香燈、侍寮、侍者、行者、禪堂。上供有供儀，寫
GA021n0019_p0368a05║疏有疏儀，宣疏有宣疏儀，俱係公扣。凡遇齋，五兩以
GA021n0019_p0368a06║下者扣二分，十兩以下者扣三分。客堂收貯以買各
GA021n0019_p0368a07║處水牌。雙嚫例則柴頭、園頭、茶園、接供、茶頭、廚房、磨
GA021n0019_p0368a08║頭、庫內行者、圊頭、巡山、行者、照客。清波下院，列職四
GA021n0019_p0368a09║人弘法，園頭、江頭、園頭、飯頭。赤山埠下院俱雙分，惟
GA021n0019_p0368a10║收供單分，方丈十倍。逢上堂，香儀與序嚫同，派坡亦
GA021n0019_p0369a01║十分。
GA021n0019_p0369a02║常住文契，關係非淺，往往被人盜去，以致二處爭
GA021n0019_p0369a03║競。今後查明共若干紙，貯於大櫃，存方丈；鑰匙存庫
GA021n0019_p0369a04║房。若要契對，即方丈亦不許私看；必監院、副寺、知客、
GA021n0019_p0369a05║監收、藏主、僧值皆到，方許開櫃。私開者罰銀十兩，完
GA021n0019_p0369a06║錢糧，方丈私開罰銀二十兩。新舊交代時，先點文契，
GA021n0019_p0369a07║不清不接；接即新方丈事，有失者賠償。夫叢林之興，
GA021n0019_p0369a08║非興於興之時；當其廢時，憂勤惕慮，實為興之基。及
GA021n0019_p0369a09║其廢也，非廢於廢之時；當其興也，縱情恣怠，真為廢
GA021n0019_p0369a10║之本。所謂千年常住，人非千年也，地非千年也，山園
GA021n0019_p0370a01║田產、佛相莊嚴及一切養生之具均非千年也，而得
GA021n0019_p0370a02║千年者何？袛此規矩條例，前人遺留，後輩遵守，永遠
GA021n0019_p0370a03║弗替者是也。能守一日，便為一日常住；能守百年，便
GA021n0019_p0370a04║為百年常住矣。音於康熙三十年下南，時猶未脫白。
GA021n0019_p0370a05║偶到南澗頂禮天笠老人，便生無限仰慕之心。至三
GA021n0019_p0370a06║十五年參獨叔、鐵叔、睦叔，金山法乳叔、可達叔，淨土
GA021n0019_p0370a07║身葉叔、遠叔，以及先師、瀚叔、應叔、牧叔，皆親侍丈室，
GA021n0019_p0370a08║職當記錄者五次，承諸老人耳提面命不一，是故祖
GA021n0019_p0370a09║山規矩、細微曲折，無不盡知。及來據室，一一遵守，絲
GA021n0019_p0370a10║毫不敢改易、妄自杜撰、取罰龍天、招咎伽籃。今三年
GA021n0019_p0371a01║已滿，特將規矩再細錄出，以便據室者務必䖍守虔
GA021n0019_p0371a02║遵，則祖山規模不至湮沒矣。
GA021n0019_p0371a03║迦陵禪師經房規約
GA021n0019_p0371a04║經書法寶元貴流通，往往以無資刷印為憾。音退院
GA021n0019_p0371a05║之日，兩序公議，開經房以便流通；一則便於方來請
GA021n0019_p0371a06║閱，二則不致亂印壞板。特命秀峯、環廣二藏主董其
GA021n0019_p0371a07║事。此項銀錢不許入常住，有餘則以修板，剛够則再
GA021n0019_p0371a08║買紙墨。只許買，不許自刷印模打，違者出院。凡有交
GA021n0019_p0371a09║代，須擇二人久住老誠職事主之，兩序交明方丈。送
GA021n0019_p0371a10║客一如買例。特將名目價貲謹錄於左：
GA021n0019_p0372a01║《金剛經帖》（一錢三分）
GA021n0019_p0372a02║《丈室銘》（五分）
GA021n0019_p0372a03║《宗鑒堂帖》（一錢五分）
GA021n0019_p0372a04║《續燈存稿》（二錢）
GA021n0019_p0372a05║《法雨山居詩》（一分）
GA021n0019_p0372a06║《箬祖錄》（六分）
GA021n0019_p0372a07║《曉祖錄》（三分）
GA021n0019_p0372a08║《天祖錄》（一錢二分）
GA021n0019_p0372a09║《宗鑑法林》（六錢）
GA021n0019_p0372a10║《雜毒海》（八分）
GA021n0019_p0373a01║《詩韻》（一分）
GA021n0019_p0373a02║《夢老和尚錄》（三分）
GA021n0019_p0373a03║《迦陵禪師錄》（一錢二分）
GA021n0019_p0373a04║《語要》（一分二釐）
GA021n0019_p0373a05║《指要》（一分）
GA021n0019_p0373a06║
GA021n0019_p0373a07║
GA021n0019_p0373a08║
GA021n0019_p0373a09║
GA021n0019_p0373a10║
GA021n0019_p0374a01║
GA021n0019_p0374a02║
GA021n0019_p0374a03║
GA021n0019_p0374a04║
GA021n0019_p0374a05║
GA021n0019_p0374a06║
GA021n0019_p0374a07║
GA021n0019_p0374a08║
GA021n0019_p0374a09║
GA021n0019_p0374a10║武林理安寺志卷之六終