GA022n0020_p0002a01║龍井位於浙江杭州西湖南山，南山源自天目山。南山中有一主山曰風篁嶺，嶺之巔有天池曰
GA022n0020_p0002a02║龍井。今之龍井位於風篁嶺前，宋時龍井位於嶺後，在今龍井之上，故名「老龍井」。龍井
GA022n0020_p0002a03║本名龍泓，一名龍泉。世傳吳赤烏中，葛洪鍊丹於此。其地山水幽邃，以龍神著稱。相傳有龍在
GA022n0020_p0002a04║焉，觸石為雲，禱者皆應，因建龍祠，其地乃稱龍井。此地又以茶名，清馥雋永，享有盛譽。隋
GA022n0020_p0002a05║開皇十四年（五九四），真觀法師與道安禪師、頭陀石室、檀越陳仲寶等於此構立精舍，曰崇恩
GA022n0020_p0002a06║演福寺。乾祐二年（九四九）重建，曰報國看經院；熙寧中改壽聖院，紹興三十一年（一一六一）
GA022n0020_p0002a07║改廣福院，淳祐六年（一二四六）改延恩衍慶院，俗稱龍井寺。明弘治中洪水氾濫，遂廢。萬曆
GA022n0020_p0002a08║二十三年（一五九五）重修，清康熙間僧一泓重葺。北宋有高僧元淨住持，元淨交游名賢，與趙
GA022n0020_p0002a09║抃、蘇軾輩相唱和，風流照暎，於今未泯，寺因以揚名。元僧以仁嘗撰「龍井志」，志久失傳，
GA022n0020_p0002a10║故實遺闕。清乾隆間，浙江秀水汪孟鋗因詳覈地志，旁及正史、文集一五二種，纂次為「龍井見
GA022n0020_p0002a11║聞錄」十卷，分為十門：山水、古蹟、名僧、鄉寓人物、物產、碑刻書畫、詩、文、軼聞、餘論。
GA022n0020_p0002a12║復以其事不涉龍井而關元淨者，纂為「宋僧元淨外傳」二卷以附之。所採資料，皆錄原文，冠
GA022n0020_p0002a13║以書名；先地志，後諸家，各以時代為先後；間附考證，體例明晰。其中，〈山水〉所以記形勝，〈古
GA022n0020_p0002a14║蹟〉所以記建置，〈名僧〉所以記高僧住持，〈物產〉所以記產物，〈碑刻書畫〉、〈詩〉、〈文〉所以記藝文，〈軼聞〉與
GA022n0020_p0002a15║〈餘論〉所以考雜事舊聞也。是錄實為龍井寺而作也，故先纂輯名僧，後志鄉寓人物。諸卷先後，亦
GA022n0020_p0002a16║準此例，因列為佛寺志書之一。兹據清光緒十年（一八八四）錢塘嘉惠堂丁氏刋本景印。
GA022n0020_p0003a01║恭錄
GA022n0020_p0003a02║御製詩二首
GA022n0020_p0003a03║乾隆十六年辛未，
GA022n0020_p0003a04║聖駕南巡，
GA022n0020_p0003a05║幸天竺，
GA022n0020_p0003a06║覽鄉民採茶製焙之法，
GA022n0020_p0003a07║御製〈觀採茶作歌〉：
GA022n0020_p0003a08║火前嫩　火後老　惟有騎火品最好西湖龍井舊擅名
GA022n0020_p0004a01║　適來試一觀其道村男接踵下層椒　傾筐雀舌還鷹
GA022n0020_p0004a02║爪地爐文火續續添　乾釜柔風旋旋炒漫炒細焙有
GA022n0020_p0004a03║次第　辛苦功夫殊不少王肅酪奴惜不知　陸羽茶經
GA022n0020_p0004a04║太精討我雖貢茗未求佳　防微猶恐開奇巧防微猶
GA022n0020_p0004a05║恐開奇巧　採茶朅覽民艱曉
GA022n0020_p0004a06║二十二年丁丑，
GA022n0020_p0004a07║聖駕南巡
GA022n0020_p0004a08║幸雲棲，
GA022n0020_p0005a01║御製〈觀採茶作歌〉：
GA022n0020_p0005a02║前日採茶我不喜　率緣供覽官經理今日採茶我愛
GA022n0020_p0005a03║觀　吳民生計勤自然雲棲取近跋山路　都非吏備清
GA022n0020_p0005a04║蹕處無事迴避出採茶　相將男婦實勞劬（叶）嫩莢新
GA022n0020_p0005a05║芽細撥挑　趁忙穀雨臨明朝雨前價貴雨後賤　民間
GA022n0020_p0005a06║觸目陳鳴鑣由來貴誠不貴偽　嗟哉老幼赴時意弊
GA022n0020_p0005a07║衣糲食曾不敷　龍團鳳餅真無味
GA022n0020_p0005a08║（臣）孟鋗恭稽
GA022n0020_p0006a01║南巡盛典，伏讀乾隆十六年
GA022n0020_p0006a02║御製〈觀採茶作歌〉詩中語及「龍井」，又伏讀二十二年
GA022n0020_p0006a03║御製〈觀採茶作歌〉詩中有「雲棲取近跋山路」之句。（臣）
GA022n0020_p0006a04║聞
GA022n0020_p0006a05║皇上再巡之歲，雖未
GA022n0020_p0006a06║幸龍井而
GA022n0020_p0006a07║駕幸雲棲；由風篁嶺南下，經九谿十八澗，
GA022n0020_p0006a08║御製詩云「雲棲取近跋山路」，以此。（臣）孟鋗既敬謹錄
GA022n0020_p0007a01║登卷首，乃復拜手稽首，集經語而系以頌曰：
GA022n0020_p0007a02║帝省其山（詩大雅）　自南自北（詩大雅）幽幽南山（詩小雅）　井渫
GA022n0020_p0007a03║不食（易下經）是興神物（易上繫辭）　龍見而雩（春秋左氏傳桓公五
GA022n0020_p0007a04║年）陟則在巘（詩大雅）　馬不契需（周禮冬官）有嘉樹焉（春秋
GA022n0020_p0007a05║左氏傳昭公二年）　為蒼筤竹（易說卦傳）庶草蕃廡（書洪範）　終朝
GA022n0020_p0007a06║采綠（詩小雅）維葉萋萋（詩周南）　女執懿筐（詩豳風）
GA022n0020_p0007a07║帝庸作歌（書益稷）　黼黻文章（禮記月令）高山仰止（詩小雅）　山夾
GA022n0020_p0007a08║水澗（爾雅釋山）繩其
GA022n0020_p0008a01║祖武（詩大雅）　倬彼雲漢（詩大雅。謹案御覽西湖志纂：五雲山雲棲寺，聖祖仁皇
GA022n0020_p0008a02║帝凡四幸焉。）率西水滸（詩大雅）　南入於江（書禹貢）視遠
GA022n0020_p0008a03║如邇（春秋左氏傳昭公元年）　至於海邦（詩魯頌）政在養民（書大
GA022n0020_p0008a04║禹謨）　無射亦保（詩大雅）觀乎
GA022n0020_p0008a05║天文（易上經）　光被四表（書堯典）
GA022n0020_p0008a06║浙江嘉興府秀水縣舉人．揀選知縣（臣）汪孟鋗恭
GA022n0020_p0008a07║進
GA022n0020_p0008a08║
GA022n0020_p0009a01║【圖】
GA022n0020_p0010a01║龍井圖說
GA022n0020_p0010a02║謹案：龍井在南山之北，其嶺曰風篁。自風篁嶺
GA022n0020_p0010a03║以上為獅子峯，更上為天門山。天門山在北高
GA022n0020_p0010a04║峯後，為南北兩山之祖。自龍井論，則嶺居寺之
GA022n0020_p0010a05║西北。圖，於南列南高峯，於北不列北高峯者，以
GA022n0020_p0010a06║天門山見之；嶺南之烟霞石屋不列，則以翁家
GA022n0020_p0010a07║山統之也。大小麥嶺、丁家山本在西北，花家山
GA022n0020_p0010a08║亦近茆家步，而圖稍南者，限於尺幅，為澗橋留
GA022n0020_p0011a01║餘地也。馬鞍山從舊志名螺螄山，不從舊志名
GA022n0020_p0011a02║碧螺峯者，以螺螄之為碧螺，志無實証也。劉安
GA022n0020_p0011a03║山，地志不具；積慶山在僊姑西南，蓋皆靈竺之
GA022n0020_p0011a04║後山也。不詳茆家步一路者，龍井屬南山，故詳
GA022n0020_p0011a05║南而畧北也。其上嶺出山大小徑路大略附見，
GA022n0020_p0011a06║餘詳卷一山水、卷十餘論。
GA022n0020_p0011a07║
GA022n0020_p0011a08║
GA022n0020_p0012a01║
GA022n0020_p0012a02║
GA022n0020_p0012a03║
GA022n0020_p0012a04║
GA022n0020_p0012a05║
GA022n0020_p0012a06║
GA022n0020_p0012a07║
GA022n0020_p0012a08║
GA022n0020_p0013a01║龍井見聞錄徵引書目
GA022n0020_p0013a02║梁蕭子顯《南齊書》
GA022n0020_p0013a03║唐姚思廉《梁書》
GA022n0020_p0013a04║姚思廉《陳書》
GA022n0020_p0013a05║房喬《晉書》
GA022n0020_p0013a06║李吉甫《元和郡縣志》
GA022n0020_p0013a07║釋道宣《續高僧傳》
GA022n0020_p0013a08║柳宗元《河東集》
GA022n0020_p0014a01║陸羽《茶經》
GA022n0020_p0014a02║宋歐陽修、宋祁《新唐書》
GA022n0020_p0014a03║歐陽修《新五代史》
GA022n0020_p0014a04║司馬光《資治通鑑》
GA022n0020_p0014a05║樂史《太平寰宇記》
GA022n0020_p0014a06║潛說友《咸淳臨安志》
GA022n0020_p0014a07║周密《武林舊事》
GA022n0020_p0014a08║吳自牧《夢粱錄》
GA022n0020_p0015a01║祝穆《方輿勝覽》
GA022n0020_p0015a02║釋贊寜《宋高僧傳》
GA022n0020_p0015a03║釋道源《景德傳燈錄》
GA022n0020_p0015a04║釋惟白《續傳燈錄》
GA022n0020_p0015a05║釋元敬、元復《武林西湖高僧事略》
GA022n0020_p0015a06║釋惠洪《林間錄》
GA022n0020_p0015a07║傅牧《西湖古蹟事實》
GA022n0020_p0015a08║周必大《二老堂雜志》
GA022n0020_p0016a01║釋道潛《參寥子集》
GA022n0020_p0016a02║釋居簡《北磵集》
GA022n0020_p0016a03║林逋《和靖集》
GA022n0020_p0016a04║范仲淹《文正集》
GA022n0020_p0016a05║蘇軾《東坡集》
GA022n0020_p0016a06║施元之《蘇詩註》
GA022n0020_p0016a07║蘇轍《欒城集》
GA022n0020_p0016a08║王安石《臨川集》
GA022n0020_p0017a01║韋驤《錢塘集》
GA022n0020_p0017a02║曾鞏《元豐類稿》
GA022n0020_p0017a03║秦觀《淮海集》
GA022n0020_p0017a04║晁公遡《嵩山居士集》
GA022n0020_p0017a05║郭祥正《青山集》
GA022n0020_p0017a06║周紫芝《太倉稊米集》
GA022n0020_p0017a07║姜夔《白石詩集》
GA022n0020_p0017a08║鄒浩《道鄉集》
GA022n0020_p0018a01║程珌《洺水集》
GA022n0020_p0018a02║敖陶孫《臞翁詩集》
GA022n0020_p0018a03║周必大《平園集》
GA022n0020_p0018a04║葉紹翁《靖逸小稿》
GA022n0020_p0018a05║樓鑰《攻媿集》
GA022n0020_p0018a06║蘇籀《雙谿集》
GA022n0020_p0018a07║鄭清之《安晚堂集》
GA022n0020_p0018a08║周文璞《方泉集》
GA022n0020_p0019a01║周弼《汶陽端平詩雋》
GA022n0020_p0019a02║謝翱《晞髮集》
GA022n0020_p0019a03║董嗣杲《西湖百詠》
GA022n0020_p0019a04║葛天民《無懷小集》
GA022n0020_p0019a05║姚鉉《唐文粹》
GA022n0020_p0019a06║陳起聖《宋高僧詩選》
GA022n0020_p0019a07║沈括《夢谿筆談》
GA022n0020_p0019a08║趙葵《葦杭紀談》
GA022n0020_p0020a01║元托克托《宋史》
GA022n0020_p0020a02║釋念常《佛祖通載》
GA022n0020_p0020a03║釋覺岸《釋氏稽古略》
GA022n0020_p0020a04║虞集《道園學古錄》
GA022n0020_p0020a05║柳貫《待制集》
GA022n0020_p0020a06║王惲《秋澗集》
GA022n0020_p0020a07║黃溍《文獻集》
GA022n0020_p0020a08║蘇天爵《滋谿文稿》
GA022n0020_p0021a01║鄧文原《素履齋稿》
GA022n0020_p0021a02║張昱《可閒老人集》
GA022n0020_p0021a03║張雨《句曲外史集》
GA022n0020_p0021a04║成廷珪《居竹軒集》
GA022n0020_p0021a05║張翥《蛻庵集》
GA022n0020_p0021a06║王逢《梧谿集》
GA022n0020_p0021a07║楊維楨等《西湖竹枝詞》
GA022n0020_p0021a08║釋善住《谷響集》
GA022n0020_p0022a01║釋圓至《筠谿牧潛集》
GA022n0020_p0022a02║馬臻《霞外詩集》
GA022n0020_p0022a03║陳世隆《宋詩補遺》
GA022n0020_p0022a04║夏文彥《圖繪寶鑑》
GA022n0020_p0022a05║鄧椿《畫鑑》
GA022n0020_p0022a06║湯垕《畫鑑》
GA022n0020_p0022a07║李衎《竹譜詳錄》
GA022n0020_p0022a08║明宋濂《元史》
GA022n0020_p0023a01║李賢等《明一統志》
GA022n0020_p0023a02║夏時正《杭州府志》
GA022n0020_p0023a03║薛應旂《浙江通志》
GA022n0020_p0023a04║田汝成《西湖遊覽志》
GA022n0020_p0023a05║陳善《杭州府志》
GA022n0020_p0023a06║聶心湯《錢塘縣志》
GA022n0020_p0023a07║馬汝礪《盱眙縣志》
GA022n0020_p0023a08║吳瓚《武林紀事》
GA022n0020_p0024a01║袁宏道《石公集》
GA022n0020_p0024a02║張京元《西湖小記》
GA022n0020_p0024a03║沈儀《兩湖麈談錄》
GA022n0020_p0024a04║吳之鯨《武林梵志》
GA022n0020_p0024a05║吳本泰《西谿梵隱志》
GA022n0020_p0024a06║白琳《靈隱寺志》
GA022n0020_p0024a07║釋大壑《淨慈寺志》
GA022n0020_p0024a08║釋傳燈《天台山方外志》
GA022n0020_p0025a01║宋濂《學士集》
GA022n0020_p0025a02║林右《公輔集》
GA022n0020_p0025a03║徐一夔《始豐稿》
GA022n0020_p0025a04║王圻《續文獻通考》
GA022n0020_p0025a05║唐之淳《萍居稿》
GA022n0020_p0025a06║夏時《湖山勝概記》
GA022n0020_p0025a07║孫一元《太白山人稿》
GA022n0020_p0025a08║姚綬《穀菴集》
GA022n0020_p0026a01║方九敘《十洲集》
GA022n0020_p0026a02║祝時泰等《西湖八社詩帖》
GA022n0020_p0026a03║吳寬《家藏集》
GA022n0020_p0026a04║夏錫祚《雪鴻堂詩草》
GA022n0020_p0026a05║賀燦然《五欲軒集》
GA022n0020_p0026a06║王穉登《客越志》
GA022n0020_p0026a07║馮夢禎《快雪堂集》
GA022n0020_p0026a08║屠隆《緯真詩集》
GA022n0020_p0027a01║譚元春《嶽歸堂集》
GA022n0020_p0027a02║傅巖《花巢詩》
GA022n0020_p0027a03║《武林怡老會詩集》
GA022n0020_p0027a04║李流芳《檀園集》
GA022n0020_p0027a05║田藝蘅《煮泉小品》
GA022n0020_p0027a06║董其昌《畫禪室隨筆》
GA022n0020_p0027a07║文震亨《長物志》
GA022n0020_p0027a08║安世鳳《墨林快事》
GA022n0020_p0028a01║郎瑛《七修類稿》
GA022n0020_p0028a02║徐𤊹《榕陰新檢》
GA022n0020_p0028a03║孫克宏《碑目》
GA022n0020_p0028a04║吳應箕《復社姓氏錄》
GA022n0020_p0028a05║《歷朝浙江題名錄》
GA022n0020_p0028a06║國朝
GA022n0020_p0028a07║《御定廣羣芳譜》（康熙四十七年）
GA022n0020_p0028a08║《敕修浙江通志》（雍正十三年）
GA022n0020_p0029a01║《康熙督撫臣彚修浙江通志》（二十一年）
GA022n0020_p0029a02║《御覽西湖志纂》（乾隆十六年）
GA022n0020_p0029a03║李衛《西湖志》
GA022n0020_p0029a04║魏㟲《錢塘縣志》
GA022n0020_p0029a05║趙世安《仁和縣志》
GA022n0020_p0029a06║趙之珩《於潛縣志》
GA022n0020_p0029a07║唐如璉《餘姚縣志》
GA022n0020_p0029a08║胡承謀《湖州府志》
GA022n0020_p0030a01║鮑復泰《台州府志》
GA022n0020_p0030a02║吳之器《婺書》
GA022n0020_p0030a03║孫治《靈隱寺志》
GA022n0020_p0030a04║釋廣賓《上天竺山志》
GA022n0020_p0030a05║張遂辰《湖上編》
GA022n0020_p0030a06║陸次雲《湖壖雜記》
GA022n0020_p0030a07║吳任臣《十國春秋》
GA022n0020_p0030a08║徐象梅《兩浙名賢錄》
GA022n0020_p0031a01║謝旻《江西通志》
GA022n0020_p0031a02║顧祖禹《方輿紀要》
GA022n0020_p0031a03║朱彝尊《曝書亭集》
GA022n0020_p0031a04║查慎行《敬業堂集》
GA022n0020_p0031a05║厲鶚《樊榭山房詩集》
GA022n0020_p0031a06║朱彝尊《明詩綜》
GA022n0020_p0031a07║馮景《蘇詩續補遺》
GA022n0020_p0031a08║查慎行《補註東坡編年詩》
GA022n0020_p0032a01║谷應泰《博物要覽》
GA022n0020_p0032a02║吳銘道《明復社姓氏補錄》
GA022n0020_p0032a03║
GA022n0020_p0032a04║
GA022n0020_p0032a05║
GA022n0020_p0032a06║
GA022n0020_p0032a07║
GA022n0020_p0032a08║
GA022n0020_p0033a01║龍井見聞錄凡例
GA022n0020_p0033a02║杭州龍井，北宋始著。乾隆辛未丁丑，恭逢
GA022n0020_p0033a03║聖駕南巡，龍井未經
GA022n0020_p0033a04║臨幸。伏讀
GA022n0020_p0033a05║御製〈觀採茶歌〉二首，敬謹錄登卷首，以為山靈佛法
GA022n0020_p0033a06║之慶。
GA022n0020_p0033a07║語關
GA022n0020_p0033a08║祖宗、
GA022n0020_p0034a01║皇上
GA022n0020_p0034a02║國家者，謹分別跳行書；標題頂格者，跳行書，分別
GA022n0020_p0034a03║出格。
GA022n0020_p0034a04║南山之北，輒稱龍井。〈山水〉一門期於貫串源
GA022n0020_p0034a05║委，旁及嶺左右山水。要不敢闌入他處以混
GA022n0020_p0034a06║界域焉。寺則不在此例。
GA022n0020_p0034a07║浙西士民望
GA022n0020_p0034a08║幸誠切。龍井，名勝所在，佇邀
GA022n0020_p0035a01║宸顧，並乞
GA022n0020_p0035a02║璇題。即如疋練、插劒二瀑布，皆在昔未經開闢之勝，
GA022n0020_p0035a03║錄名見聞，不敢曰志；新增勝境，概未詳列，誠
GA022n0020_p0035a04║以
GA022n0020_p0035a05║翠華南來，山川競秀，從此標新領異，非草莽（小臣）所
GA022n0020_p0035a06║敢次第也。
GA022n0020_p0035a07║錄為寺作，故先〈名僧〉，後〈鄉寓人物〉。諸卷先後
GA022n0020_p0035a08║並準此。
GA022n0020_p0036a01║郡邑志書，名賢接踵，則有〈人物〉一門。龍井地
GA022n0020_p0036a02║處僻仄，惟關繫寺院興廢者載之；而以祠墓
GA022n0020_p0036a03║諸賢繫〈人物〉、塔繫〈僧〉，仍省去〈祠墓〉一門，亦稍
GA022n0020_p0036a04║變成例者也。
GA022n0020_p0036a05║詩、文各附註標題之下。詩之為遊觀贈答作
GA022n0020_p0036a06║者、文之無題可繫者，並各自為卷。
GA022n0020_p0036a07║詩、文見本集者不註；有本集不載而見地志
GA022n0020_p0036a08║及他書者必註明。
GA022n0020_p0037a01║參考同異，以「謹案」別之，附於諸家之後。
GA022n0020_p0037a02║地志前列小敘，其例舊矣。今所傳宋人志，如
GA022n0020_p0037a03║宋敏求《長安志》、羅願《新安志》、潛說友《咸淳臨
GA022n0020_p0037a04║安志》、史能之《咸淳毗陵志》、張元成《嘉禾志》、陳
GA022n0020_p0037a05║耆卿《赤城志》皆同。康熙中，儀徵縣知縣陸師
GA022n0020_p0037a06║撰縣志，用《山海經郭璞註》贊例，每卷後附〈贊〉
GA022n0020_p0037a07║一首，而卷前仍列〈小敘〉。茲錄謹刪去〈小敘〉，易
GA022n0020_p0037a08║〈贊〉為〈題後〉，蓋酌用其例焉。
GA022n0020_p0038a01║採登書籍，每條必冠以本書之名。既不敢沒
GA022n0020_p0038a02║所自來，亦因以著厯代先後諸家異同之故。
GA022n0020_p0038a03║有未見原書者，則必註明某書徵引字樣。其
GA022n0020_p0038a04║次第則先地志，次諸家，仍各以時代為先後。
GA022n0020_p0038a05║龍井以元淨興創得名，其有事關元淨、不涉
GA022n0020_p0038a06║龍井者，割棄之則未免舊聞放失，別為〈元淨
GA022n0020_p0038a07║外傳〉，附《見聞錄》之後。
GA022n0020_p0038a08║（臣）汪孟鋗恭識
GA022n0020_p0039a01║龍井見聞錄卷目
GA022n0020_p0039a02║山水卷一
GA022n0020_p0039a03║總敘
GA022n0020_p0039a04║山脈
GA022n0020_p0039a05║主山
GA022n0020_p0039a06║近嶺諸山
GA022n0020_p0039a07║風篁嶺四至
GA022n0020_p0039a08║水源
GA022n0020_p0040a01║近井諸水
GA022n0020_p0040a02║雜地名
GA022n0020_p0040a03║寺內外古蹟卷二
GA022n0020_p0040a04║歷代興建
GA022n0020_p0040a05║（附）寺址所在
GA022n0020_p0040a06║古蹟見咸淳臨安志者十七
GA022n0020_p0040a07║古蹟雜見傳記者十二
GA022n0020_p0040a08║古蹟不屬僧寺者三
GA022n0020_p0041a01║地志諸書所未詳者二
GA022n0020_p0041a02║名僧卷三
GA022n0020_p0041a03║開山僧
GA022n0020_p0041a04║說法僧
GA022n0020_p0041a05║住山僧
GA022n0020_p0041a06║僧塔可考者
GA022n0020_p0041a07║鄉寓人物卷四
GA022n0020_p0041a08║人物以山水以寺著者
GA022n0020_p0042a01║人物以氏著者
GA022n0020_p0042a02║人物以文著者
GA022n0020_p0042a03║人物以祠著者
GA022n0020_p0042a04║人物以墓著者
GA022n0020_p0042a05║物產卷五
GA022n0020_p0042a06║泉品二
GA022n0020_p0042a07║竹品一
GA022n0020_p0042a08║花品二
GA022n0020_p0043a01║茶品一
GA022n0020_p0043a02║（附）茶真贋優劣
GA022n0020_p0043a03║果品一
GA022n0020_p0043a04║藥品二
GA022n0020_p0043a05║鱗屬一
GA022n0020_p0043a06║碑刻書畫卷六
GA022n0020_p0043a07║碑之重刻者三
GA022n0020_p0043a08║原碑存者十一
GA022n0020_p0044a01║碑文見咸淳臨安志者八
GA022n0020_p0044a02║碑文見西湖志者二
GA022n0020_p0044a03║碑文見東坡集者一
GA022n0020_p0044a04║碑文見快雪堂集者一
GA022n0020_p0044a05║碑見文獻集文缺者一
GA022n0020_p0044a06║碑見府志文缺者二
GA022n0020_p0044a07║碑見縣志文缺者一
GA022n0020_p0044a08║書之可考者十一
GA022n0020_p0045a01║畫之可考者五
GA022n0020_p0045a02║古今體詩卷七
GA022n0020_p0045a03║名僧詩
GA022n0020_p0045a04║名賢詩
GA022n0020_p0045a05║文卷八
GA022n0020_p0045a06║名僧文
GA022n0020_p0045a07║名賢文
GA022n0020_p0045a08║軼聞卷九
GA022n0020_p0046a01║孝宗行幸
GA022n0020_p0046a02║咸澤機鋒
GA022n0020_p0046a03║元淨、道潛優劣
GA022n0020_p0046a04║兩參寥、兩辯才
GA022n0020_p0046a05║智月
GA022n0020_p0046a06║文捷
GA022n0020_p0046a07║胡則
GA022n0020_p0046a08║胡則永康方巖廟記
GA022n0020_p0047a01║虞集題陳述古詩
GA022n0020_p0047a02║三賢堂
GA022n0020_p0047a03║碁盤石
GA022n0020_p0047a04║暎山
GA022n0020_p0047a05║片雲石
GA022n0020_p0047a06║龍口瀉水
GA022n0020_p0047a07║徐村翁家山
GA022n0020_p0047a08║葛井水與龍井伯仲
GA022n0020_p0048a01║記西湖豋覽
GA022n0020_p0048a02║南山遊約
GA022n0020_p0048a03║遊龍井烹茶
GA022n0020_p0048a04║遊老龍井得茶
GA022n0020_p0048a05║玉岑詩社
GA022n0020_p0048a06║水漲
GA022n0020_p0048a07║陳剛中
GA022n0020_p0048a08║張伯雨
GA022n0020_p0049a01║瑞芝
GA022n0020_p0049a02║孫隆施捨
GA022n0020_p0049a03║演福寺
GA022n0020_p0049a04║餘論卷十
GA022n0020_p0049a05║南天竺當屬龍井一路
GA022n0020_p0049a06║宋時寺在嶺背，今老龍井即當日龍井
GA022n0020_p0049a07║小龍井
GA022n0020_p0049a08║徑山龍井
GA022n0020_p0050a01║浙江龍井不一
GA022n0020_p0050a02║葛洪鍊丹處不足信
GA022n0020_p0050a03║封篁
GA022n0020_p0050a04║與龍井聯屬諸山水寺院
GA022n0020_p0050a05║九谿十八澗通江，不滙龍井
GA022n0020_p0050a06║三獅子峯複一
GA022n0020_p0050a07║三茯苓泉誤
GA022n0020_p0050a08║兩君子泉
GA022n0020_p0051a01║兩噴月泉
GA022n0020_p0051a02║一地兩名
GA022n0020_p0051a03║寺名先後重出
GA022n0020_p0051a04║龍井演福為一
GA022n0020_p0051a05║他寺併歸演福亦稱龍井
GA022n0020_p0051a06║普澤院
GA022n0020_p0051a07║演福僧
GA022n0020_p0051a08║禪教互易
GA022n0020_p0052a01║魏㟲錢塘縣志舛複
GA022n0020_p0052a02║夢粱錄因襲
GA022n0020_p0052a03║詩文編錄之誤
GA022n0020_p0052a04║趙抃詩不見本集
GA022n0020_p0052a05║元淨著述
GA022n0020_p0052a06║元淨詩入蘇軾集
GA022n0020_p0052a07║元淨詩誤入蘇軾集
GA022n0020_p0052a08║名媛詩
GA022n0020_p0053a01║婦人中官附著
GA022n0020_p0053a02║三賢祠塑像
GA022n0020_p0053a03║海棠
GA022n0020_p0053a04║顯應廟有三
GA022n0020_p0053a05║於潛三賢祠
GA022n0020_p0053a06║兩元淨
GA022n0020_p0053a07║四辯才
GA022n0020_p0053a08║蘇軾戲問辯才師墨蹟
GA022n0020_p0054a01║辟塵爐不藏龍井
GA022n0020_p0054a02║入山之路
GA022n0020_p0054a03║
GA022n0020_p0054a04║
GA022n0020_p0054a05║
GA022n0020_p0054a06║
GA022n0020_p0054a07║
GA022n0020_p0054a08║
GA022n0020_p0055a01║龍井見聞錄卷一
GA022n0020_p0055a02║（臣）汪孟鋗恭纂
GA022n0020_p0055a03║山水
GA022n0020_p0055a04║總敘
GA022n0020_p0055a05║陳善《杭州府志》：杭之山紀，首昌化竹嶺至於潛白
GA022n0020_p0055a06║沙關為首節，豪千關為第二節，臨安泥隖為第三
GA022n0020_p0055a07║節，新城青牛為第四節，富陽塌石嶺為第五節，餘
GA022n0020_p0055a08║杭由拳為第六節，錢塘分金嶺為第七節，自分金
GA022n0020_p0056a01║嶺徂東而北、而東，五里五朝山，三里龍門山，二里
GA022n0020_p0056a02║牛軏嶺，三里黃山，三里焦山，三里水山，五里天柱
GA022n0020_p0056a03║塢，五里五雲山，二里郎當嶺，三里風篁嶺，四里南
GA022n0020_p0056a04║高峯，一里玉岑山，一里學士嶺，一里九曜山，一里
GA022n0020_p0056a05║梯子嶺，一里鍋子山，一里慈雲嶺，一里教場山，又
GA022n0020_p0056a06║一里積里六十交仁和之鳳凰山為第八節；其泉
GA022n0020_p0056a07║為龍門、青山、白沙、天柱、九谿、甘谿、天真凡七，直達
GA022n0020_p0056a08║乎江；北源則為龍門、西谿、冷泉、天竺、龍井、黃泥、程
GA022n0020_p0057a01║公、方家峪凡八，北向錢塘。
GA022n0020_p0057a02║（謹案：陳善《杭州府志》以里紀山，極為明白易曉。其北源之泉北向錢塘者，猶之曰入湖也。）
GA022n0020_p0057a03║山脈
GA022n0020_p0057a04║天目山
GA022n0020_p0057a05║李吉甫《元和郡縣志》：天目山有兩峯，峯頂各一池，
GA022n0020_p0057a06║左右相對如目；左屬臨安，右屬於潛。
GA022n0020_p0057a07║田汝成《西湖遊覽志》：西湖諸山皆宗天目，西去府
GA022n0020_p0057a08║治一百七十里，高三千九百丈，周廣五百五十里，
GA022n0020_p0058a01║蜿蟺東來，舒岡布麓，若翔若舞，萃於錢塘而崷崪
GA022n0020_p0058a02║於天竺。從此而南、而東則為龍井，為大慈，為玉岑，
GA022n0020_p0058a03║為積慶，為南屏，為龍，為鳳，為吳，皆謂之南山；從此
GA022n0020_p0058a04║而北、而東則為靈隱，為仙姑，為履泰，為寶雲，為巨
GA022n0020_p0058a05║石，皆謂之北山。
GA022n0020_p0058a06║主山
GA022n0020_p0058a07║風篁嶺潛說友《咸淳臨安志》釋元淨詩：風篁蔭修嶺　挺節含虛心悠悠往還客　孰不聆清音楊傑
GA022n0020_p0058a08║詩：微風搖琅玕　蕭瑟嶺一道萬帚掃晴空　纎塵不可到
GA022n0020_p0059a01║《咸淳臨安志》：在錢塘門外放馬場西，路通龍井，嶺
GA022n0020_p0059a02║最高峻。元豐中，僧辯才師淬治修篁怪石，風韻蕭
GA022n0020_p0059a03║爽，因名曰「風篁」。東坡〈探梅詩〉有「問訊風篁嶺下梅」、
GA022n0020_p0059a04║〈介亭詩〉有「丹青明滅風篁嶺」之句。嶺之巔有龍井，
GA022n0020_p0059a05║《西湖遊覽志》：林壑深沈，迥出塵表；流泉活活，自龍
GA022n0020_p0059a06║井而下，四時不絕。
GA022n0020_p0059a07║陳善《杭州府志》：在南山飲馬橋西，龍井在其下，嶺
GA022n0020_p0059a08║之西可達江滸。
GA022n0020_p0060a01║（謹案：風篁嶺在今龍井寺後東北面。）
GA022n0020_p0060a02║近嶺諸山
GA022n0020_p0060a03║雞籠山
GA022n0020_p0060a04║《咸淳臨安志》：在龍井風篁嶺側，高而圓，若雞籠然。
GA022n0020_p0060a05║《西湖遊覽志》：獅子峯西有稽留峯，俗訛「雞籠」。
GA022n0020_p0060a06║陳善《杭州府志》：遠樹亭亭，望若車蓋；四山閴寂，虎
GA022n0020_p0060a07║豹窟藏，以是遊者特罕。
GA022n0020_p0060a08║（謹案：雞籠山，今在龍井寺南。）
GA022n0020_p0061a01║沙盆塢
GA022n0020_p0061a02║魏㟲《錢塘縣志》：在風篁嶺下，有金沙井回泉鍾液。
GA022n0020_p0061a03║（謹案：《咸淳臨安志》「龍井山沙盆塢」，周密《武林舊事》云「風篁嶺沙盆塢」，《西湖遊覽志》則云「嶺下」，與
GA022n0020_p0061a04║魏㟲《錢塘縣志》同。金沙井，《西湖遊覽志》繫「演福」，而魏㟲《錢塘縣志》「演福」下亦有此七字，次「夕佳
GA022n0020_p0061a05║樓」諸勝之列，必有一誤。）
GA022n0020_p0061a06║碧螺峯
GA022n0020_p0061a07║聶心湯《錢塘縣志》：自龍井達煙霞可三里許，兩旁
GA022n0020_p0061a08║悉皆奇石森峭，其崒者為碧螺峯。
GA022n0020_p0062a01║魏㟲《錢塘縣志》：在風篁嶺側。
GA022n0020_p0062a02║（謹案：碧螺峯，今無之。土人稱寺南之山曰螺螄巖，疑即此。）
GA022n0020_p0062a03║鵶雞峯
GA022n0020_p0062a04║《咸淳臨安志》：在西山崇因報德院，有怪石狀似鵶
GA022n0020_p0062a05║雞。
GA022n0020_p0062a06║魏㟲《錢塘縣志》：在靈石山前。
GA022n0020_p0062a07║金鐘峯
GA022n0020_p0062a08║魏㟲《錢塘縣志》：在丫髻峯側。
GA022n0020_p0063a01║（謹案：丫髻峯即鵶雞峯之異名。金鐘峯在龍井寺東南，而《武林舊事》繫雞籠山下，存考。）
GA022n0020_p0063a02║獅子峯《咸淳臨安志》釋元淨詩：獨爾羣山裏　人稱獅子峯無心自哮吼　顯晦煙雲中楊傑詩：巖峯
GA022n0020_p0063a03║壯威猛　晴雷隱哮吼無心露爪牙　百獸自奔走
GA022n0020_p0063a04║《西湖遊覽志》：高出羣岫，可瞰江滸。北望天竺諸峯，
GA022n0020_p0063a05║曡秀如畫。
GA022n0020_p0063a06║魏㟲《錢塘縣志》：在天門山側，勢若蹲獅，最為高峻，
GA022n0020_p0063a07║靈竺諸峯皆拜其下。山徑孤峭，草樹蒙茸，為南山
GA022n0020_p0063a08║最深處。
GA022n0020_p0064a01║釋廣賓《上天竺山志》：在乳竇峯之右翊。大師經行，
GA022n0020_p0064a02║忽聞獅吼，故名。
GA022n0020_p0064a03║又天門山兩峯對峙如門，其西南曰栗山。栗山北
GA022n0020_p0064a04║擁為天竺諸峯，獅子其一也。從上竺而南則為龍
GA022n0020_p0064a05║井。
GA022n0020_p0064a06║（謹案：獅子峯在風篁嶺西北，其名不列《咸淳臨安志》；而當日題詠即多及之。山高則四望皆見，
GA022n0020_p0064a07║此《靈隱》、《上竺》所以亦採入志也。袁宏道《石公集．西湖雜記》稱為「獅子石」，未是。《武林舊事》寺下云
GA022n0020_p0064a08║「山有獅子峯」。）
GA022n0020_p0065a01║楊梅塢
GA022n0020_p0065a02║傅牧《西湖古蹟事實》：在南山，近瑞峯石塢。
GA022n0020_p0065a03║《上天竺山志》：在獅子峯麓。
GA022n0020_p0065a04║又明劉康祉〈興福院記〉：乳竇、獅子兩峯間即楊梅
GA022n0020_p0065a05║塢。
GA022n0020_p0065a06║魏㟲《錢塘縣志》：在上天竺後。
GA022n0020_p0065a07║（謹案：《西湖遊覽志》以楊梅塢敘於片雲石、獅子峯之間。今由龍井至天竺，新開小路，必經楊梅
GA022n0020_p0065a08║塢。）
GA022n0020_p0066a01║南山禪關
GA022n0020_p0066a02║《武林舊事》：舊名龍井路，今又改南天竺。
GA022n0020_p0066a03║片雲石李衛《西湖志》張丹詩：荒塗趨沙塢　斷崖得石壁鳥足不可棲　猿臂豈相借冰核實夏凍　露
GA022n0020_p0066a04║珠信晝滴蘭草倒叢生　藤根互盤越仰視巧玲瓏　眉宇皆翠色側聞薜蘿人　駐此曾洗滌我題聊與
GA022n0020_p0066a05║賞　早閟白雲迹
GA022n0020_p0066a06║《西湖遊覽志》：在風篁嶺上，高可丈許；青潤玲瓏，巧
GA022n0020_p0066a07║若鏤刻。松磴盤屈草莽間，有石洞，堆砌工致，巉巖
GA022n0020_p0066a08║可賞。
GA022n0020_p0067a01║《西湖志》引《名勝志》：風篁嶺上有石，俗呼「一片雲」。
GA022n0020_p0067a02║片雲亭
GA022n0020_p0067a03║《西湖遊覽志》：片雲亭，司禮孫東瀛所構；設石枰於
GA022n0020_p0067a04║前，上鐫「興來臨水敲殘月，談罷吟風倚片雲」之句。
GA022n0020_p0067a05║（謹案：魏㟲《錢塘縣志》云「石上刻字多漫」，故卷六〈碑刻〉削之。又
GA022n0020_p0067a06║國朝厲鶚〈遊龍井詩〉註：「片雲石已仆，今已重立寺內矣。」）
GA022n0020_p0067a07║神運石
GA022n0020_p0067a08║《西湖遊覽志》：龍井神運石，高可六丈許，奇怪突兀，
GA022n0020_p0068a01║特立簷下。有木香一架穿繞竅竇，宛若蛇蟠。正統
GA022n0020_p0068a02║十三年，中貴李德駐龍井，屬旱，令力士淘之，初得
GA022n0020_p0068a03║鐵牌二十面、玉佛一枚、金銀各一錠——鑿「大宋元豐」
GA022n0020_p0068a04║年號；次得兹石，以八十人搜出之，上有「神運」二字，
GA022n0020_p0068a05║旁多款識，漶漫不可讀，不知何代所鐫也；繼得鐵
GA022n0020_p0068a06║牌十五面、銀二條，上鑿「吳赤烏」年號，蓋皆投龍以
GA022n0020_p0068a07║祈雨者。其日黑雲四匝，泉頭洶湧，德懼而止。
GA022n0020_p0068a08║《西湖志》：在龍井寺。
GA022n0020_p0069a01║（謹案：神運石，《西湖遊覽志》止云「兩字」，《西湖志》云「十字」。今考石上字甚多，詳卷六。）
GA022n0020_p0069a02║風篁嶺四至
GA022n0020_p0069a03║夏時《湖山勝概》記南高峯麓四出：一由前洋嶺大
GA022n0020_p0069a04║慈山，南出龍山，抵六和塔，當江而止；一過慈雲嶺，
GA022n0020_p0069a05║出包家山、鳳凰山、秦望山；一落石塢、煙霞二嶺，嶺
GA022n0020_p0069a06║有楊梅塢，下有玉岑山，山對高麗寺；一落西湖，過
GA022n0020_p0069a07║大小二麥嶺，西下飲馬橋，南至風篁嶺，上有龍井。
GA022n0020_p0069a08║今創龍井寺於山之陽，西接演福寺；路轉而北過
GA022n0020_p0070a01║胭脂嶺，出九里松。
GA022n0020_p0070a02║《西湖遊覽志．南山勝蹟》：出清波門，折而南為南屏
GA022n0020_p0070a03║山。山西為九曜山，與赤山聯屬。又西為玉岑山，對
GA022n0020_p0070a04║赤山。由湖而陟此者為赤山步。赤山北為三台山，
GA022n0020_p0070a05║自此而北為小麥嶺。蓋積慶山之陂陁迆邐者有
GA022n0020_p0070a06║永福橋。又西為大麥嶺，旁為花家山，瀕湖而登為
GA022n0020_p0070a07║茆家步。自永福橋西北為積慶山，即靈石山。又西
GA022n0020_p0070a08║北為雞籠山、風篁嶺、一片雲石、楊梅塢、獅子峯、延
GA022n0020_p0071a01║恩衍慶寺、龍井、神運石；嶺下沙盆塢，嶺畔有崇恩、
GA022n0020_p0071a02║衍福諸寺；嶺北有碁盤山，登其巔則江湖之勝皆
GA022n0020_p0071a03║可環眺矣。
GA022n0020_p0071a04║（謹案：近嶺諸山不必皆以風篁嶺為主山，然不立主山則界域不明故。由載記所列薈萃考之，
GA022n0020_p0071a05║赤山、三台山、小麥嶺、花家山、大麥嶺、積慶山、山前鵶雞峯並在嶺之東南；南則為翁家山。煙霞
GA022n0020_p0071a06║嶺、石屋洞、水樂洞、獅子峯、楊梅塢在嶺之西北；北則為碁盤山。其靈竺諸峯又在獅子峯西北，
GA022n0020_p0071a07║惟金鐘峯今在嶺南，而地志或繫雞籠山，或繫鵶雞峯，疑皆約略之詞耳。今敘次諸山，雞籠山、
GA022n0020_p0071a08║沙盆塢、碧螺峯，從風篁嶺次列。又崇因報德寺在鵶雞峯，褚莊在金鐘峯。《咸淳臨安志》於崇因、
GA022n0020_p0072a01║《武林舊事》於褚莊，並冠以龍井二字；《武林舊事》又次金鐘峯於雞籠山下，故鵶雞峯、金鐘峯又
GA022n0020_p0072a02║從雞籠山次列。獅子峯則以老龍井錄之楊梅塢，又從獅子峯次列，而以南山禪關及二石附
GA022n0020_p0072a03║焉。夏時所記，過二麥嶺、飲馬橋，而不言積慶山，疑必別由支徑越小麥嶺，并疑不經大麥嶺；云
GA022n0020_p0072a04║「二麥嶺」，非也。《西湖遊覽志》乃正由赤山步至龍井路，故並載之。詳卷十，參以〈圖說〉，形勢大略可
GA022n0020_p0072a05║觀矣。）
GA022n0020_p0072a06║水源
GA022n0020_p0072a07║老龍井
GA022n0020_p0072a08║《西湖遊覽志》：龍井之上為老龍井，有水一泓，寒碧
GA022n0020_p0073a01║異常，泯泯叢薄間；幽僻清奧，杳出塵寰；岫壑縈迴，
GA022n0020_p0073a02║西湖已不可復覩矣。再上為天門，可通靈竺；徑術
GA022n0020_p0073a03║崎巇，草樹蓊鬱；人煙曠絕，幽悄不禁。
GA022n0020_p0073a04║魏㟲《錢塘縣志》：天門山側為獅子峯，獅子峯下為
GA022n0020_p0073a05║老龍井。
GA022n0020_p0073a06║張遂辰《湖山編》：越風篁嶺為老龍井。
GA022n0020_p0073a07║（謹案：今龍井在嶺前面。考宋蘇軾、秦觀、楊傑、程珌、周必大紀遊，及敖陶孫詩，無有不先過嶺然
GA022n0020_p0073a08║後至井、至井然後至寺者；明張京元〈西湖小記〉、夏錫祚詩猶然。故《西湖遊覽志》老龍井，即〈馮夢
GA022n0020_p0074a01║禎記〉舊龍井，皆宋時龍井也。詳卷十。）
GA022n0020_p0074a02║龍井秦觀〈遊龍井記〉見卷六，程珌〈遊龍井記〉見卷八。《咸淳臨安志》楊傑詩：巖下一泓泉　窈奧莫可測
GA022n0020_p0074a03║有時靈氣生　散作人間澤蘇軾《東坡集．次葉教授韻紀龍井之遊》先生魯諸儒　飲食清不溽空腸出
GA022n0020_p0074a04║秀句　吟嚼五味足華堂鬧絲管　眸子漲春綠先生疾走避　面冷毒在腹歸來煮瓠葉　弟子歌旱麓聲
GA022n0020_p0074a05║淫及靈臺　中有麀鹿伏功名一走兔　何用千人逐故應容我輩　清座時閉目高停石排衙　木杪挂飛
GA022n0020_p0074a06║屋我來無時節　客亦不待速似聞雪髯叟　西嶺訪遺躅朝陽入潭洞　金碧涵冰玉泉扉夜不扃　雲袂
GA022n0020_p0074a07║本無幅慈皇付寶偈　神侶得幽讀訥庵有老人　宴坐天魔哭時來獻瓔珞　法供燈相續吾儕詩酒汗
GA022n0020_p0074a08║　欲往無乃觸齋厨費辰炊　車騎滿山谷願聞第一義　鉢飯非所欲便投切雲冠　余幼好奇服
GA022n0020_p0075a01║《咸淳臨安志》：本名龍泓，吳赤烏中，葛洪鍊丹於此，
GA022n0020_p0075a02║近西湖南山。登風篁嶺，澗泉決決與幽花野草。延
GA022n0020_p0075a03║緣山磴，更上嶺背，巖壑、林樾皆老蒼，而西湖已蔽
GA022n0020_p0075a04║掩不可見。氣象愈清古，巖骨稜瘦，泉流停涵，一泓
GA022n0020_p0075a05║清澈，即之淒然。相傳有龍在焉，觸石為雲，禱者輒
GA022n0020_p0075a06║應，因建龍祠。咸淳五年，安撫潛說友重建門，古篆
GA022n0020_p0075a07║「龍井」二大字為扁。
GA022n0020_p0075a08║祝穆《方輿勝覽》：龍井去城十五里。
GA022n0020_p0076a01║《武林舊事》：在風篁嶺上，巖壑、林樾幽古，石竇一泓，
GA022n0020_p0076a02║清澈翠寒，甘美可愛，雖久旱不涸。石上流水處，其
GA022n0020_p0076a03║色如丹。遊者視久，水輒溢；人去即減。其深不可測，
GA022n0020_p0076a04║相傳與江海通，有龍居之，每禱雨必應。或見小蟹、
GA022n0020_p0076a05║斑魚、蜥蜴之類。
GA022n0020_p0076a06║《西湖遊覽志》：水經飲馬橋，合黃泥嶺，東出茅家步
GA022n0020_p0076a07║入湖。
GA022n0020_p0076a08║（謹案：宋人志龍井，蓋皆今日老龍井也，姑繫於此。黃泥嶺在行春橋外，見夏時正《杭州府志》。《武
GA022n0020_p0077a01║林舊事》繫南山末；今《西湖志》繫北山是也。）
GA022n0020_p0077a02║井旁惠濟祠《咸淳臨安志》：寧宗〈加封嘉應廣濟孚惠王敕〉：「昔我高宗千乘萬騎嘗登南山之
GA022n0020_p0077a03║風篁嶺，駐蹕龍湫，酌泉於上；一草一木，咸被昭回之光。時維明神，實見敬禮，涓滴分派，通海浹湖；寸
GA022n0020_p0077a04║雲出岑，潤吳澤越。揆以祭式宜有寵褒，而封爵未加，是為缺典。朕今以徹侯美稱加寵於爾，有神珠
GA022n0020_p0077a05║宮貝闕，莫窮其源；華衮輪臺，其永有耀；奠我都邑，振爾光靈，可特封『嘉應靈潤普廣濟王』。」
GA022n0020_p0077a06║《咸淳臨安志》：在風篁嶺上。紹興十八年賜廟額，累
GA022n0020_p0077a07║封為「嘉應廣濟孚惠王」。咸淳五年，安撫潛說友更
GA022n0020_p0077a08║創祠宇。旁有德威亭，即舊龍井亭，東坡書額。
GA022n0020_p0078a01║《武林舊事》：龍井旁有龍王祠。
GA022n0020_p0078a02║《西湖遊覽志》：井上覆以樓，為惠濟龍王祠。
GA022n0020_p0078a03║（謹案：地名龍井，則龍之神靈著焉，故附井下。敕末「嘉應靈潤普廣濟」七字，《西湖志》作「嘉應廣濟
GA022n0020_p0078a04║孚惠」，誤也。陳善《杭州府志》「封號七字」，恐誤，存考。）
GA022n0020_p0078a05║龍井一名龍泓
GA022n0020_p0078a06║見秦觀〈遊記〉，詳卷六。
GA022n0020_p0078a07║（謹案：靈隱有龍泓洞，《咸淳臨安志》引晏元獻說，亦云：「吳赤烏二年，葛仙翁於此得道，故龍井之
GA022n0020_p0078a08║名龍泓，不顯於世。」）
GA022n0020_p0079a01║龍井一名龍泉
GA022n0020_p0079a02║司馬光《資治通鑑》：「天復二年，鏐如衣錦軍，命右武
GA022n0020_p0079a03║勇都指揮使徐綰，帥眾治溝洫。鎮海節度副使成
GA022n0020_p0079a04║及聞士卒怨言，白鏐，請罷役，不從。鏐臨饗諸將，綰
GA022n0020_p0079a05║稱疾先出。鏐怪之，命綰將所部先還杭州；及外城，
GA022n0020_p0079a06║縱兵焚掠。左武勇都指揮使許再思，以迎侯兵與
GA022n0020_p0079a07║之合，進逼牙城。鏐子傳瑛閉門拒之。牙將潘長擊
GA022n0020_p0079a08║綰，綰退屯龍興寺。鏐還及龍泉，聞變，疾驅至城北，
GA022n0020_p0080a01║使成及建鏐旗鼓，與綰戰；鏐微服乘小舟夜抵牙
GA022n0020_p0080a02║城北隅，踰城而入。」胡三省註：「龍泉即龍井，在杭州
GA022n0020_p0080a03║城西南風篁嶺上，去城十五里。」又宋自高宗駐蹕
GA022n0020_p0080a04║杭州，以杭州牙城為宮城東北隅，則今之和寧門
GA022n0020_p0080a05║外也。
GA022n0020_p0080a06║顧祖禹《方輿紀要》：風篁嶺，龍井在其上，亦曰龍泉。
GA022n0020_p0080a07║錢鏐自衣錦軍還至龍泉，聞其部將叛，據羅城微
GA022n0020_p0080a08║服兼行，踰城夜入是也。
GA022n0020_p0081a01║（謹案：歐陽修《五代史》：「歸至北郭門不得入。」吳任臣《十國春秋》：「微服至德勝門，牙將周肅以舟迎，
GA022n0020_p0081a02║王遂沿江至內城東北。」互有詳略。據此知當日由臨安入城，亦經龍井；後以兵阻，然後由城北
GA022n0020_p0081a03║而為沿江之行。其往來路徑甚為明悉，故詳載之。）
GA022n0020_p0081a04║近井諸水
GA022n0020_p0081a05║沖泉
GA022n0020_p0081a06║見楊傑〈延恩衍慶院記〉，詳卷二。
GA022n0020_p0081a07║玉鉤澗
GA022n0020_p0081a08║聶心湯《錢塘縣志》：在風篁嶺下。
GA022n0020_p0082a01║（謹案：龍井水初由過谿橋，經飲馬橋，迆東北，循茅家步路，出通利橋以入湖，約行四里。疑即玉
GA022n0020_p0082a02║鉤澗，然土人無知者。訪諸寺僧，但云是虎谿。蓋以過嶺事襲訛而不知為玉鉤澗。今新增插劒、
GA022n0020_p0082a03║疋鍊二瀑布，即在澗下流。但瀑布水自風篁嶺後雲𠔏庵，用竹筧屈曲承引，不獨恃龍井水。以
GA022n0020_p0082a04║〈馮夢禎記〉考之，在嶺背者或即老龍井也。）
GA022n0020_p0082a05║金沙泉
GA022n0020_p0082a06║聶心湯《錢塘縣志》：金沙泉與龍井滙，從飲馬橋入
GA022n0020_p0082a07║湖。
GA022n0020_p0082a08║（謹案：《咸淳臨安志》「金沙泉在仁和縣永和鄉」，「金沙井在孤山廣化寺」，俱非此金沙。又金沙澗在
GA022n0020_p0083a01║靈隱寺側。魏㟲《錢塘縣志》引《十三洲記》：「靈隱寺東西瀵二水，東源橫過寺前，名龍谿；西曰錢源。」
GA022n0020_p0083a02║龍谿之名，諸志所無，疑以此致誤。但澗在極北，自由今關帝廟金沙橋入湖，即所謂金沙港，並
GA022n0020_p0083a03║不與龍井滙。細訪土人，云「天馬山有金沙井，其水自天馬山來；龍井水過飲馬橋，與此井水下
GA022n0020_p0083a04║流合，滙而出通利橋。」考《西湖遊覽志》演福寺下、魏㟲《錢塘縣志》沙盆塢下，並有金沙井，蓋即此
GA022n0020_p0083a05║井。惟天馬山，諸郡邑志、諸寺志無之。土人則指靈隱後山為天馬山。考魏㟲《錢塘縣志》：「馬鞍山
GA022n0020_p0083a06║在靈石山側，今其地為天馬山。」蓋以地志「馬鞍」實「天馬」之俗稱，當即其地。）
GA022n0020_p0083a07║插劒池
GA022n0020_p0083a08║浣花池
GA022n0020_p0084a01║浴麟池
GA022n0020_p0084a02║《西湖遊覽志》：李德疏神運石旁三池。
GA022n0020_p0084a03║陳善《杭州府志》：三池並在龍井。
GA022n0020_p0084a04║鉢池
GA022n0020_p0084a05║吳之鯨《武林梵志》：鉢池庵有洗鉢泉，德周果師棲
GA022n0020_p0084a06║隱處。
GA022n0020_p0084a07║魏㟲《錢塘縣志》：鉢泉在風篁嶺上，泉出石閒，其形
GA022n0020_p0084a08║如鉢，又稱鉢池。《西湖遊覽志》：龍井旁有沖泉。舊邑
GA022n0020_p0085a01║志云「在老龍井，甚清冽」。今訪其處不可得，而鉢泉
GA022n0020_p0085a02║則又舊志所無。時代未遙，泉之興廢若此。
GA022n0020_p0085a03║《西湖志》、《田志》：龍井旁有沖泉。今訪其處不可得，而
GA022n0020_p0085a04║鉢泉則《田志》所無也。
GA022n0020_p0085a05║（謹案：鉢池庵在今螺螄巖下。稱鉢池，從庵名也。《西湖記》從魏㟲《錢塘縣志》，似欲實為沖泉，殆不
GA022n0020_p0085a06║然。）
GA022n0020_p0085a07║雜地名
GA022n0020_p0085a08║善安橋
GA022n0020_p0086a01║永安橋
GA022n0020_p0086a02║永福橋
GA022n0020_p0086a03║《咸淳臨安志》：並在麥嶺至龍井路。
GA022n0020_p0086a04║飲馬橋
GA022n0020_p0086a05║《武林舊事》：地名放馬場。
GA022n0020_p0086a06║《西湖遊覽志》：永福橋俗稱飲馬橋，吳越宋時皆牧
GA022n0020_p0086a07║馬於此。
GA022n0020_p0086a08║（謹案：《西湖志》永福橋、飲馬橋並列，仍考注其下云：「《咸淳志》載永福，《武林舊事》載飲馬，而《西湖遊
GA022n0020_p0087a01║覽志》謂飲馬即永福。因《宋志》所有並存之。」今依其舊。）
GA022n0020_p0087a02║孝義橋
GA022n0020_p0087a03║《咸淳臨安志》：在麥嶺西，太清宮前。
GA022n0020_p0087a04║新河橋
GA022n0020_p0087a05║《咸淳臨安志》：在麥嶺口，寨前。
GA022n0020_p0087a06║小水樂
GA022n0020_p0087a07║《武林舊事》：風篁嶺小水樂福邸園。
GA022n0020_p0087a08║（謹案：《咸淳臨安志》：「福王府北園在天水院橋。」橋在城中，非此園也。）
GA022n0020_p0088a01║褚家坎
GA022n0020_p0088a02║《武林舊事》：金鐘峯褚家坎，漢末褚盛族舊有居此
GA022n0020_p0088a03║者。
GA022n0020_p0088a04║褚莊
GA022n0020_p0088a05║魏㟲《錢塘縣志》：在金鐘峯下。
GA022n0020_p0088a06║（謹案：《咸淳臨安志》：褚家塘在蒲橋左，軍寨之北。褚家故居蒲橋、鹽橋東，不通舟楫。《西湖遊覽志》：
GA022n0020_p0088a07║忠清里本名昇平巷，北褚家堂。又載胡世寧書云：「居近褚堂，以遂良故里得名，塘作堂。」蓋陽翟
GA022n0020_p0088a08║褚氏之寓居城中者，與金鐘峯褚家坎、褚莊不同。）
GA022n0020_p0089a01║步司左軍寨
GA022n0020_p0089a02║《咸淳臨安志》：左步軍三寨，在麥嶺，行春橋二。
GA022n0020_p0089a03║（謹案：三寨，一在麥嶺，二在行春橋。）
GA022n0020_p0089a04║放馬場
GA022n0020_p0089a05║見《咸淳臨安志》並《武林舊事》，詳上。
GA022n0020_p0089a06║陳善《杭州府志》：崇恩演福寺在小麥嶺，宋渡江初，
GA022n0020_p0089a07║斥為放馬場。
GA022n0020_p0089a08║履泰鄉
GA022n0020_p0090a01║《咸淳臨安志》：錢塘縣管十二鄉，履泰南鄉管里三，
GA022n0020_p0090a02║曰放馬、胭脂、皇妃；履泰北鄉管里六，曰黃山、石塘、
GA022n0020_p0090a03║掃帚、石堰、師姑、青枝。
GA022n0020_p0090a04║山水題後
GA022n0020_p0090a05║志杭之名勝者，分路敘次。龍井為南山路，今
GA022n0020_p0090a06║《御覽西湖志纂》又別之為南山西路，蓋瞭如指掌矣。
GA022n0020_p0090a07║昔人或曰南山，或曰西山，實則一也。其地磽磝
GA022n0020_p0090a08║犖确、凸凹上下，而水泉正出、懸出、穴出，循山與
GA022n0020_p0091a01║俱。山不在高，有仙則名；水不在深，有龍則靈。以
GA022n0020_p0091a02║之舉似西湖，不若舉似龍井為尢近。
GA022n0020_p0091a03║
GA022n0020_p0091a04║
GA022n0020_p0091a05║
GA022n0020_p0091a06║
GA022n0020_p0091a07║
GA022n0020_p0091a08║
GA022n0020_p0092a01║
GA022n0020_p0092a02║
GA022n0020_p0092a03║
GA022n0020_p0092a04║
GA022n0020_p0092a05║
GA022n0020_p0092a06║
GA022n0020_p0092a07║
GA022n0020_p0092a08║龍井見聞錄卷一