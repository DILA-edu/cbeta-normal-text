GA022n0020_p0093a01║龍井見聞錄卷二
GA022n0020_p0093a02║（臣）汪孟鋗恭纂
GA022n0020_p0093a03║寺內外古蹟
GA022n0020_p0093a04║歴代興建
GA022n0020_p0093a05║龍井寺《咸淳臨安志》楊傑〈延恩衍慶院記〉：「天台宗師辯才淨老，坐道場者四十年，指空假中以接
GA022n0020_p0093a06║人。其心契於聖智，具戒定慧以行己。其德動於幽潛，真有道之士也。初住錢塘法惠院之寶閣，次住
GA022n0020_p0093a07║上下二天竺，又住南屏山之興教寺。往來學徒蓋踰萬人，分傳教觀，多能演其所聞、開悟學者。師平
GA022n0020_p0093a08║生未嘗輒有求於人，然所至必為四眾依嚮，莫不興盛，蓋其有所致也。余在都下時，見清獻公與師
GA022n0020_p0094a01║倡酬偈頌，已知師之所存矣。及觀蘇子瞻與師詩，言其兒幼弱不能行，因禱師加護，即壯而能行，然
GA022n0020_p0094a02║後知師功行至矣。師一日謂諸徒曰：『吾筋力衰疲，勞於應接，安得幽僻處一庵地以養餘年？』檀越聞
GA022n0020_p0094a03║之曰：『辯才師有退居之意，吾輩蒙其德不為不久，盍往擇可居之地？』乃於龍井山得壽聖院敝屋數
GA022n0020_p0094a04║楹。主者不堪其居，願人為代以捨去。於是請師徒弟懷益主奉香火，汲巾侍缾，甲乙相承，以嚴佛事。
GA022n0020_p0094a05║其院即吳越王所創，國朝賜今額也。檀越為師鼎新棟宇，不日而成。中建尊殿，嚴聖像也。前有三門，
GA022n0020_p0094a06║示三解脫也。鐘鼓有閣，警晦明也。堂曰潮音，信羣聽也。齋曰訥，欲無言也。室曰寂，寂而常照也。閣曰
GA022n0020_p0094a07║照，照而寂也。泉曰沖，用不窮也。又堂曰閒，趙公致政訪師，退居二閒人也。庵曰方圓，不執一也。橋曰
GA022n0020_p0094a08║歸隱，退以樂也。沼曰滌心，滌清澈也。羣居有寮，安其徒也。眾山環遶，景象會合，斷崖泓澄，神物攸宅，
GA022n0020_p0095a01║龍井巖也。勢將奮迅，百獸竄懾，獅子峯也。昔人飼虎以度有情，薩埵石也。修竹森然，蒼翠夾道，風篁
GA022n0020_p0095a02║嶺也。元豐八年秋，余被命陪高麗國王子祐世僧統訪道吳越，嘗謁師於山中；乃度風篁嶺，窺龍井，
GA022n0020_p0095a03║過歸隱橋，鑑滌心沼，觀獅子峯，望薩埵石，升潮音堂，憩訥齋，酌沖泉，入寂室，登照閣，臨閒堂，會方圓
GA022n0020_p0095a04║庵，從容論議，久而復還。師異日遣其徒丐文以紀其本末。余既與之記，又繫之以詩十三章云。」（詩見
GA022n0020_p0095a05║後）
GA022n0020_p0095a06║《咸淳臨安志》：龍井延恩衍慶院在風篁嶺，乾祐二
GA022n0020_p0095a07║年，居民凌霄募緣建造。舊額「報國看經院」，熙寧中
GA022n0020_p0095a08║改「壽聖院」，紹興三十一年改「廣福院」，淳祐六年改
GA022n0020_p0096a01║今額。有龍井。元豐二年，辯才大師元淨自天竺退
GA022n0020_p0096a02║休兹山，始鼎新棟宇及遊覽之所，山川勝槩一時
GA022n0020_p0096a03║呈露；而二蘇、趙、秦諸賢皆與辯才為方外交，名章
GA022n0020_p0096a04║大篇照暎泉石，龍井古荒剎由是振顯，豈非以其
GA022n0020_p0096a05║人乎？
GA022n0020_p0096a06║《西湖遊覽志》：延恩衍慶講寺俗稱龍井寺。
GA022n0020_p0096a07║見林右《公輔集．龍井志敘》，詳卷八。
GA022n0020_p0096a08║（謹案：傑作記，時在元祐中，當曰〈壽聖院記〉。若延恩衍慶，後來更名，何得題曰〈延恩衍慶院記〉耶？
GA022n0020_p0097a01║《咸淳臨安志》蓋誤。）
GA022n0020_p0097a02║魏㟲《錢塘縣志》：龍井寺，明弘治中洪水氾溢，遂廢。
GA022n0020_p0097a03║《武林梵志》：萬歴二十三年，司禮孫隆命僧真果重
GA022n0020_p0097a04║修。
GA022n0020_p0097a05║《浙江通志》：康熙間，僧一泓重葺。
GA022n0020_p0097a06║（謹案：蘇轍〈辯才碑〉：「沈遘請師以教易禪」，此講寺之所由稱也。又龍井名寺之始不可考，以《西湖
GA022n0020_p0097a07║遊覽志》臆之，當在明之中葉。迄今寺門扁曰「龍井」，遊人不知宋時院名者多矣。詳卷六〈謝輔碑〉
GA022n0020_p0097a08║下。）
GA022n0020_p0098a01║（附）寺址所在
GA022n0020_p0098a02║見秦觀〈遊記〉，詳卷六。
GA022n0020_p0098a03║沈儀《兩湖麈談錄》：「地勢幽僻，峯巒迴合，迥絕塵凡。
GA022n0020_p0098a04║余童時猶見小庵及辯才塔，俗呼為『老龍井』」。秦少
GA022n0020_p0098a05║游〈題名記〉所謂「夜二鼓至潮音堂訪辯才」，即其地
GA022n0020_p0098a06║也。今之寺則井之所在耳，非院也。
GA022n0020_p0098a07║張京元《西湖小記》：寺北向，井在殿左。
GA022n0020_p0098a08║（謹案：秦觀〈遊記〉：諸書知宋時寺址與井相遠，又知遊者先至井旁，然後至寺；而寺之北向，蓋其
GA022n0020_p0099a01║來久矣。今寺內殿宇並向東北，與寶俶塔正對。舊寺門向南，扁曰「龍井寺」者，即此門也。今去門
GA022n0020_p0099a02║扁為繚垣，而於御道所經開建新門，則與寺內殿宇同向東北。又舊
GA022n0020_p0099a03║寺門之旁別有小新門，向正南。）
GA022n0020_p0099a04║古蹟見《咸淳臨安志》者十七
GA022n0020_p0099a05║歸隱橋《咸淳臨安志》釋元淨詩：謝講竺峯寺　歸隱新此橋院幽結林表　身老寄煙霄楊傑詩：道人
GA022n0020_p0099a06║從此歸　影不入廛市端坐笑浮雲　往來太多事
GA022n0020_p0099a07║《咸淳臨安志》：在龍井，因東坡，易名曰「過谿」。
GA022n0020_p0099a08║《武林舊事》：寺前有過谿橋，又名歸隱橋，又名二老
GA022n0020_p0100a01║橋。
GA022n0020_p0100a02║吳自牧《夢粱錄》：龍井路口曰歸隱橋，蓋東坡欲易
GA022n0020_p0100a03║於過谿，建此橋也。
GA022n0020_p0100a04║過谿亭
GA022n0020_p0100a05║《咸淳臨安志》：東坡嘗詣辯才師，師送至嶺上，因舉
GA022n0020_p0100a06║遠公過虎谿事，師笑曰：杜子美不云乎「與子成二
GA022n0020_p0100a07║老，來往亦風流」。遂作亭嶺上，名曰「過谿」，亦曰「二老」，
GA022n0020_p0100a08║東坡賦詩紀之。
GA022n0020_p0101a01║德威亭
GA022n0020_p0101a02║《咸淳臨安志》：即舊龍井亭，東坡書扁。
GA022n0020_p0101a03║《武林舊事》：二老亭後改「德威」。舊在風篁嶺頭，今移
GA022n0020_p0101a04║於龍井祠下。
GA022n0020_p0101a05║（謹案：《武林舊事》以「德威」為過谿四名，而志兩列院下，或者移祠下時因借「德威」名耶？）
GA022n0020_p0101a06║方圓庵《上天竺山志》〈釋守一記〉：天竺辯才法師以智者教傳四十年，學者如歸，四方風靡。於是晦
GA022n0020_p0101a07║者明、窒者通，大小之機無不遂者。不居其功，不宿於名，乃辭其交游，去其弟子，而求于寂寞之濱，得
GA022n0020_p0101a08║龍井之居以隱焉。南山守一往見之，過龍泓，登風篁嶺，引目周覽以索其居。岌然羣峯密圍，㳷然而
GA022n0020_p0102a01║不蔽翳。四顧若失，莫知其鄉。逡巡下危磴、行深林，得之于烟雲髣髴之間，遂造而揖之。法師引予並
GA022n0020_p0102a02║席而坐，相視而笑，徐曰：「子胡來？」予曰：「願有觀焉。」法師曰：「子固觀矣，而又將奚觀？」予笑曰：「然！」法師命予
GA022n0020_p0102a03║入，由照閣經寂室，指其庵而言曰：「此吾
GA022n0020_p0103a01║之所以休息乎此也。」窺其制，則圓蓋而方址，予謁之曰：「夫釋子之寑，或為方丈，或為圓
GA022n0020_p0103a02║廬，而是庵也胡為而然哉？」法師曰：「子既得之矣！雖然，試為子言之。夫形而上者，渾淪周徧，非方非圓
GA022n0020_p0103a03║而能成方圓者也；形而下者，或得於方，或得於圓，或兼斯二者而不能無悖者也。大至於天地，近止
GA022n0020_p0103a04║乎一身，無不然。故天得之則運而無積，地得之則靜而無變，是以天圓而地方；人位乎天地之間，則
GA022n0020_p0103a05║首足具二者之形矣。蓋宇宙雖大，不離其內；秋毫雖小，待之成體。故凡有貌象聲色者，無巨細、無古
GA022n0020_p0103a06║今，皆不能出於方圓之內也，所以古先哲王因之也。雖然，此遊方之內者也。至於吾佛亦如之。使吾黨祝髮以圓其頂、壞色以方其袍，乃欲其煩惱盡而理體圓、定慧修而德相顯也。蓋溺於理而不達於事、迷於事而不明於理者，皆不可謂之沙門。以制禮樂、為衣裳，至於舟車、器械、宮室之為，皆則而象之。故儒者冠圓冠以知天時，履句屨以知地形。蓋蔽於天而不知人、蔽於人而不知天者，皆不可謂之真儒矣。唯能通天、地、人者，真儒矣！唯能理事一如、向無異觀者，其真沙門歟！噫，人之處乎覆載之內，陶乎教化之中，具其形，服其服，用其器，而於其居也特不然哉？吾所以為是庵也，然則吾直以是為蘧廬爾。若夫以法性之圓、事相之方而規矩一切，則諸法同體而無自
GA022n0020_p0103a07║位，萬物各得而不相知，皆藏乎不深之度而游乎无端之紀。則是庵也為無相之庵，而吾亦將以無
GA022n0020_p0103a08║所住而住焉。當是時也，子奚往而觀乎？」嗚呼！理圓也，語方也，吾當忘言與之，以無所觀而觀之。於是
GA022n0020_p0104a01║嗒然隱几。予出，以法師之說授其門弟子使記焉。《咸淳臨安志》楊傑詩：地方不中矩　天圓不中規方
GA022n0020_p0104a02║圓庵裏叟　高𧼈有誰知
GA022n0020_p0104a03║寂室《咸淳臨安志》釋元淨詩：心寂寂自絕　此意焉思說寒雲散空庭　獨有月照雪楊傑詩：白雲隔塵
GA022n0020_p0104a04║喧　虛室太岑寂寒盡春自來　鶯啼報消息
GA022n0020_p0104a05║照閣《咸淳臨安志》釋元淨詩：高峯銜皎月　深壑瀉飛湍誰來白雲裏　與汝凭欄看楊傑詩：幽人無適
GA022n0020_p0104a06║莫　乘興登高閣夜月鎖雲林　春花繡巖壑秦觀《淮海集》：獼猴鏡裏三身現　龍女珠中萬象開未若此
GA022n0020_p0104a07║軒人散後　水光清泛月華來
GA022n0020_p0104a08║閒堂《咸淳臨安志》楊傑詩：趙公歸休年　訪師翠微間始知浮世上　白日兩人閒
GA022n0020_p0105a01║《咸淳臨安志》註：在方圓庵東。趙清獻公既挂冠，而
GA022n0020_p0105a02║辯才法師亦退居此山，因以命名。
GA022n0020_p0105a03║（謹案：《西湖志》以過谿亭、閒堂入古蹟，而寂室、照閣仍列本寺下，不以類敘易之。）
GA022n0020_p0105a04║訥齋蘇轍《欒城集》記：錢塘有大法師曰辯才，初住上天竺山，以天台法化吳越。吳越人歸之如佛出
GA022n0020_p0105a05║世，事之如養父母；金帛之施，不求而至。居天竺十四年，有利其富者迫而逐之，師忻然舍去，不以為
GA022n0020_p0105a06║恨。吳越之人涕泣而從之者如歸市，天竺之眾分散四去。事聞於朝，明年俾復其舊，師黽勉而還，如
GA022n0020_p0105a07║不得已。吳越之人爭出其力以成就廢缺，眾復大集。無幾何，師告其眾曰：「吾雖未嘗爭也，不幸而立
GA022n0020_p0105a08║於爭地，久居而不去，使人以己是非彼，非沙門也。天竺之南山，山深而木茂，泉甘而石峻。汝舍我，我
GA022n0020_p0106a01║將老於是。」言已，策杖而往，以茅竹自覆。聲動吳越，人復致其所有，鑱嶮堙圮，築室而奉之。不期年而
GA022n0020_p0106a02║荒榛巖石之間，臺觀飛湧、丹堊炳煥，如天帝釋宮。師自是謝事不復出入。高郵秦觀太虛名其所居
GA022n0020_p0106a03║曰訥齋。道潛師參寥屬余為記。余聞之，師始以法教人，叩之必鳴如千石鐘，來不失時如滄海潮，故
GA022n0020_p0106a04║人以辯名之。及其退居此山，閉門宴坐，寂默終日，葉落根榮如冬枯木，風止浪靜如古澗水，故人以
GA022n0020_p0106a05║訥名之。雖然，此非師之大全也。彼其全者不大不小、不長不短、不垢不淨、不辯不訥，而又何以名之？
GA022n0020_p0106a06║雖然，樂其出而高其退，喜其辯而貴其訥，此眾人意也，則其以名齋也亦宜！繫之以詞曰：以辯見我
GA022n0020_p0106a07║　既非見我以訥見我　亦幾於妄有叩而應　時止而止非辯非訥　如如不動諸佛既然　我亦如是《咸淳
GA022n0020_p0106a08║臨安志》釋元淨詩：憶昔毗耶老　杜口有誰聽還聞寂寂裏　其辯過雷霆楊傑詩：天道竟何言　四序自
GA022n0020_p0107a01║流轉迺知毗耶離　默然真大辯
GA022n0020_p0107a02║（謹案：蘇軾〈次葉教授詩〉「訥庵有老人」，即此「訥齋」。）
GA022n0020_p0107a03║潮音堂《咸淳臨安志》釋元淨詩：真說無所示　真聽無所聞海潮山外過　妙響入深雲楊傑詩：潮來
GA022n0020_p0107a04║音普聞　潮平音亦歇孰若此山堂　潮音未嘗絕
GA022n0020_p0107a05║滌心沼《咸淳臨安志》楊傑詩：縱有狂風生　未嘗險浪起何當招世人　來此鑒清泚
GA022n0020_p0107a06║薩埵石《咸淳臨安志》釋元淨詩：巨石如掌平　兀然半青嶂欽哉昔道人　飼虎兹巖上楊傑詩：解虎
GA022n0020_p0107a07║錫常閒　飼虎石常在忘軀度有情　清風幾千載
GA022n0020_p0107a08║（謹案：《咸淳臨安志》又有獅子峯，元淨、楊傑俱有詩。今考獅子峯係山名，且非龍井所可獨擅；與
GA022n0020_p0108a01║詩並附卷一，兹不列。）
GA022n0020_p0108a02║月林堂
GA022n0020_p0108a03║巖齋
GA022n0020_p0108a04║風玉軒
GA022n0020_p0108a05║《咸淳臨安志》註：見舊記，不知何人所創。
GA022n0020_p0108a06║（謹案：程珌〈遊記〉「月林辯才所廬也」，即此。）
GA022n0020_p0108a07║龍井亭《咸淳臨安志》釋元淨詩：虛亭亂石間　中有潛虬府澄湛源莫窮　旱歲為霖雨
GA022n0020_p0108a08║（謹案：元淨所詠，疑即過谿亭，存考。）
GA022n0020_p0109a01║沖泉《咸淳臨安志》釋元淨詩：物外老餘生　泉發幽巖裏自可給缾盂　不羨滄溟水楊傑詩：不汲泉不
GA022n0020_p0109a02║盈　愈汲泉愈清湛然有常德　隨氣利羣生
GA022n0020_p0109a03║見楊傑〈院記〉，詳上。
GA022n0020_p0109a04║魏㟲《錢塘縣志》：舊志云在老龍井，甚清冽。
GA022n0020_p0109a05║（謹案：元淨十詠，楊傑十三詠，其方圓庵、閒堂、滌心沼三詠，元淨無之。又元淨曰「龍井亭」，而楊傑
GA022n0020_p0109a06║則直曰「龍井」而已，故楊傑詩別附「龍井」下。）
GA022n0020_p0109a07║龍泓亭《咸淳臨安志》〈趙抃詩并敘〉：余元豐己未仲春甲寅，以守杭得請歸田；出遊南山，宿龍井佛
GA022n0020_p0109a08║祠。今歲甲子六月朔旦復來，六年於兹矣。老僧辯才登龍泓亭，烹小龍團以迓，余因作四句云：湖山
GA022n0020_p0110a01║深處梵王家　半紀重來兩鬢華珍重老師迎意厚　龍泓亭上點龍茶釋元淨和詩：南極星臨釋子家
GA022n0020_p0110a02║　杳然十里祝青華公年自爾增仙籙　幾度龍泓詠貢茶
GA022n0020_p0110a03║（謹案：龍泓亭亦疑即過谿亭。）
GA022n0020_p0110a04║古蹟雜見傳記者十二
GA022n0020_p0110a05║鐘鼓閣
GA022n0020_p0110a06║見楊傑〈院記〉，詳上。
GA022n0020_p0110a07║鐘樓
GA022n0020_p0110a08║見鄭清之〈秦觀龍井題名跋〉，詳卷八。
GA022n0020_p0111a01║（謹案：鄭作此跋，時當紹定中；蓋重建也，與鐘鼓閣不嫌並列。）
GA022n0020_p0111a02║藏經閣鄧文原《素履齋稿》記：寺肇始於吳越錢氏，曰「報國看經院」。宋熙寧初賜名「壽聖」，紹興間又
GA022n0020_p0111a03║更曰「廣福」。其曰「延恩衍慶」者，淳祐六年賜額也。「壽聖」故圮陋，莫能庇風雨。時辯才師謝事天竺，來居
GA022n0020_p0111a04║之。咄嗟而檀施響臻，棟宇雲搆；搢紳士大夫慕望而與之遊者，迹接乎兹山之內，由是人境之勝甲
GA022n0020_p0111a05║於西湖。余嘗過龍井、訪方圓庵、登潮音堂，高風逸韻，灑然心目，若見其人。信知一念所攝，即清淨妙
GA022n0020_p0111a06║圓覺境，亦古今之常理也。一日，寺僧居弈來謁曰：「元貞初，比邱德祐嗣兹法席，崇敞像設、廬居，丹堊
GA022n0020_p0111a07║楞填之工咸增舊觀。又買上腴一頃有半以飯僧；復捐己田，為畝者百，以重追遠。居弈纘承其志，購
GA022n0020_p0111a08║四大部及《華嚴合論》、《宗鏡錄》；耆德時演、時集、居億等悉聚力，具大寶藏，襲以髹函，庋以飛閣。觀者挹
GA022n0020_p0112a01║其亢爽，可以扶幽闡微，於是寺有成績。」今住山者德泉也，記之以諗來者。
GA022n0020_p0112a02║聽泉軒張昱《可閒老人集．聽泉軒為龍井智法師賦詩》：山僧聽得泉聲好　每夜坐忘清夜深松上
GA022n0020_p0112a03║落來驚鶴夢　潭中瀉下雜龍吟觀身已淨平生垢　到耳能空現在心此去涓流如不息　沛然難禦海
GA022n0020_p0112a04║鯨音
GA022n0020_p0112a05║鏡清堂
GA022n0020_p0112a06║諸天閣
GA022n0020_p0112a07║並見《武林舊事》。諸天閣亦見《西湖遊覽志》。
GA022n0020_p0112a08║觀音殿
GA022n0020_p0113a01║見馮夢禎《快雪堂集．龍井寺新建白衣觀音殿勸
GA022n0020_p0113a02║緣述》，文詳卷八。
GA022n0020_p0113a03║（謹案：此當在寺內。）
GA022n0020_p0113a04║與偕亭
GA022n0020_p0113a05║見張京元《西湖小記》，詳卷五。
GA022n0020_p0113a06║與眾亭
GA022n0020_p0113a07║《西湖遊覽志》：與眾亭，司禮孫東瀛所構，鑿花池于
GA022n0020_p0113a08║前以復古蹟。
GA022n0020_p0114a01║秋月堂
GA022n0020_p0114a02║與時亭
GA022n0020_p0114a03║並見魏㟲《錢塘縣志》。
GA022n0020_p0114a04║（謹案：此一堂一亭，不見他書，惟魏㟲《錢塘縣志》有之，錄以備考。「與時」疑即「與偕」或「與眾」之誤。別
GA022n0020_p0114a05║有「鏡心堂」，必「鏡清堂」之誤。「鉢池庵」則誤入他寺；「辟塵爐」則非古蹟，且亦別見六通，論詳卷十。又
GA022n0020_p0114a06║查慎行註東坡〈白雲堂詩〉，引《咸淳臨安志》：「在龍井壽聖院」，今無其文；而堂自在「天竺」，查註誤。詳
GA022n0020_p0114a07║〈元淨外傳〉。）
GA022n0020_p0114a08║古蹟不屬僧寺者三
GA022n0020_p0115a01║霖雨閣
GA022n0020_p0115a02║陳善《杭州府志》：在龍井，嘉靖間總督胡宗憲建。相
GA022n0020_p0115a03║傳井中有龍，每大旱，禱之輒雨，故名。
GA022n0020_p0115a04║《武林梵志》：僧智果重修霖雨閣。
GA022n0020_p0115a05║龍井山齋譚元春《嶽歸堂集．同李長蘅尋聞子將龍井山齋詩》：楓色紅難已　黃從翠處分偶然
GA022n0020_p0115a06║亂葉下　風雨似同聞谷鳥臨寒路　籬花間遠雲逢幽無一語　心眼自氤氳十里蒼蒼路　非深亦覺遐
GA022n0020_p0115a07║陰晴淡山氣　雞犬靜人家閣迥生谿水　萍香過荈花紅黃光莫豓　羣動豈無涯
GA022n0020_p0115a08║《西湖志》：明孝廉聞啟祥別業，是宋人方圓庵遺址。
GA022n0020_p0116a01║蓀壁山房
GA022n0020_p0116a02║夏時正《杭州府志》：金應桂入元，隱居風篁嶺。
GA022n0020_p0116a03║吳瓚《武林紀事》：應桂，字一之，標度風雅，居西湖南
GA022n0020_p0116a04║山，築蓀壁山房；左絃右壺，設圖史古器，客至，撫摩
GA022n0020_p0116a05║諦玩，清談不休。每肩輿入城，幅巾氅衣，望之若神
GA022n0020_p0116a06║仙然。
GA022n0020_p0116a07║地志諸書所未詳者二
GA022n0020_p0116a08║凖提庵
GA022n0020_p0117a01║（謹案：今風篁嶺上有庵，寺僧曰：「凖提庵也，祀神胡姓，南渡時著應者。」然則即舊顯應廟址也，土
GA022n0020_p0117a02║人稱為土地廟。）
GA022n0020_p0117a03║雲共庵
GA022n0020_p0117a04║（謹案：今風篁嶺背一庵，額曰「雲共」，傳為國朝初年建，惜無碑記歲月可考。以上二庵不關
GA022n0020_p0117a05║龍井寺，以其近嶺存之。）
GA022n0020_p0117a06║寺內外古蹟題後
GA022n0020_p0117a07║濳說友稱：南北兩山僧寺，大小合三百六十。一
GA022n0020_p0117a08║院何論焉，屬有功成身退，從者歸市，施集大檀，
GA022n0020_p0118a01║品蓋萬衲。於是後來踵繼，益搜剔奇最，故三宿
GA022n0020_p0118a02║之戀，非所語於遊方之內者也。
GA022n0020_p0118a03║
GA022n0020_p0118a04║
GA022n0020_p0118a05║
GA022n0020_p0118a06║
GA022n0020_p0118a07║
GA022n0020_p0118a08║龍井見聞錄卷二