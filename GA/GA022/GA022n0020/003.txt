GA022n0020_p0119a01║龍井見聞錄卷三
GA022n0020_p0119a02║（臣）汪孟鋗恭纂
GA022n0020_p0119a03║名僧
GA022n0020_p0119a04║開山僧
GA022n0020_p0119a05║隋
GA022n0020_p0119a06║真觀法師（釋道宣《續高僧傳》：字聖達，吳郡錢塘人，俗姓范氏。）
GA022n0020_p0119a07║道安禪師
GA022n0020_p0119a08║頭陀石室
GA022n0020_p0120a01║《續高僧傳》：隋開皇十四年，真觀法師共道安禪師、
GA022n0020_p0120a02║頭陀石室、檀越陳仲寶，率諸同侣，開藏拓基，搆立
GA022n0020_p0120a03║精舍，號南天竺。
GA022n0020_p0120a04║《西湖遊覽志》：風篁嶺畔崇恩演福寺，俗稱南天竺，
GA022n0020_p0120a05║隋法師真觀居之。
GA022n0020_p0120a06║釋元敬、元復《武林西湖高僧事略》：觀，字聖達，錢塘
GA022n0020_p0120a07║范氏子。世本顯仕，師生有奇相。出家，通經律論。尋
GA022n0020_p0120a08║謁天台智者，請受禪觀。智者以師齊年，止為法兄
GA022n0020_p0121a01║弟。開皇十五年，於靈隱山頭陀石室宴坐；眾建南
GA022n0020_p0121a02║天竺寺，請師居焉，是為開山始祖。常講《法華》，以心
GA022n0020_p0121a03║為要。感臯亭神請講，捨祠宇為佛殿。每盥洗餘滴，
GA022n0020_p0121a04║地不為濡，人尤異之。師有雅操，文帝三徵，秦王兩
GA022n0020_p0121a05║延，皆以疾辭。大業中，因山行，自標葬地；夢與智者
GA022n0020_p0121a06║同輦翼佛還山，覺而嘆曰：「吾六十二應終，以講《法
GA022n0020_p0121a07║華》，力延一紀；今七十四，生期畢矣。」中夜入寂，塔在
GA022n0020_p0121a08║東岡。
GA022n0020_p0122a01║（謹案：《西湖高僧事略》謂「師於靈隱山頭陀石室宴坐」。詳《續高僧傳》，「頭陀石室」次道安之下、陳仲
GA022n0020_p0122a02║寶之上，人名非地名也。）
GA022n0020_p0122a03║說法僧
GA022n0020_p0122a04║唐
GA022n0020_p0122a05║通禪師
GA022n0020_p0122a06║處棲上座
GA022n0020_p0122a07║釋道源《景德傳燈錄》：杭州龍井通禪師。處棲上座
GA022n0020_p0122a08║問：「如何是龍井？」師曰：「意氣天然別，人工畫不成。」曰：
GA022n0020_p0123a01║「為什麼畫不成？」師曰：「出羣不戴角，不與類中同。」曰：
GA022n0020_p0123a02║「還解行雨也無？」師曰：「普潤無邊際，處處皆結粒。」曰：
GA022n0020_p0123a03║「還有宗門中事也無？」師曰：「有。」曰：「如何是宗門中事？」
GA022n0020_p0123a04║師曰：「從來無形段，應物不曾虧。」問：「如何是吹毛劒？」
GA022n0020_p0123a05║師曰：「拽出著。」
GA022n0020_p0123a06║（謹案：《景德傳燈錄》通禪師為吉州青原山行思禪師、第六世慧能大鑑禪師之法嗣。行思禪師
GA022n0020_p0123a07║實福州雪峯義存禪師法嗣也，大鑑禪師即世所稱六祖。柳宗元《河東集》有〈大鑑禪師碑文〉。）
GA022n0020_p0123a08║住山僧
GA022n0020_p0124a01║宋
GA022n0020_p0124a02║元淨法師
GA022n0020_p0124a03║《咸淳臨安志》：元淨本姓徐，字無象，於潛人。十歲出
GA022n0020_p0124a04║家，受業於慈雲。慈雲沒，復事明智。年二十五，賜紫
GA022n0020_p0124a05║衣及「辯才」號。知杭州，呂溱請住大悲寶閣，居十年。
GA022n0020_p0124a06║沈文通遘治杭，命住上天竺，乃以教易禪。師增室
GA022n0020_p0124a07║至萬礎，重樓傑閣冠於浙西，學者數倍。居十七年，
GA022n0020_p0124a08║有奪之者，遂還於潛。逾年復歸天竺，留三年，謝去，
GA022n0020_p0125a01║老於南山龍井之上。精修行業，行成力具，著應非
GA022n0020_p0125a02║一。元祐八年示寂，壽八十一，門下侍郎蘇轍撰碑，
GA022n0020_p0125a03║翰林學士蘇軾書，集賢校理歐陽棐書額。
GA022n0020_p0125a04║《西湖高僧事略》：師名元淨，字無象，於潛徐氏。生而
GA022n0020_p0125a05║左肩肉起如袈裟絛，八十一日乃滅。父嘆曰：「是宿
GA022n0020_p0125a06║世沙門也。」自幼出家，受業於慈雲，日夜精勤。慈雲
GA022n0020_p0125a07║沒後，復事明智。年二十五，賜紫衣及「辯才」號。居天
GA022n0020_p0125a08║竺十七年，有利而奪之者。逾年奪者敗，復以𢌿師。
GA022n0020_p0126a01║越二年謝去，老於南山龍井之上。元祐八年示寂，
GA022n0020_p0126a02║壽八十一，果符初生肩痕之徵。塔成，東坡誌其行
GA022n0020_p0126a03║事，潁濱為銘。贊曰：法苑將興　棟梁攸屬揮麈白雲
GA022n0020_p0126a04║　雨花飄馥維趙與蘇　式是高躅龍井風清　過者必
GA022n0020_p0126a05║肅
GA022n0020_p0126a06║釋念常《佛祖通載》：法師幼生，其伯父異之，曰「必使
GA022n0020_p0126a07║事佛」。十歲出家，十二就學於慈雲。將示寂，乃入方
GA022n0020_p0126a08║圓庵；七日出偈示眾，即右脅而化。東坡命子由為
GA022n0020_p0127a01║之銘。
GA022n0020_p0127a02║《武林梵志》：元祐八年示寂。塔成，東坡銘其事。
GA022n0020_p0127a03║王圻《續文獻通考》：元淨，杭州龍井法師。始生，伯祖
GA022n0020_p0127a04║異之。
GA022n0020_p0127a05║（謹案：諸傳敘事大抵皆同，並從刪節。以蘇轍〈辯才碑〉考之，十年出家，十八學於慈雲，則《咸淳臨
GA022n0020_p0127a06║安志》「十歲出家受業於慈雲」、《佛祖通載》「十二就學慈雲」，俱誤。又伯祖父歎為宿世沙門，則《西湖
GA022n0020_p0127a07║高僧事略》之以為父，亦誤。又元祐六年示寂，而《咸淳臨安志》及《西湖高僧事略》、《武林梵志》俱云
GA022n0020_p0127a08║八年，亦誤。至《武林梵志》謂「東坡銘其事」，蓋承《西湖高僧事略》「東坡誌其行事、潁濱為銘」之誤而
GA022n0020_p0128a01║加誤焉，尤不待辨。）
GA022n0020_p0128a02║弟子懷楚
GA022n0020_p0128a03║見蘇轍〈辯才碑〉，詳卷八。
GA022n0020_p0128a04║見秦觀〈元淨十詩跋〉，詳卷八。
GA022n0020_p0128a05║逵上人
GA022n0020_p0128a06║見蘇軾〈楚逵二上人書經跋〉，詳卷八。
GA022n0020_p0128a07║（謹案：楚、逵並稱，亦弟子也。）
GA022n0020_p0128a08║徒弟懷益
GA022n0020_p0129a01║見楊傑〈院記〉，詳卷二。
GA022n0020_p0129a02║見辯才〈心師銘〉，詳卷八。
GA022n0020_p0129a03║散老鄒浩《道鄉集》〈送散老歸龍井〉：長安冥冥砂礫飛　道人趼足來何為師恩浹髓未為報　誓求卿相
GA022n0020_p0129a04║成其碑卿相盈朝成者誰　尚書妙墨侍郎詞二公奔走天下士　士獲一面猶幾希道人願力豈不滿
GA022n0020_p0129a05║　文字乃今兼得之龍井神龍應護持　杖頭星斗東南垂過門別我自色喜　我愧儒冠多背師
GA022n0020_p0129a06║（謹案：《道鄉集》〈尚書妙墨侍郎詞〉下註云「二蘇公」，考蘇轍〈辯才碑〉，求碑者乃弟子懷楚，即此散老
GA022n0020_p0129a07║耶？又一人耶？不可知矣。詳「儒冠背師」語，其為弟子無疑也。）
GA022n0020_p0129a08║居簡禪師白琳《靈隱寺志》：敬叟居簡禪師，臨濟宗，潼川龍氏。世業儒，依邑之廣福院圓澄得度。
GA022n0020_p0130a01║參別峯塗毒於徑山，往育王見佛照，機契，出世台之般若。遷報恩，真西山為江東部使者，虛東林命
GA022n0020_p0130a02║之，以疾辭。乃於飛來峯北磵掃一室，居之十年。人不敢以字稱，以「北磵」稱之。趙節齋奏請補靈隱，師
GA022n0020_p0130a03║笑曰：「吾日迫矣！」淳祐丙辰春示寂。三月二十八日索紙書偈於紙尾，復書「五月一日珍重」六字。至期
GA022n0020_p0130a04║昧爽索浴，浴罷若假寐然，視之已示寂矣。壽八十三，臘六十二，有《北磵集》十九卷。張子序其集曰：「讀
GA022n0020_p0130a05║其文，宗密未知其伯仲；誦其詩，合參寥、覺範為一人。」
GA022n0020_p0130a06║撰〈龍井法堂榜文〉，見卷八。
GA022n0020_p0130a07║住山宗炳
GA022n0020_p0130a08║見鄭清之〈跋秦觀龍井題名〉，詳卷八。
GA022n0020_p0131a01║僧全《咸淳臨安志》：主僧可全。蘇籀《雙谿集》龍井僧全示寄庵樞密程公累篇季文弟新什求余繼其
GA022n0020_p0131a02║末一首：程蘇中興什　同庵有後前前朝沙門首　辯淨超卓然耆宿失聞聰　飤參餘小全龍泓風篁巘
GA022n0020_p0131a03║　荏苒二十年緇儔幾換易　巖㟧豈變遷亭亭百歲杉　泠泠九淵泉梵音擾龍性　元解忘魚筌有容輦
GA022n0020_p0131a04║瓌詭　無情施繒錢佛法佇隆興　般若須人傳更令觀剎麗　但俾子孫賢三空正覺路　一踰實相圓不
GA022n0020_p0131a05║替人天師　重新演教禪姜夔《白石集》嘉泰壬戌上元日訪全老於此，觀沈傳詩碑、隆茂宗畫贈詩二
GA022n0020_p0131a06║首：深夜跨羸驂　杳杳春山路入寺君未知　閒看桂移樹沈碑含秀潤　隆畫出神奇道人那得此　老子
GA022n0020_p0131a07║乃耽之又齋後與全老、銛樸、翁聰、自聞，酌龍井而歸，賦詩二絕：四人松下共盤桓　筆硯花壺石上安
GA022n0020_p0131a08║今昔興懷同此味　老仙留字在孱顏年時六月海揚塵　遙見青山起白雲聞有高僧來誦咒　巖前抛
GA022n0020_p0132a01║珓問龍君
GA022n0020_p0132a02║（謹案：姜夔四詩，《咸淳臨安志》載於淨林廣福下，《白石集》有註，亦以全為淨林廣福主僧；而蘇籀
GA022n0020_p0132a03║直云「龍井僧」，益証「演福」為「龍井」之說不謬，不獨詩有「辯淨風篁」句也。《咸淳臨安志》稱：全於淨林
GA022n0020_p0132a04║創松關、南泉、芳桂為留憇之地。葛天民初為僧，名義銛，字樸翁。）
GA022n0020_p0132a05║聰師《白石集》〈詩題〉，聰自聞，詳上。周紫芝《太倉稊米集》〈酌龍井泉書聰師房二首〉：十里泉聲咽斷巖　繡
GA022n0020_p0132a06║衣元衮閉朱龕老翁不要千山雨　只乞龍君一勺甘八十霜髭不出門　老師猶是辯才孫高人已復
GA022n0020_p0132a07║如雲散　舊事那堪與客論
GA022n0020_p0132a08║（謹案：《東坡集》〈思聰名說〉云：「法惠圓師小童彭九，自言未有法名，而同師皆聯思字，遂與名『思聰』，
GA022n0020_p0133a01║庶幾他日因聲以得法。」又〈送錢塘僧思聰歸孤山〉敘云：「聰七歲善彈琴，十二舍琴而學書，十五
GA022n0020_p0133a02║舍書而學詩；又不已，遂讀《華嚴》諸經，入法界海慧。今年二十九，老師宿儒皆敬愛之。少游取《楞
GA022n0020_p0133a03║嚴》文殊語，字之曰『聞復』，使聰日進不止。自聞思脩以至於道，則華嚴、法界海慧盡為蘧廬。」據此
GA022n0020_p0133a04║則聰師似即其人；然自聞、聞復，其字不同，而白石詩作於寧宗嘉泰，時距元淨之寂一百餘年，
GA022n0020_p0133a05║証以紫芝「八十辯才孫」句，知又一「聰聞」也。又軾〈記服生薑〉：法淨慈寺有僧號「聰藥王」。）
GA022n0020_p0133a06║依公敖陶孫《臞翁詩集》：僕以紹熙壬子中夏二十五日始躋風篁、討龍井，遂至廣福，謁三賢像，閱舊
GA022n0020_p0133a07║碑，追觀一代風流，為賦此詩。適月林依公留設茗供，因書以遺之。他日能為我揭詩板於壁間，使示
GA022n0020_p0133a08║來者，亦山中之一助也。奇石斕橫道　兹山信多姿江湖釃兩股　一泓乃孤危相傳龍所象　或恐神護
GA022n0020_p0134a01║持腥風轉霮䨴　陰崖立淋漓山僧作屋意　慘淡生幽思胡為金繆影　顛倒眩俗兒生來百念失　蒼宮
GA022n0020_p0134a02║導前馳招提果深登　屐痕恍前期咄哉少肉山　看此高顴師端能致遨頭　絕唱相娛嬉過谿亦何事
GA022n0020_p0134a03║　相送了不疑渠能縛禪律　因來數鬚眉我愛秦郎記　字壓頭陀碑月林只夜夜　人物自一時賢愚盡
GA022n0020_p0134a04║蟻封　來者吾得知
GA022n0020_p0134a05║元
GA022n0020_p0134a06║澄公《上天竺山志》：佛澄法師名性澄，號湛堂，會稽孫氏子。虞集《道園學古錄．次韻鄧文原遊龍井詩》：
GA022n0020_p0134a07║杖藜入南山　卻立賞奇秀所懷玉局翁　來往絇履舊空餘松在澗　仍作琴筑奏徘徊龍井上　雲氣起
GA022n0020_p0134a08║晴晝入門避霑灑　脫屐亂苔甃陽岡扣雲石　陰房絕遺搆澄公愛客至　取水挹幽竇坐我薝蔔中　餘
GA022n0020_p0135a01║香不聞嗅但見瓢中清　翠影落羣岫烹煎黃金芽　不取穀雨後同來二三子　三咽不忍嗽講堂集羣
GA022n0020_p0135a02║彥　千磴坐吟究浪浪雜飛雨　沈沈度清漏令我懷幼學　何為裹章綬
GA022n0020_p0135a03║（謹案：柳貫有〈送南竺澄講主詩〉，即此詩之澄公也。宋濂《學士集．天竺圓照若公塔銘》：「佛海大師
GA022n0020_p0135a04║主南天竺、崇恩、演福教寺」，《上天竺山志》：「澄公至順壬申效辯才故事，拂衣歸南竺之雲外齋」，澄
GA022n0020_p0135a05║公蓋演福僧，今以虞詩存之，詳卷十。）
GA022n0020_p0135a06║僧蒙潤
GA022n0020_p0135a07║《浙江通志》引《稽古續集》：字玉崗，海鹽人。生時，母感
GA022n0020_p0135a08║異夢，禮伽藍，土偶皆仆。居風篁嶺，專精念佛，脩法
GA022n0020_p0136a01║華、光明、大悲、淨土，以七七為期。後示弟子止觀安
GA022n0020_p0136a02║心之法，稱佛而逝。
GA022n0020_p0136a03║《學士集．故文明慧海法師塔銘》：南天竺素稱教海，
GA022n0020_p0136a04║湛堂遷上竺，玉崗潤公來補其處。
GA022n0020_p0136a05║智法師
GA022n0020_p0136a06║見張昱〈詩題〉，詳卷二。
GA022n0020_p0136a07║德祐
GA022n0020_p0136a08║居弈
GA022n0020_p0137a01║時演
GA022n0020_p0137a02║時集
GA022n0020_p0137a03║居億
GA022n0020_p0137a04║住山德泉
GA022n0020_p0137a05║並見鄧文原〈閣記〉，詳卷二。
GA022n0020_p0137a06║（謹案：記稱「元貞初，比邱德祐嗣兹法席」。元貞，元成宗紀號；記蓋為住山德泉作。）
GA022n0020_p0137a07║明
GA022n0020_p0137a08║大彰
GA022n0020_p0138a01║《學士集．故文明海慧法師塔銘》：弟子廣福、大彰、演
GA022n0020_p0138a02║福、如玘。
GA022n0020_p0138a03║（謹案：壽聖院，紹興中更名「廣福」，詳卷十。）
GA022n0020_p0138a04║天巖
GA022n0020_p0138a05║《上天竺山志．竺隱存翁法師宏道傳》：秀之天巖耀
GA022n0020_p0138a06║公退寂廣福，請師自代。
GA022n0020_p0138a07║曦南仲上人王逢《梧谿集．奉覽龍井倡和什為曦南仲上人題》：竺源龍象國　齊州鳳麟苑千
GA022n0020_p0138a08║齡始彙應　匪惟晉陶遠惟杭萃秀靈　梅柳並清婉湖飲六綵虹　磬殷疊翠巘悠然泳飛外　瓶錫簉軒
GA022n0020_p0139a01║冕藻章婉蘇秦　泉思湧參辯間含棘林香　勝味御厨雋遺珠信僧寶　了不見兵燹蒼寒境四寂　手之
GA022n0020_p0139a02║忍釋卷藤花墜來深　松巢白雲偃
GA022n0020_p0139a03║以仁
GA022n0020_p0139a04║見《公輔集．龍井志敘》，詳卷八。
GA022n0020_p0139a05║僧真志
GA022n0020_p0139a06║見《快雪堂集．送果上人敘》，詳卷八。
GA022n0020_p0139a07║僧真果
GA022n0020_p0139a08║見《武林梵志》，詳卷一、卷二。
GA022n0020_p0140a01║見《快雪堂集．龍井復賜田記》，詳卷八；又〈日記〉，詳卷
GA022n0020_p0140a02║九。
GA022n0020_p0140a03║國朝
GA022n0020_p0140a04║僧一泓
GA022n0020_p0140a05║《西湖志》：龍井延恩衍慶院，康熙年間僧一泓重葺。
GA022n0020_p0140a06║亦見《浙江通志》，詳卷二。
GA022n0020_p0140a07║僧慧輅張彙〈塔銘〉，詳卷八。
GA022n0020_p0140a08║白琳《靈隱寺志》：諦暉歷住興福、妙濟、師林、天竺、龍
GA022n0020_p0141a01║井諸寺。
GA022n0020_p0141a02║（謹案：地志諸書，龍井甚略，住僧莫考；要亦住斯寺者，大抵靈竺退院，故不若名山大剎之可以
GA022n0020_p0141a03║世次也。掇拾遺文，疏其名字如右。若蘇軾〈辯才尺牘〉之法孫，程珌〈記出觀辯才像〉之主僧，周必
GA022n0020_p0141a04║大〈記遊〉之龍井僧，馬臻〈詩題〉之南竺詩僧，張京元〈西湖小記〉之山僧者，惜俱失其名矣。）
GA022n0020_p0141a05║僧塔可考者
GA022n0020_p0141a06║宋
GA022n0020_p0141a07║僧贊寧《佛祖通載》：贊寧隨錢王歸朝。姓高氏，其先渤海人。唐天祐中生於吳興之德清金鵝別墅，
GA022n0020_p0141a08║出家杭之祥符，習南山律。武肅諸王公族咸慕重之，署為兩浙僧統，賜號「明義宗」。太平興國三年，太
GA022n0020_p0142a01║宗召對，改賜「通惠」。至道二年示寂。
GA022n0020_p0142a02║《十國春秋．本傳》：本姓高氏，為兩浙僧統。太平興國
GA022n0020_p0142a03║三年召對資福殿，賜紫方袍，尋賜號曰「通慧」；命充
GA022n0020_p0142a04║翰林史館編脩，纂《高僧傳》三十卷、《內典集》一百五
GA022n0020_p0142a05║十卷、《外學集》四十九卷。歸杭州卒，諡「圓明」，葬龍井。
GA022n0020_p0142a06║孫治《靈隱寺志》：贊寧侍者塔龍井。
GA022n0020_p0142a07║（謹案：《咸淳臨安志》「在放馬場棲真院前」；《武林舊事》「小麥嶺，贊寧塔」，註：「天聖間葬」。此今依《十國春
GA022n0020_p0142a08║秋》等書存之。）
GA022n0020_p0143a01║僧元淨（詳上）
GA022n0020_p0143a02║《咸淳臨安志》：在龍井。
GA022n0020_p0143a03║《夢粱錄》：龍井壽聖寺辯才和尚塔。
GA022n0020_p0143a04║（謹案：《西湖遊覽志》「在演福院內」，《上天竺山志》邵氏〈七識〉亦云。今依《咸淳臨安志》存之。）
GA022n0020_p0143a05║明
GA022n0020_p0143a06║僧原璞
GA022n0020_p0143a07║見《學士集．原璞法師璋公圓碑銘》，詳卷八。
GA022n0020_p0143a08║（謹案：《宋高僧傳．遺身篇》：杭州真身院寶塔寺，紹巖俗姓劉，雍州人。於錢塘水心寺挂錫，恆諷持
GA022n0020_p0144a01║《法華經》。俄感陸地生寶蓮，續召於杭塔寺，造上方淨院以居之。開寶四年跏趺坐亡，茶毗於龍
GA022n0020_p0144a02║井山；收合作石函，置於影堂。孫承祐為碑，詳文義，蓋未造塔，故不列。）
GA022n0020_p0144a03║名僧題後
GA022n0020_p0144a04║蘇軾云：靈隱、天竺和尚退院後，卻住一个小村
GA022n0020_p0144a05║院子。竊意正如閑散之人託處別業，又豈禪教
GA022n0020_p0144a06║兩院、五山十剎、甲乙住持者所可比論？然而元
GA022n0020_p0144a07║淨居上竺，自謂立於爭地，以歸老為樂。則兹之
GA022n0020_p0144a08║引蔓布條，誠不可以無述。
GA022n0020_p0145a01║
GA022n0020_p0145a02║
GA022n0020_p0145a03║
GA022n0020_p0145a04║
GA022n0020_p0145a05║
GA022n0020_p0145a06║
GA022n0020_p0145a07║
GA022n0020_p0145a08║
GA022n0020_p0146a01║
GA022n0020_p0146a02║
GA022n0020_p0146a03║
GA022n0020_p0146a04║
GA022n0020_p0146a05║
GA022n0020_p0146a06║
GA022n0020_p0146a07║
GA022n0020_p0146a08║龍井見聞錄卷三