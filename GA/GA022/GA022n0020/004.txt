GA022n0020_p0147a01║龍井見聞錄卷四
GA022n0020_p0147a02║（臣）汪孟鋗恭纂
GA022n0020_p0147a03║鄉寓人物
GA022n0020_p0147a04║人物以山水、以寺著者
GA022n0020_p0147a05║晉
GA022n0020_p0147a06║葛洪房喬《晉書．本傳》：葛洪，字稚川，丹陽句容人也。祖系，吳大鴻臚；父悌，吳平後，入晉為邵陵太
GA022n0020_p0147a07║守。洪少好學，尤好神仙導養之法。從祖元，吳時學道得仙，號「葛仙公」；以其鍊丹術授弟子鄭隱，洪就
GA022n0020_p0147a08║學，悉得其法。後師事南海太守——上黨鮑元，元以女妻洪。洪傳元業，兼綜醫術。吳興太守顧秘討石冰，
GA022n0020_p0148a01║檄洪為將兵都尉，破之。冰平，洪不論功賞，徑至洛陽，欲搜求異書以廣其學。避地南土，參廣州刺史
GA022n0020_p0148a02║嵇含軍事。後還鄉里，禮辟皆不赴。元帝為丞相，辟為椽；以平賊功賜爵「關內侯」。咸和初，補州主簿，轉
GA022n0020_p0148a03║司徒掾，遷諮議參軍。干寶深相親友，薦洪才堪國史，選為散騎常侍，領大著作。洪固辭不就，以年老
GA022n0020_p0148a04║求為句漏令。帝以洪資高，不許。洪曰：「非欲為榮，以有丹耳。」帝從之，洪遂將子姪俱行。至廣州，刺史鄧
GA022n0020_p0148a05║嶽留，不聽，去；洪乃至羅浮山鍊丹。嶽表補東宮太守，又辭不就。嶽乃以洪兄子望為記室參軍。在山
GA022n0020_p0148a06║積年，優游閑養，著述不輟。自號抱樸子，因以名書。其餘所著碑誄、詩賦百卷，移檄章表三十卷，神仙、
GA022n0020_p0148a07║良吏、隱逸、集異等傳各十卷；又抄五經、史漢百家之言，方技雜事三百一十卷，《金匱藥方》一百卷，《肘
GA022n0020_p0148a08║後要急方》四卷。後忽與嶽疏云：「當遠行尋師，剋期便發。」嶽得疏，狼狽往別；而洪坐至日中，兀然若睡。
GA022n0020_p0149a01║嶽至，遂不及見。時年八十一，視其顏色如生，世以為得仙云。
GA022n0020_p0149a02║見《咸淳臨安志》，詳卷一。
GA022n0020_p0149a03║（謹案：葛洪鍊丹，相傳如此，依志載入，詳卷十。）
GA022n0020_p0149a04║隋
GA022n0020_p0149a05║檀越陳仲寶
GA022n0020_p0149a06║見《續高僧傳》，詳卷三。
GA022n0020_p0149a07║五代
GA022n0020_p0149a08║吳越王錢俶《五代史．世家》：俶，字文德。胡進思廢倧，迎俶立之。歷漢、周，襲封吳越國王。宋興，荊
GA022n0020_p0150a01║楚相次歸命，俶孤。太平興國三年，詔俶來朝。《十國春秋．吳越世家》：俶文，穆王第九子，母吳氏。乾祐元
GA022n0020_p0150a02║年即王位，端拱元年追封秦國王，諡曰忠懿王。任太師、尚書令、兼中書令、國王，凡四十年；為元帥三
GA022n0020_p0150a03║十五年。位極富貴，善始善終。好吟詠，有詩曰《政本集》。崇信釋氏，前後造寺無算。
GA022n0020_p0150a04║見楊傑〈院記〉，詳卷一。
GA022n0020_p0150a05║見鄧文原〈閣記〉，詳卷二。
GA022n0020_p0150a06║（謹案：俶以乾祐元年嗣位，《咸淳臨安志》稱院以乾祐二年造，即在俶嗣位之二年；惟是志稱居
GA022n0020_p0150a07║民淩霄，而楊傑〈院記〉、鄧文原〈閣記〉俱係吳越。考《十國春秋》，顯德元年建慧日永明院，五年重創
GA022n0020_p0150a08║靈隱寺，乾德五年建淨心院，開寶五年建總持寺，獨無此院。又顯德二年，俶詔「寺院非敕額者
GA022n0020_p0151a01║悉廢之」，疑「淩霄」實創始於乾祐，而「報國看經」則後來所請之敕額也。存考。）
GA022n0020_p0151a02║居民淩霄
GA022n0020_p0151a03║見《咸淳臨安志》，詳卷二。
GA022n0020_p0151a04║元
GA022n0020_p0151a05║金應桂（詳卷三）
GA022n0020_p0151a06║夏文彥《圖繪寶鑑》：一之，號蓀壁，錢塘人。在宋為縣
GA022n0020_p0151a07║令，歸附後隱風篁嶺。書法歐陽率更，畫學李龍眠。
GA022n0020_p0151a08║嘗作〈巖居上真出塵觀音刻石〉。
GA022n0020_p0152a01║周仁榮薛應旂《浙江通志》：仁榮，字本心，臨海人。治《易》、《春秋》、《禮》，而工為文章。用薦，署「美化書院山長」，
GA022n0020_p0152a02║士俗為變。泰定初，召拜國子博士，遷翰林修撰。其所教弟子多為名人，而泰不華實為進士第一。
GA022n0020_p0152a03║周仔肩薛應旂《浙江通志》：仔肩，字本道，臨海人。以《春秋》登延祐五年進士。與其兄仁榮俱以文學
GA022n0020_p0152a04║名。《浙江通志》：仔肩，元延祐五年戊午霍希賢榜進士，婺州錄事。
GA022n0020_p0152a05║達溥化蘇天爵《滋谿文稿》有〈答達兼善郎中書〉。
GA022n0020_p0152a06║夏時正《杭州府志》：元至大、延祐間，翰林待制周仁
GA022n0020_p0152a07║榮本心、弟進士仔肩本道、門人右榜進士及第達
GA022n0020_p0152a08║溥化兼善，兄弟師友皆講學龍井山中。
GA022n0020_p0153a01║明
GA022n0020_p0153a02║聞啟祥魏㟲《錢塘縣志》：啟祥，字子將，博綜羣書。武林東南都會，江、閩、越之士登賢書者，公車至武
GA022n0020_p0153a03║林，必質義於啟祥，品題甲乙，命梨棗，曰行卷；制義之有行卷自啟祥始。萬歷壬子舉於南雍，嘗與吳
GA022n0020_p0153a04║郡李流芳偕計吏入京師；已至，忽意不自得，徑趣車返。後以薦，被徵不赴。性好延納，每庀舟車、飭廚
GA022n0020_p0153a05║傳宴會客，若置驛然。所著有《自娛齋稿》，子談明亦有聲。
GA022n0020_p0153a06║見譚元春詩，詳卷二。
GA022n0020_p0153a07║孫治《靈隱寺志》：聞子將孝廉，絕志仕進，築阿西山。
GA022n0020_p0153a08║其言語妙天下，馮夢禎、黃汝亨一流人也。
GA022n0020_p0154a01║朱彝尊《明詩綜》引劉孝則云：子將靈心慧解，逈絕
GA022n0020_p0154a02║古今，有不可一世之意。早與名場，非其好也。
GA022n0020_p0154a03║又《靜志居詩話》：杭州先有讀書社，倡自子將。張天
GA022n0020_p0154a04║生、馮千秋、餘杭三嚴乃入於復社而登樓繼之，文
GA022n0020_p0154a05║必六朝，詩必三唐，彬彬盛矣。
GA022n0020_p0154a06║李流芳《檀園集．題畫跋》：吾友聞子將嘗言「湖上兩
GA022n0020_p0154a07║浮圖，雷峯如老衲，寶俶如美人」，余極賞之。
GA022n0020_p0154a08║吳銘道《明復社姓氏補錄》：杭州四十三人，首聞啟
GA022n0020_p0155a01║祥。
GA022n0020_p0155a02║（謹案：吳應箕《復社姓氏錄》有聞啟禎子有，蓋啟祥昆弟。《浙江通志》，啟祥列〈文苑傳〉。）
GA022n0020_p0155a03║人物以氏著者
GA022n0020_p0155a04║吳
GA022n0020_p0155a05║褚泰《咸淳臨安志》：泰，吳封錢塘臨平侯，褚氏遂為錢塘郡姓；歷六朝及唐代，有顯人，皆其後裔。
GA022n0020_p0155a06║晉
GA022n0020_p0155a07║褚陶《晉書．文苑傳》：陶，字季雅，吳郡錢塘人。
GA022n0020_p0155a08║宋
GA022n0020_p0156a01║褚含詳下〈褚伯玉傳〉。
GA022n0020_p0156a02║齊
GA022n0020_p0156a03║褚伯玉蕭子顯《南齊書．高逸傳》：伯玉，字元璩，吳郡錢塘人。高祖含、父逷，徃剡，居瀑布山三十餘年，
GA022n0020_p0156a04║隔絕人物。
GA022n0020_p0156a05║梁
GA022n0020_p0156a06║褚仲都
GA022n0020_p0156a07║褚修姚思廉《梁書．孝行傳》：修，吳郡錢塘人。父仲都善《周易》，修傳父業，性至孝。
GA022n0020_p0156a08║（謹案：褚家坎、褚莊，詳見卷一。據稱漢末聚族居此，因取《咸淳臨安志．古今人表》錢塘褚氏去漢
GA022n0020_p0157a01║未遠者，自泰至修凡七人，列之表。又列褚玠以下七人。考歐陽修、宋祁《新唐書．宰相世系表》，褚
GA022n0020_p0157a02║氏為漢褚少孫後裔，孫重居河南陽翟，其孫碧徙居丹陽。姚思廉《陳書．褚玠傳》：「河南陽翟人玠
GA022n0020_p0157a03║子亮」；《新唐書．褚亮傳》：「杭州錢塘人」，以非土著之褚，故不列。《咸淳臨安志》：「蒲橋褚家塘」，褚氏故居
GA022n0020_p0157a04║是也。表又有「褚無量」，註：「鹽官人」。且志別有褚無量故居，亦不列。至〈右科進士表〉又有褚南仲虎、
GA022n0020_p0157a05║臣大防，俱錢塘人，然無可考。）
GA022n0020_p0157a06║人物以文著者
GA022n0020_p0157a07║宋
GA022n0020_p0157a08║趙抃托克托《宋史．本傳》：抃，字閱道，衢州西安人。進士及第，為武安軍節度推官。曾公亮薦為殿
GA022n0020_p0158a01║中侍御史，彈劾不避權倖。以龍圖閣直學士知成都。神宗立，召知諫院。及謝，帝曰：「聞卿匹馬入蜀，以
GA022n0020_p0158a02║一琴一鶴自隨；為政簡易亦稱是乎？」知越州，盡救荒之術；復徙杭，以太子少保致仕，而官其子屼——提
GA022n0020_p0158a03║舉兩浙常平以便養。屼奉抃徧遊諸名山，吳人以為榮，諡「清獻」。
GA022n0020_p0158a04║與元淨倡和詩，見卷二。
GA022n0020_p0158a05║蘇軾〈趙抃神道碑〉：公少孤且貧，刻意力學，中景祐
GA022n0020_p0158a06║元年進士。元豐二年，加太子少保致仕，時年七十
GA022n0020_p0158a07║二，子屼侍公遊杭。始公自杭致仕，杭人留公不得
GA022n0020_p0158a08║行，公曰：「六年當復來。」至是適六歲矣；杭人德公，逆
GA022n0020_p0159a01║者如見父母。
GA022n0020_p0159a02║釋惟白《續傳燈錄》：趙抃居士繫心宗教，典青州，多
GA022n0020_p0159a03║宴坐。忽大雷震驚，即契悟，作偈曰：默坐公堂虛隱
GA022n0020_p0159a04║几　心源不動湛若水一聲霹𮦷頂門開　喚起從前
GA022n0020_p0159a05║自家底
GA022n0020_p0159a06║錢勰《宋史．附傳》：勰，字穆甫，彥遠子。五歲，日誦千言。十三歲，制舉之業成。熙寕三年，以廕知尉氏
GA022n0020_p0159a07║縣，授流內銓主簿。以龍圖閣直學士兩知開封，吏導人訴牒至七百，勰隨即剖決。蘇軾乘其據案時
GA022n0020_p0159a08║遺之詩，操筆立就以報，軾曰：「電掃廷訟，響答詩筒，近所未見也。」
GA022n0020_p0160a01║與元淨倡和詩，見卷七。
GA022n0020_p0160a02║蘇軾《宋史．本傳》：軾，字子瞻，眉州眉山人。嘉祐二年試禮部，歐陽修擢冠多士。熙寧中通判杭州，
GA022n0020_p0160a03║元祐三年拜龍圖閣學士、知杭州。請免本路上供米；浚茅山、鹽橋二河以通漕；以餘力復完六井；又
GA022n0020_p0160a04║取葑田為長堤以便行者，名為「蘇公堤」。軾二十年間再莅杭，有德於民；家有畫像，飲食必祝，諡「文忠」。
GA022n0020_p0160a05║與元淨交善，詳見各卷。
GA022n0020_p0160a06║蘇轍《宋史．本傳》：轍，字子由，年十九，與兄軾同登進士科，又同策制舉。元祐六年拜尚書右丞，進
GA022n0020_p0160a07║門下侍郎。崇寧中，蔡京當國，罷祠致仕，築室於許，號「潁濱遺老」，諡「文定」。
GA022n0020_p0160a08║撰〈辯才塔碑〉，見卷八。
GA022n0020_p0161a01║楊傑《宋史．文苑傳》：傑，字次公，無為人，舉進士。元豐中官太常，元祐中為禮部員外郎，出知潤州，
GA022n0020_p0161a02║除兩浙提點刑獄。自號「無為子」，有文集二十餘卷、《樂記》五卷。
GA022n0020_p0161a03║撰〈延恩衍慶院記〉及〈十三詩辯才真贊〉，詳見各卷。
GA022n0020_p0161a04║《上天竺山志．宋齊玉法師四十八願後序》：孫莘老
GA022n0020_p0161a05║云：「四方言禪者，黃蘗、慧林為最盛。黃蘗之道，次公
GA022n0020_p0161a06║實傳之。」
GA022n0020_p0161a07║（謹案：傑記以元豐八年伴高麗僧至院，傑官太常時也。蘇軾集有〈送傑詩序〉，謂「以王事而從方
GA022n0020_p0161a08║外之樂」，亦指其事。）
GA022n0020_p0162a01║秦觀《宋史．文苑傳》：觀，字少游，一字太虛，揚州高郵人。登第，調定海主簿。蘇軾以「賢良方正」薦於
GA022n0020_p0162a02║朝。紹聖初，出通判杭州，御史劉拯論其增損實錄，貶監處州酒稅。又以謁告寫佛書為罪，削秩，徙雷
GA022n0020_p0162a03║州。徽宗立放還。有《淮海集》四十卷。
GA022n0020_p0162a04║撰〈遊龍井記〉、〈龍井題名〉，詳見各卷。
GA022n0020_p0162a05║米芾《宋史．文苑傳》：芾，字元章，吳人。以母侍宣仁后舊恩補含光尉，歷太常博士，知無為軍，召為
GA022n0020_p0162a06║書畫學博士。妙於翰墨，得王獻之筆意；山水人物，自名一家。好潔成癖，所為譎異。無為州治有石奇
GA022n0020_p0162a07║醜，具衣冠拜之。
GA022n0020_p0162a08║書秦觀〈遊龍井記〉、釋守一〈方圓庵記〉，見卷六。
GA022n0020_p0163a01║程珌《宋史．本傳》：珌，字懷古，徽州休寧人。紹熙四年進士，授昌化主簿，改知富陽縣。寧宗時遷浙
GA022n0020_p0163a02║西提舉常平，歷官端明殿學士致仕。
GA022n0020_p0163a03║撰〈遊龍井記〉，見卷八。
GA022n0020_p0163a04║（謹案：珌《洺水集》撰寺院記，極多載之《咸淳臨安志》者；又有〈勝相院記〉、〈報恩光孝寺記〉、〈孤山三賢
GA022n0020_p0163a05║堂記〉。）
GA022n0020_p0163a06║鄭清之《宋史．本傳》：清之，字德源，慶元之鄞人。初名燮，字文叔。嘉泰進士，峽州教授。紹定元年遷翰
GA022n0020_p0163a07║林學士、知制誥，簽書樞密院事；六年繼史彌遠為右丞相。淳祐五年賜第於西湖之漁莊；九年拜太
GA022n0020_p0163a08║師左丞相兼樞密使；十一年進封齊國公致仕。有《安晚堂集》六十卷。清之與彌遠立理宗，駸至宰輔；
GA022n0020_p0164a01║然端平間召用正人，清之之力也。
GA022n0020_p0164a02║撰〈秦觀龍井題名跋〉，見卷八。
GA022n0020_p0164a03║（謹案：跋稱紹定己丑，蓋紹定之二年清之簽書樞密院時也。）
GA022n0020_p0164a04║趙立夫《宋史．宗室世系表》：魏王廷美子——廣平郡王房下彥堪子。《咸淳臨安志．郡守表》：溫州人。
GA022n0020_p0164a05║見鄭清之〈跋秦觀龍井題名〉，詳卷八。
GA022n0020_p0164a06║（謹案：清之跋，紹定己丑京尹趙公刻，秦觀記。據《咸淳臨安志》，紹定元年，趙立夫以朝請大夫、尚
GA022n0020_p0164a07║書右司郎中，除太府少師，兼知杭州，三年易以袁韶則為立夫無疑。）
GA022n0020_p0164a08║元
GA022n0020_p0165a01║鄧文原宋濂《元史．本傳》：文原，字善之，一字匪石，綿州人，父漳徙錢塘。在宋時，以流寓試浙西，魁四
GA022n0020_p0165a02║川士。至元中，行中書省辟為杭州路儒學正。皇慶中為國子司業，首建白更學校之政。歷翰林侍講
GA022n0020_p0165a03║學士。
GA022n0020_p0165a04║撰〈藏經閣記〉，見卷二。
GA022n0020_p0165a05║明
GA022n0020_p0165a06║林右鮑復泰《台州府志》：右，字公輔，與方希直、王原采為友。洪武初任王府教授。為文章善馳騁，
GA022n0020_p0165a07║且喜談古今豪傑事以自況。許給事廷慎嘗贈之詩云：握手步雲闕　示我高世文渾融脫凡近　要妙
GA022n0020_p0165a08║幾道真公輔笑曰：「吾豈文士耶？」廷慎曰：「子非文士，豈有經濟才如古豪傑者乎？」公輔曰：「吾非豪傑，亦
GA022n0020_p0166a01║不願為文人也。」嘗代父軍役，聲譽並著。
GA022n0020_p0166a02║撰〈龍井志敘〉，見卷八。
GA022n0020_p0166a03║馮夢禎□□□□□□〈南國子祭酒馮公誌銘〉：夢禎，字開之，其先高郵人，徙嘉興之秀水。隆慶庚
GA022n0020_p0166a04║午舉於鄉。萬歷丁丑會試第一，選庶吉士。
GA022n0020_p0166a05║撰〈龍井寺復賜田記〉、〈送果上人敘〉、〈觀音殿勸緣述〉，
GA022n0020_p0166a06║見卷八。
GA022n0020_p0166a07║人物以祠著者
GA022n0020_p0166a08║宋
GA022n0020_p0167a01║胡則《宋史．本傳》：則，字子正，婺州永康人。果敢有才氣，以進士起家，補許田縣尉，調憲州錄事參
GA022n0020_p0167a02║軍。靈、夏用兵，轉運使索湘命則部送芻糧，為一月計。則曰：「為百日備，尚恐不支，奈何為一月耶？」湘懼
GA022n0020_p0167a03║無以給，遣則遂入奏。太宗因問以邊策，對稱旨；顧左右曰：「州縣豈乏人？」命記姓名中書。後李繼隆討
GA022n0020_p0167a04║賊，久不解。湘語則曰：「微子，幾敗我事！」一日，繼隆移文轉運使曰：「兵且深入，糧有繼乎？」則告湘曰：「彼師
GA022n0020_p0167a05║老將歸，欲以糧乏為辭耳，姑以有餘報之。」已而果為則所料。初，丁謂舉進士，客許田，則厚遇之。謂貴
GA022n0020_p0167a06║顯，故則驟進用。至是，謂罷政事出，則為京西轉運使，遷禮部郎中。部內民訛言相驚，至遣安撫乃定，
GA022n0020_p0167a07║坐是徙廣西路轉運使。又按宜州重辟十九人，為辯活者九人，累遷太常少卿。乾興初，坐丁謂黨，降
GA022n0020_p0167a08║知信州，徙福州；以右諫議大夫知杭州。初，則在河北，殿中侍御史王㳂嘗就則假官舟販鹽；至是，張
GA022n0020_p0168a01║宗海摘發之，按驗得實，出知陳州。踰月，授工部侍郎、集賢院學士。劉隨上疏言：「則奸邪濫聞天下，比
GA022n0020_p0168a02║命知池州不肯行；以罷去遂加美職，何以風勸在位？」後徙杭州，再遷兵部侍郎致仕，卒。則無廉名，喜
GA022n0020_p0168a03║交結，尚風義。丁謂貶崖，賓客隨散落；則間遣人至海上饋問如平日。在福州時，前守陳絳嘗延蜀人
GA022n0020_p0168a04║龍昌期為眾人講《易》，得錢十萬。絳既坐罪，遂自成都械昌期至；則破械，館以賓禮，出俸錢為償之。
GA022n0020_p0168a05║《咸淳臨安志》：顯應廟在風篁嶺龍井衍慶寺側，神
GA022n0020_p0168a06║姓胡，名則，婺之永康人。天聖丙寅、明道癸酉，嘗再
GA022n0020_p0168a07║守杭，有惠政。在郡時，獨無湖患。以兵部侍郎致仕，
GA022n0020_p0168a08║葬錢塘龍井山中。建炎間，方寇猖獗，聚永康方巖。
GA022n0020_p0169a01║山賊夜夢紫袍金帶神人現赤幟於空中，隨就剿
GA022n0020_p0169a02║滅。朝廷褒嘉，為建廟，封顯應侯。自後累加封，其龍
GA022n0020_p0169a03║井賜墳賜「顯應」，墓神之赫，宣著於方巖，此不悉載。
GA022n0020_p0169a04║（謹案：《夢粱錄》「在郡無江潮之患」，小異。又以「顯應廟」為「顯慶廟」，字誤。）
GA022n0020_p0169a05║《武林舊事》：廟在墓前。
GA022n0020_p0169a06║《浙江通志》：雍正九年，李衞重修。
GA022n0020_p0169a07║吳之器《婺書．名臣傳》：累知州郡，皆以惠理稱。又嘗
GA022n0020_p0169a08║奏減衢、婺二州丁身錢，鄉人懷其德，立祠祀之。其
GA022n0020_p0170a01║在方巖者，故其讀書地也，肸蠁甚盛。宣和中，巨盜
GA022n0020_p0170a02║方臘寇永康，民避地於此。賊顧絕澗，緣大藤欲度，
GA022n0020_p0170a03║忽有赤蛇嚙藤中斷，賊皆墮死。又有千人坑者，兩
GA022n0020_p0170a04║石並起百仞，相去不盈尺；絕頂有泉可汲，賊緣間
GA022n0020_p0170a05║道據之。其魁夢神人策白馬飲泉，次日泉遂涸；大
GA022n0020_p0170a06║懼，遂降。守臣以聞於朝，賜祠額曰「赫靈」。至本朝遂
GA022n0020_p0170a07║遍於郡境，不啻千百區焉。
GA022n0020_p0170a08║（謹案：《西湖遊覽志》稱「寶元中，命則長子楷通守杭州以便養」。考則墓誌，楷通判杭州，又六年而
GA022n0020_p0171a01║則終，正當寶元二年，「寶元」紀號誤。）
GA022n0020_p0171a02║趙抃、蘇軾、釋元淨趙抃、蘇軾詳上，釋元淨詳卷三。
GA022n0020_p0171a03║《西湖遊覽志》：辯才與蘇子瞻、趙閱道友善，後人因
GA022n0020_p0171a04║建「三賢祠」祀之。
GA022n0020_p0171a05║（謹案：《咸淳臨安志》：花家山下稱為「三賢堂」。）
GA022n0020_p0171a06║人物以墓著者
GA022n0020_p0171a07║宋
GA022n0020_p0171a08║胡則詳上〈志銘〉，見卷八。
GA022n0020_p0172a01║《咸淳臨安志》：在西湖龍井廣福院之麓。
GA022n0020_p0172a02║陳剛中
GA022n0020_p0172a03║《咸淳臨安志》：在龍井山風篁嶺沙盆塢。公福州福
GA022n0020_p0172a04║清人，慷慨挺特，有志事功。建炎二年李易榜登第。
GA022n0020_p0172a05║紹興戊午任太府寺丞，應詔上封事，主議恢復，忤
GA022n0020_p0172a06║秦檜意。同年編修官胡銓以鯁切得罪，貶新州，作
GA022n0020_p0172a07║啟賀其行，有云：「屈膝請和，知廟堂禦侮之無策；張
GA022n0020_p0172a08║膽論事，喜樞廷經遠之有人。」遂與張九成等七人
GA022n0020_p0173a01║同謫，送吏部，差知䖍州安遠，士論惜之。有詩云：「同
GA022n0020_p0173a02║日七人俱去國，何時萬里許還家？」公至縣，適有嶺
GA022n0020_p0173a03║寇之擾。究心招撫，感瘴而沒。其妻子扶柩至臨安，
GA022n0020_p0173a04║得地葬焉。其後湘中著〈紹興正論〉，載公出處甚詳。
GA022n0020_p0173a05║朱文公、周益公皆跋語。
GA022n0020_p0173a06║楊翱王安石《臨川集．太常博士錢塘楊君夫人吳氏志銘》：楊君翱，字翰之，其子蟠問銘。
GA022n0020_p0173a07║《西湖志》：在龍井。
GA022n0020_p0173a08║吳天秩夏時正《杭州府志》：天秩，字平甫，杭州人。杜門著書，不嗜榮利。以郊恩授大庾尉，調浮梁。有
GA022n0020_p0174a01║文集十五卷。
GA022n0020_p0174a02║《武林舊事》：在龍井。
GA022n0020_p0174a03║《西湖志》：《平甫集》不傳，其題名見於南屏石屋摩崖，
GA022n0020_p0174a04║今尚存。
GA022n0020_p0174a05║元
GA022n0020_p0174a06║方茂榮（詳卷九）
GA022n0020_p0174a07║《西湖志》：在龍井方山。
GA022n0020_p0174a08║明
GA022n0020_p0175a01║陳贄唐如璉《餘姚縣志》：贄，字惟成，薦為儒學訓導。纂修實錄、兩浙事蹟，皆贄採摭，稱良史才。任
GA022n0020_p0175a02║翰林待詔，陞廣東參議，遷太常少卿致仕。投老西湖，與騷人墨客為詩酒會。程敏政《篁墩集．西湖百
GA022n0020_p0175a03║詠倡和詩敘》：太常，會稽陳惟成，博學多才，尤長於詩。其致政而歸也，樂錢塘山水之勝，日與名公碩
GA022n0020_p0175a04║彥往來西湖之上。得宋季董靜傳《西湖百詠》和之，好事者爭相傳誦焉。
GA022n0020_p0175a05║夏時正《杭州府志》：在風篁嶺龍井山，子右通政嘉
GA022n0020_p0175a06║猷祔。
GA022n0020_p0175a07║陳善《杭州府志》：贄本餘姚人，愛錢塘山水之勝，構
GA022n0020_p0175a08║別業於武林城北。及卒，特賜酒以榮之。所著有自
GA022n0020_p0176a01║怡、容臺諸稿。
GA022n0020_p0176a02║吳誠徐象梅《兩浙名賢錄》：誠，字尚忠，錢塘人，景泰辛未進士。
GA022n0020_p0176a03║《西湖志．張弼吳公志銘》：交趾弄兵，公巡撫雲南，奮
GA022n0020_p0176a04║擊賊眾，卒於官。黔國公遣官歸櫬於鄉，賜祭，葬如
GA022n0020_p0176a05║禮。在龍井山之風篁嶺。
GA022n0020_p0176a06║（謹案：陳善《杭州府志》：「在五子嶺，成化二十三年諭葬」，〈志銘〉足正其訛。）
GA022n0020_p0176a07║李昂《浙江通志》：昂字文舉，仁和人，景泰甲戌進士。成化間出知青州，屬歲饑，發廩以濟，活民二
GA022n0020_p0176a08║十餘萬。民列其治行三十四事，立祠表海亭。歷官都察院副都御史。兩廣、江右、湖湘、閩浙，羣盜竊發，
GA022n0020_p0177a01║親入賊巢，斬獲萬計。改督漕運，開河濬源，卒賜祭葬。大司馬華容劉大夏表其墓。
GA022n0020_p0177a02║陳善《杭州府志》：在風篁嶺下。
GA022n0020_p0177a03║汪諧《浙江通志》：諧，字伯諧，仁和人。天順庚辰進士，授編修，以禮部右侍郎兼學士乞休，贈尚書。
GA022n0020_p0177a04║陳善《杭州府志》：在龍井。宏治十三年諭葬，子太常
GA022n0020_p0177a05║卿舉祔，嘉靖六年諭葬。
GA022n0020_p0177a06║沈銳《浙江通志》：銳字文進，仁和人。成化己丑進士，授刑部主事。以南京刑部右侍郎乞歸。值劉
GA022n0020_p0177a07║瑾摘往事以誣士大夫之不附己者，遂落職。嘉靖初乃復。
GA022n0020_p0177a08║魏㟲《錢塘縣志》：在龍井。
GA022n0020_p0178a01║陳珂《浙江通志》：珂，字希白，錢塘人。宏治庚戌進士，授刑部主事。歷都察院副都御史，巡撫河南，
GA022n0020_p0178a02║剿平流賊徐郁等。正德十年為大理寺正卿。
GA022n0020_p0178a03║陳善《杭州府志》：在龍井。嘉靖十一年諭葬。
GA022n0020_p0178a04║（謹案：《浙江通志》以珂為琦，誤。）
GA022n0020_p0178a05║許嶽《武林怡老會詩集》：嶽，字子峻，仕為南京工部主事。歷員外郎中，直隸、常州、廣西、柳州、梧州
GA022n0020_p0178a06║知府，以副使致仕。
GA022n0020_p0178a07║《西湖志》：在風篁嶺。
GA022n0020_p0178a08║沈瑞臨《浙江通志》：瑞臨，字夢錫，萬歷丁丑進士。授行人司正，奉命冊封，餽遺悉絕。由南京工部郎
GA022n0020_p0179a01║中備兵川東，時楊應龍煽動，瑞臨練兵訓武；終任，應龍不敢叛。以母老終養，杜門斂迹。精研濂、洛、關、
GA022n0020_p0179a02║閩之書，著《易義》十卷、《經解》二十卷，學者稱曰「約齋先生」。
GA022n0020_p0179a03║魏㟲《錢塘縣志》：在龍井劉安山。
GA022n0020_p0179a04║（謹案：地志無劉安山之名；冠以龍井，必與龍井相近之山也，疑以「劉庵」致誤。《武林舊事》「劉婉容
GA022n0020_p0179a05║攢所」可証。今風篁嶺西有劉安山。）
GA022n0020_p0179a06║錢夢龍
GA022n0020_p0179a07║魏㟲《錢塘縣志》：在風篁嶺，邳州同知。
GA022n0020_p0179a08║費鏞《浙江通志》邵經邦〈處士費西村志銘〉：鏞，字鳴遠。
GA022n0020_p0180a01║《西湖志》：在龍井。
GA022n0020_p0180a02║張伯元《浙江通志》：處士伯元，七月孤，事母孝，好學守禮。
GA022n0020_p0180a03║魏㟲《錢塘縣志》：在老龍井。
GA022n0020_p0180a04║（謹案：《浙江通志．吳誠》、〈介節傳．沈銳陳珂〉、〈名臣傳．沈瑞臨〉、〈儒林傳．陳贄〉下註：「傳見文苑」，而傳無之。
GA022n0020_p0180a05║費鏞、張伯元並題曰「處士」。）
GA022n0020_p0180a06║國朝
GA022n0020_p0180a07║沈堯章《浙江通志》：堯章，字佩彝，仁和人，瑞臨曾孫。崇禎丙子舉於鄉。正身端拱，嘗慕范希文，著〈先
GA022n0020_p0180a08║憂後樂論〉以見志。趙世安《仁和縣志》：順治中選臨海縣教諭。兄堯年亦善文。
GA022n0020_p0181a01║魏㟲《錢塘縣志》：在錢塘龍井。
GA022n0020_p0181a02║（謹案：《歷朝浙江題名錄》：「崇禎九年中式八十三名沈堯章，錢塘縣附學生，習《易經》」。《浙江通志》：「仁
GA022n0020_p0181a03║和人」，非是。）
GA022n0020_p0181a04║關大生
GA022n0020_p0181a05║魏㟲《錢塘縣志》：在龍井風篁嶺。鍵父，贈知縣。
GA022n0020_p0181a06║王一奇
GA022n0020_p0181a07║魏㟲《錢塘縣志》：在雞籠山。
GA022n0020_p0181a08║夏德昌
GA022n0020_p0182a01║魏㟲《錢塘縣志》：在龍井金鐘山。
GA022n0020_p0182a02║（謹案：魏㟲《錢塘縣志》：王一奇、夏德昌並題「處士」。）
GA022n0020_p0182a03║王起彪《西湖志．李之芳表忠錄集》：王虎子，名起彪。以《春秋》成進士，授德興令，三月化行；而鄰封寇
GA022n0020_p0182a04║起，討之不克，罵賊而死。
GA022n0020_p0182a05║魏㟲《錢塘縣志》：在龍井風篁嶺。學使王掞題曰「異
GA022n0020_p0182a06║烈孤忠」。
GA022n0020_p0182a07║（謹案：謝旻《江西通志》：王起彪，錢塘人。順治丁亥進士，戊子授德興縣。值金逆變起，彪隨營次半
GA022n0020_p0182a08║載。己丑江西平，就任。時餘蘖鄰邑董三等賊擁眾猝至，起彪率民兵守之，寡不敵眾，被執於天
GA022n0020_p0183a01║君廟，脅降不屈，遂遇害。雍正六年
GA022n0020_p0183a02║詔賜廟祀，附識於此。）
GA022n0020_p0183a03║鄉寓人物題後
GA022n0020_p0183a04║地以人而傳，假其名焉爾。釋子以士夫而傳，資
GA022n0020_p0183a05║其力焉爾。自吳晉迄今，姓氏、爵里、事蹟詳具羣
GA022n0020_p0183a06║籍，洵夫山靈、佛法與有光榮者也。
GA022n0020_p0183a07║
GA022n0020_p0183a08║
GA022n0020_p0184a01║
GA022n0020_p0184a02║
GA022n0020_p0184a03║
GA022n0020_p0184a04║
GA022n0020_p0184a05║
GA022n0020_p0184a06║
GA022n0020_p0184a07║
GA022n0020_p0184a08║龍井見聞錄卷四