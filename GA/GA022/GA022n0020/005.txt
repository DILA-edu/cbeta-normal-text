GA022n0020_p0185a01║龍井見聞錄卷五
GA022n0020_p0185a02║（臣）汪孟鋗恭纂
GA022n0020_p0185a03║物產
GA022n0020_p0185a04║泉品二
GA022n0020_p0185a05║龍井水
GA022n0020_p0185a06║見《咸淳臨安志》，詳卷一。
GA022n0020_p0185a07║又煙霞嶺下水樂洞，四望林巒聳秀，巖石蟠峙。有
GA022n0020_p0185a08║洞虛窈，渟涵如淵，泉味清甘與龍井埒。
GA022n0020_p0186a01║老龍井水
GA022n0020_p0186a02║見《西湖遊覽志》，詳卷一。
GA022n0020_p0186a03║聶心湯《錢塘縣志》：田子藝品泉，以龍泓、武林第一。
GA022n0020_p0186a04║田藝蘅《煮泉小品》：武林諸泉，惟龍泓入品，而茶亦
GA022n0020_p0186a05║惟龍泓山為最。其上為老龍泓，寒碧倍之。其地產
GA022n0020_p0186a06║茶，為南北山絕品。
GA022n0020_p0186a07║（謹案：陸羽《茶經》論水，山水上，江水次，井水下。又云：「山水，乳泉石池漫流者上；瀑湧湍潄勿食。」歐
GA022n0020_p0186a08║陽修謂羽論水，惡渟漫而喜泉源，則龍井之水是已。）
GA022n0020_p0187a01║竹品一
GA022n0020_p0187a02║風篁嶺竹楊維楨等《西湖竹枝詞．別里沙詞》：風篁嶺下月色涼　無數竹枝官道旁東家為愛青
GA022n0020_p0187a03║青節　截得參差吹鳳凰
GA022n0020_p0187a04║《西湖遊覽志》：地多蒼筤篠簜，風韻淒清。
GA022n0020_p0187a05║（謹案：《咸淳臨安志》：竹有八種，曰碧玉間黃金竹、筀竹、淡竹、紫竹、斑竹、金竹、鶴膝竹、苦竹。惟鶴膝
GA022n0020_p0187a06║竹，據元「時息齋道人」李衎《竹譜詳錄》，謂生杭州西湖靈隱山中，節密而內實，略如天壇籐，間有
GA022n0020_p0187a07║突起如鶴膝，人取為拄杖；又引葉世程《閩中記》，謂古田縣亦有之，不言出風篁嶺也。）
GA022n0020_p0187a08║花品二
GA022n0020_p0188a01║風篁嶺梅
GA022n0020_p0188a02║《東坡集．探梅詩》：問訊風篁嶺下梅。
GA022n0020_p0188a03║魏㟲《錢塘縣志》：雞籠山在嶺下，舊多梅花，土人稱
GA022n0020_p0188a04║梅花嶺。
GA022n0020_p0188a05║老龍井素蘭
GA022n0020_p0188a06║魏㟲《錢塘縣志》：老龍井產素蘭，品絕一郡。
GA022n0020_p0188a07║（謹案：《咸淳臨安志．蕙蘭》引蘇軾題楊傑蕙蘭二詩：「南山深處，宜其品絕也。」）
GA022n0020_p0188a08║茶品一
GA022n0020_p0189a01║老龍井茶《西湖志》劉瑛詩〈謝龍井僧寄茶〉：春茗初收穀雨前　老僧分惠意殷虔也知顧渚無雙
GA022n0020_p0189a02║品　煩試吳山第一泉竹裏細烹清睡思　風前小啜悟談禪相酬擬作長歌贈　淺薄何能繼玉川王寅
GA022n0020_p0189a03║《十岳山人集．龍井試茶》：昔嘗顧渚茗　鑿得金沙泉舊遊懷莫置　幽事復依然綠染龍波上　香搴穀雨
GA022n0020_p0189a04║前況於山寺裏　藉此可談禪于若瀛《弗告堂集．龍井茶歌》：西湖之西開龍井　煙霞近接南山嶺飛流
GA022n0020_p0189a05║密汩寫幽壑　石磴紆曲片雲冷拄杖尋源到上方　松枝半落澄潭靜銅缾試取烹新茶　濤起龍團沸
GA022n0020_p0189a06║穀芽中頂無須憂獸迹　湖山豈懼涸金沙漫道白芽雙井嫩　未必紅泥方印嘉世人品茶未嘗見　但
GA022n0020_p0189a07║說天池與陽羨豈知新茗煮新泉　團黃分列浮甌面二槍浪自附三篇　一串應輸錢五萬
GA022n0020_p0189a08║《西湖遊覽志》：「其地產茶，為兩山絕品。」《郡志》稱寶雲、
GA022n0020_p0190a01║香林、白雲諸茶，乃在靈竺、葛嶺之間，未若龍井之
GA022n0020_p0190a02║清馥雋永也。
GA022n0020_p0190a03║《浙江通志》：錢塘龍井、富陽及餘杭徑山多產之。
GA022n0020_p0190a04║魏㟲《錢塘縣志》：此地產茶，歲不過數斤，在寶雲、香
GA022n0020_p0190a05║林、白雲諸品之上。
GA022n0020_p0190a06║（附）茶真贋優劣
GA022n0020_p0190a07║谷應泰《博物要覽》：浙江省杭州有龍井茶、垂雲茶、
GA022n0020_p0190a08║天目茶、徑山茶、昌化茶，凡六品。
GA022n0020_p0191a01║《快雪堂集．漫錄》：昨同徐茂吳至老龍井買茶，小民
GA022n0020_p0191a02║十數家各出茶，茂吳以次點試，皆以為贋，曰：「真者
GA022n0020_p0191a03║甘香而不冽，稍冽便為諸山贋品。」得一二兩以為
GA022n0020_p0191a04║真物，試之果甘香若蘭；而山人及寺僧反以茂吳
GA022n0020_p0191a05║為非。吾亦不能置辨，偽物亂真如此。子晉云：本山
GA022n0020_p0191a06║茶微帶黑，不甚清翠。點之色白如玉而作寒豆香，
GA022n0020_p0191a07║宋人呼為白雲茶。稍綠便為天池物。天池龍井為
GA022n0020_p0191a08║茶中臣種。
GA022n0020_p0192a01║（謹案：唐宋尚建茶，《元和郡縣志》、樂史《太平寰宇記》，杭之土貢俱不及茶。至《咸淳臨安志》而茶滋
GA022n0020_p0192a02║詳矣。據志云：臨安歲貢茶，錢塘寶雲產者名「寶雲茶」；下天竺香林洞產者名「香林茶」；上天竺白
GA022n0020_p0192a03║雲峯產者名「白雲茶」。又寶嚴院垂雲亭亦產茶，白雲、垂雲並見東坡詩。又東坡〈遊諸佛舍，一日
GA022n0020_p0192a04║飲釅茶七盞，戲書〉云：「且盡盧仝七椀茶」。蓋南北兩山及七邑大抵皆產茶，近日徑山寺僧採穀
GA022n0020_p0192a05║雨前者，以小缶貯送，而獨未聞龍井茶之名。以趙抃〈龍泓亭詩敘〉「老僧烹小龍團迓余」考之，山
GA022n0020_p0192a06║之未有茶可知。龍井茶始見《西湖遊覽志》，自後品鬬遂多。據志，蓋老龍井側，特未詳何年著稱。
GA022n0020_p0192a07║然讀虞集〈次鄧文原遊龍井詩〉，有「烹煎黃金芽，不取穀雨後」之句，度龍井茶，元時已有之矣。今
GA022n0020_p0192a08║寺內外徧植茶樹，要以近老龍井者為佳。）
GA022n0020_p0193a01║又柴老餉龍井茶一斤，試茶，安樂山香勝，龍泉味
GA022n0020_p0193a02║勝。豈炒製不如法、損其香耶？
GA022n0020_p0193a03║又石城山產茶，品在天池、龍井之上。
GA022n0020_p0193a04║《廣羣芳譜》引《茶箋》：龍井茶不過數十畝，外此有茶
GA022n0020_p0193a05║皆不及天目，為天池、龍井之次。
GA022n0020_p0193a06║又《西吳枝乘》：湖人於茗不數顧渚而數羅岕；然顧
GA022n0020_p0193a07║渚之佳者，其風味已遠出龍井下。岕稍清雋，然葉
GA022n0020_p0193a08║麤而作草氣。丁長孺嘗以半角見餉，且教余烹煎
GA022n0020_p0194a01║之法。迨試之，殊類羊公鶴。此余有解、有未解也。余
GA022n0020_p0194a02║嘗品茗，以武夷、虎邱第一，淡而遠也；松羅、龍井次
GA022n0020_p0194a03║之，香而豔也；天池又次之，常而不厭也。餘子瑣瑣，
GA022n0020_p0194a04║勿置齒喙。
GA022n0020_p0194a05║《石公集．天目山記》：頭茶之香者遠勝龍井。
GA022n0020_p0194a06║《浙江通志》：杭郡諸茶總不及龍井之產，而雨前細
GA022n0020_p0194a07║芽，取其一旗一槍，尤為珍品；第所產不多，宜其矜
GA022n0020_p0194a08║貴也。
GA022n0020_p0195a01║文震亨《長物志》：龍井天目山中早寒，冬來多雪，故
GA022n0020_p0195a02║茶之萌芽較晚；採焙得法，亦可與天池並。
GA022n0020_p0195a03║魏㟲《錢塘縣志》：茶出龍井者作豆花香，名龍井茶，
GA022n0020_p0195a04║色青味甘。又翁家山亦產茶，最下者法華山石人
GA022n0020_p0195a05║塢茶。而龍井法相僧收以語人曰「本山」。
GA022n0020_p0195a06║果品一
GA022n0020_p0195a07║龍井楊梅
GA022n0020_p0195a08║《咸淳臨安志》：舊載楊梅石塢，今在煙霞嶺瑞峯寺
GA022n0020_p0196a01║側。東墓嶺、十八澗亦盛；臯亭山產者尤甜。
GA022n0020_p0196a02║又楊梅塢在南山，近瑞峯；石塢內有一老嫗，姓金，
GA022n0020_p0196a03║其家楊梅甚盛，俗稱「楊梅塢」，所謂「金婆楊梅」是也。
GA022n0020_p0196a04║《西湖遊覽志》：宋時有金嫗者，所栽楊梅甚美，因以
GA022n0020_p0196a05║起名。蘇子瞻〈答參寥惠楊梅詩〉：新居未換一根椽
GA022n0020_p0196a06║　只有楊梅不值錢莫共金家鬬甘苦　參寥不是老
GA022n0020_p0196a07║婆禪蓋謂此也。至今其地楊梅異於他產。
GA022n0020_p0196a08║施元之《蘇詩註》：杭州圖經，楊梅塢在山南，近瑞峯；
GA022n0020_p0197a01║楊梅尤盛，有紅白二種。今杭人呼白者為「聖僧梅」。
GA022n0020_p0197a02║魏㟲《錢塘縣志》：龍井法華山產者為天下冠。
GA022n0020_p0197a03║（謹案：杭產楊梅不一，蘇軾詩自註：「杭州梵天寺有月廊數百間，寺中多白楊梅、盧橘。」而陳善《杭
GA022n0020_p0197a04║州府志》又有徐村、楊梅兩山。楊梅有早色、晚色、燻色、喫色數種。北山多早，南山多晚，故近龍井，
GA022n0020_p0197a05║楊梅塢、法華山俱以此著。「楊梅塢」詳卷一。《咸淳臨安志》：法華塢在西谿。《西湖遊覽志》：青芝塢又
GA022n0020_p0197a06║北為法華山，去靈隱山後可里許。過北十里為西谿。吳本泰《西谿梵隱志》：西湖北山一支，其陽
GA022n0020_p0197a07║為竺國靈鷲，其陰為法華。有晉法華僧靈蹟，因以名山。亦近龍井，故依魏㟲《錢塘縣志》存之。又
GA022n0020_p0197a08║案魏㟲《錢塘縣志》，蘭花紫白者名蓀，出法華山。又法華山筍最盛，有烏哺雞、白哺雞之名，附識
GA022n0020_p0198a01║於此。）
GA022n0020_p0198a02║藥品二
GA022n0020_p0198a03║龍井貫眾
GA022n0020_p0198a04║《咸淳臨安志》：生龍井口。
GA022n0020_p0198a05║龍井益母草
GA022n0020_p0198a06║《咸淳臨安志》：生龍井山谷，亦名草天麻。
GA022n0020_p0198a07║（謹案：《浙江通志》引此文，誤增「最佳」二字。）
GA022n0020_p0198a08║鱗屬一
GA022n0020_p0199a01║龍井魚
GA022n0020_p0199a02║見《武林舊事》，詳卷一。
GA022n0020_p0199a03║張京元《西湖小記》：過風篁嶺是為龍井，即蘇端明、
GA022n0020_p0199a04║米南宮與辯才往來處。寺北向門內外，修竹琅琅；
GA022n0020_p0199a05║井在殿左，泉出石罅。甃小圓池，下復為方池承之。
GA022n0020_p0199a06║池中各有巨魚，而水無腥氣。池淙淙下瀉，繞寺門
GA022n0020_p0199a07║而出。小坐「與偕亭」，翫「一片雲石」；山僧汲水供茗，泉
GA022n0020_p0199a08║味色俱清。僧容亦枯寂，視諸山迥異。
GA022n0020_p0200a01║物產題後
GA022n0020_p0200a02║龍井為南山總名，杭郡邑志，物產凡近龍井者，
GA022n0020_p0200a03║率冠以龍井，不必以嶺以寺限也；矧乃泉甘茶
GA022n0020_p0200a04║香、品絕諸山者乎？
GA022n0020_p0200a05║
GA022n0020_p0200a06║
GA022n0020_p0200a07║
GA022n0020_p0200a08║龍井見聞錄卷五