GA022n0020_p0201a01║龍井見聞錄卷六
GA022n0020_p0201a02║（臣）汪孟鋗恭纂
GA022n0020_p0201a03║碑刻書畫
GA022n0020_p0201a04║碑之重刻者三
GA022n0020_p0201a05║宋
GA022n0020_p0201a06║秦觀〈遊龍井記〉（在寺內，明董其昌為方伯斗垣周公臨）（龍井舊名龍泓，距錢塘十里。吳赤
GA022n0020_p0201a07║烏中，方士葛洪嘗鍊丹於此，事見圖記。其地當西湖之西、浙江之北、風篁嶺之上，實深山亂石中之
GA022n0020_p0201a08║水泉也。每歲旱，禱雨輒應，故老相傳以為有龍居之然。泉者，山之精氣所發也。西湖深靚空濶，納光
GA022n0020_p0202a01║景而涵煙霏；菱芡、荷花之所附麗，龜魚、鳥蟲之所依憑；漫衍而不迫，紆餘以成文；陰晴之中各有奇
GA022n0020_p0202a02║態，而不可以言盡也。故岸湖之山多為所誘，而不克以為泉。浙江介於吳越之間，一晝一夜，濤頭自
GA022n0020_p0202a03║海而上者再；疾擊而遠馳，兕虎駭而風雨怒。遇者摧，當者壞，乘高而望之，使人毛髮盡立、心掉而不
GA022n0020_p0202a04║禁。故岸江之山多為所脇，而不暇以為泉。惟此地蟠幽而踞阻，內無靡曼之誘以散越其精，外無豪
GA022n0020_p0202a05║悍之脇以虧疏其氣，故嶺之左右大率多泉，龍井其尤者也。夫蓄之深者發之遠，其養也不苟則其
GA022n0020_p0202a06║施也無窮；龍井之德蓋有至於是者，則其為神物之託也亦奚疑哉？元豐二年，辯才法師元淨自天
GA022n0020_p0202a07║竺謝講事，退休於此山之壽聖院。院去龍井一里，凡山中之人有事於錢塘，與遊客之將至壽聖者，
GA022n0020_p0202a08║皆取道井旁。法師乃即其處為亭，又率其徒以浮屠法環而咒之，庶幾有慰夫所謂龍者。俄有大魚
GA022n0020_p0203a01║自泉中躍出，觀者異焉，然後知井之有龍不謬，而其名由此益大聞於時。是歲，余自淮南如越省親，
GA022n0020_p0203a02║過錢塘，訪法師於山中。法師策杖送余於風篁嶺之上，指龍井曰：「此泉之德至矣！美如西湖，不能淫
GA022n0020_p0203a03║之使遷；壯如浙江，不能威之使屈；受天地之中、資陰陽之和以養其源，推其緒餘以澤於萬物，雖古
GA022n0020_p0203a04║有道之士，又何以加於此？為我記之。」余曰：「唯唯。」）（跋云：此文見《淮海集》。龍井有此碑，乃米元章書，今已
GA022n0020_p0203a05║不復存；但有〈方圓庵記〉，余倣米法以補之。）（壬戌元正晦，秉燭記，其昌）（錢塘門人金嘉會摹勒上石）
GA022n0020_p0203a06║董其昌《畫禪室隨筆．補龍井記書後》云：「秦太虛〈龍
GA022n0020_p0203a07║井記〉直稱蘇家勝友，元章此碑絕得李栝州三昧。
GA022n0020_p0203a08║惜多殘缺，余為補之。然聞趙吳興曾欲補米書數
GA022n0020_p0204a01║行，一再易之，皆不相似，曰：『今人去古遠矣，則余其
GA022n0020_p0204a02║有續貂之愧也夫！』」
GA022n0020_p0204a03║《家藏集．集宋米芾書龍井記石本跋》云：「天水尹希
GA022n0020_p0204a04║賓嘗蓄米老所書〈秦太虛龍井記石本〉，字畫雄放。
GA022n0020_p0204a05║但其文多缺處，其子寬因錄全文於前，以便讀者；
GA022n0020_p0204a06║託吾友史明古求余題之。尹君之意雖為故物重，
GA022n0020_p0204a07║然亦重乎米書；而又不無不重乎太虛之文也。君
GA022n0020_p0204a08║如重其文，則太虛又嘗有〈龍井題名記〉及東坡跋
GA022n0020_p0205a01║語，更錄以附於後，則不獨全龍井之文，且并龍井
GA022n0020_p0205a02║之事全矣。余方與明古約同遊杭，豫期日月；而龍
GA022n0020_p0205a03║井者杭之勝處也，至則當案記文所載，次第登覽。
GA022n0020_p0205a04║亦將為數語以續古人，歸其為君再書以附之。」
GA022n0020_p0205a05║又〈遊龍井記〉橫碑（在寺內，文見上）
GA022n0020_p0205a06║（謹案：此碑不知何人重摹，前則大碑也，鄭清之跋備述刻記始末。二碑並失之，見下。）
GA022n0020_p0205a07║釋守一〈方圓庵記〉（在寺內，文見卷二）元豐癸亥四月九日，慧日峯守一記，米芾書跋云：
GA022n0020_p0205a08║「不二作此文成，過余，愛之，因書。鹿門居士米芾元章。」又跋云：「辯才故與蘇子瞻伯仲，洎趙閱道、秦少
GA022n0020_p0206a01║游為方外交，其人可知已。太守請住名剎，晚年自天竺歸老龍井之山，結廬曰『方圓』。夫生人圓顱方
GA022n0020_p0206a02║趾，所本來也。其用萬端，幻化而不窮，率歸於遑遑不吾寂，斯方圓義畢。至吾人寄身蜉蝣而襟期宇
GA022n0020_p0206a03║宙，善用方圓者也。泥之則不善，將為方乎？將為圓乎？善乎師與守一之說，守一記之。」而米南宮善其
GA022n0020_p0206a04║文，手書於石，並稱奇絕。龍井昔傳神物所託，故祠龍君於此。遇夏不雨，有司為百姓請命而禱輒應。
GA022n0020_p0206a05║今年余以不雨禱於祠下，問之遊人，石已斷仆榛莽中久矣。余覓有舊刻，采石重□一過，樹於故蹟。
GA022n0020_p0206a06║噫！天地之靈物未嘗終祕，師之蔽廬幾於道，九九行完而率復，人賢之□而祀焉。南宮書法超邁入
GA022n0020_p0206a07║神，幸見之，可洗瘴毒，均□山靈神氣所鍾。此余重刻意也，書以紀之。萬歷丁酉仲夏，知仁和縣事晉
GA022n0020_p0206a08║陵胡澄跋
GA022n0020_p0207a01║（謹案：《仁和縣志》：萬歷二十一年，知縣胡澄，武進人，壬辰進士，任四年。）
GA022n0020_p0207a02║安世鳳《墨林快事．方圓石刻》：此米之最有聲合作
GA022n0020_p0207a03║者；乃以庵之增修，好事者適得米老舊搨以補亡，
GA022n0020_p0207a04║而恰遇一顛倒裝潢者，錯其先後，遂據之入石。虎
GA022n0020_p0207a05║林遊人如織，莫有為之是政者。余早得此本，亦以
GA022n0020_p0207a06║為裝家誤旋；入杭摩挲石下，依然誤也。因另搨一
GA022n0020_p0207a07║紙，為之改裝，則文從理順，不致誚一公為傖父、顛
GA022n0020_p0207a08║士為糊目矣。欲再一正其石，而匆匆北歸。當賖此
GA022n0020_p0208a01║恨，因識於此。嗟乎！余所手正之本或未必傳，而此
GA022n0020_p0208a02║段儻不泯泯，則後來見者豈遂乏一慧心之彥、為
GA022n0020_p0208a03║了吾恨者？余之汲汲老而為此者，半欲為後人一
GA022n0020_p0208a04║二眼耳。用寄示此一寸於永永，豈區區誇蠧魚之
GA022n0020_p0208a05║架哉？天啟乙丑九月三日
GA022n0020_p0208a06║魏㟲《錢塘縣志．章撫功跋》：案今古石刻雖存，而文
GA022n0020_p0208a07║理舛錯、略無倫次，不知何人偽刻，其真刻亦不知
GA022n0020_p0208a08║何時易去。余志學之年，初學執筆，購南宮法書，愛
GA022n0020_p0209a01║其奇變，種種不一；獨〈龍井記〉瀟灑俊逸，有晉人風
GA022n0020_p0209a02║度。惜其前後倒置，因為訂正。臨摹數紙，稍具形似。
GA022n0020_p0209a03║安得片石易其偽刻，庶廬山面目不失舊觀？冀有
GA022n0020_p0209a04║識者鑒之乎！
GA022n0020_p0209a05║（謹案：孫克宏《碑目》有此碑，不知斷石何往！此記見錄於《上天竺山志》，其文正與胡令重刻石本
GA022n0020_p0209a06║同，文從理順；惟石本有數缺字而已。安世鳳、章撫功俱云「顛倒舛錯」，豈又一碑耶？）
GA022n0020_p0209a07║原碑存者十一
GA022n0020_p0209a08║明
GA022n0020_p0210a01║謝輔〈龍井感應碑記〉（在寺內）錢塘西行一舍許，有勝地曰龍井。羣山環護，奇石行立，
GA022n0020_p0210a02║如奔如仆，如趨如伏，如龍翔，如鳳舞，扶輿磅礡而鬱積；世傳謂有龍宅其中，故名曰「龍井」。前鎮守浙
GA022n0020_p0210a03║江太監李公，創佛寺於其上，由是東行百步則公之佳城也。然公物故已十有二載矣。欽差御馬監
GA022n0020_p0210a04║太監覃公禮，以公幹來莅兩浙；欽差鎮守浙江都知監少監盧公永，慨惟李公前輩碩德，乃於癸未
GA022n0020_p0210a05║之秋七月丙午，相率謁公之墓，以覽龍井之勝。惟時逾旬不雨，沿途田疇乾涸，稼將槁。二公顧瞻嗟
GA022n0020_p0210a06║嘆，謂「農之依田，猶魚之依水、木之依土；魚無水則腐，木無土則枯；民非稼穡則無以為生。昔蘇文忠
GA022n0020_p0210a07║公謂十日不雨則無禾，今不雨將及半月，無禾則歲且歉矣，其如吾民何？」爰相與默禱龍井之神，其
GA022n0020_p0210a08║降甘雨以澤吾民，則神亦享祀兹土而無愧矣。井東面鑿石為龍首，引水從口而出，久為泥滓所湮。
GA022n0020_p0211a01║覃公以手濬導，水隨汩汩而流。須臾，有物如龍狀浮於水上，二公欣然曰：「此感應之兆也！」於是與羣
GA022n0020_p0211a02║公觴詠於寺之東閣。酒闌，各乘輿之西湖。為間，油然雲興，龍見於天，雨下如注；溝澮皆盈，禾苗改色。
GA022n0020_p0211a03║行旅悅於塗，士夫慶於市，農民樂於野，何其感應之速哉？蓋以二公惟忠惟孝，敷仁施惠，盛典足以
GA022n0020_p0211a04║動天地，至誠足以感鬼神，豈偶然哉？《書》曰：「惟德動天，無遠不屆」，又曰：「至誠感神」，其斯之謂與？時相從
GA022n0020_p0211a05║者則鎮守浙江都指揮同知王公、布政使司左布政使秦敬、按察使副使張岐、僉事王鎬、都司都指
GA022n0020_p0211a06║揮僉事陳文、劉鼎，咸謂「古人得禾得鼎則名之於書、名之於年。二公以精誠而得雨，宜特書以示不
GA022n0020_p0211a07║忘；使後人觀斯文則知二公愛民之心也。」井上有龍王廟，二公又□秦方伯從而修理一新，僉謂余
GA022n0020_p0211a08║宜記之。肆忘其固陋，爰摭其實而勒諸石以垂永久云。天順七年龍集昭陽協洽秋九月既望立石
GA022n0020_p0212a01║通奉大夫．浙江等處承宣布政使司右布政使．臨川謝輔撰文通奉大夫．浙江等處承宣布政使司
GA022n0020_p0212a02║左布政使．涿郡秦敬篆額亞中大夫．浙江等處承宣布政使司左參政．鳳陽王敞書丹
GA022n0020_p0212a03║（謹案：太監李公創寺井上，謂李德也。夏時《湖山勝概記》：「創寺山陽」，殆即其時。嶺前寺始此，龍井
GA022n0020_p0212a04║名寺亦始此。）
GA022n0020_p0212a05║王守仁〈風篁山龍井記〉（在寺內）新出土，已斷為數塊，不可搨。「風篁」字模糊，或傳為
GA022n0020_p0212a06║「鳳凰」，蓋非。
GA022n0020_p0212a07║黃克纘、李承勳倡和詩（在寺內）龍井二首蘇公曾訪辯才處　夜半空山入定時千
GA022n0020_p0212a08║古風流難再續　徘徊泉上得歸遲千株翠栢半垂藤　路繞清谿興自增安事辯公來說法　青山何處
GA022n0020_p0213a01║不逢僧又：六言二首廢興新舊龍井　高低大小泉亭石似龍騰鳳舞　鳥知日落山暝坐上明滅翠岫
GA022n0020_p0213a02║　望中表裏西湖渴飲山僧茶茗　醉看大將昆吾李大將軍同遊，壬子夏日泉南黃克纘題奉和黃大
GA022n0020_p0213a03║司馬韻衝炎徙倚龍泓上　何異坡公訪辯時喜有黃芽烹石髓　清風習習欲歸遲偶隨元老共扶藤
GA022n0020_p0213a04║　古井雲蒸景倍增怪石垂頭渾不語　前身疑是缽龍僧路入方圓禪窟　泉飛新舊山亭龍臥雲封寂
GA022n0020_p0213a05║寂　客歸月破暝暝洞口兩分邱壑　嶺頭雙見江湖坐擁幾篇珠玉　顧慚三尺昆吾括蒼李承勳書
GA022n0020_p0213a06║（謹案：《浙江通志．名宦傳》引《名臣言行略》：承勳字立卿，嘉魚人。宏治進士，為浙江按察使。事持大
GA022n0020_p0213a07║體、風紀肅然，仕至兵部尚書。又陳善《杭州府志》：成化中為浙江右布政，諡康惠。）
GA022n0020_p0213a08║朱卿如〈遊龍井詩〉（在寺內）遊龍井山寺逢秋木葉丹　漫從飛閣見浮湍分開亂石一泓
GA022n0020_p0214a01║淺　流到片雲千尺寒龍出洞邊朝雨集　鳥歸峯外夕陽殘悠然已自忘歸去　更有雲腴可當餐萬歷
GA022n0020_p0214a02║癸丑秋日，郡人朱卿如題
GA022n0020_p0214a03║屠隆〈龍井茶歌〉（在寺內）〈龍井茶歌〉，與李念江開府公同遊作。山通海眼蟠龍脈　神物蜿蟺
GA022n0020_p0214a04║此真宅飛泉歕沫走白虹　萬古靈源長不息琮琤時諧琴筑聲　澄泓冷浸玻璃色令人對此清心魂
GA022n0020_p0214a05║　一潄如飲甘露液吾聞龍女參靈山　豈是如來八功德此山秀結復產茶　穀雨霡霂抽仙芽香勝旃
GA022n0020_p0214a06║檀華嚴界　味同沆𤅈上清家雀舌龍團亦浪說　顧渚陽羨詎須誇摘來片片通靈竅　啜處泠泠馨齒
GA022n0020_p0214a07║牙玉川何妨盡七盌　趙州借此演三車采取龍井茶　還念龍井水文武每將火候傳　調停暗合金丹
GA022n0020_p0214a08║理茶經水品兩足佳　可惜陸羽未知此山人酒後酣氋氃　陶然萬事歸虛空一杯入口宿酲解　耳畔
GA022n0020_p0215a01║颯颯來松風即此便是清涼國　誰同飲者隴西公萬歷甲午秋七月，赤水「洞天居士」屠緯真書
GA022n0020_p0215a02║神運石題字
GA022n0020_p0215a03║（謹案：《西湖志．山水》載「神運石」，引陳善《杭州府志》文，與《西湖遊覽志》同；惟鐵牌「二十面」作「二十四
GA022n0020_p0215a04║面」，銀「二條」作「一條」小異。而於「碑碣」又稱「南山道人李德遣五丁神運此石就立在石上，有『嶻𡺼
GA022n0020_p0215a05║神運石下有玉泓池』十字」，且云：「『運池』二字獨大，幾尺餘，絕類米書」，其說不可合。竊嘗從石下細
GA022n0020_p0215a06║加搜剔，然後得實焉：石前一面真書「永鎮大安」四大字，另又真書「嶻𡺼神運石」五大字，而略帶
GA022n0020_p0215a07║隸法。石字左行又五行甎瓦□工籴米等用不敢□□財助緣共造□淘得金銀牌買木石。欽
GA022n0020_p0215a08║差管浙江市舶司陳添保拾中常大夫內官阮隨，發心捨財造殿，□差鎮□處州兼總戎事。小
GA022n0020_p0216a01║字極劣，又石側有「下有玉泓池」真書五大字，略帶行法。後一面真書「南山道人李德遣五丁神
GA022n0020_p0216a02║運此石就立」十五大字，又小字可辯者六行。一□□二面見在二□□。又淘得鐵牌三□□武
GA022n0020_p0216a03║□□見□四造佛殿用諸不可取此一人之下。又淘得玉石□五兩，上寫「元豐年待東方姓就
GA022n0020_p0216a04║六□□淘□池得乾得金一鎰銀五十」，末有「勅令」字。又石側上有「景泰二年歲在辛未仲秋子日
GA022n0020_p0216a05║此辰霧霾行者不見」，下有「榮祿大夫柱國中臣都太監日南李□書」。乃知德既出石，託言五丁
GA022n0020_p0216a06║以神其事，乃於石上增刻文字如上云云。然則《西湖志》「十字」之說，固未識其詳矣。）
GA022n0020_p0216a07║國朝
GA022n0020_p0216a08║谷應泰〈遊龍井詩〉（在寺內）春日同諸公遊龍井寺二首誰念荒山裏　還留一片雲經臺
GA022n0020_p0217a01║花自落　曲苑鹿為羣暗壁泉流注　斜陽鳥背分臨風聊盥潄　差可散微醺嘉會稱難遘　兹遊未寂寥
GA022n0020_p0217a02║風前招白鶴　雨後發青苕丹竈埋雲冷　豐碑積蘚敲升沈陵谷路　於此悟逍遙古燕谷應泰
GA022n0020_p0217a03║盧高〈遊龍井詩〉（在寺內）泉石生來原有癖　每逢公暇到名山茂林自可坡仙坐　絕壁猶懸
GA022n0020_p0217a04║米氏顏牧豎谿行敲法相　高僧露宿寺潺湲古人陳迹嗟誰起　遍語諸公慎莫慳武昌盧高
GA022n0020_p0217a05║（謹案：《浙江通志》：高，湖廣興國州人，順治十三年任浙江驛道。）
GA022n0020_p0217a06║張縉彥：五言古詩（在寺內）峩峩一片雲　翻翥如驚鵠淅淅龍泓水　繞砌鳴寒玉綺林通
GA022n0020_p0217a07║曲徑　飛蓋相追逐石竇迷煙霄　清音沸泉谷歷歷幾何時　悉以供樵牧三賢遺往蹟　千載懷高躅彈
GA022n0020_p0217a08║指廢與興　日月何太速中州張縉彥、後學潘輿書，馬龍友立
GA022n0020_p0218a01║又：七律二首（在寺內）題龍井寺風篁夾道響颼飀　博得公餘一日遊秉笏何人呼石丈　藉茅
GA022n0020_p0218a02║我欲拜山侯匡牀留月僧初定　古栢藏龍樹已秋惟有片雲飛不去　玲瓏長嵌老龍湫方圓庵方圓
GA022n0020_p0218a03║庵下草初長　丈室相傳莽棘場短拂空留寒篠綠　遺碑猶帶紫茸香共尋二老當年路　欲祀三賢何
GA022n0020_p0218a04║處堂片石停雲猶足記　戲鴻遊鶴出襄陽天中張縉彥
GA022n0020_p0218a05║（謹案：《浙江通志》：縉彥字坦公，河南新鄉人。前辛未進士，順治十一年任浙江布政使。）
GA022n0020_p0218a06║張士偉〈禱雨記〉（在寺內）康熙癸酉五月中旱，所在設壇禱雨。至六月初一日，撫憲諭各處
GA022n0020_p0218a07║行香。余往龍井虔禱，擊「神運石」而雲生。回至湖中，雷聲隱隱；遙望塘棲一帶，下雨既至。萬松書院魁
GA022n0020_p0218a08║星樓，見雨自北關至昭慶，約下一二時。初二日杭城又雨，甚喜而誌杭府經歷。錦州張士偉記
GA022n0020_p0219a01║（謹案：此附刻秦觀〈遊記〉橫碑後。）
GA022n0020_p0219a02║碑文見《咸淳臨安志》者八
GA022n0020_p0219a03║釋元淨〈龍井十題詩〉并秦觀跋（詩見各卷，跋見卷八）
GA022n0020_p0219a04║趙抃〈辯才法師真贊〉（文見〈元淨外傳〉）
GA022n0020_p0219a05║（謹案：《咸淳臨安志》載在「延恩衍慶院」下，未言刻石。夏時正《杭州府志》註：「元豐元年，資政殿學士、
GA022n0020_p0219a06║右諫議大夫、知杭州趙抃撰」，疑必有見。）
GA022n0020_p0219a07║蘇軾題名《咸淳臨安志》：蘇軾、錢勰、江公著、柳雍，同謁龍井辯才。元祐六年正月七日。
GA022n0020_p0219a08║又《咸淳臨安志》：元祐庚午，辯才老師年始八十，道俗相慶，施千袈裟，飯千僧七日而罷。眉山蘇軾子瞻、
GA022n0020_p0220a01║洛陽王瑜中玉、安陸張璹全翁、九江周燾次元，來餽薌茗。二月晦日書。
GA022n0020_p0220a02║秦觀題名（文見卷八）
GA022n0020_p0220a03║陳善《杭州府志》：舊在龍井寺。
GA022n0020_p0220a04║鄭清之〈跋秦觀題名〉（文見卷八）
GA022n0020_p0220a05║陳善《杭州府志》：舊在龍井寺。
GA022n0020_p0220a06║賈似道題名《咸淳臨安志》：靜庵邱邠、賈似道，乙未臘月二日來遊，復亨泰侍。
GA022n0020_p0220a07║又《咸淳臨安志》：後三十一年夏閏，大丞相魏國公再登揆席，少駐湖曲賜第，因謁演福來此，客廖瑩中、
GA022n0020_p0220a08║陳詩川、從子德生侍。
GA022n0020_p0221a01║《西湖志》：此段題名今已不見。
GA022n0020_p0221a02║碑文見《西湖志》者二
GA022n0020_p0221a03║葛采詩《西湖志》：千年靈洞幾人看　洞裏丹青畫未乾當是神仙棲止處　石懸龍迹噴陰寒□巢葛
GA022n0020_p0221a04║采留題，住山善慶摩刻
GA022n0020_p0221a05║《西湖志》：在龍井，正書摩崖。
GA022n0020_p0221a06║乾道題名《西湖志》：林景度、韓無咎、李無咎、李秀叔、司馬季思、崔子霖、韓子師，乾道辛卯八月晦
GA022n0020_p0221a07║自龍井來。
GA022n0020_p0221a08║《西湖志》：在龍井，正書，字徑四寸，摩崖。
GA022n0020_p0222a01║碑文見《東坡集》者一
GA022n0020_p0222a02║蘇軾〈辯才法師真贊〉（文見〈元淨外傳〉）
GA022n0020_p0222a03║碑文見《快雪堂集》者一
GA022n0020_p0222a04║馮夢禎〈龍井寺復先朝賜田記〉（文見卷八）
GA022n0020_p0222a05║（謹案：魏㟲《錢塘縣志》又有〈禱雨記〉，以無撰人姓氏，不錄。）
GA022n0020_p0222a06║碑見文獻集文缺者一
GA022n0020_p0222a07║趙子昂題名
GA022n0020_p0222a08║見黃溍〈南山題名記〉，詳卷八。
GA022n0020_p0223a01║碑見府志文缺者二
GA022n0020_p0223a02║蘇轍〈辯才法師行業記〉
GA022n0020_p0223a03║夏時正《杭州府志》：在龍井寺。元祐癸酉，中大夫守
GA022n0020_p0223a04║門下侍郎蘇轍撰。
GA022n0020_p0223a05║（謹案：《欒城集》無此記文。）
GA022n0020_p0223a06║楊傑〈壽聖院訥齋記〉
GA022n0020_p0223a07║夏時正《杭州府志》：在龍井寺。元祐元年三月，朝奉
GA022n0020_p0223a08║大夫主客□郎楊傑撰。
GA022n0020_p0224a01║（謹案：蘇轍撰〈訥齋記〉，文見《欒城集》，未言刻石。傑作，疑誤，姑列於此；陳善《杭州府志》亦有之。）
GA022n0020_p0224a02║碑見縣志文缺者一
GA022n0020_p0224a03║孫沔〈龍井普澤院仁法師行業贊〉
GA022n0020_p0224a04║見魏㟲《錢塘縣志》。
GA022n0020_p0224a05║（謹案：普澤院，詳卷十。仁法師，無考。竊疑魏㟲《錢塘縣志》多謬誤；仁法師或即天台以仁，而孫沔
GA022n0020_p0224a06║則孫姓，而其名偶誤題者，他無可証，闕之。）
GA022n0020_p0224a07║書之可考者十一
GA022n0020_p0224a08║南唐草書四紙
GA022n0020_p0225a01║宋仁宗飛白四大字
GA022n0020_p0225a02║並見程珌〈遊記〉，詳卷八。
GA022n0020_p0225a03║（謹案：記不言何字。）
GA022n0020_p0225a04║寧宗「歲寒亭」三字
GA022n0020_p0225a05║「養性」二字
GA022n0020_p0225a06║《咸淳臨安志》：並在龍井山路太清宮。
GA022n0020_p0225a07║（謹案：《咸淳臨安志》，太清宮，道院也，在錢塘縣履泰鄉龍井山路。又有矩玉亭。《武林舊事》「歲寒亭」
GA022n0020_p0225a08║作「歲寒軒」。）
GA022n0020_p0226a01║蘇軾書壽聖院額
GA022n0020_p0226a02║《武林舊事》：延恩衍慶院後改壽聖院，東坡書額猶
GA022n0020_p0226a03║存。
GA022n0020_p0226a04║〈跋舊與辯才書〉（跋與書並見〈元淨外傳〉）
GA022n0020_p0226a05║楚逵〈二上人書經跋〉（文見卷八）
GA022n0020_p0226a06║〈靜坐帖〉（文見卷八）
GA022n0020_p0226a07║《西湖古蹟事實》在寺中。
GA022n0020_p0226a08║釋元淨〈心師銘〉（文見卷八）
GA022n0020_p0227a01║（謹案：銘末有「書與懷益」語，寺當有真蹟也。）
GA022n0020_p0227a02║周必大等題字
GA022n0020_p0227a03║周必大《二老堂雜志》：乙亥二月與張德莊、周孟覺
GA022n0020_p0227a04║同遊、題字。
GA022n0020_p0227a05║郭祥正題名
GA022n0020_p0227a06║見郭祥正《青山集》有〈和公擇題名詩〉，詳卷七。
GA022n0020_p0227a07║畫之可考者五
GA022n0020_p0227a08║蘇軾竹石畫壁
GA022n0020_p0228a01║《武林舊事》：在延恩衍慶寺。
GA022n0020_p0228a02║范仲淹、蘇軾、蘇轍、釋道潛、元淨遺像
GA022n0020_p0228a03║見程珌〈遊記〉，詳卷八。
GA022n0020_p0228a04║五賢二開士像
GA022n0020_p0228a05║見張雨《句曲外史集》，詩題詳卷七。
GA022n0020_p0228a06║（謹案：題云「遊龍井方圓庵閱宋五賢二開士像」，胡則、趙抃、蘇軾、轍、秦觀，五賢也；道潛、元淨，二開
GA022n0020_p0228a07║士也。）
GA022n0020_p0228a08║水墨羅漢八軸
GA022n0020_p0229a01║見程珌〈遊記〉，詳卷八。
GA022n0020_p0229a02║廉布枯木畫壁
GA022n0020_p0229a03║《武林舊事》：在龍井寺。
GA022n0020_p0229a04║《圖繪寶鑑》：廉布字宣仲，山陽人，自號「射澤老農」。畫
GA022n0020_p0229a05║山水尤工枯木、叢竹、奇石、松栢。本學東坡，青出於
GA022n0020_p0229a06║藍。官至武學博士。以張邦昌壻，負才不得用。
GA022n0020_p0229a07║鄧椿畫繼後，居紹興，有畫軸傳於世。
GA022n0020_p0229a08║（謹案：《武林舊事》但云「廉布枯木」；而《西湖志》云「枯木竹石」，且但云「蘇軾、廉宣仲留題」；而《西湖志》云
GA022n0020_p0230a01║「畫壁」，俱未詳。又湯垕《畫鑑》：「布自號射澤老人」，亦互異。）
GA022n0020_p0230a02║碑刻書畫題後
GA022n0020_p0230a03║石，壽世最長；風霜剝落，為矼為礎，則不得不有
GA022n0020_p0230a04║賴乎裒集著錄。非石壽不敵梨棗之壽，聚於一
GA022n0020_p0230a05║而流播者廣也。一龍井而所得如是，意荒崖斷
GA022n0020_p0230a06║澗之旁，埋泐者多矣！若夫雲煙過眼，放失尤易，
GA022n0020_p0230a07║是宜附之。
GA022n0020_p0230a08║龍井見聞錄卷六