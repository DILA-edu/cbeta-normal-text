GA022n0020_p0279a01║龍井見聞錄卷八
GA022n0020_p0279a02║（臣）汪孟鋗恭纂
GA022n0020_p0279a03║文
GA022n0020_p0279a04║名僧文
GA022n0020_p0279a05║宋
GA022n0020_p0279a06║釋元淨（詳卷三，文見《咸淳臨安志》。）
GA022n0020_p0279a07║心師銘
GA022n0020_p0279a08║咄哉此身　爾生何為資之以食　覆之以衣處之以室
GA022n0020_p0280a01║　病之以醫百事將養　一時不虧殊不知恩　反生怨違
GA022n0020_p0280a02║四大互惱　五藏相欺此身無常　一息別離此身不淨
GA022n0020_p0280a03║　九孔常垂百千癰疽　一片薄皮此身可惡　無貪惜之
GA022n0020_p0280a04║當使此身　依法脩持三種淨慈　十六思維一行不退
GA022n0020_p0280a05║　安養西歸成無上智　是為心師元祐六年中秋寂室，
GA022n0020_p0280a06║書與懷益
GA022n0020_p0280a07║釋居簡（詳卷三）
GA022n0020_p0280a08║龍井法堂榜
GA022n0020_p0281a01║二士共談，必說妙法。際元豐、元祐昌明之時，三人同
GA022n0020_p0281a02║行，必有我師。駕難弟難兄賢良之選，蜀仙去後，吳僧
GA022n0020_p0281a03║寂寞。華表歸來，塵世淒涼。要見一堂冷淡，千古分明；
GA022n0020_p0281a04║還他百世楷模，六種成就。法空為座，可無高廣之牀；
GA022n0020_p0281a05║道直如弦，亦有恢宏之地。青眼皆逢，北阮未稱；全提
GA022n0020_p0281a06║一瓣，竟為南豐，休尋別調。
GA022n0020_p0281a07║名賢文
GA022n0020_p0281a08║宋
GA022n0020_p0282a01║蘇軾（詳卷四、卷七）
GA022n0020_p0282a02║跋楚逵二上人書經
GA022n0020_p0282a03║懷楚比德，示我若逵。所書二經，經為幾品？品為幾偈？
GA022n0020_p0282a04║偈為幾句？句為幾字？字為幾畫？其數無量，而此字畫
GA022n0020_p0282a05║平等若一，無有高下、輕重、大小，云何能一以忘我？故
GA022n0020_p0282a06║若不忘我，一畫之中即見二相，而況多畫？如海上沙，
GA022n0020_p0282a07║是誰磋磨，自然平勻、無有粗細？如空中雨，是誰麾灑，
GA022n0020_p0282a08║自然蕭散、無有疎密？咨爾楚逵，若能一念了是法門，
GA022n0020_p0283a01║於剎那頃轉八十藏，無有忘失一句一偈。東坡居士
GA022n0020_p0283a02║說法已，復還其經。元祐七年四月二十五日
GA022n0020_p0283a03║靜坐帖
GA022n0020_p0283a04║無事靜坐，便覺一日似兩日。若能處置此生常似今
GA022n0020_p0283a05║日，得生七十便是百四十歲人。世間何樂，能有此效？
GA022n0020_p0283a06║既無反惡，又省藥錢。此方人人收得，但苦無好湯，使
GA022n0020_p0283a07║多嚥不下。
GA022n0020_p0283a08║蘇轍（詳卷四、卷七）
GA022n0020_p0284a01║辯才法師塔碑
GA022n0020_p0284a02║浙江之西有大法師，號辯才，以佛法化人。心具定慧，
GA022n0020_p0284a03║學具禪律；人無賢不肖，見之者知尊其道、奉其教。居
GA022n0020_p0284a04║上天竺，說法齋眾者二十年；退居龍井，燕居行道者
GA022n0020_p0284a05║十年。元祐六年，歲在辛未，九月乙卯晦，無疾而滅。吳
GA022n0020_p0284a06║越之人失其所歸依，奔走號慕如佛滅度。乃使其弟
GA022n0020_p0284a07║子懷楚赴於淮南，請於揚州太守蘇公子瞻以志其
GA022n0020_p0284a08║塔。公曰：「吾固知師矣。余弟子由雖未嘗識師，然知其
GA022n0020_p0285a01║師不在我後，我為汝請！」轍以公命，不敢辭。師姓徐氏，
GA022n0020_p0285a02║名元淨，字無象，杭之於潛人，家世喜為善。師之生也，
GA022n0020_p0285a03║客有過其鄉者，指其居以語人曰：「是有佳氣鬱鬱上
GA022n0020_p0285a04║騰，當生奇男子。」師生而左肩肉起如袈裟縧，八十一
GA022n0020_p0285a05║日乃滅。其伯祖父嘆曰：「是宿世沙門也，慎無奪其願，
GA022n0020_p0285a06║長使事佛；八十一者，殆其算也。」及師之終，實八十有
GA022n0020_p0285a07║一。師生十年，從其邑僧法雨出家，口不茹葷血。每見
GA022n0020_p0285a08║講堂，坐輒嘆曰：「吾願登此說法度人。」年十六，落髮受
GA022n0020_p0286a01║具足戒；十八就學於天竺慈雲師。雲門人方盛厭，眾
GA022n0020_p0286a02║欲卻之，雲曰：「疇昔吾夢甚異，此子殆法器也，勿卻。」師
GA022n0020_p0286a03║日夜勤力，學與行進。不數年而齒其高弟。雲沒，復事
GA022n0020_p0286a04║明智韶師。韶嘗講《摩訶止觀》，至「方便五緣」，曰：「《淨名》所
GA022n0020_p0286a05║謂以一食於一切，供養諸佛及諸賢聖，然後可以食。
GA022n0020_p0286a06║此一方便也。」師聞之，悟曰：「今乃知色、聲、香、味皆具第
GA022n0020_p0286a07║一義諦。」因涕下如雨。由此遇物，中無疑矣。嘗夢與其
GA022n0020_p0286a08║同門友元素，入一寺曰「妙樂」，有僧出，師問之曰：「此非
GA022n0020_p0287a01║荊谿尊者製《法華文句記》處耶？」曰：「然！」師訪以尊者遺
GA022n0020_p0287a02║像，相與至東閣，見一梵僧趺坐不動，容貌甚偉，謂師
GA022n0020_p0287a03║曰：「我，汝過去師也，當為我作禮。」師拜，已而覺，忽若有
GA022n0020_p0287a04║得。年二十五，恩賜紫衣及「辯才」號；蓋代韶為眾講說
GA022n0020_p0287a05║者凡十五年。知杭州呂公溱始請師住大悲寶閣院，
GA022n0020_p0287a06║師嚴設紀律，犯者秋毫皆斥去，其徒畏敬之。居十年，
GA022n0020_p0287a07║沈公遘治杭，以為上天竺本觀音大士道場，以聲音
GA022n0020_p0287a08║懺悔為佛事，非禪那居也，乃請師以教易禪。師至，吳
GA022n0020_p0288a01║越人爭以檀施歸之。遂鑿山增室，幾至萬礎，重樓傑
GA022n0020_p0288a02║觀冠於浙西，學者數倍其故。有禱於大士者，亦鮮弗
GA022n0020_p0288a03║答。詔名其院曰「靈感觀音」。熙寧初，龍圖祖公無擇在
GA022n0020_p0288a04║杭，言者或不說其政，遽起制獄。師以鑄鐘事預逮，居
GA022n0020_p0288a05║其間泰然，擬〈金剛篦〉，撰〈圓事理說〉。居十七年，有僧文
GA022n0020_p0288a06║捷者利其富，倚權貴人以動轉運使，奪而有之，遷師
GA022n0020_p0288a07║於下天竺，師恬不為忤。捷猶不厭，使者復為逐師於
GA022n0020_p0288a08║潛。逾年而捷敗，事聞朝廷，復以上天竺畀師。捷之在
GA022n0020_p0289a01║天竺也，吳人不說，施者不至，巖石草木為之索然。及
GA022n0020_p0289a02║師之復，士女不督而集，山中百物皆若有喜色。清獻
GA022n0020_p0289a03║趙公抃與師為方外交，親見而贊之曰：「師去天竺，山
GA022n0020_p0289a04║空鬼哭；天竺師歸，道場光輝。」然師復留三年，終欲捨
GA022n0020_p0289a05║去，謂其徒曰：「吾祖智者，聖人也，猶以急於化人，害於
GA022n0020_p0289a06║行己；位本鐵輪而證止五品，況吾凡夫也哉？」固謝去，
GA022n0020_p0289a07║老於南山龍井之上，以茅竹自覆。吳越聞之，爭為之
GA022n0020_p0289a08║築室廬、具像設，甓瓦金碧，咄嗟而就。三年，復為太守
GA022n0020_p0290a01║鄧公溫伯請居南屏。一年，鄧公去，乃歸龍井終焉。師
GA022n0020_p0290a02║於講說，不擇晝夜，嘗曰：「鬼神威德不具，多畏人；晝說
GA022n0020_p0290a03║或不得，至比夜人靜，庶幾能聽。」嘗焚指以供佛，左三
GA022n0020_p0290a04║右二，僅能以執。其徒有欲效之者，輒禁之曰：「如我乃
GA022n0020_p0290a05║可。」平生修西方淨業，未嘗以須臾廢。行成力具，能以
GA022n0020_p0290a06║其餘見於外者非一也。余兄子瞻中子迨，生四年不
GA022n0020_p0290a07║能行，請師為落髮、摩頂祝之；不數日能行，如他兒。布
GA022n0020_p0290a08║衣季生者習禪觀，甚辯而無行，欲從師出家。子瞻憐
GA022n0020_p0291a01║之，為請於師，未言其名；師拒不許，若知其為人者。秀
GA022n0020_p0291a02║州嘉興令陶彖，有子得魅疾，巫醫莫能治；師咒之而
GA022n0020_p0291a03║愈。越州諸暨陳氏女，子得心疾，漫不知人；父母以見，
GA022n0020_p0291a04║師警以微言，醒然而悟。嘗與僧熙仲會食，仲視師眉
GA022n0020_p0291a05║間有光如螢，遽起攬之，得舍利。師曰：「慎毋以告人，不
GA022n0020_p0291a06║知者將以妄疑我。」自是常有於其臥起得之者。及其
GA022n0020_p0291a07║將化，入室晏坐，謝賓客，止言語、飲食；召其常所往來
GA022n0020_p0291a08║僧道潛，告之曰：「吾西方業成，如是七日無魔橫右脅，
GA022n0020_p0292a01║吉祥而逝，吾願足矣。」至五日，出偈告眾；七日，奄然而
GA022n0020_p0292a02║寂，皆如其言。師度弟子五十人，四方學者不可以數
GA022n0020_p0292a03║計，頗能以其道教化吳越。至十月庚午塔成，頌曰：如
GA022n0020_p0292a04║來昔在世　心禪語為教譬如四大海　惟是一溼性於
GA022n0020_p0292a05║其溼性中　變化千萬億風來為濤瀾　風去為湛然魚
GA022n0020_p0292a06║龍所遊戲　鬼神所出沒船筏借其力　網罟取其利其
GA022n0020_p0292a07║上為洲渚　諸國所生育其下為淵谷　百怪所藏伏東
GA022n0020_p0292a08║西出日月　上下屬河漢觀者不能了　𥈭眙何暇說如
GA022n0020_p0293a01║來知迷悶　隨變為解釋因變所說者　是則名為教彼
GA022n0020_p0293a02║善聞教人　當知是幻爾既已知是幻　則當識真實我
GA022n0020_p0293a03║觀世教師　皆謂教是實由謂教實故　則為禪所訶禪
GA022n0020_p0293a04║雖訶教乎　終以教致禪禪若不取教　是杜所入門教
GA022n0020_p0293a05║而不知禪　是不識家也辯才真法師　於教得禪那口
GA022n0020_p0293a06║舌如瀾翻　而不失道根心湛如止水　得風輒粲然以
GA022n0020_p0293a07║是於東南　普服禪教師士女常奔走　金帛常圍繞師
GA022n0020_p0293a08║惟不取故　物來不得拒道成數有盡　西方一瞬息西
GA022n0020_p0294a01║方亦非實　要有真實處
GA022n0020_p0294a02║范仲淹（字希文，吳縣人。大中祥符八年進士，仕至樞密副使、參知政事，諡文正。有《文正集》。）
GA022n0020_p0294a03║兵部侍郎致仕胡公志銘
GA022n0020_p0294a04║寶元二年六月十八日，尚書兵部侍郎致仕胡公，薨
GA022n0020_p0294a05║於餘杭郡之私第。明年二月十有一日，葬於杭之錢
GA022n0020_p0294a06║塘縣南山履泰鄉龍井原；以夫人潁川郡君陳氏祔
GA022n0020_p0294a07║焉，禮也。孤子楷言於友人范某：「禮經謂：稱揚先祖之
GA022n0020_p0294a08║美以明著於後世，此孝子孝孫之心也。然而言之不
GA022n0020_p0295a01║文，行而不遠；處䘮之言，烏乎能文？今得浙東簽書寺
GA022n0020_p0295a02║丞俞君狀先人之事，而敢請誌焉。」某曰：「孔子見齊衰
GA022n0020_p0295a03║者必作，重其孝於親也，敢不唯命？」公諱則，字子正，婺
GA022n0020_p0295a04║之永康人也。某聞虞舜之後有胡公武王封於陳，蓋
GA022n0020_p0295a05║族望之來遠矣。皇考諱彭，王考諱濲，皆隱於唐季，其
GA022n0020_p0295a06║道不顯。考諱承師，在鄉閭間以積善稱；因公而貴，官
GA022n0020_p0295a07║至尚書比部員外郎，贈吏部郎中。妣應氏封永樂縣
GA022n0020_p0295a08║太君，贈普寕郡太君。公少而倜儻、負氣格，錢氏為國
GA022n0020_p0296a01║百年，士用補蔭，不設貢舉，吳越間儒風幾息。公能購
GA022n0020_p0296a02║經史、屬文辭。及歸皇朝，端拱二年，御前登進士第，釋
GA022n0020_p0296a03║褐為許州許田尉。以幹自聞，補蘄州廣濟宰，又補憲
GA022n0020_p0296a04║州錄曹。以本道計使諫大夫索公湘之舉，改秘書省
GA022n0020_p0296a05║著作佐郎，簽署貝州節度觀察判官公事，升本省丞、
GA022n0020_p0296a06║知潯州，拜太常博士、提舉二浙榷茶事，兼知桐廬郡。
GA022n0020_p0296a07║丁太夫人憂，服除，以本官知永嘉郡，遷屯田員外郎，
GA022n0020_p0296a08║提舉江南路銀銅場鑄錢監，擢任江淮制置發運使，
GA022n0020_p0297a01║轉戶部員外郎，入為三司度支副使，賜金紫，除禮部
GA022n0020_p0297a02║郎中、京西轉運使；又移廣南西路轉運使，以戶部郎
GA022n0020_p0297a03║中復充江淮制置法運使，轉吏部郎中，改太常少卿。
GA022n0020_p0297a04║丁先君憂，終制，知玉山郡，移福唐郡，拜右諫議大夫，
GA022n0020_p0297a05║知杭州；入判流內銓以舉官累責受少常，知池州。未
GA022n0020_p0297a06║行，復諫議大夫，知永興軍，領河北都轉運使給事中；
GA022n0020_p0297a07║入權三司使拜工部侍郎、集賢院學士，知陳州。進刑
GA022n0020_p0297a08║部再牧餘杭郡。踐更中外凡四十七年，得請加兵部
GA022n0020_p0298a01║侍郎致仕。朝廷命長子通判錢塘以就養。又六年而
GA022n0020_p0298a02║終，享齡七十有七。天子聞而悼之，進一子官，初至道
GA022n0020_p0298a03║中。公在憲州時，西寇梗邊；朝廷命師五路入討，詔具
GA022n0020_p0298a04║三十日糧以從之。索公方引公督隨軍糧草事，公曰：
GA022n0020_p0298a05║「為百日計，猶或不支，柰何？」索公乃遣公入奏。召對逾
GA022n0020_p0298a06║刻，公陳邊事如指之掌。上顧左右曰：「州縣中有如此
GA022n0020_p0298a07║人！」遂可其奏，具示甄拔之意。後大帥李繼隆果與寇
GA022n0020_p0298a08║遇，十旬不解。索公曰：「微子，幾敗吾事！」一日其帥移文
GA022n0020_p0299a01║曰：「兵將深入，糧可繼乎？」公曰：「師老矣！矯問我糧為歸
GA022n0020_p0299a02║師之名耳，請以有備報之。」索從其議，彼即自還，無以
GA022n0020_p0299a03║咎我，其先見如此。及索公主河北計，又奏辟之，遂以
GA022n0020_p0299a04║貝州之行。朝廷遣使省天下冗役，就命公行河北道；
GA022n0020_p0299a05║凡去籍者僅十萬數，民用休息。在潯州，人有虎患，公
GA022n0020_p0299a06║齋戒禱城隍神，翌朝得死虎於廟中！其誠之效與？案
GA022n0020_p0299a07║池州永豐監，得匿銅數萬斤，吏懼當罪；公思之曰：「昔
GA022n0020_p0299a08║馬伏波哀重囚而縱之，前史義焉；今銅尚在，吾忍重
GA022n0020_p0300a01║其貨而輕數人之生耶？」咸以羨餘籍之，不復為坐。在
GA022n0020_p0300a02║江淮制置日，會真宗皇帝奉祀景亳，公實主其供億。
GA022n0020_p0300a03║千乘萬騎至於禮成，無一毫之闕。帝深愛其才，面加
GA022n0020_p0300a04║奬勞，遂進秩登於計相之貳。在廣南西路，有大舶困
GA022n0020_p0300a05║風於遠海，食匱資竭，久不能進；其人告窮於公，公命
GA022n0020_p0300a06║瓊州出公帑錢三百萬以貸之，吏曰：「彼本忘信，又海
GA022n0020_p0300a07║舶乘風無所不之。」公曰：「遠人之來，不恤其窮，豈國家
GA022n0020_p0300a08║之意耶？」後其人卒至，輸上之貨十倍其貸，朝廷省奏
GA022n0020_p0301a01║而嘉焉。又宜州繫重辟十九人，時有大水，公不慮患
GA022n0020_p0301a02║而特往辨之，活者九人焉。在福唐，有官田數百頃，民
GA022n0020_p0301a03║輸租食利舊矣；至是計臣上言請就鬻之，責其估二
GA022n0020_p0301a04║十萬貫。民不勝弊，公奏之未報章三上且曰：「百姓疾
GA022n0020_p0301a05║苦，刺史當言之；而弗從，刺史可廢矣！」乃有俞詔減其
GA022n0020_p0301a06║直之半，而民始安。公領三司，使寬於財利，不以刻下
GA022n0020_p0301a07║為功。時上方以兩京陝西官鹽歲久民鮮得食而日
GA022n0020_p0301a08║以犯法，命通商有司重其改作。公首請奉詔，其事遂
GA022n0020_p0302a01║行。公性至孝，自曲臺丁太夫人憂，廬於墓側以終喪
GA022n0020_p0302a02║紀，有草木之祥，本郡表之。及京西之行，以家君朱紱
GA022n0020_p0302a03║為請，上曰：「胡某為孝，雖非其例，與以明勸也。」搢紳先
GA022n0020_p0302a04║生榮之。又天禧中，尚居郎署，朝廷擬公諫議大夫知
GA022n0020_p0302a05║廣州，公以家君八十歲懇辭於政府，乃復有制置之
GA022n0020_p0302a06║行；尋以哀去職，得盡心於喪葬。公富宇量、篤風義，往
GA022n0020_p0302a07║往臨事得文法外意。人或譏之，公亦無悔焉。其輕財
GA022n0020_p0302a08║尚施，不為私積，士大夫交稱之。福唐前郡將被訟去
GA022n0020_p0303a01║官，嘗延蜀儒龍昌期與郡人講《易》，率錢十萬遺之以
GA022n0020_p0303a02║歸，事在訟中。及公下車，昌期自益部械至，公曰：「斯何
GA022n0020_p0303a03║罪耶？」遽命釋之，見以賓禮。法當償其所遺，公代以俸
GA022n0020_p0303a04║金，仍厚遺而還。又濟陽丁公為舉子時，與孫漢公客
GA022n0020_p0303a05║許田，公待之甚厚。及其執政而雅故之情不絕，若休
GA022n0020_p0303a06║戚士人而未嘗預。暨丁有朱崖之行，昔之賓客無敢
GA022n0020_p0303a07║顧其家，公實被議出玉山郡，尚屢遣介夫不遠萬里
GA022n0020_p0303a08║而往遺焉，此又人之難矣。及退居西湖，乘畫船、擊清
GA022n0020_p0304a01║波，深樽雅絃、左子右孫，與交親笑歌於時歲之間，浩
GA022n0020_p0304a02║如也！人不謂之賢乎？夫人潁川郡君有慈和之德，先
GA022n0020_p0304a03║以壽終。令子四人，長曰楷，都官員外郎，前知睦州。祥
GA022n0020_p0304a04║符七年秋，登服勤詞學科，所至政能，有先君風度。次
GA022n0020_p0304a05║曰湘，好學有志識，朋友多之。次曰桂，俊異居喪而亡。
GA022n0020_p0304a06║次曰淮，孝謹有成人風。二女，長適泉州德化縣尉蘇
GA022n0020_p0304a07║璠；次適御史臺主簿華參而亡。其閨門之範見其潁
GA022n0020_p0304a08║州之誌，某非特為重齊衰之情。嘗倅宛邱郡，會公為
GA022n0020_p0305a01║二千石，以國士見遇，且與都官布素之遊，誠可代孝
GA022n0020_p0305a02║子而言焉。銘曰：進以功　退以壽義可書　石不朽百年
GA022n0020_p0305a03║之為兮　千載後
GA022n0020_p0305a04║韋驤（字子駿，錢塘人。皇祐五年進士，累官尚書主客郎中、夔州路提刑獄。有《錢塘集》。）
GA022n0020_p0305a05║吳平甫志銘
GA022n0020_p0305a06║吳平甫之喪，還自浮梁，將葬；伯兄少卿以某知平甫
GA022n0020_p0305a07║之素，乃以其行狀見屬以銘。某義不得辭，謹為之敘
GA022n0020_p0305a08║次。平甫生而聰悟，幼不好弄。及就師學則夙夜勤苦
GA022n0020_p0306a01║以自勵。弱冠，術業大成，為鄉里推重。耽味經史，平居
GA022n0020_p0306a02║未嘗釋卷。聖賢去取之理，古今因革之緒，博通强記，
GA022n0020_p0306a03║無不該洽。加之德性謹厚，造道深遠，以誠接物，以謙
GA022n0020_p0306a04║待人，故學者多從焉。天資恬退，不嗜榮利；公卿大夫
GA022n0020_p0306a05║之門，不喜曳屨於其間。三預鄉薦，惟一試禮部，蓋亦
GA022n0020_p0306a06║親朋之所强也。其後絕意進取，杜門著書，捽茹以自
GA022n0020_p0306a07║食者幾二十年。熙寧七年冬，郊祀霈恩，伯兄當薦子
GA022n0020_p0306a08║弟；乃密以平甫為請，奪其志而莫之告也。未幾，補太
GA022n0020_p0307a01║廟齋郎，久之不赴調。及伯兄還朝，乃迫之偕行。入銓
GA022n0020_p0307a02║授將仕郎，出為南安軍大庾縣尉。既而辭疾不往。居
GA022n0020_p0307a03║數歲，伯兄復以義趣之，乃幡然悔曰：「仕非為貧也，而
GA022n0020_p0307a04║有時乎為貧。吾兄以友愛祿我，而我獨不勉，是誠何
GA022n0020_p0307a05║心哉？不幾乎於陵之哇也，人將以蚓視余矣。」於是再
GA022n0020_p0307a06║調饒州浮梁尉。到官逾年，感疾而沒問至。鄉之賢士
GA022n0020_p0307a07║大夫皆歔欷嘆息曰：「平甫之所享止如是，其命矣夫！」
GA022n0020_p0307a08║平甫，其字也，諱天秩，世為杭人。曾祖嗣、祖贊，皆不仕。
GA022n0020_p0308a01║父肅贈工部尚書，初娶邵氏，生三男，俱早世。次娶邵
GA022n0020_p0308a02║氏，生一男曰師明，以疾不克嗣。一尚幼。有文集十五
GA022n0020_p0308a03║卷藏於家，享年六十二。卒以元豐三年五月之壬申，
GA022n0020_p0308a04║葬以是年九月之乙酉。縣曰錢塘，鄉曰履泰，原曰龍
GA022n0020_p0308a05║井。塋域於是而合乎邵氏之室也。銘曰：位不稱德壽
GA022n0020_p0308a06║不遐　子以疾廢孰克家天乎與善宜無差　至此莫詰
GA022n0020_p0308a07║其何嗟
GA022n0020_p0308a08║秦觀（詳卷四、卷七）
GA022n0020_p0309a01║龍井題名
GA022n0020_p0309a02║元豐二年中秋後一日，余自吳興道杭東還會稽，龍
GA022n0020_p0309a03║井辯才法師以書邀余入山。比出郭，日已夕。航湖至
GA022n0020_p0309a04║普寧，遇道人參寥，問「龍井所遣籃輿」，則曰「以不時至，
GA022n0020_p0309a05║去矣！」是夕天宇開霽，林間月明可數毛髮。遂棄舟，從
GA022n0020_p0309a06║參寥杖策並湖而行。出雷峯，度南屏，濯足於惠因澗；
GA022n0020_p0309a07║入靈石塢，得支徑上風篁嶺。憩於龍井亭，酌泉據石
GA022n0020_p0309a08║而飲之。自普寧經佛寺十五，皆寂不聞人聲。道旁廬
GA022n0020_p0310a01║舍或燈火隱顯，草木深鬱，流水激激悲鳴，殆非人間
GA022n0020_p0310a02║境也。行二鼓始至壽聖院，謁辯才於潮音堂，明日乃
GA022n0020_p0310a03║還。高郵秦觀題
GA022n0020_p0310a04║跋元淨十題詩
GA022n0020_p0310a05║辯才法師謝天竺講事，退休於龍井山壽聖院；凡堂
GA022n0020_p0310a06║室、齋閣、山峯、水泉，皆名以新意，復作詩繼之，號「龍井
GA022n0020_p0310a07║十題」。其言清警，發人之妙思，信非世間音也。元豐二
GA022n0020_p0310a08║年八月，高郵秦觀為寫，遺其徒懷楚刻於石
GA022n0020_p0311a01║鄭清之（詳卷四、卷七）
GA022n0020_p0311a02║跋秦少游龍井題名
GA022n0020_p0311a03║坡仙至錢塘，特與辯才師為世外交。師歸龍井，坡公
GA022n0020_p0311a04║為作〈二老亭詩〉，一時名勝多與之遊。瑰詞藻翰衣被
GA022n0020_p0311a05║泉石，至今枯槎斷壁間弈弈飛動。獨少游記文得元
GA022n0020_p0311a06║章書，二妙相輝，宜耀不朽；而寺失其傳，好事者閟然
GA022n0020_p0311a07║不滿。紹定己丑，得真蹟於戶書胡公摫，印以他米書
GA022n0020_p0311a08║不謬。每念鑱之寺中以苴放軼。一日語京尹趙公，公
GA022n0020_p0312a01║斂袵曰：「前賢之勝韻不續，實遺吾邦羞，寺於何有？亟
GA022n0020_p0312a02║訪堅珉刻之！」且損錢百萬畀住山宗炳，建樓植鐘，新
GA022n0020_p0312a03║緇宇之弊。於是龍井之勝若前賢之美，如創見然。余
GA022n0020_p0312a04║每愛少游「支筇步月敲辯才門，夜半清語殆非人間
GA022n0020_p0312a05║世」，今留題中，寫澗谷經行、登危憇寂之境，衝煙破暝
GA022n0020_p0312a06║之態，谿潺林影、斷續隱見，雖善畫不能及。題識猶爾，
GA022n0020_p0312a07║況記乎？雖然，微趙公好古博雅則斯記未必遇，雖遇，
GA022n0020_p0312a08║未必遽赫然在人耳目間。余幸記之，遇顯之速也，於
GA022n0020_p0313a01║是借石咫書其顛末如此。
GA022n0020_p0313a02║程珌（詳卷四，有《洺水集》。）
GA022n0020_p0313a03║遊龍井記
GA022n0020_p0313a04║余舊讀秦太虛記，想其事，甚欲一追故步者不知幾
GA022n0020_p0313a05║年矣！辛巳歲，出清波門，經淨慈寺，過白蓮院，上風篁
GA022n0020_p0313a06║嶺，謁龍祠，酌龍井，遂至辯才塔。飯於月林，月林，辯才
GA022n0020_p0313a07║所廬也。主僧出范文正、東坡、欒城、參寥、辯才遺像，及
GA022n0020_p0313a08║坡遺辯才水墨羅漢八軸，軸皆二像；仁皇飛白四字，
GA022n0020_p0314a01║與南唐草字四紙。已而酌泉瀹茗，復汲二盎以歸。徑
GA022n0020_p0314a02║旁佛舍多不知名，獨白蓮為近，晚不暇入。四山多怪
GA022n0020_p0314a03║石，如亂雲、如虎豹；下視西湖如盤，狹處僅若帶。沿路
GA022n0020_p0314a04║居民，視昔不加密，炊煙斷續相望。澗泉則㶁㶁如故。
GA022n0020_p0314a05║但太虛乃宵征，所不見者，怪石與西澗及炊煙耳。元
GA022n0020_p0314a06║豐距今百三十七年矣，人事幾變而景物則宛然當
GA022n0020_p0314a07║時，可為太息！辯才結廬，今為廣福寺，一山屹然內向，
GA022n0020_p0314a08║故備錄以告來遊者。
GA022n0020_p0315a01║元
GA022n0020_p0315a02║黃溍（字晉卿，義烏人。延祐進士，仕至侍講學士同知經筵，諡文獻。有《文獻集》。）
GA022n0020_p0315a03║南山題名記
GA022n0020_p0315a04║婺之宦學於杭者，每歲暮春必相率之南山，展謁鄉
GA022n0020_p0315a05║先達故宋兵部侍郎胡公墓，仍即其廟食之所致祭
GA022n0020_p0315a06║焉。竣事，遂飲於西湖舟中，以敘州里之好。大德八年
GA022n0020_p0315a07║春三月癸亥，會者四十有四人。魏國趙文敏公，時方
GA022n0020_p0315a08║以集賢直學士領儒臺。溍幸獲從先生長者之後而
GA022n0020_p0316a01║趨走於公履屐之末。逮今三十有九年，乃以非才補
GA022n0020_p0316a02║公故處。暇日從鄉僧遊龍井，覩公舊題而與道其故
GA022n0020_p0316a03║事，咸謂不可久廢而莫之舉，亟以白於宣政副使王
GA022n0020_p0316a04║公，合同郡大夫士暨方外交四十有一人，以至正二
GA022n0020_p0316a05║年春二月癸亥，復會於南山。雨弗克前，艤舟望拜而
GA022n0020_p0316a06║追數。向之四十有四人，存者殆無幾；或顯榮於中朝，
GA022n0020_p0316a07║或隨牒調補於遠方，或已倦遊歸休於家林。惟溍忝
GA022n0020_p0316a08║有祿食於此，而得齒兹盛集。未知後三十有九年，今
GA022n0020_p0317a01║之四十有一人重會者誰歟？古人云「後之視今亦猶
GA022n0020_p0317a02║今之視昔」，此題名之所為作也。諸公謂溍宜題識其
GA022n0020_p0317a03║首，是用弗讓，而直書其歲月以俟後之覽者焉。
GA022n0020_p0317a04║跋東坡書秦少游〈龍井題名〉
GA022n0020_p0317a05║元豐元年，東坡先生謫黃州；少游以二年秋至龍井，
GA022n0020_p0317a06║三年秋先生乃為書此題名而記其後，言「與兒子適
GA022n0020_p0317a07║棹小舟至赤壁，西望武昌山谷，喬木蒼然，雲濤際天」，
GA022n0020_p0317a08║而先生作赤壁賦則五年之秋冬也。溍兒時即能誦
GA022n0020_p0318a01║少游題名，不意垂老獲見先生真蹟，因考其歲月而
GA022n0020_p0318a02║謹志之。
GA022n0020_p0318a03║（謹案：蘇軾書〈題名〉以寄參寥，不必藏龍井，故不入書畫。）
GA022n0020_p0318a04║王逢（字原吉，江陰人。薦不仕，自號「席帽山人」，所居曰「梧谿精舍」。有《梧谿集》。）
GA022n0020_p0318a05║題〈遊龍井卷〉
GA022n0020_p0318a06║右，鄧匪石、虞道園二司業，俞觀光先輩，與澄湛堂、無
GA022n0020_p0318a07║極元、濟天岸、若季衡四法師，及匪石子衍，同遊龍井
GA022n0020_p0318a08║倡酬之什。後和者，張晉公仲舉，時為布衣未起，實出
GA022n0020_p0319a01║山村仇先生門。徐則芝、石虛谷，方先生弟子也。劉師
GA022n0020_p0319a02║魯則鄜王後月心先生之子。顧仁甫、陳守忠、王性存，
GA022n0020_p0319a03║並石塘胡先生之門人。余聞之前進士錢塘思復云，
GA022n0020_p0319a04║因附見焉，俾來者知當時朝野人物之盛，蓋不減蘇、
GA022n0020_p0319a05║黃、參、辯諸公追從之樂也。夫湖山自吳越迨宋元，數
GA022n0020_p0319a06║百年形勝，今鞠為墟莽；緇素文墨淪棄何限？曦尚寶
GA022n0020_p0319a07║是卷哉！曦，湛堂曾孫裔。
GA022n0020_p0319a08║明
GA022n0020_p0320a01║林右（詳卷四，有《公輔集》。）
GA022n0020_p0320a02║龍井志敘
GA022n0020_p0320a03║龍井距錢塘十餘里，山水靚深，宋辯才法師行道處
GA022n0020_p0320a04║也。法師主席天竺，所與遊皆名公巨人，如趙清獻、蘇
GA022n0020_p0320a05║文忠公，相往來叩答尤密，用是名滿天下；其徒戴之
GA022n0020_p0320a06║如師，小民仰之如佛。一日自天竺謝事，退於龍井，依
GA022n0020_p0320a07║崖壑縛草以覆身。錢塘之民聞之，相與出力創其居；
GA022n0020_p0320a08║殿塔臺宇隱映於疎林古木間，至於一泉一石皆為
GA022n0020_p0321a01║文士所記詠。錢塘雖多勝剎，至語清蹟，必曰龍井。凡
GA022n0020_p0321a02║東西遊者，不之龍井，必以為恨，蓋三百餘年矣。元末
GA022n0020_p0321a03║時燬於兵，所存者唯數楹而已。顧左右荊棘沒人脛，
GA022n0020_p0321a04║猨猱晝棲暮出、叫於風日之下，回思昔日鐘鼓之音
GA022n0020_p0321a05║為何如耶？天台懷思以仁自少受業於是山，身與其
GA022n0020_p0321a06║盛；而及其衰，嘆曰：「吾老矣，不能復也！」遂拾是山故實
GA022n0020_p0321a07║及詩文為一集，名曰「龍井志」，使後人據是志興復祖
GA022n0020_p0321a08║宗之盛可也。以仁之心亦悲矣！夫盛衰相為倚伏，如
GA022n0020_p0322a01║晝夜寒暑之必至。炎炎之隆固生於窮冬沍寒之所，
GA022n0020_p0322a02║冥冥之昏實起於太陽亭午之際。君子推微而知著、
GA022n0020_p0322a03║測始而知終，有知其必然者矣，故遺心放形、獨立於
GA022n0020_p0322a04║萬象之表以觀夫盛衰之運為何如；而世之人汩於
GA022n0020_p0322a05║盛衰之中，因其盛也自謂可傳百代而無冺，故凡可
GA022n0020_p0322a06║以為者無不率先為之，但恐為之者不廣、廣之者不
GA022n0020_p0322a07║堅耳。殊不知其衰之機、駸駸乎已隨其後矣！余少時
GA022n0020_p0322a08║猶及見豪家大族，恣不度於閭里，高櫩飛棟儼如封
GA022n0020_p0323a01║君之第；無幾何時，形消影歇。求其彷彿而不可得，況
GA022n0020_p0323a02║三百年至盛之久乎？則其衰也亦數之所宜然也。雖
GA022n0020_p0323a03║然，數之所拘，惟人力之為者爾；人力之所不能為，數
GA022n0020_p0323a04║亦不能如之何也。如法師之道、清獻公之德、文忠公
GA022n0020_p0323a05║之操行，固將回薄霄漢、寄造物於無窮，豈與是山俱
GA022n0020_p0323a06║盛俱衰者哉？以是知，道之不脩、德之不立，區區恃夫
GA022n0020_p0323a07║人力之末，宜其為盛衰所戲侮也。以仁嗣法師之道
GA022n0020_p0323a08║甚至，人之事以仁者無異於法師，則法師之道雖有
GA022n0020_p0324a01║盛衰，而其中之不可以盛衰者，以仁固得之矣！
GA022n0020_p0324a02║宋濂（字景濂，浦江人。仕至翰林學士承旨，有《學士集》。）
GA022n0020_p0324a03║杭州集慶教寺原璞法師璋公圓碑銘
GA022n0020_p0324a04║洪武元年夏六月二十七日，杭之顯慈集慶教寺原
GA022n0020_p0324a05║璞法師，滅度於京城大天界寺。父母所生四十六年，
GA022n0020_p0324a06║在菩提位中二十八夏。其上首弟子住持圓覺、一印、
GA022n0020_p0324a07║昇元、克勤等，以某年月日，奉舍利靈骨，歸窆於郡之
GA022n0020_p0324a08║龍井辯才塔南，遵像法也。後七年，克勤奉詔往使日
GA022n0020_p0325a01║本，上嘉其不辱命，俾返初服，列官於朝。濂時待罪禁
GA022n0020_p0325a02║林，克勤數以法師塔銘為屬。未幾，克勤出鎮方嶽，承
GA022n0020_p0325a03║宣山西，瀕行又復諄諄言之。繼而一印結集白業成
GA022n0020_p0325a04║書千餘言，遣使者申言之。夫惟台衡之學，佛法之大
GA022n0020_p0325a05║宗，有若法師乃中流之舟楫。觀化而往，銘其可不造
GA022n0020_p0325a06║耶？不造，何以為訓耶？法師諱士璋，原璞其字也。受生
GA022n0020_p0325a07║於海寕王氏，伏犀貫頂，目光烱烱射人。自幼即決去
GA022n0020_p0325a08║羶葷弗御。即御，輒嘔逆不能勝。唯日取天竺書習讀
GA022n0020_p0326a01║之。鄰寺僧伽競曰：「此釋氏種也，盍以乞我？」其父某怒
GA022n0020_p0326a02║曰：「吾兒非若倫也！」俾投城東太平興國傳法寺，服五
GA022n0020_p0326a03║戒服。其師某與翰林待制柳公貫遊，公嘗憇止寺中，
GA022n0020_p0326a04║親授法師儒家羣經，為正句投、敷繹旨要；法師聞之
GA022n0020_p0326a05║有如破竹，數節之後皆迎刃而解。年一十九始除鬚
GA022n0020_p0326a06║髮、著僧伽梨，尋禀「持犯」於某師。時佛護宣覺憲慈匡
GA022n0020_p0326a07║道大師，自四明延慶遷主武林上天竺觀音教寺。大
GA022n0020_p0326a08║師諱本無，字我庵，佛海法師湛堂澄公之嫡子；令譽
GA022n0020_p0327a01║隆洽，一時名浮圖爭擁輪下。法師將擔簦趨之，忽夢
GA022n0020_p0327a02║遊寶所，大乘菩薩教之互跪作禮、口唱懺辭。覺而思
GA022n0020_p0327a03║之，乃〈普賢淨行品〉偶文也。法師以為祥徵，佛護見果，
GA022n0020_p0327a04║刮目相視；凡天台大小部書，以次環授之。志慮專一，
GA022n0020_p0327a05║飢則親狎釜鬵以事烹飪，一飽而止。寒暑晝夜若不
GA022n0020_p0327a06║知切身。佛護如三吳，俾法師遷丈室之西以便飲食。
GA022n0020_p0327a07║逮還，見白煙一抹；起其寢所，則自爨猶故也。佛護陰
GA022n0020_p0327a08║鑒其勤，以遠大期之。佛護之門人曰「天心瑩素」，高亢
GA022n0020_p0328a01║不服人，亦欣豓法師之行，約共燈火，磨切詰難，極於
GA022n0020_p0328a02║毫絲。餘子皆望風而畏，稱為「雙璧」。佛護既示寂，東溟
GA022n0020_p0328a03║日公來補其處，大演《摩訶止觀》，陶冶生徒。夏中集讀，
GA022n0020_p0328a04║選法師為之開科；譬陟彼山巔，阡陌溝遂雖詰曲鉤
GA022n0020_p0328a05║聯，粲然辨數。聽者心地朗融，如飲甘露。東溟性嚴毅
GA022n0020_p0328a06║而寡許可，為之喜動顏色。遂命其司賓，繼陞領懺摩
GA022n0020_p0328a07║事。纓緌之士皆願與法師交，聲華由此日重。元至正
GA022n0020_p0328a08║十三年，江南行宣政院命主州之棲真教寺。棲真與
GA022n0020_p0329a01║南天竺演福鄰，古稱教海；而大用才公、絕宗繼公，二
GA022n0020_p0329a02║三大長老皆在焉。法師猶以學之未足，時往叩其所
GA022n0020_p0329a03║未至。凡部味教觀之奧、偏圓本迹之微，疇昔有疑而
GA022n0020_p0329a04║未徹者，二老無不條分縷析以喻之。法師彈指嘆曰：
GA022n0020_p0329a05║「佛法教藏渺如煙海，固非獨善偏長所能究。使吾自
GA022n0020_p0329a06║畫而不加進，其能免於專門寡陋乎？」二十年移住旌
GA022n0020_p0329a07║德教寺。元季兵亂，人多為自藏計；法師專心寺事，不
GA022n0020_p0329a08║以世相為累。彰善癉惡，風采為之改觀。日納清淨之
GA022n0020_p0330a01║眾，共講諸經玄疏；銷文入相，洪纖弗遺；才辯清發，言
GA022n0020_p0330a02║與理冥。往往推為義中之虎大方，自是益斂袵矣。皇
GA022n0020_p0330a03║明龍興，當建元、洪武之初，三宗以今寺主席尚虛，白
GA022n0020_p0330a04║於李曹公。文忠公時戍杭，遂從所請。法師提唱接引
GA022n0020_p0330a05║如旌德，時有過無弗及焉。未幾，中書被旨俾浙水西
GA022n0020_p0330a06║五府浮屠道流共甓，京城立善世院以統僧尼，同將
GA022n0020_p0330a07║作監，交董其役。時方內附，相視莫知所為。法師獨出
GA022n0020_p0330a08║方略，具有條序。十萬之眾多倣之以集事。不幸報緣
GA022n0020_p0331a01║已盡，竟入涅槃，緇素翕然嗟惜之。法師器局瀟灑、論
GA022n0020_p0331a02║議慷慨，據直道行，不樂俯狥流俗。意氣脗合即出肺
GA022n0020_p0331a03║腑相示，否則白眼怒視。俊乂來依，推食解衣以遇之，
GA022n0020_p0331a04║不計蓋藏有無；然精練世故，勇於有為，棲賢敝陋殿
GA022n0020_p0331a05║堂、門序為之一新。旌德籍券久不白，乃為稽鉤欺隱，
GA022n0020_p0331a06║使有文可覆；暴橫之徒束手待命，始免捧漏沃焦之
GA022n0020_p0331a07║患。每懲諸剎樹徒植黨而為怨尤之府，誓不薙度。弟
GA022n0020_p0331a08║子私建退休之室，終身踐其言弗渝。初，法師受經佛
GA022n0020_p0332a01║護，歷職東溟；佛護既沒，或者微以為諷。法師笑曰：「丈
GA022n0020_p0332a02║夫制行，當以義為斷，豈可隨世浮沈哉？」終嗣佛護。法
GA022n0020_p0332a03║師所著書，多未脫藳，詩文有別錄若干卷。嗣法而出
GA022n0020_p0332a04║世者，昇元、圓覺之外，曰某、曰某共若干人云。夫惟圓
GA022n0020_p0332a05║頓法門實般若之樞機，柰何傳失其宗，指真心而名
GA022n0020_p0332a06║境，認理性以為總，論心有具造而遺於色。似此之類，
GA022n0020_p0332a07║紊亂真乘，法智一起而麾之，然後天台之道復盛。曾
GA022n0020_p0332a08║未六傳，習者流於知解之說，務新騁奇，頗駸駸近於
GA022n0020_p0333a01║山外；慈辯再起而正之，然後法智之教益明。擔負大
GA022n0020_p0333a02║法之任者，其所繫蓋甚重也。近代以來，佛海以純慤
GA022n0020_p0333a03║之質，一以法智為師，最號能守家法者；故其授受真
GA022n0020_p0333a04║切，出其門者咸赫然發聞於世。法師乃其嫡孫，其行
GA022n0020_p0333a05║解似無讓於前人。孰不望其大振元風？而世壽僅僅
GA022n0020_p0333a06║若此！銘以昭之，一以傷斯道，一以勉來裔云。銘曰：天
GA022n0020_p0333a07║台之學空假中　一心三觀乃其宗如大火聚光彤彤
GA022n0020_p0333a08║　五金遇之無不鎔渣滓渾化內外紅　佛海拔起建寶
GA022n0020_p0334a01║幢摩尼徧照天南東　入其室者膽力雄披精進鎧手
GA022n0020_p0334a02║挾弓　一戰欲使魔軍降誰為嫡嗣躡孤蹤　伏犀貫腦
GA022n0020_p0334a03║冰翦瞳震旦羣書貯心胸　一朝易轍梵夾攻日狎井
GA022n0020_p0334a04║竈劬厥躬　白煙上出橫晴虹五章四釋照厥朦　事理
GA022n0020_p0334a05║即具靡弗同肯綮一中萬里融　行解雙至方建功三
GA022n0020_p0334a06║鎮名山黑白從　龍興致雲虎嘯風輪下缾錫無地容
GA022n0020_p0334a07║　法水灌頂障執通亭亭淨植青芙蓉　似此良師不易
GA022n0020_p0334a08║逢火風分散報緣終　水月鏡像索還空作銘者濂碑
GA022n0020_p0335a01║則豐　千百億刼鎮幽宮
GA022n0020_p0335a02║馮夢禎（詳卷四、卷七）
GA022n0020_p0335a03║龍井寺復先朝賜田記
GA022n0020_p0335a04║武林之龍井有二，舊龍井在封篁嶺之西，泉石幽奇，
GA022n0020_p0335a05║迥絕人境，蓋辯才老人退院所闢。山頂產茶特佳，相
GA022n0020_p0335a06║傳，盛時曾居千眾。東坡、少游先後訪辯才於此，而坡
GA022n0020_p0335a07║公蹤迹尤數。辯才送客，例不出寺門；一日送坡公，閒
GA022n0020_p0335a08║談信步，遂過封篁嶺。坡公笑曰：「遠公復過虎谿耶？」後
GA022n0020_p0336a01║人仰其風流，作「過谿亭」，其處今俱堙廢矣。新龍井則
GA022n0020_p0336a02║今寺是也，正踞封篁嶺，疑亦辯才別院。寺左奇石如
GA022n0020_p0336a03║林，有宋人題識十餘處，俱小篆、八分書，特精妙而不
GA022n0020_p0336a04║留款。余每徘徊其間，不能捨去。惜以屋蔽之至，寶不
GA022n0020_p0336a05║盡露也。寺有賜田十餘頃，嘉隆間，寺中廢田沒於佃
GA022n0020_p0336a06║戶而僧食貧。僧真果，蓋中興此山者！篤實精悍，能於
GA022n0020_p0336a07║荊榛瓦礫間起為寶坊，余甚嘉之。又能訪求賜田之
GA022n0020_p0336a08║在海寕三十二都十圖之方家圩、十一圖之唐家湖
GA022n0020_p0337a01║者，凡一百六十四畝。久為佃戶陸喬、朱仕等所據，訟
GA022n0020_p0337a02║之官而還之。官斷畝除糧差外，歲給租二斗以為常。
GA022n0020_p0337a03║自萬歷十二年為始，歲得三十二石零，可贍十僧。此
GA022n0020_p0337a04║諸護法宰官之寵靈而果之力也！嘗憶壬午秋，果重
GA022n0020_p0337a05║繭如京師，謁余邸中，乞當道書。精神如此，欲勿興，得
GA022n0020_p0337a06║乎？顧寺田迷失者尚多，今日所還一成一旅耳。然非
GA022n0020_p0337a07║果則不能復；使果之後有果繼之，祀夏配天不失舊
GA022n0020_p0337a08║物，齋魚轟轟、千眾聚飯以進其道業而復辯才之舊，
GA022n0020_p0338a01║亦可待也。果恐無記將遂湮沒，再三懇余；余亦再三
GA022n0020_p0338a02║諾之，而竟不及償者凡數年。此日果遣其徒詣白下
GA022n0020_p0338a03║守催，乃援筆敘其顛末如此，以告夫世守者。是為記。
GA022n0020_p0338a04║送果上人住玄同敘
GA022n0020_p0338a05║果上人住玄同，過居士乞護，居士曰：「二氏主釋與𣆀
GA022n0020_p0338a06║兩家焉，如水與火。玄同，道者居也；佛者入焉，無乃傷
GA022n0020_p0338a07║教而敗族乎？且上人已住龍井矣，有此何為？」上人曰：
GA022n0020_p0338a08║「果之先有僧真志者居之，果為第二世。佛菩薩普入
GA022n0020_p0339a01║一切，度苦眾生；道者之居，不賢於三惡道乎？果十九
GA022n0020_p0339a02║在山，十一在城，有此以憇可也。且果有上方而棄之，
GA022n0020_p0339a03║去住惟緣，豈戀此哉？」居士曰：「然！子以無心而居，余以
GA022n0020_p0339a04║無言而護。」遂書此送上人入院。時萬歷己丑六月二
GA022n0020_p0339a05║十一日也。
GA022n0020_p0339a06║龍井寺新建白衣觀音殿勸緣述
GA022n0020_p0339a07║儒者嘗論「求」矣！軻書曰：「求則得之，舍則失之，是求有
GA022n0020_p0339a08║益於得，求在我者也。求之有道，得之有命，是求無益
GA022n0020_p0340a01║於得，求在外者也。」在我之求為仁義忠信之求，在外
GA022n0020_p0340a02║之求為公卿大夫之求；一可一否，豈不較著？而佛者
GA022n0020_p0340a03║之論則不然。〈普門品〉曰：「若有心願求男，禮拜恭敬觀
GA022n0020_p0340a04║世音菩薩，便生福德智慧之男；心願求女，便有端正
GA022n0020_p0340a05║有相之女。」夫男女之有無、多寡及賢與愚，儒者所謂
GA022n0020_p0340a06║制於天、成於命而不可易者。公卿大夫既不可求，而
GA022n0020_p0340a07║男女獨可求？公卿大夫之求為在外而無益，而男女
GA022n0020_p0340a08║之求獨在我而有益？誠以儒律佛，何其相左之甚而
GA022n0020_p0341a01║不可信歟？乃世之持白衣觀音咒者，往往生子有白
GA022n0020_p0341a02║衣重包之異。自唐迄今，信持獲驗不減百千萬億。以
GA022n0020_p0341a03║其事印〈普門〉之說，佛豈有誑語？而束教薄福之徒往
GA022n0020_p0341a04║往生謗造罪，如入寶山而抉眼、截手，甘心覆宗滅煙
GA022n0020_p0341a05║之禍而不悔，可憐也。或曰：「佛語誠可信，白衣大士咒
GA022n0020_p0341a06║誠歷歷可驗，某豈敢纖毫置疑？然所以可信而多驗
GA022n0020_p0341a07║者，其義何居？願吾子快為一切眾生演說，令諸闡提
GA022n0020_p0341a08║隳彌戾車可乎？」搖手曰：「難哉！」因為之詩曰：脫卻天衣
GA022n0020_p0342a01║換白衣　婆心巧逐世人機手中孩子分明箇　付與時
GA022n0020_p0342a02║人仔細疑子能洗眼靜坐，三年猛參，觀音大士當現
GA022n0020_p0342a03║身與汝說破。丁亥三月上巳日，真實居士書
GA022n0020_p0342a04║國朝
GA022n0020_p0342a05║張彙（字▆▆，華亭人。）
GA022n0020_p0342a06║諦暉和尚塔銘
GA022n0020_p0342a07║達磨西來，不立文字；廓然無聖，脫屣去來。其來也無
GA022n0020_p0342a08║法為法，其去也不宜有銘。雖然，不宜有銘，法也；無法
GA022n0020_p0343a01║為法則亦可銘。和尚諱慧輅，以明天啟七年丁卯十
GA022n0020_p0343a02║月初八日，得四大於吳興金田沈氏。父濟、母李。以雍
GA022n0020_p0343a03║正三年乙巳三月二十日，舍四大於錢塘雲林——古靈
GA022n0020_p0343a04║隱寺。春秋九十有九，僧臘七十有四。余與和尚潛遠
GA022n0020_p0343a05║之契垂三十年，乙巳三月十一日夜示夢余。從京師
GA022n0020_p0343a06║走書江南，告弟弈山曰：「和尚將入涅槃地矣！」果以是
GA022n0020_p0343a07║日示寂。豫指二十日午時為報年之限；及期，命鳴鐘，
GA022n0020_p0343a08║自升繩牀、趺坐，點首三而滅。遺命坐三日入龕。門人
GA022n0020_p0344a01║智廣等以佛法斂，丙午九月十三日，於飛來峯側起
GA022n0020_p0344a02║塔安神。和尚秀眉大耳，步律音鐘。六歲而孤，家碎於
GA022n0020_p0344a03║役。及母李終，乃檀那身命，自拔人間。徧參諸方以求
GA022n0020_p0344a04║止泊。順治己丑二月，遊學至靈隱，禮具德和尚。一日
GA022n0020_p0344a05║拜直指堂下，仰見「直指」二字，憬然曰：「彼以直指，我以
GA022n0020_p0344a06║直會。」又聞戶外鳥啼聲，一時大千俱直。時具德和尚
GA022n0020_p0344a07║弟子五千人，碩德圓戒，林植山宮，而師以年少依位
GA022n0020_p0344a08║而立；寶身突兀，常住不遷，乃嗣法焉。歷住興福、妙濟、
GA022n0020_p0345a01║師林、天竺、龍井諸寺，終於靈隱。初
GA022n0020_p0345a02║聖祖仁皇帝賜寺額曰「雲林」，因為雲林寺。後
GA022n0020_p0345a03║南巡輒舉
GA022n0020_p0345a04║賜和尚，
GA022n0020_p0345a05║御書曰「禪門法紀」；又別
GA022n0020_p0345a06║賜御書、黃金、佛像、白金等物。和尚三身八勝而六時一真，露
GA022n0020_p0345a07║地白牛，無得無捨。常造余竺西草堂，行梅花下；花千
GA022n0020_p0345a08║餘樹如雪，香動心魂，和尚行，未嘗一仰視。至草堂坐，
GA022n0020_p0346a01║謂寺僧曰聞：「梅花香乎！」曰聞曰：「爾等看花去！」及返，終
GA022n0020_p0346a02║亦不視。九十後便不酬不對，一以師子音接十方佛。
GA022n0020_p0346a03║當機者不喻則曰：「和尚耋矣，語不可曉！」偶落六通則
GA022n0020_p0346a04║曰：「和尚昔云然，今果然。」銘曰：醍醐味醨　薝蔔香衰斑
GA022n0020_p0346a05║其相紛　羊啞狐咍和尚智度　七十四年縣解凥首　草
GA022n0020_p0346a06║腐人天一佛既無　千佛乃有演暢宗極　下足撒手峯
GA022n0020_p0346a07║昔飛來　師今飛去無去無來　導師常住雍正四年歲
GA022n0020_p0346a08║次丙午九月朔日
GA022n0020_p0347a01║文題後
GA022n0020_p0347a02║韓愈、歐陽修闢佛，猶作文暢、高閑、惟儼、秘演等
GA022n0020_p0347a03║敘，但不說佛法而已；蘇軾始闌入法界語。嗣是
GA022n0020_p0347a04║名家、大家別集、僧寺記敘，恒居十之三四；殆不
GA022n0020_p0347a05║過借題以發揮論議，而山門之興廢、衣鉢之授
GA022n0020_p0347a06║受，舍是莫詳。開堂大師嗣法上首，不憚間關重
GA022n0020_p0347a07║趼，謁吾徒而來請，良有以夫！首元淨者，例同詩；
GA022n0020_p0347a08║鄉寓人物志銘，先後附見。
GA022n0020_p0348a01║
GA022n0020_p0348a02║
GA022n0020_p0348a03║
GA022n0020_p0348a04║
GA022n0020_p0348a05║
GA022n0020_p0348a06║
GA022n0020_p0348a07║
GA022n0020_p0348a08║龍井見聞錄卷八