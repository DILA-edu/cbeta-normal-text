GA022n0020_p0349a01║龍井見聞錄卷九
GA022n0020_p0349a02║（臣）汪孟鋗恭纂
GA022n0020_p0349a03║軼聞
GA022n0020_p0349a04║孝宗行幸
GA022n0020_p0349a05║乾道二年春二月戊寅，幸玉津園宴射，遂幸龍井。（《宋史．
GA022n0020_p0349a06║孝宗本紀》）
GA022n0020_p0349a07║（謹案：孝宗屢幸玉津園，見《咸淳臨安志》；而不言至龍井，賴有正史可據。又寧宗〈加封惠濟龍王
GA022n0020_p0349a08║敕〉有「昔我高宗嘗登南山風篁，夜駐蹕龍湫，酌泉於上」，則高宗亦嘗幸龍井，而史闕之。）
GA022n0020_p0350a01║咸澤機鋒
GA022n0020_p0350a02║杭州靈隱山廣嚴院咸澤禪師，初參保福展，和尚問
GA022n0020_p0350a03║曰：「如何是廣嚴家風？」師曰：「獅子石前雲水響，雞籠
GA022n0020_p0350a04║山上白猿啼。」（《景德傳燈錄》）
GA022n0020_p0350a05║（謹案：《武林舊事》：「資聖寺開山咸澤禪師」，《咸淳臨安志》亦名「北資聖院」。錄此以見雞籠、獅子，南北
GA022n0020_p0350a06║山皆可見也。）
GA022n0020_p0350a07║元淨、道潛優劣
GA022n0020_p0350a08║辯才、參寥，皆蘇子瞻友也。其贊辯才云：「即之浮雲無
GA022n0020_p0351a01║窮，去之明月皆同；欲知明月所在，在汝唾霧之中。」
GA022n0020_p0351a02║其贊參寥云：「身寒而道富，辯於文而訥於口，外尫
GA022n0020_p0351a03║柔而中健武，與人無競而好刺譏朋友之過，枯形
GA022n0020_p0351a04║灰心而喜為感時、翫物、不能忘情之語。此余所謂
GA022n0020_p0351a05║『參寥子有不可曉者五』也。」觀此則二僧之優劣可
GA022n0020_p0351a06║見矣。子瞻謫齊安，參寥不遠二千里相從。朞年，子
GA022n0020_p0351a07║瞻謫南海，參寥欲泛海訪之，子瞻以書戒止。會當
GA022n0020_p0351a08║路亦摘其詩有譏刺語，遂反初服。建中靖國初，曾
GA022n0020_p0352a01║肇言其非辜，復祝髮。觀其友善如此，亦幾於近道
GA022n0020_p0352a02║者。（《西湖遊覽志》）
GA022n0020_p0352a03║兩參寥、兩辯才
GA022n0020_p0352a04║宋有杭州僧參寥，唐亦有道士參寥，見《孟浩然集》。唐
GA022n0020_p0352a05║有藏蘭亭僧辯才，宋亦有高僧辯才隱天竺，見《淮
GA022n0020_p0352a06║海集》。（《郎瑛七脩類稿》）
GA022n0020_p0352a07║智月
GA022n0020_p0352a08║宋皇祐五年，孫沔以直閣學士給事知杭州，延禪師
GA022n0020_p0353a01║幻旻住持上天竺，繼以禪師智月開堂，提唱宗風
GA022n0020_p0353a02║凡十年。又智月機緣、法嗣及氏里無考。（《上天竺山志》）
GA022n0020_p0353a03║文捷
GA022n0020_p0353a04║吳僧文捷，戒律精苦，奇迹甚多；能知宿命，然罕與人
GA022n0020_p0353a05║言。余羣從為知制誥、知杭州，禮為上客。文通嘗學
GA022n0020_p0353a06║誦〈揭帝咒〉，都未有人知；捷一日相見曰：「舍人誦咒，
GA022n0020_p0353a07║何故闕一句？」既而思其所誦，果少一句。浙人多言
GA022n0020_p0353a08║文通不壽，一日齋心往問捷，捷曰：「公更三年為翰
GA022n0020_p0354a01║林學士，壽四十歲，後當為地下職任事，權不減生
GA022n0020_p0354a02║時，與楊樂道待制聯曹；然公此時當衣衰絰視事。」
GA022n0020_p0354a03║文通聞之大駭曰：「數十日前曾夢楊樂道相過，云
GA022n0020_p0354a04║『受命與公同職事，所居甚樂，慎勿辭也』。」後數年果
GA022n0020_p0354a05║為學士而丁母喪，年三十九矣。明年秋，捷忽與文
GA022n0020_p0354a06║通訣別。時文通在姑蘇，急往錢塘見之。捷驚曰：「公
GA022n0020_p0354a07║大期在此月，何用更來？宜即速還！」屈指計之曰：「急
GA022n0020_p0354a08║行尚可到家。」文通如其言馳還，徧別骨肉，是夜無
GA022n0020_p0355a01║疾而終。捷與人言多如此，不能悉記，此吾家事耳。
GA022n0020_p0355a02║捷嘗持〈如意輪咒〉，靈變尤多。缾中水，咒之則湧立。
GA022n0020_p0355a03║畜一舍利，晝夜轉於琉璃缾中；捷行道遶之，捷行
GA022n0020_p0355a04║速則舍利亦速，行緩則舍利亦緩。士人郎忠厚事
GA022n0020_p0355a05║之至謹，就捷乞以舍利，捷遂與之，封護甚嚴。一日
GA022n0020_p0355a06║忽失所在，但空缾耳。忠厚齋戒，延捷加持。少頃，見
GA022n0020_p0355a07║觀音像衣上一物蠢蠢而動，疑其蟲也，試取乃所
GA022n0020_p0355a08║亡舍利。如此者非一。忠厚以余愛之，特以見歸。余
GA022n0020_p0356a01║家至今嚴奉，蓋神物也。（沈括《夢谿筆談》）
GA022n0020_p0356a02║孫莘老知湖州日，問文捷曰：「呂吉甫如何？」捷曰：「只三
GA022n0020_p0356a03║年便在官家，左右更有一人白晳而肥、一人美髯
GA022n0020_p0356a04║而長。」後三年，甫果參大政；同列韓子華、馮當世，皆
GA022n0020_p0356a05║如其言。（《上天竺山志》）
GA022n0020_p0356a06║宋呂惠卿與吳精進寺僧善，時辯才主上天竺，頗有
GA022n0020_p0356a07║人緣。惠卿入相，使文捷主上竺，逐辯才。邵古菴山
GA022n0020_p0356a08║人曰：「文捷乃一奇僧，故呂敬而主之。然辯才又正
GA022n0020_p0357a01║而奇者，捷不得掩之也。」辯才復天竺，未幾，不欲與
GA022n0020_p0357a02║人相形，退避龍井，則去捷遠矣。（《上天竺山志》）
GA022n0020_p0357a03║（謹案：智月、文捷，《上天竺山志》在〈別傳〉並與元淨天竺為代者。據蘇轍〈辯才碑〉稱捷倚權貴人，不
GA022n0020_p0357a04║言姓名。考《上天竺山志》，乃知為呂惠卿。要亦宗門爭勝傾軋常事，故不礙為高僧——如邵重生言
GA022n0020_p0357a05║也，故詳錄之。）
GA022n0020_p0357a06║胡則
GA022n0020_p0357a07║工部胡侍郎則為邑日，丁晉公為遊客，見之，胡待之
GA022n0020_p0357a08║甚厚，丁因投詩索米。胡延晉公，常日所用樽罍悉
GA022n0020_p0358a01║屏去，但陶器而已。丁失望，以為厭己，遂辭去。胡往
GA022n0020_p0358a02║見之，出銀一篋遺丁，曰：「家素貧，惟此飲器，願以贐
GA022n0020_p0358a03║行。」丁始喻設陶器之因，甚愧，德之。後晉公驟達，極
GA022n0020_p0358a04║力攜挽，卒至顯位。慶歷中，諫官李兢坐言事、謫湖
GA022n0020_p0358a05║南物務。內殿承制范亢為黃蔡郎都監，以言事官
GA022n0020_p0358a06║坐謫後多至顯官，乃悉傾家物與兢辦行。兢至湖
GA022n0020_p0358a07║南，少日遂卒。前輩有言，人不可有意，有意即差事
GA022n0020_p0358a08║固不可前料也。（《夢谿筆談》）
GA022n0020_p0359a01║胡則永康方巖廟記
GA022n0020_p0359a02║廷直四世從祖．尚書兵部侍郎保定公，於婺州為鄉
GA022n0020_p0359a03║里。婺之人廟公於方巖，歲時奉祭甚謹。紹興三十
GA022n0020_p0359a04║一年，廷直為建安縣丞，請於上，賜廟額曰「赫靈」。明
GA022n0020_p0359a05║年二月命下，廷直跪拜伏讀，至於感泣。謹齋祓稽
GA022n0020_p0359a06║首而記之。先保定公由儒學登顯仕，八典藩郡，為
GA022n0020_p0359a07║良二千石；七按錢穀，為能刺史；出入禁闥，為名從
GA022n0020_p0359a08║臣。開國建功，生有榮焉。始公被天子知遇，申命進
GA022n0020_p0360a01║秩，乃奏免衢婺民身丁錢，到於今受其賜。自公之
GA022n0020_p0360a02║薨，謀報無從，即絃誦之所，廟而食之，沒有靈焉。公
GA022n0020_p0360a03║於平生之志，可謂盡矣。宣和中盜起清谿，保險方
GA022n0020_p0360a04║巖，弄兵踰月，王師不能下。首惡夜夢神人飲馬於
GA022n0020_p0360a05║巖之池；是池，盜實怙之以濟朝夕。平明往視，已涸
GA022n0020_p0360a06║矣。其徒駭亂，大兵一臨，即日平蕩。由是邦人事公
GA022n0020_p0360a07║有加於他日，若水若旱，若疫若癘，有求無不應，有
GA022n0020_p0360a08║禱無不答。「赫靈」之賜，於義為大。公蒙報祀之典可
GA022n0020_p0361a01║謂至矣。先是，賊平，廉訪使王導以聞，封「佑順侯」；倉
GA022n0020_p0361a02║卒不審，止用「方巖神」奏而逸其名氏。衢婺之人凡
GA022n0020_p0361a03║厥祀事，板祝旗幟，皆實公為「佑順侯」，從舊也。繼而
GA022n0020_p0361a04║闔邑之士狀於有司，廷直於公為孫也，詎宜緘默？
GA022n0020_p0361a05║於是詳述始末，力請正名。自天發號，繄公之神，載
GA022n0020_p0361a06║祈載禱享。顧廷直才不邵，不敢自任論譔，亦庶幾
GA022n0020_p0361a07║由此以明其善之萬一也。（《浙江通志．胡廷直赫靈廟記》）
GA022n0020_p0361a08║胡公仕宋，為時名卿。婺之永康，實公鄉邑。公嘗讀書
GA022n0020_p0362a01║方巖山中，沒而為神，發祥其處。宣和間封「佑順侯」，
GA022n0020_p0362a02║紹興末乃賜廟額曰「赫靈」者，初封誥命中語也。「佑
GA022n0020_p0362a03║順」之號既累加以嘉應、福澤，靈顯極於八字。淳祐
GA022n0020_p0362a04║間遂進爵為公，更號「顯應」，尋加「正惠」；寶祐初再加
GA022n0020_p0362a05║「忠祐」。杭之南山龍井原，公墓次有顯應廟，敕命在
GA022n0020_p0362a06║焉。廟不書賜額而以「顯應」名者，因初進封之號也。
GA022n0020_p0362a07║公本以助王師殄巨寇，廟食於一鄉；而其光靈無
GA022n0020_p0362a08║遠勿被，能出雲為風雨，農人咸以望歲者望於公。
GA022n0020_p0363a01║凡邨墟里社必為祈報之所，故公之別廟布滿於
GA022n0020_p0363a02║郡境，不啻數十百區。其在吾烏傷之裯巖者，里人
GA022n0020_p0363a03║方氏倡眾為之也。宋初，婺之第進士者自公始。至
GA022n0020_p0363a04║其季年，方氏有大冶丞應龍，以進士起家，而族日
GA022n0020_p0363a05║益大。其子孫相率致力於祠事、彌久弗懈者，蓋亦
GA022n0020_p0363a06║視公為鄉先達而知所敬慕，不徒效俚俗徼福於
GA022n0020_p0363a07║公而已。廟之創造以至元二十六年，重興以至正
GA022n0020_p0363a08║九年。新廟告成，以記來謁於溍，曰：「公之陰祐乎斯
GA022n0020_p0364a01║民而變化不測、有以驚動其耳目者，庸夫孺子皆
GA022n0020_p0364a02║能言之。至於公之奮由一第，逮事三朝，十握州符，
GA022n0020_p0364a03║六持使節，選曹計省，歷踐要途。晚以從官全身而
GA022n0020_p0364a04║退，其有德於人，有功於國，與夫出處之大致，非搢
GA022n0020_p0364a05║紳先生莫能言也，願備著之。」溍竊惟公之官伐治
GA022n0020_p0364a06║行有傳在魏國韓公所修《宋實錄》，而文正范公所
GA022n0020_p0364a07║撰公墓銘，論次尤悉。謹書而俾之使刻諸石，且為
GA022n0020_p0364a08║之記其作廟之顛末，附見於石背。若郡志言公嘗
GA022n0020_p0365a01║奏免衢婺身丁錢，民被其賜而為之立廟，則傳與
GA022n0020_p0365a02║墓誌皆無所登載，姑俟博洽之君子而考質焉。（黃溍
GA022n0020_p0365a03║《文獻集．胡侍郎廟碑陰記》）
GA022n0020_p0365a04║虞集題陳述古詩
GA022n0020_p0365a05║陳文惠公述古守杭州，題詠絕句二首：綽約新嬌生
GA022n0020_p0365a06║眼底　侵尋舊事上眉尖問君別後愁多少　好似春
GA022n0020_p0365a07║潮夜夜添又云：長垂玉筯殘妝臉　肯為金釵露指
GA022n0020_p0365a08║尖萬斛閒愁何日盡　一分真態為誰添蓋為佳人
GA022n0020_p0366a01║敘幽思也。蘇子瞻書此詩，并周胡龍三妓詩作一
GA022n0020_p0366a02║卷。元時柯敬仲得之，虞邵菴伯生題其後云：祇今
GA022n0020_p0366a03║誰是錢塘守　頗解湖中宿畫船曉起鬬茶龍井畔
GA022n0020_p0366a04║　花開陌上載嬋娟又云：三生石上舊精魂　邂逅相
GA022n0020_p0366a05║逢莫重論縱有繡囊留別恨　已無明鏡着啼痕又
GA022n0020_p0366a06║云：能言學得妙蓮華　嬴得春風對客誇乞食衲衣
GA022n0020_p0366a07║渾未老　為誰靈塔向金沙（徐𤊹《榕陰新檢》引《西湖志》）
GA022n0020_p0366a08║三賢堂
GA022n0020_p0367a01║錢塘西湖三賢堂兩處，皆有東坡先生。其一在孤山
GA022n0020_p0367a02║竹閣，乃香山居士白樂天、和靖先生林君復、東坡
GA022n0020_p0367a03║先生蘇子瞻三賢像。中興建都，孤山為延祥觀，而
GA022n0020_p0367a04║閣與像俱廢。乾道五年，郡守周琮建於水仙王廟
GA022n0020_p0367a05║之東廡。其一在龍井壽聖院方圓庵東，即趙清獻
GA022n0020_p0367a06║公閒堂而為三賢堂，乃清獻公閱道、蘇東坡、辯才
GA022n0020_p0367a07║法師若訥像，而寺在龍井之西北數里羣山中。寺
GA022n0020_p0367a08║門有歸隱橋，下有滌心沼，遊人多不到彼，是以少
GA022n0020_p0368a01║有語及者。（趙葵《葦杭紀談》）
GA022n0020_p0368a02║碁盤石
GA022n0020_p0368a03║戊子九月初六辰刻出湧金門，渡湖至龍井；諸君已
GA022n0020_p0368a04║進老龍井，方迎之數十步而相遇。讓肩輿老丈而
GA022n0020_p0368a05║與存吾、子晉、沈祖均登碁盤石。初問途，登歷甚艱。
GA022n0020_p0368a06║逾四五峯，復下而至。一石甚巨，左有石筍四五，屋
GA022n0020_p0368a07║居石上。僧扃戶而出，索火烹泉不得。坐石上良久，
GA022n0020_p0368a08║尋別路而下，路亦甚澀。賴林而行，至大路，坐草閒。
GA022n0020_p0369a01║德周上人索民家茶為供，乃別。（《快雪堂集．日記》）
GA022n0020_p0369a02║暎山
GA022n0020_p0369a03║己丑六月初二早，詣海會寺謁天竺大士，為禱雨拈
GA022n0020_p0369a04║香。出清波門、入龍井。薄暮，同師之暎山，觀「一片雲」、
GA022n0020_p0369a05║「巧石山」、「獅子石」。（《快雪堂集．日記》）
GA022n0020_p0369a06║片雲石
GA022n0020_p0369a07║武林山水奇勝處頗多，若普光巷之吳坡泉、永壽寺
GA022n0020_p0369a08║之芝巖、甘露寺之頓足泉、龍井寺之片雲石、法相
GA022n0020_p0370a01║寺之錫杖泉，皆郡志野史之所未載；登臨訪古所
GA022n0020_p0370a02║當窮其勝概者也。（《兩湖麈談錄》）
GA022n0020_p0370a03║龍口瀉水
GA022n0020_p0370a04║龍井泉從龍口瀉出，水在池內，其氣恬然；若遊人注
GA022n0020_p0370a05║視久之，忽爾波瀾湧起。其地產茶作荳花香，與香
GA022n0020_p0370a06║林、寶雲、石人嵨、乘雲亭者絕異。採於穀雨前者尤
GA022n0020_p0370a07║佳，啜之淡然，似乎無味；飲過後，覺有一種太和之
GA022n0020_p0370a08║氣瀰淪乎齒頰之間。此無味之味乃至味也，為益
GA022n0020_p0371a01║於人不淺，故能療疾。其貴如珍，不可多得。（陸次雲《湖壖雜
GA022n0020_p0371a02║記》）
GA022n0020_p0371a03║徐村翁家山
GA022n0020_p0371a04║壬寅閏二月初十陰，午後微雨冰雹。同章紹陽入山，
GA022n0020_p0371a05║先看龍井外演福地辛龍卯向，正應左旗右鼓地
GA022n0020_p0371a06║鈐。至龍井，飯於德周山居。周申甫以昨約，如期至，
GA022n0020_p0371a07║同至翁家山而別。余從十八澗出徐村，一路李花
GA022n0020_p0371a08║盛開如雪。（《快雪堂集．日記》）
GA022n0020_p0372a01║葛井水與龍井伯仲
GA022n0020_p0372a02║己丑六月初十，晴而𤍠。早至龍井，翻山至天竺看二
GA022n0020_p0372a03║地，內優於外。憇長生房。白先生返龍井，而余入城，
GA022n0020_p0372a04║飲葛井水，甚甘冷，當與龍井伯仲。（《快雪堂集．日記》）
GA022n0020_p0372a05║記西湖登覽
GA022n0020_p0372a06║壬午三月己亥晴，與芮國器、程泰之、蔣子禮出暗門，
GA022n0020_p0372a07║上風篁嶺酌龍井；入壽聖寺拜趙清獻公、蘇翰林、
GA022n0020_p0372a08║僧辯才畫像；觀乙亥二月與張德莊、周孟覺同遊
GA022n0020_p0373a01║時題字。寺有海棠一株，蓋蘇公手植。僧頗有乾道、
GA022n0020_p0373a02║元祐間諸公談論，自言得於其師云。午飯後過長
GA022n0020_p0373a03║耳相院，泰之讀書處也。與國器弈於山亭，小酌而
GA022n0020_p0373a04║去。道旁有六通院，無足觀。遂由支徑、叩鄧氏時思
GA022n0020_p0373a05║庵。庵僧導至石屋，嵌空可愛。進尋水樂洞，聲如琴
GA022n0020_p0373a06║筑，音節天成。以路僻，人罕知者。捨馬上煙霞嶺，國
GA022n0020_p0373a07║器、子禮至中道，憚其險，余乃與泰之自往。至寺亦
GA022n0020_p0373a08║憊矣。少休，秉燭入洞，深十二丈，上下平濶，近城郭，
GA022n0020_p0374a01║不易得也。歸飲淨慈，食雞，甚美。徵事戲為聯句數
GA022n0020_p0374a02║十韻，如日膳雙月攘一之類，語甚工。（《二老堂雜志》）
GA022n0020_p0374a03║（謹案：《周必大年譜》：紹興二十五年乙亥監行在太平和劑局，三十二年壬午除監察御史。）
GA022n0020_p0374a04║南山遊約
GA022n0020_p0374a05║張伯雨有〈春遊南山約〉手書一卷，題至正三年四月
GA022n0020_p0374a06║廿二日。詞致、字法可稱奇品，略云：鷲峯猿洞，眾人
GA022n0020_p0374a07║何莫由斯？雲石龍泓，賢者而後樂此！風篁蕭爽，憇
GA022n0020_p0374a08║德威二老之亭；蟬冕煇煌，拜元祐諸賢之像。豈沙
GA022n0020_p0375a01║門不得稱高士？而濁醪亦足名賢人！盤飱為具，酌
GA022n0020_p0375a02║必真率。會中車騎後時，罰依金谷酒數。（釋大堅《淨慈寺志》）
GA022n0020_p0375a03║遊龍井烹茶
GA022n0020_p0375a04║龍井泉既甘澄，石復秀潤，流淙從石澗中出，泠泠可
GA022n0020_p0375a05║愛。入僧房爽塏可棲。余嘗與石簣、道元、子公汲泉
GA022n0020_p0375a06║烹茶於此，石簣因問龍井茶與天池孰佳？余謂龍
GA022n0020_p0375a07║井亦佳，但茶少則水氣不盡，茶多則滋味盡出；天
GA022n0020_p0375a08║池殊不爾。大約龍井頭茶雖香，尚作草氣；天池作
GA022n0020_p0376a01║荳氣，虎邱作花氣，唯岕非花非木，稍類金石氣，又
GA022n0020_p0376a02║若無氣，所以可貴。岕茶葉粗大，真者每斤至二千
GA022n0020_p0376a03║餘錢。余覓之數年，僅得數兩許。近日徽有送松蘿
GA022n0020_p0376a04║茶者，味在龍井之上、天池之下。龍井之嶺為風篁
GA022n0020_p0376a05║峯，為獅子石，為一片雲、神運石，皆可觀。秦少游舊
GA022n0020_p0376a06║有〈龍井記〉，文字亦爽健，未免酸腐。（《石公集．西湖雜記》）
GA022n0020_p0376a07║遊老龍井得茶
GA022n0020_p0376a08║辛卯三月二十八晴，陰熱不能勝裌。甲子與曹林師
GA022n0020_p0377a01║兄行出湧金，茂吳已先往。至老龍井，相及茂吳與
GA022n0020_p0377a02║閩人莊生者，俱得茶數斤。以不持臥具，別去。余與
GA022n0020_p0377a03║林兄宿龍井。（《快雪堂集．日記》）
GA022n0020_p0377a04║玉岑詩社
GA022n0020_p0377a05║西湖八社，其一玉岑詩社。高麗、法相、煙霞洞、石屋洞、
GA022n0020_p0377a06║水樂洞、龍井、碁盤山、九谿、十八澗，諸勝屬焉。（祝時泰等
GA022n0020_p0377a07║《西湖八社詩帖》）
GA022n0020_p0377a08║水漲
GA022n0020_p0378a01║弘治三年六月杭州大雨，龍井、鳳凰兩山水暴漲。（陳善
GA022n0020_p0378a02║《杭州府志》）
GA022n0020_p0378a03║（謹案：魏㟲《錢塘縣志》係五年，傳聞之異。）
GA022n0020_p0378a04║萬歷三十年五月杭州大雨，龍井山水出，頃刻高四
GA022n0020_p0378a05║尺。（陳善《杭州府志》）
GA022n0020_p0378a06║陳剛中
GA022n0020_p0378a07║杭州西湖風篁嶺下沙盆塢，宋陳剛中墓，謫知安遠，
GA022n0020_p0378a08║歸葬於此。余嘗至嶺詢剛中墓，榛蕪日甚，無有識
GA022n0020_p0379a01║者。（《榕陰新檢》引《竹窗雜錄》）
GA022n0020_p0379a02║張伯雨
GA022n0020_p0379a03║元高蹈張伯雨墓，在南高峯左麓。張號「句曲外史」，吾
GA022n0020_p0379a04║郡姚公綬為營脩其墓，穹碑在焉。余昨到龍井，過
GA022n0020_p0379a05║其處，讀姚文，欲尋張埋骨處；草樹蓊鬱，竟不可得，
GA022n0020_p0379a06║徘徊、太息久之。陳季象云：「曾見李洙山封翁，說正
GA022n0020_p0379a07║德年間，有山民鋤地，深數尺，遂犯張墓；見一人盤
GA022n0020_p0379a08║膝坐，爪髮俱長；偶傷其腦，漿忽迸出，良久復合。其
GA022n0020_p0380a01║人驚懼，急瘞之。墓中有書二冊，攜其一出，至鄭栗
GA022n0020_p0380a02║菴公（諱環）家，鄭願以一金易之。其人云：『當至墓中
GA022n0020_p0380a03║再取其一。』至途中，忽風雷大作，失書所在。向以張
GA022n0020_p0380a04║風流詩翰欽之，不知其有道術也。」（《快雪堂集．漫錄》）
GA022n0020_p0380a05║（謹案：《西湖遊覽志》：「地名玉鉤橋，在積慶山。」而此云「龍井」，可知「龍井」為諸山通稱也。）
GA022n0020_p0380a06║瑞芝
GA022n0020_p0380a07║德玉之先，扈高宗，家臨安。其六世祖茂榮，昭慶軍承
GA022n0020_p0380a08║宣使；生椿年，榮州防禦使；生待舉，恩州防禦使；生
GA022n0020_p0381a01║好問，殿前都指揮使、判太醫局；生中，廣東提刑，亦
GA022n0020_p0381a02║判醫；生壽孫，仕元，廣平路醫學教授。咸葬龍井之
GA022n0020_p0381a03║方山，其地負金鐘靈石。至正二十三年夏四月，芝
GA022n0020_p0381a04║一本，產指揮墓上，余因敘之，并為詩紀其事。（《梧谿集．題
GA022n0020_p0381a05║方德玉先隴瑞芝卷》）
GA022n0020_p0381a06║孫隆施捨
GA022n0020_p0381a07║己亥三月初一，晴和。昨夕與金小竹約拉宋宇菴為
GA022n0020_p0381a08║龍井之行。早出湧金門，過湖。淨慈南庫房訪蓮筠
GA022n0020_p0382a01║泉，病略愈。慧日一脈之為華嚴閣基，鼎建之費當
GA022n0020_p0382a02║二千金。此閣成，湖南像法亦宏壯矣。到龍井，宋、金
GA022n0020_p0382a03║二君已至。龍井賴孫中貴施捨，改作一新，遊人如
GA022n0020_p0382a04║螘，頗傷雅道。德周上人邀過新起淨室，具齋相款。
GA022n0020_p0382a05║秦冰玉寓此，與同追覓龍井正結，得之於風篁嶺，
GA022n0020_p0382a06║為茅氏山左右山，俱玲瓏秀巧、重重圍抱，真佳城
GA022n0020_p0382a07║也。在坐有孫里長，即為余治佃湖灘者。歸途步看
GA022n0020_p0382a08║演福寺址，張氏墳後為正結，即蒼龍戲子形。惜機
GA022n0020_p0383a01║緣未便可得耳。（《快雪堂集．日記》）
GA022n0020_p0383a02║（謹案：《快雪堂集》自言於萬歷十五年丁亥遊天目徑山，自此以後並有日記，至三十三年乙巳
GA022n0020_p0383a03║止，凡十九年。中間三十二年甲辰八月十五日始落成快雪堂。日遊南北兩山，故日記中及「龍
GA022n0020_p0383a04║井」者不下數十則，大抵品茶、相地居多。今采其有關考証者，分別載之如右，餘不錄。）
GA022n0020_p0383a05║演福寺
GA022n0020_p0383a06║崇恩演福禪寺，在小麥嶺積慶山。淳祐八年，充惠順
GA022n0020_p0383a07║貴妃賈氏，攢所賜今額為教院。景定三年，周漢國
GA022n0020_p0383a08║端孝公主祔焉。咸淳四年有旨改禪院；太傅平章
GA022n0020_p0384a01║魏公施資增造。五年，聖上御書六大字為扁，且益
GA022n0020_p0384a02║賜平江田為畝五千，除其科役。苾蒭來駐多堅苦、
GA022n0020_p0384a03║有梵行。（《咸淳臨安志》）
GA022n0020_p0384a04║演福俗稱南天竺。隋開皇中有法師真觀居之。元至
GA022n0020_p0384a05║元後復為教院，學徒甚眾，號為「教海」。至元中燬，至
GA022n0020_p0384a06║正初重修。後有無垢院已併入寺，有白蓮華院在
GA022n0020_p0384a07║玉几峯側，有安養寺、本澤雲夢塔院，有樓曰夕佳，
GA022n0020_p0384a08║至正燬，惟院與樓存。（《西湖遊覽志》）
GA022n0020_p0385a01║（謹案：龍井、演福互為興廢，其址相去極邇。詳錄以備參考，三記附見。）
GA022n0020_p0385a02║餘杭徑山、錢塘靈隱、淨慈、寧波天童、育王等寺，為「禪
GA022n0020_p0385a03║院五山」。錢塘中竺、湖州道場、溫州江心、金華雙林、
GA022n0020_p0385a04║寧波雪竇、台州國清、福州雪峯、建康靈谷、蘇州萬
GA022n0020_p0385a05║壽、虎邱，為「禪院十剎」。錢塘上竺、下竺、溫州能仁、寧
GA022n0020_p0385a06║波白蓮等寺，為「教院五山」。錢塘集慶、演福、普福、湖
GA022n0020_p0385a07║州慈感、寧波寶陀、紹興湖心、蘇州大善、北寺、松江
GA022n0020_p0385a08║延慶、建康瓦棺，為「教院十剎」。（《七脩類稿》）
GA022n0020_p0386a01║（謹案：宋濂〈德公塔銘〉：「宋季史衞王奏立五山十剎，使之拾級而升。」據郎瑛說，知演福在教院十
GA022n0020_p0386a02║剎之列，宜其傳教之盛過於龍井已。此敘「教院五山」，止四山，有缺。）
GA022n0020_p0386a03║馮夢得〈寺記〉恭惟皇上聖性仁孝，思皇繼述。粵先皇
GA022n0020_p0386a04║帝在宥，以戊申年六月詔有司備禮，葬惠順貴妃
GA022n0020_p0386a05║賈氏於積慶山之原。蓋是山自天目蜿蜒邐迤、清
GA022n0020_p0386a06║淑盤礴，面金鐘、腋龍井；並湖諸峯，勢若拱揖。迺建
GA022n0020_p0386a07║寶坊，賜名「崇恩演福教寺」。越十四年壬戌，周漢國
GA022n0020_p0386a08║端孝公主祔右，妃所出也。若稽舊刻，資薦惠順甚
GA022n0020_p0387a01║備，惟端孝未果輟賜。及是益以吳門田五十畝蠲
GA022n0020_p0387a02║其科徭，以崇先帝割愛遺育之意，始改教為禪。時
GA022n0020_p0387a03║平章魏國公建無量福海，簷蔔林易丈室而東，堂
GA022n0020_p0387a04║廡寮位，內外煥列，命僧可湘主寺事。（《咸淳臨安志》）
GA022n0020_p0387a05║黃溍〈寺記〉杭之南山，由雷峯訖龍井，其間浮屠之居
GA022n0020_p0387a06║四十二，而傳天台學者惟崇恩演福寺為最盛。寺
GA022n0020_p0387a07║在小麥嶺積慶山之靈石塢，今所謂南天竺也。宋
GA022n0020_p0387a08║渡江初未有寺，嘗斥為牧地。淳祐戊申葬貴妃賈
GA022n0020_p0388a01║氏山左，建坊、錫額；命天台宗師圓庵果為開山，率
GA022n0020_p0388a02║眾居之。尋復給田以充食飲、降錢以資土木。景定
GA022n0020_p0388a03║壬戌，葬周漢國公主山右。嗣領教事者，初巖鑑石
GA022n0020_p0388a04║庭生，並賜紫衣，加右鑑議。咸淳戊辰，賈魏公大發
GA022n0020_p0388a05║私帑，俾禪僧絕岸增新棟宇。至元丁丑燬，行宣政
GA022n0020_p0388a06║院求能負荷其事者，得今才公。至正癸未，涖事伊
GA022n0020_p0388a07║始，僧俗信嚮；凡可以致力者，無不為。惟是兹山支
GA022n0020_p0388a08║於天目，至是適當風氣之會，清淑所鍾，鬱而不洩；
GA022n0020_p0389a01║岡巒迴復、窈然靚深；泉甘土肥、林木茂邃，誠宇宙
GA022n0020_p0389a02║間奧壤也。才公名必才，字大用，嗣法於湛堂云。（《文獻
GA022n0020_p0389a03║集》）
GA022n0020_p0389a04║（謹案：黃溍〈寺記〉見《西湖志》引《文獻集》，今集中不載。）
GA022n0020_p0389a05║徐一夔〈夕佳樓記〉演福寺，明靜塔院佛海之徒窆其
GA022n0020_p0389a06║師爪髮之所。院東西二樓，「夕佳」，西樓也。右瞰澄湖、
GA022n0020_p0389a07║左挹高峯，二麥嶺在其前。至正中，海慧居兹樓，黃
GA022n0020_p0389a08║文獻公、張外史至輒相攜登樓，鬻茶賦詩。歐陽文
GA022n0020_p0390a01║公元持節過杭，造訪海慧，為書「夕佳」二字，而名始
GA022n0020_p0390a02║著。（徐一夔《始豐稿》）
GA022n0020_p0390a03║軼聞題後
GA022n0020_p0390a04║田汝成《西湖遊覽志》雜采小說家為〈志餘〉，當全
GA022n0020_p0390a05║書强半，差云美備。今以深山荒剎、遊迹罕到之
GA022n0020_p0390a06║境，執筆而記者蓋寥寥矣。卮言剩語亦有他無
GA022n0020_p0390a07║可附者。依〈志餘〉例存之。
GA022n0020_p0390a08║龍井見聞錄卷九