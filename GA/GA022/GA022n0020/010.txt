GA022n0020_p0391a01║龍井見聞錄卷十
GA022n0020_p0391a02║（臣）汪孟鋗恭纂
GA022n0020_p0391a03║餘論
GA022n0020_p0391a04║南天竺當屬龍井一路
GA022n0020_p0391a05║南天竺之名始見唐陸羽〈靈隱寺記〉。記文不傳，雜見
GA022n0020_p0391a06║地志所引有「南天竺、北靈隱」之文。《咸淳臨安志》：「下
GA022n0020_p0391a07║竺靈山教寺，隋開皇十五年僧真觀法師與道安
GA022n0020_p0391a08║禪師建，號南天竺。」《西湖遊覽志》襲用其文，增一「寺」
GA022n0020_p0392a01║字於「南天竺」之下，是「下竺」為「南天竺」也。然歷考元
GA022n0020_p0392a02║明以來名流詩文，如元成廷珪有〈過南竺登二老
GA022n0020_p0392a03║亭詩〉，柳貫有〈送南竺澄講主詩〉，黃溍有〈南天竺崇
GA022n0020_p0392a04║恩寺記〉，云：「寺在小麥嶺積慶山之靈石塢，今所謂
GA022n0020_p0392a05║南天竺也。」皆謂龍井一路。以是《西湖遊覽志．演福
GA022n0020_p0392a06║寺》下亦曰「俗稱南天竺」，且繫以「法師真觀」；是龍井
GA022n0020_p0392a07║演福一路為南天竺也。竊思龍井、演福在南山一
GA022n0020_p0392a08║路，下竺在北山一路；南北雖分，而龍井、演福當南
GA022n0020_p0393a01║山之極北，下竺當北山之極南，其地密邇。案魏㟲
GA022n0020_p0393a02║《錢塘縣志》：「天門山在北高峯，後為南北兩山之祖。」
GA022n0020_p0393a03║《上天竺山志》：「天門山在上竺捫壁嶺之上（即郎當嶺），北
GA022n0020_p0393a04║擁上竺、獅子、乳竇諸峯。從此東南是為龍井。」《西湖
GA022n0020_p0393a05║遊覽志》：「中天竺之對為永清塢，永清塢之背即龍
GA022n0020_p0393a06║井。永清塢者，乳竇峯之支也。」亦見聶心湯《錢塘縣
GA022n0020_p0393a07║志》。然則南天竺者，大概上竺以南諸山之通稱，不
GA022n0020_p0393a08║必屬下竺矣。且下竺，隋慧理法師首先建寺，地志
GA022n0020_p0394a01║甚明；而《武林舊事》於「真觀塔」下註：「為下竺開山祖
GA022n0020_p0394a02║師」，非是。若南山則至真觀始闢，《高僧傳》所載「實有
GA022n0020_p0394a03║開山興創之象」，其不在下竺可知。今錄敘僧首列
GA022n0020_p0394a04║隋真觀師，誠以《高僧傳》不言下竺，《咸淳臨安志》所
GA022n0020_p0394a05║載胡宿、强至二記，俱不言南竺；其說惟見《咸淳臨
GA022n0020_p0394a06║安志》。周密、田汝成因之；而汝成作志仍以「南竺真
GA022n0020_p0394a07║觀」兼繫演福，固已顯然。及再參之元明以來詩文，
GA022n0020_p0394a08║於是南天竺定屬龍井一帶無疑。
GA022n0020_p0395a01║宋時寺在嶺背，今老龍井即當日龍井
GA022n0020_p0395a02║老龍井，宋人紀載未聞，始見《西湖遊覽志》。《咸淳臨安
GA022n0020_p0395a03║志》於龍井稱「更上嶺背」，《武林舊事》以下並稱「在嶺
GA022n0020_p0395a04║之上」；而今日龍井僅在山半，則昔之龍井非今日
GA022n0020_p0395a05║之龍井也。據秦觀〈遊記〉：「院去龍井一里，遊客至壽
GA022n0020_p0395a06║聖者皆取道井旁」，而張京元《西湖小記》：「井在殿左」，
GA022n0020_p0395a07║其說不合。《兩湖麈談錄》因童時所見老龍井辯才
GA022n0020_p0395a08║塔及小庵不在今寺左右，遂疑今寺所在為昔日
GA022n0020_p0396a01║井之所在，非寺故址。此不深考之故也。山泉能洑
GA022n0020_p0396a02║地潛行，忽隱忽見；即一風篁嶺左右前後察之，水
GA022n0020_p0396a03║泉不一，要皆恃老龍井以源源不竭。觀《西湖遊覽
GA022n0020_p0396a04║志》敘老龍井，即用《咸淳臨安志》敘龍井語，無所更
GA022n0020_p0396a05║易；安知非今日龍井在昔猶未著上出之功、而今
GA022n0020_p0396a06║日之老龍井正昔日之龍井乎？馮夢禎〈復賜田記〉：
GA022n0020_p0396a07║「龍井有二，舊龍井在嶺西，辯才退院；新龍井則今
GA022n0020_p0396a08║寺是也」，尤為明白可據。又詳宋人秦觀、程珌、周必
GA022n0020_p0397a01║大所記，並先過嶺，次至井，然後至院；則井與院址
GA022n0020_p0397a02║並在嶺背，所以有過嶺、越嶺之文，其說確不可易。
GA022n0020_p0397a03║滄桑更易，固不必專屬伽藍矣！魏㟲《錢塘縣志》：「天
GA022n0020_p0397a04║門山側為獅子峯，獅子峯下為老龍井」，則老龍井
GA022n0020_p0397a05║蓋屬獅子峯，然龍井遊人罕有至老龍井者。
GA022n0020_p0397a06║小龍井
GA022n0020_p0397a07║今人知有老龍井，不知更有小龍井。《武林舊事》「南高
GA022n0020_p0397a08║峯塔小龍井」註云：「井側有龍王祠」；魏㟲《錢塘縣志》：
GA022n0020_p0398a01║「南高峯塔下有小龍井」。據《咸淳臨安志》，龍王祠在
GA022n0020_p0398a02║榮國寺後鉢盂潭，未有此名。要其去龍井則遠矣。
GA022n0020_p0398a03║徑山龍井
GA022n0020_p0398a04║世傳龍井水可洗眼，案《東坡集．徑山詩》：「問龍乞水歸
GA022n0020_p0398a05║洗眼，欲看細字終殘年。」自註：「龍井水洗病眼有效」，
GA022n0020_p0398a06║乃徑山龍井也。集中又有〈次韻楊次公惠徑山龍
GA022n0020_p0398a07║井水詩〉。
GA022n0020_p0398a08║浙江龍井不一
GA022n0020_p0399a01║龍之神靈能屈能伸，往往託迹幽隱，凡稱龍潭、龍湫、
GA022n0020_p0399a02║龍池、龍井，職此之故。龍井亦名龍泓，《咸淳臨安志》
GA022n0020_p0399a03║載王隨〈寄慈雲詩〉：「丹井經臺接巖洞，或曰龍泓即
GA022n0020_p0399a04║壽聖院龍井，非也。」知當時「龍井」之名已專屬靈隱
GA022n0020_p0399a05║矣。龍泓之外，案《咸淳臨安志》：「方家峪寶藏庵有古
GA022n0020_p0399a06║井，俗名烏龍井」，《西湖遊覽志》：「令泉峪有龍王井及
GA022n0020_p0399a07║南高峯塔下小龍井」。又《咸淳臨安志》：「鹽官縣有烏
GA022n0020_p0399a08║龍井，新城縣有折桂鄉龍井，昌化縣凡邑禱祈處
GA022n0020_p0400a01║在龍井院者名龍湫，在龍興寺者名龍潭，在峒坑
GA022n0020_p0400a02║山、大鵠頭山者名龍湫。而昌化之院，紹興中亦賜
GA022n0020_p0400a03║廣福額」。又案《浙江通志》：「紹興府餘姚縣龍泉山有
GA022n0020_p0400a04║龍泉，宋高祖飲之甘，取十甕以去」；考《東坡集．送劉
GA022n0020_p0400a05║寺丞詩》：「餘姚古縣亦何有？龍井白泉甘勝乳」，疑即
GA022n0020_p0400a06║指此。又台州府巾子山有龍井、葛谿山有龍湫。明
GA022n0020_p0400a07║陶望齡〈遊五泄詩〉：「諸暨縣五泄有二龍井，一黑龍
GA022n0020_p0400a08║井，一白龍井」。又《浙江通志》：「寧波府鄞縣有龍井七，
GA022n0020_p0401a01║金華府金華縣有龍井，處州府龍泉縣九漈有龍
GA022n0020_p0401a02║井九」。浙稱澤國，而祈請雨澤所恃在龍，無怪比比
GA022n0020_p0401a03║皆是。惟杭郡雨暘，自宋以來多請之天竺觀音，《東
GA022n0020_p0401a04║坡集》祈雨文甚多可見。故雖有龍井而不甚著。
GA022n0020_p0401a05║葛洪鍊丹處不足信
GA022n0020_p0401a06║胡承謀《湖州府志》引《吳興掌故》：「葛洪鍊丹處，天下凡
GA022n0020_p0401a07║十三」。今案《咸淳臨安志》：「靈隱龍泓洞，葛仙於此得
GA022n0020_p0401a08║道」。又有葛嶺、葛塢、天竺山丹井、治平寺雙井。《西湖
GA022n0020_p0402a01║遊覽志》：「智果寺葛井，上方下圓」。陳善《杭州府志》有
GA022n0020_p0402a02║葛谿。聶心湯《錢塘縣志》，翁家山有葛井，水樂洞後
GA022n0020_p0402a03║有丹井，並以洪著。兼風篁龍井，是錢塘已居其十。
GA022n0020_p0402a04║又案《咸淳臨安志》，臨安縣九仙山、新城縣寶勝院，
GA022n0020_p0402a05║亦以洪著；新城又別有丹井。又案《浙江通志》，寧波
GA022n0020_p0402a06║府定海縣葛仙峯，在金塘山有丹井；上虞縣龍頭
GA022n0020_p0402a07║山有洪坐石；西莊山有洗藥谿；金華府金華縣葛
GA022n0020_p0402a08║公山一名葛仙峯，三峯山有鍊丹所。義烏縣有鍊
GA022n0020_p0403a01║丹石；紹興府會稽縣有諸葛山，又有葛仙巖丹井。
GA022n0020_p0403a02║湖州府烏程縣有葛仙山，並以洪著。是在浙江所
GA022n0020_p0403a03║屬，又居其十四。又陳善《杭州府志》，昌化縣有武隆
GA022n0020_p0403a04║山丹井，海寧縣有紫薇山丹井。他如江南丹徒之
GA022n0020_p0403a05║丹井、江西袁州之洪陽洞、贑州府興國縣之洗藥
GA022n0020_p0403a06║池、廣東惠州之蓬萊閣，載之地志，不可悉數；而《湖
GA022n0020_p0403a07║州府志》謂烏程居其一，殆不然也。竊詳〈本傳〉，洪，丹
GA022n0020_p0403a08║陽句容人。生平僑寓廣州最久，得仙亦在羅浮；僅
GA022n0020_p0404a01║一至吳興，一至洛陽，仕於金陵，如此而已！何緣浙
GA022n0020_p0404a02║東西棲隱之所至二十餘處耶？或謂「此皆得仙後，
GA022n0020_p0404a03║隨處顯著靈蹟」，則不可得而知矣。
GA022n0020_p0404a04║封篁
GA022n0020_p0404a05║《咸淳臨安志》：「辯才淬治脩篁，怪石風韻蕭爽，名曰風
GA022n0020_p0404a06║篁」，而《快雪堂集》概作「封篁」，初非寫刻之誤，未詳。
GA022n0020_p0404a07║與龍井聯屬諸山水、寺院
GA022n0020_p0404a08║赤山北連麥嶺，東接湖濱，下為赤山步，有惠因寺——即
GA022n0020_p0405a01║高麗寺。寺側有澗，秦觀〈遊記〉：「濯足於惠因澗」，是也。
GA022n0020_p0405a02║案《西湖遊覽志》，澗出自赤山，經寺前以入湖。陳善
GA022n0020_p0405a03║《杭州府志》又有筲箕泉，在赤山之陰流出，合於惠
GA022n0020_p0405a04║因澗。其北為法相寺，即長耳相寺。周必大〈記遊〉：「午
GA022n0020_p0405a05║飯後過長耳相院」，是也。其西靈光庵有靈光泉，見
GA022n0020_p0405a06║《咸淳臨安志》，《西湖遊覽志》謂之「錫杖泉」。六通寺在
GA022n0020_p0405a07║長耳巷，更北為大麥嶺。《咸淳臨安志》：「嶺與步司左
GA022n0020_p0405a08║軍寨相連，路通放馬場」。《西湖遊覽志》又有小麥嶺，
GA022n0020_p0406a01║西支徑通大麥嶺，則《咸淳臨安志》所無也。嶺有積
GA022n0020_p0406a02║慶教忠寺、旌德顯慶寺、慶安院。《咸淳臨安志》，積慶
GA022n0020_p0406a03║寺有君子泉、天一泉。慶安院即水陸庵，充旌德廨
GA022n0020_p0406a04║院。又大麥嶺山後有花家山，三賢堂後相對，亦見
GA022n0020_p0406a05║《咸淳臨安志》。更北為靈石山，即積慶山，有靈石寺、
GA022n0020_p0406a06║崇報顯慶院、崇因報德院。《咸淳臨安志》，山在西山
GA022n0020_p0406a07║放馬場側；而靈石山、靈石塢、靈石凡三見，可為複
GA022n0020_p0406a08║冗。又崇報院在放馬場，即舊棲真院，獨不著崇因；
GA022n0020_p0407a01║惟「歲寒泉」下云：「在龍井山崇因院」。《武林舊事》，靈石
GA022n0020_p0407a02║山崇因報德院有靈石泉，又名歲寒泉。《西湖遊覽
GA022n0020_p0407a03║志》繫院於雞籠山側，足補《咸淳臨安志》之闕。廟一，
GA022n0020_p0407a04║靈應廟，祀宋蔣通，在小麥嶺下、飲馬橋邊，見夏時
GA022n0020_p0407a05║正《杭州府志》。道觀一，太清宮，《咸淳臨安志》所謂「在
GA022n0020_p0407a06║履泰鄉龍井山路」者也。靈隱觀，據《武林舊事》，改仁
GA022n0020_p0407a07║壽院矣。以上寺觀，惠因、法相而外，《西湖志》並云久
GA022n0020_p0407a08║圮。又法空寺，《咸淳臨安志》不言何地，《西湖志》繫麥
GA022n0020_p0408a01║嶺，亦云久圮。
GA022n0020_p0408a02║九谿、十八澗通江，不滙龍井
GA022n0020_p0408a03║九谿，《咸淳臨安志》云：「在赤山煙霞嶺西南，通徐村、出
GA022n0020_p0408a04║大江，北達龍井。」十八澗，《咸淳臨安志》云：「在龍井之
GA022n0020_p0408a05║西、步司左軍寨後，路通龍井。」《西湖遊覽志》：「在龍井
GA022n0020_p0408a06║西，路通六和塔。」李賢等《明一統志》云：「在龍井山西，
GA022n0020_p0408a07║東出錢塘江。」所謂「達龍井」、「通龍井」者，謂循谿而行，
GA022n0020_p0408a08║有路可至龍井，非谿澗之水與龍井滙也。《西湖遊
GA022n0020_p0409a01║覽志》又云：「龍井之南為九谿，其西為十八澗」，蓋亦
GA022n0020_p0409a02║指路而言。
GA022n0020_p0409a03║三獅子峯複一
GA022n0020_p0409a04║龍井獅子峯以辯才〈十詠〉存之。此峯極峻，四望皆見，
GA022n0020_p0409a05║在天竺乳竇峯之右，以是靈竺諸志亦皆采列。然
GA022n0020_p0409a06║志西湖者不可以此為例。《西湖遊覽志》於南北兩
GA022n0020_p0409a07║山並列獅子峯，《西湖志》從之，複矣。又魏㟲《錢塘縣
GA022n0020_p0409a08║志》：「獅子峯在寶石山，以形似名，繫北山」，則非此獅
GA022n0020_p0410a01║子峯也，故今《西湖志》有三獅子峯。
GA022n0020_p0410a02║三茯苓泉誤
GA022n0020_p0410a03║南泉、噴月泉、僧錄泉本在淨林廣福院，茯苓泉本在
GA022n0020_p0410a04║無垢院。《西湖志．山水》以噴月泉、僧錄泉繫暗竹園，
GA022n0020_p0410a05║以南泉、茯苓泉繫廣福寺，似未知暗竹園之即為
GA022n0020_p0410a06║廣福寺者。雖淨林、無垢後皆為廣福寺，要已參錯
GA022n0020_p0410a07║不倫；而前此鵶雞峯下又據魏㟲《錢塘縣志》列無
GA022n0020_p0410a08║垢院之茯苓泉，是一而為二矣。後此，北山路又據
GA022n0020_p0411a01║《西湖遊覽志》列靈隱後山之茯苓泉，是又一而為
GA022n0020_p0411a02║三矣。北山之誤，沿《西湖遊覽志》之舊。案《武林舊事》，
GA022n0020_p0411a03║無垢院舊在石人嶺，慶元中，韓平原移寺於此，故
GA022n0020_p0411a04║後來脩靈隱志者並載無垢院，不詳更改之由，宜
GA022n0020_p0411a05║其誤也。石人嶺，《咸淳臨安志》在靈隱寺西。《武林舊
GA022n0020_p0411a06║事》，無垢院次演福寺之上，《西湖遊覽志》亦繫之風
GA022n0020_p0411a07║篁嶺畔，今《西湖志》從之可見。
GA022n0020_p0411a08║兩君子泉
GA022n0020_p0412a01║南山積慶教忠寺有君子泉，北山定業院亦有君子
GA022n0020_p0412a02║泉，見《武林舊事》。案《兩湖麈談錄》，鳳林寺有乳泉石，
GA022n0020_p0412a03║上刻「君子泉」。鳳林本宋喜鵲寺，寺與院俱烏窠禪
GA022n0020_p0412a04║師道場；當時二地相去不遠。意者年歲既久，其一
GA022n0020_p0412a05║已亡，故指院以為寺與？
GA022n0020_p0412a06║兩噴月泉
GA022n0020_p0412a07║南山廣福院有噴月泉，六和塔亦有噴月泉，見《西湖
GA022n0020_p0412a08║遊覽志》。
GA022n0020_p0413a01║一地兩名
GA022n0020_p0413a02║地志諸書訛複不可枚數，《咸淳臨安志》無垢院之鵶
GA022n0020_p0413a03║雞巖即鵶雞峯；《西湖志》亦名丫髻峯。《咸淳臨安志》
GA022n0020_p0413a04║之靈石塢即靈石山。魏㟲《錢塘縣志》之鉢泉，即《武
GA022n0020_p0413a05║林梵志》之鉢池庵。聶心湯《錢塘縣志》之金沙泉即
GA022n0020_p0413a06║天馬山之金沙井。趙抃詩之龍泓亭即元淨詩之
GA022n0020_p0413a07║龍井亭。《武林舊事》之飲馬橋，即《咸淳臨安志》之永
GA022n0020_p0413a08║福橋。《咸淳臨安志》之德威亭即過谿亭。《武林舊事》
GA022n0020_p0414a01║之寂照閣，即《咸淳臨安志》之寂室、照閣。魏㟲《錢塘
GA022n0020_p0414a02║縣志》之鏡心堂，即《武林舊事》之鏡清堂。魏㟲《錢塘
GA022n0020_p0414a03║縣志》之浣沙池，即《西湖遊覽志》之浣花池。或舛易
GA022n0020_p0414a04║其名，或兩名並列。良以書成非出一手，遂致傳疑。
GA022n0020_p0414a05║兹錄類多削而不登，附辨於此。
GA022n0020_p0414a06║寺名先後重出
GA022n0020_p0414a07║龍井寺，宋淳祐六年改延恩衍慶額；其名壽聖者，在
GA022n0020_p0414a08║衍慶之前，并在廣福之前，其實即此寺也。魏㟲《錢
GA022n0020_p0415a01║塘縣志》列龍井寺於〈寺觀〉，列壽聖院於〈古蹟〉。《西湖
GA022n0020_p0415a02║志》，南山路列衍慶院，於衍慶下又列壽聖院，俱複。
GA022n0020_p0415a03║誤與《西湖遊覽志》麥嶺列淨林廣福院、風篁嶺亦
GA022n0020_p0415a04║列淨林廣福院正同。
GA022n0020_p0415a05║龍井、演福為一
GA022n0020_p0415a06║宋元以來，龍井、演福並嘗被燬；然演福屢興而龍井
GA022n0020_p0415a07║無聞焉。觀林右〈志敘〉，荒涼在目，演福盛則龍井衰，
GA022n0020_p0415a08║以是名流詩文多演福僧；而及其紀遊則直以龍
GA022n0020_p0416a01║井之名加之演福。大抵龍井寺址與演福本相鄰
GA022n0020_p0416a02║並；又或元明之交併歸演福，若所謂下院、子院者，
GA022n0020_p0416a03║亦未可定。如僧澄湛堂住演福，見黃溍〈寺記〉，又見
GA022n0020_p0416a04║宋濂〈圓照若公塔銘〉。而虞集〈龍井詩〉有「澄公愛客
GA022n0020_p0416a05║至」句，則又似當為龍井僧。又王逢〈遊龍井詩〉為曦
GA022n0020_p0416a06║上人作，而〈跋遊龍井卷〉亦以曦為湛堂孫裔，蓋無
GA022n0020_p0416a07║分彼此也。田汝成作《西湖遊覽志》時，演福久廢；《西
GA022n0020_p0416a08║湖志》亦云燬於元末。其址，《咸淳臨安志》謂在小麥
GA022n0020_p0417a01║嶺積慶山，而《西湖遊覽志》附之風篁嶺畔。今《西湖
GA022n0020_p0417a02║志》從《西湖遊覽志》，疑亦約略之詞。案馮夢禎〈日記〉
GA022n0020_p0417a03║頗多道演福寺者，亦不言舊址何所，然則明末當
GA022n0020_p0417a04║尚有知者。
GA022n0020_p0417a05║他寺併歸演福亦稱龍井
GA022n0020_p0417a06║不獨演福也，他寺亦有焉，如淨林廣福院，《咸淳臨安
GA022n0020_p0417a07║志》不言所在，而下有主僧可全語；附姜白石四詩，
GA022n0020_p0417a08║詩題有全老，又有銛樸翁、聰自聞二僧，其為淨林
GA022n0020_p0418a01║之僧何疑？而蘇籀有〈龍井僧全一詩〉，中歷敘辯才
GA022n0020_p0418a02║淨、自聞聰以及全則，亦為龍井僧。考其實，蓋淨林
GA022n0020_p0418a03║廣福院後為演福寺，而淨林廣福遂廢，具載《武林
GA022n0020_p0418a04║舊事》及《西湖遊覽志》。演福以龍井著，而併歸演福
GA022n0020_p0418a05║之淨林廣福院亦以龍井著矣。又考程珌〈遊記〉，月
GA022n0020_p0418a06║林，辯才所廬，今為廣福寺，廣福乃衍慶以前額。証
GA022n0020_p0418a07║以《西湖遊覽志》，知後來復為廣福寺。然則其始也
GA022n0020_p0418a08║衍慶為廣福，其繼也衍慶、廣福並歸演福，此亦衍
GA022n0020_p0419a01║慶衰而演福盛之一証也。他若《咸淳臨安志》之無
GA022n0020_p0419a02║垢院，亦不言所在，而《武林舊事》亦云「後為演福，寺
GA022n0020_p0419a03║遂廢」；《西湖遊覽志》云「與廣福院俱併為廣福寺」，《武
GA022n0020_p0419a04║林舊事》之劉庵註云「今歸龍井寺」。《武林舊事》之白
GA022n0020_p0419a05║蓮院，《北磵集．白蓮院翻蓋法堂榜》註云「在風篁嶺
GA022n0020_p0419a06║下」，程珌〈遊記〉云「傍佛舍獨白蓮為近」，俱此。淨林廣
GA022n0020_p0419a07║福院、無垢院、白蓮院與《武林梵志》之鉢池庵，歷來
GA022n0020_p0419a08║地志並云在風篁嶺。又「靈隱西無垢院半山，古松
GA022n0020_p0420a01║婆娑，下有甘泉」，見《咸淳臨安志》。《武林舊事》「松下有
GA022n0020_p0420a02║茯苓，因名茯苓泉」。魏㟲《錢塘縣志》：「院在鵶雞峯下，
GA022n0020_p0420a03║淨林廣福院有南泉，噴月、僧錄二泉在南山暗竹
GA022n0020_p0420a04║園廣福院」。《咸淳臨安志》，寺下、泉下互見，《西湖遊覽
GA022n0020_p0420a05║志》則云「噴月、僧錄二泉在淨林廣福院暗竹園下」。
GA022n0020_p0420a06║是皆考龍井故實者所當知也。
GA022n0020_p0420a07║普澤院
GA022n0020_p0420a08║宋孫沔有〈龍井普澤院仁法師行業記〉，惟見魏㟲《錢
GA022n0020_p0421a01║塘縣志》。據《咸淳臨安志》，嘉會門龍山六和塔沿江
GA022n0020_p0421a02║一路有普澤院，舊名「靈源」，治平改額，似不得屬之
GA022n0020_p0421a03║龍井。疑當時以普澤為龍井之下院，如《武林舊事》
GA022n0020_p0421a04║劉庵併入龍井，又如《快雪堂集》海寧三十二都有
GA022n0020_p0421a05║龍井田之類。
GA022n0020_p0421a06║演福僧
GA022n0020_p0421a07║演福與龍井為一，此以寺言也，僧則不在此例，見《咸
GA022n0020_p0421a08║淳臨安志》者一。堂僧紹祖環薪自焚，見馮夢得〈寺
GA022n0020_p0422a01║記〉者一。僧可湘主寺事，見黃溍〈寺記〉者二。淳祐戊
GA022n0020_p0422a02║申，天台圓庵果開山，才公名必才，字大用，嗣法於
GA022n0020_p0422a03║湛堂，至元丁丑住山，見徐一夔〈夕佳樓記〉者一。至
GA022n0020_p0422a04║正中，佛海弟子海慧與黃文獻、張外史交，海慧即
GA022n0020_p0422a05║繼絕宗，亦見宋濂《學士集》，見宋濂《學士集》者十。圓
GA022n0020_p0422a06║照（若）、方巖（則）、愛山（靜）、玉岡（蒙潤）、天岸（濟）、大山（仲齡）、
GA022n0020_p0422a07║瞽菴（顯示）、東溟（慧日）、良謹、如玘，或住演福、或為上
GA022n0020_p0422a08║座，玘亦見一夔詩，見《西湖遊覽志》者二。元僧清古、
GA022n0020_p0423a01║源澤、雲夢疊主寺事，見《上天竺山志》者一。我庵本
GA022n0020_p0423a02║無見湛堂於演福，今錄所列非鑿然。龍井僧不入，
GA022n0020_p0423a03║附此備考，亦因以見元明間演福徒眾之盛。
GA022n0020_p0423a04║禪教互易
GA022n0020_p0423a05║上天竺靈感觀音院，至元淨始以教易禪。龍井為教
GA022n0020_p0423a06║寺，以此演福初建實為教寺。越十四年，易教為禪，
GA022n0020_p0423a07║馮夢得〈寺記〉可考；而據《西湖遊覽志》，則元至元中
GA022n0020_p0423a08║復為教院。
GA022n0020_p0424a01║魏㟲《錢塘縣志》舛複
GA022n0020_p0424a02║魏㟲《錢塘縣志》成於康熙五十七年，其書舛複極多，
GA022n0020_p0424a03║不可勝舉。即以龍井論，〈山川門〉列龍泓，龍泓下列
GA022n0020_p0424a04║歸隱橋、寂室、照閣、閒堂、訥齋、潮音堂、秋月堂、滌心
GA022n0020_p0424a05║沼、鏡心堂、薩埵石、諸天閣、方圓庵諸勝蹟，而〈寺觀
GA022n0020_p0424a06║門〉列龍井寺，寺下又複列諸名；又去秋月堂、鏡心
GA022n0020_p0424a07║堂，增鉢池庵、辟塵爐、片雲亭、與時亭。〈古蹟門〉列壽
GA022n0020_p0424a08║聖院，院下又複列諸名；又去〈寺觀門〉之鉢池庵、與
GA022n0020_p0425a01║時亭，增三賢祠、神運石、插劒池、浣沙池、浴麟池、與
GA022n0020_p0425a02║眾亭。至諸天閣本出《武林舊事》，今於龍井既已三
GA022n0020_p0425a03║見，而於演福寺下又見諸天閣。又秦觀〈遊記題名〉
GA022n0020_p0425a04║鄭清之〈跋題名〉，〈山川〉、〈寺觀〉兩載全文，一何重複舛
GA022n0020_p0425a05║謬至此？
GA022n0020_p0425a06║夢粱錄因襲
GA022n0020_p0425a07║吳自牧《夢粱錄》二十卷，向少足本，近多有之。其所載
GA022n0020_p0425a08║山谷、谿井、寺塔、橋之類，大概抄錄《咸淳臨安志》
GA022n0020_p0426a01║原文，毫無增益刪潤。每段末自註云「依《咸淳志》敘
GA022n0020_p0426a02║之」，殊為不解。即如《咸淳臨安志》：「噴月泉在南山暗
GA022n0020_p0426a03║竹園廣福院，僧錄泉在南山暗竹園福聖院」，暗竹
GA022n0020_p0426a04║園無兩院，「福聖」乃「廣福」，此《咸淳臨安志》刻字之誤，
GA022n0020_p0426a05║而《夢粱錄》亦依之不改，仍作「福聖」，其他可知也。《西
GA022n0020_p0426a06║湖遊覽志》亦作「福聖」，誤同。而朱存理、朱彝尊極稱
GA022n0020_p0426a07║其書，殆未深考。
GA022n0020_p0426a08║詩文編錄之誤
GA022n0020_p0427a01║蘇轍〈訥齋記〉自《欒城集》，而《淳臨安志》誤作蘇軾，《西
GA022n0020_p0427a02║湖志》及《上天竺山志》從之。楊傑〈院記〉，陳善《杭州府
GA022n0020_p0427a03║志》誤稱為〈訥齋記〉。又傑訥齋、寂室、照閣三詩，魏㟲
GA022n0020_p0427a04║《錢塘縣志》誤以為趙抃詩。又傑風篁嶺詩，誤以為
GA022n0020_p0427a05║楊蟠詩。至我
GA022n0020_p0427a06║聖祖仁皇帝五巡浙西，未至龍井，魏㟲《錢塘縣志》卷首
GA022n0020_p0427a07║〈天章〉一卷稱龍井
GA022n0020_p0427a08║御書一聯云：「禪心澄水月，法鼓聚魚龍」。謹案《西湖志．雲林寺》
GA022n0020_p0428a01║載康熙三十八年
GA022n0020_p0428a02║聖駕再幸，
GA022n0020_p0428a03║御題一聯正此十字，疑當時住持僧人後來或有退院歸龍
GA022n0020_p0428a04║井，摹刻以往，遂傳本寺；魏㟲不知載入雲林寺，而
GA022n0020_p0428a05║繫之龍井，極為疎略，是皆不可不辨。
GA022n0020_p0428a06║趙抃詩不見本集
GA022n0020_p0428a07║趙抃〈龍泓亭詩并敘〉見《咸淳臨安志》，其事當時緇俗
GA022n0020_p0428a08║咸樂稱道之；然今《清獻集》不載，而《西湖志》云「見清
GA022n0020_p0429a01║獻、辯才諸集」，非也。
GA022n0020_p0429a02║元淨著述
GA022n0020_p0429a03║陳起聖《宋高僧詩選》四十三人，《續選》十九人；陳世隆
GA022n0020_p0429a04║《宋詩補遺》三十二人，不錄元淨詩。《續文獻通考．釋
GA022n0020_p0429a05║老門》，元淨在〈名釋傳〉，不與道潛同在〈詩僧傳〉，知不
GA022n0020_p0429a06║以文詞見也。元淨詩見《咸淳臨安志》及《上天竺山
GA022n0020_p0429a07║志》者，五古一首、七律二首、五絕十首、七絕二首，文
GA022n0020_p0429a08║則〈心師銘〉一首。又《上天竺山志》詩散句十七字，更
GA022n0020_p0430a01║無遺者。〈圓事理說〉見〈塔碑〉及釋傳燈《天台山方外
GA022n0020_p0430a02║志》。魏㟲《錢塘縣志．經籍》有「釋元淨，字無象，著《辯才
GA022n0020_p0430a03║集》」，今亦不傳，疑不必果有其書。
GA022n0020_p0430a04║元淨詩入蘇軾集
GA022n0020_p0430a05║《上天竺山志》：「元淨有〈次韻參寥子寄秦少游三絕〉，時
GA022n0020_p0430a06║少游舉進士不得。」蓋道潛原倡，秦觀亦有次韻，而
GA022n0020_p0430a07║施元之註蘇詩，以元淨詩繫蘇軾，莫可考。然詳詩
GA022n0020_p0430a08║格，知非蘇也。詩云：秦郎文字固超然　漢武憑虛意
GA022n0020_p0431a01║欲仙底事秋來不得解　定中試為問諸天一尾追
GA022n0020_p0431a02║風抹萬蹄　崑崙元圃謂朝躋回看世上無伯樂　卻
GA022n0020_p0431a03║道鹽車勝月題得失秋毫久已明　不須聞此氣崢
GA022n0020_p0431a04║嶸何妨卻伴參寥子　無數新詩咳唾成道潛《參寥
GA022n0020_p0431a05║子集．彭門書事寄少游三首》云：我思君處君思我
GA022n0020_p0431a06║　此語由來自謫仙欲借野人傳紙尾　詩憑新鴈寄
GA022n0020_p0431a07║遼天戲馬臺邊駐馬蹄　迴廊曲院總攀躋秦郎前
GA022n0020_p0431a08║日曾來否　試拂凝塵覓舊題百尺黃樓拂杳冥　樓
GA022n0020_p0432a01║前風物極崢嶸東州詞客渾爭詠　獨怪相如賦未
GA022n0020_p0432a02║成秦觀《淮海集．次韻參寥》云：武林漁子入花源　但
GA022n0020_p0432a03║見秦人不得仙會有黃鸝鳴翠柳　何妨白眼望青
GA022n0020_p0432a04║天長安仕路與雲齊　倦僕羸驂不可躋但得元暉
GA022n0020_p0432a05║曾折簡　何妨平子更安題且折花枝醉復醒　人間
GA022n0020_p0432a06║時節易崢嶸大瓠肯自羞無用　畫虎從人笑不成
GA022n0020_p0432a07║元淨詩誤入蘇軾集
GA022n0020_p0432a08║元淨〈次韻參寥四照閣七律〉一首，蘇軾嘗書之而跋
GA022n0020_p0433a01║其後，其跋見〈元淨外傳〉。今刻本猶列元淨詩於跋
GA022n0020_p0433a02║前。馮景《蘇詩續補遺》以此詩為軾作，此因軾書而
GA022n0020_p0433a03║誤者也。
GA022n0020_p0433a04║名媛詩
GA022n0020_p0433a05║《西湖志》用《西湖遊覽志．香匳》一卷，錄〈閨秀詩〉一卷，遊
GA022n0020_p0433a06║龍井者得二人焉。張瓊如，字赤玉，杭州人，〈龍井七
GA022n0020_p0433a07║律一首〉：縹緲旛幢綠樹低　山門斜路夕陽西古壇
GA022n0020_p0433a08║危磴千層幛　細路遙通九曲谿松際谷聲清磬合
GA022n0020_p0434a01║　竹間雲氣小樓迷禪心已與塵緣斷　不礙孤猿午
GA022n0020_p0434a02║夜啼（見《名媛詩歸》）徐媛，字小淑，姑蘇人，〈遊龍井殢
GA022n0020_p0434a03║雨漫成七絕三首〉：玉液泠泠走碧沙　芳池碎璧散
GA022n0020_p0434a04║冰霞花深古徑啼鶯澀　黛溼雲寒染露華珊珊奇
GA022n0020_p0434a05║樹亂棲鴉　龍窟遊鱗嬉淺沙繚繞青莎浮幾點　憑
GA022n0020_p0434a06║流怪石似靈槎細霧輕煙小徑斜　半空寒雨洗亭
GA022n0020_p0434a07║花山厨不作伊蒲饌　拾得松丸自煮茶（見《林下詞
GA022n0020_p0434a08║選》）
GA022n0020_p0435a01║婦人、中官附著
GA022n0020_p0435a02║今錄既以「祠墓諸賢」繫人物，惟「婦人、中官」別無可附。
GA022n0020_p0435a03║婦人可考者三。一吳越王妃仰氏，《咸淳臨安志》：「在
GA022n0020_p0435a04║龍井放馬場」。案《十國春秋》，仰氏湖州人，父仁詮，以
GA022n0020_p0435a05║牙將事文穆王有功績，官至寧國軍節度使。天福
GA022n0020_p0435a06║八年，忠獻王納為元妃。一宋劉婉容攢所，《武林舊
GA022n0020_p0435a07║事》：「劉庵，孝宗朝劉婉容攢所，今歸龍井寺」。案《宋史》
GA022n0020_p0435a08║有〈劉婉儀傳〉，無〈劉婉容傳〉。〈婉儀傳〉稱婉儀與婉容
GA022n0020_p0436a01║俱高宗妃，同被寵。此云「孝宗」，疑誤。一宋主簿關君
GA022n0020_p0436a02║妻曾氏，曾鞏撰表云「在錢塘縣履泰鄉龍井之原」，
GA022n0020_p0436a03║表見《元豐類稿》。中官可考者一。明德，《西湖遊覽志》：
GA022n0020_p0436a04║「德，高麗人，幼警悟，讀書一目下數行。洪武間，黎王
GA022n0020_p0436a05║以獻，高皇喜之，俾事左右。歷事五朝，頗著勞績。鎮
GA022n0020_p0436a06║守兩浙，卒，敕葬風篁嶺下」。又稱正統中嘗駐龍井
GA022n0020_p0436a07║云。
GA022n0020_p0436a08║三賢祠塑像
GA022n0020_p0437a01║龍井故有元淨畫像，見蘇軾〈書贈劉浙僧〉。程珌〈遊記〉
GA022n0020_p0437a02║則增范仲淹、蘇軾、蘇轍、道潛，凡五人。張雨詩則增
GA022n0020_p0437a03║胡則、趙抃、秦觀，而無仲淹，凡七人。而敖陶孫《臞翁
GA022n0020_p0437a04║詩集》註云：「龍井寺有辯才師、趙清獻、蘇文忠塑像」，
GA022n0020_p0437a05║疑即三賢祠中所祀也。
GA022n0020_p0437a06║海棠
GA022n0020_p0437a07║元淨海棠見《咸淳臨安志》：「塔前有海棠二株，乃師手
GA022n0020_p0437a08║植」是也。蘇軾海棠見《二老堂雜志》：「寺有海棠一株，
GA022n0020_p0438a01║蘇公手植」是也。
GA022n0020_p0438a02║顯應廟有二
GA022n0020_p0438a03║顯應廟祀宋胡則，案《咸淳臨安志》，府治又有顯應廟，
GA022n0020_p0438a04║乃淨因寺土地也。
GA022n0020_p0438a05║於潛三賢祠
GA022n0020_p0438a06║西湖有兩三賢堂，既載入〈軼聞〉矣。案：趙之珩《於潛縣
GA022n0020_p0438a07║志》亦有三賢祠，祀蘇軾及於潛令刁璹、毛國華。刁、
GA022n0020_p0438a08║毛有德政，蘇軾倅杭，行縣至潛，皆為賦詩。《東坡集》
GA022n0020_p0439a01║〈於潛令刁同年野翁亭詩〉有云「我來觀政問風謠，
GA022n0020_p0439a02║皆云吠犬足生氂」，〈捕蝗至潛戲令毛國華詩〉有云
GA022n0020_p0439a03║「羨君封境稻如雲，自識人人不識君」，其人之賢可
GA022n0020_p0439a04║知。
GA022n0020_p0439a05║兩元淨
GA022n0020_p0439a06║兩辯才已見〈軼聞〉。案《上天竺山志》：「元皇慶二年，住持
GA022n0020_p0439a07║竹屋元淨」，是又有兩元淨也。
GA022n0020_p0439a08║四辯才
GA022n0020_p0440a01║《宋高僧傳．明律篇》：「唐朔方龍興寺辯才，姓李氏，襄陽
GA022n0020_p0440a02║人」，是又有三辯才也。《東坡集》有〈龜山辯才師七古〉，
GA022n0020_p0440a03║又有〈潁川龜山長老四書〉，王註：「龜山在泗州盱眙
GA022n0020_p0440a04║縣，同時又有一辯才」，是有四辯才也。案馬汝礪《盱
GA022n0020_p0440a05║眙縣志》，龜山有二，一在縣西南，名上龜山；一在縣
GA022n0020_p0440a06║東北，臨淮河。而〈仙釋〉止載宋二僧自性、廣辯，豈即
GA022n0020_p0440a07║此辯才耶？《東坡集．海月碑》：「海月名慧辯」。又有南華
GA022n0020_p0440a08║辯公住曹谿，亦稱「重辯長老」。又《釋氏稽古略》有南
GA022n0020_p0441a01║山法師慧才，皆同時人。《續文獻通考》有泗州山水
GA022n0020_p0441a02║陸院曉津禪師，臨濟宗。
GA022n0020_p0441a03║蘇軾戲問辯才師墨蹟
GA022n0020_p0441a04║蘇軾〈聞辯才法師復歸上天竺，以詩戲問〉，真蹟舊藏
GA022n0020_p0441a05║海寧某翰林家，有南宋緝熙殿印及元虞集草書
GA022n0020_p0441a06║跋。翰林後彫落，鬻歸他姓，今不知輾轉何所矣。
GA022n0020_p0441a07║辟塵爐不藏龍井
GA022n0020_p0441a08║《西湖遊覽志》：「六通律寺有辟塵爐，非木非石，叩之錚
GA022n0020_p0442a01║然，纖塵不染」。魏㟲《錢塘縣志》既載入六通，而於〈古
GA022n0020_p0442a02║蹟〉復次入龍井名勝之列，殊屬不倫，其誤則不待
GA022n0020_p0442a03║考也。
GA022n0020_p0442a04║入山之路
GA022n0020_p0442a05║西湖泊舟入山之所，類稱曰步。其一茆家步，見《咸淳
GA022n0020_p0442a06║臨安志》「丁家山橋」下。《武林舊事》，「茆家步」繫「大麥嶺」
GA022n0020_p0442a07║下。《輟耕錄》作「毛家步」，今作「茆家步」。《西湖遊覽志》：「花
GA022n0020_p0442a08║家山瀕湖，而登為茆家步」。陳善《杭州府志》：「在飲馬
GA022n0020_p0443a01║橋北」。其一赤山步，見《西湖遊覽志》：「赤山由湖而陟
GA022n0020_p0443a02║此者，近定香橋為赤山步」。陳善《杭州府志》：「在赤山
GA022n0020_p0443a03║路口」。其一則見陳善《杭州府志》：「在茅家步北」，且稱
GA022n0020_p0443a04║「俗皆曰埠」。又《武林舊事》：「第六橋通耿家步」，港當在
GA022n0020_p0443a05║棲霞嶺下，然不著；陳善《杭州府志》亦無之。此上三
GA022n0020_p0443a06║步則入山所必經矣。凡遊者航湖、登陸以至龍井，
GA022n0020_p0443a07║有赤山步、茅家步二道。而赤山步又有二道，一由
GA022n0020_p0443a08║支徑過小麥嶺、飲馬橋，與茅家步路會；蓋自東而
GA022n0020_p0444a01║西，折而西北，不經大麥嶺、積慶山。一則經大麥嶺、
GA022n0020_p0444a02║積慶山，如卷一田汝成所記，則亦自東而西，又折
GA022n0020_p0444a03║而北，然後迆西北行。茅家步路過九里松、臙脂嶺，
GA022n0020_p0444a04║則先自北而南，然後自東南迆西北行，與赤山支
GA022n0020_p0444a05║徑會。當其未西北行，稍折而北，則至天竺路也。由
GA022n0020_p0444a06║赤山步為南山，由茆家步為北山，入山之路大略
GA022n0020_p0444a07║如此。考昔人紀，秦觀則云「出雷峯、度南屏，濯足惠
GA022n0020_p0444a08║因澗、入靈石塢，得支徑上風篁嶺」；周必大則云「出
GA022n0020_p0445a01║暗門、上風篁嶺。午飯後過長耳相院，由支徑至石
GA022n0020_p0445a02║屋、水樂洞、上煙霞嶺，歸休淨慈」；程珌則云「出清波
GA022n0020_p0445a03║門、經淨慈寺、過白蓮院、上風篁嶺」，正皆赤山步路。
GA022n0020_p0445a04║然諸賢不由北山而南山，且不由南山赤山埠入，
GA022n0020_p0445a05║而必經南屏、淨慈者，蓋因出清波門，陸行不及航
GA022n0020_p0445a06║湖。若秦觀則既航湖矣，又因過南山、約道潛同行，
GA022n0020_p0445a07║是以亦由此路。要之，北山茆家步，大路也，較赤山
GA022n0020_p0445a08║為近。此路當日已有特遊者，偶無記述耳。如馮夢
GA022n0020_p0446a01║禎〈歷龍井還孤山詩〉，則必由茅家步出入無疑也。
GA022n0020_p0446a02║然周必大既至嶺寺，又稱「午飯後過長耳相院」，則
GA022n0020_p0446a03║當其入山初未經法相。分赤山大路必經法相而
GA022n0020_p0446a04║與茅家步會之，支徑則不經法相。又知必大亦由
GA022n0020_p0446a05║今赤山支徑至嶺也；然此支徑又非秦觀所由之
GA022n0020_p0446a06║支徑。蓋秦觀既入靈石塢然後得之，此則不經靈
GA022n0020_p0446a07║石，靈石即積慶也。昔人遊歷，合之於今，大略如此。
GA022n0020_p0446a08║若乃寺門之外亦有二道：一過東北則南北兩山
GA022n0020_p0447a01║入寺大路；一稍南，益上至風篁嶺巔，自巔南下，近
GA022n0020_p0447a02║江矣。此路中間未及嶺顛，過寺右新舊小門不一
GA022n0020_p0447a03║里，又分一路繞今寺牆外、迆西北。其路在嶺巔，經
GA022n0020_p0447a04║楊梅塢抵天竺，極崎𡼲。今土人謂之「新開路」，疑天
GA022n0020_p0447a05║門獅子峯在焉。又今由茆家步入山，未至寺門，嶺
GA022n0020_p0447a06║東又有一路，從此而南則為翁家山、煙霞嶺、石屋
GA022n0020_p0447a07║諸勝。此正周必大到寺以後出山之支徑矣。蓋大
GA022n0020_p0447a08║路之外，其近嶺旁、達支徑，可知者又如此。
GA022n0020_p0448a01║餘論題後
GA022n0020_p0448a02║一卷之書，不勝異議，志家為甚！何則？其地滄海
GA022n0020_p0448a03║成田，則今昔遷改；其書成不一手，則彼此參差。
GA022n0020_p0448a04║考其異同得失而論述之，匪以云辯也。蓋或庶
GA022n0020_p0448a05║幾愚者千慮之一得。
GA022n0020_p0448a06║
GA022n0020_p0448a07║
GA022n0020_p0448a08║龍井見聞錄卷十
GA022n0020_p0449a01║跋
GA022n0020_p0449a02║（臣）孟鋗，草莽微末，知聞短淺，於乾隆十五年，叨
GA022n0020_p0449a03║與本省鄉解；十六年辛未、二十二年丁丑，兩逢
GA022n0020_p0449a04║皇上巡幸兩浙，（臣）以計偕春官，不獲隨士民後恭迎
GA022n0020_p0449a05║聖駕。洎居里肄業，備聞我
GA022n0020_p0449a06║皇上恭奉
GA022n0020_p0449a07║大安，由江入浙，童叟扶攜、謠頌載路。於時
GA022n0020_p0449a08║大澤溥洋，與江海俱長；
GA022n0020_p0450a01║溫言稠疊，視家人父子加暱。（臣）每以未得與觀聽自
GA022n0020_p0450a02║憾。二十六年，
GA022n0020_p0450a03║皇上軫念南民，
GA022n0020_p0450a04║特諭二十七年正月，三舉南巡典禮，浙之士民忭舞
GA022n0020_p0450a05║騰躍。而（臣）以初未與觀聽之列，今得仰覩
GA022n0020_p0450a06║天顏，欣喜尤倍。伏聞
GA022n0020_p0450a07║補助之餘，不廢瞻眺。惟浙江杭州龍井者，以龍神著
GA022n0020_p0450a08║稱，其地山水幽邃；在宋為壽聖院，經高僧元淨
GA022n0020_p0451a01║住持，交遊名賢如趙抃、蘇軾輩，風流照暎，於今
GA022n0020_p0451a02║未泯。守土臣工，躬率居民，訪稽勝蹟，冀留
GA022n0020_p0451a03║宸賞。（臣）竊考元僧以仁撰《龍井志》，林右敘之。志久失
GA022n0020_p0451a04║傳，故實遺闕。（臣）因詳覈地志，旁及諸家，編輯《龍
GA022n0020_p0451a05║井見聞錄》十卷，敬謹繕寫，進呈
GA022n0020_p0451a06║御覽。自今以往，
GA022n0020_p0451a07║天章炳煥，泉石增光萬一。
GA022n0020_p0451a08║敕脩寺志，（臣）書雖觕淺褊略，或得比於小說家之雜
GA022n0020_p0452a01║識叢編。聊備採擇，則（臣）之榮幸實甚。浙江嘉興
GA022n0020_p0452a02║府秀水縣舉人．揀選知縣（臣）汪孟鋗恭跋
GA022n0020_p0452a03║
GA022n0020_p0452a04║
GA022n0020_p0452a05║
GA022n0020_p0452a06║
GA022n0020_p0452a07║
GA022n0020_p0452a08║