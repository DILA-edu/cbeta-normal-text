GA023n0021_p0001a01║靈隱寺位於浙江杭州西湖靈隱山。靈隱山與天竺山合稱武林，距城十餘里。其山控湖扼江，有龍
GA023n0021_p0001a02║盤鳳翥之狀，為仙靈區宅。其呼猿洞與冷泉亭，乃錢塘八景之一。寺始建於東晉咸和三年（三二
GA023n0021_p0001a03║八），為竺僧慧理所創，葛洪書山門榜曰「絕勝覺場」。此寺於隋前之興廢莫考，至唐代駱賓王
GA023n0021_p0001a04║避禍隱于此，靈隱之名大著。大曆六年（七七一）重修，會昌（八四一～八四六）廢教，寺毀僧散。
GA023n0021_p0001a05║後稍興復，規制未宏。至吳越錢忠懿王時，命永明延壽禪師重為開拓，殿宇一新。宋真宗景德四
GA023n0021_p0001a06║年（一〇〇七）賜稱「景德靈隱禪寺」。宋室南渡後，高宗、孝宗翠華屢幸，當時號稱禪窟，為
GA023n0021_p0001a07║五名山之第二。元至正十九年（一三五九），寺毀於兵，二十三年（一三六三）重建。明洪武、永
GA023n0021_p0001a08║樂、宣德數度興建，復還舊觀。隆慶三年（一五六九）燬於雷火，萬曆間重建。其後經戰亂，寺
GA023n0021_p0001a09║殿多毀。清順治年間宏禮重建，康熙二十八年（一六八九）賜名「雲林寺」，此後均稱雲林寺。
GA023n0021_p0001a10║寺志舊有明萬曆間白珩所修稿，清康熙二年（一六六三），孫治重修為十二卷；十年（一六七一）
GA023n0021_p0001a11║徐增就孫志重編為八卷，分為十四門：開山、重興、山水、梵宇、古塔、古蹟、禪祖、法語、檀
GA023n0021_p0001a12║越、人物、藝文、詩、遺事、雜記，後附「山地蕩總目」。開山、重興、山水三門記建置。梵宇、
GA023n0021_p0001a13║古塔、古蹟記形勝。禪祖記歷代住持之傳略。法語載高僧上堂語錄。檀越、人物記與本寺有關
GA023n0021_p0001a14║之人物，藝文、詩、遺事、雜記則錄歷代詩文、碑記與遺聞逸事也。山地蕩總目則載本寺之田產
GA023n0021_p0001a15║也。康熙以前，靈隱寺文獻略備於此。因志成之時，在康熙賜名之前，故仍以靈隱寺名。此志初
GA023n0021_p0001a16║刻於康熙十一年（一六七二），茲據光緒十四年（一八八八）錢塘丁氏重刋本景印。
GA023n0021_p0003a01║欽定四庫全書提要
GA023n0021_p0003a02║靈隱寺志八卷（兩淮馬裕家藏本）
GA023n0021_p0003a03║國朝孫治撰，徐增重編。治，字宇台，仁和人。增，字
GA023n0021_p0003a04║子能，吳縣人。其書因明萬厤中昌黎白珩之
GA023n0021_p0003a05║志稍增損之，體例與他志略同，惟以宦遊寄
GA023n0021_p0003a06║寓之人概收之〈人物〉一門，則事涉創造，於義
GA023n0021_p0003a07║未安。
GA023n0021_p0003a08║
GA023n0021_p0003a09║
GA023n0021_p0003a10║
GA023n0021_p0004a01║
GA023n0021_p0004a02║
GA023n0021_p0004a03║
GA023n0021_p0004a04║
GA023n0021_p0004a05║
GA023n0021_p0004a06║
GA023n0021_p0004a07║
GA023n0021_p0004a08║
GA023n0021_p0004a09║
GA023n0021_p0004a10║
GA023n0021_p0005a01║序
GA023n0021_p0005a02║方內名山、祖席琳宮莫不有誌，一以顯山川名勝，二
GA023n0021_p0005a03║以表興創功勛，次則人物雄奇、宮殿瑰麗、畋漁舊聞、
GA023n0021_p0005a04║搜羅怪異、建置沿革之由、再造中興之績，莫不綺綰
GA023n0021_p0005a05║繡錯、纖毫備載。顧以天下靈山、區中名勝獨可以無
GA023n0021_p0005a06║誌乎？又況靈隱以一百餘代禪祖之後，其中或開創、
GA023n0021_p0005a07║或重興、或建功業幾條、或置殿堂幾帶，功業難冺，莫
GA023n0021_p0005a08║不表揚。獨先師具德老人，荼瘁二十餘年，舉全座靈
GA023n0021_p0005a09║山，尺寸而鼎興之。從外至內，殿閣巍峩、堂寮鱗砌、佛
GA023n0021_p0005a10║像嚴麗、金碧輝煌，隨一殿一堂、一房一舍、一樓一閣，
GA023n0021_p0006a01║皆一手擎出，脫體斬新。雖曰重興，實同開創，又可以
GA023n0021_p0006a02║無誌乎？有誌也，唐宋以來舊誌有無，不可得考，所見
GA023n0021_p0006a03║者白珩子佩氏之誌而已。白誌太略，又用筆近俚、蒐
GA023n0021_p0006a04║討未備，不成佳書。先師重建靈隱之後又有誌矣，則
GA023n0021_p0006a05║吾友孫宇台祉翁之筆也。宇台於先師重建功業極
GA023n0021_p0006a06║力發揮，已十有六七；獨於靈隱名勝，開章發軔，辯論
GA023n0021_p0006a07║太多，紆迴曲折，樂成辯駮山水之書，似乖傳信。先師
GA023n0021_p0006a08║臨上雙徑，手是編親授顯，囑以校讐付刻。戒顯一覽，
GA023n0021_p0006a09║覺多所未安。適吾吳門故友徐子能氏惠顧冷泉，余
GA023n0021_p0006a10║乃篤留，館之丈室。初屬塗抹拙集，次舉白、孫二誌力
GA023n0021_p0007a01║求典竄。子能乃焚膏繼晷，盡力校讎研磨，秃盡管城，
GA023n0021_p0007a02║坐穿皋比。閱一載而後成，舉白誌之俚俗者而雅馴
GA023n0021_p0007a03║之，孫誌之迂曲者而直捷之。肰後開門見山，如飛來、
GA023n0021_p0007a04║冷泉，舉目洞達。先師重興大業，葢天蓋地，和盤託出
GA023n0021_p0007a05║矣。有此書也，不惟先師血汗永耀靈山，并一百餘代
GA023n0021_p0007a06║禪祖，其崩崖裂石之法語、飡冰嚼雪之高風，及古今
GA023n0021_p0007a07║鉅公偉人、奇文異藻，囊括殆盡。雖不比二酉厔𥂕之
GA023n0021_p0007a08║藏，以此懸之國門、名山，豈不共昭垂不朽哉？爰付剞
GA023n0021_p0007a09║劂，質之大方。靈山一會，從此永遠未散矣。康熙歲次
GA023n0021_p0007a10║壬子閏七月既望，靈隱嗣法繼席門人戒顯百和南
GA023n0021_p0008a01║撰
GA023n0021_p0008a02║
GA023n0021_p0008a03║
GA023n0021_p0008a04║
GA023n0021_p0008a05║
GA023n0021_p0008a06║
GA023n0021_p0008a07║
GA023n0021_p0008a08║
GA023n0021_p0008a09║
GA023n0021_p0008a10║
GA023n0021_p0009a01║序
GA023n0021_p0009a02║昔大聖人之立教垂世也，皆有時節因緣。蓋不於前、
GA023n0021_p0009a03║不於後，適當其際，因時制宜之謂也。釋迦老子說法
GA023n0021_p0009a04║四十九年、三百餘會，始以因緣，次以境智，終以般若
GA023n0021_p0009a05║解脫，末後拈花，此正法之時節因緣也。既而阿難結
GA023n0021_p0009a06║集，鳩摩羅什翻譯，乃至康僧會之建塔、梁武帝之懺
GA023n0021_p0009a07║法，此象法之時節因緣也。是時講席彌天、法師爭立，
GA023n0021_p0009a08║妙論狃于文字；達摩從西天來，直提正令、埽盡見聞，
GA023n0021_p0009a09║此祖師之時節因緣也。今已在末法中矣，興末法之
GA023n0021_p0009a10║聖人豈尚有待歟？蒼生困苦已深，末法之聖人其心
GA023n0021_p0010a01║不知若何汲汲、而無如時節因緣之未至也！震旦自
GA023n0021_p0010a02║孔子述經後五六百年，聖教漸遠。司馬遷本太史公
GA023n0021_p0010a03║以成《史記》，于是班固從而傚之，輯前漢一代事蹟而
GA023n0021_p0010a04║為書。自此而降，代各一書，故有「二十一史」之稱。《史記》
GA023n0021_p0010a05║中列八書，《前漢書》乃變而為十志。後世人又傚之，于
GA023n0021_p0010a06║是郡縣有誌、寺亦有誌，此《武林靈隱寺誌》所由來也。
GA023n0021_p0010a07║靈隱寺誌最初者已不可得見，所得見者白誌與孫
GA023n0021_p0010a08║誌耳。白子佩氏為易菴大師修誌，在明萬曆壬辰；孫
GA023n0021_p0010a09║宇台氏為具德和尚修誌，在康熙癸卯。九年冬余過
GA023n0021_p0010a10║靈隱，時晦山和尚住持，屬余重修之。鄭夾漈嘗有言：
GA023n0021_p0011a01║「誌者憲章之所賴，非深于典故者不能。」江文通亦云：
GA023n0021_p0011a02║「修史之難莫過于誌。」吾輩不諳法門事，則修寺誌不
GA023n0021_p0011a03║尤難乎？史遷謂之整齊故事，一似易之。此在子長則
GA023n0021_p0011a04║然，後漢而下正以整齊為難耳。余幼嘗侍教于大君
GA023n0021_p0011a05║子矣，習其緒論；今余已六十，衰遲自棄，從不敢身預
GA023n0021_p0011a06║其事。茲既已有人整齊之，而余何必復修之？修之而
GA023n0021_p0011a07║余不辭者，蓋有故焉。聖歎嘗言之：「適幸作得一篇文
GA023n0021_p0011a08║字，可惜早間欲作而為他事所奪，失卻一篇文字。假
GA023n0021_p0011a09║今不作、明日作，當更另有一篇文字。」此深知時節因
GA023n0021_p0011a10║緣之道者也。是故在易菴時有易菴時之靈隱誌書，
GA023n0021_p0012a01║在具和尚時有具和尚時之靈隱誌書，在晦和尚時
GA023n0021_p0012a02║又有晦和尚時之靈隱誌書，時節因緣，先後固不得
GA023n0021_p0012a03║相假也。雖然人各有心、各如其面，用我之手握我之
GA023n0021_p0012a04║筆、發抒我之意，以為我所修之誌各求其當，遑計修
GA023n0021_p0012a05║誌之前有其人焉，不敢與之或有異同；又遑計吾誌
GA023n0021_p0012a06║修之後有其人焉，與我絕不異同也。即我既修之後，
GA023n0021_p0012a07║屬我重修，我亦不能必其無異同焉。我總聽之于時
GA023n0021_p0012a08║節因緣而已矣。康熙十年歲在辛亥夏六月望日，吳
GA023n0021_p0012a09║門徐增子能氏書于靈隱寺面壁軒
GA023n0021_p0012a10║
GA023n0021_p0013a01║序
GA023n0021_p0013a02║樵者於樵之外無所事焉；然武林為佳山水，而樵者
GA023n0021_p0013a03║又生長其間，則安得默然而已耶？具德禮和尚，臨濟
GA023n0021_p0013a04║之大宗匠也。其以眾人之請而來至此也，蓋翦其蓬
GA023n0021_p0013a05║蒿而居之。越十有三載而琳宮梵宇煥然而鼎新焉。
GA023n0021_p0013a06║樵者樂山林之寵榮，又不可以無志；雖然，靈隱有志
GA023n0021_p0013a07║前此矣。萬曆三年，昌黎白氏之所修者，吾見之矣。白
GA023n0021_p0013a08║氏為志凡三易稿，而帝虎雜出、年祀淆亂，況以陋劣
GA023n0021_p0013a09║如樵者哉？雖然，以大師之靈、竭樵之志慮，則於今昔
GA023n0021_p0013a10║記載、或冀其有當於萬一焉耳。若以比方於楊衒之
GA023n0021_p0014a01║之《洛陽伽藍》，則樵豈敢？康熙二年癸卯秋七月，西山
GA023n0021_p0014a02║樵者孫治撰
GA023n0021_p0014a03║
GA023n0021_p0014a04║
GA023n0021_p0014a05║
GA023n0021_p0014a06║
GA023n0021_p0014a07║
GA023n0021_p0014a08║
GA023n0021_p0014a09║
GA023n0021_p0014a10║
GA023n0021_p0015a01║武林靈隱寺誌序
GA023n0021_p0015a02║名山多有誌，而作者殊難其人。非作者之難其人，而
GA023n0021_p0015a03║名山之難誌也。蓋紀事務奇則怪迂以濫耳，標理猥
GA023n0021_p0015a04║并則龐雜以淆目，而徑露寡聞者畏上古如雷門，好
GA023n0021_p0015a05║奇弔詭者視世俗如蒙茸。甚矣！名山之難誌而益以
GA023n0021_p0015a06║見作者之難其人也。予讀樵者誌靈隱十二卷，雅而
GA023n0021_p0015a07║不誣，贍而有體；其舉賾也，雖幽隱不廢；其述類也，雖
GA023n0021_p0015a08║猥近不遺。斌斌乎置于古作者之間，又奚疑焉？余生
GA023n0021_p0015a09║長武林，喜述舊聞。即如葛立之《鶴林玉露》、僧懷顯《錢
GA023n0021_p0015a10║唐勝蹟》、傅牧《西湖古事》、周益公《平園日記》、牟應隆《隆
GA023n0021_p0016a01║山雜記》、四水潛夫《武林舊事》、楊瑀《山居新錄》、岳珂《桯
GA023n0021_p0016a02║史》、劉孟熙《霏屑錄》、葉子奇《草木子》之類，名不能盡述，
GA023n0021_p0016a03║而存者或寡。樵者網羅，無所缺失，按部就班，入其中
GA023n0021_p0016a04║者如玄圃西山、侯鯖獺髓無以異也。又其逸氣雋句
GA023n0021_p0016a05║又如讀先秦以上檀、考、公、穀之書，予驚怖其言而無
GA023n0021_p0016a06║極也。然則具德和尚重興靈隱，功冠八紘，道光千載，
GA023n0021_p0016a07║而斯誌直空前後，其不朽矣乎！樵者為誰？予友孫子
GA023n0021_p0016a08║宇台。孫子之稱「西山樵者」，蓋其志也。康熙二年歲次
GA023n0021_p0016a09║癸卯秋八月，嚴沆顥亭氏撰
GA023n0021_p0016a10║
GA023n0021_p0017a01║
GA023n0021_p0017a02║【圖】
GA023n0021_p0018a01║【圖】
GA023n0021_p0019a01║
GA023n0021_p0019a02║【圖】
GA023n0021_p0020a01║【圖】
GA023n0021_p0021a01║
GA023n0021_p0021a02║【圖】
GA023n0021_p0022a01║【圖】
GA023n0021_p0023a01║
GA023n0021_p0023a02║【圖】
GA023n0021_p0024a01║【圖】
GA023n0021_p0025a01║
GA023n0021_p0025a02║【圖】
GA023n0021_p0026a01║【圖】
GA023n0021_p0027a01║
GA023n0021_p0027a02║【圖】
GA023n0021_p0028a01║【圖】
GA023n0021_p0029a01║
GA023n0021_p0029a02║【圖】
GA023n0021_p0030a01║【圖】
GA023n0021_p0031a01║
GA023n0021_p0031a02║【圖】
GA023n0021_p0032a01║【圖】
GA023n0021_p0033a01║
GA023n0021_p0033a02║【圖】
GA023n0021_p0034a01║【圖】
GA023n0021_p0035a01║
GA023n0021_p0035a02║【圖】
GA023n0021_p0036a01║【圖】
GA023n0021_p0037a01║
GA023n0021_p0037a02║【圖】
GA023n0021_p0038a01║【圖】
GA023n0021_p0039a01║
GA023n0021_p0039a02║【圖】
GA023n0021_p0040a01║【圖】
GA023n0021_p0041a01║靈隱寺誌總目
GA023n0021_p0041a02║序
GA023n0021_p0041a03║山圖
GA023n0021_p0041a04║卷之一
GA023n0021_p0041a05║開山重興山水
GA023n0021_p0041a06║卷之二
GA023n0021_p0041a07║梵宇古塔古蹟
GA023n0021_p0041a08║卷之三（上）
GA023n0021_p0041a09║禪祖
GA023n0021_p0041a10║卷之三（下）
GA023n0021_p0042a01║禪祖
GA023n0021_p0042a02║卷之四
GA023n0021_p0042a03║法語
GA023n0021_p0042a04║卷之五（上）
GA023n0021_p0042a05║檀越
GA023n0021_p0042a06║卷之五（下）
GA023n0021_p0042a07║人物
GA023n0021_p0042a08║卷之六（上）
GA023n0021_p0042a09║藝文（碑記）
GA023n0021_p0042a10║卷之六（下）
GA023n0021_p0043a01║藝文（記　序　志　表　書
GA023n0021_p0043a02║　疏　贊　言　論　銘）
GA023n0021_p0043a03║卷之七
GA023n0021_p0043a04║藝文（跋　啟　塔銘　塔表
GA023n0021_p0043a05║　行狀）
GA023n0021_p0043a06║卷之八（附山地數）
GA023n0021_p0043a07║詩遺事雜記
GA023n0021_p0043a08║山地蕩總目
GA023n0021_p0043a09║舊存
GA023n0021_p0043a10║檀施
GA023n0021_p0044a01║續置
GA023n0021_p0044a02║
GA023n0021_p0044a03║
GA023n0021_p0044a04║
GA023n0021_p0044a05║
GA023n0021_p0044a06║
GA023n0021_p0044a07║
GA023n0021_p0044a08║
GA023n0021_p0044a09║
GA023n0021_p0044a10║
GA023n0021_p0045a01║武林靈隱寺誌卷之一
GA023n0021_p0045a02║武林西山樵者孫治宇台初輯
GA023n0021_p0045a03║吳門而菴居士徐增子能重修
GA023n0021_p0045a04║住靈隱第二代戒顯晦山校訂
GA023n0021_p0045a05║開山始迹
GA023n0021_p0045a06║原夫西方聖人之教被于震旦也。漢明帝兆金
GA023n0021_p0045a07║身之夢，白馬馱經；康僧會恊舍利之求，赤烏建
GA023n0021_p0045a08║塔。由是而降，聖教大行。彼方聖賢乘運顯迹，或
GA023n0021_p0045a09║遙空振錫，或隨處託生，所在之處，建立道場以
GA023n0021_p0045a10║保佑君國、利濟民生，其心甚遠，其功甚大。近代
GA023n0021_p0046a01║天下大剎在吳越間者，推靈隱寺為首。然開山
GA023n0021_p0046a02║實自理公，踵其後者豈得忘其所始耶？誌開山
GA023n0021_p0046a03║第一。
GA023n0021_p0046a04║靈隱寺在今杭州武林山，去城十餘里。其山控湖扼
GA023n0021_p0046a05║江，有龍盤鳳翥之狀，為仙靈區宅。東晉咸和三年，竺
GA023n0021_p0046a06║僧慧理遊至武林，見飛來峰而歎曰：「此為天竺靈鷲
GA023n0021_p0046a07║峰小嶺，不知何代飛來。」人咸不信。理公曰：「此峰向有
GA023n0021_p0046a08║黑白二猿在洞修行，必相隨至此。」理公即于洞口呼
GA023n0021_p0046a09║之，二猿立出。有此因緣，連建五剎：靈鷲、靈山、靈峰等；
GA023n0021_p0046a10║或廢或更，而靈隱獨存，厯代以來永為禪窟，五燈互
GA023n0021_p0047a01║照，臨濟子孫居多。今重興者為具德和尚，是法運使
GA023n0021_p0047a02║然也。
GA023n0021_p0047a03║重興緣起
GA023n0021_p0047a04║吾于興廢之際而重有感乎其人也。古來大剎
GA023n0021_p0047a05║不一，其始也有善知識以創之；迨其後，至瓜分
GA023n0021_p0047a06║房屋，各利其生，殿閣荒涼，鞠為茂草，往往然也。
GA023n0021_p0047a07║今觀靈隱，金碧莊嚴冠于諸方，而亦知二十年
GA023n0021_p0047a08║前衰落之不堪也。嗟乎！不有住持，其何以寺？不
GA023n0021_p0047a09║有廢者，其何以興？然則靈隱之廢，天之所以開
GA023n0021_p0047a10║大善知識也。誌重興第二。
GA023n0021_p0048a01║昔理公之開山也，固非偶然；今靈隱之重興也，亦多
GA023n0021_p0048a02║奇兆。明季以來，寺已廢敗。本山二十四房，于順治六
GA023n0021_p0048a03║年己丑，敦請臨濟正宗三十二代具德大和尚住持。
GA023n0021_p0048a04║和尚乃三峰老人之嫡嗣、天童老人之法孫也。天童
GA023n0021_p0048a05║一棒，當下直捷；三峰玄要，宏暢綱宗。具和尚兼而行
GA023n0021_p0048a06║之，道風廣被；十坐道場，位下法從動以千計。是時和
GA023n0021_p0048a07║尚在佛日，先有烏程金姓者寓靈隱，夢寺中鼓吹迎
GA023n0021_p0048a08║大慧禪師至；又僧數輩夢明教禪師囑迎和尚。更有
GA023n0021_p0048a09║異者，佛日忽一日至夜半，四無人聲，聞伽藍殿閧然。
GA023n0021_p0048a10║細聆之，則靈隱伽藍與佛日伽藍相爭也。于是本山
GA023n0021_p0049a01║僧眾、闔郡護法敦請不已，而和尚于己丑進院。至則
GA023n0021_p0049a02║慨然曰：「夫所謂道場者，上以莊嚴尊像、敬禮三寶，使
GA023n0021_p0049a03║人得以瞻仰；下以鍵鎚衲子、傳佛祖慧命；外以接待
GA023n0021_p0049a04║宰官、居士，內以安置諸執事、一應僧眾，寮屋缺一不
GA023n0021_p0049a05║可。今無歇足處，則鷲嶺飛來之瑞、理公開建之功乃
GA023n0021_p0049a06║至于此！」即率大眾，躬親秉耒，斬棘除壤。凡事先之，不
GA023n0021_p0049a07║辭勞苦，乃于庚寅冬集料興工。若法堂、方丈、客舍、僧
GA023n0021_p0049a08║寮、鐘樓、浴室等，次第而成，煥然一新矣。大殿歲久方
GA023n0021_p0049a09║思修葺，而大殿灾，此豈神天佛祖以為非和尚不能
GA023n0021_p0049a10║鼎建，而故以是委和尚歟？舊殿高十三丈，度非百萬
GA023n0021_p0050a01║金錢不可就。功程浩大，揆之世情，人咸難之。和尚立
GA023n0021_p0050a02║排眾議，乃發誓願曰：「大丈夫出家學佛，身非我有。擔
GA023n0021_p0050a03║荷重遠，為末劫津梁，顧造一佛殿而便束手卸肩耶？」
GA023n0021_p0050a04║于是堅金剛心，奮勇猛力，眾心既齊，人天協助。所最
GA023n0021_p0050a05║難辦者無如巨材，乃命工師求諸徽、嚴、常、玉等山。山
GA023n0021_p0050a06║深水遠，卒不能下。不日水大發，從空瀉出，咸驚靈異。
GA023n0021_p0050a07║宰官、護法、檀越施財，貧者用力，役夫助工，其聚如雲，
GA023n0021_p0050a08║其心如火，不三年而殿成。上梁之日，人來觀者十有
GA023n0021_p0050a09║餘萬，擁塞如山，咸頌和尚法力，其聲如雷，諸山谷應。
GA023n0021_p0050a10║說者謂：「自建造以來，未見若斯之盛者也。」其餘寮舍，
GA023n0021_p0051a01║寛敞足以容眾，四方來參者歲以萬指計，雲水往來
GA023n0021_p0051a02║日以二三千指計。賓客輻輳，無一𡩬晷。使人虛往實
GA023n0021_p0051a03║歸，譬如甘露水，咸得滿願。因緣福報至矣極矣，非真
GA023n0021_p0051a04║天下大善知識，何以有此？未幾，應徑山之請，乃請法
GA023n0021_p0051a05║嗣雲居補處，即今之晦山和尚也。和尚具大才，少與
GA023n0021_p0051a06║吳梅村祭酒同筆研，名籍甚。甲申春，聞李賊破京，慟
GA023n0021_p0051a07║哭焚書，即以金剛王寶劒斬斷葛藤，于千華老人處
GA023n0021_p0051a08║受具，于具德老人處傳法印。日夜究心綱宗，與從前
GA023n0021_p0051a09║祖師如鏡照花、如水和乳，化行江楚。連踞雲居、四祖、
GA023n0021_p0051a10║疏山、薦福諸大祖席。曾著《鍛鍊禪人說》十三篇，諸方
GA023n0021_p0052a01║畏仰。每結制一七之期，必有數人省發。正法眼藏之
GA023n0021_p0052a02║利益學人有如此。滹沱絕學重開生面，以大展具老
GA023n0021_p0052a03║人未竟之緒。靈隱重興固不在殿宇鼎新已也。
GA023n0021_p0052a04║武林山水
GA023n0021_p0052a05║誌靈隱為寺也，而何以及武林？蓋先有武林山
GA023n0021_p0052a06║水而後有寺也。從古聖賢負佛祖慧命、為人天
GA023n0021_p0052a07║眼目者，往往遠城市而居山林，非耽名勝、重道
GA023n0021_p0052a08║場也。道場為莊嚴法寶、陶鑄衲子之地，豈擾擾
GA023n0021_p0052a09║名利之藪可得而混雜者哉？故古剎必在名山，
GA023n0021_p0052a10║不惟使皈心法道者得山水清迥之氣以資其
GA023n0021_p0053a01║禪定，且使遨遊山水者瞻仰紺宇以發其道心。
GA023n0021_p0053a02║然則助道因緣，莫名山若也。乃誌武林山水為
GA023n0021_p0053a03║第三。
GA023n0021_p0053a04║武林山水，其載于邑乘、見于遊人記詠，亦既詳且備
GA023n0021_p0053a05║矣，而茲何以誌之？武林山，峰嶺不一，名剎甚多，而世
GA023n0021_p0053a06║之稱靈隱者，必曰「武林靈隱」。說者又以北高峰西麓、
GA023n0021_p0053a07║寺之所坐之山為武林，則安得有六十里之廣？要之，
GA023n0021_p0053a08║武林是合六十里之山而言之也。孫宇台誌云：「武林
GA023n0021_p0053a09║在錢唐縣，發源于天目，森列錢唐。東至赤山埠、進龍
GA023n0021_p0053a10║浦，西至古蕩西溪，北環西湖，南控浙江，週迴六十餘
GA023n0021_p0054a01║里為當。」吾于是知靈隱之得以武林稱者。當理公未
GA023n0021_p0054a02║創寺之前，祗有武林；及理公建寺，武林山亦止一靈
GA023n0021_p0054a03║隱，故稱「武林靈隱」。今之三竺諸剎分踞武林者，皆在
GA023n0021_p0054a04║靈隱既建之後，是以不聞稱「武林三竺」，明乎不得與
GA023n0021_p0054a05║靈隱抗行也。夫廣六十里之武林山，既為三竺諸寺
GA023n0021_p0054a06║所分踞，則誌靈隱寺者不可得而盡舉。若就所坐之
GA023n0021_p0054a07║山而誌之，則又非稱「武林靈隱」之義矣。吾今就其西
GA023n0021_p0054a08║山迤邐一帶以誌之。其峰則有：
GA023n0021_p0054a09║飛來峰即靈鷲峰也，為靈隱寺案山，以竺僧理公得
GA023n0021_p0054a10║名，高五十餘丈。此峰中空外奇，玲瓏磊塊，說者謂
GA023n0021_p0055a01║其如矯龍、奔象、伏虎、驚猿，墮者將壓、翹者欲飛是
GA023n0021_p0055a02║也；然未能盡其形容也。其石有竅、有罅、有筋、有稜、
GA023n0021_p0055a03║有如手指攢撮者、有如鐵線疏剔者、有如老松皮
GA023n0021_p0055a04║者、有如蟲蝕者、有如蟻穴湧起者、有如蜂房相比
GA023n0021_p0055a05║者、有如波浪衝激者、有如凍雲合遝者。下本淺土，
GA023n0021_p0055a06║勢若懸浮；橫豎反側，非人思想之所得及。石色非
GA023n0021_p0055a07║青非紫，帶白帶綠。石隙生樹木，甚老甚瘦，輒有無
GA023n0021_p0055a08║根藤附之。秋有紅葉，豔若布錦。坐冷泉亭望去，迥
GA023n0021_p0055a09║出世外。多生藥草，鮮知其名。其從西天飛來無疑，
GA023n0021_p0055a10║洵武林山之第一峰也。（其洞另詳）
GA023n0021_p0056a01║蓮華峰在飛來峰西，高起而聯屬者是也。《水經》謂孤
GA023n0021_p0056a02║石壁立，大三十圍，高百丈。今從下遙望，下闊上銳；
GA023n0021_p0056a03║從頂視下，其石四面敷開如蓮華瓣狀，故名。
GA023n0021_p0056a04║宰相峰在蓮華峰北下向西，如宰相執笏待漏狀。
GA023n0021_p0056a05║月桂峰在飛來峰西。南唐天寶中嘗雨桂子，有一子
GA023n0021_p0056a06║成樹。慈雲懺主居此十二年。宋天聖中，丁卯秋七、
GA023n0021_p0056a07║八月兩望夜，殿堂左右天降若雨，其大若豆、其圓
GA023n0021_p0056a08║若珠，有黃白黑三種色，帶殻、味辛，此月中桂子也。
GA023n0021_p0056a09║因取播種林下，浹旬而甲坼，彌月盈寸，綠葉可玩。
GA023n0021_p0056a10║明年春，移植白猿峰下迴軒亭，凡二十有五株。其
GA023n0021_p0057a01║它桂樹甚多，而今無存者，以花時多得煩惱，不去
GA023n0021_p0057a02║培植，漸至彫盡。康熙五年，靈隱大殿落成。後八月
GA023n0021_p0057a03║十三日早起，載堂禪師聞屋上歷落有聲，出而視
GA023n0021_p0057a04║之，其狀圓而長，大踰萆麻子，殼有文，亦相類。大殿、
GA023n0021_p0057a05║法堂、方丈前後都有。拈取呈具德和尚，曰：「此月中
GA023n0021_p0057a06║桂子，吾已見過二次。」載公，秦川人，今為晦山和尚
GA023n0021_p0057a07║法嗣；曾住持石門虎嘯寺，曩在具和尚位下。因收
GA023n0021_p0057a08║貯二合許，將移至秦中種之。時有好事者聞之，咸
GA023n0021_p0057a09║索觀，輒取四五枚去。纔至揚州而桂子已盡。駱賓
GA023n0021_p0057a10║王有句云：「桂子月中落，天香雲外飄。」其語不虛，則
GA023n0021_p0058a01║唐初已落過。然落必有瑞應，具和尚重興靈隱寺，
GA023n0021_p0058a02║十有七年間凡三見矣。
GA023n0021_p0058a03║白猿峰理公嘗畜白猿于此。
GA023n0021_p0058a04║稽留峰在蓮華峰。峰形正不偏，無別峰。迤邐、傾昃、突
GA023n0021_p0058a05║兀之狀，俗譌為「雞籠山」是也。
GA023n0021_p0058a06║北高峰武林山左支之最高者，自下至頂九十二丈。
GA023n0021_p0058a07║樵蹊陡峻，以曲折為灣，共三十六灣。登絕頂瞻眺，
GA023n0021_p0058a08║羣山孫列，湖水鏡涵；江流折為帶環，海色宿為莽
GA023n0021_p0058a09║沆，真大觀也。上有五顯廟塔一座。
GA023n0021_p0058a10║烏石峰在北高峰西，上有烏石，故名。昔趙清獻判奪
GA023n0021_p0059a01║法安院歸靈隱作形勝，又名「形勝山」。
GA023n0021_p0059a02║龍門峰在烏石西，上有石對峙如門。
GA023n0021_p0059a03║西原峰在龍門西南，武林水北澗發源處也。
GA023n0021_p0059a04║雙檜峰在龍門南，上竺右山也。上有雙檜，望之如蓋。
GA023n0021_p0059a05║白雲峰上竺坐山，常有白雲覆其上。
GA023n0021_p0059a06║中印峰在上竺左。昔寶掌開中竺山，掌乃西域五印
GA023n0021_p0059a07║度之中印人，故名中印。
GA023n0021_p0059a08║乳竇峰山下有乳泉，白色。
GA023n0021_p0059a09║獅子峰與中印峰左右相夾，為上竺路也。頂有奇石，
GA023n0021_p0059a10║狀如獅踞。
GA023n0021_p0060a01║香罏峰
GA023n0021_p0060a02║善住峰善住峰與中印相連，因寶掌住世故名。《悲華經》：摩尼
GA023n0021_p0060a03║太子成道，號「善住珍寶山王」。
GA023n0021_p0060a04║其嶺則有：
GA023n0021_p0060a05║駝巘嶺北峰東，盡處宛如駝肩，今作桃源。
GA023n0021_p0060a06║石人嶺北峰西，高六十二丈，路屈曲如羊腸，通西溪。
GA023n0021_p0060a07║東墓嶺通黃山。
GA023n0021_p0060a08║楓木嶺中印峰路。
GA023n0021_p0060a09║白沙嶺以沙白得名。通梵村。
GA023n0021_p0060a10║郎當嶺又名「捫壁嶺」。左迫削嶂，右臨深溪。緣木扳蘿
GA023n0021_p0061a01║方可舉趾，故稱「郎當」。又上為天門，東通龍井、南通
GA023n0021_p0061a02║五雲。
GA023n0021_p0061a03║幽淙嶺深壑泠泠，巉石齒齒，陟此者須前後牽挽。草
GA023n0021_p0061a04║樹周密，仰天一線，俗名「水出嶺」，與郎當嶺接。
GA023n0021_p0061a05║東嶺下竺東大路。
GA023n0021_p0061a06║西嶺道標和尚結廬于此。
GA023n0021_p0061a07║仙芝嶺月桂峰下，南北二山通衢，俗名「胭脂嶺」。
GA023n0021_p0061a08║黃泥嶺胭脂嶺餘氣。
GA023n0021_p0061a09║其塢則有：
GA023n0021_p0061a10║於家塢雷院西，玄本塔基。
GA023n0021_p0062a01║水岡塢在北高峰，水從東下。
GA023n0021_p0062a02║巢居塢泝澗而西，達韜光。許由夏則巢居，又云：「巢父
GA023n0021_p0062a03║所居」，故名。
GA023n0021_p0062a04║大桐塢烏石峰西。
GA023n0021_p0062a05║石人塢石人嶺下。
GA023n0021_p0062a06║白沙塢白沙嶺下。
GA023n0021_p0062a07║桐木塢楓木嶺下，舊有吳寺，通中竺。
GA023n0021_p0062a08║騰雲塢上竺後，通白雲峰。
GA023n0021_p0062a09║楊梅塢廢興福寺路對上竺（興福舊名「彌陀教院」，得月輝老宿重興。）
GA023n0021_p0062a10║永清塢對中竺，內有菴，名永清。
GA023n0021_p0063a01║神道塢與下竺對。
GA023n0021_p0063a02║慈雲塢以慈雲建塔得名。
GA023n0021_p0063a03║葛塢葛井處也。
GA023n0021_p0063a04║活沙塢上至天門，諸山下伏。
GA023n0021_p0063a05║水竹塢
GA023n0021_p0063a06║珍珠塢
GA023n0021_p0063a07║瑞岡塢
GA023n0021_p0063a08║鷂子塢
GA023n0021_p0063a09║其洞則有：
GA023n0021_p0063a10║龍泓洞前當迴龍橋，後通冷泉澗，㟏岈懸霤、挂碧湧
GA023n0021_p0064a01║金，似真非真。內有通天處，漏天如井，後人題「通天
GA023n0021_p0064a02║洞」三字。其側有小洞，底地無垠，傳聞昔有採石乳
GA023n0021_p0064a03║者入之不已，聞篙櫓、風浪之聲，謂度浙江、通蕭山
GA023n0021_p0064a04║者，即此洞也。內有蔣之奇篆書（未見）、賈似道題名（見後
GA023n0021_p0064a05║卷八）。唐丁飛宅於中。
GA023n0021_p0064a06║玉乳洞一名巖石室，一名羅漢洞。吳赤烏二年，葛孝
GA023n0021_p0064a07║先于此得道，後人就道畔鑿住世羅漢十六尊。其
GA023n0021_p0064a08║迴旋曲折，小有蠻蝸；涓滴沁凝，大旱不竭。豈上仙
GA023n0021_p0064a09║蛻白石之繭而龍鼻為大陰之戶耶？
GA023n0021_p0064a10║射旭洞一名青林巖，即理公巖，有唐楊遵篆書三大
GA023n0021_p0065a01║字見石隙，乃理公燕寂之處，又名燕寂巖。其下四
GA023n0021_p0065a02║極三門，鰲撐而立；其上豐額險足，龜殼猶存。外視
GA023n0021_p0065a03║則洞可容百數人，內視則巖可樹百椽屋。藤蘿聯
GA023n0021_p0065a04║絡，峰石縱橫，無愧署書「八面玲瓏」四字者也。內小
GA023n0021_p0065a05║石有「金光洞」字，側有周伯琦篆書〈理公巖記〉一碑
GA023n0021_p0065a06║（見文內）。山多櫧桂，木葉常青，淩冬不彫，故曰青林。又
GA023n0021_p0065a07║曰香林。
GA023n0021_p0065a08║呼猿洞在蓮華峰麓，即慧公驗飛來峰處。六朝宋時
GA023n0021_p0065a09║有僧智一訪舊蹟，畜猿于此。其洞門甚狹，側身乃
GA023n0021_p0065a10║容；內廣堂皇，㝠如長夜。又一洞，炬火傴行數百武，
GA023n0021_p0066a01║或高平如砥，或齰䶦如牙。又一洞，非螣蚺不入，故
GA023n0021_p0066a02║人憚而未詳。
GA023n0021_p0066a03║金佛洞飛來峰南，下竺薝蔔堂後。
GA023n0021_p0066a04║香林洞亦名香桂林，黃初菴有詩。
GA023n0021_p0066a05║圓公洞三生石側，為圓澤會處也。
GA023n0021_p0066a06║其巖則有：
GA023n0021_p0066a07║龍泓巖在龍泓洞，洞有室曰巖。
GA023n0021_p0066a08║青林巖在青林洞。
GA023n0021_p0066a09║理公巖理公燕寂處也。
GA023n0021_p0066a10║玉女巖飛來峰頂，一名新婦石。巖下石罅有水如玉。
GA023n0021_p0067a01║女潭也
GA023n0021_p0067a02║日月巖在下竺山，一圓如日，一半灣如月。
GA023n0021_p0067a03║虎頭巖在蓮華峰下，虎頭禪師以此為號。
GA023n0021_p0067a04║千歲巖以寶掌為名。
GA023n0021_p0067a05║天香巖在中印峰山半，又名百歲巖。
GA023n0021_p0067a06║白雲巖永清塢新菴。
GA023n0021_p0067a07║百丈巖雙檜峰後。
GA023n0021_p0067a08║烏石巖白雲峰後。
GA023n0021_p0067a09║其石則有：
GA023n0021_p0067a10║石蓮即蓮華峰也。
GA023n0021_p0068a01║石梁在飛來峰頂，長一丈，亘石上如梁。
GA023n0021_p0068a02║三生石（下竺右。）
GA023n0021_p0068a03║水波石（下竺後。石上有水波紋，舊時江水至此。）
GA023n0021_p0068a04║鬬鷄石無考。
GA023n0021_p0068a05║卧龍石慈雲種梅其上，其詩有「梅有和羹實，龍無為
GA023n0021_p0068a06║雨時」之句。
GA023n0021_p0068a07║一指石龍泓洞旁。
GA023n0021_p0068a08║石筍烏石峰山半，高數仞，周可七八抱。圓峭特立，亦
GA023n0021_p0068a09║名卓筆峰。
GA023n0021_p0068a10║石室在韜光山後。真觀坐其中得道者名「頭陀石室」，
GA023n0021_p0069a01║理公巖下者名「巖石室」。其一未詳。
GA023n0021_p0069a02║獅子石韜光山後，高數仞。
GA023n0021_p0069a03║石人在嶺上。近視如將軍戴鐵笠之狀，遠望又如幼
GA023n0021_p0069a04║女雙髻也。
GA023n0021_p0069a05║棋盤石在永清塢中，高數丈，色赤如丹，廣丈許，平如
GA023n0021_p0069a06║砥。嘗有老僧謂：邵山子埽葉林中，得石棋子。
GA023n0021_p0069a07║醉石方廣一尋，在洪有竹園浴蓮池側。主人以其平
GA023n0021_p0069a08║踞可觴咏也，名曰「水臺盤」。白珩〈靈隱記〉曰：「至是搜
GA023n0021_p0069a09║名勝而此石以小見遺。夜夢人指曰：何忘醉石也？」
GA023n0021_p0069a10║其棧則有：
GA023n0021_p0070a01║伏虎棧陸羽《二寺記》言：「靈隱澗中奇石，後為朱勔取
GA023n0021_p0070a02║去。」
GA023n0021_p0070a03║連巖棧飛來峰頂，石級猶存。白子佩原誌謂：連雲棧
GA023n0021_p0070a04║與伏虎棧皆峰麓奇石，楊真伽鑿為佛像。
GA023n0021_p0070a05║其水則有：
GA023n0021_p0070a06║南澗一會支澗七。
GA023n0021_p0070a07║南發源于五雲山，水出嶺。
GA023n0021_p0070a08║西合上竺兩山支澗，徑靈隱房小橋合流，過五雲
GA023n0021_p0070a09║山路小廟橋，又合觀音井水，經時橋（匯水陰溝），出金佛
GA023n0021_p0070a10║橋（在普門內），過天巖房橋。
GA023n0021_p0071a01║東合楊梅塢支澗，出琮老橋（僧琮建）。東合中竺永清
GA023n0021_p0071a02║塢支澗，北出中竺寺橋。東合下竺神道塢支澗，北
GA023n0021_p0071a03║過下竺寺橋。東合月桂峰支澗（三水橫出如川，名葛洪水），過慈
GA023n0021_p0071a04║雲北澗，出飛來峰，至龍迹橋會北澗。
GA023n0021_p0071a05║北澗一會支澗十。
GA023n0021_p0071a06║發源于西源峰，南合白沙塢支澗，西合永安支澗，
GA023n0021_p0071a07║西北合大桐塢支澗。流過吳寺橋西北，合烏石峰
GA023n0021_p0071a08║水，南會呼猿澗暗水。南合冷泉水源、北合石筍支
GA023n0021_p0071a09║澗。又北會金沙、銀沙支澗，又北合韜光支澗。東流
GA023n0021_p0071a10║過曹家橋，渟匯于靈隱石門澗，經瀑雷橋（今廢）、迴龍
GA023n0021_p0072a01║橋，會南澗水于合澗橋下（舊橋三洞，今修），曰靈隱浦（南宋通舟
GA023n0021_p0072a02║至此）。北合水架塢支澗，西流過白樂橋，北合瑞雲塢
GA023n0021_p0072a03║水，經雷院名「後澗溪」。出唐家橋東南，趨西行春橋、
GA023n0021_p0072a04║逕東行春橋、逕金沙灘裏五橋，匯為西湖。
GA023n0021_p0072a05║其泉則有：
GA023n0021_p0072a06║冷泉相傳在蓮華峰麓，今在寺前。堆藍漾碧，冬夏常
GA023n0021_p0072a07║盈。池旁有嶔𡼭空洞，形家以招提擁北高而面飛
GA023n0021_p0072a08║來，宜匯此澗，置閘以蓄水。建亭其上者，唐刺史元
GA023n0021_p0072a09║藇；廣池者，宋僧如璧也。
GA023n0021_p0072a10║溫泉在冷泉之上首，今涸。
GA023n0021_p0073a01║渦渚泉臨安誌云：在東嶼。
GA023n0021_p0073a02║卧龍泉在渦渚側。
GA023n0021_p0073a03║醴泉在渦渚右。大曆六年出，酌之療疾。
GA023n0021_p0073a04║蕭公泉在寺右。
GA023n0021_p0073a05║伏犀泉在飛來峰頂。
GA023n0021_p0073a06║瓔珞泉下竺後巖。元時竭僧允若祝曰：「吾緣在是，泉
GA023n0021_p0073a07║當再來！」已而泉出。
GA023n0021_p0073a08║蓮華泉
GA023n0021_p0073a09║　跳珠泉此二泉疑在慈雲塔院處。東坡有〈和周次元
GA023n0021_p0073a10║跳珠泉詩〉。
GA023n0021_p0074a01║上永福（劉宋，慧琳禪師開山。明弘治間，洪水堙廢。順治間，靜照法師重興。）
GA023n0021_p0074a02║金沙泉　銀沙泉俱在上永福，二方石池現存。
GA023n0021_p0074a03║觀音泉上竺為大悲泉，在講堂下，流繞殿前，經如意
GA023n0021_p0074a04║池。池以青石闌之，方丈許，石面鏤如意文。
GA023n0021_p0074a05║夢泉宋崇寧元年，浙西大旱，寺中廚水不給。主僧玉
GA023n0021_p0074a06║法師夢泉發于西坡，鑿之果得。
GA023n0021_p0074a07║薈泉在雙檜峰。
GA023n0021_p0074a08║華光泉在白雲西院。
GA023n0021_p0074a09║凝翠泉在獅子峰下。
GA023n0021_p0074a10║水月泉在中印峰前。
GA023n0021_p0075a01║孫公泉《上竺誌》謂孫思邈。
GA023n0021_p0075a02║玉液泉永清塢。
GA023n0021_p0075a03║小龍泓泉閻妃墓側。
GA023n0021_p0075a04║白公茶井泉在形勝山麓，舊鐵秀菴處。
GA023n0021_p0075a05║龍王泉（康熙辛亥夏大旱，韜光道上澗泉盡涸。忽於龍王祠前迸出一泉，充潤常住，真龍神賜也。）
GA023n0021_p0075a06║其池則有：
GA023n0021_p0075a07║蘸筆池在本寺東廊下，丁行者學書處。
GA023n0021_p0075a08║茯苓池在本寺西，僧堂劚苓成池。
GA023n0021_p0075a09║金蓮池在韜光。
GA023n0021_p0075a10║福泉池下永福寺，福王建亭其上。
GA023n0021_p0076a01║雲液池在白雲峰。
GA023n0021_p0076a02║七星池中竺殿前。
GA023n0021_p0076a03║金波池集慶寺後。
GA023n0021_p0076a04║其井則有：
GA023n0021_p0076a05║葛翁大井普福寺後。洪丹井，天下凡十三，而在杭者
GA023n0021_p0076a06║三。此與下竺井為二，其一則在龍井翁家山。有壇
GA023n0021_p0076a07║在雷院慶化山，所植松在履泰將軍廟。
GA023n0021_p0076a08║天澤井天澤井，履泰將軍為天澤侯，此其井也。
GA023n0021_p0076a09║
GA023n0021_p0076a10║武林靈隱寺誌卷一終