GA023n0021_p0077a01║武林靈隱寺誌卷之二
GA023n0021_p0077a02║梵宇
GA023n0021_p0077a03║昔佛以正法教天下，而復立像法者，以正法深
GA023n0021_p0077a04║微幽奧，初心難測；有像法在，使轉輪與聽法者
GA023n0021_p0077a05║皆于是乎準焉。故必建寺，寺者聚也，言三寶之
GA023n0021_p0077a06║所聚也。入門列四天王者，表護世功在前也。中
GA023n0021_p0077a07║坐慈氏者，表當念即可入一生補處位也。向內
GA023n0021_p0077a08║建韋天者，尊其道肅三洲、向佛而擁護也。三世
GA023n0021_p0077a09║佛者，表三際代禪而覺體不動也。殿中左右列
GA023n0021_p0077a10║應真、諸天者，表真俗二諦互顯中諦也。觀世音
GA023n0021_p0078a01║擁于殿後壁者，普門示現也。後有樓閣者，普賢
GA023n0021_p0078a02║萬行為諸佛之長子，而因緣果滿也。像法之大
GA023n0021_p0078a03║義如此。又聞一千年像法，後五百年滅壞。今靈
GA023n0021_p0078a04║隱在像法滅壞之秋，具和尚獨力鼎新，功勛莫
GA023n0021_p0078a05║大焉。為誌梵宇第四。
GA023n0021_p0078a06║寺自晉咸和間，理公開山。山門榜曰「絕勝覺場」，葛洪
GA023n0021_p0078a07║所書。正殿曰「覺皇寶殿」，為宋理宗御書。五季、隋興廢
GA023n0021_p0078a08║莫考。至唐初，自宋之問咏靈隱詩，承聯未就，遶廊行
GA023n0021_p0078a09║吟；駱賓王時避禍，隱于僧，乃續曰「樓觀滄海日，門聽
GA023n0021_p0078a10║浙江潮」。之問欣然用之，靈隱之名大著。大曆六年修，
GA023n0021_p0079a01║會昌廢教，寺毀僧散。後稍興復，規制未宏。至吳越錢
GA023n0021_p0079a02║忠懿王，國富民殷，命永明延壽禪師重為開拓，殿宇
GA023n0021_p0079a03║一新。建石幢、二殿，仍覺皇之舊。殿後為千佛閣，最後
GA023n0021_p0079a04║為法堂。以東空建百尺彌勒閣。宋真宗景德四年，賜
GA023n0021_p0079a05║稱「景德靈隱禪寺」。南渡後，高、孝二宗翠華屢幸。理廟
GA023n0021_p0079a06║親灑宸翰，增輝山水，當時號稱禪窟，為五名山之第
GA023n0021_p0079a07║二山焉。改法堂為直指堂，賜直指堂印。元至大元年，
GA023n0021_p0079a08║殿歲久蠹朽，住持正傳撤故為新，皇慶元年落成。至
GA023n0021_p0079a09║正己亥燬于兵。癸卯，住持輔良始建方丈、伽藍堂。明
GA023n0021_p0079a10║洪武十七年，住持慧明重建覺皇殿。永樂元年，僧善
GA023n0021_p0080a01║才募施，裝塑大佛、諸天及諸供具。宣德五年閏十二
GA023n0021_p0080a02║月八日，覺皇殿災。九年，住持曇瓚建左右翼門；住持
GA023n0021_p0080a03║良玠重建正殿，復還舊觀。隆慶三年三月燬于雷火。
GA023n0021_p0080a04║萬曆壬午，住持如通開講說法，士庶雲集。五年鳩工
GA023n0021_p0080a05║飭材，百廢具舉。以癸未冬十二月始事，越五年落成。
GA023n0021_p0080a06║殿倣唐式用柱，平頭四十八，石柱十六，易名大雄寶
GA023n0021_p0080a07║殿。越今六十餘年，寺穨廢，存者十無一二。大殿、直指
GA023n0021_p0080a08║堂、轉輪殿，亦僅存而已。
GA023n0021_p0080a09║大清御世，順治己丑春二月，各房僧眾暨外護，合力敦
GA023n0021_p0080a10║請具德和尚住院。和尚相隨數百僧，戮力締造。庚寅
GA023n0021_p0081a01║營造方始，堂室次第鼎新。戊戌三月廿六大殿災，天
GA023n0021_p0081a02║將以除舊布新屬和尚也。辛丑七月十七日，大殿與
GA023n0021_p0081a03║天王殿同日鼎建。十八年間營造，無不高大寬敞，丹
GA023n0021_p0081a04║碧一新。凡為殿者七：天王殿、大雄寶殿、藏殿、伽藍殿、
GA023n0021_p0081a05║羅漢殿、金光明殿、大悲殿。為堂者十二：祖堂、法堂、直
GA023n0021_p0081a06║指堂、大樹堂、東禪堂、西禪堂、東戒堂、西戒堂、齋堂、客
GA023n0021_p0081a07║堂、擇木堂、南鑑堂。為閣者四：華嚴閣、聯燈閣、焚香閣、
GA023n0021_p0081a08║青蓮閣。為軒者三：面壁軒、青猊軒、慧日軒。為林者一：
GA023n0021_p0081a09║玉樹林。為樓者三：響水樓、看月樓、萬竹樓。為房、為室、
GA023n0021_p0081a10║為公所者十：雙桂室、香積廚、圃室、浴室、各寮房、公所。
GA023n0021_p0082a01║而鐘樓增建為古百尺彌勒閣。計自斬荊誅棘，以迄
GA023n0021_p0082a02║落成，辛勤瘏瘁二十餘年，致殿閣巍峩，堂寮鱗砌，佛
GA023n0021_p0082a03║像嚴麗，金碧輝煌。從內至外，無一殿一堂、一樓一閣、
GA023n0021_p0082a04║一房一舍不脫體斬新者。雖曰重興，實同開創。蓋代
GA023n0021_p0082a05║功蹟，古今未有也。大殿、天王殿、鐘樓，皆募檀信；其餘
GA023n0021_p0082a06║都積香信為之。錢糧鉅萬，一時湊集。真千年香火、萬
GA023n0021_p0082a07║年常住；臨濟光明、三峰法道永久不替。晦山和尚補
GA023n0021_p0082a08║五載之內，完飛來峰牌坊，建具和尚慧日塔院，置普
GA023n0021_p0082a09║同塔三座。其他未竟，容次補入。
GA023n0021_p0082a10║開列新建殿堂、樓閣、寮舍、庄院名目
GA023n0021_p0083a01║大雄寶殿
GA023n0021_p0083a02║高十三丈五尺。規制宏敞、丹雘精麗，不減化樂天
GA023n0021_p0083a03║宮，為九州名山之冠。順治辛丑年七月十七日建。
GA023n0021_p0083a04║天王殿
GA023n0021_p0083a05║高七丈。辛丑年七月十七日與大殿同日建。
GA023n0021_p0083a06║輪藏殿
GA023n0021_p0083a07║順治庚寅春移建于東首鐘樓南。
GA023n0021_p0083a08║伽藍殿
GA023n0021_p0083a09║康熙壬寅秋建于華嚴閣右，即妙應閣舊址。
GA023n0021_p0083a10║羅漢殿
GA023n0021_p0084a01║五十四間。順治戊戌冬建于西禪堂之下。
GA023n0021_p0084a02║金光明殿
GA023n0021_p0084a03║九間。順治乙未秋建于蘸筆池上。
GA023n0021_p0084a04║大悲殿
GA023n0021_p0084a05║六間。順治戊戌春建在聯燈閣後、蘸筆池前。
GA023n0021_p0084a06║祖師殿
GA023n0021_p0084a07║八間。順治乙未冬建于羅漢殿之下。
GA023n0021_p0084a08║法堂
GA023n0021_p0084a09║高七丈二尺，五間。順治戊戌十二月十日建，宋時
GA023n0021_p0084a10║指心堂。明正統間僧玹理建，毀。萬曆乙酉僧如通
GA023n0021_p0085a01║建。大殿災後，具和尚先建法堂于殿後，是指心堂
GA023n0021_p0085a02║故址也。　下戒壇一座。
GA023n0021_p0085a03║方丈直指堂
GA023n0021_p0085a04║高六丈七尺。癸卯年十一月十日建。
GA023n0021_p0085a05║面壁軒樓
GA023n0021_p0085a06║七間，高三丈七尺。順治十三年冬建，在方丈之左。
GA023n0021_p0085a07║青猊軒樓
GA023n0021_p0085a08║六間，高三丈六尺。順治十四年冬建，在方丈之右。
GA023n0021_p0085a09║小方丈樓
GA023n0021_p0085a10║上下一間一路。癸卯年建，在青猊軒之左。
GA023n0021_p0086a01║靜室
GA023n0021_p0086a02║四間，高一丈二尺。在小方丈樓之右。
GA023n0021_p0086a03║東耳樓
GA023n0021_p0086a04║一間一路。
GA023n0021_p0086a05║獅子窟
GA023n0021_p0086a06║高一丈八尺，六間。在方丈之前。
GA023n0021_p0086a07║大樹堂
GA023n0021_p0086a08║因西栗樹為西晉慧理祖手植，巨數十圍，枝榦參
GA023n0021_p0086a09║天，置堂其下。高二丈一尺，五間、兩廂。乙巳九月二
GA023n0021_p0086a10║十八日建，在方丈後，即見山亭故址。初為茅篷，今
GA023n0021_p0087a01║為瓦屋。
GA023n0021_p0087a02║東禪堂
GA023n0021_p0087a03║五間。順治十五年秋建，在法堂之東。
GA023n0021_p0087a04║西禪堂
GA023n0021_p0087a05║五間，廂房二間。順治己亥春建，在法堂之西。
GA023n0021_p0087a06║慧日塔
GA023n0021_p0087a07║重興靈隱具老和尚肉身在此，五間。康熙戊申秋
GA023n0021_p0087a08║晦山和尚鼎建，即慧日軒故址。
GA023n0021_p0087a09║南鑑堂
GA023n0021_p0087a10║六間。康熙壬寅秋建，在聯燈閣之右。
GA023n0021_p0088a01║齋堂（今攺樓名香積）
GA023n0021_p0088a02║七間。順治壬辰冬建，在山門之左。
GA023n0021_p0088a03║聯燈閣
GA023n0021_p0088a04║五間。在華嚴閣後。以二學人同日得悟，故建。
GA023n0021_p0088a05║華嚴閣
GA023n0021_p0088a06║五間。在梵香閣之後，康熙壬寅冬建。
GA023n0021_p0088a07║華嚴閣廂樓
GA023n0021_p0088a08║九間。壬寅冬建，同日與華嚴閣上梁。
GA023n0021_p0088a09║華嚴閣小方丈
GA023n0021_p0088a10║上下一間。壬寅冬建，與華嚴閣同日上梁。
GA023n0021_p0089a01║青蓮閣
GA023n0021_p0089a02║即集翠樓。順治辛卯秋建，在華嚴閣之前。
GA023n0021_p0089a03║梵香閣
GA023n0021_p0089a04║在齋堂之後，五間。順治丁酉秋建。
GA023n0021_p0089a05║嫩桂堂
GA023n0021_p0089a06║十間。順治乙未秋建，在東禪堂東側。
GA023n0021_p0089a07║玉樹林
GA023n0021_p0089a08║九間。康熙戊申秋晦和尚建，為慧日塔院之左輔。
GA023n0021_p0089a09║法壽堂（即經書寮）
GA023n0021_p0089a10║七間。康熙戊申秋晦和尚建，為塔院之右輔。
GA023n0021_p0090a01║官客樓
GA023n0021_p0090a02║五間。康熙壬寅冬建，在伽藍殿下。
GA023n0021_p0090a03║官客公所
GA023n0021_p0090a04║五間，廂樓五間。順治乙未秋建。
GA023n0021_p0090a05║響水樓
GA023n0021_p0090a06║在香積樓之前。
GA023n0021_p0090a07║萬竹樓
GA023n0021_p0090a08║在公所西。因竹取名，今為妙應閣。
GA023n0021_p0090a09║鐘樓
GA023n0021_p0090a10║順治壬寅夏建。在藏殿之上，古百尺彌勒閣處也。
GA023n0021_p0091a01║看月樓
GA023n0021_p0091a02║五間。順治辛卯秋建，今為米庫樓。
GA023n0021_p0091a03║直歲樓
GA023n0021_p0091a04║兩間。順治辛卯冬建。
GA023n0021_p0091a05║廚房樓
GA023n0021_p0091a06║四間。順治辛卯冬建。
GA023n0021_p0091a07║廚房
GA023n0021_p0091a08║七間。順治丁酉秋建。
GA023n0021_p0091a09║庫房樓
GA023n0021_p0091a10║五間。順治庚寅夏建。
GA023n0021_p0092a01║知浴樓
GA023n0021_p0092a02║五間。順治丁酉秋建。
GA023n0021_p0092a03║浴寮
GA023n0021_p0092a04║五間。康熙壬寅秋建。
GA023n0021_p0092a05║雜務寮
GA023n0021_p0092a06║九間。順治丁酉秋建。
GA023n0021_p0092a07║柴房
GA023n0021_p0092a08║三間。順治丁酉秋建。
GA023n0021_p0092a09║菜園
GA023n0021_p0092a10║七間。中奉無著禪師塔，有二廂房。
GA023n0021_p0093a01║梅園房
GA023n0021_p0093a02║五間。新增建。
GA023n0021_p0093a03║擇木堂
GA023n0021_p0093a04║在祖師殿之下，五間。
GA023n0021_p0093a05║茶房
GA023n0021_p0093a06║在南鑑堂之上。
GA023n0021_p0093a07║普同塔院
GA023n0021_p0093a08║三間。二脇樓三間，廂房四間。康熙丁未夏建，在天
GA023n0021_p0093a09║聖院之側，具和尚同晦和尚建。
GA023n0021_p0093a10║總管殿
GA023n0021_p0094a01║三間。遷于東岡之上。
GA023n0021_p0094a02║柴寮
GA023n0021_p0094a03║在澑砂嶺樓，五間。佛堂五間，廚房浴室三間，兩廂
GA023n0021_p0094a04║房四間。順治辛卯春建。
GA023n0021_p0094a05║寶勝菴
GA023n0021_p0094a06║即放生所在金沙灘。佛堂五間，廚房四間，生所五
GA023n0021_p0094a07║間，柴房二間。順治乙未秋建。
GA023n0021_p0094a08║松木場（下院大悲菴）
GA023n0021_p0094a09║樓房五間，康熙二年置。廂房一帶，晦和尚增建。
GA023n0021_p0094a10║江干下院接雲菴
GA023n0021_p0095a01║樓房五間，平屋五間，廂房四間，茶房三間。順治十
GA023n0021_p0095a02║六年建。
GA023n0021_p0095a03║明萬曆癸未易菴建置附載
GA023n0021_p0095a04║山門為最勝覺場，左曰東林會勝，右曰西竺分奇。
GA023n0021_p0095a05║進為天王殿，金剛四列，峙中彌勒。又進為正殿，所
GA023n0021_p0095a06║謂「唐殿式」者也。中奉三世尊佛，後為五百羅漢。湧
GA023n0021_p0095a07║壁後列十二圓覺菩薩、梵王帝釋、十八尊天。又進
GA023n0021_p0095a08║即舊鐵塔，建藏輪殿三。又進，舊法堂五，僧玹理建
GA023n0021_p0095a09║而易菴重修之也。又進，上坡為方丈、直指堂，元輔
GA023n0021_p0095a10║良所重建者，易菴以為法堂也。其餘伽藍殿之在
GA023n0021_p0096a01║左，祖師堂之在右；改安遇堂為蓮峰堂，改千佛閣
GA023n0021_p0096a02║為三藏殿，亦約略可得而數焉。
GA023n0021_p0096a03║明宣德七年舊誌本山寺基號址附載
GA023n0021_p0096a04║維字一號至十號、十一號。
GA023n0021_p0096a05║舊有山九十八畝三分。
GA023n0021_p0096a06║民山一十五頃七十八畝八分。
GA023n0021_p0096a07║東至集慶寺牆，西至上永福寺路，南至飛來峰頂，北
GA023n0021_p0096a08║至北高峰各分水為界。
GA023n0021_p0096a09║本縣本寺官民田山共一百九十八頃九十八畝八
GA023n0021_p0096a10║分九釐一毫。
GA023n0021_p0097a01║今昔雖殊，附載于此以存舊也。
GA023n0021_p0097a02║元賜還九里松行路碑附載
GA023n0021_p0097a03║長生添氣力裏、大福蔭護助裏、皇帝聖旨：浙江行中
GA023n0021_p0097a04║書　　省行御史臺官人每根底、廉訪轉運司官人
GA023n0021_p0097a05║每根底、跡賦總管府官人每根底、軍官每根底、軍人
GA023n0021_p0097a06║每根底、城子裏達魯花赤官人每根底、各枝兒目每
GA023n0021_p0097a07║根底、眾和尚百姓每根底、宣諭的聖旨。
GA023n0021_p0097a08║語雖不可句，然亦以見一代典制，且知九里松之
GA023n0021_p0097a09║屬靈隱，唐宋以來未之有改也。
GA023n0021_p0097a10║宋天聖三年皇太后賜錢買田數附載
GA023n0021_p0098a01║收買杭州錢唐縣山林田土五頃。
GA023n0021_p0098a02║鹽官縣思亭鄉水田一千頃。
GA023n0021_p0098a03║秀州崇德縣積善鄉水田一千頃，并免秋糧、夏稅。
GA023n0021_p0098a04║宋天聖三年中書門下牒附載
GA023n0021_p0098a05║杭州靈隱山景德靈隱寺住持僧禪定大師延珊奏：
GA023n0021_p0098a06║先奉皇太后聖旨，宣賜庄田，祝延今上皇帝聖壽，
GA023n0021_p0098a07║今已五年。累設過齋僧粥食四十餘萬，祝兩宮聖壽。
GA023n0021_p0098a08║其田土，見今供納秋夏二稅，紬絹三十四疋、赤線貳
GA023n0021_p0098a09║十一兩貳錢、米共計七十三石七斗，係屬杭州、秀州
GA023n0021_p0098a10║兩處鄉縣，乞與放免上件稅物，取聖旨。牒奉勑：宜令
GA023n0021_p0099a01║逐州子細勘會，如委實是宣賜庄田，據合納夏秋二
GA023n0021_p0099a02║稅，並與放免，即不得將不係宣賜田土稅一例放免。
GA023n0021_p0099a03║牒至准勑，故牒。天聖八年十二月六日牒。　工部侍
GA023n0021_p0099a04║郎參知政事王（曾）、給事中參知政事薛（奎）、給事中參
GA023n0021_p0099a05║知政事陳（堯佐）、吏部侍郎平章政事吕（夷簡）。
GA023n0021_p0099a06║其後洪武中，僧淳朋以時代移易，獻還朝，復賜三
GA023n0021_p0099a07║千畝，先勑見存。後徐華亭相公當國，僧大茂以田
GA023n0021_p0099a08║被占奏聞，至今本寺管業也。附誌于此，以見累朝
GA023n0021_p0099a09║恩遇，本寺基產不同于他山者如此。
GA023n0021_p0099a10║舊誌靈隱別業附載
GA023n0021_p0100a01║種德菴坐落松江府青浦縣師字圩。
GA023n0021_p0100a02║寶壽寺坐落本府餘杭縣。
GA023n0021_p0100a03║大遮山菴坐落本縣崇化鄉。
GA023n0021_p0100a04║永壽院坐落本府富陽縣。
GA023n0021_p0100a05║桃源寺坐落本府臨安縣。
GA023n0021_p0100a06║唐宋以來靈隱殿室舊名附載
GA023n0021_p0100a07║絕勝覺場
GA023n0021_p0100a08║覺皇殿
GA023n0021_p0100a09║迴廊
GA023n0021_p0100a10║延賓水閣
GA023n0021_p0101a01║百尺彌勒閣
GA023n0021_p0101a02║一笑軒
GA023n0021_p0101a03║交蘆室
GA023n0021_p0101a04║妙應閣
GA023n0021_p0101a05║安遇堂
GA023n0021_p0101a06║千佛殿
GA023n0021_p0101a07║蓮峰堂
GA023n0021_p0101a08║直指堂
GA023n0021_p0101a09║妙莊嚴域
GA023n0021_p0101a10║見山亭
GA023n0021_p0102a01║面壁軒
GA023n0021_p0102a02║其名列此，詳見〈古蹟〉。
GA023n0021_p0102a03║舊誌諸僧續剙菴房附載
GA023n0021_p0102a04║歸雲菴
GA023n0021_p0102a05║雙桂菴
GA023n0021_p0102a06║淨居菴
GA023n0021_p0102a07║天香菴
GA023n0021_p0102a08║庫司房
GA023n0021_p0102a09║已上寺東。
GA023n0021_p0102a10║無垢院
GA023n0021_p0103a01║蒙堂
GA023n0021_p0103a02║選佛齋
GA023n0021_p0103a03║祇園
GA023n0021_p0103a04║幻隱菴
GA023n0021_p0103a05║普覺菴
GA023n0021_p0103a06║涵澤菴
GA023n0021_p0103a07║澗西菴
GA023n0021_p0103a08║一默菴
GA023n0021_p0103a09║慎菴（即岣嶁山房）
GA023n0021_p0103a10║已上寺西。
GA023n0021_p0104a01║韜光菴
GA023n0021_p0104a02║白雲菴
GA023n0021_p0104a03║華光廟
GA023n0021_p0104a04║元帥殿
GA023n0021_p0104a05║永安塔院
GA023n0021_p0104a06║已上方丈後山半至頂。
GA023n0021_p0104a07║古塔
GA023n0021_p0104a08║西域尚火葬。佛滅度，舍利盈斛，在在處處皆建
GA023n0021_p0104a09║塔以供養。長干塔乃赤烏二年康僧會西向頂
GA023n0021_p0104a10║禮三七日求而得之者，為震旦佛塔之祖；中有
GA023n0021_p0105a01║小塔，藏佛舍利，時放光。四明阿育王塔舍利，隨
GA023n0021_p0105a02║人根器，色光不一。松江龍華塔，每歲八月望夜，
GA023n0021_p0105a03║萬塔來朝，于水中見光芒萬道，交暎如蛇如虹，
GA023n0021_p0105a04║不可形容，此又塔之王也。後世僧歿茶毘，凡有
GA023n0021_p0105a05║舍利者皆得建塔。又有肉身建塔院者，自四祖、
GA023n0021_p0105a06║五祖、六祖來舊矣。靈隱自理公以來，建塔至多。
GA023n0021_p0105a07║為誌古塔第五。
GA023n0021_p0105a08║唐塔理公塔
GA023n0021_p0105a09║在龍泓洞口，砌高三丈。萬曆丁亥六月為霖
GA023n0021_p0105a10║雨所圮，中獲石刻云：「開寶八年募眾重建釋迦磚
GA023n0021_p0106a01║一座，在清遶橋靈山里。」則迴龍橋舊名清遶矣。又
GA023n0021_p0106a02║有鐵小塔一、鐵盒一，內沈香四片、帛一方，觸手如
GA023n0021_p0106a03║蝶翅。閱庚寅二月，僧如通重建，開其基，見一孔，甚
GA023n0021_p0106a04║堅，以手探得陶龕之底，遂復封瘞而藏之。郡人虞
GA023n0021_p0106a05║考功湻熙為之銘。
GA023n0021_p0106a06║隋塔神尼舍利塔
GA023n0021_p0106a07║在飛來峰頂。隋仁壽二年，遣僧賫舍利
GA023n0021_p0106a08║至此，相基啟土，劚得石坎，以舍利函納之，不差尺
GA023n0021_p0106a09║寸。按神尼乃同州般若寺尼，名智仙。隋文帝始生，
GA023n0021_p0106a10║尼知其貴，太祖委尼保育。一日皇妣來抱，見兒成
GA023n0021_p0107a01║龍形，驚墜地。尼訝曰：「誰驚吾兒，致令晚得天下？」及
GA023n0021_p0107a02║帝長，即位後，令天下造佛塔，而以尼舍利函遣僧
GA023n0021_p0107a03║至靈山建塔焉。
GA023n0021_p0107a04║真觀塔在東岡嶺，觀法師手所標葬地也。久圮，宋慈
GA023n0021_p0107a05║雲募王欽若重修，甓甃甚工。慈雲有詩以識，其序
GA023n0021_p0107a06║曰：「上門自開，一無遺物，不知全身隨多寶以證經
GA023n0021_p0107a07║乎？象佛壠以化往乎？」今塔有石鑿，一僧坐其中，像
GA023n0021_p0107a08║亦甚古。
GA023n0021_p0107a09║唐塔鳥窠禪師塔
GA023n0021_p0107a10║古云在靈隱山，見孤山知圓〈白蓮社主
GA023n0021_p0108a01║碑〉。然鳥窠塔今實在鳳林，想移去也。仍舊誌姑存
GA023n0021_p0108a02║之。
GA023n0021_p0108a03║北高峰塔唐天寶中建，高七層，藏古佛舍利。會昌時
GA023n0021_p0108a04║毀，大中年復建。吳越武肅忠懿復重修之。宋至道
GA023n0021_p0108a05║二年燬於雷火，元豐間圓明大師重建。咸淳七年
GA023n0021_p0108a06║燬，繼又建。萬曆間存燼餘三層。今於順治壬辰年
GA023n0021_p0108a07║復圮。
GA023n0021_p0108a08║修證了義法師塔在廢天台。
GA023n0021_p0108a09║吳越塔
GA023n0021_p0108a10║無著禪師塔舊在石人嶺。天復二年，宣城賊田頵等
GA023n0021_p0109a01║縱兵發師塔，肉身不壞，爪髮俱長。武肅王遣禆將
GA023n0021_p0109a02║邵志重加封瘞。宋楊沂王毀塔，遷葬靈隱無垢院。
GA023n0021_p0109a03║韓𠈁胄取為生墳，遂啟陶龕，容色如生，髮垂至肩，
GA023n0021_p0109a04║指甲纏繞，三日不壞。順治庚寅八月，具德和尚治
GA023n0021_p0109a05║圃室于寺東，舉钁而陶龕𡎺破一穴，見有禪師端
GA023n0021_p0109a06║坐，髮爪圍繞，四大如生。寺中耆宿咸謂是無著禪
GA023n0021_p0109a07║師。具和尚急命封掩，為鑿石建塔，覆以塔院五間，
GA023n0021_p0109a08║置香燈奉事焉。
GA023n0021_p0109a09║宋塔
GA023n0021_p0109a10║瑞光卧塔月桂峰下。慈雲示寂，有大星墮地，因葬其
GA023n0021_p0110a01║地。
GA023n0021_p0110a02║延珊禪師塔在廢天聖寺。
GA023n0021_p0110a03║普慈大師塔即幻旻也。契嵩為之銘，在呼猿澗北。
GA023n0021_p0110a04║永安禪師塔舊為契嵩之退居，即其地建塔。因茶毘
GA023n0021_p0110a05║五種不壞，號「五相堅固之塔」。具德和尚重修。
GA023n0021_p0110a06║玄本禪師塔在瑞雲別院。
GA023n0021_p0110a07║白蓮社主塔為圓淨大師，名省常。遠嗣廬山，唱教西
GA023n0021_p0110a08║湖。鳥窠禪師塔側。
GA023n0021_p0110a09║南宋塔
GA023n0021_p0110a10║瞎堂禪師塔在廢天聖寺。明初被某指揮乞葬其地，
GA023n0021_p0111a01║及發塔不克，至以火煉其石，石亦不裂。計力已窮，
GA023n0021_p0111a02║遂於塔後數尺許下葬焉，乃令以塔為祭石也。
GA023n0021_p0111a03║懶菴安禪師塔在永安院。
GA023n0021_p0111a04║松源禪師塔在北高峰麓。
GA023n0021_p0111a05║石鼓禪師塔永安院側，具和尚重修。
GA023n0021_p0111a06║鐵牛禪師塔在□□處。
GA023n0021_p0111a07║妙峰禪師塔在寺西岡。
GA023n0021_p0111a08║元塔
GA023n0021_p0111a09║普覺朋禪師塔即淳朋禪師普覺房山後。
GA023n0021_p0111a10║良用貞禪師塔在靈隱歸雲菴。
GA023n0021_p0112a01║明塔
GA023n0021_p0112a02║幻隱禪師塔在幻隱房。
GA023n0021_p0112a03║見心禪師塔在天香菴。
GA023n0021_p0112a04║忻悟禪師塔在東岡。
GA023n0021_p0112a05║無文禪師塔在雙桂菴。
GA023n0021_p0112a06║可淳禪師塔在涵澤房。
GA023n0021_p0112a07║幻菴修禪師塔在永安院側。幻菴，本寺八十五代住
GA023n0021_p0112a08║持。
GA023n0021_p0112a09║慎菴祥禪師塔在祇園房。有〈廣原行業記〉。
GA023n0021_p0112a10║曇瓚師塔宣德年住持，興建大殿者。
GA023n0021_p0113a01║北峰讚塔在澗西。
GA023n0021_p0113a02║月用禪師塔師俗姓江，與弟之浙，俱以文章、道義自
GA023n0021_p0113a03║命，故錢唐有二江也。師厭棄塵俗，即時受具出家，
GA023n0021_p0113a04║參無上義。行腳幾載而示寂靈隱。具和尚即命塔
GA023n0021_p0113a05║於妙應梅塢，而屬淨寺豁公為之舉火。同時會葬
GA023n0021_p0113a06║者數十百人。所著有《蝶菴集》行世。
GA023n0021_p0113a07║古蹟
GA023n0021_p0113a08║從來名山勝地必多古蹟，此皆前人眼光所射、
GA023n0021_p0113a09║神情所注之處。即歲久湮沒，其名尚存，人至此
GA023n0021_p0113a10║無不為之徘徊，思得一見焉；而况名山如武林、
GA023n0021_p0114a01║大剎如靈隱者乎？或為仙真棲託，或為帝王遊
GA023n0021_p0114a02║幸，或為仕宦蒞止，或為大家別業，或為名人名
GA023n0021_p0114a03║士登眺品題其處，至今有可得見、有不可得見
GA023n0021_p0114a04║者，一一備列。為誌古蹟第六。
GA023n0021_p0114a05║山門二石幢高十許丈，凡十三層。用鐵鎔灌，堅不可
GA023n0021_p0114a06║動。吳越王大元帥建。周圍列〈尊勝咒〉。
GA023n0021_p0114a07║丹墀二石塔高可五七丈，九層。上有石扁，書「吳興廣
GA023n0021_p0114a08║濟普恩真身寶塔」十字。二塔所題皆同，而無年代
GA023n0021_p0114a09║日月。山中舊物，所存唯此。其塔八方，下刻〈佛頂首
GA023n0021_p0114a10║陀羅尼〉，二塔皆同。按契經陀羅尼者，此云總持。其
GA023n0021_p0115a01║曰廣、曰普者，《顯密圓通經》謂陀羅利益有十，如護
GA023n0021_p0115a02║國、壽民、時和、歲豐、疾疫、刀兵、惡獸、鬼魅、五無間、十
GA023n0021_p0115a03║惡逆皆滅，故云廣普也。曰真身者，陀羅尼乃三藏
GA023n0021_p0115a04║之祕密、佛之真身所在。又凡寶塔中皆有多寶佛
GA023n0021_p0115a05║真身也。又按佛塔有生身、碎身、全身、真身者，《成論》
GA023n0021_p0115a06║云：「乘如實道來成正覺，此真身如來也。」合三說而
GA023n0021_p0115a07║真身之義得矣。塔上所鐫佛皆梁像，此或惠理之
GA023n0021_p0115a08║後、六朝僧所為耳。其無歲年者，豈以朝梁暮陳故
GA023n0021_p0115a09║耶？
GA023n0021_p0115a10║西部都尉治在武林山。
GA023n0021_p0116a01║錢唐縣舊治《水經》：靈隱巖有錢唐故縣。西漢有錢唐，
GA023n0021_p0116a02║東漢無錢唐，於晉復有縣也。
GA023n0021_p0116a03║左軍教場宋設在行春橋北，即部司前軍寨。
GA023n0021_p0116a04║飛來峰坊笑翁堪闢寺前屠沽之地，為立關建坊也。
GA023n0021_p0116a05║二寺門即天竺靈隱牌坊，袁居中書。今飛來峰坊稍
GA023n0021_p0116a06║下、跨大街。白樂天詩云：「兩寺原從一寺分」，是也。今
GA023n0021_p0116a07║址尚存。
GA023n0021_p0116a08║袁公松門跨路如一字然。吳說為書「九里松」三字，今
GA023n0021_p0116a09║作「一字門」者非。
GA023n0021_p0116a10║冷泉亭唐刺史元藇建。白樂天書「冷泉」二字，東坡續
GA023n0021_p0117a01║書「亭」字；今董宗伯其昌重書。陳徵君繼儒書對，用
GA023n0021_p0117a02║王維「泉聲咽危石，日色冷青松」之句，最合。
GA023n0021_p0117a03║客兒亭客兒，靈運小字。盧元輔詩「長松晉家樹，絕頂
GA023n0021_p0117a04║客兒亭」，是也。一稱「夢謝亭」，杜明甫為靈運建。
GA023n0021_p0117a05║袁君亭後人思慕袁君建。
GA023n0021_p0117a06║見山亭唐給事盧元輔建，在靈隱寺後山半。羣山奔
GA023n0021_p0117a07║赴，皆供目睫，故名。一曰「巢雲」。
GA023n0021_p0117a08║虛白亭元和間刺史相里君建。沂溪傍口，林泉豁爽，
GA023n0021_p0117a09║故名虛白也。
GA023n0021_p0117a10║觀風亭裴庶子棠棣建，在虛白亭又西（同上虛白亭俱在包園）。
GA023n0021_p0118a01║候仙亭韓僕射皋建，在觀風亭又西。自見山以下四
GA023n0021_p0118a02║亭，并冷泉亭為五亭也。
GA023n0021_p0118a03║紫微亭紫微舍人唐詢建，在靈隱寺前。
GA023n0021_p0118a04║壑雷亭在石門澗上，宋安撫趙與𥲅建。
GA023n0021_p0118a05║紫微亭韓世忠忤秦檜，解樞柄，逍遙湖上，最愛此山，
GA023n0021_p0118a06║故建此亭。邵古菴曰：「紹興十一年冬岳飛死，十二
GA023n0021_p0118a07║年三月韓公即建此亭；謝兵柄時獨遊焉。」按岳飛
GA023n0021_p0118a08║有〈登池州翠微亭詩〉曰：經年塵土滿征衣　特地尋
GA023n0021_p0118a09║芳上翠微好水好山看未足　馬蹏催趂月明歸韓
GA023n0021_p0118a10║當時憶岳此詩，故以名亭，而亦隱痛之也。亭在飛
GA023n0021_p0119a01║來峰半。
GA023n0021_p0119a02║春淙亭合澗橋，見貝瓊〈記〉。
GA023n0021_p0119a03║清繞橋吳越時名，今稱迴龍橋。
GA023n0021_p0119a04║東西行春橋東在麯院，西在九里松也。
GA023n0021_p0119a05║合澗橋南北澗水會于橋下，故為合澗也。
GA023n0021_p0119a06║瀑雷橋在冷泉亭上。
GA023n0021_p0119a07║石橋亦謂石梁。飛來峰頂，近翻經臺。
GA023n0021_p0119a08║杜明甫宅在飛來峰。
GA023n0021_p0119a09║丁翰之宅在龍泓洞。
GA023n0021_p0119a10║顛仙廬顛仙姓鄭。在呼猿洞口。
GA023n0021_p0120a01║紫芝道院宋咸淳間，道士陳崇真卜居于此。北高峰
GA023n0021_p0120a02║東，俗名慶化山。
GA023n0021_p0120a03║朱墅梁隱士朱世卿別業，在九里松。
GA023n0021_p0120a04║鄴公菴宋守祖無擇建，在石筍峰。稱鄴公者，是其封
GA023n0021_p0120a05║號未可知也。有蘇子瞻、秦少遊、黃魯直留題，文與
GA023n0021_p0120a06║可畫竹在焉。
GA023n0021_p0120a07║香林園蘇仲虎尚書園，在九里松。
GA023n0021_p0120a08║班衣園韓世忠別墅。
GA023n0021_p0120a09║書藏蘇和藏書之所。
GA023n0021_p0120a10║岣嶁山房靈隱澗西。李元昭結廬于此。
GA023n0021_p0121a01║丹竈堂葛洪煉丹之所。
GA023n0021_p0121a02║思真堂許邁宅。
GA023n0021_p0121a03║九師堂一曰隱居堂，陸偉建。偉讀《易》於此，為淮南九
GA023n0021_p0121a04║師也。
GA023n0021_p0121a05║西嶺草堂道標所居。
GA023n0021_p0121a06║東嶺草堂慈雲懺主之所建也。懺主名遵式，僧伽不
GA023n0021_p0121a07║載而獨載此者何也？僧伽止載靈隱僧，慈雲行雖
GA023n0021_p0121a08║高，例不得列。若其遺蹟，則所謂「兩寺原從一寺分」，
GA023n0021_p0121a09║安可以不列也？是故七葉堂、九品觀堂，咸得類見
GA023n0021_p0121a10║焉。
GA023n0021_p0122a01║七葉堂白樂天詩有「宜人七葉堂」之句。
GA023n0021_p0122a02║金光明懺堂建炎三年，帝狩台州，至金鼇山，寂然空
GA023n0021_p0122a03║靜，惟聞廣殿香清。有白髮老僧禱諸天於佛前，憂
GA023n0021_p0122a04║時保國，語意誠篤。帝悅而問之，對曰：「此護國金光
GA023n0021_p0122a05║明三昧懺也。」是後駐蹕杭州靈隱諸巨剎，咸賜金
GA023n0021_p0122a06║帛修金光明懺。今其基在梅園，是高宗所建也。
GA023n0021_p0122a07║九品觀堂在天聖寺，疑亦慈雲所建。
GA023n0021_p0122a08║翻經臺謝客兒于杜明甫翻經處。
GA023n0021_p0122a09║飯猿臺在呼猿洞口，廣丈許，高二尺。僧智一居此畜
GA023n0021_p0122a10║猿，好事者每來施猿食，故有臺也。
GA023n0021_p0123a01║無量壽閣靈鷲山側。
GA023n0021_p0123a02║輪藏閣本千佛閣，明萬曆時重建。中置轉輪以奉法
GA023n0021_p0123a03║寶，計六百三十八函。董公宗伯其昌匾曰「輪藏閣」，
GA023n0021_p0123a04║故從今名也。
GA023n0021_p0123a05║百尺彌勒閣在舊東廊之外。
GA023n0021_p0123a06║延賓水閣在石門之東，背山而臨水。
GA023n0021_p0123a07║望海閣北高峰頂，蘇東坡有詩。
GA023n0021_p0123a08║滴翠軒在靈鷲寺。
GA023n0021_p0123a09║一笑軒見孝宗御語。
GA023n0021_p0123a10║巖石室即理公巖室。
GA023n0021_p0124a01║交蘆室即遠瞎堂所居。
GA023n0021_p0124a02║明真宮在九里松旁，宋嘉定中建，寧宗書匾。疑為道
GA023n0021_p0124a03║院也，並駝巘嶺，下至靈隱，左右各建置，不一其所。
GA023n0021_p0124a04║流傳者如興福院、資德廟、萬壽院、靈曜觀、崇壽院、
GA023n0021_p0124a05║昇僊宮、多福院、大明寺、永清寺、履泰將軍廟。或為
GA023n0021_p0124a06║蘭若，或為道院，或為香火院，或為土地祠，略為疏
GA023n0021_p0124a07║記，不能盡詳也。
GA023n0021_p0124a08║天醫波利多院在飛來峰。宋淳熙間，天醫菩薩顯化
GA023n0021_p0124a09║之跡也。
GA023n0021_p0124a10║鐵舌菴靈隱寺內。惠遠茶毘，舌不化，為鐵舌。
GA023n0021_p0125a01║韜光菴以韜光禪師得名。菴有金蓮池、獅子石、烏峰。
GA023n0021_p0125a02║吳越王改建，名廣嚴菴。大中祥符間復改今名，有
GA023n0021_p0125a03║丞相陳堯佐題。
GA023n0021_p0125a04║白雲菴在方丈後。僧清覺，孔子後，號本然，居此。
GA023n0021_p0125a05║天聖寺靈隱寺內。
GA023n0021_p0125a06║靈峰院水堈塢內。宋時建，今廢。
GA023n0021_p0125a07║無垢院寺後方丈處。
GA023n0021_p0125a08║海峰菴亦在本寺。
GA023n0021_p0125a09║華光廟在北高峰頂，以奉五顯神者。宋嘉定中，范師
GA023n0021_p0125a10║孟事頗著奇異，詳見《碎錄》。
GA023n0021_p0126a01║元帥殿在北高峰山半，以祀潮神。
GA023n0021_p0126a02║總管堂靈隱寺內。舊時勅封王念二總管，不在十八
GA023n0021_p0126a03║伽藍之列。
GA023n0021_p0126a04║陳明大王祠在北高峰麓。王姓陳，名澤，本餘杭令。
GA023n0021_p0126a05║東坡祠在靈鷲寺。邦人初祀公蘇隄，呂惠卿奏毀之。
GA023n0021_p0126a06║此又寺僧所建也。
GA023n0021_p0126a07║土地過海大王祠在月桂峰麓。傳言錢王子有墳在
GA023n0021_p0126a08║塢內。
GA023n0021_p0126a09║輦路路砌為墄者，南宋時為翠華幸臨也。今制存舊
GA023n0021_p0126a10║麯院路，趙安撫與𥲅新堤，從麯院以通靈、竺也。
GA023n0021_p0127a01║椒園靈隱種椒處，椒香勝他處。
GA023n0021_p0127a02║呼猿洞舊路內可通中竺，此出《十三州志》。今中竺後
GA023n0021_p0127a03║既填山塍一條，洞後門並不可得；或土石崩泐未
GA023n0021_p0127a04║可知也。
GA023n0021_p0127a05║靈隱舊小路在寺左，乃靈隱上菜園也。宋時屠沽在
GA023n0021_p0127a06║此地，住持笑翁始闢為園。
GA023n0021_p0127a07║吳寺團吳太后香火寺前聚也。靈隱寺對。
GA023n0021_p0127a08║吳寺橋
GA023n0021_p0127a09║菜園在靈山下，今不存。
GA023n0021_p0127a10║上菜園
GA023n0021_p0128a01║下菜園理宗為閻妃香火建集慶寺，以古蕩田千畝
GA023n0021_p0128a02║易之。
GA023n0021_p0128a03║法安院衖今名法安衖也。
GA023n0021_p0128a04║舊靈鷲寺在飛來峰麓。理祖來武林，先建此寺。宋嘉
GA023n0021_p0128a05║熙初改興聖寺。元末毀。今為張公墓。
GA023n0021_p0128a06║
GA023n0021_p0128a07║
GA023n0021_p0128a08║
GA023n0021_p0128a09║
GA023n0021_p0128a10║靈隱寺誌卷之二終