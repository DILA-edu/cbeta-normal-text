GA023n0021_p0129a01║武林靈隱寺誌卷之三上
GA023n0021_p0129a02║住持禪祖
GA023n0021_p0129a03║叢林之有住持，猶國之有君也。國不可一日無
GA023n0021_p0129a04║君，而叢林可一日無住持乎？住持者，必須善知
GA023n0021_p0129a05║識，知眾生病，識治病藥，然後弘開法道，濟度生
GA023n0021_p0129a06║民。火以薪傳，道因人舉，以其行解相應，稱之為
GA023n0021_p0129a07║祖，其來久矣。靈隱自東晉咸和至明萬曆，共一
GA023n0021_p0129a08║百三十餘代，有為天子所命者，有為大臣所請
GA023n0021_p0129a09║者，五燈互耀，號稱祖窟。易菴而後，䆮以衰矣。
GA023n0021_p0129a10║大清順治間，具德老人暨晦山和尚，父子相繼，
GA023n0021_p0130a01║三十年來，臨濟一燈，光明獨盛。茲考歷代住持
GA023n0021_p0130a02║次第，系其行實暨法語，以見大槩焉。為誌禪祖
GA023n0021_p0130a03║第七。
GA023n0021_p0130a04║開山慧理祖師西天竺人。東晉咸和初來武林，見靈
GA023n0021_p0130a05║鷲峰，識其從天竺飛來；以呼出黑白二猿為證，建
GA023n0021_p0130a06║靈鷲、靈隱、靈山、靈峰諸剎。今靈隱獨存，為開山始
GA023n0021_p0130a07║祖。常晏坐靈鷲後巖，因號理公巖，又名晏寂巖。今
GA023n0021_p0130a08║迴龍橋東首瘞塔存焉。
GA023n0021_p0130a09║智一法師劉宋時居靈隱山半峰，精守戒範而善長
GA023n0021_p0130a10║嘯，牽曳其聲，杳入雲際，如吹笳葉，若揭遊絲，颼飀
GA023n0021_p0131a01║淒切，聞者悲涼，謂之哀松梵。澗邊養一白猿，有時
GA023n0021_p0131a02║不還，一乃吮吻張喉，林木振響，則猿至矣。謂之白
GA023n0021_p0131a03║猿梵，稱為猿父。其後澗邊羣狙聚焉，有好事者往
GA023n0021_p0131a04║往從而飯之，故今有飯猿臺。
GA023n0021_p0131a05║曇超法師姓張，清河人。形長八尺，每獨宿樹下，虎兕
GA023n0021_p0131a06║不傷。齊建元末，適錢塘靈苑山，每一入禪，累日不
GA023n0021_p0131a07║起。一日忽聞風雷之聲，俄見一人秉笏，稱嚴鎮陳
GA023n0021_p0131a08║通。須臾又一人，形甚端偉，羽衛連翩，自稱七里灘
GA023n0021_p0131a09║弟子，曰：「富陽邑人冬鑿麓山，侵壞龍室，羣龍忿，誓
GA023n0021_p0131a10║三百日不雨。今已百餘日，井泉枯涸，無論田禾。法
GA023n0021_p0132a01║師道德通神，欲屈前行，必感甘澤。」超遂達赤亭山，
GA023n0021_p0132a02║遙為龍咒願。至夜，羣龍悉人形，詣超所禮拜，因乞
GA023n0021_p0132a03║三皈。明日即降大雨，高下皆足。至永明十年卒。宋
GA023n0021_p0132a04║寧宗嘉定三年，賜號「靈悟大師」。
GA023n0021_p0132a05║寶達禪師不知何許人；晦迹武林山，住剎利院，因名
GA023n0021_p0132a06║剎利禪師。寺中有印沙牀、照佛鑑，乃其遺迹。往者
GA023n0021_p0132a07║浙江驚濤為害，激射湖上諸山，師憫之，持誦祕咒
GA023n0021_p0132a08║累日。一夜，江濤中有玄冠朱衣偉人、謂師曰：「弟子
GA023n0021_p0132a09║吳行人也，憤心未雪。師慈心為物，敬聞命矣。」自是
GA023n0021_p0132a10║潮擊西興，浙之東岸沙漲數里，後罔知所終。
GA023n0021_p0133a01║聖達貞觀禪師姓范，錢塘人，世顯仕。幼奇相，掌有仙
GA023n0021_p0133a02║人字，舌紫羅紋。居靈隱山石室，戒行精專，受天台
GA023n0021_p0133a03║禪觀，高譚寂照，金石相宣，時人語曰：「錢塘有貞觀，
GA023n0021_p0133a04║當天下一半。」隋開皇年，眾建南天竺寺，請師居焉。
GA023n0021_p0133a05║嘗講《法華》心要，感皋亭神，請講捨祠為殿；刺史劉
GA023n0021_p0133a06║景安請講《海龍王經》，驟雨沛然。師能文，有雅操，文
GA023n0021_p0133a07║帝三徵，秦孝王兩延，皆以疾辭。仁壽中，手標塟地
GA023n0021_p0133a08║於寺東岡。大業四年，一日聞空中伎樂，遂趺化，壽
GA023n0021_p0133a09║七十四。
GA023n0021_p0133a10║堅道守直律師姓范，齊信安太守瑝八葉孫，錢塘人
GA023n0021_p0134a01║也。詣蘇州支硎圓公，受具足律儀，是夜眼中現光，
GA023n0021_p0134a02║燄長一丈餘，蓋得戒之驗也。立願誦《華嚴經》還，夜
GA023n0021_p0134a03║夢神人施珠一顆，及覺，尚烱烱然如在屋中。唐玄
GA023n0021_p0134a04║宗開元間，有制舉請正名，隸大林寺。後移籍武林
GA023n0021_p0134a05║靈隱。大曆五年三月，告眾曰：「夫至人乘如而來、乘
GA023n0021_p0134a06║如而去，應跡如此；而愚夫欲以長繩繫白日，安可
GA023n0021_p0134a07║得乎？」乃寂。春秋七十一，臘四十五。徒清晝著塔銘。
GA023n0021_p0134a08║道標法師姓秦，富陽人。七歲時，有僧摩其頂曰：「此子
GA023n0021_p0134a09║目秀如青蓮，得非釋氏威鳳耶？」遂出家，事靈隱白
GA023n0021_p0134a10║雲峰海公。肅宗乾元元年，試通經七百紙者得度，
GA023n0021_p0135a01║師首中選。後習毘尼，有高行。往南天竺結茆峰西，
GA023n0021_p0135a02║號西嶺草堂。尤善詩，與皎然、靈徹齊名，時人語曰：
GA023n0021_p0135a03║「霅之晝，能清秀；越之徹，洞冰雪；杭之標，摩雲霄。」杭
GA023n0021_p0135a04║人尊之，呼西嶺和尚，又稱為僧中十哲。李吉甫、韋
GA023n0021_p0135a05║皋、孟簡皆心交物外，分契塵中。長慶三年示寂，壽
GA023n0021_p0135a06║八十四，葬本山，塔今無考。
GA023n0021_p0135a07║皎然清晝律師姓謝，長城人，康樂十世孫。受戒於靈
GA023n0021_p0135a08║隱戒壇，事守直律師，當時號為釋門偉器。文章雋
GA023n0021_p0135a09║麗，後博訪名山。晚入抒峰獨處，絕去詩詠；孤松片
GA023n0021_p0135a10║雲，禪坐相對。永貞初年終。
GA023n0021_p0136a01║道齊尊師姓趙，錢塘人。少遊庠序，經籍淹博。剃染，投
GA023n0021_p0136a02║靈隱寺學《華嚴》經義，於天竺寺修習禪定。靈山上
GA023n0021_p0136a03║有石室，齊於中坐，忽巨蟒唅呀為吞噬之狀，怡然
GA023n0021_p0136a04║不動；復有虎豹近於石室，時時馴擾。又山頂乏水，
GA023n0021_p0136a05║以錫杖刺地，清泉迸流。貞元二十一年，四方學者
GA023n0021_p0136a06║請講《華嚴經》，時嚴冬飛雪，忽生花二本，狀若芙蕖，
GA023n0021_p0136a07║熠爚光發，觀者嗟歎。後終於石室。
GA023n0021_p0136a08║抱玉慧琳禪師姓戈，新安人。丱齡，受業靈隱西峰金
GA023n0021_p0136a09║和尚。唐大曆中住下竺，郡守杜陟、裴棠棣、陸則、楊
GA023n0021_p0136a10║憑、盧元輔、白居易、李幼、崔鄯、路異先後並禮遇之，
GA023n0021_p0137a01║比諸簪組上流。辭學高等，或號「毘曇孔子」，或名「勝
GA023n0021_p0137a02║力菩薩」。於靈隱講訓生徒二十載。太和六年四月
GA023n0021_p0137a03║示寂，春秋八十三，法臘六十又四。塔永安院西瑪
GA023n0021_p0137a04║瑙坡。
GA023n0021_p0137a05║鑑空法師姓齊、名佐，吳郡人，少貧困。元和初遊錢塘，
GA023n0021_p0137a06║年四十五矣。屬歲荒，求餐於天竺寺。至孤山，餒甚，
GA023n0021_p0137a07║不能前。俄有梵僧顧之笑曰：「秀才法師，旅遊滋味
GA023n0021_p0137a08║足未？」空不省。僧曰：「子不憶講《法華》於同德寺乎？子
GA023n0021_p0137a09║應為饑火所燒。」遂探囊出一棗，大如拳許，曰：「食之
GA023n0021_p0137a10║自知。」空食棗，頃刻，悟同德寺如昨日焉。因涕泣，歷
GA023n0021_p0138a01║問：「當時雲水五人，唯公得解脫，獨某修法不完，坐
GA023n0021_p0138a02║於饑凍。」僧曰：「由獅子座廣說異端，使學空之人心
GA023n0021_p0138a03║生疑惑。戒珠曾缺，羶氣微存，聲渾響清，終不可致；
GA023n0021_p0138a04║質傴影曲，報應宜然。」乃探囊取一鑑，曰：「要知貴賤
GA023n0021_p0138a05║修短、佛法興替，宜一鑑焉。」空照久之，了然默記。遂
GA023n0021_p0138a06║投靈隱出家，受具足戒，後行高節苦。太和元年過
GA023n0021_p0138a07║河東柳珵，說其由，又曰：「我生世七十有七，尚九年
GA023n0021_p0138a08║在世。吾捨世之日，佛法其衰乎？」乃索筆題數行於
GA023n0021_p0138a09║經藏北垣，曰：「興恒河沙，衰恒河沙，兔而𦊨，犬而挐；
GA023n0021_p0138a10║牛虎相交與角牙，寶檀終不滅其華。」後周遊名山，
GA023n0021_p0139a01║未卜所終。（此為會昌乙丑毀法，武宗厭代事也。）
GA023n0021_p0139a02║韜光禪師穆宗時辭師出遊，師囑曰：「遇天可前，逢巢
GA023n0021_p0139a03║則止。」至靈隱山巢居隖，時白樂天守郡，題其堂曰
GA023n0021_p0139a04║「法安」。白嘗於元旦為詩招師，師不赴。（詩載後）
GA023n0021_p0139a05║無著文喜禪師溈仰宗，姓朱，嘉禾人。參仰山，契悟。常
GA023n0021_p0139a06║往五臺山禮文殊，逢童子曰：「面上無嗔供養具，口
GA023n0021_p0139a07║裏無嗔吐妙香，心裏無嗔是珍寶，無垢無染是真
GA023n0021_p0139a08║常。」遂止五臺山為典座，文殊現形。乾寧四年住靈
GA023n0021_p0139a09║山無著院，武肅王表賜紫袈裟，號無著禪師。光化
GA023n0021_p0139a10║三年告眾曰：「三界心盡即是涅槃。」跏趺而逝，春秋
GA023n0021_p0140a01║八十，僧夏六十。終時有白光之祥，竹樹一色。塔本
GA023n0021_p0140a02║山東塢。
GA023n0021_p0140a03║永明延壽禪師法眼宗，字沖元，賜號智覺。姓王，餘杭
GA023n0021_p0140a04║人。七歲誦《法華經》，五行俱下。年二十八為華亭鎮
GA023n0021_p0140a05║將，以官錢放生，坐死。錢文穆王赦之，聽其出家，住
GA023n0021_p0140a06║天台智者巖習定，有𩿪鷃巢於衣裓。禪觀中，見觀
GA023n0021_p0140a07║音以甘露灌其口，遂獲辨才。參韶國師，聞墮薪而
GA023n0021_p0140a08║有悟。建隆元年，錢忠懿王請重創靈隱，靈隱之興
GA023n0021_p0140a09║由此。故後稱住持靈隱者，以為第一代也。繼遷永
GA023n0021_p0140a10║明道場，以心為宗，以悟為旨，著《宗鏡錄》一百卷。每
GA023n0021_p0141a01║日行一百八善；弟子二千餘人，夜施鬼食，晝放生
GA023n0021_p0141a02║命，世人號「慈氏下生」。開寶八年趺逝，火，舍利五色，
GA023n0021_p0141a03║鱗砌於地，塔大慈山。（明神廟中，遷於淨慈宗鏡堂，後號壽寧之塔。）
GA023n0021_p0141a04║清聳禪師法眼宗，福清人。初參淨慧，慧指雨謂師曰：
GA023n0021_p0141a05║「滴滴落上座眼裏。」師不喻旨，後閱《華嚴》感悟。節度
GA023n0021_p0141a06║使錢億執師禮事之。忠懿王命住靈隱，署「了悟禪
GA023n0021_p0141a07║師」。有僧問：「如何是摩訶般若？」師曰：「雪落茫茫。」僧不
GA023n0021_p0141a08║領，師示偈曰：「摩訶般若，非取非捨；若人不會，風寒
GA023n0021_p0141a09║雪下。」師嗣金陵清涼文益。
GA023n0021_p0141a10║贊寧律師德清人，姓高。出家靈隱，習南山律宗。錢武
GA023n0021_p0142a01║肅王署為「兩浙僧統」。宋太祖徵入京，賜號通慧，賜
GA023n0021_p0142a02║紫。淳化三年兼翰林史館編修。寧博物强記，辯說
GA023n0021_p0142a03║縱橫。著《通論》，有駁董仲舒、難王充、斥顏師古、證蔡
GA023n0021_p0142a04║邕、非《史通》等說，王禹偁深服之。年七十，入至道九
GA023n0021_p0142a05║老會。後二年示寂，塔龍井。
GA023n0021_p0142a06║處光禪師法眼宗，天台德韶法嗣。
GA023n0021_p0142a07║韶光禪師法眼宗，天台德韶法嗣。
GA023n0021_p0142a08║道端禪師法眼宗，靈隱清聳法嗣。僧問：「如何是佛？」師
GA023n0021_p0142a09║曰：「高聲問著。」曰：「莫便是也無？」曰：「沒交涉。」
GA023n0021_p0142a10║雲知慈覺禪師雲門宗，泐潭懷澄法嗣。僧問：「一佛出
GA023n0021_p0143a01║世，各坐一華；和尚出世，有何祥瑞？」師曰：「白雲橫谷
GA023n0021_p0143a02║口。」曰：「光前絕後去也？」師曰：「錯！」曰：「大眾證明，學人禮
GA023n0021_p0143a03║謝。」師曰：「默！」
GA023n0021_p0143a04║王童圓明禪師雲門宗，雲知法嗣。僧問：「如何是道？」師
GA023n0021_p0143a05║曰：「夜行莫踏白。」曰：「如何是道中人？」師曰：「胡張三，黑
GA023n0021_p0143a06║李四。」
GA023n0021_p0143a07║文勝禪師法眼宗，字慈濟，嗣雲居齊公，住靈隱，嗣法
GA023n0021_p0143a08║弟子二十五人。僧問：「古鑑未磨時如何？」師曰：「古鑑。」
GA023n0021_p0143a09║「磨後時如何？」師曰：「古鑑。」「未審分不分？」師曰：「更照看。」
GA023n0021_p0143a10║「如何是和尚家風？」師曰：「莫訝荒疏。」曰：「忽遇客來作
GA023n0021_p0144a01║麽？」師曰：「喫茶去。」
GA023n0021_p0144a02║慧明延珊禪師法眼宗，本寺文勝法嗣。僧問：「如何是
GA023n0021_p0144a03║道？」師曰：「道遠乎哉？」僧問：「如何真正一路？」師曰：「絲髮
GA023n0021_p0144a04║不通。」曰：「恁麼則依而行之？」師曰：「莫亂走。」天聖二年，
GA023n0021_p0144a05║章懿太后賜莊田，令祝延仁宗聖壽。至天聖八年，
GA023n0021_p0144a06║奏免所賜莊田糧稅，有勅存寺。賜號禪定大師。
GA023n0021_p0144a07║德章禪師臨濟宗。初住汴京大相國寺，嗣石霜圓公。
GA023n0021_p0144a08║仁宗累詔於延春閣化成殿，與普照大師論道，賜
GA023n0021_p0144a09║號「明覺」。皇祐二年乞歸山，御批：住持靈隱寺也。
GA023n0021_p0144a10║慧中禪師法眼宗，靈隱僧，天童清遂法嗣。
GA023n0021_p0145a01║慧照藴聰禪師法眼宗，天童清遂法嗣。僧問：「如何是
GA023n0021_p0145a02║和尚家風？」師曰：「索喚即有。」曰：「未審有箇恁麼？」師曰：
GA023n0021_p0145a03║「天台楖𣗖。」問：「古路重修時如何？」師曰：「平高就下。」
GA023n0021_p0145a04║幻旻禪師法眼宗，姓葉，信陽玉山人。既納戒，來虎林，
GA023n0021_p0145a05║見慧明禪師於靈隱，即執弟子禮，盡學其法。慶曆
GA023n0021_p0145a06║八年住靈隱。嘉祐己亥感微疾而逝，契嵩為之碑，
GA023n0021_p0145a07║賜號「普慈大師」。
GA023n0021_p0145a08║
GA023n0021_p0145a09║
GA023n0021_p0145a10║
GA023n0021_p0146a01║
GA023n0021_p0146a02║
GA023n0021_p0146a03║
GA023n0021_p0146a04║
GA023n0021_p0146a05║
GA023n0021_p0146a06║
GA023n0021_p0146a07║
GA023n0021_p0146a08║
GA023n0021_p0146a09║
GA023n0021_p0146a10║武林靈隱寺誌卷之三上終
GA023n0021_p0147a01║武林靈隱寺誌卷之三下
GA023n0021_p0147a02║住持禪祖
GA023n0021_p0147a03║明教契嵩禪師雲門宗，字仲靈，鐔津李氏子。得法於
GA023n0021_p0147a04║洞山曉聰，夜則頂戴觀世音像，誦其號，必滿十萬。
GA023n0021_p0147a05║自是世間經書不學而能，作《原教論》十餘萬言，明
GA023n0021_p0147a06║儒釋之道一貫，以抗排佛之說，讀者畏服。後居靈
GA023n0021_p0147a07║隱山永安蘭若，著《禪門定祖圖》、《傳法正宗記》、《輔教
GA023n0021_p0147a08║編》，上進宋仁宗，覽之嘉歎，付傳法院，編次入藏；下
GA023n0021_p0147a09║詔褒寵，賜號「明教大師」。執政韓琦、參政歐陽修，皆
GA023n0021_p0147a10║見而尊禮之。還山，熙寧五年六月四日，晨興示偈
GA023n0021_p0148a01║曰：後夜月初明　吾今喜獨行不學大梅老　貪聞鼯
GA023n0021_p0148a02║鼠聲至中夜而逝。茶毘五種不壞。其頂骨出舍利，
GA023n0021_p0148a03║紅白晶潔，如大菽者三。師有文集二十卷，目曰「鐔
GA023n0021_p0148a04║津」，盛行於世。
GA023n0021_p0148a05║玄本禪師法眼宗，支提隆公嗣。僧問：「蚌含未剖時如
GA023n0021_p0148a06║何？」師曰：「光從何來？」問：「臨濟入門便喝，德山入門便
GA023n0021_p0148a07║棒，此意如何？」師曰：「天晴不肯走。」師見僧看經，笑曰：
GA023n0021_p0148a08║看經不識經　徒勞損眼睛欲得不損眼　分明識取
GA023n0021_p0148a09║經
GA023n0021_p0148a10║雪竇重顯禪師雲門宗，字隱之，遂寧人，姓李。參北塔
GA023n0021_p0149a01║祚公，盡其道法。將造錢塘，值曾學士於淮南，以書
GA023n0021_p0149a02║薦於珊禪師。顯至靈隱寺，浮沈眾中。曾奉使歸，訪
GA023n0021_p0149a03║師靈隱，無識之者，於淨頭寮舍物色得之。曾問向
GA023n0021_p0149a04║附書，顯出袖中納之，曰：「公意勤勤，然行腳人非書
GA023n0021_p0149a05║郵也。」珊大奇之。有〈為道日損偈〉曰：三分光陰二蚤
GA023n0021_p0149a06║過　靈臺一點不揩磨區區逐日貪生去　喚不回頭
GA023n0021_p0149a07║爭奈何師嘗應翠峰請，於靈隱陞座，僧問：「寶座先
GA023n0021_p0149a08║登於此日，請師一句震雷音。」師曰：「徒勞側耳。」進云：
GA023n0021_p0149a09║「恁麼則一音普遍於沙界，大眾無不盡皆聞。」師云：
GA023n0021_p0149a10║「忽有一人問爾作麼生舉？」僧云：「三十年後敢為流
GA023n0021_p0150a01║通。」師云：「賺了也。」師乃云：「天下絕勝之覺場，靈隱導
GA023n0021_p0150a02║師之廣座，暫借卑僧陞陟，實愧非材，豈敢於五百
GA023n0021_p0150a03║員衲子前，提唱佛祖，抑揚古今，衒耀知見？恥他先
GA023n0021_p0150a04║作假，饒得天雨四花、地分六震，於曹溪路上，一點
GA023n0021_p0150a05║使用不著，何以行腳？高士有把定世界、函蓋乾坤
GA023n0021_p0150a06║底眼，誰敢錯悞絲毫？其知有者，必共相悉。」皇祐四
GA023n0021_p0150a07║年七月七日示寂，塔雪竇。
GA023n0021_p0150a08║本然清覺宗師白雲菴主，為孔子五十二世孫。少穎
GA023n0021_p0150a09║悟，閱《法華經》有省，求出家。元祐八年至靈隱，後建
GA023n0021_p0150a10║白雲菴以居。開闡玄化，自立一宗，曰白雲宗。大觀
GA023n0021_p0151a01║毀教，師著《證宗論》，為忌者發之，編管廣南思州。後
GA023n0021_p0151a02║放歸，作偈投太守游公，指日為別，至期而化。
GA023n0021_p0151a03║寂室慧光禪師雲門宗，錢塘夏侯氏，慧林深公法嗣，
GA023n0021_p0151a04║住靈隱。僧問：「飛來峰山色示清淨法身，合澗溪聲
GA023n0021_p0151a05║演廣長舌相；正當恁麼時，如何是雲門一曲？」師曰：
GA023n0021_p0151a06║「芭蕉葉上三更雨。」上堂：「不用求真，何須息見？倒騎
GA023n0021_p0151a07║牛兮入佛殿，羌笛一聲天地空，不知誰識瞿曇面？」
GA023n0021_p0151a08║佛智端裕禪師臨濟宗，吳越王裔，嗣圓悟勤。累住名
GA023n0021_p0151a09║山，紹興十八年被旨補靈隱。慈寧皇太后幸韋王
GA023n0021_p0151a10║第，召師演法，賜金襴袈裟。上堂曰：「德山入門便棒，
GA023n0021_p0152a01║多向皮袋裏埋蹤；臨濟入門便喝，總在聲塵中出
GA023n0021_p0152a02║沒。若是英靈衲子，直須足下生風，超越古今途轍。」
GA023n0021_p0152a03║拈拄杖子卓一下、喝一喝，云：「祇這個何似生？若喚
GA023n0021_p0152a04║作棒喝，磕睡未醒；不喚作棒喝，未識德山臨濟。畢
GA023n0021_p0152a05║竟如何？」復卓一下，曰：「總不得動著。」紹興庚午十月
GA023n0021_p0152a06║初示微疾，至十八日，首座法全請遺訓，師曰：「盡此
GA023n0021_p0152a07║心意，以道相資。」語絕而逝。火後目睛齒舌不壞，其
GA023n0021_p0152a08║地發光終夕。得舍利者無計，踰月不絕。黃冠羅肇
GA023n0021_p0152a09║常平日問道於師，適外歸，獨無所獲，道念勤切。方
GA023n0021_p0152a10║與客食，咀噍間若有物，吐哺則舍利也。大如椒，色
GA023n0021_p0153a01║若琥珀，好事持去。遂再拜於闍維所，聞香匣有聲，
GA023n0021_p0153a02║亟開，所獲如前而差紅潤。門人奉遺骨，分塔於鄮
GA023n0021_p0153a03║峰、西峰，謚「大悟禪師」。
GA023n0021_p0153a04║慧淳圓智禪師雲門宗，嗣長蘆和公，住靈隱。上堂云：
GA023n0021_p0153a05║「吾心似秋月，碧潭清皎潔。」乃喝云：「寒山子話墮了
GA023n0021_p0153a06║也！諸禪德皎潔無塵，豈中秋之月可比？虛明絕代，
GA023n0021_p0153a07║非照世之珠可倫！獨露乾坤，光吞萬象；普天帀地，
GA023n0021_p0153a08║耀古騰今。且道是個甚麼？」良久曰：「此夜一輪滿，清
GA023n0021_p0153a09║光何處無！」紹興九年住張相公本寺。
GA023n0021_p0153a10║大慧宗杲禪師臨濟宗，字妙喜，宣州寧國人，姓奚氏。
GA023n0021_p0154a01║其母初夢神人衞一僧，黑頰而隆鼻，造於卧室。問
GA023n0021_p0154a02║其所居，對曰「嶽北」。覺而有姙。及誕之日，白光透一
GA023n0021_p0154a03║室，時元祐四年己巳也。紹興二十八年戊寅，師年
GA023n0021_p0154a04║七十，被旨遷住徑山。於二月二十八日就靈隱寺
GA023n0021_p0154a05║開堂，拈疏云：「這是釋迦老子四十九年三百六十
GA023n0021_p0154a06║餘會，說不盡底其中妙義。若敷演得，皇恩佛恩一
GA023n0021_p0154a07║時報足；其或未然，卻請表白。」拈出宣疏了，指法座
GA023n0021_p0154a08║云：「毘盧頂𩕳，人人有志上頭行；問著路頭，十個有
GA023n0021_p0154a09║五雙不知去處。諸人要識路頭麼？」良久云：「看！」遂陞
GA023n0021_p0154a10║座拈香，祝聖罷，又拈香云：「此一瓣香，在兜率則曰
GA023n0021_p0155a01║仙陀婆，在善變化天則曰奪意，在阿那婆達多池
GA023n0021_p0155a02║邊則曰蓮華藏；且道在徑山手中喚作甚麼？」良久
GA023n0021_p0155a03║云：「非但圜悟老人看即有分，便是三世諸佛出來
GA023n0021_p0155a04║也不敢正眼覰著。」便燒，乃就座。靈隱和尚白槌云：
GA023n0021_p0155a05║「法筵龍象眾，當觀第一義。」師云：「若論第一義，五目
GA023n0021_p0155a06║莫覩，二聽難聞。要得諦，當分明，當須直截自觀。作
GA023n0021_p0155a07║是觀者名為正觀，若他觀者名為邪觀。邪正未分，
GA023n0021_p0155a08║有疑請問！」僧問：「調御出世，三轉法輪於大千；達摩
GA023n0021_p0155a09║西來，九年面壁於少室。和尚今日為國開堂，未審
GA023n0021_p0155a10║『超佛越祖』一句作麼生道？」師云：「空裏忙忙書卍字。」
GA023n0021_p0156a01║進云：「直得四眾瞻仰、萬姓歌謠去也。」師云：「卻被上
GA023n0021_p0156a02║座道著。」進云：「直饒道著也只得一半，未審向上，和
GA023n0021_p0156a03║尚還更道得也無？」師云：「八角磨盤空裏走。」進云：「記
GA023n0021_p0156a04║得肅宗帝問忠國師：『如何是十身調御？』國師云：『檀
GA023n0021_p0156a05║越踏毘盧頂上行。』未審意旨如何？」師云：「今古歷然。」
GA023n0021_p0156a06║進云：「頂門具眼爭謾得，耀古騰今作者知。」師云：「收！」
GA023n0021_p0156a07║問：「靈山一會，與今日是同是別？」師云：「如是我聞。」進
GA023n0021_p0156a08║云：「恁麼則靈山親見舉，今日又重聞。」師云：「聞底事
GA023n0021_p0156a09║作麼生？」進云：「兩頭俱坐斷，八面起清風。」師曰：「咭嘹
GA023n0021_p0156a10║舌頭三千里。」僧禮拜。復有僧出，師云：「問話且止，縱
GA023n0021_p0157a01║饒問處如百川競注，答處似巨海吞流，直得維摩
GA023n0021_p0157a02║結舌、鶖子無言，於本分事上了無交涉。且道本分
GA023n0021_p0157a03║事上合作麼生提持？」乃舉拂子云：「還見麼？」又擊禪
GA023n0021_p0157a04║牀云：「還聞麼？聞見分明是個甚麼？當今聖主於此
GA023n0021_p0157a05║得之，以妙明心印，印十方華藏世界海，只在一塵
GA023n0021_p0157a06║中；於一塵中垂衣治化，演出無量無邊、廣大如虛
GA023n0021_p0157a07║空、不可思議殊勝功德，利益法界一切有情。所謂
GA023n0021_p0157a08║聖量廣大如虛空，不可思議；聖壽廣大如虛空，不
GA023n0021_p0157a09║可思議；聖學廣大如虛空，不可思議；乃至聖智、聖
GA023n0021_p0157a10║慧、聖慈、聖聰，皆悉廣大如虛空，不可思議。只者不
GA023n0021_p0158a01║可思議底，亦不可思議，都盧在一塵中，皆聖心之
GA023n0021_p0158a02║常分，非有假於他術。滿朝文武諸貴官得之，以妙
GA023n0021_p0158a03║明心印，向各各當人腳跟下一印印定，更無秋毫
GA023n0021_p0158a04║以為透漏。所謂王事民事，一一明了，一一無差，然
GA023n0021_p0158a05║後卷舒自在，縱奪臨時，皆吾心之常分，非有假於
GA023n0021_p0158a06║他術。一日一會，若僧若俗、若男若女、若貴若賤得
GA023n0021_p0158a07║之，各以妙明心印印之，則隨其根性，悉得受用。一
GA023n0021_p0158a08║一明了，一一無差，皆吾心之常分，非有假於他術。
GA023n0021_p0158a09║且道徑山得之又作麼生？還相委悉麼？唯憑一滴
GA023n0021_p0158a10║曹溪水，遍界為霖報我皇。即將上來，舉揚般若所
GA023n0021_p0159a01║有一毫之善，祝延今上皇帝聖壽無疆。恭願堯仁
GA023n0021_p0159a02║廣被，齊日月之盛明；湯德彌新，並乾坤之久固。皇
GA023n0021_p0159a03║太后、中宮皇后、大內天眷，伏願同明般若正因，悉
GA023n0021_p0159a04║獲金剛種智。」復舉：「波斯匿王問佛：『勝義諦中還有
GA023n0021_p0159a05║世俗諦否？若言其有，智不應一；若言其無，智不應
GA023n0021_p0159a06║二。一二之義，其義云何？』佛言：『大王！汝於過去龍光
GA023n0021_p0159a07║佛所曾聞此義，我今無說，汝亦無聞。無說無聞，是
GA023n0021_p0159a08║名一義二義。』」師召大眾云：「明明向汝道，尚自不會，
GA023n0021_p0159a09║豈況蓋覆將來？今日或有人問：『徑山勝義諦中還
GA023n0021_p0159a10║有世俗諦否？若言其有，智不應一；若言其無，智不
GA023n0021_p0160a01║應二。一二之義，其義云何？』只向他道：『元首明哉！股
GA023n0021_p0160a02║肱良哉！是名一義，亦名二義。』正當恁麼時，還有向
GA023n0021_p0160a03║上事也無？」良久云：「任大也須從地起，更高爭奈有
GA023n0021_p0160a04║天何？久立眾慈，伏惟珍重！」靈隱和尚再白槌云：「諦
GA023n0021_p0160a05║觀法王法，法王法如是。」下座。
GA023n0021_p0160a06║無菴法全禪師臨濟宗，姑蘇陳氏子。久依佛智，每入
GA023n0021_p0160a07║室，智以「狗子無佛性」話問之，師罔對。一日聞僧舉
GA023n0021_p0160a08║五祖頌云「趙州露刃劍」，忽大悟，有偈曰：鼓吹轟轟
GA023n0021_p0160a09║袒半肩　龍樓香噴益州船有時赤腳弄明月　踏破
GA023n0021_p0160a10║五湖波底天佛智住靈隱，師為第一座。乾道己丑
GA023n0021_p0161a01║七月二十五日示寂，火後舍利五色。
GA023n0021_p0161a02║瞎堂慧遠禪師臨濟宗，賜號佛海。姓彭，眉山金流鎮
GA023n0021_p0161a03║人。師二手如日月，參圜悟，悟舉龎居士問「馬祖不
GA023n0021_p0161a04║與萬法為侶」因緣，師忽頓悟，仆於眾中。良久，曰：「吾
GA023n0021_p0161a05║夢覺矣。」至夜，悟小參，師出問曰：「淨躶裸、空無一物，
GA023n0021_p0161a06║赤骨律、貧無一錢，戶破家亡，乞師賑濟。」悟曰：「七珍
GA023n0021_p0161a07║八寶一齊拏。」師曰：「禍不入謹家之門。」悟曰：「機不離
GA023n0021_p0161a08║位，墮在毒海。」師隨聲便喝，悟以拄杖擊禪牀云：「喫
GA023n0021_p0161a09║得棒也未？」師又喝，悟連喝，師便禮拜。自此機鋒峻
GA023n0021_p0161a10║利，目為鐵舌。遠乾道六年勅住靈隱，賜號「佛海」。上
GA023n0021_p0162a01║堂：「新歲有來由，烹茶上酒樓；一雙為兩腳，半個有
GA023n0021_p0162a02║三頭；突出神難辨，相逢鬼見愁；倒吹無孔笛，促拍
GA023n0021_p0162a03║舞涼州。」僧問：「文殊是七佛師，如何出女子定不得？」
GA023n0021_p0162a04║師曰：「擔頭不掛針。」問：「菴內人為甚麼不知菴外事？」
GA023n0021_p0162a05║師曰：「拄杖挑蒺藜。」問：「不與萬法為侶者是甚麼人？」
GA023n0021_p0162a06║師曰：「腳踏轆轤。」問僧：「一大藏教是惡口，如何是本
GA023n0021_p0162a07║身盧舍那？」僧曰：「天台普請，南嶽遊山。」師別曰：「阿耨
GA023n0021_p0162a08║達池，深四十丈、闊四十丈。」乾道七年正月有旨，令
GA023n0021_p0162a09║靈隱長老引見，暇日召至選德殿。三月七日復有
GA023n0021_p0162a10║旨，令靈隱、徑山長老同入選德殿。乾道八年正月
GA023n0021_p0163a01║二十八日，車駕幸靈隱，至一笑軒交蘆室，見師畫
GA023n0021_p0163a02║像曰：「此是畫的，誰是真的？」師對曰：「春風和暖，恭惟
GA023n0021_p0163a03║萬福。」淳熙乙未示眾曰：「淳熙二年閏，季秋九月旦；
GA023n0021_p0163a04║鬧處莫出頭，冷地著眼看；明暗不相干，彼此分一
GA023n0021_p0163a05║半；一種作貴人，教誰買柴炭？相喚相呼歸去來，上
GA023n0021_p0163a06║元定是正月半。」都下喧傳而疑之。明年果以上元
GA023n0021_p0163a07║示寂，辭世偈：抝折秤鎚　掀翻露布突出機先　鵶飛
GA023n0021_p0163a08║不度留七日，顏色不變。塔全身於寺右烏石峰，壽
GA023n0021_p0163a09║七十四。著《御書集》，入藏。
GA023n0021_p0163a10║覺阿侍者日本國人，滕氏，通天台教，善書。與法弟金
GA023n0021_p0164a01║慶奮然航海而來，參瞎堂遠於靈隱。後至長蘆江
GA023n0021_p0164a02║岸，聞鼓聲，大悟。返靈隱，述〈投機五偈〉，其一曰：航海
GA023n0021_p0164a03║來探教外傳　要離知見脫蹄筌諸方參遍草鞵破
GA023n0021_p0164a04║　水在澄潭月在天遠稱善，後歸國。
GA023n0021_p0164a05║濟顛祖師名道濟，台州李氏子。初參瞎堂，知非凡器。
GA023n0021_p0164a06║然飲酒食肉，有若風狂。監寺至不能容，呈之瞎堂。
GA023n0021_p0164a07║批云：「法門廣大，豈不容一顛僧耶？」人遂不敢言。及
GA023n0021_p0164a08║遠公既寂，出居淨寺。濟累顯神通，奇異多端。具見
GA023n0021_p0164a09║本傳，不能悉載。
GA023n0021_p0164a10║懶菴道樞禪師臨濟宗，四安人，姓徐，嗣道場慧禪師。
GA023n0021_p0165a01║隆興初，詔住靈隱。孝宗皇帝召至內殿，問禪道之
GA023n0021_p0165a02║要，師答以「此事在陛下堂堂日用應機處，本無知
GA023n0021_p0165a03║見起滅之分、凡聖迷悟之別。第護正念則與道相
GA023n0021_p0165a04║應，應情卻物則業不能繫。」上為首肯數四。後退居
GA023n0021_p0165a05║永安蘭若，逍遙自適。有偈題壁曰：雪裏梅花香信
GA023n0021_p0165a06║息　池中月色夜精神來年可是無佳趣　莫把家風
GA023n0021_p0165a07║舉似人淳熙八年丙申八月坐逝，塔於永安。
GA023n0021_p0165a08║最菴道印禪師臨濟宗，漢州人，嗣大慧杲，住持靈隱。
GA023n0021_p0165a09║上堂云：「大雄山下虎，南山鼈鼻蛇。等閒撞著，抱賞
GA023n0021_p0165a10║歸家。若也不惜好手，便與拔出重牙。有麼、有麼？」上
GA023n0021_p0166a01║堂云：「五五二十五，擊碎虛空鼓；大地不容針，十方
GA023n0021_p0166a02║無寸土；春生夏長復云何？甜者甜兮苦者苦。」中秋
GA023n0021_p0166a03║上堂，舉馬大師與西堂、百丈、南泉翫月公案；師云：
GA023n0021_p0166a04║「垂絲千尺，意在深潭。西堂振鬣，百丈擺尾。雖則衝
GA023n0021_p0166a05║波激浪，未免上他鉤線。南泉自謂躍過禹門，誰知
GA023n0021_p0166a06║依前落在巨網。即今莫有絕羅籠、出窠臼底麼？也
GA023n0021_p0166a07║好出來露個消息，貴知華藏門下不致寂寥。其或
GA023n0021_p0166a08║未然，此夜一輪滿，清光何處無？」
GA023n0021_p0166a09║伊菴有權禪師臨濟宗，姓祁，昌化人。佛智開法靈隱，
GA023n0021_p0166a10║師參其會，時無菴為第一座。室中以「從無住本建
GA023n0021_p0167a01║一切法」為問，權答曰：「暗裏穿針，耳中出氣。」無菴可
GA023n0021_p0167a02║之，遂密付心印。佛智嘗問：「心包太虛、量廓沙界時
GA023n0021_p0167a03║如何？」師曰：「大海不宿死屍。」智撫其座曰：「此子他日
GA023n0021_p0167a04║當據此座、呵佛罵祖去。」後住常州華藏，嗣道場全
GA023n0021_p0167a05║公。淳熙庚子秋示微疾，留偈、趺坐而逝。茶毘，齒牙
GA023n0021_p0167a06║不壞，舍利無算。
GA023n0021_p0167a07║佛照德光禪師臨濟宗，姓彭，別號拙菴，臨江軍人。參
GA023n0021_p0167a08║大慧杲得悟。師頭顱方正、廣顙豐頤、七處平滿，相
GA023n0021_p0167a09║者稱當為帝王師。淳熙四年，詔住光孝寺。師渡江
GA023n0021_p0167a10║而來，上問：「古有浮笠而渡者，可謂神通乎？」光曰：「宗
GA023n0021_p0168a01║門不貴神通也。」上問：「朕心與佛心是同、是別？」光曰：
GA023n0021_p0168a02║「直下無第二人。成一切性即心，離一切相即佛。」又
GA023n0021_p0168a03║問：「釋迦六年雪山，所成何事？」光曰：「將謂陛下忘卻。」
GA023n0021_p0168a04║帝大悅，賜號「佛照」，勅住靈隱。嘉泰三年入寂，有《奏
GA023n0021_p0168a05║對錄》行世。
GA023n0021_p0168a06║誰菴了演禪師臨濟宗，福州人。嗣大慧杲，住靈隱。上
GA023n0021_p0168a07║堂云：「面門拶破，天地懸殊，打透牢關，白雲萬里。饒
GA023n0021_p0168a08║伊坐斷兩頭，別有轉身，三生六十劫也，未夢見在。」
GA023n0021_p0168a09║喝一喝，下座。
GA023n0021_p0168a10║密菴咸杰禪師臨濟宗，應菴華法嗣。福州鄭氏子，母
GA023n0021_p0169a01║夢廬山僧而生。謁應菴於衢之明果菴，問：「如何是
GA023n0021_p0169a02║正法眼？」師曰：「破沙盆。」菴頷之。出世衢之烏巨，嗣天
GA023n0021_p0169a03║童華禪師，奉詔住靈隱。上堂：「世尊不說說，抝曲作
GA023n0021_p0169a04║直；迦葉不聞聞，望空啟告。馬祖即心即佛，懸羊頭
GA023n0021_p0169a05║賣狗肉；趙州勘菴主，貴買賤賣，分文不直。祇如文
GA023n0021_p0169a06║殊是七佛之師，因甚出女子定不得？河天月暈魚
GA023n0021_p0169a07║生子，槲葉風微鹿養茸。」後住天童示寂，塔太白中
GA023n0021_p0169a08║峰，為本寺第一十八代祖。
GA023n0021_p0169a09║鐵牛宗印禪師臨濟宗，姓陳，鹽官人，嗣育王佛照光。
GA023n0021_p0169a10║寧宗時住持靈隱，上堂，舉南泉示眾云：「王老師自
GA023n0021_p0170a01║小養一頭水牯牛，擬向溪東牧，不免食他國王水
GA023n0021_p0170a02║草；向溪西牧，亦不免食他國王水草。如今不如隨
GA023n0021_p0170a03║分納些些，總不見得。」頌曰：不如隨分納些些　喚作
GA023n0021_p0170a04║平常事已差綠草溪邊頭角露　一簑煙雨屬誰家
GA023n0021_p0170a05║藴衷禪師雲門宗，嗣中竺妙公。
GA023n0021_p0170a06║松源崇岳禪師臨濟宗，龍泉人，姓吳。參靈隱密菴，杰
GA023n0021_p0170a07║指參「不是心、不是佛、不是物」，得悟。旋出世吳郡澄
GA023n0021_p0170a08║照，徙江陰光孝、無為冶父、鄱陽薦福、四明香山、蘇
GA023n0021_p0170a09║之虎丘。慶元三年被旨補靈隱。示眾曰：「明眼衲僧
GA023n0021_p0170a10║如何打失鼻孔、有賊無贜？」上堂：「大凡扶豎宗乘，須
GA023n0021_p0171a01║具頂門正眼，懸肘後靈符。只如保壽開堂，三聖推
GA023n0021_p0171a02║出一僧，保壽便打。三聖道：『與麼為人，瞎卻鎮州一
GA023n0021_p0171a03║城人眼去在。』保壽擲下拄杖，便歸方丈。二尊宿等
GA023n0021_p0171a04║閒一挨一拶，便乃發明臨濟心髓；只是不知性命
GA023n0021_p0171a05║總在這僧手裏，還有檢點得出者麼？昔年覓火和
GA023n0021_p0171a06║煙得，今日擔泉帶月歸。」嘉泰三年八月四日偈曰：
GA023n0021_p0171a07║來無所來　去無所去瞥轉玄關　佛祖罔措跏趺而
GA023n0021_p0171a08║寂，壽七十一，坐夏四十。舊誌為本寺二十三代祖。
GA023n0021_p0171a09║全身塔北高峰之原。待制陸游放翁銘其塔，有曰：
GA023n0021_p0171a10║「讀師之語，峻峭嶒崪、下臨雲雨，如五千仞之華山；
GA023n0021_p0172a01║蹴天駕空、駭心眩目，如錢塘海門之濤；虎豹股栗、
GA023n0021_p0172a02║屋瓦震墮，如漢軍昆陽之戰。可謂臨濟正宗，應菴、
GA023n0021_p0172a03║密菴之真子孫也。放翁其知言者哉！」
GA023n0021_p0172a04║破菴祖先禪師嗣密菴杰，族出蜀廣安氏。參密菴於
GA023n0021_p0172a05║風幡語，大徹。出世卧龍，辭去，遍遊吳中。於靈隱笑
GA023n0021_p0172a06║菴悟處分第一座，命說法。
GA023n0021_p0172a07║無用淨全禪師臨濟宗。姓翁，越人，嗣大慧杲。師一至
GA023n0021_p0172a08║靈隱，眾請上堂，師曰：「靈山正派，達者猶迷。明來暗
GA023n0021_p0172a09║來，誰當辨的？雙收雙放，孰辨端倪？直讓千聖出來，
GA023n0021_p0172a10║也祇結舌有分。何以故？人歸大國方為貴，水到瀟
GA023n0021_p0173a01║湘始是清。」復曰：「適來松源和尚舉竹篦話，令天童
GA023n0021_p0173a02║納敗闕。諸人要知，聽取一頌，黑漆竹篦握起，疾雷
GA023n0021_p0173a03║不及掩耳。德山、臨濟茫然，懵底如何插嘴？」
GA023n0021_p0173a04║敬叟居簡禪師臨濟宗，潼川龍氏，世業儒。依邑之廣
GA023n0021_p0173a05║福院圓澄得度。參別峰塗毒於徑山；往育王見佛
GA023n0021_p0173a06║照，機契；出世台之般若，遷報恩。真西山為江東部
GA023n0021_p0173a07║使者，虛東林命之，以疾辭。乃於飛來峰北澗埽一
GA023n0021_p0173a08║室，居之十年。人不敢以字稱，以「北澗」稱之。趙節齋
GA023n0021_p0173a09║奉請補靈隱，師笑曰：「吾日迫矣。」乃舉天童癡絕沖。
GA023n0021_p0173a10║淳祐丙午春示疾，三月二十八日索紙，書偈於紙
GA023n0021_p0174a01║尾。復書「五月一日珍重」六字。至期，昧爽索浴，浴罷，
GA023n0021_p0174a02║若假寐然，視之已示寂矣。壽八十三，臘六十二，有
GA023n0021_p0174a03║《北澗集》十九卷。張誠子序其集曰：「讀其文，宗密未
GA023n0021_p0174a04║知其伯仲；誦其詩，合參寥、覺範為一人。」
GA023n0021_p0174a05║涵澤禪師住靈隱廣嚴道場。問：「如何是廣嚴家風？」師
GA023n0021_p0174a06║曰：「一塢白雲，三間茅屋。」「如何是佛法大意？」曰：「出澗
GA023n0021_p0174a07║泉清，高峰月白。」
GA023n0021_p0174a08║笑翁妙堪禪師臨濟宗，毛氏子，四明人。參天童無用
GA023n0021_p0174a09║全公，室中嘗示以「狗子無佛性」話。一日全以竹篦
GA023n0021_p0174a10║劈口便打，師應聲，呈偈云：大塗毒鼓　轟天震地轉
GA023n0021_p0175a01║腦回頭　橫屍萬里全頷之。時朝廷奏令，僧得買紫
GA023n0021_p0175a02║衣，堪曰：「如是則財可主法矣。」抗疏廟堂，其議遂寢。
GA023n0021_p0175a03║以寺在屠沽之地，闢為林藪，立飛來峰門，重樹羅
GA023n0021_p0175a04║公處約碑，皆師事也。春秋七十二。
GA023n0021_p0175a05║石鼓希夷禪師臨濟宗，嗣無用全公，為本寺二十八
GA023n0021_p0175a06║代，塔永安別苑。今存〈和梁山遠禪師牧牛十頌〉，句
GA023n0021_p0175a07║法與梁山相埒，理趣超卓反有過焉。一、尋牛只管
GA023n0021_p0175a08║區區向別尋　不知腳底已泥深幾回芳草斜陽裏
GA023n0021_p0175a09║　一曲新豐空自吟二、見跡枯木嵒前差路多　草窠
GA023n0021_p0175a10║裏輥覺非麼腳跟若也隨他去　未免當頭蹉過他
GA023n0021_p0176a01║三、見牛識得形容認得聲　戴嵩從此妙丹青徹頭
GA023n0021_p0176a02║徹尾渾相似　仔細看來未十成四、得牛牢把繩頭
GA023n0021_p0176a03║莫放渠　幾多毛病未曾除徐徐驀鼻牽將去　且要
GA023n0021_p0176a04║回頭識舊居五、放牛甘分山林寄此身　有時亦踏
GA023n0021_p0176a05║馬蹏塵不曾犯著人苗稼　來往空勞背上人六、騎
GA023n0021_p0176a06║牛還家指點前坡即是家　旋吹銅角出煙霞忽然
GA023n0021_p0176a07║變作還家曲　未必知音肻伯牙七、忘牛存人闌內
GA023n0021_p0176a08║無牛趁出山　煙簑雨笠亦空閒行歌行樂無拘繫
GA023n0021_p0176a09║　嬴得一身天地間八、人牛俱忘慚愧眾生界已空
GA023n0021_p0176a10║　個中消息若為通後無來者前無去　未審憑誰繼
GA023n0021_p0177a01║此宗九、返本過源靈機不墮有無功　見色聞聲不
GA023n0021_p0177a02║用聾昨夜金烏蜚入海　曉來依舊一輪紅十、入鄽
GA023n0021_p0177a03║垂手者漢親從異類來　分明馬頷與驢顋一揮鐵
GA023n0021_p0177a04║棒如風疾　萬戶千門盡豁開
GA023n0021_p0177a05║原肇禪師通州靜海潘氏子。受具，參浙翁於徑山，命
GA023n0021_p0177a06║掌記。由四明育王遷杭之淨慈、靈隱。嘗讚達摩偈
GA023n0021_p0177a07║曰：踏翻地軸與天關　合國人追不再還去去一身
GA023n0021_p0177a08║輕似葉　長江千古浪如山
GA023n0021_p0177a09║無準師範禪師蜀之梓潼雍氏。始見破菴於西華，後
GA023n0021_p0177a10║破菴居靈隱第一座，復往從之。因侍破菴遊石筍
GA023n0021_p0178a01║菴，菴之道者請益曰：「胡孫子捉不住，乞師方便。」庵
GA023n0021_p0178a02║曰：「用捉他作麼？如風吹水，自然成文。」師在傍，平生
GA023n0021_p0178a03║礙膺之物盡釋。出世，居徑山，為臨濟正傳。
GA023n0021_p0178a04║石田法薰禪師臨濟宗，眉山彭氏子。參破菴祖先，室
GA023n0021_p0178a05║中舉「世尊拈花、迦葉微笑」，師云：「焦磚打着連底凍，
GA023n0021_p0178a06║赤眼撞著火柴頭。」破菴陰奇之。端平二年詔靈隱
GA023n0021_p0178a07║住持，示眾云：「但得本，莫愁末。喚甚麼作本、喚甚麼
GA023n0021_p0178a08║作末？松柏千年青，不入時人眼；牡丹一日紅，滿城
GA023n0021_p0178a09║公子醉。」退院保壽，促辦終焉。師累遷望剎，閱三十
GA023n0021_p0178a10║有二年。撙節足用，而人咸樂施。見世之為募者，鷺
GA023n0021_p0179a01║伺狐探，咨且囁嚅，鄙且賤之；而土木金碧，在處成
GA023n0021_p0179a02║就焉。嘗建接待寺於西溪，曰「寶壽」。
GA023n0021_p0179a03║癡絕道冲禪師臨濟宗，武信人，姓荀氏。少長習進士
GA023n0021_p0179a04║業，棄之，受釋氏於梓州妙音院。聞松源唱道於饒
GA023n0021_p0179a05║之薦福，徑造其門，以歲饑不受。曹源以雲居首座
GA023n0021_p0179a06║出世妙果，師聽其入門語有省。嘉定己卯，由徑山
GA023n0021_p0179a07║第一座出世嘉禾光孝。淳祐甲辰有旨移靈隱，謂
GA023n0021_p0179a08║是大父密菴、伯父松源宏道之地也。後理宗取下
GA023n0021_p0179a09║菜園地，建閻妃功德寺；即日退院，躬荷包笠，往遊
GA023n0021_p0179a10║廬山。遣使留之，不回，乃賜靈隱古蕩千畝、圩田若
GA023n0021_p0180a01║干畝與易。後住徑山。師才學浩瀚，每日以一篋付
GA023n0021_p0180a02║侍者，有求其語者，投之篋中。鐘定後，侍者進篋秉
GA023n0021_p0180a03║燭，隨紙多寡俱盡，日以為常。上堂：「有一人，一念頓
GA023n0021_p0180a04║證，墮在佛數；有一人，屢劫闡提，不願成佛。且道那
GA023n0021_p0180a05║個合受人天供養？」良久云：「蝶穿芳徑雙眉溼，蜂掠
GA023n0021_p0180a06║殘花兩股肥。」臨示寂，手書龕記并遺書十數，且曰：
GA023n0021_p0180a07║「無準忌在三月十八日，吾以十五日即行，不能瓣
GA023n0021_p0180a08║香修供。」侍僧亟以遺偈請，師謂曰：「末後一句無可
GA023n0021_p0180a09║商量，只要個人直下承當。」即命筆，書辭眾上堂語。
GA023n0021_p0180a10║至夜分，起坐，移頃而逝。壽八十二，臘六十一。茶毘，
GA023n0021_p0181a01║舍利五色者無數。
GA023n0021_p0181a02║妙峰之善禪師臨濟宗，吳興劉氏子。參佛照光於鄮
GA023n0021_p0181a03║山，照舉「風幡」語，師直箭機鋒，蒙印可，贈偈曰：「今日
GA023n0021_p0181a04║與君通一線，斬釘截鐵起吾宗。」乃遊匡廬，面壁妙
GA023n0021_p0181a05║高峰下十載，出世慧因、洪福、萬年諸剎。會天童虛
GA023n0021_p0181a06║席，時鄭清之秉鈞軸，謂非師莫宜居，因勉師行。師
GA023n0021_p0181a07║答曰：「老僧踰耄矣，尚夜行不休乎？」鄭公高之。僧問：
GA023n0021_p0181a08║「如何是不入眾流句？」師云：「烏龜鑽破壁。」僧曰：「如何
GA023n0021_p0181a09║是妙體無私句？」師云：「百匹馬中一頭驢。」僧云：「如何
GA023n0021_p0181a10║是瞬目揚眉句？」師云：「花雨岩前石點頭。」僧云：「如何
GA023n0021_p0182a01║是奇特事？」師曰：「紫薇花下紫薇郎。」僧云：「學人不會。」
GA023n0021_p0182a02║師云：「三十年後。」晚住靈隱，上堂云：「久參高士，眼空
GA023n0021_p0182a03║四海，鼻孔撩天，見也見得親，說也說得親，行也行
GA023n0021_p0182a04║得親，用也用得親，只是未識老僧拄杖子在。何以
GA023n0021_p0182a05║故？將成九仞之山，不進一簣之土。」師平生善誘，一
GA023n0021_p0182a06║經指授，輒神融意悟。端平二年九月示寂，壽八十
GA023n0021_p0182a07║四，臘七十一。茶毘，舍利不可數計。塔靈隱西岡，鄭
GA023n0021_p0182a08║清之為銘。法嗣有徑山珍、東叟穎、友雲䥐、霜林果、
GA023n0021_p0182a09║無方安、雪翁立。
GA023n0021_p0182a10║高原祖泉禪師臨濟宗，金山道奇法嗣。上堂，舉九祖
GA023n0021_p0183a01║伏䭾蜜多尊者問八祖佛䭾難提尊者「父母非我
GA023n0021_p0183a02║親」話，頌曰：父母分明非我親　祖師肝膽向人傾直
GA023n0021_p0183a03║下若然親薦得　優曇花發火中春〈贈黃漢嶺開接
GA023n0021_p0183a04║待偈〉曰：路繞懸崖萬仞頭　行人到此一場愁驀然
GA023n0021_p0183a05║得個休歇處　重曡關山信腳遊
GA023n0021_p0183a06║笑菴了悟禪師臨濟宗，姑蘇人，天童杰法嗣。上堂，舉
GA023n0021_p0183a07║睦州因僧問：「以一重去一重即不問，不以一重去
GA023n0021_p0183a08║一重時如何？」睦州曰：「昨朝栽茄子，今日種冬瓜。」師
GA023n0021_p0183a09║頌曰：昨朝栽茄子　今日種冬瓜一聲河滿子　明月
GA023n0021_p0183a10║落誰家
GA023n0021_p0184a01║虛舟普度禪師臨濟宗，揚州人，姓史氏。稍長，絕無處
GA023n0021_p0184a02║俗意，母識其志，俾依郡之天寧出家。會與畢將軍
GA023n0021_p0184a03║遇，大奇之，曰：「此兒短小精悍，音吐如鐘，他日法中
GA023n0021_p0184a04║向上爪牙也。」攜歸武林，禮東堂院祖信，奮志參方。
GA023n0021_p0184a05║初見鐵牛印於靈隱，已而江東西湖南北悉遍歷
GA023n0021_p0184a06║焉。時無得唱道饒州薦福，師決志叩請。其遷福嚴、
GA023n0021_p0184a07║華藏亦與俱。偶入室次，得問：「不與萬法為侶者是
GA023n0021_p0184a08║甚麼人？」師曰：「金香爐下鐵崑崙。」得曰：「將為這矮子
GA023n0021_p0184a09║有長處，見解只如此。」師曲躬作禮，曰：「謝和尚證明。」
GA023n0021_p0184a10║景定間，太傅賈魏公奏補中天竺，請旨，陞靈隱。上
GA023n0021_p0185a01║堂，舉臨濟和尚道：「有一人論劫在途中、不離家舍，
GA023n0021_p0185a02║有一人離家舍、不在途中，那個合受人天供養？」師
GA023n0021_p0185a03║曰：「兔馬無角，羊牛有角，寸毫尺釐，天地寥廓。潘閬
GA023n0021_p0185a04║倒騎驢，攧殺黃幡綽。」師住徑山，值火，志圖復興。將
GA023n0021_p0185a05║有緒，俄示微恙，索筆大書曰：「一十二年駕無底船，
GA023n0021_p0185a06║踏翻歸去，明月一天。」全身塔寺東十里罘塢之陽。
GA023n0021_p0185a07║東谷光禪師臨濟宗，嗣明極祚，天童密孫也。
GA023n0021_p0185a08║泰禪師曹洞宗，雪庭裕法嗣，芙蓉楷後也。
GA023n0021_p0185a09║退耕寧禪師臨濟宗。初住嘉興崇聖，次之蘇，居報恩、
GA023n0021_p0185a10║慧日、承天、萬壽，至靈隱。上堂：「目前無法，意在目前。
GA023n0021_p0186a01║雨餘山色翠，風暖鳥聲喧。」拍禪牀一下，云：「堪笑老
GA023n0021_p0186a02║胡無轉智，少室峰前坐九年。」上堂，舉香林因僧問
GA023n0021_p0186a03║「年窮歲暮」話，師頌曰：王老燒錢　言端語端錦包特
GA023n0021_p0186a04║石　鐵裹泥團上堂：「極目千峰鎖翠，滿空栁絮蜚緜。
GA023n0021_p0186a05║可憐無位真人，一向草宿露眠。啞三春，看又過，何
GA023n0021_p0186a06║日是歸年？」
GA023n0021_p0186a07║大川普濟禪師臨濟宗，奉化人。元初住持靈隱，纂修
GA023n0021_p0186a08║《五燈會元》。嗣徑山如𤥎。上堂，舉睦州因僧問：「如何
GA023n0021_p0186a09║是祖師西來意？」州云：「一隊衲僧來，一隊衲僧去。」頌
GA023n0021_p0186a10║曰：一隊衲僧來　一隊納僧去打破睦州關　大地無
GA023n0021_p0187a01║寸土〈題世尊出山相偈〉曰：龍章鳳質出王宮　肘露
GA023n0021_p0187a02║衣穿下雪峰志願必空諸有界　不知諸有幾時空
GA023n0021_p0187a03║虎巖淨伏禪師臨濟宗，出世潭州石霜，嗣虛舟度禪
GA023n0021_p0187a04║師。至元二十六年住持。築室虎頭巖蓮華峰麓而
GA023n0021_p0187a05║終焉。
GA023n0021_p0187a06║如因禪師臨濟宗，石田法嗣。
GA023n0021_p0187a07║悅堂祖誾禪師臨濟宗，南康人，周氏子。至杭見斷橋
GA023n0021_p0187a08║於淨慈，橋問：「臨濟三遭黃檗痛棒是否？」師云：「是！」橋
GA023n0021_p0187a09║云：「因甚大愚肋下築三拳？」師云：「得人一牛，還人一
GA023n0021_p0187a10║馬。」橋頷之。橋逝，柏山介石來補處。室中舉「柏子」話，
GA023n0021_p0188a01║師擬議，石抗聲曰：「何不道黃鶴樓前鸚鵡洲？」師於
GA023n0021_p0188a02║言下頓悟。元貞初，奉詔赴闕，稱旨，賜璽書，號「通慧」。
GA023n0021_p0188a03║大德九年陞住靈隱。嘗勘一僧云：「微塵諸佛在你
GA023n0021_p0188a04║舌上，三歲聖教在你腳下，何不瞥地？」僧罔措，師便
GA023n0021_p0188a05║喝。訣眾偈曰：緣會而來　緣散而去撞倒須彌　虛空
GA023n0021_p0188a06║獨露春秋七十有五，僧臘五十有二。
GA023n0021_p0188a07║玉山德珍禪師臨濟宗，南康人，嗣虛舟度。元初住靈
GA023n0021_p0188a08║隱，奉旨入覲，賜號「佛光海印大師」以歸。偈頌脫口，
GA023n0021_p0188a09║宛如宿成。時有物出目中，瑩潔如珠，皆舍利也。歐
GA023n0021_p0188a10║陽玄為塔銘。
GA023n0021_p0189a01║正傳禪師臨濟宗。至大元年住持靈隱，覺皇殿蠹朽
GA023n0021_p0189a02║傾頹，師捐資，與平章張締建，皇慶間落成。
GA023n0021_p0189a03║元叟行端禪師臨濟宗，臨海何氏子。文字不由師授，
GA023n0021_p0189a04║自然能通。少愛靈隱山水清勝，止焉。自稱寒拾里
GA023n0021_p0189a05║人。嗣徑山藏叟珍，叟示寂，至淨慈依石林鞏公。虎
GA023n0021_p0189a06║岩伏時住徑山，請師居第一座。大德中住中天竺，
GA023n0021_p0189a07║皇慶壬子遷靈隱，尋賜號「佛日普照」，凡三被金襴
GA023n0021_p0189a08║袈裟之寵。辭歸，養高於良渚之西菴，以呵叱怒罵
GA023n0021_p0189a09║為門弟子慈切之誨，以不近人情行天下大公之
GA023n0021_p0189a10║教。師之利物皆陰為之，而沒齒不言。至正辛巳訣
GA023n0021_p0190a01║眾云：「本無生滅，焉有去來？冰河發燄，鐵樹花開。」世
GA023n0021_p0190a02║壽八十八，僧臘七十六。全身窆於寂照院。弟子住
GA023n0021_p0190a03║靈隱者，竹泉、淨林、性原、慧明、天鏡、原瀞。其他古鼎
GA023n0021_p0190a04║銘、夢堂噩、楚石琦，皆諸方之崢嶸者。
GA023n0021_p0190a05║獨孤淳朋禪師賜號「普覺」。常以〈定武蘭亭〉贈趙子昂，
GA023n0021_p0190a06║欲與重結翰墨緣，住持靈隱。元延祐五年，奉旨斷
GA023n0021_p0190a07║還九里松集慶占路，上表謝。其文云：「佛慧普覺大
GA023n0021_p0190a08║禪師，杭州路景德靈隱禪寺住持，臣僧淳朋言」云
GA023n0021_p0190a09║云。上堂云：「寺前一片閒田地，曠大劫來無四至。今
GA023n0021_p0190a10║朝恢復又歸來，坐斷腳頭並腳尾。東也是，西也是，
GA023n0021_p0191a01║南也、北也無不是。畢竟酬恩作麼生？直指堂前香
GA023n0021_p0191a02║一炷。」
GA023n0021_p0191a03║圓通竹田禪師臨濟宗，常住金陵諸處說法。元至順
GA023n0021_p0191a04║三年迎歸，住持本寺。金陵諸山送師疏見後。
GA023n0021_p0191a05║東嶼禪師臨濟宗，松源之四傳也，見宣政院疏。為本
GA023n0021_p0191a06║寺五十二代禪師。
GA023n0021_p0191a07║照菴慧炬律師照菴慧炬律師，明天台教，諸暨人，住理公巖。周伯琦
GA023n0021_p0191a08║為篆記，與黃溍友善。溍文章名天下，求之者或遭
GA023n0021_p0191a09║怒罵，惟於師了無所靳。洪武初，海潮衝岸，壞民廬
GA023n0021_p0191a10║舍。師為潮神說三皈戒，楊枝灑處即止不崩。時稱
GA023n0021_p0192a01║炬菩薩。
GA023n0021_p0192a02║慧眼可光禪師靈隱僧。述達摩西來，留二十字，如織
GA023n0021_p0192a03║錦迴文，翻覆讀之，成四十韻，以接中下之機：
GA023n0021_p0192a04║【圖】
GA023n0021_p0192a05║
GA023n0021_p0192a06║
GA023n0021_p0192a07║
GA023n0021_p0192a08║
GA023n0021_p0192a09║
GA023n0021_p0192a10║
GA023n0021_p0193a01║竹泉法林禪師臨濟宗，別號了幻，俗姓黃，台之寧海
GA023n0021_p0193a02║人。參元叟於中天竺。東嶼在淨慈，招分半座。居淨
GA023n0021_p0193a03║慈蒙堂，不出戶者九年。至元四年遷靈隱，宗風大
GA023n0021_p0193a04║振。順帝錫以金襴法衣。時寂照在徑山，父子同時
GA023n0021_p0193a05║唱道，五山人以為盛事。上堂：「古杭管內，靈隱名山，
GA023n0021_p0193a06║肇建於東晉咸和年間，慧理法師為第一祖。今日
GA023n0021_p0193a07║上元令節，諸處放燈，知事值歲，各各照管風燭。」便
GA023n0021_p0193a08║下座。大龍翔席虛，星吉大夫遣幣聘，辭不赴。使者
GA023n0021_p0193a09║三往返，師遊於會稽山中。行院知不可强，具疏請
GA023n0021_p0193a10║師仍住靈隱。又三年，退處了幻菴。至正十五年春
GA023n0021_p0194a01║感末疾，二月二日集眾，敘平生本末，且誡之曰：「佛
GA023n0021_p0194a02║法下衰，無甚於今，宜各努力。吾世緣止於斯矣。」索
GA023n0021_p0194a03║筆書偈曰：七十二年　虛空釘橛末後一句　不說不
GA023n0021_p0194a04║說遂奄然而化。龕留十日，顏色不變。全身窆於松
GA023n0021_p0194a05║源塔西。塔前古桂，當春吐花，清香滿路，見者歎异。
GA023n0021_p0194a06║侍講學士黃公晉卿目見其事，故自書塔銘序之。
GA023n0021_p0194a07║見心來復禪師臨濟宗，以南至生故也。豐城人。參南
GA023n0021_p0194a08║楚悅於徑山，得其心要。至元七年住靈隱。洪武三
GA023n0021_p0194a09║年，以十大高僧徵。虞文靖、黃文獻與結方外交，為
GA023n0021_p0194a10║左覺義。與太祖子蜀王甚善。王就國，命作正心、觀
GA023n0021_p0195a01║道、崇本、敬賢四箴。未幾，以詩含諷被刑。弟子曇鍠
GA023n0021_p0195a02║編其集，宋學士濂序之，稱其「穠麗演迤，整暇森嚴，
GA023n0021_p0195a03║劍出匣而珠走盤也。」
GA023n0021_p0195a04║天鏡原瀞禪師臨濟宗，會稽倪氏子。登華頂，參無見
GA023n0021_p0195a05║覩。又如玉几，見石室瑛；室與語，大奇之，曰：「吾法叔
GA023n0021_p0195a06║徑山元叟和尚具大眼目，今代妙喜也。子欲了己
GA023n0021_p0195a07║躬事，往見，勿後！」師遂參叟於不動軒。入門，叟震威
GA023n0021_p0195a08║一喝，師不覺汗流浹背。尋游金陵，見笑隱於龍翔。
GA023n0021_p0195a09║上江西，禮諸祖塔像。至臨川，訪虞文靖公，道話契
GA023n0021_p0195a10║合，延師度夏，為作〈斷江塔銘〉、〈樸隱軒銘〉。至正丙申，
GA023n0021_p0196a01║出世邑之長慶，遷天衣。洪武五年，設廣薦法會於
GA023n0021_p0196a02║鍾山，詔天下高名尊宿，輪座說法，師預焉。九年冬，
GA023n0021_p0196a03║杭諸山請居靈隱，曰：「而祖佛照妙峰、而父寂照、而
GA023n0021_p0196a04║兄了幻，皆說法靈隱。於今振墮緒、提宏綱，舍和尚
GA023n0021_p0196a05║其誰哉？」師幡然而起。上堂：「即心即佛，嘉州牛喫禾；
GA023n0021_p0196a06║非心非佛，益州馬腹脹。不是心，不是佛，天下覓醫
GA023n0021_p0196a07║人，炙猪左膊上。」良久云：「嗁得血淋無用處，不如緘
GA023n0021_p0196a08║口過殘春。」終時年六十七，臘五十五。
GA023n0021_p0196a09║古鼎祖銘禪師姓應氏。元叟端在靈隱，往從焉。叩黃
GA023n0021_p0196a10║龍南在慈明因緣，叟詰之曰：「只如趙州云：『臺山婆
GA023n0021_p0197a01║子被我勘破。』慈明笑曰：『是罵耶？』你且道二老漢用
GA023n0021_p0197a02║處，是同是別？」師云：「一對無孔鐵鎚。」叟曰：「黃龍直下
GA023n0021_p0197a03║悟去，又且如何？」師云：「也是病眼見空華。」叟曰：「不是、
GA023n0021_p0197a04║不是！」師擬進語，叟便喝，師當下廓然，即命居記室。
GA023n0021_p0197a05║自是聲譽頓發。後住徑山，法席甚盛，賜號「慧性宏
GA023n0021_p0197a06║覺普濟禪師」。
GA023n0021_p0197a07║慧明性原禪師臨濟宗，號幻隱，俗台之黃巖項氏子。
GA023n0021_p0197a08║洪武五年選舉高僧，師與焉。十一年戊午，師至靈
GA023n0021_p0197a09║隱，振揚宗風，建本寺大殿，修北峰之塔，皆師事也。
GA023n0021_p0197a10║室中垂語曰：「蓮華峰被蚍蜉食卻半邊，因甚麼不
GA023n0021_p0198a01║知？」又曰：「冷泉亭吞卻壑雷亭即不問，南高峰與北
GA023n0021_p0198a02║高峰鬥額是第幾機？」罕有契之者。以僧誣語被逮，
GA023n0021_p0198a03║至所司，憩座下，端坐說偈而化。為洪武十九年六
GA023n0021_p0198a04║月二十三日，壽六十九。
GA023n0021_p0198a05║酉菴曇噩禪師慈溪王氏子。元叟端補靈隱，門風高，
GA023n0021_p0198a06║非宿學，莫敢窺其門。師直往咨叩，了無畏懼。機契，
GA023n0021_p0198a07║命掌內記。出世天台之國清。洪武三年詔徵江南
GA023n0021_p0198a08║有道僧，師居其首。
GA023n0021_p0198a09║空叟忻悟禪師臨濟宗，俗姓鈕，吳人，徑山愚菴嗣。洪
GA023n0021_p0198a10║武戊辰住靈隱，居四年，叢林改觀。以前住持逮至
GA023n0021_p0199a01║京，病卒於行，洪武二十四年夏四月三日也。門人
GA023n0021_p0199a02║窆骨於靈隱之東岡，為本寺六十五代。有三會語
GA023n0021_p0199a03║錄、宋濂銘塔，今存。
GA023n0021_p0199a04║用貞輔良禪師臨濟宗，范文正公十世孫。參笑隱，一
GA023n0021_p0199a05║見契之，號「貞悟禪師」。靈隱直指堂乃其建也。舉揚
GA023n0021_p0199a06║大法，不務緣飾。復以淨土觀門為苦海舟航，時兼
GA023n0021_p0199a07║修之。既示寂，舍利玉潔珠圓，宋濂為之銘。
GA023n0021_p0199a08║無文本褧禪師臨濟宗，別號無見，謝氏子，嗣孤峰德
GA023n0021_p0199a09║禪師。洪武二十八年住靈隱。又四年示寂。偈曰：吾
GA023n0021_p0199a10║年七十有五　涅槃生死不墮虛空背上翻身　靠倒
GA023n0021_p0200a01║飛來小朵茶毘，頂骨不壞，舍利無算。有《和同安察
GA023n0021_p0200a02║禪師十玄談》最可傳誦，餘詳〈心泰塔銘〉，為本寺六
GA023n0021_p0200a03║十六代。
GA023n0021_p0200a04║行中守仁禪師號一初，富春人，靈隱僧。從楊廉夫、張
GA023n0021_p0200a05║伯雨遊，能詩，善書法。洪武中，徵授僧錄司右善世。
GA023n0021_p0200a06║一初有志事業，不偶為僧。嘗言：「我輩從事文墨，非
GA023n0021_p0200a07║以廢道，蓋有不得已也。」在京賦〈翡翠詩〉：見說炎州
GA023n0021_p0200a08║進翠衣　網羅一日遍東西羽毛亦足為身累　那得
GA023n0021_p0200a09║秋林靜處棲為太祖所見，怒而罪之。所著有《夢觀
GA023n0021_p0200a10║集》。守仁詩與見心，俱超絕羣輩，而皆不免於患，亦
GA023n0021_p0201a01║猶翡翠之為災也。
GA023n0021_p0201a02║可純禪師臨濟宗，象山胥氏子。參古鼎銘入室。洪武
GA023n0021_p0201a03║三十八年授杭郡都掌教，住靈隱。永樂四年寂於
GA023n0021_p0201a04║京，茶毘，靈骨塔涵澤菴。為本寺六十七代。
GA023n0021_p0201a05║無杰善才禪師臨濟宗，嗣無文。永樂元年住靈隱，增
GA023n0021_p0201a06║塑三世金身，創雙桂菴以奉師塔，修寺誌遺文數
GA023n0021_p0201a07║篇不忘，至今賴之。為本寺六十八代。
GA023n0021_p0201a08║思擴性空禪師臨濟宗，慈谿人，徐氏子。參無文褧公。
GA023n0021_p0201a09║永樂十九年遷住靈隱，奉旨修經，授僧錄司左覺
GA023n0021_p0201a10║義。洪熙元年寂於京，塔寺在天香菴。為本寺六十
GA023n0021_p0202a01║九代。
GA023n0021_p0202a02║伐石良玠禪師宣德九年住持靈隱。先是寺災，師建
GA023n0021_p0202a03║蘇州虎邱寺大殿，遂禮師主寺。寺之建豎，師之功
GA023n0021_p0202a04║也。為本寺七十四代。
GA023n0021_p0202a05║慎菴祥禪師海昌李氏子。少穎悟，經書過目成誦。受
GA023n0021_p0202a06║具戒於前住持全菴理公，嗣法壁菴璘公。景泰間
GA023n0021_p0202a07║出主顯寧。天順間主本寺，大開鑪鞴，學者景從。方
GA023n0021_p0202a08║丈間兩廡，是師傾橐所葺也。
GA023n0021_p0202a09║前溪德明禪師黃巖人，姓林。嘉靖間，海寇焚湖墅，山
GA023n0021_p0202a10║後西溪男婦踰嶺避亂。寺僧皆以寇必至，議棄寺
GA023n0021_p0203a01║各竄；惟師立主合眾，結臺於大路，聲勢相援，寇遂
GA023n0021_p0203a02║不敢至。師又為粥以濟貧乏，於是人有固志。年八
GA023n0021_p0203a03║十一，為本寺一百五代。
GA023n0021_p0203a04║按德明以前有幻菴修、慎菴祥、敬堂慇、大慈頤、
GA023n0021_p0203a05║南京識、天鏡淨、遠菴恭、東山曉、獨芳蓮、大川淮、
GA023n0021_p0203a06║北峰讚、可泉璽、博菴廣、愛山遷、恕堂忠、竹泉權、
GA023n0021_p0203a07║西隱方、無言諷、冷泉聲、聽泉禧；德明以後，橫溪
GA023n0021_p0203a08║亮、見峰輔、靈峰永、冬嶺秀、小山良、近山良、仰峰
GA023n0021_p0203a09║奎、南谷寧，皆前後住持也。
GA023n0021_p0203a10║易菴如通禪師臨濟宗，姓杭。母潘氏夢梵僧借宿而
GA023n0021_p0204a01║覺，即日娩。十五出家，禮大海和尚為師。未幾，往雙
GA023n0021_p0204a02║徑萬松和尚抉擇心要。松問：「如何是白雲不倚青
GA023n0021_p0204a03║山住？」答：「明月常懸古澗心。」松為首肯，乃繼臨濟正
GA023n0021_p0204a04║宗二十七世。嘉靖癸亥，司寇五臺陸公延禮，住持
GA023n0021_p0204a05║南山慧因，前後改觀。萬曆壬午，冢宰元洲張公禮
GA023n0021_p0204a06║致，住持北山靈隱，重建大覺殿。數十年瓦礫，一旦
GA023n0021_p0204a07║更新，師之功為不可泯也。
GA023n0021_p0204a08║具德弘禮禪師臨濟宗，為臨濟三十二世；紹興張氏
GA023n0021_p0204a09║子。初為鍛工，已習道家言。後又讀《首楞嚴》而善之。
GA023n0021_p0204a10║披剃受具，參三峰漢老人於安隱，徹悟宗旨。服勤
GA023n0021_p0205a01║十七載遂承囑付。師出世雲門廣孝、維揚天靈及
GA023n0021_p0205a02║佛日顯寧諸處，俱稱千人善知識；而於靈隱破院
GA023n0021_p0205a03║久住，法席一新，建置甚盛。復應請住徑山，大弘祖
GA023n0021_p0205a04║道。後至維揚天寧，甫七日，無疾坐化。以靈隱言，理
GA023n0021_p0205a05║公為祖，延壽為宗，而師以中興兼創置，靈隱自來
GA023n0021_p0205a06║禪德未之有也。壽六十八，塔全身於靈隱慧日軒。
GA023n0021_p0205a07║餘俱詳總錄。
GA023n0021_p0205a08║晦山戒顯禪師臨濟宗，字願雲，太倉王氏子。弱齡遊
GA023n0021_p0205a09║泮，稱名儒。甲申國難，作詩文告廟；入金陵華山禮
GA023n0021_p0205a10║三昧老人，祝髮受具。遍參天童、雪嶠諸大老。復參
GA023n0021_p0206a01║靈隱具和尚，於皋亭大悟「雲門拄杖」話，遂嗣法焉。
GA023n0021_p0206a02║初隱廬山，次開法雲居，一住十載。嗣住東湖薦福、
GA023n0021_p0206a03║黃梅四祖、臨皋安國、武昌寒溪、荊州護國、撫州疎
GA023n0021_p0206a04║山，化行江楚，道望大著。康熙丁未，具老人遷雙徑，
GA023n0021_p0206a05║命師繼席靈隱。語錄、詩文有若干卷，盛行於世。
GA023n0021_p0206a06║五嶽濟玹禪師古越吳氏子也。母周氏夢日輪昇天
GA023n0021_p0206a07║而姙。及師生，聞空中音樂。三歲誦《心經》如宿記。成
GA023n0021_p0206a08║童出家石屋，十七歲即遊方、登講肆。甫聽即講，猶
GA023n0021_p0206a09║如瓶瀉。受具天童密祖，問「祖西來大意」，祖棒云：「向
GA023n0021_p0206a10║者裏會取。」師便有入處。歸越，沙溪作務，將盥沐，觸
GA023n0021_p0207a01║翻水盆，得大脫灑。即遍扣，謁具和尚於顯寧，遂契
GA023n0021_p0207a02║以嗣。凡具和尚倡化諸剎，皆師佐揚。師出世安隱，
GA023n0021_p0207a03║遇火，重興之。他如鹿城安禪，海昌安國，罔不過化
GA023n0021_p0207a04║存神。於是聲名洋溢，彼都人士相率敦請。先福善、
GA023n0021_p0207a05║次夕照、次隆安、津梁、正遠。乃靈隱祖席非師不可，
GA023n0021_p0207a06║遂延師歸補處焉。整頹緒，振弘綱。和碩康親王駐
GA023n0021_p0207a07║浙，慕師義，禮敬請法。師固道高，而王之衞法弘願
GA023n0021_p0207a08║亦不少概見云。
GA023n0021_p0207a09║
GA023n0021_p0207a10║
GA023n0021_p0208a01║
GA023n0021_p0208a02║
GA023n0021_p0208a03║
GA023n0021_p0208a04║
GA023n0021_p0208a05║
GA023n0021_p0208a06║
GA023n0021_p0208a07║
GA023n0021_p0208a08║
GA023n0021_p0208a09║
GA023n0021_p0208a10║武林靈隱寺誌卷之三下終