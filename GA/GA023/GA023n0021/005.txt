GA023n0021_p0239a01║武林靈隱寺誌卷之五上
GA023n0021_p0239a02║累朝檀越
GA023n0021_p0239a03║昔徑山國一禪師稱唐帝曰「檀越」。「檀越」為大功
GA023n0021_p0239a04║德主，僧門所藉以安身學道、興隆佛法者也。蓋
GA023n0021_p0239a05║大丈夫出家學佛，寸絲不掛，一切所需總在檀
GA023n0021_p0239a06║越。故世尊建剎必待給孤開士，乞食必於邨聚。
GA023n0021_p0239a07║今具和尚鼎新靈隱，殿堂樓室，鱗次波湧，丹青
GA023n0021_p0239a08║繪畫，日灸霞舉，極法門之宏制，為吳越之大觀，
GA023n0021_p0239a09║皆檀越所施。其間一柱一椽，已勒姓氏于不朽。
GA023n0021_p0239a10║至于山誌不能備悉，乃舉其大者；并前代功德
GA023n0021_p0240a01║主亦不敢有遺漏。一以見作福者之不唐喪，一
GA023n0021_p0240a02║以見大善知識之有因緣也。為誌檀越第九。
GA023n0021_p0240a03║歷代帝王
GA023n0021_p0240a04║梁簡文帝〈賜靈隱田記〉。（不存。）
GA023n0021_p0240a05║梁簡文帝〈賜靈隱石像記〉。（不存。）
GA023n0021_p0240a06║隋高祖仁壽二年，遣僧齎舍利，建塔于飛來峰頂。（即神
GA023n0021_p0240a07║尼塔。）
GA023n0021_p0240a08║唐天寶，建北高峰塔七層。（會昌時毀，此出自孫誌。）
GA023n0021_p0240a09║愚按：吳越建號亦有天寶。
GA023n0021_p0240a10║吳越錢武肅王鏐，命僧智覺延壽禪師重開靈隱，賜
GA023n0021_p0241a01║名靈隱，新寺建僧房五百餘間。
GA023n0021_p0241a02║錢忠懿王弘俶繼之，建本寺屋宇一千三百餘間，迴
GA023n0021_p0241a03║廊自山門左右遶至方丈。
GA023n0021_p0241a04║建靈隱寺門、塔幢二座。（上書「開寶八年大元帥錢建」。）
GA023n0021_p0241a05║孫宇台曰：按吳越建號有天寶、寶大、寶正。開寶
GA023n0021_p0241a06║是宋太祖年號。開寶九年，俶與妻孫氏、子惟演、
GA023n0021_p0241a07║孫承祐來朝。豈八年樹幢而九年來朝歟？要其
GA023n0021_p0241a08║歸命奉朔之意已久矣。
GA023n0021_p0241a09║建北高峰塔。
GA023n0021_p0241a10║白子佩曰：按王慕阿育王建塔，乃于國中聚銅，
GA023n0021_p0242a01║造八萬四千小塔，散于境內。本寺惟存二大塔。
GA023n0021_p0242a02║鑄覺皇殿後鐵塔一座。
GA023n0021_p0242a03║宋真宗皇帝景德四年，勅賜額，改靈隱寺作靈隱山
GA023n0021_p0242a04║景德寺。
GA023n0021_p0242a05║天禧五年勅賜額，改景德寺作景德靈隱寺。
GA023n0021_p0242a06║勅賜金牌一面。（後于政和間移供神霄宮。）
GA023n0021_p0242a07║勅賜御書牌一軸。
GA023n0021_p0242a08║仁宗皇帝天聖三年，皇太后賜脂粉錢九千五十四
GA023n0021_p0242a09║貫。
GA023n0021_p0242a10║天聖八年，勅賜靈隱住持禪定大師延珊放免糧田
GA023n0021_p0243a01║一萬三千畝。（杭、秀二州充設五載齋僧粥食，共計四十餘萬人。有勅一通存寺。）
GA023n0021_p0243a02║慶曆七年，勅賜御製歌頌等件。
GA023n0021_p0243a03║皇祐元年，勅賜六祖師名諱玉寶牌一面。
GA023n0021_p0243a04║勅賜飛白御書「佛聖帝來」四紙。（每字一紙。）
GA023n0021_p0243a05║勅賜「清淨佛法」絹書二軸。（計四字。）
GA023n0021_p0243a06║勅賜紙扇碑一座。
GA023n0021_p0243a07║勅賜回鑾碑一軸。
GA023n0021_p0243a08║勅賜御繡觀音《心經》二卷。（計二軸。）
GA023n0021_p0243a09║勅賜飛白黃羅扇一柄。（俱皇祐元年。俱罹兵燹，不存。）
GA023n0021_p0243a10║嘉祐三年，賜明教大師契嵩所著書入藏。
GA023n0021_p0244a01║中書劄子曰：權知開封府王素奏：杭州靈隱寺僧
GA023n0021_p0244a02║契嵩撰成《傳法正宗記》，并《輔教編》三卷，宜令傳法
GA023n0021_p0244a03║院于藏經內收附。劄子付傳法院。准此。（按王素字仲義。）
GA023n0021_p0244a04║宋高宗皇帝勅改榜曰「靈隱山崇恩顯親禪寺」。（紹興五年。
GA023n0021_p0244a05║「顯親」蓋為吳太后設也。）
GA023n0021_p0244a06║賜金飾「九里松」，吳說書額。
GA023n0021_p0244a07║宋孝宗皇帝乾道三年二月詔：每歲佛誕日，例賜帛
GA023n0021_p0244a08║五十疋。
GA023n0021_p0244a09║乾道八年正月二十八日，車駕幸靈隱。明日，賜僧慧
GA023n0021_p0244a10║遠直指堂印。（慧遠即瞎堂禪師。）
GA023n0021_p0245a01║乾道九年，宣靈隱慧遠奏對內殿，稱旨。有《奏對錄》。
GA023n0021_p0245a02║淳熙四年八月，召靈隱德光入對內殿。賜詩二首。
GA023n0021_p0245a03║詩曰：欲言心佛難分別　俱是精微無礙通　跳出千
GA023n0021_p0245a04║重縛不住　天涯海角任西東又詩云：大暑流金石
GA023n0021_p0245a05║　寒風結凍雲　梅花香度遠　自有一枝春（至今流傳有《奏對錄》，
GA023n0021_p0245a06║在《古尊宿語錄》內。）
GA023n0021_p0245a07║宋理宗皇帝賜御書「覺皇殿」三字。
GA023n0021_p0245a08║賜御書「妙莊嚴域」四字。
GA023n0021_p0245a09║賜御製〈千佛贊〉，贊曰：一佛不二　千佛奚別如處處水
GA023n0021_p0245a10║　現在在月無去無來　不生不滅梅花開時　前村深
GA023n0021_p0246a01║雪
GA023n0021_p0246a02║寶祐六年，上親製〈觀音記〉，御書登石。
GA023n0021_p0246a03║元仁宗皇帝延祐五年，賜還九里松。
GA023n0021_p0246a04║明太祖高皇帝勅，賜田三千畝。（淳朋以宋時所賜田一萬三千畝獻還朝，
GA023n0021_p0246a05║高祖復賜三千畝。）
GA023n0021_p0246a06║神宗皇帝萬曆十七年，賜「觀音大士瑞蓮聖像」一軸。
GA023n0021_p0246a07║（司禮監孫隆，奉慈寧宮皇太后御賜觀音聖像，內有上御製贊云：「惟我聖母，慈仁格天。感斯嘉兆，闕
GA023n0021_p0246a08║產瑞蓮。加大士像，圖寫流傳。延國福民，霄壤同堅。」上用「慈聖宣文明肅皇太后之寶」御寶在軸。）
GA023n0021_p0246a09║歷代朝臣
GA023n0021_p0246a10║晉葛洪題「最勝覺場」四字。
GA023n0021_p0247a01║唐大理寺少卿．杭州刺史袁仁，敬種松九里。
GA023n0021_p0247a02║右司郎中．杭州刺史元藇，建冷泉亭。
GA023n0021_p0247a03║給事盧元輔，建見山亭。
GA023n0021_p0247a04║刺史相里造，建虛白亭。
GA023n0021_p0247a05║庶子裴棠棣，建觀風亭。
GA023n0021_p0247a06║僕射韓皋，建候仙亭。（是之謂「五亭」。元藇以下五公，皆以刺史領郡于杭者。）
GA023n0021_p0247a07║刺史白居易，書「冷泉」二字，并以文記之。
GA023n0021_p0247a08║紫薇舍人唐詢，建紫薇亭。（若言寺前五亭，則稱紫薇而不言見山。）
GA023n0021_p0247a09║丞相裴休有〈送子出家詩〉，其詩云：送子出家莫學
GA023n0021_p0247a10║詩　要明父母未生時吾聞九里松門外　佛國山
GA023n0021_p0248a01║前有鐵圍（裴休字公美，河東聞喜人。家世奉佛，與黃檗最多往返，遂嗣其法。）
GA023n0021_p0248a02║宋承奉郎．守祕書省著作郎．直史館．賜緋魚袋．曾知
GA023n0021_p0248a03║蘇州吳縣事羅處約，撰寺碑文。（作文為雍熙丙戌，立碑為淳化
GA023n0021_p0248a04║辛卯。俾文其事者，月禪師也。歲久碑斷，重立者，妙堪師也。月師惜未詳。重立時，理宗朝大中大
GA023n0021_p0248a05║夫范楷跋。）
GA023n0021_p0248a06║熙寧三年及十年，趙抃以資政殿大學士兩知杭州，
GA023n0021_p0248a07║禁天竺、靈隱寺樵采。
GA023n0021_p0248a08║天聖中，吏部侍郎．平章呂夷簡，給事中．參知政事陳
GA023n0021_p0248a09║堯佐，給事中．參知政事薛奎，工部侍郎．參知政事
GA023n0021_p0248a10║王曾，賜免靈隱寺田，准勅中書門下牒一道，有官
GA023n0021_p0249a01║銜字押。
GA023n0021_p0249a02║觀察李公謹，奏賜契嵩紫方袍。
GA023n0021_p0249a03║慶曆中，丞相韓琦、參政歐陽修、權知開封府王素，賜
GA023n0021_p0249a04║契嵩所著書入藏，中書劄子有官銜字押。
GA023n0021_p0249a05║知杭州府蘇軾，補書白樂天所書「冷泉」二字後「亭」
GA023n0021_p0249a06║字。
GA023n0021_p0249a07║太守祖無擇，建鄴公菴于靈隱。
GA023n0021_p0249a08║安撫趙與𥲅，建壑雷亭。
GA023n0021_p0249a09║臨安府都會首沈瑜等，施送華嚴海會善知識功
GA023n0021_p0249a10║德五十九軸。
GA023n0021_p0250a01║元江浙行省平章事張閭助，修覺皇殿。
GA023n0021_p0250a02║明刑部尚書潘季馴，前後捐貲裝大殿佛像。
GA023n0021_p0250a03║吏部尚書張瀚，募建大殿。（公不署江陵奪情事，即予告歸。靈隱殿燬一季
GA023n0021_p0250a04║矣，公與五臺陸公光祖，請僧易菴廣集貲財，一新鷲宇。）
GA023n0021_p0250a05║萬曆間，司禮太監孫隆，建三藏殿，中置轉輪以奉
GA023n0021_p0250a06║法，計六百三十八函；左藥師鐙藏寶計四十九
GA023n0021_p0250a07║鐙；右水陸像藏總一百二十五軸。（號東瀛，直隸三河人。）
GA023n0021_p0250a08║左布政吳自新，助裝藏殿金龍。（有題冷泉匾曰「高山流水」，方丈匾曰
GA023n0021_p0250a09║「法宇重興」。）
GA023n0021_p0250a10║貴州提學道副使馮時雨，補植本寺松樹若干。
GA023n0021_p0251a01║工部榷署分司張喬松，造覺皇殿菱花門。
GA023n0021_p0251a02║兵部武庫司主事虞淳熙，撰〈重建理公塔銘〉并篆
GA023n0021_p0251a03║額。
GA023n0021_p0251a04║重興靈隱大檀護功德主列後：
GA023n0021_p0251a05║國朝總督部院趙廷臣，為文勒石清飛來峰界址，并
GA023n0021_p0251a06║禁樵採。
GA023n0021_p0251a07║（據考飛來峰，昔東晉咸和年，西域僧慧理至此，驚曰：「此天竺國靈鷲山九十七峰之一——小朵峰，
GA023n0021_p0251a08║何年飛來至此？」故名飛來，一名蓮花，一名靈鷲，其實一山也。）（按錢塘田汝成《西湖遊覽志餘》
GA023n0021_p0251a09║云：「舊傳讖記有云：『天目山垂兩乳長，龍飛鳳舞到錢塘；海門一點巽峰起，五百年間出帝王。』或
GA023n0021_p0251a10║云晉郭璞作。錢氏有國時，不欲其語聞之中國，更其末句云『異姓王』。蘇子瞻作〈表忠觀碑〉，特表
GA023n0021_p0252a01║其事，首曰『天目之山，苕水出焉，龍飛鳳舞，萃于臨安』，蓋全用䜟語也。」載第一卷之十一板。）（孫
GA023n0021_p0252a02║宇台《靈隱寺志》：「天目山有二水，一條東流經於潛、臨安，百五十里至餘杭為苕溪。又東三十里
GA023n0021_p0252a03║抱錢塘。又東北流六十里，過湖州，入太湖。一條西趨于紫溪，合桐廬之水，匯于錢塘。此郭璞所
GA023n0021_p0252a04║謂天目兩乳也。南山如龍，北山如鳳，此郭璞所謂龍飛鳳舞也。海門一日兩潮，日輪正從鼈子
GA023n0021_p0252a05║門上，此郭璞所謂金星也。其塊土為帝王都會，璞留讖記，蓋預知五百年潮打西興，然後為帝
GA023n0021_p0252a06║王都會也。夫自郭璞以前，南北皆為武林山，嗣後始有龍飛鳳舞之目。然南山有鳳凰山，是南
GA023n0021_p0252a07║山亦可曰鳳；而北山有橋曰迴龍、有洞曰龍泓，是北山亦可曰龍也。」載第八卷之四十八板。）
GA023n0021_p0252a08║（夏樂只《西湖志》云：「無著禪師塔，《武林志》：『師名文喜，唐人埋骨此山下。韓侂胄謀葬其地，乘夜發
GA023n0021_p0252a09║塚，見師在龕中，容貌如生，指爪屈曲盤體。胄驚，遂掩其塔。』出合澗橋為下天竺寺。僧肇海詩：『一
GA023n0021_p0252a10║定空中五百年，何因發塔起頹甎？世間多少麒麟塚，過眼誰人贈紙錢？』」載第三卷十三板。）（又
GA023n0021_p0253a01║民謠云：）（靈山一片地　上有王者氣　丞相營首邱　不知主何意）（韓遂不敢葬。）
GA023n0021_p0253a02║（竊稽以上所載，本山既稱梵剎名勝，兼之讖記分明，更有前都憲蘇茂相「天子萬壽」四字鐫勒
GA023n0021_p0253a03║在上，昭昭在人耳目，凡妄窺者，亦可已矣。詎意仍有繼侂胄而起者！前天啟四年，諸當事歷有
GA023n0021_p0253a04║鐵案；今康熙四年，又蒙部院趙公勒石嚴禁。其各上臺禁示，另詳別錄。）
GA023n0021_p0253a05║巡撫軍門陳應泰，作募疏，廣勸修造；自亦捐貲五
GA023n0021_p0253a06║六百金，助建大殿。
GA023n0021_p0253a07║浙江布政使司袁一相，捐貲塑大殿文殊、普賢、阿
GA023n0021_p0253a08║難、迦葉，并羅漢五、六十尊。
GA023n0021_p0253a09║蘇州布政使司佟彭年，捐貲完成飛來峰牌樓，金
GA023n0021_p0253a10║碧絢麗，冠絕西山。
GA023n0021_p0254a01║蘇州布政使司慕天顏，為靈隱增置金沙灘寶勝
GA023n0021_p0254a02║菴，為放生所，手題額曰「萬鱗極樂」。（又捐俸助建具老和尚塔。）
GA023n0021_p0254a03║浙江提督二等侯田雄，施貲千餘金，塑大雄殿中
GA023n0021_p0254a04║尊大佛，并築佛與諸天大石座。
GA023n0021_p0254a05║大將軍柯魁，同都統陳典謨、高及之，協致石門大
GA023n0021_p0254a06║鐘懸新建鐘樓。早晚撞擊，響震西山，為萬古標
GA023n0021_p0254a07║榜。
GA023n0021_p0254a08║刑部尚書．湖州東阡沈演，子月初增建金光明殿、
GA023n0021_p0254a09║修理〈金光明懺法〉，兼施六百金在大雄寶殿。
GA023n0021_p0254a10║翰林院庶吉士．塘棲卓彝，同子孝廉麟异，建大悲
GA023n0021_p0255a01║懴壇。每歲春季修禮懺法，永遠不替。
GA023n0021_p0255a02║戶部尚書汪應蛟男本和，布施山木四十株，助建
GA023n0021_p0255a03║叢林。
GA023n0021_p0255a04║太史金聲，仝子靜思，布施徽州山木建梵香閣
GA023n0021_p0255a05║大理寺卿王益朋，倡置靈隱松木場下院。
GA023n0021_p0255a06║登州府太守．常州徐可宣，捐貲千金，助建大殿，并
GA023n0021_p0255a07║施二大正柱。（先是，戊戌三月十五日，徐公夢靈隱被火，遣人到山偵探，殿尚巍然。
GA023n0021_p0255a08║至二十六日忽遭回祿，公大驚異，遂開檀度。）
GA023n0021_p0255a09║太僕寺卿嚴沆，同察院顧豹文，協力護衛，建成具
GA023n0021_p0255a10║老和尚慧日塔院。永鎮靈山，萬年不朽。
GA023n0021_p0256a01║山西提學道．嘉善縣孫籀，塑十八大羅漢像，并著
GA023n0021_p0256a02║文勒石。（公十二歲赴府預童子試，被眾擠門壓死已一晝夜，感靈隱羅漢救回。重生後，
GA023n0021_p0256a03║到靈隱，宛如所見。遂施貲塑像，并立碑記異。今竪羅漢殿門側。）
GA023n0021_p0256a04║貴州按察司副使陳紹英，具和尚興建二十年，赤
GA023n0021_p0256a05║心護持，始終不倦。大殿上梁日，公與沈捷、關鍵、
GA023n0021_p0256a06║姚玄瑛眾護法皆在焉。
GA023n0021_p0256a07║都統胡申、固山高可仰，倡議誓眾拈鬮，留具老和
GA023n0021_p0256a08║尚靈龕，建塔慧日。
GA023n0021_p0256a09║雲間宗伯董其昌，置甘露茶亭。太師金之俊復廣
GA023n0021_p0256a10║之，留額，永為靈隱下院。（在湖墅賣魚橋。）
GA023n0021_p0257a01║
GA023n0021_p0257a02║
GA023n0021_p0257a03║
GA023n0021_p0257a04║
GA023n0021_p0257a05║
GA023n0021_p0257a06║
GA023n0021_p0257a07║
GA023n0021_p0257a08║
GA023n0021_p0257a09║
GA023n0021_p0257a10║武林靈隱寺誌卷之五上終
GA023n0021_p0259a01║武林靈隱寺誌卷之五下
GA023n0021_p0259a02║歷代人物
GA023n0021_p0259a03║余嘗詠西湖，有「越都狀妙人，西湖是其眼」之句。
GA023n0021_p0259a04║余在靈隱乃知飛來峰是其眉，其他總在眉目
GA023n0021_p0259a05║之下，況又得冷泉亭為點綴！人間天上有此繡
GA023n0021_p0259a06║韻之境，故遊武林者必到靈隱。嘗登飛來峰，憩
GA023n0021_p0259a07║冷泉亭，聽水聲泠泠然，從耳入心，塵襟頓滌。于
GA023n0021_p0259a08║是遊者無不悔來之晚，又恐去之速也。風流人
GA023n0021_p0259a09║物往往留傳于此，使後之人恨生不得與同時。
GA023n0021_p0259a10║余亦感慨係之矣。為誌人物第十。
GA023n0021_p0260a01║陸瑋字文該，錢塘人。東漢末納祿，隱武林山澗南學
GA023n0021_p0260a02║《易》。為隱居堂西壁圖九師像、東壁圖八公像。世又
GA023n0021_p0260a03║名九師堂也。（劉向《別錄》：淮南王安聘善易九人，謂之九師。杜光庭《錄異記》：八公見淮南，
GA023n0021_p0260a04║自稱姓氏曰文五常、武七德、枝百英、壽千齡、鳴九皋、修三田、岑一峰，未可盡信。漢俗皆以淮南為得
GA023n0021_p0260a05║仙，故瑋向慕如此。瑋行無可考，松江有陸瑋墓。）
GA023n0021_p0260a06║陳渾漢靈帝熹平二年為餘杭令；山中祀為土神，至
GA023n0021_p0260a07║今猶尸祝也。（《晉誌》，餘杭屬吳興郡吳興。縣令者，餘杭縣令也。其時武林屬餘杭，而餘杭
GA023n0021_p0260a08║又轄於吳興郡。自東漢至五代皆然，故靈隱石幢有「吳興」二字，此亦其證矣。今人稱「陳明大王」，正月
GA023n0021_p0260a09║十五日為生辰。）
GA023n0021_p0260a10║葛玄字孝先，句容人，父為大鴻臚。玄幼負奇操，丰神
GA023n0021_p0261a01║標峻。三國吳，居武林山葛塢，往來會稽、雲門。一賈
GA023n0021_p0261a02║人泛海，泊神廟；神令廟祝附書於玄。書著船如釘，
GA023n0021_p0261a03║不可動。及達岸，以報，玄往自取，即得。題稱「大極左
GA023n0021_p0261a04║宮仙公」，世因稱葛仙公也。按公居杭事無可考。後
GA023n0021_p0261a05║龍井李德淘井，得鐵牌，上有「赤烏年禱雨」，或是公
GA023n0021_p0261a06║所為也。公從孫洪。
GA023n0021_p0261a07║許邁字叔玄，一名映，丹陽句容人，許旌陽再從昆弟，
GA023n0021_p0261a08║家世仕族，而許長史穆第四兄。少恬退，不慕仕進。
GA023n0021_p0261a09║常就郭璞筮，遇泰之上爻發，璞謂曰：「君元吉自天，
GA023n0021_p0261a10║宜學升遐之道。」時南海太守鮑靚隱迹濳遁，人莫
GA023n0021_p0262a01║之知；邁乃往候之，探其至要，因立精舍稽留，號思
GA023n0021_p0262a02║真堂。又以餘杭縣霤山近延陵之茅山濳通五岳
GA023n0021_p0262a03║陳安世、茅季偉常所遊處，而往憩焉。父母尚存，未
GA023n0021_p0262a04║忍違離，朔望時節還家自省。及父母沒，乃遣婦孫
GA023n0021_p0262a05║氏還家，攜其同志徧遊名山焉。永和二年移臨安
GA023n0021_p0262a06║山，登巖茹芝，有終焉之志，乃改名玄，字遠遊。著詩
GA023n0021_p0262a07║十二篇，論神仙之事。羲之造之，未嘗不彌日忘歸，
GA023n0021_p0262a08║相與為世外之交。玄遺羲之書云：「自山陰南至臨
GA023n0021_p0262a09║安，多有金堂玉室、仙人芝草，左元放之徒，漢末隱
GA023n0021_p0262a10║者皆在焉。」羲之自為之傳，述靈異之迹甚多。
GA023n0021_p0263a01║葛洪字稚川，祖系吳大鴻臚；父悌，吳平後，入晉為邵
GA023n0021_p0263a02║陵太守。洪少好學，家貧，躬自伐薪以貿紙筆，夜輒
GA023n0021_p0263a03║寫書誦習，以儒學知名。性寡欲，無所愛翫，不知棊
GA023n0021_p0263a04║局幾道。樗蒲齒名，閉門卻埽，未嘗交遊。於餘杭山
GA023n0021_p0263a05║見何幼道、郭文舉，目擊而已，各無所言。尤好神仙
GA023n0021_p0263a06║導養之術。事玄弟子鄭隱，悉得其法。後又師事南
GA023n0021_p0263a07║海太守．上黨鮑靚，妻以女。洪傳靚業，兼綜練醫術。
GA023n0021_p0263a08║凡所著撰皆精覈是非，而才章富贍。太安中，石冰
GA023n0021_p0263a09║作亂，吳興太守顧祕為義軍都督，檄洪為將兵都
GA023n0021_p0263a10║尉，攻冰別寨，破之，遷伏波將軍。洪見天下已亂，欲
GA023n0021_p0264a01║避地南土，乃參廣州稽含軍事。及含遇害，遂還鄉
GA023n0021_p0264a02║里，禮辟皆不赴。相傳住武林山葛塢，得道於青林
GA023n0021_p0264a03║洞也。
GA023n0021_p0264a04║杜明甫錢塘人。居靈隱，夜夢東南有賢人來訪。時謝
GA023n0021_p0264a05║玄生孫於會稽，其父瑍狂蕩，射殺蔣侯妹清溪小
GA023n0021_p0264a06║姑樹鳥。姑怒，一夕殛死。其家恐懼，求寄養於明甫。
GA023n0021_p0264a07║明甫受而養之，十五歲方還。按《一統志》，鍾嶸《詩品》、
GA023n0021_p0264a08║《六朝詩話》皆作「明師」，其居稱「杜治」。註言：「治者，奉道
GA023n0021_p0264a09║之靖室。」《真誥》：「錢塘人，杜道鞠處士，杜京產之父，富
GA023n0021_p0264a10║而好道。」乃泰和元興間人，崇奉許氏之道。明甫豈
GA023n0021_p0265a01║其家耶？（錢塘又有杜子恭，有道術，豪族貴望多執弟子禮尊事之。沈警、孔靈產皆有道之士，
GA023n0021_p0265a02║莫不敬慕。靈產出錢塘北郭，於舟中望其墓而遙拜焉。杜氏一門何多道者？想亦猶葛玄之於稚川、
GA023n0021_p0265a03║許遠遊之於斧子也。）
GA023n0021_p0265a04║謝靈運安西將軍奕之曾孫，車騎將軍玄之孫。父瑍
GA023n0021_p0265a05║生而不慧，位祕書郎，早亡。靈運幼便穎悟，玄甚異
GA023n0021_p0265a06║之，謂親知曰：「我乃生瑍，瑍兒何為不及我？」寄養杜
GA023n0021_p0265a07║明甫，小字客兒。文章之美，與顏延之為江左第一。
GA023n0021_p0265a08║襲封康樂公。宋少帝即位，出為永嘉太守，稱疾去
GA023n0021_p0265a09║職。父祖並葬始寧縣，并有故宅及墅，遂移籍會稽，
GA023n0021_p0265a10║修營舊業；傍山帶江，盡幽居之美。與隱士王弘之、
GA023n0021_p0266a01║孔淳之等放蕩為娛。每尋山涉嶺，必造幽峻。嘗著
GA023n0021_p0266a02║木屐，上山則去前齒，下山則去後齒。自始寧南山
GA023n0021_p0266a03║伐木開徑，直至臨海，驚動縣邑。文帝以為臨川內
GA023n0021_p0266a04║史，為有司所糾，徙廣州。有司復奏其有異志，詔於
GA023n0021_p0266a05║廣州棄市。作詩曰：龔勝無餘生　李業有終盡嵇公
GA023n0021_p0266a06║理既迫　霍生命亦殞時元嘉十年，年四十九。於歎！
GA023n0021_p0266a07║以靈運之才名而不得其死，死又不可為志節所
GA023n0021_p0266a08║由，殆與葛、許遠矣。
GA023n0021_p0266a09║朱世卿梁鹽官人，有別業在武林山，榜云「隱士鹽官
GA023n0021_p0266a10║朱世卿墅」。（按晉梁巨室，別業稱墅。）
GA023n0021_p0267a01║駱賓王義烏人。與徐敬業討武后，師敗亡命，不知所
GA023n0021_p0267a02║之。宋之問以謫放江南，遊靈隱寺；夜月極明，巡廊
GA023n0021_p0267a03║賦詩，得「鷲嶺鬱岧嶤」二句，下苦不屬。有僧坐禪牀，
GA023n0021_p0267a04║長明鐙下，問曰：「少年何事苦吟？」宋答以故，僧曰：「胡
GA023n0021_p0267a05║不言『樓觀滄海日，門對浙江潮』？」宋異之，詢寺僧，知
GA023n0021_p0267a06║為賓王。明日覓之，無有矣。賓王居靈隱周歲卒。
GA023n0021_p0267a07║袁仁敬開元十三年刺史杭州。（按公于神功元年九月中絕倫科，與崔頲、
GA023n0021_p0267a08║崔玄同時及第。）
GA023n0021_p0267a09║元和間，刺史相里造、韓皋、裴棠棣、盧元輔、元藇，前後
GA023n0021_p0267a10║共建五亭。又紫薇舍人唐詢，建紫薇亭。（張商英有〈題見山亭
GA023n0021_p0268a01║詩〉，則見山亭北宋猶在也；僧來復有〈題虛白亭詩〉，則虛白亭明初猶在也。）
GA023n0021_p0268a02║白居易長慶時為杭州刺史。代宗時，李泌刺史杭州，
GA023n0021_p0268a03║憫市民苦江水之鹵惡，開六井，鑿陰竇，引湖水以
GA023n0021_p0268a04║灌之，民賴其利。及居易為刺史，重修六井，甃函筧
GA023n0021_p0268a05║以蓄洩湖水。其自序曰：「每減湖水一寸，可溉田十
GA023n0021_p0268a06║五餘頃；每一復時，可溉五十餘頃。」則西湖之在杭，
GA023n0021_p0268a07║猶鄭白之渠之利也，公之功也！公詩文流傳于靈
GA023n0021_p0268a08║隱者最多。形勝山下有白公茶井，北高峰左溪上
GA023n0021_p0268a09║有白樂橋，法安院有白樂天書，皆公遺跡。
GA023n0021_p0268a10║丁飛字翰之，濟陽人。唐咸通時，居龍泓洞。讀《莊》、《老》，善
GA023n0021_p0269a01║養生。好古文、樂府、歌詩，作細字皆有楷法。寡睡少
GA023n0021_p0269a02║言，與人接，禮簡情至。或問：「服何餌？」對曰：「治心修性
GA023n0021_p0269a03║之外，別有何物？」每月夜，登巖鼓琴，流淙協奏，天籟
GA023n0021_p0269a04║淒冷，往往鸞鶴翔集。咸通丙午，陸龜蒙過之，年七
GA023n0021_p0269a05║十二矣；見其綸巾布裘，貌古意淡，操綆缶斤斸，陟
GA023n0021_p0269a06║峻如飛。作〈錢塘丁隱君歌〉。
GA023n0021_p0269a07║丁行者不詳其人。寺東廊有蘸筆池，是其遺蹟。（或以為即
GA023n0021_p0269a08║丁翰之也。咸通時，翰之年七十，龜蒙見其畜妻、有子；則會昌毀教時，年不過四十。或為行者而返俗，
GA023n0021_p0269a09║未可知矣。）
GA023n0021_p0269a10║陸羽字鴻漸，竟陵人。不知其所生，既長，筮得漸之蹇，
GA023n0021_p0270a01║曰：「鴻漸於陸，其羽可用為儀，吉。」因以為名氏。上元
GA023n0021_p0270a02║初，隱苕上，自稱「桑苎翁」。或獨行道上，誦詩、擊木、裴
GA023n0021_p0270a03║徊，不得意則慟哭而返，時謂為接輿也。有〈靈隱碑
GA023n0021_p0270a04║記〉，惜不傳。
GA023n0021_p0270a05║陸龜蒙字魯望，居松江甫里。不喜與流俗交。設篷席，
GA023n0021_p0270a06║齎束書，茶竈、筆牀、釣具往來，時謂「江湖散人」。嘗至
GA023n0021_p0270a07║靈隱晤丁飛之，作〈隱君歌〉相贈。
GA023n0021_p0270a08║羅隱從事湘南，歷淮、潤，皆不得意，乃歸。謁吳越王錢
GA023n0021_p0270a09║鏐，慮不見納，以〈過夏口詩〉標于卷首獻之，末有云：
GA023n0021_p0270a10║「一個禰衡留不得，思量黃祖謾英雄。」鏐覽之大笑，
GA023n0021_p0271a01║表隱為錢塘令。隱有靈隱詩。朱温篡唐，隱說鏐舉
GA023n0021_p0271a02║兵伐梁，曰：「雖無成功，猶可退保杭越，奈何交臂事
GA023n0021_p0271a03║賊、為千古羞？」此殆有魯仲連之風矣。（按范楷〈跋〉，處約歷官著作
GA023n0021_p0271a04║郎、直史館，與王禹偁同詔試。）
GA023n0021_p0271a05║林逋字君復，號和靖先生。景德中，放遊江淮，及歸，結
GA023n0021_p0271a06║廬西湖之孤山。自范仲淹、梅堯臣，皆高其節，贈以
GA023n0021_p0271a07║詩文。歐陽修謂：「自逋之後，湖山寂寥，無有繼者。」其
GA023n0021_p0271a08║推重如此。逋嘗有〈汎舟入靈隱詩〉，又有詩云：山木
GA023n0021_p0271a09║未深猿鳥少　此生猶擬別移居直過天竺溪橋上
GA023n0021_p0271a10║　獨木為橋小結廬則其高寄蓋亦在靈、竺間。
GA023n0021_p0272a01║范仲淹字希文，為杭州刺史。僧遵式建日觀菴，公為
GA023n0021_p0272a02║之記。靈隱至今相傳有文正公卧榻。公治行，于杭
GA023n0021_p0272a03║最多也。
GA023n0021_p0272a04║趙抃字閱道。熙寧時，以資政殿大學士兩知杭州。四
GA023n0021_p0272a05║十餘，擯去聲色，係心宗教。《傳燈錄》以為蔣山泉禪
GA023n0021_p0272a06║師法嗣。公有偈云：默坐公堂虛隱几　心源不動湛
GA023n0021_p0272a07║如水一聲霹𮦷頂門開　喚起從前自家底
GA023n0021_p0272a08║蘇頌字子容。熙寧中，以集賢學士來知杭州，龍泓洞
GA023n0021_p0272a09║外有題名。公治行最優，時吳越荐饑。一日，有民數
GA023n0021_p0272a10║百，遮馬訴于公曰：「某等以轉運司責逋負市易緡
GA023n0021_p0273a01║錢，晝則逮繫公庭，夜則禁於廂院，雖死何由得償？」
GA023n0021_p0273a02║公曰：「吾今釋汝，使得營生，衣食之餘，悉以償官。期
GA023n0021_p0273a03║歲月而足，可乎？」眾應曰：「不敢負約。」於是悉縱之。轉
GA023n0021_p0273a04║運司大怒，欲劾公沮法，而償責者聞之，皆先期而
GA023n0021_p0273a05║至，事遂已。一日，燕有美堂，聞將兵結集謀害官吏，
GA023n0021_p0273a06║即入喧傳，恐懼不安。公談笑自如，密諭兵官捕為
GA023n0021_p0273a07║首者，械送獄中。迨夜會罷，而坐客不知也。
GA023n0021_p0273a08║李公謹官觀察，有靈隱諸詩。
GA023n0021_p0273a09║祖無擇知杭州，極愛靈隱。時為築鄴公菴於蕭公泉
GA023n0021_p0273a10║處。
GA023n0021_p0274a01║楊蟠富陽人，字公濟。元祐中，通判杭州。有〈錢塘百詠
GA023n0021_p0274a02║詩〉，每至山宿，與契嵩唱和。
GA023n0021_p0274a03║梅詢字堯臣，知仁和縣事。有〈武陵十詠詩〉刻石冷泉
GA023n0021_p0274a04║亭上。
GA023n0021_p0274a05║蘇軾字子瞻。熙寧四年除通判杭州。元祐四年除龍
GA023n0021_p0274a06║圖閣學士，知杭。公有遺愛于西湖，其見于靈隱者，
GA023n0021_p0274a07║有靈鷲後小石塔題名，為熙寧七年九月二十日，
GA023n0021_p0274a08║是時公移蒞膠西，即以是日別南北兩山道友也。
GA023n0021_p0274a09║又有韜光石題名，為元祐五年二月二日。明年，公
GA023n0021_p0274a10║年三十六，在杭州被召。通計公之在杭，前後約有
GA023n0021_p0275a01║六載，何杭人之幸也！寺僧祀公於靈鷲山麓，號東
GA023n0021_p0275a02║坡祠。其知杭州也，杭大旱，饑疫並作。公請於朝，免
GA023n0021_p0275a03║上供米三之一；復賜僧度牒，易米以救饑者。明年
GA023n0021_p0275a04║春又減價糶常平米，多作饘粥。遣使挾醫，分坊治
GA023n0021_p0275a05║病，活者甚眾。唐刺史李泌引西湖水作六井，民足
GA023n0021_p0275a06║於水。自唐及錢氏，歲輒浚治。宋時久廢，葑積為田，
GA023n0021_p0275a07║水無幾矣。見茅山一河專受江潮，鹽橋一河專受
GA023n0021_p0275a08║湖水，遂浚二河以通漕；復造堰𡍪以為湖水蓄泄
GA023n0021_p0275a09║之限，江潮不復入市。以餘力復完六井。又取葑田
GA023n0021_p0275a10║積湖中，徑三十里，為長隄，以通行者；且募人種菱
GA023n0021_p0276a01║湖中，葑不復生。收其利以備修湖、取救荒。餘錢萬
GA023n0021_p0276a02║緡、糧萬石，及請得僧牒百紙以募役者。隄成，植芙
GA023n0021_p0276a03║蓉、楊柳其上，望之若圖畫然。杭人名為「蘇隄」。
GA023n0021_p0276a04║錢和錢塘人。錢易孫，錢彥遠子，孝義知名。建傑閣於
GA023n0021_p0276a05║九里松，藏書甚富，東坡為榜曰「書藏」。直祕閣，知荊
GA023n0021_p0276a06║南府。
GA023n0021_p0276a07║徐爽錢塘人。隱居湖山，以修真養性終老。徽宗聞其
GA023n0021_p0276a08║名，賜號「沖晦先生」。其墓蓋在靈鷲也。
GA023n0021_p0276a09║朱弁徽州人，葬于九里松。（弁以紹興初授官，副王倫使北，見執。附表云：「節上之
GA023n0021_p0276a10║旄盡落，口中之舌徒存。歎馬角之未生，魂消雪窖；攀龍髯而莫逮，淚灑冰天。」高宗覽之未嘗不流涕
GA023n0021_p0277a01║也。卒葬於此。）
GA023n0021_p0277a02║韓世忠字良臣，延安人。屢立戰功，追封蘄王。紹興中，
GA023n0021_p0277a03║秦檜當國，公以和義不合，懇疏解樞柄。常頂一字
GA023n0021_p0277a04║巾，跨驢周遊湖山，而於冷泉尤多盤桓。建亭於飛
GA023n0021_p0277a05║來峰之半，顏曰「翠微」，自號「清涼居士」。
GA023n0021_p0277a06║陳剛中福州人。建炎初，任太府寺；上封事，議恢復，遂
GA023n0021_p0277a07║與張九成七人同謫。其詩云：「同日七人俱去國，何
GA023n0021_p0277a08║時萬里始還家？」有〈飛來峰詩〉。
GA023n0021_p0277a09║俞顥字商卿，杭州人。紹熙進士。嘗宣撫淮東，歷秉節
GA023n0021_p0277a10║旄。寶慶二年致仕，築室九里松，以詩詞自娛。號「青
GA023n0021_p0278a01║松居士」，著〈青松居士集〉。
GA023n0021_p0278a02║趙與𥲅淳祐中為京尹。自北新路第二橋至麯院，築
GA023n0021_p0278a03║隄以通靈、竺之路。中作四面堂、三亭，夾岸花柳以
GA023n0021_p0278a04║比蘇隄，人遂稱「趙公隄」也。建壑雷亭于靈隱。
GA023n0021_p0278a05║陳紫芝名崇真，閩人。咸淳間，卜居北高峰東（俗名慶
GA023n0021_p0278a06║化山），祈禱有應，賜號「沖素真人」。崇奉雷神，後卒閩，
GA023n0021_p0278a07║瘞劍雷院後。
GA023n0021_p0278a08║陸游字務觀，嘗有〈靈隱寺冷泉放閘詩〉。
GA023n0021_p0278a09║濳說友宋咸淳間為臨安府尹。每來下竺，有鳥自手
GA023n0021_p0278a10║中啄食。賦詩有「靈鳥不相猜，認作放生臺」之句。
GA023n0021_p0279a01║白珽字廷玉，結廬于金沙灘，曰「湛囦」。所著有《湛淵集》。
GA023n0021_p0279a02║仇遠字仁近，錢塘人。宋咸淳名士。宋亡，落魄江湖。初
GA023n0021_p0279a03║辟溧陽州學正，未幾隱去。所著有《山村集》。
GA023n0021_p0279a04║趙孟頫字子昻，宋藝祖十一世孫。至元中，程鉅夫奉
GA023n0021_p0279a05║詔搜訪江南逸才，以孟頫入見。世祖一見，喜甚，從
GA023n0021_p0279a06║容諮訪治道，命坐右丞李葉上。孟頫詩文奇逸，篆
GA023n0021_p0279a07║籀、分隸、真行、草書，皆妙絕天下。嘗至靈隱訪僧恭
GA023n0021_p0279a08║行己，為作詩。
GA023n0021_p0279a09║虞伯生（集）臨川人，官至奎章閣學士。與鮮于伯機、揭
GA023n0021_p0279a10║曼碩、楊仲宏、趙子昻、黃晉卿諸公友善。少游錢塘，
GA023n0021_p0280a01║故于靈隱多所題詠。
GA023n0021_p0280a02║鄧文原字善之。其先綿州人，父漳徙錢塘，遂為錢塘
GA023n0021_p0280a03║人。為杭州教授，有靈隱詩。
GA023n0021_p0280a04║張天雨字伯雨，錢塘人，號居貞子，又號句曲外史，宋
GA023n0021_p0280a05║崇國文忠公九成之後。年二十棄家，遊天台、括蒼
GA023n0021_p0280a06║諸名山。晚入開元宮，從真人王素衍為道士。工書，
GA023n0021_p0280a07║能詩文，與吳興趙孟頫、浦城楊載、蜀郡虞集、豫章
GA023n0021_p0280a08║揭徯斯、清江范梈、金華黃溍友善。嘗屏居修茅山
GA023n0021_p0280a09║志。墓近玉鉤橋，有靈隱詩若干首。
GA023n0021_p0280a10║黃晉卿（溍）義烏人。至正初為浙江儒學提舉。工文章，
GA023n0021_p0281a01║不喜華冶。有〈西湖舟中詩〉云：「黃塵烏帽媿平生，對
GA023n0021_p0281a02║客猶稱舊姓名。」其風致可想見。人求其文章，或遭
GA023n0021_p0281a03║怒罵，惟靈隱慧炬則無所靳也。
GA023n0021_p0281a04║項可立隱於靈鷲山間。與黃溍友善，黃有〈同可立宿
GA023n0021_p0281a05║靈隱西崦詩〉。
GA023n0021_p0281a06║莫維賢字景行，錢塘人，洪武初仕州訓導。築室南北
GA023n0021_p0281a07║兩山間，繞屋栽杏，以書史自娛，號杏園。列二十一
GA023n0021_p0281a08║題，士大夫多留詠，以比王維輞川莊。翻經臺石有
GA023n0021_p0281a09║題名：「泰定五年春二月，吳郡王連、莫維賢、葉森、陸
GA023n0021_p0281a10║友同遊。」
GA023n0021_p0282a01║高孟升（得暘）錢塘人。記聞博洽，詩文純雅，名重一時。
GA023n0021_p0282a02║所著《節菴集》有〈題靈石樵歌〉、〈冷泉猿嘯〉、〈九里雲松〉
GA023n0021_p0282a03║詩。
GA023n0021_p0282a04║王洪字希範，永樂間，十八舉進士，授行人，入翰林檢
GA023n0021_p0282a05║討。其〈西山記〉殊佳。
GA023n0021_p0282a06║楊孟瑛字温甫，為杭州知府。以西湖占塞，奏開濬之，
GA023n0021_p0282a07║毀田蕩三千四百八十一畝，少復唐宋之舊。于裏
GA023n0021_p0282a08║湖西岸增置二橋，以比蘇公隄。其二曰「流金」，金沙
GA023n0021_p0282a09║灘之水出焉，遊靈竺者之所停橈也。公又增蘇隄
GA023n0021_p0282a10║高二尺、闊五丈三尺，列插萬柳，頓復舊觀。
GA023n0021_p0283a01║孫一元字太初，關中人。年十八入終南山，繼入太白
GA023n0021_p0283a02║山，嚼草木居，息大石上，時有所得。赤腳散髮，走山
GA023n0021_p0283a03║最高峰，持古松根扣奇石以歌。久之，西入華山，南
GA023n0021_p0283a04║浮湘漢；登衡山祝融峰，返嵩山，渡汴，謁闕里；遂上
GA023n0021_p0283a05║岱宗日觀峰，觀夜半日出滄海中，發狂大叫。南經
GA023n0021_p0283a06║吳、入越，探禹穴、訪天台石橋。然公居西湖久，宿南
GA023n0021_p0283a07║屏而遊靈隱，詩思清逸，有煙霞氣。其〈跨驢遊西山
GA023n0021_p0283a08║詩〉載入誌中。
GA023n0021_p0283a09║王守仁字伯安，當宸濠之既擒也，忽傳王師已及徐、
GA023n0021_p0283a10║淮；遂乘夜遄發至錢塘，凜凜焉不勝憂慄，作詩云：
GA023n0021_p0284a01║靈鷲高林暑氣清　竺天石壁雨痕晴客來湖上逢
GA023n0021_p0284a02║雲起　僧住峰頭話月明其意蓋在靈、竺間也。
GA023n0021_p0284a03║方思道（豪）開化人。正德間，刑部郎中。跌宕不羈，雅好
GA023n0021_p0284a04║山水。蓋嘗題射旭、金光、玉乳三洞也。
GA023n0021_p0284a05║汪暉文昭公第三子。舉正德丁丑進士，歷官翰林院
GA023n0021_p0284a06║編修。有理公巖洞口題名，云「載酒訪方豪也」，可謂
GA023n0021_p0284a07║武林勝事。豪，公同年進士。
GA023n0021_p0284a08║朱裳蒞官方伯。裘褐不備，特于飛來峰頂勒名姓于
GA023n0021_p0284a09║石上。
GA023n0021_p0284a10║陳仕賢福州人。嘉靖二十二年為杭州太守，擊楊槤
GA023n0021_p0285a01║真伽像于飛來峰。
GA023n0021_p0285a02║王世貞字元美，吳人。萬曆時為布政分守于浙地，有
GA023n0021_p0285a03║靈隱詩。官至大司寇。
GA023n0021_p0285a04║李攀龍字于鱗，山左人。為臬憲于浙，與元美相先後。
GA023n0021_p0285a05║有〈九里松詩〉。
GA023n0021_p0285a06║張瀚號元洲，官吏部尚書。以江陵奪情不肯署押，歸
GA023n0021_p0285a07║田。張濂號澤山，官至都憲。秉持丰裁，四十報簪，自
GA023n0021_p0285a08║顏其堂曰「不惑」。都憲子蔚然富學問，弟子著錄者
GA023n0021_p0285a09║眾吏部。靈隱寺內有祠，都憲墓在靈鷲山下。
GA023n0021_p0285a10║孫枝號思泉。以冀寧分守歸，閉戶著書。與同志諸公
GA023n0021_p0286a01║為勝遊高會，與者許少厓先生（嶽）、顧西巖先生（言）、
GA023n0021_p0286a02║吳桂軒先生（遵晦）、趙望雲先生（應元）、胡順所先生
GA023n0021_p0286a03║（孝）、金蓮峰先生（階）、柴醴泉先生（祥）、嚴順菴先生（大
GA023n0021_p0286a04║紀）、呂葵陽先生（元）。四時皆有雅集，獨于靈隱聽禪
GA023n0021_p0286a05║與看花修禊，不同邦人，至今以為盛事。
GA023n0021_p0286a06║柴祥號醴泉，天性篤孝。官御史，直諫有聲。已陳情終
GA023n0021_p0286a07║養者二十年，轉外臺，尤持廉平。居鄉淳厚不伐，人
GA023n0021_p0286a08║稱為長者。
GA023n0021_p0286a09║喻邦相為杭州別駕。每以蘇白自許，故尤垂情靈隱，
GA023n0021_p0286a10║一時辭客雲集，有卓徵甫、葉茂長、潘景升、郭次甫、
GA023n0021_p0287a01║孫鳳岡、俞玄津、王世周、曹子念、來相如、何王臣、汪
GA023n0021_p0287a02║仲淹、毛豹孫諸山人皆集。其〈雨中遊靈隱〉及〈北高
GA023n0021_p0287a03║峰〉詩，皆載誌中。
GA023n0021_p0287a04║虞淳熙號德園，錢塘人，官吏部員外。博學有文名，著
GA023n0021_p0287a05║述甚富。集內有〈理公塔銘〉、〈代飛來峰石言〉。公嘗贖
GA023n0021_p0287a06║石窟以還僧舍，其高致非近世士大夫所有也。二
GA023n0021_p0287a07║子大赤、仲皜，皆以名德見重于時。
GA023n0021_p0287a08║許靈長（光祚）著籍錢塘。萬曆時舉人，官教諭，遷府司
GA023n0021_p0287a09║理。以能書名，出湯先生（堯文）煥門下，二先生書法
GA023n0021_p0287a10║為錢塘最。公居官有廉名，尤務曠達；早年抽簪，放
GA023n0021_p0288a01║情山水。其卒也，于冷泉亭方與客展紙揮毫而氣
GA023n0021_p0288a02║絕，如蟬蛻然。
GA023n0021_p0288a03║屠隆字長卿，四明人。與餘杭徐桂，歲必至湖上，稅駕
GA023n0021_p0288a04║靈隱，信宿而返。有〈山中唱和詩〉。
GA023n0021_p0288a05║李用晦字元昭，世襲千戶。早棄官，搆廬于慎菴之址，
GA023n0021_p0288a06║曰「岣嶁山房」。張元忭為之記，沈青門為作賦詩。
GA023n0021_p0288a07║諸餘齡號雲泉，隱于五寺橋之側，栽花蒔藥，坐卧小
GA023n0021_p0288a08║樓，十年不入城市。與邵虎菴、李元昭，同稱「石隱」。子
GA023n0021_p0288a09║夢環，隆慶辛未進士，死亦葬于餘齡側。
GA023n0021_p0288a10║邵重生號古菴，杭州諸生。隱呼猿洞者二十年，著《武
GA023n0021_p0289a01║林內、外志》數卷，蓋士安節信之流也。先生父經濟，
GA023n0021_p0289a02║當世廟時，以諫大禮被竄。先生讀書靈山，矢志不
GA023n0021_p0289a03║仕，豈所謂父為忠臣、子為孝子者耶？
GA023n0021_p0289a04║沈守正沈守正字無回，錢塘人。為名孝廉，清介絕俗，當世士
GA023n0021_p0289a05║大夫重其守。下幃靈隱，講業授徒，歷有年所。官都
GA023n0021_p0289a06║察院經歷。
GA023n0021_p0289a07║孫日章字藴甫。弟日隆，字實甫。節婦、孝子後，為思泉
GA023n0021_p0289a08║公孫。少即以文章、名節相砥礪也。俱讀書靈隱之
GA023n0021_p0289a09║普覺。藴甫早中副榜，以弟死，獨母方在堂，絕志場
GA023n0021_p0289a10║屋，奉養天年。年幾六十，喪母猶嬰啼也。實甫專志
GA023n0021_p0290a01║好學，與陸庸成（正奇）、沈無回結契山中，稱至交焉。
GA023n0021_p0290a02║庸成死，託孤，乃力為濟其昏娶。好古文辭，有李歷
GA023n0021_p0290a03║下風。以疾早歿，名流痛惜焉。
GA023n0021_p0290a04║柴應權號洞山，官學訓，即醴泉公季子。素與來道之、
GA023n0021_p0290a05║沈無回、孫思泉諸先生讀書靈鷲，以文義切磋。晚
GA023n0021_p0290a06║尤歸心白業，為本山檀護。
GA023n0021_p0290a07║黃貞父（汝亨）歷官江西提學。文章清雋，有絕塵之姿。
GA023n0021_p0290a08║葬靈兔于麓。翰墨題詠留靈隱者甚富。
GA023n0021_p0290a09║葛寅亮字屺瞻，歷官司農。嘗督學楚閩，最稱得人，閒
GA023n0021_p0290a10║居教授弟子數千。性儉素，布衣徒步于靈竺之間，
GA023n0021_p0291a01║人不知其貴人。本寺多賴其護持也。
GA023n0021_p0291a02║嚴印持（調御）、嚴忍公（武順）、嚴無敕（敕）順菴先生之子。
GA023n0021_p0291a03║家門孝友，篤志嗜學，不與俗人為伍。四方飲其高
GA023n0021_p0291a04║名，稱「三嚴先生」。嘗聯袂于靈隱山中，春聽鳴泉，冬
GA023n0021_p0291a05║視楓葉。印持先生書法遒勁，獨步當時。忍公先生
GA023n0021_p0291a06║善金針，八分書尤有古法。
GA023n0021_p0291a07║聞啟祥字子將，為孝廉，名重一時。晚遂絕志仕進，築
GA023n0021_p0291a08║窠西山。其言語妙天下，大抵馮先生（夢禎）、黃先生
GA023n0021_p0291a09║（汝亨）一流人也。
GA023n0021_p0291a10║李流芳字長蘅，練川孝廉。賦性古處，善詩、古文，而畫
GA023n0021_p0292a01║尤絕倫。所至嗜山水，冷泉、岣嶁，徘徊不置。與聞子
GA023n0021_p0292a02║將先生、三嚴先生皆友善。有〈冷泉紅葉圖〉及詩，人
GA023n0021_p0292a03║爭寶之。
GA023n0021_p0292a04║高攀龍無錫人，諡忠憲。魏忠賢竊權之日，公抗節不
GA023n0021_p0292a05║屈而死。先是，萬曆癸丑季秋，公來遊韜光，靜坐三
GA023n0021_p0292a06║七日而去，有二詩紀勝。
GA023n0021_p0292a07║鄭尚友字士弘。辛未進士，官工部主事。為福建長樂
GA023n0021_p0292a08║令，有懸魚之節，民愛戴之。為孝廉一十七載，唯以
GA023n0021_p0292a09║教授為事，足迹不至公府。公嘗于南山下幃，而于
GA023n0021_p0292a10║北山攬勝也。
GA023n0021_p0293a01║許文岐字我西，官黃州太守。張憲宗襲城，義不欲逃，
GA023n0021_p0293a02║乃就執死焉。少時讀書祗園房，與正嵒和尚早結
GA023n0021_p0293a03║方外之好。公童子時，父聯樞先生偶以金魚命公
GA023n0021_p0293a04║題句，公應聲曰：「將雲騰而虎變，故玉質而金相。」其
GA023n0021_p0293a05║聰穎如此。
GA023n0021_p0293a06║陳濳夫字玄倩，杭州人，歷官河南御史。與妻孟氏及
GA023n0021_p0293a07║妾，同靖節江東。其為諸生也，讀書靈隱山房，以名
GA023n0021_p0293a08║教自任，卒能克踐其志。有三弟，麗明、祚明、晉明，子
GA023n0021_p0293a09║曾篁，皆能文、有節概，不愧家聲。
GA023n0021_p0293a10║陸培字鯤庭，杭州人。中崇禎庚辰進士，官行人。乙酉
GA023n0021_p0294a01║殉節於橫山桐塢。與兄圻、弟堦，讀書於靈隱之澗
GA023n0021_p0294a02║西，人稱「錢塘三陸」。好大節，敦友生；即釋褐後，手不
GA023n0021_p0294a03║釋卷。所著有《旃鳳堂集》。公先死，而圻與堦奉母裘
GA023n0021_p0294a04║太孺人以終養。子繁弨，能為漢魏古文辭，有父風。
GA023n0021_p0294a05║
GA023n0021_p0294a06║
GA023n0021_p0294a07║
GA023n0021_p0294a08║
GA023n0021_p0294a09║
GA023n0021_p0294a10║武林靈隱寺誌卷之五下終