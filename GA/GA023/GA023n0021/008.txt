GA023n0021_p0505a01║武林靈隱寺誌卷之八
GA023n0021_p0505a02║詩詠
GA023n0021_p0505a03║詩乃心聲，有觸即發，此風人之旨也。凡世間嬉
GA023n0021_p0505a04║笑唾罵與夫飲食宴樂，皆足以陶寫性靈、琢磨
GA023n0021_p0505a05║新句，而況名勝莊嚴有如武林靈隱者乎。鷲峰
GA023n0021_p0505a06║小朵載二猿以西來，慧理大師懸一瓢於東土。
GA023n0021_p0505a07║冷泉亭下，泉響淙淙；桂子月中，天香冉冉。仰殿
GA023n0021_p0505a08║閣之宏制，不信人間；禮金像之慈容，儼然天上。
GA023n0021_p0505a09║其他一石一樹、一鳥一花，今今古古、往往來來，
GA023n0021_p0505a10║接引多端，暢滌人意；興至詩隨，沉吟良久。有意
GA023n0021_p0506a01║無意，固已得之；不即不離，其有會矣。為誌詩詠
GA023n0021_p0506a02║十二。
GA023n0021_p0506a03║五言古
GA023n0021_p0506a04║三生石謝靈運
GA023n0021_p0506a05║四城有頓躓　三世無極已浮歡昧眼前　沉憂貫終始
GA023n0021_p0506a06║壯齡緩前期　頹年迫暮齒揮霍夢幻頃　飄忽風雷起
GA023n0021_p0506a07║良緣殆未謝　時逝不可俟驚擬靈鷲山　尚想祗洹軌
GA023n0021_p0506a08║絕溜飛庭前　高林映窗裏禪室棲空觀　講宇析妙理
GA023n0021_p0506a09║與從姪杭州刺史良遊天竺寺（唐以前靈鷲稱南天竺，有論在
GA023n0021_p0506a10║首卷）李白
GA023n0021_p0507a01║掛席淩蓬丘　觀濤憩樟樓三山動逸興　五馬同遨遊
GA023n0021_p0507a02║天竺森在眼　松風颯驚秋覽雲測變化　弄水窮清幽
GA023n0021_p0507a03║疊嶂隔瑤海　當軒瀉歸流詩成傲雲月　佳趣滿吳州
GA023n0021_p0507a04║題天竺寺崔顥
GA023n0021_p0507a05║晨登天竺山　山殿朝陽曉澗泉爭噴薄　江岫相縈繞
GA023n0021_p0507a06║直上孤頂高　平看眾峰小南州十二月　地暖冰雪少
GA023n0021_p0507a07║青翠滿寒山　藤蘿覆冬沼花龕瀑布側　青壁石林杪
GA023n0021_p0507a08║鳴鐘集人天　施飯聚猿鳥洗意歸清淨　澄心悟空了
GA023n0021_p0507a09║始知世上人　萬物一何擾
GA023n0021_p0507a10║北高峰蘇軾
GA023n0021_p0508a01║言遊高峰塔　蓐食治埜裝火雲秋未衰　及此初旦涼
GA023n0021_p0508a02║霧霏巃谷暝　日出草木香嘉我同來人　久便雲水鄉
GA023n0021_p0508a03║稍觀小舉足　前路高且長古松攀龍蛇　怪石坐牛羊
GA023n0021_p0508a04║漸聞鐘磬音　飛鳥皆下翔入門空無有　雲海浩茫茫
GA023n0021_p0508a05║唯見聾道人　老病時絕糧問年笑不答　但指空藜牀
GA023n0021_p0508a06║心知不復來　欲歸更傍徨贈別留疋布　今歲天早霜
GA023n0021_p0508a07║靈隱寺林逋
GA023n0021_p0508a08║山堂氣相合　旦暮日秋陰松門韻虛籟　靜若鳴瑤琴
GA023n0021_p0508a09║舉目羣狀動　傾耳百慮沉按部既優遊　此時振衣襟
GA023n0021_p0508a10║泓澄冷泉色　寫我清曠心飄颻白猿聲　答我雅正吟
GA023n0021_p0509a01║經臺復丹井　捫蘿嘗徧臨鶴蓋青霞映　玉趾蒼苔侵
GA023n0021_p0509a02║温顏照喬木　真性訝幽禽所以仁惠政　及物一何深
GA023n0021_p0509a03║灑翰嶙峋壁　近駕栴檀林回瞻窣堵峰　天半千萬尋
GA023n0021_p0509a04║靈隱寺梅詢（詢知仁和，
GA023n0021_p0509a05║有靈隱寺詩十首，勒石冷泉亭上，今存七首。）
GA023n0021_p0509a06║千峰凌紫煙　中有𣑽王闕靈盻樹幽棲　塵心自超越
GA023n0021_p0509a07║松篁發春靄　桂實墜秋月爭得謝人世　茲焉老華髮
GA023n0021_p0509a08║（右本寺）
GA023n0021_p0509a09║古竇鳴幽泉　蒼崖結虛宇六月期客遊　披襟苦徂暑
GA023n0021_p0509a10║開窗弄清淺　吹鬢疑風雨不見白使君　煙蘿為誰語
GA023n0021_p0510a01║（右冷泉亭）
GA023n0021_p0510a02║竺慧指此峰　飛來自靈鷲猿鳥曾未知　煙嵐尚依舊
GA023n0021_p0510a03║興亡謾千古　天地豈關紐秪恐丹壑移　他年卻西走
GA023n0021_p0510a04║（右飛來峰）
GA023n0021_p0510a05║鶴髮山中人　流水鑿幽石如凭青玉案　分遞白雲液
GA023n0021_p0510a06║泠泠濺鼎俎　琴瑟穿瑤席醉坐三伏中　煩襟自消釋
GA023n0021_p0510a07║（右曲水亭）
GA023n0021_p0510a08║矯矯淵下龍　潛神在靈府雲興雖有時　泥沙可長處
GA023n0021_p0510a09║陰崖寒氣腥　峭壁灼痕古何當救旱暵　奮起為霖雨
GA023n0021_p0510a10║（右龍泓洞）
GA023n0021_p0511a01║巨石如芙蕖　天然匪彫飾䃲礴峰頂邊　嬋娟秋江側
GA023n0021_p0511a02║涉川試誰探　作礪當自惜坐與榮華同　正心未嘗易
GA023n0021_p0511a03║（右蓮華石）
GA023n0021_p0511a04║古澗飛白雲　寂歷不知處風激石上泉　僧疑月中樹
GA023n0021_p0511a05║微茫認松雪　髣髴橫樵路悵望增爾思　蒼蒼奈煙霧
GA023n0021_p0511a06║（右呼猿洞）
GA023n0021_p0511a07║靈隱寺遵式
GA023n0021_p0511a08║乾坤持中樞　動運非物圖鬱鬱彼靈鷲　飄飄如飛鳧
GA023n0021_p0511a09║層空累怪石　古木生石膚仁虎終安棲　白猿時號呼
GA023n0021_p0511a10║錢源注蛟室　謝月揚天衢曩喆多遺塵　清風來四隅
GA023n0021_p0512a01║白猿峰
GA023n0021_p0512a02║人死𤠔亦亡　碧峰空崔嵬六龍馭圓景　巨壑流紅埃
GA023n0021_p0512a03║今亦看誠古　後還思悲哀茲山俯南澗　水潔影如頹
GA023n0021_p0512a04║春篠生嫩筠　秋蘭變枯荄方新林下寺　吟此心悠哉
GA023n0021_p0512a05║飛來峰慧洪
GA023n0021_p0512a06║意行忽出門　欲留聊執杖雲間飛來峰　巋然眉睫上
GA023n0021_p0512a07║氣勢欲翔舞　秀色無千嶂萬物皆我造　何從有來往
GA023n0021_p0512a08║大千等毫末　今古歸俯仰心知目所見　皆即是幻妾
GA023n0021_p0512a09║如窺鏡中容　容豈他人相頗怪胡阿師　乃作去來想
GA023n0021_p0512a10║此意果是非　一笑聲輙放但復臨冷泉　舉手弄清漲
GA023n0021_p0513a01║飛來峰陳剛中
GA023n0021_p0513a02║寒峰插天出　玲瓏萬菡萏微風起松際　怪石勢搖撼
GA023n0021_p0513a03║上有百尺松　幽花綴紅糝野猿忽躍出　滴下露千點
GA023n0021_p0513a04║回首冷泉亭　天鏡光瀲瀲平生山水癖　如人嗜昌歜
GA023n0021_p0513a05║對此一壺酒　玉色翻醉臉路逢老祝髮　絳袍金光閃
GA023n0021_p0513a06║茲山信自佳　恨為緇塵染置之且復醉　天竺鼓紞紞
GA023n0021_p0513a07║冷泉亭白珽
GA023n0021_p0513a08║靈山本清淨　一泉渟其中靈山孤飛來　此水將無同
GA023n0021_p0513a09║山影厭不盡　照見天玲瓏分明千尺冰　不獨疑寒蟲
GA023n0021_p0513a10║京洛多風塵　到此一洗空炎寒無二心　凛有操者風
GA023n0021_p0514a01║留然守空梵　萬劫豈終窮驪山有温泉　虛築華清宮
GA023n0021_p0514a02║翠微亭張履信
GA023n0021_p0514a03║朝朝鳥北去　夜夜鳥南歸所謀在一食　所息在一枝
GA023n0021_p0514a04║人生竟何得　與鳥同此機身世與思慮　泉石良自怡
GA023n0021_p0514a05║月上飛來峰　更誰登翠微
GA023n0021_p0514a06║同項可立宿靈隱寺黃溍
GA023n0021_p0514a07║薄遊厭人境　振策窮幽躅理公所開鑿　遺蹟在巖麓
GA023n0021_p0514a08║秋杪霜葉丹　石面寒泉綠仰窺條上猿　攀蘿共相逐
GA023n0021_p0514a09║物情一何適　人事有覊束卻過猊峰迴　遙望松林曲
GA023n0021_p0514a10║前山夜來雨　溼雲漲巖谷縹緲辨朱甍　禪房帶修竹
GA023n0021_p0515a01║故人丹丘彥　抱被能投宿名篇聊一咏　異書欣共讀
GA023n0021_p0515a02║蹉跎未聞道　黽勉尚干祿夙有邱壑期　吾居幾時卜
GA023n0021_p0515a03║飛來峰顧璘
GA023n0021_p0515a04║靈峰自何來　嶔𡼭峙蒼鳳羽翮不肯斂　時時欲飛動
GA023n0021_p0515a05║海雲結輪囷　㟏岈互勾控虛房綴懸蜂　橫梁亘垂蝀
GA023n0021_p0515a06║巨靈若雕削　真宰資玩弄初臨側躬入　稍深復軒洞
GA023n0021_p0515a07║蹈危若浮槎　瞰空疑覆甕霔深日影墜　谷轉風馭送
GA023n0021_p0515a08║陰深絺衣寒　躑躅芒履重班荊趺舊席　剜苔記新頌
GA023n0021_p0515a09║歸來眠不穩　一夜勞噩夢
GA023n0021_p0515a10║靈隱寺顧璘
GA023n0021_p0516a01║水泛趣已綿　山行路仍窕迤𨓦經層巒　花宮冠林杪
GA023n0021_p0516a02║峭壁概微霄　下映樓觀小崖傾樹孤撐　亭遠泉重繚
GA023n0021_p0516a03║蕭條僧氣閒　肅穆人聲悄來遊屬秋暮　蕉葉青嫋嫋
GA023n0021_p0516a04║入徑薰名香　憩澗狎幽鳥顧瞻桃源深　捐佩苦不早
GA023n0021_p0516a05║寄言都城子　來者一何少誅茅倘吾遂　庶離寰中擾
GA023n0021_p0516a06║飛來峰蘇濬
GA023n0021_p0516a07║吾聞靈鷲峰　乃在渤海濱天然不雕琢　抱朴全其真
GA023n0021_p0516a08║夜半有力者　負之置江津六龍無停轡　徙倚若有神
GA023n0021_p0516a09║泠泠羣籟響　粲粲百花新鬼鑿詎不工　象罔已沉淪
GA023n0021_p0516a10║玄黃實災木　翡翠豈藏身曷若摧毛羽　元邱絕世塵
GA023n0021_p0517a01║上北高峰黃省曾
GA023n0021_p0517a02║半涉神已慄　極振且逾眩分野照可捐　山雲詎能辨
GA023n0021_p0517a03║藩周縣界絡　江木海光見松表鼯見清　崖間羽棲晏
GA023n0021_p0517a04║東月已吐暉　西驪將隕晛創觀世可遺　薄迎情猶眷
GA023n0021_p0517a05║翠微搆翳隱　初春沃葱蒨飱霞哂彼晚　遯谷矜我先
GA023n0021_p0517a06║物軌諒有齊　意適無所羨逍遙茲永言　抒心布明彥
GA023n0021_p0517a07║李流芳靈鷲看紅葉，期沈無回不至；同吳伯霖、鄒孟陽、
GA023n0021_p0517a08║方回、嚴印持、聞子將飲冷泉亭；同邵古菴、江
GA023n0021_p0517a09║邦申分韻，得山字。
GA023n0021_p0517a10║故人紅葉下　頻期來此山經旬始載酒　惆悵不同攀
GA023n0021_p0518a01║邂逅愜心賞　歡焉開容顏寒嚴愛晚氣　移席臨溪灣
GA023n0021_p0518a02║泉光照酒白　木葉上衣斑況接隱者論　暫令人意間
GA023n0021_p0518a03║冷泉紅樹圖
GA023n0021_p0518a04║二十日西湖　領略猶未了一朝別子歸　使我意悄悄
GA023n0021_p0518a05║當我欲別時　千山秋已老更得少日留　霜深變林抄
GA023n0021_p0518a06║子常為我言　靈隱楓葉好千紅與萬紫　亂插向晴昊
GA023n0021_p0518a07║爛然列錦繡　森然建旂旐一生未得見　何異說食飽
GA023n0021_p0518a08║至今追昔遊　懊殺歸來早豈意今復爾　萬事有魔嬈
GA023n0021_p0518a09║相牽可奈何　是身如籠鳥歸來千日餘　昨日試閒眺
GA023n0021_p0518a10║澗邊小紅樹　向人亦嫋嫋轉憶故人遊　西湖攬懷抱
GA023n0021_p0519a01║開緘讀素書　因風為子道
GA023n0021_p0519a02║高攀龍萬曆癸丑季秋，與丹陽周仲純來遊韜光，靜坐
GA023n0021_p0519a03║三七日而去，書二詩紀勝遊云。
GA023n0021_p0519a04║偶來山中坐　兀兀二旬餘心中澹無事　宛若生民初
GA023n0021_p0519a05║流泉當几席　眾山立庭除高樹依巖秀　修竹夾路疏
GA023n0021_p0519a06║所至得心賞　終日欣欣如流光易蹉跎　此日良不虛
GA023n0021_p0519a07║寄言養性者　速駕深山居
GA023n0021_p0519a08║其二
GA023n0021_p0519a09║落日在平野　悵然懷千秋緬彼臨安區　當年棲王侯
GA023n0021_p0519a10║樓臺何鬱鬱　冠蓋紛相酬一朝世事盡　百代成荒丘
GA023n0021_p0520a01║徒存指點迹　令人心傷憂何如蓬廬士　偃息巖壑幽
GA023n0021_p0520a02║詩書共朝夕　花木遞春秋觴酌洽朋好　卧起親鳬鷗
GA023n0021_p0520a03║豈不念世故　中心自有求生有無窮娛　既沒名長流
GA023n0021_p0520a04║和高忠憲公〈韜光菴〉二首沈捷（大匡）
GA023n0021_p0520a05║結伴巖上宿　夢魂恬有餘曉起更清曠　再逢開關初
GA023n0021_p0520a06║振策登危峰　緩步如堦除嶔崎六七人　高下密復疏
GA023n0021_p0520a07║三休竹樹間　共笑畫不如廓然至其頂　仰面親太虛
GA023n0021_p0520a08║歷覽不欲去　欲息難久居
GA023n0021_p0520a09║開帙遇前輩　慄然悲九秋先生不朽人　腐鼠嗤公侯
GA023n0021_p0520a10║矢志踵其韻　高言誰能酬今日復何日　社屋齊蒿邱
GA023n0021_p0521a01║異代嗟興亡　何如身世憂乾坤一漆室　俯仰白日幽
GA023n0021_p0521a02║綰彼二三子　登眺延窮愁我師佛圖澄　狎虎如狎鷗
GA023n0021_p0521a03║何必去五嶽　目前縱所求當年三七日　鴻名千載留
GA023n0021_p0521a04║重登韜光步韻（七言律）
GA023n0021_p0521a05║山中雪後溜春泉　竹筧清冷高下眠日上海門懸玉
GA023n0021_p0521a06║斗　山臨江岸漾清蓮琳宮已占大千界　仙宅應標尺
GA023n0021_p0521a07║五天莫笑老人詩思怯　近來筋力減于前
GA023n0021_p0521a08║九日同諸友登飛來峰查繼佐（伊璜）
GA023n0021_p0521a09║扶笻峰頂快登高　千里湖山一望遙黛色敲開靈鷲
GA023n0021_p0521a10║石　波光飛到浙江潮圖攅翠壑看三竺　錦醉青楓見
GA023n0021_p0522a01║六橋狂嘯直舒天地外　滄洲共訂老漁樵
GA023n0021_p0522a02║七言古
GA023n0021_p0522a03║丁隱君歌陸龜蒙
GA023n0021_p0522a04║華陽道士南遊歸　手中半捲青蘿衣自言逋客持贈
GA023n0021_p0522a05║我　乃是錢塘丁翰之連江大抵多奇岫　獨話君家最
GA023n0021_p0522a06║孤秀盤燒天竺春筍肥　琴倚洞庭秋石瘦草堂暗引
GA023n0021_p0522a07║龍泓溜　老樹根株若蹲獸霜濃果熟未容收　往往兒
GA023n0021_p0522a08║童雜猿狖去歲猖狂有黃㓂　官軍駭散無人鬥滿城
GA023n0021_p0522a09║奔迸翰之間　祗把枯松塞圭竇前度相逢止賣文　一
GA023n0021_p0522a10║錢不值虛云云今來利作採樵客　可以抛身麋鹿羣
GA023n0021_p0523a01║丁隱君　丁隱君昻頭且莫變名氏　即日便尋丁隱君
GA023n0021_p0523a02║和李杞〈題靈隱寺〉蘇軾
GA023n0021_p0523a03║君不見　錢塘湖　錢王壯觀今已無屋堆黃金斗量珠
GA023n0021_p0523a04║　運盡不勞折簡呼四方宦遊散其拏　宮闕留與人間
GA023n0021_p0523a05║娛盛衰哀樂兩須臾　何用多憂心鬱紆溪山處處皆
GA023n0021_p0523a06║可廬　最後靈隱飛來孤喬松百丈蒼髯鬚　優優下笑
GA023n0021_p0523a07║柳與蒲高堂會食羅千夫　撞鐘擊鼓喧朝晡凝香方
GA023n0021_p0523a08║丈眠𣰽毺　絕勝絮被縫海圖清風時來驚睡餘　遂起
GA023n0021_p0523a09║羲皇傲几籧歸時棲鴉正早逋　孤煙落日不可逋
GA023n0021_p0523a10║冷泉亭送唐林夫蘇軾
GA023n0021_p0524a01║靈隱前　三竺後　兩澗春淙一靈鷲不知水從何處來
GA023n0021_p0524a02║　跳波赴壑如奔雷無情有意兩莫測　肯向冷泉亭下
GA023n0021_p0524a03║相縈迴我在錢塘六百日　山中暫來不暖席今君欲
GA023n0021_p0524a04║就靈隱居　葛衣草履隨僧蔬肯與冷泉作主一百日
GA023n0021_p0524a05║　不用二十四考書中書
GA023n0021_p0524a06║靈隱寺恭行己
GA023n0021_p0524a07║靈山鑿開山骨路　慈雲側把黃金布峰擎小朵凝華
GA023n0021_p0524a08║煙　井暗葛洪煉丹處洞猿抱子隨人呼　竹龍弄珠愁
GA023n0021_p0524a09║水枯列剎相望五天近　梵僧往還無時無埽石雲堆
GA023n0021_p0524a10║命分坐　展眼三生容易過李源別棹上瞿塘　牧竪唱
GA023n0021_p0525a01║歌天人和西風昨夜吹早秋　千年辛苦驚白頭耆婆
GA023n0021_p0525a02║樹下客歸去　茶瓢打翻方自由
GA023n0021_p0525a03║虛白亭見心復
GA023n0021_p0525a04║洞然一室生虛白　包括須彌百千億卧遊恍訝玻璃
GA023n0021_p0525a05║宮　幻出諸天帝青色常作清靜觀　廓達含太空水晶
GA023n0021_p0525a06║寒映座上月　玉氣晴射窗間虹神光圓照徹中外　萬
GA023n0021_p0525a07║物朗融無隔礙空明一色鏡涵天　觸目如居焰摩界
GA023n0021_p0525a08║我光此室依靈光　閻浮大樹多陰涼門開冷泉境　路
GA023n0021_p0525a09║入無何鄉道人不起那伽定　夜明簾捲當銀潢扶過
GA023n0021_p0525a10║毘耶城　超出摩竭方身本無來亦無住　那用三萬二
GA023n0021_p0526a01║千獅子牀了知有相皆非實　明暗色空誰辨的莫教
GA023n0021_p0526a02║童子窺習禪　誤作水光投瓦礫掃除聖解并凡情　純
GA023n0021_p0526a03║清絕點泯見精忽驚兜率夢覺海　天曉紅輪輾破琉
GA023n0021_p0526a04║璃青
GA023n0021_p0526a05║北高峰洪鍾
GA023n0021_p0526a06║策杖直上北高顛　俯視萬象皆茫然螺攢翠擁互起
GA023n0021_p0526a07║伏　芙蓉朵朵相爭妍江流東去自今古　山勢飛來如
GA023n0021_p0526a08║鳳舞湖光十里傍城開　畫船日日聞簫鼓簫鼓聲和
GA023n0021_p0526a09║發浩歌　人生志節當如何功成身退有明訓　乞歸便
GA023n0021_p0526a10║向山之阿山中風景真堪樂　朋徒詩酒常相約香山
GA023n0021_p0527a01║洛社有遺芳　誰謂今人不如昨
GA023n0021_p0527a02║𡵺嶁山房皇甫涍
GA023n0021_p0527a03║虎林勝擅飛來峰　谿梁亘度名廻龍蒼松迎風鼓琴
GA023n0021_p0527a04║瑟　巧石向日開芙蓉中隱仙人鍊鉛蕊　虛調槖籥分
GA023n0021_p0527a05║金水週行神火退陰魔　幻出神珠細如米赫奕光騰
GA023n0021_p0527a06║五色霓　服之壽與天皇齊驅雷逐電護丹鼎　竊取應
GA023n0021_p0527a07║防后羿妻我是青城鶴背客　洗頭猶怪南溟窄攀翻
GA023n0021_p0527a08║靈鷲挹少微　暖煙蒸發山花赤彷彿身遊何有鄉　萬
GA023n0021_p0527a09║竿修竹披雲房劈芝饌玉奏鶯簧　瓦爐將爇柏鈴香
GA023n0021_p0527a10║蟠桃酒瀉癭瓢滿　醉卧山中歲月長
GA023n0021_p0528a01║贈靈隱晦山大師歌柯維楨（翰周）
GA023n0021_p0528a02║我昨登匡阜　秀絕不可名香爐五老得髣髴　屏風
GA023n0021_p0528a03║九疊煙嵐橫宗雷慧遠近已久　東林精舍誰尋盟攬
GA023n0021_p0528a04║師匡廬咏　奇偉洵可驚奔騰飛瀑數千仞　矯矯筆力
GA023n0021_p0528a05║雄相爭前聞黃鶴曾題句　蟻視禰衡鸚鵡賦崔顥當
GA023n0021_p0528a06║年浪得名　卻笑青蓮投筆去武林湖山最明秀　西域
GA023n0021_p0528a07║飛來有靈鷲禪席東南說五山　祖庭法乳親承授去
GA023n0021_p0528a08║年持缽來嘉禾　余方鼓柁湘江波猊座獅音空逖聽
GA023n0021_p0528a09║　自憐學道常蹉跎頻年苦行役　萬里信南北屢欲從
GA023n0021_p0528a10║師杖履遊　心胸一為開茅塞今朝挈侶過雲棲　疊嶂
GA023n0021_p0529a01║迴巒逈欲迷冷泉亭下還相訊　應許追蹤舊虎谿
GA023n0021_p0529a02║五言律
GA023n0021_p0529a03║題靈隱山頂院綦母潛
GA023n0021_p0529a04║招提此山頂　下界不相聞塔影掛清漢　鐘聲和白雲
GA023n0021_p0529a05║觀空靜室掩　行道眾香焚且駐西來駕　人天日未曛
GA023n0021_p0529a06║候仙亭白居易
GA023n0021_p0529a07║蹇步垂朱綬　華纓映白鬚何因駐衰老　只有且歡娛
GA023n0021_p0529a08║酒興還應在　詩情可便無登山與臨水　猶未要人扶
GA023n0021_p0529a09║請韜光齋
GA023n0021_p0529a10║白屋炊香飯　葷羶不入家濾泉澄葛粉　洗手摘藤花
GA023n0021_p0530a01║青芥除黃葉　紅薑帶紫芽命師相伴食　齋罷一甌茶
GA023n0021_p0530a02║宿靈隱
GA023n0021_p0530a03║月色荒城外　江聲野寺中貧知交道薄　老信釋門空
GA023n0021_p0530a04║露葉彫堦蘚　風枝戞井桐不妨無酒夜　閒話值生公
GA023n0021_p0530a05║（附錄：權德輿〈下竺詩〉）（暮過潭上寺　獨宿白雲間）（鐘磬遙連寺　星河半隔山）（石中泉暗落　松外戶初關）
GA023n0021_p0530a06║（卻憶終南裏　前秋此夕還）
GA023n0021_p0530a07║飛來峰貫休
GA023n0021_p0530a08║元是西天住　飛來莫去休未辭仙佛國　好是帝王州
GA023n0021_p0530a09║彼樹亦如寄　吾生應更浮白猿呼不應　松露滴獼猴
GA023n0021_p0530a10║寄杭州宋震使君
GA023n0021_p0531a01║罷郡歸侵暑　仍思靈隱居僧房謝朓語　寺額葛洪書
GA023n0021_p0531a02║月樹獼猴睡　山池菡萏疏吾皇愛清靜　莫便結吾廬
GA023n0021_p0531a03║登北高峰塔潘閬
GA023n0021_p0531a04║高峰峰上塔　竟上最高層常謂人難到　何當我獨登
GA023n0021_p0531a05║天香聞不斷　海月見微稜懶下紅塵路　重來恐未能
GA023n0021_p0531a06║冷泉放閘陸游
GA023n0021_p0531a07║泉聲飛出閘　逶迤綠陰間此地原無暑　多時不入山
GA023n0021_p0531a08║草欹疑石墜　水定見魚還誰得同龜鶴　遊吟半日閒
GA023n0021_p0531a09║飛來峰林景熙
GA023n0021_p0531a10║何年移竺國　秀色發稜層清極不知夏　虛中欲晤僧
GA023n0021_p0532a01║樹幽嵐氣重　泉落乳花凝猶憶烹茶處　閒來話葛藤
GA023n0021_p0532a02║北高峰唐玄英
GA023n0021_p0532a03║絕頂無煩暑　登高三伏中深蘿斜透日　喬木更含風
GA023n0021_p0532a04║山疊雲霞際　川傾世界東那知茲夕興　不與古人同
GA023n0021_p0532a05║靈隱蓬萊堂孫雄
GA023n0021_p0532a06║堂開金色界　梵客好鈎簾山影碧侵座　水聲清遶簷
GA023n0021_p0532a07║彩雲埋石腳　珠露泣松髯終擬攜孤笛　凭欄喚玉蟾
GA023n0021_p0532a08║遊靈隱寺道諫
GA023n0021_p0532a09║長吟遊古寺　九里入青松鳥向花間語　僧從月下逢
GA023n0021_p0532a10║陰廊連碧殿　清磬雜疏鐘回首夕陽晚　煙霞鎖亂峰
GA023n0021_p0533a01║冷泉夜坐趙師秀
GA023n0021_p0533a02║眾境碧沉沉　前峰月正臨樓鐘晴聽響　池水夜觀深
GA023n0021_p0533a03║清淨非人世　虛空見佛心卻尋來處宿　風起古松林
GA023n0021_p0533a04║冷泉亭知圓
GA023n0021_p0533a05║幽亭無俗狀　清駛滌煩襟砌壓寒流淺　簷分積翠深
GA023n0021_p0533a06║晚花閒照影　古木冷垂陰凭檻不能去　澄澄發靜吟
GA023n0021_p0533a07║宿靈隱寺曉起王問
GA023n0021_p0533a08║看山逢雨色　猶得住招提獨悟虛為性　方知往是迷
GA023n0021_p0533a09║澗從窗下落　鶯在霧中啼微梵來金界　冥冥隔竺西
GA023n0021_p0533a10║宿歸雲菴孫一元
GA023n0021_p0534a01║獨坐山中寺　境閒真意存瓦燈然石壁　松葉暗柴門
GA023n0021_p0534a02║夜久無羣動　詩成偶自言上方鐘磬早　山月落前軒
GA023n0021_p0534a03║靈隱寺孫枝
GA023n0021_p0534a04║谷口隱青松　深山路幾重高峰停落日　流水和踈鐘
GA023n0021_p0534a05║樹古殘霞斷　雲歸一雁衝冷泉亭上坐　歌嘯每從容
GA023n0021_p0534a06║秋日鷲山雨後作
GA023n0021_p0534a07║金風臨北牖　蕭瑟動輕衣雨歇千峰翠　煙飛萬木稀
GA023n0021_p0534a08║殘紅掛秋水　獨鳥下荊扉欹枕長歌罷　悠然月色微
GA023n0021_p0534a09║飛來峰黃省曾
GA023n0021_p0534a10║洞室曲仍曲　峰椒奇復奇賦華形不似　遊習勝還迷
GA023n0021_p0535a01║西鷲應宜記　東壺諒可齊至今盤鬱境　猶似眾靈棲
GA023n0021_p0535a02║韜光菴田汝成
GA023n0021_p0535a03║高閣迥塵氛　迢遙積翠分漁歌湖上起　夜梵谷中聞
GA023n0021_p0535a04║竟夕唯清籟　諸天盡白雲倘逢鸞鶴侶　從此更離羣
GA023n0021_p0535a05║至靈隱寺王穉登
GA023n0021_p0535a06║改朔逢流火　輕舠湖上行兩峰爭出沒　一水隔陰晴
GA023n0021_p0535a07║寺寺藏雲氣　家家枕澗聲不辭沾法雨　來謁古先生
GA023n0021_p0535a08║靈隱寺謝肇淛
GA023n0021_p0535a09║兩僧飛錫地　鷲嶺幾時分古寺唯黃葉　秋山自白雲
GA023n0021_p0535a10║雨花空外落　潮信定中聞便欲吹笙去　清霄鸞鶴羣
GA023n0021_p0536a01║韜光菴
GA023n0021_p0536a02║虛閣倚岧嶤　高秋氣泬㵳亂山圍郭小　一水接江遙
GA023n0021_p0536a03║峰勢全欺寺　鐘聲半雜潮平生邱壑興　齋罷宿僧寮
GA023n0021_p0536a04║岣嶁山房黃汝亨
GA023n0021_p0536a05║窈窕此山中　巖房一徑通飛泉時帶雨　拂響坐臨風
GA023n0021_p0536a06║人靜禪初梵　天高月正空淒清聊奏曲　人世已鴻蒙
GA023n0021_p0536a07║岣嶁山房沈明臣
GA023n0021_p0536a08║吳越新投社　山中覓故侯白雲僧借榻　黃葉客登樓
GA023n0021_p0536a09║月出境逾靜　溪深水自流翻憐鐘磬發　破此一林幽
GA023n0021_p0536a10║韜光菴張蔚然
GA023n0021_p0537a01║空王臺殿後　何意有珠宮山轉疑無徑　樓高望不窮
GA023n0021_p0537a02║江濤流日夜　海色上虛空秋月懸孤嶂　婆娑滿樹風
GA023n0021_p0537a03║五寺橋望諸雲泉怡老處陳實
GA023n0021_p0537a04║瀑水當禪境　流雲度石橋松杉晴作雨　唄梵夜聞潮
GA023n0021_p0537a05║謝朓空文藻　鍾期又寂寥迴觀飛鶴去　莫負白雲招
GA023n0021_p0537a06║靈隱寺暮歸白珩
GA023n0021_p0537a07║山色晚蒼蒼　山門下夕陽栴林飄槲葉　新月到禪牀
GA023n0021_p0537a08║逕出千峰秀　亭迴一澗長淹留不可極　露溼薜衣裳
GA023n0021_p0537a09║贈僧住靈隱虞淳熙
GA023n0021_p0537a10║象工來石室　寶跡繫金繩六度初行忍　三皈始見僧
GA023n0021_p0538a01║松雲空宿障　鷲日望朝升桂子秋風裏　披衣拜駱丞
GA023n0021_p0538a02║送僧住靈隱夏衡
GA023n0021_p0538a03║尋芳來上國　振錫復南還一鉢隨緣飯　孤燈到處禪
GA023n0021_p0538a04║晚風青豆雨　秋水白蘋煙後夜鐘聲斷　相思湖水邊
GA023n0021_p0538a05║靈隱寺葉向高
GA023n0021_p0538a06║山行情不厭　暑入景偏宜古剎依靈壁　閒雲近酒巵
GA023n0021_p0538a07║逢僧能識字　對客善題詩蹤跡能如此　吾生媿鹿麋
GA023n0021_p0538a08║遊靈隱寺王思任
GA023n0021_p0538a09║靈隱一孤峰　菴菴疊翠重僧泉依竹驛　仙屋破雲峰
GA023n0021_p0538a10║綠暗天俱貴　山寒月不濃澗橋秋倚處　忽一響溪鐘
GA023n0021_p0539a01║飛來峰晦山顯
GA023n0021_p0539a02║何代飛來此　空濛鬱亂青千奇靈鷲石　一碧冷泉亭
GA023n0021_p0539a03║壁破盤螺髻　幢高湧梵經有僧孤頂住　夜半火浮星
GA023n0021_p0539a04║冷泉亭
GA023n0021_p0539a05║靈鷲真邱壑　當門水石香亭幽人影靜　泉冷客心涼
GA023n0021_p0539a06║古碧澄毛髮　空青照殿堂高賢時策杖　一坐到斜陽
GA023n0021_p0539a07║慧理開山祖塔（在迴龍橋道左）
GA023n0021_p0539a08║欲表靈峰異　迦維特地來雙猿呼洞出　五寺鑿雲開
GA023n0021_p0539a09║石塔當溪口　全身聽壑雷到山先覿面　誰慮沒荒萊
GA023n0021_p0539a10║明教嵩禪師塔（在寺西永安塢）
GA023n0021_p0540a01║五相傳堅固　遺幢號永安鴻文三藏吼　鐵骨一龕寒
GA023n0021_p0540a02║佛日弓裘在　靈山風樹看法王留王氣　萬古卓雲端
GA023n0021_p0540a03║蓮花峰
GA023n0021_p0540a04║崔嵬最高頂　奇石水經傳亂吸千峰翠　平開十丈蓮
GA023n0021_p0540a05║冰霜鮮臘月　臺座逼空天信是靈山物　拈來不記年
GA023n0021_p0540a06║神尼舍利塔
GA023n0021_p0540a07║塔在飛來峰巽角。尼名智仙，曾撫隋文帝。帝
GA023n0021_p0540a08║即位，勅建塔藏其舍利。
GA023n0021_p0540a09║插漢浮圖古　傳來隋代尼神通仙佛母　襁褓帝王兒
GA023n0021_p0540a10║鬧市知天子　深宮禮聖師靈山藏舍利　斑剝故朝碑
GA023n0021_p0541a01║殿前石塔
GA023n0021_p0541a02║五代錢鏐王為永師大師建。
GA023n0021_p0541a03║矗立如雙闕　浮圖聳殿陰悉檀錢氏物　標榜永明心
GA023n0021_p0541a04║八面雕鏤古　千齡剝繡深巨鼇擎不倦　劫海擁獅林
GA023n0021_p0541a05║山門外石幢
GA023n0021_p0541a06║高幢垂五代　端拱寺門雄地湧虬螭角　天成神鬼工
GA023n0021_p0541a07║蓮花開仰覆　佛頂峙西東卓出靈峰半　招搖雲霧中
GA023n0021_p0541a08║五羅漢松
GA023n0021_p0541a09║古寺青垂蓋　崢嶸秀五松似浮羅漢影　幸免大夫封
GA023n0021_p0541a10║冰鐵開禪虎　支離類老龍一株臨濟後　高蔭屬靈峰
GA023n0021_p0542a01║濟顛祖師
GA023n0021_p0542a02║怪爾真羅漢　縱橫魔佛間師尊一瞎老　顛盡兩名山
GA023n0021_p0542a03║詩偈天然韻　神通半雜頑金身披破衲　頂禮欲開顏
GA023n0021_p0542a04║韜光
GA023n0021_p0542a05║盛伏投精舍　居然到冷扉一池龍噴雪　四座瀑侵衣
GA023n0021_p0542a06║金地蓮時放　晴堦雨暗飛真禪高韻在　歎息仰餘暉
GA023n0021_p0542a07║石筍峰
GA023n0021_p0542a08║何人輪巨釡　斬劈卓雲峰玉版撑孤壑　蒼煙破幾重
GA023n0021_p0542a09║抽條難宿鳳　驚雨欲成龍怪絕懸崖處　偏留此異蹤
GA023n0021_p0542a10║冷泉亭奕山萃
GA023n0021_p0543a01║滴瀝辭雲竇　泓澄北磵陰亭餘玉局墨　記載樂天唫
GA023n0021_p0543a02║影浸松杉古　光回殿閣沉高軒如到此　六月已寒心
GA023n0021_p0543a03║慧理祖塔慧麟瑞
GA023n0021_p0543a04║為問開山祖　雙猿洞未封全身當谷口　一塔壓迴龍
GA023n0021_p0543a05║錫掛西天月　雷轟鷲嶺鐘欲知真面目　溪水盡朝宗
GA023n0021_p0543a06║七言律
GA023n0021_p0543a07║靈隱寺司空曙
GA023n0021_p0543a08║青山古寺遶煙波　石磴盤空鳥道過百尺金身開鑿
GA023n0021_p0543a09║壁　萬龕燈焰隔煙蘿雲生客到侵衣溼　花落僧前覆
GA023n0021_p0543a10║地多不與方袍同結足　下歸塵世竟如何
GA023n0021_p0544a01║靈隱寺賈㠀
GA023n0021_p0544a02║峰前峰後寺初秋　絕頂高牕見沃洲人在定中聞蟋
GA023n0021_p0544a03║蟀　鶴曾棲處掛獼猴山鐘夜渡空江水　汀月寒生古
GA023n0021_p0544a04║石樓心欲懸帆身未遂　謝公此地昔曾遊
GA023n0021_p0544a05║靈隱寺白居易
GA023n0021_p0544a06║一山分作兩山門　兩寺元從一寺分東澗水流西澗
GA023n0021_p0544a07║水　南山雲起北山雲前臺花發後臺見　上界鐘聲下
GA023n0021_p0544a08║界聞遙想吾師行道處　天香桂子落紛紛
GA023n0021_p0544a09║辭白太守齋韜光
GA023n0021_p0544a10║山僧野性好林泉　每向巖阿倚石眠不解栽松陪玉
GA023n0021_p0545a01║勒　惟能引水種金蓮白雲乍可來青嶂　明月難教下
GA023n0021_p0545a02║碧天城市不能飛錫去　恐驚鶯囀翠樓前
GA023n0021_p0545a03║立秋宿寺蘇軾
GA023n0021_p0545a04║百重堆案掣身閒　一葉秋聲對榻眠牀下雪霜侵戶
GA023n0021_p0545a05║月　枕中琴筑落堦泉崎嶇世味嘗應遍　寂寞山棲老
GA023n0021_p0545a06║漸便惟有憫農心尚在　起占雲漢更茫然
GA023n0021_p0545a07║中秋分桂贈楊元素
GA023n0021_p0545a08║月缺霜濃細蘂乾　此花元屬桂堂仙鷲峰子落驚前
GA023n0021_p0545a09║夜　蟾窟枝空記昔年破裓山僧憐耿介　練裙溪女鬥
GA023n0021_p0545a10║清妍願公採擷紉幽佩　莫遣孤芳老澗邊
GA023n0021_p0546a01║汎舟入靈隱林逋
GA023n0021_p0546a02║水天相映淡浟溶　隔水青山無數重白鳥背人秋自
GA023n0021_p0546a03║遠　蒼煙和樹曉來濃桐廬道次七里瀨　彭蠡湖邊五
GA023n0021_p0546a04║老峰輟棹遲回歸未得　上方精舍動疏鐘
GA023n0021_p0546a05║宿永安遇雨楊蟠
GA023n0021_p0546a06║九里松門雪過時　籃輿嬝嬝礙松枝雨留宿客還斜
GA023n0021_p0546a07║落　風送行人卻倒吹華表忽驚黃鶴過　耳中猶聽白
GA023n0021_p0546a08║猿悲來朝弗著登山屐　恐被人呼謝客兒
GA023n0021_p0546a09║和楊蟠〈宿永安遇雨〉契嵩
GA023n0021_p0546a10║巖維靈徹出山時　被雨曾聞礙木枝樹杪霜寒何足
GA023n0021_p0547a01║畏　管中春色亦堪吹風寒鐘韻疑還散　水激溪聲咽
GA023n0021_p0547a02║又悲鬭草野童君莫笑　初平原是牧羊兒
GA023n0021_p0547a03║歲暮值雪，焚香獨坐，有懷章安楊公蟠錢湖草
GA023n0021_p0547a04║堂沙門惟悟
GA023n0021_p0547a05║檐外驚風幽鳥歸　窗前獨坐事還稀初看曆日新年
GA023n0021_p0547a06║近　喜見山林驟雪飛但憶故人能有詠　寧懷久客此
GA023n0021_p0547a07║無衣鮑昭湯老能乘興　城郭何如在翠微
GA023n0021_p0547a08║和契嵩有懷二公之作惟悟
GA023n0021_p0547a09║道安獨繼襄陽踵　詩好慵窺清晝評竹屋數間經幾
GA023n0021_p0547a10║載　草衣三事傲平生縱陪林下收孤迹　難學人間走
GA023n0021_p0548a01║大名燈火已殘談未倦　曉風斜雨打窗聲
GA023n0021_p0548a02║見山亭張商英
GA023n0021_p0548a03║簾捲疏煙醉眼開　浮雲飛盡見崔嵬苦遭嵐氣遮藏
GA023n0021_p0548a04║久　深謝清風引致來丹桂有時明月滿　舊山無路白
GA023n0021_p0548a05║猿哀禪僧詰我真空理　心火茫茫一夜灰
GA023n0021_p0548a06║靈隱訪舊恭行己
GA023n0021_p0548a07║西風倦客懶馳奔　今日扶藜偶出門未學道林歸養
GA023n0021_p0548a08║馬　且尋慧理去呼猿早行九里松多老　舊坐三生石
GA023n0021_p0548a09║尚温勸爾更添茶一碗　此情須向此時論
GA023n0021_p0548a10║泛舟入靈隱寺楊維楨
GA023n0021_p0549a01║九里松關一逕深　修廊千尺晝沉沉佛安瑪瑙沉香
GA023n0021_p0549a02║座　僧住栴檀紫竹林南北高峰天外筆　東西流水屋
GA023n0021_p0549a03║頭琴冷泉亭畔閑盤礴　洗盡平生名利心
GA023n0021_p0549a04║過鷲峰贈勤上人楊維楨
GA023n0021_p0549a05║高林初日散煙霏　謝客亭前多翠微湖上海門獅子
GA023n0021_p0549a06║吼　山來天竺鳳凰飛胡僧譚咒花生舌　木客題詩葉
GA023n0021_p0549a07║滿衣誰識道人真樂意　九溪溪上御風歸
GA023n0021_p0549a08║集慶寺仇遠
GA023n0021_p0549a09║半生三宿此招提　眼底交遊更有誰顧愷謾留金粟
GA023n0021_p0549a10║影　杜陵忍賦玉華詩旋烹紫筍猶含籜　自摘青茶未
GA023n0021_p0550a01║展旗聽徹洞簫清不寐　月明正照古松枝
GA023n0021_p0550a02║送復見心返杭，兼柬張伯雨虞集
GA023n0021_p0550a03║春雨西江漲百川　袈裟又上浙東船行尋龍卧雲生
GA023n0021_p0550a04║徑　坐聽猿吟月浸泉客裏有詩煩為寄　山中何法可
GA023n0021_p0550a05║相傳故人或者尋張拙　鼻涕垂頤雪滿肩
GA023n0021_p0550a06║飛來峰朱袞
GA023n0021_p0550a07║每怪青山行不動　誰傳靈鷲遠飛來地幽合得芙蓉
GA023n0021_p0550a08║朵　神異真疑鬼物胎碧玉洞虛留日月　黃金世近拱
GA023n0021_p0550a09║樓臺年來悟得推移訣　時把乾坤運一迴
GA023n0021_p0550a10║贈靈鷲勤上人張紳
GA023n0021_p0551a01║靈鷲禪房我所思　可堪春晚送勤師半山啼鳥煙霞
GA023n0021_p0551a02║裏　一路落花風雨時定有猿看窗外筆　應知苔護壁
GA023n0021_p0551a03║間詩門前曲徑通三竺　欲向中天采石芝
GA023n0021_p0551a04║觀魯侍郎冷泉亭放猿錢思復
GA023n0021_p0551a05║飛來峰上又成羣　好事誰無魯使君金鎖曾經湘岸
GA023n0021_p0551a06║雨　黑衣猶帶峽山雲不應淚落舟中聽　只許禪餘石
GA023n0021_p0551a07║上聞千尺長松掛孤影　夜深山月白紛紛
GA023n0021_p0551a08║靈隱寺張翥
GA023n0021_p0551a09║石梁濺水溼蒼苔　陰洞旁穿澗底回殿閣瓊瑤從地
GA023n0021_p0551a10║湧　山林圖畫自天開龍隨僧到分雲住　猿認人呼下
GA023n0021_p0552a01║樹來遊興未闌斜日盡　馬頭呼酒尚徘徊
GA023n0021_p0552a02║贈來復
GA023n0021_p0552a03║蓮華峰下天香樹　吹老西風幾度秋僧寶師真弘覺
GA023n0021_p0552a04║範　詩窮我亦孟參謀文章宇宙千年事　身世江湖萬
GA023n0021_p0552a05║里舟甚欲相期石橋路　更須同訪羽人邱
GA023n0021_p0552a06║靈鷲山
GA023n0021_p0552a07║西湖之西天竺深　天香滿峰多桂林老猿引子下高
GA023n0021_p0552a08║樹　流水興雲來遠岑上方已變劫灰黑　古洞長帶秋
GA023n0021_p0552a09║嵐陰清輝娛人且歸去　後夜月明重來尋
GA023n0021_p0552a10║冷泉亭董嗣杲
GA023n0021_p0553a01║小朵峰前玉鏡寒　幾回倚杖聽潺湲箕公飲澗非凡
GA023n0021_p0553a02║水　惠理呼猿在此山亭角靜依金剎古　樹深涼卧石
GA023n0021_p0553a03║闌間無因可冼人間熱　時御清風照影還
GA023n0021_p0553a04║靈隱寺張寧
GA023n0021_p0553a05║秋日秋山景色微　秋來風景解人稀泉通金谷清偏
GA023n0021_p0553a06║冷　峰出雙林峻欲飛黃葉下封遊客路　白雲閒護定
GA023n0021_p0553a07║僧扉人生晚節須當惜　暢飲何妨到夕輝
GA023n0021_p0553a08║呼猿洞高德暘
GA023n0021_p0553a09║冷泉亭外松千樹　時有老猿啼樹間逐侶出雲風動
GA023n0021_p0553a10║壑　呼兒歸洞月橫山曉空蕙帳人初去　秋入荷衣客
GA023n0021_p0554a01║未還清響不聞巴峽怨　時聽嫋嫋和潺湲
GA023n0021_p0554a02║九里松
GA023n0021_p0554a03║喬松萬樹總良材　九里青松一逕開雲氣直從天竺
GA023n0021_p0554a04║去　濤聲長傍海門來人行道上依濃樾　子落僧前點
GA023n0021_p0554a05║嫩苔山水清暉增佛觀　託根元不限徂徠
GA023n0021_p0554a06║北高峰鄧林
GA023n0021_p0554a07║捫蘿百折上嶙峋　世界凡仙到此分小朵岳蓮來異
GA023n0021_p0554a08║域　孤撑天柱入層雲江湖俯看盃中瀉　鐘磬回從地
GA023n0021_p0554a09║底聞借問須彌在何處　老僧留客且論文
GA023n0021_p0554a10║北高峰姚肇
GA023n0021_p0555a01║高峰千仞石嶙峋　曲磴躋攀霄壤分一路松聲長帶
GA023n0021_p0555a02║雨　半空嵐氣總成雲上方樓閣參差見　下界笙歌遠
GA023n0021_p0555a03║近聞誰似當年蘇學士　登臨處處有遺文
GA023n0021_p0555a04║送無杰師住靈隱寺宗啟
GA023n0021_p0555a05║鷲峰遙想景依然　捧檄欣師赴冷泉觸石碧流珠噴
GA023n0021_p0555a06║雨　滿山瑤草玉生煙位高曾比中書考　任重當知少
GA023n0021_p0555a07║室禪歸去若逢同社問　為言九鼎一絲懸
GA023n0021_p0555a08║九里松夏言
GA023n0021_p0555a09║百盤雲磴入千峰　飛蓋行穿夾道松長晝風雷驚虎
GA023n0021_p0555a10║豹　半空鱗甲舞蛟龍江濤夜合秋聲壯　湖雨春添黛
GA023n0021_p0556a01║色濃欲藉丹青圖直幹　恨無韋偃得相從
GA023n0021_p0556a02║九里松，次夏公謹韻楊一清
GA023n0021_p0556a03║出林遙見兩高峰　又歷周行九里松午後煙雲來野
GA023n0021_p0556a04║鶴　四時風雨撼遊龍孤根拔地疏仍聳　秀色參天老
GA023n0021_p0556a05║更濃若遣移栽向吾土　賓車無日不過從
GA023n0021_p0556a06║九里松二首李攀龍
GA023n0021_p0556a07║三天嘉樹儼成行　下接枌榆即故鄉遠勢不隨雙澗
GA023n0021_p0556a08║盡　層陰並落二峰長葉棲金掌仙人露　幹挺烏臺御
GA023n0021_p0556a09║史霜孔雀東飛煩再顧　欲從威鳳託清光
GA023n0021_p0556a10║其二
GA023n0021_p0557a01║武林佳氣日蕭蕭　夾道長松入望遙黛色疑從天目
GA023n0021_p0557a02║雨　寒聲不辨浙江潮含悽風與枯鱗起　倒影雲隨偃
GA023n0021_p0557a03║蓋飄非直有心同竹箭　懸籬爭敢附高標
GA023n0021_p0557a04║九日靈隱王世貞
GA023n0021_p0557a05║秋山鐃吹擁登臺　龍藏含雲鬱未開天際兩高風雨
GA023n0021_p0557a06║色　客中重九弟兄杯茱萸插罷偏成感　竹葉飛時不
GA023n0021_p0557a07║待催昏黑上方那可到　諸君虛有大夫才
GA023n0021_p0557a08║九里松
GA023n0021_p0557a09║偃蓋垂髯一萬株　鬱葱佳氣冠江湖長依漢地三天
GA023n0021_p0557a10║竺　不數秦時五大夫永夜濤聲遙自合　高秋嶺色未
GA023n0021_p0558a01║全孤無勞白眼輕人世　雨後芝蘭好更鋤
GA023n0021_p0558a02║宿靈隱寺王穉登
GA023n0021_p0558a03║寄宿招提不裹糧　自慚玄度友支郎樓高隔海猶看
GA023n0021_p0558a04║日　臘盡空山未有霜烏鳥慣聽齋後偈　白雲長和佛
GA023n0021_p0558a05║前香新成十丈琉璃殿　夜夜長依慧火光
GA023n0021_p0558a06║靈隱社集，得峰字李維楨
GA023n0021_p0558a07║松風謖謖水溶溶　茗碗薰爐野衲供社按蘭亭修禊
GA023n0021_p0558a08║節　石移靈鷲削成峰英詞注射霞餘綺　欵語流連日
GA023n0021_p0558a09║下舂信美東南饒竹箭　漫隨春草鬥丰茸
GA023n0021_p0558a10║李本寧觀察招同徐、馮諸公集靈隱寺
GA023n0021_p0559a01║屠隆
GA023n0021_p0559a02║使君暇日訪山靈　太史遙瞻聚德星磴灑飛流和眾
GA023n0021_p0559a03║樂　松含返照入孤亭曉堂香冷龍衣缽　夕殿風生虎
GA023n0021_p0559a04║扣扃物外勝蓮真境在　坐令心骨轉清泠
GA023n0021_p0559a05║前題，得泉字馮夢禎
GA023n0021_p0559a06║使君張樂借諸天　接武名流不偶然寺影直懸江樹
GA023n0021_p0559a07║外　松聲常樂海潮邊年衰幸齒人如玉　春老欣逢酒
GA023n0021_p0559a08║似泉且喜東南饒勝集　還愁西北有浮煙
GA023n0021_p0559a09║徐渭訪李岣嶁山人於靈隱寺，公自注：「時被繫暫放；
GA023n0021_p0559a10║先是寓杭時，稍暇則扁舟湖上，故有末句。」
GA023n0021_p0560a01║徐渭
GA023n0021_p0560a02║岣嶁詩客學全真　半日深山說鬼神送到澗聲無響
GA023n0021_p0560a03║處　歸來明月滿前津七年火宅三車客　十里荷花兩
GA023n0021_p0560a04║槳人兩岸鷗鳧渾似昨　就中應有舊相親
GA023n0021_p0560a05║遊靈隱，登韜光，望見江海張嘉禎
GA023n0021_p0560a06║招提側畔涉岧嶤　萬竹層陰曲磴遙怪石每扶山閣
GA023n0021_p0560a07║出　驚潮時逐野雲飄煙霞仙窟藏真隱　臺殿晴空見
GA023n0021_p0560a08║遠潮卻憶昔人滄海句　當年靈隱在山椒
GA023n0021_p0560a09║岣嶁山房沈明臣
GA023n0021_p0560a10║白石青松古道幽　憐君消盡百年愁相逢不用通名
GA023n0021_p0561a01║姓　坐嘯真能任去留竹暗泉聲來北澗　月明人語在
GA023n0021_p0561a02║西樓無眠共作雲門客　趺坐微吟擁敝裘
GA023n0021_p0561a03║韜光王思任
GA023n0021_p0561a04║雲老天高結數楹　濤呼萬壑盡松聲鳥來佛座尋花
GA023n0021_p0561a05║去　泉入僧廚漉菜行一捺斷山流海氣　半株殘塔插
GA023n0021_p0561a06║湖明奇峰占絕杭州勝　留與韜光作隱名
GA023n0021_p0561a07║三生石袁宏道
GA023n0021_p0561a08║此石當襟尚可捫　石旁斜插竹千根清風不改疑圓
GA023n0021_p0561a09║澤　素質難雕信李源驅入煙中身是幻　歌從川上語
GA023n0021_p0561a10║無痕兩言入妙勤修道　竹院雲深性自存
GA023n0021_p0562a01║飛來峰徐增（子能）
GA023n0021_p0562a02║竺僧到此忽停笻　曾在西天見鷲峰香水海中留過
GA023n0021_p0562a03║影　妙高山頂透來龍天生佛石苔攢髻　洞有神猿臂
GA023n0021_p0562a04║掛松風起還愁飛欲去　武林雲護幾千重
GA023n0021_p0562a05║飛來峰晦山顯
GA023n0021_p0562a06║不是雙猿突杳冥　何人信得此山靈浮來洞壑三天
GA023n0021_p0562a07║遠　削出芙蓉萬朵青舍利塔連慧理塔　冷泉亭對翠
GA023n0021_p0562a08║微亭他鄉遙望如蓬㠀　六載雲瓢寄浪萍
GA023n0021_p0562a09║蓮花峰
GA023n0021_p0562a10║捫蘿千尺類飛猿　怪石蓮花聳獨尊何代巨靈揮玉
GA023n0021_p0563a01║斧　突然泰華走雲根六橋湖翠吞山市　萬里江濤接
GA023n0021_p0563a02║海門兀坐山椒空外望　煙巒猶似昔乾坤
GA023n0021_p0563a03║贈北高峰念響佛僧
GA023n0021_p0563a04║僧，新安人，號玉真，居半山元帥殿。每夜半唱
GA023n0021_p0563a05║佛，山谷震動，聲聞數里。或繫板經行眾峰，時
GA023n0021_p0563a06║遇大蟲，亦無損，真異人也！
GA023n0021_p0563a07║藥山清嘯露真風　佛號高提見此公半夜鯨鏗青嶂
GA023n0021_p0563a08║外　一聲鶴唳白雲中擊開大夢湖山動　喚醒沉迷世
GA023n0021_p0563a09║界空行遍眾峰狼虎避　回頭滄海日初紅
GA023n0021_p0563a10║靈隱寺獨任雲
GA023n0021_p0564a01║峰高南北望曾收　峰下瀟瀟水自流煙裏鐘敲松徑
GA023n0021_p0564a02║晚　雨中幢插寺門秋僧因定起尋花遠　客為雲開步
GA023n0021_p0564a03║月幽天際渾疑兜率界　樓臺百二見江洲
GA023n0021_p0564a04║前題奕山萃
GA023n0021_p0564a05║鈴鐸遙新晉覺場　巍然屹峙兩峰陽幢扶玉樹雲垂
GA023n0021_p0564a06║蓋　泉浸金蓮石溜香龍為法調親寶座　虎因機息伴
GA023n0021_p0564a07║繩牀天山赫奕傳家遠　鐵鶻風高亘古揚
GA023n0021_p0564a08║前題迂叟賢
GA023n0021_p0564a09║寺對泉亭水石香　川原野色曉蒼蒼樓臺北枕高峰
GA023n0021_p0564a10║險　谿路西連大滌長松際鶴鳴千嶂月　洞中猿嘯一
GA023n0021_p0565a01║天霜信知勝地無塵染　到此煩心頓覺涼
GA023n0021_p0565a02║前題慧麟瑞
GA023n0021_p0565a03║靈山此日快初逢　九里松陰古徑通自昔飛來峰突
GA023n0021_p0565a04║兀　至今不改石玲瓏寒生佛面雙谿月　幽鎖猿聲一
GA023n0021_p0565a05║洞風最是深秋開繡谷　層層紅葉向珠宮
GA023n0021_p0565a06║秋日宿靈隱寺嵇宗孟
GA023n0021_p0565a07║寶剎崔嵬霄漢間　羣峰鵠立洞門閒泉聲日咽千巖
GA023n0021_p0565a08║雪　樹杪雲封萬疊山好月當頭看不厭　清談徹夜俗
GA023n0021_p0565a09║俱刪曉天鐙火芙蓉岸　趁有漁人理棹還
GA023n0021_p0565a10║五言絕
GA023n0021_p0566a01║望海亭蘇軾
GA023n0021_p0566a02║漸聞鐘磬音　飛鳥皆下翔入門空有無　雲海浩茫茫
GA023n0021_p0566a03║客兒亭楊蟠
GA023n0021_p0566a04║昔日林間興　風流謝客兒春山花又發　不見屐來時
GA023n0021_p0566a05║韜光
GA023n0021_p0566a06║寂寂堦前草　春深鹿自耕老僧垂白髮　山下不知名
GA023n0021_p0566a07║遊北高峰
GA023n0021_p0566a08║杳杳孤峰上　寒雲帶遠村不知山下雨　奎斗自分明
GA023n0021_p0566a09║九里松道濟
GA023n0021_p0566a10║九里松陰路　青泉映白沙誰知三伏暑　小草有幽花
GA023n0021_p0567a01║了義塔院守嶂
GA023n0021_p0567a02║草深煙際重　林茂夕陽微不雨花猶落　無風絮自飛
GA023n0021_p0567a03║賜德光宋孝宗
GA023n0021_p0567a04║大暑流金石　寒風結凍雲梅花香度遠　自有一枝春
GA023n0021_p0567a05║飯猿臺張光弼
GA023n0021_p0567a06║僧既非昔年　猿亦異往日惟有飯猿臺　猶是當時石
GA023n0021_p0567a07║合澗橋
GA023n0021_p0567a08║西澗何年合　一橋終日閒桃花逐流水　未覺是人間
GA023n0021_p0567a09║冷泉亭姚鉉
GA023n0021_p0567a10║水石一欄杆　僧歸四山靜攜琴譜澗泉　月浸夜深冷
GA023n0021_p0568a01║靈鷲皎然
GA023n0021_p0568a02║山頂東西寺　江中旦暮潮歸心不可到　松路在青霄
GA023n0021_p0568a03║呼猿洞張履信
GA023n0021_p0568a04║飛來何處峰　木杪過千尺愁猿喚不應　月色同一白
GA023n0021_p0568a05║靈鷲湯漢
GA023n0021_p0568a06║問禪去靈隱　聽法去天竺還有無求人　來尋靈鷲宿
GA023n0021_p0568a07║韜光三首張鼐
GA023n0021_p0568a08║結茅倚長松　松濤徧幽壑山僧何處來　坐久松花落
GA023n0021_p0568a09║其二
GA023n0021_p0568a10║萬山看不盡　獨樹意相親自是東籬叟　翻來蓮社人
GA023n0021_p0569a01║其三
GA023n0021_p0569a02║花徑宿煙霞　柴門來杖屨枳殻自春風　芭蕉又秋雨
GA023n0021_p0569a03║飛來峰晦山顯
GA023n0021_p0569a04║尚有淩空勢　驚看洞壑懸只疑山未久　飛到自西天
GA023n0021_p0569a05║冷泉亭
GA023n0021_p0569a06║雪練來何急　衝煙下碧湍亭前藍靛水　萬古逼人寒
GA023n0021_p0569a07║七言絕
GA023n0021_p0569a08║飛來峰方干
GA023n0021_p0569a09║邃巖喬木夏藏寒　牀上雲溪枕上看臺上漸多山更
GA023n0021_p0569a10║拙　卻令飛去即應難
GA023n0021_p0570a01║靈隱寺
GA023n0021_p0570a02║石路泉流兩寺分　尋常鐘磬隔山聞山僧半在中峰
GA023n0021_p0570a03║住　共占青猿與白猿
GA023n0021_p0570a04║靈隱寺權德輿
GA023n0021_p0570a05║曾過靈隱江邊寺　獨宿東樓看海門潮色銀河鋪碧
GA023n0021_p0570a06║落　日光金柱出紅盆
GA023n0021_p0570a07║北高峰王安石
GA023n0021_p0570a08║飛來山上千尋塔　聞說雞鳴見日升不畏浮雲遮望
GA023n0021_p0570a09║眼　自緣身在最高層
GA023n0021_p0570a10║題了義塔院二首宋高宗
GA023n0021_p0571a01║古寺春山青更妍　長松修竹翠含煙吸泉擬欲增茶
GA023n0021_p0571a02║興　暫就山房假榻眠
GA023n0021_p0571a03║久坐方知春晝長　靜中心地自清涼人人圓覺何曾
GA023n0021_p0571a04║覺　但見塵勞盡日狂
GA023n0021_p0571a05║九里松楊萬里
GA023n0021_p0571a06║被雨遊山也莫嫌　卻緣山色雨中添人家屋裏生松
GA023n0021_p0571a07║樹　穿出茆簷卻覆簷
GA023n0021_p0571a08║冷泉亭林丹山
GA023n0021_p0571a09║一泓清可沁詩脾　冷煖年來只自知流出西湖載歌
GA023n0021_p0571a10║舞　回頭不似在山時
GA023n0021_p0572a01║宿靈隱寺恭行己
GA023n0021_p0572a02║天竺雨花飛講臺　北山門對冷泉開石擎老樹無人
GA023n0021_p0572a03║識　時有黃猿抱子來
GA023n0021_p0572a04║呼猿洞二首周紫芝
GA023n0021_p0572a05║呼猿洞口水濺濺　忽見奔流下九天乞得少陵三峽
GA023n0021_p0572a06║句　為君題作倒流泉
GA023n0021_p0572a07║萬里西興浦口潮　浪花真似海門高誰將一夜山中
GA023n0021_p0572a08║雨　換作三江八月濤
GA023n0021_p0572a09║飛來峰西邨
GA023n0021_p0572a10║何處飛來息羽衣　我來唯恐又驚飛葛陂拾得仙人
GA023n0021_p0573a01║杖　不敢提攜上翠微
GA023n0021_p0573a02║香林洞黃初菴
GA023n0021_p0573a03║日射巖扉曉霧開　杖藜掛石破蒼苔一雙蛺蝶隨人
GA023n0021_p0573a04║去　知是香林洞裏來
GA023n0021_p0573a05║冷泉張輅
GA023n0021_p0573a06║躡屩捫蘿上翠微　綠雲深處叩禪扉老僧能誦香山
GA023n0021_p0573a07║句　驚落松花坐客移
GA023n0021_p0573a08║冷泉張輿
GA023n0021_p0573a09║小朵峰巒擁翠華　倚雲樓閣是僧家凭闌盡日無人
GA023n0021_p0573a10║到　濯足寒泉數落花
GA023n0021_p0574a01║聽猿吳大有
GA023n0021_p0574a02║月照前峰猿嘯嶺　夜寒花落草堂春同來蜀客偏腸
GA023n0021_p0574a03║斷　曾是孤舟渡峽人
GA023n0021_p0574a04║冷泉陸圭
GA023n0021_p0574a05║雨過山頭夜氣清　天風吹下步虛聲道人酒醒推窗
GA023n0021_p0574a06║看　月在琅玕竹上明
GA023n0021_p0574a07║飛來峰湯節
GA023n0021_p0574a08║何處飛來小朵峰　冷泉亭伴數株松黃猿引子隨僧
GA023n0021_p0574a09║去　知在雲山第幾重
GA023n0021_p0574a10║呼猿洞李草閣
GA023n0021_p0575a01║靈隱寺外冷泉亭　蘿風吹日盡㝠㝠猿啼一聲松子
GA023n0021_p0575a02║落　無數白雲生翠屏
GA023n0021_p0575a03║韜光王順
GA023n0021_p0575a04║瘦藤拄到古韜光　分得山房半榻涼白髮老僧從定
GA023n0021_p0575a05║起　斷雲漠漠護殘香
GA023n0021_p0575a06║冷泉亭曹既明
GA023n0021_p0575a07║朱簷日靜軒窗冷　碧嶂雲低草樹香山影倒沉波底
GA023n0021_p0575a08║月　夜闌相對瀉寒光
GA023n0021_p0575a09║靈鷲山孫一元
GA023n0021_p0575a10║露下蟪蛄空砌鳴　山僧不問短長更天風吹人酒欲
GA023n0021_p0576a01║醒　北斗插江河半明
GA023n0021_p0576a02║飛來峰張瀚
GA023n0021_p0576a03║蓮華峰下石嶙峋　一派寒泉繞綠筠猶有紅香凌白
GA023n0021_p0576a04║雪　山中疑是四時春
GA023n0021_p0576a05║送祥都綱兩住靈隱吳遵晦
GA023n0021_p0576a06║琅玕萬疊映瀟湘　一片清秋占上方高節昔年曾掛
GA023n0021_p0576a07║錫　又看枝畔起新篁
GA023n0021_p0576a08║韜光泉李芳春
GA023n0021_p0576a09║危亭海氣直飛來　點點江帆出斷崖一帀光收千里
GA023n0021_p0576a10║意　神山十二鏡中開
GA023n0021_p0577a01║登北高峰孫日章
GA023n0021_p0577a02║攀藤獨上最高峰　絕壁危巖路未通我自登臨何處
GA023n0021_p0577a03║望　白雲秋色大江東
GA023n0021_p0577a04║靈鷲山月歌孫日隆
GA023n0021_p0577a05║西山樹色滿高秋　曲澗潺潺抱石流月出飛來連疊
GA023n0021_p0577a06║翠　羣峰不斷古杭州
GA023n0021_p0577a07║庚午初冬遊韜光，遇憑虛上人文震孟
GA023n0021_p0577a08║斜陽竹樹影蕭蕭　獨有幽蛩破寂寥萬境不波心似
GA023n0021_p0577a09║水　滿庭紅蘂映山椒
GA023n0021_p0577a10║冷泉亭晦山顯
GA023n0021_p0578a01║飛泉兩道寺門收　湛碧堆藍萬壑秋六月空亭遊客
GA023n0021_p0578a02║到　颯疑冰雪滿林邱
GA023n0021_p0578a03║呼猿洞
GA023n0021_p0578a04║雙猿呼出駭奇聞　驗得靈峰鷲嶺分黑白不知今在
GA023n0021_p0578a05║否　長留幽洞冷藏雲
GA023n0021_p0578a06║靈隱寺石嵇宗孟（淑子）
GA023n0021_p0578a07║碧殿金鋪十二重　講筵坐遶萬芙蓉道人不解風旛
GA023n0021_p0578a08║論　獨愛門前六六峰
GA023n0021_p0578a09║冷泉亭
GA023n0021_p0578a10║萬丈懸崖百丈泉　玉簫吹徹洞中天正愁明月寒侵
GA023n0021_p0579a01║骨　卻被青松遮半邊
GA023n0021_p0579a02║飛來峰
GA023n0021_p0579a03║一洞相隣一洞幽　探奇得得買燈遊不須更問生公
GA023n0021_p0579a04║法　滿腹機鋒是石頭
GA023n0021_p0579a05║呼猿洞
GA023n0021_p0579a06║劃地掀翻獅子窟　撩天鼻孔眼如燈猿公莫證慧公
GA023n0021_p0579a07║法　一笑山門長葛藤
GA023n0021_p0579a08║靈隱寺張新標（鞠存）
GA023n0021_p0579a09║天開鷲嶺佛圖遙　玉埒金鋪接絳霄釐祝太平無細
GA023n0021_p0579a10║響　鐘聲殷入浙江潮
GA023n0021_p0580a01║冷泉亭
GA023n0021_p0580a02║千峰礙日樹參天　望入空亭已冷然雨後還逢飛瀑
GA023n0021_p0580a03║急　泉聲百道不聞喧
GA023n0021_p0580a04║飛來峰
GA023n0021_p0580a05║誰謂飛來法象奇　穿雲裂石影離離風雷洗剔靈根
GA023n0021_p0580a06║見　萬朵芙蓉盡倒垂
GA023n0021_p0580a07║韜光菴
GA023n0021_p0580a08║靈岩西上萬峰懸　小徑深藏不及巔山半看山山色
GA023n0021_p0580a09║異　層層白雪界青蓮
GA023n0021_p0580a10║五言排律
GA023n0021_p0581a01║遊靈隱寺駱賓王
GA023n0021_p0581a02║鷲嶺鬱岧嶤　龍宮鎖寂寥樓觀滄海日　門聽浙江潮
GA023n0021_p0581a03║桂子月中落　天香雲外飄捫蘿登塔遠　刳木取泉遙
GA023n0021_p0581a04║霜薄花更發　冰輕葉互彫夙齡尚遐異　披對滌煩囂
GA023n0021_p0581a05║待入天台路　看余度石橋
GA023n0021_p0581a06║宿靈隱寺白居易
GA023n0021_p0581a07║在郡六百日　入山十二迴宿因月桂落　醉為海橊開
GA023n0021_p0581a08║黃紙除書到　青宮詔命催僧徒多悵望　賓從亦徘徊
GA023n0021_p0581a09║寺暗煙埋竹　林香雨落梅別橋憐白石　辭洞戀青苔
GA023n0021_p0581a10║漸出松間路　猶飛馬上杯誰教冷泉水　送我下山來
GA023n0021_p0582a01║遊靈隱寺張祐
GA023n0021_p0582a02║峰巒開一掌　朱檻幾環延佛地花分界　僧房竹引泉
GA023n0021_p0582a03║五更樓下月　十里郭中煙後塔聳亭後　前山橫閣前
GA023n0021_p0582a04║淒沙涵水靜　澗石點苔鮮好是呼猿久　西巖深響連
GA023n0021_p0582a05║飛來峰
GA023n0021_p0582a06║西南山最勝　一境是諸天上路穿巖竹　分流入寺前
GA023n0021_p0582a07║躡雲丹井畔　望月石橋邊洞壑江聲遠　樓臺海氣連
GA023n0021_p0582a08║塔明春嶺雪　鐘散暮松煙何處去猶恨　更看峰頂蓮
GA023n0021_p0582a09║月桂峰慈永
GA023n0021_p0582a10║丹桂生瑤實　千年會一時偏從天竺路　祗向月宮知
GA023n0021_p0583a01║出海光輪滿　當軒月樹欹嬋娟含素影　淩亂下宮墀
GA023n0021_p0583a02║泉客珠連並　秋荷露忽垂林間僧共拾　猶頌樂天詩
GA023n0021_p0583a03║靈隱寺王世貞
GA023n0021_p0583a04║步屧徑隨盡　招提天忽開山驅丹鷲下　泉捲白龍迴
GA023n0021_p0583a05║石氣清僧席　藤陰裊佛臺鐵衣雙大士　金粟萬如來
GA023n0021_p0583a06║寺愧題名隱　詩憐異代才遊人日何限　無地著蒼苔
GA023n0021_p0583a07║韜光菴朱之俊
GA023n0021_p0583a08║阿曲遵途遠　巖空積樹危疊臺侵石骨　架塔暗雲枝
GA023n0021_p0583a09║竹窅泉聲細　林深磬響遲青川千里目　綠嶂百重思
GA023n0021_p0583a10║海月江心動　松風麥壟吹蒼煙隨谷長　碧葉倩雲滋
GA023n0021_p0584a01║溜滴多新致　人來非昔時凭高僧氣盡　坐久道心期
GA023n0021_p0584a02║銀燭消殘唄　金蓮冒小池山將情共寂　莫謂有文移
GA023n0021_p0584a03║韜光錢受益
GA023n0021_p0584a04║連雨催遊興　登臨及小晴嵐開羣樹出　湍響眾山鳴
GA023n0021_p0584a05║江水雲間起　湖光竹外平卧橋虹屢飲　踏石虎前迎
GA023n0021_p0584a06║納子渾如舊　神仙若可成扶攜行碧落　憩息坐青屏
GA023n0021_p0584a07║更上奇難盡　盤旋趣轉并悵然天欲雨　啜茗說長生
GA023n0021_p0584a08║遺事
GA023n0021_p0584a09║孫宇台之誌靈隱也，有〈山林碎錄〉一卷，其言曰：
GA023n0021_p0584a10║「高僧之迹、名賢之概，既詳之矣；而遺言、逸事，亦
GA023n0021_p0585a01║何可廢耶？」宇台之好賢樂善，舉前人之一言一
GA023n0021_p0585a02║動不敢遺漏，用心良苦矣！為誌遺事第十三。
GA023n0021_p0585a03║飛來峰下龍泓洞側，或云：「有洞通浙東蕭山，徹浙江
GA023n0021_p0585a04║下。有採石乳者入洞不已，聞波浪篙櫓之聲，懼而
GA023n0021_p0585a05║返。」
GA023n0021_p0585a06║新城縣有靈隱洞，在新安鄉。高十丈，濶五丈，深莫測。
GA023n0021_p0585a07║中有澗水，四時不竭。昔有人遊洞中，逾三日不出；
GA023n0021_p0585a08║忽見坐洞前石上。問之，曰：「入洞深處，逢神人叱之，
GA023n0021_p0585a09║不覺身出至此。」
GA023n0021_p0585a10║月中桂子，見唐天寶年間；宋天聖丁卯秋七月、八月
GA023n0021_p0586a01║十五兩夜，皆雨桂子，已詳〈慈雲詩序〉。又張君房為
GA023n0021_p0586a02║錢唐令，夜宿月輪山寺。僧報曰：「桂子下塔。」遽起望
GA023n0021_p0586a03║之，紛如煙霧，回旋成穗，散墜如牽牛子；黃白相間，
GA023n0021_p0586a04║咀之無味。則桂子之落往往有之。《本草圖經》註云：
GA023n0021_p0586a05║「江東諸處多于衢路拾得桂子也。」今北高峰後名
GA023n0021_p0586a06║月桂，以此也。
GA023n0021_p0586a07║邵山子曰：「唐九里松今將千歲，大者五六人抱，虬枝
GA023n0021_p0586a08║偃蹇，龍幹攫拿；有一根雙幹挺然者，有苓窠蒼翠
GA023n0021_p0586a09║鬱茂者，有樛枝下垂可手按者，奇形怪狀，為海內
GA023n0021_p0586a10║異觀。數年之間，所存略盡，已絕無極大可入畫者。
GA023n0021_p0587a01║此山後，桐村塢土穀祠，有松六株，甚奇古。好事者
GA023n0021_p0587a02║欲觀九里舊松，于此地訪之可也。」
GA023n0021_p0587a03║下竺古名天竺，其地、其景蓋皆靈隱也。如李太白、崔
GA023n0021_p0587a04║顥之詩皆可入誌，而以天竺限之。李詩有「桂子落
GA023n0021_p0587a05║秋月」，崔詩有「青翠滿山、藤蘿覆沼」之句，非靈隱而
GA023n0021_p0587a06║何？或謂宋時以南山演福寺為南天竺，以北山靈
GA023n0021_p0587a07║峰寺為北天竺，以西方為尊而三竺同謂之西天
GA023n0021_p0587a08║竺，似三竺與靈隱無與；不知上竺創于石晉，中竺
GA023n0021_p0587a09║開于唐時，而下竺則與靈隱同建于慧理。故凡古
GA023n0021_p0587a10║人之稱天竺者，當與靈隱同稱也。
GA023n0021_p0588a01║天目山有二水，一條東流經於潛、臨安，百五十里至
GA023n0021_p0588a02║餘杭，為苕溪；又東三十里抱錢唐，又東北流六十
GA023n0021_p0588a03║里過湖州，入太湖；一條西趨於潛，為紫溪，合桐廬
GA023n0021_p0588a04║之水滙於錢唐。此郭璞所謂「天目兩乳」也。南山如
GA023n0021_p0588a05║龍，北山如鳳，此郭璞所謂「龍飛鳳舞」也。海門一日
GA023n0021_p0588a06║兩潮，日輪正從鼈子門上，此郭璞所謂「金星」也。其
GA023n0021_p0588a07║塊土為帝王都會，璞留讖記，蓋預知五百年潮打
GA023n0021_p0588a08║西興，然後為帝王都會也。夫自郭璞以前，南北皆
GA023n0021_p0588a09║為武林山；嗣後始有龍飛鳳舞之目。然南山有鳳
GA023n0021_p0588a10║凰山，是南山亦可曰鳳；而北山有橋曰迴龍，有洞
GA023n0021_p0589a01║曰龍泓，是北山亦可曰龍也。
GA023n0021_p0589a02║宋僧祖秀所撰《華陽宮艮嶽記》曰：「因土積為岡陵，山
GA023n0021_p0589a03║骨暴露，峰稜如削，飄然有雲姿鶴態者，名飛來峰
GA023n0021_p0589a04║也。」才人文士之品題飛來峰者多矣，未若「雲姿鶴
GA023n0021_p0589a05║態」四字為能得其神也。
GA023n0021_p0589a06║楊應詔先生記飛來峰曰：「側見諸洞窟玲瓏，余穿崖
GA023n0021_p0589a07║隙入，恍石乳垂垂其上，石青紫有光；每窟穴處，雲
GA023n0021_p0589a08║滃滃然起，至此不覺神怡氣釋。」此可謂得其狀者
GA023n0021_p0589a09║矣。
GA023n0021_p0589a10║葛稚川隱於飛來峰，故有稚川亭畔。而唐時又有葛
GA023n0021_p0590a01║道人隱居於飛來峰仙去，故唐人有詩云：「二葛已
GA023n0021_p0590a02║仙去。」是飛來峰有二葛也。
GA023n0021_p0590a03║道濟化後，有人遇於六和塔。〈寄嵩少林書〉有「空屋退
GA023n0021_p0590a04║還主人，衣鉢任人將去」。僧之神通莫可端倪，未有
GA023n0021_p0590a05║如濟顛也。
GA023n0021_p0590a06║贊寧，博聞多識，雖張茂先不能遠過。徐常侍鉉仕江
GA023n0021_p0590a07║南日，嘗襆被入直澄心堂。至飛虹橋，馬輒不進；裂
GA023n0021_p0590a08║鞍斷轡，箠之流血，掣韁卻立。鉉遺書贊寧，贊寧答
GA023n0021_p0590a09║曰：「下必有海馬骨，水火俱不能毁，惟漚以腐糟，隨
GA023n0021_p0590a10║毁者是也。」鉉斸之，去土丈餘，果得巨獸骨，上脛可
GA023n0021_p0591a01║長五尺，膝而下長三尺，髀骨若段柱然。積薪焚三
GA023n0021_p0591a02║日不動，以腐糟漚之遂爛焉。徐諤嘗得畫牛一幅，
GA023n0021_p0591a03║晝嚙草欄外，夜則歸卧欄中。持以獻後主煜，煜獻
GA023n0021_p0591a04║之宋太宗，以示諸臣，無能辨其理。贊寧曰：「南倭海
GA023n0021_p0591a05║水或滅，灘磧微露，倭人抬方，諸蚌腊中有餘淚，和
GA023n0021_p0591a06║色著物則晝隱夜見。沃焦山或風燒飄擊，有石落
GA023n0021_p0591a07║海岸，滴水碧色，染物則晝見夜隱。此二形殆二物
GA023n0021_p0591a08║所畫也。」
GA023n0021_p0591a09║錢王有鐵幢三，一在舊便門東南小巷，一在舊薦橋
GA023n0021_p0591a10║門外，一在利津橋。蓋其時塘未成也，慮潮蕩幢，用
GA023n0021_p0592a01║鐵輪護其趾，而以鐵綆貫幢幹，且引綆維於上下
GA023n0021_p0592a02║之楗，然後實土築塘，蓋其難也。然不如六和塔成
GA023n0021_p0592a03║而潮可平、塘可就也。為之者，僧都統贊寧、禪師延
GA023n0021_p0592a04║壽也，皆靈隱知識也。
GA023n0021_p0592a05║錢王以强弩五百人射潮而使之平，欲以就塘也。然
GA023n0021_p0592a06║不如炬菩薩咒龍而使之聽法也；又不如曇超之
GA023n0021_p0592a07║能致吳行人之以形見也。甚矣，靈隱僧之多奇也！
GA023n0021_p0592a08║三竺靈隱屢有高僧，然不如靈隱為盛也。即以著書
GA023n0021_p0592a09║而言之，如所謂《宗鏡錄》、《證宗論》、《三教編》、《十地歌》、《輔
GA023n0021_p0592a10║教編》、《定祖論》、《正宗記》、《鐔津集》、《高僧傳》、《內典集》、《靈苑
GA023n0021_p0593a01║集》、《林道集》、《蒲室集》、《倦遊集》、《奏對錄》，皆斌斌可觀也。
GA023n0021_p0593a02║甚矣，靈隱僧之多奇也！
GA023n0021_p0593a03║禪家之于詩，偈頌之餘也；而靈隱僧之以詩名者，自
GA023n0021_p0593a04║清晝而外，不能悉數。即如延壽〈夜坐詩〉曰：「孤猿叫
GA023n0021_p0593a05║落中巖月，野客吟殘半夜燈。」即詩人亦當遜步。契
GA023n0021_p0593a06║嵩與章安唱和詩，皆清新不媿古人。至惠遠奏對
GA023n0021_p0593a07║九重、鐵牛咸傑，皆有遺句。若見心、守仁，以能詩著
GA023n0021_p0593a08║名，又不必言矣。如無文、景隆皆深透宗旨，而詩都
GA023n0021_p0593a09║雅可觀。豁公為三峰嫡孫，其佛法舉世共推，而詩
GA023n0021_p0593a10║名早已著海內，有破堂諸詩，尤膾炙人口。可貴哉，
GA023n0021_p0594a01║靈隱僧之能詩也！
GA023n0021_p0594a02║歐公《集古》最富，其〈靈隱最勝幢〉「寶大二年歲次乙酉」，
GA023n0021_p0594a03║未之見也。《五代史》謂錢氏有改元而無稱帝之事，
GA023n0021_p0594a04║然獨得其封落星石制書，稱寶正六年辛卯耳。不
GA023n0021_p0594a05║知其先，朱梁篡唐之明年為戊辰，改元天寶。臨安
GA023n0021_p0594a06║府尊勝幢云：「時天寶四年，歲次辛未」，此一證也。歐
GA023n0021_p0594a07║陽見其一而不知其猶有二也。要以錢氏當朱梁、
GA023n0021_p0594a08║李唐，有用正朔、不用正朔之時；至漢晉周則無不
GA023n0021_p0594a09║奉正朔者矣。若清泰、廣福、開運、會同、乾祐、顯德諸
GA023n0021_p0594a10║石刻皆可見。
GA023n0021_p0595a01║〈廬山記〉云：「謝靈運見遠公而異之，以北本《涅槃經》繙
GA023n0021_p0595a02║為南本三十七卷。」則臺在廬山，而茲山更見，豈後
GA023n0021_p0595a03║人希謝氏之高蹤而託名耶？邵古菴曰：「不然也！廬
GA023n0021_p0595a04║山之所謂繙經者，繙譯也；此所謂翻經者，翻閱也，
GA023n0021_p0595a05║義各不同。」
GA023n0021_p0595a06║至正壬辰，月中娑羅子隨雨而落，仁如松子，與張君
GA023n0021_p0595a07║房慈雲懺主所見桂子又異。是月中有桂又有娑
GA023n0021_p0595a08║羅也。
GA023n0021_p0595a09║齎神尼舍利至靈鷲者，隋時慧誕法師也。誕，當時有
GA023n0021_p0595a10║名，講席高流也，所發石函與舍利函不差尺寸，又
GA023n0021_p0596a01║何奇也！
GA023n0021_p0596a02║神尼名智仙，相傳為神尼舍利塔；然當年塔舍利，非
GA023n0021_p0596a03║塔神尼也。按釋迦舍利珠八斛四斗，其三之一住
GA023n0021_p0596a04║人間。阿育王置塔八萬四千，東震旦得塔十九，其
GA023n0021_p0596a05║粒不可得計也。康僧會懸佛七日，得七粒。曇榮懇
GA023n0021_p0596a06║之，自三粒至三百粒。隋文帝遇阿羅漢授舍利一
GA023n0021_p0596a07║裹，與法師曇遷數之，數多數少莫能定。乃七寶函
GA023n0021_p0596a08║致雍、岐等州，州各一塔，則靈鷲亦其一也，安得謂
GA023n0021_p0596a09║為神尼耶？邵古菴曰：「七寶廂，或尼督造有名而訛
GA023n0021_p0596a10║至今，亦未可知。」雖然，他州不言神尼而此獨言神
GA023n0021_p0597a01║尼，則又安知其不為神尼而塔也？
GA023n0021_p0597a02║天醫波利多，乃天醫菩提化身，淳熙間居飛來峰。天
GA023n0021_p0597a03║台臨海婁氏子，年十五，厭俗，來參，師問云：「何來？」對
GA023n0021_p0597a04║曰：「從緣來。」師曰：「是何性？」對曰：「是佛性。」師曰：「子身尚
GA023n0021_p0597a05║俗，安識佛性？」對曰：「我身雖俗，因俗符真；真俗圓融，
GA023n0021_p0597a06║洞然無二。」利多異之，乃與落髮、受戒，名善戒，世稱
GA023n0021_p0597a07║「戒闍黎」，後住兠率院。按戒闍黎與炬菩薩，皆古佛
GA023n0021_p0597a08║下生而為靈隱散聖也。
GA023n0021_p0597a09║南齊時，嵩山寶公向林慮白鹿山行，忽聞鐘聲，見一
GA023n0021_p0597a10║寺，題曰「靈隱」。寶入寺法堂坐，閴焉無人。仰視屋上，
GA023n0021_p0598a01║開孔如井，徐有僧從孔飛下，次第至六十眾。坐已，
GA023n0021_p0598a02║各問：「今日何處齋？」或言豫章、成都、嶺南、冀北、五天
GA023n0021_p0598a03║竺，動千萬里。最後一僧至，眾問：「何遲？」答曰：「相州彼
GA023n0021_p0598a04║岸寺鑒禪師講法，有一僧難問蜂起，聽之不覺日
GA023n0021_p0598a05║已暮。」寶起曰：「鑒師是我和尚。」遂失寺與僧，乃獨坐
GA023n0021_p0598a06║柞木上。出山，問大統法尚，尚曰：「此廢寺，佛圖澄造，
GA023n0021_p0598a07║賢聖居之，至今往往聞鐘聲。」夫林慮之與武林遠
GA023n0021_p0598a08║矣，乃佛圖澄之址；而寶公恍惚所見寺題「靈隱」，抑
GA023n0021_p0598a09║所不解。
GA023n0021_p0598a10║稽留峰下，許玖、許現墓在焉。玖，許遠子，以遠死節，拜
GA023n0021_p0599a01║婺州司馬。現，遠他子，貞元中復官之，皆葬于此。許
GA023n0021_p0599a02║為鹽官人。
GA023n0021_p0599a03║吳說書「九里松」，高宗欲易己書，命筆數十幅，歎曰：「無
GA023n0021_p0599a04║以易說所書。」未幾，吳授信州守，陛辭。高宗因語之
GA023n0021_p0599a05║曰：「九里松是卿書乎？朕嘗書此，終不如卿。」吳益遜
GA023n0021_p0599a06║謝，即令復揭之，勅賜填金。說，吳師禮子，王安石之
GA023n0021_p0599a07║外孫也。
GA023n0021_p0599a08║光堯鑿大池於宮內，引水注之，疊石為山，象飛來峰，
GA023n0021_p0599a09║名其堂曰冷泉。孝宗嘗賦詩曰：山中秀色何佳哉
GA023n0021_p0599a10║　一峰獨立名飛來參差翠麓儼如畫　石骨蒼潤神
GA023n0021_p0600a01║所開忽聞倣像來宮囿　指顧已驚成列岫規模絕
GA023n0021_p0600a02║似靈隱前　面勢恍疑天竺後孰云人力非自然　千
GA023n0021_p0600a03║巖萬壑藏雲煙上有崢嶸倚空之翠壁　下有潺湲
GA023n0021_p0600a04║潄玉之飛泉一堂虛敞臨清沼　密蔭交加森羽葆
GA023n0021_p0600a05║山頭草木四時春　閱盡歲寒長不老聖心仁智情
GA023n0021_p0600a06║優閒　宮中天地非人間蓬萊方丈渺空濶　豈若坐
GA023n0021_p0600a07║對三神山日長雅趣超塵俗　散步逍遙快心目山
GA023n0021_p0600a08║光水色無盡時　長將挹向杯中淥光堯覽之欣然。
GA023n0021_p0600a09║淳熙十一年六月初一日，車駕過宮，至冷泉堂。早膳
GA023n0021_p0600a10║訖，太上宣諭云：「今歲與常年熱甚。」上起答云：「伏中
GA023n0021_p0601a01║正要如此。」太上云：「今日且留在此納涼到晚去。或
GA023n0021_p0601a02║三省有緊切文字，不妨就幄次進呈。」上領聖旨，遂
GA023n0021_p0601a03║同至飛來峰看放水簾。時荷花盛開，太上指池水
GA023n0021_p0601a04║云：「此種五花同幹，近伯圭自湖州進來。前此未見
GA023n0021_p0601a05║也。」堂前假山、修竹、古松，不見日色，並無暑氣。後苑
GA023n0021_p0601a06║小厮三十人打息氣唱道情。太上云：「此是張掄所
GA023n0021_p0601a07║撰鼓子詞。」後苑進沆瀣漿、雪浸白酒。上起奏曰：「此
GA023n0021_p0601a08║物恐不宜多喫。」太上曰：「不妨，反覺爽快！」上曰：「畢竟
GA023n0021_p0601a09║傷脾。」太上首肯。因閒說宣和周公公：「每遇三伏，多
GA023n0021_p0601a10║在碧玉壺及風泉館、萬松庄等處納涼。此處涼甚，
GA023n0021_p0602a01║每次侍宴，雖極暑中，亦著衲襖兒也。」命小內侍宣
GA023n0021_p0602a02║張婉容至清心堂撫琴，并令棋童下棊，及令內侍
GA023n0021_p0602a03║投壺賭賽利物雜劇。官家進水晶提壺連索兒，可
GA023n0021_p0602a04║盛白酒二斗，白玉雙蓮盃柈、碾玉香脫兒一套，六
GA023n0021_p0602a05║個大金盆，一面盛七寶水戲，并宣押趙喜等教舞
GA023n0021_p0602a06║水族。又進太皇后白玉香珀扇柄四把、龍涎香珠
GA023n0021_p0602a07║佩帶五十副、真珠香囊等物，直至一月初還內。
GA023n0021_p0602a08║宋吳郡王益，憲聖太后之弟。一日竹冠、練衣、芒鞋、笻
GA023n0021_p0602a09║杖，攜一童縱行靈竺，濯足冷泉盤石之上，遊人望
GA023n0021_p0602a10║之，儼若神仙。邏者奏聞。次日德壽以小詩召之曰：
GA023n0021_p0603a01║「趁此一軒風月好，橘香酒熟待君來。」王亟往，光堯
GA023n0021_p0603a02║迎笑曰：「昨日冷泉之遊，樂乎？」王頓首謝。光堯曰：「朕
GA023n0021_p0603a03║宮中亦有此景，卿欲見之否？」蓋疊石引泉，象飛來
GA023n0021_p0603a04║香林之勝，架堂其上曰冷泉。而亭中揭一畫，乃圖
GA023n0021_p0603a05║王野服濯足之狀，且御製一贊云：富貴不驕　戚畹
GA023n0021_p0603a06║稱賢掃除膏粱　放曠林泉滄浪濯足　風度瀟然國
GA023n0021_p0603a07║之元舅　人中神仙盡醉而罷，因舉圖以賜之。
GA023n0021_p0603a08║瞎堂嘗侍孝宗幸飛來峰，上曰：「既是飛來，如何不飛
GA023n0021_p0603a09║去？」對曰：「一動不如一靜。」至上竺，上曰：「觀音亦持數
GA023n0021_p0603a10║珠，念誰？」對曰：「仍念觀音。」上曰：「何也？」對曰：「求人不如
GA023n0021_p0604a01║求己。」
GA023n0021_p0604a02║嘉定中，進士錢唐范師孟遊靈隱，忽覩五福祠後石
GA023n0021_p0604a03║松奇古，賦詩曰：根盤巨石四時青　陌上香泥豈敢
GA023n0021_p0604a04║侵不但詠誇奇異迹　也須珍重歲寒心既歸未久，
GA023n0021_p0604a05║隱几間，忽見二吏控馬來，師孟隨至冷泉亭，下馬
GA023n0021_p0604a06║登山，至絕頂大殿；六人環坐，皆起迎，獨未坐者款
GA023n0021_p0604a07║師孟至一堂，曰聚星，謂師孟曰：「適見佳篇，欽公達
GA023n0021_p0604a08║者，故託素懷。余婺原人，慕錢唐名都靈隱古剎高
GA023n0021_p0604a09║峰冠絕，故擇居焉。然昆季素性公直，福善禍淫，奉
GA023n0021_p0604a10║天之道；而世人妄意謂福可邀，是速罪戾耳。且奉
GA023n0021_p0605a01║西竺教，久無他嗜，幸君白之人間，勉為善而已矣，
GA023n0021_p0605a02║賽余何益？」師孟既受教，請曰：「聞神昆弟五，今六，何
GA023n0021_p0605a03║也？」神曰：「是能賦『疏影橫斜』句處士也。陰間尤重文
GA023n0021_p0605a04║學，故與為好耳。」乃命竹輿送歸。隱約由六橋，舁人
GA023n0021_p0605a05║失腳而覺，猶曲肱几上焉。高峰祈夢從此始。
GA023n0021_p0605a06║唐時有李源者，京洛人。父憕，死安祿山之難。源悲憤，
GA023n0021_p0605a07║不仕不娶，居惠林寺三十年。與僧圓澤友善，相約
GA023n0021_p0605a08║遊蜀蛾眉山。源欲自荊州沂峽，澤欲取長安斜谷
GA023n0021_p0605a09║路，源不可，曰：「吾已絕世事，豈可復道京師哉？」澤默
GA023n0021_p0605a10║然，久之曰：「行止固不由人。」遂自荊州路。舟次南浦，
GA023n0021_p0606a01║見婦人錦襠，負瓮而汲，圓澤曰：「此吾託身之所也。」
GA023n0021_p0606a02║源驚問之，澤曰：「婦人姓王氏，吾當為之子。孕三歲
GA023n0021_p0606a03║矣，吾不來，故不得乳。今既見，無可逃者。公當以符
GA023n0021_p0606a04║咒助我速生。三日浴兒時，公臨，視公以笑為信。後
GA023n0021_p0606a05║十三年中秋月夜，當與公相見於杭州天竺。」源悲
GA023n0021_p0606a06║悔，為具沐浴易服。至暮，澤亡而婦乳。三日往視之，
GA023n0021_p0606a07║兒見源果笑。源遂不果入蜀，反居惠林。後十三年，
GA023n0021_p0606a08║自洛適杭州，赴其約。聞葛洪亭畔有牧童菱髻，騎
GA023n0021_p0606a09║牛歌〈竹枝〉，隔水呼源。覿之，乃圓澤也。歌曰：三生石
GA023n0021_p0606a10║上舊精魂　賞月吟風不用論慚愧情人遠相訪　此
GA023n0021_p0607a01║身雖異性常存源問：「澤公健否？」答曰：「李公真信士，
GA023n0021_p0607a02║俗緣未盡，慎勿相近，願勤修之。」又歌曰：身前身後
GA023n0021_p0607a03║事渺茫　欲話因緣恐斷腸吳越山川尋已徧　卻回
GA023n0021_p0607a04║煙棹上瞿塘遂拂袖入煙霞而去。三生石在下竺，
GA023n0021_p0607a05║總屬靈鷲。此真古逸事也。
GA023n0021_p0607a06║世言風僧葉守益，于冷泉亭譏秦檜。死後見所親者
GA023n0021_p0607a07║云：「寄語夫人東窗事發。」東窗事，蓋王夫人謀殺岳
GA023n0021_p0607a08║侯，非世所知也。鬼神之事亦可畏哉！守益，相傳地
GA023n0021_p0607a09║藏菩薩化身、隱跡靈隱者。至今羅漢殿有塑像存
GA023n0021_p0607a10║焉。
GA023n0021_p0608a01║雷院部神有主壇，總化九天雲路，急捉大將徐天君，
GA023n0021_p0608a02║嘗從一白犬。楊璉真伽發陵肆惡，人莫敢問；又欲
GA023n0021_p0608a03║毁雷院，夜夢有白犬噬之不可解，大懼，懺禱，其惡
GA023n0021_p0608a04║少戢。則雷院之為威神大也。
GA023n0021_p0608a05║履泰將軍，姓孫，名顯忠，錢唐人，仕吳越。宋嘉熙中，趙
GA023n0021_p0608a06║與懽尹京，禱雨應，奏聞，勅封「護國天澤侯」，廟在金
GA023n0021_p0608a07║沙灘。萬曆時，某年旱，太守張振之虔禱未應，憂悴
GA023n0021_p0608a08║成疾。忽神降乩，具示禱雨所嚮，曰：「吾助若雨，若新
GA023n0021_p0608a09║吾廟。」且推張長者而自敘，隱約數百言。張異之，適
GA023n0021_p0608a10║詢邑祠廟，既得，遂如所指請禱。公車未入郭門而
GA023n0021_p0609a01║甘霖隨澍。
GA023n0021_p0609a02║僧子捷建北高峰浮圖，有一花犬隨工徒銜運磚瓦。
GA023n0021_p0609a03║既而工徒于荒莽間斸得石佛，而耳相不全，惜之。
GA023n0021_p0609a04║犬忽掘土深三尺許，得一石耳，合之竟是。塔成乃
GA023n0021_p0609a05║斃。
GA023n0021_p0609a06║宋僧遠瞎堂，所畜猿頗知人意，因衣之，號黑猿行者，
GA023n0021_p0609a07║每侍側終日。瞎堂化時，閉門，人莫能見，惟猿行者
GA023n0021_p0609a08║執辭世偈，侍於側。自理公呼猿，有呼猿洞；知一畜
GA023n0021_p0609a09║猿，有白猿峰；瞎堂又有黑猿行者。靈隱之猿何其
GA023n0021_p0609a10║奇也！
GA023n0021_p0610a01║妙峰和尚住靈隱，嘗有四鬼移之而出。梁楷畫〈四鬼
GA023n0021_p0610a02║夜移圖〉，中峰為之跋曰：「昔南泉謂王老師修行無
GA023n0021_p0610a03║力，被鬼神覷破；殊不知鬼神不著，便白日被王老
GA023n0021_p0610a04║師熱瞞。」相傳妙峰和尚住靈隱時，為四鬼所肩而
GA023n0021_p0610a05║出。當時賴遇妙峰；若是王老師，未免又作修行無
GA023n0021_p0610a06║力會也。一種是謾神嚇鬼、顯異惑眾，今又被人描
GA023n0021_p0610a07║模將來，不知面皮厚多少？
GA023n0021_p0610a08║宋孝宗宣召惠遠，惠遠有詩記曰：缽盂走馬向天庭
GA023n0021_p0610a09║　謾踏天街馬不驚回首飛來峰上望　白雲包盡帝
GA023n0021_p0610a10║都春
GA023n0021_p0611a01║五代時，靈隱行人道忠布施，一錢不私，但日求麪供
GA023n0021_p0611a02║寺眾。每會必盛麪食，人往赴齋皆曰：「今日赴道忠
GA023n0021_p0611a03║蒸雪會去也！」
GA023n0021_p0611a04║靈隱寺大松，樹圍數丈，正與月波亭相對。史彌遠伐
GA023n0021_p0611a05║取之，僧元肇號淮海，有詩云：大夫去作棟梁材　無
GA023n0021_p0611a06║復清陰覆綠苔惆悵月波亭上望　夜深惟有鶴飛
GA023n0021_p0611a07║來
GA023n0021_p0611a08║嘉靖時海寇之亂，督府胡公嚴造海舟，凡故家邱墓
GA023n0021_p0611a09║大木皆不能免，獨下令曰：「靈隱九里松，唐時古蹟，
GA023n0021_p0611a10║不許擅伐。」故得保全。舊時有僧補種賦詩曰：不為
GA023n0021_p0612a01║栽松待茯苓　只圖山色四時青老僧終不將歸去
GA023n0021_p0612a02║　留與錢唐作畫屏
GA023n0021_p0612a03║明海寇亂，督府取寺鐘，僧苦不能守。僧真祥以詩上
GA023n0021_p0612a04║獻云：百八鯨音吼地鳴　篁溪檀越鑄還成曾聞兵
GA023n0021_p0612a05║器為農器　豈忍慈聲作惡聲一統大明何及此　千
GA023n0021_p0612a06║年常住敢云爭山僧最苦多遺譴　遊宦從今失送
GA023n0021_p0612a07║迎此鐘賴以得存。
GA023n0021_p0612a08║山中有寺基久圮，勢家欲規為葬地者，僧亦有詩云：
GA023n0021_p0612a09║一帶空山已有年　不須惆悵起頹磚道旁多少麒
GA023n0021_p0612a10║麟塚　轉眼無人掛紙錢勢家卒不敢取。
GA023n0021_p0613a01║形家謂北高峰為真武展旗形，洪武初右武，一時勲
GA023n0021_p0613a02║臣、武職多營墓于此，則鐵舌菴、遠瞎堂之塔，以祭
GA023n0021_p0613a03║臺得存，猶為幸也。胡尚書世寧，嘗卜瑞光址，後即
GA023n0021_p0613a04║遷去，可謂君子矣。無何，沈長史又遷葬焉。於乎！唐
GA023n0021_p0613a05║宋以來，其宗師遺塔堙沒于勢家、宦族者，亦豈可
GA023n0021_p0613a06║勝道哉？
GA023n0021_p0613a07║明天啟時，有縉紳欲規取蓮華峰。其時豁堂大師猶
GA023n0021_p0613a08║為祇園僧也，以死爭之，曰：「昔癡絕禪師不畏天子，
GA023n0021_p0613a09║吾獨畏貴人哉？」
GA023n0021_p0613a10║易菴通，于萬曆辛卯重建靈隱，與羅公處約為月菴
GA023n0021_p0614a01║禪師撰碑年同。相去六百一載，為辛卯者十一而
GA023n0021_p0614a02║復得辛卯。既竣工，治地，得斷碑，原建寺僧亦號易
GA023n0021_p0614a03║菴，斯亦奇也。今斷碑亦未之見，而前之易菴不知
GA023n0021_p0614a04║何代何年？
GA023n0021_p0614a05║上虞令朱袞至靈隱寺，寺僧乞書「飛來峰」。命筆，將書
GA023n0021_p0614a06║「來」字，問公等：「欲人來乎？米來乎？」僧曰：「有人此有米。」
GA023n0021_p0614a07║因以三「人」字書之。今存有飛來峰七言律詩。
GA023n0021_p0614a08║「絕勝覺場」是葛洪書，而龔憲使冕以「絕」字不宜，改「最
GA023n0021_p0614a09║勝覺場」。按《楞伽》，佛地名「最勝」，僧號「最勝子」；梵語「瞿
GA023n0021_p0614a10║曇」，此云「地最勝」。易「絕」為「最」亦無不可。但《宗鏡錄》言：
GA023n0021_p0615a01║「絕」是「妙」之異名，此「絕」非是「斷絕」，以無盡為義，其義
GA023n0021_p0615a02║更勝耳。
GA023n0021_p0615a03║許遠遊以下，葛洪、杜治皆道士也。嗣後杜京產、陳紫
GA023n0021_p0615a04║芝之流，間一見焉，然亦微矣。武林秦麒，號見峰，特
GA023n0021_p0615a05║建棲真院于飛來峰下，延盧真空鍊師修鍊焉。見
GA023n0021_p0615a06║峰孫心卿先生，高尚之士，有文集行世。
GA023n0021_p0615a07║僧如璧者，本名饒德操，有文名，撫州士人。與曾布論
GA023n0021_p0615a08║不合，便落髮為僧。《廣冷泉記》是其筆也。又有贈勤
GA023n0021_p0615a09║上人詩。余嘗論賈㠀之改佛，由于韓公之奬許；德
GA023n0021_p0615a10║操之為僧，本于曾布之不合。以出世法論之，是韓
GA023n0021_p0616a01║為美疢而曾為藥石也。
GA023n0021_p0616a02║恭行己與趙子昻同時，其思母詩曰：霜殞蘆花淚溼
GA023n0021_p0616a03║衣　白頭無復倚柴扉去年五月黃梅雨　曾典袈裟
GA023n0021_p0616a04║糴米歸可謂有陳尊宿之風矣。
GA023n0021_p0616a05║慈雲懺主，正色不阿時好。有一貴客註《楞嚴經》，求師
GA023n0021_p0616a06║印可。先命熾烈焰，謂曰：「今申三問，答如契理，當為
GA023n0021_p0616a07║流通；如其不然，請付此內。」乃問曰：「真精妙元、性淨
GA023n0021_p0616a08║明心，如何註釋？三四四三、宛轉十二，流變三疊、一
GA023n0021_p0616a09║十百千，為是何義？二十五聖所證圓通，既云實無
GA023n0021_p0616a10║優劣，文殊何以獨取觀音？」其人罔措，師即火之，以
GA023n0021_p0617a01║此處不知而作者，殊為快也。
GA023n0021_p0617a02║高僧茶毘獲舍利者，靈隱為多。至若契嵩舌、眼、頂骨、
GA023n0021_p0617a03║童真、念珠，火真不燼，謂之五種不壊。惠遠舌不化，
GA023n0021_p0617a04║故名鐵舌，斯又不止舍利也。
GA023n0021_p0617a05║洪有竹，名瀾，字子長。弱冠卜築青蓮山，居在蓮華峰
GA023n0021_p0617a06║之陰，年四十卒。詩才清俊，頗有可觀。其〈山居〉數首，
GA023n0021_p0617a07║其一曰：嘒嘒▆蟬急　翻翻過鳥飛晚涼風動竹　久
GA023n0021_p0617a08║坐露沾衣招隱期忘世　投禪願息機山童沽酒去
GA023n0021_p0617a09║　未遣掩柴扉夫靈隱固隱者之所棲也，而隱者又
GA023n0021_p0617a10║難其人。以李元昭之棄官結廬，虎菴譏其立行非
GA023n0021_p0618a01║真；洪瀾又以隱德未竟死。甚矣，隱者之難其人也。
GA023n0021_p0618a02║魯半閒，諱安，字端明，宋肅簡公裔也。弘治間年八旬，
GA023n0021_p0618a03║諭諸子曰：「吾處世甚達，今將絕俗以娛餘年；但不
GA023n0021_p0618a04║知死何如生。世人引棺營葬，皆身後事；目一瞑，誰
GA023n0021_p0618a05║見知者？吾欲歷歷預觀之！」於是擇日具儀，同發引
GA023n0021_p0618a06║狀，鼓吹導之，令五子縗絰斬然，己乘白騾隨其後；
GA023n0021_p0618a07║遂隱靈鷲山，身若隔世。時有所需，緘封附騾耳，遣
GA023n0021_p0618a08║之歸，載物聿來，都無失候，閱十有三祀。一夕，端坐
GA023n0021_p0618a09║以逝，騾是夕亦化去。嗟乎！此可謂有楊王孫之達
GA023n0021_p0618a10║矣。其時有胡元洲者，善飲作達，自署「酒泉郡太守」，
GA023n0021_p0619a01║祔葬于其父長史墓側，墓在上竺路。嘗有〈山中詩〉
GA023n0021_p0619a02║曰：老鶴一聲天欲墮　山人自枕寒流卧起來北斗
GA023n0021_p0619a03║正當胸　山鬼攝伏我獨坐其卒，遺命其子：「喪車出
GA023n0021_p0619a04║郭門，凡山水佳處必三奠。」亦曠達士耶！
GA023n0021_p0619a05║他處祀伽藍不過五位，而靈隱兼靈鷲，故有十伽藍
GA023n0021_p0619a06║焉。蓋靈鷲寺廢而伽藍不廢，故知靈鷲之統于靈
GA023n0021_p0619a07║隱也。伽藍十數，有龍王居其一焉。此大小龍泓洞
GA023n0021_p0619a08║得名之祖也，且以知靈隱之有關于江潮也。
GA023n0021_p0619a09║靈隱向有本山土地，而無本寺土地以配本山土地。
GA023n0021_p0619a10║伽藍之位既畢，特設本寺土地以配本山土地，是
GA023n0021_p0620a01║為十二神。雲間有許介甫者，許譽卿先生之子，博
GA023n0021_p0620a02║聞絕俗，性愛靈隱山水。一日寢病于家，見有旟旐
GA023n0021_p0620a03║繽紛，則言神迎其為靈隱本寺土地也，遂以是卒。
GA023n0021_p0620a04║東坡云：「契嵩常嗔，人未常見其笑；辨才常喜，人未嘗
GA023n0021_p0620a05║見其怒。予親見二人皆趺化，乃知二師以嗔喜作
GA023n0021_p0620a06║佛事也。」
GA023n0021_p0620a07║東坡〈送人游浙東〉云：「靈隱寺高峰，一上五里，有僧不
GA023n0021_p0620a08║下三十餘年矣，不知今猶在否？」
GA023n0021_p0620a09║雜紀
GA023n0021_p0620a10║嘗觀古聖賢作經著傳，必有體裁，其法大概有
GA023n0021_p0621a01║三：單提、雙開、雜紀是也。單提所以立體，雙開所
GA023n0021_p0621a02║以顯用；中有未暢者，乃拉雜以言之，謂之雜紀。
GA023n0021_p0621a03║今志靈隱寺，上來若開山，若重興，若山水，若梵
GA023n0021_p0621a04║宇，若尊像，若楗槌，若古塔，若古蹟，若勝概，若傳
GA023n0021_p0621a05║持，若檀越，若文藻，若詩咏，若遺事，一一分列；又
GA023n0021_p0621a06║終之以雜紀者，或有遺漏且不必另列者，皆綴
GA023n0021_p0621a07║于此，庶使華藏海中不失一花、帝珠網內不落
GA023n0021_p0621a08║一珠也。為誌雜紀第十四。
GA023n0021_p0621a09║題名
GA023n0021_p0621a10║韜光石：元豐二年己未二月十二日壬戌，資政殿大
GA023n0021_p0622a01║學士．太子少師．南陽郡公趙抃閱道謁韜光。菴主
GA023n0021_p0622a02║佐光留題。
GA023n0021_p0622a03║又：蘇軾、楊傑、王瑜，元祐五年二月二十同遊韜光。
GA023n0021_p0622a04║靈鷲寺後小石塔：楊繪元素、魯有開元翰、陳舜俞令
GA023n0021_p0622a05║舉、蘇軾子瞻同遊。熙寧七年九月二十日。
GA023n0021_p0622a06║靈山翠微亭址：紹興十二年，清涼居士韓世忠因過
GA023n0021_p0622a07║靈隱，登覽形勝，得舊基，建新亭，榜名翠微，以為遊
GA023n0021_p0622a08║息之地，待好事者。三月□□日立，男彥直書。
GA023n0021_p0622a09║龍泓洞內：陳思退來，蘇子容頌。熙寧□年。
GA023n0021_p0622a10║○蘇浩然、楊景略、胡宗師、范峋、黃頌、彭汝礪、王祖道、
GA023n0021_p0623a01║林希逸，元年七月十二遊靈隱洞。
GA023n0021_p0623a02║○錫山安國七遊于此。
GA023n0021_p0623a03║龍泓洞外：蘇頌子容、蔣之奇穎叔、李杞堅甫、傳法僧
GA023n0021_p0623a04║慧日、禪師延珊。熙寧□年二月二日刊。
GA023n0021_p0623a05║○又：太子太保嚴起。
GA023n0021_p0623a06║青林洞外有詩：一片巫山十二峰，飛來何年不飛去。
GA023n0021_p0623a07║明進士唐鵬。
GA023n0021_p0623a08║又別小洞詩：吟屐一雙千里　洞天萬億幾年蒼龍偃
GA023n0021_p0623a09║蹇鱗豁　紅日掩映光寒白玉坐來欲化　天風吹出
GA023n0021_p0623a10║行仙臨海張瑞
GA023n0021_p0624a01║青林洞口：嘉靖壬辰夏初伏，癖竹居薛東泓來遊于
GA023n0021_p0624a02║此，竹鄰與子希元至。
GA023n0021_p0624a03║理公巖洞口：正德庚辰正月六日，按察于鏊、張淮、劉
GA023n0021_p0624a04║大謨、刑部方豪遊。
GA023n0021_p0624a05║正德十五年人日，庶吉士江暉、進士陳直載酒來
GA023n0021_p0624a06║訪方豪于飛來洞，因遊天竺。
GA023n0021_p0624a07║○嘉靖丙辰，五兀山人張庭有詩二首：鏡裏湖光畫
GA023n0021_p0624a08║裏山　竹西茅屋有無間泉聲不斷雲霞爛　仙子騎
GA023n0021_p0624a09║羊自往還一生落落好清狂　過眼煙雲木掛陽
GA023n0021_p0624a10║試上北高峰頂上　與君攜手看扶桑
GA023n0021_p0625a01║理公巖洞內：不有地仙福，不到此洞中。飛山子。○臨
GA023n0021_p0625a02║安錢德範、莆陽僧貽孫同遊。皇祐二年六月一日。
GA023n0021_p0625a03║○癸卯重午，與王伯虎來，二弟遫、逌偕行。沈遼題。石
GA023n0021_p0625a04║景衡叔平、杜僎叔陽同遊。直翁翼道、林夫吉甫
GA023n0021_p0625a05║同遊。乙卯，閩山王元晉耕雲、陳詩坐憩于此。
GA023n0021_p0625a06║嘉靖二年，金臺邵盛紀。
GA023n0021_p0625a07║飛來峰頂：朱裳。（公為方岳，裘褐不備，故題亦質，惟示姓名。）
GA023n0021_p0625a08║伏犀泉上：連道善鵬舉、張文蔚同遊。建炎三年閏八
GA023n0021_p0625a09║月二十五日。
GA023n0021_p0625a10║石衖：李公謹唐卿、楊泊損之，慶歷六年七月十二日
GA023n0021_p0626a01║來。又題漫漶，止存「七年二月清明日也」八字。
GA023n0021_p0626a02║虞用晦。元豐二年七月二十二日。
GA023n0021_p0626a03║靈山塔側：陳古平甫同德甫遊。
GA023n0021_p0626a04║翻經臺石上：淳祐丁未立秋二日，天台李艮、夏紹基，
GA023n0021_p0626a05║武夷翁孟寅、金華何子舉、嘉禾葉隆禮、宛陵吳琪
GA023n0021_p0626a06║來，喜雨。
GA023n0021_p0626a07║至正六年秋九月朔，太史楊瑀、翰林張翥謁福初
GA023n0021_p0626a08║上人，因登蓮華峰，留名崖石。同遊者施維才、郯韶。
GA023n0021_p0626a09║○泰定五年春二月，吳郡王連、莫維賢、葉森、陸友
GA023n0021_p0626a10║同遊。
GA023n0021_p0627a01║下天竺後石壁：吳棫、周之翰、史范雲、程敦厚，紹興
GA023n0021_p0627a02║壬戌同校藝。
GA023n0021_p0627a03║題額
GA023n0021_p0627a04║【絕勝覺場】　晉葛洪書。
GA023n0021_p0627a05║【佛國山門】　唐鍾權書。
GA023n0021_p0627a06║【冷泉亭】　唐白居易書上二字，宋蘇軾補書下一
GA023n0021_p0627a07║字；今為明雲間董其昌書。
GA023n0021_p0627a08║【法安堂】　唐白居易書。
GA023n0021_p0627a09║【覺皇殿】　宋理宗皇帝書。
GA023n0021_p0627a10║【妙莊嚴域】　宋理宗皇帝書。
GA023n0021_p0628a01║【直指堂】　宋張即之書。
GA023n0021_p0628a02║【面壁軒】　明四明陳理書。
GA023n0021_p0628a03║【輪藏殿】　明董其昌書。
GA023n0021_p0628a04║【選佛場】　婁東王時敏書。
GA023n0021_p0628a05║【是佛國】　三韓佟有年書。
GA023n0021_p0628a06║【飛來峰】　明上虞令朱袞書。
GA023n0021_p0628a07║　三韓佟彭年又書。
GA023n0021_p0628a08║【慧日塔院】　射州宋曹書。
GA023n0021_p0628a09║【慧日高懸】　在新建塔院，光祿大夫周方蘇題。
GA023n0021_p0628a10║【永鎮靈山】　王時敏書。
GA023n0021_p0629a01║【正法眼藏】　王時敏書。
GA023n0021_p0629a02║【最勝覺場】　錫山龔勉書。
GA023n0021_p0629a03║【九里松】　宋吳說書。
GA023n0021_p0629a04║【理公巖】　唐尚書令楊遵篆。（已下在石。）
GA023n0021_p0629a05║【龍泓洞】　元江淮釋教都總統所經歷郭口書。
GA023n0021_p0629a06║【玉乳洞】
GA023n0021_p0629a07║【金光洞】
GA023n0021_p0629a08║【射旭洞】　俱明方豪書。
GA023n0021_p0629a09║【天削芙蓉】　在理公巖，不知何人書。
GA023n0021_p0629a10║古存物
GA023n0021_p0630a01║〔上堂槌〕　明教嵩禪師上堂白槌遺物。
GA023n0021_p0630a02║〔照佛鑑〕　寶達遺蹟。後鑑空遇僧，囊中取一鑑曰：「要
GA023n0021_p0630a03║知貴賤、修短、佛法興替，以此鑑焉。」亦曰照佛鑑。
GA023n0021_p0630a04║〔印沙牀〕　亦寶達遺蹟。
GA023n0021_p0630a05║〔直指堂印〕　宋孝宗賜靈隱，銅鑄。
GA023n0021_p0630a06║〔范公牀〕　在靈隱方丈，乃良用貞所造。良乃范公孫
GA023n0021_p0630a07║也，希文蒞杭郡時所遺。（乙酉春，戒顯至靈隱，猶見此榻。相傳：人有卧在上者，
GA023n0021_p0630a08║醒即身在地下。想神物呵護也。）
GA023n0021_p0630a09║〔龍文拜石〕　有龍鱗隱見石中，長八尺，濶六尺。
GA023n0021_p0630a10║〔秦檜齋僧鍋〕　秦檜因風僧激勵，心懷恐怖，發心齋
GA023n0021_p0631a01║僧。此為遺物，現在雲厨。
GA023n0021_p0631a02║靈隱著述
GA023n0021_p0631a03║《金光明懺儀》、《淨土懺法》（慈雲撰）
GA023n0021_p0631a04║《宗鏡錄》（智覺撰）《證宗論》、
GA023n0021_p0631a05║《三教編》、《十地歌》（俱清覺撰）
GA023n0021_p0631a06║《輔教編》、《定祖論》、
GA023n0021_p0631a07║《正宗記》、《鐔津集》（俱契嵩撰）
GA023n0021_p0631a08║《高僧傳》、《內典集》（贊寧撰）
GA023n0021_p0631a09║《弘宗說》（弘禮撰）《正訛說》（弘禮撰）
GA023n0021_p0631a10║《禪門鍛鍊說十三篇》、《現果錄》、
GA023n0021_p0632a01║《佛法本草》（俱戒顯撰）
GA023n0021_p0632a02║已上皆內篇。
GA023n0021_p0632a03║《天竺別集》、《正觀集》、
GA023n0021_p0632a04║《靈苑集》、《採道集》（遵式撰）
GA023n0021_p0632a05║《蒲室集》（笑隱撰）《夢觀集》（守仁撰）
GA023n0021_p0632a06║《奏對錄》（慧遠撰）《奏對錄》（德光撰）
GA023n0021_p0632a07║《蒲菴集》、《澹游集》（來復撰）
GA023n0021_p0632a08║《外學集》（贊寧撰）《鷲峰集》（戒顯撰）
GA023n0021_p0632a09║已下皆外篇。
GA023n0021_p0632a10║前賢撰文遺失者（附存篇名）
GA023n0021_p0633a01║陸羽〈靈隱寺碑記〉
GA023n0021_p0633a02║梁簡文〈石像記〉
GA023n0021_p0633a03║〈冷泉亭碑〉（寶大二年）
GA023n0021_p0633a04║李淑〈重修靈隱寺記〉
GA023n0021_p0633a05║薛志〈靈隱山資聖院記〉
GA023n0021_p0633a06║本寺二十四房（今缺一）
GA023n0021_p0633a07║東廡
GA023n0021_p0633a08║東庫司房（瞎堂禪師舊庫房也。）
GA023n0021_p0633a09║西廡
GA023n0021_p0633a10║蒙堂房僧堂房
GA023n0021_p0634a01║妙應閣（向在伽藍殿基上。）五松房
GA023n0021_p0634a02║正濟房祗園房
GA023n0021_p0634a03║清隱房幻東房
GA023n0021_p0634a04║幻西房石佛菴
GA023n0021_p0634a05║普覺房普東房
GA023n0021_p0634a06║上東房上西房
GA023n0021_p0634a07║西南房西北房
GA023n0021_p0634a08║西緒房澗西房
GA023n0021_p0634a09║涵澤房韜光房
GA023n0021_p0634a10║雙桂房
GA023n0021_p0635a01║本山物產
GA023n0021_p0635a02║西栗樹
GA023n0021_p0635a03║係慧理祖西天攜來種，實小而味美，惟靈隱有數
GA023n0021_p0635a04║十本，移他處則不生。大樹堂一株最大，乃慧祖手
GA023n0021_p0635a05║植，西晉時物也，至今鬱茂。
GA023n0021_p0635a06║重榮檜
GA023n0021_p0635a07║在金光明懺堂後，隋朝所植，高數丈，大十圍。後為
GA023n0021_p0635a08║兵火所燎，至大中祥符間復茂。
GA023n0021_p0635a09║石面靈桃
GA023n0021_p0635a10║在翻經臺側，生于石面，結果甚大而甘。宋政和間
GA023n0021_p0636a01║取植上苑。
GA023n0021_p0636a02║無根藤
GA023n0021_p0636a03║往往被牆砌，無根自茂。
GA023n0021_p0636a04║紅辛夷花
GA023n0021_p0636a05║似杜鵑、躑躅花，俗稱紅石蕎。樂天有〈靈隱寺紅辛
GA023n0021_p0636a06║夷戲光上人詩〉。
GA023n0021_p0636a07║天親竹
GA023n0021_p0636a08║出武林山西雙竹院，皆雙枝對抽并胤，又名扶桑
GA023n0021_p0636a09║竹，言如海上扶桑，兩兩相比也。
GA023n0021_p0636a10║石面竹
GA023n0021_p0637a01║鷲山多有之。
GA023n0021_p0637a02║藥王樹
GA023n0021_p0637a03║在靈隱山門外，大三圍，乃香樟也。有僧過之曰：「此
GA023n0021_p0637a04║藥王樹，可治心病。」由是遠近椎剝其皮，未幾死。數
GA023n0021_p0637a05║年復生，人復來取。寺不禁，尋復枯。每久雨，其空皆
GA023n0021_p0637a06║出黑色煙。
GA023n0021_p0637a07║方竹
GA023n0021_p0637a08║出飛來峰，今在澗西房。
GA023n0021_p0637a09║曲竹
GA023n0021_p0637a10║出靈山，一名唐公竹，又名鶴膝竹，節曲突如鶴膝
GA023n0021_p0638a01║狀。
GA023n0021_p0638a02║枇杷
GA023n0021_p0638a03║寺大殿下有枇杷樹，花實異于他所。
GA023n0021_p0638a04║龍
GA023n0021_p0638a05║龍泓洞本龍所藏，靈隱寺伽藍祀龍。
GA023n0021_p0638a06║龍子
GA023n0021_p0638a07║北高峰澗中有，如蜥蜴，長二寸，黑色，腹有紅點，四
GA023n0021_p0638a08║足五爪。
GA023n0021_p0638a09║花犬
GA023n0021_p0638a10║即僧子捷含磚砌浮屠者。
GA023n0021_p0639a01║靈隱重興紀異
GA023n0021_p0639a02║具德大和尚以佛法蔭覆天下，若象王、獅子，超軼
GA023n0021_p0639a03║前後。靈隱一席地，千百年來奇異獨萃，有非偶然
GA023n0021_p0639a04║者。蓋和尚固絕不言，而事在耳目者，亦不得而閟
GA023n0021_p0639a05║也。今紀數端于左方，知天人之拱護于大法王者，
GA023n0021_p0639a06║夫固有以耳。仁和孫治識
GA023n0021_p0639a07║葉子緯如，錢唐人，嘗夢靈隱金銀宮闕、白玉階塗、法
GA023n0021_p0639a08║幢寶相，逈異恒觀。已見和尚曰：「此其是矣。今從己
GA023n0021_p0639a09║丑至甲辰，卻計十六年，變榛莽萑蕪為莊嚴華藏，
GA023n0021_p0639a10║錢唐第二名山稱第一伽藍，其形見于夢兆，固然
GA023n0021_p0640a01║哉！」
GA023n0021_p0640a02║金子靖思，新安人。下帷靈隱，夢寺中鼓吹迎大慧禪
GA023n0021_p0640a03║師至。及見和尚陞座說法，儼然大慧禪師也。夫宋
GA023n0021_p0640a04║以來，佛法之盛未有如大慧者。其罏韝犀利與今
GA023n0021_p0640a05║和尚無異，故衲子咸以和尚為大慧後身也。
GA023n0021_p0640a06║宋時明教大師契嵩者，耿介絕俗，不假聲色，東坡稱
GA023n0021_p0640a07║五公之一，以嗔為佛事者也。和尚未至靈隱也，有
GA023n0021_p0640a08║數輩僧夢契嵩囑迎和尚。其僧不知契嵩為何如
GA023n0021_p0640a09║人，後乃訪耆宿，知為明教大師也。夫契嵩生則著
GA023n0021_p0640a10║書明宗，死留舍利，其欲和尚之住持靈隱，預先幽
GA023n0021_p0641a01║贊，固有以也。
GA023n0021_p0641a02║和尚庚寅冬始事土木，時吳興沈長者以病寓居其
GA023n0021_p0641a03║間。締造之夕，見神人金甲而幘者以百數，晃晃在
GA023n0021_p0641a04║梲柱間。時沈卧病，牀有帷帳，戶有簾幙，而沈徹視
GA023n0021_p0641a05║于外，纎悉無遺焉。未幾沈病亦愈。
GA023n0021_p0641a06║錢唐邑侯慕公，諱天顏。其初蒞任，勤恤民隱，未暇遊
GA023n0021_p0641a07║觀，而先夢至靈隱拜琉璃佛。惟中一尊光明洞徹
GA023n0021_p0641a08║無際，餘金身者無數，或半或全，皆不能徹視也。後
GA023n0021_p0641a09║見和尚即恍狀所拜琉璃佛，光明洞徹無際者。侯
GA023n0021_p0641a10║在錢唐七年多惠澤，以此敬事和尚，佛教益興焉。
GA023n0021_p0642a01║和尚在佛日也，靈隱敦請不已。一日，四禪寂靜，至夜
GA023n0021_p0642a02║半咸聞伽藍殿閧肰；細聆之，則靈隱伽藍與佛日
GA023n0021_p0642a03║伽藍相爭不已也。人或謂和尚神之遠至者，不可
GA023n0021_p0642a04║以莫之慰也。後和尚克住靈隱，人言靈隱伽藍為
GA023n0021_p0642a05║有靈也。
GA023n0021_p0642a06║大殿既災，僧至桐君之深處，名瑣細龍者，得大木數
GA023n0021_p0642a07║千章，然不能以出山也。大殿建期有日矣，庚子夏，
GA023n0021_p0642a08║水大發，千章之木，數百年不能出者，一旦湧于峰
GA023n0021_p0642a09║巒之上，乘流而下，辛卯得以告成，非佛力不至此。
GA023n0021_p0642a10║古所謂「浮梓柱于洪濤，飛梅梁于遠道」者，於此益
GA023n0021_p0643a01║
GA023n0021_p0643a02║將建，缺一石柱。杭城居士名屠成鳳，夜夢峩冠
GA023n0021_p0643a03║五人來募其祖遺劉家園內石柱。問：「何用？」答曰：「助
GA023n0021_p0643a04║建靈隱大殿。」問：「菩薩何神？」答曰：「吾等北高峰五聖
GA023n0021_p0643a05║也。」居士夢覺，到寺訪之，果缺一石柱，立即捨到。今
GA023n0021_p0643a06║西南殿角一柱是也。
GA023n0021_p0643a07║西山多虎患，和尚既至，虎猶一至殿墀之下，今十餘
GA023n0021_p0643a08║年絕跡矣。宋均為守虎渡河，大扇禪師號伏虎，於
GA023n0021_p0643a09║和尚尤足徵也。
GA023n0021_p0643a10║《三輔黃圖》謂：「漢造未央，如巧匠胡寬不少。」靈隱建置
GA023n0021_p0644a01║多出于和尚之規畫，其前後布置皆若天成。和尚
GA023n0021_p0644a02║尤有先識，如移置大鍋，則掘下果見舊基；大殿未
GA023n0021_p0644a03║災，則先令僧遍書水星。其靈奇天縱，有不自知其
GA023n0021_p0644a04║然而然，非更僕所能悉數也。
GA023n0021_p0644a05║己丑僧解制，閒步冷泉亭，有白猿立於棧上，如聽泉
GA023n0021_p0644a06║者；皎月當空，毫髮畢見，約長五尺。辛卯冬，眾集青
GA023n0021_p0644a07║蓮閣下，疑閣上有人聲，即而求之，見有黑猿荷笠
GA023n0021_p0644a08║而走，移時乃去。此黑白二猿皆見也。夫理公時，洞
GA023n0021_p0644a09║有黑白二猿，呼之即出。其後有智一飯猿臺；遠瞎
GA023n0021_p0644a10║堂時有猿侍者。甚矣，猿之於靈隱多奇也！夫今日
GA023n0021_p0645a01║之猿未必即理公時之猿，然而黑白皆見，不可謂
GA023n0021_p0645a02║非理公之猿也。天將興此蘭若，物應運焉，其理與
GA023n0021_p0645a03║數皆如是。
GA023n0021_p0645a04║理公之至靈隱，咸和三年，歲在戊子；吳越王之重興
GA023n0021_p0645a05║靈隱也，在寶正以後，其戊子、己丑之間耶？今和尚
GA023n0021_p0645a06║之住此，實以己丑，固知數有相符也。羅公處約之
GA023n0021_p0645a07║建碑也，以淳化辛卯；而范公楷之跋碑也，以紹定
GA023n0021_p0645a08║庚寅；明張公瀚之為僧通立碑也，以萬曆戊子。古
GA023n0021_p0645a09║今廢置不一，而興建者卒在此數年之間。噫，亦奇
GA023n0021_p0645a10║矣！
GA023n0021_p0646a01║具老和尚，丙午冬應徑山請，未一年往揚州，為法嗣
GA023n0021_p0646a02║巨渤和尚封塔。纔到七日，無疾坐脫。靈隱與徑山
GA023n0021_p0646a03║爭往迎龕，一路風逆；自靈隱人登船，忽發順風，一
GA023n0021_p0646a04║夜遂至北關，眾歎神助。
GA023n0021_p0646a05║戊申年，因徑山爭龕，閧閙不决，正月廿五日，集滿漢
GA023n0021_p0646a06║護法、同兩山禪眾，公議拈鬮定奪。固山大高及之
GA023n0021_p0646a07║居士，預先申誓、三番禱祝，竟鬮在靈隱，由此息爭。
GA023n0021_p0646a08║真身永供慧日塔院，爪髮塔在五峰開山嶺之陽。
GA023n0021_p0646a09║昔世尊不舍穿針之福，賢于特標插草之功，要知善
GA023n0021_p0646a10║固緣生，須識根從信入。先師具老人，生魔强際，值法
GA023n0021_p0647a01║弱時，苟非克己踐形、說尺行丈，人溺己溺、人饑己饑，
GA023n0021_p0647a02║又安能鞭撻域中之象龍、奔馳海外之麟鳳哉？是以
GA023n0021_p0647a03║及門皆命世之鴻儒，入室多過量之淛子；而能成褫
GA023n0021_p0647a04║兩脈、檄號五宗，振興十一座祖庭。恒侍五千員衲子，
GA023n0021_p0647a05║擁檀波，浮山岳，流梓柱，塞洪濤，俾橫目者格非心，令
GA023n0021_p0647a06║慳惜者傾囊橐，此《雜華》所以云「信為道元功德母」也。
GA023n0021_p0647a07║至于建摩霄干漢之殿閣，懸星接斗之堂樓，盲啟聾
GA023n0021_p0647a08║聰，頑廉懦立，雖機用開百代昏昧，而輪奐屬千秋勝
GA023n0021_p0647a09║緣。古云：「非常之人能建非常之業，非常之業必待非
GA023n0021_p0647a10║常之人。」非常者，豈常人之所能為也？吾于先師亦云。
GA023n0021_p0648a01║奕山小師濟萃謹識
GA023n0021_p0648a02║山地
GA023n0021_p0648a03║常住供眾僧田，宋時最多，數不可考。迄明宣德年
GA023n0021_p0648a04║間，尚存山田一百九十餘頃；至順治初，田土悉歸
GA023n0021_p0648a05║烏有。先師入院時，止存案山殿基。自法席崇敷、德
GA023n0021_p0648a06║風廣被，感發檀信助施，并方丈香資續置。山地詳
GA023n0021_p0648a07║載，永充樵採，接納雲流。須知尺地寸金，匪易得也。
GA023n0021_p0648a08║後之尸席者，慎毋忽諸！爰先舊存，次檀施，次續置
GA023n0021_p0648a09║列後。
GA023n0021_p0648a10║舊存
GA023n0021_p0649a01║具老和尚于順治六年二月十三日入院，眾房公共
GA023n0021_p0649a02║交出率字號山地數：
GA023n0021_p0649a03║案山一百三十畝。
GA023n0021_p0649a04║坐山十五畝三分。
GA023n0021_p0649a05║大殿天王殿基地二十一畝一分五釐一毫。
GA023n0021_p0649a06║法堂洎東西兩禪堂基地六畝七分六釐五毫。
GA023n0021_p0649a07║直指堂洎兩軒基地三畝六分八釐三毫。
GA023n0021_p0649a08║冷泉亭松路地三畝六分八釐三毫。
GA023n0021_p0649a09║計共一百八十畝五分八釐二毫。
GA023n0021_p0649a10║檀施
GA023n0021_p0650a01║具老和尚入院後，檀施山地數：
GA023n0021_p0650a02║率字號山七十畝。
GA023n0021_p0650a03║羌字號山四十八畝。
GA023n0021_p0650a04║毁字號山八百畝零七分。
GA023n0021_p0650a05║垂字號山一百二十畝。
GA023n0021_p0650a06║養字號山二百零三畝三分。
GA023n0021_p0650a07║率字號地二畝八分五釐。
GA023n0021_p0650a08║毁字號地十畝三分九釐七毫。
GA023n0021_p0650a09║調字號地一畝四分六釐六毫。
GA023n0021_p0650a10║計共一千二百五十六畝七分一釐三毫。
GA023n0021_p0651a01║續置
GA023n0021_p0651a02║具老和尚入院後，續置山地數（附蕩）：
GA023n0021_p0651a03║率字號山一百六十六畝九分二釐。
GA023n0021_p0651a04║養字號山五百八十九畝六分九釐。
GA023n0021_p0651a05║垂字號山一百三十五畝。
GA023n0021_p0651a06║𦍑字號山二十四畝。
GA023n0021_p0651a07║毁字號山四十六畝。
GA023n0021_p0651a08║率字號地一百二十畝零九分四釐。
GA023n0021_p0651a09║王字號地八畝五分。
GA023n0021_p0651a10║王字號蕩二畝五分六釐九毫。
GA023n0021_p0652a01║外體字號地十畝四分八釐五毫。
GA023n0021_p0652a02║率字號地三分六釐三毫。
GA023n0021_p0652a03║率字號蕩一畝二分六釐一毫。
GA023n0021_p0652a04║計共一千一百零五畝七分二釐八毫。
GA023n0021_p0652a05║本寺禪堂濟上戶，每年完正額條銀三十二兩五
GA023n0021_p0652a06║錢八分七釐三毫。
GA023n0021_p0652a07║每年完實徵糧米一十七石六斗五升五合。
GA023n0021_p0652a08║每年完漕截銀四兩六錢三分九釐四毫。
GA023n0021_p0652a09║
GA023n0021_p0652a10║靈隱寺誌卷八終