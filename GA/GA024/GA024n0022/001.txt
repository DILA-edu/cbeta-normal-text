GA024n0022_p0001a01║雲林寺即杭州西湖靈隱山靈隱寺，以康熙二十八年（一六八九）賜名「雲林寺」，故名。乾隆九年
GA024n0022_p0001a02║（一七四四），寺僧巨濤和尚重修大殿，乃延郡人樊榭居士厲鶚增修寺志。按徐增所編「靈隱寺志」，
GA024n0022_p0001a03║記事止於康熙十年（一六七一），至乾隆九年（一七四四）新殿落成，已歷百餘年。其間清聖祖
GA024n0022_p0001a04║於康熙二十八年（一六八九）南巡，駕幸靈隱寺，並親灑宸翰，書「雲林」二字，賜名「雲林寺」；
GA024n0022_p0001a05║三十八年（一六九九）再幸雲林，賜金佛一尊；四十二年（一七〇三）、四十四年（一七〇五）又
GA024n0022_p0001a06║二度駕幸，敕賜頗夥。唯歷經百年，寺殿不無摧剝，至巨濤和尚開法是山，乃興修大殿，鑄千僧
GA024n0022_p0001a07║之鍋，塑天龍八部及五百應真之像。寺名既更，殿宇興修，巨濤和尚乃延厲鶚增修新志以存文獻。
GA024n0022_p0001a08║鶚乃乾隆時大儒，長於史學，撰「遼史拾遺」名於世。鶚與門人張熷乃就舊志所未備者，勒成八
GA024n0022_p0001a09║卷，題曰「增修雲林寺志」，門類一依徐增「靈隱寺志」，分為十二門：宸恩、山水、梵宇、古
GA024n0022_p0001a10║蹟、禪祖、法語、檀越、人物、藝文、詩詠、遺事、雜記。宸恩一門記康熙四度駕幸時之詠詩與
GA024n0022_p0001a11║敕賜，雍正、乾隆之敕賜。山水一門補記舊志之未備。梵宇一門僅記乾隆七年重修與重建之殿宇。
GA024n0022_p0001a12║古蹟一門記舊有今廢之遺蹟。禪祖一門起如璧禪師迄巨濤禪師，共傳二十二人。法語一門錄十
GA024n0022_p0001a13║八位禪師升堂語錄。檀越、人物二門記與本寺有關之人。藝文一門錄寺記、序、辨、說、疏、賦、
GA024n0022_p0001a14║贊、頌、塔銘等，皆有關建置、寺史、傳記之文獻。詩詠一門錄歷代文士詠本寺之詩作。遺事
GA024n0022_p0001a15║一門收唐、宋、明三代有關本寺之軼事。雜記一門有題名、物產、著述、圖畫四目。茲據清光緒
GA024n0022_p0001a16║十四年（一八八八）錢塘嘉惠堂丁氏刋本景印。
GA024n0022_p0003a01║欽定四庫全書提要
GA024n0022_p0003a02║增修雲林寺志八卷（浙江巡撫採進本）
GA024n0022_p0003a03║國朝厲鶚撰鶚有遼史拾遺已著錄是編成於
GA024n0022_p0003a04║乾隆甲子以靈隱舊志脫漏尚多且
GA024n0022_p0003a05║聖祖仁皇帝省方南幸駐蹕山中
GA024n0022_p0003a06║賜名雲林寺不宜仍用舊名故因前志而增輯之首
GA024n0022_p0003a07║紀
GA024n0022_p0003a08║宸恩次山水次禪祖次法語次檀越人物次藝文詩
GA024n0022_p0003a09║詠而以遺事雜記終焉
GA024n0022_p0003a10║
GA024n0022_p0005a01║增修雲林寺志序
GA024n0022_p0005a02║靈隱為吾浙首剎前此之有志也始自昌黎白珩子
GA024n0022_p0005a03║佩氏近則仁和孫治宇台氏吳門徐增子能氏相繼
GA024n0022_p0005a04║重修
GA024n0022_p0005a05║聖祖仁皇帝省方南幸駐蹕山中
GA024n0022_p0005a06║御書雲林二字為額則在徐氏癸卯輟簡之後
GA024n0022_p0005a07║天文煥爛佛日重光曷可無紀前志雖三屬草脫漏尚
GA024n0022_p0005a08║多曷可無述茲幸巨濤和尚為主席苦行宏願信於
GA024n0022_p0005a09║檀施舉七十餘年之土湮木腐者一旦聿新既落成
GA024n0022_p0005a10║從事於志請於予予郡人也素耽林壑留意西山之
GA024n0022_p0006a01║勝也久何敢辭又得同學張君曦亮為佽助謹撰次
GA024n0022_p0006a02║前志所未備者勒成八卷門類則仍舊焉書成題曰
GA024n0022_p0006a03║增修雲林寺志其有缺略以俟後之君子
GA024n0022_p0006a04║乾隆九年春二月既望樊榭居士厲鶚書於雲林之
GA024n0022_p0006a05║面壁軒
GA024n0022_p0006a06║
GA024n0022_p0006a07║
GA024n0022_p0006a08║
GA024n0022_p0006a09║
GA024n0022_p0006a10║
GA024n0022_p0007a01║增修雲林寺志卷一
GA024n0022_p0007a02║錢塘縣舉人候選知縣（臣）厲鶚
GA024n0022_p0007a03║仁和縣生員（臣）張熷恭紀
GA024n0022_p0007a04║本山住持（臣）僧義果
GA024n0022_p0007a05║宸恩
GA024n0022_p0007a06║康熙二十八年
GA024n0022_p0007a07║聖祖仁皇帝南廵
GA024n0022_p0007a08║駕幸靈隱寺
GA024n0022_p0007a09║御製飛來峰詩一首
GA024n0022_p0007a10║巖岫崚嶒洞壑奇　懸藤古木半迷離冷泉亭子清溪
GA024n0022_p0008a01║上　誰識源頭混混時
GA024n0022_p0008a02║御製靈隱寺詩一首
GA024n0022_p0008a03║靈山舍秀色　鷲嶺起嵯峨梵宇盤空出　香雲繞地多
GA024n0022_p0008a04║開襟對層碧　下馬撫烟蘿羽衞閒來往　非同問法過
GA024n0022_p0008a05║又
GA024n0022_p0008a06║親灑宸翰書「雲林」二字
GA024n0022_p0008a07║賜名雲林寺三十八年
GA024n0022_p0008a08║聖駕再幸雲林
GA024n0022_p0008a09║賜金佛一尊香金五百兩及
GA024n0022_p0008a10║御書禪門法紀額又
GA024n0022_p0009a01║御題一聯云
GA024n0022_p0009a02║禪心澄水月
GA024n0022_p0009a03║　法鼓聚魚龍
GA024n0022_p0009a04║御製雲林寺詩一首
GA024n0022_p0009a05║無為幾事少　問俗駐林邱衞騎森嚴減　爐烟靉靆浮
GA024n0022_p0009a06║鳥蹏香界古　花綴梵筵幽野徑春風引　輕鋪細草柔
GA024n0022_p0009a07║御製靈鷲詩一首
GA024n0022_p0009a08║何處飛來一塊石　嵌空巖竇作玲瓏下臨巨澗淙淙
GA024n0022_p0009a09║冷　上蔭長松謖謖風
GA024n0022_p0009a10║四十二年
GA024n0022_p0010a01║聖駕再幸
GA024n0022_p0010a02║賜御書金剛經一卷心經一卷
GA024n0022_p0010a03║御製再過鷲峰詩一首
GA024n0022_p0010a04║愛此清幽一徑深　馬隨泉響入雲林蒼苔古洞何年
GA024n0022_p0010a05║鑿　脈脈韶光自賞心
GA024n0022_p0010a06║四十四年
GA024n0022_p0010a07║聖駕再幸雲林
GA024n0022_p0010a08║賜住持（臣）僧慧輅
GA024n0022_p0010a09║御書金扇一柄石硯一方四十六年再
GA024n0022_p0010a10║幸又
GA024n0022_p0011a01║賜人參二斤香金四十兩
GA024n0022_p0011a02║雍正十一年六月初二日
GA024n0022_p0011a03║世宗憲皇帝恩頒帑金五百兩齋僧二千眾監其事者
GA024n0022_p0011a04║為嚴州府知府（臣）蔣林
GA024n0022_p0011a05║本寺無田惟有山地三十六頃有奇歲課無辦雍
GA024n0022_p0011a06║正六年前住持（臣）僧智廣將寺內殿基園場地一
GA024n0022_p0011a07║頃十四畆土山四十一畆歲該條漕銀六兩八錢
GA024n0022_p0011a08║零并寺戶攤加鄉丁銀一十二兩零漕米五石五
GA024n0022_p0011a09║斗零漕截銀一兩四錢零呈懇督臣李批准
GA024n0022_p0011a10║今上皇帝乾隆元年督臣嵇　題准豁免乾隆二年
GA024n0022_p0012a01║前住持（臣）僧明覺復將寺外官路并飛來峰亭基
GA024n0022_p0012a02║共徵地四十四畆零土山六十二畆零石山八十
GA024n0022_p0012a03║六畆零歲該條漕銀三兩七錢漕米二石四斗零
GA024n0022_p0012a04║漕截銀六錢續懇督臣嵇　題免二次奉免之外
GA024n0022_p0012a05║尚存徵地三十八畆零土山七頃二十四畆零中
GA024n0022_p0012a06║山二十四頃零石山一十四畆零水蕩二畆零歲
GA024n0022_p0012a07║該條漕截并徵銀三十六兩八錢漕米一十七石
GA024n0022_p0012a08║零今住持（臣）僧義果監院（臣）僧德球德語于乾隆
GA024n0022_p0012a09║四年呈懇前撫（臣）盧具　題欽奉
GA024n0022_p0012a10║恩旨准於乾隆四年為始通數全免勒碑以垂永久
GA024n0022_p0013a01║
GA024n0022_p0013a02║
GA024n0022_p0013a03║
GA024n0022_p0013a04║
GA024n0022_p0013a05║
GA024n0022_p0013a06║
GA024n0022_p0013a07║
GA024n0022_p0013a08║
GA024n0022_p0013a09║
GA024n0022_p0013a10║雲林寺志卷一終