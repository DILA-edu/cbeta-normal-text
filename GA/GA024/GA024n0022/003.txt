GA024n0022_p0029a01║增修雲林寺志卷三
GA024n0022_p0029a02║禪祖
GA024n0022_p0029a03║如璧禪師饒節字德操臨川人以文章著名曾子宣
GA024n0022_p0029a04║丞相禮為上客陳了翁諸人皆與之游往來襄鄧
GA024n0022_p0029a05║間始有婚宦意遇白崕長老與之語欣然有得嘗
GA024n0022_p0029a06║令僕守舍歸見其占對異常怪而問之僕曰守舍
GA024n0022_p0029a07║無所用心聞鄰長老有道價往請一轉語忽爾覺
GA024n0022_p0029a08║悟身心泰然無他也德操慨然曰汝能是我乃不
GA024n0022_p0029a09║能何哉徑往白崕問道八日而悟盡發囊橐與其
GA024n0022_p0029a10║僕祝髮為浮屠德操名如璧僕名如琳徧參諸方
GA024n0022_p0030a01║陳了翁關子東兄弟皆以詩稱美之至江浙樂靈
GA024n0022_p0030a02║隱山川因挂錫焉琳抱病德操躬進藥餌既卒盡
GA024n0022_p0030a03║送終之義後主襄陽天寍夏均父為請䟽其畧云
GA024n0022_p0030a04║無復挾書更逐康成之後何憂成佛不居靈運之
GA024n0022_p0030a05║先又云豈惟江左公卿盡傾支遁獨有襄陽耆舊
GA024n0022_p0030a06║未識道安時稱其精當德操自號倚松道人所為
GA024n0022_p0030a07║詩文皆高邁號倚松集
GA024n0022_p0030a08║僧智融俗姓邢名沚世居京師以醫入仕南渡居臨
GA024n0022_p0030a09║安萬松嶺號草菴邢郎中官至成和郎出入禁庭
GA024n0022_p0030a10║賞賚殊渥年五十棄官謝妻子祝髮入靈隱寺諸
GA024n0022_p0031a01║公貴人挽之不可又游諸方徑山康廬經行殆遍
GA024n0022_p0031a02║聞靈山之勝遂投迹為終焉計獨行獨坐或至移
GA024n0022_p0031a03║晷人不知其能畫也山深多蛇忽作二奇鬼于壁
GA024n0022_p0031a04║一吹火向空一蹋蛇而掣其尾蛇患遂除遇其適
GA024n0022_p0031a05║意嚼蔗折草蘸墨以作坡岸巖石尤為古勁間作
GA024n0022_p0031a06║物象不過數筆寥寂蕭散生意飛動作詩不多語
GA024n0022_p0031a07║意清絕每自言若得為僧三十秋瞑目無言萬事
GA024n0022_p0031a08║休紹熙四年五月日卒壽八十僧臘如師言
GA024n0022_p0031a09║佛行道昌禪師俗姓吳氏湖州府歸安縣寶溪橫洋
GA024n0022_p0031a10║人六歲投鹿苑禮澄公為師十三祝髮受具堅持
GA024n0022_p0032a01║淨節綽有成人風至十五擔包行腳不憚寒暑尋
GA024n0022_p0032a02║訪耆宿究取上乘時妙湛師住湖州道場山道價
GA024n0022_p0032a03║擅一時四眾皈仰師首和謁一日問妙湛曰不起
GA024n0022_p0032a04║一念時還有過也無湛曰須彌山你作麽生會師
GA024n0022_p0032a05║於言下領略自後機鋒捷出有無礙辯罷參歸霅
GA024n0022_p0032a06║川士人莫倚施米麥豆六百斛懇令住持何山左
GA024n0022_p0032a07║丞葉公寓卞山與師契厚每魚皷相從伊蒲共饌
GA024n0022_p0032a08║為方外忘形之交繼住平江瑞光移穹窿又遷四
GA024n0022_p0032a09║明住育王山皆創成法席一新寺宇先是妙湛住
GA024n0022_p0032a10║淨慈有大通所傳雲門大師摩衲已八代相授至
GA024n0022_p0033a01║是妙湛對雪峰大眾以此衣授師眾謂不失其宗
GA024n0022_p0033a02║人皆榮之葉公帥建康時蔣山新經戎燼屋僅數
GA024n0022_p0033a03║椽公奏請師住此山不數年樓閣化城若自天而
GA024n0022_p0033a04║下寶公規制盡復舊觀翠華駐臨安靈隱方丈暫
GA024n0022_p0033a05║虛師被旨住持時丞相湯公喜師履踐禪悅德臘
GA024n0022_p0033a06║俱高欲以激昻有眾奏授佛行大師時年七旬餘
GA024n0022_p0033a07║即告老選靈泉幽隱為出塵之所退居其間自號
GA024n0022_p0033a08║月堂杜門謝客以娛晚景值淨慈闕住持十方衲
GA024n0022_p0033a09║子懇府帥王公親入山敦請師不得已承命忽以
GA024n0022_p0033a10║辛卯歲正月上澣擊皷辭眾遠近咸集無不泣留
GA024n0022_p0034a01║侍者宗本求語師曰吾平生拈古頌古其語已多
GA024n0022_p0034a02║尚何言哉端然而化師年八十有二僧臘六十九
GA024n0022_p0034a03║夏葬全身於寺之東隅松隱曹勳為之塔銘
GA024n0022_p0034a04║寒巖升禪師建寍府建安人俗姓吳母游氏初生有
GA024n0022_p0034a05║肉如環在其左乳人皆異之年十四依本府龍居
GA024n0022_p0034a06║寺出家肉環隨隱天資聰慧十九為僧即有遊方
GA024n0022_p0034a07║之志以父早世未忍捨母母歿遂之長樂會圓悟
GA024n0022_p0034a08║高弟佛智禪師端裕演法於西禪入其室言下頓
GA024n0022_p0034a09║悟自是機鋒迅發人莫能當佛智移杭之靈隱師
GA024n0022_p0034a10║為首座佛智歸師亦還鄉後住支提承天石霜泐
GA024n0022_p0035a01║潭諸大剎示寂於皷山世壽七十九僧臘六十山
GA024n0022_p0035a02║陰陸待制務觀與師游愛敬之如師友周丞相子
GA024n0022_p0035a03║充為之銘
GA024n0022_p0035a04║臨安府靈隱荊叟如珏禪師婺州人天童潁禪師法
GA024n0022_p0035a05║嗣住後上堂云新歲擊新皷普施新法雨萬物盡
GA024n0022_p0035a06║從新一一就規矩普賢大士忻歡乘時打開門戶
GA024n0022_p0035a07║放出白象王徧地無尋處拈拄杖曰惟有者箇不
GA024n0022_p0035a08║屬故新等閒開口吞卻法身擲下曰是甚麽千年
GA024n0022_p0035a09║桃核裏原是舊時仁僧問如何是佛師云爛東瓜
GA024n0022_p0035a10║偃溪廣聞禪師侯官林家子母程氏世業儒從季父
GA024n0022_p0036a01║智隆於宛陵光孝十八得度受具初見鐵牛印少
GA024n0022_p0036a02║室睦無際派追隨甚久參浙翁于天童針芥雖投
GA024n0022_p0036a03║自知未契及再參于雙徑翁笑迎曰汝來耶一夕
GA024n0022_p0036a04║坐簷間聞更三轉入堂曳履而蹶如夢忽醒翌朝
GA024n0022_p0036a05║造室翁奉趙州洗缽盂話師將啟吻翁遽止之平
GA024n0022_p0036a06║生疑情堂下冰釋紹定戊子四明制閫胡公以小
GA024n0022_p0036a07║淨慈致之厯住香山萬壽雪竇育王淨慈靈隱徑
GA024n0022_p0036a08║塢入山開爐上堂舉趙州和尚示眾云老僧三十
GA024n0022_p0036a09║年前在南方火爐頭有箇無賓主話直至如今無
GA024n0022_p0036a10║人舉著師云森羅萬象明闇色空日夜舉揚趙州
GA024n0022_p0037a01║古佛不是不知只為貪程太速又上堂云一升三
GA024n0022_p0037a02║合拄杖頭邊萬水千山草鞵跟底未言先領誰家
GA024n0022_p0037a03║竈裏無烟撩起便行是處井中有水莫道空來又
GA024n0022_p0037a04║空去許多途路不相孤又上堂云趙州喫茶去金
GA024n0022_p0037a05║牛喫飯來龍門多上客有人續得末後一句許你
GA024n0022_p0037a06║入阿字法門景定四年六月十四日示寂壽七十
GA024n0022_p0037a07║五僧夏五十八（以上增補前代諸禪師；以下續前志五岳濟玹禪師後）
GA024n0022_p0037a08║豁堂正嵓禪師金陵郭氏子明初始祖以軍功授杭
GA024n0022_p0037a09║州衞指揮遂家焉師生三歲頴異不凡有異僧見
GA024n0022_p0037a10║之曰是兒濁水牟尼珠也七齡絕葷腥母匿飼之
GA024n0022_p0038a01║輒嘔十歲喪父依靈隱復初靜主即喜閱宗門語
GA024n0022_p0038a02║錄時葛屺瞻沈無囘兩先輩講學湖上師執贄受
GA024n0022_p0038a03║業迎機通辨沈謂葛曰是子非浮屠將奪我席即
GA024n0022_p0038a04║彼法中亦透網金鱗也十三薙染十五謁無盡大
GA024n0022_p0038a05║師於天台復歸靈隱從古心律師受沙彌十戒次
GA024n0022_p0038a06║圓具憨山達觀二大師洎耶溪蓮居並豎法幢學
GA024n0022_p0038a07║流雲會師徧詣質疑所至避席三峰漢和尚開法
GA024n0022_p0038a08║淨慈師往見峰訶云此識解依通即流轉生死根
GA024n0022_p0038a09║本師惘然自失苦心參究目不交睫者七晝夜倦
GA024n0022_p0038a10║劇擬臥忽聞板聲通身汗下㘞地湛明即作頌以
GA024n0022_p0039a01║呈亟蒙印可靈隱耆宿請住本山名剎中頺苔寮
GA024n0022_p0039a02║蘚壁師顏其居曰破堂宴坐自如雲門具和尚駐
GA024n0022_p0039a03║錫廣陵延師首眾兩載佐鎚脫頴不一至片語解
GA024n0022_p0039a04║紛微言了義具公自以為弗及也戊子冬仍歸靈
GA024n0022_p0039a05║隱以寺五剎之首而圮廢不振今日興起者非具
GA024n0022_p0039a06║和尚不可緇俗僉諧迎主法席師亦屢住大剎最
GA024n0022_p0039a07║後駐錫淨慈煥然鼎新丙午夏忽罹無妄逮訊金
GA024n0022_p0039a08║陵事白釋歸退隱普寍村院庚戌夏徒眾堅請還
GA024n0022_p0039a09║南屏歸不肯入方丈曰吾從此逝矣以七月二十
GA024n0022_p0039a10║日沐浴跏趺書偈而化師博涉儒籍理徹詞秀所
GA024n0022_p0040a01║作詩文雜著頌偈共若干卷行世弟子奉全身建
GA024n0022_p0040a02║塔於慧日峰左
GA024n0022_p0040a03║乾菴賢禪師具德和尚法嗣住靈隱三年
GA024n0022_p0040a04║三目源禪師紹興某氏子具公法嗣住靈隱二年
GA024n0022_p0040a05║碩揆原志禪師鹽城孫氏子具公法嗣住靈隱十三
GA024n0022_p0040a06║年著有借巢詩集及語錄行世詳見塔銘
GA024n0022_p0040a07║證南參禪師杭州人三目和尚法嗣住雲林三年
GA024n0022_p0040a08║匡瀑戒青禪師系出桐鄉徐氏八歲而孤即作出世
GA024n0022_p0040a09║想至十五懇母辭兩兄從師覺如于靈隱寺披剃
GA024n0022_p0040a10║得高峰錄讀之恍然有所得年二十忽省壽相匪
GA024n0022_p0041a01║堅咏偈遁去參具老人於邗溝天寍看傳燈錄城
GA024n0022_p0041a02║東老母才見佛來便以手掩面及至十指無非是
GA024n0022_p0041a03║佛處豁然有省作偈曰眼花不少老婆婆平地無
GA024n0022_p0041a04║風自起波十指莫嫌都是佛祗緣避溺反投河復
GA024n0022_p0041a05║參豁公於臯亭讀大慧錄中狗子佛性語不覺無
GA024n0022_p0041a06║字從口中出乃大悟如衣中珠亟入方丈陳所得
GA024n0022_p0041a07║豁公與師相視而笑乃陞座告眾付以衣拂後主
GA024n0022_p0041a08║湖州弁山法華寺二十餘年其終也告眾曰來時
GA024n0022_p0041a09║無心去時無口不作偈泊然而化
GA024n0022_p0041a10║諦暉慧輅禪師吳興金田沈氏子也師生於前明天
GA024n0022_p0042a01║啟丁卯六歲而孤家毁于役及母李終師乃捨俗
GA024n0022_p0042a02║出家徧參諸方遊學至靈隱禮具德和尚拜直指
GA024n0022_p0042a03║堂下仰見直指二字憬然曰彼以直指我以直會
GA024n0022_p0042a04║忽聞戶外鳥鳴聲頓覺大千一時俱直時具公座
GA024n0022_p0042a05║下五千人惟師少年機鋒奮迅遂嗣法焉師秀眉
GA024n0022_p0042a06║大耳儀觀偉然厯住諸剎學侣雲集後住靈隱最
GA024n0022_p0042a07║久
GA024n0022_p0042a08║聖祖仁皇帝南廵幸寺
GA024n0022_p0042a09║賜名雲林寺曾被
GA024n0022_p0042a10║顧問
GA024n0022_p0043a01║賜有禪門法紀額及金扇石硯人參香金等物雍正三
GA024n0022_p0043a02║年三月二十日示寂春秋九十有九僧臘七十有
GA024n0022_p0043a03║四以佛法斂塔於飛來峰頂雲間張比部彙為之
GA024n0022_p0043a04║銘
GA024n0022_p0043a05║超然開言法師桐鄉費氏子幼不喜茹葷常學跏趺
GA024n0022_p0043a06║坐七歲父母捨入靈隱山中祗園菴禮仲也師為
GA024n0022_p0043a07║弟子為人湻朴受具於本寺碩揆和尚朝夕提策
GA024n0022_p0043a08║令勿放逸師曰某甲鈍根不善參悟惟知念佛耳
GA024n0022_p0043a09║和尚曰念佛亦可了生死師依教奉行精嚴戒律
GA024n0022_p0043a10║二六時中惟一句彌陀勿問他事海昌陳文簡相
GA024n0022_p0044a01║國曾讀書菴中與師契厚後陳公撫粤西適菴中
GA024n0022_p0044a02║大士殿傾頺師不憚跋涉往謁陳公公欣然捐資
GA024n0022_p0044a03║重建師歸山後道力愈堅乾隆丁巳六月二日忽
GA024n0022_p0044a04║召徒眾謂曰我行矣汝等念佛送我即說偈曰吾
GA024n0022_p0044a05║年七十七世緣俱已畢坐斷兩頭關得箇真消息
GA024n0022_p0044a06║且道如何是真消息聻合掌端坐而逝
GA024n0022_p0044a07║敏巖智廣禪師秀水馬氏子神儀挺特幼厭俗塵薙
GA024n0022_p0044a08║染于里中旃檀菴受具於資福靈機和尚遂投昭
GA024n0022_p0044a09║慶宜潔和尚座下學毘尼律二載後參請雲林諦
GA024n0022_p0044a10║公深得法要住吳江之長慶杭州之龍井于雍正
GA024n0022_p0045a01║三年繼席雲林凡六年修葺傾頺力懇當事奏免
GA024n0022_p0045a02║山稅為叢林所倚重無疾端坐而化有訥菴語錄
GA024n0022_p0045a03║行世
GA024n0022_p0045a04║聞竹上志禪師秀水人齠年即辭家從鎮江超岸寺
GA024n0022_p0045a05║宜潔和尚受具足戒與敏巖友善同得衣鉢于雲
GA024n0022_p0045a06║林諦和尚主禾中天寍二載嗣受雲林事雍正十
GA024n0022_p0045a07║年秋饑寺僧絕糧為海眾持缽過瘁得疾順世世
GA024n0022_p0045a08║壽六十五僧臘四十九夏有忍菴賸語
GA024n0022_p0045a09║晚山上峻禪師杭人王氏子少頴秀為博士弟子過
GA024n0022_p0045a10║三十餘不第遂棄妻子入雲林禮諦公下髮習三
GA024n0022_p0046a01║摩提朝夕參究得其奧旨稱入室焉雍正十三年
GA024n0022_p0046a02║秋住雲林方丈五閱月以歲儉缽單蕭索讓于同
GA024n0022_p0046a03║門巨濤退掃先師塔院日以精進為務示寂時世
GA024n0022_p0046a04║壽六十五僧臘三十二
GA024n0022_p0046a05║元微明覺禪師山陰人俗姓屠幼學佛於杭之擊竹
GA024n0022_p0046a06║菴即有志願了衲衣下事從雲林諦公得戒在寺
GA024n0022_p0046a07║服勤左右無倦色時時習禪定有所證入諦公年
GA024n0022_p0046a08║近期頤寺眾苦饑多散去惟師三條篾束肚不以
GA024n0022_p0046a09║為苦諦公稔其堅忍知為法器因授記莂初主臯
GA024n0022_p0046a10║亭顯寍寺雍正十三年雲林虛席紳士請進院住
GA024n0022_p0047a01║持三載告寂曾乞免飛來峰並寺基征稅至今賴
GA024n0022_p0047a02║之
GA024n0022_p0047a03║且惟德傳禪師嘉興崔氏子元微禪師法嗣在寺守
GA024n0022_p0047a04║龕十月
GA024n0022_p0047a05║山止高禪師嘉興陸氏子生三齡即解趺坐念佛韜
GA024n0022_p0047a06║光尺玉禪師過其門師見之合掌微笑師甚異之
GA024n0022_p0047a07║因丐其父為徒下髮後常參究性宗性好文字遇
GA024n0022_p0047a08║名流游韜光者必乞其吟詠彚刻為一編曰韜光
GA024n0022_p0047a09║紀游集雍正丁未立秋日沐浴更衣端坐念佛號
GA024n0022_p0047a10║而逝世壽八十僧臘六十一
GA024n0022_p0048a01║止安長老宜興人久居雲林公務寮為人拙實操作
GA024n0022_p0048a02║勤苦每見常住乏資糧住持終年走四方託盋不
GA024n0022_p0048a03║足供大眾棟宇傾朽無緣重新每當食興嗟忽于
GA024n0022_p0048a04║乾隆五年擇閏六月三日發願焚身聚薪坐其上
GA024n0022_p0048a05║與眾訣曰某甲去後願韋天感應使雲構增輝香
GA024n0022_p0048a06║廚充滿遂擲炬自燔高聲念佛而色怡然無恐觀
GA024n0022_p0048a07║者如堵莫不讚嘆希有昔元漳州開元寺釋定世
GA024n0022_p0048a08║因峒賊之攻祝城不陷生焚以答僧恆白為詩以
GA024n0022_p0048a09║美之若止公者自恥素餐特發弘誓與夫食之人
GA024n0022_p0048a10║食而無尺寸之補者相去何如哉
GA024n0022_p0049a01║巨濤義果禪師丹徒章氏子也年十一父母命出家
GA024n0022_p0049a02║于焦山日夕頂禮觀音像及長薙染操行清苦自
GA024n0022_p0049a03║名薅草行人陳太守滄洲甚器重之出參諸方受
GA024n0022_p0049a04║具于京師西山潭柘寺德彰和尚至杭侍雲林諦
GA024n0022_p0049a05║公執役九年無怠容師命參三不是話禪堂中時
GA024n0022_p0049a06║問不是心不是佛不是物是甚麽語未竟師打一
GA024n0022_p0049a07║竹篦因有省即呈偈云一擊敲開海底天塵塵剎
GA024n0022_p0049a08║剎盡歸源當陽拈出無私句鐵馬嘶風躍九淵師
GA024n0022_p0049a09║頷之旋受付囑敏巖廣主席任監院事雍正壬子
GA024n0022_p0049a10║繼席雲林未幾入長安於法門多所保護乾隆戊
GA024n0022_p0050a01║午復進院道風丕振感汪光祿萬松大捨淨財廢
GA024n0022_p0050a02║墜一新論者以為靈隱至明季夷為烟礫　國朝
GA024n0022_p0050a03║具和尚鼎建將及百年漸就摧圮中興之功非師
GA024n0022_p0050a04║其誰與歸
GA024n0022_p0050a05║法語
GA024n0022_p0050a06║清聳禪師
GA024n0022_p0050a07║靈隱清聳禪師上堂示眾云十方諸佛常住汝前還
GA024n0022_p0050a08║見麽若言見將心見將眼見所以道一切法不生一
GA024n0022_p0050a09║切法不滅若能如是解諸佛常現前
GA024n0022_p0050a10║佛智端裕禪師
GA024n0022_p0051a01║佛智端裕禪師被旨補靈隱上堂云盡大地是沙門
GA024n0022_p0051a02║眼徧十方是自己光為甚麽東弗于逮打鼓西瞿耶
GA024n0022_p0051a03║尼不聞南贍部洲點燈北鬱單越暗坐直饒向箇裏
GA024n0022_p0051a04║道得十全猶如光影裏活計撼拂子云百雜碎了也
GA024n0022_p0051a05║作麽生是出身一路擲下拂子云參僧問如何是賓
GA024n0022_p0051a06║中賓師云你是田庫奴曰如何是賓中主師曰相逢
GA024n0022_p0051a07║是莽鹵曰如何是主中賓師云劍氣爍愁雲曰如何
GA024n0022_p0051a08║是主中主師曰敲骨打髓
GA024n0022_p0051a09║瞎堂遠禪師
GA024n0022_p0051a10║瞎堂遠禪師敕住靈隱乾道八年八月六日獨召入
GA024n0022_p0052a01║內觀堂延坐賜茶上曰前日睡中忽聞鐘聲遂覺未
GA024n0022_p0052a02║知夢與覺是如何師對曰陛下夢中底覺來底若問
GA024n0022_p0052a03║覺來底而今正是寐語若問夢中夢覺無殊教誰分
GA024n0022_p0052a04║別夢即是幻知幻即離離幻即覺覺心不動所以道
GA024n0022_p0052a05║若能轉物即同如來上曰夢幻既非且鐘聲從甚處
GA024n0022_p0052a06║起師云從陛下問處起上復問前日在此閣靜坐忽
GA024n0022_p0052a07║然思得不與萬法為侣朕從者裏有箇見處師云陛
GA024n0022_p0052a08║下作麽生會上曰明鏡絕纖塵師奏曰一口吸盡西
GA024n0022_p0052a09║江水又如何上曰亦未嘗欠缺
GA024n0022_p0052a10║石皷希夷禪師
GA024n0022_p0053a01║靈隱石皷希夷禪師上堂舉南泉云文殊普賢昨夜
GA024n0022_p0053a02║三更相打每人與二十棒趁出院了也趙州曰和尚
GA024n0022_p0053a03║棒教誰喫泉曰王老師過在甚麽處州作禮而出頌
GA024n0022_p0053a04║曰春風吹落碧桃花一片流經十萬家誰知畫樓沽
GA024n0022_p0053a05║酒處相邀來喫趙州茶
GA024n0022_p0053a06║石田法薰禪師
GA024n0022_p0053a07║石田法薰禪師住靈隱弟子師俊繪師像求讚有曰
GA024n0022_p0053a08║末後一句分付廚山眾頗訝之明日忽示疾退歸寶
GA024n0022_p0053a09║壽趣辦終焉計窆全身於院之後山
GA024n0022_p0053a10║癡絕道冲禪師
GA024n0022_p0054a01║癡絕道冲禪師參松源於靈隱源門庭峻絕笠棲八
GA024n0022_p0054a02║月不獲入室或以失士告源曰我以八字打開挂搭
GA024n0022_p0054a03║渠自是渠當面蹉過耳師聞其語口耳俱喪徹見曹
GA024n0022_p0054a04║源於妙果龜峰時嘻笑怒罵皆為人善巧方便自是
GA024n0022_p0054a05║不疑天下老和尚舌頭
GA024n0022_p0054a06║東谷光禪師
GA024n0022_p0054a07║東谷光禪師上堂云藏身處沒踪跡無影樹頭靈鳥
GA024n0022_p0054a08║宅沒踪跡處莫藏身不萌枝上春光坼有來由誰辨
GA024n0022_p0054a09║的天曉西風拂拂吹松釵一徑爭抛擲
GA024n0022_p0054a10║妙峰之善禪師
GA024n0022_p0055a01║妙峰之善禪師晚住靈隱上堂云應物現形如水中
GA024n0022_p0055a02║月信手拈來一時漏泄拂子擊禪床左邊曰者裏是
GA024n0022_p0055a03║鑊湯爐炭擊右邊曰者裏是劍樹刀山前面是觀音
GA024n0022_p0055a04║勢至後面是文殊普賢中間一著還知落處麽又擊
GA024n0022_p0055a05║曰毘婆尸佛早留心直至如今不得妙
GA024n0022_p0055a06║悅堂祖誾禪師
GA024n0022_p0055a07║悅堂祖誾禪師住靈隱一僧新到師問何處來曰閩
GA024n0022_p0055a08║中師曰彼處佛法何如住持曰饑即喫飯困即打睡
GA024n0022_p0055a09║師曰錯曰未審和尚此間如何住持師拂袖歸方丈
GA024n0022_p0055a10║元叟行端禪師
GA024n0022_p0056a01║元叟行端禪師元宵上堂云千粒萬粒從一粒生只
GA024n0022_p0056a02║者一粒從甚麽處生千燈萬燈從一燈起只者一燈
GA024n0022_p0056a03║從甚麽處起識得一粒千粒萬粒粒粒無礙三腳驢
GA024n0022_p0056a04║子弄蹄行踏破無邊香水海拈拄杖卓一卓曰頂門
GA024n0022_p0056a05║也少者一粒不得
GA024n0022_p0056a06║東嶼德海禪師
GA024n0022_p0056a07║靈隱東嶼德海禪師頌俱胝豎指曰深深無底高高
GA024n0022_p0056a08║絕攀思之轉遠尋之復難
GA024n0022_p0056a09║竹泉法林禪師
GA024n0022_p0056a10║竹泉法林禪師至元四年主靈隱上堂云法是常法
GA024n0022_p0057a01║道是常道拶破面門點即不到雪峰一千七百人善
GA024n0022_p0057a02║知識朝夕只輥三箇木毬趙州七百甲子老禪和見
GA024n0022_p0057a03║人只道喫茶去中峰居常見兄弟相訪只是敘通寒
GA024n0022_p0057a04║温燒香义手若是金毛獅子予三千里外定淆訛
GA024n0022_p0057a05║性源慧明禪師
GA024n0022_p0057a06║性源慧明禪師住靈隱上堂舉香嚴和尚曰去年貧
GA024n0022_p0057a07║未是貧今年貧始是貧去年貧猶有卓錐之地今年
GA024n0022_p0057a08║貧錐也無眾中忽有箇漢出來問長老錯了也今朝
GA024n0022_p0057a09║四月八是佛生日如何舉此公案山僧只對道住持
GA024n0022_p0057a10║事繁浴佛上堂舉藥山儼禪師因遵布衲浴佛次山
GA024n0022_p0058a01║問祗浴得者箇還浴得那箇麽遵曰把將那箇來山
GA024n0022_p0058a02║休去師曰者一箇那一箇一一從頭都浴過藥山布
GA024n0022_p0058a03║衲漫商量仔細看來成話墮成話墮將淆訛拍禪床
GA024n0022_p0058a04║曰武林春已老臺榭綠陰多
GA024n0022_p0058a05║用貞輔良禪師
GA024n0022_p0058a06║用貞輔良禪師晚住靈隱示眾云達摩一宗陵夷殆
GA024n0022_p0058a07║盡法等用力如救頭然可也百千法門無量妙義於
GA024n0022_p0058a08║一毫端可以周知如知之變大地為黃金受之當無
GA024n0022_p0058a09║所讓否則貽素餐之愧矣歲月流電向上之事汝等
GA024n0022_p0058a10║急自進修（以上補前代諸禪祖法語；以下補　本朝諸禪師法語）
GA024n0022_p0059a01║豁堂正嵓禪師
GA024n0022_p0059a02║豁堂禪師住靈隱啟七期示眾師良久云夫心本無
GA024n0022_p0059a03║依境原非住心境雙忘脫體自在譬如空輪絕朕隨
GA024n0022_p0059a04║器量以方圓海量無涯儘江湖而斟酌斯則無煩起
GA024n0022_p0059a05║作任意施為弗假穿通了無礙隔自古及今超凡越
GA024n0022_p0059a06║聖法爾圓明不勞修學所以從上人活計步步絕行
GA024n0022_p0059a07║蹤塵塵迷處所向萬人叢裏奪標目無一人在十仞
GA024n0022_p0059a08║峰頭走馬度如厯塊幸有如是神通何不直前揮霍
GA024n0022_p0059a09║諸仁者但向衲僧衣線下薦取不欠絲毫若於故紙
GA024n0022_p0059a10║堆中尋覔還成糟粕雖然如是猶是時中受用未是
GA024n0022_p0060a01║刦外風猷直須獨奮全提二俱坐斷把住向上牢關
GA024n0022_p0060a02║截卻從前蹊徑稍有參學氣息如或未然且向七尺
GA024n0022_p0060a03║單前究取
GA024n0022_p0060a04║聞竹上志禪師
GA024n0022_p0060a05║雍正九年二月初六日師住雲林進院山門云各各
GA024n0022_p0060a06║從此中出入誰能踏着者裏可謂主中之主如何是
GA024n0022_p0060a07║主中主揮拂子云指揮自在韋馱云靈山付囑諒不
GA024n0022_p0060a08║敢忘輔正摧邪全憑主張伽藍云賓主相投事事合
GA024n0022_p0060a09║節大眾慧命須藉著力祖堂云西天四七東土二三
GA024n0022_p0060a10║慧命相傳豎拂子云惟憑者著監齋云一日三餐事
GA024n0022_p0061a01║事具足清眾蒙恩諒須扶荷大殿云覿面相逢無處
GA024n0022_p0061a02║廻避作麽生相見展具云理長則就便禮三拜據室
GA024n0022_p0061a03║云據祖父之室行祖父之令直饒臨濟德山到來必
GA024n0022_p0061a04║須一一驗過
GA024n0022_p0061a05║敏巖智廣禪師
GA024n0022_p0061a06║雍正三年乙巳三月二十六日闔郡紳衿本山檀護
GA024n0022_p0061a07║耆宿新舊兩序請師繼席陞座拈香畢乃云昔日大
GA024n0022_p0061a08║覺世尊為此一大事因緣出現於世向靈山會上拈
GA024n0022_p0061a09║花示眾擊節宗猷可謂肝腸火熱曲為今時新雲林
GA024n0022_p0061a10║亦為此一大事因緣出現於世向此靈山會裏撾皷
GA024n0022_p0062a01║陞堂拈花豎拂發揚妙義可謂子續父機義難推委
GA024n0022_p0062a02║我思世尊所為大事與新雲林所為大事同別且置
GA024n0022_p0062a03║還有過於此段大事者麽有則請試此於大眾前也
GA024n0022_p0062a04║送呈起拂子云可有高高若此厚厚若此大大如此
GA024n0022_p0062a05║濶濶如此知得根源識得落處佛恩皇恩以及師長
GA024n0022_p0062a06║檀護之恩一時報盡且道報恩一句又作麽生以拂
GA024n0022_p0062a07║作插香勢云所供是實
GA024n0022_p0062a08║巨濤義果禪師
GA024n0022_p0062a09║乾隆三年戊午仲冬下浣七日重住雲林織造部堂
GA024n0022_p0062a10║蘇赫訥大護法設進院齋請
GA024n0022_p0063a01║陞座師拈香云此一瓣香聖明逾日睿算同天恩被
GA024n0022_p0063a02║萬方量周四海祝延
GA024n0022_p0063a03║今上皇帝聖壽無疆次拈香云奉為當道宰官諸大
GA024n0022_p0063a04║護法同乘福慧共植菩提永作皇家柱石恆為佛法
GA024n0022_p0063a05║金湯復拈香云此一瓣香奉為織造部堂蘇大護法
GA024n0022_p0063a06║德威福備補衮調羹樂善培元台星朗照伏願綸音
GA024n0022_p0063a07║不次壽等椿松次拈香云此一瓣香奉為本寺各房
GA024n0022_p0063a08║耆宿同扶慧命白業精修嘉會重逢真如共契復出
GA024n0022_p0063a09║香云此一瓣香炎寒遍厯不憚辛勤末後知歸承恩
GA024n0022_p0063a10║有地奉為　欽賜禪門法紀上諦下輝先老和尚用
GA024n0022_p0064a01║酬法乳斂衣就座僧問若識佛性義當觀時節因緣
GA024n0022_p0064a02║即今因緣已具時節已至如何是時至理彰句師云
GA024n0022_p0064a03║山山煥彩進云如何是為法為人句師云物物增新
GA024n0022_p0064a04║進云畢竟以何為驗師便喝進云恁麽則先師公案
GA024n0022_p0064a05║重拈出枯木花開大地春師云果上座慚愧問最勝
GA024n0022_p0064a06║覺場人人普集向上宗乘如何舉唱師云實無少法
GA024n0022_p0064a07║當人情進云恁麽則好音在耳人皆聽草偃風行得
GA024n0022_p0064a08║自由師云大眾證明進云或有箇入林不動草入水
GA024n0022_p0064a09║不動波底作者來時如何相見師云不將語默對進
GA024n0022_p0064a10║云卻將甚麽對師云仁義道中放過一着進云纔覺
GA024n0022_p0065a01║東風添意氣梅花先已占春魁師云儘教註腳問慈
GA024n0022_p0065a02║雲迷六合杲日麗天衢如何是陞座句師云飛來峰
GA024n0022_p0065a03║點頭不謬進云眉間橫寶劍肘後佩靈符如何是為
GA024n0022_p0065a04║人句師云冷泉水入耳無差進云千言恢祖胄一喝
GA024n0022_p0065a05║定綱宗如何是正令全提句師云風光普遍進云恁
GA024n0022_p0065a06║麽則天上有星皆拱北人間無水不朝東師云切莫
GA024n0022_p0065a07║錯會問今日十方聚會請轉法輪未審這箇法輪作
GA024n0022_p0065a08║麽生轉師云春風正當令進云指迷善巧處處圓通
GA024n0022_p0065a09║則且止如何是諸佛出身處師云枯木開花進云知
GA024n0022_p0065a10║命一機生生不息作麽生和尚示他個個沾恩去師
GA024n0022_p0066a01║云步步着實地僧打○相云謝師答話師云切莫動
GA024n0022_p0066a02║着乃云金剛心真華藏界闢於中有一句子光吞萬
GA024n0022_p0066a03║象氣絕諸塵識得者可以拈一莖草作丈六金身可
GA024n0022_p0066a04║以坐微塵裏轉大法輪誠為無量妙義中真實義百
GA024n0022_p0066a05║千法門裏殊勝因本無來去不涉見聞秪在當人委
GA024n0022_p0066a06║悉直下翻騰如或未然驀豎拂云卻在山僧拂子頭
GA024n0022_p0066a07║上放光動地去也現前諸兄一箇箇眉橫鼻直逈脫
GA024n0022_p0066a08║根塵更須一條白練與千聖同途共挽頺綱勉成大
GA024n0022_p0066a09║丈夫事方堪慶快生平若以威音王那畔檢點將來
GA024n0022_p0066a10║纖毫不動遍界春囘何妨大家出手驅出巖前石虎
GA024n0022_p0067a01║收囘陝府鐵牛纔顯得澄潭月皎枯木龍吟瑞彩盤
GA024n0022_p0067a02║空鷲峰起舞且道如是作略種種嘉祥畢竟以何為
GA024n0022_p0067a03║驗聻復擊拂子云堯天舜日瞻無盡正法昌隆賀太
GA024n0022_p0067a04║平下座
GA024n0022_p0067a05║乾隆六年四月十九日轉輪殿上梁
GA024n0022_p0067a06║師云天上重施雨露恩巍峩寶藏轉金輪𥩟看慧日
GA024n0022_p0067a07║舒光處照耀靈山面目新大眾還見面目新麽如見
GA024n0022_p0067a08║但有利益莫憚勤勞為梁為棟架起雲霄功歸檀度
GA024n0022_p0067a09║瑞產嘉苗卓拄杖一下云更向這裏培因結果管教
GA024n0022_p0067a10║恆處菩提座不動須彌福壽高
GA024n0022_p0068a01║乾隆六年十月十六日法堂重上梁
GA024n0022_p0068a02║師云昔日祖翁建法幢於靈山顯寍義法叔和尚請
GA024n0022_p0068a03║法陞此一梁以聚十方龍象弘揚妙義闡發綱宗只
GA024n0022_p0068a04║得天雨四花同聲讚歎其如年深歲久日致摧殘義
GA024n0022_p0068a05║果景仰餘光因緣補葺普請大眾齊出隻手共助無
GA024n0022_p0068a06║為且現前一句作麽生道豎拄杖云剎竿扶起天人
GA024n0022_p0068a07║喜唱道重新第一枝
GA024n0022_p0068a08║梵香觀音閣上梁
GA024n0022_p0068a09║師拈拄杖云一番提起一番新草綠花香遍界春寶
GA024n0022_p0068a10║閣重開呈舊面莊嚴端藉箇中人即今人天普集瑞
GA024n0022_p0069a01║彩雲臻梁棟橫空千祥拱照畢竟時至理彰一句作
GA024n0022_p0069a02║麽生道卓拄杖云恰喜善財齊着力不須彈指證圓
GA024n0022_p0069a03║通
GA024n0022_p0069a04║庫房上梁
GA024n0022_p0069a05║師卓拄杖云此一住處久藴於懷直至今日方能復
GA024n0022_p0069a06║還舊觀重開生面從此寶藏興焉貨財殖焉取之無
GA024n0022_p0069a07║盡用之不竭且道畢竟是何三昧復卓杖云好日好
GA024n0022_p0069a08║時齊着力大家同唱太平歌
GA024n0022_p0069a09║釋迦佛開光
GA024n0022_p0069a10║師拈筆云佛身充滿於法界普現一切羣生前恁麽
GA024n0022_p0070a01║會得何榮何辱誰苦誰甜王宮與鷲嶺無正亦無偏
GA024n0022_p0070a02║入山又出山體性總安然塵說剎說不墮言詮以筆
GA024n0022_p0070a03║點眼云即今舊彩重新剔炯炯光華照大千
GA024n0022_p0070a04║彌勒開光
GA024n0022_p0070a05║師拈拄杖云寛着肚皮緊收布袋天上人間獨稱尊
GA024n0022_p0070a06║貴山門頭逢人便笑內殿裏見佛不拜匡時濟物儘
GA024n0022_p0070a07║有慈悲跣足科頭了無罣礙以杖作點眼勢云賴有
GA024n0022_p0070a08║這點光明亘古亘今不壞既不壞因甚要山僧點出
GA024n0022_p0070a09║顧左右云摩醯照出塵沙界萬象從茲脫體新
GA024n0022_p0070a10║藏佛同地藏菩薩開光
GA024n0022_p0071a01║師云一明一切明一見一切見大覺與能仁光明皆
GA024n0022_p0071a02║顯現三教同源不隔一線普度羣生豈忘悲願拔濟
GA024n0022_p0071a03║三途頓超十善欽仰無窮愛戴無倦俱稱萬德尊榮
GA024n0022_p0071a04║因甚麽又要重點光明聻不是奇特人難明向上事
GA024n0022_p0071a05║即今事已現前如何是奇特一句（咄）光彩還他舊光
GA024n0022_p0071a06║彩發人真信一番新
GA024n0022_p0071a07║羅漢開光
GA024n0022_p0071a08║師拈杖云法化報三身卻從這裏薦得戒定慧之學
GA024n0022_p0071a09║豈更節外生枝遨遊四海習定天台圓陀陀光灼灼
GA024n0022_p0071a10║照徹十虛各顯神通同歸淨域澄澄爾湛湛爾萬象
GA024n0022_p0072a01║平吞煅聖鎔凡通身抖擻不盡西天東土異類心跡
GA024n0022_p0072a02║全降若然衞法頓令法幢振起若然助福管教福慧
GA024n0022_p0072a03║駢臻如許妙用縱橫畢竟以何施設卓拄杖一下云
GA024n0022_p0072a04║人間天上稱如意莫不承其正眼開
GA024n0022_p0072a05║山門金剛開光
GA024n0022_p0072a06║師云金剛正體普鎮大千保護靈山威而不猛若要
GA024n0022_p0072a07║放出光明重增精采須是山僧併力始得何也聻以
GA024n0022_p0072a08║杖指左云這一位同聲相應指右云這一位同義相
GA024n0022_p0072a09║親復卓拄杖云從此又添新氣象山門振起舊家風
GA024n0022_p0072a10║韋馱菩薩開光
GA024n0022_p0073a01║師云三洲普護願力洪深六度齊修威權獨顯靈山
GA024n0022_p0073a02║全賴以增輝古剎重新而現瑞以致摧邪輔正衞法
GA024n0022_p0073a03║安僧檀信皈崇人天共慶得此種種嘉祥莫不向一
GA024n0022_p0073a04║毫頭上放出光明了也大眾且道即今光明在甚麽
GA024n0022_p0073a05║處發現聻遂以筆點云摩醯灼破乾坤濶海眾雲臻
GA024n0022_p0073a06║盡荷恩
GA024n0022_p0073a07║觀音大士開光
GA024n0022_p0073a08║圓通無礙遍界巍巍隨緣赴感誓願非違故得龍女
GA024n0022_p0073a09║獻珠善財參禮心境雙融事無不喜妄執蠲除悟迷
GA024n0022_p0073a10║空矣遂舉筆云請看點出光明藏一片慈心普濟人
GA024n0022_p0074a01║送止菴行人入塔（係宜興縣人庚申閏六月三日端坐自焚其身年四十三
GA024n0022_p0074a02║歲）
GA024n0022_p0074a03║師云至真無相貎奧旨絕言詮覻破箇中意何曾有
GA024n0022_p0074a04║正偏止菴上座獨步超先一生惟勤行業不知着意
GA024n0022_p0074a05║求元欲圖歸隱六月炎炎杲日當午端坐怡然心無
GA024n0022_p0074a06║罣礙火化青蓮四十三年倏忽百千三昧周全漫騎
GA024n0022_p0074a07║驢子歸天嶺還請遨遊靈鷲邊大眾且道如何是靈
GA024n0022_p0074a08║鷲邊事遂舉靈骨云幢標金剎千秋壯名著西湖又
GA024n0022_p0074a09║一賢
GA024n0022_p0074a10║雲林寺志卷三終