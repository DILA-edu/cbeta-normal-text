GA024n0022_p0211a01║增修雲林寺志卷六
GA024n0022_p0211a02║詩詠
GA024n0022_p0211a03║候仙亭（唐）沈亞之
GA024n0022_p0211a04║新創仙亭覆石壇　雕梁峻宇入雲端嶺北嘯猿高枕
GA024n0022_p0211a05║聽　湖南山色捲簾看
GA024n0022_p0211a06║宿天竺寺寄靈隱寺僧張籍
GA024n0022_p0211a07║夜向靈溪息此身　風泉竹露淨衣塵月明石上堪同
GA024n0022_p0211a08║宿　那作山南山北人
GA024n0022_p0211a09║翻經臺（見咸湻臨安志）白居易
GA024n0022_p0211a10║一會靈山猶未散　重翻貝葉有來由是名精進纔開
GA024n0022_p0212a01║眼　巖石無端亦點頭
GA024n0022_p0212a02║李紳杭州天竺、靈隱二寺，頃歲亦布衣一遊，及赴鎮
GA024n0022_p0212a03║會稽，不敢以登臨自適，竟不復到寺。寺多猿猱，
GA024n0022_p0212a04║謂之孫團，彌長其類，因追思為詩二首。
GA024n0022_p0212a05║
GA024n0022_p0212a06║翠巖幽谷高低寺　十里松風碧嶂連開盡春花芳草
GA024n0022_p0212a07║澗　徧通秋水月明泉石文照日分霞壁　竹影侵雲拂
GA024n0022_p0212a08║暮烟時有猿猱擾鐘磬　老僧無復得安禪
GA024n0022_p0212a09║人烟不隔江城近　水石雖清海氣深波動只觀羅剎
GA024n0022_p0212a10║相　靜居難識梵王心魚扃畫鎖龍宮寶　雁塔高摩欲
GA024n0022_p0213a01║界金近日尤聞重雕飾　世人遙禮二檀林
GA024n0022_p0213a02║遊靈隱天竺二寺徐夤
GA024n0022_p0213a03║丹井冷泉虛易到　兩山真界實難名石和雲霧蓮花
GA024n0022_p0213a04║溼　月過樓臺桂子清騰踏回橋巡像設　羅穿曲洞出
GA024n0022_p0213a05║龍城更憐童子呼猿去　颯颯蕭蕭下樹行
GA024n0022_p0213a06║題靈隱寺皖公院鄭巢
GA024n0022_p0213a07║寒山葉滿衣　孤鶴偶清羸已在雲居老　休為內殿期
GA024n0022_p0213a08║嵐昏鳴磬早　果熟飯猿遲未得終高論　明朝更別離
GA024n0022_p0213a09║界石守風望天竺靈隱二寺釋清晝
GA024n0022_p0213a10║山頂東西寺　江中旦暮潮歸心不可到　松路在青霄
GA024n0022_p0214a01║賜靈隱住持德光宋孝宗
GA024n0022_p0214a02║欲言心佛難分別　俱是精微無碍通跳出千重縛不
GA024n0022_p0214a03║住　天涯海角任西風
GA024n0022_p0214a04║宿靈隱寺潘閬
GA024n0022_p0214a05║遶寺千千萬萬峰　滿天風雪打杉松地爐火煖黃昏
GA024n0022_p0214a06║睡　更有何人似我慵
GA024n0022_p0214a07║曲水亭薛映
GA024n0022_p0214a08║臺盤疏石渠　激流環四面夏屋有餘清　羽觴隨意轉
GA024n0022_p0214a09║賓告醉言歸　主稱歡未倦雖非禊飲辰　豈謝蘭亭讌
GA024n0022_p0214a10║翻經臺姚鉉
GA024n0022_p0215a01║康樂悟元機　寂寥此棲息經翻貝葉文　臺近蓮花石
GA024n0022_p0215a02║鍊丹井（靈隱十詠之三舊志所遺）梅詢
GA024n0022_p0215a03║仙翁道未成　棲神在巖石酌彼山下泉　窮年鍊金液
GA024n0022_p0215a04║洞陰春始綠　苔甃秋涵碧緬摹不可期　凭欄望鳧舄
GA024n0022_p0215a05║翻經臺
GA024n0022_p0215a06║靈運曾此臺　冥心住幽寂重繹葉上書　深藏林中跡
GA024n0022_p0215a07║遺文傳竹素　野蔓侵苔壁登覽殊未休　蒼山日將夕
GA024n0022_p0215a08║北高峰塔
GA024n0022_p0215a09║高塔列遠岑　亭亭幾百載鈴聲答夜風　輪影落滄海
GA024n0022_p0215a10║閒雲伴危級　曙日平烟彩欲下生暮愁　千山閉輕靄
GA024n0022_p0216a01║遊靈隱寺戲贈開軒李居士蘓軾
GA024n0022_p0216a02║推倒牆垣也不難　一軒復作兩軒看若教從此成千
GA024n0022_p0216a03║里　巧厯如今也被謾
GA024n0022_p0216a04║同顧保之遊靈隱王令
GA024n0022_p0216a05║閉門不見春色到　出城始見江梅開行探幽泉至高
GA024n0022_p0216a06║絕　共坐巨石聊徘徊時逢天風吹過客　還有野鳥驚
GA024n0022_p0216a07║人來林間眄惜所未厯　歸鳥空載斜陽回
GA024n0022_p0216a08║和鄧温伯內翰九月七日約遊北高峰
GA024n0022_p0216a09║韋驤
GA024n0022_p0216a10║幸奉清游入翠微　陰雲漏日照旌旗登高預整孟嘉
GA024n0022_p0217a01║帽　訪古閒尋白傅詩桂子正傳飄岝峉　菊英先喜泛
GA024n0022_p0217a02║琉璃公歸留宿湖山暮　恐誤郊關竹馬兒
GA024n0022_p0217a03║遊靈隱遇雨呈普慈及二詩翁楊蟠
GA024n0022_p0217a04║山老未容山客去　故將雲陣鎖山門雨催晚色凝諸
GA024n0022_p0217a05║嶺　雷送春聲落後邨今夜青燈妨月上　古人白首把
GA024n0022_p0217a06║詩論來朝山水終瀰汎　策杖相隨討澗源
GA024n0022_p0217a07║隋真觀法師塔
GA024n0022_p0217a08║東岡人不識　野寺在樵漁葉落年年滿　春風為埽除
GA024n0022_p0217a09║白沙泉
GA024n0022_p0217a10║不見泉來穴　沙平落細聲夜高寒月漾　銀漢太分明
GA024n0022_p0218a01║北高峰塔郭祥正
GA024n0022_p0218a02║翠出諸峰上　湖邊正北看夜深雲霧散　獨卧斗杓寒
GA024n0022_p0218a03║石門澗
GA024n0022_p0218a04║啟閉何人見　湍流一澗分仙家無路入　空鎖石樓雲
GA024n0022_p0218a05║靈隱浦
GA024n0022_p0218a06║有靈何所隱　深浦老蒹葭漁父一舟泊　卻疑秋漢槎
GA024n0022_p0218a07║合澗橋
GA024n0022_p0218a08║兩澗飛來處　雲深合一橋更無歧路別　從此入烟霄
GA024n0022_p0218a09║呼猿洞
GA024n0022_p0218a10║隔澗白猿子　呼來驗是真一從滄海別　嗁嘯不知春
GA024n0022_p0219a01║葛塢
GA024n0022_p0219a02║二葛既成仙　猶存煉丹處有時化鶴來　徘徊不知去
GA024n0022_p0219a03║韜光菴
GA024n0022_p0219a04║逢人寂無語　結草自棲禪但見岩花笑　龐眉不記年
GA024n0022_p0219a05║西菴（契嵩禪師舊棲）
GA024n0022_p0219a06║釋子能儒言　迥出惠遠上菴中閱遺編　光燄高萬丈
GA024n0022_p0219a07║卧犀泉
GA024n0022_p0219a08║有角翻害身　沈泉避刀剸故依金地慈　非憚滄波遠
GA024n0022_p0219a09║青林洞
GA024n0022_p0219a10║青帝留行蹕　岩前春不歸儘從霜與雪　君看碧依依
GA024n0022_p0220a01║白沙泉
GA024n0022_p0220a02║幽泉出白沙　流傍野僧家欲試清甘味　須烹石鼎茶
GA024n0022_p0220a03║翻經臺
GA024n0022_p0220a04║盥手天池水　熏毫海渚香翻成多少帙　臺石尚輝光
GA024n0022_p0220a05║靈隱寺鄧肅
GA024n0022_p0220a06║松篁擁翠入雲間　雅稱高人養道間自是紅塵飛不
GA024n0022_p0220a07║到　一溪流水遶青山
GA024n0022_p0220a08║老木森森小逕斜　淡烟橫鎖兩三家晚來欲寫蕭疏
GA024n0022_p0220a09║景　舉目遙岑望更賒
GA024n0022_p0220a10║冷泉亭徐涓
GA024n0022_p0221a01║畏日炎炎爍太虛　倚欄冰雪冷生膚百川萬壑非無
GA024n0022_p0221a02║水　洗得人間熱惱無
GA024n0022_p0221a03║宿飛來峰下作蘓庠
GA024n0022_p0221a04║吳中未厯佳山水　湖上懷思去惘然雲去雲來兩峰
GA024n0022_p0221a05║寺　鷗飛鷗沒夕陽天客愁官渡落花雨　歸夢下湖春
GA024n0022_p0221a06║水船想到對牀成夜雨　何須隴月向人圓
GA024n0022_p0221a07║入靈隱寺劉一止
GA024n0022_p0221a08║石泉苔徑午陰涼　手擷山花辨色香度嶺穿松心未
GA024n0022_p0221a09║厭　好閒翻為愛花忙
GA024n0022_p0221a10║靈隱寺李綱
GA024n0022_p0222a01║我昔曾遊飛來峰　白猿晝掛峰上松弈然靈光如彩
GA024n0022_p0222a02║虹　鐘磬自響金仙宮宦游漂泊西復東　雖欲再到無
GA024n0022_p0222a03║由從帝居鈞天陋瀛蓬　螭坳載筆侍重瞳逆鱗聊試
GA024n0022_p0222a04║摩神龍　謫墮劒浦山重重征鞍來此尋舊蹤　恍如夢
GA024n0022_p0222a05║落烟霞中朱樓寶殿飛玲瓏　寒泉幽石欣相逢門前
GA024n0022_p0222a06║池館虛含風　一洗塵慮清心胸明朝南去隨征鴻　惆
GA024n0022_p0222a07║悵勝遊回首空
GA024n0022_p0222a08║次韻葉兵部九日不出十日登北高峰
GA024n0022_p0222a09║周紫芝
GA024n0022_p0222a10║登臨一笑與誰同　此事人間未易逢莫恨清尊負重
GA024n0022_p0223a01║九　且看黃菊笑西風江連北海潮初上　山近丹霄路
GA024n0022_p0223a02║欲通向晚歸來得新句　便知雲夢落胸中
GA024n0022_p0223a03║贈靈隱長老曹勛
GA024n0022_p0223a04║一笑相逢語上方　水雲踪跡覺清涼未論丈室葛藤
GA024n0022_p0223a05║話　且喜齋廚蔬筍香閒拄瘦筇隨意立　卻愁款段入
GA024n0022_p0223a06║城忙宿山更作他時約　枕簟茶瓜冷不妨
GA024n0022_p0223a07║冷泉亭放水范成大
GA024n0022_p0223a08║古苔危磴著枯藜　腳底翻濤洶欲飛九陌倦遊那有
GA024n0022_p0223a09║此　從教驚雪濺塵衣
GA024n0022_p0223a10║觀冷泉亭放水樓鑰
GA024n0022_p0224a01║冷泉淺濁使人愁　開板橫坡去不收岸側細泉穿亂
GA024n0022_p0224a02║石　始知別是一清流
GA024n0022_p0224a03║夏日寄朴翁時在靈隱姜夔
GA024n0022_p0224a04║風吹松樹枝　懷我松間友雲從北山來　令我屢回首
GA024n0022_p0224a05║山雲夜夜起　山雨侵人衣遙知竹窗裏　自吟新雨詩
GA024n0022_p0224a06║靈鷲寺高翥
GA024n0022_p0224a07║靈鷲名山萬古名　幾回無事繞廊行殿前流水晴猶
GA024n0022_p0224a08║急　塔上春雲晚自生鶴傍經牀聽梵語　鳥窺齋鉢候
GA024n0022_p0224a09║鐘聲我來借得團蒲坐　歸去閒眠夢亦清
GA024n0022_p0224a10║靈鷲寺湯漢
GA024n0022_p0225a01║靈鷲古道場　攝乎大國間一日忽翬飛　四顧無靦顏
GA024n0022_p0225a02║又
GA024n0022_p0225a03║引泉已成沼　對石宜啟窗他年澗上橋　為子書春淙
GA024n0022_p0225a04║（取東坡兩澗春淙一靈鷲之句）
GA024n0022_p0225a05║又
GA024n0022_p0225a06║南澗靜者徒　小試扶顛手期畢棟宇工　拂衣入巖岫
GA024n0022_p0225a07║登靈鷲新閣王埜
GA024n0022_p0225a08║山從西域來　寺自東南有林泉既奇秀　巖穴更深黝
GA024n0022_p0225a09║住僧奮空拳　經始亦已久俄然幻傑閣　丹碧照林藪
GA024n0022_p0225a10║相輝靈隱前　更勝天竺後理公坐厓屋　千歲骨已朽
GA024n0022_p0226a01║坡翁昔曾遊　遺句今在否洞猿不待呼　清晝時一吼
GA024n0022_p0226a02║次趙貴方九里松獨行韻杜範
GA024n0022_p0226a03║道機已熟絕隄閒　縱步來尋興裏山殘雪點衣消酒
GA024n0022_p0226a04║醉　晚風吹鬢帶詩還妙年羨子歡悰足　宦步愁予樂
GA024n0022_p0226a05║事慳安得相從塵網外　快將如意碎青珊
GA024n0022_p0226a06║避暑冷泉方岳
GA024n0022_p0226a07║火雲散鱗甲　萬瓦如炊燖東華車馬塵　褦襶不自禁
GA024n0022_p0226a08║誰能半日閒　脫身此窺臨百錢買漁篷　橫截南北岑
GA024n0022_p0226a09║追隨二三子　未害山水淫邂逅十八公　俱作笙鶴吟
GA024n0022_p0226a10║頗聞彼上人　振鬣萬馬瘖試讀沒字碑　往聽無弦琴
GA024n0022_p0227a01║空堂無枯秀　契我回向心清涼一味禪　揮玉開煩襟
GA024n0022_p0227a02║笑指亭下泉　杉竹涵幽深蘚橋橫三閘　龍怒飛出林
GA024n0022_p0227a03║奔雷吼春壑　晴雪生午陰人間正炎熱　去作三日霖
GA024n0022_p0227a04║西湖泛舟入靈隱山葛天民
GA024n0022_p0227a05║晴嵐漠漠水溶溶　落葉遮船翠葢重秋色盡為漁者
GA024n0022_p0227a06║占　山光多向道人濃雲連合抱前村樹　磵遶飛來小
GA024n0022_p0227a07║朵峰送罷夕陽迎素月　樓臺高下自鳴鐘
GA024n0022_p0227a08║禱喜天竺由靈鷲過冷泉張藴
GA024n0022_p0227a09║降香天竺去　瀹茗冷泉來新徑石間過　危亭木杪開
GA024n0022_p0227a10║烟山晴若畫　霜葉溼如灰點檢經行處　今年未見梅
GA024n0022_p0228a01║月夜遠上人游方過靈隱薛嵎
GA024n0022_p0228a02║一點靈光在　月生滄海深此中難著語　何處可相尋
GA024n0022_p0228a03║野寺齋無定　窮冬日易陰聽松行九里　卻坐冷泉亭
GA024n0022_p0228a04║九里松鄧林
GA024n0022_p0228a05║松是山靈一手栽　堯天長就棟梁材龍髯怒起春風
GA024n0022_p0228a06║急　似怪遊人喝道來
GA024n0022_p0228a07║冷泉亭徐集孫
GA024n0022_p0228a08║山遠源深絕市聲　許由因此隱方成一生獨喜枕流
GA024n0022_p0228a09║好　萬事無如酌水清野衲洗心滋味淡　騷人照影利
GA024n0022_p0228a10║名輕輭紅塵裏渾如醉　誰識斯亭可濯纓
GA024n0022_p0229a01║挽靈隱僧珏月窗
GA024n0022_p0229a02║秋月只清輝　窗明人不歸嘔心成宿病　蛻骨悟前非
GA024n0022_p0229a03║書偈辭禪院　緘衾寄母闈猿嗁泉石冷　客淚為君揮
GA024n0022_p0229a04║冷泉凭欄陳起
GA024n0022_p0229a05║此山泉石勝　還思日日登那知三生前　不是住山僧
GA024n0022_p0229a06║靈鷲寺手中烏啄食潛說友
GA024n0022_p0229a07║靈烏渾覺不相猜　啄食翩翩手上來自笑老軀頑似
GA024n0022_p0229a08║石　被渠認作出生臺
GA024n0022_p0229a09║題靈鷲黃初菴
GA024n0022_p0229a10║屋畔危岑聳佛青　客歸僧定掩雲扃洞猿窣窣循牆
GA024n0022_p0230a01║過　几上偷翻貝葉經
GA024n0022_p0230a02║贈北磵許棐
GA024n0022_p0230a03║天下名山行腳遍　依然形影瘦伶俜支吾寒暑袈裟
GA024n0022_p0230a04║耐　變眩烟霞筆墨靈對客敬如堂上佛　讀書通似藏
GA024n0022_p0230a05║中經石頭路滑終難到　不是詩禪莫扣扃
GA024n0022_p0230a06║冷泉亭俞桂
GA024n0022_p0230a07║步入侵雲嶺　亭高路恰平池邊幽樹古　水底細沙明
GA024n0022_p0230a08║無友詩難詠　逢僧話轉清此中真勝地　林寂鳥無聲
GA024n0022_p0230a09║香林洞
GA024n0022_p0230a10║日月巖頭古翠埋　緜雲深隔洞門開蒼藤隨石無根
GA024n0022_p0231a01║活　靈杞何年有種栽氣凝野烟疑麝過　暖熏山雨誤
GA024n0022_p0231a02║蜂來空亭誰領幽芳坐　雪鶴同行損綠苔
GA024n0022_p0231a03║石筍峰
GA024n0022_p0231a04║異種休參玉板禪　嶄然一角立層巔遠尖自抱雲根
GA024n0022_p0231a05║壯　曡蘚誰疑雨籜纒夢裏三生空過眼　胸中千畝漫
GA024n0022_p0231a06║流涎此龍難入寍僧譜　出土摩霄是幾年
GA024n0022_p0231a07║隋觀法師塔釋遵式
GA024n0022_p0231a08║五六百年內　金軀亦化塵方知新塚土　盡是古人身
GA024n0022_p0231a09║白髮爭名急　青山送骨頻除師靈塔外　一一好沾巾
GA024n0022_p0231a10║游靈隱山釋智圓
GA024n0022_p0232a01║峭拔侵霄極　靈蹤不厭尋閒思曾有夢　歸隱豈無心
GA024n0022_p0232a02║絕壁烟霞麗　幽巖洞穴深那堪思慧理　殘日白猿吟
GA024n0022_p0232a03║冷泉亭
GA024n0022_p0232a04║亭幽無俗狀　清景滌煩襟砌壓寒流淺　簷分積翠深
GA024n0022_p0232a05║晚花閒照影　古木冷垂陰凭檻不能去　澄澄發靜吟
GA024n0022_p0232a06║鍊丹井
GA024n0022_p0232a07║仙去遺蹤在　泠泠翠岳邊冷光涵碧甃　暗脈洩寒泉
GA024n0022_p0232a08║月映冰壺淺　秋澄古鑑圓羽人居止近　閒汲灌芝田
GA024n0022_p0232a09║冷泉獨賞寄冲晦釋契嵩
GA024n0022_p0232a10║南風掠波溪水滿　山中游人來洗浣獨立溪傍清興
GA024n0022_p0233a01║款　更愛泉流芳草短平生幽討貴蕭散　世道紛紜何
GA024n0022_p0233a02║足算人間五月夏雲煩　相約歸來君莫緩
GA024n0022_p0233a03║香林洞釋惟政
GA024n0022_p0233a04║香林接幽洞　香乳無時滴日暮白雲歸　擥之不可得
GA024n0022_p0233a05║鄴公菴歌釋雲知
GA024n0022_p0233a06║呼猿澗西藏石筍　丹桂蒼松達鷲嶺幾年陳迹絕纖
GA024n0022_p0233a07║埃　一旦佳名出清景山家時喜來五馬　相攜款曲空
GA024n0022_p0233a08║巖下遂許誅茅結小菴　異日功成伴瀟洒菴成可以
GA024n0022_p0233a09║資靜觀　目前直見江湖寛鄴公政簡每頻到　試茶笑
GA024n0022_p0233a10║傲浮雲端物外似忘軒冕貴　此中深得林泉意野人
GA024n0022_p0234a01║陪著病維摩　游戲自同方丈地芳猷從此流千載　且
GA024n0022_p0234a02║得而今光勝槩
GA024n0022_p0234a03║謁嵩禪師塔釋惠洪
GA024n0022_p0234a04║吾道比孔子　譬如掌與拳展握固有異　要知手則然
GA024n0022_p0234a05║晚世苦淩夷　講習失淵源君看投跡者　紛紛等狂顛
GA024n0022_p0234a06║韓子亦儒衣　倔强稱時賢憑陵作詬語　到死不少悛
GA024n0022_p0234a07║後世師韓輩　穴攘尤可憐走名不自信　逐隊工語言
GA024n0022_p0234a08║譁然皇祐間　飛蚊鬧喧闐田衣動成羣　怒癭空自懸
GA024n0022_p0234a09║縮頭不敢息　兀坐如蹲猿堂堂東山公　才大德亦全
GA024n0022_p0234a10║齒牙生風雷　筆陣森戈鋋隱然湖海上　長庚橫曉天
GA024n0022_p0235a01║作書肆豪猛　揮斤莫敢前羣兒雖貌敬　臆論已不專
GA024n0022_p0235a02║書成謁天子　一日萬口傳坐令天下士　欲見嗟無緣
GA024n0022_p0235a03║功成還山中　笑語答雲烟我來不及見　山水自明鮮
GA024n0022_p0235a04║入門寂無聲　修竹滿空軒永懷翛然姿　骨目聳清堅
GA024n0022_p0235a05║僮奴豈知此　住此亦彌年指余以石塔　草棘北山巔
GA024n0022_p0235a06║再拜不忍去　聽此遶澗泉吁嗟末運中　那復斯人焉
GA024n0022_p0235a07║文章亦細事　清苦非所便但愛公所守　遠相諸祖肩
GA024n0022_p0235a08║遲遲哦公詩　落日滿晴川願攜折腳鐺　結茅西澗邊
GA024n0022_p0235a09║歲時邏松檜　來此埽頹磚
GA024n0022_p0235a10║靈隱山次超然韻
GA024n0022_p0236a01║君亦工詩苦入神　冥搜物象故應貧客兒亭下纔相
GA024n0022_p0236a02║見　巾子峰前便卜鄰夢裏筆期生蕊萼　胸中鏡嬾拂
GA024n0022_p0236a03║塵埃何當鈯斧住山去　要看青原一角麟
GA024n0022_p0236a04║訪韜光祐公不遇釋如璧
GA024n0022_p0236a05║紫蕨伸拳筍破梢　楊花飛盡綠陰交道人閉戶不知
GA024n0022_p0236a06║處　黃栗留鳴鵲在巢
GA024n0022_p0236a07║次韻靈隱小軒
GA024n0022_p0236a08║小軒容膝趣清深　只有溪風夜月侵絡石靜移春後
GA024n0022_p0236a09║蔓　陵霄危露雨中心松窗舊草秋蛇帖　棐几誰賡雪
GA024n0022_p0236a10║子吟他日幽人問佳致　茂林修竹似山陰
GA024n0022_p0237a01║題靈隱集句釋紹嵩
GA024n0022_p0237a02║古剎藏幽勝　山門九里松飛空花片片　落磵水淙淙
GA024n0022_p0237a03║葉積池邊路　雲生戶外峰幾回留我宿　吟到五更鐘
GA024n0022_p0237a04║（張鎡　賈島　徐俛　曉瑩　鄭谷　靈一　簡長　誠齋）
GA024n0022_p0237a05║韜光菴釋斯植
GA024n0022_p0237a06║石澗長松行十里　杖藜從此得遲留青霄望去山河
GA024n0022_p0237a07║遠　白水看來日月流老樹葉殘霜鬼哭　斷崖雲冷洞
GA024n0022_p0237a08║猿愁韜光名在人何在　千古茫茫幾白頭
GA024n0022_p0237a09║元旦領客登北高峰釋居簡
GA024n0022_p0237a10║雲繞簷楹埽不開　欄杆直下是飛來笑看白玉芬陀
GA024n0022_p0238a01║利　領略風烟又一回
GA024n0022_p0238a02║冷泉亭放閘
GA024n0022_p0238a03║截住泠泠透碧沙　放開衮衮怒飛花石疑初裂蓬婆
GA024n0022_p0238a04║麓　鯨擬橫奔海若家殷地鼓餘翻霹靂　噴巖用壯激
GA024n0022_p0238a05║谽呀憑闌小住觀流止　不獨揚瀾一笑譁
GA024n0022_p0238a06║靈隱方丈新閣
GA024n0022_p0238a07║鄉來屋老拊嵓稜　欲上看山謝不能衡跨半天開複
GA024n0022_p0238a08║道　直從平地到危層上方近聽嬰兒語　前塔遙分竺
GA024n0022_p0238a09║寺燈昨晚亂雲收急雨　憑高如望海濤崩
GA024n0022_p0238a10║月夜遊冷泉亭釋永頤
GA024n0022_p0239a01║地靈泉上寺　松壑定深清獨聽子規叫　況逢山月明
GA024n0022_p0239a02║樹藏春洞黑　石擁夜泉鳴日出喧車馬　終非隱者情
GA024n0022_p0239a03║冷泉亭（元）方回
GA024n0022_p0239a04║寺門不須入　林磵瑩清襟老樹幾前代　冷泉如我心
GA024n0022_p0239a05║縋蘿猿接果　龕石佛添金別有真天趣　月寒秋夜深
GA024n0022_p0239a06║飛來峰尹廷高
GA024n0022_p0239a07║湖山獨愛飛來峰　孤烟長嘯寒烟中丹霞赤壁藏梵
GA024n0022_p0239a08║宇　布襪草履來仙翁松根詰曲絡山骨　水光雲氣相
GA024n0022_p0239a09║冥蒙傳流來自天竺國　攘奪造化開洪濛吾意此語
GA024n0022_p0239a10║特虛幻　豈有重濁能浮空山川大地太始奠　何假提
GA024n0022_p0240a01║掇迷西東詩人好奇故踵襲　眩惑千古欺盲聾是耶
GA024n0022_p0240a02║非耶姑勿論　且坐挹此亭間風
GA024n0022_p0240a03║靈隱寺（二首）王惲
GA024n0022_p0240a04║山緣松竹烟光潤　寺倚峰巒地位雄凭檻忽驚靈鷲
GA024n0022_p0240a05║上　世間真有化人宮
GA024n0022_p0240a06║旋開僧牖觀山罷　閒逐遊人看市回買得幾錢乾果
GA024n0022_p0240a07║子　步穿深洞引猿來
GA024n0022_p0240a08║游靈隱曹伯啟
GA024n0022_p0240a09║𡷂嶤鷲嶺梵王城　秋氣平分寶界清火宅久居心獨
GA024n0022_p0240a10║苦　雲林初識眼增明禪關已被猨參透　仙洞誰教鬼
GA024n0022_p0241a01║鑿成慚負半生泉石約　暫來偷暇濯塵纓
GA024n0022_p0241a02║冷泉亭周權
GA024n0022_p0241a03║昔人來自天竺國　縹緲孤雲伴飛錫天風吹落凝不
GA024n0022_p0241a04║去　化作奇峰聳空碧至今裂峽餘雲髓　桂冷松香流
GA024n0022_p0241a05║未已翠光圍住玉壺秋　不放晴雷度山趾道人宴坐
GA024n0022_p0241a06║無生滅　炯炯層胸照冰雪夜深出定汲清泠　寒猿嗁
GA024n0022_p0241a07║斷西巖月
GA024n0022_p0241a08║古杉行題陳兵曹所藏李遵道畫靈隱道中二
GA024n0022_p0241a09║杉圖傅若金
GA024n0022_p0241a10║靈隱道中古杉樹　上與雲霧相膠葛李侯一見為寫
GA024n0022_p0242a01║真　霜雪蕭蕭起毫末此杉蒼茫幾百年　鬼物扶持人
GA024n0022_p0242a02║所憐貞心豈容螻蟻蝕　老榦或有蛟龍纒山靈萬里
GA024n0022_p0242a03║那得致　見者皆驚棟梁器暗壁尋常度雨聲　晴窗彷
GA024n0022_p0242a04║彿生秋氣吾聞大廈眾力持　此杉誰能久棄之君不
GA024n0022_p0242a05║見道邊不材木　擁腫百圍安所施
GA024n0022_p0242a06║賦得九里松送吳元振之江浙左丞
GA024n0022_p0242a07║余闕
GA024n0022_p0242a08║結駟向青郊　松陰九里遙言從天竺寺　自度小春橋
GA024n0022_p0242a09║偃蹇成芝葢　蕭瑟蔭蘭橈相送將何贈　期君保後凋
GA024n0022_p0242a10║靈隱寺黃鎮成
GA024n0022_p0243a01║路入西山𥥆復深　法筵應有聖僧臨兩峰塔影天垂
GA024n0022_p0243a02║葢　千佛林光地布金牛笛儻逢圓澤語　龍宮還見閬
GA024n0022_p0243a03║仙吟空中更上藏雲洞　水樂泠泠奏八音
GA024n0022_p0243a04║靈隱十詠李孝光
GA024n0022_p0243a05║靈隱寺
GA024n0022_p0243a06║南洲崇西極　大山樹崇闕經營緬齊梁　宏麗自吳越
GA024n0022_p0243a07║玉水生虹蜺　金樞孕初月稍高得縱觀　川流淨如髮
GA024n0022_p0243a08║冷泉亭
GA024n0022_p0243a09║寒漪亂方樹　到景盪晴宇濫觴側江海　盈縮見寒暑
GA024n0022_p0243a10║下土方旱暵　神物閟霖雨水上有佳人　不得與之語
GA024n0022_p0244a01║蓮花峰
GA024n0022_p0244a02║怪石翻厚地　神功謝琢飾水深玉井凍　風多日車側
GA024n0022_p0244a03║空聞涉江詠　尚見嘉樹惜匪石有遺誡　我心不可易
GA024n0022_p0244a04║飛來峰
GA024n0022_p0244a05║石室藏素猿　丹穴養元鷲刻畫鬼力窮　疏鑿禹功舊
GA024n0022_p0244a06║貝葉多蟲魚　漢玉泯螭紐棟宇何王作　後人遂奔走
GA024n0022_p0244a07║鍊丹井
GA024n0022_p0244a08║人生百歲期　乃欲此金石鬼神守丹火　龍虎泛元液
GA024n0022_p0244a09║寒泉石已凍　繁露秋易碧往者汲井生　高峰有飛舄
GA024n0022_p0244a10║呼猿洞
GA024n0022_p0245a01║猿靜不自操　棲宿有常處朝飲既在澗　暮止俄在樹
GA024n0022_p0245a02║冥冥青楓林　上有飛鳥路思爾不可見　去隱南山霧
GA024n0022_p0245a03║水臺盤
GA024n0022_p0245a04║幽幽南山下　中沚有攲石窪尊絕制度　曲流泛醪液
GA024n0022_p0245a05║自鑑媿濯足　臨深懷袵席惟應洗心者　能使百慮失
GA024n0022_p0245a06║翻經臺
GA024n0022_p0245a07║高臺亦荒蕪　雲氣久已寂伊人樹白業　後來念遺跡
GA024n0022_p0245a08║蟲魚出華言　科斗藏壞壁嗟然不可見　風雨日易夕
GA024n0022_p0245a09║高峰塔
GA024n0022_p0245a10║地勢傾東維　華岳持厚載靈戶俯河漢　孤標拔江海
GA024n0022_p0246a01║初日謝芳暉　蜿蜒貫華采揚舲指吳粵　遙見出晻靄
GA024n0022_p0246a02║龍泓洞
GA024n0022_p0246a03║陰風肅然至　神物在洞府電火走石間　虎氣上幽處
GA024n0022_p0246a04║泄雲無時出　積雪自太古屈蟠混泥塗　作解致雷雨
GA024n0022_p0246a05║冷泉亭觀猿黃玠
GA024n0022_p0246a06║俯石瞰寒泉　飲之不盈升照影忽自笑　相看面如冰
GA024n0022_p0246a07║搖搖松樹枝　山猿呼欲譍漸老筋骨疲　愛爾解飛騰
GA024n0022_p0246a08║游冷泉亭錢惟善
GA024n0022_p0246a09║絺綌生涼坐酒醒　暫於樹底弄清泠煮茶博士那知
GA024n0022_p0246a10║味　覓句賓王尚有靈石上白雲終日溼　洞中瑤草四
GA024n0022_p0247a01║時青我來不宿空歸去　夜夢廬山潄玉亭
GA024n0022_p0247a02║懷靈隱朋獨孤書記葉顒
GA024n0022_p0247a03║每憶湖山下　烟嵐半有無西風肥芋栗　細雨老菰蒲
GA024n0022_p0247a04║世事秋雲散　禪心夜月孤輕包連瘦策　吾亦夢江湖
GA024n0022_p0247a05║閏三月四日夏仲信太守邀遊飛來峰和顧子
GA024n0022_p0247a06║經照磨韻陳基
GA024n0022_p0247a07║千巖萬壑響奔雷　分得西天小朵來雲氣滿林山韞
GA024n0022_p0247a08║玉　松陰繞舍榻生苔煙霞遠蹟何當遂　猿鶴留人未
GA024n0022_p0247a09║擬回今日使君蘓白輩　醉歸城路近三台
GA024n0022_p0247a10║冷泉亭觀猿張昱
GA024n0022_p0248a01║舊從巫峽看猿挂　此日山中復見之黠與樵蘓爭墮
GA024n0022_p0248a02║果　捷於風雨下高枝月沈夜澗魂先斷　風攪霜空叫
GA024n0022_p0248a03║轉悲應記往年梅嶺事　玉環付與老僧知
GA024n0022_p0248a04║和僧遊西山張雨
GA024n0022_p0248a05║我愛飛來與靈鷲　空洞嵌巖爭穴穿壞衲深依蕭寺
GA024n0022_p0248a06║住　老猿寒抱白雲眠百年山中皆樂土　二月江南惟
GA024n0022_p0248a07║漏天遲晴一過繙經室　肯為挈壺從幻仙
GA024n0022_p0248a08║釋至仁至正十五年五月十三日，翰林學士黃公晉卿、
GA024n0022_p0248a09║福建廉使貢公泰甫訪予靈隱蓮峰堂，泰甫有
GA024n0022_p0248a10║詩，因次其韻。
GA024n0022_p0249a01║蓮華峰頭梅雨晴　閣老聯鑣尋友生衣冠慣識烟霞
GA024n0022_p0249a02║舊　龍象爭看奎壁明海上留衣韓子意　山中沽酒遠
GA024n0022_p0249a03║公情詩成珠玉寫厓石　出林一笑天風清
GA024n0022_p0249a04║絕句五首答靈隱竹泉和尚并簡徑山古鼎禪
GA024n0022_p0249a05║師
GA024n0022_p0249a06║昔別中峰下　江南春雨時每思相送處　黃鳥囀高枝
GA024n0022_p0249a07║二
GA024n0022_p0249a08║十載不相見　浮雲無定居荊吳千里意　鴻雁一行書
GA024n0022_p0249a09║三
GA024n0022_p0249a10║佛日峰頭沒　真風劫外吹千年甘露味　總在木瓜枝
GA024n0022_p0250a01║四
GA024n0022_p0250a02║鷲嶺宗風盛　龍門道望尊不知滄海月　還照脊令原
GA024n0022_p0250a03║五
GA024n0022_p0250a04║梅花如白玉　江上吐寒香南國驚春至　思君空斷腸
GA024n0022_p0250a05║次韻送智西堂歸靈隱釋清珙
GA024n0022_p0250a06║一榻平分鑑古軒　熏爐相對坐忘眠山林禮樂無今
GA024n0022_p0250a07║昔　時節因緣有變遷樹影高低深夜月　𤠔聲長短五
GA024n0022_p0250a08║更天兩冬不得梅花信　又約梅花到冷泉
GA024n0022_p0250a09║冷泉亭釋德淨
GA024n0022_p0250a10║佛國煙霞境　飛來不記年山空聲自答　樹密影相連
GA024n0022_p0251a01║厓裂藤垂澗　峰高塔近天幾番鐘鼓動　驚起定僧禪
GA024n0022_p0251a02║九里雲松（明）凌雲翰
GA024n0022_p0251a03║九里閒雲萬樹松　經行記得舊時蹤黃金曾飾宋儒
GA024n0022_p0251a04║字　蒼狗豈知秦代封風露橫陳鳴鸛鵲　波濤澎湃舞
GA024n0022_p0251a05║蛟龍我來朗誦靈山句　清氣飄飄欲盪胸
GA024n0022_p0251a06║冷泉猿嘯
GA024n0022_p0251a07║飛來峰高多白雲　野猿嗁處夜將分三聲忽向嶺頭
GA024n0022_p0251a08║渡　一箇真如峽口聞哀雜澗泉遙厯厯　清和蘿月白
GA024n0022_p0251a09║紛紛亭中白傅曾留記　明月重來看刻文
GA024n0022_p0251a10║靈隱十景貝瓊
GA024n0022_p0252a01║蓮花峰
GA024n0022_p0252a02║亂雲交霮䨴　孤石竦岧嶤地識金仙隱　巖看玉女朝
GA024n0022_p0252a03║香爐分秀色　太華並高標恐有峩眉雪　千秋尚未消
GA024n0022_p0252a04║龍泓洞
GA024n0022_p0252a05║遠通羅剎國　近接梵王臺海客然犀入　山人採乳回
GA024n0022_p0252a06║林間無日月　地底有風雷聞道蜿蜒去　寒潮自往來
GA024n0022_p0252a07║葛洪井
GA024n0022_p0252a08║洗藥源頭路　通人有石門水涵青壁靜　雲與紫霞奔
GA024n0022_p0252a09║鼓翼朝飛鳥　連肱夜飲猿仙翁今不見　濯足弄潺湲
GA024n0022_p0252a10║合澗橋
GA024n0022_p0253a01║橫水東西落　幽人日夜過宛宛龍赴壑　隱隱鵲填河
GA024n0022_p0253a02║緬想赤城路　潛通滄海波遠公不送客　芳草澗邊多
GA024n0022_p0253a03║連巖棧
GA024n0022_p0253a04║危棧梯空上　人行杳靄中險應踰鳥道　幽已出龍宮
GA024n0022_p0253a05║日月三天近　風雲一徑通何時倚飛翠　極目送孤鴻
GA024n0022_p0253a06║飯猿臺
GA024n0022_p0253a07║猿父識猿性　身與羣猿居應同支遁馬　豈識狙公狙
GA024n0022_p0253a08║共息貝多樹　時分香積廚黑衣今不至　長嘯意如何
GA024n0022_p0253a09║夢謝亭
GA024n0022_p0253a10║相傳謝康樂　曾寄杜明師此客今為土　何人更解詩
GA024n0022_p0254a01║山空黃葉墮　歲久綠苔滋日暮高亭坐　悠然動我思
GA024n0022_p0254a02║理公巖
GA024n0022_p0254a03║山僧住上方　高處更蒼蒼不雨雲煙溼　長春草木香
GA024n0022_p0254a04║削成看小朵　幽絕擬空桑漫識跏趺處　白猿今亦亡
GA024n0022_p0254a05║題名塔
GA024n0022_p0254a06║雁塔高千尺　東南遠建標江山留過客　日月記前朝
GA024n0022_p0254a07║鐸受天風震　梯經劫火燒四賢誰復繼　千古意寥寥
GA024n0022_p0254a08║呼猿洞
GA024n0022_p0254a09║白猿呼不至　洞口白雲重澗落經霜果　崖留挂月松
GA024n0022_p0254a10║相傳來萬里　獨嘯應千峰碧玉環猶在　何人識舊蹤
GA024n0022_p0255a01║雪逢小朵歌送奎方舟還靈鷲
GA024n0022_p0255a02║蓬婆雪嶺高崔嵬　橫絕青天飛鳥回山中小朵更奇
GA024n0022_p0255a03║峭　石作蓮花千葉開巨靈擘山斷山脈　一峰夜雨東
GA024n0022_p0255a04║南擲千金乾竺空有名　萬里蛾眉盡無色攢青曡翠
GA024n0022_p0255a05║分西湖　洞口白猿猶可呼咸和之年有慧理　卓錫尚
GA024n0022_p0255a06║愛飛來孤木杯高僧兩眉雪　身如濁水青蓮潔繙經
GA024n0022_p0255a07║石上不知年　桂子年年落秋月
GA024n0022_p0255a08║次韻靈隱復見心長老見寄兼簡泐禪師
GA024n0022_p0255a09║高啟
GA024n0022_p0255a10║高堂鐘鼓毒龍驚　曾布袈裟海上城廬岳禪師傳法
GA024n0022_p0256a01║印　道園學士許詩名幾趨北闕瞻天近　獨坐南屏對
GA024n0022_p0256a02║月明書到喜聞雙徑老　雨花新散滿瑤京
GA024n0022_p0256a03║送僧恬歸靈隱
GA024n0022_p0256a04║遊方應未久　柳色變新年在路逢春雪　還山訪冷泉
GA024n0022_p0256a05║鐘催投寺錫　燈照泊江船去意休多問　無言即是禪
GA024n0022_p0256a06║寄靈隱良泐二長老張羽
GA024n0022_p0256a07║兩禪相對一燈懸　鷲嶺龍宮地悄然七百年來無好
GA024n0022_p0256a08║句　泉聲空繞寺門前
GA024n0022_p0256a09║寄靈隱寺不虛上人卞榮
GA024n0022_p0256a10║禪窟儒流得妙傳　千番貝葉寫詩篇前身不是韓京
GA024n0022_p0257a01║兆　今世相逢賈浪仙花氣滿湖熏晚酌　雨聲連日惱
GA024n0022_p0257a02║春眠明朝候我來靈隱　埽榻焚香石供前
GA024n0022_p0257a03║理公巖陳贄
GA024n0022_p0257a04║蘿龕曾結傍山根　聞有於菟為守門施食臺荒花自
GA024n0022_p0257a05║落　翻經人去石猶存雲遮湖上山千曡　月照巖中像
GA024n0022_p0257a06║一尊鄰寺今餘幾僧在　數聲清磬送黃昏
GA024n0022_p0257a07║合澗橋
GA024n0022_p0257a08║綠樹層層怪石重　東西磵遶梵王宮橋間流過雙溪
GA024n0022_p0257a09║合　雨後聲喧萬鼓雄遊客乍聞成久立　老禪無聽似
GA024n0022_p0257a10║真聾碧闌我昔曾來倚　俗累都教一洗空
GA024n0022_p0258a01║閻文振方伯、王景端都閫諸公公餞靈隱寺
GA024n0022_p0258a02║程敏政
GA024n0022_p0258a03║錢塘門外日初紅　萬頃湖光一境空白塔蒼松山向
GA024n0022_p0258a04║背　畫船垂柳路西東放生字識唐遺碣　行在名傳宋
GA024n0022_p0258a05║故宮弔古有情詩不逮　一林嗁鳥自春風
GA024n0022_p0258a06║飛來峰下舊祇園　勝覽平生第一番方丈雲深疑伏
GA024n0022_p0258a07║虎　洞門風冷罷呼猿天開圖史丹青筆　水雜游人笑
GA024n0022_p0258a08║語喧相對東皇須盡醉　一時那得聚高軒
GA024n0022_p0258a09║偃葢松間載酒行　才驚飄泊過清明五年別向茲山
GA024n0022_p0258a10║會　兩月春無此日晴石古誰參圓澤偈　井枯猶帶葛
GA024n0022_p0259a01║洪名酒酣又是分攜處　情比江潮晚未平
GA024n0022_p0259a02║登韜光菴遇雨趙寛
GA024n0022_p0259a03║層層林樾繞羊腸　千仞迴盤入上方城市紅塵應洗
GA024n0022_p0259a04║盡　更教疏雨動新涼
GA024n0022_p0259a05║送祥公歸靈隱時劉完菴作古感慨有作
GA024n0022_p0259a06║沈周
GA024n0022_p0259a07║飛花送酒春三月　芳草留人雨一川蠟燭未銷香炷
GA024n0022_p0259a08║在　舊遊如夢話前年
GA024n0022_p0259a09║韜光菴史鑑
GA024n0022_p0259a10║韜光古精舍　遠迹西山岑岡岫屢迴複　雲嵐杳深沈
GA024n0022_p0260a01║流泉激修竹　綠蘿被芳林密葉翳朝陽　芳柯承夕陰
GA024n0022_p0260a02║杖策遵微徑　逝將支遁尋行行未易即　遙聞鐘磬音
GA024n0022_p0260a03║徙倚絕塵想　冥思諧道心搴芳詠招隱　松風和悲吟
GA024n0022_p0260a04║冷泉亭口號與劉邦彥別
GA024n0022_p0260a05║君去我獨留　持杯勸君酒明日虎跑泉　還來看山否
GA024n0022_p0260a06║題靈隱祥禪師所寄扇
GA024n0022_p0260a07║山月窺人色皎皎　松風振瀑聲泠泠匡牀醉倚忽驚
GA024n0022_p0260a08║起　老僧時誦楞伽經
GA024n0022_p0260a09║韜光次白香山韻董澐
GA024n0022_p0260a10║磵道盤迴上　菩提自一家竹分泉過嶺　藤附石開花
GA024n0022_p0261a01║問臘看松樹　休糧倚蕨芽瓦鐺明月夜　木客為煎茶
GA024n0022_p0261a02║靈隱寺朱朴
GA024n0022_p0261a03║合澗橋頭水　飛來洞口山鳥盤蒼壁影　僧掩翠微關
GA024n0022_p0261a04║松露晝還滴　巖花秋更斑一年嘗一到　一到一忘還
GA024n0022_p0261a05║靈隱寺贈靜公徐禎卿
GA024n0022_p0261a06║聞有千年寺　長松信許深冲虛半樓閣　落日更登臨
GA024n0022_p0261a07║舟楫窗中小　藤蘿天際陰江流明暮靄　石澗響空林
GA024n0022_p0261a08║蟠據雄都會　風烟異古今幽真余有慕　詩義爾能尋
GA024n0022_p0261a09║雲翼無言健　淵魚本自沈終期白蓮社　來就玉山岑
GA024n0022_p0261a10║飛來峰同楊凡川王碧巖侍御宴
GA024n0022_p0262a01║邵經邦
GA024n0022_p0262a02║靈鷲山峰擁世尊　諸天玉女似兒孫空山石竇移雲
GA024n0022_p0262a03║足　響谷巖風斷雨痕驄馬動搖初出郭　錦帆羅列駐
GA024n0022_p0262a04║深村不辭迂遠隨流水　細酌松花月滿尊
GA024n0022_p0262a05║繙經臺
GA024n0022_p0262a06║南本繙經處　風流謝客兒明霞傳嘯語　止水澹須眉
GA024n0022_p0262a07║河岳歸雄伯　塵沙禮導師荒臺有遺跡　千載見殘碑
GA024n0022_p0262a08║北高峰張時徹
GA024n0022_p0262a09║複嶺盤青漢　危峰峙碧空頳霞標海樹　日月走江虹
GA024n0022_p0262a10║桃片千巖落　松陰萬壑重紫薇真可到　脫屣會相逢
GA024n0022_p0263a01║游飛來峰張瀚
GA024n0022_p0263a02║長松十里晝陰重　引入飛來第一峰洞裏紫霞明日
GA024n0022_p0263a03║月　天邊青靄插芙蓉小橋不斷橫溪路　古寺先聞隔
GA024n0022_p0263a04║樹鐘戀賞頓忘城市遠　歸途幾處慕雲封
GA024n0022_p0263a05║訪岣嶁山居茅坤
GA024n0022_p0263a06║將軍少擊劍　恥與世浮沈獨著黃冠去　言依青嶂深
GA024n0022_p0263a07║林中看虎嘯　花外聽猿吟誰謂閉關久　猶逢空谷音
GA024n0022_p0263a08║飛來峰王世貞
GA024n0022_p0263a09║濤聲不斷舞蒼虬　忽爾巑岏萬玉抽劫盡修羅移佛
GA024n0022_p0263a10║土　願深阿育湧南洲懸崖宛轉疑龍藏　曡嶺騫騰盡
GA024n0022_p0264a01║鷲頭自有真如飛不去　幻軀天地任沈浮
GA024n0022_p0264a02║千佛閣
GA024n0022_p0264a03║靈山高閣迥　千佛一燈傳萬古西湖月　年年照冷泉
GA024n0022_p0264a04║岣嶁山房客至留飲李元昭
GA024n0022_p0264a05║峰巒開霽景　洞壑斂春陰蝶粉霑花面　蛛絲繫草心
GA024n0022_p0264a06║青霞飛醉盞　白雪汎鳴琴且盡山陽賞　無勞問解簪
GA024n0022_p0264a07║游靈隱寺夜宿澗西房（飛來社詩帖）祝時泰
GA024n0022_p0264a08║九里八松陰　山門隱雙樹南北兩峰高　鷲嶺英靈聚
GA024n0022_p0264a09║茲遊詰夙期　年光暢春暮僧筵飽園葵　隨雲散幽慮
GA024n0022_p0264a10║石橋度鳴泉　荒苔澗西路別搆烟霞深　巖巒迥迴護
GA024n0022_p0265a01║茶鼎分龍團　八窗藹春霧日夕映晴嵐　月明溼華露
GA024n0022_p0265a02║萬籟此中寂　能使初性悟黃粱夢已醒　白髮心何慕
GA024n0022_p0265a03║明發期復來　山中有真趣
GA024n0022_p0265a04║又高應冕
GA024n0022_p0265a05║宴游遵山阿　珠林開遠嶂橫空聳絕壁　兀突奇千狀
GA024n0022_p0265a06║與客窮攀躋　逍遙得前賞埽雲坐巖石　嘯歌出天上
GA024n0022_p0265a07║覽物眷彌重　撫化心超曠曲徑既窈窕　葛巾亦疏放
GA024n0022_p0265a08║日落峰迴陰　谷空泉逾響月升澗西樹　水光同蕩漾
GA024n0022_p0265a09║愛此佳景幽　穿林復長往鳴鐘老僧候　聽經鳥相向
GA024n0022_p0265a10║握蘭徒結勤　此志孰與亮禪關且莫閉　分燈同偃仰
GA024n0022_p0266a01║又王寅
GA024n0022_p0266a02║朝耽靈山遊　暮適澗西住別搆分禪關　仄徑引叢樹
GA024n0022_p0266a03║瀑泉奔橫梁　晴雷倒飛雨厓峭綴軒窗　地偏賸幽趣
GA024n0022_p0266a04║谷氣嚴春寒　月明徹秋素蔬酌良夜懽　蘭襟嘉朋聚
GA024n0022_p0266a05║何必遘道林　高談盡元度詞社振希音　烟霞本深痼
GA024n0022_p0266a06║任性矢終年　勞生戒所誤塵網既近人　還當縱遐步
GA024n0022_p0266a07║又方九敘
GA024n0022_p0266a08║厭諠慕幽棲　惜陰耽夕憩梵宇枕山阿　層巒延遠睇
GA024n0022_p0266a09║水石互清華　松篁紛蔽翳綠澗蔭芳椒　依巖搆禪砌
GA024n0022_p0266a10║嵐翠罨簷牙　靈籟響雲際曖曖日將頹　淒淒風且曀
GA024n0022_p0267a01║稍覺朝歡闌　還因宵賞滯高閣謝塵囂　流泉澄夢寐
GA024n0022_p0267a02║況復偶羊何　寍須狎支惠尚子欣遠遊　稽康慵作吏
GA024n0022_p0267a03║苟非賢達人　詎知身似寄
GA024n0022_p0267a04║又童漢臣
GA024n0022_p0267a05║哲朋遘良晤　琳宇託深寂鐘磬激冥靄　松藤挂禪寂
GA024n0022_p0267a06║高澗駛雙流　層峰峙千石唱誦傚維摩　莊嚴仰帝釋
GA024n0022_p0267a07║雲蟄試龍鉢　月皎呼猿夕沙界儼三千　根塵覃八百
GA024n0022_p0267a08║展榻乞伽單　茹齋笑芝柏丈室羅廣座　普願參十力
GA024n0022_p0267a09║吁嗟畏途子　俛仰迅駒隙真理苟不悟　飇輪安可息
GA024n0022_p0267a10║冷泉亭王穉登
GA024n0022_p0268a01║慕瀑流花急　春流飲鹿渾潺湲一片雨　終日在山門
GA024n0022_p0268a02║自玉岑迤行入靈隱次秦冰玉山人韻
GA024n0022_p0268a03║黃汝亨
GA024n0022_p0268a04║愛此長林好　相攜朝爽行流泉清瀝瀝　遠樹綠盈盈
GA024n0022_p0268a05║乍展秋容媚　微窺午影明深山惟鳥道　古路有松聲
GA024n0022_p0268a06║取徑非新得　探幽覺妙生勝遊矜道侶　靈境儼曾城
GA024n0022_p0268a07║便倚雲峰卧　徐將竹葉傾醉餘譚未已　初月澹前楹
GA024n0022_p0268a08║人日同匡山諸子集韜光菴分得山字
GA024n0022_p0268a09║樊良樞
GA024n0022_p0268a10║春回雙樹款柴關　勝日同人一共攀風引磬聲花外
GA024n0022_p0269a01║轉　雲依泉響竹間還僧窺蘿月禪心冷　客醉梅花吏
GA024n0022_p0269a02║事閒清興坐深忘漏永　相將晨策更登山
GA024n0022_p0269a03║黃貞父孝廉講授靈隱山中寄訉
GA024n0022_p0269a04║錢希言
GA024n0022_p0269a05║學士題詩處　山阿直待君鷺濤窗外雪　鷲嶺幔中雲
GA024n0022_p0269a06║取水猶刳木　炊烟只飯芹客嘲何必解　行有薦雄文
GA024n0022_p0269a07║李流芳靈鷲看紅葉，期沈無回不至，同吳伯霖、鄒孟陽、
GA024n0022_p0269a08║方回、嚴印持、聞子與小飲冷泉亭，解后邵古菴、
GA024n0022_p0269a09║江邦申分韻得山字。
GA024n0022_p0269a10║
GA024n0022_p0270a01║故人紅葉下　頻期來此山經旬始載酒　惆悵不同攀
GA024n0022_p0270a02║邂逅愜心賞　歡焉開客顏寒巖愛晚氣　移席臨溪灣
GA024n0022_p0270a03║泉光照酒白　木葉上衣斑況接隱者論　暫令人意閑
GA024n0022_p0270a04║同聞師兄鮑谿父登北高峰宿絕頂僧舍即事
GA024n0022_p0270a05║程嘉燧
GA024n0022_p0270a06║雙峰徑轉石林蒼　攜客捫蘿宿上方澗飲斷虹明積
GA024n0022_p0270a07║翠　湖飛片雨亂斜陽東來島嶼吞江郭　西去雲山指
GA024n0022_p0270a08║故鄉夜久禪心同寂厯　松風諸嶺一何長
GA024n0022_p0270a09║九里松
GA024n0022_p0270a10║水流花落竹陰迴　石路人稀空翠來元是游春看松
GA024n0022_p0271a01║客　共穿香店摘青梅
GA024n0022_p0271a02║入韜光
GA024n0022_p0271a03║灌木夾修篁　泉聲綠澗長自同籃轝入　更喜酒瓶香
GA024n0022_p0271a04║筍切雲根白　瓜淘雪乳涼老僧宜野性　攲倒共繩牀
GA024n0022_p0271a05║坐月金蓮池
GA024n0022_p0271a06║竹根松月白泠泠　暗石荒藤坐小螢卻笑林僧也歸
GA024n0022_p0271a07║去　夜泉何事不同聽
GA024n0022_p0271a08║靈隱夜歸（二首）
GA024n0022_p0271a09║桑路沙中盡　峰陰松杪多稻香明露葉　溪雨颭風荷
GA024n0022_p0271a10║又
GA024n0022_p0272a01║霮霮夏雲裏　僧窗殊可留前山有飛電　催上採菱舟
GA024n0022_p0272a02║庚午冬游韜光文震孟
GA024n0022_p0272a03║斜陽竹樹影蕭蕭　獨有幽蛩破寂寥萬境不波心似
GA024n0022_p0272a04║水　滿庭紅葉映山椒
GA024n0022_p0272a05║迴龍橋錢千秋
GA024n0022_p0272a06║鷲嶺東來跨石梁　冷泉飛濺定中香橋邊曾作靈山
GA024n0022_p0272a07║會　小閣長熒佛火光
GA024n0022_p0272a08║岣嶁山房姚思孝
GA024n0022_p0272a09║彼戶無人至　如探畫半縑竹香容我飽　雲液許君廉
GA024n0022_p0272a10║浪語何妨韻　幽囊隨意添仙凡俱是障　坐此即安恬
GA024n0022_p0273a01║登韜光梁以樟
GA024n0022_p0273a02║四山青欲下　眾樹密難名時有竹光入　遠聞泉水聲
GA024n0022_p0273a03║鼯抨石子落　猿挂翠微行對境忘言說　幽情去復生
GA024n0022_p0273a04║青蓮山房（即包莊）陳繼儒
GA024n0022_p0273a05║名園極華麗　反欲學村莊編戶留柴葉　磊牆帶石霜
GA024n0022_p0273a06║梅根常塞路　溪水直穿房覓主無從入　裴徊走曲廊
GA024n0022_p0273a07║又
GA024n0022_p0273a08║主人無俗態　築圃見文心竹暗常疑雨　松吟自帶琴
GA024n0022_p0273a09║牢騷寄聲伎　經濟儲山林久已無常主　包莊說到今
GA024n0022_p0273a10║黃道周偕倪鴻寶、朱美之、邵先之、施營方、陸夢文、姚有
GA024n0022_p0274a01║僕、何壽平過西泠，抵玉泉，同入靈隱，登韜光有
GA024n0022_p0274a02║作。
GA024n0022_p0274a03║茲峰久不到　重到倍岧嶤慧力歸真宰　頑心獨老樵
GA024n0022_p0274a04║村烟未破面　野竹尚尊腰欲就此中宿　聽松試當潮
GA024n0022_p0274a05║上韜光道陳子龍
GA024n0022_p0274a06║澄氣發層徑　午峰秀披扶孤亭喬木下　散曠存清娛
GA024n0022_p0274a07║水涸溪尚靜　雲瞑山復殊廣堂鬱朱草　別澗生青蒲
GA024n0022_p0274a08║懸輿攀絕巘　返杖送嶇途迭映媚樵路　虛折限人區
GA024n0022_p0274a09║幽篁曡媚姿　飛泉厯虛無鳴鳥谷中怨　巢鼪松際俱
GA024n0022_p0274a10║高閣抱雲氣　迢遞開江湖四山閴無人　秋響相奔趨
GA024n0022_p0275a01║物慮勞光采　遐心適可符
GA024n0022_p0275a02║岣嶁山房翠雨閣汪姬生
GA024n0022_p0275a03║躭僻幽人搆此樓　岧嶤怪石澗西頭寒生六月疑飛
GA024n0022_p0275a04║雨　短葛輕綃未可留
GA024n0022_p0275a05║晚尋岣嶁山居張遂辰
GA024n0022_p0275a06║寺石岣嶁宅　厓盤路不窮穿林人踏葉　響地水連筒
GA024n0022_p0275a07║草閣寒雲半　石橋秋磵中早看蘿上月　一片墮松風
GA024n0022_p0275a08║靈隱磵中坐冷泉亭作
GA024n0022_p0275a09║靈隱由舍磵橋而北巖洞𥥆窕屈曲通明峭壁玉
GA024n0022_p0275a10║削雜木壽藤倒懸斜倚根懸石外紅碧蒙幕一路
GA024n0022_p0276a01║抵寺門為佳絕寺門翠屏環列下臨溪水冷泉亭
GA024n0022_p0276a02║踞其上波澄黛蓄淡然意深
GA024n0022_p0276a03║靈鷲最幽隱　翠壁寺門前磊砢百千石　一一青蘿懸
GA024n0022_p0276a04║石邊殘雨晴　新綠洗新泉眾香發深磵　山氣彌靜專
GA024n0022_p0276a05║況彼長松外　涼影何瀟然鳴禽不知處　忽爾下空烟
GA024n0022_p0276a06║我欲理古曲　遺音誰與傳恍逢白居士　亭上方醉眠
GA024n0022_p0276a07║從磵西上韜光
GA024n0022_p0276a08║韜光由澗西盤折而上徑仄谷寒筧泉潺瀝多藂
GA024n0022_p0276a09║灌蘿蔦承翳日光每踞石小坐迴風墜雨幽不可
GA024n0022_p0276a10║禁昔以樓觀海日門對江潮為勝葢勝在攀躋不
GA024n0022_p0277a01║在眺望
GA024n0022_p0277a02║鷲宮已深隱　古路尚密茸乃復更西上　屢折得奇蹤
GA024n0022_p0277a03║斷橋接空磵　泉竹響淙淙我來晝孤冷　境清難久從
GA024n0022_p0277a04║山風下橫照　石雨墜幽松蒼蒼不可極　時聞隔湖鐘
GA024n0022_p0277a05║即此正迥絕　遙心迴且重詎矜江海觀　何地無高峰
GA024n0022_p0277a06║冷泉猿嘯（西湖八景之一）無名氏
GA024n0022_p0277a07║冷泉亭下北山陲　曾見雌雄共引兒慣聽山僧朝說
GA024n0022_p0277a08║法　能隨木客夜吟詩松坡日暖人遊後　蕙帳風寒鶴
GA024n0022_p0277a09║怨時惆悵遺音無處覓　竹雞嗁老野棠枝
GA024n0022_p0277a10║虛白亭釋來復
GA024n0022_p0278a01║洞然一室生虛白　包括須彌百千億卧遊恍訝玻瓈
GA024n0022_p0278a02║宮　幻出諸天帝青色常作清靜觀　廓達含太空水晶
GA024n0022_p0278a03║寒映座上月　玉氣晴射窗間虹神光圓照徹中外　萬
GA024n0022_p0278a04║物朗融無隔礙空明一色鏡涵天　觸目如居燄摩界
GA024n0022_p0278a05║我坐此室依靈光　閻浮大樹多陰涼門開冷泉境　路
GA024n0022_p0278a06║入無何鄉道人不起那伽定　夜明簾捲當銀潢扶過
GA024n0022_p0278a07║毘耶城　趨出摩竭方身本無來亦無往　安用三千獅
GA024n0022_p0278a08║子牀可知有相皆非實　明暗色空誰辨酌莫教童子
GA024n0022_p0278a09║窺習禪　誤作水光投瓦礫埽除聖解并凡情　純清絕
GA024n0022_p0278a10║點泯見精忽驚兜率海天曉　紅輪碾破琉璃青
GA024n0022_p0279a01║虞僧孺辟穀靈隱山賦寄釋如愚
GA024n0022_p0279a02║不飯凡僧飯聖僧　若為辟穀碧山層洞雲溪水皆相
GA024n0022_p0279a03║食　卻道人間飽愛憎
GA024n0022_p0279a04║（國朝）吳偉業癸酉同僧彌游韜光，己丑初夏重來，遇慧光禪
GA024n0022_p0279a05║師，屈指十八年矣，為賦此詩，僧彌已亡，不勝今
GA024n0022_p0279a06║昔之感。
GA024n0022_p0279a07║峰斷江天豁　樓高海日紅鬚眉千丈雪　衣被五株松
GA024n0022_p0279a08║扶杖孤雲裏　開窗暮雨中聽泉還洗鉢　好作淨名翁
GA024n0022_p0279a09║宿靈隱贈晦公侯汸
GA024n0022_p0279a10║古亭鳴澗記來真　忽見澄潭映碧新劫火再興靈鷲
GA024n0022_p0280a01║寺　儒宗今現法王身松臺印月知何夕　禪榻移燈話
GA024n0022_p0280a02║昔塵私愧支硎雞足老　浪抛二十二年春
GA024n0022_p0280a03║再過靈隱寺贈三目上人張綱孫
GA024n0022_p0280a04║雲門夙昔透禪機　又向蓮峰麈尾揮座下不驚狂象
GA024n0022_p0280a05║舞　潭邊常見毒龍歸殘鐘石語三車法　涼露香生七
GA024n0022_p0280a06║寶衣自喜陶濳來入社　登樓重宿白雲扉
GA024n0022_p0280a07║冷泉亭曹溶
GA024n0022_p0280a08║寺門羅眾嶺　邀我入盤雲天地深無象　溪山綠未分
GA024n0022_p0280a09║遙空飛磵坼　清梵老松聞幽意何人覺　沙邊問鶴羣
GA024n0022_p0280a10║上韜光
GA024n0022_p0281a01║十年重作冷泉遊　絕頂依然架竹樓輸與道人閒坐
GA024n0022_p0281a02║穩　春晴天闊數江鷗
GA024n0022_p0281a03║獨過韜光周亮工
GA024n0022_p0281a04║寺裏登山去　韜光景色偏空林無垢葉　絕巘有清泉
GA024n0022_p0281a05║此地真岑寂　看人自往還蕭然茶話後　吾意已逃禪
GA024n0022_p0281a06║遊韜光用關六鈐韻王士祿
GA024n0022_p0281a07║岧嶤靈境愜探尋　徑轉時聞谷鳥吟廚澑引泉衝澗
GA024n0022_p0281a08║過　齋鐘出寺到山深飛飛戲蝶捎荷葉　颯颯鳴蟬散
GA024n0022_p0281a09║竹林司馬遊來成倦客　一椽還擬寄幽岑
GA024n0022_p0281a10║遊韜光笪重光
GA024n0022_p0282a01║探幽策危磴　石頂得寒泉坐對不知去　身世兩悠然
GA024n0022_p0282a02║偕諸君過靈隱寺雨宿松靄山房限韻（二首）
GA024n0022_p0282a03║朱彝尊
GA024n0022_p0282a04║浮雲乍合山雨微　平岡細路風吹衣過橋幾處甎塔
GA024n0022_p0282a05║湧　到寺一道巖泉飛斬新白花蕊照眼　依舊青竹園
GA024n0022_p0282a06║開扉攀蘿捫葛信公等　我與僧彌暫息機
GA024n0022_p0282a07║正喜餘霞射東谷　何期簷澑滴階頻且貪是夕翦燈
GA024n0022_p0282a08║話　判作來朝著屐人慧遠酒邊能發興　周顒肉罷詎
GA024n0022_p0282a09║生嗔貓頭之筍一飽足　況有青青鴨腳芹
GA024n0022_p0282a10║松靄山房六咏
GA024n0022_p0283a01║四松逕
GA024n0022_p0283a02║松子落五粒　松釵橫十尋我來凡幾宿　夜夜警皋禽
GA024n0022_p0283a03║山茶院
GA024n0022_p0283a04║二十四春風　一百五寒食自開雪中花　至今好顏色
GA024n0022_p0283a05║清籟居
GA024n0022_p0283a06║一夜雨鳴樹　不知雲幾重推窗看曉色　對面北高峰
GA024n0022_p0283a07║西磵
GA024n0022_p0283a08║山僧斸茯苓　洗此西磵水宛轉流樹根　涓涓鳴不已
GA024n0022_p0283a09║栗園
GA024n0022_p0283a10║布葉密如櫟　結實小於榛時有芻尼至　翻飛不露身
GA024n0022_p0284a01║竹筧
GA024n0022_p0284a02║流泉半嶺來　續以青竹管穿過白花籬　忽注僧廚滿
GA024n0022_p0284a03║韜光嚴繩孫
GA024n0022_p0284a04║遲識韜光路　幽修愜晚尋竹分諸院水　林合數峰陰
GA024n0022_p0284a05║風雨丹楹古　莓苔綠字深靜看前輩語　遠愧百年心
GA024n0022_p0284a06║（有吾鄉高忠憲公詩）
GA024n0022_p0284a07║靈隱寺
GA024n0022_p0284a08║舊知靈隱寺　此日足幽尋自昔傳飛錫　于今尚布金
GA024n0022_p0284a09║江流消劫火　山響答潮音桂子丹崖古　蓮花碧殿深
GA024n0022_p0284a10║到來惟瀑水　近處即長林夜誦聞猿語　朝參見虎心
GA024n0022_p0285a01║未能捐慧業　已是異塵襟落日荒荒去　春烟細細沈
GA024n0022_p0285a02║祗應埽花雨　息影鷲峰陰
GA024n0022_p0285a03║遊韜光菴秦松齡
GA024n0022_p0285a04║復與諸山異　藤蘿一徑通鳥歸孤寺外　人在百泉中
GA024n0022_p0285a05║竹密亂生綠　林疏間落紅坐來殊自失　何處置微躬
GA024n0022_p0285a06║雨宿韜光潘耒
GA024n0022_p0285a07║山行晴復雨　小住亦為佳瀑怒欲崩屋　雲寒時墮懷
GA024n0022_p0285a08║㸐松便靜坐　煮蕨稱清齋豈必吾廬好　巖棲願始諧
GA024n0022_p0285a09║冷泉亭和蓀友樂天留仙陳祚明
GA024n0022_p0285a10║峰插蓮花峻　泉瀦德水清石從天上墜　蘿掛鏡邊生
GA024n0022_p0286a01║澗響孤亭逼　松風列岫橫來游軒冕客　遂有掛瓢情
GA024n0022_p0286a02║癸亥五月三日同次谷過韜光留題
GA024n0022_p0286a03║沈受宏
GA024n0022_p0286a04║我從此地尋精藍　幽勝最愛韜光菴泉聲竹色轉曲
GA024n0022_p0286a05║磴　絕頂一望窮東南湖作杯盂江作帶　諸峰雲氣相
GA024n0022_p0286a06║吐含鷲嶺卻在山腳下　濃青萬樹浮烟嵐快哉高閣
GA024n0022_p0286a07║豁窗牖　仙竈遺蹟同禪龕菴中上人我舊識　彈指十
GA024n0022_p0286a08║載過門三老者修髯致瀟灑　少者騷雅頗足談我來
GA024n0022_p0286a09║蔬筍輒具飯　所喜煮茗多芳甘空囊那得金布地　破
GA024n0022_p0286a10║費香積應懷慙此別匆匆適閩粵　炎天遠道愁難堪
GA024n0022_p0287a01║回思靈山隔塵外　清景月嶂兼風潭明年定期襆被
GA024n0022_p0287a02║到　坐卧十日依瞿曇
GA024n0022_p0287a03║丁巳嘉平遊韜光王撰
GA024n0022_p0287a04║攀蘿探絕勝　高視極長空海色晴嵐外　江留宿靄中
GA024n0022_p0287a05║竹深千嶂靜　寺遠一泉通輸與棲禪客　清吟思不窮
GA024n0022_p0287a06║斑衣懷古（二首）（韓世忠別墅）吳農祥
GA024n0022_p0287a07║夾岸芙蕖合　陰崖薜荔疏角巾依石室　高枕倚雲廬
GA024n0022_p0287a08║故國多戎馬　將軍狎蹇驢清涼老居士　問訊更何如
GA024n0022_p0287a09║又
GA024n0022_p0287a10║尚見思陵記　樓臺有御題威儀開輦道　曲折向丹梯
GA024n0022_p0288a01║導騎還持葢　高僧共杖黎名園有勝賞　日日醉如泥
GA024n0022_p0288a02║夏首登韜光趙吉士
GA024n0022_p0288a03║澗水依山曲　層陰失晝天一樓浮海日　百雉接江烟
GA024n0022_p0288a04║篠簜留春意　松杉結大年此間棲託好　聚石與談禪
GA024n0022_p0288a05║韜光夜坐厲士貞
GA024n0022_p0288a06║石磴隨溪折　巖高眾勢供泉聲不斷壑　樹影若連峰
GA024n0022_p0288a07║石靜留雲宿　樓虛待月封清心忘就寐　松響入山鐘
GA024n0022_p0288a08║坐金蓮池上（二首）汪懋麟
GA024n0022_p0288a09║春去才逢一日晴　深山四月喜問鶯忽來小閣驚飛
GA024n0022_p0288a10║雨　卻是山泉滴瀝聲
GA024n0022_p0289a01║韜光絕壁好禪關　今古遊人自往還何事題名留片
GA024n0022_p0289a02║石　高吟只數白香山
GA024n0022_p0289a03║冷泉亭
GA024n0022_p0289a04║此亭不厭百回坐　一杖還從四月來遊女漸稀山寺
GA024n0022_p0289a05║靜　渚禽初下夕陽開泉聲雨後響尤急　梵唱晚來心
GA024n0022_p0289a06║欲灰忽憶蘄王舊時事　跨驢攜酒亦悠哉
GA024n0022_p0289a07║韜光呈晦公柏古
GA024n0022_p0289a08║靈鷲萬峰頭　疏鐘出寺樓江湖烟外渺　巒嶂檻前收
GA024n0022_p0289a09║泉亂晴疑雨　松深夏欲秋天空飛野鶴　振翼遶滄洲
GA024n0022_p0289a10║晨步韜光道中示移暉上人陸繁弨
GA024n0022_p0290a01║苔徑淩晨步　籬花帶露垂溪雲流不盡　海日起何遲
GA024n0022_p0290a02║往事每多悔　他生未可期不如歸白社　杖履日相隨
GA024n0022_p0290a03║靈隱寺王又旦
GA024n0022_p0290a04║碧殿金鋪十二重　講筵坐繞百芙蓉道人不解風旛
GA024n0022_p0290a05║論　獨愛門前六二峰
GA024n0022_p0290a06║晚過靈隱寺訪晦山和尚宋曹
GA024n0022_p0290a07║曳屐夕陽動　疏鐘晚寂然黑猿窺古佛　紅樹鎖飛泉
GA024n0022_p0290a08║道氣千山外　秋風一杖前不須復登眺　飯罷學安禪
GA024n0022_p0290a09║宿靈隱妙香上人房徐延壽
GA024n0022_p0290a10║雲藏孤寺迥　北面見高峰石色埋蒼蘚　泉聲戰亂松
GA024n0022_p0291a01║泥香花下屐　月冷枕邊鐘僧恐明朝雨　呼歸缽底龍
GA024n0022_p0291a02║韜光湯右曾
GA024n0022_p0291a03║澗橋徙倚老松根　肅肅巖扉晝不喧坐覺清風生石
GA024n0022_p0291a04║壁　行窮修竹見山門依依烟郭江光繞　點點林鴉海
GA024n0022_p0291a05║氣昏卻怪白沙春漲闊　遊人指點說潮痕
GA024n0022_p0291a06║遊韜光贈山止上人王原祁
GA024n0022_p0291a07║捫蘿厯磴倍添幽　乘興還須到上頭竹樹平分雲外
GA024n0022_p0291a08║出　江湖一望閣中收山僧欲話當年事　刺史空傳昔
GA024n0022_p0291a09║日遊為愛嵐光應惜別　愛君佳句更淹留
GA024n0022_p0291a10║韜光看泉繆彤
GA024n0022_p0292a01║潭影當窗靜　泉聲入竹幽晴時長帶雨　夏日竟同秋
GA024n0022_p0292a02║花有金蓮放　魚多赤鯉游香山詩句好　讀罷向林邱
GA024n0022_p0292a03║冷泉亭李德
GA024n0022_p0292a04║一脈西山水　分流過此亭凭欄諸念冷　倒影眾山青
GA024n0022_p0292a05║花落憐春色　人來是客星乾坤餘我嬾　白眼為誰醒
GA024n0022_p0292a06║同邵宮詹靈隱寺觀說戒龔翔麟
GA024n0022_p0292a07║前游詩債未曾句　又向湖邊上釣舟靈隱寺前天竺
GA024n0022_p0292a08║後　綠肥紅瘦麥初秋
GA024n0022_p0292a09║寶馬香車赴道場　華鯨法鼓震僧廊風流二老閒相
GA024n0022_p0292a10║挈　也趂藂林灌佛忙
GA024n0022_p0293a01║石筍峰
GA024n0022_p0293a02║石筍槎牙勢　分明走籜龍欲排霄漢上　時有白雲封
GA024n0022_p0293a03║卓筆誰相擬　采芝人未逢再來猿已熟　拄杖得從容
GA024n0022_p0293a04║九日飛來登高張孺懷
GA024n0022_p0293a05║良朋九日共相招　一徑攀崖倚碧霄漁浦霞明當落
GA024n0022_p0293a06║照　海門風急上秋潮重巖細菊開樽得　絕澗飛泉出
GA024n0022_p0293a07║樹遙歸路上方鐘磬晚　松陰竹色冷蕭蕭
GA024n0022_p0293a08║靈隱訪諦暉和尚邵錫申
GA024n0022_p0293a09║六橋迤邐虎溪深　三竺岧嶤龍樹陰石湧樓臺排漢
GA024n0022_p0293a10║出　潮迴鐘鼓帶星沈高僧廬阜開蓮社　才子魚山賦
GA024n0022_p0294a01║梵音借問西來何所道　洞門閉鎖白雲心
GA024n0022_p0294a02║上北高峰譚宗
GA024n0022_p0294a03║登山便不慵　㩳起北高峰曉塔眠雲鳥　春泉養洞龍
GA024n0022_p0294a04║海風朝影殿　天樂下疏松一自西陵別　那知此地逢
GA024n0022_p0294a05║癸巳孟夏游韜光菴還坐飛來峰下作呈山公
GA024n0022_p0294a06║開士王式丹
GA024n0022_p0294a07║層巖岝㟧俯清流　騁目登臨占上頭近郭烟橫不斷
GA024n0022_p0294a08║樹　隔江山入最高樓窗搖竹色精廬近　門聽潮聲古
GA024n0022_p0294a09║剎幽坐玩奇峰不歸去　欲移家具住杭州
GA024n0022_p0294a10║甲申九月廿七日宿韜光作查嗣瑮
GA024n0022_p0295a01║夜氣初澄萬里秋　尺吳寸越兩悠悠忽驚紅日當窗
GA024n0022_p0295a02║起　天外金光海一漚
GA024n0022_p0295a03║靈隱寺顧嗣立
GA024n0022_p0295a04║高峰勢插天　北有青蓮舍石橋俯碧溪　澗草青可藉
GA024n0022_p0295a05║入門寒颼飅　陰鬱類長夏江聲走雲根　湖光流樹罅
GA024n0022_p0295a06║猗歟梵王宮　仙居誰與亞魚鱗排屋簷　蘚磴任淩跨
GA024n0022_p0295a07║佛殿敞以宏　講堂清且暇徐行入佳境　悠然如噉蔗
GA024n0022_p0295a08║穿廚繞曲房　石上寒澑瀉山春草木香　嵐氣爭變化
GA024n0022_p0295a09║巖半一聲鐘　飛墮石梁下
GA024n0022_p0295a10║遊雲林寺常安
GA024n0022_p0296a01║武林山水自天開　牽率遊人往復迴石筍楊梅為輔
GA024n0022_p0296a02║翼　蓮花月桂是輿臺泉多咽砌供猿浴　公老留雲任
GA024n0022_p0296a03║鶴偎慚愧香山白太傅　政閒數數入山來
GA024n0022_p0296a04║秋日與程風衣坐冷泉亭
GA024n0022_p0296a05║寺門臨石瀨　秋葉響楓林嵐氣變朝暮　溪光自古今
GA024n0022_p0296a06║危亭面峭壁　偃松羅清陰接飲有山猿　對嗁多野禽
GA024n0022_p0296a07║日影不得到　烟靄空蕭森冷態異濁流　塵囂任浮沈
GA024n0022_p0296a08║鑑茲寒碧色　寫我清曠心與子成舊侣　閒坐發幽吟
GA024n0022_p0296a09║憶登釣臺上　懷古覓知音
GA024n0022_p0296a10║飛來峰尋理公飯猿處
GA024n0022_p0297a01║秋雲壓徑山木秀　清霜點苔石痕瘦老樹垂藤百丈
GA024n0022_p0297a02║懸　瀑飛寒玉環峰走白猿何處叫西風　夕陽洞口烟
GA024n0022_p0297a03║濛濛聞道當年僧慧理　齋餘香飯施猿公飯猿有臺
GA024n0022_p0297a04║儼壁立　我來不見眾猿集冀於月夜得聞聲　不似巫
GA024n0022_p0297a05║山韻悲咽理公理公導禪津　頑石點頭猿亦馴鷲峰
GA024n0022_p0297a06║終古不飛去　花龕深處四時春
GA024n0022_p0297a07║壬戌秋日偕程風衣、陸虛舟遊韜光菴
GA024n0022_p0297a08║金天氣森爽　晴光媚秋容西流大火盡　百卉零露濃
GA024n0022_p0297a09║幽興窅然發　遠欣二客從登舟復攬轡　迤邐循高峰
GA024n0022_p0297a10║雲林暫休駕　鷲嶺插層空言尋古巢塢　紆迴一徑通
GA024n0022_p0298a01║松篁飫眼碧　楓柟染未紅捫葛叩禪室　澗泉響淙淙
GA024n0022_p0298a02║老僧具袈裟　迎我蓮池東趺坐嗅妙香　清涼心地融
GA024n0022_p0298a03║小蛇名蜥蜴　出沒未化龍與語多微諦　潛心南北宗
GA024n0022_p0298a04║相邀登傑閣　恍若跨蒼穹四望渺無際　肯惜目力窮
GA024n0022_p0298a05║江濤與海浪　如聞聲洶洶眾峰兒孫立　湖水一盂同
GA024n0022_p0298a06║亭午日色淡　古甃鳴寒蟲老僧呈詩籍　始自香山翁
GA024n0022_p0298a07║沿革六七代　留題盡名公就中論佳句　頗覺時賢工
GA024n0022_p0298a08║莅浙斯遊最　所嫌太匆匆回瞻杳烟霧　落日已下春
GA024n0022_p0298a09║率客返歸路　林鴉噪夕風舟中仍小酌　擬咏繼前蹤
GA024n0022_p0298a10║觀雲林寺竹竿引泉
GA024n0022_p0299a01║山腹流泉漫浩浩　穿雲絡石縈蘿㠀琮潺聲落梵王
GA024n0022_p0299a02║家　錢源龍瀃東西抱林坡犖确寺後斜　山僧競把泉
GA024n0022_p0299a03║源討截竹刳心曲折通　挽得銀河落晴顥跳珠走玉
GA024n0022_p0299a04║響泠泠　不與溪流爭故道涓涓滴滴入香廚　餘波猶
GA024n0022_p0299a05║得灌瑤草漢陰老人憎桔槔　此方更比桔槔巧試看
GA024n0022_p0299a06║齋鉢溢清泉　海眾不愁生熱惱
GA024n0022_p0299a07║秋日同程風衣遊飛來峰
GA024n0022_p0299a08║秋霜拂拂襲衣寒　靈鷲峰頭木葉丹浮世易隨駒隙
GA024n0022_p0299a09║過　與君同作畫圖看山空四面皆通徑　泉冷終年不
GA024n0022_p0299a10║起瀾莫謂宦途多逸興　良朋好景欲并難
GA024n0022_p0300a01║秋日登北高峰
GA024n0022_p0300a02║虎林最高峰　勢欲摩青蒼眾峰如兒孫　羅列侍四旁
GA024n0022_p0300a03║分星侵斗度　占位居坎方火雲秋不收　海氣騰朝光
GA024n0022_p0300a04║澗流汩汩響　野草霏霏香探幽性所便　陟巘復緣岡
GA024n0022_p0300a05║彎環三十六　拾級褰衣裳須臾臨絕頂　極目高鴻翔
GA024n0022_p0300a06║慈塔廢已久　禪扉亦荒涼殷勤懷古意　四望空茫茫
GA024n0022_p0300a07║舍策坐團蒲　安所得壺漿路遙恐莫致　悔不理游裝
GA024n0022_p0300a08║宦遊四十載　寓目皆難忘斯地愜素心　信稱雲水鄉
GA024n0022_p0300a09║小詩聊記事　但愧不成章
GA024n0022_p0300a10║冷泉亭
GA024n0022_p0301a01║峰下流泉泉上亭　泉聲亭影鬬清泠石危長倩松根
GA024n0022_p0301a02║護　澗響難教俗耳聽月照洞中猿浴子　葉飛嶺畔鷲
GA024n0022_p0301a03║梳翎我來倚檻觀魚樂　時有天風語塔鈴
GA024n0022_p0301a04║早春陪彭少司農石源遊雲林寺
GA024n0022_p0301a05║北峰之麓靈鷲前　龍宮丹碧護冷泉蒲牢一聲集緇
GA024n0022_p0301a06║侣　法螺香梵傳諸天幽境四時宜探討　當春巖壑鋪
GA024n0022_p0301a07║芳草花綴柔條爛熳紅　鳥鳴高樹圓吭好我有嘉賓
GA024n0022_p0301a08║佐大農　書林武庫羅心胸自是西清著作手　曾持玉
GA024n0022_p0301a09║尺眾所宗臘日浙東有疑獄
GA024n0022_p0301a10║　詔命我公理直曲片言初讞稱平允　賓筵乍啟悵歸
GA024n0022_p0302a01║促請公乘興作閒遊　問水亭邊上小舟九里松陰迎
GA024n0022_p0302a02║節葢　行行直到澗西頭古寺稽年始晉代　雲林
GA024n0022_p0302a03║宸翰輝朝采海氣遙升日氣中　江聲時雜鐘聲內懷古
GA024n0022_p0302a04║登樓思渺然　延清佳句至今傳（延清宋之問字）試憑鏡檻觀
GA024n0022_p0302a05║魚樂　不覺塵氛盡棄捐共言此遊乃良覿　道合心同
GA024n0022_p0302a06║情更適公如有意記長篇　山靈應喜百朋錫
GA024n0022_p0302a07║癸亥仲春八日陪少司農彭石源重遊韜光和
GA024n0022_p0302a08║白香山蘓東坡韻（二首）
GA024n0022_p0302a09║我來曾叩此禪門　秋葉春花景自分冰泮蓮池分淨
GA024n0022_p0302a10║水　光生佛頂覆慈雲離離雪影當窗見　隱隱松聲徹
GA024n0022_p0303a01║耳聞同上羣峰最高處　頓將塵慮釋糾紛
GA024n0022_p0303a02║紆迴竹徑疑無路　掩映杉扉卻有家束縛久如轅下
GA024n0022_p0303a03║馬　登臨暫去井中蛇野鳶日暖爭修羽　仙杏風和漸
GA024n0022_p0303a04║著花嘉客莫嫌生活淡　冷泉亭畔酒帘斜
GA024n0022_p0303a05║重九前一日偕友游韜光沈元滄
GA024n0022_p0303a06║翠竹丹崖仄徑通　昔年曾宿此山中寒泉聲裏三更
GA024n0022_p0303a07║月　晚桂香邊一笛風不待逢仙悲往夢　久思投社作
GA024n0022_p0303a08║禪翁吟牋茗枕消閒日　未識高人許我同
GA024n0022_p0303a09║題雲林寺張雲卿
GA024n0022_p0303a10║六朝金粉屬蒼茫　鷲嶺嶤嶤直指堂不是五丁輸鬼
GA024n0022_p0304a01║斧　何由千佛剩靈光猿聲實帶湘江雨　桂子終留月
GA024n0022_p0304a02║地香百劫紅塵飛不到　欲將心印問空王
GA024n0022_p0304a03║同巨觀游韜光景星杓
GA024n0022_p0304a04║初從雲林登　俄就石橋轉曲磴屢迴互　叢篁倏隱顯
GA024n0022_p0304a05║攬衣徑烟綠　穹然造絕巘不知天復高　下視羣峰淺
GA024n0022_p0304a06║孤竈栖一泉　南楹面雙筍小留巖桂側　翻經談奧典
GA024n0022_p0304a07║且從龐眉僧　苔龕午供飯
GA024n0022_p0304a08║冷泉亭看水吳焯
GA024n0022_p0304a09║陡覺寒聲起翠陰　隔溪銀竹映森森幾棱石齒鎖巖
GA024n0022_p0304a10║腳　萬簇雪花飛水心雁蕩成秋通海尾　魚山有梵聽
GA024n0022_p0305a01║潮音不知此地頻來往　便我中宵冒雨尋
GA024n0022_p0305a02║寍峰院晤潘朗君兼看徐杉亭畫壁
GA024n0022_p0305a03║偶為聽泉向夜行　寺門未啟客知名乍來竹徑坐孤
GA024n0022_p0305a04║閣　聊共龕燈話半更風雨蕭寥詩一軸　雲山駘蕩壁
GA024n0022_p0305a05║雙清頻年我慣游吳會　裙屐徧教此處迎
GA024n0022_p0305a06║癸亥春日，錢塘明府王（諱）緯，偕張司馬過金沙
GA024n0022_p0305a07║港。時行童進茶，茶品不一，坐客訝之，明府戲曰
GA024n0022_p0305a08║「雨前雨後總名茶」，囑主僧作出句。（義果）以「雲外
GA024n0022_p0305a09║雲中皆是客」應之，坐客甚喜。明府復偕（義果），遂
GA024n0022_p0305a10║聯成律。
GA024n0022_p0306a01║禪關靜掩在金沙　為訪桑麻暫駐車（緯）雲外雲中皆
GA024n0022_p0306a02║是客（果）　雨前雨後總名茶（緯）先春滴露成團鳳（果）　微
GA024n0022_p0306a03║笑迎風落講花（緯）慚愧山僧清供薄　一甌嫩色泛晴
GA024n0022_p0306a04║霞（果）
GA024n0022_p0306a05║秋日小憩白雲山房汪坤
GA024n0022_p0306a06║乳竇峰前路　秋聲入徑聞寒泉千澗落　翠竹半窗分
GA024n0022_p0306a07║石瘦堆黃葉　山深𫎓白雲結廬塵境遠　趺坐到斜曛
GA024n0022_p0306a08║白雲山房陸秩
GA024n0022_p0306a09║卜築依靈鷲　軒楹在翠微竹聲圍石几　僧影到山扉
GA024n0022_p0306a10║白髮人真澹　青山願不違一枝如可借　願息漢陰機
GA024n0022_p0307a01║白雲山房杭世駿
GA024n0022_p0307a02║白雲深處掩蒼苔　文練垂窗面面開曲水暗流花徑
GA024n0022_p0307a03║去　奇峰多抱小樓來愛晴拭几頻看畫　埽榻留賓漫
GA024n0022_p0307a04║舉杯最好萬竿修竹上　一層青翠飯猿臺
GA024n0022_p0307a05║冷泉亭桑調元
GA024n0022_p0307a06║適從絕壁來　如漿翻白汗少憩面渟泓　沁骨不待盥
GA024n0022_p0307a07║潭潭虛白光　一鏡涵止觀清極少龜魚　石髮風漪散
GA024n0022_p0307a08║春淙雨後盈　落澗飛瀧悍喧靜本同波　對境發三歎
GA024n0022_p0307a09║今晨游屐稀　孤影漾泉畔山林其許我　猗玗稱浪漫
GA024n0022_p0307a10║飛來峰
GA024n0022_p0308a01║造物娛畸人　墮此嵌空石幽淙一滴寒　春苔幾重碧
GA024n0022_p0308a02║洞陰小沮洳　正可度臘屐霽散雪竇烟　四罅天光坼
GA024n0022_p0308a03║探奇思遙夜　破碎穿月魄黠猿攀蘿窺　識我非生客
GA024n0022_p0308a04║陰房透底虛　谺徑削面窄靜聽冷泉飛　倒磵聲崩湱
GA024n0022_p0308a05║老樹蟠巖根　棧雲掛孤策莞彼腳拔塵　艱於烏頭白
GA024n0022_p0308a06║蔣宏道新夏同沈方舟、陳懶園翁允大、厲樊榭游靈隱，
GA024n0022_p0308a07║過冷泉亭遇雨，時方舟自金陵還，期而不至者，
GA024n0022_p0308a08║家兄靜山。
GA024n0022_p0308a09║老友還故山　良會成小訂買舟發明湖　斟酌極幽勝
GA024n0022_p0308a10║披翠覓靈峰　窅冥猶可認樹老雲氣封　泉冷雨聲應
GA024n0022_p0309a01║接膝坐空亭　曠言得心印彷彿竹溪遊　缺一興未盡
GA024n0022_p0309a02║歡笑復流連　永日同一瞬再期踏清秋　但恐疏雙鬢
GA024n0022_p0309a03║西顧霽景微　林中響烟磬
GA024n0022_p0309a04║坐冷泉亭鮑鉁
GA024n0022_p0309a05║雲林何限好　亭古近招提石澗泉猶澀　春山綠未齊
GA024n0022_p0309a06║梵聲松影裏　樵唱寺門西借問呼猿處　空巖鳥亂嗁
GA024n0022_p0309a07║題岣嶁山人舊隱釋正嵓
GA024n0022_p0309a08║幽心懷蕙草　春晏掇餘芬山色深不見　谷聲如有聞
GA024n0022_p0309a09║唐虞今邈矣　巢許事空云欲識當年意　岧岧望白雲
GA024n0022_p0309a10║過雲林訪巨濤和尚沈廷瑞
GA024n0022_p0310a01║檥棹行經葛塢松　松陰拄杖憩遊踪雲林突兀前朝
GA024n0022_p0310a02║寺　梵唄高寒清曉鐘法席重開皈淨侣　香臺遙映矗
GA024n0022_p0310a03║靈峰老夫久矣息塵慮　白社流風樂景從
GA024n0022_p0310a04║冷泉亭
GA024n0022_p0310a05║孤亭時徙倚　萬象縱流觀對此一泓淨　令人毛骨寒
GA024n0022_p0310a06║影垂霏溼翠　響激潄危湍我亦忘機者　欣欣魚鳥歡
GA024n0022_p0310a07║止宿雲林丈室與巨公話別
GA024n0022_p0310a08║山房鄰絕巘　一榻枕雲眠涼沁深秋後　燈明古佛前
GA024n0022_p0310a09║心清聞定板　鼻觀溼香烟萍水孤蹤客　禪棲別有緣
GA024n0022_p0310a10║題新修雲林寺圖為巨濤和尚作一百韻
GA024n0022_p0311a01║厲鶚
GA024n0022_p0311a02║擅秀明湖曲　鍾祥竺國鄰瀃分龍蚴蟉　峰聳鷲翻䎙
GA024n0022_p0311a03║洞古聽猿嘯　巖迴得虎馴筧流空際雨　花界定中春
GA024n0022_p0311a04║裁宇原依晉　繙經漫數秦駱丞吟海日　達叟弭濤神
GA024n0022_p0311a05║樹識西天栗　叢標北戶筠崇基先薙草　表剎屢揚塵
GA024n0022_p0311a06║兜率英規在　𡺸闍異跡陳
GA024n0022_p0311a07║聖朝恢正教　尊宿導迷津（謂具德和尚）白業犍椎妙　青霄結
GA024n0022_p0311a08║構新金繩除劫燼　寶網闢荒榛簷翼翔霞外　亭楣揭
GA024n0022_p0311a09║水濱襌棲何眇眇　信鼓更𪔗𪔗億眾持芳饌　烝徒侍
GA024n0022_p0311a10║氎巾郅隆當繼治
GA024n0022_p0312a01║　皇豫厯時巡雉扇松門轉　鸞鑣柰苑遵
GA024n0022_p0312a02║奎文通八解
GA024n0022_p0312a03║　睿藻照三身壑迥吹仙籟　雲深拱紫宸傳燈誠有數　憩
GA024n0022_p0312a04║錫亟需人獅座安逾甲　鯨鐘叩過申棼橑隨雹落　丹
GA024n0022_p0312a05║粉共霜泯嵐暗諸天像　山悽禮塔民中興看慧命　大
GA024n0022_p0312a06║事問前因一鉢來京口　雙幐駐澗漘（巨公為丹徒人）經營閱
GA024n0022_p0312a07║膢臘　檀施歎酸辛洪願匡緇侣　清修感上賓寓公延
GA024n0022_p0312a08║杖履　至誼本慈仁（謂汪光祿萬松）發甕書函悟　登階覺地親
GA024n0022_p0312a09║宰官今世現　長者夙緣伸須達應同號　伽陀更不磷
GA024n0022_p0312a10║蘓家金罔吝　和氏璧非珍廣度毘尼戒　宣揚如意輪
GA024n0022_p0313a01║荊襄輸梓杞　吳越召陶甄九乳雄樓峻　千香傑閣勻
GA024n0022_p0313a02║睟容臨丈六　紺殿測由旬締造蹤仍舊　莊嚴力與均
GA024n0022_p0313a03║朱甍舒鳳翅　雕砌甃虯鱗栱畫拖虹彩　楹彤麗燭銀
GA024n0022_p0313a04║風琴鳴䆗窱　岫幌映紛絪台岳尋靈驗　高堂拜應真
GA024n0022_p0313a05║屋環田字樣　材藉匠師掄劉塑形疑活　曹衣摺似揗
GA024n0022_p0313a06║攝儀齊儼肅　列坐若嶙峮相好唐兼梵　魔摧喜復瞋
GA024n0022_p0313a07║（以上敘度戒僧六百建轉藏殿鐘樓梵香閣重修大雄寶殿田字殿塑五百羅漢像）僧坊閑並
GA024n0022_p0313a08║飾　靜院隙重紉剝腐欒櫨具　傾欹板築頻園開藍軬
GA024n0022_p0313a09║菜　廥庀睦州薪浴牓朝初換　齋庖午最振孟嘗留取
GA024n0022_p0313a10║鑊　子敬指餘囷改笵勞良冶　精銅聚令辰飛廉欣搆
GA024n0022_p0314a01║炭　屏翳怒融鈱爐啟圓穹葢　泉投萬斛蠙湯蓮炊瀲
GA024n0022_p0314a02║灩　玉粒漲璘㻞法食充虛腹　馨聞動佛脣𡩬乾寍委
GA024n0022_p0314a03║土　米汁可行䑳（以上敘修禪堂寮舍等及重鑄香廚大鍋）勝景奚煩擇　程
GA024n0022_p0314a04║功尚未竣逶迤鋪澀路　次第補堙陯岸峭幽淙駛　橋
GA024n0022_p0314a05║堅暮靄屯鏡匳搖繡桷　波底涌華振望景眸爭鷺　朋
GA024n0022_p0314a06║遊趾集麕到遲尋月桂　去便詠汀蘋婦孺瞻彌切　焚
GA024n0022_p0314a07║修浴倍湻魚王方溯淛　蛇種亦歸閩核果供摩勒　毠
GA024n0022_p0314a08║㲚獻屈眴浮圖楊衒記　洒埽宋雲論（以上敘砌寺外路築石門澗岸
GA024n0022_p0314a09║埧及修冷泉亭新建迴龍橋春淙亭）慨彼稱懸薄　惟知巧算緡涼軒淒
GA024n0022_p0314a10║象簟　燠館熨貂茵么鳳偏教舞　妍蛾雅試顰膳夫殫
GA024n0022_p0315a01║瑣瑣　酒史棄諄諄寵勢謀攀竇　賢名肯友荀霍奴驕
GA024n0022_p0315a02║使氣　鄧析訟連婣輦賄填溝壑　輸賨謝主臣竟令空
GA024n0022_p0315a03║室瞰　豈植福田畇智讓生生鳥　心慙趯趯㕙渡江誰
GA024n0022_p0315a04║弭楫　旋里有紆紳粟濟翳桑餓　囊霑庇葛貧膠庠甦
GA024n0022_p0315a05║涸鮒　襦袴逮垂鶉稅代償逋戶　財堪慰厚窀榮加卿
GA024n0022_p0315a06║寺秩　譽借比閭詢社櫟纔辭歙　陔蘭適守鄞（時光祿令嗣出
GA024n0022_p0315a07║守四明）善根簪紱盛　淨域煥巍臻震旦傳無盡　恒河永
GA024n0022_p0315a08║弗湮中丞揮巨筆　太史染貞珉（落成時大中丞常公撰碑文侍讀鄭筠谷
GA024n0022_p0315a09║先生書丹）璣貝頒遺哲　壇幢萃此晨還將東絹滑　細寫素
GA024n0022_p0315a10║豪純小李堆濃綠　迂倪暈淡皴礬頭摹碧潤　石腳暄
GA024n0022_p0316a01║蒼嶟點綴稽留躅　微茫帝釋儐郭髯推界畫　范緩出
GA024n0022_p0316a02║闌楯影矗琉璃道　烟橫舍衞闉四圍羅夕牖　百丈倚
GA024n0022_p0316a03║秋旻八部楞迦肖　珍池長壽倫面羸休類莧　腕勁欲
GA024n0022_p0316a04║揮蓴繞磴森梧竹　周墀雜蕮䔚徐熙赤鸚鵡　韓幹白
GA024n0022_p0316a05║騏驎絢合驚懷悚　澄觀止目瞤裓珠過笠澤　贉錦送
GA024n0022_p0316a06║淮垠險韻差肩陸　奇思直尾鈞憑增武林事　久久歲
GA024n0022_p0316a07║踰椿
GA024n0022_p0316a08║癸亥秋游雲林訪巨公於面壁軒
GA024n0022_p0316a09║去年秋雨聲蕭颯　面壁軒中寄禪榻曉起推窗失四
GA024n0022_p0316a10║山　白雲正滃神尼塔今年秋霽風灑然　钁頭重舉舊
GA024n0022_p0317a01║因緣隨時喫飯看山坐　不是諸神五味禪
GA024n0022_p0317a02║巨公重建春淙亭於清繞橋詩以落之
GA024n0022_p0317a03║高僧能復古　華構樹陰閒倚檻宜聽水　登橋好看山
GA024n0022_p0317a04║魚隨落花出　龍帶暝雲還只在斯亭下　春來賸占閒
GA024n0022_p0317a05║春淙亭次樊榭韻陳章
GA024n0022_p0317a06║翼然亭子影　忽照迅流閒倒濺三春雪　平臨小朵山
GA024n0022_p0317a07║酌時誰識味　聽久竟忘還晚共嵓僧語　交頭拄杖閑
GA024n0022_p0317a08║冷泉亭圖題詠（附錄）
GA024n0022_p0317a09║鐂英三月十八日，石田、西村二君招予遊西山，予與
GA024n0022_p0317a10║汝其通先行，憩冷泉以俟。少焉二君至，予詩適
GA024n0022_p0318a01║成，諸君繼作。石田仍寫圖留為山中故事，俾予
GA024n0022_p0318a02║錄於上，蒹葭倚玉，媿不稱也。
GA024n0022_p0318a03║雨晴林壑淨朝暉　一路看松入翠微芳草似曾留客
GA024n0022_p0318a04║卧　黃鸝渾欲近人飛相逢巖叟收茶早　久別林僧會
GA024n0022_p0318a05║面稀同在冷泉亭上坐　賦詩題畫澹忘歸
GA024n0022_p0318a06║次韻沈周
GA024n0022_p0318a07║入林兒子送斜暉　酒面風清色漸微白髮再來渾覺
GA024n0022_p0318a08║老　青山久住不重飛老僧古寺相逢熟　故國遺蹤欲
GA024n0022_p0318a09║見稀千箇長松卧房近　吹燈還照鶴羣歸
GA024n0022_p0318a10║同作史鑑
GA024n0022_p0319a01║久圖山澤遊　苦為風雨款驚雷破重陰　及晨陽已顯
GA024n0022_p0319a02║逶迤入幽深　厲揭渡清淺靈山傳飛來　合澗互回轉
GA024n0022_p0319a03║蘿垂手可捫　松高葢惟偃陽厓丹霞凝　陰洞蒼雪滿
GA024n0022_p0319a04║秀色如可攬　絕巘竟誰棧眾竅因風號　羣芳遲春衍
GA024n0022_p0319a05║追念平生歡　厯厯猶在眼幸逢新相知　已少舊遊伴
GA024n0022_p0319a06║老僧久見招　相攜集閑館解衣任盤礴　覽物適蕭散
GA024n0022_p0319a07║形忘慮則消　情至心莫展寄言同盟人　對酒歌勿緩
GA024n0022_p0319a08║又汝泰
GA024n0022_p0319a09║肩輿侵曉別春城　路繞西湖宛轉行滿眼青山曾識
GA024n0022_p0319a10║面　倚雲高樹不知名同遊喜有同鄉客　勝日還尋舊
GA024n0022_p0320a01║日盟忽聽奔雷鳴澗底　問人才道是泉聲
GA024n0022_p0320a02║龔翔麟沈徵君《冷泉圖》真蹟，舊為靈隱僧房物，藍秀才
GA024n0022_p0320a03║謝青購得之為先大夫壽，在余家二十年矣。躑
GA024n0022_p0320a04║躅輭紅，言歸未遂，對此恍置身故山林壑間，不
GA024n0022_p0320a05║覺神往，因和鐂、汝二君詩，并記得圖始末。
GA024n0022_p0320a06║
GA024n0022_p0320a07║曾倚孤亭送落暉　雲林風景記依微泉聲咽石奔難
GA024n0022_p0320a08║住　嵐氣侵衣溼不飛歲月漸催塵跡老　鄉山久別夢
GA024n0022_p0320a09║遊稀吟詩看畫生惆悵　白髮滿頭猶未歸
GA024n0022_p0320a10║扁舟自別錦軍城　日日銅街信馬行畫裏青山逢舊
GA024n0022_p0321a01║識　眼前烏帽笑浮名秋風縱爽蓴鱸約　烟水終尋鷗
GA024n0022_p0321a02║鷺盟記取歸時攜卷軸　先來亭上聽泉聲
GA024n0022_p0321a03║次鐂賓山先生韻吳焯
GA024n0022_p0321a04║晨坐高齋竟落暉　祗緣讀畫悟幽微聽來畢靜水生
GA024n0022_p0321a05║響　看到出神峰欲飛往事重題真感慨　舊遊如夢記
GA024n0022_p0321a06║依稀回思羣屐經行處　空惱耕烟閣筆歸（龔田居先生曾屬王
GA024n0022_p0321a07║石谷臨摹此本）
GA024n0022_p0321a08║又沈嘉轍
GA024n0022_p0321a09║卧看詩畫兩相暉　遐想當年結思微古木三秋猿已
GA024n0022_p0321a10║去　寒泉六月雪橫飛風流往蹟誰能續　墨瀋猶香知
GA024n0022_p0322a01║者稀曾憶晚來成醉後　一亭烟靄坐忘歸
GA024n0022_p0322a02║又厲鶚
GA024n0022_p0322a03║石瘦林香起夕暉　風中似有磬聲微好山招隱貧難
GA024n0022_p0322a04║買　妙畫通靈久亦飛題字尚留前輩在　聽泉今見解
GA024n0022_p0322a05║人稀頻年不踏松陰路　卧以遊之卻忘歸
GA024n0022_p0322a06║又施謙
GA024n0022_p0322a07║石翁乘興寫春暉　三百年來古意微雲氣未隨蒼狗
GA024n0022_p0322a08║化　泉光猶作翠蛟飛依然照眼林巒秀　淒絕聯吟耆
GA024n0022_p0322a09║舊稀笑指孤亭留戲語　投閒曾見幾人歸（追懷田居先生）
GA024n0022_p0322a10║又趙昱
GA024n0022_p0323a01║飄蕭落墨染晴暉　幻出靈機思入微流水縱橫秋影
GA024n0022_p0323a02║澹　亂峰點刷白雲飛興乘野趣僧過早　夢破花香客
GA024n0022_p0323a03║至稀我獨烟霞已成癖　團瓢結得便忘歸
GA024n0022_p0323a04║又趙信
GA024n0022_p0323a05║琴書一榻挂清輝　坐展淋漓畫入微花逐泉聲來崦
GA024n0022_p0323a06║外　寒侵木葉傍簷飛相過笠屐三生舊　此景湖山半
GA024n0022_p0323a07║壁稀觸撥心情思往事　老僧曾約看雲歸
GA024n0022_p0323a08║又丁敬
GA024n0022_p0323a09║清詩直比謝元暉　寫入丹青更入微林影尚如翳石
GA024n0022_p0323a10║瘦　泉光渾覺抱亭飛山中故事看誰續　畫裏高流得
GA024n0022_p0324a01║見稀片紙真堪敵瓊玖　幾經遼鶴憶人歸
GA024n0022_p0324a02║又陳章
GA024n0022_p0324a03║明湖翠岫逗清暉　冷燭他鄉夢境微對雨會心泉不
GA024n0022_p0324a04║斷　聽風閉目葉都飛家山無那悲常隔　殘楮如斯見
GA024n0022_p0324a05║亦稀塵土行幐能借我　客中展處當身歸
GA024n0022_p0324a06║又姚立德
GA024n0022_p0324a07║山僧有約占餘暉　拈取松花一笑微院靜幾時參佛
GA024n0022_p0324a08║去　泉喧終日礙雲飛小亭風景常如舊　此幀流傳見
GA024n0022_p0324a09║亦稀好與安心聊位置　筍鞵拾句但將歸
GA024n0022_p0324a10║又趙一清
GA024n0022_p0325a01║詩情真是謝元暉　畫裏探幽思入微流水有時鳴汩
GA024n0022_p0325a02║汩　棲雅不定故飛飛孤亭延賞襟懷得　古老行吟歲
GA024n0022_p0325a03║月稀攜向松間少投憩　未妨斜日聽催歸
GA024n0022_p0325a04║坐冷泉亭符之恒
GA024n0022_p0325a05║寒松韻長吟　吹落風前句幽子忽自得　晚影一亭聚
GA024n0022_p0325a06║遙見破衲僧　擔筍入深塢山空擁春雲　商略中宵雨
GA024n0022_p0325a07║靈隱寺贈諦暉禪師鮑鉁
GA024n0022_p0325a08║三年曾一到　雲水素相親僧老頭鬚白　山空花草春
GA024n0022_p0325a09║午齋參玉版　香界轉飇輪舊識栴檀味　從師證法因
GA024n0022_p0325a10║冷泉亭馬日璐
GA024n0022_p0326a01║鐘韻一星星　幽尋獨此亭山從入寺好　泉欲過時聽
GA024n0022_p0326a02║冷氣怯春服　清暉隱翠屏我來嵓下坐　刻石記曾經
GA024n0022_p0326a03║和樊榭春淙亭即用原韻張四科
GA024n0022_p0326a04║誰復斯亭舊　風泉磵戶間清寒徹危檻　幽響答空山
GA024n0022_p0326a05║宿鳥驚仍下　浮花去不還明湖徒夢想　眺聽愧君閑
GA024n0022_p0326a06║春淙亭和樊榭作即用原韻閔華
GA024n0022_p0326a07║重搆此亭古　潺湲一水間帶花流別澗　和雨響空山
GA024n0022_p0326a08║目送行雲去　心期飛鳥還我來憑檻久　清話與僧閑
GA024n0022_p0326a09║
GA024n0022_p0326a10║雲林寺志卷六終