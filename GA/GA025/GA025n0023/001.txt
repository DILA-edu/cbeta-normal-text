GA025n0023_p0001a01║杭州雲林寺志自乾隆九年（一七四四）厲鶚增修後，至道光初年已歷八十餘年。其間於嘉慶二十
GA025n0023_p0001a02║一年（一八一六），寺燬於火，後承仁宗特賜帑金一萬兩，諭令興工重建，落成於道光八年（一
GA025n0023_p0001a03║八二八），還靈鷲之壯觀，復名山之勝境。殿宇重新，事宜有記，時住持儀謙乃委武英殿纂修官
GA025n0023_p0001a04║沈鑅彪為編續志，以補舊志之未備。沈氏自序云：「彙天章之巍煥，訪金石於巉巖，薈萃前聞，
GA025n0023_p0001a05║引證時事，班次部居，續為一編，以補前誌之未備焉。」是志亦分八卷、十三門：宸音、重興、
GA025n0023_p0001a06║梵宇、檀越、禪祖、語錄、藝文、墨跡、詩詠、題名、遺事、糾誤、補遺。宸音一門，錄清高宗
GA025n0023_p0001a07║南巡詩六十三首，清聖祖與清高宗之墨寶，乾隆之諭旨，後附康熙、雍正、乾隆之禁約免糧碑。
GA025n0023_p0001a08║重興一門，錄乾隆時之重修、道光時之重建碑記疏文。梵宇一門，記本寺梵宇名稱，後附殿宇興
GA025n0023_p0001a09║修之啟疏。檀越一門，僅錄趙夢祥「捨田碑記」一篇。禪祖一門，起自乾隆時之在瞻元禪師，迄
GA025n0023_p0001a10║於道光時之體純大師，共傳三十三人，皆厲志而後之禪祖也。語錄一門，所錄有清聳、正嵒、戒
GA025n0023_p0001a11║顯、原智、慧輅、玉山琳等禪師之法語等。藝文一門，錄賦、序、記、跋、辨、銘、贊各體之文
GA025n0023_p0001a12║字。墨跡一門，錄有宋天聖八年賜寺牒墨跡，董文敏、密雲和尚、三峰法藏和尚、永明智覺禪師、
GA025n0023_p0001a13║諦暉和尚、巨濤和尚、陳滄洲等之墨跡卷，及各禪師之像贊。詩詠一門，錄有清一代詠本寺之
GA025n0023_p0001a14║詩作。題名一門，錄唐、元各代之作品。遺事一門，錄八事。糾誤一門，糾各志之誤凡十六條。
GA025n0023_p0001a15║補遺一門，則為禪祖之補遺。觀是志，功力與厲志悉敵，其蒐討之勤，則尤有過之。兹據清光緒
GA025n0023_p0001a16║十四年（一八八八）錢塘丁氏重刋本景印。
GA025n0023_p0003a01║續修雲林寺誌序
GA025n0023_p0003a02║杭郡雲林寺誌自乾隆九年厲徵君鶚增修後
GA025n0023_p0003a03║迄今八十餘年
GA025n0023_p0003a04║宸翰曡頒照耀震旦實為諸剎之冠嘉慶丙子秋寺燬
GA025n0023_p0003a05║於火工鉅費繁建復之舉曠懸數載事聞於
GA025n0023_p0003a06║朝
GA025n0023_p0003a07║仁宗睿皇帝特賜帑金一萬兩
GA025n0023_p0003a08║諭令興工由是浙之大吏暨文武僚屬咸捐俸以助而
GA025n0023_p0003a09║同里汪君大臨倡商綱增捐之議偕四所總商
GA025n0023_p0003a10║呈請長官指示綱領酌定規模住持儀謙復虔
GA025n0023_p0004a01║募於遠州㫄郡於是材辦役集擇吉鳩工葉君
GA025n0023_p0004a02║道傳朱君嘉猷孫君培徐君志震輩并力運籌
GA025n0023_p0004a03║灰燼之餘以次營造還靈鷲之壯觀復名山之
GA025n0023_p0004a04║勝境經始於道光三年孟秋落成於八年孟夏
GA025n0023_p0004a05║當局者及住持因寺誌年遠蹟湮以續修諄諄
GA025n0023_p0004a06║諈諉余惟程功效材諸君子身任其勞而校讐
GA025n0023_p0004a07║之役亦載筆者之責也其毋庸辭爰是不揣譾
GA025n0023_p0004a08║陋彚
GA025n0023_p0004a09║天章之巍煥訪金石於巉巗薈萃前聞引證時事班次
GA025n0023_p0004a10║部居續為一編以補前誌之未備焉朱甍碧瓦
GA025n0023_p0005a01║式炳莊嚴墜跡遺文僉臚記載推其所自實出
GA025n0023_p0005a02║於
GA025n0023_p0005a03║聖天子之錫賚龐鴻用能百廢具舉度越前規文物升
GA025n0023_p0005a04║華隱秀呈露恆沙士女暨遠邇緇流瞻香界而
GA025n0023_p0005a05║攬珠林咸知
GA025n0023_p0005a06║慧日慈雲
GA025n0023_p0005a07║聖佛同體
GA025n0023_p0005a08║眷顧所及龍象一新實千古希有之因緣受簡之下載
GA025n0023_p0005a09║仰靈異敬述緣起垂示來兹然則此誌之修豈
GA025n0023_p0005a10║僅流連山水網羅佚聞留美譚於灋苑而已哉
GA025n0023_p0006a01║是為序道光九年歲次己丑八月
GA025n0023_p0006a02║賜進士出身翰林院編修充
GA025n0023_p0006a03║武英殿纂修官仁和沈鑅彪撰
GA025n0023_p0006a04║
GA025n0023_p0006a05║
GA025n0023_p0006a06║
GA025n0023_p0006a07║
GA025n0023_p0006a08║
GA025n0023_p0006a09║
GA025n0023_p0006a10║
GA025n0023_p0007a01║續修雲林寺誌卷一
GA025n0023_p0007a02║翰林院編修（臣）沈鑅彪恭纂
GA025n0023_p0007a03║本山住持（臣）僧儀謙
GA025n0023_p0007a04║南屏行者（臣）僧達受恭校
GA025n0023_p0007a05║宸音
GA025n0023_p0007a06║高宗純皇帝南巡詩
GA025n0023_p0007a07║乾隆十有六年辛未暮春題雲林寺二十韻
GA025n0023_p0007a08║靈隱古禪林　佳稱乃自今佛原泯名象　天與闢幽深
GA025n0023_p0007a09║奇絕驚初見　清閒試重尋嶤巒先陟頂　靜室一開襟
GA025n0023_p0007a10║自內尤綜要　居高總照臨澄懷參月相　對面賞雲岑
GA025n0023_p0008a01║稍憩塵中跡　聊清物表心冷侵泉潄玉　靜聽澗調琴
GA025n0023_p0008a02║乍啟玲瓏竅　憑吹金石吟呼猿時踔洞　招鶴早鳴陰
GA025n0023_p0008a03║辨茗傳初火　攀松騐五鍼洞天窮窈窕　乳竇注渟涔
GA025n0023_p0008a04║路盡忽開豁　巖攢復鬱森綫光常漏日　鳥道欲捫參
GA025n0023_p0008a05║丹閟仙人竈　草生王母簪棲巖鏨龍象　鎮海協祥祲
GA025n0023_p0008a06║蘿薜蒙櫹蔚　雲霞護嵂嶔認峰垂羽翼　續句美球琳
GA025n0023_p0008a07║誰識西來意　徒嗤門外音便當旋翠蹕　無逸以為箴
GA025n0023_p0008a08║冷泉亭
GA025n0023_p0008a09║不礙靜中喧　看取動時定小坐忘萬緣　湱然滿清聽
GA025n0023_p0008a10║雲林寺
GA025n0023_p0009a01║水盡山幽趣轉奇　中宏恰當闢檀維明珠仙露垂乎
GA025n0023_p0009a02║聖（寺內存皇祖御筆）　布襪青鞋始者誰（用杜甫句意）僧足高閒宜遠
GA025n0023_p0009a03║俗　佛無揀擇曷居斯尋巖步屧吾原慣　更覺雲深意
GA025n0023_p0009a04║與遲
GA025n0023_p0009a05║雲林寺方丈小憩示僧
GA025n0023_p0009a06║雲居十笏暫徘徊　悅可蒼松及古梅何事山僧門外
GA025n0023_p0009a07║立　招呼且向箇中來
GA025n0023_p0009a08║飛來峰歌
GA025n0023_p0009a09║武林山高九十丈　迴巒複壑含萬象舊時靈隱今雲
GA025n0023_p0009a10║林（靈隱康熙間賜今名）　月地雲居虛且朗天龍八部共諮議　宜
GA025n0023_p0010a01║有奇嵐作屏障調御丈夫破顏笑　何須爾力勞鞅掌
GA025n0023_p0010a02║惟而天竺靈鷲峰　彈指飛來大方廣飛來閻浮人不
GA025n0023_p0010a03║識　碧眼胡僧識非誑恒河沙數無量佛　佛坐峰頭白
GA025n0023_p0010a04║毫放但看相好及手印　一一不異梵銅像厯劫萬億
GA025n0023_p0010a05║不飛去　鎮以佛力信無爽我來徒躒未前逢　玉堂雲
GA025n0023_p0010a06║鏤相偃仰怪石斜墜挂天紳　異木倒生謝土壤猿吟
GA025n0023_p0010a07║鶴唳演摩訶　不襍人間絲竹響奇境至此無更奇　大
GA025n0023_p0010a08║士如如不動想
GA025n0023_p0010a09║乾隆二十二年丁丑春日冷泉亭恭依
GA025n0023_p0010a10║皇祖靈隱寺詩韻
GA025n0023_p0011a01║嶺是西方鷲　飛來住岌峩名山觀不少　此地比寧多
GA025n0023_p0011a02║法苑開龍象　清襟洽薜蘿諸天應供護　御輦昔曾過
GA025n0023_p0011a03║飛來峰歌
GA025n0023_p0011a04║我欲靈隱陟高峰　經兹且𢢔窮窈䆗三十六曲既盤
GA025n0023_p0011a05║降　韜光庵已散幽抱奇境當面竟失之　山靈感我麤
GA025n0023_p0011a06║疎笑辭騎屧步聊爾為　乘輿何必拘葩瑵千億化身
GA025n0023_p0011a07║棲碧巖　法華國土奚能考一佛一樹經所之　非色非
GA025n0023_p0011a08║空誰則曉是時雨後幻陰晴　洞中鍾乳垂津寶便當
GA025n0023_p0011a09║擺脫六根塵　如是法味餐以飽而我先憂後樂人　與
GA025n0023_p0011a10║佛有緣無就道作歌亦如慧理歎　傳名而已堪絕倒
GA025n0023_p0012a01║乾隆二十七年壬午暮春冷泉亭用宋之問韻
GA025n0023_p0012a02║飛來矗翠嶤　屏障已清寥月地開如鏡　雲璈沸似潮
GA025n0023_p0012a03║柏烟林外寫　花雨座中飄泉冷石為瘦　峰高樹與遙
GA025n0023_p0012a04║考功昔遊厯　此處感榮彫五字殊難屬　一聯渾解囂
GA025n0023_p0012a05║江南曾有贈　當面眯津橋
GA025n0023_p0012a06║冷泉亭再依
GA025n0023_p0012a07║皇祖靈隱寺韻
GA025n0023_p0012a08║飛來峰畔路　法相坐嵯峨宛識祗園近　已聞梵唄多
GA025n0023_p0012a09║法雲開月宇　仙籟下烟蘿到處瞻光被　羹牆豈是過
GA025n0023_p0012a10║乾隆三十年乙酉春用李紳杭州天竺靈隱二
GA025n0023_p0013a01║寺詩韻
GA025n0023_p0013a02║西湖一帶西峰護　入谷偏欣諸寺連遮曲徑常逢野
GA025n0023_p0013a03║竹　落斜澗便有鳴泉春輝萬卉噴芳霧　日照千峰生
GA025n0023_p0013a04║紫烟可惜鬧中真靜地　闍黎若箇解參禪
GA025n0023_p0013a05║公垂已日重雕飾　厯代斯風益以深但識莊嚴僧取
GA025n0023_p0013a06║相　豈知清淨佛無心偶然尋勝聊登筏　那為修齋事
GA025n0023_p0013a07║布金此日杭州尚天竺　當年靈隱易雲林
GA025n0023_p0013a08║冷泉亭三依
GA025n0023_p0013a09║皇祖詩韻
GA025n0023_p0013a10║冷泉繞曲曲　鷲嶺矗峩峩襟帶有如此　清涼那見多
GA025n0023_p0014a01║雲居懸月地　塵跡埽風蘿分付庭前柏　記予四度過
GA025n0023_p0014a02║乙酉閏春仍曡宋之問韻
GA025n0023_p0014a03║五字轉嶤嶤　千秋屬和寥兩章笑多事　一滴欲增潮
GA025n0023_p0014a04║緬想驀然遇　重尋去若飄都成佳話許　漫惜勝期遙
GA025n0023_p0014a05║過雨花如笑　經冬松不凋原來符道趣　那得惹塵囂
GA025n0023_p0014a06║識取冷泉畔　橋為信度橋
GA025n0023_p0014a07║乾隆四十五年庚子暮春
GA025n0023_p0014a08║駐驆軒詩
GA025n0023_p0014a09║靈隱易雲林　奎章歲月深名從工部借　詩意考功吟
GA025n0023_p0014a10║詎必頻賡韻　那無一寫心偷閒成五字　佳境向前尋
GA025n0023_p0015a01║曡李紳杭州天竺靈隱二寺詩韻
GA025n0023_p0015a02║聖湖西畔多佛宇　靈隱原來天竺連兩北南峰竿峙
GA025n0023_p0015a03║剎　八功德水鏡呈泉筠篁萬个仍護徑　香火諸方不
GA025n0023_p0015a04║斷烟僧海於斯信然矣　就中誰透上乘禪
GA025n0023_p0015a05║一富一貧分兩寺　李紳尚未悉之深因教僧籙周急
GA025n0023_p0015a06║體　不異法王平等心自昔已稱雕與飾　即今仍燦碧
GA025n0023_p0015a07║還金促成七字歸鞍控　靜聽鐘聲送出林
GA025n0023_p0015a08║飛來峰得四絕句
GA025n0023_p0015a09║西天竺與東震旦　大地三千一掌平宇宙以來便有
GA025n0023_p0015a10║此　甯資慧理始傳名
GA025n0023_p0016a01║玲瓏峰裏崎嶇棧　熟路之中展步尋以世悟形容弗
GA025n0023_p0016a02║得　虛空體現妙明心
GA025n0023_p0016a03║嵌巖梵像無央數　聞說鐫成自大元福業禍因齊置
GA025n0023_p0016a04║卻　景增萬古護祗園
GA025n0023_p0016a05║𡵿㠙奇峰烘翠烟　緩尋詭徑意祺然閱兹常住威光
GA025n0023_p0016a06║裏　彈指頃過十六年
GA025n0023_p0016a07║冷泉亭四和
GA025n0023_p0016a08║皇祖靈隱寺詩韻
GA025n0023_p0016a09║峰入飛來路　玲瓏復崎峨即看佛宇富　應識祖恩多
GA025n0023_p0016a10║春物鬯階卉　山雲潤壁蘿豈期十五載　仍此一相過
GA025n0023_p0017a01║乾隆四十九年甲辰季春
GA025n0023_p0017a02║驆軒詩
GA025n0023_p0017a03║今日雲林昔靈隱　雲林越邃隱滋靈相資殷故聖留
GA025n0023_p0017a04║額　本合相知佛有經苦行僧常修業白　清吟客祗悅
GA025n0023_p0017a05║山青卻憐文物斯邦久　何少劉家陋室銘
GA025n0023_p0017a06║再遊雲林寺
GA025n0023_p0017a07║靈隱山陰雲林寺　臨安會稽會尺咫仙家尚有縮地
GA025n0023_p0017a08║術　佛法寧無轉面理浙中諸寺此最古　磵壑幽深尋
GA025n0023_p0017a09║迤邐冷泉亭可換洗心　較量雲棲斯麗矣其貧富又
GA025n0023_p0017a10║殊天竺　為之酌劑亦偶耳
GA025n0023_p0018a01║再曡李紳杭州天竺靈隱二寺詩韻
GA025n0023_p0018a02║天竺居南靈隱北　一岡為隔路原連湖西自古兩巨
GA025n0023_p0018a03║寺　徑側恒通幾道泉之間五言窘觀日　公垂合相詠
GA025n0023_p0018a04║侵烟至今僧海依然夥　幾箇能參指月禪
GA025n0023_p0018a05║二寺唐時各殷富　頓殊此日歲年深旬宣雖是示公
GA025n0023_p0018a06║道　鎮撫未嘗無別心仍看撐船收盞飯　幾曾解橐贈
GA025n0023_p0018a07║檀金祗宜聽耳無關政　詠罷歸輿度谷林
GA025n0023_p0018a08║雨中由風篁嶺下至靈隱寺路作
GA025n0023_p0018a09║明當旋蹕歸　勝境欲重顧風篁越迥嶺　即入靈隱路
GA025n0023_p0018a10║雖云石徑仄　舍近求遠誤溼霑旁拂雨　暗衝低羃霧
GA025n0023_p0019a01║黃山縱未觀　木蘭實屢遇昔策馬直行　今乘輿緩步
GA025n0023_p0019a02║老矣不覺慚　婆娑興猶故
GA025n0023_p0019a03║冷泉亭
GA025n0023_p0019a04║飛來峰之側　呼猿洞之口曲澗宛轉間　中有玉龍吼
GA025n0023_p0019a05║功德任彼稱　清冷恒自守曰空尚弗可　曰色更何有
GA025n0023_p0019a06║林洪惜流出　未免失享帚
GA025n0023_p0019a07║五和
GA025n0023_p0019a08║皇祖靈隱寺詩韻
GA025n0023_p0019a09║皇祖題靈隱
GA025n0023_p0019a10║　奎文山並峨雲林實後易　歲月亦云多映砌長禪草　拂
GA025n0023_p0020a01║窗密慧蘿觀韶如季札　不擬重相過
GA025n0023_p0020a02║乾隆十六年辛未春遊韜光寺
GA025n0023_p0020a03║雲林境已幽　韜光幽更極蜿蜒盤雲逕　仰視天一隙
GA025n0023_p0020a04║琅玕輪尺圍　過雨翠欲滴蔥蒨交風枝　似埽行人跡
GA025n0023_p0020a05║野禽送春聲　可見不可識猶嫌山寂厯　間以泉淙石
GA025n0023_p0020a06║攀陟造其巔　長烟一空白稍待烟旋消　千里來几席
GA025n0023_p0020a07║近湖遠者江　由江達海直足力不能窮　結攬須臾得
GA025n0023_p0020a08║譬如虛室光　其通乃在塞留兹片晌興　酬彼萬古客
GA025n0023_p0020a09║再至韜光
GA025n0023_p0020a10║前日坐韜光　觀海窮境遠今日登高峰　韜光又平坦
GA025n0023_p0021a01║以此識萬里　進界無止滿徒愛境致幽　輒復紆畫罕
GA025n0023_p0021a02║嵐翠度重重　逕險遵踠踠山鳥及山花　夾道紛不斷
GA025n0023_p0021a03║松翻綠雲濤　竹帶碧琅粉不厯百磴囏　安知十里近
GA025n0023_p0021a04║山僧縱慣經　和南笑而莞
GA025n0023_p0021a05║二十二年丁丑仲春再至韜光坐金蓮池上用
GA025n0023_p0021a06║白樂天寄韜光禪師韻
GA025n0023_p0021a07║最愛翠鬟處　因之白足家鳥啣飛葉竹　魚上落溪花
GA025n0023_p0021a08║倡和成陳迹　林泉自道芽上人者箇在　不領一杯茶
GA025n0023_p0021a09║暮春月再至韜光
GA025n0023_p0021a10║雲林別室小徜徉　深秀真稱委宛藏兩寺由來分一
GA025n0023_p0022a01║寺　湖光無際接江光奇松詭石天然靜　澗草山花自
GA025n0023_p0022a02║在芳不辨北高峰下路　碧琅玕表矗蒼蒼
GA025n0023_p0022a03║金蓮池用韜光禪師答白樂天詩韻
GA025n0023_p0022a04║苾蒭林下剙開泉　結得茅庵自然眠官舍何妨辭玉
GA025n0023_p0022a05║粒　山池好在自金蓮想他謝往招來日　仍此行雲流
GA025n0023_p0022a06║水天何藉海寧稱好古　苔華重見碧峰前
GA025n0023_p0022a07║二十七年壬午暮春月再至韜光
GA025n0023_p0022a08║韜光寺裏一泓水　奇蹟應同卓錫泉此日偶然臨碧
GA025n0023_p0022a09║鏡　當年見說現金蓮常涵古往今來月　不異雲容山
GA025n0023_p0022a10║色天七字促成旋命駕　清新卻愧白家篇
GA025n0023_p0023a01║又
GA025n0023_p0023a02║言遊淨室別雲林　曲曲山蹊步步深輪尺筠竿紫粉
GA025n0023_p0023a03║墜　垂尋泉脈玉絲斟不因初狹厯層磴　那得中宏暢
GA025n0023_p0023a04║遠襟耽靜未宜歸敕政　安能箇裏學安心
GA025n0023_p0023a05║三十年乙酉春閏月再至韜光擬白居易寄韜
GA025n0023_p0023a06║光禪師仍用其韻
GA025n0023_p0023a07║試言太守第　何似法王家入逕多松竹　盈庭有藥花
GA025n0023_p0023a08║其來對蒲席　相與剝蕉芽奚必金蓮畔　恒耽泉煮茶
GA025n0023_p0023a09║閏月中澣再至韜光雜用三首
GA025n0023_p0023a10║幽絕雲巢棲碧嶒　綠琅玕裏厯階磴笑予詩句非杭
GA025n0023_p0024a01║守　又此無端訪蜀僧
GA025n0023_p0024a02║襲芳曲徑滿蘭蓀　出竹纔看柰苑垣自是佛無人我
GA025n0023_p0024a03║見　玉虛上相坐當門
GA025n0023_p0024a04║金蓮池上小逡巡　名蹟千秋幾不堙斷碣何從覓蘇
GA025n0023_p0024a05║趙　書詩惟見近時人
GA025n0023_p0024a06║韜光庵曡舊作韻一首
GA025n0023_p0024a07║竺庵猶隔幾重林　靈隱西廂路入深借石為關誰許
GA025n0023_p0024a08║敂　引泉接竹遞相斟上方殿塔寂鐘磬　下界湖山自
GA025n0023_p0024a09║帶襟比喻漫同虛空白　箇中祗合證無心
GA025n0023_p0024a10║又
GA025n0023_p0025a01║巢溝塢裏有清泉　足供枕流潄石眠那籍多人聯白
GA025n0023_p0025a02║社　願同枯木守青蓮一泓清泚甯非水　萬古空明亦
GA025n0023_p0025a03║耽天莫怪山僧不出戶　伊蒲領在未招前
GA025n0023_p0025a04║韜光詩一首
GA025n0023_p0025a05║靈隱暢清遊　曲徑西北向翠雲入叢篁　赤城盤曡嶂
GA025n0023_p0025a06║尋幽極蓊翳　造端乃宏曠近山遠者湖　縱橫歸一望
GA025n0023_p0025a07║竺庵名韜光　其義藴無量衣錦復尚絅　儒佛豈殊狀
GA025n0023_p0025a08║又
GA025n0023_p0025a09║重尋幽谷入筠林　步步非塵得得深佛宇不期行以
GA025n0023_p0025a10║到　詩情相與酌而斟松聲泉韻近宜聽　山色湖光遠
GA025n0023_p0026a01║豁襟此是天龍一指處　去來今那覓從心
GA025n0023_p0026a02║四十九年甲辰季春月下澣至韜光
GA025n0023_p0026a03║竺庵幽隱號韜光　尚絅惡文義足方誰謂墨儒不同
GA025n0023_p0026a04║道　從之亦可用其長
GA025n0023_p0026a05║辛未初遊斯甲辰　怱怱不覺卅餘春每來必有詩留
GA025n0023_p0026a06║詠　光弗能韜卻費神
GA025n0023_p0026a07║韜光庵三曡舊作韻
GA025n0023_p0026a08║平生志不厭山林　況此山林處最深螺髻龕參檀篆
GA025n0023_p0026a09║結　金蓮池汲茗漿斟片時靜可消塵慮　七字成聊託
GA025n0023_p0026a10║素襟行漏泠泠促歸轡　日歸曰住兩無心
GA025n0023_p0027a01║擬韜光禪師答白樂天三曡其韻
GA025n0023_p0027a02║蜀人性本樂林泉　偶爾結庵供食眠覆釡漫招積廚
GA025n0023_p0027a03║飯　巢溝難捨耨池蓮禪宗頗慙曾參月　師囑聊安此
GA025n0023_p0027a04║遇天偶撫遺蹤三曡韻　底論成佛後和前
GA025n0023_p0027a05║擬白居易寄韜光禪師三曡韻
GA025n0023_p0027a06║莫說毘尼守　弗遊居士家甯忘彼摩詰　曾見散天花
GA025n0023_p0027a07║筇竹何妨筞　禪杖不復芽有來應有往　擬去領杯茶
GA025n0023_p0027a08║墨寶
GA025n0023_p0027a09║聖祖仁皇帝賜
GA025n0023_p0027a10║飛來峰三字
GA025n0023_p0028a01║高宗純皇帝賜
GA025n0023_p0028a02║鷲嶺龍宮匾一方
GA025n0023_p0028a03║佛殿對一副
GA025n0023_p0028a04║涌翠披雲匾一方
GA025n0023_p0028a05║雲林五言排律詩一軸
GA025n0023_p0028a06║石刻金剛經寶塔圖一軸
GA025n0023_p0028a07║石刻心經寶塔一軸
GA025n0023_p0028a08║以上俱乾隆十六年賜
GA025n0023_p0028a09║三希堂法帖一部計兩套三十二本
GA025n0023_p0028a10║石刻水月觀音像一軸
GA025n0023_p0029a01║以上廿二年賜
GA025n0023_p0029a02║石刻蓮經一部
GA025n0023_p0029a03║和宋之問冷泉亭詩匾一軸
GA025n0023_p0029a04║以上廿七年賜
GA025n0023_p0029a05║鷲嶺龍宮匾一方
GA025n0023_p0029a06║石刻黃龍洞祖師像一軸
GA025n0023_p0029a07║三十年賜
GA025n0023_p0029a08║湻化閣帖一部
GA025n0023_p0029a09║三十八年賜
GA025n0023_p0029a10║墨碑貫休羅漢十六軸
GA025n0023_p0030a01║四十年賜
GA025n0023_p0030a02║無量壽佛經二卷
GA025n0023_p0030a03║五百羅漢名號二卷
GA025n0023_p0030a04║石刻娑羅樹畫一軸
GA025n0023_p0030a05║玉如意一柄
GA025n0023_p0030a06║以上四十九年賜
GA025n0023_p0030a07║欽頒白傘葢經一匣
GA025n0023_p0030a08║蓬萊仙島硯一方
GA025n0023_p0030a09║石刻蘭亭手卷一個
GA025n0023_p0030a10║以上五十年賜
GA025n0023_p0031a01║諭旨
GA025n0023_p0031a02║乾隆四十三年二月二十七日，布政使（臣）徐　題
GA025n0023_p0031a03║奏竊照西湖雲林禪寺為杭州一大叢林恭逢
GA025n0023_p0031a04║皇上翠華臨幸
GA025n0023_p0031a05║宸翰曡頒東南勝地名藍光增佛日前因殿宇年久漸
GA025n0023_p0031a06║圮曾于乾隆四十一年據寺僧之請（臣）稟商撫（臣）
GA025n0023_p0031a07║三　與司道各府捐廉修葺業已竣工惟是雲林
GA025n0023_p0031a08║寺僧五百餘眾食指浩繁向無齋糧香燈之產止
GA025n0023_p0031a09║藉募化居民齋飯以資餬口因與天竺相近前因
GA025n0023_p0031a10║撫（臣）周人驥飭令雲林寺僧就近帶管以天竺香
GA025n0023_p0032a01║火之有餘補雲林齋糧之不足嗣於乾隆三十八
GA025n0023_p0032a02║年雲林住持年老不能經理另選戒僧接管天竺
GA025n0023_p0032a03║因非一派於是天竺香燈遂與雲林無涉（臣）查寺
GA025n0023_p0032a04║僧五百餘眾僅藉日募齋飯已虞不足設遇風雨
GA025n0023_p0032a05║之期更恐未能接濟昨蒙
GA025n0023_p0032a06║皇上詢及雲林天竺情形仰見
GA025n0023_p0032a07║惠養仁恩無微不浹如蒙
GA025n0023_p0032a08║聖恩仍令雲林寺僧帶管天竺俾得齋糧充裕靜志修
GA025n0023_p0032a09║持五百餘眾頂頌
GA025n0023_p0032a10║鴻慈益深歡祝於無量矣謹
GA025n0023_p0033a01║奏
GA025n0023_p0033a02║乾隆四十三年二月二十九日
GA025n0023_p0033a03║奏奉
GA025n0023_p0033a04║旨交軍機處寄信浙江巡撫查辦欽此
GA025n0023_p0033a05║乾隆四十三年三月初七日准
GA025n0023_p0033a06║兵部火票遞到承准
GA025n0023_p0033a07║大學士公阿　大學士子　字寄
GA025n0023_p0033a08║浙江巡撫王　乾隆四十三年二月二十七日奉
GA025n0023_p0033a09║上諭昨召見山東布政使徐　因其在浙厯任司道最
GA025n0023_p0033a10║久詢其該處水利情形據稱湖州一郡地近太湖上
GA025n0023_p0034a01║承安吉孝豐天目諸山之水為杭州之下游全藉宣
GA025n0023_p0034a02║洩得宜以衞田廬而安民業向有漊港七十二道不
GA025n0023_p0034a03║特湖州一郡水利攸關即毗連杭屬各縣亦藉疏洩
GA025n0023_p0034a04║之利並據口稱將來若蒙親臨指示寔為民生攸賴
GA025n0023_p0034a05║且由杭州白雲橋而進至江南平望歸於官塘路程
GA025n0023_p0034a06║亦不甚紆折等語湖州既有應修水利關係杭湖兩
GA025n0023_p0034a07║郡農桑自應取便前往閱視但湖郡向未經臨該處
GA025n0023_p0034a08║河道是否寛廣水營縴路有無妨碍民田不甚費事
GA025n0023_p0034a09║着傳諭王　悉心籌酌是否可行據實具奏又徐
GA025n0023_p0034a10║　另片奏稱雲林寺僧食指浩繁向無齋糧香燈之產
GA025n0023_p0035a01║止籍募化以資餬口從前曾令兼管天竺以香火之
GA025n0023_p0035a02║有餘補齋糧之不足嗣因雲林住持年老另選戒僧
GA025n0023_p0035a03║管理天竺遂與雲林無涉若仍令雲林寺僧住持帶
GA025n0023_p0035a04║管天竺齋糧庶得充裕等語雲林為浙中古剎僧眾
GA025n0023_p0035a05║甚多自當為之調劑前此令該寺住持兼管天竺以
GA025n0023_p0035a06║有餘補不足較為兩便若天竺剎小而僧少原不值
GA025n0023_p0035a07║令其獨擁厚貲更為量為妥辦並着交與王　即行
GA025n0023_p0035a08║查明令雲林兼管天竺仍具摺覆奏俾禪流無虞缺
GA025n0023_p0035a09║食將此諭令知之徐　摺着鈔寄閱欽此
GA025n0023_p0035a10║乾隆四十三年三月二十二日撫（臣）王　夾片
GA025n0023_p0036a01║奏覆奉
GA025n0023_p0036a02║上諭雲林兼管天竺較為兩便着（臣）查明覆奏（臣）查雲
GA025n0023_p0036a03║林天竺住持向來更換不一（臣）前於藩司任內因
GA025n0023_p0036a04║念雲林清苦令天竺於餘剩香資內每歲幫貼銀
GA025n0023_p0036a05║五百兩曾經詳明立案至今遵行今蒙
GA025n0023_p0036a06║鴻慈普被無隱不周自應遵
GA025n0023_p0036a07║旨即令雲林兼管天竺（臣）現在酌定章程飭令永遠遵
GA025n0023_p0036a08║守外合先
GA025n0023_p0036a09║奏覆　四月二十五日奉
GA025n0023_p0036a10║硃批覽欽此
GA025n0023_p0037a01║乾隆四十四年三月初九日為恭摺
GA025n0023_p0037a02║奏明事竊照雲林一寺僧多糧少上年欽奉
GA025n0023_p0037a03║諭旨令其兼管天竺飭（臣）查明妥辦當經（臣）將遵
GA025n0023_p0037a04║旨辦理并現在酌定章程緣由先行恭摺
GA025n0023_p0037a05║奏覆在案旋據司道具稟天竺出息全在香市彼時
GA025n0023_p0037a06║香市已過所入銀數難以細查應如何調劑之處
GA025n0023_p0037a07║亦無憑酌辦應俟今春香市之後再為覈實妥議
GA025n0023_p0037a08║兹接據布政使國　會同按察使孔　糧道楊
GA025n0023_p0037a09║鹽道陳　詳稱天竺雲林均係杭城古剎兩寺各
GA025n0023_p0037a10║有荒瘠山地三千六七百畝花息無多惟三春香
GA025n0023_p0038a01║火較盛今細加查核雲林寺歲入地租香火佈施
GA025n0023_p0038a02║約有二千餘兩天竺法喜寺歲入地租香火佈施
GA025n0023_p0038a03║約有五六千兩先因雲林寺僧齋糧不敷曾令天
GA025n0023_p0038a04║竺於餘剩香資內每年撥給銀五百兩以資幫補
GA025n0023_p0038a05║而雲林之僧徒較眾天竺之出息較贏挹彼注兹
GA025n0023_p0038a06║庶可永遠遵守第雲林天竺兩寺厯來各有住持
GA025n0023_p0038a07║雖更換無定而責成宜專且天竺祈晴禱雨為
GA025n0023_p0038a08║　大士靈感道場更須設有專僧常川經管從前雲林
GA025n0023_p0038a09║兼管天竺兩寺一僧顧此失彼以致日就廢墜自
GA025n0023_p0038a10║另選圓照寺僧人明水經理以來百廢具舉甚為
GA025n0023_p0039a01║出力詳加斟酌天竺雲林二寺住持似應均仍其
GA025n0023_p0039a02║舊惟是天竺出息既兩倍於雲林而雲林僧徒又
GA025n0023_p0039a03║兩倍於天竺必當裒多益寡以示均平今仰體
GA025n0023_p0039a04║　皇仁應令天竺於每年幫貼雲林銀五百兩外再增
GA025n0023_p0039a05║幫銀一千五百兩連前共二千兩則雲林齋糧更得
GA025n0023_p0039a06║寛裕天竺方丈仍有專僧兩寺緇流均
GA025n0023_p0039a07║鴻恩於無既矣等情具詳到（臣臣）覆加查核似屬周妥
GA025n0023_p0039a08║所有辦理緣由理合恭摺
GA025n0023_p0039a09║奏覆伏祈
GA025n0023_p0039a10║皇上睿鑒謹
GA025n0023_p0040a01║奏　四月十一日奉到
GA025n0023_p0040a02║硃批好知道了欽此
GA025n0023_p0040a03║禁約免糧碑附
GA025n0023_p0040a04║禁約碑
GA025n0023_p0040a05║浙江杭州府正堂加十級蘇　為禁約事照得飛來
GA025n0023_p0040a06║峰形勢巉聳巖壑玲瓏收聚黃山天目來龍之氣其
GA025n0023_p0040a07║鍾靈毓秀有關省城文脈之興替東晉咸和年自西
GA025n0023_p0040a08║域聖僧慧理於峰前峰後開建靈隱靈山兩剎其名
GA025n0023_p0040a09║益著隋仁壽二年敕建浮圖七級以鎮壓之名曰神
GA025n0023_p0040a10║尼塔其以神尼命名者葢因尼智仙神通夙具文帝
GA025n0023_p0041a01║沐其點化故於塔中既埋世尊舍利且供神尼之像
GA025n0023_p0041a02║焉事詳龍藏法苑珠林班班可攷自是之後此峰遂
GA025n0023_p0041a03║稱為國家禁地宋相韓侂胄欲於其上妄卜牛眠民
GA025n0023_p0041a04║謠曰靈山一片地上有王者氣丞相營首邱不知主
GA025n0023_p0041a05║何意其覬覦之心遂不敢逞及明天啟元年有陳宦
GA025n0023_p0041a06║者復萌侂胄之心事聞巡撫蘇公除一面審斷外另
GA025n0023_p0041a07║於懸崖峭壁鑿擘窠四大字曰天子萬壽款曰天啟
GA025n0023_p0041a08║元年都御史臣蘇茂相恭立至今炳炳煌煌萬目畢
GA025n0023_p0041a09║覩其稱臣者示名器所在即天威咫尺之所在禮曰
GA025n0023_p0041a10║齒路馬有誅蹴路馬芻有誅夫以君王之馬與馬所
GA025n0023_p0042a01║食之芻齒之蹴之罪且不宥何況山有天子之號而
GA025n0023_p0042a02║敢於其頂上尚可謀葬之人哉此猶往事也康熙二
GA025n0023_p0042a03║十八年
GA025n0023_p0042a04║聖駕南巡駐蹕靈隱賜以雲林之額尤鍾愛此峰題詩
GA025n0023_p0042a05║紀勝有曰靈山含秀色鷲嶺起嵯峨又曰開襟對層
GA025n0023_p0042a06║碧下馬撫煙蘿則是前日之禁惟閑勢豪謀佔之邪
GA025n0023_p0042a07║今日之防更為
GA025n0023_p0042a08║天子神明所注是一草一木尤當愛護使無損也近聞
GA025n0023_p0042a09║不法僧徒利欲熏心不畏國典公然將峰頭地畝盜
GA025n0023_p0042a10║賣於豪家葬墳兼有不逞之輩竊盜塔磚朋奸作孽
GA025n0023_p0043a01║盜賣者固不懼王法盜買者豈不愛身家乎夫以韓
GA025n0023_p0043a02║相不能得之於宋陳宦不能得之於明今何物勢豪
GA025n0023_p0043a03║而敢謀此龍穴也哉若謂價買非謀天下名山莫非
GA025n0023_p0043a04║王上延僧奉守香火以祝聖壽名為千年常住不同
GA025n0023_p0043a05║俗家父祖所遺之私產也若使一朝僧可賣千年常
GA025n0023_p0043a06║住凡屬天下匪人無所投奔相率逃入空門今日削
GA025n0023_p0043a07║髮明日賣山是恒岱嵩華皆偷兒乞丐起家之本也
GA025n0023_p0043a08║天下名山僧佔多葢常聞之天下名山僧賣多有是
GA025n0023_p0043a09║理乎本府有守土之責聞此奸宄切齒恨之是以細
GA025n0023_p0043a10║攷圖籍詢之耆老不惜至再至三知前人守護之艱
GA025n0023_p0044a01║難如彼今人廢敗之容易如此天竺靈隱同一慧理
GA025n0023_p0044a02║開山為之後者何度量之相越若是乎合行給示勒
GA025n0023_p0044a03║石永禁為此示仰軍民僧俗地方保甲人等知悉嗣
GA025n0023_p0044a04║後飛來峰上亟宜栽樹修塔培養名勝永不許營葬
GA025n0023_p0044a05║墳墓敢有蠢不受化仍蹈前轍其盜賣盜買之輩以
GA025n0023_p0044a06║及堪輿看墳之人一體依律治罪決不姑貸更有諭
GA025n0023_p0044a07║者從來名勝之地疆畔遷變雖不無各有管業若其
GA025n0023_p0044a08║風水關乎萬姓古蹟建於前朝仍是天下公器此峰
GA025n0023_p0044a09║此塔晉隋故物也且闔省文風所係
GA025n0023_p0044a10║國家王氣所鍾嗣後若靈隱盜賣此山寸土許下竺
GA025n0023_p0045a01║協同地方報官若下竺盜賣此山寸土許靈隱協同
GA025n0023_p0045a02║地方報官立刻鎖拿究明仍通詳各憲重處此出於
GA025n0023_p0045a03║本府親訪事關地方故不辭叮嚀告誡爾等當悔過
GA025n0023_p0045a04║自新毋以身試法可也須至示者右仰知悉康熙
GA025n0023_p0045a05║三十一年五月二十三日給
GA025n0023_p0045a06║杭州府錢塘縣加一級黃為禁約事照得靈隱寺前
GA025n0023_p0045a07║有靈鷲一峰奇石叢崱青蒼玉削且巖扃窈窕嵌空
GA025n0023_p0045a08║玲瓏雖為古剎之屏障實係杭郡之文峰自古賢哲
GA025n0023_p0045a09║挺生莫不鍾秀於此其飛來之名始自晉僧口讚然
GA025n0023_p0045a10║而峰巒一帶奇秀無窮故形家之說以為有王者氣
GA025n0023_p0046a01║宋相明宦曾經圖維祗不過徒然遺笑百代耳又何
GA025n0023_p0046a02║濟於事哉兹有欲蹈前轍者寧不以往鑒作誡意欲
GA025n0023_p0046a03║何為耶前
GA025n0023_p0046a04║聖駕南巡曾經駐蹕寺賜雲林峰加題咏附近僧俗尤
GA025n0023_p0046a05║當加倍守護以成勝地即一草一木勿許擅動今本
GA025n0023_p0046a06║縣訪聞有不法僧徒貪其貨利敢將峰頭地畝擅行
GA025n0023_p0046a07║議賣致使本地奸棍溺於風水百計營求罔顧從前
GA025n0023_p0046a08║刊碑藐視各憲禁約一有損傷所關非細合行嚴禁
GA025n0023_p0046a09║為此示仰闔郡軍民以及僧眾諸色人等知悉嗣後
GA025n0023_p0046a10║恪遵禁示勿效昔日痴人務於飛來峰上廣為培植
GA025n0023_p0047a01║勿損靈塔豈特增輝乎佛境抑且裨益於文巔倘有
GA025n0023_p0047a02║不遵仍想窀穸有傷來龍者或經訪出或被告發本
GA025n0023_p0047a03║縣即據實通詳定將賣山買山之人立拿究解斷不
GA025n0023_p0047a04║稍為寛貰也慎之特示康熙三十一年五月二十九
GA025n0023_p0047a05║日給
GA025n0023_p0047a06║免糧碑
GA025n0023_p0047a07║特受浙江杭州清軍驛傳總捕分府帶管錢塘縣事
GA025n0023_p0047a08║加二級秦　　為籲
GA025n0023_p0047a09║恩奏免徵輸以廣
GA025n0023_p0047a10║皇恩以庇靈山香火事雍正四年十月三十日奉署本
GA025n0023_p0048a01║府寧紹分府加二級徐憲牌奉布政司憲牌奉巡撫
GA025n0023_p0048a02║都察院李憲批據具呈雲林寺僧智廣呈稱竊雲林
GA025n0023_p0048a03║寺永為浙江祝釐道場省會禪門但荷
GA025n0023_p0048a04║聖祖施法外之仁凡
GA025n0023_p0048a05║翠華臨幸處所如省城淨慈甯波普陀等寺應輸錢糧
GA025n0023_p0048a06║均沐
GA025n0023_p0048a07║恩免惟雲林已邀
GA025n0023_p0048a08║聖祖仁皇帝巡幸七次未奉
GA025n0023_p0048a09║恩免且雲林實無出息田畝所有寺基與寺外至九里
GA025n0023_p0048a10║松大路計共二百六畝并石[榻-木+石]荒山共三千四百畝
GA025n0023_p0049a01║些利全無輸納維艱仰懇轉達恩免等情奉批仰
GA025n0023_p0049a02║　布政司查例詳覆等因批示行府下縣遵即查明淨
GA025n0023_p0049a03║慈免糧之例詳覆蒙署府徐核議請將該寺戶下山
GA025n0023_p0049a04║地三千六百畝照依淨慈之例概行攤免具詳前藩
GA025n0023_p0049a05║憲許批仰再確議覆蒙前府憲孫議將該寺戶下丈
GA025n0023_p0049a06║明寺內　行宮殿宇基址徵地一百一十四畝七分
GA025n0023_p0049a07║三釐二毫五絲土山四十一畝九分五釐一毫并該
GA025n0023_p0049a08║寺戶下攤加鄉市丁銀具詳請照淨慈寺免糧之例
GA025n0023_p0049a09║均攤各里其餘一切山地條糧仍令僧完詳奉
GA025n0023_p0049a10║　　轉詳總督浙江部院管巡撫事李憲批錢邑糧額因
GA025n0023_p0050a01║勻丁加增較各邑稍重現在酌量於許村丈出沙地
GA025n0023_p0050a02║案內議補仰候彼案丈明之日另詳核奪兹於雍正
GA025n0023_p0050a03║六年正月十三日蒙本府憲牌為曉諭丈出隱佔地
GA025n0023_p0050a04║畝抵補仁錢二縣市丁錢糧等事雍正六年正月初
GA025n0023_p0050a05║九日奉布政司憲牌雍正五年十二月十六日奉總
GA025n0023_p0050a06║督浙江部院管巡撫事李憲牌前事行司到府飭行
GA025n0023_p0050a07║清出許村沙地銀內于雍正六年為始抵補仁錢二
GA025n0023_p0050a08║縣市丁銀兩并抵補雲林寺原詳批免銀米等因知
GA025n0023_p0050a09║照下縣于雍正六年五月初三日遵將該寺戶下批
GA025n0023_p0050a10║免山地條銀六兩八錢七分三釐漕米五石五斗二
GA025n0023_p0051a01║升三合三勺漕截一兩四錢六分九釐二毫該寺戶
GA025n0023_p0051a02║下攤加鄉市丁銀一十二兩九分三釐四毫造冊具
GA025n0023_p0051a03║詳前藩憲彭轉呈總督浙江部院管巡撫事李憲批
GA025n0023_p0051a04║知照題明咨部俟海防廳徵追前項沙地租銀內照
GA025n0023_p0051a05║數發縣抵補在案于雍正六年九月十五日奉前府
GA025n0023_p0051a06║憲郭憲牌奉總督浙江部院管巡撫事李憲牌前事
GA025n0023_p0051a07║行司到府仰縣即將先後詳批雲林寺基應免數目
GA025n0023_p0051a08║分晰備敘原委頒給帖文令其勒石遵照以垂久遠
GA025n0023_p0051a09║仍將碑摹詳送附案等因奉此為查免山地畝分字
GA025n0023_p0051a10║號細數先經給示曉諭并詳覆註冊于雍正六年為
GA025n0023_p0052a01║始扣免外合行勒石永遵為此示仰雲林寺僧即便
GA025n0023_p0052a02║遵照憲批永各遵守須至碑者
GA025n0023_p0052a03║計開
GA025n0023_p0052a04║率字八百三十八號徵地四釐一毫二絲率字九
GA025n0023_p0052a05║百六十七號徵地一分四釐八毫八絲率字一千
GA025n0023_p0052a06║七百五十九號徵地一畝四分六釐八毫八絲率
GA025n0023_p0052a07║字一千七百六十一號徵地三畝八分一釐二毫二
GA025n0023_p0052a08║絲率字一千七百六十四號徵地八分二釐六毫
GA025n0023_p0052a09║九絲率字一千七百六十六號徵地一畝三分一
GA025n0023_p0052a10║釐三毫九絲率字一千七百六十九號徵地五畝
GA025n0023_p0053a01║五分三釐四絲率字一千七百七十二號徵地一
GA025n0023_p0053a02║畝四分四釐五毫一絲率字一千七百七十八號
GA025n0023_p0053a03║徵地五畝九分八釐六毫率字一千七百八十一
GA025n0023_p0053a04║號徵地四畝八分一釐七毫四絲率字九百二十
GA025n0023_p0053a05║五號徵地一畝八分三釐九毫五絲率字一千七
GA025n0023_p0053a06║百五十八號徵地五畝六分五釐一毫七絲率字
GA025n0023_p0053a07║一千七百六十號徵地四分七釐九絲率字一千
GA025n0023_p0053a08║七百六十二號徵地一畝二分七釐率字一千七
GA025n0023_p0053a09║百六十五號徵地六分四釐九毫九絲率字一千
GA025n0023_p0053a10║七百六十八號徵地三畝二分一釐一毫八絲率
GA025n0023_p0054a01║字一千七百七十一號徵地三畝九分六釐九毫八
GA025n0023_p0054a02║絲率字一千七百七十四號徵地九分五釐八毫
GA025n0023_p0054a03║率字一千七百八十號徵地六畝四分七釐八毫
GA025n0023_p0054a04║二絲率字一千七百八十二號徵地一十九畝二分
GA025n0023_p0054a05║三釐四毫率字一千七百八十三號徵地四分
GA025n0023_p0054a06║四釐三絲率字一千七百八十七號徵地六畝一
GA025n0023_p0054a07║分五釐三絲率字一千七百八十九號徵地六畝
GA025n0023_p0054a08║五分一釐四毫八絲率字一千七百九十三號徵
GA025n0023_p0054a09║地一畝三分四釐三毫率字一千七百九十六號
GA025n0023_p0054a10║徵地七分一釐七毫五絲率字一千七百九十八
GA025n0023_p0055a01║號徵地一畝九分三釐九毫一絲率字一千七百
GA025n0023_p0055a02║八十四號徵地二畝六分八釐八毫一絲率字一
GA025n0023_p0055a03║千七百八十八號徵地三畝二分三釐率字一千
GA025n0023_p0055a04║七百九十號徵地二十畝二分四釐率字一千七
GA025n0023_p0055a05║百九十三號徵地一畝九分一釐二毫二絲率字
GA025n0023_p0055a06║一千七百九十七號徵地四分二釐九毫六絲以
GA025n0023_p0055a07║上共徵地一百一十四畝七分三釐二毫五絲率
GA025n0023_p0055a08║字二千八百六十八號內土山五畝率字二千八
GA025n0023_p0055a09║百七十號土山十五畝三分二釐二毫率字二千
GA025n0023_p0055a10║八百六十四號土山四畝二分二釐六毫率字二
GA025n0023_p0056a01║千八百六十七號土山二畝六釐九毫率字二千
GA025n0023_p0056a02║百六十九號土山五畝三分三釐四毫率字二
GA025n0023_p0056a03║千八百七十一號土山一十畝以上共土山四十
GA025n0023_p0056a04║一畝九分五釐一毫
GA025n0023_p0056a05║雍正七年歲次己酉夏五月　　　日立石
GA025n0023_p0056a06║敕賜雲林禪寺免糧碑記
GA025n0023_p0056a07║雲林禪寺為浙省祝釐叢林
GA025n0023_p0056a08║聖祖仁皇帝七巡浙江屢蒙
GA025n0023_p0056a09║賜額匾對
GA025n0023_p0056a10║皇恩曡沛有加無已寺無寸田粒租惟不毛山三十六
GA025n0023_p0057a01║頃有奇糧無所出雍正六年前住持（智廣）將寺內殿
GA025n0023_p0057a02║基園場地一頃一十四畝零土山四十一畝零歲該
GA025n0023_p0057a03║條漕六兩八錢零許寺戶攤加鄉丁銀一十二兩零
GA025n0023_p0057a04║漕米五石五斗零漕截銀一兩四錢零呈奉前宮保
GA025n0023_p0057a05║督憲李批准豁免於乾隆元年前閣憲嵇題明奉免
GA025n0023_p0057a06║在案乾隆二年又據前住持（明覺）復將寺外官路并
GA025n0023_p0057a07║飛來峰亭基共徵地四十四畝零土山六十二畝零
GA025n0023_p0057a08║石山八十六畝零歲該條漕銀三兩七錢漕米二石
GA025n0023_p0057a09║四斗條漕截銀六錢復呈前閣憲嵇題准豁免二次
GA025n0023_p0057a10║奉免之外尚存徵地三十八畝零土山七頃二十四
GA025n0023_p0058a01║畝零中山二十四頃零石山一十四畝零水蕩二畝
GA025n0023_p0058a02║零歲該條漕截銀并徵銀三十六兩八錢漕米一十
GA025n0023_p0058a03║七石零今住持（義果）監院（德球）又於乾隆四年呈巡
GA025n0023_p0058a04║撫都察院盧批送藩憲張府憲姚轉行仁邑縣主葉
GA025n0023_p0058a05║錢邑縣主王勘明詳奉會同閩浙督憲德漕運督憲
GA025n0023_p0058a06║託合詞具題奉　旨准於乾隆四年為始通數全免
GA025n0023_p0058a07║欽遵在案除三次豁免字號銀產數目已蒙錢邑縣
GA025n0023_p0058a08║主開造印冊給發常住收執并蒙出示飭禁毋許地
GA025n0023_p0058a09║棍侵佔外為此遵奉　旨憲立碑寺內鐫記前案如
GA025n0023_p0058a10║左乾隆五年三月日雲林監院（德球德語）公同兩序等敬
GA025n0023_p0059a01║摹立石
GA025n0023_p0059a02║免糧碑
GA025n0023_p0059a03║戊申年十月七日謁佛雲林住持僧（重照）指呈免糧
GA025n0023_p0059a04║碑並殘缺不全之狀按係乾隆二年九年兩次　題
GA025n0023_p0059a05║奏奉免外尚存徵地土山石山水蕩三千一百七十
GA025n0023_p0059a06║八畝零於乾隆四年先中丞漢亭公巡撫浙江　題
GA025n0023_p0059a07║奏豁免僧眾感激
GA025n0023_p0059a08║聖恩立碑鐫記三次全案歲久斷缺剝落難徵敬維
GA025n0023_p0059a09║　皇仁所被先澤所留爰泐新碑依文照刻附跋於後乾
GA025n0023_p0059a10║隆五十三年歲次戊申十月兩浙江南等處鹽法道
GA025n0023_p0060a01║加四級紀錄十次襄平盧崧書
GA025n0023_p0060a02║
GA025n0023_p0060a03║
GA025n0023_p0060a04║
GA025n0023_p0060a05║
GA025n0023_p0060a06║
GA025n0023_p0060a07║
GA025n0023_p0060a08║
GA025n0023_p0060a09║
GA025n0023_p0060a10║續修雲林寺誌卷一終