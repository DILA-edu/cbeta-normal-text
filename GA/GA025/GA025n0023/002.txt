GA025n0023_p0061a01║續修雲林寺誌卷二
GA025n0023_p0061a02║重興
GA025n0023_p0061a03║雲林寺興廢（仁和）翟灝
GA025n0023_p0061a04║雲林寺舊名靈隱寺晉咸和元年僧慧理登飛來峰
GA025n0023_p0061a05║曰佛在世日多為仙靈所隱今此亦復爾邪因建寺
GA025n0023_p0061a06║名靈隱相傳寺額乃葛洪書或云宋之問書山門曰
GA025n0023_p0061a07║絕勝覺場正殿曰覺皇殿唐會昌廢教寺毁後稍稍
GA025n0023_p0061a08║興復規制未宏吳越錢氏命僧延壽開拓建經幢于
GA025n0023_p0061a09║寺門左右宋景德四年增寺額景德二字南渡高孝
GA025n0023_p0061a10║兩朝屢幸號禪院五山之第二山元明興廢靡常今
GA025n0023_p0062a01║寺則順治時僧宏禮所重建也宋志聖蹟有百尺彌
GA025n0023_p0062a02║勒閣蓮峰堂白雲堂千佛殿延賓水閣望海閣巢雲
GA025n0023_p0062a03║亭松源菴直指堂及梁簡文石像記唐司空曙詩僧
GA025n0023_p0062a04║遵式五峰合澗詩石刻宋理宗御書覺皇寶殿妙莊
GA025n0023_p0062a05║嚴域大字元明聖蹟有一笑軒交蘆室妙應閣安遇
GA025n0023_p0062a06║堂禪悅堂面壁軒歸雲庵淨居庵白雲菴今惟覺皇
GA025n0023_p0062a07║殿直指堂尚仍舊名新蹟則有羅漢殿金光明殿輪
GA025n0023_p0062a08║藏閣大樹堂南鑑堂聯鐙閣華嚴閣青蓮閣梵香閣
GA025n0023_p0062a09║玉樹林紫竹林蒙堂萬竹樓諸勝康熙二十八年
GA025n0023_p0062a10║敕賜名雲林寺乾隆十六年
GA025n0023_p0063a01║御題覺皇殿曰鷲嶺龍宮直指堂曰涌翠披雲
GA025n0023_p0063a02║重修雲林寺記三寶
GA025n0023_p0063a03║溯自漢明帝時白馬西來名都梵剎遂徧寰區其最
GA025n0023_p0063a04║勝者莫若錢塘之西湖西湖諸山又以靈隱為特勝
GA025n0023_p0063a05║葢其眾山圍拱一峰中斷林石秀萃雲煙萬狀中遠
GA025n0023_p0063a06║睇湖光朗然石鑑洵屬東南異境五季以前興廢勿
GA025n0023_p0063a07║論矣唐大厤時廢而復興錢氏有國令僧延壽起石
GA025n0023_p0063a08║幢殿仍咸和覺皇之舊後又建千佛閣法堂彌勒閣
GA025n0023_p0063a09║等處其時尚沿東靈鷲西靈隱故址析而二之宋景
GA025n0023_p0063a10║德間合為一改絕勝覺場為靈隱禪寺理宗時駐蹕
GA025n0023_p0064a01║屢幸又改法堂為直指堂嗣後廢興代嬗明洪武永
GA025n0023_p0064a02║樂宣德間若惠明善才良玠諸僧先後增復勝槩至
GA025n0023_p0064a03║隆慶三年燬於雷火萬厤壬午僧如通說經募眾始
GA025n0023_p0064a04║得黝堊有加此勝代以前相沿梗概也
GA025n0023_p0064a05║國朝順治戊戌大殿燬僧宏禮鼎新之康熙癸亥癸
GA025n0023_p0064a06║酉及辛巳等歲恭奉
GA025n0023_p0064a07║聖祖仁皇帝鑾輅曡次南巡
GA025n0023_p0064a08║御書雲林二字改名雲林禪寺
GA025n0023_p0064a09║賜金佛一尊香金五兩
GA025n0023_p0064a10║御書禪門法紀額
GA025n0023_p0065a01║恩賚有差雍正戊申前制府彭城李公募修重整葢自
GA025n0023_p0065a02║宸章屢賁香靄恒春固足合蘭若甘膏長沾衣盋也今
GA025n0023_p0065a03║我
GA025n0023_p0065a04║皇上懋舉時巡
GA025n0023_p0065a05║翠華之莅兹寺者前後共七次輝煌
GA025n0023_p0065a06║睿藻之隆與日月湖山常瞻瑞彩其視東晉以來規模
GA025n0023_p0065a07║宏遠矣惟是永澤期於宣化而集福本諸善緣余自
GA025n0023_p0065a08║乾隆癸巳春奉
GA025n0023_p0065a09║命撫浙閱今五載幸時和歲稔凡政治之導揚
GA025n0023_p0065a10║主德嘉惠民生者謹次第修舉歲乙未雲林寺僧告以
GA025n0023_p0066a01║殿宇傾圮援前李制府例請加修葺余諮於前署藩
GA025n0023_p0066a02║司徐君命杭郡噶守詣寺揆計度程議既定爰首率
GA025n0023_p0066a03║闔屬官僚共捐廉俸七千四百兩有奇僧又募輸千
GA025n0023_p0066a04║金撰吉鳩工官課勤惰僧司出納不擾不撓孚忱趨
GA025n0023_p0066a05║事於是
GA025n0023_p0066a06║御供金佛殿
GA025n0023_p0066a07║御碑亭
GA025n0023_p0066a08║駐蹕亭與夫大殿天王殿大山門殿及法堂羅漢堂春
GA025n0023_p0066a09║淙冷泉翠微諸亭以次繕治經始於乾隆四十年十
GA025n0023_p0066a10║月至四十二年六月事竣計工三萬餘綜費九千二
GA025n0023_p0067a01║百餘兩適當落成後新承
GA025n0023_p0067a02║命移任兩湖總制將戒程去僧德照礱碑石請余記
GA025n0023_p0067a03║之余惟浙人稟山川清淑之氣士秀民湻為善最易
GA025n0023_p0067a04║兹寺之修豈惟崇象教哉上以彰
GA025n0023_p0067a05║熙時宸翰之昭垂下以慰瞻禮皈誠之眾願殆亦善俗
GA025n0023_p0067a06║宜民之一助也遂允所請而為之記巡撫浙江等處
GA025n0023_p0067a07║陞授湖廣總督都察院右都御史兼兵部尚書世管
GA025n0023_p0067a08║佐領三寶譔
GA025n0023_p0067a09║布政使司布政使孫含中前署布政使司按察使
GA025n0023_p0067a10║徐恕按察使國棟督理糧儲漕務道陸允鎮兩浙
GA025n0023_p0068a01║江南鹽驛水利道噶爾弼善分巡杭嘉湖海防兵
GA025n0023_p0068a02║備道梁鈺分巡金衢嚴道吳恩詔分巡温處兵備
GA025n0023_p0068a03║道楊漌前署湖州府知府候補道巴國柱杭州府
GA025n0023_p0068a04║知府邵齊然嘉興府知府張紹元湖州府知府楊
GA025n0023_p0068a05║成龍寧波府知府徐崑紹興府知府席椿台州府
GA025n0023_p0068a06║知府衞詣金華府知府凌廣赤衢州府知府王士
GA025n0023_p0068a07║澣嚴州府知府吳微士溫州府知府鄭澐處州府
GA025n0023_p0068a08║知府王榮勣署嘉興府知府西防同知王燧同勒
GA025n0023_p0068a09║石候補道汪秉德候補道汪立德原任湖北黃州
GA025n0023_p0068a10║府知府夏瑚直隸州加二級黃寧知州撫轅巡捕
GA025n0023_p0069a01║謝士超管理仁和場蔣照通判顧歧山杭州府鹽
GA025n0023_p0069a02║鹺公商許南江沈大進王佩箴仁邑典商眾姓錢
GA025n0023_p0069a03║邑典商眾姓錢邑金武錫仝男秉剛助鐵栗木一
GA025n0023_p0069a04║枝乾隆四十二年歲次丁酉孟秋吉旦
GA025n0023_p0069a05║兩浙鹽漕察院廣摺奏稿
GA025n0023_p0069a06║十月十三日（奴才）在京面奉
GA025n0023_p0069a07║諭旨上年雲林寺失火焚燒大殿飭發運庫鹽課銀一
GA025n0023_p0069a08║萬兩交該寺僧承領起建等因欽此仰見
GA025n0023_p0069a09║聖恩廣被
GA025n0023_p0069a10║特發帑金俾名勝古剎仍復舊觀之至意（奴才）回任後
GA025n0023_p0070a01║遵即傳到該寺住僧恭宣
GA025n0023_p0070a02║恩旨並于運庫征存鹽課內動支銀一萬兩備具綵亭
GA025n0023_p0070a03║敬謹送往合寺僧人焚香跪接叩謝
GA025n0023_p0070a04║天恩（奴才）復親詣履勘查該寺被焚大殿一座工程雖
GA025n0023_p0070a05║不甚多而需用木料較大未免難于購求即經費亦
GA025n0023_p0070a06║尚須預為籌備（奴才）諭令該住僧將承領
GA025n0023_p0070a07║欽賜帑銀即速購備大號木料以便興工一面會同撫
GA025n0023_p0070a08║（臣）程　率同在省文武大小官員及商人等分別捐
GA025n0023_p0070a09║輸共勷盛舉除俟捐有成數陸續發交該住僧自行
GA025n0023_p0070a10║經理其不敷銀兩飭令該僧捐募外合將僧人感激
GA025n0023_p0071a01║悃忱繕摺代謝
GA025n0023_p0071a02║天恩伏乞
GA025n0023_p0071a03║聖鑒謹奏嘉慶二十三年十一月二十三日附片具奏
GA025n0023_p0071a04║兩浙鹽漕察院廣札
GA025n0023_p0071a05║知照摺奏回任并飭發起建雲林寺大殿銀兩札鹽
GA025n0023_p0071a06║運司知悉照得本院於本月二十二日具奏回任謝
GA025n0023_p0071a07║恩一摺并附奏恭宣
GA025n0023_p0071a08║恩旨飭發運庫鹽課銀一萬兩起建雲林寺大殿一摺
GA025n0023_p0071a09║俟奏到
GA025n0023_p0071a10║硃批另行恭錄行知外合先鈔摺札知札到該司即便
GA025n0023_p0072a01║遵照竝於運庫征存鹽課內動支銀一萬兩備具綵
GA025n0023_p0072a02║亭敬謹送往交該寺僧承領具報毋違嘉慶二十三
GA025n0023_p0072a03║年十一月二十七日下
GA025n0023_p0072a04║重建雲林寺碑
GA025n0023_p0072a05║余奉
GA025n0023_p0072a06║命撫浙之明年值雲林寺殿工告成諸紳士請余誌碑
GA025n0023_p0072a07║以垂久遠按雲林為古靈隱寺在會城之西十餘里
GA025n0023_p0072a08║襟江帶湖夙擅形勝晉咸和間竺僧慧理始卓錫開
GA025n0023_p0072a09║山因山署名連建五剎唐時屢更興廢四剎湮沒無
GA025n0023_p0072a10║考而靈隱獨存吳越錢王飭僧延壽恢拓舊基規制
GA025n0023_p0073a01║較備其後大殿一燬於宋再燬於明三燬於
GA025n0023_p0073a02║國朝順治十五年皆甫燬旋建克復舊觀近於嘉慶
GA025n0023_p0073a03║二十一年八月二十九日大殿復燬延及
GA025n0023_p0073a04║行宮觀音殿經前撫（臣）楊頀循例入
GA025n0023_p0073a05║奏
GA025n0023_p0073a06║仁宗睿皇帝恩旨賞給運庫帑銀一萬兩以資建復於
GA025n0023_p0073a07║是前撫會同鎮浙將軍率各僚屬首先倡捐得銀一
GA025n0023_p0073a08║萬一千兩有奇存貯運庫道光紀元四所商人金肇
GA025n0023_p0073a09║新等呈請以各憲仰體
GA025n0023_p0073a10║聖慈捐廉勸助今眾商咸願每引捐銀三分共銀十萬
GA025n0023_p0074a01║七千兩有奇隨綱遞輸存庫備用餘由住持儀謙虔
GA025n0023_p0074a02║心叩募浙東西及鄰省紳士之踴躍樂輸者前後亦
GA025n0023_p0074a03║以萬計閱歲凡六經費乃裕三年運司宋如林請發
GA025n0023_p0074a04║存項開工興建前撫委今遴擇董事葉道傳朱嘉猷
GA025n0023_p0074a05║孫培徐志震四人副以徐沂詳示規模責成領款搆
GA025n0023_p0074a06║選木石甎瓦各料或分任或專司通力量才悉心經
GA025n0023_p0074a07║理遭燬之宇以次營造及歲久傾圮之天王殿羅漢
GA025n0023_p0074a08║堂俱一律鼎新座補像裝金碧照耀其梁棟榱桷之
GA025n0023_p0074a09║修亘瓴甋垣墉階砌之崇廣悉準前式勿侈勿媮方
GA025n0023_p0074a10║鳩工時頭山門又為鄰火所燬諸董事捐資重築並
GA025n0023_p0075a01║買民居被焚地拓之前繚以牆旁界以衖觀瞻之肅
GA025n0023_p0075a02║視昔有加是役也用建造修葺數百十楹首各殿堂
GA025n0023_p0075a03║次經閣次碑亭以至客舍僧寮庫藏庖湢之所靡不
GA025n0023_p0075a04║一一完整堲茨丹雘赫然煥然經始於道光三年七
GA025n0023_p0075a05║月初七日落成於八年四月十六日計用銀十三萬
GA025n0023_p0075a06║七千餘兩工鉅費節期速制堅無損民生有資象教
GA025n0023_p0075a07║來觀者悟華嚴法界如聖域賢關不可磨滅因起樂
GA025n0023_p0075a08║善悔過之心厥功偉矣獨念斯寺深藏林壑遠隔市
GA025n0023_p0075a09║塵而自宋以來屢遭火燬豈寺僧之不慎亦有數存
GA025n0023_p0075a10║乎其間耶繼自今住持僧當思締造之艱益矢護持
GA025n0023_p0076a01║之力安禪鷲嶺邀佑龍天斯誠余所深望者夫名勝
GA025n0023_p0076a02║之區莫敢終廢況寺為
GA025n0023_p0076a03║列聖翠華之所臨幸
GA025n0023_p0076a04║仁廟恩帑之所寵頒
GA025n0023_p0076a05║墨寶儲藏山靈森衞余來適觀其成是不可以無紀也
GA025n0023_p0076a06║爰徇諸紳士之請而敘其建復之端委俾後之修志
GA025n0023_p0076a07║乘者有所考焉
GA025n0023_p0076a08║欽命兵部侍郎兼都察院右副都御史巡撫浙江等處
GA025n0023_p0076a09║地方提督軍務兼管兩浙鹽政加一級紀錄十四次
GA025n0023_p0076a10║劉彬士撰并書道光八年歲在戊子夏四月初一日
GA025n0023_p0077a01║建
GA025n0023_p0077a02║具呈四所商人金肇新等為籲請公捐以期仰嗣
GA025n0023_p0077a03║皇仁而資重建事切西湖雲林禪寺為全浙古剎創由
GA025n0023_p0077a04║晉代擴自
GA025n0023_p0077a05║聖朝鷲嶺岧嶤實東南之勝境蓮峰秀削乃吳越之禪
GA025n0023_p0077a06║宗恭逢
GA025n0023_p0077a07║高宗純皇帝六次南巡屢沐
GA025n0023_p0077a08║翠華之臨幸曡邀
GA025n0023_p0077a09║宸翰之輝煌溯自雍正年間前宮保兼鹽政李興修殿
GA025n0023_p0077a10║宇整舊一新志乘昭埀班班可考詎嘉慶二十一年
GA025n0023_p0078a01║不戒於火大殿被焚時際大憲大運進京面奉
GA025n0023_p0078a02║仁宗睿皇帝埀詢荷蒙
GA025n0023_p0078a03║恩旨欽發帑金一萬兩令寺僧募建現奉（鹽撫）二憲暨（道司）
GA025n0023_p0078a04║府廳州縣場所捐廉勷助除撥寺僧赴楚購料運回
GA025n0023_p0078a05║以備工用外惟是殿宇高深廣闊總須按照舊時成
GA025n0023_p0078a06║式辦理約計現在存買之料只敷工需十分之二其
GA025n0023_p0078a07║餘料物工作不敷甚鉅委是工程浩大勸募為難若
GA025n0023_p0078a08║不急籌興建則以前領帑購存木料值常年露處雨
GA025n0023_p0078a09║淋日漸朽腐必致前功盡棄經始無期（商）等目擊情
GA025n0023_p0078a10║形緣思該寺前因閣宇損壞鹽務眾商曾經立款捐
GA025n0023_p0079a01║修有案此次被焚分別仰體
GA025n0023_p0079a02║皇仁憲德共効眾擎之舉爰是公同籌議等情願專立
GA025n0023_p0079a03║林廟捐款每引輸銀三分即于詳准奉批之日為始
GA025n0023_p0079a04║無分綱分隨卯起輸以為該寺建復之資數足停止
GA025n0023_p0079a05║所有工程事務另容公舉誠實諳練董事數名責成
GA025n0023_p0079a06║會同該寺僧實心經理一俟廟工銀兩捐有成數即
GA025n0023_p0079a07║由董事會同請領俾得即時庀材鳩工以期速成善
GA025n0023_p0079a08║舉庶旃越復重沾
GA025n0023_p0079a09║聖澤涵濡輸奐重新共仰憲恩優渥為此備情環叩伏
GA025n0023_p0079a10║乞大憲大人俯賜鑒准批司立案誠為德便上呈
GA025n0023_p0080a01║道光元年正月初五日呈
GA025n0023_p0080a02║批　據呈雲林寺工料等項不敷甚鉅該商等議請
GA025n0023_p0080a03║每引捐輸銀三分以為該寺建復之需甚屬可嘉應
GA025n0023_p0080a04║如所呈無分綱分隨卯起輸俾成善舉仰鹽運司即
GA025n0023_p0080a05║飭該商等公舉誠實諳練董事會同該寺僧實心經
GA025n0023_p0080a06║理務須工歸實在毋得稍有虛糜致干未便
GA025n0023_p0080a07║重建雲林寺記朱嘉猷（菊溪）
GA025n0023_p0080a08║靈隱寺在今杭州武林山距城十餘里其山控湖拒
GA025n0023_p0080a09║江有龍盤鳳翥之狀東晉咸和三年竺僧慧理至武
GA025n0023_p0080a10║林見飛來峰而歎曰此為天竺靈鷲峰小嶺不知何
GA025n0023_p0081a01║代飛來徘徊久之於是結山水之因緣闢僊靈之區
GA025n0023_p0081a02║宅連建五剎靈鷲靈山靈峰等或廢或更惟靈隱獨
GA025n0023_p0081a03║存後因年久穨廢寺燬僧散復經永明壽禪師重為
GA025n0023_p0081a04║開拓殿宇一新宋宣和五年閏十二月八日正殿被
GA025n0023_p0081a05║焚九年住持曇瓚建復舊規旋于前明隆慶三年燬
GA025n0023_p0081a06║于雷火萬厤壬午住持如通開講說法士庶雲集鳩
GA025n0023_p0081a07║工庀材百廢俱舉越五年而竣事
GA025n0023_p0081a08║國朝順治六年住持具德和尚重加修整殿宇一新
GA025n0023_p0081a09║戊戌年大殿遇灾至辛丑七月十七日大殿與天王
GA025n0023_p0081a10║殿同日興建宰官護法檀越施財貧者用力役夫助
GA025n0023_p0082a01║工不三年而各殿俱成今於嘉慶二十一年八月二
GA025n0023_p0082a02║十九日大殿又遭焚燬沿及
GA025n0023_p0082a03║行宮觀音各殿當奉前撫憲楊附片　奏明奈工程浩
GA025n0023_p0082a04║大建復綦難住持儀謙堅金剛心發勇猛力不避風
GA025n0023_p0082a05║雨寒暑沿街拜經叩募兩載以來誠心感格上蒼護
GA025n0023_p0082a06║佑于二十三年十月奉前鹽憲廣大運回浙傳奉
GA025n0023_p0082a07║　仁宗睿皇帝恩旨賞給運庫帑銀一萬兩餘聽該住持
GA025n0023_p0082a08║自行募化以資建復旋荷各大憲首先創捐銀一萬
GA025n0023_p0082a09║數千兩至道光元年正月經四所眾商金肇新等仰
GA025n0023_p0082a10║體
GA025n0023_p0083a01║恩憲德呈請每引捐銀三分為建復之資緣董理乏
GA025n0023_p0083a02║人未及興建延至道光三年經前運憲宋誠心啟建
GA025n0023_p0083a03║延董事指示規模責成請領捐款時葉道傳孫培徐
GA025n0023_p0083a04║志震及嘉猷并外延幫理董事徐沂購選木石磚瓦
GA025n0023_p0083a05║各料雖分任其責仍總理其事督同各匠實心經辦
GA025n0023_p0083a06║於道光三年七月初七日破土興工承辦數載不獨
GA025n0023_p0083a07║大殿建復煥然悉循其舊并兩傍之
GA025n0023_p0083a08║行宮觀音殿一齊復建前至天王殿及西戒堂下之羅
GA025n0023_p0083a09║漢堂五十四間按查碑記式樣逐一補裝週圍佛像
GA025n0023_p0083a10║嚴麗金碧輝煌以補前建之不足共計建造修葺數
GA025n0023_p0084a01║十餘進自內至外各殿各堂各樓各亭各寮各舍脫
GA025n0023_p0084a02║體更新悉因大殿焚燬建復詎於七年正月二十五
GA025n0023_p0084a03║日頭山門又被鄰火沿焚幸大工未竣經董事等復
GA025n0023_p0084a04║捐資購買焚燬民地添建照牆併於山門兩傍置買
GA025n0023_p0084a05║餘地建設水衖又將山門建復一新併得不連民屋
GA025n0023_p0084a06║尤壯觀瞻更避風煙而資經久皆仰
GA025n0023_p0084a07║天恩覆育
GA025n0023_p0084a08║聖澤涵濡得資興復如此巨麗殆一時罕覯也謹記
GA025n0023_p0084a09║重建雲林寺大殿記梁田（春塍）
GA025n0023_p0084a10║雲林寺建於晉咸和元年代有興廢今寺則
GA025n0023_p0085a01║國朝順治時僧宏禮所募建也康熙四十二年曾遭
GA025n0023_p0085a02║祝融之灾越百餘年為嘉慶廿一年復不戒於火延
GA025n0023_p0085a03║及大殿工費繁重未能猝復蒙
GA025n0023_p0085a04║睿皇帝賜帑金一萬兩其時撫浙者黃梅帥公承瀛鹺
GA025n0023_p0085a05║使則長白廣公泰都轉則長白宋公如林相與謀捐
GA025n0023_p0085a06║貲並諭商樂助未及舉行俄奉
GA025n0023_p0085a07║命裁鹽政歸巡撫兼治而帥公適當其任定議即於鹽
GA025n0023_p0085a08║課內每引捐三釐得銀若干商眾踴躍遂以集事擇
GA025n0023_p0085a09║於道光三年七月初七日興工四所商人公舉董厥
GA025n0023_p0085a10║事者而以（田）預其數具呈院司允准行札知飭時（田）
GA025n0023_p0086a01║服初闋將為赴都計力辭不獲命以中丞前為大京
GA025n0023_p0086a02║兆（田）曾為屬吏相待甚優都轉在京第又與（田）望衡
GA025n0023_p0086a03║對宇過從晨夕兩公皆以舊識故樂（田）為之贊襄也
GA025n0023_p0086a04║董事五人（田）之外有葉君道傳金君枝朱君嘉猷孫
GA025n0023_p0086a05║君培後金君命其子世樟代其役葉君旋病沒改舉
GA025n0023_p0086a06║徐君沂金君世樟又奉派總杭所商事復改舉徐君
GA025n0023_p0086a07║志震諸董事各有專司或工程或出納或購材木或
GA025n0023_p0086a08║辦瓴甓之屬葢都轉宋公親為之鬮定而以（田）贊襄
GA025n0023_p0086a09║之於是鳩工庀材邪許之唱聲入雲際空山猨寉聞
GA025n0023_p0086a10║而為之翔舞得梁木於漢口得柱木於南京皆浙地
GA025n0023_p0087a01║所不能有也中間山門復燬拓地而崇大之次第畢
GA025n0023_p0087a02║舉珠梯鳳鐸輪奐一新花曳虹幡霞連繡栱固不待
GA025n0023_p0087a03║給孤長者之布金空地也三十六相復莊嚴而重飾
GA025n0023_p0087a04║之四方過而瞻仰者莫不贊歎嗟異合十膜拜無虛
GA025n0023_p0087a05║日積五寒暑之勤始吿成功實道光八年七月也物
GA025n0023_p0087a06║力愈囏於前宏規無減於舊非佛慈之佑曷能臻此
GA025n0023_p0087a07║計前康熙建此為癸未七月興工今復道光光癸未
GA025n0023_p0087a08║七月興工成於戊子七月前後百廿載中日月遙遙
GA025n0023_p0087a09║相應洵有數存乎其間哉（田）既身司其事目覩其成
GA025n0023_p0087a10║從此千百年後聞替戾之岡追溯今時盛事安可無
GA025n0023_p0088a01║一言以記之因敘其緣起俾觀者識其大略如是
GA025n0023_p0088a02║見能和尚入院後重建飛來峰坊續置山地數
GA025n0023_p0088a03║率字號地五釐
GA025n0023_p0088a04║率字號地五釐
GA025n0023_p0088a05║率字號地三分八釐四毫二絲五忽
GA025n0023_p0088a06║率字號地四毫一絲六忽
GA025n0023_p0088a07║重建大殿破土疏
GA025n0023_p0088a08║道光三年癸未秋七月七日重建大雄寶殿興工破
GA025n0023_p0088a09║土師執拄杖云
GA025n0023_p0088a10║太平天子正當陽八載虔求佛放光感動檀施過百萬
GA025n0023_p0089a01║淨除瓦礫下錢唐古德云世尊昔日隨宜說法諸天
GA025n0023_p0089a02║圍繞佛即以指指其地云此處可建一大梵剎爾時
GA025n0023_p0089a03║天帝釋即拈一莖草插其地而白佛言建梵剎已竟
GA025n0023_p0089a04║佛乃宛爾微笑這個妙義有大因緣在並非遊戲神
GA025n0023_p0089a05║通事末法比邱何能參究本寺仰蒙
GA025n0023_p0089a06║皇上天恩賜帑重興一時地方各憲縉紳居士諸大善
GA025n0023_p0089a07║人盡力捐輸筮吉奉
GA025n0023_p0089a08║旨興工是日祥風應律秋日清華恭迎大中丞以下各
GA025n0023_p0089a09║憲並諸大護法善人降臨賴我佛慈悲百靈效順工
GA025n0023_p0089a10║作取裁合度職司備辦咸宜頓令首剎粵興實仰被
GA025n0023_p0090a01║於
GA025n0023_p0090a02║皇仁帝德大工經始期不辜於檀度信施今日雲林鳩
GA025n0023_p0090a03║工運木與昔天帝拈草插地是同是別若道同去凡
GA025n0023_p0090a04║聖差殊若道別似法門有二果能道得此話圓山僧
GA025n0023_p0090a05║與爾拄杖子良久云圓機入妙道昌隆　薦領能教隔
GA025n0023_p0090a06║礙通剎剎塵塵興梵剎　都緣佛一指圖中即開工
GA025n0023_p0090a07║附謝土疏
GA025n0023_p0090a08║道光八年歲在戊子大工告竣謹擇於四月十五日
GA025n0023_p0090a09║謝土先期起建水陸道場上報
GA025n0023_p0090a10║國恩並酬檀信次則延羽士另結華壇崇宣
GA025n0023_p0091a01║寶笈為謝土安神法事奉請十方真宰靈祗本寺十
GA025n0023_p0091a02║八伽藍當境諸大侯王齊登法會雲馭與芻靈共獻
GA025n0023_p0091a03║香花偕肴核並陳回向先申證明此意百司隸責不
GA025n0023_p0091a04║失保持六載趨工誠非容易落成首剎端賴神庥念
GA025n0023_p0091a05║經費之浩繁幸邀蕆事宜奉安於座次下鑒愚忱住
GA025n0023_p0091a06║持（儀謙）謹具
GA025n0023_p0091a07║鑄鐘疏
GA025n0023_p0091a08║開鑪鑄鐘師拈如意云載筮載祝吿備吿虔五金積
GA025n0023_p0091a09║地重離耀天古德云般若似大火聚所以大末蟲處
GA025n0023_p0091a10║處能緣卻不能緣於火聚世間心亦處處能緣唯不
GA025n0023_p0092a01║能緣於般若山僧看來火聚即是般若不見善財參
GA025n0023_p0092a02║見熱勝婆羅門輒令先入火山隨後相見善財時有
GA025n0023_p0092a03║所悟躍入火中忽然通身解脫徧體清涼目前之事
GA025n0023_p0092a04║卻與古人無二舉如意云頑金待鑄　聲徹山中發界
GA025n0023_p0092a05║清涼　智慧潛通即開鑄
GA025n0023_p0092a06║駐蹕軒上梁說法
GA025n0023_p0092a07║師執拄杖云
GA025n0023_p0092a08║聖跡昭垂後山林永不磨會當
GA025n0023_p0092a09║天藻現下賜野僧和一卓云此是
GA025n0023_p0092a10║高宗純皇帝於乾隆十六年仲春之月
GA025n0023_p0093a01║翠華臨幸爾時
GA025n0023_p0093a02║聖心悅豫下　示一偈雲居十笏暫徘徊　翠柏蒼松及
GA025n0023_p0093a03║古梅何必山僧門外立　招呼且向个中來
GA025n0023_p0093a04║飭令或和句或答轉語時我三峰第四代上巨下濤
GA025n0023_p0093a05║果祖即頃奉和恭呈
GA025n0023_p0093a06║御覽僧出問請和尚這轉語如何下師云不見道咫尺
GA025n0023_p0093a07║天顏毋敢隕越
GA025n0023_p0093a08║恩許拜颺入門匪粹進云這是七八十年前與今日
GA025n0023_p0093a09║事不相交涉舉此何義師以杖指樑偈云頌聖題樑
GA025n0023_p0093a10║因緣是一世有三朝天無二日上昇
GA025n0023_p0094a01║重建觀音殿上梁說法
GA025n0023_p0094a02║師以杖叩樑一下問大眾云有聲否眾答言有聲師
GA025n0023_p0094a03║拄杖良久復問大眾無聞否眾云無聞師云爾眾盡
GA025n0023_p0094a04║皆隨語生解不向這裏尋求聲無聲有是彼聲塵或
GA025n0023_p0094a05║有或無豈爾聞性復以杖叩樑而作頌云仰荷鴻施
GA025n0023_p0094a06║檀度力　層層法宇遵前式山僧非是善尋求　若計有
GA025n0023_p0094a07║無翻褊仄
GA025n0023_p0094a08║三尊主佛開光說法
GA025n0023_p0094a09║弟子荷蒙
GA025n0023_p0094a10║皇上天恩地方各憲縉紳居士諸大善人鴻施之力俾
GA025n0023_p0095a01║大功告蕆莊嚴三尊主佛金相選吉開光奠安寶座
GA025n0023_p0095a02║敬謹醮筆恭誦手胼足胝十三年　血汗通流佛見憐
GA025n0023_p0095a03║今目青蓮華目現　三峰家事少安全諸仁者山僧從
GA025n0023_p0095a04║爐錘裏煅煉一回終然濟不得個恁事不過紀恩紀
GA025n0023_p0095a05║事而已大展三拜
GA025n0023_p0095a06║梵宇
GA025n0023_p0095a07║山門
GA025n0023_p0095a08║飛來峰三字（恭摹　宸翰重鐫）
GA025n0023_p0095a09║雲林二字（恭摹　宸翰）
GA025n0023_p0095a10║禪門法紀四字（恭摹　宸翰）
GA025n0023_p0096a01║鷲嶺龍宮四字（恭摹　宸翰重鐫）
GA025n0023_p0096a02║涌翠披雲四字（恭摹　宸翰）
GA025n0023_p0096a03║春淙亭
GA025n0023_p0096a04║瀑來亭（道光乙酉荷澤何斌書舊名瀑雷亭）
GA025n0023_p0096a05║冷泉亭（甲子冬日梁同書補書時年八十二）
GA025n0023_p0096a06║翠微亭（道光乙酉長白松齡書）
GA025n0023_p0096a07║天王殿
GA025n0023_p0096a08║最勝覺場（錫山龔勉書）
GA025n0023_p0096a09║大殿
GA025n0023_p0096a10║大雄寶殿（重建高十三丈五尺道光八年四月十六日落成）
GA025n0023_p0097a01║法堂
GA025n0023_p0097a02║高提祖師（杭州等處織造陳秉正書）
GA025n0023_p0097a03║解脫佛法（雍正四年孟冬浙江巡撫李衞書）
GA025n0023_p0097a04║正法眼藏（王時敏書）
GA025n0023_p0097a05║如來正印
GA025n0023_p0097a06║方丈
GA025n0023_p0097a07║慧力重光（乾隆丁酉秋九月撫浙使者陞任湖廣總督三寶書）
GA025n0023_p0097a08║直指堂
GA025n0023_p0097a09║客堂
GA025n0023_p0097a10║仙嶠雲歸（巨濤書）
GA025n0023_p0098a01║梵香閣下額
GA025n0023_p0098a02║名山慧業（晉陵錢維城書）
GA025n0023_p0098a03║看月樓（巨濤書）
GA025n0023_p0098a04║青蓮閣
GA025n0023_p0098a05║華嚴閣三字（雍正九年歲次辛亥孟夏宮保尚書李衞書）
GA025n0023_p0098a06║嵩華翠嶺（乾隆二年丁巳四月西川胡瀛書）
GA025n0023_p0098a07║水陸堂
GA025n0023_p0098a08║天香法界（乾隆己酉嘉平月徐觀政書）
GA025n0023_p0098a09║曇花深處（同上）
GA025n0023_p0098a10║普賢閣
GA025n0023_p0099a01║正等覺（何咸書）
GA025n0023_p0099a02║靜寄
GA025n0023_p0099a03║聯燈閣
GA025n0023_p0099a04║雲林經藏（嘉慶庚午吳門石韞玉書）
GA025n0023_p0099a05║大悲閣
GA025n0023_p0099a06║雲隱書藏（嘉慶十四年阮元題）
GA025n0023_p0099a07║千佛閣下額
GA025n0023_p0099a08║千江明月（浙江布政杜官清書）
GA025n0023_p0099a09║萬峰直入（浙江學政潘世恩書）
GA025n0023_p0099a10║伽藍堂
GA025n0023_p0100a01║功參亭毒（雍正八年住山沙門智廣書）
GA025n0023_p0100a02║鷲峰屏翰（雍正八年王國賢書）
GA025n0023_p0100a03║祖堂
GA025n0023_p0100a04║徧界香浮（梁同書書）
GA025n0023_p0100a05║塔院
GA025n0023_p0100a06║慧日塔院（射州宋曹書）
GA025n0023_p0100a07║永鎮靈山（弟子王時敏書）
GA025n0023_p0100a08║功垂寶地（康熙三十四年季春浙江總督朱宏祥書）
GA025n0023_p0100a09║慧日高懸（康熙七年戊申原總兵周方蘇書）
GA025n0023_p0100a10║法壽堂（忍山道人書）
GA025n0023_p0101a01║經書寮（晦叟書）
GA025n0023_p0101a02║補梅軒（阮元題）
GA025n0023_p0101a03║守正樓（徐觀政書）
GA025n0023_p0101a04║補雲軒（了緣頭陀題）
GA025n0023_p0101a05║禪堂
GA025n0023_p0101a06║選佛場（王時敏書）
GA025n0023_p0101a07║祇園房
GA025n0023_p0101a08║松靄（梅昌言有松篁發春靄句取以為額竹垞居士朱彝尊入分書）
GA025n0023_p0101a09║紫竹林（海甯陳世倌）
GA025n0023_p0101a10║法施勝因（董其昌）
GA025n0023_p0102a01║施無畏（九沙萬經）
GA025n0023_p0102a02║棲雲軒（趙仲穆大小皆篆）
GA025n0023_p0102a03║妙應閣（三字華亭陸祖修書）
GA025n0023_p0102a04║香積度門（九十五翁陸樹聲題華亭董其昌書）
GA025n0023_p0102a05║淨業堂（三河孫隆書）
GA025n0023_p0102a06║祖席重恢（儀部郎黃汝亨題）
GA025n0023_p0102a07║古香堂（夏時書）
GA025n0023_p0102a08║九蓮堂（無所住菴丁敬書）
GA025n0023_p0102a09║借秋閣（華亭陸祖修為匡友願海二道丈題）
GA025n0023_p0102a10║緇流狷者（湖山長雲間沈匡濟題為無新上人）
GA025n0023_p0103a01║敕賜雲林寺募化重建大殿緣啟釋律明（德慧）
GA025n0023_p0103a02║浙杭西山北高峰即郡誌所載武林山者是也山之
GA025n0023_p0103a03║麓有慧理道場古靈隱寺在焉粵自東晉咸和間慧
GA025n0023_p0103a04║公由西竺至此讚山水之奇絕與西鷲相似遂名案
GA025n0023_p0103a05║山為飛來峰意若西竺之小峰飛來住此故名遂建
GA025n0023_p0103a06║兹寺厯唐宋元明以來人物之代出寺院之興廢不
GA025n0023_p0103a07║可詳舉至我
GA025n0023_p0103a08║朝順治間寺景蕭條舊僧不忍棄置商同鄉紳耆老請
GA025n0023_p0103a09║我具德祖和尚來寺寺雖中興功實重建迄今殿宇
GA025n0023_p0103a10║崇高佛相雄偉誠大江以南一名勝前剎也曡荷
GA025n0023_p0104a01║翠華臨幸
GA025n0023_p0104a02║宸翰頻施凡車轂往來無不登臨游覽焉詎於嘉慶二
GA025n0023_p0104a03║十一年八月間因殿西側觀音閣不戒於火致將大
GA025n0023_p0104a04║殿一時燬去當蒙撫憲大人楊附片奏明仍著寺僧
GA025n0023_p0104a05║上緊募建以復舊觀等因在案伏思雲林為浙江之
GA025n0023_p0104a06║首剎而正殿乃全寺之要區兹經燬燼切歎坵墟既
GA025n0023_p0104a07║不特晨昏功課朔望祝釐之無所凡官憲士民瞻拜
GA025n0023_p0104a08║者亦悼其失憑衲律明延逢至此分應遵飭上緊叩
GA025n0023_p0104a09║募爭奈僧盈五百與往來挂單食指浩繁謀食不暇
GA025n0023_p0104a10║特派同儕各路分募俾襄大舉尚望十方善士五福
GA025n0023_p0105a01║貴人慨賜矜全咸捨珍財共成善果佈金錢於勝地
GA025n0023_p0105a02║解厚橐以多施庶令鳩工庀材經營有日行見岧嶤
GA025n0023_p0105a03║紺宇仍還千古之舊觀卓偉金容復煥一時之新相
GA025n0023_p0105a04║謹疏（嘉慶二十二年）
GA025n0023_p0105a05║敕賜雲林寺重建大殿募緣疏釋儀清（聖川）
GA025n0023_p0105a06║葢聞大地山河本四輪而常轉普天日月厯萬劫以
GA025n0023_p0105a07║增輝經馱白馬記洛下之伽藍相衍青鴛說須彌之
GA025n0023_p0105a08║蘭若巍峩金剎炳煥琳宮結緣願者因創始既垂不
GA025n0023_p0105a09║朽樂成功者力更新敢懼維艱浙省雲林寺者古名
GA025n0023_p0105a10║靈隱之山夙昔叢林之首東南都會惟此稱雄西北
GA025n0023_p0106a01║浮雲於兹集瑞真欲界之仙都塵寰之淨域也詎意
GA025n0023_p0106a02║歲當丙子月屆中秋忽遭熒惑之威星馳電激倏盡
GA025n0023_p0106a03║如來之界霧歇煙消衲（儀清）衋傷大廈之焚如痛憫
GA025n0023_p0106a04║諸天之闃若計其建造朱提非十萬而難完算彼功
GA025n0023_p0106a05║程白鏹豈錙銖而能積惟有虔誠叩募立志重興溯
GA025n0023_p0106a06║維
GA025n0023_p0106a07║昭代之初元亦被炎精之肆烈時則住持僧（宏禮）殫心
GA025n0023_p0106a08║力之勤發人天之願頓成華構之觀大啟靈山之鎮
GA025n0023_p0106a09║聖祖仁皇帝
GA025n0023_p0106a10║高宗純皇帝鑾輿屢幸
GA025n0023_p0107a01║賜物頻頒
GA025n0023_p0107a02║御札飛毫動雲霞之氣象
GA025n0023_p0107a03║天文表額煥星斗之昭回遂厯千古以常新咸仰三垣
GA025n0023_p0107a04║而快忭兹則禪心映月年年頌
GA025n0023_p0107a05║帝道之遐昌海水澄波歲歲祝
GA025n0023_p0107a06║皇輿之鞏固雨成多寶信佛力之無涯雲護重輪合
GA025n0023_p0107a07║天心之有眷兹於二十三年十一月荷蒙
GA025n0023_p0107a08║皇上賜給大殿工料銀一萬兩爰作建修之費誠為極
GA025n0023_p0107a09║大之恩聚億萬姓黃頭白首而懽騰會十一郡鄉宦
GA025n0023_p0107a10║紳耆而舞蹈但蕆工則尚期佐助故帑項暫請存司
GA025n0023_p0108a01║駕海為梁重建香雲之宇成裘集腋大開甘露之門
GA025n0023_p0108a02║積十萬外之金錢復二千年之院宇惟望大邦貴宦
GA025n0023_p0108a03║省會名賢作喜捨之檀那成樂輸之護法爾昌爾熾
GA025n0023_p0108a04║願分布地銀沙立德立功樂灑彌天玉雨竚見龍鱗
GA025n0023_p0108a05║棟起居然花散維摩雀目窗開依舊風清羅漢謹疏
GA025n0023_p0108a06║
GA025n0023_p0108a07║
GA025n0023_p0108a08║
GA025n0023_p0108a09║
GA025n0023_p0108a10║續修雲林寺誌卷二終