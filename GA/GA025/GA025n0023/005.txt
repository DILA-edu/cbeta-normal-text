GA025n0023_p0249a01║續修雲林寺誌卷五
GA025n0023_p0249a02║藝文
GA025n0023_p0249a03║冷泉聽猿賦（明）釋銘（古鼎）
GA025n0023_p0249a04║暮秋九月天物凛瘁林氣凄薄余寓冷泉佛舍時夜
GA025n0023_p0249a05║風挾雨橫更四鼓鼓三點風雨一斂如戰勝逐北賈
GA025n0023_p0249a06║勇初足起闖玉宇披豁呈露忽聞有響莫知其形始
GA025n0023_p0249a07║疎疎而流暢復圓圓而引吭不雜不遝如端如莊厲
GA025n0023_p0249a08║飛霜以肅韻掣傾泉而揚清非八音之吼調如翕繹
GA025n0023_p0249a09║而有成情安慮消憤泮氣平若彰婉孌若耀娉婷或
GA025n0023_p0249a10║斷或續以聯以縈或決以駛或幽以明耳以聰而司
GA025n0023_p0250a01║聽心以靜而察靈類劉琨之奏笳潰賊圍于遠方比
GA025n0023_p0250a02║韓娥之豔喉發嬌音乎繞梁奚必孫登朗嘯雜金石
GA025n0023_p0250a03║之鏘鏘予撼几待曉詢鄰壁叟曰何聲之若斯哉叟
GA025n0023_p0250a04║曰子不聞少陵之詩巫峽聞猿者乎吳筠之賦雰嵐
GA025n0023_p0250a05║昬而共嘿風雨霽而爭吟者乎噫嘻悲哉此猿聲之
GA025n0023_p0250a06║出於高林而咈吾人之心也葢猿之為物色或黃而
GA025n0023_p0250a07║或黑慣綆緣乎叢木通背脛身梯柔倐雲花餐果食
GA025n0023_p0250a08║逍遙自適狖㹳㹶猱莫之與儔抱朴子記周穆南征
GA025n0023_p0250a09║一軍盡化君子為猿為鶴小人為蟲為沙物理縱誕
GA025n0023_p0250a10║變化無涯天地四時物隨氣而鳴者非一鳥鳴春雷
GA025n0023_p0251a01║鳴夏蟲鳴秋風鳴冬遞喧迭響甯論厥終伊猿之吟
GA025n0023_p0251a02║將渾乎同若乃道經三峽路出巴東千巖轇轕萬樹
GA025n0023_p0251a03║蔥蘢露濕枯草之候雲疎日薄之空鰥夫寡婦之思
GA025n0023_p0251a04║遷客騷人之衷觸愁肝而欲裂迸酸淚而濺胸人悲
GA025n0023_p0251a05║猿耶猿悲人耶曷不知其所從鐘儀抱南冠之恨莊
GA025n0023_p0251a06║舄懷舊國之思班超感停燭之坐蘇卿嘅雙鳧之飛
GA025n0023_p0251a07║此世之大丈夫有不得而不為豈皆冒猿聲以悽愴
GA025n0023_p0251a08║囿猿聲以歔欷其因物悲而我悲因物喜而我喜靜
GA025n0023_p0251a09║為物役動為物移受聒于外易撓於中者婦人女子
GA025n0023_p0251a10║也豈丈夫之事哉叟不見荅予不復論俄有大風拔
GA025n0023_p0252a01║屋流雲如奔朝暾既埋聲亦塞聞
GA025n0023_p0252a02║臥雲樓賦（明仁和）沈仕
GA025n0023_p0252a03║楚有無稽生謁吳之廣虛子而言曰爾沈默守靜與
GA025n0023_p0252a04║物無犯若將高蹈遠遊狎征僑駕靈羽永息於遐山
GA025n0023_p0252a05║曠海之間雷霆不能動搖鬼神無可叱咤並壽堪輿
GA025n0023_p0252a06║流芳世代何其烈耶迺以臥雲自託則吾未之知也
GA025n0023_p0252a07║夫雲者藉坎為體應需為用其象不專其勢常動細
GA025n0023_p0252a08║而察之與爾所為大相天壤矣豈非謬哉或有說焉
GA025n0023_p0252a09║可得聞乎廣虛子曰可僕存精養氣于兹幾三十年
GA025n0023_p0252a10║矣凡物之巧拙根於有生于有殺者皆無所取未若
GA025n0023_p0253a01║雲也雖載乎色而不泥於色雖見乎形而不滯於形
GA025n0023_p0253a02║或聚或散或晦或明變幻無方周流天地亦猶人能
GA025n0023_p0253a03║以太乙真氣隨機應化驅陰返陽逃于死生之外縱
GA025n0023_p0253a04║則彌六合以無垠斂則纖阿耨而為懷有有無無常
GA025n0023_p0253a05║存不息是以託焉無稽生曰記固若也卧何以耶廣
GA025n0023_p0253a06║虛子曰臥之義妙矣哉非易言也無稽生曰願略以
GA025n0023_p0253a07║喻之廣虛子曰唯唯若余棲生于澒洞之間以風為
GA025n0023_p0253a08║匠以氣為材峻結層宇牖戶自開左俯盧敖右凌鹿
GA025n0023_p0253a09║臺招搖伏于南坎單狐倚於北隈上入重霄下際闇
GA025n0023_p0253a10║海日月二道眇若糾纏江河眾流細如髮纖於是衾
GA025n0023_p0254a01║霞枕霧閉日噓煙皎然于靆𩅾之內豁爾于縹緲之
GA025n0023_p0254a02║前氣綏甯而體逸光晃耀而志全若遊太始之境經
GA025n0023_p0254a03║爰皇之界超混沌之先出穹窿之外擴莫可拘邈無
GA025n0023_p0254a04║所礙赤龍噴焰以自滅白榆吐花而何侵杳杳冥冥
GA025n0023_p0254a05║相無其相虛虛寂寂音無其音委蛇之間克周遐邇
GA025n0023_p0254a06║恍惚之際聿超古今所謂宇宙在乎手萬化生乎心
GA025n0023_p0254a07║者也無稽生辴然而噱曰有是哉臥雲之妙也吾今
GA025n0023_p0254a08║而後願與同遊日臥雲中
GA025n0023_p0254a09║飛來峰賦吳穎芳（西林）
GA025n0023_p0254a10║石氣騰上漭漭沆沆鳩英發靈千彚萬狀灕廔欐連
GA025n0023_p0255a01║狠戾倔彊竀冥顛攢跳透迭逷回穴相寤厈[虱-(乏-之+虫)+干]相向
GA025n0023_p0255a02║配藜趺于糅擾孟浪疇劖鬼斧玷㪜天匠獰䫏旴咢
GA025n0023_p0255a03║孰可名象其大勢也若雲若霞若濤若波壘𡸖戢[?/孖/目]
GA025n0023_p0255a04║矗側污斜儵起瞥滅咫屈尺拏其於物也若案若几
GA025n0023_p0255a05║若篋若匭若積旱凷若斫弃柹無根若茵有綴若蘂
GA025n0023_p0255a06║若無形模不成方員巨細廣狹隨意而然貌出想外
GA025n0023_p0255a07║阞理自聯其在人也若仰若俯若立若臥若揖若翹
GA025n0023_p0255a08║若顧而坐若負兩嬰若挾一个若生若死若耄若稚
GA025n0023_p0255a09║㒼胡其面反蹠其趾齲若墮齒攣若卷耳盎甕癭疣
GA025n0023_p0255a10║髡刖馘刵其擬於飛走也鹿奔猿接熊經豕立喙伸
GA025n0023_p0256a01║鬛駊爪攫角𧥄故其升於高也若逐羣排隊𢷘其尾
GA025n0023_p0256a02║尻而遐登于霄其俛於低也若遊娛顧命踠其肘蹄
GA025n0023_p0256a03║而下飲于溪其肅穆則若列陳營兵銜枚無聲悠悠
GA025n0023_p0256a04║旆旌其燦爛若琥牙圭璧會朝羣辟是以始至猝眄
GA025n0023_p0256a05║醜惡刺眼撐腸拄腹顛倒瞑眩久而自得神奪意轉
GA025n0023_p0256a06║幽情來餉懷抱申展忘疲破昬塵氣如洗晷刻莫計
GA025n0023_p0256a07║欲去難遣無言內娛莫定所善藥我褊狹空妙取儁
GA025n0023_p0256a08║若乃躡梯峻登則又坦衍壇漫左右肆玩眾山屏圍
GA025n0023_p0256a09║拱揖宵漢其或尋歴巖洞則谽谺豁張嵌空玲瓏石
GA025n0023_p0256a10║室石戶窈窕四通稍進偪側肩背不容偊僂僅達跼
GA025n0023_p0257a01║步蟻同若出無徑顧無戶窗仰勢盡壓石稜如峰天
GA025n0023_p0257a02║開小明穿漏日光側首而睨有石欲舂上聞驚聲險
GA025n0023_p0257a03║情自訌忽出洞底泉鳴秋瀧震動崖谷進退莫從亦
GA025n0023_p0257a04║有龕佛千身一形銘勒櫛比僅辨百名鍾乳融積繡
GA025n0023_p0257a05║為古花上成波譎虯蟉龍蛇水脈沮涇移晷一滴老
GA025n0023_p0257a06║禪如尸靡見而覛洞有三出一入地底極視深黑敢
GA025n0023_p0257a07║以身試嘗聞地道巴陵洞庭誰爇炬火幽尋仙靈若
GA025n0023_p0257a08║此奇妙有山無之天何孕育地何設施巧奪意搆戴
GA025n0023_p0257a09║目共知雖樂其妙終莫名其奇有西域胡師睹之而
GA025n0023_p0257a10║眙曰此身毒耆闍窟山也胡為乎來哉迺卓錫於兹
GA025n0023_p0258a01║山之陰諡名飛來用是神物設供道場金剎大開爾
GA025n0023_p0258a02║後近二千祀為我寶法護持若乃覈其方域綴述嘉
GA025n0023_p0258a03║蹟天竺峙其南韜光互其北稽畱蓮花殊號共脈康
GA025n0023_p0258a04║樂翻經之臺圓澤長歌之石許邁之室已荒葛洪之
GA025n0023_p0258a05║川未塞上有神尼之浮屠下有理公之塔婆兩間灇
GA025n0023_p0258a06║灇圓梁竝馳西源斜徑匯於其涯清澄冷泉翠光蕩
GA025n0023_p0258a07║摩五亭餘一崢嶸駕波面峰面水喧靜得宜徒觀其
GA025n0023_p0258a08║魚鳥娛戲草木茀離古榦橫度日月蔽虧根著寸泥
GA025n0023_p0258a09║抱石合皮幾轉冤抑怒發不羇懸藤糾纒人工指摩
GA025n0023_p0258a10║巢鳩唶叱咳嚄若為倒漾漪淪妄生嵯岈鯈遊影中
GA025n0023_p0259a01║咂緣運渦鬼嘯蘿亂尖風淒而非仙佛者曷能狎斯
GA025n0023_p0259a02║昔白公暨蘇公竝以絕德魁能函彚造化美月桂之
GA025n0023_p0259a03║夜落玩跳珠之晝瀉流連登涉每憩遊駕所為謌詩
GA025n0023_p0259a04║氣概天下迄今寂寥風流迢遙探索而模似者輩屬
GA025n0023_p0259a05║然而蟬嘶蛩唱曾何補於風騷不揣庸陋布之辭條
GA025n0023_p0259a06║謹接末唱系以長謠謠曰靈鷲名峰插天起　神物西
GA025n0023_p0259a07║來幾萬里飛時合送扶搖風　絕迹還過望洋水一墮
GA025n0023_p0259a08║南州不計年　蒼山臥老埋雲煙媧皇若假巨靈手　煉
GA025n0023_p0259a09║取能完半壁天
GA025n0023_p0259a10║豁堂禪師語錄序馮溥
GA025n0023_p0260a01║豁堂禪師祖三峰而高曾龍池太白獅絃所震狐外
GA025n0023_p0260a02║潛蹤雖太白諸嗣子無不折行輩自以為不及無論
GA025n0023_p0260a03║緇素歸仰也三峰與太白法乳相承密印別傳不啻
GA025n0023_p0260a04║克家之子顧以從上宗旨貽書往復葢太白機鋒迅
GA025n0023_p0260a05║利如太阿鋩刃刜鍾無聲而三峰慈憫導引法雨沾
GA025n0023_p0260a06║濡欲令人人自得故密雲漢月之辨論無殊溈仰父
GA025n0023_p0260a07║子之唱酬虛空逼拶落草盤桓有何分別而愚者妄
GA025n0023_p0260a08║指淄澠自忘鹽水至今猶惑試讀豁公語錄而後知
GA025n0023_p0260a09║函葢之地截斷眾流二老婆心無不為之呈露南屏
GA025n0023_p0260a10║曉鐘西陵夕照亦似無不為豁公提唱也豁公天才
GA025n0023_p0261a01║敏異其詩與西陵諸子相贈答說者以為晝公再出
GA025n0023_p0261a02║世諦文字瀾翻犀頴皆足以表裏黑白故士大夫往
GA025n0023_p0261a03║往從之扣擊余友高念東謂豁公著述敻出寂音尊
GA025n0023_p0261a04║者之表然要以迦葉慶喜拈花倒竿心心相授遠至
GA025n0023_p0261a05║臨濟於今又三十餘傳而明星不改海印依然則公
GA025n0023_p0261a06║語錄具在不愧嫡裔而又豈近日諸方所能彷彿也
GA025n0023_p0261a07║余未及見豁公讀其書而慕之嘗欲延之都門豁公
GA025n0023_p0261a08║不可聞其性愛山水雖卓錫之地四眾坌集常輕衣
GA025n0023_p0261a09║曳杖獨買小舟於六橋之側嘯咏移日是殆不可强
GA025n0023_p0261a10║致故不復更申前請而豁公今已示寂數年矣侍者
GA025n0023_p0262a01║定悉以余之嘗知豁公也裒其生平語錄總為一編
GA025n0023_p0262a02║以乞余序余往從檇李覓化城藏板畱供善果寺中
GA025n0023_p0262a03║間時輩所附痛為汰去非敢妄意稱量也欲使醍醐
GA025n0023_p0262a04║出乳都無雜味若豁公之錄此真足繼古德以續佛
GA025n0023_p0262a05║慧命固余向之所皈慕而不勝贊歎者也世有達太
GA025n0023_p0262a06║白三峰之旨以追印世尊之正法眼藏者當不河漢
GA025n0023_p0262a07║余言矣康熙己未初夏撰
GA025n0023_p0262a08║又序王澤宏（昊廬）
GA025n0023_p0262a09║蓽菴禪師持其師豁堂語錄若干卷自錢塘走京師
GA025n0023_p0262a10║三千餘里屬余序予未習佛家言而蓽菴余鄉人也
GA025n0023_p0263a01║又嘉其意不能辭乃為之序曰夫學佛者之有語錄
GA025n0023_p0263a02║猶夫學儒者之有集云耳自穆子三不朽之說並立
GA025n0023_p0263a03║言於德功而後之學者莫不鉥心擢腎瘁畢生之力
GA025n0023_p0263a04║以蘄成一家言傳後世然間攷前史漢藝文志所載
GA025n0023_p0263a05║至隋已亡十六七歐陽修稱唐之學者自為之書多
GA025n0023_p0263a06║至二萬八千四百六十二卷宋存者僅十三以今日
GA025n0023_p0263a07║所見求之宋元亦復如是嗟乎是皆世所稱能言之
GA025n0023_p0263a08║士也其文往往汪洋奥美足震動一世之耳目世之
GA025n0023_p0263a09║好奇愛博者𨓒𨓒慕說稱道之而數十百年間已凋
GA025n0023_p0263a10║殘磨滅不可勝紀彼其說雖未必盡合聖人然類多
GA025n0023_p0264a01║依本孔孟之指以成其說然猶不能傳遠如是况乎
GA025n0023_p0264a02║虛無澹泊如浮屠氏之言者歟聞浮屠師有達磨者
GA025n0023_p0264a03║以為三藏皆筌蹄不立文字而後世學其學者顧喋
GA025n0023_p0264a04║喋呫呫欲以信今而傳遠母乃惑歟雖然吾夫子欲
GA025n0023_p0264a05║無言矣而又謂無行不與通其說者則彼達磨氏以
GA025n0023_p0264a06║楞伽印心與吾儒文行忠信之四教垂範後學古今
GA025n0023_p0264a07║一貫所繫以不朽也豁堂為臨濟宗其傳自天童以
GA025n0023_p0264a08║下遠有端緒常與今相國益都馮公交相國欲延之
GA025n0023_p0264a09║京師豁堂堅謝既示寂相國銘其塔予為作重建淨
GA025n0023_p0264a10║慈寺碑記今又序其語錄大略如此若夫師說之㴱
GA025n0023_p0265a01║奧與其傳之久遠已詳具相國馮公序中固不待余
GA025n0023_p0265a02║言而後信也康熙十八年孟夏撰
GA025n0023_p0265a03║又序（武林）張文嘉（仲嘉淨慧）
GA025n0023_p0265a04║古德有云出家乃大丈夫事非將相之所能為夫功
GA025n0023_p0265a05║業被乎羣生勳名流乎奕世至于將相稱極盛矣而
GA025n0023_p0265a06║猶似不屑為則此所為大丈夫者豈非全乎道德之
GA025n0023_p0265a07║風遠去凡陋之迹體高亮之弘姿挺孤奇之雅操上
GA025n0023_p0265a08║足以合乎佛心下足以拯乎含識確然足為人天師
GA025n0023_p0265a09║表照耀古今者乎乃去聖逾遠人心雕斲主者俯仰
GA025n0023_p0265a10║以取世資學人隨波而溷保社佛法下衰漸有江河
GA025n0023_p0266a01║之勢此妙喜竹菴二大士所以有寳訓之作也夫二
GA025n0023_p0266a02║師當程朱倡明儒學之日方容矩步所談者正心誠
GA025n0023_p0266a03║意所辨者義利公私其于釋氏真若冦讎然者然今
GA025n0023_p0266a04║觀所列自明教嵩而下諸大尊宿見地超卓踐履真
GA025n0023_p0266a05║實非惟僅能固其藩籬而已而又能使勲業若富鄭
GA025n0023_p0266a06║公趙清獻文名若蘇子瞻黃魯直道學若胡康侯張
GA025n0023_p0266a07║子韶其他名公鉅儒無慮數十百家莫不皈敬投誠
GA025n0023_p0266a08║入廛垂手即程子亦從而歎曰三代禮樂盡于此矣
GA025n0023_p0266a09║朱子亦有言顧盼指心性名言超有無其意雖欲折
GA025n0023_p0266a10║之而卒無瑕隙可指者則非特諸君宿透悟之微宗
GA025n0023_p0267a01║風之盛足以杜其口即其臨事施為之際崇道德厲
GA025n0023_p0267a02║廉隅遠榮名抑利養光明正大實有以大服其心也
GA025n0023_p0267a03║向使趨炎附勢逐利鑽名或貢高我慢背蔑師友破
GA025n0023_p0267a04║碎大道紊亂先規問其名則巍然知識之稱而綜共
GA025n0023_p0267a05║實有出于庸俗之所羞為者亦何以紹隆佛種主持
GA025n0023_p0267a06║正法令世之賢人君子無所議其後乎即世或為所
GA025n0023_p0267a07║蒙蔽而清夜思之甯不內愧于心耶故夫二師是編
GA025n0023_p0267a08║扶衰起蔽足與儒家近思錄諸篇相表裏誠釋門之
GA025n0023_p0267a09║龜鑑而衲子之楷模也歟顧其書雖行頗患殘缺乃
GA025n0023_p0267a10║東吳善師補綴于前而雲棲建師音義于後可謂全
GA025n0023_p0268a01║矣然音義雖具而獨本單行飜閱不便余故與弟程
GA025n0023_p0268a02║叔刪其繁蕪增其未備酌為定本各附註于本條之
GA025n0023_p0268a03║下以便觀覽惟願有志于為大丈夫者自學地以至
GA025n0023_p0268a04║于出世為人日手此一編以作韋弦之佩可也
GA025n0023_p0268a05║武林西湖高僧事略序莫子文
GA025n0023_p0268a06║人生五濁惡世根塵濡染昏沈著其能出離火宅者
GA025n0023_p0268a07║蓋寡至於剪髮披緇而為僧固已高於眾人矣然僧
GA025n0023_p0268a08║之為僧豈若是而止哉識心見性超出生死精持戒
GA025n0023_p0268a09║律真積力久詮演教法垂範將來百千萬僧中間見
GA025n0023_p0268a10║一二表表偉偉卓乎不可企及舉世佛徒莫不宗仰
GA025n0023_p0269a01║之此高僧所以有傳也作者有人讀者有人修之者
GA025n0023_p0269a02║又有人然未有思其人追其踪想像其高致即其曩
GA025n0023_p0269a03║昔經行宴坐之地崇餙傑閣而嚴奉之紀述行業而
GA025n0023_p0269a04║偈贊之圖繪頂相而瞻敬之者瑪瑙講師元敬節菴
GA025n0023_p0269a05║乃克為之也閣始剏於前主僧了性工未就而遷住
GA025n0023_p0269a06║他剎節菴實踵成之始會萃名宿嘗駐錫於錢唐者
GA025n0023_p0269a07║得二十四人命東嘉僧元復摭其事實而繫之贊續
GA025n0023_p0269a08║訪求又得六人焉節菴併述而贊之圖其形置之閣
GA025n0023_p0269a09║又虞不能流布四方乃合而成書名以西湖高僧事
GA025n0023_p0269a10║略鋟梓以惠學者噫佛法盛於東南異人輩出前人
GA025n0023_p0270a01║既為後人所高俟燈燈相續傳佛慧命將使後人而
GA025n0023_p0270a02║復高後人深有望焉寳祐丙辰長至日序
GA025n0023_p0270a03║碩揆和尚語錄序楊雍建
GA025n0023_p0270a04║西湖諸山最高者南北峰峰之下兩寺淨慈靈隱而
GA025n0023_p0270a05║北峰靈隱尤著始東晉咸和元年西天僧慧理為靈
GA025n0023_p0270a06║鷲飛來之說因挂錫造寺嗣是以後千三百有餘年
GA025n0023_p0270a07║世為佛土為東南最勝道場康熙辛酉十二月碩揆
GA025n0023_p0270a08║禪師自廣陵善慶來住是寺寺中百廢具舉飛樓傑
GA025n0023_p0270a09║閣千霄壓山朝鐘暮鼓弟子如雲靈隱山水既擅東
GA025n0023_p0270a10║南之勝師梵行高劭名播遠近四方車騎來西湖者
GA025n0023_p0271a01║必過靈隱送迎往還多繁劇師苦喧耽寂恒欲去之
GA025n0023_p0271a02║丙寅冬月應三峰請刻期將行藩臬諸當事洎今宮
GA025n0023_p0271a03║詹邵公戒三入山固留又三年值
GA025n0023_p0271a04║乘輿南巡
GA025n0023_p0271a05║頒賜御書雲章爛然輝映金碧於是海內人士無不裹
GA025n0023_p0271a06║糧重繭來拜雲林新額下瞻仰踴躍而去夫名山古
GA025n0023_p0271a07║剎必得其主然後人天歡悅誌公飛錫感動帝王法
GA025n0023_p0271a08║欽禪師坐石牀之上素衣老人願捨地結菴辯才復
GA025n0023_p0271a09║歸天竺山中百物皆有喜色故語云人傑地靈師即
GA025n0023_p0271a10║欲舍喧趨寂擇宴坐之地為勇退計吾知其不能遂
GA025n0023_p0272a01║也且喧寂兩境生於其心曰惟營逐雖閉門荒山坐
GA025n0023_p0272a02║馳萬里兀然灰槁精明靜妙則身居城市不異山林
GA025n0023_p0272a03║況此白雲蒼松清泉恠石煙霞滿眼之靈隱哉庚午
GA025n0023_p0272a04║十月師以語錄如千卷問序於余則皆自丙寅以後
GA025n0023_p0272a05║海內緇素問答機緣余故知師今讀是錄知益詳用
GA025n0023_p0272a06║不辭捉筆借以頌師之賢而道諸公所以欲留之意
GA025n0023_p0272a07║如此若其中予奪之機殺活之用開示後學為功匪
GA025n0023_p0272a08║淺自有宗門老宿擎拳竪拂者宣揚讚歎之余復何
GA025n0023_p0272a09║贅康熙二十九年歲次庚午仲冬望日謹序
GA025n0023_p0272a10║又序錢陸燦
GA025n0023_p0273a01║自孔子生而以儒設教而世世孔子為儒宗自釋迦
GA025n0023_p0273a02║生而以佛設教而世世釋迦為禪宗儒與禪猶日之
GA025n0023_p0273a03║與月不能相無者也而日不自日月不自月儒家之
GA025n0023_p0273a04║論無極為太極太極生兩儀則日月到今而太極不
GA025n0023_p0273a05║自今也謂孔子以前無孔子乎則中古堯舜禹諸聖
GA025n0023_p0273a06║人何以與於道然則泝中古而上之至於未始有而
GA025n0023_p0273a07║儒之道未嘗亡於未始有也於釋迦以前無釋迦乎
GA025n0023_p0273a08║則莊嚴刦毘婆尸尸葉毘舍浮諸聖人何以與於道
GA025n0023_p0273a09║然則泝莊嚴刦而上之至於未始有而禪之道亦未
GA025n0023_p0273a10║嘗亡於未始有也千萬古此道也千萬古此日月也
GA025n0023_p0274a01║此不能相無者也宋儒有曰我學佛然後知儒至哉
GA025n0023_p0274a02║言乎夫儒自儒禪自禪乘流示現門庭施設各自為
GA025n0023_p0274a03║宗此其分也學佛然後知儒者此其合也儒中有真
GA025n0023_p0274a04║禪禪中有真儒此其所以合而不能相無也當其盛
GA025n0023_p0274a05║儒盛則兼禪禪盛則兼儒當其衰無真儒故無真禪
GA025n0023_p0274a06║無真禪故無真儒昔者王荊公問張文定公曰孔子
GA025n0023_p0274a07║去世百年生孟子亞聖而其後絕無人何也文定曰
GA025n0023_p0274a08║又有援孔子道者江西馬大師汾陽無業雪峰巖頭
GA025n0023_p0274a09║丹霞雲門輩是也葢自儒門澹泊收拾不住皆歸釋
GA025n0023_p0274a10║氏耳荊公久之歎服其言福州陳善又曰馬大師輩
GA025n0023_p0275a01║在孔孟門下今不必論然自馬大師之後釋門又復
GA025n0023_p0275a02║澹泊收拾不住而後又無多人合當復生吾儒中近
GA025n0023_p0275a03║世歐文忠司馬温公范蜀公皆不喜佛然其聰明之
GA025n0023_p0275a04║所照了德行之所成就豈復在馬大師下不知諸公
GA025n0023_p0275a05║後數十年當復生釋氏中何等人合此二條論之則
GA025n0023_p0275a06║知儒禪不可相無而迭為盛衰其勢也今天下之無
GA025n0023_p0275a07║真儒久矣無儒而有禪遠不具論我三峰堂上藏祖
GA025n0023_p0275a08║一傳而靈巖儲祖徑山禮祖靈巖再傳如先師黃山
GA025n0023_p0275a09║檗老人徑山再傳今雲林上碩下揆和尚此諸大老
GA025n0023_p0275a10║皆以儒起家而得法於禪親提正印扶植綱宗三峰
GA025n0023_p0276a01║徑山靈巖諸會語錄流布諸方何其盛歟諸老人遄
GA025n0023_p0276a02║歸覩史祖庭秋晚何其衰也今惟我新雲林法叔一
GA025n0023_p0276a03║人在耳雲林之道三峰靈巖徑山黃山之道也即釋
GA025n0023_p0276a04║氏莊嚴刦已前厯諸祖佛之道也此陳善所謂聖人
GA025n0023_p0276a05║復生釋氏中中流砥柱一髮千鈞之時也廿年以來
GA025n0023_p0276a06║龍天推出雷霆鐘鼓之音訇琅江南北浙東西諸方
GA025n0023_p0276a07║仰之如毘盧遮那大佛頂首詳見靈巖黃山前二序
GA025n0023_p0276a08║中非他人所容贅一詞明矣惟雲林業以一身橫當
GA025n0023_p0276a09║吾道絕續之關力接佛祖父師之命己巳
GA025n0023_p0276a10║今上皇帝南巡首垂訪道讚嘆希有
GA025n0023_p0277a01║敕改靈隱新額雲林湖山傾動鴻朗莊嚴諸會諸法已
GA025n0023_p0277a02║經侍者記錄將來入藏轉輪一字一句芟薙不得矣
GA025n0023_p0277a03║語錄自世尊說法以來名山宿德因所說之法編以
GA025n0023_p0277a04║成書始號語錄學者結習纏繞名義達摩不得已而
GA025n0023_p0277a05║救之故取拈花微笑之旨此一化導之法門也釋迦
GA025n0023_p0277a06║云吾誓不為二乘聲聞人說法又曰住世四十九年
GA025n0023_p0277a07║未嘗說一字非謂四十九年所說之法皆為剩語陸
GA025n0023_p0277a08║放翁之序拙菴曰拙菴之道棟梁大法無語可也拙
GA025n0023_p0277a09║菴之語雷霆百世無錄可也序佛照曰未見妙喜大
GA025n0023_p0277a10║事了畢豈有住山示眾之語可累簡編若不投之水
GA025n0023_p0278a01║火無有是處即先師前序亦曰一爐爇却免至遺殃
GA025n0023_p0278a02║認為實法早立背後此皆為學者句上生根言中覔
GA025n0023_p0278a03║響故與截斷眾流收歸上科然而出格卒未易得因
GA025n0023_p0278a04║病予藥沿波拯溺不得不藉語言文字即是孔門之
GA025n0023_p0278a05║教窮理盡性致命精義入神顏卓曾唯之外門弟子
GA025n0023_p0278a06║先後問仁仁豈有二迺若答樊遲不再設於子張謂
GA025n0023_p0278a07║顏淵不復陳於仲弓列在學宮未易披簡即游夏諸
GA025n0023_p0278a08║賢議論異同載入禮經無容割裂况法王位中金口
GA025n0023_p0278a09║所宣第一句末後句無字句不謂少廿句百句千句
GA025n0023_p0278a10║萬億句不謂多先師恐人認語錄為實法者又豈可
GA025n0023_p0279a01║認先師語句為實法哉余同門兄弟雪罏冶童樹蔭
GA025n0023_p0279a02║眼還明親承罏鞲遣歸黃山相次記莂法門骨肉彼
GA025n0023_p0279a03║此成褫諸方欽服公心大心焉先治奉師命委（燦）作
GA025n0023_p0279a04║序第三篇曰靈巖猶父黃山吾兄得（燦）子而三世自
GA025n0023_p0279a05║顧何人濫竽斯典今治兄又侍先師數年矣明兄來
GA025n0023_p0279a06║自新雲林申責前諾粗於罅縫中窺見光明一線先
GA025n0023_p0279a07║師序謂上方初參徑山時己私淑靈巖探其法奧又
GA025n0023_p0279a08║曰志師兄以法自任心心不置靈巖而靈巖亦特以
GA025n0023_p0279a09║祖庭補處屬之（燦）廼恍然吾碩師叔心心不忘三峰
GA025n0023_p0279a10║以來從上一脈傾倒於靈巖父子辱收（燦）備員中郎
GA025n0023_p0280a01║虎賁也遲之又久謹書所得東西兩聖人之旨附於
GA025n0023_p0280a02║兩先老人之末簡苟不藉此因緣何敢謦欬真人之
GA025n0023_p0280a03║側哉康熙二十九年庚午正月三峰下法小姪鐵牛
GA025n0023_p0280a04║居士錢陸燦法名道燦盥手書時年七十有九
GA025n0023_p0280a05║辨魔須知錄序錢陸燦
GA025n0023_p0280a06║宏宗也闡戒也二者我佛門之大網也雖化儀不同
GA025n0023_p0280a07║然溯其派所從出各有父各有祖孰為父孰為祖其
GA025n0023_p0280a08║不可抹摋抵讕而毁滅之則一也南磵天竺禪師秉
GA025n0023_p0280a09║具戒於頂目徹和尚目徹戒則三峰漢祖所傳也故
GA025n0023_p0280a10║祖以宗門眷屬視南磵特一從法姪耳論戒則南磵
GA025n0023_p0281a01║實三峰之嫡孫也不知其近因何故突假古南牧雲
GA025n0023_p0281a02║老人之名捏造一書名曰叛師五論謂漢祖為天童
GA025n0023_p0281a03║弟子而與童持論宗旨為叛師其中有曰三峰憎師
GA025n0023_p0281a04║嫉師蓄有逢蒙之心吾輩讀至此不覺駭然心骨俱
GA025n0023_p0281a05║悚使南磵於佛教中甘自蹈於一闡提不畏三塗之
GA025n0023_p0281a06║人為此逆天害理之語以毁三峰則不必揀辨其非
GA025n0023_p0281a07║或於世教中甘自外於綱常倫紀而願為禽鹿之人
GA025n0023_p0281a08║亦可以為此逆天害理之語以毁三峰則亦不必揀
GA025n0023_p0281a09║辨其非若猶靦然面目欲厠於為人師範之一數則
GA025n0023_p0281a10║三峰祖也南磵孫也以孫毁祖佛法王法宥之乎夫
GA025n0023_p0282a01║以三峰為其得戒之祖而毁之則磬山天隱和尚為
GA025n0023_p0282a02║其得法之祖庸知不毁夫終身所藉以為設教誨人
GA025n0023_p0282a03║之具曰安禪說戒耳今代之設身處地而極其勢不
GA025n0023_p0282a04║盡起而毁滅之不止矣魔高十丈殃祖及宗大可懼
GA025n0023_p0282a05║也懼斯揀辨之矣或曰宗門之所以重世系也在禪
GA025n0023_p0282a06║不在戒南磵雖毁三峰未嘗毁磬山余曰否悟道為
GA025n0023_p0282a07║禪守道為戒苟以為戒不足重則莫如不受既外假
GA025n0023_p0282a08║受戒之名陰乃敗檢踰閑以犯之因犯戒而并犯其
GA025n0023_p0282a09║傳戒之上以此為禪以此為繩武於磬山之禪轉相
GA025n0023_p0282a10║傳授自悞悞人不揀辨則人不知也非必為南磵揀
GA025n0023_p0283a01║辨不可不為天下之說戒參禪者揀辨也且南磵非
GA025n0023_p0283a02║不說戒也非望其受戒者不更有戒子也又非望其
GA025n0023_p0283a03║戒子之子他日亦為此逆天害理之語以報南磵也
GA025n0023_p0283a04║我為人戒子之子則為毋食其人之梟獍人為我戒
GA025n0023_p0283a05║子之子則望其為不我反噬之祥麟此猶種蒺藜而
GA025n0023_p0283a06║思得甘露也非愚即悖耳矧三峰以抗論宗旨而不
GA025n0023_p0283a07║協於得法之師便以逢蒙名之南磵以無端而血噀
GA025n0023_p0283a08║其得戒之祖則又以何者名之人亦有言無施不報
GA025n0023_p0283a09║此楚珍闍黎所以有辨魔須知之刻也其意以為法
GA025n0023_p0283a10║丁秋晚師門淆亂佛此面魔亦此面其難於辨則有
GA025n0023_p0284a01║不容髮必欲辨其何者為魔須知有以孫滅祖如天
GA025n0023_p0284a02║笠一流之沙門也若乃雲居語錄靈隱轉語又其次
GA025n0023_p0284a03║焉或又曰南磵不病狂易必無無端捏成一書希冀
GA025n0023_p0284a04║毁滅其得戒之祖者其事無憑未可盡信曰古南之
GA025n0023_p0284a05║孫現在雪鑑和尚秀峰和尚及為其所誤之西資（即果
GA025n0023_p0284a06║得）親賫此板至吾虞興福集合邑紳士耆舊禮佛懺
GA025n0023_p0284a07║悔劈板付金剛燄訖庶幾不遠之復是日之會余實
GA025n0023_p0284a08║與焉戊辰五月二十三日也非憑而何先是報國和
GA025n0023_p0284a09║尚告本宗書天寧和尚普說至報國所遣侍者道復
GA025n0023_p0284a10║云刻者西資助之金者南磵是日適於興福架上翻
GA025n0023_p0285a01║得嬾齋四悉書六卷果得識其後曰賴同參南磵大
GA025n0023_p0285a02║和尚校訂續謀梨棗合璧等句四悉之刻果得既推
GA025n0023_p0285a03║南磵首功今五論之續南磵又嘖嘖以義膽忠肝自
GA025n0023_p0285a04║詡此處無金三十兩毋乃南磵親言出親口歟既毁
GA025n0023_p0285a05║板之後余嘗札報許青嶼兄曰是役也非為三峰奮
GA025n0023_p0285a06║螳臂正是為古南拔寉箭耳鄭人爭年先息為勝又
GA025n0023_p0285a07║有兹刻者夾山復檗巖一書召之有父有祖從上事
GA025n0023_p0285a08║重楚珍不得已也康熙二十九年歲次庚午浴佛日
GA025n0023_p0285a09║玉山和尚語錄序錢陳羣
GA025n0023_p0285a10║香山云東南山水餘杭為最就郡言靈隱寺為最何
GA025n0023_p0286a01║最乎爾則以飛來峰廻龍橋春淙亭冷泉石門諸勝
GA025n0023_p0286a02║盡萃於是是以地得之而為勝地心得之而為妙道
GA025n0023_p0286a03║東安參禪之窟無此名區江右選佛之場遜兹寶界
GA025n0023_p0286a04║宋元迄今品第禪院獨推靈隱為浙省第一祖庭定
GA025n0023_p0286a05║不誣也況乎南嶽青原而後五宗迭興靈隱皆得而
GA025n0023_p0286a06║有之即如真觀之為曹洞文喜之為溈仰延壽之為
GA025n0023_p0286a07║法眼契嵩之為雲門瞎堂佛智密菴諸人之為臨濟
GA025n0023_p0286a08║也五宗之賢聖指不勝屈靈隱皆得而有之靈隱真
GA025n0023_p0286a09║靈矣哉如是而欲紹三峰之絕傳接黃蘗之逸響先
GA025n0023_p0286a10║以聞解信人後以無思契同於廣大林中插標結界
GA025n0023_p0287a01║衝繁窟內敷座談真萃五千衲子之緣拈百億瓊花
GA025n0023_p0287a02║之偈是非上根大器莫能擔荷先德今我玉山和尚
GA025n0023_p0287a03║禪風凛然道氣徹骨以山海為胸襟視道俗如一子
GA025n0023_p0287a04║不超寂滅安居之座變現釋梵龍天之宮初究本來
GA025n0023_p0287a05║面目從窺鏡處照破娘生皮骨復研向上綱宗於扁
GA025n0023_p0287a06║擔頭悟得自家活計辨鐵石身心為人天師表蒲團
GA025n0023_p0287a07║夜梵闢第一之元機麈尾高揮廣不二之法旨遂使
GA025n0023_p0287a08║癡猿捉月悉解苦輪渴鹿馳煙頓明覺路徧塵徧界
GA025n0023_p0287a09║普利含生成始成終得全善逝固已非空非有唯識
GA025n0023_p0287a10║惟心矣惟時兩登法席屢易裘葛將出其語錄付梓
GA025n0023_p0288a01║問序於余余聞夫真性妙空竝無一物者謂之清淨
GA025n0023_p0288a02║法身具一切莊嚴萬行者謂之圓滿報身隨機設教
GA025n0023_p0288a03║善利無窮者謂之千百億化身以觀和尚提宗攝教
GA025n0023_p0288a04║借教詮宗權實雙融有無互徹祛守默之癡禪埽尋
GA025n0023_p0288a05║文之狂慧所謂千百億化身曾何缺陷耶若云老夫
GA025n0023_p0288a06║為他點出光明今教照天照地去也則我豈敢唯是
GA025n0023_p0288a07║人以地傳地緣人顯靈隱山川之奇和尚道法之勝
GA025n0023_p0288a08║同符千載迥絕恒蹊庶幾頓超十地寄無言於有言
GA025n0023_p0288a09║悟彼三空歸有法於無法者歟是為序乾隆三十八
GA025n0023_p0288a10║年歲次癸巳十月既望嘉禾壽民錢陳羣合十題時
GA025n0023_p0289a01║年八十有八
GA025n0023_p0289a02║又序張光
GA025n0023_p0289a03║余常遍禮諸尊宿絕不肯之見其我相重慢幢高所
GA025n0023_p0289a04║謂忍辱精進者未易幾也況所稱大善知識語空眾
GA025n0023_p0289a05║妙機透重元者乎時序遷移宗風消歇不有大覺孰
GA025n0023_p0289a06║證迷津憶自丁亥客居龍川妙智禪院始得交於前
GA025n0023_p0289a07║住平陽方丈文山和尚和尚為文覺禪師之肖子冲
GA025n0023_p0289a08║淡樂道意泊如也盡大地儒釋皆讓一頭地越六月
GA025n0023_p0289a09║其徒孫今住環翠寶林和尚來禾一見余相視而笑
GA025n0023_p0289a10║莫逆於心即之終埋光剷采絕不露圭角唯極稱其
GA025n0023_p0290a01║法和尚現住靈隱方丈玉山和尚平實學道本色住
GA025n0023_p0290a02║山以臨濟七事鉗鎚衲子入室者甚眾不置云余猶
GA025n0023_p0290a03║以為得見文和尚而不得見玉和尚也歲辛卯赴試
GA025n0023_p0290a04║省城從問往參玉和尚視其貌凛然豐頤眉目慈秀
GA025n0023_p0290a05║所謂歡喜地菩薩福慧兼修者非與聆其言如岱宗
GA025n0023_p0290a06║出雲層層動蕩滄溟浴日轉物光華又所稱一真歸
GA025n0023_p0290a07║源萬幻咸空者耶繼又出其語錄相示讀之如河懸
GA025n0023_p0290a08║缾瀉綺互波瀠稱性吐露迥奪望洋深辨來風窽綮
GA025n0023_p0290a09║洞中至普說大篇如長江萬里巨浪千尋擬諸大慧
GA025n0023_p0290a10║中峰庶幾生瑜生亮葢和尚既讀百家書又透向上
GA025n0023_p0291a01║一著故橫說豎說用鈎用錐蜜果葫蘆之移換萬頃
GA025n0023_p0291a02║百折之汪洋宗門極則事在是直指人心見性成佛
GA025n0023_p0291a03║之機亦莫顯著於是余聞六祖住曹溪卓錫泉湧贍
GA025n0023_p0291a04║足大眾東坡有銘曰問從何來初無所從若有從處
GA025n0023_p0291a05║來則有窮和尚之說法無窮和尚其有從耶無從耶
GA025n0023_p0291a06║抑聞具老和尚常云諸方是講底綱宗我是用底綱
GA025n0023_p0291a07║宗故鍛鍊稱方內獨步和尚真用底綱宗耶何據座
GA025n0023_p0291a08║說法悉徵從上作略也當與靈山之宗鏡錄三教篇
GA025n0023_p0291a09║鐔津集內典集暨禪門鍛鍊說十三篇竝垂不朽矣
GA025n0023_p0291a10║閱歲既久篇帙益富將登黎棗以壽世而屬序於余
GA025n0023_p0292a01║余不知灋要唯記其企慕之情相交之意如此并寄
GA025n0023_p0292a02║文公暨寶師以為何如也歲在癸巳十月十六日
GA025n0023_p0292a03║冷泉亭記李鐸
GA025n0023_p0292a04║夏日舒長炎風正燠思得清凉之地以滌煩襟有告
GA025n0023_p0292a05║我者曰雲林之間有亭焉幽人所棲雅絕塵俗曷往
GA025n0023_p0292a06║遊之遂歴其所徜徉彌日塵襟頓舒乃枕石藉裀而
GA025n0023_p0292a07║臥甚酣豁然有朗曠之致仰而視之則蒼蒼者天也
GA025n0023_p0292a08║近而玩之則青青者林也傾耳聽之則泉流之涓涓
GA025n0023_p0292a09║也嶔崎嶃峭則怪石之玲瓏也杳然陰翳往來莫定
GA025n0023_p0292a10║者則無心之雲物也山樹高而禽鳥啼山徑幽而猨
GA025n0023_p0293a01║狖嘯萬物熙熙各得其所逍遙乎此若夢若迷予其
GA025n0023_p0293a02║仙耶僧耶樵耶予不自知而此山之為何山此亭之
GA025n0023_p0293a03║為何亭予亦不知也心為之曠焉神為之怡焉混兮
GA025n0023_p0293a04║其若虛茫乎其若失融融焉自有其樂而樂之所極
GA025n0023_p0293a05║則予又莫能言嗟乎人或百年其遇不遇數也遇則
GA025n0023_p0293a06║為出世之懽不遇則有負俗之累煙波之釣叟江湖
GA025n0023_p0293a07║之散人彭湘之漁父皆得乎此者也是以少伯有五
GA025n0023_p0293a08║湖之遊子陵有羊裘之樂彼自有所得于其心故能
GA025n0023_p0293a09║相從於汗漫也子曰飯疏食飲水曲肱而枕之樂亦
GA025n0023_p0293a10║在其中矣又曰一簟食一瓢飲人不堪其憂回也不
GA025n0023_p0294a01║改其樂今日之遊溪流可以飲野蓛可以茹煙雲竹
GA025n0023_p0294a02║樹岩谷禽聲可以賞心而快意予以非仙非僧非樵
GA025n0023_p0294a03║者忽焉而飄飄其若仙寂寂其若僧詡詡然其若山
GA025n0023_p0294a04║間之樵父則不能自言之樂又何可不以語人也為
GA025n0023_p0294a05║記記之是曰西湖之冷泉亭峕康熙三十三年閏五
GA025n0023_p0294a06║月初五日鐵嶺李鐸記
GA025n0023_p0294a07║重濬雲林冷泉碑記釋重照
GA025n0023_p0294a08║飛來之峰下有名泉曰冷泉唐元藇築亭其上而香
GA025n0023_p0294a09║山居士白居易記之所稱雲從棟生水與堦平者既
GA025n0023_p0294a10║歲久不治則蕪漸塞流漸淺至政和中本寺住持雲
GA025n0023_p0295a01║公等始濬之廣逾其舊者三然後斯泉之勝獨擅名
GA025n0023_p0295a02║山至於今又數百年泉之草生沙壓秋冬水落其流
GA025n0023_p0295a03║如綫無復舊日之觀夫形家者言山停水蓄則生氣
GA025n0023_p0295a04║居旺況雲林乃五山十剎之首徒眾數千指為檀信
GA025n0023_p0295a05║祝福之名藍不尤藉形勝以為外衛者乎前此吾祖
GA025n0023_p0295a06║巨公亦曾築三壩以蓄泉然其流淺直終以無濟乾
GA025n0023_p0295a07║隆甲辰有樂善居士數輩來遊亭上慨焉興重濬之
GA025n0023_p0295a08║志於是集料鳩工倡成勝事業費工數百緍錢一百
GA025n0023_p0295a09║三十餘千而泉之規模已約略可觀無如土皆石砂
GA025n0023_p0295a10║水能浸潤旋以細流潄齧積久成源穿梳石罅注洩
GA025n0023_p0296a01║而出泉又不能停蓄重照承乏兹山遑敢弛善士之
GA025n0023_p0296a02║勝績用是於戊申之秋復踵告於諸君子乞完盛舉
GA025n0023_p0296a03║以奏厥成因復董工集事運畚鍤輦土石清其閘趾
GA025n0023_p0296a04║去其砂磧其中加以橫亘之石棧壘以縝密之複垣
GA025n0023_p0296a05║填以三和之膠土築以千工之椎杵俾堤脚堅似鐵
GA025n0023_p0296a06║城則去流不復穿成乳竇而泉乃蓄矣至冬十月告
GA025n0023_p0296a07║竣計又費工千餘緡錢三百千有奇而游者疏流者
GA025n0023_p0296a08║聚涵青貯綠湛若無底與其上之蓮花峰紺碧交暎
GA025n0023_p0296a09║方廣盈池倚亭俯瞰可鑒毫髮其瀾渺瀰浮閘環穴
GA025n0023_p0296a10║而出則又源源汩汩雷奔電激過於合澗入於平湖
GA025n0023_p0297a01║曠然不知其所往也靈山名勝復還舊觀不可謂非
GA025n0023_p0297a02║時節因緣從此合形聚氣洵足為檀信之福奚止林
GA025n0023_p0297a03║下緇流蒙其潛利陰益也哉重照樂於功德之成不
GA025n0023_p0297a04║敢忘所自謹為勒珉以紀善蹟以告來者知有考焉
GA025n0023_p0297a05║謹將樂善檀施芳名序列於右俞南筠朱文珊金蓬
GA025n0023_p0297a06║山黃名揚王赤懷吳子祥何廣輿范玉麟俞名敬范
GA025n0023_p0297a07║莘耕乾隆五十三年冬十一月吉旦雲林住持重照
GA025n0023_p0297a08║監院重瑞重倫謹記
GA025n0023_p0297a09║杭州靈隱書藏記阮元
GA025n0023_p0297a10║周禮宰夫掌官契以治藏史記老子為周守藏室之
GA025n0023_p0298a01║史藏書曰藏古矣古人韻緩不煩改字收藏之與藏
GA025n0023_p0298a02║室無二音也漢以後曰觀曰閣曰庫而不名藏隋唐
GA025n0023_p0298a03║釋典大備乃有開元釋藏之目釋道之名藏葢亦摭
GA025n0023_p0298a04║儒家之古名也明侯官曹學佺謂釋道有藏儒何獨
GA025n0023_p0298a05║無欲聚書鼎立其意甚善而數典未詳嘉慶十四年
GA025n0023_p0298a06║杭州刻朱文正公翁覃溪先生諸集將成覃溪先生
GA025n0023_p0298a07║寓書于紫陽院長石琢堂狀元曰復初齋集刻成為
GA025n0023_p0298a08║我置一部於靈隱仲春十九日元與顧星橋陳桂堂
GA025n0023_p0298a09║兩院長暨琢堂狀元郭頻伽何夢華上舍劉春橋顧
GA025n0023_p0298a10║簡塘趙晉齋文學同過靈隱食蔬笋語及藏復初齋
GA025n0023_p0299a01║集事諸君子復申其議曰史遷之書藏之名山副在
GA025n0023_p0299a02║京師白少傅分藏其集於東林諸寺孫洙得古文苑
GA025n0023_p0299a03║於佛龕皆因寛閒遠僻之地可傳久也今復初齋一
GA025n0023_p0299a04║集尚未成箱篋盍使凡願以其所著所刊所寫所藏
GA025n0023_p0299a05║之書藏靈隱者皆裒之為藏也大矣元曰諾乃於大
GA025n0023_p0299a06║悲佛閣後造木厨以唐人鷲嶺鬱岧嶤詩字編為號
GA025n0023_p0299a07║選雲林寺玉峰偶然二僧簿錄管鑰之別訂條例使
GA025n0023_p0299a08║可永守復刻一銅章徧印其書而大書其閣扁曰靈
GA025n0023_p0299a09║隱書藏葢緣始於復初諸集而成諸君子立藏之議
GA025n0023_p0299a10║也遂記之嘉慶十四年夏五月庚申朔
GA025n0023_p0300a01║條例
GA025n0023_p0300a02║送書入藏者寺僧轉給一收到字票
GA025n0023_p0300a03║書不分部惟以次第分號收滿鷲字號厨再收
GA025n0023_p0300a04║嶺字號厨
GA025n0023_p0300a05║印鈐書面暨至首葉每本皆然
GA025n0023_p0300a06║每書或寫至腦或挂綿紙籤以便查撿
GA025n0023_p0300a07║守藏僧二人由鹽運司月給香燈銀六兩其送
GA025n0023_p0300a08║書來者或給以錢則積之以為收書增厨之用
GA025n0023_p0300a09║不給勿索
GA025n0023_p0300a10║書既入藏不許復出縱有繙閱之人但在閣中
GA025n0023_p0301a01║毋出閣門寺僧有鬻借霉亂者外人有攜竊塗
GA025n0023_p0301a02║損者皆究之
GA025n0023_p0301a03║印內及簿內部字之上分經史子集填注之疑
GA025n0023_p0301a04║者闕之
GA025n0023_p0301a05║唐人詩內複對天二字將來編為後對後天二
GA025n0023_p0301a06║字
GA025n0023_p0301a07║守藏僧如出缺由方丈秉公舉明靜謹細知文
GA025n0023_p0301a08║字之僧充補之
GA025n0023_p0301a09║觀世音菩薩三十二應身畫像記
GA025n0023_p0301a10║（錢塘）吳錫麒
GA025n0023_p0302a01║慧海居士以真實力行利濟心愍念眾生思所以救
GA025n0023_p0302a02║度之者而禮導師焉干是其友王春波為指畫觀世
GA025n0023_p0302a03║音菩薩三十二應身像以證明之定慧互嚴悲智兼
GA025n0023_p0302a04║運上合諸佛下合羣生隨順根機以手代舌大矣哉
GA025n0023_p0302a05║凡慈悲勇猛皆傳之圖繪中而締此勝緣也可不謂
GA025n0023_p0302a06║之無量功德哉按諸經所釋觀世音言者圓悟圓應
GA025n0023_p0302a07║之號也於音言觀者以觀智照之不以耳識聞之也
GA025n0023_p0302a08║其有三十二應身者猶是虛空應物現形本是虛相
GA025n0023_p0302a09║豈云實形因所利益隨通說法亦仍是心之所感而
GA025n0023_p0302a10║已故求諸義諦如首楞嚴以人非人為二應而闕迦
GA025n0023_p0303a01║樓羅普門品八部有迦樓羅而以人非人總八部其
GA025n0023_p0303a02║名或有參差要知現身說法時即是身即無是身有
GA025n0023_p0303a03║滅有生何生何滅又奚必於跡事而起對執哉然則
GA025n0023_p0303a04║春波此畫以畫觀可耳即不以畫觀亦可耳往時凱
GA025n0023_p0303a05║頭陀傅雯嘗指畫是像流傳京師梵剎中四方來瞻
GA025n0023_p0303a06║者咸加敬禮今春波復倣為之每幅皆具丈六身偉
GA025n0023_p0303a07║麗雄奇真力彌滿實能於盧伽楞尉遲乙僧外另立
GA025n0023_p0303a08║一剎竿者聞其畫成時十指皆秃亦可為慘澹經營
GA025n0023_p0303a09║者矣今慧海裝治完好將施之西湖靈隱寺中以為
GA025n0023_p0303a10║普同供養而屬予記之予謂菩薩誓願普度世人豈
GA025n0023_p0304a01║有我輩而不欲登之種覺者然則慧海具大願船行
GA025n0023_p0304a02║不住法手雨七寶掌出雙金此菩提種也當得最勝
GA025n0023_p0304a03║果者也春波申五輪掌開三昧門此精進幢也當傳
GA025n0023_p0304a04║無盡燈者也若僕者打論議鼓說杜撰禪不無罪過
GA025n0023_p0304a05║然聞人施捨輒生歡喜心以此因緣度亦不失為豪
GA025n0023_p0304a06║薜荔而已爰說偈曰
GA025n0023_p0304a07║頂禮觀世音　具足妙相尊本來無一相　乃有諸相見
GA025n0023_p0304a08║慈眼視眾生　欲拯一切苦來入微塵國　現生而說法
GA025n0023_p0304a09║宏宣海潮音　方便令解脫猶恐後來者　末由共瞻仰
GA025n0023_p0304a10║爰有大導師　一一為分別佛身梵王身　長者居士身
GA025n0023_p0305a01║以及於八部　天龍人非人各放大圓光　各現菩薩身
GA025n0023_p0305a02║匪唯菩薩身　亦見菩薩心是唯大神通　一念一菩薩
GA025n0023_p0305a03║故令蓮華中　定水湛然滿是唯大神通　五指五獅子
GA025n0023_p0305a04║故令妙莊嚴　頃刻自騰涌樓臺虛空起　音樂諸天接
GA025n0023_p0305a05║以非思議故　至不可思議復有大長者　禮足生歡喜
GA025n0023_p0305a06║護以祇陀林　供以般若味如彼功德雲　徧滿乎四海
GA025n0023_p0305a07║而來入丈室　亦復大自在花雨飛曼陀　寶網覆瓔珞
GA025n0023_p0305a08║福聚海無量　念彼觀音力香雪山南侍者吳錫麟合
GA025n0023_p0305a09║十撰古香林學人石韞玉書丹
GA025n0023_p0305a10║觀世音菩薩三十二應身畫像跋
GA025n0023_p0306a01║陳預
GA025n0023_p0306a02║佛人也則所有者亦與人同也乃空諸所有以明心
GA025n0023_p0306a03║見性而一歸於無是自有而之無者也惟佛既妙於
GA025n0023_p0306a04║無則無定在者實無乎不在無所有者亦無所不有
GA025n0023_p0306a05║故精心奉佛之人積想成緣因緣成象凡慈悲莊嚴
GA025n0023_p0306a06║威猛之容昭明洋溢得心應指現之圖繪使夫緇素
GA025n0023_p0306a07║瞻仰迷悲悟捫此佛在人心即心即佛之義又自無
GA025n0023_p0306a08║而之有者也則今慧海居士指迷之功德春波示現
GA025n0023_p0306a09║之願力不均為無量哉居士與予誼故其劬躬濟物
GA025n0023_p0306a10║勤矣然不自己也復施此圖於祗園以資救度惟寺
GA025n0023_p0307a01║僧敬奉而謹守之毋怵誘於勢利以贋貿真俾此圖
GA025n0023_p0307a02║不至自有而之無則居士之功德與寺長在可也居
GA025n0023_p0307a03║士既請穀人太史為之記又屬予跋其後太史精內
GA025n0023_p0307a04║典其言皆證上乘法予未能也而以贅語附其末是
GA025n0023_p0307a05║所愧爾嘉慶甲戌八月宛平陳預識丹徒蔣廷贊立
GA025n0023_p0307a06║石鄞縣陳權題額
GA025n0023_p0307a07║梁簡文帝賜靈隱石像記辨杭世駿
GA025n0023_p0307a08║簡文此記咸湻臨安志及成化萬厤杭州府志及白
GA025n0023_p0307a09║珩靈隱寺志均未載孫治宇台遂謂侯景立帝在太
GA025n0023_p0307a10║清三年明年為大寶元年逼帝辛西州者再又明年
GA025n0023_p0308a01║幽帝永福省大懟在側尚欲賜沙門田為之作記當
GA025n0023_p0308a02║非人情疑為晉簡文帝而非梁愚以為治特未之考
GA025n0023_p0308a03║也簡文屢參御講般若湼槃諸經參迎佛像從舍利
GA025n0023_p0308a04║入殿禮拜并侍皇太子元圃園講頌在藩時作唱導
GA025n0023_p0308a05║發願諸文從幸同泰光宅等寺蒙華林園戒預懺直
GA025n0023_p0308a06║疏各有詩紀事高祖嘗以金銅苦行佛并佛蹟供養
GA025n0023_p0308a07║具等賚使供養又賚錢二十萬白檀薰陸機香各十
GA025n0023_p0308a08║斤供造善覺寺塔露槃又使呂文强賚柏剎柱一口
GA025n0023_p0308a09║銅一萬斤供起天中天寺又使監作舍人王景明材
GA025n0023_p0308a10║官將軍沈微御仗吳景等監看善覺寺起剎帝皆有
GA025n0023_p0309a01║啟申謝帝亦以錢一百萬奉阿育王寺并為人造丈
GA025n0023_p0309a02║八夾[綜-示+一]金薄像當時藩獻若湘東王廣信侯比邱若
GA025n0023_p0309a03║正教慧𤥎皆手書慰問宏闡宗風所謂論辨青豆之
GA025n0023_p0309a04║房遣惑赤華之舍者殆無虛日石像之記雖不見於
GA025n0023_p0309a05║集中舊乘指為帝作必非無據治以為晉簡文帝舊
GA025n0023_p0309a06║為會稽王與支道林往返賜田賜像或有其事此直
GA025n0023_p0309a07║臆度揣測之辭錢塘無會稽王之蹟靈隱非支道林
GA025n0023_p0309a08║所棲舍確有證佐之梁簡文而從漫無影響之晉簡
GA025n0023_p0309a09║文是何饒舌也治又以晉簡文帝未嘗為文章尤誤
GA025n0023_p0309a10║七錄有帝集五卷（見道古堂集）
GA025n0023_p0310a01║靈隱經藏碑石韞玉（琢堂）
GA025n0023_p0310a02║將執文字以求佛可乎曰文殊問維摩之疾會意而
GA025n0023_p0310a03║忘言達磨安神光之心迎機而縣解學佛不可執文
GA025n0023_p0310a04║字也將離文字以求佛可乎曰佉盧造字釋伽亦傳
GA025n0023_p0310a05║習多師博達多聞慶喜為總持第一學佛又不可離
GA025n0023_p0310a06║文字也是故龍威授簡九流著於萟文鳩摩譯經千
GA025n0023_p0310a07║佛標其名義雖華裔分域儒墨異流而問迷途者必
GA025n0023_p0310a08║伏神鍼游覺海者先尋寶筏彼大士假圓通說法非
GA025n0023_p0310a09║教何宣中華由聲音入觀捨經奚悟昔之尊宿六如
GA025n0023_p0310a10║觀幻四諦徵空入精進之林則手書貝葉轉嚴華之
GA025n0023_p0311a01║藏則舌吐蓮花非偶然也靈隱寺者西湖之上剎也
GA025n0023_p0311a02║兩峰映帶四眾皈依佛開法會飛來嶺鷲一峰
GA025n0023_p0311a03║帝賜嘉名
GA025n0023_p0311a04║敕賜雲林二字然燈座下習四種之威儀卓錫山中授
GA025n0023_p0311a05║十方之供養游觀者無金狄之譏受持者有木义之
GA025n0023_p0311a06║戒真東南一大道場也惟是舊藏經文不戒於火珠
GA025n0023_p0311a07║林祕筴遽化秦灰石室曇章無存魯壁九譯莫詳其
GA025n0023_p0311a08║文三寶竟闕其一將何以闡揚聖教接引學人余寄
GA025n0023_p0311a09║公樂土訪道名山適若水品蓮兩禪師先後住持方
GA025n0023_p0311a10║丈每談斯事輙為太息余因發願重加結集時則有
GA025n0023_p0312a01║吳中會一師在嘉興楞嚴寺修治經板遂意商搉凡
GA025n0023_p0312a02║集大藏經論等一千六百五十五種裝成一千四百
GA025n0023_p0312a03║三十八冊又附貯藏外論疏語錄各書一百五十種
GA025n0023_p0312a04║裝為四百五十六冊綜為二匵藏諸寺之蓮燈閣上
GA025n0023_p0312a05║伏願典守有自紹隆無替瑯函萬卷常宣木鐸之音
GA025n0023_p0312a06║寶歴千秋永絕風輪之劫爰撰斯記以示後人是役
GA025n0023_p0312a07║也其用白金三百四十兩此邦紳笏贊我勝緣者別
GA025n0023_p0312a08║勒芳名同昭善果
GA025n0023_p0312a09║胥山祠銘（唐）盧元輔
GA025n0023_p0312a10║有吳行人伍公子胥陪吳之職得死直言千五百年
GA025n0023_p0313a01║廟貌不改漢史遷曰胥山今云青山者謬也夫差既
GA025n0023_p0313a02║王宰嚭受賄太伯廟血將乾闔閭劒光先失公朝焉
GA025n0023_p0313a03║晏焉入則諫焉屬鏤之賜竟及其身鴟夷盛屍投於
GA025n0023_p0313a04║水濱憤悱鼓怒配濤作神迄今一日再至海鴟羣飛
GA025n0023_p0313a05║陽侯夾從仲秋闕望杭人以旗鼓迓之百城聚觀大
GA025n0023_p0313a06║耀威靈蕩漭千里洪波砥平有滑有腯有鹹有腥遙
GA025n0023_p0313a07║實乎下庭山海梯航雞林扶桑交臂乎卯階金狄在
GA025n0023_p0313a08║戶雷鼓在堂魏尊漢豆六代笙簧可謂奉天爵之馨
GA025n0023_p0313a09║香獲神人之盛禮佐皇震怒驅叱大邪萬里永清人
GA025n0023_p0313a10║觀斗氣銘曰矯矯伍員　執弓挾矢仗其寶劒　以謁吳
GA025n0023_p0314a01║子赫赫王閭　實聽奇謨錫之金鼓　以號以誅後王嗣
GA025n0023_p0314a02║立　執書不泣顛越言潤　宰嚭讒輯步光欲飛　姑蘇待
GA025n0023_p0314a03║執吾則切諫　抉眼不入投於江上　自統波濤晝夜兩
GA025n0023_p0314a04║至　懷沙類騷洗滌南北　簸蕩東西夷蠻卉服　罔敢不
GA025n0023_p0314a05║來雖非命祀　不讓瀆濟帝帝王王　代代明明表我忠
GA025n0023_p0314a06║哉（見西湖志）
GA025n0023_p0314a07║飛來峯贊顧元熙（耕石）
GA025n0023_p0314a08║虛其中廓乎　數百人之可容峭其外森乎　如戟鋩與
GA025n0023_p0314a09║劒鋒不雨而潤　靈泉琤瑽不土而植　老幹虬龍縮青
GA025n0023_p0314a10║蓮界　六一芙蓉示西來意　為震旦宗或謂此方有飛
GA025n0023_p0315a01║來之一石　則彼方失飛去之一峰既飛來而自在　豈
GA025n0023_p0315a02║飛去而無從噫　去來如一　法性真空吾方謂飛來者
GA025n0023_p0315a03║非真實相　而又何處問彼方飛去之奇蹤
GA025n0023_p0315a04║冷泉贊
GA025n0023_p0315a05║靈山之泉　混沌之原人力穿鑿　引諸石閒水石相激
GA025n0023_p0315a06║　其聲潺潺湲湲之聲　是亦天然謂為天然　已落言詮
GA025n0023_p0315a07║謂非天然　豈非迷根浮生一瞬　浩劫無邊及今不學
GA025n0023_p0315a08║　更待何年及今而學　何學可言遊將歸矣　夕陽在山
GA025n0023_p0315a09║山空雲淨　旃檀如煙風琴水筑　與耳為緣偕吾此贊
GA025n0023_p0315a10║　聞於諸天
GA025n0023_p0316a01║墨跡
GA025n0023_p0316a02║宋天聖八年賜杭州靈隱山景德靈隱禪寺牒
GA025n0023_p0316a03║墨跡
GA025n0023_p0316a04║中書門下牒杭州靈隱山景德靈隱（下缺一寺字）
GA025n0023_p0316a05║（缺杭）州靈隱山景德靈隱寺住持禪定大師延珊奏先
GA025n0023_p0316a06║（下缺一奉字）
GA025n0023_p0316a07║（缺皇）太后聖旨宣賜莊田祝延今上皇帝聖壽今已五
GA025n0023_p0316a08║年累設過齋僧粥食肆拾餘（下缺萬祝二字）兩宮聖壽其田
GA025n0023_p0316a09║土見今供納秋夏二稅紬絹叁拾肆（下缺一字）壹疋肆赤
GA025n0023_p0316a10║綿貳拾壹兩貳錢米共計柒拾叁石柒（下缺一斗字）係屬
GA025n0023_p0317a01║杭州秀州兩處鄉縣乞與放免上件稅物取聖旨牒
GA025n0023_p0317a02║奉敕宜令逐州子細勘會如委實是宣賜到莊田據
GA025n0023_p0317a03║合納夏秋二稅並與放免即不得將不係宣賜到田
GA025n0023_p0317a04║土內稅物一例放免牒至准敕故牒
GA025n0023_p0317a05║天聖八年十二月六日牒
GA025n0023_p0317a06║工部侍郎參知政事王　押
GA025n0023_p0317a07║給事中參知政事薛　押
GA025n0023_p0317a08║給事中參知政事陳　押
GA025n0023_p0317a09║吏部侍郎平章事吕　押
GA025n0023_p0317a10║此敕傳今幾六百年乃鎮山一寶也穆生為修檀
GA025n0023_p0318a01║越志始得請一觀其最美者仁宗聖帝四公名臣
GA025n0023_p0318a02║瞻其遺恩覩其親押今日者山人恍游天聖之年
GA025n0023_p0318a03║尚友四公之側矣何幸▆按是時吕秉政文移閔
GA025n0023_p0318a04║末陳薛以外任故稱給事中印凡三面一背二乃
GA025n0023_p0318a05║中書門下之印六字其書曡中書二字為一平章
GA025n0023_p0318a06║事三字為一亦中書體內先字下失一字疑是（奉蒙）
GA025n0023_p0318a07║字及壹疋肆赤綿不可曉四公吕名夷簡陳名堯
GA025n0023_p0318a08║佐薛公奎王公曾易考見者也南州主卍厤庚寅
GA025n0023_p0318a09║六月晒經日時梅雨頗涼武林山中人兼靈隱寺
GA025n0023_p0318a10║行者住宰相峰下古庵邵穆生肅題
GA025n0023_p0319a01║右宋天聖八年放免杭州靈隱山景德靈隱寺莊
GA025n0023_p0319a02║田夏秋二稅牒文寺中護法之寶也不知何年藏
GA025n0023_p0319a03║𡸅光庵內主僧守護惟謹不敢失墮亦可嘉已葢
GA025n0023_p0319a04║庵係寺中屬房兒孫相承專一可守出入可稽乃
GA025n0023_p0319a05║主席者立法之善也按仁宗乃章懿皇后李氏所
GA025n0023_p0319a06║生時章獻明肅皇后劉氏以為己子終章獻之世
GA025n0023_p0319a07║舉朝未敢泄也章獻臨朝李后進位宸妃以薨未
GA025n0023_p0319a08║得遽稱太后則牒中所云奉皇太后聖旨宣賜莊
GA025n0023_p0319a09║田祝延今上皇帝聖壽者當是章獻而武林梵志
GA025n0023_p0319a10║作章懿皇太后所賜者葢誤也牒頒於天聖八年
GA025n0023_p0320a01║十二月而延珊奏中之語云宣賜莊田今已五年
GA025n0023_p0320a02║計之正當天聖四年梵志以為三年者亦誤也延
GA025n0023_p0320a03║珊字慧明洪覺範僧寶傳言雪竇顯禪師在其座
GA025n0023_p0320a04║下甚久堂中常滿千僧其法席之盛道行之卓亦
GA025n0023_p0320a05║可槩見吳之鯨亦錄其問答機鋒上堂語句於梵
GA025n0023_p0320a06║志中而孫宇台先生修靈隱寺志所列師名寥寥
GA025n0023_p0320a07║數語未與標舉大略何也古庵邵先生乃吾杭高
GA025n0023_p0320a08║士兩山志乘最盡研削而是跋精當尤足備寺中
GA025n0023_p0320a09║故事惟云壹疋肆赤綿不可曉米公書史云朱長
GA025n0023_p0320a10║文所收織成諸佛闊四赤長五六赤赤尺二字古
GA025n0023_p0321a01║通先生偶忘之耳是牒當時背面皆鈐中書門下
GA025n0023_p0321a02║之印欲裝難於措置故閱七百餘年未經糨潢今
GA025n0023_p0321a03║漸就麋爛予以背紙二印綴諸牒尾出所藏古錦
GA025n0023_p0321a04║犀軸整頓之將來庶免損剝之患矣乾隆九年甲
GA025n0023_p0321a05║子佛生日錢唐丁敬洮頮謹跋
GA025n0023_p0321a06║董文敏墨跡卷
GA025n0023_p0321a07║右白傅記（文不重錄）董其昌書丁未秋七夕
GA025n0023_p0321a08║大清國男子彭元瑞喜捨雲林寺常住時乾隆四十
GA025n0023_p0321a09║有四年歲在己亥天中節薰沐敬記
GA025n0023_p0321a10║近杭人厲太鴻修靈隱新志不收此誠為有見
GA025n0023_p0322a01║董文敏墨跡卷（詩不錄附原跋紙心）
GA025n0023_p0322a02║唐時步虛詞有云我居清空表君處紅埃中李太白
GA025n0023_p0322a03║語也東坡江山清空我塵土葢用此東坡又有海市
GA025n0023_p0322a04║詩與此詩並稱雄麗歐陽永叔廬山高學蜀道難皆
GA025n0023_p0322a05║宋時傑作近來名公集中披剝宋詩曾無能續蘇歐
GA025n0023_p0322a06║語作如此歌者董其昌識
GA025n0023_p0322a07║董文敏題米家山墨跡卷（詩不錄綾心）
GA025n0023_p0322a08║題米家山董其昌書
GA025n0023_p0322a09║密雲和尚跋宋密庵祖師頌墨跡卷
GA025n0023_p0322a10║不肖於崇禎辛未年欲天童事有布徒侍者於中峰
GA025n0023_p0323a01║菴基榛莽中得一殘碑洗出打之乃自不肖至上二
GA025n0023_p0323a02║十代祖佛果圓悟勤禪師示十九代祖虎邱隆禪師
GA025n0023_p0323a03║法語墨筆及十八代祖應菴華禪師送十七代祖密
GA025n0023_p0323a04║菴傑禪師頌真蹟眾皆謂自宋厯元至今已六百年
GA025n0023_p0323a05║以為奇特至寶乞密雲跋密雲曰斯皆傳燈錄具載
GA025n0023_p0323a06║之烏足異哉第其異者異於今時主教外別行單傳
GA025n0023_p0323a07║直指者及毁機關要立理致滯名相以古人門庭建
GA025n0023_p0323a08║立為實法乃至種種穿鑿恐情識搏量為高見者想
GA025n0023_p0323a09║必當時也有恁摩人故有如是叮囑耳是知此語此
GA025n0023_p0323a10║頌誠萬世之模範所以虎邱祖復以遺應菴祖應菴
GA025n0023_p0324a01║祖復以遺密菴祖而密菴復以勒碑者當可見以為
GA025n0023_p0324a02║至寶眾等身體力行為法式可也遠孫密雲圓悟謹
GA025n0023_p0324a03║跋
GA025n0023_p0324a04║三峰法藏和尚墨跡卷
GA025n0023_p0324a05║癸亥四月望後余從閶江放舟夜渡巨區抵華藏山
GA025n0023_p0324a06║房入寺雲霧乍收山日初上樹深遙徑禮大雄於蓮
GA025n0023_p0324a07║華之房峰巒環翠花香逼人與數輩道侣集方丈地
GA025n0023_p0324a08║一坐七日俯之仰之見華藏如青蓮之花浮白波清
GA025n0023_p0324a09║渚之上今日親在花中坐卧始證三十年披圖傳說
GA025n0023_p0324a10║種種勝妙不我欺矣於是遊興似盡便欲解維往金
GA025n0023_p0325a01║閶搜靈巖洞庭之奇絕乃揖寺主而別寺主曰子得
GA025n0023_p0325a02║華藏之勝槩乎曰然曰華藏者香海一花花作巨區
GA025n0023_p0325a03║一勺之水以無量世界為七十二峰須彌盧具種種
GA025n0023_p0325a04║山王種種法界子今祗作花房中一小太末蟲周遊
GA025n0023_p0325a05║徧覽七日登厯所見華藏非別有華藏也身出華藏
GA025n0023_p0325a06║而見登上蓮華最高之顛凴虛縱目見蒼茫浩渺之
GA025n0023_p0325a07║中自天目湧一脈蓮根疾驅乎余曰唯唯因與同心
GA025n0023_p0325a08║相攜着屐拄杖華藏莊嚴世界東金閶北毘陵前者
GA025n0023_p0325a09║不過一針孔中浥青蓮之少分色耳何千百億葉葉
GA025n0023_p0325a10║千百億海海千百億須彌盧左右環裹不下千百瓣
GA025n0023_p0326a01║瓣中各各自成香水海折妙蓮花擲向空劫那邊更
GA025n0023_p0326a02║那邊不暫畱數日登蓮花之頂收大香水海無遺剩
GA025n0023_p0326a03║矣是知前日寺中所見之華藏非不華藏也全身在
GA025n0023_p0326a04║華藏也今日所見之華藏也在華藏而華藏為華藏
GA025n0023_p0326a05║礙出長馳起銅官落夫椒隱隱一枝盈盈出水華藏
GA025n0023_p0326a06║而見華藏華藏為見礙是知碍碍之外百億香水亦
GA025n0023_p0326a07║不過華藏中之華藏而已若夫竭武林後瀛海皆在
GA025n0023_p0326a08║花鬚上脈脈分理了回身入華藏山中方丈裡看山
GA025n0023_p0326a09║看湖方不為寺主所誚兹因豫林嚴三居士有老圃
GA025n0023_p0326a10║賣花說以一花之外更無別花乃勸居士勿以一華
GA025n0023_p0327a01║自坐不復求花須向千葉萬鬚重重諦審看盡花中
GA025n0023_p0327a02║脈理然後一花別花一時揉掬他方佛前若遇信心
GA025n0023_p0327a03║買花者不妨信手拾取一鬚一脈與之作真正賣花
GA025n0023_p0327a04║翁始是優曇鉢華時一出現復說偈曰：一花拈出不
GA025n0023_p0327a05║知花，花裏何人是作家。透盡一花花裏秘，拈來隨手
GA025n0023_p0327a06║撒金沙。三峰法藏書
GA025n0023_p0327a07║永明智覺禪師遷塔䟽墨蹟卷
GA025n0023_p0327a08║募為佛日永明宗照智覺大師遷塔緣起䟽伏惟大
GA025n0023_p0327a09║師韶國師嫡子法眼宗之正傳入定則尺鷃巢衣誦
GA025n0023_p0327a10║經則羣羊跪聽種種道蹟不可殫述故吳越國王特
GA025n0023_p0328a01║加尊號首請中興靈隱次繼永明潛師法席宏造淨
GA025n0023_p0328a02║慈先後功德如山日無刻暇又于百八課外慨彼多
GA025n0023_p0328a03║聞寡約暗證無稽已見各封師門互牴爰集三家義
GA025n0023_p0328a04║虎五派禪雄據同銷異會教鎔禪親為折衷其間成
GA025n0023_p0328a05║書百卷惟立一心為宗照萬法如鏡故名其錄曰宗
GA025n0023_p0328a06║鏡于是異學殊宗莫不炳如三光之長晝融若五味
GA025n0023_p0328a07║之同羹其宏法之功直追龍樹而溯鷲峰可已久見
GA025n0023_p0328a08║淺識狂流多執性廢修服垢為淨身土不即心佛相
GA025n0023_p0328a09║違師復起大方便巧立四種料揀務從三品指歸禪
GA025n0023_p0328a10║淨兼資喻虎帶角廣誘火宅之癡兒現證清涼之樂
GA025n0023_p0329a01║國故定光古佛直以彌陀勸信大師生相冥受閻老
GA025n0023_p0329a02║皈誠況哲人云往像教方崇苟非靈塔是標將使福
GA025n0023_p0329a03║川奚植故當示寂之晨輒葬于大慈山下然厯年雖
GA025n0023_p0329a04║遠去寺非遙何緣寺未沈淪塔竟湮沒幸元津壑公
GA025n0023_p0329a05║得法雪浪之門乃飲不忘源思同誓墓因遍窮荊棘
GA025n0023_p0329a06║忘憶雪霜喜獲靈骨一片舍利數枚有類貧子之得
GA025n0023_p0329a07║家珍用酬檀越之索塔樣乃擇萬厤庚戌重建窣堵
GA025n0023_p0329a08║于宗鏡堂後實便四方瞻禮足成萬善同皈不謂世
GA025n0023_p0329a09║運行衰山門亦落厯代焚修之產阡陌桑沈木山參
GA025n0023_p0329a10║學之賢百一種絕或謂祖塔頂殺陰宅占陽殿宇前
GA025n0023_p0330a01║大塔亭後小皆非所利也房眾惑之屢有謀遷之議
GA025n0023_p0330a02║嵒以一山凶吉千載興衰切戒司工慎毋輕舉至甲
GA025n0023_p0330a03║辰之春羅漢堂燬丙午夏五三日嵒復罹障江甯寺
GA025n0023_p0330a04║眾益危遂于七月十七日移祖于寺右普同新塔之
GA025n0023_p0330a05║中嵒聞而駭絕次冬還山告謁見開山顯祖一旦去
GA025n0023_p0330a06║正就偏且陸沈四眾之中聿來瞻禮殊失尊特之威
GA025n0023_p0330a07║雖古佛慈悲是法平等奈事義未安人情難協因即
GA025n0023_p0330a08║擬別營而難得其地近陟南屏之麓有址負山面湖
GA025n0023_p0330a09║據奇攬秀既局勝而有端拱之尊且祭近而無迷失
GA025n0023_p0330a10║之患苟于寺無傷即于祖亦允嵒故不辭已退願任
GA025n0023_p0331a01║厥勞雖時詘舉嬴非老而謝事忘緣者所宜竊謂宗
GA025n0023_p0331a02║鏡一錄祖之嘉惠非淺則法乳諸師人之思報者無
GA025n0023_p0331a03║涯適聞獅有真窟可為萬古不易之計固知三宗宿
GA025n0023_p0331a04║德二桂耆英當必爭先樂助豈如在家二眾因閻羅
GA025n0023_p0331a05║之敬而後勸哉敢書以為請雷峰返照朽木貞嵒和
GA025n0023_p0331a06║南書于三家邨院
GA025n0023_p0331a07║諦暉和尚墨跡卷
GA025n0023_p0331a08║三生石上箇漢欲避出此一義終不能得又害吕源
GA025n0023_p0331a09║居士陷於父母未生已前不能跳出自己之圈繢葢
GA025n0023_p0331a10║為自性之毒也譬如口之喫甜也安得不甜喫苦也
GA025n0023_p0332a01║安得不苦而口如故非甜苦舌頭能換之也心之迷
GA025n0023_p0332a02║悟也亦然迷也非心乎悟也非心乎則知心之為心
GA025n0023_p0332a03║也在迷悟外也非迷悟可得而二三也明矣迷時之
GA025n0023_p0332a04║口與悟之口二乎一乎非一非二三之義不特口有
GA025n0023_p0332a05║之心亦有之矣不特心有之手之與足醒之與睡痛
GA025n0023_p0332a06║之與癢莫不有之矣以此推之喜非喜矣怒非怒矣
GA025n0023_p0332a07║默非默矣言非言矣總是乾矢橛矣雪峰以之而𣮎
GA025n0023_p0332a08║毬世尊以之而拈花無一不與巨主規同吟同笑也
GA025n0023_p0332a09║體體悉悉雲林輅九十六筆
GA025n0023_p0332a10║巨濤和尚先妣陰太孺人墓誌銘墨跡卷
GA025n0023_p0333a01║章母陰氏墓誌
GA025n0023_p0333a02║有僧章鯨素服拜堦下容戚然問其喪曰母喪也僧
GA025n0023_p0333a03║未有戚其母者鯨故名家子其外大父陰元伯為邑
GA025n0023_p0333a04║諸生生女而嫡妻死鞠於妾妾虐使之女不敢言年
GA025n0023_p0333a05║三十矣始嫁於章有婦道嫁十二年而夫死夫性懦
GA025n0023_p0333a06║弱不善治生身死益貧其弟迎其孤嫠厚賑卹之然
GA025n0023_p0333a07║陰氏雅不欲累叔猶自辟纑繼食積寒暑不倦浸以
GA025n0023_p0333a08║成疾後十一年竟死死之時鯨已薙髮為僧然好讀
GA025n0023_p0333a09║書為歌詩臨摹古金石字畫賢士大夫樂與之遊鯨
GA025n0023_p0333a10║之言曰自吾為僧定省闕而菽水不充抱慚抱恨無
GA025n0023_p0334a01║過於鯨鯨之母少不得於親及嫁而所天又沒有子
GA025n0023_p0334a02║煢然莫能盡一日之養使吾母苦節清操泯然無聞
GA025n0023_p0334a03║鯨之罪通於天矣敢丐大人先生矜閔而賜之銘是
GA025n0023_p0334a04║吾母死且不朽噫釋氏為親事佛以得法為開乳視
GA025n0023_p0334a05║其母之死如途人也鯨僧也泚然重哀其母而乞銘
GA025n0023_p0334a06║於予此彼所謂顛倒迷惑而不能自割於恩愛者耶
GA025n0023_p0334a07║此吾所謂秉彜之良不學而知雖浮圖人有不能盡
GA025n0023_p0334a08║泯者耶非孝者無親於鯨之願銘其母也猶信陰氏
GA025n0023_p0334a09║生於某年月日卒於某年月日即葬某縣某山經營
GA025n0023_p0334a10║葬事鯨為多鯨有弟三人獨鯨為僧猶是稱章鯨云
GA025n0023_p0335a01║銘曰有陰嫡女　晚媲於章厥養孔孝　不永其良良殞
GA025n0023_p0335a02║子髠　嫠緯是卹亦及中身　而顛厥歲髠之慕思　墨名
GA025n0023_p0335a03║儒行於粲斯銘　仁親以正歲在癸巳仲夏吉旦
GA025n0023_p0335a04║賜進士第中憲中夫前知江南蘇州府事務
GA025n0023_p0335a05║特旨署理江南江蘇等處承宣布政使司布政使事務
GA025n0023_p0335a06║內廷供奉方輿館纂修官江南江寧府事加四級長沙
GA025n0023_p0335a07║陳鵬年譔并書
GA025n0023_p0335a08║昔地藏大士因中為報母恩發願度盡眾生方乃
GA025n0023_p0335a09║成佛所以至今猶滯菩薩之地凡稱佛菩薩弟子
GA025n0023_p0335a10║者皆宜效之苟不能發此大心非其弟子也僧章
GA025n0023_p0336a01║鯨學出世法而益篤至性因其母苦節一生乃乞
GA025n0023_p0336a02║大人先生傳其事以表彰於世吾知其用心不止
GA025n0023_p0336a03║此也必至以母之遺體至成等正覺即以正覺之
GA025n0023_p0336a04║道度生便生無不度以度其親庶不負為菩薩弟
GA025n0023_p0336a05║子公其勉之公俗字章鯨僧名果號曰巨濤云
GA025n0023_p0336a06║雍正乙卯仲春草亭鴻老人書（時年七十有二）
GA025n0023_p0336a07║天童密祖像贊孫宏禮（具德）
GA025n0023_p0336a08║棒煞東土西天　拳踢五宗崖岸斬新條令　當時畢竟
GA025n0023_p0336a09║以何為驗咄　其用也闢輓近之禪虎　其機也開太古
GA025n0023_p0336a10║之法戰即千佛列祖　到來撞着　固不別是非　沒面目
GA025n0023_p0337a01║底天童　硬糾糾　乹剝剝　卻與一時生按
GA025n0023_p0337a02║三峰漢月藏祖像贊嗣法徒宏禮（具德）
GA025n0023_p0337a03║檄號五宗　鞭笞列祖獨跨大方　成褫萬古四百年印
GA025n0023_p0337a04║文重燦　我亦相承半剎那毒皷橫撾　誰當陷虎直得
GA025n0023_p0337a05║海水羣飛　須彌起舞野老門前倒剎竿　捩轉三光　濟
GA025n0023_p0337a06║上家風重振舉
GA025n0023_p0337a07║具德老人自題像贊
GA025n0023_p0337a08║者漢不會禪　不會教馬面驢頭　隨人所好謂是元要
GA025n0023_p0337a09║　主賓初無與麼倣傚謂是杜撰　差排卻又千差一照
GA025n0023_p0337a10║及至被人推上法座　真個可說　只得呵呵大笑且道
GA025n0023_p0338a01║笑箇什麼　笑道無形本寂寥
GA025n0023_p0338a02║天童和尚像贊釋圓信（雪嶠）
GA025n0023_p0338a03║這個天童和尚　捏條生鐵拄杖不論是龍是蛇　劈頭
GA025n0023_p0338a04║便打可憐生　三十年道價賣不嬴　今何躱在一尺紙
GA025n0023_p0338a05║上咄　題天童悟師兄
GA025n0023_p0338a06║真寂大師像贊釋明定（補山）
GA025n0023_p0338a07║奇哉丈夫　瓶窰出谷紙墨威儀　超榮與辱也不持杖
GA025n0023_p0338a08║　也不拈拂平常一串菩提珠　呌出幾聲佛佛佛
GA025n0023_p0338a09║雲棲大師像贊釋圅修
GA025n0023_p0338a10║這古老錐　做人忒煞破傘下安居　沸湯裡刺潑婆婆
GA025n0023_p0339a01║而和和　晝夜一百八甚麼喚作淨土　貲糧乾屎橛
GA025n0023_p0339a02║紫柏尊者像贊顏俊彥
GA025n0023_p0339a03║這阿師　嘮嘮叨叨　逢人便提句假借四大　火熖中下
GA025n0023_p0339a04║把種子　塗毒鼓直恁利害師嘗自讖云　走遍天下圜
GA025n0023_p0339a05║中自在　這便是寂光三昧
GA025n0023_p0339a06║雪嶠大師自題像贊
GA025n0023_p0339a07║爾欲像我　我不像你彼此不像　脫空忘想當中一點
GA025n0023_p0339a08║原無樣　不許時人容易描　呵
GA025n0023_p0339a09║卓吾老子像贊王思任（季重）
GA025n0023_p0339a10║西方菩提　東方滑稽箭起鶻落　刃騞牛飛快如嚼藕
GA025n0023_p0340a01║　爽則哀梨是非顛倒　罵笑以嬉公之生死　藏書楚書
GA025n0023_p0340a02║以上像贊裝一匣
GA025n0023_p0340a03║蔣南沙設色金扇面牡丹花
GA025n0023_p0340a04║（臣）蔣廷錫恭畫
GA025n0023_p0340a05║陳滄洲墨跡卷（詩不錄）
GA025n0023_p0340a06║癸巳初春移寓城南張氏園亭紀興四首為巨濤開
GA025n0023_p0340a07║士屬書長沙陳鵬年
GA025n0023_p0340a08║胡文恪書五百羅漢名號冊上下兩卷
GA025n0023_p0340a09║（臣）謹案佛書諾俱那與其徒入震旦以五百眾居天
GA025n0023_p0340a10║台故蘇軾有薦誠禪院五百羅漢記禪宗法藏亦以
GA025n0023_p0341a01║五百羅漢名號附列後葢顯示圓通宜與迦葉阿難
GA025n0023_p0341a02║諸大弟子並著婆羅門也今攷其名云利婆多者凡
GA025n0023_p0341a03║三見（第二百十九尊與二百七十一尊二百七十五尊同）云無垢藏者凡再見
GA025n0023_p0341a04║（第三百十七尊與三百七十二尊同）竊以梵音切譯或字近而義殊或
GA025n0023_p0341a05║義同而音異往往有之如十八應真中賓頭盧之重
GA025n0023_p0341a06║其名羅怙羅等之紊其序自經
GA025n0023_p0341a07║睿鑒正以同文韻統合音而向之傳聞異詞者始得所證
GA025n0023_p0341a08║信矣夫此五百眾承最正覺現福德相洵足以丕應
GA025n0023_p0341a09║蕃釐潢龍華而恢象教敬願宣號真如普揚慧業以誌無
GA025n0023_p0341a10║疆之慶焉（臣）胡高望敬書恭跋
GA025n0023_p0342a01║翁覃溪閣學書金剛經墨跡冊（經文不錄）
GA025n0023_p0342a02║大清嘉慶四年秋八月望日鴻臚寺卿翁方綱敬依
GA025n0023_p0342a03║南唐壽春永慶寺石本盥手書謹因安邑舉人宋葆
GA025n0023_p0342a04║湻寄奉杭湖靈隱禪寺永資諷誦
GA025n0023_p0342a05║又
GA025n0023_p0342a06║大清嘉慶十三年歲在戊辰秋九月之吉賜加三品
GA025n0023_p0342a07║卿銜大興翁方綱依南唐壽春永慶寺本盥手敬書
GA025n0023_p0342a08║大般若波羅密多經卷第三百二十三（只此一卷計四十一頁經
GA025n0023_p0342a09║文不錄）
GA025n0023_p0342a10║大宋熙寧十年歲次丁巳十一月二十六日起首句
GA025n0023_p0343a01║當寫大藏賜紫　思恭誌
GA025n0023_p0343a02║唐貞觀十九年命僧三藏翻譯聖經凡六百五十
GA025n0023_p0343a03║七部此卷寫於宋熙寧十年幾厯劫而卷帙完好
GA025n0023_p0343a04║如故為家穆菴都轉珍藏重付裝潢將舁之雲林
GA025n0023_p0343a05║寺中余視臬之江出以見示捧誦一通因思雲岩
GA025n0023_p0343a06║紺宇普蔭鷲峰法雨慈雲瀰淪竺國是帙香花供
GA025n0023_p0343a07║養得所皈依當與家穆菴信善奉行之志並垂不
GA025n0023_p0343a08║朽時余將之任黔中謹誌其顛末于後嘉慶辛酉
GA025n0023_p0343a09║九月守意張百齡
GA025n0023_p0343a10║
GA025n0023_p0344a01║
GA025n0023_p0344a02║
GA025n0023_p0344a03║
GA025n0023_p0344a04║
GA025n0023_p0344a05║
GA025n0023_p0344a06║
GA025n0023_p0344a07║
GA025n0023_p0344a08║
GA025n0023_p0344a09║
GA025n0023_p0344a10║雲林寺續誌卷五