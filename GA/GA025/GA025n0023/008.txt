GA025n0023_p0477a01║續修雲林寺誌卷八
GA025n0023_p0477a02║遺事
GA025n0023_p0477a03║貫休字德隱婺州蘭溪人俗姓姜氏風騷之外尤精
GA025n0023_p0477a04║筆札昭宗以武肅錢鏐平董昌功拜鎮東軍節度使
GA025n0023_p0477a05║自稱吳越王休時居靈隱往投詩賀中聯云滿堂花
GA025n0023_p0477a06║醉三千客一劒霜寒十四州武肅大喜令改為四十
GA025n0023_p0477a07║州乃相見休曰州亦難添詩亦難改即日拂袖去至
GA025n0023_p0477a08║蜀以詩投孟知祥云一缾一鉢垂垂老萬水千山特
GA025n0023_p0477a09║特來知祥久慕非常尊禮之（辛文房唐才子傳）
GA025n0023_p0477a10║秦檜既殺武穆向靈隱祈禱有一行者亂言譏檜檜
GA025n0023_p0478a01║問其居址僧賦詩有相公問我歸何處家在東南第
GA025n0023_p0478a02║一山之句檜令隸何立物色立至宮殿見僧坐决事
GA025n0023_p0478a03║立問答曰地藏王决檜殺岳飛事數卒引檜至身荷
GA025n0023_p0478a04║銕枷囚首垢面呼告曰傳語夫人東窗事發矣（江湖襍記）
GA025n0023_p0478a05║靈隱寺僧元肇號淮海寺有古松大數十圍與月波
GA025n0023_p0478a06║亭相對史彌遠遣人伐松淮海作詩云大夫去作棟
GA025n0023_p0478a07║梁材　無復清陰覆綠苔惆悵月波亭上望　夜深惟有
GA025n0023_p0478a08║鶴歸來（靈隱遺事）
GA025n0023_p0478a09║穆陵在御閻貴妃父良臣起香火功德院欲于靈竺
GA025n0023_p0478a10║下伐松供屋材淮海又作詩曰不為栽松種茯苓　祗
GA025n0023_p0479a01║緣山色四時青老僧不為移松去　畱與西湖作畫屏
GA025n0023_p0479a02║詩徹于上遂命弗伐（山房隨筆）
GA025n0023_p0479a03║菌蕈類皆幽隱蒸溼之氣或蛇虺所生食之皆能害
GA025n0023_p0479a04║人而好奇者每輕千金之軀以嘗試之殊不可曉靈
GA025n0023_p0479a05║隱寺僧得異蕈甚大而可愛獻之楊郡王王以其異
GA025n0023_p0479a06║遂進之上方既而復賜靈隱適貯蕈之器有餘瀝一
GA025n0023_p0479a07║犬過而舐之跳躍而死方知其異而棄之此事關涉
GA025n0023_p0479a08║尤大（癸辛雜誌　嘉慶廿三年九月間雲林有僧五六人結伴歸山將至寺見兔一羣竄於林下共
GA025n0023_p0479a09║逐之盡失所在惟見古冡上鮮蕈一叢喜甚競相採擷烹食之凡食者無不越夕殞命至今相戒雲林前
GA025n0023_p0479a10║後之寒露蕈不可食也此毒以地漿解之掘地作坎瀉水攪渾謂之地漿飲之立愈）
GA025n0023_p0480a01║靈隱寺前澗水中有螺無尾有魚半焦相傳濟顛僧
GA025n0023_p0480a02║過此見人釜中煎魚乞放生人知其靈異與之說偈
GA025n0023_p0480a03║投水中悠然而逝螺之已去尾者放之無不活至今
GA025n0023_p0480a04║尚畱其跡當春水暴漲時尤多如杜陽襍編所載蛤
GA025n0023_p0480a05║蜊中菩薩東城襍記圓魚大士像皆是釋氏聖跡
GA025n0023_p0480a06║叭喇洞在瀑雷亭後飛來峰趾石上小竅以口就之
GA025n0023_p0480a07║適如當二錢許大乾隆三十年
GA025n0023_p0480a08║高宗幸雲林命侍臣吹之有聲
GA025n0023_p0480a09║天顏乍啟凡鄉鎮游人來此者皆知由冷泉壩上度過
GA025n0023_p0480a10║石脊其處僅容二趾以手攀石凹處試之厯久光可
GA025n0023_p0481a01║以鑑
GA025n0023_p0481a02║雲林前後多桫欏樹葉與花皆七出花開於夏秋之
GA025n0023_p0481a03║交形似玉簪幽香發越歲歲有之大者成抱不止惡
GA025n0023_p0481a04║鳥相傳來自天竺國廣韻云似桄榔出麵而格物要
GA025n0023_p0481a05║論則以為出湖廣及安南謂之倭羅
GA025n0023_p0481a06║瘋和尚吳江人氏嘉慶二十三年往來於靈竺閒左
GA025n0023_p0481a07║手持帚右手持鉢沿路乞食人問之未嘗一語露頂
GA025n0023_p0481a08║赤腳寒暑一衲人捨之食物餘者即分與乞丐故乞
GA025n0023_p0481a09║丐紛紛常隨其後居中竺老人洞皈依者甚眾或告
GA025n0023_p0481a10║以病隨手拾花草土石煮湯食之立愈不數日洞中
GA025n0023_p0482a01║成市禮拜供養衣食堆積如山錢塘邑侯宣聞之驅
GA025n0023_p0482a02║之出境者三卒復來移居呼猿洞仍往還於靈竺閒
GA025n0023_p0482a03║人屢詢之惟搖手而笑至道光三年五月初向人乞
GA025n0023_p0482a04║薪積之飯猿臺上於初九日將薪架空洞中手持香
GA025n0023_p0482a05║三炷登薪上趺坐少頃復出向積薪三禮進而復坐
GA025n0023_p0482a06║從香上三昧火而化矣土人葬之龍門山或曰慧照
GA025n0023_p0482a07║其名
GA025n0023_p0482a08║糾誤
GA025n0023_p0482a09║唐盧刺史天竺寺詩詩載題名門泐中修竹掃雲霞
GA025n0023_p0482a10║西湖志誤洞中待我埽雲霞今據精拓本錄入
GA025n0023_p0483a01║謝運靈三生石詩丁龍泓云乃唐人圓澤事安得孫
GA025n0023_p0483a02║志所載一詩康樂預詠於數百年前必有誤者白
GA025n0023_p0483a03║孫徐三先生皆一代通人何不檢點耶殊不可解
GA025n0023_p0483a04║又云豈以謝公此詩有似詠三生事者遂移附以
GA025n0023_p0483a05║此題乎亦可笑已
GA025n0023_p0483a06║丁隱君歌手中半掩青羅衣孫志中字誤巾又前度
GA025n0023_p0483a07║相逢正賣文正字誤止又今來利作採山客山字
GA025n0023_p0483a08║誤樵
GA025n0023_p0483a09║孫志司空曙靈隱寺詩題丁龍泓云按唐詩鼓吹作
GA025n0023_p0483a10║題靈雲寺又注云或作淩雲寺當再考
GA025n0023_p0484a01║賈浪仙靈隱寺詩云峰前峰後寺新秋孫志誤初秋
GA025n0023_p0484a02║白香山靈隱寺詩云一山門作兩山門孫志誤作一
GA025n0023_p0484a03║山分作兩山門
GA025n0023_p0484a04║葛洪題絕勝覺場四字至明龔勉絕字易最字丁龍
GA025n0023_p0484a05║泓云絕是眾累無能攀援無有再出其上之義何
GA025n0023_p0484a06║必迂拘作此繆解
GA025n0023_p0484a07║陸龜蒙嘗至靈隱晤丁翰之孫志前作翰字後作飛
GA025n0023_p0484a08║字
GA025n0023_p0484a09║天王殿外左右兩經幢跋云天下大元帥吳越國王
GA025n0023_p0484a10║建時大宋開寶二年己巳歲閏五月日誤開寶八
GA025n0023_p0485a01║年又靈隱寺住持傳法慧明延珊於景祐二年十
GA025n0023_p0485a02║一月內移奉先廢寺基上石幢東西二所歸寺前
GA025n0023_p0485a03║添換重建至四年四月十日畢工謹題誌耳白孫
GA025n0023_p0485a04║厲三志俱誤吳越國王命延壽建於寺門左右
GA025n0023_p0485a05║蘇東坡立秋宿寺詩云寂寞山棲老更便更字誤漸
GA025n0023_p0485a06║又起看雲漢更茫然起看二字誤口舌
GA025n0023_p0485a07║清涼居士翠微亭題名榜名翠微孫志名字誤云以
GA025n0023_p0485a08║為游息之所所字誤地三月五日五日二字簡空
GA025n0023_p0485a09║未刊男彥直書男字上加一立字
GA025n0023_p0485a10║又東坡游靈隱寺詩最愛靈隱飛來峰孫志愛字誤
GA025n0023_p0486a01║後又高松高字誤喬又擾擾下笑柳與蒲擾擾字
GA025n0023_p0486a02║誤優優又清風徐來驚睡餘徐字誤時又歸時棲
GA025n0023_p0486a03║鴉正畢逋畢字誤早又孤煙落日不可摹摹字誤
GA025n0023_p0486a04║逋又我在錢塘六百日誤百六日
GA025n0023_p0486a05║張天雨二十棄家游名山晚入開元宮從真人王壽
GA025n0023_p0486a06║衍為道士孫志壽字誤素
GA025n0023_p0486a07║古澗窪泉記明貝瓊撰孫志貝字誤具
GA025n0023_p0486a08║兀氏也先帖木題名至正孫志誤至王
GA025n0023_p0486a09║厲志邵重生武林山辨宋湻熙志下失言漢書三字
GA025n0023_p0486a10║又小山明矣下失去夏公斷以靈隱後山北高峰
GA025n0023_p0487a01║為武林山矣十六字又乃以靈隱山飛來峰二山
GA025n0023_p0487a02║靈隱二字誤武林又飛來峰為武林山是似矣武
GA025n0023_p0487a03║林下失去一山字又萬厯志皆不列武林山而以
GA025n0023_p0487a04║靈隱山下注一名武林山失去下注二字凡都邑
GA025n0023_p0487a05║都字誤郡又蟻蛭字誤垤又發於東晉其先秦
GA025n0023_p0487a06║失去其字又慧理既來以後有飛來之名焉有靈
GA025n0023_p0487a07║鷲之名焉有靈隱之名失去焉有靈鷲之名六字
GA025n0023_p0487a08║又焉有天竺而後三竺之名失去焉有五印度而
GA025n0023_p0487a09║後有中竺之名十二字五雲雙檜檜字誤桂又又
GA025n0023_p0487a10║後之濫觴也失去一之字又盧襄西征記杭地北
GA025n0023_p0488a01║環天隱天字誤靈又且求武林山者失去一求字
GA025n0023_p0488a02║又若為靈隱山為武林山靈隱下多一寺字又若
GA025n0023_p0488a03║以飛來峰為武林山若字下多一惟字當㨿西湖
GA025n0023_p0488a04║志校補
GA025n0023_p0488a05║孫志引契嵩武林山志過秦望蜻蜓二山丁敬身云
GA025n0023_p0488a06║雍正閒人於秦亭掘得唐代于府君墓塼其銘詞
GA025n0023_p0488a07║有大墓高岡新亭之陽乃知此山古名新亭秦亭
GA025n0023_p0488a08║蜻蜓聲之轉譌耳此塼今藏皮市符氏厲樊榭有
GA025n0023_p0488a09║詩見集中
GA025n0023_p0488a10║禪祖補遺附
GA025n0023_p0489a01║慧理禪師塔銘虞湻熙
GA025n0023_p0489a02║理公本靈山羅漢垂跡晉咸和間鷲飛猿騰先來震
GA025n0023_p0489a03║旦公錫後落飯而問之誰摘陶輪若猶磨磑會物不
GA025n0023_p0489a04║遷乃歸院焉宋之靈隱寺也俄窺神足圉相堲周開
GA025n0023_p0489a05║寶三載崇為方墳直清繞橋在式公新開澗上青鳥
GA025n0023_p0489a06║氏曲鈐回龍則凡骨僭入塔矣萬厯丁亥夏雨夜圮
GA025n0023_p0489a07║庚寅春釋如通袚穢新之檀者程理于時崩石洞扃
GA025n0023_p0489a08║公所周身可撫也當期覩史下生乘鷲呼猿而回龍
GA025n0023_p0489a09║華乃稱回龍哉梵網戒眾虞湻熙庸作銘辭銘曰石
GA025n0023_p0489a10║燕拂雲　嶺鷲入吳公錫于飛　猿心可呼安安而遷　月
GA025n0023_p0490a01║運雲駛生滅毁成　亦復如是謂公葢殔　雞足與夷謂
GA025n0023_p0490a02║𩤇葢傾　鼇傾與支幡搖鳥驚　栱積星礙骨妖斯濯　黑
GA025n0023_p0490a03║囊虛佩如梵天宮　乘往當來南紅泗影　不騫不摧明
GA025n0023_p0490a04║萬厤十八年歲在庚寅仲春望日白下弟子程理書
GA025n0023_p0490a05║晉三藏法師（行狀不重錄）贊曰
GA025n0023_p0490a06║一峰飛來　自西而東師亦戾止　爰指其踪呼猿洞冷
GA025n0023_p0490a07║　宴坐巖空花開花落　幾度春風
GA025n0023_p0490a08║隋下竺觀法師
GA025n0023_p0490a09║師名真觀字聖達錢唐范氏世本顯仕師生有奇相
GA025n0023_p0490a10║舌紫羅紋手左右掌為仙人字出家通經律論時彥
GA025n0023_p0491a01║曰錢唐有真觀佛法當天下一半尋謁天台智者請
GA025n0023_p0491a02║受禪觀智者以師齊年止為法兄弟開皇十五年於
GA025n0023_p0491a03║靈隱山頭陀石室宴坐眾於南去建南天竺寺請師
GA025n0023_p0491a04║居焉是為開山始祖常講法華以為心要感皋亭神
GA025n0023_p0491a05║請講捨祠宇為佛殿每盥洗餘滴地不為濡人尤異
GA025n0023_p0491a06║之師有雅操文帝三徵秦王兩延皆以疾辭大業中
GA025n0023_p0491a07║因山行自標葬地未幾示寂夢與智者同輩翼佛還
GA025n0023_p0491a08║山覺而歎曰吾六十二應終以講法華力延一紀今
GA025n0023_p0491a09║七十四生期畢矣中夜入寂塔在東岡久廢不治天
GA025n0023_p0491a10║禧中慈雲重修贊曰
GA025n0023_p0492a01║一乘妙法　闡自台祖年齊道同　宜襲其武徵命頻繁
GA025n0023_p0492a02║　弗移砥柱清風凜然　可激千古
GA025n0023_p0492a03║中竺千歲和尚
GA025n0023_p0492a04║師名寶掌中印土人魏晉間東游自云六百七十三
GA025n0023_p0492a05║歲周威烈王十二年丁卯生左手握拳有珠在掌中
GA025n0023_p0492a06║因以為名始抵峨嵋五臺南返衡廬入建鄴與達磨
GA025n0023_p0492a07║遇於梁朝遂扣法焉洎來二浙愛天竺之勝結茅而
GA025n0023_p0492a08║居者四十五年復往四明天台及諸名山游厯將遍
GA025n0023_p0492a09║唐貞觀十五年還竺峰久之移居浦江寶巖顯慶二
GA025n0023_p0492a10║年正旦手捏一像九日而成與其貌無異即告徒曰
GA025n0023_p0493a01║吾誓住世千歲自來支那忽四百歲今已過七十有
GA025n0023_p0493a02║二年矣說偈而化世稱千歲和尚遺記滅後有僧來
GA025n0023_p0493a03║取吾骨勿拒越五十四年刺浮長老至彼作禮塔戶
GA025n0023_p0493a04║倐開得其骨皆連鎖金色因持來別建塔藏之為中
GA025n0023_p0493a05║竺開山始祖贊曰
GA025n0023_p0493a06║人壽幾何　朝露逝川生周涉唐　本誓則然東遲達磨
GA025n0023_p0493a07║　心印始傳孰云佛法　獨在西天
GA025n0023_p0493a08║唐下竺標法師
GA025n0023_p0493a09║師名道標富陽秦氏七歲神氣清茂有沙門過而識
GA025n0023_p0493a10║之勸令出家至德二年詔通佛經七百紙者命為比
GA025n0023_p0494a01║邱師首中其選得度居南天竺寺護戒甚嚴永泰中
GA025n0023_p0494a02║住持奏賜寺額居十二年其徒多歸之嘗於鷲嶺峰
GA025n0023_p0494a03║之南面嶺下葺茅為堂號西嶺草堂怡然養浩不干
GA025n0023_p0494a04║人事尤工詩章搜鍊精巧與吳興皎然會稽靈徹鼎
GA025n0023_p0494a05║立齊聲時人有洞冰雪摩雲霄之譽稱西領和尚一
GA025n0023_p0494a06║時名公如李益白居易陸羽之流皆敬之長慶三年
GA025n0023_p0494a07║示寂葬于山中贊曰
GA025n0023_p0494a08║出塵異相　挺見垂髫業真空法　怡然養高適意吟咏
GA025n0023_p0494a09║　配雅與騷名標當世　可摩雲霄
GA025n0023_p0494a10║唐圓澤和尚
GA025n0023_p0495a01║師名圓澤居慧林與洛京守李源為友約往蜀峨嵋
GA025n0023_p0495a02║禮普賢大士師欲行斜谷道源欲泝峽師不可源强
GA025n0023_p0495a03║之乃行舟次南浦見婦人錦襠負甖汲水師見而泣
GA025n0023_p0495a04║曰吾始不欲行此道者為是也彼孕我已三年今見
GA025n0023_p0495a05║之不可逃矣三日浴兒時願公臨門我以一笑為信
GA025n0023_p0495a06║十二年後錢唐天竺寺外當與公相見言訖而化婦
GA025n0023_p0495a07║既乳兒源往視之果笑尋即回舟如期至天竺當中
GA025n0023_p0495a08║秋月下聞葛洪井畔有牧兒扣角而歌曰三生石上
GA025n0023_p0495a09║舊精魂　賞月吟風不用論慚愧情人遠相訪　此身雖
GA025n0023_p0495a10║異性常存源知是師乃趨前曰澤公健否兒曰李公
GA025n0023_p0496a01║真信士也我與君殊途切勿相近唯以勤修勉之又
GA025n0023_p0496a02║歌曰身前身後事茫茫　欲話因緣恐斷腸吳越江山
GA025n0023_p0496a03║尋已遍　卻回煙棹上瞿塘遂去莫知所之贊曰
GA025n0023_p0496a04║京洛有約　峨嵋是行機先一語　洞達三生汲甖事異
GA025n0023_p0496a05║　扣角詩清永懷陳跡　山空月明
GA025n0023_p0496a06║唐𡸅光禪師
GA025n0023_p0496a07║師號韜光莫詳族里穆宗時結茅於靈隱西峰巢枸
GA025n0023_p0496a08║塢與鳥窠林公為友刺史白居易重其道嘗具饌飯
GA025n0023_p0496a09║之以詩邀云白屋炊香飯　葷羶不入家濾泉澄葛粉
GA025n0023_p0496a10║　洗手摘藤花青芥除黃葉　紅薑帶紫芽命師來伴喫
GA025n0023_p0497a01║齋罷一甌茶師答云山僧野性好林泉　每向巖阿枕
GA025n0023_p0497a02║石眠不解栽松陪玉勒　惟能引水種金蓮白雲乍可
GA025n0023_p0497a03║來青嶂　明月難教下碧天城市不堪飛錫到　恐驚鶯
GA025n0023_p0497a04║囀畫樓前其高致如此菴以師號得名宋丞相陳公
GA025n0023_p0497a05║堯佐畱題菴中賡唱者甚眾紹興中宗正少卿馮檝
GA025n0023_p0497a06║作修菴記贊曰
GA025n0023_p0497a07║道藏於身　所存異轍或入市鄽　或居深樾翳翳巢枸
GA025n0023_p0497a08║　牧守折節豈曰𡸅光　若揭日月
GA025n0023_p0497a09║宋明教嵩禪師（行狀不重錄）贊曰
GA025n0023_p0497a10║閉戶著書　引古連今披誠帝闕　真氣森森名馳海宅
GA025n0023_p0498a01║　道振禪林百煉不耗　斯表精金
GA025n0023_p0498a02║唐無著喜禪師（行狀不重錄）贊曰
GA025n0023_p0498a03║未見仰山　五臺遭賣既見仰山　何勞緣鼐物罕為奇
GA025n0023_p0498a04║　客頻招恠咄咄文殊　草賊自敗
GA025n0023_p0498a05║以上俱見高僧事略
GA025n0023_p0498a06║宋道濟和尚塔復向碣梁同書（山舟）
GA025n0023_p0498a07║和尚名道濟宋紹熙三年降生於台州李氏出家初
GA025n0023_p0498a08║參瞎堂遠公不為禪律所縛遂以顛傳往來於靈鷲
GA025n0023_p0498a09║慧日兩峰間者且六十年圓寂於嘉定二年五月十
GA025n0023_p0498a10║六日南山定慧禪寺和尚茶毗所也即藏骨於其西
GA025n0023_p0499a01║為窣堵波歲月既久草交石泐　大清乾隆元年善
GA025n0023_p0499a02║男子邱文晉善女人王氏欽師之行重加修治誤改
GA025n0023_p0499a03║塔扉舊向識者惜焉越二十餘年南屏住持明中插
GA025n0023_p0499a04║草倡緣得京師潭柘院主琮璋為之募資復定庚山
GA025n0023_p0499a05║甲向遵古兆也屬佛弟子梁同書書年月於碣同書
GA025n0023_p0499a06║惟常住不壞是謂法身五通十力是謂報身石塔無
GA025n0023_p0499a07║縫藏此色身後事因緣莫非化身常寂光中無相無
GA025n0023_p0499a08║身遊戲三昧現自在身顛師顛師圓滿十身自今以
GA025n0023_p0499a09║後盡未來際又添卻一重公案矣時乾隆二十有六
GA025n0023_p0499a10║年歲在辛巳冬十月十又八日
GA025n0023_p0500a01║石揆
GA025n0023_p0500a02║石揆諦暉二僧皆南能教也石揆參禪諦暉持戒兩
GA025n0023_p0500a03║人各不相下諦暉住杭州靈隱寺香火極盛石揆謀
GA025n0023_p0500a04║奪之會天竺祈雨石揆持咒召黑龍行雨人共見之
GA025n0023_p0500a05║以為神諦暉聞知即避去隱雲棲最僻處石揆為靈
GA025n0023_p0500a06║隱長老垂三十年身本萬厤孝廉口若懸河靈隱蘭
GA025n0023_p0500a07║若之會震動一時有沈氏兒喪父母為人傭工隨施
GA025n0023_p0500a08║主入寺石揆見之大驚願乞此兒為弟子施主許之
GA025n0023_p0500a09║兒方七歲即為延師教讀兒欲肉食即與之肉兒欲
GA025n0023_p0500a10║衣繡即衣之繡不削髮也兒亦聰頴通舉子業年將
GA025n0023_p0501a01║冠矣督學某考杭州令兒應考取名近思遂取中府
GA025n0023_p0501a02║學第三名月餘石揆傳集合寺諸僧曰近思余小沙
GA025n0023_p0501a03║彌也何得瞞我入學為生員也命跪佛前剃其髮披
GA025n0023_p0501a04║以袈裟改名逃佛同學諸生聞之大怒連名數百人
GA025n0023_p0501a05║上控巡撫督學僉道姦僧敢剃生員髮援儒入墨不
GA025n0023_p0501a06║法已甚有項霜泉者仁和學霸也率家僮數十篡取
GA025n0023_p0501a07║近思為假辮以飾之即以己妹配之置酒作樂聚三
GA025n0023_p0501a08║學弟子員賦催妝詩作賀諸大府雖與石揆交而眾
GA025n0023_p0501a09║怒難犯不得已准諸生所控許近思蓄髮為儒諸生
GA025n0023_p0501a10║猶不服各洶洶然欲焚靈隱寺毆石揆大府不得已
GA025n0023_p0502a01║取石揆兩侍者各笞十五羣怒始息後一月石揆命
GA025n0023_p0502a02║侍者撞鐘皷召集合寺僧各持香一炷禮佛畢泣曰
GA025n0023_p0502a03║此予負諦暉之報也靈隱本諦暉所住地而余一念
GA025n0023_p0502a04║爭勝之心奪之此念延緜不已念己身滅度後非有
GA025n0023_p0502a05║大福分人不能掌持此地沈氏兒風骨嚴整在人間
GA025n0023_p0502a06║為一品官在佛家為羅漢身故余見而傾心欲以此
GA025n0023_p0502a07║坐與之又一念爭勝欲使佛法勝于孔子故使入學
GA025n0023_p0502a08║以繼我孝廉出身之衣鉢此皆貪嗔未滅之客氣也
GA025n0023_p0502a09║今侍者被杖為辱已甚尚何面目坐方丈乎夫儒家
GA025n0023_p0502a10║之改過即佛家之懺悔也自今已往吾將赴釋梵天
GA025n0023_p0503a01║王處懺悔百年纔能得道諸弟子速持我禪杖一枝
GA025n0023_p0503a02║白玉盂鉢一箇紫衣袈裟一襲往迎諦暉為我補過
GA025n0023_p0503a03║羣僧合掌跪泣曰諦暉已逃出三十年音耗寂然從
GA025n0023_p0503a04║何地迎接曰現在雲棲第幾山第幾寺戶外有松一
GA025n0023_p0503a05║株井一口汝第記此去訪可也言畢趺坐而逝鼻垂
GA025n0023_p0503a06║玉柱二尺許羣僧如其言果得諦暉沈後中進士官
GA025n0023_p0503a07║左都御史立朝有聲諡清恪雖貴每言石揆養育之
GA025n0023_p0503a08║恩未嘗不泣下也
GA025n0023_p0503a09║諦暉
GA025n0023_p0503a10║諦暉有老友惲某常州武進人逃難外出披甲有兒
GA025n0023_p0504a01║年七歲賣杭州駐防都統家諦暉欲救出之會杭州
GA025n0023_p0504a02║二月十九日觀音生日滿漢士女咸往天竺進香進
GA025n0023_p0504a03║靈隱必拜方丈大和尚諦暉道行高貴官男女膜手
GA025n0023_p0504a04║來拜者以萬數從無答禮都統夫人某從蒼頭婢僕
GA025n0023_p0504a05║數十人來拜諦暉諦暉探知瘦而纖者惲氏兒也矍
GA025n0023_p0504a06║然起跪兒前膜拜不止曰罪過罪過夫人大驚問故
GA025n0023_p0504a07║曰此地藏王菩薩也託生人間訪人善惡夫人奴畜
GA025n0023_p0504a08║之無禮已甚聞又鞭扑之從此罪孽深重禍不旋踵
GA025n0023_p0504a09║矣夫人惶急求救曰無可救夫人愈恐告都統都統
GA025n0023_p0504a10║親來長跪不起必求開一線佛門之路諦暉曰非特
GA025n0023_p0505a01║公有罪僧亦有罪也藏主來寺而僧不知迎罪亦大
GA025n0023_p0505a02║矣請以香火清水供養地藏王入寺緩緩為公夫婦
GA025n0023_p0505a03║懺悔并為自己懺悔都統大喜布施百萬以兒與諦
GA025n0023_p0505a04║暉諦暉教之讀書學畫取名壽平後即縱之還家曰
GA025n0023_p0505a05║吾不學石揆癡也後壽平畫名日噪詩文清妙人或
GA025n0023_p0505a06║問惲沈二人優劣諦暉曰沈近思學儒不能脫周程
GA025n0023_p0505a07║張朱窠曰惲壽平學畫能出文沈唐仇範圍以吾觀
GA025n0023_p0505a08║之惲為優也言未已以戒尺自擊其頸曰又與石揆
GA025n0023_p0505a09║爭勝矣不可不可諦暉壽一百零四歲（按墓志云壽九十九歲）
GA025n0023_p0505a10║以上見新齊諧
GA025n0023_p0506a01║巨濤和尚塔銘聞人儒
GA025n0023_p0506a02║天下非常之人始建非常之業必有非常之德斯享
GA025n0023_p0506a03║非常之名往往信而有徵殆非虛語雲林巖洞之幽
GA025n0023_p0506a04║秀澗泉之清冷洵屬奇觀甲諸宇內自應挺生間氣
GA025n0023_p0506a05║鍾毓奇英或不為
GA025n0023_p0506a06║國家棟梁即為禪門上乘稽之古牒厯代正法眼藏
GA025n0023_p0506a07║總持宗教如明教佛海諸大老樹幟於前具德諦暉
GA025n0023_p0506a08║諸禪宿超絕於後此靈山之鐙燄用是不熄然道場
GA025n0023_p0506a09║之興復時會之遷流皆乘除因緣遭際於其間各有
GA025n0023_p0506a10║所殊未可同年而語也惟我巨濤大和尚本偉丈夫
GA025n0023_p0507a01║秉奮迅之力矢真實之心覺行圓滿醍醐蜜諦故能
GA025n0023_p0507a02║上承佛祖下建巨功荷
GA025n0023_p0507a03║聖主之恩施繼講堂於鼎盛今者聖鐙既掩靈塔巍然
GA025n0023_p0507a04║嗣法弟子玉山琳公在瞻元公等抱心喪於無窮思
GA025n0023_p0507a05║表彰之有自乞序行狀揚扢萬一蓋銘者記死之文
GA025n0023_p0507a06║也記死之文貴其信斯愈於生蓬居侍師久稔悉其
GA025n0023_p0507a07║生平梗概何可不質言之按師諱義果字巨濤潤州
GA025n0023_p0507a08║丹徒人姓章係望族後裔母陰氏感靈異而姙誕之
GA025n0023_p0507a09║日光香滿室幼即頴悟長復岐嶷性孝友和粹惟見
GA025n0023_p0507a10║浮圖輒喜若有宿根然年十一依含暉尊宿學出世
GA025n0023_p0508a01║法薙髮焦山朝夕禮觀音像操行甚虔定慧日生凡
GA025n0023_p0508a02║六時內觀不特了徹塵義抑且躭嗜風雅博涉羣書
GA025n0023_p0508a03║太守滄洲陳公見而心賞甚器重之後從遊遂稱入
GA025n0023_p0508a04║室弟子學益富名噪祗園與交者皆當代賢士大夫
GA025n0023_p0508a05║逮父母繼亡經營窀穸遂畢志參方走齊梁宋趙間
GA025n0023_p0508a06║卒詣京師受具潭柘山德彰和尚念力彌精勤矣未
GA025n0023_p0508a07║幾南還聞雲林宗風丕振諦公爐冶精嚴願持苦行
GA025n0023_p0508a08║執持直指堂下初命掌記典參三不是句研窮匪解
GA025n0023_p0508a09║蓄極斯通徹底掀番一超直入即呈偈云一擊敲開
GA025n0023_p0508a10║海底天　塵塵剎剎盡歸源當陽拈出無私句　鐵馬嘶
GA025n0023_p0509a01║風躍九淵諦公頷之自此機鋒峻利心心相印服膺
GA025n0023_p0509a02║九載不釋語稱力行不怠者非歟際歲歉香積缺如
GA025n0023_p0509a03║願救時灾涉江淮廣募以濟不給或遺大投艱必奮
GA025n0023_p0509a04║往爭先刻期解紛其不顧利害不怵顛危類如此雍
GA025n0023_p0509a05║正三年親受諦公記莂當諦公圓寂惟師諠篤伯仲
GA025n0023_p0509a06║願總院務以匡扶中間鳩庀之功興復宏整咸推師
GA025n0023_p0509a07║力不少師則勞而不伐自視欿然有足多者既而盤
GA025n0023_p0509a08║錯既經松柏乃見遂開法於雍正十年復補住於乾
GA025n0023_p0509a09║隆三載於是重闢規模另開生面俾鷲嶺飛來之瑞
GA025n0023_p0509a10║理公閎建之堂繼跡而聿興真所謂寶鐸含風響徹
GA025n0023_p0510a01║天外聲聞不脛而走宜四方碩德川委雲從恒滿座
GA025n0023_p0510a02║下食指動以萬計仁之入人深者固不在形勢求耶
GA025n0023_p0510a03║其時光祿汪公應庚以舊緣好施復將百廢頓舉聳
GA025n0023_p0510a04║金碧於琳宮蔚雲霞於鹿苑論者謂自具公重興而
GA025n0023_p0510a05║後克繩祖武惟師一人豈不偉哉十六年春恭遇
GA025n0023_p0510a06║翠華南幸師跽迎
GA025n0023_p0510a07║鑾駕奏對稱
GA025n0023_p0510a08║旨蒙寵錫
GA025n0023_p0510a09║宸翰并
GA025n0023_p0510a10║御製雲林方丈憩詩師應制恭和
GA025n0023_p0511a01║原韻進呈
GA025n0023_p0511a02║天顏嘉悅
GA025n0023_p0511a03║欽賜涌翠披雲匾額竝帑金五百兩衣縀荷包香茗有
GA025n0023_p0511a04║加無已誠千古得
GA025n0023_p0511a05║君之遇恩施優渥未有盛於此者十八年夏五月犬眾
GA025n0023_p0511a06║乏糧師率眾冐暑出山舟次平望偶示微恙急命返
GA025n0023_p0511a07║棹於十八日還山即集眾訣別固自知彌留之期者
GA025n0023_p0511a08║香焚盥畢從容取筆書偈數語端坐而逝是日陰晦
GA025n0023_p0511a09║雲翳芳香繞戶庭花風散林鳥絕聲其感於物者又
GA025n0023_p0511a10║甚神於戲珠藏澤媚玉韞山輝理有必然鐙傳續燄
GA025n0023_p0512a01║師之立念極人力之難能者卒如願以償又值坎壈
GA025n0023_p0512a02║而不迫於維持將數百年之鐘板依然猗歟休哉何
GA025n0023_p0512a03║其德之隆耶此其因緣遭際之殊殆天假之非人力
GA025n0023_p0512a04║也然則非常之人非常之業舍師其誰與歸乎師壽
GA025n0023_p0512a05║六十四僧臘五十三法臘三十一前後主席雲林共
GA025n0023_p0512a06║十有九年度人無量眾得法乳者二十三人所著語
GA025n0023_p0512a07║錄若干卷薅草行人詩集若干卷行世兹奉全身於
GA025n0023_p0512a08║慧日塔院其生也高行大度其歿也白日青天良可
GA025n0023_p0512a09║銘也銘曰明明者德　𡽺嶽者形持身出世　覺性長惺
GA025n0023_p0512a10║勤勞克殫　提唱祖庭和粹外標　淵懿內朗叩之則鳴
GA025n0023_p0513a01║　底藴悉暢脗合真如　道行彌廣爰愛靈山　南還受具
GA025n0023_p0513a02║領要醍醐　飽參法乳立願恢宏　仔肩艱巨鳩庀雲興
GA025n0023_p0513a03║　重新剎宇心印顯跡　超古越今奏對稱
GA025n0023_p0513a04║旨　照耀叢林仰頌
GA025n0023_p0513a05║聖德　嵩祝
GA025n0023_p0513a06║重臨五鐙續燄　萬禮悉欽所闡者道　所建者功功深道
GA025n0023_p0513a07║振　雲委景從清操刻苦　無我無人實心度眾　撒手歸
GA025n0023_p0513a08║真圓通永矅　不滅貞珉慧日靈塔　神爽憑焉莫高匪
GA025n0023_p0513a09║山　莫浚匪泉明月在澗　白雲在天無上妙義　直指勿
GA025n0023_p0513a10║刊時維
GA025n0023_p0514a01║大清乾隆二十三年歲次戊寅夏六月上浣　吉旦
GA025n0023_p0514a02║　嗣法門人
GA025n0023_p0514a03║　瑞林　德琳　德溥　如滿　徹源　宣德
GA025n0023_p0514a04║　德球　德璧　德語　德嗣　覺聰　德元
GA025n0023_p0514a05║　自定　心堅　德明　道源　德照　德如
GA025n0023_p0514a06║　隆明　恒水　常旵　宣信　德樹
GA025n0023_p0514a07║　仝閤院大眾等　立石
GA025n0023_p0514a08║傳臨濟正宗第三十五世雲林在瞻元和尚塔
GA025n0023_p0514a09║銘（有序）
GA025n0023_p0514a10║師諱德元字在瞻號耐亭吳興潯溪丁氏子生而端
GA025n0023_p0515a01║靜風采不凡總角即禮龎山妙智寺西嵐禪宿為驅
GA025n0023_p0515a02║烏入塾肄業屬句倣書恒度越餘子一時名流爭相
GA025n0023_p0515a03║刮目焉年二十受具戒於餘不之覺海寺歸而嚴淨
GA025n0023_p0515a04║毘尼晝夜六時精勤念力暇則神游典籍杜門宴寂
GA025n0023_p0515a05║即有叩戶者傴不為轉也既而忽憬悟曰文字非究
GA025n0023_p0515a06║竟法出家兒當別大事可不求諸遂杖笠辭師參先
GA025n0023_p0515a07║師薅草老人於鷲峰之下老人一見器之俾充執侍
GA025n0023_p0515a08║妙密鉗椎惟師克辦肯心不違終食日征月邁參究
GA025n0023_p0515a09║累載真積力久將有所得一日聞老人舉萬法歸一
GA025n0023_p0515a10║公案恍然契悟獲印可也然師每持毖慎不露圭角
GA025n0023_p0516a01║願居學地透盡淵微乃證不染不遷之域乃泯差別
GA025n0023_p0516a02║次第之門匪上智宿根能至此哉得法之後服勤有
GA025n0023_p0516a03║年厯充庶職輔弼叢林識大體謹細務任勞任怨不
GA025n0023_p0516a04║亢不隨故一眾秩秩恒以老成目之歲庚午出世於
GA025n0023_p0516a05║華亭船子道場進院次僧堂閴寂師住未幾學侣輻
GA025n0023_p0516a06║凑檀護歸崇乃於垂機化物之餘復營土木鼎新山
GA025n0023_p0516a07║門並天王殿而西林舊面於奐然改觀矣唱導三載
GA025n0023_p0516a08║漸欲化成會老人有助之呼師即橫肩榔栗退返鷲
GA025n0023_p0516a09║峰過雁流雲曾不少畱顧戀應緣解脫有如此至癸
GA025n0023_p0516a10║酉夏老人示寂眾議住持同門曲為一遜師獨毅然
GA025n0023_p0517a01║而起乃獲先繼席焉提策方來不務緣飾赤心白行
GA025n0023_p0517a02║為法為人從此道風遐布緇素雲歸一時賢士大夫
GA025n0023_p0517a03║交相許可故方伯葉公呵護孔嚴又以法喜召師兼
GA025n0023_p0517a04║攝此其因緣作合為何如視彼包苴暮夜詭遇終朝
GA025n0023_p0517a05║者顧不可少風範一世耶二十二年春恭遇
GA025n0023_p0517a06║翠華再幸師率眾跽迎
GA025n0023_p0517a07║鑾輅仰荷蒙
GA025n0023_p0517a08║顧問奏對從容上協
GA025n0023_p0517a09║天心重沐紫衣之
GA025n0023_p0517a10║寵錫並佐以帑金衣緞荷包
GA025n0023_p0518a01║恩賜曡曡人爭榮之師則不以自衒意漠如也卒因維
GA025n0023_p0518a02║摩善病欲息勞肩謀之於眾乃投艱大於禹兄而自
GA025n0023_p0518a03║此石門掃軌屏絕諸緣惟以泉聲林影自娛永作終
GA025n0023_p0518a04║焉之計又可不謂之知微善退歟爰記其時則在己
GA025n0023_p0518a05║卯春之二月也越明年庚辰秋疾復作師知化緣將
GA025n0023_p0518a06║畢誡門弟子尅日營建窣堵百事具備預定歸期力
GA025n0023_p0518a07║拒醫藥終日危坐不交一言至十五早果索浴更衣
GA025n0023_p0518a08║委順而化師誕生於康熙庚子七月廿八入滅度於
GA025n0023_p0518a09║乾隆庚辰九月十五閱世四十有一坐夏二十有四
GA025n0023_p0518a10║三坐道場得法者若干人得戒者若干人歸依者幾
GA025n0023_p0519a01║千眾塔全身於天聖院之左正面蓮峰之下按師生
GA025n0023_p0519a02║平內性耿介外則坦夷與人易親逢强不弱不矯情
GA025n0023_p0519a03║以立異不逐物以邀名又能嘉與後進善誘多方喜
GA025n0023_p0519a04║臨池嗜諷詠然只以自娛不輕炫燿所有上堂小參
GA025n0023_p0519a05║示眾拈頌等語先是門弟子將欲梓傳師以為一大
GA025n0023_p0519a06║藏教言言見諦句句朝宗後學初機尚不一覽刊此
GA025n0023_p0519a07║區區奚為盡付丙丁不畱隻字惜也今日無以問世
GA025n0023_p0519a08║惟師三坐名藍播十載之清風
GA025n0023_p0519a09║賜一朝之紫服光明又伊誰得而抹卻之也哉師歸藏
GA025n0023_p0519a10║後諸門弟子等乞予銘其塔顧予不文言之莫能行
GA025n0023_p0520a01║遠然辱在同條知之最稔若不直為表彰竊恐一生
GA025n0023_p0520a02║美盛久而無徵抑有後賢聞風而起者將何考鏡而
GA025n0023_p0520a03║致景行之懷歟用是敢忘固陋序而銘之銘曰熊熊
GA025n0023_p0520a04║香象　毓於潯溪截流而渡　為法羽儀嚴操冰雪　早證
GA025n0023_p0520a05║菩提了得一統　萬法咸歸萬有朗融　即心是佛出世
GA025n0023_p0520a06║西林　垂機化物繼住鷲峰　宏揚祖道響震威音　驚聾
GA025n0023_p0520a07║啟聵門開甘露　碩大無朋紫衣
GA025n0023_p0520a08║寵錫
GA025n0023_p0520a09║　聖遇何隆匪師之獨　有光於宗吳山楚水　花雨香風夫
GA025n0023_p0520a10║何秋晚　彫此覺樹本無生滅　示有來去不來不去　法
GA025n0023_p0521a01║身常住奕奕光明　燈傳萬炷巍巍窣堵　靈所憑兮玲
GA025n0023_p0521a02║瓏八面　維山之西蓮花作供　白雲為侣千古萬古　瞻
GA025n0023_p0521a03║之仰之時維乾隆二十七年歲次壬午仲秋月上浣
GA025n0023_p0521a04║之吉黃海同門弟宣信槃談謹撰并書嗣法眾門人
GA025n0023_p0521a05║洎法孫等仝立石
GA025n0023_p0521a06║研庵和尚住持雲林本末釋達受（六舟）
GA025n0023_p0521a07║研庵和尚法名儀謙字見能浙江桐鄉沈氏子父諱
GA025n0023_p0521a08║文相母李氏生於乾隆乙未年七月二十日自襁褓
GA025n0023_p0521a09║即厭葷茹髫齡不為兒戲既就外傳讀書聰慧尊父
GA025n0023_p0521a10║云此子夙具善根可捨為佛子丱歲遂依仁邑法海
GA025n0023_p0522a01║禪院嵩年老和尚剃度旋受具於
GA025n0023_p0522a02║聖因寺中立老和尚座下細究毘尼精參內典嗣後
GA025n0023_p0522a03║遍厯諸方尋入雲林為記室禪課餘暇工寫山水可
GA025n0023_p0522a04║登巨然之堂因禮德山老和尚真傳衣鉢凡寺中首
GA025n0023_p0522a05║領之職無不紀綱嘉慶二十一年丙子秋眾推繼主
GA025n0023_p0522a06║祖席是年適遭祝融之災由觀音閣延及
GA025n0023_p0522a07║行宮以及大殿於是誓卸院事叩募十方是時德慧
GA025n0023_p0522a08║嗣之甫八月儀清嗣之而師方適楚購木不辭勞瘁
GA025n0023_p0522a09║幸蒙撫憲楊公具奏後於二十三年戊寅鹺憲廣公
GA025n0023_p0522a10║入
GA025n0023_p0523a01║覲
GA025n0023_p0523a02║召見
GA025n0023_p0523a03║垂詢
GA025n0023_p0523a04║天語丁寧
GA025n0023_p0523a05║頒給帑銀萬兩於是年冬命住持儀清鳩工重建未幾
GA025n0023_p0523a06║儀清卒時邑侯宣公以師功行懇誠辛勤備至俟師
GA025n0023_p0523a07║自楚遄歸仍命銷假重興土木至道光八年工程告
GA025n0023_p0523a08║蕆殿堂廊廡輪奐一新而師心力亦憊即告諸檀越
GA025n0023_p0523a09║洎兩序大眾云我今復住又及十載精神困乏可選
GA025n0023_p0523a10║眾中舉充此任大眾怏怏而退繼復具禀邑侯石公
GA025n0023_p0524a01║批云該僧勞積居多久為上憲嘉尚若因工竣退院
GA025n0023_p0524a02║何能即邀憲允仍照舊住持方丈為囑是年冬沈太
GA025n0023_p0524a03║史聽篁囑（受）協修雲林寺志釐訂之暇為師粗陳梗
GA025n0023_p0524a04║概如此
GA025n0023_p0524a05║小綠天庵主曰研庵苦志清修事經百折而卒能
GA025n0023_p0524a06║成其願人為之邪抑天為之邪至於功成身退轉
GA025n0023_p0524a07║勿能遂其願其福正未有艾矣
GA025n0023_p0524a08║定光閣記陳樹蓍
GA025n0023_p0524a09║定光古佛者崇慧大師長耳相之真身也按師俗姓
GA025n0023_p0524a10║陳名行修號性真泉南人唐景福元年正月六日母
GA025n0023_p0525a01║夢吞日而生異香滿室少而穎異長而過目成誦旁
GA025n0023_p0525a02║及內典幡然欲游方外至金陵瓦棺寺遂祝髮受具
GA025n0023_p0525a03║焉去參雪峰禪師得心印再游天台國清寺用苦行
GA025n0023_p0525a04║力後梁開平閒至四明山中獨棲松下又趺坐龍尾
GA025n0023_p0525a05║巖結茅為蓋坐磐石當膝處成坳後唐同光二年至
GA025n0023_p0525a06║杭之西湖南山喜其後塢依石為室禪定其中嗟夫
GA025n0023_p0525a07║大師一生所遊非一處皆有奇祥異跡非所謂觸而
GA025n0023_p0525a08║不亂至而能應不住於相如如不動者乎吳越王以
GA025n0023_p0525a09║誕辰飯僧有永明禪師者亦異人也王問今日有真
GA025n0023_p0525a10║僧降否永明曰長耳和尚乃定光應身也王趣駕參
GA025n0023_p0526a01║禮稱師為定光出世師默然但云永明饒舌跏趺而
GA025n0023_p0526a02║化宋崇寧三年僧司以事聞賜號崇慧大師建寺於
GA025n0023_p0526a03║南高峰之麓名曰法相寺凡療疾疫與求嗣者禱趨
GA025n0023_p0526a04║之無不驗後為金兵火燬因寄像於雲林迄今數百
GA025n0023_p0526a05║餘年矣歙人候補知縣程鍾字葭應者忠信醕懿好
GA025n0023_p0526a06║善樂施捐建普濟堂于淮安四方無告之民賴其養
GA025n0023_p0526a07║育者甚眾其他益民生之事捐施樂助者不可勝紀
GA025n0023_p0526a08║乾隆丙寅偶過雲林見佛像而深敬謂不可以側處
GA025n0023_p0526a09║也遂捐資囑主僧儀果建閣而專奉之上與像稱四
GA025n0023_p0526a10║方瞻仰之士莫不悚然起敬今己巳春程君復過武
GA025n0023_p0527a01║林厥功告竣因請記於余余於內典素不究心但觀
GA025n0023_p0527a02║孔門諸賢莫不各有耑祠及至聖殿而兩廡之下七
GA025n0023_p0527a03║十二賢無不畢集焉今雲林為諸寺之冠則諸佛之
GA025n0023_p0527a04║畢集於雲林非猶諸賢之畢集於孔廟乎余膺
GA025n0023_p0527a05║簡命來浙每游兩峰三竺閒且見定光古佛蹤跡於本
GA025n0023_p0527a06║傳兹因程君之請舉其略而記之非謂深知梵教闡
GA025n0023_p0527a07║揚其說為禪門添一重公案也
GA025n0023_p0527a08║巨濤和尚薅草行人詩集序沈廷瑞（㯉翁）
GA025n0023_p0527a09║達磨東渡不立文字禪直參宗旨肰自白馬馱經如
GA025n0023_p0527a10║來與須菩提問荅莫非藉是以傳道而覺世禪教有
GA025n0023_p0528a01║頓悟積漸即吾儒之尊德性而道問學二者何可偏
GA025n0023_p0528a02║廢然非徒尚花藻工文翰為精修上乘也巨濤和尚
GA025n0023_p0528a03║潤州名家子生秉夙因髫齡祝髮于焦山時郡守滄
GA025n0023_p0528a04║洲陳公被吏議寓焦巖巨公獲與游陳乃心賞其妙
GA025n0023_p0528a05║年好學不吝指授遂為入室弟子禪誦之餘討論古
GA025n0023_p0528a06║今究習風雅既得其要領學殖漸益閎肆偶涉吟咏
GA025n0023_p0528a07║燦然成章攻苦勤習彌覺精進豈泛泛胸無底藴徒
GA025n0023_p0528a08║拾他人唾餘獵取名譽者可同日語耶巨公積年苦
GA025n0023_p0528a09║行雲水參學遂得綱宗提正印持白椎主雲林法席
GA025n0023_p0528a10║皈依數萬指宏開覺路大闡宗風得正法眼藏願力
GA025n0023_p0529a01║深長人天廣助千年大剎巍煥增觀是具德和尚與
GA025n0023_p0529a02║晦公諦公之後繼起一人也予忝交有年兹來雲林
GA025n0023_p0529a03║游眺匝旬間一索觀詩帙氣味清古風調雋逸無棒
GA025n0023_p0529a04║喝習時時天真流露不假雕鎪蓋以性禀孝友篤師
GA025n0023_p0529a05║傳尚友朋氣誼纏綿悱惻惓惓懇懇詞句之工不期
GA025n0023_p0529a06║肰而肰者而益知其拈韵琢句廼其餘事耳其生平
GA025n0023_p0529a07║樂與文人墨客遊而癖嗜山水名區勝槩流連不忍
GA025n0023_p0529a08║去以是集中多登臨酬唱之作慧遠開白社于東林
GA025n0023_p0529a09║不外陶謝少陵之于贊公齊已昌黎之于無本大顛
GA025n0023_p0529a10║東坡之于了元佛印蓋諸君子樂與方外交而諸禪
GA025n0023_p0530a01║侣亦未嘗不見重于文人士夫也吾于巨公益信肰
GA025n0023_p0530a02║矣豈僅僅以詩名傳哉乾隆七年歲次壬戌桂秋月
GA025n0023_p0530a03║宣城八十七叟拜手序
GA025n0023_p0530a04║品蓮上人遺藳序張雲璈（簡松）
GA025n0023_p0530a05║東坡贈惠通詩云語帶煙霞從古少氣含蔬筍到公
GA025n0023_p0530a06║無語人曰頗解蔬筍語否謂無酸餡氣也夫以蔬筍
GA025n0023_p0530a07║為酸餡坡之言亦不達於理矣僧詩而無蔬筍氣則
GA025n0023_p0530a08║思必出位語必離宗不惟五衍八正之旨無所幽求
GA025n0023_p0530a09║即四始六義之藴亦同外道嘗見世之披紫衣持金
GA025n0023_p0530a10║鉢卓錫名山而游心塵世膠膠擾擾無異凡流下此
GA025n0023_p0531a01║或結緣於豪門貴室藉鐘魚梵唄以希布地之金者
GA025n0023_p0531a02║比比然矣此其人未必知吟咏即有吟咏亦不過供
GA025n0023_p0531a03║官設客之緒餘塵羹塗飯豈復有蔬筍之味在其胸
GA025n0023_p0531a04║次也品蓮上人高行澄澈詩雖不多皆清絕滔滔意
GA025n0023_p0531a05║在雲表煙霞之氣縈繞筆端何處更容埃堨此正蔬
GA025n0023_p0531a06║筍味也蔬筍味之清而腴者也予嘗襆被八山止於
GA025n0023_p0531a07║野人之家煮葵燒筍以為供引羹御飯如享太牢坡
GA025n0023_p0531a08║公種菜詩序云味含土膏氣飽霜露二語蓋深得蔬
GA025n0023_p0531a09║筍之真者即以論上人之詩誰曰不宜豈餕餡之謂
GA025n0023_p0531a10║哉上人既寂弟子將謀諸梓介余戚好屬為點定既
GA025n0023_p0532a01║卒業為識於簡端惜乎未嘗一坐已公茅屋同論詩
GA025n0023_p0532a02║於茶瓜枕簟之間也道光癸未三月譔
GA025n0023_p0532a03║
GA025n0023_p0532a04║
GA025n0023_p0532a05║
GA025n0023_p0532a06║
GA025n0023_p0532a07║
GA025n0023_p0532a08║
GA025n0023_p0532a09║
GA025n0023_p0532a10║雲林寺續誌卷八終