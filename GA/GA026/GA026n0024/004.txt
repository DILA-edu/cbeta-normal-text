GA026n0024_p0097a01║杭州上天竺講寺志卷之四
GA026n0024_p0097a02║天目山三學學人廣賓纂
GA026n0024_p0097a03║列傳
GA026n0024_p0097a04║證悟圓智法師黃巖林氏子。母夢老儒寄宿而生。幼聰敏，書史經目悉能開說，醫方
GA026n0024_p0097a05║卜筮無不精究。後依真覺學通觀，鬱為師匠。
GA026n0024_p0097a06║慧光若訥法師字希言，嘉興孫氏子。依竹庵於德藏，刻志苦學。久而嬰病，心叩大士，
GA026n0024_p0097a07║口誦祕咒，夢大士灌以靈液，寤而失其疾。乃往赤城謁證悟，遷上竺，命師首眾。既沒，詔師嗣居
GA026n0024_p0097a08║之。乾道三年春二月，駕幸上竺，展敬大士，問光明懺法之旨。釋四王下臨土宇，護國護人，故佛
GA026n0024_p0097a09║為說金光明三昧之道；祖師立為懺法，以資諸天之威德，故帝王士庶皆可修持。上悅，授右街
GA026n0024_p0097a10║僧錄。既而詔於山中建十六觀堂，仍倣其制，作堂於大內。四年夏，召師內宿觀堂論道。四月八
GA026n0024_p0098a01║日，召師領徒五十人入內觀堂修金光護國法。上問曰：「佛法固妙，安得如許經卷？」師曰：「有本者
GA026n0024_p0098a02║如是。」上然之，進左街僧錄慧光法師。九年，召對，問大士歷代靈迹及《法華經》旨，上曰：「最初得師
GA026n0024_p0098a03║發明此事，遂以圓覺悟得法門。譬如著棊，勝負既分，不但并去棋子，棋盤亦須一時并去。」師曰：
GA026n0024_p0098a04║「并著亦不可得。」上曰：「宗教俱通，其師之謂。」有詔令講《圓覺》，至「此虛妄心若無，六塵則不能有」，師
GA026n0024_p0098a05║曰：「心本無形，因塵有相。塵滅心滅，真心湛然。」上手書其語以賜。又嘗問《金剛》之旨，師曰：「此乃六
GA026n0024_p0098a06║百卷般若中一分，興問斷疑，特喻金剛。故無著論云：『此金剛波羅密，以如是名顯示勢力。』維是
GA026n0024_p0098a07║般若皆有是力，此既諸般若之釋疑，是故『金剛』二字，文雖出此，義實通諸般若作譬，故持說者
GA026n0024_p0098a08║福重功深。」上曰：「朕日誦此經，今更命眾合誦三萬卷。」乃降劄云：「平昔所食禽魚之類，今仗般若
GA026n0024_p0098a09║為除此過。」時沂王尚幼，上召師入禁中，為王說法摩頂。嘗以疾丐閒，上曰：「且賜地築室，更數年，
GA026n0024_p0098a10║彼此作閒人，水邊石上共說無生。」十一年，退處興福，特受兩街都僧錄。時光宗在東宮，書「歸隱」
GA026n0024_p0099a01║之扁以賜之，仍製讚以褒稱其德。孝宗退養重華宮，召注《金剛經》。肩輿登，止宿殿廬。注成以進，
GA026n0024_p0099a02║上披覽，益有省發。紹熙二年十月旦，謂侍人曰：「吾宗通《法華》，宜以此終。」乃遂集眾修《法華懺》，取
GA026n0024_p0099a03║道具進兩宮。端坐而化，壽八十二，塔於正寢。紹熙二年，諡宗教廣慈法師普照之塔。
GA026n0024_p0099a04║復庵妙珪法師
GA026n0024_p0099a05║柏庭善月法師字光遠，四明定海方氏。父偉，為邑中名儒。母夢月輪墮懷，已而有孕。
GA026n0024_p0099a06║生之夕，白光滿室。初學語，常合掌道法界字。甫成童，父編六經授之以誦習，如温故業。十二，通
GA026n0024_p0099a07║春秋大義。母攜往正覺寺設供，循殿楹數匝。寺主道并謂其母曰：「吾夜夢白龍繞此柱，其徵此
GA026n0024_p0099a08║兒乎？」於是父母始令出家，名善月，符先夢也。十五具戒。越三月而師亡，乃往南湖依草菴。常以
GA026n0024_p0099a09║科目繁冗為勞，菴誨之曰：「白日看家書，有何難解？」師為一省。菴曰：「異時鼓吹吾宗者，其在子乎！」
GA026n0024_p0099a10║梓菴講道，月波往謁焉。聞世相常住之旨，益有省發。乃復歸南湖見堂，問如來不斷性惡之說，
GA026n0024_p0100a01║身心豁然，如卻關鑰見府庫。以所悟白堂，更為演其義，師拜領而退。堂示寂，師為專使，往當湖
GA026n0024_p0100a02║請竹菴。越明年，命師分講，風儀清温，談辯雅正。竹菴讚之曰：「吾與首座可謂得人，但恨無繼之
GA026n0024_p0100a03║者。」所居古柏獨秀，因自號焉。淳熙庚子初，主東湖辯利，遷慈谿寶嚴。居無何，太師史真隱請居
GA026n0024_p0100a04║月波，學士來奔，廩食不足。真隱聞之喜，使使白師曰：「師為道延眾，欲食來取，予不嗇也。」紹興二
GA026n0024_p0100a05║年，郡守何公澹以南湖虛席，親裁疏勸請。講道有方，御眾有法，十三年不易節，緇素以是信之。
GA026n0024_p0100a06║嘉泰四年，退隱衍慶精舍，一息十載，夢老叟耳語曰：「六十五，七十一。」嘉定六年，郡將陳卿以南
GA026n0024_p0100a07║湖有去思，為更屈致，辭弗克。雨華更新，舊徒再擁。未逾月，上竺以敕書召。師謂亟往有似於徇
GA026n0024_p0100a08║名，堅不為動。眾謂上命不可不恭，始幡然而往。是年正六十五之驗也。八年夏旱，詔迎大士於
GA026n0024_p0100a09║明慶，車駕親幸，致師恭禱。朝注暮洽，上大悅，特補左街僧錄。十二年秋，拂衣東歸，偃息於城南
GA026n0024_p0100a10║祖關。是年七十一，又知所以驗前夢也。明年秋，郡以西山資眾𢍉師佚老。紹定五年春有旨，再
GA026n0024_p0101a01║領上竺，人皆以坡仙「師去忽復來，鳥語山容開」之句為之賀。端平三年，得目眚，請老東菴。一旦
GA026n0024_p0101a02║示寂，坐牀上，若相酬酢者。法孫秀林問何為？曰：「吾與荊溪尊者對談祖道耳。」將入寂，顧左右曰：
GA026n0024_p0101a03║「人患無實德為後世稱。若但崇虛譽，我則不暇。千載之下，謂吾為柏廷叟，則吾枯骨為無媿。幸
GA026n0024_p0101a04║勿為請諡，以汙我素業。」言已，累足而化，實淳祐元年正月十九日也。留龕七日，面色鮮白，心頂
GA026n0024_p0101a05║俱煖。奉全塔於寺東，為壽九十三，法臘七十八。先是，首座智覺論請於朝，言師「道光前哲，四眾
GA026n0024_p0101a06║依仰，年登九秩，將逼歸真，請建塔山中，以擬歸藏。」上旨允之，故今用此成命。所遺衣髮及四經
GA026n0024_p0101a07║解，合藏於南湖祖塔之側。師所著述《楞嚴一覽》、《金剛會解》、《圓覺略說》、《楞伽通義》、《因革論》、《簡境十
GA026n0024_p0101a08║策》、《三部格言》、《金錍義解》、《宗教淺述》、《仁王疏記》、《附鈔箋要》，皆行於世。自餘雜製名《緒餘》、《講餘》。嗣其
GA026n0024_p0101a09║道者，香林清賜為上首。
GA026n0024_p0101a10║虛菴有宏法師
GA026n0024_p0102a01║鑑堂思義法師字和甫，武康凌氏，試《法華》第一得度。依明智學，隨聞隨悟。歷修四三，
GA026n0024_p0102a02║忽頸上生一肉癭，夜夢功德天食之以桃，其疾即消。熙寧四年，賜紫服，號淨慧。丞相蘇頌帥杭，
GA026n0024_p0102a03║請住天竺，大振法道。三十二年，如明智立記。元祐三年，別眾，怡然坐寂。
GA026n0024_p0102a04║梅峰梵奎法師
GA026n0024_p0102a05║古鏡文杲法師
GA026n0024_p0102a06║同菴允憲法師
GA026n0024_p0102a07║佛光法照法師台州黃巖姓童氏。其唐有為長史者，祖也。父好善，生九子，師居其次。
GA026n0024_p0102a08║母陳氏，夢日霣，褰裳得之，妊十二月乃娩。氣貌奇偉，耳垂肩，眼如電。入小學，根氣不凡。讀儒書，
GA026n0024_p0102a09║多頴悟。十三禮聖水蒙庵宣公出家。一夕，歸自外，寺僧望兩炬晶烱，近接乃師目光也。月溪輝
GA026n0024_p0102a10║公欲於受經城西多福首座堪公，曰：「此子異，能返照佛祖。」堪公薙髮。自後肄業，精進教乘，三閱
GA026n0024_p0103a01║大藏。出游諸方，豁堂（當代尊宿）貽書褒勉。諸山以職延致，悉不就。攜香禮北峯印法師，次住蔣
GA026n0024_p0103a02║山參𤥎浙翁，問答之際，深器之。北峯住下竺，招師歸；浙翁以教門為囑，講論授受，泠然有得。北
GA026n0024_p0103a03║峯順寂，振錫東還，錢丞相作高僧堂，招延共談。年二十三，改住天台大慈，遷聖水。史衛王舉住
GA026n0024_p0103a04║雲間延慶，一見喜曰：「師異日必大振佛法。」繼遷鳳山褒親，丞相史永公舉住四明。延慶、海順二
GA026n0024_p0103a05║法師自日本來聽講，所作《讀教記》，繪師像歸國。高麗崔丞相亦致書問佛法大旨，乞〈九祖圖〉，且
GA026n0024_p0103a06║遺師漂甆缽盂及金觀音香藥。育王虛席，郡請兼住，舉癡絕冲自代。閫帥奪寺園為酒庫，杖履
GA026n0024_p0103a07║而遁，道出東掖，兩山學徒歡迎於境上。宏齋包公屈致智者真覺，重祖廷也。理宗聞師名，敕住
GA026n0024_p0103a08║下天竺；尋遷上天竺，補左街鑒義。御筆特賜「佛光法師」，進錄左街，賜金襴袈裟；召見倚桂閣，對
GA026n0024_p0103a09║御稱旨。集慶寺成，旨命開山，力辭，舉白蓮觀此誠公自代。明年誠圓寂，有旨特轉左右街都綱
GA026n0024_p0103a10║錄，令住，不許辭免。上書「晦巖」二大字賜之。開無礙講，凡禪教律三宗，學徒雲集，聞名開悟。召見
GA026n0024_p0104a01║延和殿講《華嚴經》，又大書「靈山堂」以賜。遣姪武經郎童炎，奉宸翰歸其里。東宮召見，復古殿講
GA026n0024_p0104a02║《般若經》，再賜紫金襴袈裟，齋於明華殿。聖眷隆渥，昔未曾有。面奏力乞還山。度宗登寶位，敕再
GA026n0024_p0104a03║住上天竺，前後閱二十四年。平章賈魏公為造塔於寺之東岡，奏請名「天巖塔院」，賜田三頃以
GA026n0024_p0104a04║助香燈。是年秋示疾，移居塔院，卻藥屏醫，作文自祭。中秋之夕書偈曰：佛壽八十　我多九年虛
GA026n0024_p0104a05║空掇轉　大用現前擲筆端坐而逝。享年八十有九，僧臘七十四。生於淳熙乙巳七月二十八日，
GA026n0024_p0104a06║終於咸淳癸酉八月十五日。諸大弟子妙應（繼席）、時等四十餘人，手度一百餘人。奉全身，窆以
GA026n0024_p0104a07║衣髮金地天巖墓，遵初志也。次年賜諡「普通法師」，塔曰慈應。撰《讀教記》二十卷，為學者日月。其
GA026n0024_p0104a08║餘法語遺文、諸高弟所耳聞面命，多所記錄，不可罄述。
GA026n0024_p0104a09║鼎山時舉法師
GA026n0024_p0104a10║佛海澄法師名性澄，號湛堂，會稽孫氏子。生有異資，四歲戲，拈筆為佛像。授以經文，即
GA026n0024_p0105a01║能成誦。至元丙子，出投佛果寺石門諸律師。初探律藏，繼而依佛鑑銛、鼎山舉為天台之學。後
GA026n0024_p0105a02║謁靈澤於南天竺，深加器重，職以清班。至大戊申，遷住演福，屢被旨顧問，進號佛海大師。泰定
GA026n0024_p0105a03║甲子，以選住上天竺觀音教寺。至順壬申，效辨才故事，拂衣歸南天竺之雲外齋。學者坌集，則
GA026n0024_p0105a04║誨迪獎勵，未嘗少倦。其晚年篤志淨業，晨夕繫念，雖病不廢。嘗屏絕左右，修一心不亂觀門者
GA026n0024_p0105a05║七晝夜，屢有瑞應。一日，眾以月旦問訊，師遽迎揖之曰：「老僧向退閒十二年，幾在半途，今日則
GA026n0024_p0105a06║有，明日則無，光陰其可把玩乎？煩大眾點視行李，用表無常。」眾為念佛，師曰：「止、止，佛須自念。」明
GA026n0024_p0105a07║旦，書偈而逝，至正壬午八月二日也，春秋七十八。所著書有《金剛經集註》、《心經科注》、《消災經註》、《彌陀
GA026n0024_p0105a08║句解》、《仁王經》、《如意輪咒經科》，並行於世。
GA026n0024_p0105a09║如菴真法師名淨真，俗姓沈氏。母朱，夢月升海，墮於懷而娠。識者謂海月都師之再來
GA026n0024_p0105a10║也。九歲，依化城明靜志法師出家，授以《法華》，歷耳成誦。十六，為僧受具，首謁雲夢澤公。服勞既
GA026n0024_p0106a01║久，復造無極度公咨叩，盡其學。大德間，出主海鹽德藏，賴以起廢。仍割己儲，營法華期懺。泰定
GA026n0024_p0106a02║己丑，行省丞相脫驩公舉住下天竺，諸大方麟鳳爭願出席下。居七年，寺之門舊臨澗南，逼於
GA026n0024_p0106a03║巖，巖下之逕紆且小；師命闢之，高其門，大書「佛國山」以揭之。至順辛未，上竺湛堂澄公舉師自
GA026n0024_p0106a04║代。先是師疾，夢白衣大士持金瓶水灌之曰：「汝勿憂，非久當愈。」復曰：「卻後二年，汝避喧於大樹
GA026n0024_p0106a05║之下。」及至上竺，寢堂西偏有大樹，堂扁曰「靜處」，始悟前夢也。臨眾簡嚴，不妄言笑。每夙興，默課
GA026n0024_p0106a06║《法華》不輟。翰帖酬應運管，若不經意。癸酉冬，預知時至，歸受業而逝，壽七十二。茶毘，唯舌與頂
GA026n0024_p0106a07║骨不壞。
GA026n0024_p0106a08║我菴無法師名本無，黃巖人。從淨慈方山剃落，依寂照於中竺，獲侍箋翰。有舅氏，教庠
GA026n0024_p0106a09║老成，挽之更宗，乃見湛堂於演福，研精教部。寂照惜其去，寄以偈云：從教入禪今古有　從禪入
GA026n0024_p0106a10║教古今無一心三觀門雖別　水滿千江月自孤後出世，既為湛堂嗣，仍爇一香以報寂照，不以
GA026n0024_p0107a01║迹異二其心也。寂照示寂時，遺書祝其力弘大蘇、少林兩宗趣，餘無他辭。師祭之，拈香云：妙喜
GA026n0024_p0107a02║五傳最光燄　寂照一代甘露門等閒觸著肝腦裂　冰雪忽作陽春温我思打失鼻孔日　是何氣
GA026n0024_p0107a03║息今猶存天風北來歲云暮　掣電討甚空中痕睌年無疾，坐蛻白雲堂。
GA026n0024_p0107a04║皇明東溟日法師名慧日，天台赤城人，宋丞相賈魏公諸孫也。志慕空門，往依平
GA026n0024_p0107a05║山等公落髮為沙門。時子庭訓公講台學於赤城，師走輪下。一旦假寐，似見竹橫地下，竹上所
GA026n0024_p0107a06║凝者，白粥粲然，師目臥而餐之。及覺，言於祖庭，庭曰：「竹粥與竺同音，子得就地以食，其言殆在
GA026n0024_p0107a07║上下兩天竺之間乎！子宜亟行。」師即復浙河，拜竹屋淨公於上竺。為遷剛燥之地，遇之如賓友。
GA026n0024_p0107a08║命典客，尋掌僧籍。竹屋既示寂，越溪澄公自演福來繼其後，甚器師，延居版首。未幾出世吳山
GA026n0024_p0107a09║聖水，俄招還，處以上座，以表儀四眾。吳楚閩蜀之士趼足而至者，動以百計，師隨其性竇淺深
GA026n0024_p0107a10║而疏導之。至元四年，師獲主薦福，歷三寒暑。而下竺靈山教寺災，至正元年，宣政使高公納麟
GA026n0024_p0108a01║謂非師無以膺起廢之任，移師蒞之。師至，修普賢大士殿、大雄寶殿。四年，高公又遷住上天竺。
GA026n0024_p0108a02║子庭所謂兩天竺之間，至是益驗矣。師知緣契在斯，走募多金，凡大殿、三門、鐘樓、講堂、諸寮宇，
GA026n0024_p0108a03║寺制所宜有者，無不具焉。帝賜以金襴袈裟及「慈光妙應普濟大師」之號。十六年，撾鼓而退隱
GA026n0024_p0108a04║於會稽山水間。浙江行省丞相達識帖木爾，遺使者以物色訪之，力請還山，前後所住凡二十
GA026n0024_p0108a05║五年。國朝洪武改元，始獲謝事於塔院。師軀幹修偉，眉長三寸餘，其白勝雪，目睛閃閃射人。道
GA026n0024_p0108a06║德餘光所被，不問耄稺，見師經行，咸曰：「我白眉和尚來也。」爭持香花為供。師歸天竺，日修西方
GA026n0024_p0108a07║之學，冥心合道，不雜一念。十年秋七月朔日，夢青蓮華生方池中。越四日，趺坐書偈而寂，世壽
GA026n0024_p0108a08║八十有九，僧臘七十有三，全身葬於西峯之妙應塔院。所度弟子甚眾，下天竺則圓具等十人，
GA026n0024_p0108a09║上竺則妙修等近二百人。
GA026n0024_p0108a10║日彰偁法師號用拙，常熟張氏子。十七祝髮，東游四明。時我菴無公住延慶，石室瑛公
GA026n0024_p0109a01║居育王，皆待以忘年。既首眾報恩，又為上天竺第一座。出世郡城之永定。洪武初，善世院令住
GA026n0024_p0109a02║上天竺。以高僧選留京師。
GA026n0024_p0109a03║性源修法師
GA026n0024_p0109a04║存翁法師名弘道，字竺隱，吳江澄源里人，姓沈。有梵僧過其居，視水木清華之勝，言此宅
GA026n0024_p0109a05║當出高僧。師既生，及睟，見佛像則合掌，能稱佛號，父母異之。母歿，鞠於嫂氏。十年，就外傅，日記
GA026n0024_p0109a06║數千言。見人誦《法華》等經，歷耳成誦。年十三，父命禮密印寺雲屋慈公為師。十九薙髮，進受滿
GA026n0024_p0109a07║分戒。自此為學，孜孜靡懈。往見元叟端禪師，復歸密印。是年，庭生竹五竿，因名其軒曰五竹，將
GA026n0024_p0109a08║藏修焉。聞魯山文公講授有規矩，乃從學台宗疏鈔等書，罔不通貫。會我庵和尚遷主上竺，詣
GA026n0024_p0109a09║謁之，我菴深言獎勵，且曰：「為我掌記。」未朞月，上方丈請益曰：「日前蒙和尚指教，嘗於靜夜試以
GA026n0024_p0109a10║平日所聞，返照己心，圓具法界，念念即空、即假、即中，千界如一，事理無礙。若明日以此心對一
GA026n0024_p0110a01║切境、接一切佛，未免掉散昏沉，不能任運泯合，不知過在何處？」我菴厲聲叱曰：「未在，去！」師汗流
GA026n0024_p0110a02║浹背，頓覺平日所聞所行，一切疑礙冰消，遂禮拜。我菴託之曰：「子善護持，他日教門灰寒火冷
GA026n0024_p0110a03║之際，以此對揚明廷，重光末運可也。」國朝洪武初，我菴既寂，去從絕宗繼公。未幾，秀之天巖耀
GA026n0024_p0110a04║公退寂廣福，請師自代，遂拈香嗣我菴。湖郡守請主慈感，無何，退於澄源溪上，六時禮大悲像，
GA026n0024_p0110a05║期生淨土，為終焉之計。三年，詔天下高行僧道問鬼神事，師建議唯允。杭之靈山，兵後廢甚，眾
GA026n0024_p0110a06║與諸山力請乃起。師偕其徒淨珠志嘗畚瓦礫、刜榛莽，募緣重建光明懺堂若干楹。自元季世
GA026n0024_p0110a07║亂，期懺行法絕聞於時，至是行之，師之力也。初師於五竹軒夢與大明照師同遊靈竺，賦詩有
GA026n0024_p0110a08║「出紅塵戶外，德業至今存」。照公嘗住此山，始悟所夢，實今之讖也。十年，皇上有旨，箋註《楞伽》等
GA026n0024_p0110a09║經。師與全室具菴同註三經，頒行天下，上御製〈竺隱說〉賜之。十五年，遷住上天竺，有詔開說僧
GA026n0024_p0110a10║道衙門，師領杭郡都綱。明年，起師為僧錄師左善世。二十四年，以老告閒，上許之。其年七十七
GA026n0024_p0111a01║也，退處長干，修一行三昧。明年秋八月，夢觀仁公請師為學者講《妙宗》，至「三輩往生」觀文，忽示
GA026n0024_p0111a02║微疾，顧其徒正謨等曰：「昔我祖法智嘗為：『心境叵得故，染可觀淨；不礙緣生，想成相起；惟色惟
GA026n0024_p0111a03║心故，當處顯現。』吾所修念佛三昧，以此為準則，今夕世緣當謝。」泊然而逝，二十五年九月三十
GA026n0024_p0111a04║日也。世壽七十有八，僧臘五十有九。火餘，藏舍利於天竺雙檜峯之麓，曰雲隱塔。少師姚廣孝
GA026n0024_p0111a05║撰碑銘。師凡四坐道場，所至無不興修；惟靈竺懺堂，其功最鉅。為都綱僧錄，三宗諸山有所依
GA026n0024_p0111a06║怙焉。
GA026n0024_p0111a07║止堂大山法師字仲齡，俗姓陳，天台臨海縣之梅㠗人。父再習，母方當妊之夕，夢皓
GA026n0024_p0111a08║月墮懷，遂生師，實元辛未十一月十有二日也。丰姿粹瑩，性警敏。方踰晬，聞母誦佛書，心耳輒
GA026n0024_p0111a09║有會，能隨母聲，其亦宿根有過人者矣。年十二，益嗜梵典，往依諸父聞莊法師，於上天竺祝髮
GA026n0024_p0111a10║為沙彌。未幾，聞藏春衍大師晦迹於姑蘇竹塘寺，貫通三教之旨，偕莊師往見，頂禮為弟子，懇
GA026n0024_p0112a01║求指教。大師知為法器，曲加獎掖。後大師應太祖高皇帝召命，選從成祖文皇帝於燕邸，趣師
GA026n0024_p0112a02║歸上竺。臨行詔之曰：「俟吾還，當與汝遐遁佛國山中也。」已而輔定靖難，受封榮國公。後大師奉
GA026n0024_p0112a03║命取《金光明懺法》於杭，棲止大明山居。師徒復一會晤，與止庵古春輩有〈鳳山登高〉倡和之作。
GA026n0024_p0112a04║閱年載，以欽限不可稽留，乃歎曰：「吾一落塵網，欲脫未能；汝當虔奉香火，即朝夕侍我也。」遂別
GA026n0024_p0112a05║去。師既佩大師訓，愈自勵習衡台教觀，因言薦道，見法知宗。受具足戒，己亥登班上首。後遷普
GA026n0024_p0112a06║福，不三禩超補圓照法師，用為住持。導迪暇，身督經營，更建圮穨，莊業之奪於豪右者咸復焉。
GA026n0024_p0112a07║是歲，詔天下耆學所演宗旨。浙西諸山即杭吳山寶奎寺，延師講《心經》。眾方圍繞，倏聞異香盈
GA026n0024_p0112a08║坐，恍若睹韋天側立傾聽者，一時咸驚異之。丙寅冬，各錄舉上天竺，仍授杭郡都綱。師蒞任十
GA026n0024_p0112a09║餘載，歸隱觀堂。頹新舉廢，置建之功，不可枚數。壬午秋，預建華嚴道場一十五日。閱二日，謂弟
GA026n0024_p0112a10║子曰：「身有壞滅，性常不遷。吾行矣！」結跏而化。茶毘獲五色堅固子無算，諸徒為塔於白雲峯下。
GA026n0024_p0113a01║古春法師名如蘭，富春人。淹通經論，餘及詩文，所著名《支離叟集》。忠肅于公彌月時，師赴
GA026n0024_p0113a02║湯餅會，摩其頂曰：「此兒他日救時宰相也。」後果驗。
GA026n0024_p0113a03║一庵如法師蘭古春贈詩云：山川發靈秀　造化無有窮間生賢哲人　大
GA026n0024_p0113a04║闡衡台宗吾師越之徹　奪迹千巖中蓬萊對秦望　浩氣開鴻濛孤舟鑑湖上　一笛樵漁風神禹
GA026n0024_p0113a05║奠南鎮　會稽獨稱雄具翁有真子　如魚水相逢胸湧冰雪淨　行屹丘山崇朅來長干寺　靜室方
GA026n0024_p0113a06║養蒙靈山古佛國　小朶攢青空摩霄志不冺　西嶺存遺蹤猿鶴應起舞　龍象如雲從鷲頭宣一
GA026n0024_p0113a07║妙　亦足暢深衷
GA026n0024_p0113a08║宗源梵法師係東溟門人。
GA026n0024_p0113a09║敬修德完法師明天台宗。留心內外學，進修不已，兢業持身。　東臯有銘。
GA026n0024_p0113a10║鏡中潭法師
GA026n0024_p0114a01║無相住法師名智住，榮國公法孫也。深通藏海，兼涉儒墳。嘗對宣宗皇帝說法，啟沃聖
GA026n0024_p0114a02║衷，大稱厥旨。賜度牒二十紙，著馳驛南歸。掩關謝世，蕭然自得。偕其孫瑾無瑕，賡唱禪餘以娛
GA026n0024_p0114a03║歲月，殆緇流之繡虎也。
GA026n0024_p0114a04║大猷闡法師
GA026n0024_p0114a05║雨庵霑法師名大霑。習台宗，位右覺義，為南洲洽法師手度得法弟子。
GA026n0024_p0114a06║竹山蕙法師名覺蕙，鹽官張氏子。性好禪詠，與從兄古梅顓，同依玉虛竹東海雲，交相
GA026n0024_p0114a07║磨礪，雅尚風標。受知於僉憲黃山焦公，郡倅柏山雷公優遇之。嘗秉拂白雲堂，以興衰起弊為
GA026n0024_p0114a08║己任。晚搆覺照樓為讌寢，以送餘年。
GA026n0024_p0114a09║性菴法師名永顧，字本源，四明鄞人。十歲喪母，能執喪禮，哀毁如成人。服闋出家，郡都綱
GA026n0024_p0114a10║竹菴問師應度為法孫。篤意釋典，暇攻儒術。既而謁南京僧錄唯菴實師，命和本宗，偈有「三十
GA026n0024_p0115a01║世生一念有，五千經旨片言該」句。菴倍加器重，為書狀侍者，轉懺首。值杭梵天闕住持，菴命往
GA026n0024_p0115a02║主之，凡七載。刺血書《妙法華》、《阿彌陀經》，報父母恩。僧錄心田霔師延為大報恩寺都講，闡揚《法
GA026n0024_p0115a03║華》奧旨，聽者川湧。若陸參政友諒、中書姜孟圭等，咸執弟子禮。屬有薦師住持上天竺寺，報恩
GA026n0024_p0115a04║懇留；駙馬都尉沐公，冢宰黃公，宗伯王公、杜公，太常鄭公曰：「天竺大剎也，非師不可辦。」始得行。
GA026n0024_p0115a05║既至，啟滯覺迷，舉廢興墜，為之一新，凡十年。有都綱之命，復表率九邑，又居官十稔，無少瑕纇，
GA026n0024_p0115a06║誠可重也。著述有《講貫結偈》、《朝野賡歌》、《山居倡和》、《缶音》等集。
GA026n0024_p0115a07║南溪柯住持名道柯，姓俞，仁和人。年十四歲，家雲隱房。十九薙髮。究心內典，又兼通世
GA026n0024_p0115a08║諦。温恭遜讓，與物無競。五十，眾推舉為總持，簡靖莊肅與大宗伯范公，有支許之契。及退休，一
GA026n0024_p0115a09║室禪誦彌陀。壽七十一，無疾而逝。玉穉登撰銘。
GA026n0024_p0115a10║伴雲香住持諱諸香，仁和人，姓沈。性樸實，喜捨不少恡。嘗遊天台、鴈宕。又一日行五臺
GA026n0024_p0116a01║山中，八十里人煙絕，俄有草庵老僧迎飯。歸途覓庵不可得，葢精感通也。壽七十三，卒瘞桂子
GA026n0024_p0116a02║峯前。黃汝亨為塔銘。
GA026n0024_p0116a03║靜庵讓法師餘杭人，姓王。十五出家上竺，禮進公為師。幼時性喜合掌，人以天香童子
GA026n0024_p0116a04║目之。既祝髮，和平撙節。既四十，慨然以家事付徒如貴，曰：「余世事畢矣。」因受戒雲棲，寄名廣行，
GA026n0024_p0116a05║持戒真切，毫不肯苟。平日傷末法陵夷，每興善業，必躬必倡。慨寺風不振，直諒必歸正持，其肫
GA026n0024_p0116a06║肫樹教之意，可方遠錄公；其懇懇公廉之心，無愧都僧正者。萬歷辛亥七月二十五日示寂。邵
GA026n0024_p0116a07║重生撰正定塔銘、行述。
GA026n0024_p0116a08║觀如法師師諱方誌，海陵馬氏子。父尚元，母許，有鹿門偕隱風。師少持報母齋，抵洛伽，回
GA026n0024_p0116a09║參上竺。夙緣有待，即於竺之雨山居，投歷庵師為師祖。萬歷戊戌，薙染。庚子，寺住持竹亭，暨無
GA026n0024_p0116a10║塵、雨山、伴雲，率合寺請歷菴建禪堂。師勠力勷事，持蘭溪趙檀越銀十六兩詣龍游，更募助得
GA026n0024_p0117a01║材肆佰餘株，又乞榷關免稅，舁歸𤱵築，擔負與菴頡頏。聽雲棲似空師《楞嚴》之講，菴促歸。師念
GA026n0024_p0117a02║大事未明，辭游南都五臺，徧悉禪講。乙巳回竺，聽明宗師《法華》於宋園，而菴將堂事交出僧自，
GA026n0024_p0117a03║然師亦力輔。次年，臺山澄方大師同內監張然公，送御藏至昭慶，與師晤，契同函蓋。戊申得古
GA026n0024_p0117a04║心和尚大戒，即請澄師自《華嚴》而下所流通法寶，於竺徧演諸福田事，咸力主之。閱藏齋僧，尤
GA026n0024_p0117a05║為恆課。送澄師北上，返於楓嶺之陰，造中印庵，供地藏。甲寅冬，碧海昭陽李公請師說《金剛》、《法
GA026n0024_p0117a06║華》於慧照寺；泰州梁垜諸處四期講香相接，道化盛矣。丁巳，澄師登皇壇，師為阿闍黎，受神宗
GA026n0024_p0117a07║賜紫，又受光宗賜紫，大小衣服十一件。天啟乙丑，受慈聖賜紫，說皇戒。又受慈聖賜紫及金冠，
GA026n0024_p0117a08║密旨弘經。崇禎庚辰，回竺注《法華正旨》竟，即受徑山請，主方丈三稔。甲申冬，至泰州，修西山寺。
GA026n0024_p0117a09║順治戊子，應撫院陳公請講《華嚴》全部，十四月圓滿。己丑冬，付杭城慧林寺說《法華正旨》。庚寅
GA026n0024_p0117a10║夏，還竺復講《法華正旨》，脾疾作。期終歸中印庵，於七月廿六日亭午索浴褡衣，手捉白拂，命舁
GA026n0024_p0118a01║禮祖塔，未行即說偈曰：七十八年幻夢中　奔馳南北走西東還歸天竺靈山國　統照元來色即
GA026n0024_p0118a02║空說畢，泊然坐脫。受業得戒弟子無算。嗣法者，溧陽野松、湖廣松門、杭州恆觀、高郵野營、泰州
GA026n0024_p0118a03║玄聞、杭州隱生、江西清白、紹興石田、杭州道燈、揚州見明、鎮江朗生。茶毘後，孫明錞等募眾資，
GA026n0024_p0118a04║建塔於中印庵之山麓。
GA026n0024_p0118a05║心臺靈住持諱萬靈，姓邵氏，仁和人。萬歷甲申，同徒世榮，投華藏房靈源師薙髮。食貧
GA026n0024_p0118a06║苦守，躬罹鼠牙，備嘗險阻；拮据堂構，以長子孫，皆師之力也。建別業曰靜處齋，有終焉之志。值
GA026n0024_p0118a07║大士殿圮，議鼎新之。師與同志航海採木竣功，錢師相麟武、虞銓部德園、黃學憲貞父三鄉先
GA026n0024_p0118a08║生，俱護法焉。崇禎壬申八月二十日，手書遺囑。先是，嘗三捐鉢資，為雲棲飯僧；迄此復建道場，
GA026n0024_p0118a09║七晝夜，命子孫聚而念佛，取曆擇二十九日午時，云：「吾於此長逝矣。」屆期沐浴更衣，吉祥而逝。
GA026n0024_p0118a10║世壽六十二，法臘四十八。
GA026n0024_p0119a01║春山富住持諱萬富，號春山，姓錢氏，霅人也。禮上竺意正為師，居秋香閣，苦行清修。丙
GA026n0024_p0119a02║申，閣不戒於火，遂肇基普門之旁，創業不辭勞瘁。時值本寺正殿傾圮，師與同志十有四人共
GA026n0024_p0119a03║謀鼎新，而願力獲遂。厥後，師以齒高多病，謝去諸務。先是，師建準提閣，退息其中，晨昏禮《法華》
GA026n0024_p0119a04║諸經靡間，誦佛號日以萬計。走天童，受密雲大師戒。越三年，預知逝期，曰：「除夕，吾正七也。」呼孫
GA026n0024_p0119a05║續元遠詣，命浴。浴罷，爰輪手珠誦佛號而逝，時年七十有二。其孫續元，字心融，姓張氏，霅人。九
GA026n0024_p0119a06║歲出家，二十薙髮。至性純粹，為住持，善調眾志，人咸敬仰。乙亥之明年，走金粟受戒；歸山，第誦
GA026n0024_p0119a07║《法華》、《涅槃》兩經。一日示微疾，亦念佛而逝。
GA026n0024_p0119a08║
GA026n0024_p0119a09║
GA026n0024_p0119a10║上天竺講寺志卷四終