GA026n0024_p0121a01║杭州上天竺講寺志卷之五
GA026n0024_p0121a02║天目山三學學人廣賓纂
GA026n0024_p0121a03║尊宿住持品
GA026n0024_p0121a04║別傳
GA026n0024_p0121a05║五代心印水月禪師名子儀，温州樂清陳氏子也。童時約伴修行，至靈鷲山，曰：
GA026n0024_p0121a06║「是真棲修勝地矣。」投寺出家，廼升戒品，博究大乘經論。自思佛法玄微，非造次可及，遂杖策負
GA026n0024_p0121a07║囊，參禮尊宿。初往福州鼓山，神晏和尚一見曰：「異人至矣。」修師禮敬，問答便承言，大悟玄旨。數
GA026n0024_p0121a08║月後，復歸靈山。錢忠懿王聞其道譽，命開法席。上堂示眾曰：「久立大眾，更待甚麽？卻恐誤於禪
GA026n0024_p0121a09║德，轉迷歸路。時寒，珍重！」僧問：「如何是從上來事？」師曰：「住。」問：「如何是薦？」曰：「可惜龍頭翻成蛇尾。」有
GA026n0024_p0121a10║僧禮起將問，師曰：「如何且置。」問：「如何是法界義？」師曰：「九月九日淛江潮。」將下堂，僧問下堂一句，
GA026n0024_p0122a01║曰：「攜履已歸西竺寺，此山空有老猿啼。」問：「鼓山有掣鼓奪旗之說。」曰：「敗將不忍誅。」曰：「遇良將又
GA026n0024_p0122a02║如何？」曰：「今汝孤魂，賜汝三奠。」問：「世尊入滅，當歸何所？」曰：「鶴林空變色，真歸無所歸。」問：「未審畢竟
GA026n0024_p0122a03║何之？」曰：「朱實殞勁風，繁英落素秋。」問：「師將來欲歸何所？」曰：「子今欲識吾歸處，東西南北柳成絲。」
GA026n0024_p0122a04║問：「如何修行即得與道相應？」曰：「高捲吟邊箔，濃煎睡後茶。」後以雍熙三年示滅，門入闍維，收舍
GA026n0024_p0122a05║利、起塔。
GA026n0024_p0122a06║宋普慈禪師名玄本，字幻旻。慶歷八年，住持靈隱。皇祐五年，直學士給事中孫沔守杭，
GA026n0024_p0122a07║以旻住持上竺。僧問：「臨濟入門便喝，德山入門便棒，此意如何？」師曰：「天晴不肯去。」一日，師見僧
GA026n0024_p0122a08║看經，乃示頌曰：看經不識經　徒勞損眼睛欲得不損眼　分明識取經
GA026n0024_p0122a09║宋智月禪師補幻旻，住上竺寺。提唱宗綱，兩師約十年。獨月機緣、法嗣及氏里無考。
GA026n0024_p0122a10║宋文捷法師吳郡精進院僧也。戒律精苦，常持如意輪咒，靈變尤多。利上竺之鼎盛，以
GA026n0024_p0123a01║知制誥呂惠卿勢，部使者奪而主之，遷辨才法師於下天竺，恬不為忤。捷猶未厭，逐辨才歸於
GA026n0024_p0123a02║潛。逾年捷敗，事聞朝廷，再以上竺𢌿辨才。文捷之在上竺也，吳人不悅施，草木皆索然。及辨才
GA026n0024_p0123a03║之復至，士女不督而集山中，草木為之生色。
GA026n0024_p0123a04║宋興咸法師字虛中，黃巖章氏子，賜號明祖。母夢故白蓮惠師遺黃柑，令食之，及寤，齒
GA026n0024_p0123a05║頰有香。生七歲，依香積出家。首謁知涌，涌奇之，曰「祖位再來也」。學成，以妙年居第一座。涌沒，證
GA026n0024_p0123a06║悟為繼。已而悟遷上竺，乃舉師以代。聚徒既多，歲復大歉，吳中施者惟恐自後。王孟公問十六
GA026n0024_p0123a07║觀義，師曰：「佛在十方億剎外，而提封不越方寸。若克循觀道，則往彼非遙也。」資政鄭公問《楞嚴》
GA026n0024_p0123a08║「八還」，師曰：「迷心為境，八法瞀亂。達大觀者，一念自反。」二公皆感悟，歲歲為遺供。師倦於酬應。隆
GA026n0024_p0123a09║興元年五月別眾，端坐念佛而逝，瘞龕於寺之東岡。乾道三年夏，復從茶毘，五色舍利無算。所
GA026n0024_p0123a10║著《菩薩戒疏注》三卷、《金剛辨惑》一卷、《復宗》二卷、《法華撮要》一卷。素精於《易》，折衷諸解。以自名咸，
GA026n0024_p0124a01║因號澤山。
GA026n0024_p0124a02║宋明義法師按《統紀》，嗣法慈辨諫法師。無傳。
GA026n0024_p0124a03║宋師覺法師按《統紀》，出家上天竺，為慧先訥法師嗣也。蓋神照下第七世。無傳。
GA026n0024_p0124a04║宋海月法師名慧辯，字訥翁。學教觀於明智，居第一座以代講。翰林沈遘治杭威厲，見
GA026n0024_p0124a05║者多惶懼失據，師從容如平生。遘異之，任以都僧正；蘇子瞻時為通守，為序以贈之。師既蒞職，
GA026n0024_p0124a06║凡屬內寺院虛席者，即涓日，會諸剎及座下英俊，開問義科場，設棘圍，糊名，考校十問。五中者
GA026n0024_p0124a07║為中選，不及三者為降等，然後隨院等差以次補入。由是諸山仰之，咸以為則。吳越大旱，禱大
GA026n0024_p0124a08║士，久不應。師於禪定見金身老人告曰：「明午必雨。」果驗，遠近感師誠致。熙寧六年七月，旦起別
GA026n0024_p0124a09║眾，合掌趺坐而逝。初，師遺言，須東坡至方闔龕。四日坡至，見坐如生，其頂尚温。坡盡敬而返，作
GA026n0024_p0124a10║為真贊，弔以絕句；命子由為塔銘。
GA026n0024_p0125a01║宋神煥法師安吉人。早學，慧覺，有悟。曰：「自昔教門諸師立義未盡者，悉辨論之。」得百篇，
GA026n0024_p0125a02║世號「煥百章」。嘗論諸天位次不正，乃考尋藏典，撰為《天傳》。以君臣、賓主、男女、本跡為綱目，謂大
GA026n0024_p0125a03║梵尊天，君臨三界，統上貫下，諸天皆其臣屬也。大梵為三界主，三目摩醯為大千主，帝釋主地
GA026n0024_p0125a04║居三十三天，四王主領八部。雖君臣不同，要各有主義。若大辨在山澤，功德在北天園中，皆客
GA026n0024_p0125a05║寄耳，實無所主領也。梵釋四王是男天，功德、大辨、地神、樹神皆女，不可使男女失序。況鬼子母
GA026n0024_p0125a06║有女名功德天，有男名散脂修摩；今子居母上，可謂之以母從子，其可居天主之上乎？梵釋四
GA026n0024_p0125a07║王本是地住菩薩，金剛滅跡本護成佛，不揣其本而齊其跡可乎？知此四義，然後始可與言天
GA026n0024_p0125a08║矣。煥於寶慶紹定間住上竺。
GA026n0024_p0125a09║宋北峯法師鹽官陳氏子，名宗印，字元實。首謁當湖竹菴觀公，得教觀之旨。一日，思「寂
GA026n0024_p0125a10║光有相」之義不得，空有聲云：「寂光本體，如水中月。」通守蘇玭白師座，請居正覺。未久返浙右，貳
GA026n0024_p0126a01║上竺，講止觀法，深砭學者支離名相之病。圍坐挾策。主者以得士為忌去，隱雷峯毛氏菴。
GA026n0024_p0126a02║宋擇卿法師台人。天資聰敏，博學强記。受業慈辨之門，嘗曰：「四明之意，吾已得之；唯起
GA026n0024_p0126a03║教觀，信之未及。然不敢不信也。」生平未嘗屈節豪貴；聚徒三百，施者自來。居常喜茶，臨終之頃
GA026n0024_p0126a04║謂左右曰：「晨鐘即來報。」時至，啜茶一甌，書偈而化。
GA026n0024_p0126a05║宋慧照法師善琴，為時所慕。參寥和尚贈以詩，見題詠。
GA026n0024_p0126a06║宋若芬法師字仲石，婺州曹氏子。為上竺書記。善畫，求者日益眾，師曰：「錢江八月潮，西
GA026n0024_p0126a07║湖雪後諸峯，乃是天然偉筆！二三子當面錯過，卻求玩道人數點殘墨耶！」後歸老家山，古澗側、
GA026n0024_p0126a08║蒼壁間，古勝作菴，扁曰「玉澗」，因以為號。又建閣對芙蓉峯，別號「芙蓉峯主」。嘗自題畫竹曰：「不是
GA026n0024_p0126a09║老僧親寫，曉來誰報平安？」其意趣可想見也。
GA026n0024_p0126a10║宋仁濟法師芬玉澗之甥也。書學東坡，竹學俞子清，梅學楊補之。自謂「用心四十年，作
GA026n0024_p0127a01║花圈稍圓耳」。
GA026n0024_p0127a02║宋曇瑩法師善《易》。金主亮入寇，瑩卜當自斃於江北。已而，果然。時甚神之。
GA026n0024_p0127a03║宋晦菴慧明法師鹽官人。剃染祥符寺。後詣上竺慧光僧錄輪下聽習，二十年間
GA026n0024_p0127a04║不舍晝夜，頓了一家教觀之旨。初住慧通，後赴循王府待制位，請遷富春蘭若。尋投菁山常照。
GA026n0024_p0127a05║與叶公守枯槁，為淨土歸歟之計，兼誦《法華》等經。慶元己未，抱疾垂革，弟子請作頌，乃書「骨頭
GA026n0024_p0127a06║只煨過」五字付之，累足泊然而逝。天樂沸然，舍利無數。
GA026n0024_p0127a07║元偉首座既精三觀為正傳，復慕一心為直指。寂照嘗贈之云：「上人間多出慷慨，誓將生
GA026n0024_p0127a08║死窮根株。平生足迹半天下，豈肯汩沒文字海中，甘作鑽故紙之蠧魚？德山見龍潭，便乃燒卻
GA026n0024_p0127a09║鈔疏；良遂參麻谷，便乃散卻講徒。男兒曠達有如此，光明烜赫何代無？」
GA026n0024_p0127a10║原璞法師名士璋，海寧王氏子。伏犀貫頂，目光烱烱射人。幼投傳法寺出家，其師與翰林
GA026n0024_p0128a01║柳公貫游，公嘗親授儒書，講究奧旨。及薙染，依我菴於上竺，及天台大小部，志慮專一。我菴門
GA026n0024_p0128a02║人曰天心瑩者，素高亢不服人，亦歆羨師之行履，共燈火磨勵詰難，時稱雙璧。至正十三年，宣
GA026n0024_p0128a03║政院命主棲真寺。洪武初，集慶虛席，請師提唱。未幾入湼槃。
GA026n0024_p0128a04║瞽菴法師名顯示，海寧盧氏子。投會稽悟本院一山元公為脫白。具戒，即踰江濤而西事
GA026n0024_p0128a05║天岸濟公。久之，見其天資峻利，曰：「子曷從吾師遊乎？」乃謁佛海大師於上天竺教寺，研窮三觀
GA026n0024_p0128a06║十乘之旨，不至於洞達弗措也。至正間，聘主崇恩演福寺，以洪武四年順寂。師古貌長身，寡言
GA026n0024_p0128a07║笑；清儉自持，一榻二十年，蕭然如逆旅。雅不事干謁，其出世為人，皆迫於羣情，不得已而起也。
GA026n0024_p0128a08║天岸法師弘濟，字同舟。投寶積滿公剃度；依半山全公讀天台之書，悉通其玄義。嘗修《法
GA026n0024_p0128a09║華》、《金光明》、《淨土》期懺，聚精會神，存誠不二。於觀定中，恍睹尊者𢌿以犀角如意，因是談辨日增，
GA026n0024_p0128a10║了無留礙。泰定二年，鹽官海岸崩，民朝夕惴惴，恐為魚鼈。浙江行省右丞相脫驩甚憂之，祈禜
GA026n0024_p0129a01║觀音大士於上天竺，仍請師冥心禪觀。取海沙祝之，親帥其徒徧擲其處。凡足迹所至，岸為不
GA026n0024_p0129a02║崩，人咸異之。
GA026n0024_p0129a03║國朝西源湧法師主天竺。既投老，居蘇城西之蘭若里。趙宗文嘗寓宿菴中，吳之
GA026n0024_p0129a04║詩人數輩連牀夜話。師出玉杯傳飲，杜用嘉碎之，殊不自安，師歎曰：「我法萬物有無常，此乃常
GA026n0024_p0129a05║也，曷怪乎！」
GA026n0024_p0129a06║一如法師會稽人。出家上竺，善講《法華經》。永樂間，詔修大藏，命總其事。洪熙元年，為僧錄
GA026n0024_p0129a07║左闡教。卒，著述有《法華科注》、《大明三藏法數》。
GA026n0024_p0129a08║明懺首自京歸上竺，時明州同竹庵任僧錄，賦詩送之曰：相見即相親　忘形語轉新眼青三
GA026n0024_p0129a09║竺客　頭白四明人細雨沾衣重　涼風送棹頻爾師吾故友　一別幾經春
GA026n0024_p0129a10║靜中講主每為下竺懺首，蔚著賢聲。後為上竺首座，益新風範。空谷老人題其小像，其略
GA026n0024_p0130a01║曰：靜中上人居此地　祖道繩繩善相繼小朶峯前司懺摩　天竺平分風月位
GA026n0024_p0130a02║士瓛法師字秉中。為人天資警敏，素履端醕。愛讀儒書，兼長唐律。從上竺掌教性菴究天
GA026n0024_p0130a03║台教觀，諸山推轂。
GA026n0024_p0130a04║住無相上竺僧。寺大界相石，皆其所立。熟《法華經》如注。
GA026n0024_p0130a05║鐵峯法師名歸定，北京僧。與鎮守公善雲遊，為寺住持，創下白雲堂。一日，鎮守造堂，見其
GA026n0024_p0130a06║犬甚肥，問：「犬不葷乎？」對曰：「然！」守即以美饌覆地，犬不食，大異之。詳載《郡志》。
GA026n0024_p0130a07║青厓道人上竺駿彥也。嘉靖中，將行腳名山，都綱縉賓山送以詩曰：青厓原即是洪厓　圓
GA026n0024_p0130a08║嶠空峒數往來不顧蒼苔石頭滑　月明與爾試芒鞋句中風致，可想見其人。
GA026n0024_p0130a09║寧佩韋有錫類之孝。軍門温令舉側微異行，寧曾刲股救師，舉當道，得「獎勵順僧」四字扁。後
GA026n0024_p0130a10║趙錢塘見扁，命碎之，豈惡其自衒耶？
GA026n0024_p0131a01║杲兩峯名智杲，杭城陳氏子。少持《金剛般若》，日勵清修，專課誦。年六十有四忽示疾，迨彌留，
GA026n0024_p0131a02║索陳皮湯，飲之不輟，腹有宿穢，盡洩無餘。命筆書偈，而手不聽運，叱其手曰：「汝先吾斃耶？」乃屬
GA026n0024_p0131a03║侍者如賢代書云：八卦年來入寂　甜酸苦辣經識今朝了卻世緣　遮箇皮袋狼籍一腳跨步出
GA026n0024_p0131a04║門　撞見寒山拾得三人拍手呵呵　伴我歸投彌勒咦　九蓮朶內見當人　金剛般若波羅密嘉禾
GA026n0024_p0131a05║沈星吳名其廬曰「兩峯草堂」。
GA026n0024_p0131a06║了空禪師山陰人，姓王氏。少貧，手供藝事，口誦彌陀。後禮蓮大師，法名廣似。甲午。朝天台，
GA026n0024_p0131a07║就萬年寺落髮。歸上天竺華嚴山居，禮歷菴，咸稱赤腳師，以師勤苦精進，雖踐踏冰雪，不襪不
GA026n0024_p0131a08║履也。冬惟一葛，夏惟一苎。山居而下有澗，足不踰澗三十餘年。世壽八十。錢太史受益銘所謂
GA026n0024_p0131a09║「沉心孤詣，抗志物表」者哉。
GA026n0024_p0131a10║怡中法師諱靈建，初字靜照，苕上凌氏子。幼皈華藏院，熟治經史。進具之年，遍參名宿，蓮
GA026n0024_p0132a01║居唯識宗，既登堂奧，後於台宗有契。興福院月輝光禪師請升《楞嚴》講座，地產靈芝，天降甘露，
GA026n0024_p0132a02║雙瑞一時，眾稱希有。海昌松谿大師付法卷曰：「夫佛祖慧命，師資道脈，唯以心印心而不謬。
GA026n0024_p0132a03║所承者，斯得之。然所承維何？謂有教以為說，有觀以為行，行說備而事理具，造之一念三千、三
GA026n0024_p0132a04║千一念，修性善惡之不變隨緣、隨緣不變，皆於是可識矣。至若簡小大、明權實、定謗止、辯麤妙，
GA026n0024_p0132a05║誰為所解離？誰為所解即？孰是偏漸修？孰是圓頓修？纖悉不濫，如指諸掌。殆今家舍其無從，而
GA026n0024_p0132a06║圓宗心印，因緣生法，即空、即假、即中。又舍今家，亦無從者。昔柳子厚嘗曰：『法道微而異端起，唯
GA026n0024_p0132a07║天台所傳為得其正。』陳瑩中又曰：『只一具字顯今宗，入此宗者甚希有。』此二賢豈虛美而諂附
GA026n0024_p0132a08║之耶？在親嘗實見，方悉吾言非誕耳。怡中法子，憶己卯歲始從佛國之山來，入戒壇之室。余固
GA026n0024_p0132a09║教觀雙弘，近數年中雖薪桂交作、海山不寧，亦必說之玄義，說之止觀，未敢少有懈心。則知汝
GA026n0024_p0132a10║在輪下，於一家宗途，曰判、曰釋、曰解、曰行，精心苦志，自多深入，蓋不獨撤其籓籬已也。兹彌陀
GA026n0024_p0133a01║興福，高雅唯謙，情存樂法。重以檀護之命，請演《楞嚴》。是宜授夫衣法，以見眾緣之有合，以見吾
GA026n0024_p0133a02║道之有屬云。但吾得法於桐谿，弘道於智者；而桐谿實得法於幽谿，幽谿實得法於百松；百松
GA026n0024_p0133a03║悟入妙宗，又實得法於四明。故嗣興教觀，光昭天下，如日月之不可掩。乃四明與慈雲同出寶
GA026n0024_p0133a04║雲之門，而慈雲闡教於靈山，其法嗣辯才復傳化於上竺。若慧光訥師，則又得法於竹菴，弘經
GA026n0024_p0133a05║於白雲之堂，歸隱於彌陀之院。降而若佛光、東溟、一菴諸師，雖人分先後，道無古今，同智者之
GA026n0024_p0133a06║家法，同一台嶺之心宗。汝得吾法，繼席演教，誠淵源有自，授受非虛矣。今而后，唯不昧而不違，
GA026n0024_p0133a07║自可傳而可大。吾道弘，祖道與佛道俱弘。所望汝者，豈淺衷哉？慎之！慎之！」
GA026n0024_p0133a08║紹谿師名圓昭，姓顧氏，鹽官橫山里人。度雲隱德儒為本師。課誦《金剛》大乘經，靡間寒暑。性
GA026n0024_p0133a09║節儉，耐勤辛，敝衣惡食，澹如也。生平未嘗失色於人。暮年於德馨橋躬執爨事，施茶湯以濟焦
GA026n0024_p0133a10║吻。世壽八十四。恆自言：「人主七十古希，予年八十餘，則又希。」一日示微疾，盥浴更衣曰：「吾將行
GA026n0024_p0134a01║矣。」法𦙍問以往天台乎？西方乎？曰：「皆不願，仍來為竺僧耳。」惺然而逝。
GA026n0024_p0134a02║潔空禪師名海淨，宜興人，姓莊，家業頗殷。十九娶妻，生子一。妻故，忽猛自省曰：「世間有何
GA026n0024_p0134a03║不了事？」遂盡捨家園田產，挈子投海潮了義師薙染。隨至上竺，掩關紫竹林淨居。戒律精苦，茹
GA026n0024_p0134a04║淡，日惟一食。持利刃刺舌端，血書《法華》及《華嚴》五大部等經，立願送供五大名山。師曾患胸疾，
GA026n0024_p0134a05║冬月遇老叟贈巨桃一枚，服之立愈。又於窗隙見老嫗問以書經工夫當無間斷，語訖忽不見。
GA026n0024_p0134a06║深夜坐禪，有虎遶前，若有所請。師笑謂曰：「此間無物。」虎即遁避。種種奇異。一日，索浴將別，文學
GA026n0024_p0134a07║沈允燁言：「老師定生西方。」師大喝曰：「你來惑亂我！何處非西方？」滿室旃檀香氣，吉祥而逝。傳法
GA026n0024_p0134a08║徒名寂奇，移住草庵，即其子，清苦有父風。庵即上竺醵金所建。
GA026n0024_p0134a09║教觀
GA026n0024_p0134a10║教門
GA026n0024_p0135a01║釋迦如來說法四十九年，適時而進，天台判釋凡
GA026n0024_p0135a02║為五時一、最初成道，於三七日中說《華嚴經》，謂「華嚴時」。二、於鹿苑十二年中，說《四阿含》
GA026n0024_p0135a03║小乘經，謂之「阿含時」。三、於諸處八年中，說諸大乘經，彈偏斥小，歎大褒圓，謂之「方等時」。四、
GA026n0024_p0135a04║於舍衞國諸處二十二年中，說諸部般若，謂之「般若時」。五、於耆闍崛山并娑羅雙樹間八年
GA026n0024_p0135a05║中，說《法華》、《涅槃經》，謂之「法華涅槃時」。
GA026n0024_p0135a06║五時所說不出八教八教者：頓、漸、秘密、不定，藏、通、別、圓。頓等四教是為化儀，如
GA026n0024_p0135a07║世藥方；藏等四教是為化法，如辨藥味。
GA026n0024_p0135a08║判五時麄妙華嚴兼粗說妙，阿含但粗無妙，方等對粗說妙，般若帶粗說妙，法華純妙
GA026n0024_p0135a09║無粗。
GA026n0024_p0135a10║化儀四教頓者：頓大之教，不從漸來，正說於大。即華嚴也。漸者：從淺至深，次第得益。即初
GA026n0024_p0136a01║鹿苑、次方等、三般若也。祕密者：佛或為此人說頓，或為彼人說漸，彼此互不相知，能令得益。橫
GA026n0024_p0136a02║在四時，別無部帙。不定者：佛以一音演說法，眾生隨類而得解。於頓說中得漸，於漸說中得頓
GA026n0024_p0136a03║益。亦橫在四時，別無部帙。
GA026n0024_p0136a04║化法四教藏者：經律論三藏，條然不同，三人修諦緣度，析色入空。通者：通前藏教，通後別
GA026n0024_p0136a05║圓，三人同以無言入道，體色入空。別者：別前藏通，別後圓教，界外獨菩薩法，修行位次互不相
GA026n0024_p0136a06║攝。圓者：圓名、圓妙、圓頓、圓足，明不思議因緣，二諦中道，事理具足，但化最上利根之人。
GA026n0024_p0136a07║四教化人旁正藏教：正化二乘，旁化菩薩。通教：正化菩薩，旁化二乘。別教：獨菩薩法。
GA026n0024_p0136a08║圓教：方入為佛法。
GA026n0024_p0136a09║四教詮理化物廣狹藏通：詮真理，化六凡，改惡遷善，革凡成聖。別圓：詮中理，化
GA026n0024_p0136a10║十界，俱成佛道。
GA026n0024_p0137a01║藏教四諦苦則三相遷移，集則四心流動，道則對治易奪，滅則滅有歸無。迷真重故，從事
GA026n0024_p0137a02║得名。
GA026n0024_p0137a03║通教四諦苦無逼迫相，集無和合相，道不二相，滅無生相。迷真輕故，從理得名。
GA026n0024_p0137a04║別教四諦苦無量相，十界果報不同；集有無量相，五住煩惱不同；滅有無量相，諸波羅密
GA026n0024_p0137a05║不同；道有無量相，恆沙佛法不同。迷中重故，從事得名。
GA026n0024_p0137a06║圓教四諦陰入皆如，無苦可得；塵勞本清淨，無集可斷；邊邪皆正中，無道可修；生死即涅
GA026n0024_p0137a07║槃，無滅可證。迷中輕故，從理得名
GA026n0024_p0137a08║八種四教
GA026n0024_p0137a09║一、漸中開四如破他宗，不識教體之妨，謂法華是漸圓，華嚴是頓圓。
GA026n0024_p0137a10║二、方等中四四教並談曰方，四機普被曰等。
GA026n0024_p0138a01║三、別教竪入四十信修生滅四諦藏
GA026n0024_p0138a02║十住無生四諦通
GA026n0024_p0138a03║十行無量四諦別
GA026n0024_p0138a04║十向無作四諦圓
GA026n0024_p0138a05║四、十行橫學四別教十行，化他心切，橫出四四一十六門。
GA026n0024_p0138a06║五、涅槃追泯四生生不可說藏
GA026n0024_p0138a07║生不生不可說通
GA026n0024_p0138a08║不生生不可說別
GA026n0024_p0138a09║不生不生不可說圓
GA026n0024_p0138a10║六、涅槃追說四有因緣故亦可得說，四句如前，但義同施權，卻更分別前四教也。
GA026n0024_p0138a11║七、法華施出四從法華實理施四時三教、權理明無量義，從一清淨道施出二三四。
GA026n0024_p0139a01║八、法華開顯四開四時三教，歸今法華，收多歸一也。
GA026n0024_p0139a02║五時四教筌罤魚兎
GA026n0024_p0139a03║【圖】
GA026n0024_p0139a04║釋經首題五重玄義
GA026n0024_p0139a05║一、釋名名為一部之總，不尋能詮之名，焉悟所詮之體？故名居先。
GA026n0024_p0139a06║二、辯體因筌得魚，尋名顯體，得體而後忘名。苟不辯之，知得何體？
GA026n0024_p0139a07║三、明宗即得體已，須修宗行。見道修道，宗要當明。
GA026n0024_p0139a08║四、論用宗既歸體，必起大用。佛說是經，蓋得乎此。此經力用，次當論之。
GA026n0024_p0140a01║五、判教相名為能詮，三為所詮。能所之教，必有其相。頓漸大小，法當剖判。
GA026n0024_p0140a02║法華五章
GA026n0024_p0140a03║法喻為名妙法是法，蓮華是喻。
GA026n0024_p0140a04║實相體十界十如之法，一一離相絕非。
GA026n0024_p0140a05║一乘因果宗眾善為因，自行言果，是佛自行因果。
GA026n0024_p0140a06║斷疑生信用迹門開顯斷權疑，生實信；本門開顯斷近疑，生遠信。
GA026n0024_p0140a07║無上醍醐教相此經純圓故喻醍醐，逈異偏小餘味故。
GA026n0024_p0140a08║法華二妙
GA026n0024_p0140a09║一、相待論妙待前四時三教之粗，獨顯法華一乘之妙。
GA026n0024_p0141a01║二、絕待論妙妙前諸粗皆成今妙，無粗可論故稱為絕。
GA026n0024_p0141a02║法華本迹因果開合
GA026n0024_p0141a03║【圖】
GA026n0024_p0141a04║
GA026n0024_p0141a05║
GA026n0024_p0141a06║
GA026n0024_p0141a07║
GA026n0024_p0141a08║
GA026n0024_p0141a09║
GA026n0024_p0141a10║
GA026n0024_p0142a01║【圖】
GA026n0024_p0142a02║圓教六即判位（無機子頌）
GA026n0024_p0142a03║理即佛一切眾生皆有佛性動靜理全是，行藏事盡非，冥冥隨物去，杳杳不知歸。
GA026n0024_p0142a04║名字即佛知識經卷聞名知字方聽無生曲，始聞不死歌，今知當體是，翻恨自蹉跎。
GA026n0024_p0142a05║觀行即佛依教修行即五品位念念照常理，心心息幻塵，遍觀諸法性，無假亦無真。
GA026n0024_p0142a06║相似即佛相似解發即十信位四住雖先脫，六塵未盡空，眼中猶有翳，空裏見花紅。
GA026n0024_p0142a07║分真即佛分破分證初住至等覺豁爾心開悟，湛然一切通，窮源猶未盡，常見月朦朧。
GA026n0024_p0143a01║究竟即佛智斷圓滿即妙覺位從來真是妄，今日妄皆真，但復本時性，更無一法新。
GA026n0024_p0143a02║觀門
GA026n0024_p0143a03║三諦
GA026n0024_p0143a04║真諦者：泯一切法。
GA026n0024_p0143a05║俗諦者：立一切法。
GA026n0024_p0143a06║中諦者：統一切法。
GA026n0024_p0143a07║三觀
GA026n0024_p0143a08║空觀者：破見思惑，顯真諦理。
GA026n0024_p0143a09║假觀者：破塵沙惑，顯俗諦理。
GA026n0024_p0143a10║中觀者：破無明惑，顯中諦理。
GA026n0024_p0143a11║纓絡三觀
GA026n0024_p0143a12║一、從假入空觀，亦名二空觀。
GA026n0024_p0143a13║二、從空入假觀，亦名平等觀。
GA026n0024_p0143a14║三、因二空方便，入中道第一義觀。
GA026n0024_p0143a15║天台三止
GA026n0024_p0143a16║一、體真止，止於真諦。
GA026n0024_p0143a17║二、方便隨緣止，止於俗諦。
GA026n0024_p0143a18║三、息二邊分別止，止於中道第一義諦。
GA026n0024_p0144a01║一心中三止觀
GA026n0024_p0144a02║一空一切空，無假無中而不空，總空觀。
GA026n0024_p0144a03║一假一切假，無空無中而不假，總假觀。
GA026n0024_p0144a04║一中一切中，無假無空而不中，總中觀。
GA026n0024_p0144a05║南嶽三種止觀
GA026n0024_p0144a06║漸次：初淺後深，如梯隥。
GA026n0024_p0144a07║不定：前後更互，如金剛寶置於日中。
GA026n0024_p0144a08║圓頓：初後不二，如通者騰空。
GA026n0024_p0144a09║天台三種止觀
GA026n0024_p0144a10║漸次：禪波羅蜜十卷。初淺後深，解頓行漸。隨他空。
GA026n0024_p0144a11║不定：六妙門一卷。前後更互，解頓，行或漸、頓。隨自他假。
GA026n0024_p0144a12║圓頓：摩訶止觀十卷。初後不二，行解俱頓。隨自中。
GA026n0024_p0145a01║修止觀前二十五方便
GA026n0024_p0145a02║一、具五緣
GA026n0024_p0145a03║（一）持戒清淨：在家出家，大小不同。
GA026n0024_p0145a04║（二）衣食具足：蔽形即足，隨食資身。
GA026n0024_p0145a05║（三）閒居靜處：不作眾事，名無憒鬧。
GA026n0024_p0145a06║（四）息諸緣務：生活、人事、工巧、伎術。
GA026n0024_p0145a07║（五）近善知識：外護、同行、教授三種。
GA026n0024_p0145a08║二、訶五欲
GA026n0024_p0145a09║（一）呵色欲：男女形貌、玄黃朱紫。
GA026n0024_p0145a10║（二）呵聲欲：絲竹、環珮、男女歌詠。
GA026n0024_p0145a11║（三）呵香欲：男女身香、飲食香等。
GA026n0024_p0145a12║（四）呵味欲：飲食餚膳，種種美味。
GA026n0024_p0145a13║（五）呵觸欲：男女身分及諸好觸。
GA026n0024_p0146a01║三、棄五蓋
GA026n0024_p0146a02║（一）貪欲蓋：追昔五欲，忘失正念。
GA026n0024_p0146a03║（二）嗔恚蓋：想他惱我，忿怒相續。
GA026n0024_p0146a04║（三）睡眠蓋：心神昏塞，烏暗沉黑。
GA026n0024_p0146a05║（四）掉悔蓋：作無益事，心中憂悔。
GA026n0024_p0146a06║（五）疑蓋：非障理疑，乃障定疑。
GA026n0024_p0146a07║四、調五事
GA026n0024_p0146a08║（一）調心不沉不浮：沉繫鼻端，浮安心下。
GA026n0024_p0146a09║（二）調身不緩不急：挺動肢節，正頭直項。
GA026n0024_p0146a10║（三）調息不澁不滑：氣息若調，則易入定。
GA026n0024_p0146a11║（四）調眠不節不恣：不可苦節，復不可縱。
GA026n0024_p0146a12║（五）調食不饑不飽：安身愈疾，處中得宜。
GA026n0024_p0147a01║五、行五法
GA026n0024_p0147a02║（一）欲：欲離妄想顛倒，欲得禪定智慧。
GA026n0024_p0147a03║（二）精進：持戒棄蓋，初中後夜勤行精進。
GA026n0024_p0147a04║（三）念：念世欺誑可輕賤，禪定智慧可重貴。
GA026n0024_p0147a05║（四）巧慧：籌量世間樂禪定，智慧樂得失輕重。
GA026n0024_p0147a06║（五）一心：念慧分明，見世間可患，定慧可貴。
GA026n0024_p0147a07║十乘觀法
GA026n0024_p0147a08║一、觀不思議境：謂觀一念心具足三千性相，即空即假即中，更不前後，廣大圓滿，橫竪自在。故《法華經》云：其車高廣。
GA026n0024_p0147a09║二、真正發菩提心：謂依上妙境，發無作四弘誓願，愍己愍他，上求下化。經云：又於其上，張設幰蓋。
GA026n0024_p0147a10║三、善巧安心止觀：謂體妙理，常恆寂然名為定，寂而常照名為慧。經云：安置丹枕。
GA026n0024_p0147a11║四、破法遍：謂以三觀破三惑，三觀一心，無惑不破。經云：其疾如風。
GA026n0024_p0148a01║五、識通塞：謂苦集、十二因緣、六蔽、塵沙、無明為塞；滅、滅因緣、智、六度、一心三觀為通。若通須護，有塞須破。經云：其疾如風。
GA026n0024_p0148a02║六、道品調適：謂無作道品一一調停，隨宜而入。經有大白牛等。
GA026n0024_p0148a03║七、對治助開：謂若正道多障，圓理不開，須修事助，謂五停心及六度等。經云：又多僕從。
GA026n0024_p0148a04║八、知位次：謂修行之人知六即位次，既不生上慢，亦不生退屈。經云：乘是寶乘，游於四方。
GA026n0024_p0148a05║九、能安忍：謂於逆順安然不動，策進五品而入六根。引經同前。
GA026n0024_p0148a06║十、無法愛：謂莫著十信相似之道，須入初住真實之理。引經同前。
GA026n0024_p0148a07║十境、三障、四魔
GA026n0024_p0148a08║【圖】
GA026n0024_p0148a09║
GA026n0024_p0148a10║
GA026n0024_p0149a01║【圖】
GA026n0024_p0149a02║
GA026n0024_p0149a03║
GA026n0024_p0149a04║
GA026n0024_p0149a05║
GA026n0024_p0149a06║
GA026n0024_p0149a07║
GA026n0024_p0149a08║
GA026n0024_p0149a09║
GA026n0024_p0149a10║
GA026n0024_p0150a01║
GA026n0024_p0150a02║
GA026n0024_p0150a03║
GA026n0024_p0150a04║
GA026n0024_p0150a05║
GA026n0024_p0150a06║
GA026n0024_p0150a07║
GA026n0024_p0150a08║
GA026n0024_p0150a09║
GA026n0024_p0150a10║上天竺講寺志卷五終