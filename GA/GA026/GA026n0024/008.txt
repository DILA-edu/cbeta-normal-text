GA026n0024_p0201a01║杭州上天竺講寺志卷之八
GA026n0024_p0201a02║天目山三學學人廣賓纂
GA026n0024_p0201a03║道場規製品
GA026n0024_p0201a04║建置
GA026n0024_p0201a05║鳴陽樓即鐘樓，在正殿左，西向。紹興二年五月，高宗詔住持惟日建。至七年二月，上
GA026n0024_p0201a06║鑄萬石大銅鐘以賜，住持應如管領。樓燬。咸淳六年三月，度宗賜錢，住持法照復建。入國朝成
GA026n0024_p0201a07║化間，住持智霑重建。舊所賜鐘，南宋故物也，鯨音圓亮，聲聞數十里。成化間，鎮海樓巨鐘毁於
GA026n0024_p0201a08║火，時鎮守太監麥公秀輦借入城，以代急用，隨鑄償本寺矣。嘉靖三十四年七月，島夷猖獗，軍
GA026n0024_p0201a09║門命取廢寺敗鐘鑄佛郎機。麾下乘勢脅嚇攘取，僧眾控訴雲間方伯潘公恩白而止之。萬歷
GA026n0024_p0201a10║二十三年十一月，寺僧如淵等重鑄，約六千餘斤。時住持圓逸、圓日、圓逕。
GA026n0024_p0202a01║大學士，淳安商輅撰〈上天竺重建鐘樓記〉曰：東南佛寺，
GA026n0024_p0202a02║錢塘為勝；錢塘佛寺，天竺為勝。天竺有三，上天竺又其最勝也。乳竇峯聳其南，白雲峯拱其北，
GA026n0024_p0202a03║天香巖峙其東，雙檜巖直其西。重岡疊巘，螺髻堆青；泉水松風，笙簧入韻，誠一方勝概也。寺創
GA026n0024_p0202a04║於五代之間，時天下繹騷，惟兩淛宴然，蓋錢氏立國之功。文穆之世，高僧道翊結庵是山，一夕，
GA026n0024_p0202a05║見前澗光明上燭；旦往視之，得奇木，遂刻為觀音像奉之。後感夢忠懿，易庵為寺，聿新殿宇。至
GA026n0024_p0202a06║宋咸平、元祐，寖加增廣，於時趙閱道、蘇子瞻、秦少游諸公皆有記。南渡以來，六朝車駕不時臨
GA026n0024_p0202a07║幸，樓臺殿歲增月益，因賜「廣大靈感觀音寺」額，并「白雲堂」印，列為五山之首，禪教宗之。我朝改
GA026n0024_p0202a08║教為講，五山之名仍因其舊。郡之人水旱疾疫，有求必禱；輿馬闐駢，往來如市。是雖佛之感動
GA026n0024_p0202a09║於人，要爾山川之靈有以相之。於寺故有鐘樓，頹圮已久。近時司禮太監李公義奉命出鎮，間
GA026n0024_p0202a10║嘗詣寺，因見巨鐘在地，惻然興念。爰施己資，募工度材，重建層樓，發鐘懸之。於是鯨音四達，晨
GA026n0024_p0203a01║昏有警。寺之景象，遠過於前。住持僧智霑，具廢興始末徵余為記，將壽諸石，以表太監之功，以
GA026n0024_p0203a02║侈寺之美觀，可謂知所重已。且地不自美，因人而美；物不自成，因人而成。夫以天竺為寺，擅勝
GA026n0024_p0203a03║東南，著稱叢林，非有傑構為之壯觀，文字為之顯白，何以昭當時、名後世哉？跡其興建之功偉
GA026n0024_p0203a04║矣，愧予文不足以繼趙蘇諸賢後。因其請，姑為之說。或來者有考，嗣者弗失，庶幾名山勝境與
GA026n0024_p0203a05║天地相為悠久云。
GA026n0024_p0203a06║振遠樓即鼓樓，在正殿右，東向。嘉靖間，樓既坍頹，寺僧清正赤腳募緣，聿新起廢。萬
GA026n0024_p0203a07║歷己酉，寺僧如淶重修。
GA026n0024_p0203a08║藏經樓紹興二年五月，高宗詔住持惟日建。咸淳六年三月，度宗賜錢，命住持佛光重建。
GA026n0024_p0203a09║水月樓在水月池上，虛敞宏麗，僧錄若訥建。自淳熙、嘉定、端平間，屢朝臨幸，駕憇於此。扈從
GA026n0024_p0203a10║游觀，搢紳名詠，留題甚夥。後燬於兵燹，今廢。
GA026n0024_p0204a01║大仙樓在兩峯堂後，即禪觀堂。舉佛事則齋天於此。廢，今為禪堂。
GA026n0024_p0204a02║清暉樓在白雲堂左隅，傾頹歲久。嘉靖中，僧綱道顯再建。
GA026n0024_p0204a03║方丈五楹，在白雲堂左，古有之。淳祐十年五月，理宗臨幸，詔住持佛光作方丈石山。至國
GA026n0024_p0204a04║朝正德中廢。
GA026n0024_p0204a05║皇華館寶祐元年八月，住持佛光建，奉延中使降香者駐節焉。廢。
GA026n0024_p0204a06║夜講臺治平中，辯才淨法師演說無倦，嘗謂「鬼神少威德，則不敢隨眾晝聽」，乃為夜分講經，
GA026n0024_p0204a07║故設之。
GA026n0024_p0204a08║勤舊寮　侍者寮　書記寮　且過寮　茶湯寮
GA026n0024_p0204a09║　藥石寮並廢。
GA026n0024_p0204a10║三官佑聖祠在正殿西隅，廣三楹。萬歷二年，寺僧道禎建。
GA026n0024_p0205a01║福祐靈濟公祠即伽藍神也。按《寺誌》：寶祐六年，理宗封上竺伽藍神號。
GA026n0024_p0205a02║《內七誌》曰：此不在十八位之列。姓曾，以四月初四日生辰。
GA026n0024_p0205a03║文昌祠在鐘樓左偏，北向。崇禎八年，寺僧心印建。僉事林徽初題額。
GA026n0024_p0205a04║張仙祠在圓通門外，琴岡盡際。萬歷丙子，住持德洪建。左方伯朱卿題額曰「廣嗣張仙祠」。
GA026n0024_p0205a05║土地神祠神蓋陳渾也。漢靈帝熹平二年，為餘杭令。今山中祀為土神，不知所以尸祝之
GA026n0024_p0205a06║由。《內七誌》曰：王莽廢錢塘為泉亭縣，光武惡之，廢泉亭，而錢塘故縣未曾復。至光和二年，封朱
GA026n0024_p0205a07║雋為錢塘侯，則錢塘又廢為侯封，而無縣矣。熹平至光和，凡六年，武林其時想分屬餘杭，而渾
GA026n0024_p0205a08║正治斯土，有遺澤，故祀之。渾，字應明。餘杭為陳明府君廟，後唐長興二年，封渾太平靈衛王，故
GA026n0024_p0205a09║俗稱陳明大王。今以正月十五日為君生辰。
GA026n0024_p0205a10║靈衛祠祀朱蹕也。蹕，安吉人。建炎三年，為錢塘令。十二月，金虜由西溪並天竺而進，金勝、祝
GA026n0024_p0206a01║威二將於葛嶺編竹覆泥以陷之。蹕率義勇二千款其前鋒，中流矢二，敗猶叱以戰。退守天竺
GA026n0024_p0206a02║山，傷重而死。咸淳四年，誥封為列侯。
GA026n0024_p0206a03║雷公遺愛祠公名鳴陽，嘉靖間為本府二守。斷靈竺，賜山萬畮，令佃戶納餉當差。寺僧
GA026n0024_p0206a04║即兩峯故址立遺愛堂祀之，諸狀元為記。
GA026n0024_p0206a05║梁公祠公名瑤。正德中，鎮守本藩，有惠於寺，共建生祠。
GA026n0024_p0206a06║雙檜軒淳熙二年，賜唐相園中雙檜，植此。見正統石刻。
GA026n0024_p0206a07║清華軒在秋香閣後。淳祐九年三月，住持佛光重新。宋季燬。大德四年，住持筌若洲重建。今
GA026n0024_p0206a08║廢。
GA026n0024_p0206a09║竹嶼軒趙孟頫書扁，在觀堂。
GA026n0024_p0206a10║圓通門在天王殿左隅，琴岡未盡處，向東。寺初建處，紹興二年五月，高宗詔住持惟日重建。
GA026n0024_p0207a01║舊制亡稽，今以四柱重枅、飛甍鬬角，翼然而壯也。額曰「圓通」，王穉登書。又嶺南李時行書額曰
GA026n0024_p0207a02║「蒼煙白石」。
GA026n0024_p0207a03║普門在雲心衖口，金佛橋下。製似圓通。洪武己巳，住持大山建。正德丁丑，住持歸定重建。萬歷
GA026n0024_p0207a04║甲戌，住持道福又建，高二丈四尺，闊二丈二尺，嗣曹國公景隆書額曰「普門」，尚寶卿徐江山書
GA026n0024_p0207a05║額曰「示現神通」。
GA026n0024_p0207a06║山門舊在飛來峯外，蓋三竺、靈隱共由一門，白太傅所謂「一山門作兩山門」也。入國朝，諸寺始
GA026n0024_p0207a07║畫地分疆。其門遷在中竺寺橋之右、永清石橋之東。製如圓普，而谿巒關鍵過之。嘉靖甲子，住
GA026n0024_p0207a08║持道霑重建。萬歷壬子，住持圓逸重修。崇禎乙亥，眾准香火助資，住持本初、心授又新之。洪武
GA026n0024_p0207a09║甲子，曹國公書額曰「上天竺」，撫臺喻思恂書額曰「法雲慧日」。按《武林舊事》載，天竺外山門額，乃
GA026n0024_p0207a10║蔡京書，他誌惡其人，不錄。高二丈八尺，闊二丈二尺。
GA026n0024_p0208a01║大界相三鉅書鑱之石壁。按《虎庵住界誌》云：「不知某師禁足處，東在普門下，西在觀堂後，南
GA026n0024_p0208a02║在雲心巷，北在白雲房後。學人曰：此是重修懺期結界之限，非禁足也。」按《四分律》云：「佛半月說
GA026n0024_p0208a03║戒，眾集疲勞，許僧伽藍各結大界。」故又為說戒所置也。
GA026n0024_p0208a04║肅儀亭在孫公泉上，翰林蔣暉書扁。《西湖志》：嘉祐中，辯才法師建。《寺志》載郡守蔡襄，有名不
GA026n0024_p0208a05║存。洪武二十八年，一如法師重建。正統五年，住持無相復建。萬歷元年，僧道禮又建。正德間，方
GA026n0024_p0208a06║豪鑱石厓四大書曰「漸入佳境」。
GA026n0024_p0208a07║雪坡亭《寺誌》謂東坡訪辯才法師，適雪霽，搆亭厓下，以紀其勝。
GA026n0024_p0208a08║植杖亭政和五年，郡守李學士偃，訪宣梵珍法師。適珍下山，遇諸塗，遂植杖立談。因置亭表
GA026n0024_p0208a09║之。
GA026n0024_p0208a10║謝屐亭誌謂宣梵法師靜處觀堂，陟西峯之麓，石磴紆盤，每出入必三休焉。喜著屐，嘗曰：「安
GA026n0024_p0209a01║石隱東山，乃攜二妓遊薔薇洞。吾以松竹為薔薇，卒無開落；以白雲明月為妓，空色兩忘。何忝
GA026n0024_p0209a02║安石哉！」選逕之半為亭，以述厥志。今廢。
GA026n0024_p0209a03║夢泉亭誌謂齊玉法師，崇𡩬元年既鑿夢泉於西坡，仍建亭以誌其異。廢。
GA026n0024_p0209a04║曲水亭熙泰間，妙珪法師再住持，築退居曰「復庵」，在寺門橋南。林樾蓊鬱，引泉為曲水，倣蘭
GA026n0024_p0209a05║亭故事，作亭其上。瀕水列嘉石為座，參錯宛轉。賓客至，則命轆轤注水，泛杯茗而俯拾焉。廢。
GA026n0024_p0209a06║見心亭在琮老橋外，山陲沙轉處。嘉靖十三年，都指揮僉事李節建。
GA026n0024_p0209a07║石幢在見心亭路北，高二丈，鐫諸佛於上。當琮老望之，矗然特立於谿山交際，莫知所自。初二，
GA026n0024_p0209a08║萬歷間毁一。
GA026n0024_p0209a09║子院
GA026n0024_p0209a10║大明房在白雲峯南麓之坳，由級而升。國初始分白雲西房，又分西白雲東房為二矣。隆慶
GA026n0024_p0210a01║間，東又分鯨音房，今一華四葉也。有額曰「少師舊隱」、曰「藏春樓」、曰「雲深堂」、曰「嘯月樓」、曰「香巖
GA026n0024_p0210a02║閣」，中丞喻思恂書。
GA026n0024_p0210a03║觀堂房正統年，無相法師退院，法屬鼎為三房，曰觀東，曰觀西，曰觀中。在白雲峯麓，與大明
GA026n0024_p0210a04║山同逕，歷級而歧。有額曰「環中堂」，施鳳來書。曰「雙樹堂」、「無垢堂」、曰「攬翠樓」、曰「白雲樓」、曰「華光
GA026n0024_p0210a05║樓」、曰「覺照樓」。
GA026n0024_p0210a06║白雲東院在白雲堂東偏。正德年，鐵峯法師退院，法脈別為二房：曰方丈中，曰方丈西。萬
GA026n0024_p0210a07║歷年，方丈中又別為二房：曰仰峯，曰鏡山。北又別為二房：曰少泉，曰伴雲。西又別為二房：曰碧
GA026n0024_p0210a08║泉、普門。有額曰「白雲東院」、曰「見峯堂」，夏桂洲書。曰「岧嶤閣」，王穉登隸。曰「慧演堂」，湯煥書。曰「印
GA026n0024_p0210a09║月堂」，黃汝亨書。曰「振音堂」，董承詔書。曰「寄幻堂」，曰「慈雲樓」，閔宗德書。曰「雲住樓」，曰「嘯雲樓」，王恬
GA026n0024_p0210a10║書。
GA026n0024_p0211a01║白雲上房在白雲峯南，跨支岡之麓，拾磴而上，單傳也。有額曰「自觀堂」，錢士升書。
GA026n0024_p0211a02║長生房廼國初古春法師退院，至顯宗之嗣歧為二：曰長生西，曰長生下。有額曰「蓮花藏」，
GA026n0024_p0211a03║龔勉書。曰「長生堂」，曰「淨聖齋」。
GA026n0024_p0211a04║心安房在雙檜峯麓，祖嗣辯才法師，為元東溟法師退院。其胤至嘉隆間析為三：曰心大，心
GA026n0024_p0211a05║南，心外。有額曰「祚胤閣」，曰「寶月堂」，曰「慈恩樓」，曰「玄對」，曰「清約」。
GA026n0024_p0211a06║雲隱房在雙檜峯麓右，國初竺隱法師丈室。法裔至永宣間鼎為三：曰雲西，曰雲東，曰雲中。
GA026n0024_p0211a07║隆慶年，雲中又支一下房。萬歷年，雲西又支一下房。有額曰「來印閣」，沈演書。曰「雲隱堂」，王穉
GA026n0024_p0211a08║登書。曰「平遠樓」，董承詔書。曰「延桂閣」，陳繼儒書。曰「松華室」，程南雲篆。曰「虛白堂」，陳洪濛書。曰「七
GA026n0024_p0211a09║重樓」，張繼孟書。
GA026n0024_p0211a10║幻應房在普門外，與天巖相向古塔院也。成化年，性庵法師之嗣駢為二：曰幻西，曰幻中。
GA026n0024_p0212a01║有額曰「五峯草堂」，孫鑛書。曰「萬翠樓」，沈夢斗書。曰「怡雲樓」。
GA026n0024_p0212a02║天巖房在中印峯南麓，蓋佛光法師退院。法嗣至國朝嘉靖間分為三：曰天西，曰天北，曰天
GA026n0024_p0212a03║南。有額曰「萬杉深處」，開化方豪書。曰「天巖佛窟」，天台王宗沐書。
GA026n0024_p0212a04║見心房在寺外妙香庵。萬歷十年，越僧真海承嗣都綱霑五峯，始序同心。
GA026n0024_p0212a05║彌陀興福教院在楊梅隖。按《咸淳誌》，淳熙初，慧光法師若訥奉旨撥賜上竺空閒山
GA026n0024_p0212a06║地，用衣鉢創建。紹熙三年，光宗御書院額賜之。宋末燬。天啟甲子年，僧德光復建，中立三世如
GA026n0024_p0212a07║來殿七楹；蕭山張士驌醵金倡施，後為彌陀三聖殿五楹；東甌劉康祉創緣為彌勒閣七楹。優
GA026n0024_p0212a08║婆塞張圓奎率眾落成，約兩廂禪燕、經行、庖湢之寮，三十餘間。像設經龕，制所應有者，悉具焉。
GA026n0024_p0212a09║永嘉布政使劉康祉撰〈重建彌陀興福教院記〉曰：
GA026n0024_p0212a10║杭之上天竺有乳竇、獅子，兩峯間即梅塢也。宋孝宗敕兩峯强半山坡，為慧光訥法師別業，以
GA026n0024_p0213a01║使退休。光宗御書「彌陀興福教院」為額，而院名始著。元時院廢。我朝隆萬間，寺宇鼎新，基址蓁
GA026n0024_p0213a02║蕪，且轉轉互授，分屬私門也。萬歷廿六年，靈隱祗園庵月輝禪師德光，愛此寬閑深邃，購得陳
GA026n0024_p0213a03║氏續置產一片，結廬禪誦。其背係上竺住持玉長老分產，及紹峯與師久契，因劃其山麓若干
GA026n0024_p0213a04║畝捨之。師即遊蕭山族姓，募百餘金，購材築精藍。日與弟子正課，閒暇開墾平削。幾更寒暑，西
GA026n0024_p0213a05║圍基面始坦然無坑坎不平之觀也。乞食越城，適呂相府染疫，延師以陀羅尼祛之；遂於餽餉
GA026n0024_p0213a06║外，更置桌牀幔多副送歸。及遊台宕東甌，宰官聽所項公、伯無王公與余欣然傾蓋；與合郡玉
GA026n0024_p0213a07║成檀度，遂下南山之木，取道東海，募營中兵士舁歸。無何，又募郡人馮有恩倡刻彌陀丈六之
GA026n0024_p0213a08║像，觀音、勢至相繼而成眷屬，樂助四十餘金，即成後殿，蓋天啟五年也。嗣後弟圓慧、孫明徹共
GA026n0024_p0213a09║捐銀帛，更造兩廂，周遭掩映，煥然有章，兵部尚書衡岳朱公榜曰「重建彌陀興福教院」。師進此
GA026n0024_p0213a10║山將四十年，其為院之寸土片瓦，焦心勞思，間關拮据，辛苦殆非一旦。是以未及六旬，雪鬢霜
GA026n0024_p0214a01║渡，眉貌稜稜而骨立矣。其所以樂此不為疲者，誠不以自己為急，可謂不負紹峯者矣。
GA026n0024_p0214a02║上天竺寺廨院淳祐十年，住持佛光照法師適左藏，薛師魯占廨院為廳，照不許，即
GA026n0024_p0214a03║渡江東歸。是日理宗幸寺祈雪，隨禱即應。上喜甚，遣中使鄧惟聰進香。聰有奏聞，上命內轄快
GA026n0024_p0214a04║行，遂禁渡。炤回，霅僧永頤贈以詩曰：瀟洒白雲卿　泠然非世情住山金玉重　去路羽毛輕禁渡
GA026n0024_p0214a05║停江棹　高名滿上京野人心獨喜　得失懦夫驚頤，錢塘耆舊也。
GA026n0024_p0214a06║方圓庵在龍泓。元豐二年，辯才法師自本山歸老於此。
GA026n0024_p0214a07║釋守一記曰：天竺辯才法師，以智者教，傳四十年，學者如歸，四方風靡。於是晦者明，窒
GA026n0024_p0214a08║者通，大小之機無不遂者。不居其功，不宿於名，廼辭其交游，去其弟子，而求於寂寞之濱，得龍
GA026n0024_p0214a09║井之居以隱焉。南山守一往見之，過龍泓，登風篁嶺，引目周覽，以索其居。岌然羣峯密圍，㳷然而不
GA026n0024_p0214a10║蔽翳，四顧若失，莫知其鄉。逡巡下危磴，穿深林，得之煙雲髣髴之間，遂造而揖之。法師引余并
GA026n0024_p0215a01║席而坐，相視而笑，徐曰：「子胡來？」曰：「願有觀焉。」法師曰：「子固觀矣，而又將奚觀？」予笑曰：「然。」法師命
GA026n0024_p0215a02║予由照閣經寂室，指其庵而言曰：「此吾
GA026n0024_p0215a03║
GA026n0024_p0215a04║
GA026n0024_p0215a05║
GA026n0024_p0215a06║
GA026n0024_p0215a07║
GA026n0024_p0215a08║之所以休息乎此也。」窺其制，則圓蓋而方趾。余詰之
GA026n0024_p0215a09║曰：「夫釋子之寢，或為方丈，或為圓廬；而是庵也，胡為而然哉？」法師曰：「子既得之矣。雖然，試為子
GA026n0024_p0215a10║言之。夫形而上者，渾淪周徧，非方非圓，而能方圓者也。形而下者，或得於方，或得於圓，或兼斯
GA026n0024_p0216a01║二者，而不能無悖者也。大至於天地，而近止乎一身，無不然。故天得之則運而無積也，地得之
GA026n0024_p0216a02║則靜而無變，是以天圓而地方。人位乎天地之間，則首足具二者之形矣。蓋宇宙雖大，不離其
GA026n0024_p0216a03║內；秋毫雖小，待之成體。故凡有貌像聲色者，無巨細，無古今，皆不能出於方圓之內也，所以古
GA026n0024_p0216a04║先哲王因之也。雖然，此游方之內者也。至於吾佛亦如之，使我黨祝髮以圓其頂，壞色以方其袍，乃欲其煩惱盡而理體圓，靈慧修而德相顯也。蓋溺於理而不達於事，迷於事而不明於理者，皆不可謂之沙門。以制禮樂為衣裳，至於舟車器械宮室之為，皆則而象之，故儒者冠圓冠以知天時，履句履以知地形。蓋蔽於天而不知人，蔽於人而不知天者，皆不可謂之真儒矣。惟能通天地人，真儒矣。唯能理事一如，向無異觀者，其真沙門歟。噫！人之處乎覆載之內，陶乎教化之中，具其形，服其服，用其器，而於其居也，特不然哉？我所以為是庵也。然則，吾直以是為蘧廬爾。若夫以法性之圓，事相之方，而規矩一切，則諸法同體而無自位，萬物各得而不相知，皆藏乎
GA026n0024_p0216a05║不深之度，而游乎無端之紀。則是庵也，為無相之庵，而我亦將以無所住而住焉。當是時也，子
GA026n0024_p0216a06║奚往而觀乎？」嗚呼！理圓也，語方也，吾當忘言與之以無所觀而觀之。於是嗒然隱几。予出，以法
GA026n0024_p0216a07║師之說授其門弟子使記焉。元豐癸亥四月九日慧日峯守一記不二作此成，過予，愛之因書。
GA026n0024_p0216a08║鹿門居士米芾元章
GA026n0024_p0216a09║彌陀菴淳熙十一年，詔本山住持師覺補右街監義。十二年，轉左街僧錄。卒，塔瘞此庵，在凝
GA026n0024_p0216a10║翠泉右。廢。
GA026n0024_p0217a01║復庵紹熙三年，妙珪住持本山，建庵為退居，在普門南。
GA026n0024_p0217a02║陸務觀〈復庵記〉曰：嘉泰二年，上天竺廣慧法師築退居於寺門橋南，名之曰復庵。
GA026n0024_p0217a03║後直白雲峯，前直獅子、乳竇二峯，帶以清溪，環以美箭嘉木。凡為屋七十餘間，寢有室，講有堂；
GA026n0024_p0217a04║中則為殿，以奉西方像。殿前闢大池。兩序列館，以處四方學者。炊爨湢浴，皆為其所。牀敷巾鉢，
GA026n0024_p0217a05║雲布鱗次。又以為傳授講習梵唄之勤，宜有游息之地，以休其暇日，則又作園亭流泉，以與學
GA026n0024_p0217a06║者共之。既成，命其弟子了懷走山陰鏡湖上，從予求文，以記歲月。予告之曰：「進而忘退，行而忘
GA026n0024_p0217a07║居，趨前而昧於顧後者，士大夫之通患也。故朝廷於士之告歸，每優禮之，而又命有司察其尤
GA026n0024_p0217a08║不知止者，以勵名節而厚風俗。士猶有不能決然退者，又況物外道人？初不踐是非毁譽之途，
GA026n0024_p0217a09║名山大眾以說法為職業，愈老而愈尊，愈久而人愈歸之，雖一坐數十夏，何不可者？如法師道
GA026n0024_p0217a10║遇三朝，名蓋萬衲。自紹熙至嘉泰十餘年間，詔書褒錄，如日麗天，學者歸仰，如泉赴壑，非有議
GA026n0024_p0218a01║其後者。而法師慨然為退居之舉，傾竭囊裝，無所顧惜。雖然，以予觀之，師獨視天竺之眾，不啻
GA026n0024_p0218a02║敝屣；加以歲月功行，遂為西方之歸，復庵又一敝屣也。死生去來無常，予老甚矣，安知不先在
GA026n0024_p0218a03║寶池中俟師之來，語今日作記事，相與一笑乎？」
GA026n0024_p0218a04║梅峯庵端平中，梵奎法師退院，并塔於此。在見心亭北麓。萬歷年廢。
GA026n0024_p0218a05║同庵淳祐中，允憲法師退院，塔亦在焉。
GA026n0024_p0218a06║古鏡庵嘉熙中，文杲法師歸塔處。
GA026n0024_p0218a07║北峯庵景定中，智觀法師退居。
GA026n0024_p0218a08║坐禪庵在中印峯南麓，今廢。
GA026n0024_p0218a09║妙香庵在見心亭。
GA026n0024_p0218a10║訥齋，為辯才法師燕居。蘇子瞻記曰：錢塘有法師曰辯才，初住
GA026n0024_p0219a01║天竺寺，以天台法化吳越。人歸之如佛出世，事之如養父母。金帛之施，不求而至。居天竺十四
GA026n0024_p0219a02║年，有利其富者迫而逐之，師欣然捨去，不以為意。吳越之人從之若騖，天竺之眾分散去。事聞
GA026n0024_p0219a03║於朝，明年俾復其舊，師僶俛而還，如不得已。吳越之人爭出其力，以成就廢缺，眾復大集。無幾，
GA026n0024_p0219a04║師告其眾曰：「吾雖未嘗爭也，不幸而立於爭地。久居而不去，人以己是非彼法門也。天竺之南，
GA026n0024_p0219a05║山深而禾茂，泉甘而石峻。汝舍我，將老於是。」言已，杖策以往，以茅竹自覆。聲動吳越，人復致其
GA026n0024_p0219a06║所，巉嶺煙屺，築室而奉之。不期年，而荒榛巖石之間，臺觀飛湧，丹堊炳煥，如天帝釋官。師自是
GA026n0024_p0219a07║謝事不復出入。高郵秦觀少游名其所居曰「訥齋」，道潛師寂寥屬予為記。余聞之，師始以教法人
GA026n0024_p0219a08║，扣之即鳴，如千石鐘；來不失時，如滄海潮，故人以辨名之。及其居此山，閉門燕坐，寂默終日。
GA026n0024_p0219a09║落葉根榮，如冬枯木；風止波定，如古澗水，故人以訥名之。雖然，此非師之大全也；彼其全者，不
GA026n0024_p0219a10║大不小，不長不短，不垢不淨，不辭不訥，而又何以名之？雖然，樂其出而高其退，喜其辨而貴其
GA026n0024_p0220a01║訥，此眾人之意也，則其以齋名也亦宜。乃作頌曰：以辨見我　既非見我以訥見我　亦幾於妄有
GA026n0024_p0220a02║扣而應　時止而止非辨非訥　如如不動諸佛既然　我亦如是
GA026n0024_p0220a03║靜處齋萬歷癸丑，住持萬靈重建。在中印峯麓。
GA026n0024_p0220a04║大明山居國初，姚恭靖公廣孝，初為沙門，名道衍。上竺住持大山，蓋其法嗣。公既貴南還，
GA026n0024_p0220a05║居此久之，故扁曰「少師舊隱」，蕭山孫學思書。或問「大明」取義，金庭子謂：少師在元時已兆開國
GA026n0024_p0220a06║之徵。或謂山中古有大明寺，載《咸淳志》及《武林舊事》。邵虎庵有辯，見《內七志》，尚竢博雅正之。
GA026n0024_p0220a07║華嚴山居在雙桂峯下梯子塢。萬歷初年，寺僧雨山建。楚僧正叢嘗居之。吳興施進士浚
GA026n0024_p0220a08║明官南部，以太史紙印《南藏》經律論為方冊，付寺僧如淞安置山居便閱焉。
GA026n0024_p0220a09║古顯親多福院天福五年五月，吳越王建。舊名光福，治平改額。今廢。
GA026n0024_p0220a10║塔墓
GA026n0024_p0221a01║道翊祖師塔在乳竇峯之麓。墓道自普門外數十武南入，至塔計七十六弓。闊，北二弓，
GA026n0024_p0221a02║南一弓。崇禎丁卯年夏五月，住持炤本鳩合寺重立石牌坊一座，題曰「晉開山聖僧道翊祖師
GA026n0024_p0221a03║之塔」，縣侯王楊基書；額陰彚刻住持名，表於路口。癸酉冬，住持照本重加塔門、柱檻、拜臺等，屬
GA026n0024_p0221a04║琢石新之。
GA026n0024_p0221a05║辯才淨法師塔在南山老龍井。按邵氏《七識》，在衍福寺。
GA026n0024_p0221a06║黃門侍郎蘇轍撰塔銘曰：如來昔在世　心禪語為教譬如四大海　惟是一
GA026n0024_p0221a07║溼性性於溼性中　變化千萬億風來為濤瀾　風去為湛然魚龍所遊戲　鬼神所出沒船筏借其
GA026n0024_p0221a08║力　網罟取其利其上為洲渚　諸國所生育其下為淵谷　百怪所藏伏東南出日月　上下屬河漢
GA026n0024_p0221a09║觀者不能了　𥈭盱何暇說如來知迷悶　隨變為解釋因變所說者　是則名為教彼善聞教人　當
GA026n0024_p0221a10║知是幻耳既已知是幻　則當識真實我觀世教師　皆謂教是實由謂教實故　則為禪所呵禪雖呵乎教　終以
GA026n0024_p0222a01║教致禪禪若不取教　是杜所入門教而不知禪　是不識家也辯才真法師　於教得禪那口舌如
GA026n0024_p0222a02║翻瀾　而不失道根性湛如止水　得風輒粲然以是於東南　普服禪教師士女常奔走　金帛常圍
GA026n0024_p0222a03║遶師性不取故　物來不能拒道成數有盡　西方一瞬息西方亦非實　要有真實處
GA026n0024_p0222a04║慧光訥法師卒諡「宗教廣慈大師」，塔曰普照，在興
GA026n0024_p0222a05║福彌陀菴。光祿大夫宋之瑞作銘。
GA026n0024_p0222a06║師覺法師淳熙十一年卒，塔於彌陀菴。
GA026n0024_p0222a07║妙珪法師嘉定元年八月卒，塔於復菴。
GA026n0024_p0222a08║思義法師嘉定十六年卒，塔於鑑堂。
GA026n0024_p0222a09║善月法師端平三年三月卒，塔於柏庭。
GA026n0024_p0222a10║佛慧法師文杲嘉熙四年卒，塔於古鏡菴。
GA026n0024_p0223a01║允憲法師淳祐七年卒，塔於同菴。中大夫直寶文
GA026n0024_p0223a02║閣學士，林希逸為塔銘。
GA026n0024_p0223a03║默堂法師正觀咸淳元年卒，塔於彌陀菴。
GA026n0024_p0223a04║慧寂玉禪師塔在上竺山西。
GA026n0024_p0223a05║佛光照法師塔賜曰慈應。咸淳六年九月，度宗詔太傅魏國公鈞，齎俸資，
GA026n0024_p0223a06║為造天巖壽塔。二十六日乙丑經始，十一月乙未落成。於咸淳癸酉八月十五日，窆全身衣髮
GA026n0024_p0223a07║於天巖，在中印峯半之南。
GA026n0024_p0223a08║禮部尚書文及翁撰塔銘曰：台山蒼蒼　佛國相鄉萬八十丈　鐘秀發祥
GA026n0024_p0223a09║挺生晦巖　巍巍堂堂禪宗教旨　律檢精詳總歸一乘　純挈眾芳游戲三昧　舌吐廣長法嗣北峯
GA026n0024_p0223a10║　此一瓣香洋洋覺海　我為津梁及其示寂　破缽空囊是幻是滅　非幻不忘慈應之塔　玉立東岡
GA026n0024_p0224a01║山君川后　擁護塔旁經百千刼　古佛放光
GA026n0024_p0224a02║元如菴真法師塔天如則禪師撰銘曰：天台鉅宗　天竺盛集
GA026n0024_p0224a03║匪伊人兮　孰造其極異哉如菴　應化靡測海月辯才　誰今誰昔虩虩法雷　杲杲慧日何燭非幽
GA026n0024_p0224a04║　何啟非蟄歸藏故丘　是訓是式子孫繼之　有永無斁
GA026n0024_p0224a05║國朝東溟日法師塔賜曰妙應。在過山楊梅塢。
GA026n0024_p0224a06║學士宋濂撰塔銘曰：人天之際　所貴惟誠能貫鐵石　可達潛冥世之修學　思證
GA026n0024_p0224a07║無生舍此不務　其將孰營倬彼大師　為時俊英春蒸草木　水翻建瓴天延法胤　神夢符禎出演
GA026n0024_p0224a08║鴻寶　丕昭性靈飛樓矗矗　湧殿亭亭琅函飾鳳　華虡鏗鯨一實所感　百物交并惟心所證　諸緣
GA026n0024_p0224a09║莫攖出言石墜　轉盻露凝釋門蓍蔡　剎海章程豈期蓮夢　遽生淨泓世相莫廢　人文是徵後千
GA026n0024_p0224a10║百載　尚信斯銘
GA026n0024_p0225a01║存翁道法師雲隱塔在雙桂峯之麓。
GA026n0024_p0225a02║太子少師姚廣孝撰銘曰：一念三千解行全　大蘇妙悟百世傳部味教觀
GA026n0024_p0225a03║何幽玄　我菴得旨疏且箋法師聯芳并教專　青鎮五竹兆已先　天竺下上宜榮遷文藻黼黻成
GA026n0024_p0225a04║勝緣　四眾仰德加敬虔左街政聲彌八埏　廣薦說法天子前法才浩浩音清圓　龍顏喜動驚外
GA026n0024_p0225a05║筵神燈下照光燦然　福及鬼域資人天胡為一夕傾法船　苦海莫濟淚漣漣靈寵深密窣堵堅
GA026n0024_p0225a06║　勒銘山阿垂萬年宣德辛亥，上竺住持徒弟正順立石
GA026n0024_p0225a07║止堂山法師塔大理寺少卿楊復撰銘曰：赤城分秀　滄溟
GA026n0024_p0225a08║減波素蟾流暉　帝委厥和合生異人　神邁惟一匪俗克沉　慨歸於佛海藏有文　含乳即通百千
GA026n0024_p0225a09║萬卷　羲日以融遭逢哲匠　道茂志長駕摩訶衍　遊於沆茫出世名剎　提綱顯司宏加化度　大雲
GA026n0024_p0225a10║垂慈龍司寢處　神相左右我心孔雄　何有結漏所作已辦　爰旋淨鄉寂滅三昧　逍遙真常白雲
GA026n0024_p0226a01║在塔　嗣法多孝奉此塵剎　深心用報支那天台　標屹自然覩比舍利　性鑑同圓
GA026n0024_p0226a02║性菴顧法師生塔在乳竇峯下。
GA026n0024_p0226a03║吏部尚書魏驥撰銘曰：系出名族　教依大慈釋典既崇　儒術亦窺屢主道場
GA026n0024_p0226a04║　整矩頓規坐猊揮麈　大眾悉歸載啟載沃　釋彼羣疑不懈亦勤　扶植教基甲子未週　歸計遽為
GA026n0024_p0226a05║生死瞭然　知者其誰峩峩窣堵　卜協蓍龜百靈呵護　以俟期頤靈鷲盤旋　祗樹蔽虧過者宜式
GA026n0024_p0226a06║　視我銘詩
GA026n0024_p0226a07║一菴如法師塔在中印峯麓。學士楊士奇為誌。
GA026n0024_p0226a08║蘭古春禪師塔在上竺坐禪菴後。
GA026n0024_p0226a09║
GA026n0024_p0226a10║上天竺講寺卷八終