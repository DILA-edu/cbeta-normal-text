GA026n0024_p0227a01║杭州上天竺講寺志卷之九
GA026n0024_p0227a02║天目山三學學人廣賓纂
GA026n0024_p0227a03║規製品
GA026n0024_p0227a04║像設
GA026n0024_p0227a05║廣大靈感觀世音菩薩尊像，按李東瀛誌準神異
GA026n0024_p0227a06║記載，天福年間，道翊既得奇木，異香襲人，膚理神色，與凡木迥殊。翊就竹竿巷雕塑匠孔
GA026n0024_p0227a07║仁謙，造觀音大士。孔剖之，有大士像宛然天成，不假刻削。冠服具美，慈顏婉好。孔欲易以他木
GA026n0024_p0227a08║所為者，翊輒夢大士云：「吾像孔已匿之幮庋中背面者，是毋為致欺。」翊往迎，果更別像，乃以夢
GA026n0024_p0227a09║語諭之，孔不能隱也。
GA026n0024_p0227a10║按《武林外史．靈奇識》云，仁謙因其形似，即造大士像。既成，妙貌莊嚴，寶光煥
GA026n0024_p0228a01║發。夜亡列燭之明，晝掩曦輪之影。其為神異，不可格思。邵生云：「大士之靈，假乎像，不依乎像也。」
GA026n0024_p0228a02║然法身本無限量，今高二尺四寸，坐相。左右侍善財、龍女，並異香具足相好。
GA026n0024_p0228a03║殿北擁壁，今易木龕，奉大士滲金銅像，坐相，高六尺，左右並
GA026n0024_p0228a04║大士銅像。嘉靖甲子，寺僧平澗募造。
GA026n0024_p0228a05║殿左右中架，奉十六王子聖像，坐高約四尺五寸。
GA026n0024_p0228a06║左右後架，奉十地菩薩聖像，立高約七尺。
GA026n0024_p0228a07║左右前架，奉護法諸天像二十位，立約二尺四寸。
GA026n0024_p0228a08║殿奧，奉彌勒應身銅坐像，約四尺。
GA026n0024_p0228a09║左右後古藏經廚內，奉銅大士，洎善才、龍女，約高四尺。
GA026n0024_p0228a10║嘉靖年，鹽官陳普惠為寺淨人，專事殿之啟閉洒掃、香鐙鐘鼓之役，暇則喃喃經佛而已。銖積
GA026n0024_p0229a01║日施三十餘金，裝嚴十地諸天等像。新飾廚龕，易木座為石臺。舊誌紀之。
GA026n0024_p0229a02║後殿，奉丈六銅大士像。嘉靖四十五年，華亭大學士徐階鑄捨。又
GA026n0024_p0229a03║奉千手眼大士像，約量八尺，減塑。又銅大士坐像，約五
GA026n0024_p0229a04║尺。左右擁壁，奉天台五百聖僧像，增塑。北面擁
GA026n0024_p0229a05║壁，塑星宿海，奉熾盛光佛、藥叉大將，下奉三大
GA026n0024_p0229a06║士鐵像，坐約五尺。
GA026n0024_p0229a07║白雲堂北磚殿，奉毘盧遮那佛，坐約一丈六尺，銅冶金裝。并蓮花四
GA026n0024_p0229a08║十八瓣，亦銅也。萬歷末年，淮僧真寶募造。
GA026n0024_p0229a09║前殿，奉四天王天神，增塑。又彌勒應身坐像，高五尺。萬
GA026n0024_p0229a10║歷乙未，平湖陸冢宰光祖造施。
GA026n0024_p0230a01║護法殿，奉韋馱尊天坐像，高四尺五寸，減塑。
GA026n0024_p0230a02║鼓樓下，奉阿彌陀佛，洎觀音、勢至銅立像，高六尺，三面塑
GA026n0024_p0230a03║擁壁。
GA026n0024_p0230a04║鐘樓下，奉地藏菩薩坐像，高一丈；洎左右十王立像，高六尺，並銅鑄。
GA026n0024_p0230a05║伽藍殿，中奉敕封福祐靈濟公像，左奉大權、修
GA026n0024_p0230a06║利、華光、周宣、關聖諸神，右奉五顯神等坐像。
GA026n0024_p0230a07║祖師殿，奉菩提達摩、天台智者、開山道翊尊者三
GA026n0024_p0230a08║坐像。
GA026n0024_p0230a09║藏經閣，上奉阿彌陀佛坐像，東向奉千手眼大
GA026n0024_p0230a10║悲立像，並約五尺餘高。
GA026n0024_p0231a01║香山殿，奉文殊、普賢、觀自在三大士；三面擁壁，塑香山勝境。
GA026n0024_p0231a02║文昌祠，上奉帝君坐像，閣下奉定光古佛應身像。
GA026n0024_p0231a03║三官祠，奉三官大帝坐像，高六尺。
GA026n0024_p0231a04║國初，僧錄存翁和尚頂相一軸，國公李景隆書贊。
GA026n0024_p0231a05║崇禎己卯五月廿八，雲中房火，廢。
GA026n0024_p0231a06║姚少師道衍遺像，存如淵房，木商吳宗伯竊去。〈自贊〉見贊類。
GA026n0024_p0231a07║董方伯承詔建兩峯堂，請像留白雲東院。
GA026n0024_p0231a08║供具
GA026n0024_p0231a09║靈感大士內殿一座，高二丈四尺，深一丈二尺，闊如之。雕鐫彩繪，精好光嚴，古
GA026n0024_p0231a10║名「最吉祥寶華龕」也。龕以內設百寶牀一座，木類栴檀，飾諸珍異。長四尺，闊二尺，高尺許。廼成
GA026n0024_p0232a01║祖文皇帝所供，奉安大士真身於上。背張屏扆上懸大圓智鏡幔，以錦綺加瓔緌等飾。龕以前
GA026n0024_p0232a02║橫安雕几，几用磚面，示有警也。盛列彝鼎，羅香華鐙燭之供。龕以下琢石為臺，高五尺，闊二丈
GA026n0024_p0232a03║四尺，深二丈。左右納陛，拾級而陞。石臺不徧處，以木綴之。臺端三面繞以闌干。萬歷中，雲間徐
GA026n0024_p0232a04║分司知白公，蠲資整飾。因禁一切人毋登龕殿，溷渫真身，使扃鐍之，卒不能久也。龕以外雜以
GA026n0024_p0232a05║罘罳伏蹕。金絲幢旛，掩映交羅，氤氳繚繞，其為殊勝，不可名狀。天順年，製為聯曰：「福聚海無量，
GA026n0024_p0232a06║是故應頂禮。」又髹漆經笥二。又黑鈿香盒一。
GA026n0024_p0232a07║又古銅牌二，闊六寸，長一尺，琢經偈者。又黑漆神位，高尺許，螺鈿嵌
GA026n0024_p0232a08║其字曰「靈感觀世音菩薩」，是可稱山門神器也。自天啟丁卯年，舊住持興美、寂嘉不交付下手
GA026n0024_p0232a09║所存。凡大士祈禱出山，古遺座前白銅軍持一具，左右金螭為耳，
GA026n0024_p0232a10║注淨水於中；如誠感雨應，則先夕先旦，必水從缾溢，或泡沫汎躍，斷斷無爽。又座前，
GA026n0024_p0233a01║香爐一，花瓶二，皆古銅者，寺舊物也。殿中，大方爐一，花
GA026n0024_p0233a02║瓶二，古銅者，太皇太后張賜施。大方銅燭臺一對，
GA026n0024_p0233a03║高五尺，狀元諸大綬施，廢。銅報鐘一口、大鐵磬一口，古所遺者。
GA026n0024_p0233a04║巨鐘一口，約三千斤。雲板一面，約三百斤，岐陽武靖王捨，洪武十七
GA026n0024_p0233a05║年十一月二十七日，住持惠隱鑄。又銅籤筒一對，每約二百斤，太監劉捨。洪
GA026n0024_p0233a06║武十五年，住持妙修承領，今廢其一。又銅塔一座，約高五尺，成化廿三年，周太后
GA026n0024_p0233a07║鑄捨，今奉安後殿。殿前，鐵爐一具，約三千斤；其製鑄以鼎蓋，承以石臺，
GA026n0024_p0233a08║泥不陷，雨不濡也；萬歷庚子，織造太監孫隆鑄捨。四月初八日浴佛古
GA026n0024_p0233a09║銅盆一，崇禎年間，住持通藏，廢。
GA026n0024_p0233a10║後殿前，銅角端一具，約七百斤，即香爐也；萬歷十二年，平湖顧其忠鑄施。
GA026n0024_p0234a01║崇禎三年暮夜，被偷兒竊去，其首其身鎔鑄供器五，事見存藏經閣。
GA026n0024_p0234a02║天王殿左隅，磚紙爐一座，方廣約一丈六尺。爐亭石為柱，約丈四尺。
GA026n0024_p0234a03║天啟元年重建。前此嘉靖中，郡城孫立甃。萬歷中，錢塘李思明修爐基，古公界地也。近議香山
GA026n0024_p0234a04║殿牆外南，地長三丈三尺，闊九尺，係福一山房己業。眾以堆貯爐灰，取便每春二月初三，聽其
GA026n0024_p0234a05║房收化紙錢一日，以為地稅。古剎竿石柱一合，每柱匾方高一丈，在紙爐
GA026n0024_p0234a06║南。大士行殿一座，金彩莊嚴，方廣四尺，高八尺，行則十六人舁之。
GA026n0024_p0234a07║碑記
GA026n0024_p0234a08║宋洪內翰邁撰〈上天竺講寺碑〉曰：華藏世界毘盧覺海，萬億河沙
GA026n0024_p0234a09║諸佛菩薩，均以大慈能仁、闡豁悲願為出世導師；而隨念融攝，從聞思修，使末刼有生持戴瞻
GA026n0024_p0234a10║仰如在其上者，惟觀音大士為然。自給孤靈山、勝身贍部、兜率毘盧之宮，補怛洛伽之谷，無量
GA026n0024_p0235a01║無垠魔區鬼窟，未有不靈赫示化、暢宣正機，而放大光明；覺有緣眾，接物利人，因病施藥，直若
GA026n0024_p0235a02║家至戶到者，惟錢塘天竺為然。故其肇始於道翊師，示夢於錢忠懿，顯祠於咸平，浮像於天聖，
GA026n0024_p0235a03║易十方於妙臻，還舊貫於元淨；塵塵剎剎，久而愈昭，於是有「靈感」美名之錫。當時寶光示現，濬
GA026n0024_p0235a04║發兆祥，絢爛隮升，上澈霄漢，湛然虛明，普照四天。知制誥呂夏卿、龍圖閣學士沈文通、寶文閣
GA026n0024_p0235a05║待制陳軒，紀載於前，可覆視也。遭靖康孽火，鞠為灰燼。蒿目淺智，意其復初為難。人天護承，否
GA026n0024_p0235a06║極必泰；大駕南巡，狩臨是邦；紹開中興，寧濟方夏；雖英謨雄烈，士業得以憑藉。然𥥆冥沕穆，非
GA026n0024_p0235a07║菩薩焉依？凡請雨謁晴，不嫌於屢。故六七十載，昭事愈飭；傳序三聖，年增歲加。錫鑾和鈴，薦往
GA026n0024_p0235a08║法駕；捐內帑金幣，俾建經、鐘二樓。會法安僧之堂，羅漢之閣，水陸之宇，視所應為，次第崇立。孝
GA026n0024_p0235a09║宗創於西北隅，啟十六觀，賜之玉缶觚彝、珠宮金相、寶冠纓絡，價值數十萬緡；親製贊文，特書
GA026n0024_p0235a10║兩扁，終之以法輪寶藏。聖安太上亦揭賁雲章，今皇帝又申「永作天台教寺」之旨。凡禪、律、賢首、
GA026n0024_p0236a01║慈恩異宗，毋得窺覦更易，然後學者知所蒙賴。是教也，本於智者建化，以妙為宗，以如為體，以
GA026n0024_p0236a02║法華三昧為極致，以安養國土為依歸，以止觀為修證之要。蕩一切塵，以空為觀；立一切法，以
GA026n0024_p0236a03║假而觀；究一切法性，以中而觀；以五時八教判釋如來一代訓典，訖於無生真諦，超最上乘。教
GA026n0024_p0236a04║海淵深，義天高遠；業空緣廢，理勝惑亡；等於太虛，無惡不斷。厥今水精之域圓滿清淨，其門庭
GA026n0024_p0236a05║燁如，其堂殿穹如，其觀閣迥如，其廂廡邃如。羣居以智導迷，人知選佛之場矣。先後住持者，曰
GA026n0024_p0236a06║惟日，曰若訥，曰師覺，曰妙珪，皆擢錄教門，實稱僧中龍象。珪遺信求記不置，既書之，而又系偈
GA026n0024_p0236a07║言，其詞曰：北山鎮錢塘　三竺分鼎峙西峯居上頭　氣與下中異南無觀世音　的以何年至至今
GA026n0024_p0236a08║無作相　在此猶在彼雖自西徂東　而實未嘗動法門元不二　一一成菩提應生無住心　了不滯
GA026n0024_p0236a09║空有以我清淨眼　普鑒阿耨塵白日當空虛　豈復留纖翳皇居尺有咫　天近聖澤彌多羅蓮花
GA026n0024_p0236a10║臺　不與昔時似高皇屈萬乘　孝祖親製文玉觚寶瓶彝　冠珞粲珠琲價值百千萬　莊嚴不遺力
GA026n0024_p0237a01║誰言佛土遙　小叩則小應炎天六七月　要雨雨隨注乃至請晴霽　應念便護感左右十六觀　攝
GA026n0024_p0237a02║彼散亂心天台妙教宗　永永傳真諦蕩蕩水精域　化樂侔天宮太上及今皇　瞻敬更無極咨汝
GA026n0024_p0237a03║白足士　思報君佛恩善修成法身　一證一切證譬如航巨海　龍驤駕高檣無風送吹噓　難擬徹
GA026n0024_p0237a04║彼岸珍寶祕幽谷　虎豹嚴衛守無人為我先　可到不可致菩薩具方便　總持觀十方為巍大道
GA026n0024_p0237a05║場　誓願徧應物紫金光結聚　若非煙非雲闡宏慈悲心　為汝眾生父念今聖天子　與佛俱有緣
GA026n0024_p0237a06║拈花世尊前　咸透第一義求闡無盡藏　護國并福民剎那彈指間　聞見悉成佛惟日暨訥覺　於
GA026n0024_p0237a07║今妙珪師稽首大士前　洗我綺語業
GA026n0024_p0237a08║元黃溍〈重建大殿記〉曰：至元之三年，寺毁於災，惟聖像巍然獨存，諸珍異服
GA026n0024_p0237a09║器亦無損毫末，人以為是有神物陰護之。亡何而主僧仲頤告寂，延慶子思以五年夏五月來
GA026n0024_p0237a10║涖寺事，謂復故莫先治殿，以揭虔妥靈。各探己槖，出錢有差。俄有大商獻巨楠六十有三，尋收
GA026n0024_p0238a01║亡僧所遺錢緡、田畝各若干，而達官大姓相繼輸施。於是隨木之植以選其材，斂田之入以給
GA026n0024_p0238a02║其食，量緡錢之多寡以經其費。凡其制為間二十有四，悉準其舊。其崇八尋，倍其崇而益尋有
GA026n0024_p0238a03║二尺以為修，半其修而去尋有二尺以為廣。功未竟者三之一，子思以至正二年還四明之延
GA026n0024_p0238a04║慶。本無由延慶出領兹山，悉力殫慮，圖終其役。三年，本無逝。四年，慧日自下天竺陞補其處，節
GA026n0024_p0238a05║縮浮費，併裒眾施之羨餘，完以圬墁，飾以髹彤，而前堂後室煥乎一新。安奉如式，纎悉畢備；緇
GA026n0024_p0238a06║白之侶有所瞻依，薦紳之流咸欣慶焉。蓋天竺據羣山之奧，乳竇峙其前，白雲、獅子、雙檜諸峯
GA026n0024_p0238a07║拱揖其左右。其外則襟江帶湖，清淑所鍾；神棲聖止，光靈彰灼，有以大庇乎斯人。而杭在異時
GA026n0024_p0238a08║為行都，旄頭屬車之幸臨，宸章奎奏之裦飾，寶冠龍符、玉缶觚彝之賜予，燁其餘輝，下賁林壑；
GA026n0024_p0238a09║矧今昭代，帝德所覆，承護有嚴，名香花旛，中使狎至；王公貴人至於閭里好事之家，稽首募趨
GA026n0024_p0238a10║恐弗及，宜不難於以壞為成。然猶六更藏鑰，三換主席，乃克就緒。某是用備記其廢興之顛末，
GA026n0024_p0239a01║來者尚鑒於斯而扶植之，俾勿墜哉。夫大士以種種之形示現諸國土，以巍巍之力饒益諸眾
GA026n0024_p0239a02║生，非世諦文字可得而記之者，不敢贊一辭也。
GA026n0024_p0239a03║宋丞相李綱譔〈建上天竺天台教寺十六觀堂碑〉
GA026n0024_p0239a04║曰：上天竺寺，始自石晉天福四年，僧道翊法師開山。後忠懿王錢因感大士靈異，闢舊基聿
GA026n0024_p0239a05║新之，名曰「看經院」。逮高宗南遷，迭見祥瑞，萬眾欽仰，聖駕不時臨幸。乾道元年二月，住持若訥
GA026n0024_p0239a06║宣對稱旨，特補右街僧錄。四月，復進左街。上竺錄僧事者始此。特賜御幣金帛，鼎建十六觀堂，
GA026n0024_p0239a07║以為止觀之所，極其弘麗；東宮親書扁額以賜，曰「超諸有海」。先是，辯才淨法師於嘉祐、熙寧間
GA026n0024_p0239a08║兩住本山，兼統禪講二教律三宗，賜詩襃美。東宮復書「歸隱」之額，聽其退居興福。訥以觀堂之
GA026n0024_p0239a09║設，厥功甚偉；聖王之意，惻憫佛法日就湮晦，正欲闡明教觀，虔修《金光明懺法》於智者乍興之
GA026n0024_p0239a10║時，以續佛慧命。訥自謂日逼桑榆，不具紀述鐫勒貞珉，則無以昭示聖明之令典。時予提舉洞
GA026n0024_p0240a01║霄宮，倩予摭其寺之顛末，以詔來者知所紹述。不惟表章前聖之殊恩，抑亦振揚如來之墜緒。
GA026n0024_p0240a02║愚以西方聖人之教，專以了明心性、出離死生為事，至漢明帝時方入中夏。歷唐而宋，授受殊
GA026n0024_p0240a03║軌；惟曹溪頓悟上乘，獨傳心印。其次根器懸絕，各立鑪冶，遂有南能北秀之別。枝蔓興而宗旨
GA026n0024_p0240a04║微矣，必也逆遡釋迦之正脈；勿以止觀宣演為殊科，止以精修默悟為實地。其他如戒慧、空假
GA026n0024_p0240a05║中、半滿、權實、偏圓、大小之論，至於止觀之法，亦有十六之差殊。不知千柯萬葉，本於一根；千流
GA026n0024_p0240a06║萬派，本於一源；千經萬卷，本於一理；千態萬狀，本於一心。心外無性，性外無心；心即是性，性即
GA026n0024_p0240a07║是心。如千江月，處處圓明，不以水之闊隘、淺深而現影獨殊；如無塵鏡，人人普照，不以貌之黑
GA026n0024_p0240a08║白、妍媸而鑑形少異。此心性之本無不同，均稟同賦，皆可以成佛作祖也。如登萬仞之山，非一
GA026n0024_p0240a09║蹵之能至，必由梯磴而可升。其行步之疾徐，皆由於足力之强弱。雖到有遲速，其同至於巔則
GA026n0024_p0240a10║一也。如涉萬里之津，非一息所能濟，必假舟楫而可渡。其登岸之後先，各隨其帆檣之備否。雖
GA026n0024_p0241a01║行分遠近，其同濟於險則一也。此猶根器之稟有不同，而頓漸之教所由立也。如大醫王對病
GA026n0024_p0241a02║用藥，在在差殊。故佛世尊隨機說法，種種方便。故頓者一聞千悟，如真金落火，重鎔迭鍊，不損
GA026n0024_p0241a03║毫釐。直是天生彌勒，不勞心力，到手圓成。漸者如盲人走路，覓響尋聲，全仗指迷；磨杵作鍼，全
GA026n0024_p0241a04║憑鍛鍊者也。學道之人，若能不求言於言，而求言於心；不求言於心，而求言於性；不求言於性，
GA026n0024_p0241a05║而求言於空。則空空不已，是之謂真空；言言皆泯，是之謂無言。三藏靈文，悟後全無半字；大千
GA026n0024_p0241a06║法界，個中普現真如。是之謂大解脫，是之謂最上乘，是之謂真般若，是之謂善知識，是之謂正
GA026n0024_p0241a07║法眼，是之謂無上覺。斯能仰報朝廷列聖之錫予，重輝祖燈萬刼之光明也。否則，蘭若翬飛，徒
GA026n0024_p0241a08║作心猿之檻穽窠巢，喪魄以昏迷；筌蹄山積，空勞書蠧之鑽研，糟粕入唇而吐去。其不為鐵圍
GA026n0024_p0241a09║湯火之俘囚，偏受冥途磔碾之果報者幾希！請各猛加淬礪，免教永墮輪迴。是為記。
GA026n0024_p0241a10║宋次公楊傑撰〈辯才法師退居龍井記〉曰：天台宗師辯才
GA026n0024_p0242a01║淨老，坐道場者四十年，指空假中以接人；其心契於聖智，具戒定慧以行己。其德動於幽潛，真
GA026n0024_p0242a02║有道士也。初住錢塘法慧院之寶閣，次住上下二天竺，又住南屏之興教；往來學徒踰萬人，分
GA026n0024_p0242a03║傳教觀，多能演其所聞，開悟學者。師平生未嘗輒有求於人，然所至必有四眾依嚮，莫不興感，
GA026n0024_p0242a04║善其有所致也。余在都下，時見趙清獻公與師唱酬偈頌，已知師之所存矣。及觀蘇子瞻與師
GA026n0024_p0242a05║詩，言其兒初弱不能行，因禱師加護，即壯而能行，然後知師功行至矣。師一日謂諸徒曰：「我筋
GA026n0024_p0242a06║力衰疲，倦於應接，安得幽僻處一菴地以養餘年？」檀越聞之曰：「師有退居之意，我輩蒙其德不
GA026n0024_p0242a07║謂不久，盍合擇可居之地？」乃於龍井山得敝屋數楹；主者不堪其居，願人為代以捨去。於是請
GA026n0024_p0242a08║師居之，又為師鼎新棟宇，不日而成。元豐八年秋，被命陪高麗國公子祐世僧統，訪道吳越，謁
GA026n0024_p0242a09║師於山中。乃度風篁嶺，窺龍井，過歸隱橋，鑒滌心沼，觀獅子峯，望薩埵石，升潮音，憩訥齋，酌沖
GA026n0024_p0242a10║泉，入寂室，登照閣，臨間堂，會方圓菴，從容議論，夕而後還。異日遣其徒丐文以記其本末，余為之
GA026n0024_p0243a01║記。
GA026n0024_p0243a02║明蕭山魏驥譔〈湖山佳處記〉曰：杭為兩浙名郡，山水之勝，無逾於上
GA026n0024_p0243a03║天竺；咸謂：山之奇秀，寺據之矣。孰知寺東更有最勝之處，以草木蒙翳，人跡不通，其勝久祕。今
GA026n0024_p0243a04║郡都綱性菴者，嘗住兹寺；課講之暇，散策林下，注目盤桓，乃得其所勝。水天一碧，畫舫去而漁
GA026n0024_p0243a05║歌來，歌聲欸乃而繞於東者，西子湖也。岡巒起伏，獻秀騁奇，若拱若揖而峙於南者，乳竇峯也。
GA026n0024_p0243a06║削翠巉巖，參天錐立，不異砥柱而屹於其西者，雙檜峯也。藂桂林立，虯松夾徑，清芬撲人而擁
GA026n0024_p0243a07║於其北者，天香巖也。性菴竊自歎曰：「天地祕兹靈境，其有待於我乎，吾其可舍乎哉？」遂於謝事
GA026n0024_p0243a08║之日，芟荊薙棘，作生塔於其中。前搆室數楹，以為晏息之所。於以究竟其實際，於以吟咏其性
GA026n0024_p0243a09║情。適其所適，樂其所樂，與鷲嶺祗園者無以異也。一日，其甥閩憲副錢公過之，以其勝也，乃以
GA026n0024_p0243a10║前中書舍人王尹實篆古「湖山佳勝」四字額之。迨浙憲使曾公聞之，復如王中書所題隸古，揭
GA026n0024_p0244a01║之楣間。由是性菴之居曰「湖山佳處」者，得名天竺山中也。徵余記之，余曰：「佛氏之教，苦空為要。
GA026n0024_p0244a02║一切有相，皆無足以動其中。雖巖居穴處，茹木飲澗，在在而得，何暇計其居之佳與不佳哉？諺
GA026n0024_p0244a03║曰『天下名山僧占多』，非也。殊不知，貴戚鉅家慕尚其教，聞其有道者，乃延之名山以居之耳，彼
GA026n0024_p0244a04║何嘗有心耶？若性菴以內宗外學之著聞，眾延之於杭之梵天、京之報恩、今之上天竺也，所居
GA026n0024_p0244a05║復何庸心乎哉？以杭之名緇擬之，若聖達觀之神異、辯才淨之廣博、孤山圓之清峻，性菴殆兼
GA026n0024_p0244a06║之矣，彼區區世相，何足以混之乎？今求余記者，特以重人之標榜，似不能忘情耳。若謂有所執
GA026n0024_p0244a07║著，非知性菴者也。」庵曰：「執事之言，誠得我心，願記之。」
GA026n0024_p0244a08║
GA026n0024_p0244a09║
GA026n0024_p0244a10║上天竺講寺志卷九終