GA026n0024_p0285a01║杭州上天竺講寺志卷之十一
GA026n0024_p0285a02║天目山三學學人廣賓纂
GA026n0024_p0285a03║帝王檀越品
GA026n0024_p0285a04║側聞地登歡喜，出為閻浮提王；果襲應真，間作
GA026n0024_p0285a05║妙嚴世主。統無為之化，推有道之權。亭毒斯氓，
GA026n0024_p0285a06║棟梁吾教。乃若雄為王，雌為覇，學菩薩發心；內
GA026n0024_p0285a07║則釋，外則儒，現官家說法。昔吳越國王，副仄微
GA026n0024_p0285a08║之懸記；及南朝天子，賚殊渥於偏安。丘墟之棘，
GA026n0024_p0285a09║金碧旋暉；刼燒之灰，堊丹倍麗。矧兹天竺，舊屬
GA026n0024_p0285a10║皇禋。乞桴鼓於禜雩，弭磁鍼於菑害。陰翊王度，
GA026n0024_p0286a01║喜綏民巖。遂爾矗堂殿也虹霓，煥山川兮錦繡。
GA026n0024_p0286a02║中使之馳，而道相望；尚方之賜，而月無虛。六飛
GA026n0024_p0286a03║駕即，儼警蹕於中林；千指食繁，籍田莊於列郡。
GA026n0024_p0286a04║永著名山之寵，茂彰大士之靈。故曰信受奉行，
GA026n0024_p0286a05║斯不負世尊囑累者也。志檀越。
GA026n0024_p0286a06║敕命
GA026n0024_p0286a07║太祖高皇帝敕浙江杭州府僧綱司都綱弘道奉
GA026n0024_p0286a08║奉天承運，皇帝制曰：「古帝王設官任職，分理庶務，已有成制。稽諸典禮，設以僧
GA026n0024_p0286a09║官，以掌方外之士，非徒為僧榮也。然其率修善道、陰翊王化，爾非真識寡欲、澹泊自守者，奚足
GA026n0024_p0286a10║任斯職哉？朕倣古制，受爾以官，給爾以符；爾其體至心，以己之善化人為善。來朝考績，朕將合
GA026n0024_p0287a01║焉。欽哉。」洪武十六年七月十六日
GA026n0024_p0287a02║又敕左善世弘道
GA026n0024_p0287a03║奉天承運，皇帝制曰：「佛本無心，而言心不已；所言不已者，為有心者也。故以無
GA026n0024_p0287a04║心而導有心，攝聰敏之邪以歸正，啟頑惡以頓良；設如來之威力，以此道而被大千。今爾弘道，
GA026n0024_p0287a05║履是法門，節度斯道，必人天於爾知，方契無心之本乎。朕昨勅見任僧官，於百萬千中求同佛
GA026n0024_p0287a06║心者。爾今為眾所推，而至出萬百千人之上，是為希有。特命為僧之第一僧錄司左善世，宜慎
GA026n0024_p0287a07║善世以消頑，毋增頑以長惡。廓然無依，寥然稱寂，乃證佛之場。必履是道而弗迂，實方今之稱
GA026n0024_p0287a08║首。欽哉。」洪武十六年九月二十日
GA026n0024_p0287a09║英宗睿皇帝欽賜杭州上天竺寺大藏經敕命
GA026n0024_p0287a10║皇帝聖旨：「朕體天地保民之心，恭承皇曾祖考之志，刊印大藏真經，頒賜天下，用廣
GA026n0024_p0288a01║流傳。兹以一藏安置浙江杭州府上天竺講寺，永充供養，聽所在僧官僧徒看誦讚揚。上為國
GA026n0024_p0288a02║家祝釐，下與生民祈福，務須敬奉守護，不許縱容閑雜之人私借觀玩，輕嫚褻凟，致有損壞遺
GA026n0024_p0288a03║失。敢有違者，必究治之。諭。」正統十年二月十五日
GA026n0024_p0288a04║聖旨
GA026n0024_p0288a05║太祖高皇帝聖旨洪武二十一年戊辰三月十四
GA026n0024_p0288a06║日，僧錄司左善世弘道等，於中右門欽奉聖旨：
GA026n0024_p0288a07║「恁僧錄司行文書各處僧司去，但有討度牒的僧，二十已上的，發去烏蠻、曲靖等處，每三十里
GA026n0024_p0288a08║造一座庵，自耕自食，就化他一境的人。欽此。」
GA026n0024_p0288a09║四月二十六日，僧錄司左善弘道等，於奉天門
GA026n0024_p0288a10║欽奉聖旨：「靈谷、天界、天禧、能仁、鷄鳴等寺，係京剎大寺。今後缺大住持，務要叢林中
GA026n0024_p0289a01║選舉有德行僧人，考試各通本教，方許著他住持，毋得濫舉。欽此。」
GA026n0024_p0289a02║六月十四日，僧錄司左善世弘道等，於奉天門
GA026n0024_p0289a03║奏：「各處來未有度牒的僧人，見於靈谷寺，長髮
GA026n0024_p0289a04║住坐。」奉聖旨：「明日帶他來入見。欽此。」次日，左善世弘道引
GA026n0024_p0289a05║髮僧於奉天門奏，奉聖旨：「宣諭了，你仍舊剃髮為僧。欽此。」
GA026n0024_p0289a06║六月十四日，僧錄司左善世弘道等，於奉天門
GA026n0024_p0289a07║欽奉聖旨：「今後有不守戒律的僧人，發他天界、能仁寺工役。欽此。」
GA026n0024_p0289a08║八月初一日，僧錄司左善世弘道，於奉天門欽
GA026n0024_p0289a09║奉聖旨：「天界寺只作『善世』為額。欽此。」
GA026n0024_p0289a10║洪武二十二年八月初九日，僧錄司申該本月
GA026n0024_p0290a01║初一日早，本司左善世弘道等，於奉天門欽奉
GA026n0024_p0290a02║聖旨：「西河洮州等處，多有不曾開設僧司衙門，恁僧錄司差漢僧、番僧去打點，著本處官
GA026n0024_p0290a03║司就舉選通佛法的僧人，發來考試，除授他去。欽此。」選到漢僧、番僧人一十名。本月初
GA026n0024_p0290a04║八日，本司左善世弘道等，於奉天門奏，奉聖旨：
GA026n0024_p0290a05║「著禮部出劄，付恁僧錄司，出文書與他，八月二十日起程去。欽此。」當即將僧花名申部。欽遵施
GA026n0024_p0290a06║行。
GA026n0024_p0290a07║八月十七日，僧錄司左善世弘道等，於奉天門
GA026n0024_p0290a08║丹陛奏：「天禧寺管塔和尚福興，帶鐵牌點燈不
GA026n0024_p0290a09║便。」奉聖旨：「舒了他。欽此。」
GA026n0024_p0290a10║洪武二十四年六月初一日，欽奉聖旨：佛教之始，自東
GA026n0024_p0291a01║漢明帝夜有金人入夢，是後法自西來。明帝敕臣民願崇敬者許，於是臣民從者眾，所在建立
GA026n0024_p0291a02║佛剎。當時好事，在法入之初，有去鬚髮而捨俗出家者，有父母以兒童子出家者。其所修也，本
GA026n0024_p0291a03║苦空，甘寂寞，去諸想慾，必欲精一己之英靈。當是時，佛教大彰，羣修者雖不能盡為圓覺，實在
GA026n0024_p0291a04║修行次第之間，豈有與俗混淆、與常人無異者？今天下僧寺，以上古剎列聖相繼而較者。佛之
GA026n0024_p0291a05║教，本中國之異教也。設使堯舜禹湯之時遇斯闡演，未審興止何如哉？今佛法自漢入中國，歷
GA026n0024_p0291a06║歷數者一千三百三十年，非一姓為君而有者也，所以不磨滅者為何？以其務生不殺也。其本
GA026n0024_p0291a07║面家風端在苦空寂寞。今天下之僧多與俗混淆，尤不如俗者甚多。是等其教而敗其行，理當
GA026n0024_p0291a08║清其事而成其宗。令一出，禪者禪，講者講，瑜伽者瑜伽，各承宗派，集眾為寺。有妻室願還俗者，
GA026n0024_p0291a09║聽，願棄離者，聽。僧錄司一如朕命，行下諸山，振揚佛法以善世，仍條於後：
GA026n0024_p0291a10║自經兵之後，僧無統紀。若府若州，合今僧綱司、僧正司驗倚郭縣分，僧會司驗本縣僧人。雜
GA026n0024_p0292a01║處民間者，見其實數；於見有佛剎處，會眾以成叢林，守清規以安禪。其禪者，務遵本宗公案，觀
GA026n0024_p0292a02║心目形以證善果；講者，務遵釋迦四十九秋妙音之演，以導愚昧；若瑜伽者，亦以見佛剎處，率
GA026n0024_p0292a03║眾熟演顯密之教應供，是方足孝子順孫，報祖父母劬勞之恩。以世俗之說，斯教可以訓世；以
GA026n0024_p0292a04║天下之說，其佛之教，陰翊王度可也。
GA026n0024_p0292a05║令出之後，敢有不入叢林，仍前私有眷屬，潛住民間，被人告發到官，或官府拿住，必梟首以
GA026n0024_p0292a06║示眾。容隱窩藏者，流三千里。
GA026n0024_p0292a07║令出之後，有能忍辱，不居市廛，不混時俗，深入崇山，刀耕火種，侶影儔燈，甘苦空寂寞於林
GA026n0024_p0292a08║泉之下，意在以英靈出三界者，聽。
GA026n0024_p0292a09║洪武二十七年正月初八日，欽奉聖旨：自佛去世之後，
GA026n0024_p0292a10║諸祖踵佛之道，所在靜處，不出戶牖。明佛之旨，官民趨向者，累代如此。效佛宣揚者，智人也。所
GA026n0024_p0293a01║以佛道永昌，法輪常轉。邇年以來，踵佛道者，未見智人；但見奸邪無籍之徒，避患難以偷生，更
GA026n0024_p0293a02║名易姓，潛入法門。以其修行之道不足以動人，一概窘於衣食，歲月難度。由是奔走市村，無異
GA026n0024_p0293a03║乞覓者。致使輕薄小人毁辱罵詈，有玷佛門。特敕禮部條例，所避所趨者，牓示之。
GA026n0024_p0293a04║合避者，不許奔走市村，以化緣為由，致令無籍凌辱，有傷佛教。若有此等，擒獲到官，治以敗
GA026n0024_p0293a05║壞祖風之罪。寺院庵舍已有砧基道人，一切煩難答應官府並在此人。其僧不許具僧服入
GA026n0024_p0293a06║公廳跪拜。設若己身有犯，先去僧服，以受擒掌。敢有連僧服跪公廳者，處以極刑。
GA026n0024_p0293a07║凡欽賜田地，稅糧全免。常住田地，雖有稅糧，仍免雜派。僧人不許充當差役。
GA026n0024_p0293a08║凡住持并一切散僧，有交結官府、說俗為朋者，治以重罪。
GA026n0024_p0293a09║若欲游方問道，在所雲水者，親齎路費，循道而行，往無定止者，聽。民有善德之家，一見如此，
GA026n0024_p0293a10║禮而齋之者，受。施財者，納之。
GA026n0024_p0294a01║僧有妻室者，許諸人捶辱之。更索取鈔五十錠，如無鈔者，打死勿論。
GA026n0024_p0294a02║有妻室僧人，願還俗者，聽。願棄離修行者，亦聽。若不還俗、不棄離，許里甲鄰人擒拿赴官。循
GA026n0024_p0294a03║私容隱不拿者，發邊遠充軍。
GA026n0024_p0294a04║僧寺庵院，一切高明之人，本欲與僧攀語，顯揚佛教。奈何僧多不才，其人方與和狎，其僧便
GA026n0024_p0294a05║起求布施之心，為此，人遠不近。
GA026n0024_p0294a06║今後秀才并諸色人等，無故入寺院，坐食僧人粥飯者，以罪罪之。
GA026n0024_p0294a07║嗚呼！僧若依朕條例，或居山澤，或守常住，或游諸方，不干於民，不妄入村市。官民欲求僧以聽經，
GA026n0024_p0294a08║豈不難哉？如此，則善者慕之，詣所在焚香禮請，豈不高明者歟？行之歲久，佛道大昌。榜示之後，
GA026n0024_p0294a09║官民僧俗人等，敢有妄乖為者，處以極刑。欽此。
GA026n0024_p0294a10║成祖文皇帝聖旨永樂十七年二月二十八日，宣
GA026n0024_p0295a01║僧錄司右善世一如等於西紅門，當蒙頒賜一
GA026n0024_p0295a02║如，佛像二軸，佛骨五塊，鈔一千貫，諸佛菩薩名
GA026n0024_p0295a03║稱歌曲大小三本。當即入見，欽奉聖旨：「恁一如等，為朕
GA026n0024_p0295a04║編類禪宗語錄來看。欽此。」當即題奏：「中間合無去取？」奉聖旨：「祖師說的，都是佛法，不要去取。欽
GA026n0024_p0295a05║此。」
GA026n0024_p0295a06║三月初三日，宣一如等八人，於西紅門欽奉聖
GA026n0024_p0295a07║旨：「將藏經好生較勘明白，重要刊板經面用湖水素綾。」當口題奏：「合無用花綾？」奉聖旨：「用八
GA026n0024_p0295a08║吉祥綾。」當又欽奉聖旨：「每一面行數、字數合是多少？」當口題奏：「五行、六行的，皆用十七字。合無
GA026n0024_p0295a09║只用十七字？」欽奉聖旨：「寫來看。欽此。」
GA026n0024_p0295a10║五月二十二日，一如、進庵，於內用作門裏奉聖
GA026n0024_p0296a01║旨：「你兩個做僧官，較藏經，再尋一人。欽此。」
GA026n0024_p0296a02║七月初九日，一如等於御用作門裏，呈看僧人
GA026n0024_p0296a03║子謨等六十四人所寫字樣。奉聖旨：「好。當題後面有幾僧
GA026n0024_p0296a04║還欠寫。」奉聖旨：「只就今日好日，揀好寫的。」又題：「唐太宗刊的藏經，前面有〈御製三藏聖教序〉。今
GA026n0024_p0296a05║聖朝重刊，合無亦用序文？」奉聖旨：「不要。欽此。」
GA026n0024_p0296a06║九月十二日，一如等題奏：「藏經目錄裏面，前是經律論，後是各宗祖師文
GA026n0024_p0296a07║字。聖朝所編的《佛名經》與《名稱歌曲》、《神僧傳》，目錄內合無編寫在經律論後、諸宗文字之前？」
GA026n0024_p0296a08║奉聖旨：「安在後，只要有朕名時便了。」又奏：「太祖高皇帝御製〈心經序〉，聖朝諸咒前亦各
GA026n0024_p0296a09║有序，合無於各經前都寫上？」奉聖旨：「太祖於佛法上多用心，都寫上。」又奏：「奉累朝如唐太宗、宋
GA026n0024_p0296a10║太宗等，經前多有序文，合無寫上？」奉聖旨：「都寫上。」
GA026n0024_p0297a01║永樂十八年正月十六日，大內觀燈宴。十七日早，宣一如、菴進、法主
GA026n0024_p0297a02║思擴，未至二人。於西紅門見著，看師子畢，敕問：「藏經較得好了？」當奏云：「已七番較過，好了。」奉聖
GA026n0024_p0297a03║旨：「上緊用心。」又敕問：「你夜來看燈來？」奏云：「曾看。」有旨云：「著人尋你，如何不見？」奏云：「在後面有。」又
GA026n0024_p0297a04║奉旨云：「不曾擠了麽？」奏云：「不曾。」又奉旨云：「與燒餅各五十，齋了去。欽此。」
GA026n0024_p0297a05║七月十八日早，一如等於奉天門口題奏：「昔日太祖皇帝取到各處高僧，命如玘、宗泐等註解
GA026n0024_p0297a06║《心經》、《金剛》、《楞伽》三經，頒行天下。內有太祖高皇帝御製序文，合無寫入藏刊板？」奉聖旨：「寫入。」又
GA026n0024_p0297a07║題：「聖朝《佛菩薩名稱歌曲》作五十卷，《佛名經》作三十卷，《神佛僧》作九卷，即目見寫？」奉聖旨：「是好。」
GA026n0024_p0297a08║又奉聖旨：「經板刊後留在何處？」不敢對。當奉聖旨：「明日安一藏在這里，安一藏南京。」又奉聖旨：
GA026n0024_p0297a09║「石上也刻一藏，大石洞內藏著，向後，木的壞了有石的在。」又奉聖旨：「這里蓋兩個大寺，如今僧
GA026n0024_p0297a10║取來的，有聰慧的，選下些，明日起大寺了，著他在這里住。」當奏云：「僧裏面只是老的多了。」又奉
GA026n0024_p0298a01║聖旨：「有病的，著他回去。又如今寫經的，都念經。」奉聖旨：「也難遇著他念經。」當又欽奉聖旨：「寫經
GA026n0024_p0298a02║的寫經，也要辦我的事。欽此。」
GA026n0024_p0298a03║御製
GA026n0024_p0298a04║宋孝宗皇帝誦《金剛般若經》三萬卷，製劄降上竺
GA026n0024_p0298a05║住持訥法師曰：「平昔以來所食禽魚之類，傷害為多。今仗般若為除此過，庶使
GA026n0024_p0298a06║羣生俱承解脫。」
GA026n0024_p0298a07║宋真宗皇帝製《法音集》一部。大中祥符二年癸丑
GA026n0024_p0298a08║春三月，又製偈曰：初祖安心在少林　不傳經教但傳心後人若悟真如性　密
GA026n0024_p0298a09║印由來妙理深又自寶祐六年十一月，製〈上天竺觀音
GA026n0024_p0298a10║記〉，御書登石，惜今不存。
GA026n0024_p0299a01║太祖高皇帝御製〈竺隱說〉賜僧錄司左善世弘道
GA026n0024_p0299a02║曰：僧之殊俗者，去姓是也，務立字為名。爾以道竺隱稱，自以為奇，不知色界之道無盡，法界
GA026n0024_p0299a03║之道無窮，斯道幽乎？顯乎？有相無相，曲如羊膓；一縱一橫，誠如十字。又若弦在雕弓，其世之君
GA026n0024_p0299a04║子小人，故有馳之異同，今爾道名可謂志矣。且竺者，西域之國名也。我中土智僧，此立為剎，爾
GA026n0024_p0299a05║云於此而隱，其道承如來之教乎？說者如來成道時，放眉間白毫相光，照大千界，指迷破暗，利
GA026n0024_p0299a06║濟羣生，豈不彰之顯之？爾乃以隱自任，何也？且隱者匿也，吾所不取。至者人明其道，幽其德，名
GA026n0024_p0299a07║彰不朽。果隱其道，則不許。然嘗聞聖人有云：「德不在彰，道不在顯，終日乾乾。」汝若是乎？若此，後
GA026n0024_p0299a08║必了然哉。
GA026n0024_p0299a09║皇明慈寧皇太后賜上天竺觀音瑞蓮聖像，御製
GA026n0024_p0299a10║贊曰：惟我聖母　慈仁格天感斯嘉兆　厥產瑞蓮加大士像　圖寫流傳延國福民　霄壤同堅
GA026n0024_p0300a01║其年月上用「慈聖宣文明肅皇太后之寶」。
GA026n0024_p0300a02║召問
GA026n0024_p0300a03║宋孝宗於隆興元年秋七月初，臨幸上天竺寺，陞大
GA026n0024_p0300a04║士殿，北面未展敬次，問住持若訥曰：「拜是？不拜是？」若訥對曰：「拜則遞相恭敬，不拜則各自稱尊。」
GA026n0024_p0300a05║上乃拜。
GA026n0024_p0300a06║乾道三年春二月，駕幸上竺，問《光明懺法》之旨。若訥曰：「梵釋天帝、
GA026n0024_p0300a07║四大天王下臨土宇，護國護民，故佛為說金光明三昧之道。後世祖師立為懺法，以資諸天之
GA026n0024_p0300a08║威德。故帝王、道士皆可修持。」上悅。
GA026n0024_p0300a09║一日，上問：「佛法固妙，安得如許經卷？」訥對曰：「有本者如是。」上然之。
GA026n0024_p0300a10║九年春正月七日，召左街僧錄若訥入對選德
GA026n0024_p0301a01║殿。上問天竺緣起及大士靈迹，若訥對曰：「起自石晉天福四年，
GA026n0024_p0301a02║僧道翊者結庵山中，夜每見前山發火。尋之得異木，取而刻為觀音像。夢神人曰：『明日有洛陽
GA026n0024_p0301a03║僧來，可求舍利。』果得舍利三顆，置菩薩頂髻中。每有請祈，靈感特異。開寶間，吳越國王錢俶夢
GA026n0024_p0301a04║白衣天人曰：『吾居處甚陋。』覺而詢得其地，乃廣其殿宇，名『天竺看經院』。英宗治平間，沈文通、蔡
GA026n0024_p0301a05║襄繼守杭，疏其始末。宰相曾公亮敷陳之，賜額曰『感應觀音院』。今蒙陛下宸翰表章，方成大剎。」
GA026n0024_p0301a06║上又問《法華經》旨，訥隨答之，上曰：「宗教俱通，其師之謂。」
GA026n0024_p0301a07║一日又召訥法師，令入內講《圓覺經》。至「於此虛妄心，若無
GA026n0024_p0301a08║六塵，則不能有」，訥曰：「心本無形，因塵有相；塵滅心滅，真心湛然。」上手書其語賜之。
GA026n0024_p0301a09║上又嘗問《金剛》之旨，若訥曰：「此乃六百卷般若中一分，興問斷疑，特喻金
GA026n0024_p0301a10║剛。故無著論云：『此金剛波羅蜜，以如是名顯示勢力。絓是般若，皆有是力。』此既諸般若之釋疑。
GA026n0024_p0302a01║是故『金剛』二字，文雖出此，義實通諸般若作譬。故持說者福重功深。」上曰：「朕日讀此經，今更命
GA026n0024_p0302a02║眾合誦三萬卷矣。」
GA026n0024_p0302a03║孝宗又幸天竺，駕經飛來峯，上問淨暉法師曰：「既是飛來，何不飛去？」淨暉對曰：「一動
GA026n0024_p0302a04║不如一靜。」已而駕至上天竺寺，上問：「觀音亦持數珠，念誰？」對曰：「念觀音。」上曰：「何故自念？」對曰：「求
GA026n0024_p0302a05║人不如求己。」上悅。
GA026n0024_p0302a06║理宗皇帝寶祐三年值天基節，詔上竺佛光照法
GA026n0024_p0302a07║師入對。上御延和殿，賜講《華嚴經》，皇情大悅曰：「自是不同，自
GA026n0024_p0302a08║是不同！」厚賚齋幣。上又問無諍三昧之旨，法照對曰：「按《般若經》：『我得無諍三昧人中最為第一。』
GA026n0024_p0302a09║天親論解曰：『無諍者無欲也，有欲則有諍。』須菩提不但得無諍三昧而已，又於無諍三昧之人
GA026n0024_p0302a10║之中，最為第一。」上首肯久之。
GA026n0024_p0303a01║太祖高皇帝洪武改元，召江南有浮圖待問。上天
GA026n0024_p0303a02║竺住持慧日法師奉詔入京，上御奉天殿，僧如
GA026n0024_p0303a03║魚貫而見。時慧日年最高，白眉朱顏，列班之首。
GA026n0024_p0303a04║（上問以升濟沈冥之道，慧日備述其故。上悅，顧眾言曰：「邇來學佛者，惟飽食優游、沉埋歲月而
GA026n0024_p0303a05║已。如《金剛》、《楞伽》諸經，皆攝心之要，何不研究其義？苟有不通，質諸白眉法師可也。」）
GA026n0024_p0303a06║賜賚
GA026n0024_p0303a07║宋真宗大中祥符二年癸丑春三月，賜「上天竺看
GA026n0024_p0303a08║經院」額。
GA026n0024_p0303a09║仁宗皇祐七年八月，賜「靈感觀音院」額。又賜祕典五千二百
GA026n0024_p0303a10║三十卷為教藏。
GA026n0024_p0304a01║高宗紹興元年，賜祠牒，并捐兩浙祠廟施錢，令轉運吳宗哲、張綬之修造上
GA026n0024_p0304a02║竺殿宇，極其壯麗。
GA026n0024_p0304a03║三年，賜平江府許墅莊田二十頃。
GA026n0024_p0304a04║七年二月，賜沈香龍十四，金香爐一，玻璃淨瓶二，大銅鐘一。
GA026n0024_p0304a05║孝宗隆興元年，建藏經閣，賜御書「轉大法輪」之扁。
GA026n0024_p0304a06║又賜御書「雲漢之閣」。
GA026n0024_p0304a07║二年，賜「靈感觀音寺」額。又賜七寶冠一，玉龍符一，玉罇、壺瓶、彝爐各一。
GA026n0024_p0304a08║九月，建法堂，并五百羅漢閣，御書「靈感觀音寺」額。
GA026n0024_p0304a09║十月，禱雨輒應，上大悅，賜內府三品玉帶。
GA026n0024_p0304a10║乾道二年三月，賜若訥法師「白雲堂」印。
GA026n0024_p0305a01║三年，賜「觀空淨域」額，皇太子書。
GA026n0024_p0305a02║二月，詔每歲佛誕日，例賜帛五十疋。
GA026n0024_p0305a03║八年二月，賜錢建藏經閣，東宮書「法輪寶藏」額。
GA026n0024_p0305a04║淳熙元年，賜福州印造藏經五百函，賜內帑建閣。
GA026n0024_p0305a05║十一年，賜秀州田一十頃，詔住持師覺承領。又賜若訥法師「歸隱」二字，皇太子書。退居
GA026n0024_p0305a06║楊梅塢興福院。及逝，賜諡「宗教廣慈大法師」，塔曰普照。
GA026n0024_p0305a07║寧宗慶元元年五月，賜妙珪「廣惠法師」號。
GA026n0024_p0305a08║二年十一月，壽成慈惠皇太后賜金瓶六十兩。
GA026n0024_p0305a09║開禧元年，賜住持妙珪「復庵」二字御書。
GA026n0024_p0305a10║二年七月二十二日，賜錢建十九觀堂。
GA026n0024_p0306a01║嘉定六年，賜崇德田一十五頃。
GA026n0024_p0306a02║四年，賜住持文杲「佛慧法師」號。
GA026n0024_p0306a03║淳祐元年，賜大士像及御書〈聖教序〉、御書《心經》，又賜玉手爐。
GA026n0024_p0306a04║五年九月，重新五百羅漢閣，賜御書「超諸有海」扁。
GA026n0024_p0306a05║八年冬，祈雪應禱，敕法照法師管教開公事，賜座下衣紫者，六度僧錄，修造祠牒十本。
GA026n0024_p0306a06║九年，重彩大士，賜七寶冠瓔珞一，玉屐一兩，加賜金錢萬餘。
GA026n0024_p0306a07║本年九月，明禋，賜賚如前，御筆特書「法照」，賜號「佛光法師」，進錄左街，賜金襴袈裟。
GA026n0024_p0306a08║寶祐元年三月，賜度牒二十本，米四百石，修大殿觀堂，兼全免各處莊田糧稅。
GA026n0024_p0306a09║十年，賜法照「晦巖」二字。
GA026n0024_p0306a10║三年，詔法照入對延和殿，講《華嚴經》，厚賜齋帛。
GA026n0024_p0307a01║十一月，上御復古殿，宣若訥進見。以皇妃請禱，思學首眾，如前厚賜齋帛。
GA026n0024_p0307a02║五年九月，特賜法照金香盒，幣帛、湯藥五十緡。
GA026n0024_p0307a03║六年，明禋，賜如初。賜封伽藍神「福祐靈濟公」。賜法照御書「靈峯堂」三字，復賜紫金襴。
GA026n0024_p0307a04║景定二年，賜妙銛「白雲」二字。
GA026n0024_p0307a05║度宗咸淳三年秋，禱晴輒應，賜祠牒十二，師號十二。
GA026n0024_p0307a06║六年三月，賜錢重建鐘、經二樓；復詔太傅平章魏國公鈞賚俸資，為法照建天巖壽
GA026n0024_p0307a07║塔。
GA026n0024_p0307a08║皇明成祖文皇帝永樂二十年十月初六日，上御奉天
GA026n0024_p0307a09║門，賜僧道官，宴天下眾僧，亦在丹墀。宴畢，先賜僧錄司一如，刻絲觀音菩薩。有旨問云：「你道是
GA026n0024_p0307a10║什麽？」不敢對。上云：「我兩年擺布的文水晶數珠一串。」
GA026n0024_p0308a01║成化二十三年，
GA026n0024_p0308a02║太皇太后周，賜沁金銅觀音聖像一尊，銅塔一座。
GA026n0024_p0308a03║嘉靖十年，
GA026n0024_p0308a04║昭聖康惠慈壽皇太后賜旛袍，修齋五晝夜。
GA026n0024_p0308a05║嘉靖三十八年，
GA026n0024_p0308a06║唐世子施旛、修齋。
GA026n0024_p0308a07║嘉靖四十年，
GA026n0024_p0308a08║楚王施旛二首、修齋。
GA026n0024_p0308a09║宜春王施旛、修齋。
GA026n0024_p0308a10║嘉靖四十五年，
GA026n0024_p0309a01║崇王施錦旛、錦袍，修齋三晝夜，裝塑天王四像，內殿石臺一座，裝千手眼觀音一尊，左右善才、
GA026n0024_p0309a02║龍女二尊。
GA026n0024_p0309a03║萬歷辛亥年，
GA026n0024_p0309a04║神宗皇帝遣中使李承恩，賜珠冠、衮袍、玉帶、青圭。
GA026n0024_p0309a05║萬歷戊子二月，
GA026n0024_p0309a06║中宮皇太后賜錦旛二首，以小旛叢翼之。
GA026n0024_p0309a07║崇禎甲戌四月，
GA026n0024_p0309a08║潞王施金扁一道：「大慈悲父」四字。
GA026n0024_p0309a09║崇禎戊寅七月，
GA026n0024_p0309a10║中宮皇太后周，專遣戚畹周金吾，賜織錦千佛寶旛二首。
GA026n0024_p0310a01║宸翰
GA026n0024_p0310a02║吳越國錢忠懿王賜手書「天竺看經院」。
GA026n0024_p0310a03║宋高宗御書上竺額曰「靈感觀音之殿」。
GA026n0024_p0310a04║孝宗御書「轉大法輪」之扁，以隆興元年八月賜上天竺寺藏閣。又書額曰「雲漢之閣」。
GA026n0024_p0310a05║隆興二年秋九月，御書「靈感觀音寺」額，詔住持應如承領。
GA026n0024_p0310a06║孝宗又命皇太子書「觀空靜域」之額，以乾道三年二月賜於十六觀堂。太子即光宗。又敕東宮
GA026n0024_p0310a07║書「法輪寶藏」額，以賜新成藏殿。
GA026n0024_p0310a08║淳熙十一年，東宮書「歸隱」二字，賜慧光訥法師蓮居興福院。
GA026n0024_p0310a09║理宗御書《心經》及書〈聖教序〉，同大士像，賜上竺，時淳祐元年。
GA026n0024_p0310a10║十一年九月，御筆特書「法照」，賜號「佛光法師」。又敕議上竺大士號，住持法照摭《大
GA026n0024_p0311a01║悲經》「廣大」二字聞奏，大悅，加「靈感」之上。牌座、殿扁、字額，皆親灑宸翰以易之。
GA026n0024_p0311a02║寶祐元年九月庚午，詔佛光復領寺事。十月大書「晦巖」二字，以華其號。
GA026n0024_p0311a03║又御書「靈峯堂」三大字，以侈佛光生緣之地。
GA026n0024_p0311a04║六年十一月，又御書親製〈觀音記〉，登之石。
GA026n0024_p0311a05║景定二年十二月，御書「白雲」二字，賜上竺住持左右街、仲鑒法師妙銛。
GA026n0024_p0311a06║臨幸
GA026n0024_p0311a07║宋高宗皇帝紹興二年幸上竺寺。
GA026n0024_p0311a08║四年九月又幸。
GA026n0024_p0311a09║五年乙卯九月丙辰又幸。
GA026n0024_p0311a10║孝宗皇帝乾道元年幸寺。
GA026n0024_p0312a01║二年三月幸寺。
GA026n0024_p0312a02║三年二月幸寺。
GA026n0024_p0312a03║四年九月庚午，從太上皇幸寺。
GA026n0024_p0312a04║淳熙二年春三月幸寺。
GA026n0024_p0312a05║十一年又幸。
GA026n0024_p0312a06║光宗皇帝紹熙元年幸寺。
GA026n0024_p0312a07║寧宗皇帝慶元元年五月幸寺。
GA026n0024_p0312a08║四年九月幸寺。
GA026n0024_p0312a09║嘉定元年幸寺。
GA026n0024_p0312a10║六年又幸寺。
GA026n0024_p0313a01║十二年幸寺。
GA026n0024_p0313a02║十六年又幸寺。
GA026n0024_p0313a03║理宗皇帝紹定二年幸寺。
GA026n0024_p0313a04║端平三年幸寺。
GA026n0024_p0313a05║嘉熙四年幸寺。
GA026n0024_p0313a06║五年幸寺。
GA026n0024_p0313a07║淳祐元年幸寺。
GA026n0024_p0313a08║七年幸寺。
GA026n0024_p0313a09║八年幸寺。
GA026n0024_p0313a10║十年夏五月幸寺。
GA026n0024_p0314a01║是年冬又幸寺。
GA026n0024_p0314a02║寶祐元年幸寺。
GA026n0024_p0314a03║三年幸寺。
GA026n0024_p0314a04║是年又幸。
GA026n0024_p0314a05║四年二月幸寺。
GA026n0024_p0314a06║五年九月幸寺。
GA026n0024_p0314a07║景定二年九月幸寺。
GA026n0024_p0314a08║三年七月幸寺。
GA026n0024_p0314a09║度宗皇帝咸淳元年春二月幸寺。
GA026n0024_p0314a10║是年復幸寺。
GA026n0024_p0315a01║三年又幸
GA026n0024_p0315a02║四年八月又幸。
GA026n0024_p0315a03║五年八月幸寺。
GA026n0024_p0315a04║六年三月又幸。
GA026n0024_p0315a05║諭祭
GA026n0024_p0315a06║仁宗昭皇帝欽賜祭葬上天竺寺天巖山一如法
GA026n0024_p0315a07║師，諭祭文曰：維洪熙元年，歲次乙巳，三月庚辰朔，初九日己卯，皇帝遣禮部員外
GA026n0024_p0315a08║郎丁鎡，諭祭於故僧錄司右闡教一如：維靈深明宗旨，精專戒行；解脫塵緣，眾所敬服；榮膺國
GA026n0024_p0315a09║命，俾長緇流。方期化導愚冥，丕闡釋教；屬兹圓寂，良用感悼。兹特遣人賜祭，性靈不昧，尚克享
GA026n0024_p0315a10║之。
GA026n0024_p0316a01║
GA026n0024_p0316a02║
GA026n0024_p0316a03║
GA026n0024_p0316a04║
GA026n0024_p0316a05║
GA026n0024_p0316a06║
GA026n0024_p0316a07║
GA026n0024_p0316a08║
GA026n0024_p0316a09║
GA026n0024_p0316a10║上天竺講寺志卷十一終