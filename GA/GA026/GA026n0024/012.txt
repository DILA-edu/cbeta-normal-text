GA026n0024_p0317a01║杭州上天竺講寺志卷之十二
GA026n0024_p0317a02║天目山三學學人廣賓纂
GA026n0024_p0317a03║宰官外護品
GA026n0024_p0317a04║側聞遊諸國土，現宰官居士之身；治此郊圻，擅
GA026n0024_p0317a05║外王內聖之學。心勞密行，蹟著異聞。乃若朝廷
GA026n0024_p0317a06║屢寄以麾符，天下並思其風采。刳心檀度，刮目
GA026n0024_p0317a07║藻揚。斧斤土木而適合時宜，翰墨文章而善弘
GA026n0024_p0317a08║佛事。是皆莊嚴淨聖之覺場，表帥烝民於神道
GA026n0024_p0317a09║者也。況兹大士，旱乾水溢，凡禱捷臻；饑饉菑傷，
GA026n0024_p0317a10║有蘄響答。山川之祀，陰恃以祈天；兵革之鋒，闇
GA026n0024_p0318a01║彌於向日。五馬望塵遙拜，雙龍載路羣歌。得非
GA026n0024_p0318a02║民命是憑，政聲斯藉者哉？加之道德所居，慈悲
GA026n0024_p0318a03║兼獎。蘇趙作家而神交臻辨，賈秦誤國而心服
GA026n0024_p0318a04║晦圓。別多折攝之方，綽有經權之妙。遂令津梁
GA026n0024_p0318a05║後進，城塹當時；虛心咨請者忘疲，極口頌稱者
GA026n0024_p0318a06║匪妄。外侮攸禦，非類自悛，故曰：「孔門有季路，使
GA026n0024_p0318a07║惡言不入於耳也。」志外護。
GA026n0024_p0318a08║師友
GA026n0024_p0318a09║宋．趙抃字閱道。熙寧三年四月，以右諫議大夫給事中．資政殿大學士知杭州。十年五月再
GA026n0024_p0318a10║守杭，與天竺辯才法師道契，嘗贊之曰：阿師去天竺　山空鬼亦哭天竺師復歸　道場生光輝及
GA026n0024_p0319a01║致政，會於龍井，號二閑人。作〈閑堂〉志其事。
GA026n0024_p0319a02║宋．蘇軾號東坡居士。熙寧三年六月，以直史館通判杭州。元祐四年三月，以翰林學士出守
GA026n0024_p0319a03║杭州。一日訪辯才不值，題白雲堂壁曰：不辭清曉扣松扉　卻值支公久不歸山鳥不鳴天欲雪
GA026n0024_p0319a04║　捲簾惟見白雲飛嘗以幼子蘇迨效靈運故事，剃度天竺觀音前，權寄緇褐。後遇恩奏，迨授承
GA026n0024_p0319a05║務郎，乃以度牒一道另度一人，贖迨回。嘗具奏，詔慈辨法師從諫住上竺，弘天台教觀。當時人
GA026n0024_p0319a06║立公生祠於靈鷲寺後。
GA026n0024_p0319a07║宋．秦觀字少游。元祐初，累遷國史編修官。與天竺辯才方外契深，有《游記》、《龍井記》、《神異記》、《唱
GA026n0024_p0319a08║和記》；又寫〈辯才龍井十題詩〉，遺其徒懷楚刻石。
GA026n0024_p0319a09║宋．李偃政和五年，以起復集賢殿修撰，為徽猷待制知杭州。嘗訪上竺宣梵珍法師，值諸塗
GA026n0024_p0319a10║而立談，因建植杖亭紀其事。
GA026n0024_p0320a01║宋．尹焞字彥明。紹興中召為崇政殿說書，權禮部侍郎。在朝班時，嘗迎天竺觀音於郊外，有
GA026n0024_p0320a02║問：「何以迎觀音為？」對曰：「此西方大士也，眾皆迎，敢違眾？」
GA026n0024_p0320a03║咨請
GA026n0024_p0320a04║郡守蘇子瞻嘗問辯才法師曰：「此山如師道行幾人？」辯才答曰：「沙門
GA026n0024_p0320a05║多密行，非可盡識。」
GA026n0024_p0320a06║高麗國王弟僧統義天者，慕法，留滯朝廷；以其國母思憶，促其歸。時義天問法上竺慈
GA026n0024_p0320a07║辨諫法師輪下，諫諭之曰：「高僧道紀負經游學，以母不可捨，遂荷與俱。謂經、母皆不可背，以肩
GA026n0024_p0320a08║橫荷。今僧統賢於紀遠甚，豈為經背母使憂憶乎？」義天於是有歸志。
GA026n0024_p0320a09║有貴客謁柏庭月法師，問何以安心，月云：「心本不動。」又問《法華》經藏，答云：「當
GA026n0024_p0320a10║處全彰。」
GA026n0024_p0321a01║王孟公請益上竺咸法師以「十六觀」義，咸曰：「佛在十萬億剎
GA026n0024_p0321a02║外，而提封不越方寸。若克循觀道，則往彼非遙也。」
GA026n0024_p0321a03║資政學士鄭公問咸法師《楞嚴》「八還」之旨，咸曰：「迷心為境，
GA026n0024_p0321a04║八法瞀亂；達大觀者，一念自反。」
GA026n0024_p0321a05║郡太守入山，見池中紅蓮，問咸法師曰：「既是白蓮社，因甚卻
GA026n0024_p0321a06║開紅花？」咸曰：「山中并喜君侯至，任是無情也改容。」守又指看經羅漢，曰：「既是無學，如何看經？」咸
GA026n0024_p0321a07║撫羅漢背云：「何不祗對？」
GA026n0024_p0321a08║趙彥肅，嚴陵人，登慶元進士，洛學之翹楚也。嘗謁上竺印法師，問：「如來出世，先說何法？」印曰：
GA026n0024_p0321a09║「示生同居，先苦諦也。」又問：「諸大乘經，多奇詭駭人；來至《法華》，何其平易？」印曰：「羣機未熟，必先動
GA026n0024_p0321a10║盪；機熟會入，衒駭何為？」自是深識時教大旨。初，彥肅好詆佛氏，此後嘗謂門人曰：「法恩逾於父
GA026n0024_p0322a01║母，非小子所知也。」
GA026n0024_p0322a02║秦檜嘗問上竺圓智法師：「止觀之義，一法耶？二法也？」智曰：「如水湛然而清
GA026n0024_p0322a03║者，止也；可鑒鬚睂者，觀也。法界寂然名為止，寂然嘗照名為觀，豈有二耶？」
GA026n0024_p0322a04║陳行婆見慈辯諫法師，師問：「修行許久？」婆稱：「修行多年。」師問：「曾見阿誰？」婆稱：
GA026n0024_p0322a05║「多見善知識。」師問：「如何指示？」婆曰：「直截根源，也不看經，也不念佛。」師云：「錯了也。」因為說法，婆既
GA026n0024_p0322a06║信服。又示以二頌。
GA026n0024_p0322a07║信施
GA026n0024_p0322a08║五季．錢忠懿王弘俶，文穆王子也。以石晉天福四年道翊所創觀音像菴，感夢大士
GA026n0024_p0322a09║曰：「吾居處甚陋。」覺而廣其殿宇，改額曰「天竺看經院」。王為人崇信大法，前後造寺數百。及歸朝，
GA026n0024_p0322a10║以愛子為僧。
GA026n0024_p0323a01║宋．張去華襄邑人。咸平元年，以給事中守杭。自正月至五月不雨，躬迎大士，奉安梵天寺，
GA026n0024_p0323a02║禱之，甘雨隨澍，因作諸福事。
GA026n0024_p0323a03║宋．蔡襄治平二年二月，以端明殿學士、禮部侍郎，出知杭州府。時宰相曾公亮以錢十萬委
GA026n0024_p0323a04║襄為扁。襄為書。所賜院額揭之殿楹。
GA026n0024_p0323a05║宋．陳軒字元輿，建陽人。紹興元年八月，以龍圖閣學士知府事。奏上賜以祠牒，并蠲兩浙祠
GA026n0024_p0323a06║廟錢修造。令轉運胡宗哲、張綬主之，極其壯麗。四年，軒移金陵，慈辯以書求記，寶文閣待制李
GA026n0024_p0323a07║琮為立石。
GA026n0024_p0323a08║宋．丁謂封晉公。以蘇人擅移皇堂，貶崖州司戶。恐禍不可測，道杭祈佛，飯僧於上竺。手為疏，
GA026n0024_p0323a09║後以此疏寄京師知己。至達睿見，因得不死，亦佛之借力也。
GA026n0024_p0323a10║宋．相國吳履齋淳祐九年九月給省劄，減下沙莊、沙場、沙地八分稅之六。
GA026n0024_p0324a01║宋，待制韓大倫景定五年，述其大父莊敏公，舊施平江府許墅莊田二十頃，自作記
GA026n0024_p0324a02║以勒石。
GA026n0024_p0324a03║宋．秦檜與上竺圓智法師善。檜嘗問智以「止觀」之義，智為開諭，甚簡而明，檜悅乃拜，隨施錢
GA026n0024_p0324a04║五萬緡，為修建上竺觀堂。邵山人曰：「按此，檜殺岳飛，惡聞岳字之時，知有佛法矣。在檜不肯露
GA026n0024_p0324a05║報應悔懼之意，在僧不敢露解寃釋結之情；但借應對以為施予，漸近佛家，以冀冥護。檜立心
GA026n0024_p0324a06║作意陰暗如此。」
GA026n0024_p0324a07║元．別兒怯不花至順元年，由廣西都元帥，為江浙行省參知政事。次年拜左丞相。行
GA026n0024_p0324a08║至淮東，聞杭大火，仰天揮淚曰：「我不德，累杭人也。」馳赴鎮錄以賑卹之。每遇霪雨亢旱，輒恭禱
GA026n0024_p0324a09║天竺，無不響應。
GA026n0024_p0324a10║著作
GA026n0024_p0325a01║五季．皮光業襄陽人，日休子也。貞元初，為鎮海軍節度使推官。後轉兩浙觀察使，為撰
GA026n0024_p0325a02║〈上天竺觀音看經院靈應記〉，存。
GA026n0024_p0325a03║宋．李照時以大中祥符七年，由集賢學士出為杭州司理，譔〈天竺看經院靈感觀音聖像記〉
GA026n0024_p0325a04║甚詳。後燬於兵燹，不存。
GA026n0024_p0325a05║宋．蘇轍字子由，累官翰林學士、門下侍郎。元豐三年謫高安，又自績溪召還。道歙，由錢塘追
GA026n0024_p0325a06║訪子瞻遺迹。十月八日遊上天竺，念子瞻昔與辯才相好，尚隔南山，作三詩寄之。辯才卒，子由
GA026n0024_p0325a07║為塔銘。
GA026n0024_p0325a08║宋．楊傑無為人，元祐中為侍郎。與辯才法師分洽，為譔諸記、十題和詩并序。嘗館伴高麗王
GA026n0024_p0325a09║弟義天，問法慈辯法師。贊其能滿所望，作禮而去。
GA026n0024_p0325a10║宋．宋之瑞光祿大夫也。淳熙中，譔〈上竺慧光法師若訥（諡「宗教廣慈大師」）普炤塔銘〉。
GA026n0024_p0326a01║宋．趙時逢官提刑。紹興五年二月甲寅，住持妙珪建千佛閣成，逢為之記。
GA026n0024_p0326a02║宋．李綱高宗南渡，建炎元年，召為尚書右僕射，擢居相位。纔七十五日，朝綱、軍政肅然振飭。
GA026n0024_p0326a03║為黃潛善、汪伯彥所讒，遂罷，提舉洞霄宮。孝宗乾道元年，召上竺若訥法師入對稱旨，發幣金
GA026n0024_p0326a04║建十六觀堂，綱譔碑文以表章之。
GA026n0024_p0326a05║宋．洪邁煥章閣學士也。慶元四年九月，詔住持妙珪立寺碑，邁為撰文并書。
GA026n0024_p0326a06║宋．陸游字務觀，寶謨閣待制也。開禧元年，詔上竺前住持兼左街僧錄妙珪，再住上竺，前後
GA026n0024_p0326a07║共二十二年。上嘉其行解，御書「復菴」之額以旌之，殆與若訥接武揚休者也。游為記并書。
GA026n0024_p0326a08║宋．樓鑰四明人，吏部尚書內翰也。開禧二年七月廿二，賜錢建十六觀堂成，鑰為之說。
GA026n0024_p0326a09║宋．文禮天目禪師也。嘉定元年，述十六觀堂舊記，并為手書。
GA026n0024_p0326a10║宋．程公許刑部尚書兼侍讀學士也。嘉定十六年，撰〈上竺右街監義思義塔銘〉。朝奉大夫、
GA026n0024_p0327a01║起居舍人兼直院牟子才書。
GA026n0024_p0327a02║宋．林希逸官中大夫、直寶文閣學士。為撰〈上竺住山允憲法師塔銘〉。
GA026n0024_p0327a03║宋．尤焴修史內翰也。淳祐十一年，理宗御筆特書「法照」，賜號「佛光法師」，焴為恭跋。
GA026n0024_p0327a04║宋．文及翁累官朝議大夫、禮部尚書、兼直學士院、兼修國史、實錄院同修撰、兼侍讀。為撰
GA026n0024_p0327a05║〈上竺佛光法師慈應塔銘〉。
GA026n0024_p0327a06║元．黃溍義烏人。博極羣書，發為文章，如澄湖不波，一碧萬頃。累官侍讀學士。與上竺東溟竺
GA026n0024_p0327a07║隱諸公有方外交，嘗撰殿記。
GA026n0024_p0327a08║元．盛熙明龜兹人。乃祖、乃父生居西域，世與佛鄰，善誦佛書，深達梵語。嘗禮普陀山、上天
GA026n0024_p0327a09║竺大士，親承瑞應，乃纂四品，曰自在功德，曰洞宇封域，曰感應祥異，曰興建沿革。
GA026n0024_p0327a10║國朝．宋濂金華人，為國初佐命功臣，官翰林學士。嘗得法千巖和尚，世傳為永明後身。凡
GA026n0024_p0328a01║法門文字多出其手，嘗為〈上竺日法師塔銘〉。
GA026n0024_p0328a02║姚廣孝吳郡人，初為沙門，嘗僑大明山居。選侍成祖文皇帝，起靖難兵，官至資善大夫、太子
GA026n0024_p0328a03║少師、兼修國史。嘗為〈生隱道法師塔銘〉。
GA026n0024_p0328a04║楊復吳興人，累官中順大夫、大理寺少卿。正統己未，為〈上竺都綱止堂山法師塔銘〉，禮部郎中
GA026n0024_p0328a05║兼翰林院侍書，錢塘蔣暉書。
GA026n0024_p0328a06║商輅淳安人，蓋資德大夫、正治上卿、太子少保、吏部尚書、兼文淵閣學士、制誥、經筵官也。成化
GA026n0024_p0328a07║丙申，為上竺撰〈鐘樓記〉。
GA026n0024_p0328a08║趙寬吳江人，賜進士出身、中順大夫、奉敕總理學政、浙江按察司副使。於弘治癸亥為撰〈上竺
GA026n0024_p0328a09║靈感觀音寺記〉。又述〈觀世音感應頌〉。
GA026n0024_p0328a10║夏時正仁和人，以南京大理寺卿致仕。成化癸卯，為譔〈上天竺修造記〉。
GA026n0024_p0329a01║江瀾仁和人，以賜進士出身、翰林院編修、文林郎、經筵講官。弘治庚戌，為撰〈上天竺觀音後殿
GA026n0024_p0329a02║記〉。
GA026n0024_p0329a03║魏驥蕭山人，以資善大夫、南京吏部尚書致仕，奉詔進階一級，九十六翁。成化丙戌，為上竺都
GA026n0024_p0329a04║綱性菴顧法師，撰生塔銘。又〈湖山佳處記〉。
GA026n0024_p0329a05║徐江山號六橋，官至奉訓大夫、尚寶司少卿。嘉靖壬寅夏五月，為郡伯陳希齋公禱雨天竺，
GA026n0024_p0329a06║甚響答，作〈靈應頌〉。
GA026n0024_p0329a07║諸大綬山陰人，進士及第，翰林院修撰、承務郎。嘉靖壬戌，為譔〈雷侯柏山公遺愛堂記〉。
GA026n0024_p0329a08║旌舉
GA026n0024_p0329a09║宋．呂溱皇祐三年，以起居舍人守杭州。謂天竺住持甲乙相承為不稱，特奏以聞。仁宗乃詔
GA026n0024_p0329a10║南屏法師梵臻，弘天台教觀。
GA026n0024_p0330a01║宋．孫沔皇祐五年，以直閣學士、給事中知杭州。延禪師幻旻住持上天竺，繼以禪師智月開
GA026n0024_p0330a02║堂，提唱宗風，凡十年。
GA026n0024_p0330a03║宋．沈遘字文通。皇祐七年八月，以起居舍人知制誥、禮部侍郎，出為杭守。遘，浙人也。從父老
GA026n0024_p0330a04║請：「大士以音聲為佛事，宜教不宜禪。」亦為具奏，賜名「靈感觀音院」，詔辯才法師弘天台教觀。
GA026n0024_p0330a05║宋．張詵元豐四年，以龍圖閣學士知杭州。以上竺首座法炤法師用文陞為住持，文乃南屏
GA026n0024_p0330a06║慈辯法師弟也。
GA026n0024_p0330a07║宋．翁彥國宣和六年，以徽猷閣學士知杭州，奏以慧覺法師齊玉為上竺住持。玉卒，石林
GA026n0024_p0330a08║葉丞相夢鼎為銘，吳說書。
GA026n0024_p0330a09║宋．康允之建炎三年，以徽猷閣待制守杭，奏以普明大師如靖住持上天竺。
GA026n0024_p0330a10║宋．孫覿紹興元年，以朝奉郎龍圖閣待制知府事，奏以佛炤大師智堅為住持。時丁兵火，賜
GA026n0024_p0331a01║以祠牒，建後殿及僧堂。
GA026n0024_p0331a02║宋．梁汝嘉紹興三年，以龍圖閣待制知府事，奏上以圓通大師應如為住持。
GA026n0024_p0331a03║宋．鄭清之丞相也。端平三年，奏上竺梵奎為住持，詔補左街僧錄。
GA026n0024_p0331a04║宋．吳潛寧國人，嘉熙五年，以中大夫試工部尚書、兼吏部尚書、兼侍講，知府事，奏上，詔允憲
GA026n0024_p0331a05║住山。
GA026n0024_p0331a06║宋．趙與𥲅淳祐七年，以資政殿學士兼觀文殿學士，知臨安府事，奏詔上竺以法炤住山。
GA026n0024_p0331a07║宋．史彌遠四明人，當國日，奏列五山十剎，比仕官之九棘三槐；仍分禪教，如文武班。僧必
GA026n0024_p0331a08║出小院，聲華彰著者拾級而陞。當時列上竺為教院五山第一山；下竺為第二山。中竺為禪院
GA026n0024_p0331a09║十剎第一剎。
GA026n0024_p0331a10║元．高納麟河西人，太傅寧國公之子。用名臣子入備宿衛。起家中書舍人，天歷元年除杭
GA026n0024_p0332a01║州總管。至正元年，靈山天竺寺災，麟敦請東溟日法師恢復之。四年，仍請主上天竺寺。護法殷
GA026n0024_p0332a02║殷，蓋宿植然也。
GA026n0024_p0332a03║斷禁
GA026n0024_p0332a04║宋，趙清獻公，熙寧三年及十年，以資政殿大學士兩知杭州，故民稱大資相公。於靈竺
GA026n0024_p0332a05║極用情，清察上竺、下竺、靈隱三寺坐山照山；為興聖法，安南院、光福院。及居民沈明梅承遇張
GA026n0024_p0332a06║僧壽產地山園，奏請判還本寺，永禁樵採燒畬。以為三寺係東南古蹟，全藉四向形勝，掩比之
GA026n0024_p0332a07║五岳四瀆。並禁樵採，影射聖旨，依准施行，至今賴之。
GA026n0024_p0332a08║宋咸淳四年秋八月，詔臨安府并上竺講寺，以愚岡後培植禁伐，加後澗構橋，用接山
GA026n0024_p0332a09║勢。
GA026n0024_p0332a10║元，高納麟，守杭有政績。及為行宣政院使，時上竺有僧犯法，麟坐以重罪。又奏設崇教所，
GA026n0024_p0333a01║以治僧獄訟，俾僧知罪。
GA026n0024_p0333a02║國朝，雷鳴陽，雲南人。嘉靖間，公倅青州，海寇亂，公領青州兵至杭，駐靈竺，與僧善而知
GA026n0024_p0333a03║其病。先是，靈竺寺皆有先朝賜山萬畝，時兵興，皆以負郭山加餉，而重役隨之；利歸佃戶，害則
GA026n0024_p0333a04║歸僧，諸寺皆逃散。次年公陞本府二守，始令僧當官告佃戶承買納餉當役，僧得僅存。寺有遺
GA026n0024_p0333a05║愛碑。
GA026n0024_p0333a06║孫孟，郡太守也。嘉靖三十年，眾舉珊一峯主修多福寺、擅伐路松二株。孫置之法，并其徒正普
GA026n0024_p0333a07║俱還俗。
GA026n0024_p0333a08║嘉靖間，海寇亂，督府宗憲胡公嚴造海舟，凡故家墳墓大
GA026n0024_p0333a09║木皆不能免。公特下令曰：「九里松，唐時古蹟，不許擅伐。」故獨保全。
GA026n0024_p0333a10║孫沖，萬歷初年為錢塘令。寺僧德明補種九里松，沖與禁樵採，曰：「吾與種樹，得養人術焉。」
GA026n0024_p0334a01║陳善，郡紳方伯也，載《府志》，論云：「李氏謂天下治亂，於雒陽名園盛衰驗之。然則壯都邑之觀，增
GA026n0024_p0334a02║山川之色，匪特建置大者，即一纖微草木之間，亦可以觀。欲存全盛之蹟者，能無惜護乎哉？」北
GA026n0024_p0334a03║山自集慶而入，夾道古松，乃唐名守袁公所植。翠蓋亭亭，鬱蔥彌望；遊者侈觀，行者藉蔭，亦美
GA026n0024_p0334a04║政一端在焉。比者豪右或恣為翦伐，黠僧因而販鬻；料今所存屬各寺界者，上竺祗六十一本，
GA026n0024_p0334a05║中竺祗十六本，下竺祗十一本。疏稠靡均，蓊藹非故。自今不嚴其防戢，昔賢遺愛駸蕩然矣。嗟
GA026n0024_p0334a06║夫！喬木不足以重，故國甘棠非惠政所存，而永懷者思保其蔽芾。蒞治君子，其毋以小物疏厲
GA026n0024_p0334a07║禁乎！
GA026n0024_p0334a08║萬歷年間，杭嚴何公寓所，憤天竺之弊習，劇加整飭，因致書雲棲蓮大師，
GA026n0024_p0334a09║兼行誘導，挽其頹風。
GA026n0024_p0334a10║蓮大師復以書曰：蒙諭上天竺事，謹陳白如左。唯我公祖，乘夙願力，現宰官身。以
GA026n0024_p0335a01║大慈心，憫念末法僧徒少持戒行，摘其尤者而寘之法，俾有罪者自新，無罪者加勉。是所以安
GA026n0024_p0335a02║僧，非所以病僧也。今兹發奸摘伏，萬口稱快，威畏德懷矣。而繼承尊諭，將申明佛制，以開導而
GA026n0024_p0335a03║漸摩之。是則雪霜之後，煦以陽和；殺伐既張，綏以文德也。義之盡，仁之至，護法之功，莫斯為甚。
GA026n0024_p0335a04║但宏衰病伶仃，偷生巖穴；兼之跛躄，步履須人，其何能勵精效勞、以副委任責成之至意乎？況
GA026n0024_p0335a05║今處士，以橫議被逮，時僧以傲世取尤。以勢揆之，亦所當避，因別思所以稱台旨者。昔唐文皇
GA026n0024_p0335a06║以《遺教經》普施天下州郡，今此經本山重梓，加以鄙見補註。愚意不若流通此經。概南北兩山、
GA026n0024_p0335a07║城內外寺院、菴堂，大者與十冊，中者與五冊，小者與一冊；人各受持，不得違犯，或能有俾於萬
GA026n0024_p0335a08║一也。道尊，如書所勸行之，并諸山各申厲禁，而天竺三木之刑乃釋。
GA026n0024_p0335a09║錢塘龔邑侯審「天竺與鄉紳爭山」，斷案曰：「本山，寺山也，二
GA026n0024_p0335a10║十三房。於萬歷五年賣之於陳太僕，則道柯為政。萬歷四十一年賣之於李水部，則祖玉為政。
GA026n0024_p0336a01║眾僧明知寺山之不可賣，而朦朧兩架之於兩先生。意以不發則暫時雙獲其利，發則必竟獨
GA026n0024_p0336a02║取其償。不憂共鬥之更爭，而竊幸可坐收其價。縱官司責以擅賣公田，彼將脫卸於鄉先生之
GA026n0024_p0336a03║意，以免罪耳，謀大狡矣！雖然，僧不足責也。至若本山，則僧不可賣，鄉先生亦不必有也。太僕之
GA026n0024_p0336a04║不必有，無論矣。李水部塋域切近，或者以為孝子仁人為至親一抔，作千年之計，非得本山，恐
GA026n0024_p0336a05║寺僧以後砍伐樹木，傷損龍脈；抑或盜賣他人，混葬風水，為害種種。但必令我子孫守之，不如
GA026n0024_p0336a06║萬世山門為我守也。今官為厲禁，杜其種種。上以妥龍天之靈，而旁以利縉紳之域，斷亦足矣。
GA026n0024_p0336a07║此意流傳，三令五申，於後來者，勝於華胄之自為矣。爰昔山門之意，想土著之縉紳不後於傳
GA026n0024_p0336a08║舍之邑宰，無寧使鄉先生自出此意，而令眾僧懷德畏威，賢於官斷遠矣。惟水部裁之，古之名
GA026n0024_p0336a09║卿尚舍宅為寺，而塋域於寺者，意或優長？若太僕，即遠在京師，若愛之以德，只有還山于寺之
GA026n0024_p0336a10║為德也。」此案既發，鄉紳莫敢誰何！
GA026n0024_p0337a01║崇禎年間，按臺劉公（諱士楨）禁約曰：照得三天竺者，地擅飛來，
GA026n0024_p0337a02║奉西方之大士，名傳鷲嶺，作彼岸之慈航。祗以逼近西湖，遂致聲譁南國。時逢節序，瞻仰如蟻。
GA026n0024_p0337a03║近訪有等無知惡少，蔑佛法而逞恣睢；至於有眼狂儒，亦棄《楞嚴》而墮惡道。或假薦紳之聲勢，
GA026n0024_p0337a04║或肆罡煞之兇殘，魚肉緇流。見在有刀山劍樹，謗凌聖教，又何逃戴角披毛？陰網不疏，王章丕
GA026n0024_p0337a05║著，如有前項棍徒橫行嚇詐者，許寺僧扭赴官司，從公審究，枷號寺門。庶幾三尺長存，五空不
GA026n0024_p0337a06║染。大千世界，輝佛日而鞏王圖；清淨慈門，集旃檀而驅羅剎。特行給示，普告羣生。
GA026n0024_p0337a07║妝點
GA026n0024_p0337a08║唐袁仁敬，開元十三年刺史杭州，極愛靈竺，政事
GA026n0024_p0337a09║之暇，為種松九里，號九里松。後人思之，建袁公亭；其下又建門跨
GA026n0024_p0337a10║路，曰袁公松門。其後不無死者。舊時靈竺僧好事（失其名），曾補種，賦詩曰：不為栽松待茯苓　只
GA026n0024_p0338a01║圖山色四時青老僧終不將歸去　留與錢塘作畫屏後有僧幻隱者，亦曾補種。萬歷初年，僧德
GA026n0024_p0338a02║明又補種百株。錢塘令孫公沖與禁樵採，十不活一。又令聶公心湯，諭寺僧補種，所活如之。
GA026n0024_p0338a03║古山人論其不活之故有三：居民既稠，寸土可貴，無論三行、并一
GA026n0024_p0338a04║行之，路皆侵其半。或為牆籬庳厠，久占不還。一旦清查，則種種不悅，必加陰損，一也。各方香客
GA026n0024_p0338a05║既多，城中樵採不少；或游手戲攀，或覻視為利，未免生事。貴木賤人，仁者不為，二也。當道者縱
GA026n0024_p0338a06║斷而行矣，叢怨不顧矣！松必小者可種，十年而後成；官不久任，繼者未必踵事，三也。然則松終
GA026n0024_p0338a07║不可復耶？今亦有三道，點其見在者：不許民居其下，罪寺僧，一也。既有伐松之能，寧無種松之
GA026n0024_p0338a08║力？宜令自一門至寺，為茶坊五，令僧居守。官又以輕贖者植，嚴諭者約，是兩利也。僧既住，所管
GA026n0024_p0338a09║每枯一松，例補植活小松五株。許補不許伐，此三道也。五年而後木成矣，如此不又稱某公攸
GA026n0024_p0338a10║植耶？
GA026n0024_p0339a01║宋孝宗皇帝淳熙元年，賜盤雲檜二本，蓋唐相牛僧孺園中
GA026n0024_p0339a02║物也。植之上竺殿階下，以為佛供。其枝幹盤迴，團雲綰霧，儼如寶幢翠蓋相對峙耳。
GA026n0024_p0339a03║辨才法師手植千葉山茶二本，在白雲堂下，雲液池上。自宋歷元，柯
GA026n0024_p0339a04║葉暢茂，若有呵護。冬之時，嫩蕊含緋，繁英簇錦，照映巖谷，以代衣裓之散也。
GA026n0024_p0339a05║宋吳說書「九里松」扁，乃祕閣吳師禮子，世工翰墨，人評其「端穩秀潤」。高宗欲易
GA026n0024_p0339a06║以己書，屢書不能踰，遂命以金飾之。
GA026n0024_p0339a07║宋范仲淹，皇祐元年，自知鄧州移知杭州。吳中大饑，日出宴湖上，又諭諸寺主曰：「歲饑工
GA026n0024_p0339a08║價至賤，可大興土木之役。」於是諸寺鼎興工作，使貧力、技役皆得仰食於此，杭民不至流徙。
GA026n0024_p0339a09║宋曹澄，知臨安府事，隆興二年九月，奉詔督建上竺法堂，并五百阿羅漢閣。
GA026n0024_p0339a10║宋理宗御書「上竺天台教寺」額。
GA026n0024_p0340a01║宋蔡學士襄書「靈感觀音之殿」。
GA026n0024_p0340a02║丞相京鏜，紹熙五年書「兩峯堂」扁。
GA026n0024_p0340a03║國朝曹國公李文忠書「上天竺」三字山門額。
GA026n0024_p0340a04║潞王淨寧書曰「大慈悲父」。
GA026n0024_p0340a05║翰林蔣暉書曰「圓通妙境」。
GA026n0024_p0340a06║工部吳涵書曰「慈悲感應」。
GA026n0024_p0340a07║知府李文奎書曰「淨聖」。
GA026n0024_p0340a08║按臺劉士楨書曰「自在慈航」。
GA026n0024_p0340a09║按臺王範書曰「慈航濟世」。
GA026n0024_p0340a10║經筵姜逢元書曰「普照大千」。
GA026n0024_p0341a01║撫臺尹應元書曰「塵海慈航」。
GA026n0024_p0341a02║古虞徐觀復書曰「一音圓照」。
GA026n0024_p0341a03║吳興潘湛書曰「良哉淨聖」。
GA026n0024_p0341a04║雲間楊萬里書曰「靈巖慧照」。
GA026n0024_p0341a05║工部朱廷煥書曰「慈航廣渡」。
GA026n0024_p0341a06║杭兵道吳伯與書曰「觀察法界」。
GA026n0024_p0341a07║撫臺熊奮渭書曰「望洋彼岸」。
GA026n0024_p0341a08║鹽臺馮垣登書曰「不可思議」。
GA026n0024_p0341a09║祭悼
GA026n0024_p0341a10║宋，蘇端明軾〈祭辨才法師文〉曰：孔老異同　儒釋分宮又於其間　禪律
GA026n0024_p0342a01║相攻我見大海　有南北東江河雖殊　其至則同維大法師　自戒定通律無持破　垢淨皆空講無
GA026n0024_p0342a02║辨訥　事理皆融如不動山　如常撞鐘如一月水　如萬竅風八十一年　生雖有終遇物而應　施則
GA026n0024_p0342a03║無窮我初適吳　尚見五公講有辨臻　禪有璉嵩後二十年　獨餘此翁翁又去矣　後生誰宗道俗
GA026n0024_p0342a04║欷歔　山澤改容誰持一杯　往弔井龍我知杭時　白叟黃童要我復來　已許於中山無此老　去將
GA026n0024_p0342a05║安從噫參寥子　往奠必躬豈無他人　莫寫我胷
GA026n0024_p0342a06║佛光照〈祭禮禪師文〉曰：維淳祐六年，歲在庚戌十月癸巳朔十四日丙午，天
GA026n0024_p0342a07║竺山人法照，謹以湯茗果饌之奠，致祭滅翁禪師之靈曰：魂兮歸來兮梁之渚　風蕭蕭兮木葉
GA026n0024_p0342a08║下瞻太白兮芒寒　蹇獨立兮誰語麋何食兮中洲　蛟何為乎元浦夕惕兮余懷　奠藴藻兮筐筥
GA026n0024_p0342a09║尚饗
GA026n0024_p0342a10║竺庵冏〈祭上天竺覺幻師長和尚文〉曰：維師教毓　儒經釋典
GA026n0024_p0343a01║　策我勤讀攝之以慈　誨之必穀日漸月漬　殘膏賸馥不念至愚　期成欲速鳥漸高飛　牛顧後逐
GA026n0024_p0343a02║師之恩深　如雨霑木匪寒不衣　匪昏不燭師之深恩　罔報慙恧將期有侍　遽嬰疾篤奄爾真歸
GA026n0024_p0343a03║　露晞電矚於戲哀哉　音不在耳　容不在目悲風滿屋　雖欲不哭　焉得不哭尚享
GA026n0024_p0343a04║國朝忠肅公于謙〈弔祭古春蘭法師詩〉，有序曰：古春
GA026n0024_p0343a05║法師，先君方外交也。昔予彌月時，師赴湯餅之會，嘗摩予之頂曰：「此兒他日救時宰相也。」已而
GA026n0024_p0343a06║齠齔知學，先君數以師言警予。及登第拜官日，恐負師言，以貽瘝曠之羞。兹嬰內艱家居，改葬
GA026n0024_p0343a07║先柩於三台山下，而師與先君不可復作矣。感時追舊，祇具蔬盤茗盌，展拜塔下，爰賦詩一律，
GA026n0024_p0343a08║以志予之耿耿云。維那正法眼　冰鑑獨先知摩頂昔憐我　銘心更憶師救時慚宰相　被謗懼磷
GA026n0024_p0343a09║緇拜奠香臺下　臨風雪涕洟
GA026n0024_p0343a10║鍾我靈撰〈祭春山師文〉曰：浮玉巃嵸　苕水瀜瀜山峙水流　蜿蜒如龍川嶽
GA026n0024_p0344a01║英秀　瑞氣所鍾篤生喆人　繄惟我翁菰城世胤　錢氏巨族族多文學　如金如玉翁於沖齒　遂脫
GA026n0024_p0344a02║塵緣雪霜礪志　艱苦備全少壯拮据　手足胝胼肯厥堂構　訓育後賢森挺馥郁　桂蘭盈前坦夷
GA026n0024_p0344a03║應物　衷無黨偏詩頌温温　易著謙謙洎乎垂暮　梵網精嚴六時禮誦　人天起虔壽齊宣聖　飄然
GA026n0024_p0344a04║上仙哲人其萎　梁木斯傾高山失抑　爰喪典型林嵐減色　猿鳥哀鳴曷能不悲　頓足拊膺弔盈
GA026n0024_p0344a05║陶鶴　春輟秦聲臨風設俎　黍稷苾芬薦以芳芷　雜以香蘅惟翁之靈　來格來歆
GA026n0024_p0344a06║
GA026n0024_p0344a07║
GA026n0024_p0344a08║
GA026n0024_p0344a09║
GA026n0024_p0344a10║上天竺講寺志卷十二終