GA026n0024_p0345a01║杭州上天竺講寺志卷之十三
GA026n0024_p0345a02║天目山三學學人廣賓纂
GA026n0024_p0345a03║風範隆汙品
GA026n0024_p0345a04║側聞世間風氣，或由地氣使然；方外道情，多為
GA026n0024_p0345a05║俗情夾入，流而不反，習以為常。故尊者發水乳
GA026n0024_p0345a06║不如之歎，感眾生寢薄於福緣；而如來遺獅蟲
GA026n0024_p0345a07║自食之言，痛後世殆傾於慧命。熱心千丈，苦口
GA026n0024_p0345a08║萬端；賴有旁觀不憤，夙願未弘，再來為道德泰
GA026n0024_p0345a09║山，間出作人天北斗。冰清教海，粉碎魔宮；更游
GA026n0024_p0345a10║戲於不思之場，乃攝伏其彊陽之類。是所謂有
GA026n0024_p0346a01║開必先，無往不復者也。上天竺當辨老住山，罹
GA026n0024_p0346a02║權臣之虐。及胡元入主，費宣政之懲，頃於萬歷
GA026n0024_p0346a03║大挫三門。借有司齊之以三尺，不能遇知識勸
GA026n0024_p0346a04║之以一緘。此蓋羣居無紀，坐弛有秋。好修者密
GA026n0024_p0346a05║自好修，眾非其伍；不肖者甘為不肖，職莫之繩。
GA026n0024_p0346a06║遂爾因果好旋，卧九里松間者何物？賢愚品騭，
GA026n0024_p0346a07║載三天竺下者斯人。故曰「董狐，古之良史也。」志
GA026n0024_p0346a08║隆汙。
GA026n0024_p0346a09║神異
GA026n0024_p0346a10║辨才淨法師之住天竺也，善持咒水飲病者，輒愈，
GA026n0024_p0347a01║杭人尊事之。熙寧九年，嘉興縣令陶彖，有子得疾，甚異，形色語笑，非復平人。令患
GA026n0024_p0347a02║之，乃大出錢財，聘謁巫祝，厭勝百方，終莫能治。辨才適以事至秀州，令素聞其名，即馳詣，告曰：
GA026n0024_p0347a03║「兒始得疾時，見一女子自外來，相調笑。久之，遺詩曰：生為木卯人　死作幽獨鬼泉門長夜開　衾
GA026n0024_p0347a04║幃待君至「自是屢來，且言曰：『仲冬之月，二七之間，月盈之夕，車馬來迎。』今去妖期逼矣，願賜哀
GA026n0024_p0347a05║憐。」師許諾，因至其家，除地為壇，中設觀音像，楊枝霑灑而咒之，三遶壇而去。明日復來，結跏趺
GA026n0024_p0347a06║坐，引兒問曰：「汝居何地而來此？」答曰：「會稽之東，卞山之陽，是我之宅，古木蒼蒼。」師又問：「汝誰氏？」
GA026n0024_p0347a07║答曰：「吳王山上無人處，幾度臨風學舞腰。」師曰：「柳姓乎？」乃囅然而笑。師良久，呵曰：「汝無始以來，
GA026n0024_p0347a08║迷己逐物，為物所轉，溺於邪淫，流浪千刼，不自解脫；入魔趣中，橫生災害，延及無辜。汝今當知，
GA026n0024_p0347a09║魔即非魔，非魔即法界。我今為汝宣說〈首楞嚴神咒〉，汝當諦聽，訟既往過愆，返本來清淨覺性。」
GA026n0024_p0347a10║於是號泣，不復有云。是夜女子謂兒曰：「辨才之功，汝父之虔，吾今將去，願舉一觴為別。」因相對
GA026n0024_p0348a01║飲，作詩曰：仲冬二七是良時　江下無緣與子期今日臨歧一杯酒　與君千里遠相離遂去，不復
GA026n0024_p0348a02║見。秦少游曰：「予聞其事久矣。元豐二年見辨才於龍井山，問之，信然。」見《七識》。
GA026n0024_p0348a03║東坡有子，四歲不能走。辨才見之，為摩頂，即能奔
GA026n0024_p0348a04║走。坡贈詩，見〈題詠〉。
GA026n0024_p0348a05║吳僧文捷，戒律精苦，奇迹甚多。能知宿命，然罕與
GA026n0024_p0348a06║人言。予羣從遘為知制誥、知杭州，禮為上客。遘學誦〈揭諦咒〉，都未有人知。捷一日相見曰：
GA026n0024_p0348a07║「舍人誦咒，何故闕一句？」既而思其所誦咒，果闕一句。浙人多言文通不壽，一日齋心往問捷，捷
GA026n0024_p0348a08║曰：「公更三年為翰林學士，壽四十歲。後當為地下職任，事權不減生時，與楊樂道待制聯曹。然
GA026n0024_p0348a09║公此時當衣衰絰治事。」文通聞之大駭曰：「數十日前曾夢樂道相過云：『受命與公同職事，所居
GA026n0024_p0348a10║甚樂，勿辭也。』」後數年果為學士，而丁母喪，年三十九矣。明年秋，捷忽使人與文通訣別。時文通
GA026n0024_p0349a01║在姑蘇，急往錢塘見之。捷驚曰：「公大期在，此月何用更來？宜即速還。」屈指計之，曰：「急行尚可到
GA026n0024_p0349a02║家。」文通如其言馳還，徧別骨肉，是夜無疾而終。捷常持〈如意輪咒〉，靈變尤多。瓶中水，咒之則湧
GA026n0024_p0349a03║出。蓄一舍利，晝夜常轉於琉璃中，捷行遶之。行速則舍利亦速，行緩則舍利亦緩。士人郎忠厚
GA026n0024_p0349a04║事之甚謹，就捷乞舍利。遂與之，封護甚嚴。一日忽失所在，但空瓶耳。忠厚戒齋，延捷加持。少頃
GA026n0024_p0349a05║見觀音像衣上一物蠢蠢而動，疑其蟲也，試取，乃亡舍利。如此者非一。忠厚以予愛之，持以見
GA026n0024_p0349a06║歸。予家至今嚴奉，蓋神物也。見宋沈括著《夢溪筆談》。
GA026n0024_p0349a07║孫莘老知湖州日，問文捷曰：「呂吉甫如何？」捷曰：「只三年便在官家左右，
GA026n0024_p0349a08║更有一人白皙而肥，一人美髯而長。」後三年，甫果參大政，同列韓子華、馮當世，皆如其言。
GA026n0024_p0349a09║上竺首座德賢。有一室女為祟所撓，求師治。賢至女卧室，設榻而卧，祟便已。見本傳。
GA026n0024_p0349a10║賢法師臨終謂左右曰：「吾生前以道力免難，死恐莫逃。」門人造像，以鐵固其
GA026n0024_p0350a01║頸。及金虜真珠王子兵至，祖師殿眾像皆倒，惟德賢像不動。虜怒，令斬之，不能入。乃積薪縱火，
GA026n0024_p0350a02║薪盡而屋如故。虜驚，讚禮而去。
GA026n0024_p0350a03║齊玉法師，諱改玉為璧。宣和六年住上竺，值歲大旱，井竭。玉運心密禱，忽夢泉出西坡。旦
GA026n0024_p0350a04║掘之，清流湧注，因名夢泉。
GA026n0024_p0350a05║初，慈雲懺主常製疏勸人修期，疏有曰：「求三寶之真福，感諸天之護持。」世傳為墨寶。後
GA026n0024_p0350a06║兵，失去既久。迨竺隱法師為住持，重修懺期。俄有人持疏跪於前曰：「從餘燼中拾此疏，聞再舉
GA026n0024_p0350a07║懺筵，敬以致獻。」全室宗泐公等交贊，謂懺法弘通之兆也。
GA026n0024_p0350a08║盛事
GA026n0024_p0350a09║辯才法師悟法華三昧，有至行。弘天台教觀，號稱
GA026n0024_p0350a10║第一，東吳講者宗向之。時秀州有狂人號回頭，左道以鼓流俗。宣言當
GA026n0024_p0351a01║建浮圖，為吳人福田，施者雲委。然憚入杭，以辯才不可欺故也。不得已既來，先已錢十萬詣上
GA026n0024_p0351a02║天竺飯僧。且遣使通問曰：「今以修造錢若干，願供僧一堂。」師答其書曰：「道風遠來，山川增勝；誨
GA026n0024_p0351a03║言先至，喜慰可量。承以營建淨檀為飯僧之用，竊聞教有明文，不許互用。聖者既遺明誨，不知
GA026n0024_p0351a04║白佛當以何辭？佇聞報章！」即令撰疏文也。狂人驚慚。見其徒，弟子勸且禮之以化俗，師厲聲曰：
GA026n0024_p0351a05║「出家兒須具眼始得。彼誠聖者，吾敢不恭？如其誕妄，知而同之，是失正念。吾聞聖者具他心通，
GA026n0024_p0351a06║今夕當與爾曹虔請，於明日就此山，與十方諸佛同齋。」即如法嚴敬，跪讀疏文焚之。明日率眾
GA026n0024_p0351a07║出迎，狂人竟不敢至。眾皆服。見德洪著《林閒錄》。
GA026n0024_p0351a08║蘇子瞻，元豐中為郡帥，杖策訪辯才於方圓庵。及
GA026n0024_p0351a09║送至風篁嶺，左右曰：「遠公過虎溪矣。」辯才笑曰：「杜子有云，與子成二老，來往亦風
GA026n0024_p0351a10║流。」遂作亭嶺上，曰過溪，亦曰二老。亭成，辯才作詩呈府帥。蘇公與參寥子、錢勰屬和之。
GA026n0024_p0352a01║高宗自紹興二年臨幸上天竺寺，詣大士前禮拜
GA026n0024_p0352a02║進香，設素饌於白雲堂。先期三日，命鑾儀司除道警蹕，設鹵簿；丞相以
GA026n0024_p0352a03║下百僚俱扈從，九里松行道為之擁塞。自是以後，每朔望，遣中使賚香獻供，勒為定規。
GA026n0024_p0352a04║宋時二月十九日，上天竺建觀音會，傾城士女皆往燒香。其時
GA026n0024_p0352a05║馬塍園丁競以名花荷擔叫鬻，其音中律呂。黃子常因作〈賣花聲辭〉，時多和之。
GA026n0024_p0352a06║寺僧永顧，刺血寫經多種獨和墨寫《華嚴經》八十一卷，今存塔院房。
GA026n0024_p0352a07║自勉
GA026n0024_p0352a08║山中亦有美俗，僧相戒不說不美事，此頗有隱惡揚善之風。天竺山民採樵，逢虎，驚
GA026n0024_p0352a09║而作聲，山下居民皆應喊，此頗有疾痛一體之意。又僧輪流當家，能者數十年，不能者一二年，
GA026n0024_p0352a10║使房業不致消廢。又一支傳流，不收師弟，此免分析爭競，亦是良法。
GA026n0024_p0353a01║僧杲兩峯者，少時豪宕，房業漸廢。一旦以家事付其徒，日齋誦不輟。積十年餘，微疾，飲
GA026n0024_p0353a02║水數日，作偈，怛然而化。
GA026n0024_p0353a03║天巖有白頭僧，生無過。死三年，夢其徒曰：「余今尚未得解脫，因傾潑常住待客殘茶，
GA026n0024_p0353a04║陰司積數缸，限我食盡，真水厄也。汝等當惜福，斷不可暴殄天物。」
GA026n0024_p0353a05║寺有一僧，初甚貧，後頗温飽。人問致此之術，曰：「余少年無一錢，取溪中
GA026n0024_p0353a06║礪石往城換木魚，持以西溪化茶，以茶易米豆延客，遂致此耳。」
GA026n0024_p0353a07║寺僧春谷，機智多謀，與僧月空知交。空素諳少林，有膂力。嘉靖中，海寇猖獗，范參戎署空
GA026n0024_p0353a08║為頭目。谷初以李府勢凌人，不滿於寺；至是挺身欲往，希蓋前愆。行軍時，谷設謀，教空以鐵為
GA026n0024_p0353a09║棍，示賊有力。令眾各含靛一粒，戰酣時皆吐靛抹面。寇疑為神兵，遂敗遁。後復奮臂率鬥，陣亡
GA026n0024_p0353a10║柘林。今列湖上宗將軍廟。
GA026n0024_p0354a01║衰鄙
GA026n0024_p0354a02║宋呂惠卿與吳精進寺僧善，時辯才主上竺，頗有人緣。惠卿入相，使文
GA026n0024_p0354a03║捷主上竺，逐辯才歸於潛。辯恬不為意。逾年，呂勢敗，朝廷命辯才復還。東坡贈詩曰：師去天竺
GA026n0024_p0354a04║　山空鬼哭天竺師歸　道場光輝大士大悲　實師焉依邵古菴山人曰：「文捷乃一奇僧，故呂敬而
GA026n0024_p0354a05║主之。然辯才又正而奇者，捷不得掩之也。辯才復天竺未幾，不欲與人相形，退避龍井，則去捷
GA026n0024_p0354a06║遠矣。」見《七識》，下並同。
GA026n0024_p0354a07║或者謂：「今天竺僧中，有一二不習上者，清規掃地，弊德唾人。
GA026n0024_p0354a08║大士殊不加譴，其靈安在哉？」邵山人答曰：「大士，天地也。汙穢之事，不得罪於天地，而得罪於王
GA026n0024_p0354a09║法。佛法所不計，而暗於冥加，所謂神目如電、疏而不漏者。如曰有司存耳，大士何譴哉？特諸佛
GA026n0024_p0354a10║子往昔曾經供養、恭敬大士，故今受其福庇。今不尊奉，狼籍古德，云袈裟下失人身為最苦也。」
GA026n0024_p0355a01║又曰：「天竺路旁有五官不備、四體暴露、膿蠅血蚋、獸匐鬼呻；痛楚不刀山而獄，臭穢不冰炭而
GA026n0024_p0355a02║慘。如是種種，各隨其業以招報，所謂人而餓鬼，人而禽獸，人而地獄也。諸佛子勉之哉。」
GA026n0024_p0355a03║靈竺既無沃壤，山淺附郭，不容故家。居民止以香客為活，謂之鍋頭。種田、交易，三春
GA026n0024_p0355a04║為一年之計，謂之櫃上田。往年僧俗相約，俗不宿客，僧不香紙；今則惟利各兼之，而俗尤甚，揖
GA026n0024_p0355a05║轎牽裾，殊可笑矣。近有豪民劫奪行李，要截鄉愚，深可切齒。在賢護法痛懲之，庶俾大士得妥
GA026n0024_p0355a06║靈耳。
GA026n0024_p0355a07║僧官舊止本等服色，猶存清高微意。至屠府尊，始命服九品服
GA026n0024_p0355a08║色。上竺僧官製紅綠縐紗圓領，大節日自城回，諸僧披禪衣盛迎。然以官拜，不膜拜，殊不雅觀。
GA026n0024_p0355a09║其後新住者於布政司換文書，特加數金，添「冠帶」二字；城外起轎，如赴任狀，觀者塞塗。
GA026n0024_p0355a10║吳參政墓，在乳竇峯下。名玭，為廣西布政。先以强買，人云「道場非塋墓所宜」。
GA026n0024_p0356a01║今絕。
GA026n0024_p0356a02║慧珊，本圖周氏子，為都事，攝差徭，世途機猾僧也。以擅伐路松，為僧俊者訟於府，擠之，且乞鎮
GA026n0024_p0356a03║守麥公為言。珊罹刑，追度，遂落僧籍。寺有諺云：「珊老虎撞著俊獵戶，屈喇喇刺到三計鼓。」
GA026n0024_p0356a04║天竺僧多致舉債，或難之，對曰：「世間豈有不欠債之人？惟狗子乃不欠耳。」世以為
GA026n0024_p0356a05║笑。五十年前已有諺云：「淵一千，逕八百，秀鍾山，真沒髮。」五十年後，又豈特淵逕而已？外飾虛名，
GA026n0024_p0356a06║內無實蓄，此之謂金玉其相而敗絮其中。
GA026n0024_p0356a07║寺有陳光明者，拜經精勤，今其房地磚有拜立之跡，蓋不冺一時。善信云：「向以油供
GA026n0024_p0356a08║者多，初開山，因地瘠，人曰油甚肥，因用以糞地，遂致雙目失明。悔懼禮經，終身不輟。」
GA026n0024_p0356a09║廢弛（紀長民之蠧，師子之蟲也）
GA026n0024_p0356a10║宋，薛師魯，左藏官。淳祐十年冬十一月，規占上竺廨院為廳，時住持天台法照不
GA026n0024_p0357a01║許，即渡江東歸。是日適理宗臨幸祈雪，中使鄧惟聰奏聞之，上即命內轄令快行禁渡，趣照回
GA026n0024_p0357a02║之。
GA026n0024_p0357a03║宋，張閣，大觀四年知杭州，兼領花石綱。先是，政和初，朱勔領花石綱使，流毒山水。凡民家有
GA026n0024_p0357a04║一花一石可玩者，即以黃封之，其家隨破。當時僧眾皆以玩物為蛇蝎。天竺石面靈桃，并石舁
GA026n0024_p0357a05║去。古鬥鷄巖、伏虎棧、卧龍石、無根藤，與辯才手植山茶，非自毁，則勔與閣取，故皆不存。
GA026n0024_p0357a06║王臣者，襄陽人，幼為公侯府家人。善幻術，攝人物為其主。惡刑傷脛，號王瘸子。成化十七年，
GA026n0024_p0357a07║夤緣充錦衣衞千戶，與大璫王敬奉敕採藥，收書江南。其實橫索寶物，凡上竺累朝所賜，及富
GA026n0024_p0357a08║貴之家所獻寶物，有玉觀音、日月珠、鬼谷珠、貓睛、寶冠、玉鐘、玻璃盞、珊瑚樹等物，竊取一空。
GA026n0024_p0357a09║僧寶珠者，創新庵於白雲巖，頗弘敞幽寂。後納二徒，兄弟不睦，互相訐告。次徒先以山庵
GA026n0024_p0357a10║投馬通政以求勝，長徒又求勢之最者獻茅狀元，因而兄勝，遂執左券來業焉。內數老僧以茅
GA026n0024_p0358a01║演教寺，故欲甘心於此。茅知之，陽慰曰：「余庇廬，非剝廬也。」乃施米二石。明年計逐之，令僕居守。
GA026n0024_p0358a02║後僕晝出，為虎所食。
GA026n0024_p0358a03║辯才法師骨塔，在老龍井山中。萬歷間，村鄰老父
GA026n0024_p0358a04║競傳為郡城李鄉紳平夷之。學人曰：「宋僧道德光明之盛，莫辯才
GA026n0024_p0358a05║若也。有趙清獻、蘇文忠之外護，生不能芘文捷以勢劫其住持；有天竺、龍井之法嗣，死不能庇
GA026n0024_p0358a06║李宦以勢伐其委蛻。三吳百粵奉之如神明，而獨於下竺無緣，是皆果有定業在耶？噫嘻！省之
GA026n0024_p0358a07║哉。」以上俱見《內七誌》。
GA026n0024_p0358a08║舊樓鐘，南宋故物，聲聞數十里。成化間，鎮海燬，鎮守麥秀取入城。嘉靖三十七年，樓復燬，鐘
GA026n0024_p0358a09║鎔坐地。人言宋鑄時，所施簪珥不計，以有金銀，故聲宏遠清亮。謂其中銀可居半，官命取煎，一
GA026n0024_p0358a10║金不得。又嘉靖三十四年七月，島夷猖獗，軍門命取廢寺敗鐘，鑄佛郎機，麾下乘勢脅取。及上
GA026n0024_p0359a01║竺僧眾訴於雲間潘伯恩，白而止之。
GA026n0024_p0359a02║乳竇峯下有多福寺，與上竺一澗之隔耳。廢於嘉靖末年，至隆萬間柱礎猶存。
GA026n0024_p0359a03║蔭聽泉弔以詩曰：水弄潺湲遶梵宮　玉音飛去已成空門前翠輦無人問　屋上青山舊日同芳
GA026n0024_p0359a04║草有情還自碧　野花無恙為誰紅不堪消歇悲前事　萬壑寒濤獨夜風
GA026n0024_p0359a05║遺臭
GA026n0024_p0359a06║僧采、新、方者三人，號為「石灰布袋」，言其著處有迹也。古菴山人曰：「以石之確，從火之潔，
GA026n0024_p0359a07║既清且白矣，而受此口玷，寃哉！」
GA026n0024_p0359a08║僧亦號古春者，北人。牛都督供於墳菴穢行，且待其徒甚薄。夜約青州兵劫之，以末
GA026n0024_p0359a09║香焚其臍而死。
GA026n0024_p0359a10║寺僧圓週，狼心返俗，廢其祖墳穴路，逕使穢踐。書為梟逆，窮餓而死，此為華報。
GA026n0024_p0360a01║蕭山李金庭，名東瀛。杭有數鄉紳皆其故人，藉其勢流寓上天竺，凡事必至為處分。壽
GA026n0024_p0360a02║文、號軸、輓詩，皆出其手。當修《上竺志》，則以時文之學，勦竊禪文。詩才庸腐，以學究本色造家譜
GA026n0024_p0360a03║手段，偽撰皮日休、李綱碑文，及岳武穆、宋元諸賢之作。至太祖撰〈竺隱〉之文，因本寺失之，而亦
GA026n0024_p0360a04║偽撰一篇。蓋事不考古，筆不秉直，狥情逐意，造幻誣靈。欺人而至欺心，欺天而至欺君，遂使所
GA026n0024_p0360a05║載真贋混淆，玉石難別，不疑而疑。按佛書，大妄語成，墮無間獄。又今律，偽傳聖旨，當置何地？可
GA026n0024_p0360a06║歎哉！以上並載邵古菴《七識》。
GA026n0024_p0360a07║寺僧戴範，嘉善人，有勇力，善拳法。目無三尺，燬破五戒，婬暴酗賭，致累房業，回祿一光。敗
GA026n0024_p0360a08║壞法門，毆辱長上，合寺不容。崇禎間，伊祖及合寺公舉告，憲批府郡侯法究，驅逐下山。種種惡
GA026n0024_p0360a09║款，具載伊祖稟揭附卷。今蓄髮歸俗。
GA026n0024_p0360a10║上天竺講寺志卷十三終