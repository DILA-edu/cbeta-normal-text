GA026n0024_p0361a01║杭州上天竺講寺志卷之十四
GA026n0024_p0361a02║天目山三學學人廣賓纂
GA026n0024_p0361a03║詩文紀述品
GA026n0024_p0361a04║側聞白傅之詩，宛是題兹天竺；坡仙有跋，獨云
GA026n0024_p0361a05║書彼䖍州。但既傳神，何妨借重？況其太白之豪
GA026n0024_p0361a06║游時，有山無寺；參寥之富詠者，是宋非唐（唐道士葛
GA026n0024_p0361a07║參寥與龍泓丁飛善）。考降靈神木之初，乏志瑞詞華之選。
GA026n0024_p0361a08║惜無好事，孤此窮蒐。僅壓卷於二蘇，庶張軍於
GA026n0024_p0361a09║殘李者也。然而對景抽吟，半落徐凝之洗惡；登
GA026n0024_p0361a10║高撰賦，卒難謝眺之驚人。蠢爾東瀛，贋為下里。
GA026n0024_p0362a01║冐元人於宋首，目不識丁；溷麥氣於檀林，刑當
GA026n0024_p0362a02║坐劓，可勝歎哉！且夫選例辭專，史科雜贅。名公
GA026n0024_p0362a03║鉅札，擬一字於千金；諸祖緒言，揲全身於半偈。
GA026n0024_p0362a04║縱曰壽諸金石，奈何殃及兵烽。或鬼祕於燼餘，
GA026n0024_p0362a05║或神摉於蠧末。摭兹屑玉，類彼晨星。殘編斷簡，
GA026n0024_p0362a06║使名山之文獻可徵；埜史稗官，即委巷之叢談
GA026n0024_p0362a07║有據。讀其遺製，湖山之景常新；攬夫鴻篇，禪宗
GA026n0024_p0362a08║之規可溯。故曰：「志者，記也，所以備遺亡之事也。」
GA026n0024_p0362a09║志紀述。
GA026n0024_p0362a10║題詠
GA026n0024_p0363a01║唐李太白：送崔十二遊天竺山還聞天竺寺　夢想懷東越每年海樹
GA026n0024_p0363a02║霜　桂子落秋月送君此地遊　已屬流芳歇待我來歲行　相隨浮溟渤
GA026n0024_p0363a03║又：與從姪杭州刺史良遊天竺山挂席凌蓬丘　觀覽憩鐘樓三山
GA026n0024_p0363a04║動逸興　五馬同遨遊天竺森在眼　松風颯驚秋覽雲測變化　弄水窮清幽疊嶂隔遙嚮　當軒寫
GA026n0024_p0363a05║歸流轉成傲雲月　佳趣滿吳州
GA026n0024_p0363a06║白居易：遊天竺山一山門作兩山門　兩寺原從一寺分東澗水流西澗水　南峯雲
GA026n0024_p0363a07║接北峯雲前臺花發後臺見　上界鐘聲下界聞遙想吾師行道處　天香桂子落紛紛
GA026n0024_p0363a08║宋蘇東坡：贈辯才法師南北一山門　上下兩天竺中有老法師　瘦長如鸛鶻
GA026n0024_p0363a09║不知修何行　碧眼照山谷見之自清涼　洗盡煩惱毒坐令一都會　男女禮白足我有長頭兒　角
GA026n0024_p0363a10║頰峙犀玉四歲不知行　抱負煩背腹師來為摩頂　起來趁奔鹿乃知戒律中　妙用謝拘束何必
GA026n0024_p0364a01║言法華　佯狂啖魚肉
GA026n0024_p0364a02║又：聞辯才復歸上天竺，以詩問信道人出山去　山色如死灰白雲
GA026n0024_p0364a03║不解笑　青松有餘哀忽聞道人歸　鳥語山容開神光出寶髻　法雨洗浮埃想見南北山　花發前
GA026n0024_p0364a04║後臺寄聲問道人　借禪以為詼何所聞而來　何所見而回道人笑不答　此意安在哉昔年本不
GA026n0024_p0364a05║住　今日亦無來此語竟非是　且食白楊梅
GA026n0024_p0364a06║又：訪辯才不值，留題不辭清曉叩松扉　欲值支公久不歸山鳥不鳴天欲雪　捲
GA026n0024_p0364a07║簾惟見白雲飛
GA026n0024_p0364a08║又：雨中遊天竺靈感觀音院蠶欲老兮麥欲黃　前山後山雨浪浪農夫
GA026n0024_p0364a09║輟耒女停筐　白衣仙人坐高堂
GA026n0024_p0364a10║又：立秋日禱雨上天竺，宿靈隱，同周徐二令百重堆案
GA026n0024_p0365a01║掣身閑　一葉秋聲對榻眠牀下雪霜侵戶月　枕中琴筑落階泉崎嶇世味嘗應徧　寂寞山棲老
GA026n0024_p0365a02║漸便惟有憫農心尚在　起占雲漢更茫然
GA026n0024_p0365a03║釋道潛：謁上竺觀音大士十年江海去飄然　魂夢長依鷲嶺邊月地雲堦
GA026n0024_p0365a04║重到處　殷勤稽首白衣仙
GA026n0024_p0365a05║又：陪司馬才仲節推諸君游天竺（得青字）西郊久不雨　草
GA026n0024_p0365a06║木無餘青薄雲弄秋暉　山色時晦冥超然五詞客　文采披華星聯翩過吾廬　車蓋紛滿庭相攜
GA026n0024_p0365a07║訪靈鷲　細路通巖扄攀翻幽桂叢　衣襟襲芳馨絕竟異人世　吾詩豈能名諸豪追鄴下　妙語逾
GA026n0024_p0365a08║瓊英願言一揮寫　樂事良難并高空墮海日　歸驂尚能停
GA026n0024_p0365a09║又：懷辯才法師法師安遠徒　我見常磬折頹綱製像運　基構甚宏達煌煌四十載　說
GA026n0024_p0365a10║法傾吳越人天會方丈　萬趾常雜遝藹然如丘山　四座羞蟻垤投老倦揮麈　毅然辭且決饑鷹
GA026n0024_p0366a01║得秋風　轉盼俄一掣結茆南山陲　雲蘿古幽絕昔我海上還　相尋訪林樾夜闌叩微要　猨鳥寂
GA026n0024_p0366a02║不聒慧風洒幽襟　法雨濯枯枿別來今四載　寒暑驚屢闋相望如晨星　杳杳各天末何當從杖
GA026n0024_p0366a03║藜　一笑龍泓月
GA026n0024_p0366a04║又：辯才生日像末真風恐不傳　故生豪傑為人天慈航橫截三千界　法雨均沾四十年
GA026n0024_p0366a05║獨鶴精神秋始健　長松根節老彌堅莫將有物觀無象　唾露冰輪處處圓
GA026n0024_p0366a06║又：聽天竺慧照師琴太古淳音久已虧　多君妙指善醫治高山流水意雖在　白
GA026n0024_p0366a07║雪陽春和者誰不放驚飈侵磵戶　只容明月侍簾帷滿堂賓客俱傾耳　共失芙蓉漏轉時
GA026n0024_p0366a08║朱熹：春日過上竺竺國古招提　飛甍碧瓦齊林深忘日午　山迥覺天低琪樹殊方
GA026n0024_p0366a09║色　珍禽別樣啼沙門有文暢　啜茗漫留題
GA026n0024_p0366a10║呂祖謙：遊上天竺淨域何虛寂　居然隔市喧僧來渾不語　吾亦欲忘言至樂存簞
GA026n0024_p0367a01║食　浮名類觸藩行行返初服　賁趾老丘樊
GA026n0024_p0367a02║真德秀：遊上天竺世事不可了　還須入是山遙尋黃葉路　迥出白雲間瀹茗止煩
GA026n0024_p0367a03║渴　談空得笑閒飄飄有餘興　歸去掩柴關
GA026n0024_p0367a04║魏了翁：遊上天竺風波滿平地　世路繞羊腸急欲逃塵網　遙登選佛場雲深猶午
GA026n0024_p0367a05║暝　竹密夏生涼興逸忘歸去　高眠借石牀
GA026n0024_p0367a06║郭祥正：遊天竺誰從天竺國　分得一峯來占盡湖山秀　最宜煙雨開
GA026n0024_p0367a07║楊誠齋：雨中遊上天竺被雨遊山也莫嫌　卻綠山色雨中添人家屋裏生松
GA026n0024_p0367a08║樹　穿出茅簷卻覆簷
GA026n0024_p0367a09║又禪房寂寂水潺潺　澗草巖花數點間忽有仙禽發奇響　頻伽來自補陀山
GA026n0024_p0367a10║李綱：由上竺赴洞霄宮山谷投閒日　乾坤板蕩時秦庭徒痛哭　漆室竟誰知
GA026n0024_p0368a01║欲仗空王力　潛開聖主疑奸雄俱掃盡　談笑定華夷
GA026n0024_p0368a02║岳飛：歸赴行在，過上竺寺偶題强胡犯京闕　駐蹕大江南二帝雙魂
GA026n0024_p0368a03║杳　孤臣百戰酣兵威空朔漠　法力仗瞿曇恢復山河日　捐軀分亦甘
GA026n0024_p0368a04║張栻：過上竺上竺諸天近　中林萬木低迥超塵世外　恍入雪山西忽漫參龍象　行將混
GA026n0024_p0368a05║鹿麛何年釋簪紱　於此獨幽棲
GA026n0024_p0368a06║戴復古：遊上天竺好山看不了　遂借上方眠酒渴傾花露　詩清瀉澗泉生無適俗
GA026n0024_p0368a07║韻　老欲結僧緣睡覺鐘聲曉　窗騰柏子煙
GA026n0024_p0368a08║仇山村：游天竺行遍山巔到水涯　尚無紅葉與黃花長松夾道六七里　小墅通村十
GA026n0024_p0368a09║數家竺國雲深僧寂寞　草堂洞古石嵯牙野翁共醉官爐酒　扶醉歸來已暮鴉
GA026n0024_p0368a10║又登覽欣逢勝日閑　蒼松九里費躋攀行過綠水盡頭路　步入白雲生處山猿鳥尚能知異境　仙
GA026n0024_p0369a01║凡原不隔重關幾時拂袖逃塵網　野衲村樵共往還
GA026n0024_p0369a02║白廷玉：宿上天竺名山倦遊歷　掛起手中藤佛國三生石　天巖百歲僧定回松院
GA026n0024_p0369a03║磬　吟苦雪龕燈愧我心猶雜　何因問二乘
GA026n0024_p0369a04║吳大有：遊上天竺編茅為屋住　結葉作衣裳不試燒金訣　惟尋煮石方洗瓢溪月
GA026n0024_p0369a05║冷　採藥野雲香常有仙家鶴　飛來遶石傍
GA026n0024_p0369a06║張仲舉：宿上竺寺山僧留客意殷勤　把酒山亭對夕曛披徑亂藤盤石樹　摩厓蒼
GA026n0024_p0369a07║蘚歰秋雲月中桂子隨風落　洞口猿聲靜夜聞老去野心偏向逸　竹窗禪榻漫平分
GA026n0024_p0369a08║又石梁濺水濕蒼苔　陰洞傍穿澗底回殿閣金銀從地湧　山林圖畫自天開龍隨僧到分雲處　猿
GA026n0024_p0369a09║認人呼下樹來遊興未闌斜日盡　馬頭呼酒尚徘徊
GA026n0024_p0369a10║趙子昂：遊上竺寺九松曾入畫　三竺久頻登忽遇餐芝叟　遙尋辟穀僧風泉喧梵
GA026n0024_p0370a01║唄　霜月烱禪心聞見皆真諦　慚余悟未曾
GA026n0024_p0370a02║楊廉夫：遊上天竺陸海翻鯨浪　香林敞鹿園冥心超湛寂　彈指隔囂煩東渡漫多
GA026n0024_p0370a03║事　西來無一言吾將逃火宅　難閉六窗猿
GA026n0024_p0370a04║又：獅子峯觀潮二首海國梅青瘴雨收　胡牀高踞碧獅頭三韓水接天無盡　百
GA026n0024_p0370a05║越山窮地欲浮樓閣剛風吹碧蜃　旌旗落日照紅鰍行人莫問驅潮事　湖落山西淺作洲
GA026n0024_p0370a06║又獅子拿雲湧翠巒　我來親拂頂花看隨潮月上樓閣濕　度海雲生鐘磬寒蓬島未應三萬隔　桑
GA026n0024_p0370a07║田今有幾回乾大千不究恆沙界　細問彌天釋道安
GA026n0024_p0370a08║張光弼：訪舊，次泐法師雜興二首但教懷抱能傾倒　莫向尊罍計
GA026n0024_p0370a09║有無不為訪僧三竺寺　肯乘烟艇過西湖
GA026n0024_p0370a10║又酒館湖船盡有名　玉杯時得肆閑情至今人說張員外　不是看花不入城
GA026n0024_p0371a01║倪瓚：宿上竺寺禪月湛高秋　金天夜色幽珠林星彩動　碧殿露華浮蓮漏忙催酒　松
GA026n0024_p0371a02║濤怒撼樓清涼徹毛骨　吾欲換貂裘
GA026n0024_p0371a03║劉基：遊上竺寺憶昔西湖覩慶雲　玉毫貫頂動星文燭微早已徵休瑞　革命方知位
GA026n0024_p0371a04║聖君香火重參龍象窟　煙霞久負鹿麋羣赤松黃石今安在　徙倚蓮臺悵夕曛
GA026n0024_p0371a05║宋濂：訪天竺竺隱法師存翁古禪伯　爾我久忘形一笑空前夢　千秋悟獨惺
GA026n0024_p0371a06║樓虛雲自入　月白露先零擾擾炎途客　誰能為解酲
GA026n0024_p0371a07║王偉：遊上竺寺五峯有宿好　此日始來過覺樹花增笑　珠林鳥共歌浮雲空幻質　古
GA026n0024_p0371a08║鏡喜重磨爾我證何相　山僧曾會麽
GA026n0024_p0371a09║釋弘道：天竺雜詠四首西湖蜃氣作樓臺　又見一番風雨來後夜月明秋似
GA026n0024_p0371a10║水　桫羅花向鏡中開南澗飛淙雜雨鳴　顛風老樹作秋聲庭前攪碎芭蕉葉　添得書窗兩眼明
GA026n0024_p0372a01║坐對晚花紅照水　夢回青草綠生池道人居此忘榮辱　不羨長安富貴兒晴雪生香晝不寒　光
GA026n0024_p0372a02║浮四壁白團團夜深月照斜橫影　只作梅花紙帳看
GA026n0024_p0372a03║釋宗泐：訪道竺隱空齋高掛錫　世路讓人忙月伴溪頭影　雲分竹裏牀丹苓朝入
GA026n0024_p0372a04║饌　玉乳煖凝香如此作生理　何須更絕糧
GA026n0024_p0372a05║釋守仁：上竺與古春話舊看雲入深谷　眺月傍香臺幻相風前泡　塵根鏡
GA026n0024_p0372a06║上埃浮生本無住　濁世轉堪哀象教今衰落　談元憶辯才
GA026n0024_p0372a07║釋來復：同黃晉卿、楊同僉遊上天竺湧金門外小瀛洲　暇日同
GA026n0024_p0372a08║陪節使遊五竺山高雲樹曉　三江風急雪濤秋說經曾記僧名辯　題碣還聞寺姓劉祗合泛湖
GA026n0024_p0372a09║依釣艇　六橋烟水看閑鷗
GA026n0024_p0372a10║方豪：題觀堂已登天竺上　更入觀堂深竹密寒猶在　山高日易沈騷狂無酒分　寂寞對
GA026n0024_p0373a01║僧吟倚杖春風外　遙聞鐘磬音
GA026n0024_p0373a02║又：贈智明上人白雲西院白雲寒　客散燈昏獨倚闌乳竇峯前雙鶴下　老僧拍手白
GA026n0024_p0373a03║雲端
GA026n0024_p0373a04║又：贈暉、明二上人大明山房勝觀堂　松間犬吠雲蒼蒼天竺於斯稱最上　題詩巖
GA026n0024_p0373a05║石添輝光忽聞鐘磬聲倒發　知是遊人去倉卒棠陵狂客太奢華　獨向山中弄明月
GA026n0024_p0373a06║又：題天巖房萬山深處一溪橫　客到柴扉犬自迎急掃塵埃題白壁　海曦遙射墨花明
GA026n0024_p0373a07║王守仁：題白雲堂白雲僧舍野橋東　別院迴廊小徑通歲古簷松存獨幹　春還庭
GA026n0024_p0373a08║竹發新叢晴窗暗映羣峯雪　清梵長飄高閣風遷客從來甘寂寞　青鞋時過月明中
GA026n0024_p0373a09║又：泛湖上天竺靈鷲高林暑氣清　竺天石壁雨痕晴客來湖上逢雲起　僧住峯頭話
GA026n0024_p0373a10║月明世路久知難直道　此身那得尚虛名移家早定孤山計　種果誅茅卻易成
GA026n0024_p0374a01║又：夜宿白雲堂春園花竹始菲菲　又是高秋落木時天迥樓臺舍氣象　月明星斗避
GA026n0024_p0374a02║光輝閒來心地如空水　靜後天機見隱微深院寂寥羣動息　獨憐鳥鵲遶枝飛
GA026n0024_p0374a03║夏言：九里松道中次邃翁元老韻百盤雲磴入千峯　飛蓋行穿夾
GA026n0024_p0374a04║道松長晝風雷驚虎豹　半空鱗甲舞虯龍江濤夜合秋聲壯　湖雨春添黛色濃欲待丹青圖直
GA026n0024_p0374a05║幹　恨無韋偃得相從
GA026n0024_p0374a06║又：遊上天竺次韻捫蘿屈曲歷崔巍　玉削芙蓉面面開白日老僧初出定　清春有
GA026n0024_p0374a07║客到山來林深祇樹雲霞遶　地迥諸天日月迴世上宰官元是佛　洞門猿鶴莫驚猜
GA026n0024_p0374a08║胡濙：贈本源顧都綱曾向都門識道林　泊舟慰我索斯吟談玄天竺星霜久　拜
GA026n0024_p0374a09║命楓宸雨露深九邑緇流齊拭目　三吳士庶盡傾心老余致政歸來晚　何日相逢聽梵音
GA026n0024_p0374a10║王蒙：遊上天竺選勝謁蓮臺　松行結駟來臘醅移宿釀　春服試新裁膏雨朝初歇　香
GA026n0024_p0375a01║雲午未開催詩頻擊鉢　麗藻愧鄒枚
GA026n0024_p0375a02║楊一清：九里松道中出林遙見兩高峯　又歷周行九里松午夜煙雲來野鶴　四
GA026n0024_p0375a03║時風雨撼游龍孤根拔地疏仍竦　秀色參天老更濃若遣移栽向吾土　賓車無日不過從
GA026n0024_p0375a04║又：宿上天竺寺望窮窈窕更崔巍　勝概元從混沌開天際芙蓉誰削出　海中靈鷲自
GA026n0024_p0375a05║飛來古壇陰洞雲千疊　澗草巖花路幾廻三十舊游今七十　偶然行樂莫相猜
GA026n0024_p0375a06║蕭一中：題上天竺古竺深秋益可憐　藤蘿裊裊隔諸天不妨暇日頻登眺　莫惜清
GA026n0024_p0375a07║樽浪歲年曲澗寒泉縈細石　疏林夕照帶鳴蟬端居聽法依雙樹　猶說當年支遁篇
GA026n0024_p0375a08║釋如蘭：次徐退翁夜宿觀堂韻來往山林鬢欲霜　雁池秋夜獨徬徨
GA026n0024_p0375a09║浩歌雪壁留題句　滿地月明人影長
GA026n0024_p0375a10║李茂之：詣洞霄宮，道出天竺山九里松行路　三天竺國山日蒸巖霧
GA026n0024_p0376a01║紫　花點石苔斑溪盡寺方到　雲深僧獨閒吟行隨杖履　蹤跡出人間
GA026n0024_p0376a02║釋德祥：同張方伯遊上竺不因遊覽入松門　猿鶴何由識使君黃葉路從
GA026n0024_p0376a03║流水上　青蘿牀與白雲分逢僧且說裁新句　見寺先尋舊刻文冰雪寒巖春到後　樹如膏沐草
GA026n0024_p0376a04║如薰
GA026n0024_p0376a05║又蘿壁非常翫　高僧獨愛之青松同壽色　老石借春姿引蔓斜連閣　開花直下池茶筵賓客散　坐
GA026n0024_p0376a06║到月來時
GA026n0024_p0376a07║釋景隆：題白雲堂竺峯孤絕勢參天　華構嵯峩景物妍花映六橋紅似錦　雲封四
GA026n0024_p0376a08║壁白於綿戀巢鶴在青松上　抱子猿歸碧嶂前日暮鐘聲何太速　猊牀驚起老僧禪
GA026n0024_p0376a09║又：清華軒幽軒高敞拂雲開　軒外諸峯自繞迴禪老談玄揮玉麈　神龍聽法到巖臺松濤
GA026n0024_p0376a10║洶湧當窗起　花雨繽紛入座來高廟當年曾勝覽　翠華於此久徘徊
GA026n0024_p0377a01║又：兩峯堂乘輿遙指白雲鄉　曲徑迤邐到上方玉柱擎天分左右　梵宮居地列中央水聲
GA026n0024_p0377a02║落澗雙溪合　樹色排空兩寺長滿目幽情吟不盡　何妨行樂到斜陽
GA026n0024_p0377a03║又：雲液池靈地山川畜有施　白雲流潤漸凝脂涵空漾碧年華遠　浸月揚輝夜漏遲甘味
GA026n0024_p0377a04║可侔仙掌露　清光堪擬鳳凰池飲來最解詩腸渴　卻憶相如昔未知
GA026n0024_p0377a05║又：秋香閣灝氣涵秋日已涼　虯枝偃蹇獨芬芳風翻玉葉層層綠　露滴金英點點黃一種
GA026n0024_p0377a06║異香來月窟　幾多清影照禪房因思寒馥張云句　吟倚闌干興愈長
GA026n0024_p0377a07║又：雲漢閣宸翰當時欲佇留　白雲深處起層樓萬年睿歷呼嵩岳　五夜神光接斗牛蓬島
GA026n0024_p0377a08║路通堪駕鶴　天河槎近可乘流嘗聞在昔林蘇輩　輿騎頻來作勝遊
GA026n0024_p0377a09║又：夢泉亭泠泠寒碧出山椒　知是冥祈有感昭泉汲煮茶清夢寐　餘分沃壤作豐饒幽亭
GA026n0024_p0377a10║風月四時足　古鼎沈檀盡日燒吟玩不知回步晚　又看歸鶴下岧嶤
GA026n0024_p0378a01║又：靜處齋一室幽棲萬頃雲　晏然長日絕紛紜苔封石徑人難到　鳥隔松蘿晝不聞隱隱
GA026n0024_p0378a02║鐘聲天外落　沈沈燈影坐中分曉來入定初回定　不覺西巖又夕曛
GA026n0024_p0378a03║又：水月池夜窗幽矚意徘徊　月印方池絕點埃玉鑑遠從天上掛　龍淵近向檻前開遊鱗
GA026n0024_p0378a04║每為翻萍出　嶺兔長因搗藥來卻憶庾公吟思好　南樓空已地生苔
GA026n0024_p0378a05║又：雙檜軒瀟灑軒前兩樹榮　幾回清賞動吟清未誇白鶴雙棲穩　卻訝蒼龍並化成覆地
GA026n0024_p0378a06║婆娑分日影　凌空天矯挾秋聲於今廊廟搜才急　會見徵輸上玉京
GA026n0024_p0378a07║又：三竺鐘聲山從佛國忽飛來　三竺樓臺罨畫開塔影雨晴居谷口　鐘聲朝暮答巖隈
GA026n0024_p0378a08║迢迢碧漢星初轉　役役勞生夢乍回靜坐蒲團閑聽罷　花間香露滴蒼苔
GA026n0024_p0378a09║江玭：寄性菴法師夢迷佛國白雲深　步入招提一徑陰四壁松濤驚鶴夢　半空飛
GA026n0024_p0378a10║雨吼鯨音盤迴樓閣供吟興　掩映峯巒稱賞心彷彿高僧留我宿　薜蘿籠月夜沈沈
GA026n0024_p0379a01║黃隆：稿寄性菴法師匹馬過蕭寺　隨緣訪道林草迷莎徑淺　雲護竹房深倚樹
GA026n0024_p0379a02║知僧臘　因濤識梵音頓令塵慮息　何用問安心
GA026n0024_p0379a03║又問道啟禪扃　禪癯似鶴形煙蘿春翦衲　貝葉夜翻經出定苔生石　交談水瀉瓶何緣分半席　坐
GA026n0024_p0379a04║對數峯青
GA026n0024_p0379a05║魏驥：贈性菴上人長憶清才軼皎然　睽離不覺又經年孤高別用參心法　冷淡殊
GA026n0024_p0379a06║忘炙手緣閱徧三乘空白馬　吟成四句秀青蓮湖山佳處占新構　我欲相過試問禪
GA026n0024_p0379a07║鄭雍言：贈性菴上人新承華劄興偏濃　飛錫遙登乳竇峯綠樹青山藏碧殿　斷
GA026n0024_p0379a08║雲流水度疏鐘斜陽送別人千里　後夜相思意萬重我欲投簪結蓮社　聯牀翦燭話從容
GA026n0024_p0379a09║凌煜：送性菴歸上竺方丈天竺雲堂入夢頻　辭官歸去白頭新詩筒問訊
GA026n0024_p0379a10║曾煩犬　法印承擔已得人香梵暗驚江外晚　乳筵新試雨前春自憐衰老忘名爵　願作香山社
GA026n0024_p0380a01║裏民
GA026n0024_p0380a02║劉泰：送性菴上人歸上竺方丈遙指花關一笑歸　覺今纔是昨猶非
GA026n0024_p0380a03║長齋豈為銀魚鱠　清夢多應戀翠微詩有秋霜先白髮　閑無塵土上緇衣夕陽林下松邊石　閒
GA026n0024_p0380a04║看孤雲獨自飛
GA026n0024_p0380a05║張震：贈性菴上人飄然謝事遠京塵　曾是雲林舊主人老去不教靈徹笑　歸來聊
GA026n0024_p0380a06║學仰山貧詩成瓦竈茶煙午　定起庭莎草色春我愛桫欏林下屋　願開白社著遺民
GA026n0024_p0380a07║鄧林：游上天竺，囘道與陳士寧、夏誠、畢昌、鄭厚、朱
GA026n0024_p0380a08║勤、祝彥廣、馬叔良聯句夜宿招提境　晨辭佛國山（陳）馬回知路熟　客去
GA026n0024_p0380a09║喜僧閑（夏）梵剎鐘初歇　人家門尚關（畢）幽禽鳴上下　曲澗響潺湲（朱）露拂衣珠濕　苔侵屐齒斑
GA026n0024_p0380a10║（馬）白雲橫洞口　紅日射林間（祝）湖水玻璃瑩　風霜瑪瑙殷（夏）物華憐景好　詩思愧余慳（鄧）欲盡
GA026n0024_p0381a01║登臨興　寧辭步履難（鄭）扶持嫌劣僕　寶石更躋攀
GA026n0024_p0381a02║王世貞：過九里松未叩三天竺　先過九里松菁蔥表河潤　夭矯失秦封雲結諸天
GA026n0024_p0381a03║座　風和萬壑鐘翔空舞鸞鳳　折地起蛟龍花滿餘杭釀　脂充石室供惟輸道傍客　行止一藜筇
GA026n0024_p0381a04║張文明：遊上天竺九里青松行盡時　亂山迴護古招提叢林點景臨溪口　好鳥思
GA026n0024_p0381a05║春語寺西花遶路香紅袖笑　風吹衣暖紫騮嘶尋芳訪古無窮興　更把新詩入舊題
GA026n0024_p0381a06║沈周：登上天竺佛國最深處　令人不倦游鳥題千樹杪　鹿下五峯頭地僻鐘聲遠　山
GA026n0024_p0381a07║明寶氣浮老僧禪觀熟　詩亦似湯休
GA026n0024_p0381a08║張寰：遊上竺寺老卜行窩湖上山　愛營安樂嬾談官重修白社延高屐　欲跨青牛度
GA026n0024_p0381a09║遠關世路多歧那復往　性天無礙本來寬坐忘有訣傳天隱　一枕羲皇夢亦安
GA026n0024_p0381a10║施峻：暮秋到上竺寺風巖霞壁迥青霄　松路迢迢轉石橋陰濕恍疑龍窟宅　孤
GA026n0024_p0382a01║高直與鶴飄颻天開玉洞漏紅日　地坼寒泉應海潮知有仙人自來去　白雲紅葉靜吹簫
GA026n0024_p0382a02║董澐：遊上竺，和白樂天韻松行行盡見松門　花事三分過二分高樹鳥呼
GA026n0024_p0382a03║低樹鳥　入山雲笑出山雲峯前瀑布僧前落　竹裏流泉寺裏聞忙處不知閒處好　紅塵白浪正
GA026n0024_p0382a04║紛紛
GA026n0024_p0382a05║釋法聚：宿上竺，次樂天韻兩峯原是五峯門　三竺猶傳五竺分直到水窮
GA026n0024_p0382a06║方到寺　未逢僧處已逢雲東巖樹色西巖見　屋外泉聲屋裏聞碧殿石幢春更好　午風花雨落
GA026n0024_p0382a07║繽紛
GA026n0024_p0382a08║金璐：入天竺山遐眺三天迥　遨遊感昔年驚崖疑墜石　陡澗欲噴泉短酌隨芳草　高
GA026n0024_p0382a09║吟動遠天醉歸城郭近　煙樹晚鐘懸
GA026n0024_p0382a10║又石腳開靈竇　雲根出祕泉竹深團夕照　花煖駐春煙別澗捫蘿上　清尊帶月還疏慵謝高調　消
GA026n0024_p0383a01║洒任孤騫
GA026n0024_p0383a02║又十里長松入　溪迴轉路賖小雲春閣雨　石樹晚交花寶殿垂煙合　珠林倒影斜諸公漫高興　醉
GA026n0024_p0383a03║裏說三車
GA026n0024_p0383a04║楊撫：遊天竺自憐疏懶性　學道苦難成猿鶴能無怨　煙霞故有情長裾還舊服　清世亦
GA026n0024_p0383a05║虛名若個春山畔　如聞伐木聲
GA026n0024_p0383a06║沈如松：禮上竺寺大士齋沐奔趨禮覺王　焚香稽首祝時康爐煙掩映諸天
GA026n0024_p0383a07║近　寶炬森羅列宿光九里松行流濕翠　五峯臺殿拂穹蒼獨慚葑菲叨微祿　生長清朝荷吉祥
GA026n0024_p0383a08║釋良縉：佛誕日如來蔗誕現金身　海甸瞻依動萬人楮燄燭天光四部　爐煙騰霧薄
GA026n0024_p0383a09║三辰丹霄快覩白鸚鵡　紫禁祈生青玉麟何幸清朝觀盛美　島夷從此息風塵
GA026n0024_p0383a10║釋懷璁：登天竺，次樂天韻萬山迥遊竺天門　路逐羣峯曲曲分臺殿先迎
GA026n0024_p0384a01║出海月　松杉時扼入溪雲淨瓶柳色春長駐　絕壑泉聲夜更聞孤磬月明僧未定　半空華雨正
GA026n0024_p0384a02║紛紛
GA026n0024_p0384a03║又：中秋白雲房聽雨長空不見玉輪升　山雨翻聞雜水聲勝賞已違今夕燕　晴
GA026n0024_p0384a04║光還憶去年明淙淙飛瀑峯前下　冉冉陰堂座下生朗嘯山堂忘達旦　峭寒輕沁骨毛清
GA026n0024_p0384a05║徐公遴：過上天竺天巖房天巖足幽勝　嘉景豁吟眸曲澗清堪挹　深山翠
GA026n0024_p0384a06║欲流灘聲晴度雨　竹映早驚秋殘照催歸急　沉酣强再留
GA026n0024_p0384a07║徐和：題上竺竹山五峯秀出五臺遙　悟道孫枝小結寮萬玉青青團燕坐　千巖颯
GA026n0024_p0384a08║颯起寒潮山廚泉歷孤根冷　木榻清同瘦影搖我欲同師乞收足　煩襟併向此中銷
GA026n0024_p0384a09║陳公綸：題白雲堂山夾長溪路欲迷　松林盡處見招提香巖翠合諸天近　乳竇流
GA026n0024_p0384a10║霞眾壑低竹院秋深人獨到　雲堂日午鳥初啼長公往事真如夢　幾向殘碑憶舊題
GA026n0024_p0385a01║馬三才：題上竺寺白馬當年西極來　至今宮殿信雄哉松間鶴鸛翻風起　天際煙
GA026n0024_p0385a02║霞拂檻回貝葉肯隨朝露盡　蓮花常帶夕陽開五峯不過簷前雨　誰遣雙龍落澗隈
GA026n0024_p0385a03║許承周：雨中遊西湖入天竺畫圖初入望　風雨故須還烟闊漁迷棹　雲
GA026n0024_p0385a04║深僧閉關橫空疑有水　到岸始知山已訂重來約　幽期次第攀
GA026n0024_p0385a05║又最是西湖景色饒　來攀高閣躡層霄羣山深處藏三竺　一水中間界六橋落日經簷翻小品　臨
GA026n0024_p0385a06║風杯酒話長朝凭欄不辨來時路　萬頃平煙入望遙
GA026n0024_p0385a07║范禹臣：入天竺涉澗沿隄上五峯　泉聲滴滴翠重重前緣話憶三生石　舊政人傳五
GA026n0024_p0385a08║馬松井口淨明秋水觀　峯頭冷澹白雲宗年來世路多青草　谷口猶疑駐六龍
GA026n0024_p0385a09║蔡守毅：遊上竺寺地迥紅塵斷　林深白日低抱關雙鶴在　面壁一僧棲響應泉鳴
GA026n0024_p0385a10║壑　雲空月滿溪定餘閒點筆　蕉葉試薪題
GA026n0024_p0386a01║施經：憩天竺方丈朱龕圍綠竹　丹徑駐青霞野客情初洽　孤僧髮已華循方惟錫
GA026n0024_p0386a02║杖　閱世幾袈裟暫契清幽境　言歸日欲斜
GA026n0024_p0386a03║孫一元：遊上天竺虛閣排空送目勞　肩輿到寺步還遙古雷破碣無全面　老樹拿
GA026n0024_p0386a04║崖露半腰盛世不須收放逸　青山正爾助詩豪歸來湖上東風晚　帶得芳鮮氣未消
GA026n0024_p0386a05║張可儒：過九里松唐朝刺史袁仁敬　九里青松手自栽春煖不隨龍化去　月明時
GA026n0024_p0386a06║引鶴飛來波濤聲震千山響　幡蓋叢分兩岸開今古遊人行樂地　謾將勝境說天台
GA026n0024_p0386a07║陳洪濛：夏日過白雲堂舊話五十年前已識荊　而今白首結山盟雲巖
GA026n0024_p0386a08║石洞依然古　翠竹蒼松幾度更世態漸如沙逐浪　老懷寧似雨還晴攜樽未盡平生話　秋杪仍
GA026n0024_p0386a09║期宿化成
GA026n0024_p0386a10║李一經：宿白雲堂僧梵寂無聲　雲堂欲二更枕迴山月小　門掩佛燈明虎嘯林風
GA026n0024_p0387a01║冽　禽翻竹露清悠然見真性　幻影覺空情
GA026n0024_p0387a02║董傅策：白雲堂夜酌白雲深處一徘徊　瑤磴星梯接上台瞑樹俯從千澗合　寒
GA026n0024_p0387a03║樽遙對萬山開半空鐘梵聞天籟　下界風濤鼓地雷漫把禪心分去住　詩成還為遠公裁
GA026n0024_p0387a04║呂音：題嘯雲樓岑樓傑出五峯巔　眺遠憑高此最偏簾捲翠微山似畫　窗含晴旭海
GA026n0024_p0387a05║如煙半空梵吹流雲遏　上界鐘聲百谷傳個裏名緇有幽意　朗然長嘯泬寥天
GA026n0024_p0387a06║葉向高：秋宿天竺，贈雲堂上人萬峯行盡出孤龕　高卧平分麈尾談
GA026n0024_p0387a07║夢冷霜風歸海上　秋隨衡雁到江南曇花香散僧初定　草逕苔生鹿自諳正是東林逢慧遠　不
GA026n0024_p0387a08║禁明發動征驂
GA026n0024_p0387a09║徐江山：題上竺長生堂十里翠寒松雨晴　曉行山徑馬蹄輕禪關說法消塵
GA026n0024_p0387a10║慮　僧舍觀詩憶故情小澗泉浮高樹影　隔林風送遠鐘聲捲簾虛閣延清賞　坐看前山海日生
GA026n0024_p0388a01║朱國祚：秋宿上竺寺丹楓落葉思悠悠　古剎名山不厭遊高卧何妨雲入戶　長
GA026n0024_p0388a02║吟惟與鶴為儔竹搖燈影千巒夕　松作濤聲萬壑秋竟日徜徉忘去住　此身端為白雲留
GA026n0024_p0388a03║申時行：謁大士三竺雲深一徑斜　攝衣重到梵王家皈真自禮青獅座　演法仍聽白
GA026n0024_p0388a04║鹿車谷底生風聞靜籟　簷前飛雨散空花病中猶有維摩在　且向名山閱歲華
GA026n0024_p0388a05║王穉登：禱大士稽首皈依萬國同　琉璃翡翠梵王宮當階水散千家澗　合殿香飄十
GA026n0024_p0388a06║里風豔質如花祈早嫁　衰顏半槁願年豐欲將仁遍河沙界　盡在慈悲一念中
GA026n0024_p0388a07║釋洪恩：贈文巖師形如槁木念如灰　霜滿頭顱雪滿顋不是老來偏厭世　眼中無
GA026n0024_p0388a08║處著塵埃
GA026n0024_p0388a09║董其昌：送企菴上人歸天竺三竺溪流獨木橋　逋仙猶自發空謠若為
GA026n0024_p0388a10║卻入千峯去　黃鵠摩空不可招
GA026n0024_p0389a01║章台鼎：送企菴上人歸天竺一條竹杖數函經　歸去秋煙泠翠屏他日
GA026n0024_p0389a02║好尋山上路　萬株松下水泠泠
GA026n0024_p0389a03║周延儒：宿上竺寺丈六空傳一草莖　蓮臺肅肅古先生夜深虛閣聽龍語　世遠枯
GA026n0024_p0389a04║松讚佛名蒲榻禁來知夏淺　稻田栽就覺身輕等閒法法都如夢　眼底何勞覓化城
GA026n0024_p0389a05║吳伯與：上竺禮佛天梯如御空　幽鑿迢烟上古樹識人多　橫枝交揖讓溪流趁雲
GA026n0024_p0389a06║膚　清界彌天相碧蘚日生寒　漸覺光明放合掌拜觀音　變化千百狀百千總一身　身身非幻妄
GA026n0024_p0389a07║空堂振木魚　萬象齊回向至道固默昏　虛空難等量凡聖孰云存　我心反廓曠
GA026n0024_p0389a08║秦舜友：贈潮音師炎日入深雲　逢僧絕垢氛袈裟住水閣　經卷閱金文花片雨中
GA026n0024_p0389a09║落　鐘聲竹裏聞況多猿鶴侶　何日此同羣
GA026n0024_p0389a10║方文烈：贈潮音上人蒼雲迴合鎖松龕　杯茗爐香竟夕談幾度梵音天竺杪　一
GA026n0024_p0390a01║聲鐘響鷲峯南蓮臺說法龍俱聽　竹嶼吟詩鳥素諳已許襟期盟白社　不堪雨色促歸驂
GA026n0024_p0390a02║蔣德璟：宿平遠樓贈印中上人眠煙嘯雨醉香曇　中印峯前結石龕
GA026n0024_p0390a03║中國三當佛國五　何須飛錫去西參（末二句乃夢中語也）
GA026n0024_p0390a04║宋奎光：贈印中上人住持上竺曾問風雅得師傳　道重還推主法筵
GA026n0024_p0390a05║印度化身分十剎　中原直指貫三天已知象教窺拈草　端的獅林出勝蓮有日隔溪尋往事　相
GA026n0024_p0390a06║逢一笑識因緣
GA026n0024_p0390a07║王卿：訪竺如上人不遇竹裏尋蘭若　雲深戶半扃鳥窺臺施食　風亂葉開經
GA026n0024_p0390a08║支遁衣非白　王喬眼自青無生吾願學　塵夢幾時醒
GA026n0024_p0390a09║吳載鼇：自鶴巢之上竺，贈道微師吐哺接山川　峨眉半入煙柳晴
GA026n0024_p0390a10║無剩絮　荷爛有殘蓮錦帶魚新倦　西泠鷺罷眠登臨來二妙　杖履指三天性相相依佛　庚申更
GA026n0024_p0391a01║話仙拂車石逕淨　試馬曲隄闐細草承鞋軟　芳枝壓帽偏千鐘評酒聖　一字倩詩禪文懺尚隨
GA026n0024_p0391a02║沈　揮毫且學顛安排靈利眼　長使景光圓
GA026n0024_p0391a03║唱酬
GA026n0024_p0391a04║辯才法師元淨新亭初成，詩呈府帥蘇翰林曰：暇政
GA026n0024_p0391a05║去旌旆　杖策訪林丘人惟尚求舊　況悲蒲柳秋雲谷一臨照　聲光千載留軒眉獅子峯　洗眼蒼
GA026n0024_p0391a06║龍湫路穿亂石腳　亭蔽重岡頭湖山一日盡　萬象掌中浮煮茗款道論　奠爵致龍優過溪雖犯
GA026n0024_p0391a07║戒　兹意亦風流自惟日老病　常期安養游願君歸廟堂　用慰天下憂
GA026n0024_p0391a08║蘇翰林軾和云：日月轉雙轂　古今同一丘惟此鶴骨老　凜然不知秋去住兩無礙　人
GA026n0024_p0391a09║士爭挽留去如龍出水　雷雨捲潭湫來如珠還浦　魚鼈競駢頭此生暫寄寓　常恐名實浮我比
GA026n0024_p0391a10║陶公愧　師為遠公優送我過虎溪　溪水當逆流聊使此山人　永記二老游大千在掌握　實有別
GA026n0024_p0392a01║離憂
GA026n0024_p0392a02║參寥子道潛和云：遠公吾家傑　道妙非壺丘德傾龍象侶　貌蓋江湖秋平生經綸
GA026n0024_p0392a03║學　不為名相留滔滔若懸瀑　下注萬丈湫昔年謝講事　眾挽不轉頭刳心老巖穴　百念本不浮
GA026n0024_p0392a04║東南多望士　唯見此老優翰林天下公　方外實輩流旌旗虎溪路　竟日泉石游眾生病未已　師
GA026n0024_p0392a05║意可忘憂
GA026n0024_p0392a06║錢勰和云：幻泡昧空色　真夢游黃丘宦學類狂走　爾來三十秋齒髮非他時　歲月不我留
GA026n0024_p0392a07║古剎插亂石　蟄龍蟠霞湫天人大導師　住錫今白頭安住差護念　晚節非沈浮昔嘗謂出處　不
GA026n0024_p0392a08║用相劣優權實分二智　股肱均九流今知擾擾者　詎得逍遙游從兹許禮足　尚可治幽憂
GA026n0024_p0392a09║辯才次韻參寥子，寄秦少游三絕，時少游舉進士不得。
GA026n0024_p0392a10║秦郎文字固超然　漢武憑虛意欲仙底事秋來不得解　定中試為問諸天一尾退風
GA026n0024_p0393a01║抹萬蹄　崑崙玄圃謂朝隮回看世上無伯樂　卻道鹽車勝月題得失秋毫久已明　不須聞此氣
GA026n0024_p0393a02║崢嶸何妨卻伴參寥子　無數新詩咳唾成
GA026n0024_p0393a03║秦少游次韻和云：武陵漁子入花源　但見秦人不得仙會有黃鸝鳴翠柳　何妨白
GA026n0024_p0393a04║眼望青天長安仕路與雲齊　倦僕羸驂不可躋但得玄暉曾折簡　何須平子更安題且折花枝
GA026n0024_p0393a05║醉後酲　人間時節易崢嶸屠龍肯自羞無用　畫虎從人笑不成
GA026n0024_p0393a06║辯才四照閣夜坐，懷少游學士詩云：巖棲木石已皤然　交舊何
GA026n0024_p0393a07║人慰眼前素與晝公心印合　每思秦子意珠圓當年步月來幽谷　拄杖穿雲冒夕煙臺閣山水
GA026n0024_p0393a08║本無異　故應文字不離禪
GA026n0024_p0393a09║參寥和云：猿鳥投林已寂然　芭蕉過雨小樓前雲依絕壁中間破　月自遙峯缺處圓照坐
GA026n0024_p0393a10║不須紅蠟具　可人惟有蕙爐煙校讐御府圖書客　疇昔曾聞此夜禪
GA026n0024_p0394a01║少游和云：遙聞隻履去翛然　書翰猶收數月前滄海盡頭人滅度　亂山深處塔孤圓憶登
GA026n0024_p0394a02║夜閣天連雁　同看秋厓月破煙尚有眾生未成佛　肯超數界入諸禪
GA026n0024_p0394a03║元趙子昂訪天竺恭行己上人不遇，留詩云：輕輕踏破
GA026n0024_p0394a04║碧雲堆　半為尋僧半探梅僧不遇兮梅未放　野猿笑我只空回
GA026n0024_p0394a05║恭行己和詩云：犬不曾嘷鶴不飛　看山今日偶歸遲點燈吹雪照石壁　恐有玉川留
GA026n0024_p0394a06║贈詩
GA026n0024_p0394a07║國朝釋宗泐：雜興詩處士梅花千樹盡　蘇公楊柳一枝無向來畫舫今何處　落
GA026n0024_p0394a08║日西風野水湖
GA026n0024_p0394a09║張光弼次泐公韻云：但教懷抱能傾倒　莫向樽壘計有無不為訪僧三竺寺　肯
GA026n0024_p0394a10║乘烟艇過西湖
GA026n0024_p0395a01║杭先輩方十洲九敘、高潁湖應冕、童南衡漢臣、庠
GA026n0024_p0395a02║士劉望子伯結社，後有祝九山時泰亦與焉。徽
GA026n0024_p0395a03║山人王十岳寅有詩名，諸公延登天竺白雲堂
GA026n0024_p0395a04║賦詩。王云：山深多白雲　入寺淡氤氳證法尋僧問　忘機與鳥聞茶煙竹下起　乳水竇中分
GA026n0024_p0395a05║花落疑花雨　隨風映夕曛祝云：三竺參龍樹　千峯隱雁堂白雲禪榻淨　甘露茗杯香不染知
GA026n0024_p0395a06║真性　無心證法王悠然塵鞅外　歸路急難忘方云：雙樹白雲裏　遙知釋氏園方忻禪室靜　況
GA026n0024_p0395a07║與幽人言一酌清冷水　聊祛塵世煩沖然罷文墨　時把貝書翻高云：白雲山寺隱　靈境法堂
GA026n0024_p0395a08║深偶入天香會　俱生清淨心竟日陪清梵　終慚異道林安禪僧自寂　聽法鳥無音童云：出谷
GA026n0024_p0395a09║遣塵紛　中堂話白雲孤林清磬發　雙澗落霞分超然憩靈石　斜日對爐熏神理參茶悟　微言彈
GA026n0024_p0395a10║指聞劉云：塵寰聊可晤　有約過瞿曇茶鼎殊䐡鼎　玄談妙客談雲光墮竹榻　日氣抱花龕愛
GA026n0024_p0396a01║此懷堪遣　穠華且莫甘
GA026n0024_p0396a02║夏一叟謝性菴惠茗詩云：一封珍惠有餘清　粒粒鎗鎗故舊情閒向竹窗
GA026n0024_p0396a03║聽夜雨　自燒金鼎汲寒泓雲濤乍起燈教翦　松籟時聞句喜成為問趙州禪作麽　好將真味證
GA026n0024_p0396a04║無生
GA026n0024_p0396a05║性菴和云：陽羨翹英味最清　獻芹惟效野人情青山煖摘春千片　碧澗寒分月一泓莫笑
GA026n0024_p0396a06║茶經收未遍　卻慚郢曲和難成飲來不獨消塵慮　頓使清風兩腋生
GA026n0024_p0396a07║釋良縉：秋日同釋道顓、良玉、本旃集大明山房泉流
GA026n0024_p0396a08║堂影澗縈迴　巖際柴扉竹裏開萬徑喜逢秋雨歇　五峯笑踏夕陽來空林不睹鶴前錫　覺海還
GA026n0024_p0396a09║乘鷗外杯定起閒心無罣礙　西湖又看棹歌回
GA026n0024_p0396a10║道顓次韻：白雲重疊路迂迴　日轉層崖門半開山鳥巡檐窺供下　野泉通竹入廚來夜深
GA026n0024_p0397a01║愛客分禪榻　月白談詩弄酒杯喜爾久甘蔬筍味　清齋留我未能回
GA026n0024_p0397a02║良玉次韻：小徑斜斜樹幾回　捲簾殘照晚晴開半窗寒影雲初度　萬竹秋聲雨後來麈尾
GA026n0024_p0397a03║天花平講席　案頭明月滿茶杯問禪不畏丹梯滑　乳竇峯前禮萬回
GA026n0024_p0397a04║本栴次韻：普門西上路盤迴　雙樹巖扉倚洞開不問高寒雲杪住　獨憐幽勝竹深來化城
GA026n0024_p0397a05║有供應持鉢　談道無聲自洗杯滿地夕陽孤磬裏　五峯松暝鶴飛回
GA026n0024_p0397a06║王淮：過上竺湖山佳處韻西湖天下湖　西山天下山湖山境界妙天下　有
GA026n0024_p0397a07║誰有力居其間性菴上人抱大智　占得湖山佳勝地湖為心鏡山為身　山不動搖湖不沸湖中
GA026n0024_p0397a08║萬狀不可名　春秋旦暮陰還晴山中百態不可說　輕煙淡月描其形上人燕坐寂無語　湖山為
GA026n0024_p0397a09║賓己為主白猿來問白鷗參　搖落半窗花上雨四明狂客本凡流　來回湖山佳處游浩歌半日
GA026n0024_p0397a10║不歸去　難舍湖山一片秋
GA026n0024_p0398a01║徹其源：次上竺韻碧壑丹崖萬仞飛鳴泉　白雲滿屋吞吐山峯巔石徑草煙滚滚
GA026n0024_p0398a02║上簾綠　竹窗花雨灑灑含清漣一袖好風掃開千嶂霧　數聲橫篴吹出青空天是誰脫卻塵緣
GA026n0024_p0398a03║早歸此　我來敲鉢相對一談禪
GA026n0024_p0398a04║邵重生：同上竺覺海、邃清、潮音師坐月達旦道人真趣
GA026n0024_p0398a05║坐清宵　況復名山月可邀志合偶期天邂逅　身遊非夢夜逍遙何方鏡水澄空色　幾處鐘魚破
GA026n0024_p0398a06║寂寥靜極欲求言語斷　不知風木故蕭蕭
GA026n0024_p0398a07║又：蔬筍社集竹雲樓，暑甚，分韻六和成社肯悠游　勇犯秋陽課不休
GA026n0024_p0398a08║小草至心求大乘　北風無暑到南樓冰肌觸苎衣堪襲　雪藕吹絲分正投不信大家同熱惱　慈
GA026n0024_p0398a09║雲私向竹間流
GA026n0024_p0398a10║又：社集竹雲樓，分得山字逼歲誰偷此日閒　況逢雪竇與寒山朔雲獨愛
GA026n0024_p0399a01║梅邊意　活火同看竹裏顏剛喜團圞勤問答　也懷澹泊數躋攀扶筇又是明年事　佛日春風恣
GA026n0024_p0399a02║往還
GA026n0024_p0399a03║徐如翰：由西湖至上竺靈隱午齋，次和蘇長公韻
GA026n0024_p0399a04║滿湖荷氣遞風香　夾路松陰帶雨涼音入耳根清溜轉　光開眼界白毫長苦吟欲借降魔杵　久
GA026n0024_p0399a05║病惟尋出世方擬向禪林最深處　飽為粗糲菜羹嘗
GA026n0024_p0399a06║
GA026n0024_p0399a07║
GA026n0024_p0399a08║
GA026n0024_p0399a09║
GA026n0024_p0399a10║上天竺山志卷十四終