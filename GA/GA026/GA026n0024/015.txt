GA026n0024_p0401a01║杭州上天竺講寺志卷之十五
GA026n0024_p0401a02║天目山三學學人廣賓纂
GA026n0024_p0401a03║詩文紀述品
GA026n0024_p0401a04║書
GA026n0024_p0401a05║宋蘇軾〈與辯才法師書〉曰：某向與兒子竺僧（名迨），於觀音前剃落，權寄緇
GA026n0024_p0401a06║褐。去歲明堂恩，已奏授承務郎，謹與買得度牒一道，以贖此子。今附趙君齎納，取老師意，剃度
GA026n0024_p0401a07║一人。仍告於觀音前，略祝願過。悚息，悚息。
GA026n0024_p0401a08║又書：某有少微願，須至仰煩，切料慈照必不見罪。某與舍弟某，捨絹一百疋，奉為先君（覇州文
GA026n0024_p0401a09║安縣主簿，累贈中大夫）、某先妣（武昌郡太君程氏），造地藏菩薩一尊，及座及侍者二人。菩薩身
GA026n0024_p0401a10║之大小，如中人形，所費盡以此絹而已。若錢少，即省鏤刻之工可也。乞為指揮選匠便造，造成
GA026n0024_p0402a01║示及，專求便舡迎取，欲京師寺中供養也。煩勞神用，愧悚不已。
GA026n0024_p0402a02║又書：別來思仰日深，比日道體何如？某幸於鬧中抽頭，得此閑郡。雖未能超然遠引，亦退老之
GA026n0024_p0402a03║漸也。思企吳越諸道友及江山之勝，不去心。或更送老請會稽一次，老師必能為此一郡道俗少
GA026n0024_p0402a04║留山中，勿便歸安養；不肖更得少接清游，何幸如之。千萬保愛。
GA026n0024_p0402a05║錢塘釋永頤，號雲泉，杭之耆宿也。淳祐十年冬十一月，聞上竺佛光法師，以左藏薛師
GA026n0024_p0402a06║普占廨院欲作廳，佛光勿許，輒渡江東歸。頤甚高之，遺書慰曰：「公幡然高舉佛祖，所謂毋自辱
GA026n0024_p0402a07║也。顧戀乎何有？昌黎公所譏『語刺刺不能休』者，當愧死矣。」
GA026n0024_p0402a08║皇明蜀王〈奉僧錄司存翁致仕還天竺書〉曰：近日天禧
GA026n0024_p0402a09║方丈與大蘆長老書，一觀，知和尚謝事居閑，予乃甚喜。和尚進退出處之際，亦無愧於前修也，
GA026n0024_p0402a10║後生奔競之風可少戢矣。若非肉身大士乘悲輪來整宗綱，其孰能與於此？《觀經》一卷并祖師
GA026n0024_p0403a01║語錄之類，則於法施豈淺淺哉？見日軒詩，同諸老作；序則濬公作；賦則和尚作也。
GA026n0024_p0403a02║潭王梓〈致存翁禪師書〉曰：奉問存翁和尚法几。不奉殊勝之談，三載於兹，
GA026n0024_p0403a03║嚮注之誠，與日俱積。疇昔龍河之上獲親几杖，深沐開誨；得以蕩滌瑕垢，銷融塵滓，迨今不忘。
GA026n0024_p0403a04║不穀居湘中，為況頗適；但風壤遐僻，禪林蕭索，遠近無與語，令人憒憒。惟師學問宏深，筆力滂
GA026n0024_p0403a05║沛，片文隻字，足以驚風泣鬼；劉牆屈壘，殆不敢當，敬羨，敬羨！近搆四暢亭，以娛閒適性。欲煩師
GA026n0024_p0403a06║作一賦，以張大之。即為下筆，慰此懸想之情，至幸，至幸！春暄加愛，不具。
GA026n0024_p0403a07║又書曰：梓端肅奉書。存翁本師和尚法席：使京人回，承翰墨，法體康健。且辱品題四暢，文彩
GA026n0024_p0403a08║豐縟，三復敬羨。再欲干作〈沖漠齋記〉，幸勿我靳。曹國公想時接談，笑望一詩，為沖漠之光，仍自
GA026n0024_p0403a09║祕用圖書為圭。全室同菴昨罹回祿之恐，比想安佳，俱求題詠。同菴自別來，未嘗有片文隻字
GA026n0024_p0403a10║見及，其棄我耶？一初講經，必能同賦天台聖像。望借真一觀，即當返璧。前託揮掃卷軸，付回是
GA026n0024_p0404a01║幸。進首座來，隨菴惠詩文并清貺，足紉遠情。區區僻處遐壤，思欲與諸禪伯如曩時清談擬接，
GA026n0024_p0404a02║邈不可得，良增慨歎。不及一一奉書，例望道意，伏暑保愛，不具。梓端肅書
GA026n0024_p0404a03║存翁大師〈與雲峯禪師書〉曰：西丘一拜顏色，飫我以清供，贐我以善言，
GA026n0024_p0404a04║如寢而醒，如病而藥，使人身輕欲飛，如在四禪。內苑不知有徒旅之艱，劻勷之變也，歆羨，歆羨！
GA026n0024_p0404a05║厥後從者回霅，賤迹亦繼踵僻居，日修念佛三昧，結淨土緣，作清泰歸計耳，餘無足為長者道
GA026n0024_p0404a06║也。持誦之隙，忽我清容老人下顧，首詢和尚動靜均適，甚慰。洊出教命展誦，如對眉宇。且論及
GA026n0024_p0404a07║為教門一行，不覺愧浮於面。蓋以和尚才學之優，德望之重，況今當道多其故舊，必能與吾清
GA026n0024_p0404a08║容出隻手，以扶斯宗欲墜之緒。則像季之士皆承公等之賜，而區區山澤槁朽得沾餘潤，幸莫
GA026n0024_p0404a09║大焉。至叩至禱，惟慈諒，不備。
GA026n0024_p0404a10║虞稽勳淳熙〈與堅、遜、泉等續成殿事書〉曰：不佞扶疾入山，
GA026n0024_p0405a01║屈十四上人同集雲中，五體投地，為大士請汔殿功。此膝不屈於人久矣。敬十四上人發心蓋
GA026n0024_p0405a02║愆，凡佛菩薩而機公悔心，自蓋其愆，亦佛菩薩之流也。承金諾，一一書紳，一一必求若金口中
GA026n0024_p0405a03║出。直至冬月，特書貞珉而後滿此願耳。峪口聞村民喧喧，競趣天龍，則天竺香煙淡，幸及時竭
GA026n0024_p0405a04║力勸募，速踐前盟，至望至懇。倘有一人先私後公，暗打退鼓，欺護伽藍神而不靈者，必借寶杵
GA026n0024_p0405a05║於當道。彼能給示，豈不能用法乎？況冥冥中更有陰譴在耶！謹於家所供佛菩薩前，復五體投
GA026n0024_p0405a06║地以請。
GA026n0024_p0405a07║撫臺思恂喻公〈與住持初道微書〉曰：前嘉興署中，已煩師遠顧，
GA026n0024_p0405a08║並承惠小兒衲衣。因恐禪師尚欲浮杯相送，故積忱猶未展耳。今不意起行倐迫，上月廿八午
GA026n0024_p0405a09║刻登舟解纜，隨於廿九交代，即鼓櫂而南；此別宗風，知是何年晤敘？小兒將已三月，漸知嬉笑。
GA026n0024_p0405a10║惟禪師保重，有便寄我一字，以慰山林老懷是望。外覺溥年又幼穉，並囑時時看撫為幸。其前
GA026n0024_p0406a01║所需對聯，容方中軍送役京口。回時封寄，此不既。
GA026n0024_p0406a02║又與住持道微書曰：別近四年，企慕甚切。遙想老師禪定之餘，或亦相念。第不
GA026n0024_p0406a03║識佛印、東坡，何日再得促膝談無上諦也。去歲特發兩价，詣大士前進香，迄今年餘，竟未旋里。
GA026n0024_p0406a04║兹二月十九，又遇菩薩誕辰，敬拜家力，虔賚一瓣，代賤父子恭叩寶蓮之下，伏祈老師焚宣鄙
GA026n0024_p0406a05║悃為囑。至小兒歲已七週，神氣壯健，知識大開，四五月間將入家塾學讀父書矣。知老師所欲
GA026n0024_p0406a06║亟聞，敬此附報。高徒近日經學大進否？及時參禪念佛，光陰不可虛度，惟老師留神教之。若不
GA026n0024_p0406a07║佞歸田三載，眠食尚健，恐終老樵漁於峩山錦水間耳。老師審時度勢，亦有心懸廊廟之身者
GA026n0024_p0406a08║乎？呵呵。餘不盡。外具薄儀，奉賢師徒引意。蓋因寇氛未靖，道涂多梗，不能擕禮物也。仲春十二
GA026n0024_p0406a09║日，恂載頓首
GA026n0024_p0406a10║劄
GA026n0024_p0407a01║宋僧錄若訥法師〈請試經度僧劄子〉曰：洪惟聖朝，遵用唐制，
GA026n0024_p0407a02║立試經度僧之科。竊詳大宋《高僧傳》、洪覺範《僧寶傳》所載，自建隆開國至於南渡，名德高行，皆
GA026n0024_p0407a03║先策試《法華》，然後得度。以由此經是如來出世一化之妙唱，羣生之宗趣。帙惟七卷，繁簡適中，
GA026n0024_p0407a04║故學者誦習無過與不及之患。自唐至今五百年來，昭垂令典，雖下及萬世，可舉而行，唐世之
GA026n0024_p0407a05║式遠矣。及我朝而甚詳，如文瑩《湘山錄》載，國初潭州僧童試經，此州郡比試也。歐陽《歸田錄》載，
GA026n0024_p0407a06║執政宋綬、夏竦同試童行，此朝廷開試也。若《僧史略》載，朱梁時不許私度，願出家者入京比試。
GA026n0024_p0407a07║竊詳三書之意，當是天下童行先就州郡，試中然後入京。執政開場親監覆試，第名奏上，乃下
GA026n0024_p0407a08║祠部給牒。若特詔疏恩，如建隆八千僧，太平普度十七萬，則又不在試經之限。或謂有虧國用
GA026n0024_p0407a09║者，則將對之曰：「但於每歲以千牒為試經之擬，即以千牒之資均於餘牒，俾不能誦經而裕於
GA026n0024_p0407a10║財者亦得求度，厥全天下僧冗矣。」試經以行古道，貴牒以限常人，誠足以復祖宗之成法，救末
GA026n0024_p0408a01║流之冗弊也。
GA026n0024_p0408a02║疏
GA026n0024_p0408a03║宋丁晉公〈上竺飯僧疏〉曰：佛隨徧智，道育羣生，凡欲救於顛危，必預祈於
GA026n0024_p0408a04║景貺。某白衣干祿，叨冢宰之重權；丹陛宣恩，忝先皇之優渥。補仲山之衮，曲盡巧心；和傅說之
GA026n0024_p0408a05║羹，難調眾口。嘗於安寢，忽夢清容。妙訓泠泠，俾塵心之早悟；真機隱隱，恨凡劣以何知。蓋眾怒
GA026n0024_p0408a06║羣猜，時乖運舛；害至禍臨而莫測，黨成災及以非常。黜向西京，感聖慈而寬宥；竄於南裔，當忠
GA026n0024_p0408a07║憲以甘心。咎實自貽，業非他作。念一家之散失，望萬里以何歸？既為負國之臣，永絕經邦之術。
GA026n0024_p0408a08║程由湘漢，道假靈山。正當煩惱之身，忽接清涼之眾，方知富貴難保始終。特思皈命，恭發精虔；
GA026n0024_p0408a09║寅施白金，爭羞青飯。延苾蒭之高德，答庇佑之深慈。冀保此微行，乞無他患。伏願天囘睿眷，澤
GA026n0024_p0408a10║賜下流。免置邊陲，白日便同於鬼趣；賜歸中夏，黃泉再感於天恩。敢罄丹忱，永繄法力。
GA026n0024_p0409a01║宋靈隱書記道濟〈化天竺大路疏〉曰：一條滑路，堂堂直透長安；
GA026n0024_p0409a02║九里松關，蕩蕩平超佛國。腳跟有礙，未免遲疑；眼底無私，方為平穩。斷羊腸曲折之崖，履龜背
GA026n0024_p0409a03║坦夷之路。江山聚勝，人行翡翠途中；車馬交馳，身在畫圖影裏。請題椽筆，為注芳銜。
GA026n0024_p0409a04║明九臯聲法師撰〈日彰儞法師住持上竺江湖疏〉
GA026n0024_p0409a05║曰：負天下之重名，才可託寄；交一國之善士，尚論古人。傳佛心印，豈細事哉？修我友盟，所深
GA026n0024_p0409a06║望也。某海月辯才之流亞，慧光圓悟之重來。未嘗對御以談玄，彈指喧殿；及殆敷文而載道，肆
GA026n0024_p0409a07║筆成書。萬流仰海而會同，片玉在山而皆潤。以雷鳴夏，若歲有秋。尚期乘白雲而遊帝鄉，毋忘
GA026n0024_p0409a08║見明月而思故國。允矣東南之師表，再造圓宗；隱然教法之長城，一匡象運。願弘法施，副我深
GA026n0024_p0409a09║期。
GA026n0024_p0409a10║又〈雲谷臻法師住持上竺江湖疏〉曰：黃河決崑崙而東注，水會
GA026n0024_p0410a01║其源；天台兼定慧而雙弘，道臻於極。自非得一代人才之選，何以居中朝師法之尊？彼方對己
GA026n0024_p0410a02║以自私，賴此達人而大觀。允符物論，簡在帝心。某道重王臣，化行吳越。文如圓岳，詞如休己，可
GA026n0024_p0410a03║追配於古人；教有辨臻，文有璉崇，將復見於今日。蓋剡源之五世，疑南屏之再來。攜香煙自天
GA026n0024_p0410a04║上來歸，操玄印據白雲深處。蓋十方通為化境，會九流同入圓宗。梧桐生而鳳凰鳴，世其昌矣；
GA026n0024_p0410a05║日月出而爝火息，人皆仰之。欽動三宗，力扶末運。
GA026n0024_p0410a06║國朝宗泐撰〈日彰儞法師住持上竺諸山山門疏〉
GA026n0024_p0410a07║曰：宗師負大法之重，遁跡非高；人才為當世之賢，超遷不次。雖用舍無關於我，而出處故有
GA026n0024_p0410a08║其時。某物外通才，法中偉器。入慧光室而味甘露，洞開真源；承五色照以館鴻臚，發明奧義。與
GA026n0024_p0410a09║其化行中吳之久，孰若位冠五山之雄？妙演一乘，非藏非通非別；互明三觀，即空即假即中。況
GA026n0024_p0410a10║竹屋有先人敝廬，而白雲乃昔年分座。載脂載舝，早駕指南之車；將翱將翔，願接埀雲之翼。共
GA026n0024_p0411a01║扶末運，敢不同心？
GA026n0024_p0411a02║又曰：翊祖高行絕塵，始現普門境界；辨才碩德邁眾，肇開教海淵源。從兹冠冕諸宗，仰止風規
GA026n0024_p0411a03║百世。代多作者，今見其人。某器宇恢弘，才學優贍。明宗辯旨，孰能相抗？立幡赴詔講經，何異忘
GA026n0024_p0411a04║言揮尺？況教府委宗極之重，而吾徒得北道之賢。由梁甫登泰山，諸岸在下；駕大車歸寶所，家
GA026n0024_p0411a05║業斯存。觀四象之機宜，闡一代之時教。桂子月中落，分來鷲嶺清香；鳥語山容開，坐見白雲深
GA026n0024_p0411a06║處。一音普被，萬壽無期。
GA026n0024_p0411a07║釋行鎡：刻存翁文集募疏伏以四象二儀，乾稱父，坤稱母；三綱九法，車同
GA026n0024_p0411a08║軌，書同文。攻諸聖賢之言，始於經綸之義。紀述必錄，語言可無。有如存翁之賢，是乃教門之傑。
GA026n0024_p0411a09║五十年碩德，以無素餐；數百篇文章，幸有青眼。況宋學士為之賞歎，而徐大章重以服膺。由學
GA026n0024_p0411a10║博而識明，致理長而辭贍。空韓柳歐蘇四家之糟粕，泝晉唐秦漢千載之淵源。挫古今於筆端，
GA026n0024_p0412a01║籠天地於形內。與其匵藴山中，曷若版行天下？大書深刻，見本他如讀家書；造境即中，想師儀
GA026n0024_p0412a02║猶觀掌果。凡膺顏模之重望，盍念手澤之難聞？拔一毛而弗為，徒有噬臍之歎：揮千金而不吝，
GA026n0024_p0412a03║便成鼓掌之資。謹疏。
GA026n0024_p0412a04║萬歷初，上天竺募修補藏經疏曰：摩詰之不二法門，示疾必因人
GA026n0024_p0412a05║有問；達摩之不立文字，安心非緘口無言。故經律論，三藏之別名；為戒定慧，諸根之異等。即規
GA026n0024_p0412a06║矩以為方圓，大匠有教人之定法；舍筌𦊨而求魚兔，學人昧入道之先機。欲登諸佛之道場，思
GA026n0024_p0412a07║續正宗之慧命，貴因文而悟道，必得意而忘言也。顧兹天竺名山，業奉朝廷寶藏。牙籤犀軸，王
GA026n0024_p0412a08║言絢玉簡以昭回；鳳彩龍章，聖教燦瑤編而煥發。奈何歲月既久，不免蠧魚交侵。碎金不止二
GA026n0024_p0412a09║三，完璧僅存六七。念國璽之全書既毁，矢山門之缺典重新。先須有餘之財，庶補不足之數。遍
GA026n0024_p0412a10║叩高賢，共成勝事。一卷兩卷，請隨緣而繕寫；三函四函，更量力以助裝。片言逾九鼎，頓令再轉
GA026n0024_p0413a01║法輪；一字值千金，定見同栽福果。謹疏。
GA026n0024_p0413a02║贊
GA026n0024_p0413a03║宋．蘇子瞻：辯才大師贊有序余頃年嘗聞妙法於辯才老師，今見
GA026n0024_p0413a04║其畫像，乃以所聞者贊之。即之浮雲無窮　去之明月皆同欲知明月所在　在汝吐霧之中
GA026n0024_p0413a05║明．曹國公景隆：贊存翁大師像充然之容　粹然之質學富而豐　材大
GA026n0024_p0413a06║而碩親承綸綍之音　屢賜天廚之食其靜也孰窺其源　其動也莫辯其迹所以領昭代之教宗
GA026n0024_p0413a07║　為叢林之柱石者也
GA026n0024_p0413a08║明．少師道衍：小像自贊富貴舌探刀上蜜　功名手摸水中天山林鍾鼎元無
GA026n0024_p0413a09║二　萬事從寬且坐禪
GA026n0024_p0413a10║銘
GA026n0024_p0414a01║宋，辯才法師〈心師銘〉曰：咄哉此身　爾生何為資之以食　覆之以衣處之以室
GA026n0024_p0414a02║　病之以醫百事將養　一時不虧殊不知恩　反生怨違四大互惱　五臟相推此身無常　一息別離
GA026n0024_p0414a03║此身不淨　九孔常垂百千癰疽　一片薄皮此身可惡　無貪惜之當使此身　依法修持三種淨觀
GA026n0024_p0414a04║　十六思惟一行不退　安養西歸成無上智　是為心師
GA026n0024_p0414a05║元，笑隱訢禪師為清公〈那伽室銘〉曰：定以制動　不動何定如太
GA026n0024_p0414a06║虛空　如大圓鏡風動塵起　鳥飛魚泳種種塵勞　頭頭佛性非出非入　非假非證別求玄悟　白日
GA026n0024_p0414a07║深穽當知此室　寂而常應天魔膽落　佛祖乞命棒喝交馳　春行秋令
GA026n0024_p0414a08║又作〈天巖銘〉曰：維爾之祖　曰東西巖爾維似之　字以弗慚巖不絕續　而應無窮靜而
GA026n0024_p0414a09║能通　杳而有容嗟巖之人　千古一息不起於座　周乎八極天花何來　若將我凂譬如虛空　繪之
GA026n0024_p0414a10║五彩是故智者　讚毁不動五岳可輕　一芥可重我銘於巖　傳之無已識真者誰　惟寒山子
GA026n0024_p0415a01║明，妙聲法師〈敬修字銘〉曰：敬修之要　存乎厥心戒謹恐懼　何往勿欽相在
GA026n0024_p0415a02║爾室　雖極幽深勿二勿欺　上帝汝臨坐不愧席　寢不慚衾日慎一日　式昭德音於穆西聖　誕揚
GA026n0024_p0415a03║玄風一哉心乎　曰此是任客卿子墨　敢告於司箴
GA026n0024_p0415a04║序
GA026n0024_p0415a05║宋，齊玉法師〈四十八願後序〉略文曰：或曰：「淨土乃聖人之權方，
GA026n0024_p0415a06║所以接鈍根、化凡器也。苟能一超直入如來地，何藉於他力乎？」對曰：「佛世文殊、普賢，滅後馬鳴、
GA026n0024_p0415a07║龍樹，此土智者、智覺，皆願生淨土，應盡是鈍根乎？釋迦勸父王淨飯并六萬釋種，亦願生淨土，
GA026n0024_p0415a08║應盡是凡器乎？此等聖賢，應皆不逮今人之利根勝器乎？況若以此為權，指何為實？權實之判，
GA026n0024_p0415a09║非止一途，自非教眼瞭焉，何以甄別？咨爾有識，當信佛言；招報非輕，切勿容易。」昔孫莘老學士，
GA026n0024_p0415a10║始以此疑之，因會楊次公主客、王敏仲侍郎，論道契合，遂釋其疑。故莘老云：「四方言禪者，唯黃
GA026n0024_p0416a01║檗、慧林為最盛。臨濟之後有慈明，慈明傳江西黃檗之道，次公實傳之。雲門之後唯雪竇，雪竇傳
GA026n0024_p0416a02║懷，懷傳本。本公居慧林時，敏仲早得其法。次公、敏仲皆儒者學禪，得師如此，方且汲汲以淨土
GA026n0024_p0416a03║為依歸，則知淨土非聖人之權設，真禪侶之棲止也。苟能即心淨土，本性彌陀，生則隨念往生，
GA026n0024_p0416a04║去則實無所去，則亦焉有彼此之異，而橫相是非於其間也哉？觀夫莘老之言，則信真善知識不
GA026n0024_p0416a05║違佛訓，不欺自心，事理俱圓，實可宗仰。願諸仁者，當以死生大事為心，無以人情取捨自礙。賴
GA026n0024_p0416a06║如是願力，念阿彌陀佛，發決定信，誠起娑婆險惡之程，作淨土水雲之客；濯足於八種功德池
GA026n0024_p0416a07║水，掛錫於七重行樹叢林；入清淨海眾中，參彌陀善知識。覽勝境而得不退轉，聞妙法而易悟
GA026n0024_p0416a08║無生。七寶樓邊，四花池畔，優游泮渙，樂莫大焉。庶以此願為憑，前程定無間阻；苟或謂之不然，
GA026n0024_p0416a09║則吾末如之何也已。」
GA026n0024_p0416a10║慧光訥法師〈教誡新學比丘行護律儀後序〉曰：吾佛
GA026n0024_p0417a01║詳開道學，深達物機，首令收攝於威儀，畢遂圓成於德業。莫現乎隱，內先戢於狂心；莫顯乎微，
GA026n0024_p0417a02║外必柔於細行。皆是四儀之素踐，可為百行之先知。非甚高而難行，蓋至明而易見。毫釐致謹，
GA026n0024_p0417a03║杜橫流於濫觴之初；纖悉加鉶，翦滋蔓於發萌之始。蕪穢都盡，真實獨存。視先代之古賢，意不
GA026n0024_p0417a04║多讓；俾後生之來彥，思欲相齊。是則代代有承，化化無絕。非止紹終南之芳躅，抑將聯寂默之
GA026n0024_p0417a05║華輝。坐解脫牀，播真風於百億；注甘露雨，霈慧澤於三千。普令粗暴之庸，同肅安庠之雅。來爾
GA026n0024_p0417a06║明哲，慎爾攸為。願諸有志，依而行之。俾儀止超倫，生人天之敬仰；佛法住世，為道俗之瞻依。普
GA026n0024_p0417a07║與同舟，深崇斯道。
GA026n0024_p0417a08║我菴法師〈佛祖通載後序〉曰：士也窮日，力事著述，設無禆益於宗教，雖
GA026n0024_p0417a09║勤何為哉？其有才贍思雅、置辭不苟，縱可傳世，使不涉於道，雖工何取哉？覽觀祥符上《通載》之
GA026n0024_p0417a10║書，一是銳於輔教者，志亦專矣。然自唐李、五代之倏更，十國之割裂，宋室、遼夏之未混，金源之
GA026n0024_p0418a01║王北，光嶽既分，域地有限，間有作者，又何從而周歷天下以盡奇觀？故是書之成於萬國同文
GA026n0024_p0418a02║之日，宜其集全功也。於戲，韙哉！
GA026n0024_p0418a03║竺隱道法師〈送如一菴序〉曰：有聰明之姿而無師友之教，非學也；有師
GA026n0024_p0418a04║友之教而無聰明之姿，亦非學也。噫！學豈易哉？譬夫梓匠輪輿之工，利其斧鋸，正其準繩，善其
GA026n0024_p0418a05║規矩，不得良材而用之，則巧無所施焉。亦由楩楠杞梓之材，其大合抱，其高拂雲，其直如矢，不
GA026n0024_p0418a06║遇良工而斲之，則器無所成焉。故弟子之於師也，將求碩德而依歸之，雖數百年中，不一二遇
GA026n0024_p0418a07║焉；師之於弟子也，欲得英才而教育之，雖數百人中，僅三五得焉。具菴法師以天台性具之學，
GA026n0024_p0418a08║講授東西兩浙之間，逾三十年矣。其登門受業者，蓋不為無人；而於一菴如上人，尤器重之。蓋
GA026n0024_p0418a09║天姿聰明，勤學問，强記覽；大小教部之文，一目成誦，若宿習然。法師凡有注述，未嘗不與之討
GA026n0024_p0418a10║論也。間嘗語人曰：「吾家之顏子，其在如乎！」余與具菴同錄僧事於龍河之上，雲間掌教者以一
GA026n0024_p0419a01║菴補楊林崇壽之虛席。余與其試，文擢為上第。兹將往涖寺事，眾皆曰：「具菴之道東矣！」能言之
GA026n0024_p0419a02║士咸賦詩以餞。余謂一菴以聰明之姿，得師友之教，學之不已，其所成就，奚止於是哉？昔神照
GA026n0024_p0419a03║悟經王之旨，傳四明之道，以至於今，山家學者皆宗仰之。今一菴即其名，求其實，焉有不為神
GA026n0024_p0419a04║照者乎？余特以是期望之，遂為序，弁眾作之篇首云。
GA026n0024_p0419a05║又，〈送吉祥海序〉曰：杭之諸剎，星列棋布。若山林城郭，緣江被湖，處處有之。考其年
GA026n0024_p0419a06║代之久近，自東晉而下，至唐五季、錢氏王吳越時，塔廟林立若植筍。宋南渡，駐蹕為行在所，佛
GA026n0024_p0419a07║事尤為稱盛焉。興元寺在鳳山之陽，經始為最近。蓋以宋季主嘗夢僧告之曰：「吾有五百徒眾
GA026n0024_p0419a08║未知攸止，塔以昇元閣處之。」卒為蒙古氏得國之䜟。先是，其地有招提，悉歸之內苑。國除改建，
GA026n0024_p0419a09║復其舊焉。興元，五之一也。前臨大江，後踞重城，吳越江山之勝在几席，為東南之偉觀也。闡揚
GA026n0024_p0419a10║天台氏性具之道，四方之學者接踵而至，往往來游輒忘返。廢興相尋，曾未幾，向時之所有鞠
GA026n0024_p0420a01║為黃壤矣。主之者如過客，視傳舍然，不久乃去。業之成壞，漫不為意，況大法弘荷之足憑哉？幸
GA026n0024_p0420a02║際聖明盛治之世，黼黻像教，都府州邑皆置官以僧，曰錄，曰綱，曰正，曰會。凡其所在寺院虛主
GA026n0024_p0420a03║席者，慎選老成戒德、為時所重者，以次而補之。時祥海吉公居上竺之板首，真誠有識，眾舉而
GA026n0024_p0420a04║來京師考試。中第將行，所知者咸贈之以言，而屬予為之序。予惟廢興之數固懸於天，道之隆
GA026n0024_p0420a05║汙未嘗不在其人也。祥海往矣，當以大法流通為己任，庶不負朝廷護教之心。起先業於已隳，
GA026n0024_p0420a06║依宏綱於將墜，焉知不在是行也耶？
GA026n0024_p0420a07║又，〈送徹自明序〉曰：吾佛氏之教，與王化並行於世，所以使人去惡而就善，薄口體
GA026n0024_p0420a08║之嗜，絕聲色之娛。非欲以矯異於人，蓋法之所宜然也。故凡游學大叢林者，必先擇師而師之，
GA026n0024_p0420a09║擇友而友之，然後可覬其成功焉。苟非大叢林，則不能以容眾；非良師善友，則無有講貫之益、
GA026n0024_p0420a10║薰陶之功。師之視弟子也，猶父之愛其子；弟子之事師也，猶子之孝於父。不以死生遠近二其
GA026n0024_p0421a01║心，非勉强然，理勢然也。自明徹上人，早從日章法師遊歷，清職於上天竺，山眾多材之。又嘗司
GA026n0024_p0421a02║懺悔事於雨花尊者之室，聲譽日著。吳郡之柄教者，選補昭慶之虛席，而為法師出世之高弟，
GA026n0024_p0421a03║人益重其誼焉。彼或以勢驅利誘，雖游從日久，一旦幡然而叛去，略無愧色，其視自明為何如
GA026n0024_p0421a04║哉？余固知自明可謂不失其所者矣。兹將捧檄往蒞寺事，京都之交遊，能以文言者，咸賦詩以
GA026n0024_p0421a05║餞，遂特舉其大義而為之序云。
GA026n0024_p0421a06║釋妙聲〈送斯道成遊學上天竺序〉曰：上人居東海之濱，通內外
GA026n0024_p0421a07║學，喜從賢者游。與予遇於具區之上，徵言以為贈。予語之曰：「子亦嘗觀夫水乎？予嘗自具區遵
GA026n0024_p0421a08║湖而南放，於東澨登垂虹，俯洞庭以臨三江。見汪𣿄停蓄，震蕩噴薄，彌望數萬頃，包絡三州，浩
GA026n0024_p0421a09║然巨浸。乃慨然太息，以為天下之水莫此若也。及北浮大江，泝天險，極吳越之交。其潮汐迅悍，
GA026n0024_p0421a10║猋馳霆擊，神造鬼設，瞬息數千里，莫測源委。於是目眩心掉，赧焉自愧其見之晚也。後觀東海，
GA026n0024_p0422a01║見江漢百谷之會，日月星辰之所出入，浩浩湯湯與天地混，徒望佯而歎，敞罔自失曰：『嗟夫！水
GA026n0024_p0422a02║有至於是者乎！向之所見若蹄涔耳，何足以語天下之壯觀哉？』夫吾聖人之道猶大海也，諸子
GA026n0024_p0422a03║百氏猶江若湖也。人有學聖人之道，遺其大者遠者，而安於小成，是猶習江湖之流，而不知海
GA026n0024_p0422a04║之大全。其敖然自足也宜哉？孟子曰：『觀於海者難為水，游於聖人之門者難為言。』信夫！今吾子
GA026n0024_p0422a05║富於春秋，有志於聖人之道，譬諸水焉，固已絕江湖之流，而侵尋乎海矣。果能力學篤行而弗
GA026n0024_p0422a06║措，吾見其入聖賢之域不難也。東海淨信之堂，有日章法師弘台衡之學。彼上人者，善觀水者
GA026n0024_p0422a07║也，善言聖人者也。子以吾言訊之，為何如也？」
GA026n0024_p0422a08║明楊守陳〈西湖歸隱序〉曰：杭僧綱司都綱性菴大師，今年壽六十又七。一
GA026n0024_p0422a09║日忽自歎曰：「世氛何溷溷若是也！」遂移文所司致仕。不俟其報，竟超然引去。一時重師之名而
GA026n0024_p0422a10║年未耄也，相與留之，不聽；四眾走謁而堅留之，又不聽。其有為詠詩、相與歌詠其去，既裝潢成
GA026n0024_p0423a01║卷。師之上足得度，曰廣嗣，曰琥，曰霑。三上人因得中書舍人王公尹實「西湖歸隱」四篆字，因以
GA026n0024_p0423a02║名卷，來徵余言序之。余曰：「大師學佛者也，佛之徒以出家名，是以一瓶一錫，到處為家，何有於
GA026n0024_p0423a03║歸？空虛寂滅，既無所顯，何有於隱？而況西湖煙月水雲之間，不禁朝歌暮宴之樂；世氛固猶溷
GA026n0024_p0423a04║溷若也，師也歸也隱也何居？」三上人曰：「大師至性圓明，善根夙植。提孩而坐即跏趺，能言而解
GA026n0024_p0423a05║稱佛號，甫童而懇求出家，其於隱也固其所矣。」是故昔也江湖京闕，杖錫雲遊，遍禮名師，再居
GA026n0024_p0423a06║名剎。勤心苦行，刺血書經，廣敷奧典，啟覺羣迷，興舉墜墮，俾生敬信。師也若云顯矣，迹之云爾，
GA026n0024_p0423a07║心固隱也。夫何珠淵光媚，蘭谷香披，文辭交來，眾心皈仰。挈法門之領袖，提一郡之宗綱；障頹
GA026n0024_p0423a08║波於既放，泯妙化以無功。如是廿年，始終一日。師也若云隱矣，身之云爾，心何嘗不隱也？今也
GA026n0024_p0423a09║蟬蛻汙泥，風生履舄；託明月以為儔，挾孤雲而遄往；循北山之南叢，睇南山之北陲；遡西湖之
GA026n0024_p0423a10║游，探天竺之舊業。招呼猿鳥，檢點煙蘿；白石不移，青松如故。錫乃卓而長植，蓋因置而不舉。於
GA026n0024_p0424a01║是霞嵐喜笑，巖壑回姿；山靈呵禁，龍天護持。師也蓮花刻漏，靜禮六時；金獸吐香，單傳一指。空
GA026n0024_p0424a02║虛實際，寂感而通。自然心境俱空，出處兩忘，何有於湖山乎哉？
GA026n0024_p0424a03║明陶望齡〈普門品序略〉曰：菩薩慈憫羣生，若醫師急病，有瘴鄉焉，則荷囊
GA026n0024_p0424a04║而馳之；若父慈眾子，有尩劣貪瘁、弱喪久逝者，則亟拊而來之。故世界穢濁，菩薩必入；水火厄
GA026n0024_p0424a05║難險賊，菩薩必赴；三毒方煽，五慾方湎，菩薩必援。臨安為東南都會，三吳百粵所凑，其物力謠
GA026n0024_p0424a06║尚，易以從嗜導淫，增長鬭諍。是故上天竺觀世音菩薩，深願弘慈，赫有靈蹟，緇白崇仰；旛蓋香
GA026n0024_p0424a07║燈，唄贊稱頌，殷山填谷，奔走百郡。寺為天台講院，慈雲、辨才高賢輩興，比丘月旦祝釐誦〈普門
GA026n0024_p0424a08║品〉，非以誘教聾俗，振以圓音哉？
GA026n0024_p0424a09║黃汝亨〈普門品序略〉曰：今夫浪遊子行盡九州而不思家，還家而不見母，見
GA026n0024_p0424a10║母而不見母之音容語言、温涼歡慘之意，世必唾為背逆之子。沙門幸生長佛世，稱佛弟子，入
GA026n0024_p0425a01║靈山而不見天竺大士，見大士而不能誦〈普門品〉，誦〈普門品〉而不能解其慈悲普度、圓通妙應
GA026n0024_p0425a02║之義，則亦浪名浮搭之僧而已。予少不識佛事，第見先慈嚴，晨朝神拜慈悲觀世音，則必焚香
GA026n0024_p0425a03║合掌稱觀世音《普門品經》。余從耳入，以至從口而出，頗能成誦，無異誦習吾師孔孟齊魯之篇。
GA026n0024_p0425a04║已而讀書靈鷲山，與天竺密鄰，則見十方萬眾，填山谷、蹈湖海而禮拜稱念觀世音者無算。乃
GA026n0024_p0425a05║知佛子之皈依大士，猶遊子之必還見母，其情孔亟，何者？子母一體，而眾生一切與慈悲觀世
GA026n0024_p0425a06║音無二體故也。
GA026n0024_p0425a07║〈蔬筍社題辭〉曰：社，淨業也。社以蔬筍名者何？道人氣味不能外蔬筍，蓋世人所嫌，而
GA026n0024_p0425a08║至人所急也。何也？欲君子之知：蔬筍為至澹，而至味攸存也；至微，而至足攸寓也；至薄，而至養
GA026n0024_p0425a09║攸關也。至味則美，至足則富，至養則尊。至美則不歆慕乎外，富則隨取於吾生，尊則可率尚乎
GA026n0024_p0425a10║貪味也。然則曰蔬足矣，而又筍之云者何？蔬以筍為重，筍以蔬為常；蔬以筍為甘，筍以蔬為樂；
GA026n0024_p0426a01║蔬以筍為賓，筍以蔬為我；蔬以筍為新，筍以蔬為淨。君子如此，則口無毛血之穢，蔬筍之元也；
GA026n0024_p0426a02║身無肺腸之災，蔬筍之亨也；心無非分之取，蔬筍之利也；食無躭嗜之情而終身不渝，蔬筍之
GA026n0024_p0426a03║貞也。蓋四德具而四端舉，儒釋之道無餘藴矣。以是振天竺之風也，易末法之頹俗，進之於德
GA026n0024_p0426a04║則澹泊，修之於業則清淨，見之行品則安樂，措之文辭則簡易，莫此為急者也。山子居猿洞久，
GA026n0024_p0426a05║天竺上人愛山子甚，屬覺海性師寓焉，因結是社，而為名以此。萬歷癸卯仲冬長至一日，古菴
GA026n0024_p0426a06║乞士邵重生頓首書
GA026n0024_p0426a07║〈蔬筍社刪勸敘〉曰：予自甲辰、乙巳客湖干，耳天竺古先主偕諸勝侶，薰蔬筍之社，
GA026n0024_p0426a08║藻瑤華之篇，徒令挹清芬、翹逸響，一窺戶外之屨迹無從也。亡何，老成彫謝，風範穆如。己卯秋，
GA026n0024_p0426a09║會印中師傾鉢，屬以寺乘之役。因摭名山故實、先正遺編，見蠧餘一冊，題為社之稿耳。惜其零
GA026n0024_p0426a10║落，手為綴之汰之，銓次而帙之。噫！予讀是集，有深感焉。錢塘盛事，著於史策者，莫尚乎唐宋。迨
GA026n0024_p0427a01║乎國朝，則僅見靈竺之纘公、需公與姚方伯輩之湖山社，勝果秀公與孫太初輩之石門社。然
GA026n0024_p0427a02║彼乃一觴一詠，所嚮生春，不過點染太平而已。近則貞父居士開壑公之香巖社，伯霖居士開
GA026n0024_p0427a03║靈公之澹泊社；然又舉而不永，過而不存，烏能及此蔬筍之人齊龍象、歲耐冰霜，勵白業、講求
GA026n0024_p0427a04║為急務，好緇衣、𢋫唱為雅風？其為學也，即俗即真；其為教也，可羣可激。有不觀感而興起者，其
GA026n0024_p0427a05║禿居士也耶？敬刪之，奉為南北山之勸書何如？潛州三學學人谿子賓槃談書於雲東之平遠
GA026n0024_p0427a06║樓
GA026n0024_p0427a07║引
GA026n0024_p0427a08║明會元曹勳〈題上天竺重修前後殿引〉曰：佛以七十二圓
GA026n0024_p0427a09║通接引世眾，悲愍沉迷，超其苦趣；惟虛能圓，惟靈能通，以化善男子女人，從五濁中稍有覺念，
GA026n0024_p0427a10║莫不皈依三寶，盪滌慳貪，陡作布施想。始見菩提，隨地下種，隨人含性；乍逢慧雨甘露，感即承
GA026n0024_p0428a01║受，上即發生。住相布施與不住相布施，俱從妙明一點圓通也。余薄遊上竺山，守僧本印中誠
GA026n0024_p0428a02║慤清湛，身不私一錢。有即莊嚴聖貌，或捐助經需，或修道路，或鑄鼎鐘，作現前勝果。本山僧眾
GA026n0024_p0428a03║鱗遝，如上人真誠孚缶，賓禮名賢，經緯重務，無有能出其右者。年已六袠餘，始終如一，上人可
GA026n0024_p0428a04║謂苦行修矣。兹來挾募本以請，余笑謂侍僮曰：「印中必有未了信緣、欲求竟究者。」及至前，和南
GA026n0024_p0428a05║而告曰：「本山圓通大士殿，創於石晉，拓於錢王，修於我皇明成化年。蒙皇上發帑，敕使營繕，興
GA026n0024_p0428a06║廢舉墜，煥乎聿新，兹已多歷年所。墁堊傾頹，金碧無色，此貧衲所白首而泫然者。欲丐宰官長
GA026n0024_p0428a07║者、善士信人，各捐歡喜金，以完此果。使金界紺園種種如初，則自來禱之輒應。靈山名重，藉大
GA026n0024_p0428a08║人以逾重矣。」我聞大士作三十二應，百億化身，以一手眼現眾手眼，以眾手眼通一手眼。或現
GA026n0024_p0428a09║宰官身，或現婆羅門，種種說法。正般若無門，從心變現；金錢珠玉，俱屬浮沉。人或戀浮沉而昧
GA026n0024_p0428a10║變現，願從喜捨一法，破慳去昧，惺自己本來身，助上人誠信果，豈不今古一大奇緣乎！合掌而
GA026n0024_p0429a01║勸諸檀那，勿作文字觀。
GA026n0024_p0429a02║題跋
GA026n0024_p0429a03║蘇東坡題壁曰：錢勰、江公著、柳雍，同謁天竺辯才。元祐六年正月七日
GA026n0024_p0429a04║又曰：元祐庚午，辯才老師年始八十，道俗相慶，施千袈裟，飯千僧，七日而罷。眉山蘇軾子瞻、洛
GA026n0024_p0429a05║陽王瑜中玉、安陸張璹金翁、九江周燾次元，來餽香茗。二月晦日書
GA026n0024_p0429a06║又跋辯才和詩云：辯才作此詩，時年八十二矣。平生初不學作詩，如風吹水，自成
GA026n0024_p0429a07║文理。而參寥與吾輩詩，乃如巧人織繡耳。
GA026n0024_p0429a08║又書天竺懷楚上人示若逵所寫經後曰：懷楚比丘示我
GA026n0024_p0429a09║若逵所書二經。經為幾品，品為幾偈，偈為幾句，句為幾字，字為幾畫，其數無量。而此字畫，平等
GA026n0024_p0429a10║若一，無有高下、輕重、大小。云何能一？以忘我故。若不忘我，一畫之中，已現二相，而況多畫。如海
GA026n0024_p0430a01║上沙，是誰磋磨？自然勻平，無有粗細。如空中雨，是誰揮灑？自然蕭散，無有疏密。咨爾楚、逵，若能
GA026n0024_p0430a02║一念了是法門，於剎那頃轉八十藏，無有忘失一句一偈。東坡居士說是法已，復還其經。
GA026n0024_p0430a03║趙清獻公詩序元豐己未仲春甲寅，以守杭州，得請歸田，出遊南山，宿天竺。今歲甲
GA026n0024_p0430a04║子六月朔旦復來，六年於兹矣。老僧辯才，烹茗迓予，因作四詩云。
GA026n0024_p0430a05║蘇潁濱倡和詩序轍自績溪蒙恩召還，將自宣城沿大江以歸。家兄子瞻以書告
GA026n0024_p0430a06║曰：「不如道歙溪，由錢塘，一觀老兄遺跡。」轍用其言。至吳中，迫於水涸，不能久留。十月八日遊上
GA026n0024_p0430a07║天竺，子瞻昔與辯才相好，今隔南山不見，乃作三小詩寄之。
GA026n0024_p0430a08║秦少游跋云：辯才法師謝天竺講事，退休於龍井山壽聖院。凡堂室齋閤，山峯水泉，皆
GA026n0024_p0430a09║名以新意。復作詩繼之，號「龍井十題」。其言清警，發人之妙思，信非世間音也。元豐二年八月，高
GA026n0024_p0430a10║郵秦觀為寫，遺其徒懷楚刻於石
GA026n0024_p0431a01║紀談
GA026n0024_p0431a02║唐天寶中，天竺山秋夕，雨月桂子，一子成樹。今月桂峯
GA026n0024_p0431a03║在焉。至宋慈雲則有〈種桂子記〉，東坡有〈分桂花詩〉。而上竺寺有樹大數圍，面樹開延桂、秋香、秋
GA026n0024_p0431a04║芳等閣，以章其勝。蓋嵩禪師所稱「桂叢發奇香」，因憶《洞冥記》曰：「有遠飛鷄，朝往夕還，嘗銜桂子
GA026n0024_p0431a05║歸於南土。」固其異也。
GA026n0024_p0431a06║唐牛奇章僧孺，性愛石，以甲乙丙丁列石品。太湖為甲，羅浮、天竺為乙。公未嘗宦浙，
GA026n0024_p0431a07║未曾取於山，以厚價購，故為癖愛石者焉。
GA026n0024_p0431a08║宋寇萊公有妾名倩桃，能詩書歌，即「一曲笙歌一匹綾」妓也。公貶嶺南，道杭，
GA026n0024_p0431a09║倩疾甚，謂公曰：「妾必不起，幸葬天竺山中，無憾矣。」既卒，公從之。
GA026n0024_p0431a10║東坡一日禮大士，見座前〈普門品〉，袖手展讀云：「咒詛諸毒藥，所欲害身者，念彼觀
GA026n0024_p0432a01║音力，還著於本人。」東坡喟然歎曰：「佛自仁心，豈有免人之一難，而害人之一命乎？是亦去彼及
GA026n0024_p0432a02║此，與夫不愛人者何異也？我體佛之意而改正之曰：『咒詛諸毒藥，所欲害身者，念彼觀音力，兩
GA026n0024_p0432a03║家都沒事。』」問辯才曰：「何如？」辯才笑而不答。
GA026n0024_p0432a04║東坡過上天竺謁辯才，款話間，因言窗前兩松，昨為風折其一，悵恨成一聯，
GA026n0024_p0432a05║竟未得其續，因舉以示公云：「龍枝已逐風雷變，減卻虛窗半日涼。」坡續云：「天愛禪心圓且潔，故
GA026n0024_p0432a06║添明月作清光。」
GA026n0024_p0432a07║東坡乞辯才塔碑於黃門，與書曰：「兄自覺談佛不如弟。」及黃門作
GA026n0024_p0432a08║海塔碑，以兄與之游，故云：「我不識師面，知師心中事。」惜乎火失其書翰也。後東坡在黃州夢至
GA026n0024_p0432a09║西湖，夢中亦知其為夢也。湖上有大殿三重，其東一殿題其額曰「彌勒下生」，夢中云「是僕昔年
GA026n0024_p0432a10║所書」。眾僧往來行道，大半相識。辯才、海月皆在，相見驚異。僕散衫策杖謝諸人曰：「夢中來游，不
GA026n0024_p0433a01║及冠帶。」既覺亡之。
GA026n0024_p0433a02║大士之靈，凡郡中旱澇，必請入城，大士無不憫然者。特當道者不
GA026n0024_p0433a03║務修德彌災，而反恃佛為重，則末矣。甚至有不秉寸誠，虛應故事，輕褻淨聖者，則風又斯弊焉。
GA026n0024_p0433a04║宋淳熙辛丑夏秋之旱，迎大士就城明慶寺禱雨，時有詩曰：走殺東頭供奉班　傳宣聖旨到人
GA026n0024_p0433a05║間太平宰相堂中坐　天竺觀音卻下山時趙温叟當道，其為民之意未至，而大士之念已勤，故
GA026n0024_p0433a06║人譏之。〈雨中〉，若東坡詩曰：蠶欲老兮麥欲黃　前山後山雨浪浪農夫輟耒女停筐　白衣仙人坐
GA026n0024_p0433a07║高堂東坡之念已勤，而大士之憫未發，故若有憾焉。然則後之禱者，寧為蘇公之怨，毋致温叟
GA026n0024_p0433a08║之譏可耳。
GA026n0024_p0433a09║宋永嘉甄龍友，善滑稽，大書上竺壁間曰：巧笑倩兮　美目盻兮彼美人兮　西
GA026n0024_p0433a10║方之人兮孝宗臨幸，稱賞，命物色其人。白玉蟾〈大士贊〉曰：柳葉雙眉翠　桃花好面皮夫是之謂
GA026n0024_p0434a01║誰　東海比丘尼山子曰：「按此二贊，既無象教尊嚴之旨，又非宗門掃空之見，不過隨俗趁口，以
GA026n0024_p0434a02║文為戲，不幾於侮聖人之言、狎大人乎？甄不足怪，玉蟾惜哉！」
GA026n0024_p0434a03║宋儀王。嘗游上天竺寺，有「山禽忽驚起，衝落半巖花」之句，盛為時人傳誦。王
GA026n0024_p0434a04║生有紫光照室，視之則肉卵，以刃剖而得嬰兒。靖康時，大軍欲擁王立之，王仗劍固卻之。後扈
GA026n0024_p0434a05║南渡，卒葬天竺山中。
GA026n0024_p0434a06║葉少藴云：錢塘西湖靈竺，蓋士大夫願游而不獲者。仕宦適至，未有不厭足所欲。余在錢
GA026n0024_p0434a07║塘十月，值虜犯京師，信息未通，日望北涕泣，何暇顧其他？僅以祈晴，一至上竺而已。晚往來浙
GA026n0024_p0434a08║東七里瀨、金華三洞諸勝處，輒留數日，非興盡不歸。乃知山林丘壑亦各有分，非軒冕者所可
GA026n0024_p0434a09║常得，天固付之山人野老也。
GA026n0024_p0434a10║宋孝宗乾道間，司業林兼之、正字彭仲舉，遊天竺小嶺，論詩，談杜工部妙處。彭醉亟，
GA026n0024_p0435a01║呼曰：「杜少陵可殺！」鄰壁聞之，告人：「林、彭在天竺謀殺人矣！」問所謀之人，則曰：「杜少陵。」喧傳縉紳
GA026n0024_p0435a02║間，聞者絕倒。
GA026n0024_p0435a03║李金庭之流寓上天竺也，與諸房齋款，後五雲山僧亦競友之。有嘲之曰：
GA026n0024_p0435a04║「嚼盡三天竺，喫過五雲峯。」
GA026n0024_p0435a05║弘治五年六月廿四日大風，西山水發，山崩地裂，西湖汛溢，壞天竺、靈隱諸剎及民廬數
GA026n0024_p0435a06║百家，死者數百人。城牆坍圮，街市乘舟而行。是歲大饑。崇禎八年六月二十四日，西山風雨，大
GA026n0024_p0435a07║水發，崩壞僧俗廬舍及道路。惟天竺、靈隱、雲棲、虎跑為甚，慈雲、瑞光塔亦為衝損。是秋民儉且
GA026n0024_p0435a08║疫，嗣後歲累洊饑。
GA026n0024_p0435a09║嘉靖中，海寇倡亂，來杭，抵行春橋、九里松而上，欲至天竺山。忽見一婦人，身長丈
GA026n0024_p0435a10║餘，黑如漆，手執巨棍立於當路。四圍山頂，一望皆樹旗幟。晴空杲日，倐而掣電轟雷。寇知是神
GA026n0024_p0436a01║兵，遁去。遂建黑觀音堂。至今山中老宿，能盛談其事。乃知菩薩三十二應現，隨類化身；或黑或
GA026n0024_p0436a02║白，或為黃金，初無定色，皆可有祈響答，凡禱捷臻。如執一色以求，此庸愚之見耳。
GA026n0024_p0436a03║
GA026n0024_p0436a04║
GA026n0024_p0436a05║
GA026n0024_p0436a06║
GA026n0024_p0436a07║
GA026n0024_p0436a08║
GA026n0024_p0436a09║
GA026n0024_p0436a10║上天竺講寺志卷十五終