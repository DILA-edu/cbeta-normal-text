GA027n0025_p0067a01║聖水寺志卷二
GA027n0025_p0067a02║𧧌湛同明倫原輯
GA027n0025_p0067a03║通淵同實懿重纂
GA027n0025_p0067a04║祖師
GA027n0025_p0067a05║名山勝剎必有偉人焉主席其閒闡揚正教然後鹿
GA027n0025_p0067a06║苑生輝雞園增色若南宗北秀各啟宗風開山說法
GA027n0025_p0067a07║者是矣抑或持苦行厲真脩使四方欽仰皈依亦足
GA027n0025_p0067a08║取焉至若橫說豎說總屬旁門朝參暮參不離惑障
GA027n0025_p0067a09║是則野狐鈍漢實貽缾鉢之羞寧足道哉今之所書
GA027n0025_p0067a10║非有光禪門實證善果者均所不列志祖師
GA027n0025_p0068a01║道膺禪師幽州玉田人俗姓王氏髫年出家於涿州
GA027n0025_p0068a02║延聖寺參方至翠微聞洞山法師名遂造焉契悟
GA027n0025_p0068a03║宗旨居豫章之雲居山久之來杭住錫吳山之西
GA027n0025_p0068a04║著語錄行世有傳
GA027n0025_p0068a05║佛印禪師諱了元字覺老江西浮梁縣人博極經典
GA027n0025_p0068a06║禪悟超然主席聖水緇素咸欽名人碩士樂與之
GA027n0025_p0068a07║遊天子聞其名以高麗所貢磨納賜之東坡守杭
GA027n0025_p0068a08║日與往還其贈答詩文至今流傳
GA027n0025_p0068a09║中峰禪師諱明本號幻住錢塘孫氏子元帝賜號普
GA027n0025_p0068a10║應國師虞集銘其塔揭徯斯序其語錄趙孟頫書
GA027n0025_p0069a01║其淨土詩其身履長大倍于時人真佛門羅漢也
GA027n0025_p0069a02║茶毘于天目本寺建塔藏其髮爪舍利遺麻履二
GA027n0025_p0069a03║尚藏寺中有傳初松雪極敬禮馮海粟意殊不然
GA027n0025_p0069a04║及示梅花詩六十首師談笑立和復別成百詠及
GA027n0025_p0069a05║九言一首馮由是歎服加禮焉
GA027n0025_p0069a06║天如禪師諱惟則號天如豫章廬陵人髫年出家初
GA027n0025_p0069a07║參海印禪師後參中峰和尚遂嗣幻翁法往來華
GA027n0025_p0069a08║亭吳門天目不開堂不領住持到處皈依問法有
GA027n0025_p0069a09║語錄四卷
GA027n0025_p0069a10║守泉禪師諱照兼海鹽縣陳氏子九歲出家習醫善
GA027n0025_p0070a01║談論為外麓房之始祖買田六畝在海鹽以貽後
GA027n0025_p0070a02║嗣塔在畱下安樂山
GA027n0025_p0070a03║宏泉禪師諱清蔭嘉興縣蔡氏子少聰敏聞佛即欣
GA027n0025_p0070a04║然樂禮住東麓外麓薙髮後復喜習醫雖以術鳴
GA027n0025_p0070a05║而脩持愈力因往平窰聞谷大師所受具足戒歸
GA027n0025_p0070a06║請徑山義航法師說楞嚴般若等經裝塑彌勒韋
GA027n0025_p0070a07║馱諸像填山西水衝大坑善行不能殫述先是和
GA027n0025_p0070a08║尚楚才重建圓通閣未畢而卒師為勉力落成復
GA027n0025_p0070a09║發願修建大雄殿有木商倪作霖者曾以藥生其
GA027n0025_p0070a10║命因罄資得三百金託買大木將建殿以畢宏願
GA027n0025_p0071a01║天不假之以年賫志而歿塔于西山月桂峰下後
GA027n0025_p0071a02║本山開拓禪房猶用其遺木不盡云
GA027n0025_p0071a03║寂心字精齋嘉靖庚申寺幾為勢豪奪為窀穸地賴
GA027n0025_p0071a04║師虔禱神明指示得以保全然師以此弊命杖下
GA027n0025_p0071a05║明給事戴公紀其事吏部郎中毛汝賢篆都綱良
GA027n0025_p0071a06║縉里人諸應麟本山住持性哲等立石邑侯胡公
GA027n0025_p0071a07║復為立傳
GA027n0025_p0071a08║耆宿
GA027n0025_p0071a09║光耀無邊盡續慧燈之燄淵源有自總揚覺海之波
GA027n0025_p0071a10║振此宗風仗我耆宿故寺有初祖以開其基必藉繼
GA027n0025_p0072a01║世以持其後或證明心性紹往開來或恢宏願力興
GA027n0025_p0072a02║廢舉墮庶幾三門永輝法輪常煥若僅衣粗食淡完
GA027n0025_p0072a03║山僧野衲之本分安能使木佛放光金繩永奠耶然
GA027n0025_p0072a04║則繼世之賢否寺之興廢係焉苟有賢者悉當考其
GA027n0025_p0072a05║遺行備錄而細書之志耆宿
GA027n0025_p0072a06║雲闍黎宋元祐間住持菴中危坐讀書客來過訪不
GA027n0025_p0072a07║交一語未嘗窺戶者十五年無疾而化
GA027n0025_p0072a08║明乘嘉禾陳氏子早歲依雲居出家後禮天目山獅
GA027n0025_p0072a09║子正宗禪寺中峰和尚受具久之有省還山不忍
GA027n0025_p0072a10║菴之凋敝經營數載百廢俱舉年五十辭院事精
GA027n0025_p0073a01║脩淨土臘六十有八
GA027n0025_p0073a02║指月錢塘人姓林投雲居落䰂六時行道薰脩懺摩
GA027n0025_p0073a03║旁通書史喜種植性剛直慨殿宇卑隘躬芟荊莽
GA027n0025_p0073a04║興工重建頗極壯麗臘七十有三微疾念佛而終
GA027n0025_p0073a05║潤齋不知何許人中峰為之贊味其語意蓋亦白足
GA027n0025_p0073a06║高僧而精岐黃者
GA027n0025_p0073a07║方思字無念仁和人幼弱不樂居塵埃詣雲居薙染
GA027n0025_p0073a08║惟一衲一鉢蕭然自處二十年不出山天如禪師
GA027n0025_p0073a09║有無念記
GA027n0025_p0073a10║至朴字素菴海鹽人性端慤慈慧有恢宏紺宇之志
GA027n0025_p0074a01║遂建觀音閣萬佛閣方丈兩廊興造之功惟師最
GA027n0025_p0074a02║多塔在城北望佛橋左侯祠內
GA027n0025_p0074a03║文紳字用彰海鹽人素菴之徒司主院事成化己丑
GA027n0025_p0074a04║復建中峰塔院立像
GA027n0025_p0074a05║智昭字盟谷嘉禾人脩隱西麓山居慨聖水廢址尚
GA027n0025_p0074a06║存遂白藩司奏聞賜金額重煥金碧
GA027n0025_p0074a07║道孜字義方仁和人清脩苦行紹往創新有碑記
GA027n0025_p0074a08║真心字精齋錢塘人精禪學無俗氛有死節碑記
GA027n0025_p0074a09║良縉字以雲號賓山桐鄉姚氏子父母知其有釋氏
GA027n0025_p0074a10║宿因捨送鹽官安國寺性好吟詠正德戊辰薙染
GA027n0025_p0075a01║為僧復究心儒術詣陽明先生聞良知之說具悉
GA027n0025_p0075a02║三教異同之旨識見益宏與玉芝聚禪師齊名登
GA027n0025_p0075a03║萬壽戒壇受戒畢樂西湖山水之勝脫屣故業掛
GA027n0025_p0075a04║錫于雲居超然山房本郡桂湖陳公舉為都綱暮
GA027n0025_p0075a05║年移住虎跑寺
GA027n0025_p0075a06║宗福字東溟吳興黃氏子年十二白父母願出家父
GA027n0025_p0075a07║母許之投雲居看松山房落䰂性敏而誠恒誦經
GA027n0025_p0075a08║課佛脩懺摩作佛事
GA027n0025_p0075a09║𧧌湛字休復不知何許人究心禪學博極羣書偕門
GA027n0025_p0075a10║人明倫纂輯寺志
GA027n0025_p0076a01║德一字達方仁和郎氏子禪學之餘兼精詩賦一時
GA027n0025_p0076a02║名流樂與往還年登大耋趺坐而化有詩集一卷
GA027n0025_p0076a03║寂章字密印桐鄉毛氏子自幼披剃受具足于靈隱
GA027n0025_p0076a04║具德禪師以醫能救濟眾生遂紹宏泉之技且命
GA027n0025_p0076a05║如不能作人天師不妨精岐黃術
GA027n0025_p0076a06║德[琥-儿+ㄆ]字寶雨嘉禾人披剃中麓山房禮慕雲覺明兩
GA027n0025_p0076a07║師參學之外精于焦桐冠蓋過訪有如雲集燕秦
GA027n0025_p0076a08║楚閩足跡幾遍呂章咸為之傳
GA027n0025_p0076a09║德言字心學精岐黃工詩能文總河陳鵬年少宰湯
GA027n0025_p0076a10║右曾仇兆鰲往還唱和有趺翠樓詩一卷
GA027n0025_p0077a01║祥峰大師昔住香積戒行高妙合郡士民延請至寺
GA027n0025_p0077a02║開壇說戒
GA027n0025_p0077a03║元玢字玉山有愁囊集一卷行世
GA027n0025_p0077a04║僑寓
GA027n0025_p0077a05║古今高人達士莫不抗志烟霞寄情邱壑視熱鬧場
GA027n0025_p0077a06║不啻苦海曾不能終日處若遇名山勝境精藍淨社
GA027n0025_p0077a07║每畱連不忍去雲居寺雖在都會之衝實為烟霞之
GA027n0025_p0077a08║窟且筠寮松舍靡不雅潔故投簪解組之客與探奇
GA027n0025_p0077a09║選勝之英當其欣於所遇或低徊三宿或憩息經年
GA027n0025_p0077a10║厯世既遙寓公不少凡有足稱者書其爵里姓氏使
GA027n0025_p0078a01║與名山同不朽焉志僑寓
GA027n0025_p0078a02║杜真人南容人不詳名字有脩煉術能符藥濟病又
GA027n0025_p0078a03║能祈禱晴雨與松雪趙公常往還于雲居中峰師
GA027n0025_p0078a04║亦不以玄教而拒之有如遠公之遇脩靜也
GA027n0025_p0078a05║楊維楨字廉夫會稽人有重名不樂仕元寓七寶山
GA027n0025_p0078a06║鐵冶嶺因號鐵崖日遊雲居為養真之所
GA027n0025_p0078a07║薩都刺字天錫雁門人元至正問官至學士來浙寓
GA027n0025_p0078a08║居厯覽名勝題詠幾遍
GA027n0025_p0078a09║孫一元字太初太白山人丰儀秀朗踪跡奇譎玄巾
GA027n0025_p0078a10║白祫混遊塵俗常以鐵笛鶴瓢自隨寓所會心輒
GA027n0025_p0079a01║一傾倒初談導引人疑其仙晚始婚娶入司空劉
GA027n0025_p0079a02║公湖南雅社詩詞瀟灑雪江居西麓數與往還或
GA027n0025_p0079a03║共住彌月後雪江移居聖果孫居湖南西隱菴清
GA027n0025_p0079a04║江皓月映照兩人
GA027n0025_p0079a05║鄭憶蘭隱于山寺宏治間石塘王本仁孫德昭德誠
GA027n0025_p0079a06║仝訪之有詩
GA027n0025_p0079a07║夏元吉字維喆德興人明永樂時官至戶部尚書諡
GA027n0025_p0079a08║忠靖因奉命督餉至浙寓聽松樓著看松樓記畱
GA027n0025_p0079a09║詠諸什墨蹟猶存
GA027n0025_p0079a10║劉鑄陽人洪武二十六年應浙藩之聘司文衡之
GA027n0025_p0080a01║任寓寺彌月有和王方伯詩墨蹟
GA027n0025_p0080a02║王守仁號陽明餘姚人有明一代儒宗正德時封新
GA027n0025_p0080a03║建伯諡文成每過錢塘即榻雲居
GA027n0025_p0080a04║釋法聚字玉芝號月泉別號天池老人出家海鹽資
GA027n0025_p0080a05║聖寺聞陽明先生講良知有省後參方契悟宗旨
GA027n0025_p0080a06║遊杭喜西麓幽勝居數年出度世緣有語錄詩集
GA027n0025_p0080a07║釋明秀字雪江海鹽天甯寺楚石禪師十四代孫寓
GA027n0025_p0080a08║居西麓聽鶴堂數年後移居聖果號石門山人終
GA027n0025_p0080a09║于天甯有詩集
GA027n0025_p0080a10║徐渭字文長號天池一號青藤道士會稽人書畫詩
GA027n0025_p0081a01║文無不入妙中丞胡宗憲辟至幕府每出即以雲
GA027n0025_p0081a02║居為別館袁中郎有傳
GA027n0025_p0081a03║釋廣印字聞谷嘉禾人本郡清屏山開元寺出家參
GA027n0025_p0081a04║成都儀丰禪師有省復參雲棲蓮池大師興藂席
GA027n0025_p0081a05║于陶山今為真寂院後因藂林事繁愛雲居幽謐
GA027n0025_p0081a06║常養靜愛松山房
GA027n0025_p0081a07║祝鑾字篁溪抗志烟霞怡情山水嘗居雲居別業與
GA027n0025_p0081a08║太白山人為世外交
GA027n0025_p0081a09║查繼佐字伊璜海昌人博學高才書法直逼魯公不
GA027n0025_p0081a10║樂仕進惟癖泉石坐卧雲居經年彌月寺藏其詩
GA027n0025_p0082a01║字甚多
GA027n0025_p0082a02║黃機字次辰幼時肄業外麓山房達方師年七十時
GA027n0025_p0082a03║製文祝之官文華殿大學士
GA027n0025_p0082a04║仇兆鼇字滄柱康熙乙丑進士官至吏部侍郎為時
GA027n0025_p0082a05║聞人與韓慕廬（菼）翁鐵菴（叔元）胡抑齋（作梅）陳介
GA027n0025_p0082a06║眉（錫嘏）齊名讀書寺內請業者甚眾
GA027n0025_p0082a07║趙蒼璧字圜菴康熙壬戌進士官侍御讀書外麓山
GA027n0025_p0082a08║房詩文甚富僧心學輩俱其造就令子荃蘇芝亦
GA027n0025_p0082a09║久肄業于寺
GA027n0025_p0082a10║陳鵬年字北溟號滄洲楚湘潭人康熙乙丑進士官
GA027n0025_p0083a01║至總河初任西安令每至會城必至雲居解任後
GA027n0025_p0083a02║下榻外麓山房日事吟咏墨蹟甚多
GA027n0025_p0083a03║蔡升元字方麓宏泉師之族也在寺肄業數年康熙
GA027n0025_p0083a04║壬戌科狀元官至禮部尚書
GA027n0025_p0083a05║張嗣溥字銘軒衢州開化人選拔貢士同弟嗣博每
GA027n0025_p0083a06║如杭即寓外麓山房為人好善刊戒殺戒淫等書
GA027n0025_p0083a07║行世
GA027n0025_p0083a08║陸有繩字道𦙌本郡人官延津未遇時靜攝山齋多
GA027n0025_p0083a09║厯年所有募脩雲居引
GA027n0025_p0083a10║魏㟲字雲岑大名人康熙丙戌進士宰錢邑謝事後
GA027n0025_p0084a01║寓中麓孤雲兩房
GA027n0025_p0084a02║徐涵字季容崑山人大司寇健菴先生之孫中康熙
GA027n0025_p0084a03║己卯鄉薦官溫州太守襟懷瀟灑詩酒淋漓不減
GA027n0025_p0084a04║王謝風韻公子記名于通淵法名智耀
GA027n0025_p0084a05║盧奠勳字敏功仁和人標格高逸詩文古秀讀書趺
GA027n0025_p0084a06║翠樓上人以為仲宣再世
GA027n0025_p0084a07║錢琦字相人仁和人肄業趺翠不事遊覽潛心經史
GA027n0025_p0084a08║識者知為偉器
GA027n0025_p0084a09║唐建中字赤子號南軒楚天門人康熙癸巳進士翰
GA027n0025_p0084a10║林才名震俗樂雲居之幽異趺宕詩酒布祫履悠
GA027n0025_p0085a01║然自得人不知其為太史也
GA027n0025_p0085a02║周漢傑字房仲江西人官副使寓居年餘著有蘧菴
GA027n0025_p0085a03║集為本寺作志序
GA027n0025_p0085a04║胡石圃諱作柄為仁和邑侯解組後寓外麓十有餘
GA027n0025_p0085a05║載陶情詩酒作三台石記
GA027n0025_p0085a06║周經邦字凝巫一字理齋號龍岡其先江南雲門人
GA027n0025_p0085a07║也祖勿菴諱份始遷于杭占籍錢塘博學高望後
GA027n0025_p0085a08║學宗仰與甬東鄭梁禹梅仇兆鼇滄柱齊名晚歲
GA027n0025_p0085a09║登康熙己酉賢書一試禮部擬第一人復失去遂
GA027n0025_p0085a10║不再上春官以宏博徵固辭不就畱京師十載名
GA027n0025_p0086a01║公卿大夫推重之再傳至孫邦讀書外麓山房著
GA027n0025_p0086a02║有四書大全參閱尚書約義龍岡藝志樊桐山人
GA027n0025_p0086a03║文集長子天度字心羅庚午科解元玉環司馬李
GA027n0025_p0086a04║公諱惺延課諸子假館外麓
GA027n0025_p0086a05║金志章號江聲錢塘人官口北觀察解組後游雲居
GA027n0025_p0086a06║吟詠頗多著有江聲草堂集
GA027n0025_p0086a07║杭堇浦諱世駿錢塘人以宏博徵官翰林編脩文章
GA027n0025_p0086a08║詩賦人皆宗仰暮年歸里不時吟嘯雲居
GA027n0025_p0086a09║朱鹿田諱樟為澤州太守住居山右朝夕吟眺著集
GA027n0025_p0086a10║頗多
GA027n0025_p0087a01║黃松石號楷癭仁和人博學多聞隱居城北長至寺
GA027n0025_p0087a02║吟眺
GA027n0025_p0087a03║汪沆字西顥別號槐堂錢塘名士以宏博屢徵不赴
GA027n0025_p0087a04║有沽士題襟等集每閒過雲居吟詠忘返
GA027n0025_p0087a05║施安字竹田本郡名士也風流跌宕每至寺吟嘯
GA027n0025_p0087a06║張世犖字無夜別號妙峰登甲子科解元博通內典
GA027n0025_p0087a07║每覔句于佛印吟廊之間
GA027n0025_p0087a08║吳樹虛字西林仁和處士也隱居城北不與外事學
GA027n0025_p0087a09║通三教著述等身每月朔至趺翠山樓講論楞嚴
GA027n0025_p0087a10║諸經義布衣芒履超然物外
GA027n0025_p0088a01║戴廷熺戴廷熺字綸掌別號珠淵辭榮歸里陶情山水詩筆
GA027n0025_p0088a02║清綻每偕丁鈍丁金壽門周穆門吳甌亭邵晉之
GA027n0025_p0088a03║諸名士登眺雲居吟詠竟日
GA027n0025_p0088a04║柳溥字德洋別號潔夫錢塘明經辭宗黌南歸設帳
GA027n0025_p0088a05║于外麓山房居十餘年與僧崙山築山亭于東嶺
GA027n0025_p0088a06║之巔執經問字者屢滿戶外詩才敏捷為文立就
GA027n0025_p0088a07║有城南十六子之名
GA027n0025_p0088a08║釋明奇字具如別號懶雲吳興人也始開堂于平湖
GA027n0025_p0088a09║上乘寺次遷小崇福再住香積寺後住維揚天甯
GA027n0025_p0088a10║禪寺方丈退院後隱居西湖之北書法絕倫禪學
GA027n0025_p0089a01║精奧面如滿月暮年往來雲居即雲巢嗣法和尚
GA027n0025_p0089a02║也今塔在西溪
GA027n0025_p0089a03║汪皋鶴字立亭徐州人曾署錢塘令愛民如子頗有
GA027n0025_p0089a04║清聲政事之暇過雲居吟詠探幽
GA027n0025_p0089a05║靈異
GA027n0025_p0089a06║石言於晉神降於莘見之於經書之於傳其在梵筴
GA027n0025_p0089a07║如來在西域現種種神通流傳中國以為美談是知
GA027n0025_p0089a08║幽奇玄怪之事世所時有世人狃於聞見凡耳目所
GA027n0025_p0089a09║不及輒斥為誕虛陋矣雲居自唐厯明六百餘載或
GA027n0025_p0089a10║仙或佛屢有異徵雖理標象外說似鑿空而蹟著山
GA027n0025_p0090a01║中事皆摭實因述向之所聞以傳來葉云志靈異
GA027n0025_p0090a02║呂巖施肩吾皆唐進士相傳仙去明宣德元年兩乞
GA027n0025_p0090a03║匄至寺門語笑移日臨去草書一回字又楷書方
GA027n0025_p0090a04║人也三字識者謂二公降臨云
GA027n0025_p0090a05║世傳道膺禪師清臞如鶴採薇蕨以代齋糧或彌月
GA027n0025_p0090a06║不食
GA027n0025_p0090a07║宋乾道間僧能會就巖建菴取巖下水咒之以施病
GA027n0025_p0090a08║者輒愈
GA027n0025_p0090a09║黃龍洞僧宋理宗時人自諱其形矮劣因洞巔有巨
GA027n0025_p0090a10║石命工肖己形長丈餘飛雲隱其足祝之曰願後
GA027n0025_p0091a01║世有身等此涅槃後託身錢塘孫氏有異相及長
GA027n0025_p0091a02║身長九尺有奇出家即中峰和尚也所遺蔴履二
GA027n0025_p0091a03║倍於恆人今尚存寺中
GA027n0025_p0091a04║正德間一士人過鍾翠亭見二乞對食肉糜盛以青
GA027n0025_p0091a05║荷時殘臘積雪士疑深冬無此鮮荷葉正詫其異
GA027n0025_p0091a06║二乞即起行尾之至寺門見其入踪跡之不可得
GA027n0025_p0091a07║嘉靖庚申寺將為勢橫所奪僧眾虔禱伽藍神神流
GA027n0025_p0091a08║汗不止者三日遠近來觀事聞當道寺賴以全
GA027n0025_p0091a09║精齋禪師因勢宦傅姓欲奪寺作葬地禱於土神忽
GA027n0025_p0091a10║見老人指示曰雲居山有王者氣太史謀之是何
GA027n0025_p0092a01║意將此二語遍貼通衢則事寢矣後果然
GA027n0025_p0092a02║明正統間因鼓鑄有毀各寺觀銅器之檄寺僧懼大
GA027n0025_p0092a03║鐘不能全羣禱于伽藍殿時鐘已被當事傳工役
GA027n0025_p0092a04║舁出山門忽墮地數百人莫能移銀臺張石川聞
GA027n0025_p0092a05║之知佛力護持止弗燬仍舁至大殿僅數人力耳
GA027n0025_p0092a06║舍利法雲塔耆舊相傳塔成每夜晦見周匝有白光
GA027n0025_p0092a07║久之入塔縫
GA027n0025_p0092a08║太守劉半堂手植蒼松三十株大已合圍有欲翦伐
GA027n0025_p0092a09║之夜夢長髯叟誦楞嚴咒醒悟而止
GA027n0025_p0092a10║關帝聖像舊在正陽門康熙十三年忽放光布政司
GA027n0025_p0093a01║佟公諱國器以夢兆請遷於大殿之東廡
GA027n0025_p0093a02║有僧夜見白光起于井中是日大雨豈龍也耶
GA027n0025_p0093a03║玉觀音菩薩高尺餘萬厤丁亥歲旱都司前衞浚井
GA027n0025_p0093a04║得磁相法身端好瑩潔如玉因稱玉觀音王都閫
GA027n0025_p0093a05║送祠于圓通殿越數年有私移別供者即搆奇禍
GA027n0025_p0093a06║旋即奉歸天啟癸亥秋寺眾咸夢大士云應化他
GA027n0025_p0093a07║方晨起遂不見相有人見于吳門北禪寺至寺訪
GA027n0025_p0093a08║求寺僧云有一居士送此因集眾迎請歸山隨即
GA027n0025_p0093a09║失去
GA027n0025_p0093a10║松嶺古塔基每遇秋月皎潔夜半現五色祥光或如
GA027n0025_p0094a01║來法相
GA027n0025_p0094a02║古蹟
GA027n0025_p0094a03║世尊常云：「一彈指頃成去來」，今天運且然，況人事哉。
GA027n0025_p0094a04║故榮華過眼，譬之空花，等之泡影，是不獨甲第名園
GA027n0025_p0094a05║有然，即精藍香界，或經兵燹，或毀雨風，向之朱甍畫
GA027n0025_p0094a06║桷，崇宏岌嶪者，悉墮劫灰。倘不急為標舉，久將湮沒
GA027n0025_p0094a07║無聞。聖水寺屢廢屢興，自宏治至今，則經臺講室，半
GA027n0025_p0094a08║歸虛無，有如前所云者。幸佳名尚存，舊蹟可考，是賴
GA027n0025_p0094a09║有力者一振興之，庶幾重換雲山之色，豈非三尊之
GA027n0025_p0094a10║厚幸歟！志古蹟。
GA027n0025_p0095a01║大雄殿五楹，今廢。
GA027n0025_p0095a02║觀音殿三楹，有樓，旁有兩披。今廢。
GA027n0025_p0095a03║方丈三楹，有樓，外有兩廊。今廢。
GA027n0025_p0095a04║十王殿三楹，在天王殿西，愛松房後。今廢。
GA027n0025_p0095a05║圓通殿三楹，今廢。秋夜坐圓通閣釋德一（達方）題閣敞月飛白　山高雲㘈流鳥嗁星
GA027n0025_p0095a06║夜午　葉落竹亭秋調古琴難和　詩閒筆未休坐聆玄誨後　從此欲盟鷗
GA027n0025_p0095a07║藏經閣今廢。
GA027n0025_p0095a08║萬松閣今遺址即南溟房，尚有數百佛祖，立平屋影
GA027n0025_p0095a09║壁。
GA027n0025_p0095a10║聽松樓今廢。
GA027n0025_p0096a01║法雲塔在中峰祖師塔院後，今廢。
GA027n0025_p0096a02║鼓兒井不知闢是何年。井欄如大鼓狀，故名。昔有本
GA027n0025_p0096a03║寺沙彌悞落井中，自辰至未，不沈不溺，救起無恙。
GA027n0025_p0096a04║詢之云：「如有人背上託起。」亦神明之默佑也。乾隆
GA027n0025_p0096a05║辛卯冬大旱，外麓葦航鳩工浚之，去土石四百餘
GA027n0025_p0096a06║担。下周圍大三丈六尺，深五丈五尺。傍有活石，如
GA027n0025_p0096a07║觀音兜，可藏十餘人。津津水脈微流，疑泉竅在是
GA027n0025_p0096a08║焉。下有條石三十九層，上皆大甎砌繞。闔寺飲汲，
GA027n0025_p0096a09║皆賴此井。
GA027n0025_p0096a10║石亭在橐駝嶺上，過客行人，憩足於此。東瞻朝旭秋
GA027n0025_p0097a01║濤，西覩湖光山色。真勝概也。今廢。
GA027n0025_p0097a02║振衣亭拒城十數武，臨高縱目，迥出塵表，真有振衣
GA027n0025_p0097a03║千仞之勢。今廢。
GA027n0025_p0097a04║讚玄亭今廢。址側片石似屏，有紀遊姓名。年久模糊，
GA027n0025_p0097a05║苔蘚駁蝕，不能識，
GA027n0025_p0097a06║疊翠亭在三門外右百五十步。城外西南諸山，排青
GA027n0025_p0097a07║聳翠，撲人襟袖。坐久忘歸，不知此身，猶在塵埃中
GA027n0025_p0097a08║也。
GA027n0025_p0097a09║閏重九同讓山、漏雲登疊翠亭故址實懿閏九同幽討　攜筇到
GA027n0025_p0097a10║屋西雲和山不斷　霞映日初低亭廢惟畱蹟　僧閒各有題徘徊頻竚望　老我在招提
GA027n0025_p0098a01║古塔基去松樂亭址百步，先有七級浮屠，影落塔兒
GA027n0025_p0098a02║街。今廢。
GA027n0025_p0098a03║超然臺在超然房之後。高阜夷敞，諸峰列峙。兩湖浮
GA027n0025_p0098a04║映，超然于塵俗，真絕境也。今廢。
GA027n0025_p0098a05║怡筠房于雍正八年，僧清遠將破平房五間連屋基園地，悉賣與朱宅，為讀書別墅。于雍正十三
GA027n0025_p0098a06║年，外麓僧崙山，係本寺之產，不忍淪沒，勉力用價贖回，而屋宇年久坍損，惟基尚存。今歸外麓辦糧。
GA027n0025_p0098a07║竹隱房、
GA027n0025_p0098a08║中麓房、
GA027n0025_p0098a09║超然房、
GA027n0025_p0098a10║山居房今改瑞凝道院。外餘地一方，向屬西麓房管業，後西麓契賣于外麓。乾隆三十六年間，憑
GA027n0025_p0099a01║黃金聲、蕭成子二居士，捐資買助道院，後因仁和邑侯高公建紫霄宮。今晶凝別墅之址即是其地。
GA027n0025_p0099a02║雲居總名辦糧，無從開，付公議，每年道院住持出津貼錢一百六十文，訂于端午節交入外麓，以為
GA027n0025_p0099a03║永遠抱納之資，并有公議津貼糧票一紙，存外麓為照。
GA027n0025_p0099a04║松隱房、
GA027n0025_p0099a05║看松東房、
GA027n0025_p0099a06║看松西房、
GA027n0025_p0099a07║嘉棲房、
GA027n0025_p0099a08║曉然房、
GA027n0025_p0099a09║般若房、
GA027n0025_p0099a10║翠東房、
GA027n0025_p0100a01║翠西房、
GA027n0025_p0100a02║玩松房以上諸子院俱廢
GA027n0025_p0100a03║
GA027n0025_p0100a04║
GA027n0025_p0100a05║
GA027n0025_p0100a06║
GA027n0025_p0100a07║
GA027n0025_p0100a08║
GA027n0025_p0100a09║
GA027n0025_p0100a10║聖水寺志卷二