GA027n0025_p0101a01║聖水寺志卷三
GA027n0025_p0101a02║𧧌湛同明倫原輯
GA027n0025_p0101a03║通淵同實懿重纂
GA027n0025_p0101a04║題詠
GA027n0025_p0101a05║杭實名都人多好事每遇上九重三春秋佳日時選
GA027n0025_p0101a06║勝摛辭探幽餖韻或訪寂於優曇或興嗟於芃黍四
GA027n0025_p0101a07║方遊宦之客聞聲相思攜壺挈榼往往名篇秀句爭
GA027n0025_p0101a08║奇鬬麗於山水閒極古今之盛雲居近在南城逵衢
GA027n0025_p0101a09║車馬閒瞻之在望不必勞藤枝費屐齒興到即行攀
GA027n0025_p0101a10║躋尤便自髯翁留題而後士大夫集中往往有遊集
GA027n0025_p0102a01║雲居之作今拾珠采翠都為一帙其他纂言記事咸
GA027n0025_p0102a02║附集焉志題詠
GA027n0025_p0102a03║雲居一山凡孤雲片石咸可登攀傑閣危亭頗資勝
GA027n0025_p0102a04║賞故臨風高詠或託興於長編倚樹微唫或寄情於
GA027n0025_p0102a05║短韻若挹雲烟於杖底髣髴如覿仙山搖星斗於筆
GA027n0025_p0102a06║端呼吸想通帝座皆能冥搜苦索探象罔於玄心獨
GA027n0025_p0102a07║立孤蹇破洪荒於赤手然此唱彼和語及他山者不
GA027n0025_p0102a08║收寄贈遠懷事關禪宗者方錄匪其言足重則其人
GA027n0025_p0102a09║可思序以時代為先後尚俟搜輯其闕略
GA027n0025_p0102a10║遊七寶山上方蘇軾去年秋，遊七寶山上方入小院，閴然
GA027n0025_p0103a01║無人，有一僧隱几低頭讀書，與之語，漠然不對，
GA027n0025_p0103a02║問其鄰之僧，曰：「此雲闍黎也，不出山十五年矣。」今年
GA027n0025_p0103a03║六月自常潤還，復至其室，則死葬數月矣。作詩題
GA027n0025_p0103a04║其壁云。雲師來寶山　一住十五秋讀書常閉戶　客至不舉頭去年造其室　清坐忘
GA027n0025_p0103a05║百憂我初無言說　師亦無對酬今年復扣門　空房但颼颼云已滅無餘　薪盡火不留卻疑此室中　常
GA027n0025_p0103a06║有此人否所遇孰非夢　事過吾何求
GA027n0025_p0103a07║題雲居楊維楨（廉夫）赤日行天午不知　老夫一榻號希夷兒童𨚗信松陰好　又到西
GA027n0025_p0103a08║湖唱竹枝
GA027n0025_p0103a09║題雲居壁韓蘄王芒鞋竹杖是生涯　老鬢今年玩物華為愛雲居松檜好　不須更看牡
GA027n0025_p0103a10║丹花
GA027n0025_p0104a01║登雲居山張翥（仲舉）高處見滄溟　西風吹酒醒潮來一片白　山擁萬重青草木如浮
GA027n0025_p0104a02║動　烟塵忽杳冥登臨不可極　吟思滿秋汀
GA027n0025_p0104a03║題中峰國師望松圖釋克新邱隴青松天一涯　兵戈千里未還家潮迴滄海
GA027n0025_p0104a04║鯨波險　路入丹山鳥道賒心逐浮雲飛落日　夢隨明月上孤槎野夫亦抱終天恨　何處相期賦白華
GA027n0025_p0104a05║登雲居寺王鈍（士魯）吳山山上雲居寺　脩竹長松畫不如佛閣倚天塵世遠　僧窗留
GA027n0025_p0104a06║月鏡臺虛淡烟翠靄或無有　蒼狗白衣任卷舒孰謂無心出岫者　也尋真境藉肩輿
GA027n0025_p0104a07║（中陽）劉鑄老樹團陰護隱居　禪房深處會真如纖塵不染都成幻　萬有難明總是虛裊裊爐烟
GA027n0025_p0104a08║香靄合　娟娟山色翠屏舒欲追使相登臨賞　媿我無因繼後輿
GA027n0025_p0104a09║（會稽）王子謙僧家樓閣倚雲居　金剎諸天儼自如山繞四簷凝晚碧　湖開一鏡蘸晴虛神龍
GA027n0025_p0104a10║護法天花散　老衲焚香貝葉舒曾侍使君久登覽　松風飛雨灑旗輿
GA027n0025_p0105a01║（曾泰）程介菴一半雲居半佛居　雲籠佛像妙如如護巢鶴唳松杉暝　送雨龍迴殿閣虛鐘鼓
GA027n0025_p0105a02║數聲禪後響　幡幢一幅望中舒要知不是無心物　歸路還須使者輿
GA027n0025_p0105a03║錢溥吳山頂上白雲居　雲氣看來雪不如有意從龍渾欲化　無心出岫本咸虛孤飛自喜隨風度　五
GA027n0025_p0105a04║色還看捧日舒柏府使君今李白　時來此地一停輿
GA027n0025_p0105a05║姚公綬相就閒雲蚤卜居　雲連山徑畫中如簷牙墮影和松暝　窗戶生雲過月虛地籟無聲秋正
GA027n0025_p0105a06║肅　天池有趣曉還舒憶曾借臥衣裳冷　約取重來喚竹輿
GA027n0025_p0105a07║石塘湖山勝概有雲居　靄靄層層畫莫如蒼狗變形禪榻潤　白衣散影梵宮虛從龍有意隨開合　出
GA027n0025_p0105a08║岫無心任捲舒乘興登臨迷返路　隔林山老引歸輿
GA027n0025_p0105a09║（吳人）韓雍（永熙）乘閒同謁梵王居　滿眼風光畫不如四面好山淩碧落　一窗脩竹稱清虛
GA027n0025_p0105a10║蘇公邱壑情偏放　范老江湖心暫舒和罷陽春人盡醉　不知身世在堪輿
GA027n0025_p0106a01║（豫章）郭子章（青螺）天迴七寶闢仙居　幽徑風來興晏如直引湖光連塔潤　豈應嶂影礙
GA027n0025_p0106a02║亭虛巖前風定青猿臥　松頂雲開白鶴舒好是山靈護法界　長懸紫氣慰扶輿
GA027n0025_p0106a03║（湘東）郝史正湖天一鏡照雲居　點點晴峰烟自如高閣翠涵橫畫埡　幽窗碧映湛清虛法輪
GA027n0025_p0106a04║欲共金輪轉　慧日常同化日舒楚水吳山千里客　忽驚雲外駐籃輿
GA027n0025_p0106a05║（荊門）胡作柄（石圃）紅塵不入此禪居　居在雲中畫不如鐘磬陰陰幡幢潤　松篁漠漠殿
GA027n0025_p0106a06║亭虛渾忘衣狗分常變　誰識佛心日卷舒記取潢汙滯龍久　九天春暖起扶輿
GA027n0025_p0106a07║朱樟（鹿田）閒雲寂寂護僧居　寒碧遮門竹翳如行處長廊清似水　望中雙鏡迥涵虛西歸剩對
GA027n0025_p0106a08║青絇在　示現難逢紺髮舒白首重來成小劫　憑誰初地問權輿
GA027n0025_p0106a09║張世犖（妙峰無夜居士）空山一榻近巢居　悟得浮生電火如鶴夢青雲塵不到　鴿
GA027n0025_p0106a10║王白業境仍虛雨餘早覺秋聲逼　午夜還看倦眼舒快對南能評舊㡧　臨風坐嘯小穹輿
GA027n0025_p0107a01║雲居留詠（德輿）夏原吉（維喆）誰闢雲居境　峨峨瞰石城湖光漾寒碧　山色擁
GA027n0025_p0107a02║孤清經鎖千函妙　鐘鳴萬戶聲此中真可樂　何必訪蓬瀛誰闢雲居境　依稀古化城獅柑霜過熟
GA027n0025_p0107a03║　鳳竹雨餘清石悟禪中語　鐘收飯後聲我來臨絕頂　一覽小蓬瀛誰闢雲居境　僧多居白雲晴窗
GA027n0025_p0107a04║清可采　曉榻暖堪分曲引泉通水　多栽松備薪山中如有社　我亦寄閒身誰闢雲居境　滿山多是
GA027n0025_p0107a05║雲淮揚千里隔　吳越一江分僧獻有聲畫　童炊帶雨薪寄言老幻住　今換幾番身誰闢雲居境　崎
GA027n0025_p0107a06║嶇一路遙青猊依佛座　玄鶴近僧寮竹霧朝飛雨　松風夜鼓濤中峰招不返　老我在塵囂誰闢雲
GA027n0025_p0107a07║居境　登臨不憚遙翠陰團竹徑　金粉落松寮泉響窗前瑟　峰排江上濤遠公知我否　慎勿笑囂囂
GA027n0025_p0107a08║誰闢雲居境　我來臨翠微江山吳越勝　人物古今非東旭輝宸翰　西風振客衣飄飄林下士　宴坐話
GA027n0025_p0107a09║禪機誰闢雲居境　僧閒心事微大顛真可友　韓子豈宜非花落山藏錦　雲來石有衣三車嘗自惜
GA027n0025_p0107a10║　未解脫塵機
GA027n0025_p0108a01║重遊吳山夏原吉雲居聖水風景為諸山最。余少時從先人
GA027n0025_p0108a02║宦遊往來此中，迄今四十餘年。春王正月，蒙恩巡
GA027n0025_p0108a03║視兩浙，復一至寺。山川雲物，儼然如舊，詢問故老，
GA027n0025_p0108a04║凋逝八九，有一二存焉。不禁感歎，因作詩云。時宏
GA027n0025_p0108a05║治乙巳歲。雲居風景最稱奇　今日登臨有所思浙水潺湲無異態　湖山掩
GA027n0025_p0108a06║映似前時老僧能說先人政　寶軸仍收上世詩嗟我重來多感慨　懷親憶舊不勝悲
GA027n0025_p0108a07║遊雲居（餘姚）王守仁（陽明）拂袖風塵尚未能　偷閒殊覺媿山僧杖藜終擬投三
GA027n0025_p0108a08║竺　裘馬無勞說五陵長擬西湖放小舟　看山隨意逐春流烟霞只作鷗鳧主　斷卻紛紛世上愁
GA027n0025_p0108a09║雲居留詠唐國秀蕭蕭一境入微茫　翠竹蒼梧九夏涼幽鳥調聲歌絕壁　閒雲留影浸
GA027n0025_p0108a10║虛堂坐來頓覺囂塵遠　別去懸知歲月忙自笑功名真幻物　歸鞍欲上思徬徨
GA027n0025_p0109a01║留題雲居金燦（豐村）飄揚豈肯甘肥遁　是處青山即故岑未出岫時先有望　便從龍
GA027n0025_p0109a02║去也無心輕拖化雨千山潤　薄護驕陽四海除萬丈碧霄誇著足　激昻今亦許藂林
GA027n0025_p0109a03║登雲居眺城南（會稽）徐渭（文長）夕照不曾殘　城頭月正圓霞光翻鳥墮　江
GA027n0025_p0109a04║色上松寒市客屠俱集　高空醉屢看何妨高漸離　抱卻筑來彈
GA027n0025_p0109a05║贈賓山上人馬三才（松里）慧遠歸藏地　泉通靜惠林一從傳鉢後　不盡築場心
GA027n0025_p0109a06║藝圃開三昧　禪關破五陰問年八十上　觀徧世間音
GA027n0025_p0109a07║春日贈靜山上人釋法聚（玉芝）巖居隨分得　已悟是還非鳥聽談經下　雲
GA027n0025_p0109a08║隨乞食歸病妨禪課減　夢驗世緣稀別汝青春日　書成木葉飛
GA027n0025_p0109a09║題山木堂釋戒言（少林）文室西巖下　悠然興味長開門落峰影　隱几映湖光宿雨
GA027n0025_p0109a10║浮空翠　高陰拂地涼端居無外慕　靜裏閱年芳匝地千章木　參天半是松雲閒饒宴適　地僻少過
GA027n0025_p0110a01║從夕影歸林鶴　秋聲出塢鐘空臺終日靜　坐對兩三峰
GA027n0025_p0110a02║贈雲棲山翁雲居不出山　白雲日日護禪關松邊閱世長僧臘　石畔開門生道顏殊有高情了歲
GA027n0025_p0110a03║月　更無閒夢遊塵寰夕陽定起步西麓　鶴帶秋陰湖上還
GA027n0025_p0110a04║晚由鐵冶嶺過雲居聖水寺（歸安）茅坤（鹿門）林度翠微曲　城
GA027n0025_p0110a05║懸綠水隈綺羅倏雲隔　仙梵入天來落日西陵樹　孤烟帝子臺上方看不厭　歸路絕塵埃
GA027n0025_p0110a06║謝云予病後適逢初度奇上人為脩齋誦經賦詩山僧
GA027n0025_p0110a07║憐我文園病　共向峰頭禮釋迦四十九年迷苦海　百千萬劫總河沙經聲西嶺通祇樹　仙梵中天散
GA027n0025_p0110a08║覺花願乞世尊為弟子　從教髠髮具袈裟
GA027n0025_p0110a09║訪仁山上人豐坊（南禺）三伏炎蒸草閣中　不知秋到梵王宮倚窗亂竹來飛雨　隔
GA027n0025_p0110a10║屋長松度遠風久坐暮雲時變白　吟邊朝槿忽消紅經年多病妨行樂　一叩禪關萬慮空
GA027n0025_p0111a01║題智公山房壁曹學佺（能始）山雲四繞多蒼翠　山中還有雲居寺寺在雲關
GA027n0025_p0111a02║盡日幽　一往彌令長禪思我聞尊者曰中峰　經行多暇手栽松松葉松枝漬甘露　一卷法華一株樹
GA027n0025_p0111a03║而今松樹長青青　世人誰覓中峰路空門寧惜人代徂　形勝居然恆不殊僧房各置巖仍谷　半嶺時
GA027n0025_p0111a04║收江與湖湖水蕭蕭黯無色　祇見寒波一片白冶遊誰復堤上子　靜眺故有山中客客子來時不欲
GA027n0025_p0111a05║還　真性能隨老衲閒歲除應是梅花裏　日落徘徊松樹間漫復相逢歌白水　由來生計在青山
GA027n0025_p0111a06║宿雲居李奎（珠山）一齋吟不出　高卧白雲居萬竹維摩榻　雙林大士廬詩禪超上乘　水
GA027n0025_p0111a07║月證空虛為問西來意　然燈話折蘆
GA027n0025_p0111a08║春日雨中過參黛樓借榻贈靜山上人李金庭山樓烟景
GA027n0025_p0111a09║少　吟眺興偏幽花雨千峰暝　松濤萬壑秋野情真自適　仙境復何求孤嘯殘陽外　蘼蕪綠滿洲碧
GA027n0025_p0111a10║嶂環虛閣　藤蘿繞石闌雲光晴滴翠　雨氣晝生寒地僻塵無染　神清夢亦安睡酣江上月　閒試小龍
GA027n0025_p0112a01║團獨坐雲深處　翻憐世路非僧閒堪作侶　景勝欲忘歸陽谷秋陰茂　堂空燕雀稀鉤簾湖水碧　閒
GA027n0025_p0112a02║看白鷗飛
GA027n0025_p0112a03║過雲居施璉川精舍岧嶤隔翠微　我來便覺世情違孤燈照雨檐花落　短鬢臨風木葉稀
GA027n0025_p0112a04║白雁虛凝千里信　青山容得幾人歸詩成正在鐘鳴後　獨坐空庭攬舊衣
GA027n0025_p0112a05║寓雲居山房顧青厓小閣開何許　蒼雲秀水間幽尋曾屢過　勝絕竟忘還石磴懸春
GA027n0025_p0112a06║雨　柴牀落晚山高眠長不出　信爾有真閒
GA027n0025_p0112a07║贈古松上人（長洲）王稺登（百谷）衝泥度嶺問僧家　竹暗松深徑路斜一夜
GA027n0025_p0112a08║雨聲添碧草　滿園春色鎖梅花禽言谷靜偏宜聽　酒債山寒未肯賒頭白友郎能好客　開廚留客飯
GA027n0025_p0112a09║胡麻
GA027n0025_p0112a10║贈古松喬上人皇甫錫三乘翻貝葉　四律吐靈花暫謝郎官省　因探帝釋家赤烏
GA027n0025_p0113a01║論劫遠　白舄渡江賒苦行將何事　迷轉法華　
GA027n0025_p0113a02║松樂亭晚眺呈賓山上人（西安）張大介（少谷）山晚雲烟合　亭
GA027n0025_p0113a03║虛眺望通湖光斜枕海　江色遠連空邂逅何年別　攀登此日同不愁歸路暝　留宿有支公
GA027n0025_p0113a04║春日過迴崖禪房青春重欲半　楊柳漸堪攀偶逐煙霞侶　因過松竹間澄湖明夕照　微
GA027n0025_p0113a05║雨暗春山終日嗟城市　今朝喜暫閒
GA027n0025_p0113a06║與迴崖夜坐有懷吳兆投師知夙好　幾夜坐深更煨芋山爐暖　烹茶石澑清殘鐘
GA027n0025_p0113a07║度湖水　落日半山城似覺諸緣靜　懷君空復情
GA027n0025_p0113a08║雲居留題徐春塘江上吳山生九峰　峰迴客路是城中天開水鏡前江月　坐接松濤絕
GA027n0025_p0113a09║壑風落木徑開宜舞鶴　上方山曉自鳴鐘西湖只在危闌外　引領秋光思不窮
GA027n0025_p0113a10║又閣倚層崖迥　開窗對畫圖亂峰鳴夕照　殘靄散秋湖客路依城轉　松陰過雨無前江吟眺裏　一鳥下
GA027n0025_p0114a01║平蕪
GA027n0025_p0114a02║同李笠翁、沈因伯雲居話舊何玉振（泗音）人逐秋風至　青山老
GA027n0025_p0114a03║客情竹深孤寺隱　雁集一沙平古道埋荒草　長江送遠聲登臨時把袂　日落照孤城
GA027n0025_p0114a04║祝達方顧豹文談禪趺坐俯滄波　白晝天花下薜蘿繞院菩提嵐翠重　滿庭貝葉雨聲多
GA027n0025_p0114a05║春山振錫能降虎　秋水揮毫不換鵝僧臘七旬空萬境　人稱無著古維摩
GA027n0025_p0114a06║雲居寺贈風遠曹溶（潔躬）幽盡丹青出　硿硿俯石林樹含樵斧寂　晴湧佛香深
GA027n0025_p0114a07║伏竇泉宜釀　吹松澗有琴不須問勝義　早已薄懸金梵宮圍密靄　不道是城中窟靜雲能照　欄高
GA027n0025_p0114a08║地總空竹光留宿雨　鳥語出迴風更卜重陽後　來看萬葉紅
GA027n0025_p0114a09║同楊香山、葉林屋雲居西園竹閣，贈心學上人偕尋竹閣
GA027n0025_p0114a10║寺西偏　逸蹟相傳數百年人倦儘容嵓下住　夏涼尤覺醉來便鼯鼪靄靄相忘地　翡翠粼粼欲暮天
GA027n0025_p0115a01║莫悵黃塵銷未得　暫分清晷學初禪
GA027n0025_p0115a02║從清屏山至雲居訪仁菴大師毛先舒（稚黃）翠微引步上虛
GA027n0025_p0115a03║空　高下樓臺曲徑通紅葉遙分秋萬樹　青山行過竹多叢雲生古壁將成雨　日落長松更起風望裏
GA027n0025_p0115a04║白毫知不遠　天花落處坐支公
GA027n0025_p0115a05║又雲居寺石徑幾里欹忽平　峩然寶剎開西城天花貝葉總妙法　禪室香臺非世情古碑喜留
GA027n0025_p0115a06║片石語　雙履誰踏空山聲身心漸覺塵累少　將尋此地談無生
GA027n0025_p0115a07║雲居江望雲居絕頂俯寒空　此日晴披雁背風一片江山秋色裏　萬家烟樹夕陽中吟看太古
GA027n0025_p0115a08║雲凝白　醉覺衰顏酒借紅不是春心勞目極　那堪處處老丹楓
GA027n0025_p0115a09║登雲居訪心學大師并誌乍歸復別之意吳致一江湖
GA027n0025_p0115a10║空老去　彈鋏暫歸來禪榻依然近　香花特地開路從雲外遶　山向座前迴獨恨飢驅客　征帆已復誰
GA027n0025_p0116a01║過達方禪師園（武林）趙蒼璧（圜菴）雲樹為籬山作屏　月明荇藻橫中庭
GA027n0025_p0116a02║禪心映徹澄波碧　詩骨高淩夕照青靜處見聞皆妙諦　定中色相盡忘形塵緣愧我猶羈絆　得步靈
GA027n0025_p0116a03║巖昧已醒上人趺坐翠篁中　冷韻秋懷味頗同澹泊趣能高石隱　瀟疎致欲類簑翁茶爐聲沸燒
GA027n0025_p0116a04║桐葉　竹徑風敲喧草蟲真意已從佳句得　知師覺後蘊皆空悟入空來身亦餘　方知出世勝華居
GA027n0025_p0116a05║剎連古堞塵偏遠　跡寄雲窩俗每疎貝葉靜翻機躍躍　蒲團兀坐意如如紛紜戶外雖爭擾　慧眼終
GA027n0025_p0116a06║疑賦子虛
GA027n0025_p0116a07║山中十詠釋德言（心學）
GA027n0025_p0116a08║聖水寒巖巖下清泉湧　曾無卓錫痕輕寒生白晝　皓月湛黃昏境擅吳山勝　名因聖水存補天
GA027n0025_p0116a09║留此物　千古覆雲根
GA027n0025_p0116a10║塔基松樂見說浮屠址　長松幾十尋亭亭多勁節　落落少知音遞響疑流水　迎風似鼓琴欲消
GA027n0025_p0117a01║炎熱苦　不厭此登臨
GA027n0025_p0117a02║振衣亭步屧尋南郭　憑高一振衣應知塵不到　驚起鶴飜飛古岸淩滄海　烟蘿出翠微亭空餘怪
GA027n0025_p0117a03║石　或恐是支磯
GA027n0025_p0117a04║超然臺細路懸籬上　高臺四望開泉源疑鷲嶺　霞氣接天台碧樹城隅密　青山眼底來莓苔供步
GA027n0025_p0117a05║屧　發興自悠哉
GA027n0025_p0117a06║一滴泉小院幽深處　泉香噴石顛千秋留古蹟　一滴至今傳濺去苔痕溼　烹來瓠葉便坡仙題咏
GA027n0025_p0117a07║在　拂拭憶當年
GA027n0025_p0117a08║三台石何年辭上帝　許爾臥東山不為蒼生起　從教白晝閒雲深人跡斷　日落鳥飛還突兀知何
GA027n0025_p0117a09║意　偏容在此閒
GA027n0025_p0117a10║西山晴雪朝來看霽雪　目斷兩峰西樹挺瓊枝出　光搖碧漢低六橋連縞素　萬里絕雲霓已得
GA027n0025_p0118a01║山陰興　何須到剡溪
GA027n0025_p0118a02║東嶺翠濤身倚雲天半　東南勝概收翠濤兼樹吼　青靄傍城浮山擁乾坤出　江分吳越流超然
GA027n0025_p0118a03║塵世外　相對不知愁
GA027n0025_p0118a04║古堞秋雲風引晴雲出　秋來度女牆相將共舒卷　未許獨飛揚葉落林光淡　城高暮色荒乘閒
GA027n0025_p0118a05║聊極目　叢桂正飄香
GA027n0025_p0118a06║長廊夜月長廊澄皓魄　散步到深更夜靜光逾潔　風微籟自清美人千里隔　宿鳥一枝輕仰見
GA027n0025_p0118a07║星河轉　優遊寄我情
GA027n0025_p0118a08║中峰墨跡舊藏余家，今歸之心學，贈之四十字陸次
GA027n0025_p0118a09║雲（雲士）我有高禪蹟　恒藏在篋中好將懷素筆　付與梵王宮珍重牟尼似　尊嚴貝葉同攜之
GA027n0025_p0118a10║還合浦　善守有心公
GA027n0025_p0119a01║謝陸雲士先生以先祖師墨蹟見賜德言（心學）幻祖高風
GA027n0025_p0119a02║在　欣逢手跡歸筆花今始見　書法古來稀虎向臨池起　龍爭染翰飛士衡留俊句　千載共瞻依
GA027n0025_p0119a03║題雲居寺（崑山）徐涵（季容）萬堞山高下　千尋磴往還人來飛鳥外　風過落花間
GA027n0025_p0119a04║寶碣蒼苔古　梵音白晝閒共傳楓嶺近　乘興更躋攀
GA027n0025_p0119a05║過雲居寺傷貞石下世，同丁敬身、張東扶厲鶚（太鴻）
GA027n0025_p0119a06║春色悲人事　松門澹夕暉昔遊同禮塔　今望各霑衣一病驚才盡　三生向佛歸傷心堦草合　行跡尚
GA027n0025_p0119a07║依稀
GA027n0025_p0119a08║和明尚書夏忠靖公雲居留咏原韻（錢塘）周經邦（理
GA027n0025_p0119a09║齋）誰闢雲居境　依山面列城文峰高削秀　聖水曲環清一碧長廊竹　風來戛鳳聲我從閒徙倚　即
GA027n0025_p0119a10║此便登瀛誰闢雲居境　禪林坐白雲翠宜三面匝　清可一泉分石破穿成牖　楓枯折作薪自來人
GA027n0025_p0120a01║少至　樂得趁閒身誰闢雲居境　逶迤石磴遙遠帆飛野浦　清磬出僧寮花濺三春雨　林翻半夜濤
GA027n0025_p0120a02║未能離世網　暫爾脫塵囂誰闢雲居境　翻經坐翠微妙難參入悟　年已近知非泥草香遊履　苔花
GA027n0025_p0120a03║繡佛衣印公如可作　相伴話禪機
GA027n0025_p0120a04║題雲居寺（荊門）胡作柄（石圃）行腳闍黎似此身　秋天又過聖湖濱半肩行李
GA027n0025_p0120a05║雲深處　紅葉黃花是主人
GA027n0025_p0120a06║中峰祖師麻履分韻
GA027n0025_p0120a07║金志章（江聲）隻履記西歸　流傳自初祖幻公天人師　千載復步武巍然兩足尊　雙絢鎮禪宇
GA027n0025_p0120a08║素製韌菅麻　細痕滅鍼縷尺咫長有餘　顏色黯且古想當閉關時　足不染塵土蹴踏龍象翻　千峰度
GA027n0025_p0120a09║寒雨幻影返真空　遺跡留法炬落䰂人共瞻　皈心鄙簪組為語居雲僧　世守慎藏弃
GA027n0025_p0120a10║黃松石（楷廮）永明有道蹟　中峰接光燄今觀雙履存　莫謂雙燈掩淨土路明明　梅花香冉冉
GA027n0025_p0121a01║何嘗隔一塵　實不離三檢雲門法眼宗　踐形乃無忝曾讀泰山銘　三寶慈謙儉每懷夫子履　立身恥
GA027n0025_p0121a02║行檢更生慚愧心　屐齒蒼苔染
GA027n0025_p0121a03║戴廷熺（鸝亭）阿師來大滌　建樹祇園勳留影瞻法相　作歌垂清芬禪身本無著　人事腳底勤
GA027n0025_p0121a04║肅觀雙不借　縷織纏氤氳偉然藉白足　尺六超人羣閱世五百載　猶護谿山雲即此為傳衣　履空祛
GA027n0025_p0121a05║眾芬石頭牢把持　踏實尊所聞我慚纓世網　學步聊云云日車走不住　林際含斜曛
GA027n0025_p0121a06║柳溥（潔夫）高峰誰接武　中峰蹟未湮雲居有遺履　歲久無點塵蹋破天目雲　坐斷大古春行吟
GA027n0025_p0121a07║梅樹下　雪月相鮮新把滑到今日　道跡傳後人彼眎身毒緣　世事數屣均慧業重高躅　矧跂彼先民
GA027n0025_p0121a08║（淨慈）明中（烎虛）吾道大無垠　祖風渺將失此心竟何依　得得來雲窟所喜蹟未湮　遺履二
GA027n0025_p0121a09║而一傳非章敬來　制非睦洲出想見兜羅綿　金鋮度精密愧我腳下孫　箇事參難畢合眼坐圓蒲　秋
GA027n0025_p0121a10║蟲吟唧唧
GA027n0025_p0122a01║（南屏）篆玉（讓山）緬懷師擔簦　烟霞湧游足茲履編塵剎　卻無塵俗沃已厯數百年　麻色新
GA027n0025_p0122a02║未觸漬有草露香　脫盡古苔綠啟我別峰行　精勤我敢不所以久瞻對　山月墮空曲
GA027n0025_p0122a03║（雲居）實懿（雲巢）瞻仰幻祖風　雲居一雙履鍼痕織細縷　麻色淨如洗遙遙數百年　花雨隱
GA027n0025_p0122a04║香底踏月轉法華　趺坐悟性理道放龍象參　德化天人喜足跡遍名山　松關閉聖水至今爪髮塔　頂
GA027n0025_p0122a05║禮合十指偉然九尺軀　法相滿月美一懸竹樓中　四壁清風起愧我隔世孫　未會禪中髓疑團領犍
GA027n0025_p0122a06║椎　行腳走千里徒費草鞋錢　歲月空逝矣閒讀淨土詩　古歡盈窗几想見舊行踪　吟覓梅花裏
GA027n0025_p0122a07║雨後集雲居望湖上諸山分韻
GA027n0025_p0122a08║金志章（江聲）積雨喜澄霽　夏木紛蒙蘢招攜遂幽賞　古寺聊相從長廊一何深　對面環高墉
GA027n0025_p0122a09║憑襟暢遐覽　豁達開心胸蒼翠潤欲滴　遠近羅諸峰塔影靜卓午　湖光澹春容塵境渺然隔　詩景爭
GA027n0025_p0122a10║來供神因寂慮遠　趣以還山濃沈思忽孤往　天外聞疎鐘
GA027n0025_p0123a01║杭世駿（堇浦）連山橫高城　日夕雲所出萬物各潔齊　一雨積宏力曲嶺紫蚓盤　林莽忽露日
GA027n0025_p0123a02║振策偕素侶　縱目借禪窟空廊不居人　寫望適其職鏡湖自昔清　卓塔豈今立天光送遙青　散作眾
GA027n0025_p0123a03║峰色意似供客看　蒼秀不肯匿耽玩情輒移　翻怪曦晷疾齋廚飫蔬香　得句各呈佛
GA027n0025_p0123a04║丁敬身（鈍丁）雲居西南城　厥構何代始入門劫燒餘　豐草翳殿址拾級尋僧房　今朝風日美
GA027n0025_p0123a05║解衣各自在　一釋束裹累雲公合瘦權　詩得幻住髓殷勤導脩廊　瀟灑大半里豁耳南屏鐘　照眼湖
GA027n0025_p0123a06║山起天開林態媚　林霽鳥音喜盭厔不模糊　湧現絇履底晶明青銅鏡　重疊綠玉几天公愛詩人　先
GA027n0025_p0123a07║令霉雨洗茶酣且夷猶　吟足更徙倚歸攜詩稿看　溼翠生袖裏
GA027n0025_p0123a08║戴廷熺（鸝亭）中峰瘞髮地　樹翳雉堞環一角見湖尾　晴翠羅羣山遠近互單複　半鏡呈烟鬟
GA027n0025_p0123a09║片陰暗前岑　度壑歸雲閒長廊久延佇　齋廚破僧慳午景淨如拭　坐對脩篁間新蟬忽曳響　逸興不
GA027n0025_p0123a10║可刪日夕恣幽討　相與忘疎頑
GA027n0025_p0124a01║施安（竹田）一峰立城陰　黛色浮几上羣峰湖面來　近遠疑相望積雨忽破陰　快如埽殘瘴閒行
GA027n0025_p0124a02║就林樾　頗亦便蕭爽路轉聞齋鐘　淨居聊一訪經龕已成塵　髮塔喜無恙蒼涼話枯禪　牽率酬詩帳
GA027n0025_p0124a03║廊空放遠目　妙處得新況風篁語不喧　參差搖綠漲誰梳佛髻雲　清淨見諸相我疑坳堂舟　江湖落
GA027n0025_p0124a04║盆盎夙愛已云清　愧無杜陵唱逃暑指後遊　寬鞋獨來往
GA027n0025_p0124a05║吳城（鷗亭）黃梅浹旬雨　洗盡蒼苔紋朝光盪絕壁　嵐影搖風帬我來長廊立　茗香散氤氳遙望
GA027n0025_p0124a06║湖上山　積翠空中分天公若遲客　冉冉飛涼雲研席削新句　圖經懷舊聞譚禪苦不易　愛山差足云
GA027n0025_p0124a07║何時結淨侶　匄我旃檀薰流連當落景　一舸招鷗羣
GA027n0025_p0124a08║戴樹元（春曇）結廬西城隅　巖壑攬昕晏環湖雨後山　新沐呈半面精藍接烟蘿　拾級眾峰見
GA027n0025_p0124a09║密竹搖清風　脩廊得勝選澹沲雲化嵐　空明波若練積靄午漸消　晴光眼微眩僧廚蔬筍供　佛座巖
GA027n0025_p0124a10║花薦阿師舊跡留　瞻仰慨流轉香燈耿長明　妙法傳一綫谷鳥遞飛鳴　投林亦知倦
GA027n0025_p0125a01║（淨慈）明中（大恒）誰知入城遊　仍在青巖畔寺右路轉幽　竹樹影淩亂涼飇發長廊　小立縱
GA027n0025_p0125a02║目看宿雨痕乍消　四山烟忽斷湖波明滅中　葑草出遠岸閒房納霽景　飄瞥不容玩我本中峰裔　藜
GA027n0025_p0125a03║牀安清盥翻經話宿因　歲月悲漫漶吟罷理歸橈　白鷗共蕭散
GA027n0025_p0125a04║實懿（恭文）新霽晚涼生　野水亂鳴瀉薰風自南來　披拂青藤架耆英來叩關　忘形不須迓相引
GA027n0025_p0125a05║望林巒　清談趁多暇湖分一角明　烟忽四山卸照眼翠如洗　參差露臺榭隱隱南屏鐘　清韻落茅舍
GA027n0025_p0125a06║塵慮久蠲除　恬吟樂無價鳴蟬曳斜暉　深壑忘九夏慣伴閒雲眠　看盡雲變化
GA027n0025_p0125a07║重九日過雲居訪雲巢上人王曾祥（茨檐）佳節肯輕負　登臨藉
GA027n0025_p0125a08║短筇風聲隨澗遠　樹影倚巖重碁侶舊同調　茅齋足放慵羨師吟卷富　早晚欲相從
GA027n0025_p0125a09║和雲巢大師雲居懷古韻（西山）聚星（渭濱）空居何處著塵埃　雲
GA027n0025_p0125a10║外江城碧四迴奇石三台驚大米　原泉一滴契黃梅青螺只許詩僧住　白髮應隨筆塚堆飛錫自投
GA027n0025_p0126a01║天作意　鶴歸松㠀漫哀哀黃葉秋山石逕斜　獨憐城市絕紛華平湖水月三千頃　撲地人烟百萬
GA027n0025_p0126a02║家疎雨綠垂江浦樹　初陽紅映海天霞遙知登眺忘空闊　直指恒河一點沙
GA027n0025_p0126a03║同友過雲居訪雲巢上人金志章（江聲）春山犖确路高低　淺草茸
GA027n0025_p0126a04║茸翠欲齊古寺半荒藤覆瓦　寒城斜抱石為梯湖先映檻浮空曲　塔影橫窗隔竹西便擬與君歸淨
GA027n0025_p0126a05║業　經龕禪板共幽棲
GA027n0025_p0126a06║陸文謨（𦬊洲）飛閣懸崖萬象低　當門雉堞與堦齊長廊展步思遺舄　仄逕層登悟法梯千嶂
GA027n0025_p0126a07║翠痕來硯北　一湖水影接窗西曾聞看月稱名勝　願借山房半夜棲
GA027n0025_p0126a08║柳溥郊原芳草望中低　新綠還如翠黛齊遠瞰鯨波萬里舶　平淩雉堞九霄梯斷碑落日橫苔上　篠
GA027n0025_p0126a09║竹村莊在水西自問孤懷宜僻處　忽嗤寥寂學卑棲
GA027n0025_p0126a10║雲居懷古實懿堞拱楓圍淨域開　羣峰潑翠隔湖來山空蹟賸一雙履　人去詩留百首梅
GA027n0025_p0127a01║法席憑誰傳白業　殘碑遺我撫青苔幢竿記取烟霞裏　吟斷西風畫角哀脩廊獨倚暮烟稠　境靜
GA027n0025_p0127a02║人閒豁遠眸雲氣黑含靈鷲雨　濤聲怒捲廣陵秋泉流一滴源分細　石記三台事最幽淨土牟尼陳
GA027n0025_p0127a03║迹在　香臺翻誦不勝愁
GA027n0025_p0127a04║和（徐州）汪皋鶴（立亭）聖水高蹤雉堞開　中峰禪悅昔參來塔明宮女奩中髮　花放支
GA027n0025_p0127a05║公卷裏梅三佛香泉留古井　雙趺履蹟隱蒼苔王孫何處殘碑渺　枯木寒鴉起暮哀精藍雲護眾
GA027n0025_p0127a06║峰稠　楓嶺高頭一縱眸雞犬萬家城市遠　風濤三折海門秋講堂畫壁烟霞古　老佛塗金殿閣幽囘
GA027n0025_p0127a07║首湖山無限意　與僧酬倡破閒愁
GA027n0025_p0127a08║又秋夕讀雲巢《水明山樓集》紅塵辭逐役　緇侶覓交遊一卷碧靈集　迴環卒
GA027n0025_p0127a09║未休禪心清似水　詩律澹于秋風雨鐙窗黯　能消旅客愁
GA027n0025_p0127a10║夏日同堇浦鹿田敬身訪雲巢上人分韻金志章逍遙
GA027n0025_p0128a01║散步折風廊　癩可相逢話未央五字難靡詩壘破　一甌聊試茗旗香燒猪韻事思前哲　倦鳥歸心戀
GA027n0025_p0128a02║夕陽可許宗雷同入社　還來消夏共清涼
GA027n0025_p0128a03║和實懿水鏡山屏護曲廊　羣然連襼樂無央茶炊松子詩脾沁　席遞荷風客韻香雲影忽來清酷
GA027n0025_p0128a04║暑　溪聲不斷走斜陽相期共訂秋桐下　重肯扶筇話夜涼
GA027n0025_p0128a05║晚入雲居寺魏之琇雲居寺前夕照曛　落葉滿山秋不聞雲居寺裏無人迹　蟲吟草
GA027n0025_p0128a06║底學詩客丹楓樹老銀杏肥　長廊久立風吹衣五雲山頂快鶻落　萬松嶺上寒鴉飛朦朧林際穿微
GA027n0025_p0128a07║月　城郭炊烟生木末西湖涼影上闌干　天與水雲同一闊
GA027n0025_p0128a08║題雲巢上人《水明山樓集》（錢塘）汪沆（西顥）柿園蒲室風流邈　一
GA027n0025_p0128a09║卷清詞淨眼花誰道法門原不二　枉教杜口學毘耶心香一瓣嗣中峰　野鶴孤雲來去踪記得水
GA027n0025_p0128a10║明樓上坐　交揮談麈折青松梵夾翻殘事藥王　八功德水汲清涼此身苦器君知否　好證聞思般
GA027n0025_p0129a01║若航
GA027n0025_p0129a02║贈雲巢上人陳士寅（耑木）竹閣松窗儘自由　琴書堆案勝封侯名高十笏中丞
GA027n0025_p0129a03║舉　德化諸山太守留半夜潮回僧入定　四更月吐客憑樓禪心詩骨清無敵　風雅應推第一流師
GA027n0025_p0129a04║係維揚天甯寺法派，韜跡雲居。曾經大中丞莊公選僧迎鑾，列入十大高僧中。歲戊子，太守嚴
GA027n0025_p0129a05║公復有都綱之薦。
GA027n0025_p0129a06║前題（吳江）余易亭佛子兼才子　風流最可人書聲通梵唄　茶鼓出比鄰詩到無心妙　交
GA027n0025_p0129a07║從物外真何時租小艇　載鶴過南津行腳無多遠　歸來懶興長禪心常少夢　幽句忽生涼松雨袈
GA027n0025_p0129a08║裟潤　荷風篛笠香為求蟬一飽　沆𤅈每先嘗
GA027n0025_p0129a09║贈雲巢上人（句吳）王廷範澡雪靈臺牧慧光　自提宗鏡砭膏肓花拈佛祖燈前
GA027n0025_p0129a10║案　草別君臣肘後方支遁講堂標理窟　遠公吟社富詩囊機鋒未接毘耶路　曳杖何緣似宿桑西
GA027n0025_p0130a01║泠烟樹六橋東　是處珠林客寓公坐借編蒲勞摸象　誰能鑽紙類雕蟲青鞋布襪雲門與　麗句清詞
GA027n0025_p0130a02║雪竇風竿木隨身參一指　不須瓶缶餉虛空忘言自笑啞羊僧　未會牛車最上乘粟粒漫藏千世
GA027n0025_p0130a03║界　蒲團終老一龕燈刳腸何術從元化　換骨誰人得少陵慚愧尺竿催進步　石頭來路正淩競剎
GA027n0025_p0130a04║竿倒卻見門牆　行腳腰包盡道場拂拭微塵光映徹　破除熱惱髓清涼儘參初祖三年壁　誰奉中峰
GA027n0025_p0130a05║一瓣香智藏不離文字海　渡人應未倦津梁
GA027n0025_p0130a06║鳳凰山懷古張雨江左夷吾浪得名　豫州英概亦沈溟夕陽枯木山如赭　秋雨荒臺草
GA027n0025_p0130a07║自青漢苑玉魚誰復葬　昭陵石馬亦無靈可憐白髮山人婦　猶向燈前話後庭
GA027n0025_p0130a08║前題鄭江連騫鳳勢壓錢塘　零落觚稜閃夕陽金殿淒涼春草合　玉笙哀怨暮雲長江花似帶
GA027n0025_p0130a09║銅駝泣　野麥如含寶鼎香禹井秦碑猶寂寞　遺黎何必悼興亡
GA027n0025_p0130a10║前題金吰何堪劫換又紅羊　壺塔安能鎮海疆徒有遺民悲趙宋　旋聞焦士說准張軍聲歇絕
GA027n0025_p0131a01║誰貔虎　山勢飛騰自鳳凰贏得蘭城江上宅　城隅夏木鬱蒼蒼
GA027n0025_p0131a02║遊雲居寺朱輅千章喬木倚山城　古剎雲深鎖碧崢拍几湖光浮曉夜　橫軒江影變陰晴
GA027n0025_p0131a03║春風入閣飛桃瓣　秋月臨樓落桂英但得心閒棲勝地　著書何必論無生
GA027n0025_p0131a04║登雲居楓嶺絕頂魏麟徵眺盡湖山在此閒　振衣塵外更超然香林遍是談經
GA027n0025_p0131a05║處　卜筮方逢學易年道德五千人度谷　琴聲六一客名泉登臨便覺浮雲小　漫擬高峰不語禪
GA027n0025_p0131a06║首春雲居寺與賓三上人茶話朱樟（鹿田）味此曹溪一勺甘　手
GA027n0025_p0131a07║揮如意且清談春來只有情難割　老去都無佛可貪語帶烟霞供晚聽　禪分賓主學同參舊遊禪指
GA027n0025_p0131a08║今如夢　一夜梅花照碧潭
GA027n0025_p0131a09║海棠石壁歌同金江聲觀察作莫拭（柳亭）二月二日天氣佳　春
GA027n0025_p0131a10║遊不惜幾緉履遺榮觀察性愛山　雲居寺畔尋石壁我亦扶筇陪往探　果見𤫩瓏雉堞側高脊藤蘿
GA027n0025_p0132a01║十丈牽　瘦筋樹瓣千層坼中間竅穴更逶迤　剔泥不用煩人力花萼天然肖海棠　分明造物工雕刻
GA027n0025_p0132a02║僻在城隅人不知　圖經缺載殊堪惜君不見南榷廢署石簇青　芙蓉流傳遠自宋朝德壽宮
GA027n0025_p0132a03║今上省方邀賞鑒　一朝拔出泥塗中從來顯晦有定數　安見石壁終淪草莽無遭逢
GA027n0025_p0132a04║初春偕馬眉叔馬蘭若至雲居訪雲巢上人和前韻
GA027n0025_p0132a05║朱晉（退谷）靈區不忘豫章開　一脈燈傳舊法臺佛印風流雲未散　中峰禪悅錫飛來消閒
GA027n0025_p0132a06║拉友登林麓　歡喜題詩踏蘚苔徙倚夕陽陳迹杳　吟餘同試陸盧杯幻人幻相逝烟波　春意春風
GA027n0025_p0132a07║長薜蘿襟袖香分梅冷澹　杖藜溼惹翠婆娑山中靜極偷閒少　世上愁偏入夢多恰值雲公蓮社啟
GA027n0025_p0132a08║　二三知己得頻過
GA027n0025_p0132a09║前題馬芬（蘭若）我愛雲居靜　登臨一縱眸湖山蘇白雅　殿閣漢唐留鳥語澁春冷　花香戀
GA027n0025_p0132a10║客遊叩關吟侶在　更上水明樓夙仰詩名重　招邀入寺尋烹茶延舊雨　挾冊頌新吟妙筆壽存歾
GA027n0025_p0133a01║　清思繪古今浮生閒日少　披對豁塵襟
GA027n0025_p0133a02║訪雲巢上人（雲閒）康梅（春湖）春遊頻到寺　勝境似相招青滴千峰翠　綠浮一
GA027n0025_p0133a03║葉蕉竹花生塔頂　風雨隔山腰他日重來訪　新詩定滿瓢
GA027n0025_p0133a04║瑞凝道院實懿舊係雲居山房下剎也，羽士居者久矣。客歲辛卯，仁邑高侯、錢邑汪侯捐俸新
GA027n0025_p0133a05║之，顏曰：「晶凝別墅」。負山面湖，頗稱佳境。今春抱膝松寮友人，限「屋北溪西」成韻囑題，興來學步，貽辴
GA027n0025_p0133a06║壽陵，定知不免也。晶凝新築山間屋　鬬角鉤心供西北庀材不取化金鳩　落成行見隨
GA027n0025_p0133a07║車鹿兩侯經濟流德輝　孤衲登臨爽幽獨珠宮琳館許飛來　白雲深處伴君宿翠壁丹崖望九溪
GA027n0025_p0133a08║　腰包行腳任東西簷前栗樹竄松鼠　檻外茶山聚竹雞平遠峰嵐青不斷　參差林木綠將齊眼前不
GA027n0025_p0133a09║遇搜奇士　辜負春鸝自在嗁鳩化金，漢京兆長安張氏事。鹿隨車，後漢鄭宏事。
GA027n0025_p0133a10║寺面城宋時有錢湖門，與寺斜對，元季堵塞。
GA027n0025_p0134a01║中峰：雲居菴記係趙子昂書，廉希貢篆。
GA027n0025_p0134a02║按：中峰有《繫念》一卷，詞偈頗精，至今苕霅閒超度亡者用此。蓮池仿之，作《雲棲施食》文，蓋宗此也。
GA027n0025_p0134a03║載鳳翔：精齋死節記係吏部郎中毛汝賢篆，都綱良縉，里人諸應麟，本山住
GA027n0025_p0134a04║持性純、真殊、真良、性歡、海昌、海性、澄逸、寂言、海鈺、海安、性瑞、法雨、如滔、如磨、海倫、真瑜、真才、真定，
GA027n0025_p0134a05║本房海鎮、照元、通衢、智喬、性慈同立石。
GA027n0025_p0134a06║沈衝：雲居聖水禪寺重建殿記係無為州學正胡懋欽書，邑人沈源篆
GA027n0025_p0134a07║，僧道孜立石。
GA027n0025_p0134a08║
GA027n0025_p0134a09║
GA027n0025_p0134a10║聖水寺志卷三