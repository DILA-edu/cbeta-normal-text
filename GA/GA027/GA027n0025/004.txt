GA027n0025_p0135a01║聖水寺志卷四
GA027n0025_p0135a02║𧧌湛同明倫原輯
GA027n0025_p0135a03║通淵同實懿重纂
GA027n0025_p0135a04║法譜
GA027n0025_p0135a05║法法相傳燈燈相續所謂一花開五葉者曰臨濟正
GA027n0025_p0135a06║宗曰曹洞曰雲門曰法眼曰溈仰是也法門三乘禪
GA027n0025_p0135a07║教律是也禪門參禪學道明心見性教門講剖經義
GA027n0025_p0135a08║究悟本來律門精守戒律兼脩淨土千差萬別總歸
GA027n0025_p0135a09║一貫（懿）以都綱因病辭職嗣受維揚天甯禪寺具如
GA027n0025_p0135a10║老和尚之法自問涼德閉戶空山屏絕世緣懷把茅
GA027n0025_p0136a01║結菴之意息豎拂開堂之念法乳難酬恐辜師德遡
GA027n0025_p0136a02║其淵源紀其巔末以志不忘志法譜
GA027n0025_p0136a03║釋迦如來真身舍利寶塔傳
GA027n0025_p0136a04║四明阿育王寺釋迦如來舍利寶塔按僧統贊甯傳
GA027n0025_p0136a05║世尊入王舍城乞食路傍有童子戲沙即以為麩殷
GA027n0025_p0136a06║勤奉施佛授記曰此童子吾滅度後於閻浮提作鐵
GA027n0025_p0136a07║輪王四大洲中悉皆臣伏取吾入塔真身舍利造八
GA027n0025_p0136a08║萬四千塔於一時役諸鬼神往四天下供養佛滅度
GA027n0025_p0136a09║後果符昔記時耶舍尊者於五指間放八萬四千道
GA027n0025_p0136a10║光明諸天夜叉眾各隨光中往四天下遇八吉祥六
GA027n0025_p0137a01║殊勝地乃安一塔此其一也。晉代太康中并州劉薩
GA027n0025_p0137a02║訶弋獵為生病至死具一梵僧語曰汝罪重應入地
GA027n0025_p0137a03║獄吾愍汝故宜往洛下齊城丹陽會稽有阿育王寶
GA027n0025_p0137a04║塔處頂禮懺悔得免既蘇出家名慧達徧求會稽海
GA027n0025_p0137a05║畔山澤莫識基緒夜聞地下鐘聲精誠懇切三日寶
GA027n0025_p0137a06║塔從地湧出光明騰耀色青如石高尺四寸廣七寸
GA027n0025_p0137a07║五層露盤四角挺然四面窗虛中懸寶磬周以天下
GA027n0025_p0137a08║及諸佛菩薩善神聖僧天神繞塔像極精巧達每聞
GA027n0025_p0137a09║鍾聲見塔悲喜懺禮瑞應頗多劉薩訶者利賓菩薩
GA027n0025_p0137a10║示現也唐僧宗亮詩云鐵輪王使鬼神功　靈塔飛來
GA027n0025_p0138a01║鄮嶺東有客不隨流水去　磬敲疎雪細雲中東晉丞
GA027n0025_p0138a02║相王導初過江有道人來告曰昔與阿育王同遊鄮
GA027n0025_p0138a03║縣安真身舍利寶塔阿育王與真人捧塔飛空入海
GA027n0025_p0138a04║諸弟子中有未得道者攀引不及一時俱墮化為烏
GA027n0025_p0138a05║石石為人形上有袈裟紋縷郡守褚琰取看奇之至
GA027n0025_p0138a06║今村名塔墅𡒃名烏石義熙元年勅鄮山造塔亭禪
GA027n0025_p0138a07║室度僧住持守護宋元嘉中遣陳精并僧道等廣興
GA027n0025_p0138a08║創建掘基下得石函盛玻璃鍾覆以銅鏡又金盒盛
GA027n0025_p0138a09║銀罌安三法身舍利并迦葉佛爪一其色紅髮一莖
GA027n0025_p0138a10║伸之數尺置之成螺文帝設造木浮圖三級藏之竟
GA027n0025_p0139a01║陵王欲增成五級夢神告曰此塔三十年後有大力
GA027n0025_p0139a02║人增添梁武普通三年勅建堂殿房廊賜額阿育王
GA027n0025_p0139a03║寺大同五年上座僧綬奏木浮圖隳損勅岳陽王蕭
GA027n0025_p0139a04║詧增修至五層施金五百兩鑄金銅像四百軀寫經
GA027n0025_p0139a05║論五百卷鑄四大鐵鼎以鎮四角傳武帝昭明二真
GA027n0025_p0139a06║安塔內詧尋取石函內舍利三顆浴之咒曰浮者進
GA027n0025_p0139a07║上其最大者浮乃遣主吳文寵僧璉等四法師同進
GA027n0025_p0139a08║因勅免賦給兵士三千人置營防衞一時名士傾心
GA027n0025_p0139a09║皈向陳宣帝遙敬度二七僧唐太宗時瑞現尤數永
GA027n0025_p0139a10║徽閒處士張太玄聞塔前誦金剛般若垂拱間士曹
GA027n0025_p0140a01║唐玄默迎塔到越忽飛在西家屋上即送還本寺中
GA027n0025_p0140a02║宗勅送供施招僧棲曠如法香火國清智晞尊者到
GA027n0025_p0140a03║寺禮八萬四千拜旋繞數周忽紫文印於臂方整明
GA027n0025_p0140a04║亮終身不沒臨終謂弟子曰眾聖封印心無虛焉吾
GA027n0025_p0140a05║定生彌勒內院矣武宗澄汰沙門塔止越州府庫宣
GA027n0025_p0140a06║宗重興教法塔入開元寺鄮山僧論請觀察判官蒯
GA027n0025_p0140a07║希逸判歸育王寺大中庚午歲正月八千餘人傳塔
GA027n0025_p0140a08║供養天花紛紛散落如雪眾以手擎旋化夜初放五
GA027n0025_p0140a09║色光明是年新羅僧盜塔手捧繞亭亘夜而行不離
GA027n0025_p0140a10║本處懿宗咸通中觀察使楊嚴奏度三七僧精嚴香
GA027n0025_p0141a01║火且云舍利寶塔靈異實國內福境天祐中太守黃
GA027n0025_p0141a02║晟迎塔歸奉化登舟頓重眾力莫舉錢武肅王貞明
GA027n0025_p0141a03║二年十二月遣弟鏵并僧清外等具船舫香火迎塔
GA027n0025_p0141a04║歸奉化登舟頓重眾力莫舉錢武肅王貞明二年十
GA027n0025_p0141a05║二月遣弟鏵并僧清外等具船舫香火迎塔明年上
GA027n0025_p0141a06║元夜回止西陵岸祥光明照江中如晝武肅王躬扶
GA027n0025_p0141a07║綵舁從行至羅漢寺廣陳供養一僧頂戴手搦一角
GA027n0025_p0141a08║墮地隨手安著屹然不動虔禱至晚其角火星迸散
GA027n0025_p0141a09║始知神力補鑄丁丑歲勅建木浮圖九層舍利塔安
GA027n0025_p0141a10║七寶龕中累歲大會多睹光明據感通傳天人云有
GA027n0025_p0142a01║二塔今鄮縣是阿育王右塔乃薩訶求出者人天恭
GA027n0025_p0142a02║敬也小塔是賢劫初佛者中有迦葉臂骨羅漢將住
GA027n0025_p0142a03║鐵圍山非人所見又按僧從廓記宋紹興閒高宗書
GA027n0025_p0142a04║佛頂光明之塔六字湻熙二年閏九月廿一日皇子
GA027n0025_p0142a05║判府魏王愷體塔製度以金造成奉安寶塔於中自
GA027n0025_p0142a06║贊四章刻塔四傍當年十一月廿八日孝宗遣供奉
GA027n0025_p0142a07║李裕文降香傳宣迎塔五日塔至帝素饍焚香瞻敬
GA027n0025_p0142a08║未有所睹屏左右再祈再禱忽舍利塔尖上涌現如
GA027n0025_p0142a09║月輪相次日帝又祈禱舍利復現寶塔兩角如水晶
GA027n0025_p0142a10║珠是日勅從廓入內問法賜妙智禪師之號廿九日
GA027n0025_p0143a01║皇太子精誠祈禱舍利現寶塔相輪第二層纍纍如
GA027n0025_p0143a02║水晶珠次年正月七日帝於碧琳堂瞻敬舍利現塔
GA027n0025_p0143a03║角如淡金珠是日書好勝之殿四字賜本寺奉安仍
GA027n0025_p0143a04║賜行者度牒五道錢萬緡勅徐德榮與從廓奉塔還
GA027n0025_p0143a05║山又僧行彌續傳大元至元十一年丞相伯顏南征
GA027n0025_p0143a06║天下歸仁憐占加僧錄安撫江南僧尼事明年三月
GA027n0025_p0143a07║奉旨迎寶塔五月抵開平府百官四眾爭先迎睹如
GA027n0025_p0143a08║面覿紫金光聚奉安華嚴寺大集衲侶梵唄歌誦竟
GA027n0025_p0143a09║七晝夜盡誠尊奉留一月奉旨送大都大昊天寺供
GA027n0025_p0143a10║養九月一日遷至玉塔寺集諸國僧凡十萬人於禁
GA027n0025_p0144a01║庭萬歲山皇太子府鎮國寺太廟中書省樞密院及
GA027n0025_p0144a02║府庫等處立十六壇場有司供具殽饍燈幢金珠閒
GA027n0025_p0144a03║錯示極尊嚴為國祈福初三日車駕親臨玉塔寺致
GA027n0025_p0144a04║敬是夕瑞光發現貫燭寶塔相輪之表自相輪分色
GA027n0025_p0144a05║祥光東射禁庭晃耀奪目天人共睹殊勝之盛未有
GA027n0025_p0144a06║若此明日奏聞皇情大悅初八日大赦天下初九日
GA027n0025_p0144a07║畢會賜禪講大德衣銀幣各差施牒廣度僧尼遣憐
GA027n0025_p0144a08║古加大師南方大德慈祥宣使張德慶忽盧兒等迎
GA027n0025_p0144a09║捧南歸勅所過州縣遵引入境以福黎民十二月十
GA027n0025_p0144a10║九日抵鄞邦人驩呼歌舞塞途溢巷如赤子見父母
GA027n0025_p0145a01║之歸也明日抵玉几大師擎捧寶塔宣傳玉音曰佛
GA027n0025_p0145a02║以慈愍視一切去住何分南北但天龍侍衛化攝有
GA027n0025_p0145a03║方滯於愛執甯忍捨鄞況海東之民皆吾民也其不
GA027n0025_p0145a04║汝執俾福是邦言未既空中瑞現纍纍如珠紺紅五
GA027n0025_p0145a05║色光彩散亂萬人稽首歎曰吾佛光明之所照吾君
GA027n0025_p0145a06║聖德之所被也恩賜御香僧布金銀等復令州縣供
GA027n0025_p0145a07║給所需增搆寶殿不日告成自得神聖感應頗多未
GA027n0025_p0145a08║能具述今摘其本末瑞現若此以便緇素曉知其義
GA027n0025_p0145a09║者至正乙未五月住山佛日圓明普濟禪師悟光識
GA027n0025_p0145a10║初祖菩提達磨尊者（天竺第二十八祖中華初祖）
GA027n0025_p0146a01║二祖慧可大師（第二十九祖中華二祖）
GA027n0025_p0146a02║三祖僧燦大師（第三十祖中華三祖）
GA027n0025_p0146a03║四祖道信大師（第三十一祖中華四祖）
GA027n0025_p0146a04║五祖宏忍大師（第三十二祖中華五祖）
GA027n0025_p0146a05║六祖慧能大師（第三十三祖中華六祖）
GA027n0025_p0146a06║七祖南嶽讓禪師八祖馬祖一禪師
GA027n0025_p0146a07║九祖百丈海禪師十祖黃櫱運禪師
GA027n0025_p0146a08║十一祖臨濟玄禪師十二祖興化獎禪師
GA027n0025_p0146a09║十三祖南院顒禪師十四祖風穴沼禪師
GA027n0025_p0146a10║十五祖首山念禪師十六祖汾陽昭禪師
GA027n0025_p0147a01║十七祖石霜圓禪師十八祖楊岐會禪師
GA027n0025_p0147a02║十九祖白雲端禪師二十祖五祖演禪師
GA027n0025_p0147a03║二十一祖佛杲勤禪師二十二祖虎邱隆禪師
GA027n0025_p0147a04║二十三祖應菴華禪師二十四祖密菴傑禪師
GA027n0025_p0147a05║二十五祖破菴先禪師二十六祖無準範禪師
GA027n0025_p0147a06║二十七祖雪巖欽禪師二十八祖高峰妙禪師
GA027n0025_p0147a07║二十九祖中峰本禪師三十祖千嵓長禪師
GA027n0025_p0147a08║三十一祖萬峰蔚禪師三十二祖寶藏慈禪師
GA027n0025_p0147a09║三十三祖天奇瑞禪師三十四祖無方璁禪師
GA027n0025_p0147a10║三十五祖笑巖寶禪師三十六祖幻有傳禪師
GA027n0025_p0148a01║三十七祖天童悟禪師三十八祖費隱容禪師
GA027n0025_p0148a02║三十九祖石菴琈禪師四十祖四航海禪師
GA027n0025_p0148a03║四十一祖巨如奇禪師
GA027n0025_p0148a04║臨濟宗
GA027n0025_p0148a05║其人自南嶽懷讓禪師下出馬祖道一禪師一下出
GA027n0025_p0148a06║百丈懷清禪師海下又並出黃櫱溈山二支
GA027n0025_p0148a07║自黃櫱希運禪師下出臨濟義玄禪師從此立臨濟
GA027n0025_p0148a08║根本一支
GA027n0025_p0148a09║又自十四世界源禪師嗣法門人性金號碧峰又旁
GA027n0025_p0148a10║出臨濟一支計四十八字（此即雲居披剃字輩）
GA027n0025_p0149a01║　智慧清淨　道德圓明　真如性海
GA027n0025_p0149a02║　寂照普通　心源廣續　本覺昌隆
GA027n0025_p0149a03║　能仁聖果　常演寬宏　惟傳法印
GA027n0025_p0149a04║　證悟會融　堅持戒定　永紀祖宗
GA027n0025_p0149a05║又碧峰下四十七世祖定禪師入閩住雪峰山復旁
GA027n0025_p0149a06║出臨濟一枝計二十字（即今臨濟付法字輩）
GA027n0025_p0149a07║　祖道戒定宗　放光正圓通
GA027n0025_p0149a08║　行超明實際　了達悟真空
GA027n0025_p0149a09║道膺禪師傳胡作柄
GA027n0025_p0149a10║道膺禪師雲居寺之開山祖也唐時佛法甚盛士大
GA027n0025_p0150a01║夫樂捨其子入桑門以祈福師為幽州王氏子生而
GA027n0025_p0150a02║端凝無外慕甫數歲父母施于涿之延聖寺稍長究
GA027n0025_p0150a03║心經典欲了上乘聞洞山法師名往受戒洞山門牆
GA027n0025_p0150a04║甚峻非有根器者輒擯不納師一見即欣然摩頂日
GA027n0025_p0150a05║加棒喝焉其冥心面壁蓋十數年乃大悟遂嗣洞山
GA027n0025_p0150a06║法遠近宗仰之雲居山為豫章勝地緇流千百人共
GA027n0025_p0150a07║迓道膺坐堂上說無生法一時領其玄趣超然頓解
GA027n0025_p0150a08║者指不勝屈師知吾道可以大行乃去豫章遊覽四
GA027n0025_p0150a09║方所過名都大邑幽村僻壤莫不悉心化導仗慈悲
GA027n0025_p0150a10║而禮空王宗風于是乎益振暮年至浙之吳山悅西
GA027n0025_p0151a01║麓山居曇花苾草不減靈鷲結一小菴朝夕趺坐問
GA027n0025_p0151a02║道者如雲集開示之不稍倦并著語錄誠所謂天人
GA027n0025_p0151a03║共仰龍象交參也有請名其菴者即署曰雲居示不
GA027n0025_p0151a04║忘豫章也人以師故遂稱此麓為雲居山與吳山並
GA027n0025_p0151a05║傳云外史氏曰毛鶴之亂師如豫章裘甫之叛師來
GA027n0025_p0151a06║杭州豈以兩地人民塗炭仗佛法以超濟耶佛法本
GA027n0025_p0151a07║空不可以形像求吾道宜晦不可以勢利交師在懿
GA027n0025_p0151a08║宗時聞重謙等受講座之賜暨迎佛骨于法門倘亦
GA027n0025_p0151a09║心非之耶兩地俱以雲居名意深遠矣
GA027n0025_p0151a10║明本傳田汝成
GA027n0025_p0152a01║明本者錢塘人姓孫氏幼好梵唄結趺坐長則出家
GA027n0025_p0152a02║吳山聖水寺時有高峰原妙禪師居天目山獅子巖
GA027n0025_p0152a03║立死關以待參學明本往扣之師欣然知為大器也
GA027n0025_p0152a04║久之明本誦金剛經恍有開解者謂識量依通雖于
GA027n0025_p0152a05║義趣通解終非悟也已而薙染給侍死關晝服力役
GA027n0025_p0152a06║夜事禪定十年而學成豁然超脫宗旨別傳九流諸
GA027n0025_p0152a07║子罔不淹貫激揚提唱機鋒翕霍圓轉不窮時稱大
GA027n0025_p0152a08║辯焉號中峰有廣錄三十卷元元統二年詔收入佛
GA027n0025_p0152a09║藏揭傒斯為之序有爪髮舍利塔院在聖水寺
GA027n0025_p0152a10║守泉禪師傳胡作柄
GA027n0025_p0153a01║守泉禪師名照兼海鹽陳氏子為人機警慷慨以利
GA027n0025_p0153a02║濟為心年九歲即出家受四子書讀至孟子盡心章
GA027n0025_p0153a03║恍然大悟曰心藏佛者也性即佛也見性則見佛見
GA027n0025_p0153a04║佛則無佛而後可以證道于是屏葷酒究釋典又念
GA027n0025_p0153a05║人生世間須有功德及物今已削髮不能作皐夔事
GA027n0025_p0153a06║業若願力深廣又不能一時了償惟有隨地隨意拔
GA027n0025_p0153a07║救疾苦則事易而功溥乃學醫詳繹內經靈素諸書
GA027n0025_p0153a08║洞曉方脈活人不可勝計是時嘉靖中運分宜用事
GA027n0025_p0153a09║瘡痍遍世忠良莫保師慨然欲如京面短之同輩堅
GA027n0025_p0153a10║謂非僧家所宜乃止然每中夜趺坐北向長吁不置
GA027n0025_p0154a01║云闢外麓山房內則延攬名人碩士外則為藥局梵
GA027n0025_p0154a02║唄之餘每與人談論時事洋洋纚纚殊無倦容忽見
GA027n0025_p0154a03║有疾者則愀然為之不樂也茶毘後瘞安樂山塔宏
GA027n0025_p0154a04║泉寂章其後嗣也襲其業以醫鳴
GA027n0025_p0154a05║心上人傳胡作柄
GA027n0025_p0154a06║心人上字精齋中峰三十代法嗣也師事少峰人與
GA027n0025_p0154a07║語訥訥如不能言眾皆異之嘉靖閒有某太史丁父
GA027n0025_p0154a08║憂信形家言謂雲居為牛眠吉地遂嗾當事毀殿宇
GA027n0025_p0154a09║驅僧眾眾俱畏縮不敢抗散之四方者且大半精齋
GA027n0025_p0154a10║謂少峰曰師主僧也亦棄而他徙乎如祖德何少峰
GA027n0025_p0155a01║辭以弱門不能與勢豪敵精齋大慟曰吾甯死誓不
GA027n0025_p0155a02║令此寺作邱壟也日夕禱于土地神忽見一老人曰
GA027n0025_p0155a03║土地泥偶耳禱之何益精齋長號不顧祈請益力老
GA027n0025_p0155a04║人撫其背曰雲居山有王者氣太史謀之是何意回
GA027n0025_p0155a05║視之已不見精齋遂書此二語揭之通衢且訴于中
GA027n0025_p0155a06║丞太史聞之驚急語中丞欲得精齋甘心焉中丞固
GA027n0025_p0155a07║太史之門下士也立拘于堂下杖斃之被拘之時乃
GA027n0025_p0155a08║謂少峰暨其眾曰此行必死死則寺可無虞是死賢
GA027n0025_p0155a09║于生也大笑出門臨杖中丞詰之大呼曰惟願公為
GA027n0025_p0155a10║朝廷保禦封疆如僧足矣暴其尸數日顏色不變太
GA027n0025_p0156a01║史慚阻寺賴以全遠近壯其義烈祭弔者以萬數至
GA027n0025_p0156a02║今寺僧崇祀之與中峰埒
GA027n0025_p0156a03║寶雨禪師傳呂章成
GA027n0025_p0156a04║師名德壉號寶雨俗陳氏嘉禾望姓也七歲侍父入
GA027n0025_p0156a05║杭隨喜雲居聖水禪寺見紺宇宏麗佛相莊嚴道心
GA027n0025_p0156a06║激發如逢夙遊慨焉辭父矢念出家禮慕雲覺天如
GA027n0025_p0156a07║兩師閱十年兩師繼寂師未披緇遽膺寺務勤瘁敏
GA027n0025_p0156a08║達咸嗟異之二十三受戒聞谷大師持之嶄嶄惟謹
GA027n0025_p0156a09║及赴新伊古德兩法師講堂數年得提示之要於是
GA027n0025_p0156a10║攜隻屐西走豫章訪匡氏之遺廬踞紫霄之絕巘空
GA027n0025_p0157a01║濛寂厯如遇真如久之乘風放武昌摩赤壁長江盪
GA027n0025_p0157a02║胸大崖聳目廓然有洗空一切之意迴櫂白門花巖
GA027n0025_p0157a03║彷彿南宗點滴在師軍持一揮手閒得得所至境與
GA027n0025_p0157a04║年忘尋以歲歉棲還寺中蓋冥心參訪者又幾數年
GA027n0025_p0157a05║已復杯浮閩渤延睇武夷攬九華三谿之勝三年而
GA027n0025_p0157a06║遇漢沖林君鼓琴而樂之遂得其傳至今稱師絕調
GA027n0025_p0157a07║願受教者無虛時過萬玉山房有聲從巖谷泠泠而
GA027n0025_p0157a08║出不知在師十指間也師為人伉爽能任事與人交
GA027n0025_p0157a09║厯久無倦容更好為之下遇橫逆則坦然笑受不與
GA027n0025_p0157a10║校世顧以是益重師性誠慤年十九即能登壇以法
GA027n0025_p0158a01║事見推于耆宿嘗為延平令陸君道𦙌追薦亡母夜
GA027n0025_p0158a02║風雨滅燭有光自天照壁如日見者驚歎馮之煥父
GA027n0025_p0158a03║參軍楚南槥返自燕未抵門歘夜半蹴同行夢中使
GA027n0025_p0158a04║起曰吾家方仗佛慈悲有師召我偵之正百日為父
GA027n0025_p0158a05║設薦則師實為之儀真守將楊新失母迎師資往見
GA027n0025_p0158a06║母冉冉駕空躡梁而來新投地哀號望師頂禮微師
GA027n0025_p0158a07║吾誰與見母生天上也蓋師以現童真身而為說法
GA027n0025_p0158a08║加之以虔故能得其感召多類此嘻亦罕覯矣抑予
GA027n0025_p0158a09║聞雲峰故多巨蔭一望千章會鼎沸白足四驅樵者
GA027n0025_p0158a10║烟集師獨與仁所力禦之得不盡逮師頻年飛錫歸
GA027n0025_p0159a01║視林泉悲風蕭颯山骨剝露回憶曩時勇衞祇洹等
GA027n0025_p0159a02║於獅象斯亦荷擔如來之一驗矣今師年甫三百甲
GA027n0025_p0159a03║子僧臘四十有三自此勤精進證真空其為無量壽
GA027n0025_p0159a04║又孰能知焉
GA027n0025_p0159a05║古峰長老住持本山序法聚
GA027n0025_p0159a06║嘉靖丁未玉芝山人訪賓山師于雲居之超然精舍
GA027n0025_p0159a07║秉燭夜坐語及叢林之敝慨然謂山人曰緇流民役
GA027n0025_p0159a08║不啻脫塵韁而復入樊籠安求所謂棲心物外而坐
GA027n0025_p0159a09║進其道哉吾將謝事邱林要其有同志者相與砥礪
GA027n0025_p0159a10║因其材而成之庶亦可以為他日叢林之庇山人曰
GA027n0025_p0160a01║師志則嘉矣而猶未及其本也夫法之不振者在主
GA027n0025_p0160a02║席乎叢林者不得其人也故言叢林之興者在得其
GA027n0025_p0160a03║人耳何暇事夫他哉曰然則住持之要當何所先曰
GA027n0025_p0160a04║惠與德而已吾聞之先德云惠而罔德則人不敬德
GA027n0025_p0160a05║而罔惠則人不懷苟知惠之可懷加其德以相濟則
GA027n0025_p0160a06║所敷之惠適足以安上下誘四來苟知德之可敬加
GA027n0025_p0160a07║其惠以相資則所持之德適足紹先覺導愚迷故持
GA027n0025_p0160a08║德以行其惠則苟有志于道者孰不願歸如魚鳥之
GA027n0025_p0160a09║于淵藪者耶于是乎闢進脩之途靡近習之陋審權
GA027n0025_p0160a10║實之宗別賢愚任才器如是而謂其世之不信叢林
GA027n0025_p0161a01║之不振者未之有也師乃唯唯明日復與問訊巨瞻
GA027n0025_p0161a02║岳師巨瞻方為眾所推重薦膺厥職擇日以登其堂
GA027n0025_p0161a03║師乃請所論為贈巨瞻乃予故人也遂不辭而歸之
GA027n0025_p0161a04║弘泉禪師六十壽序黃機
GA027n0025_p0161a05║語云仁者壽斯稱無量壽也言其心德鎮靜物欲不
GA027n0025_p0161a06║能移也又云六十耳順此驗其識力圓通定慧並舉
GA027n0025_p0161a07║入世出世均同是理弘泉禪師迺今六秩攬揆之辰
GA027n0025_p0161a08║乞余言以為壽予喜方外交遂不辭余讀武林志及
GA027n0025_p0161a09║遊鑒吳山厯七寶山覩其雉堞縈紆江湖左右林巒
GA027n0025_p0161a10║豐蔚佳氣鬱葱曲徑禪房迴廊白社實稱寶所斯地
GA027n0025_p0162a01║靈而人傑也故東坡之于佛印松雪之于中峰問道
GA027n0025_p0162a02║往還即雲居是也邇其弘泉禪師遠承藥王之祕奧
GA027n0025_p0162a03║嗣幻住之宗源高風碩德山斗禪林湛法露於來葉
GA027n0025_p0162a04║炳慧𦦨以傳薪乃人傑而地靈也余不摭岡陵松竹
GA027n0025_p0162a05║寶掌古宿之話以諛悅略舉雲居之勝弘泉之德口
GA027n0025_p0162a06║授書人以祝之
GA027n0025_p0162a07║達方上人七十壽序仇兆鼇
GA027n0025_p0162a08║浮屠氏之教垂世立法行於中國蓋千八百餘年而
GA027n0025_p0162a09║其戒律之嚴規矩之密承先啟後以大其傳者厯有
GA027n0025_p0162a10║奇人也以故雄偉奇崛之士多歸之而老參宿禪於
GA027n0025_p0163a01║道有得者又往往借吾儒之教以行釋氏之權此非
GA027n0025_p0163a02║儒與墨之本相混一而吾之好為是言以和合兩家
GA027n0025_p0163a03║之異也蓋佛之於儒其操存省察用心于大本大原
GA027n0025_p0163a04║之地者吾不能必其皆同而就其課徒行教朝夕孳
GA027n0025_p0163a05║孳以謹持其法律蓋與吾儒未嘗不相似也余昔讀
GA027n0025_p0163a06║書雲居僧舍得與其上人達方遊達方固從事于浮
GA027n0025_p0163a07║屠之教者而于儒書多所兼通有叩者輒娓娓應之
GA027n0025_p0163a08║其於禪儒之間了徹會悟如寒潭之𣶬秋月而山雪
GA027n0025_p0163a09║之映冰壺也課其徒眾至老不倦得法弟子數十人
GA027n0025_p0163a10║俱體相英異擅龍象之目蓋所謂戒律之嚴規矩之
GA027n0025_p0164a01║密承先啟後以大其傳者也寺在武林之西南隅憑
GA027n0025_p0164a02║欄騁望羅剎江居其左明聖湖環其右峰巒拱揖屋
GA027n0025_p0164a03║瓦鱗次極山川泉石之勝晴峰雨翠暮鼓晨鐘數十
GA027n0025_p0164a04║年如一日余每樂而忘歸而思之不置今年冬十月
GA027n0025_p0164a05║為上人七十之臘僧眾之與遊者相率以花果供養
GA027n0025_p0164a06║且屬予為文以序其事余愧不能文而宿昔遊處之
GA027n0025_p0164a07║雅不能己已故因以素稔者書之將為浮屠氏之言
GA027n0025_p0164a08║歟則無量壽佛非億劫所能窮矣將為吾儒之言歟
GA027n0025_p0164a09║則仁者必壽余于其理決之也雖然仁之大至于胞
GA027n0025_p0164a10║與羣靈涵育百世豈易量哉無量壽殆為仁者言之
GA027n0025_p0165a01║之也甚哉浮屠氏之言有合于吾儒也於上人祝釐
GA027n0025_p0165a02║之詞益信
GA027n0025_p0165a03║達方禪師八十大壽序趙蒼璧
GA027n0025_p0165a04║吳山之西偏曰雲居梵宇深邃古樹參差非特為浮
GA027n0025_p0165a05║屠止靜地也四方賢士往往讀書其處以故山之僧
GA027n0025_p0165a06║得浸潤於琴書騷賦之林多有墨名而儒行者蓋雲
GA027n0025_p0165a07║居實擅會城形勝自天目蜿蜒而來襟帶江湖藩籬
GA027n0025_p0165a08║雉堞有靈泉怪石楓林長廊堪與明聖十景相頡頑
GA027n0025_p0165a09║則淑氣所鍾豈偶然哉余曩時假館外麓喜與達方
GA027n0025_p0165a10║師交師本望族郎姓子幼穎異勿屑塵俗棄家為僧
GA027n0025_p0166a01║於釋氏宗諦一一解悟訪古德新伊兩法師于蓮居
GA027n0025_p0166a02║深悉內典三昧厯金陵黃山諸勝境天空海闊觸處
GA027n0025_p0166a03║洞然余雖不嗜釋典之言知其于彼有得者況其於
GA027n0025_p0166a04║吾儒之經史文章靡不通曉每議論所至上下古今
GA027n0025_p0166a05║詞鋒百出叩之輒娓娓應高談閎辨甯復知有晉魏
GA027n0025_p0166a06║耶月白風清芒鞋竹杖興會飇舉在吾儒亦首肯而
GA027n0025_p0166a07║心羨之出所得以授徒眾既耄不衰有法弟子數十
GA027n0025_p0166a08║人皆體相奇偉抱負深醇密印福生風遠諸上人或
GA027n0025_p0166a09║精歧黃作山中良相或具才膽為佛家干城或調絃
GA027n0025_p0166a10║絲寄情于流水高山揮麈而天花霏玉而心學則從
GA027n0025_p0167a01║事余門姿學絕異余門若吳闇園王扆臣凌藜照凌
GA027n0025_p0167a02║庭暉徐月涵王殿文顧聖郊周青選余弟姪毓蜚眉
GA027n0025_p0167a03║三瑾叔輩咸領袖雞壇策名天府而心學相為後先
GA027n0025_p0167a04║其才望且突過之與兒子荃蘇芝道義講好情悃真
GA027n0025_p0167a05║摯蓋於禪為名僧於儒則誠佳士也其徒澹安子充
GA027n0025_p0167a06║上岐月滄等均有龍象之目惟師以一缽大啟其傳
GA027n0025_p0167a07║以世俗論雖顧廚俊及未聞多且賢若此則師之統
GA027n0025_p0167a08║系與名山永匪僅壽於身而已也茲十月之望壽八
GA027n0025_p0167a09║十余備官西臺遙序數行繼當年之風雨話言一切
GA027n0025_p0167a10║祝嘏浮辭余概不以蔑懿戚良朋又豈敢進之方外
GA027n0025_p0168a01║名禪懸之雲山精舍哉
GA027n0025_p0168a02║雲居菴記明本
GA027n0025_p0168a03║瞿曇氏生迦毘羅城棄王位入雪山鍊行清苦逮為
GA027n0025_p0168a04║法而出家不染世味棲身樹下分衞檀門入滅千年
GA027n0025_p0168a05║教被茲土而僧伽藍星分棊布迨今尤甚願輪深廣
GA027n0025_p0168a06║曾不期爾而爾也雲居菴在杭城七寶山之巔開山
GA027n0025_p0168a07║沙門明乘元貞丙申請佃財賦所白山東至行路南
GA027n0025_p0168a08║至城西至鐵冶嶺北至聖水寺開剏手鉏椔翳結廬
GA027n0025_p0168a09║其閒攻苦食淡凡負薪汲水皆躬為之壞衣垢面客
GA027n0025_p0168a10║至則喜見眉睫經營正之至大己酉迺知時知命指
GA027n0025_p0169a01║月領菴事效甲乙之傳事定入寂明年庚戌戶屨克
GA027n0025_p0169a02║眾檀信輸金增廣餘屋至延祐戊午方將改觀而檀
GA027n0025_p0169a03║越提舉桂茂千公偕其子煥文願施家資鳩工度材
GA027n0025_p0169a04║既營棟宇復造靈山聖像由是率菴之徒均奮其力
GA027n0025_p0169a05║乃抵于成素乏贍眾之田惟募檀信歲遇始生施米
GA027n0025_p0169a06║相資或不給則持缽分衞以延伏臘凡菴之殿宇器
GA027n0025_p0169a07║具食觀服用纖悉皆檀信所致意在作興禪學而延
GA027n0025_p0169a08║納水雲也慮繼之者罔知所自來乞文以紀其顛末
GA027n0025_p0169a09║惟佛有三學曰戒定慧乃破眾生迷妄之利器具佛
GA027n0025_p0169a10║知見之捷徑也持守清禁戒也晝夜坐參深調禪味
GA027n0025_p0170a01║定也隨機設化利樂自化慧也由是而徹證自心超
GA027n0025_p0170a02║出名相不可得而思議也或舍是三者不惟去道逾
GA027n0025_p0170a03║遠雖則興福以資信施其可得乎乃筆以記之
GA027n0025_p0170a04║普應國師中峰舍利法雲塔記惟則
GA027n0025_p0170a05║至治癸亥秋先師中峰和尚寂于西天目山之獅子
GA027n0025_p0170a06║巖弟子建塔于巖之西奉全身葬焉天厤元年奎章
GA027n0025_p0170a07║閣學士虞集奉勅為塔銘其塔曰法雲元統甲戌今
GA027n0025_p0170a08║上皇帝賜號普應國師并賜語錄入藏勅藝文監丞
GA027n0025_p0170a09║揭徯斯為之序其道行機辨宗法授受出處建化之
GA027n0025_p0170a10║跡累朝錫賚之重既見于銘與序矣是年之冬杭州
GA027n0025_p0171a01║七寶山雲居禪菴別為塔一成用藏遺髮舍利即塔
GA027n0025_p0171a02║為祠儼肖像以供事之住菴沙門指月謀記其略于
GA027n0025_p0171a03║石謂余曰初國師不願處俗父母患之鄰有故宋宮
GA027n0025_p0171a04║人楊氏妙錫奉老子之教為女冠識師非凡器迺喻
GA027n0025_p0171a05║其父母令出家及祝髮又助僧牒衣具而求其所祝
GA027n0025_p0171a06║之髮少許貯以香函供之淨室越數年有舍利生于
GA027n0025_p0171a07║髮久而益多積至五十餘五色晶瑩觀者駭異楊自
GA027n0025_p0171a08║是易所學以學佛既老遂以舍利託雲居蓋有意焉
GA027n0025_p0171a09║然雲居之創也叨國師化力未有以報願因楊氏之
GA027n0025_p0171a10║遺以杞靈瑞以告夫菴之後來云余謂國師紹臨濟
GA027n0025_p0172a01║垂絕之宗大唱其道普應羣機薄海內外風馳霆震
GA027n0025_p0172a02║自吾徒以及異教上而王公士夫下而街童竈婦均
GA027n0025_p0172a03║被其化相率躋于聖賢之域其應之普之大若此楊
GA027n0025_p0172a04║氏以信慕之機而獲舍利斯特冥應之一小驗耳烏
GA027n0025_p0172a05║足記覘月之意將使來者觀小驗以發其大機是又
GA027n0025_p0172a06║不容其不記也
GA027n0025_p0172a07║看松樓記夏原吉
GA027n0025_p0172a08║古者愛其人則及其物其人非恩深德厚則人奚有
GA027n0025_p0172a09║及物之愛乎蓋愛召伯則及甘棠愛宣子則及嘉樹
GA027n0025_p0172a10║愛其親者則及卮匜以手口之存焉耳愛其人則及
GA027n0025_p0173a01║屋上之烏彼數物何足愛乎此所謂愛其人而及其
GA027n0025_p0173a02║物者也若釋氏自古迄今愛其師者代多有之而及
GA027n0025_p0173a03║物者未之聞也南宗繼上人受經雲居早從同菴禪
GA027n0025_p0173a04║師于淨慈習內外典入室為弟子時同菴手栽萬松
GA027n0025_p0173a05║於南屏山自號栽松老人而封植扶灌之疑南宗與
GA027n0025_p0173a06║有力焉及同菴升天界久之而寂南宗亦出世臨安
GA027n0025_p0173a07║之太平既而歸隱雲居乃樓於寺之東岡以時休息
GA027n0025_p0173a08║間常登樓南望見所植松鬱然成林黛色參天恒在
GA027n0025_p0173a09║眉睫于是顏其樓曰看松囑予記夫樓以看松名非
GA027n0025_p0173a10║看松而已也看南屏之松耳非看南屏松也看同菴
GA027n0025_p0174a01║所栽之松耳與世人同觀而異目南宗之看不忘其
GA027n0025_p0174a02║師也見松之昻霄聳壑如師之高姿卓議也風丁而
GA027n0025_p0174a03║鳴如師之談玄說妙也四時蒼翠霜雪不凋如師之
GA027n0025_p0174a04║終始不渝其節也吁南宗不死其師如此予觀今之
GA027n0025_p0174a05║為弟子者師未歿背而之他者有之寒棄炎附者有
GA027n0025_p0174a06║之設有遺植不盡薪之不已也奚有勿翦勿伐之心
GA027n0025_p0174a07║乎又奚有作樓而目之如南宗者乎視南宗之於師
GA027n0025_p0174a08║而不愧者非人也同菴恩深德厚足可為人之師南
GA027n0025_p0174a09║宗不負恩足可為人之弟子師弟子云乎哉遂書以
GA027n0025_p0174a10║為記
GA027n0025_p0175a01║雲居聖水禪寺重建殿記沈衡
GA027n0025_p0175a02║杭郡西南隅七寶山浙水環其左西湖浸其右鳳凰
GA027n0025_p0175a03║山峙前紫微垣擁後山奇秀或起或伏或遠或近列
GA027n0025_p0175a04║如屏畫形勝甲於他處巔有菴曰雲居宋元間天目
GA027n0025_p0175a05║山獅子正宗禪寺僧明本號中峰普應國師大和尚
GA027n0025_p0175a06║脩隱於此菴有聖水寺厯久隳廢迨我聖朝洪武二
GA027n0025_p0175a07║十四年令天下歸併寺院有僧智昭慨聖水基址尚
GA027n0025_p0175a08║在名額猶存爰白於藩臬請以奏聞上可賜額雲居
GA027n0025_p0175a09║聖水禪寺歸併焉逮今俱廢沿革碑刻墜軼莫考傳
GA027n0025_p0175a10║及素菴朴公始建觀音閣萬佛閣兩廊方丈僧房畢
GA027n0025_p0176a01║備素菴示寂至遠至浩繼之無何燬于成化丁亥僉
GA027n0025_p0176a02║舉素菴徒文紳司主席成化己丑九月復建中峰塔
GA027n0025_p0176a03║院有像于院世有相傳以為宋宮人楊氏妙錫求其
GA027n0025_p0176a04║所祝髮貯以香函越數年舍利出於髮久而益多積
GA027n0025_p0176a05║至五十餘顆五色晶瑩觀者駭異遂以舍利託于雲
GA027n0025_p0176a06║居即此塔也時有舊都閫張公貞素器重之捐金五
GA027n0025_p0176a07║鎰為首倡眾多樂助乃掄材鳩工建大雄于丙申之
GA027n0025_p0176a08║圬鏝四周甃砌中外穹檐奧宇侵雲蔽日彪炳雄煥
GA027n0025_p0176a09║望之巍然後左方丈室前右涅盤堂外屏內門僧房
GA027n0025_p0176a10║賓館隨山勢之參差百廢具舉可傳永久殿中像設
GA027n0025_p0177a01║壇位珠瓔寶鬘輝赫整嚴晨夕撞鐘擊鼓祖履雲集
GA027n0025_p0177a02║上祝國釐可使人畏為惡之禍慕為善之福培植善
GA027n0025_p0177a03║根無窮已者且中峰詩文至今流傳於世如說防情
GA027n0025_p0177a04║復性之旨語孟頫趙公推經世之策語雲翼鄭公是
GA027n0025_p0177a05║誠釋門中之文人曠世所無良可嘉也若文紳受知
GA027n0025_p0177a06║于憲使繼宗楊公欲拔為僧都綱堅卻勿就即是可
GA027n0025_p0177a07║想其為人之概矣予未第時常主于此因與之厚今
GA027n0025_p0177a08║囑予記予謂雲居固得文紳而中興亦中峰遺風有
GA027n0025_p0177a09║以感人故耳中峰全身葬于天目有奎章閣學士虞
GA027n0025_p0177a10║伯生為塔銘藝文監丞揭徯斯為碑序今雲居聖水
GA027n0025_p0178a01║亦不容以無記故不特序中興之歲月且又以中峰
GA027n0025_p0178a02║故事語來者記成非惟使後者可考所自抑又知所
GA027n0025_p0178a03║景仰云時董贊襄者，文曉、文勝、文聰、文滄、永瓛、文津、
GA027n0025_p0178a04║文偉、恩仁、道堅，皆所從事也。宏治八年乙卯五月穀
GA027n0025_p0178a05║旦募緣比邱道孜立石
GA027n0025_p0178a06║雲居寺無盡燈記空谷
GA027n0025_p0178a07║一燈之光能破千年暗室十鏡之照可明三界昏衢
GA027n0025_p0178a08║與日月而同輝無幽不燭共佛心而廣被有願皆從
GA027n0025_p0178a09║上窮欲色無色之蒼穹奪星斗之燦爛下徹幽冥復
GA027n0025_p0178a10║冥之地府息囚縛之苦辛覩此燈光顯心光之晃燿
GA027n0025_p0179a01║會斯照性知自性之靈明燈影連輝法界重重無盡
GA027n0025_p0179a02║佛身互顯此心剎剎全彰猶帝網之交羅映現一多
GA027n0025_p0179a03║無礙若太虛之寬廓圓融萬像森然諸佛心眾生心
GA027n0025_p0179a04║不離當處智慧藏功德藏即在目前比邱功行因緣
GA027n0025_p0179a05║成就空王殿裏檀越靈苗種子永栽福德田中開優
GA027n0025_p0179a06║曇花結菩提果者
GA027n0025_p0179a07║雲居精齋心禪師死節常住記（并銘）
GA027n0025_p0179a08║戴鳳翔
GA027n0025_p0179a09║蓋人為物靈立天之下所欲無甚於生所惡無甚于
GA027n0025_p0179a10║死死生之大雖蠢動無知亦弗輕許之也吾儒名教
GA027n0025_p0180a01║中有舍生取義以報主者殺身存仁以安社稷者然
GA027n0025_p0180a02║推其勢亦有勉强不得已而為之者多矣審夫釋氏
GA027n0025_p0180a03║之教跡類孤雲野鶴去住飄然不為富貴功名所繫
GA027n0025_p0180a04║容足之外皆無用之地何爭尺土致忿以喪其軀也
GA027n0025_p0180a05║然當勢豪凌爍弱門不振倘盡委靡因循則禪光無
GA027n0025_p0180a06║色佛法永墜是所貴於一二操堅忍力者不避斧鉞
GA027n0025_p0180a07║不顧性命毅然起而救護之如少峰之徒精齋其大
GA027n0025_p0180a08║有造于茲寺豈可及哉昔中峰攜錫杭郡聖水山中
GA027n0025_p0180a09║剙建道場大張法席自元迄今僅三百餘載烟霞數
GA027n0025_p0180a10║頃松蓋蔽山紺殿朱宮燦然金碧鐘魚節奏于六時
GA027n0025_p0181a01║脩演袈裟濟濟法乳緜緜以永千年百世不易之長
GA027n0025_p0181a02║規也近于嘉靖庚申寺遭勢伐憂弗獲全四山之眾
GA027n0025_p0181a03║盡皆魂喪膽落奔亂失所吁常住之大關乎住持少
GA027n0025_p0181a04║峰一人而已少峰欲決策尚猶豫厥徒精齋且忿且
GA027n0025_p0181a05║悲啟諸師曰常住本祖師開宗立教世守之大業也
GA027n0025_p0181a06║安忍棄之棄之則法遂弛而教遂隳矣不惟有辜祖
GA027n0025_p0181a07║意實後人繼述之恥也幸藉郡侯海州翁陳公慈仁
GA027n0025_p0181a08║惠愛決無大咎曰師老矣不可往乃奮不顧身訟申
GA027n0025_p0181a09║都臺力爭之怒遂負冤而盡既盡且曰吾死常住事
GA027n0025_p0181a10║畢矣復何憾焉精齋一死事竟解矣而眾舉安矣嗚
GA027n0025_p0182a01║呼精齋今捐生以存常住猶古人捐生以存社稷今
GA027n0025_p0182a02║捐生以代師死猶古人捐生以報其主然則一舉兩
GA027n0025_p0182a03║盡又不待勉强取義成仁其道同而不愧于名教矣
GA027n0025_p0182a04║抑世之匹夫去仁義偷生苟安棄家國猶敝屣得無
GA027n0025_p0182a05║汙顏乎予以汝佛論之則山河世界皆虛幻烏乎惜
GA027n0025_p0182a06║以吾儒論之國無爭臣家無爭子則國危而家破矣
GA027n0025_p0182a07║余以精齋一身之死固為是詩云夙興夜寐無忝爾
GA027n0025_p0182a08║所生精齋此死其光大矣宜刻銘以勵其餘云
GA027n0025_p0182a09║銘曰：聖水之陽　中峰道場龍象繁衍　百世傳芳一朝
GA027n0025_p0182a10║見伐　眾各驚惶勢不可遏　奔亂何方一僧挺特　誓死
GA027n0025_p0183a01║嬰芒死則已矣　祖道有光南城之松　大節堅强南城
GA027n0025_p0183a02║之山　鎮之天長
GA027n0025_p0183a03║書僧心學買地議單後胡作柄
GA027n0025_p0183a04║禮曰入里必式詩曰維桑與梓必恭敬止蓋謂近父
GA027n0025_p0183a05║母之居也生存且然況死亡乎自古墓下不樵采敦
GA027n0025_p0183a06║本之家復於墓之前後易為己業勿使他族逼此斯
GA027n0025_p0183a07║即恭敬必式之旨歟釋氏棄父子之親多目為異端
GA027n0025_p0183a08║然苟能於師死之後不忍背而慎重之亦庶幾吾民
GA027n0025_p0183a09║歸厚之德不見鄙於士君子也吾於心學之買地有
GA027n0025_p0183a10║取焉心學為雲居寺僧有張姓地十畝隸錢塘欽賢
GA027n0025_p0184a01║里與其師之浮屠相鄰乃謀之附近永興寺僧位育
GA027n0025_p0184a02║用價公買付永興管理兼與之約地所產之柴草則
GA027n0025_p0184a03║芟售為納糧計至其地不再售林木不妄翦有禁樵
GA027n0025_p0184a04║采暨他族不埋葬之深意焉今心學茶毘久經簏中
GA027n0025_p0184a05║藏此議單以示後人故得其略如此吾甚慨夫不肖
GA027n0025_p0184a06║之徒往往視祖父邱壟有若閒田任人樵采埋葬無
GA027n0025_p0184a07║所顧惜聞心學斯舉其顙甯不泚耶況父母生存之
GA027n0025_p0184a08║日尚忍悖逆絕倫跬步忘之耶釋氏之說可以醒愚
GA027n0025_p0184a09║斯亦可借以醒之也故著之於筆
GA027n0025_p0184a10║雲居聖水寺築墻記高熊徵
GA027n0025_p0185a01║考杭志及雲居志唐咸通間僧道膺肇造宋元祐間
GA027n0025_p0185a02║僧了元駐錫聖水寺志元貞間僧明本重建明洪武
GA027n0025_p0185a03║間併聖水於雲居始賜額曰雲居聖水禪寺了元號
GA027n0025_p0185a04║佛印明本號中峰又號幻住皆名僧也東坡守杭嘗
GA027n0025_p0185a05║過雲居至今有佛印燒猪待子瞻之句膾炙人口予
GA027n0025_p0185a06║以辛巳恭膺
GA027n0025_p0185a07║特簡司鹺蒞浙雖久聞名勝而鞅掌薄書不克尋芳
GA027n0025_p0185a08║稽古殊慚俗吏今年冬因訪原河曲令胡子子威於
GA027n0025_p0185a09║雲居蘭若始獲偕寺僧攀蘿捫磴登楓嶺之巔古木
GA027n0025_p0185a10║參天憑高遠眺聖湖十景盡在目前第見山下墻垣
GA027n0025_p0186a01║版築具興詢其故云此山周環墻垣昔日鞏固後因
GA027n0025_p0186a02║某閫司惑於左右胥役之言以此墻垣礙其署之風
GA027n0025_p0186a03║水不許興築者數十年賴今大中丞洎谷張公念切
GA027n0025_p0186a04║民艱斷歸寺僧管業聽從版築而僧貧無力又得胡
GA027n0025_p0186a05║君子威言於候補知縣葉君宗之為倡眾商勷之始
GA027n0025_p0186a06║克竣事予聞之不禁喟然興歎曰噫嘻哉物之興廢
GA027n0025_p0186a07║誠有數也然不有廢者何有興者此寺當宋元之間
GA027n0025_p0186a08║佛印中峰之際可謂盛矣有明歸併之後尤傑然名
GA027n0025_p0186a09║剎也乃至於今墻廢不修幾同荒址大中丞既還其
GA027n0025_p0186a10║故業而羣商復完其頹垣此寺之興也勃焉矣羣僧
GA027n0025_p0187a01║咸唯唯請磨石以記之予不能文因述其盛衰興廢
GA027n0025_p0187a02║之概以俟後之君子考焉於是乎記時康熙四十四
GA027n0025_p0187a03║年歲次乙酉律中黃鐘之吉，署浙江等處提刑按察
GA027n0025_p0187a04║司使事、兩浙江南等處都轉運鹽使司鹽法道事，西
GA027n0025_p0187a05║岑高熊徵撰錢塘王曾期書
GA027n0025_p0187a06║跋高其佩
GA027n0025_p0187a07║丙戌春予初抵觀察省署兒輩遊雲居歸述山寺形
GA027n0025_p0187a08║勝并言寺僧心學德言精醫理能詩方壟石摹刻家
GA027n0025_p0187a09║鹺使渭南兄築墻記予疑寺皆有墻之築何以記為
GA027n0025_p0187a10║及夏秋再至鹺使已亡心學攜墨刻來請予為跋予
GA027n0025_p0188a01║卒覽之乃知築墻于既廢之後不可不記也墻何以
GA027n0025_p0188a02║廢以近門司署為形家言所惑禁不使築者廿年迨
GA027n0025_p0188a03║甲申歲大中丞洎谷張公始斷令寺僧曙升照昻復
GA027n0025_p0188a04║築之予觀西湖志載宋僧佛印了元居雲居菴元僧
GA027n0025_p0188a05║中峰明本建聖水寺洪武中合而一書賜額雲居聖
GA027n0025_p0188a06║水禪寺其時即置閫司多勳戚為之三百年來有寺
GA027n0025_p0188a07║有墻未聞其相妨也近廢墻二十年官斯署者動且
GA027n0025_p0188a08║落職是禁之築墻反有所妨其明驗也張公之斷名
GA027n0025_p0188a09║益寺實益閫司鹺使兄之為記以告後人烏可已乎
GA027n0025_p0188a10║予徵逐會城不獲如子瞻之時過佛印海粟之與中
GA027n0025_p0189a01║峰倡酬因其興復寺墻而刻是記誌予人琴之感聊
GA027n0025_p0189a02║綴數語于後丁亥初夏分巡甌括使者鐵嶺高其佩
GA027n0025_p0189a03║題并書
GA027n0025_p0189a04║雲居銘（并序）明本
GA027n0025_p0189a05║天地之氣凝而為雲動則布彌十方靜則卷歸無所
GA027n0025_p0189a06║物其似之三界如雲也萬法如雲也開合無時推而
GA027n0025_p0189a07║窮之則道人之心亦如雲也道人所居亦如雲也無
GA027n0025_p0189a08║意而行隨處而寓何有為于世哉乘月二禪素習杜
GA027n0025_p0189a09║多行鑿石闢址縛屋于七寶山之陽扁曰雲居乃有
GA027n0025_p0189a10║得于理也乞銘于幻住道人乃屬其銘曰：
GA027n0025_p0190a01║八荒一雲　天地一廬寥寥四壁　孰與同居以雲之舒
GA027n0025_p0190a02║　彌綸十虛以雲之卷　收斂無餘道人住處　豈同舒卷
GA027n0025_p0190a03║窗牖不扁　戶庭深遠清風徘徊　明月繾綣水淨僧閒
GA027n0025_p0190a04║　水流石轉萬法不到　柴關自掩
GA027n0025_p0190a05║
GA027n0025_p0190a06║
GA027n0025_p0190a07║
GA027n0025_p0190a08║
GA027n0025_p0190a09║
GA027n0025_p0190a10║聖水寺志卷四