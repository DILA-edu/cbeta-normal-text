GA027n0025_p0191a01║聖水寺志卷五
GA027n0025_p0191a02║𧧌湛同明倫原輯
GA027n0025_p0191a03║通淵同實懿重纂
GA027n0025_p0191a04║贊偈
GA027n0025_p0191a05║古德有云臨濟溈仰諸大善知識皆具王公將相之
GA027n0025_p0191a06║材為法門樑棟今幻住老祖道超三乘學富五車龍
GA027n0025_p0191a07║象交參人天共仰一切製什如龍噴法雨潤澤羣生
GA027n0025_p0191a08║如鶴唳九霄沁人心骨誦讀之間疑有名花解笑頑
GA027n0025_p0191a09║石顛頭者皆從法海性中流出驚心駭目迥軼凡響
GA027n0025_p0191a10║古德之言誠不誣焉志贊偈
GA027n0025_p0192a01║大士三十二贊明本（幻住）
GA027n0025_p0192a02║萬象森羅　文殊悟竅一亘晴空　普賢心妙具是大德
GA027n0025_p0192a03║　如青蓮華皭然皎然　泥而不滓
GA027n0025_p0192a04║即佛離相　眾生諸佛即相索佛　諸佛眾生百萬億好
GA027n0025_p0192a05║　大千威神能見是者　不以目睛
GA027n0025_p0192a06║秉般若劍　摧黑暗盡光明洞然　行佛心令令行如燄
GA027n0025_p0192a07║　無處湊泊鋒鍔未露　天魔膽落
GA027n0025_p0192a08║明月一圓　清風兩袖笊篱笊篱　雖工莫售莫信者何
GA027n0025_p0192a09║　勞心碌碌譬動水珠　竟無撈摸
GA027n0025_p0192a10║龍性難馴　驚雷駕電仰菩薩慈　朝參暮見脫旁生趣
GA027n0025_p0193a01║　成正覺緣念念道德　塵塵行徧
GA027n0025_p0193a02║彼賣魚者　一錢二尾踏破指頭　白晝見鬼隱菩薩身
GA027n0025_p0193a03║　化童女貞非大悲心　著甚死急
GA027n0025_p0193a04║猛子求道　渴龍卻海菩薩何求　清淨自在乘其背項
GA027n0025_p0193a05║　游戲無時龍以渴故　亦總不知
GA027n0025_p0193a06║眾生熱鬧　熾然若甑得楊柳水　一滴消盡我四大中
GA027n0025_p0193a07║　觀空亦多云何無明　但滋愛河
GA027n0025_p0193a08║浮圖寶級　縱廣百萬以自在力　指掌可玩衣裳離披
GA027n0025_p0193a09║　龍鬐鳳毛游行去來　八荒九霄
GA027n0025_p0193a10║海月流光　天雲弄影縹緲玉局　展普門品轉轉不已
GA027n0025_p0194a01║　喃喃自喜云何自持　反求諸己
GA027n0025_p0194a02║飛鳥拍肩　蹲蹲將及正未及間　狂心頓息天和氣薰
GA027n0025_p0194a03║　小雨沾裳浮雲柳絮　空闊飛揚
GA027n0025_p0194a04║日映海中　紅光赫奕百怪潛消　天吳盡泣一囘顧問
GA027n0025_p0194a05║　千里瞬息汝唾露中　亦有是日
GA027n0025_p0194a06║琉璃瓶中　滿貯甘露灌我頂門　透心溢腑小童無知
GA027n0025_p0194a07║　問師乞取師言何用　此惡毒水
GA027n0025_p0194a08║海音轟雷　浪花捲雪彼大士者　飄然一葉此非因緣
GA027n0025_p0194a09║　非自然相欲尋明月　在爾指上
GA027n0025_p0194a10║婉矣大士　為女為男男女二相　了不可拈皤然老翁
GA027n0025_p0195a01║　為人為天惟天與人　同此法緣
GA027n0025_p0195a02║有經二函　置之石磴未展一葉　意義已盡彼又云何
GA027n0025_p0195a03║　如恒河沙徧入沙際　在一剎那
GA027n0025_p0195a04║宇宙昧昧　大被長枕舉世齁睡　呼之不醒以彼夢機
GA027n0025_p0195a05║　投我夢說實知夢者　眼未嘗合
GA027n0025_p0195a06║珠網金絡　光芒亘起我比蓮華　不捨不取離取捨相
GA027n0025_p0195a07║　兩頭誰倚昨夜江邊　一天春雨
GA027n0025_p0195a08║形體變幻　神通妙有我趨亦趨　我走亦走或攜之前
GA027n0025_p0195a09║　或攜之後前後兩際　不可意逗
GA027n0025_p0195a10║娑婆惡濁　如大苦海菩薩安然　得大自在乃知沸鑊
GA027n0025_p0196a01║　自有清涼雲眸旋月　雨花生香
GA027n0025_p0196a02║師獵得麕　師農得粟善財立泣　禮菩薩足菩薩不定
GA027n0025_p0196a03║　前瞻後矚汝自問取　白雲青竹
GA027n0025_p0196a04║菩薩化身　并化是石情是無情　同是幻質既隨化生
GA027n0025_p0196a05║　亦隨化滅是故佛言　一法不立
GA027n0025_p0196a06║維獅子王　駿不可沮領鬣風生　鼻端出火道人行徑
GA027n0025_p0196a07║　狐縱歸族發勇猛時　劍心瀝血
GA027n0025_p0196a08║華鬘瓔珞　具種種好因好生愛　妄想顛倒顛倒百變
GA027n0025_p0196a09║　煩惱境現諸善男子　莫作是見
GA027n0025_p0196a10║侗侗貿貿　隨落坑塹舒母陀羅　光輝爛爛地無險平
GA027n0025_p0197a01║　而差趨蹷沒巴鼻中　婆心正切
GA027n0025_p0197a02║抱几南坐　為默為說為是說者　不涉口舌若名為默
GA027n0025_p0197a03║　彼意了然切不可說　非默非言
GA027n0025_p0197a04║桓桓武人　犀顱虎髮負法王子　雲蹇霧發仰之瞻之
GA027n0025_p0197a05║　邈彼天外迴兮旋兮　近我衣帶
GA027n0025_p0197a06║珊珊鬱鬱　風踞灑然草蔓枯石　雲飛高天昨夜大士
GA027n0025_p0197a07║　入我夢來醍醐一滴　心花自開
GA027n0025_p0197a08║俯首瞷月　愛而忘歸江風水露　助其清暉試觀我心
GA027n0025_p0197a09║　一塵不染萬古寒潭　光明洞遠
GA027n0025_p0197a10║彼佛儼然　不起於位合掌向佛　開掌即背開合總然
GA027n0025_p0198a01║　向背不涉石獅吼風　泥龍舞月
GA027n0025_p0198a02║何此打坐　莫非觀音音聲起滅　為根為塵根塵總非
GA027n0025_p0198a03║　非總不是入是三昧　觀音大士
GA027n0025_p0198a04║鳩摩負鐘　鐘如是輕大士乘蓮　蓮如是重輕重無性
GA027n0025_p0198a05║　一切在心我苟無心　蓮葉可乘
GA027n0025_p0198a06║中峰老人書於浮玉山精舍
GA027n0025_p0198a07║懷淨土詩明本
GA027n0025_p0198a08║東海一丸金彈子　流光日日射西林世間多少奇男
GA027n0025_p0198a09║子　誰向窗前惜寸陰
GA027n0025_p0198a10║迷時無悟悟無迷　究竟迷時即悟時迷悟兩頭俱拽
GA027n0025_p0199a01║脫　鑊湯元是藕花池
GA027n0025_p0199a02║四十八願水投水　百千億身空合空法藏慈尊無面
GA027n0025_p0199a03║目　不須重覓紫金容
GA027n0025_p0199a04║塵沙劫又塵沙劫　數盡塵沙劫未休當念只因情未
GA027n0025_p0199a05║撇　無邊生死自羈畱
GA027n0025_p0199a06║四大聚成玄兎角　六根縛住白龜毛漚花影裏飜䈥
GA027n0025_p0199a07║斗　出沒閻浮是幾遭
GA027n0025_p0199a08║正念阿彌陀佛時　寶池樹影日遲遲更馳心欲歸清
GA027n0025_p0199a09║泰　又是重栽眼上眉
GA027n0025_p0199a10║濁水盡清殊有力　亂心不動佛無機眼前盡是家鄉
GA027n0025_p0200a01║路　不用逢人覓指歸
GA027n0025_p0200a02║萬劫死生如重病　一聲浮號是良醫到頭藥病俱忘
GA027n0025_p0200a03║卻　不用重宣母憶兒
GA027n0025_p0200a04║暗室中藏大黑蚖　未曾驅盡莫躭眠髑髏壓碎須彌
GA027n0025_p0200a05║枕　帀地香風綻白蓮
GA027n0025_p0200a06║藕池無日不花開　四色光明映寶臺金臂遙伸垂念
GA027n0025_p0200a07║切　眾生何事不思來
GA027n0025_p0200a08║故鄉易到路無差　白日青天被物遮剔起兩莖眉自
GA027n0025_p0200a09║看　火坑都是白蓮花
GA027n0025_p0200a10║獨坐幽齋萬慮逃　一團山月上松梢不將迷悟遮心
GA027n0025_p0201a01║眼　盡是眉閒白玉毫
GA027n0025_p0201a02║八功德水暎金沙　百寶樓臺散曉霞更有一般奇特
GA027n0025_p0201a03║事　開敷紅藕大如車
GA027n0025_p0201a04║賀了新正看上元　萬家銀燭照金蓮展開常寂光明
GA027n0025_p0201a05║土　佛法何曾不現前
GA027n0025_p0201a06║示入泥洹記仲春　風前歌舞恨波旬誰知自性黃金
GA027n0025_p0201a07║佛　常供千花轉法輪
GA027n0025_p0201a08║寒食荒郊盡哭天　有誰遙會老金仙劫初埋向蓮花
GA027n0025_p0201a09║土　不要人來化紙錢
GA027n0025_p0201a10║初夏清和四月時　九龍噴水沐嬰兒樂邦化主無生
GA027n0025_p0202a01║滅　只把黃金鑄面皮
GA027n0025_p0202a02║不懸艾虎度端陽　惟向西方古道場一炷爐薰一聲
GA027n0025_p0202a03║磬　六門風遞藕花香
GA027n0025_p0202a04║清泰古家無六月　從來火繖自張空金沙地上經行
GA027n0025_p0202a05║處　陣陣吹來白藕香
GA027n0025_p0202a06║七月人家暑漸衰　晚風池上正相宜遙看落日如懸
GA027n0025_p0202a07║鼓　便策歸鞍已較遲
GA027n0025_p0202a08║登樓共賞中秋月　回首誰思父母邦不問多生逃與
GA027n0025_p0202a09║逝　至今垂念未相忘
GA027n0025_p0202a10║誰知九日東籬菊　便是西方四色花一箇髑髏乾得
GA027n0025_p0203a01║盡　百千聞見自無差
GA027n0025_p0203a02║人間十月盡開爐　深撥寒灰問有無金色願王元是
GA027n0025_p0203a03║火　能燒千劫愛河枯
GA027n0025_p0203a04║羣陰剝盡一陽來　五葉心花當地開遍界枝條無著
GA027n0025_p0203a05║處　香風吹上玉樓臺
GA027n0025_p0203a06║臘盡時窮事可憐　東村王老夜燒錢即心自性彌陀
GA027n0025_p0203a07║佛　滿面塵埃又一年
GA027n0025_p0203a08║一串素珠烏律律　百千諸佛影團團循環淨念常相
GA027n0025_p0203a09║繼　放去拈來總一般
GA027n0025_p0203a10║四蛇同篋險復險　二鼠侵藤危更危不把蓮花栽淨
GA027n0025_p0204a01║域　未知何劫是休時
GA027n0025_p0204a02║深思地獄發菩提　父母家鄉勿再迷痛策歸鞭宜早
GA027n0025_p0204a03║到　莫教直待日沈西
GA027n0025_p0204a04║要結蓮花會上緣　是非人我盡傾捐無時不作難遭
GA027n0025_p0204a05║想　歡喜同登解脫船
GA027n0025_p0204a06║念佛直須圖作佛　不圖作佛念何為但當抱識含靈
GA027n0025_p0204a07║者　白藕均同有一枝
GA027n0025_p0204a08║老來念佛正相當　去日無多莫暫忘南無阿彌陀六
GA027n0025_p0204a09║字　是名越苦海慈航
GA027n0025_p0204a10║諸苦盡從貪欲起　不知貪欲起於何因忘自性彌陀
GA027n0025_p0205a01║佛　異念紛馳總是魔
GA027n0025_p0205a02║勢至曾參日月光　教令存相念西方自從親證三摩
GA027n0025_p0205a03║地　不離慈尊左右傍
GA027n0025_p0205a04║觀經是一卷家書　日落之方有故居多辦資財期早
GA027n0025_p0205a05║到　免教慈父日嗟吁
GA027n0025_p0205a06║兄呼弟應念彌陀　要與渾家出愛河辨得此心常與
GA027n0025_p0205a07║麽　重教佛不奈伊何
GA027n0025_p0205a08║船往東西南北了　依前不離古灘頭等閒推轉虛空
GA027n0025_p0205a09║拖　香氣滿船花滿洲
GA027n0025_p0205a10║若不行船便任家　從教門外拽三車笑看火宅深深
GA027n0025_p0206a01║處　陸地純開水面花
GA027n0025_p0206a02║六方佛出廣長舌　俱讚婆娑念佛人須信白蓮花
GA027n0025_p0206a03║世界　無時不散劫壺春
GA027n0025_p0206a04║念佛不曾妨日用　人於日用事相妨百年幻影誰能
GA027n0025_p0206a05║保　莫負西天老願王
GA027n0025_p0206a06║富貴之人宜念佛　黃金滿庫穀盈倉世間受用無虧
GA027n0025_p0206a07║缺　只欠臨終見願王
GA027n0025_p0206a08║貧乏之人念佛時　且無家事涉思維赤條條地空雙
GA027n0025_p0206a09║手　直上蓮花占一枝
GA027n0025_p0206a10║盡道少年難念佛　我云年少正相當看他七歲龍王
GA027n0025_p0207a01║女　掌上神珠放寶光
GA027n0025_p0207a02║身膺宰輔與朝郎　蓋世功名世莫量自性彌陀如不
GA027n0025_p0207a03║念　未知何以敵無常
GA027n0025_p0207a04║心中有佛將心念　念到心空佛亦忘撒手歸來重檢
GA027n0025_p0207a05║點　花開紅白閒青黃
GA027n0025_p0207a06║清旦黃昏禮懺摩　低頭泣告老彌陀輪迴六趣知多
GA027n0025_p0207a07║少　誓欲今番出網羅
GA027n0025_p0207a08║金沙地上無紅藕　赤肉團中有至尊千聖頂𩕳移一
GA027n0025_p0207a09║步　等閑踢倒涅槃門
GA027n0025_p0207a10║念彌陀佛苦無難　入聖超凡一指彈除卻彌陀存正
GA027n0025_p0208a01║念　萬般聞見不相干
GA027n0025_p0208a02║現成公案絕商量　曉磬頻敲蠟炬長晝夜六時聲不
GA027n0025_p0208a03║斷　滿門風遞白蓮香
GA027n0025_p0208a04║動地驚天勤念佛　搥門打戶勸脩行問渠因甚麽如
GA027n0025_p0208a05║此　只怕眾生入火坑
GA027n0025_p0208a06║便就今朝成佛去　樂邦化主已嫌遲那堪更欲之乎
GA027n0025_p0208a07║者　管取輪迴沒了時
GA027n0025_p0208a08║禪外不曾談淨土　須知淨土外無禪兩重公案都拈
GA027n0025_p0208a09║卻　熊耳峰開五葉蓮
GA027n0025_p0208a10║佛與眾生夙有緣　眾生與佛性無偏奈何甘受娑婆
GA027n0025_p0209a01║苦　不肯囘頭痛著鞭
GA027n0025_p0209a02║右懷淨土詩者中峰和上之所作也詩凡一百八
GA027n0025_p0209a03║首取素珠之一周也予嘗為書其全稿今茲特取
GA027n0025_p0209a04║其要者再為書之憫羣生之迷塗道佛境之極樂
GA027n0025_p0209a05║及其成功一也
GA027n0025_p0209a06║大德五年春三月戊申弟子趙孟頫書
GA027n0025_p0209a07║與馮海粟居士明本
GA027n0025_p0209a08║曩辱下訪繼領詩章枯槁之縱過蒙提獎何以得此
GA027n0025_p0209a09║哉尋問閣下奉旨入覲而某亦理浮遊之棹走淮泝
GA027n0025_p0209a10║汳又復三年別來不識閣下於此道上能精加念力
GA027n0025_p0210a01║否今古利達之士靡不知三界是大夢宅苟不曾一
GA027n0025_p0210a02║回親切警悟則與此所知之心俱落夢寐故吾法中
GA027n0025_p0210a03║目之曰所知障是也此障鈍根人無分惟利達者有
GA027n0025_p0210a04║之故少林初祖只令人外絕諸緣內心無喘心如牆
GA027n0025_p0210a05║壁乃可入道肯將胸中解會底百千道理猛與截斷
GA027n0025_p0210a06║俾之如牆壁一回忽爾於牆壁處孔竇豁開千差萬
GA027n0025_p0210a07║別一以貫之曾何悟迷之有異同也或孔竇不即開
GA027n0025_p0210a08║豁但令久持而不忘縱使盡生不了當鍼芥相投於
GA027n0025_p0210a09║異世矣安有虛棄之理哉所以佛祖教人深信而不
GA027n0025_p0210a10║疑惟閣下於吾道信根未嘗不深獨未知其於信處
GA027n0025_p0211a01║能脫略所知否世間浮光幻影能幾何時向者鄙偈
GA027n0025_p0211a02║中有披衣終日坐茅室之句嘗蒙閣下許我以踐之
GA027n0025_p0211a03║今日所謂貧人索舊債也
GA027n0025_p0211a04║募脩觀音閣疏虞湻熙
GA027n0025_p0211a05║伏以祇樹東來蔭三千之幻界圓根深入悟十二之
GA027n0025_p0211a06║契經念彼觀音了茲法界惟聖水落中峰之錫華鬘
GA027n0025_p0211a07║與舍利交輝其高殿容普陀之光海粟與文身相證
GA027n0025_p0211a08║是我普應指人普門攝龍宮五時五味之靈詮現蛤
GA027n0025_p0211a09║舍千手千眼之妙跡不眴而一珠自轉反聞而三寶
GA027n0025_p0211a10║互融豈屬思議直須捨離夫捨者六度之要津五燈
GA027n0025_p0212a01║之前燄截魔軍之利刃開惑障之金錍但脩無量莊
GA027n0025_p0212a02║嚴不是有為功德啟善人卷荷之耳聽衲子化財之
GA027n0025_p0212a03║言今大眾雲居而大士露宿實所未忍以此希求況
GA027n0025_p0212a04║本老之偈頌如新又朴公之舊趾尚在因緣成事正
GA027n0025_p0212a05║在斯時喜捨為心願作是施或貽紙筆而裝赤軸或
GA027n0025_p0212a06║指纓珞而飾白衣或建應化之僧廬或製花冠之佛
GA027n0025_p0212a07║像總阿那娑羅言吉低輸為主更指三洲韋馱尊天
GA027n0025_p0212a08║者為盟錙鐵甚少一時而奉常住之三尊福德極多
GA027n0025_p0212a09║彈指而登不退之九品謹疏
GA027n0025_p0212a10║募脩觀音閣偈（并序）黃汝亨
GA027n0025_p0213a01║雲居聖水禪寺元中峰和尚卓錫茲土冠郡名剎朴
GA027n0025_p0213a02║公嗣之為建大士殿閣房廊之勝遞新遞圮剝落松
GA027n0025_p0213a03║石見者慨然萬厤丁亥屬歲大旱直指蔡公按周禮
GA027n0025_p0213a04║荒政十二之一索神疏井而得磁相大士于前衞古
GA027n0025_p0213a05║井中相好妙莊嚴瑩淨如玉香鉢水盂涵八功德天
GA027n0025_p0213a06║降時雨百官有司暨億萬民踴躍稱頌菩薩大士錫
GA027n0025_p0213a07║祐山川奉之雲居禮拜供養朴公之業可紹而隆都
GA027n0025_p0213a08║閫王侯乃倡其事住僧照玄領之給部虞公長孺疏
GA027n0025_p0213a09║勸有眾惟忌與慳成功不易佛弟子黃汝亨稽首申
GA027n0025_p0213a10║讚而作偈言
GA027n0025_p0214a01║稽首大悲尊　三十二圓應具足千手眼　照覆諸十方
GA027n0025_p0214a02║十方暵晘苦　如兒墮火坑又如身焦爛　脂膏及汗血
GA027n0025_p0214a03║一切非我有　化為清涼地現彼白玉相　大火不能焦
GA027n0025_p0214a04║灑作一滴水　而遍恒河沙是井非始有　是佛非始來
GA027n0025_p0214a05║應此一念慈　灌溉極無量我等浴佛恩　如兒吸母乳
GA027n0025_p0214a06║報稱亦無量　身命皆可捨而況金銀粟　珠寶及旃檀
GA027n0025_p0214a07║持此一念心　常呼觀自在念念相應結　如空無退轉
GA027n0025_p0214a08║能消八難苦　猶如火燒空中無寒熱故　身心獲安樂
GA027n0025_p0214a09║是稱大慈悲　是故應喜捨
GA027n0025_p0214a10║募脩雲居聖水禪寺疏（本山）實懿（雲巢）
GA027n0025_p0215a01║竊惟梵宮煥彩實護國以垂庥淨域宏開堪祐民而
GA027n0025_p0215a02║護福茲雲居寺者地接吳山名高靈竺江濤湖影近
GA027n0025_p0215a03║在目前市雜人喧遠空腳底控離龍而作鎮聖水常
GA027n0025_p0215a04║資軒舞鳳以如翔文壇藉蔭溯自唐宋開基元明繼
GA027n0025_p0215a05║蹟東坡佛印秀結禪宗松雪中峰名高翰海雲每畱
GA027n0025_p0215a06║而不去暝和松烟泉一滴之長流響分竹雨風飄旙
GA027n0025_p0215a07║影尊尊寶相莊嚴香裊爐烟箇箇名師駐錫鐘鼓上
GA027n0025_p0215a08║震乎太虛梵唄遙宣於天際詎意居諸屢易興廢殊
GA027n0025_p0215a09║觀崇樓傑閣之上無復凌虛脩廊深院之中何能引
GA027n0025_p0215a10║勝梅花香裏惟畱百詠清吟淨土碑前猶剩一雙麻
GA027n0025_p0216a01║履嵐氣兼霞氣以迷窗漏痕雜蝸痕而篆壁月穿梁
GA027n0025_p0216a02║隙棲鴒應驚風逼簷牙然燈將滅若不早扶衰桷印
GA027n0025_p0216a03║公之締造長湮惟當急整觚稜幻老之規模庶復（實）
GA027n0025_p0216a04║（懿）填海有心負山無力伏願貴官長者闔郡檀施籯
GA027n0025_p0216a05║金能布寶氣應騰笥帛肯捐剎光定現或楩南梱至
GA027n0025_p0216a06║足供梁桷之材或瓴甋輦來可備堦垣之甃共成白
GA027n0025_p0216a07║業復湧青蓮從茲文運重興祝融永息異日
GA027n0025_p0216a08║龍旂南指或尋勝於茲山
GA027n0025_p0216a09║鸞輅東臨好拈香於是剎則不特名藍被寵且大為
GA027n0025_p0216a10║眾姓增輝矣
GA027n0025_p0217a01║贈無念說惟則
GA027n0025_p0217a02║雲居思菴主以無念字義質于予予謂無念有三怒
GA027n0025_p0217a03║雷震地山嶽驚泥牛之耳不掩白刃橫空鬼神泣木
GA027n0025_p0217a04║馬之晴不搖此頑冥之無念也萬仞崖頭撒手銅沙
GA027n0025_p0217a05║鑼裏盛油把定要津風高水急埽除行跡路絕門懸
GA027n0025_p0217a06║此坐斷攀緣之無念也一心不生萬法俱悉前後際
GA027n0025_p0217a07║斷生死情忘此心空之無念也如是三者子將何所
GA027n0025_p0217a08║居思曰不然吾一念之閒具含法界非心空也萬有
GA027n0025_p0217a09║交參羣機並赴非坐斷也木馬舞三臺泥牛鬬入海
GA027n0025_p0217a10║非頑冥也如月影之落江海淺深一無所擇如蓮花
GA027n0025_p0218a01║之出水泥垢淨二俱不著寂而常照作而不為以是
GA027n0025_p0218a02║為無念可乎予亦豎拳示之復展手示之思罔措一
GA027n0025_p0218a03║笑而去
GA027n0025_p0218a04║
GA027n0025_p0218a05║
GA027n0025_p0218a06║
GA027n0025_p0218a07║
GA027n0025_p0218a08║
GA027n0025_p0218a09║
GA027n0025_p0218a10║聖水寺志卷五