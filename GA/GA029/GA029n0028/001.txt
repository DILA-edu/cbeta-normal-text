GA029n0028_p0001a01║龍興祥符戒壇寺位於浙江杭州仁和縣錢塘門內虎林山之側。寺創始於蕭梁之初，為僧祐律師所剏。
GA029n0028_p0001a02║大同二年（五三六）始建「發心寺」，至隋改名「眾善寺」，唐神龍元年（七〇五）改名「中興
GA029n0028_p0001a03║寺」，三年（七〇七）又改名「龍興寺」，此龍興寺之始也。吳越錢王寶正六年（九三一）立戒壇院，
GA029n0028_p0001a04║此戒壇寺之始也。宋祥符初，龍興寺改名「大中祥符寺」，始有「祥符」之名。時合稱「龍興
GA029n0028_p0001a05║祥符律寺」。建炎初，寺毀於兵，紹興間始再重建。其間寺址曾為臨安府治、軍器所、貢院、酒
GA029n0028_p0001a06║庫。德祐二年（一二七六）元兵至，城陷寺毀。元至元二十八年（一二九一）重建，始合稱之曰「
GA029n0028_p0001a07║龍興祥符戒壇寺」。元末又毀。明洪武間重建，萬曆四十一年（一六一三）始復戒壇寺舊額，天
GA029n0028_p0001a08║啟七年（一六二七）建祥符寺，崇禎九年（一六三六）贖龍興寺地。有清一代，屢有增修，至光緒
GA029n0028_p0001a09║年間，已析為龍興、祥符、戒壇三寺，因同出一源，亦同處一隅，乃合稱為「龍興祥符戒壇寺」。
GA029n0028_p0001a10║光緒間，仁和張大昌手纂寺志，未及付梓而卒，俞樾為之序。寺志分九門：建置、寺宇、古蹟、
GA029n0028_p0001a11║金石、僧伽著述、僧伽表、僧伽列傳、雜述、題詠，釐為十二卷。建置一門，按年編次，以綱
GA029n0028_p0001a12║目體記三寺之興廢。寺宇一門，記現存之殿、堂、祠、庵等。古蹟一門，考文獻所載之舊蹟。金
GA029n0028_p0001a13║石一門，錄古物金石文字，佚者錄文獻之所載，存者錄其文。僧伽著述一門，則著錄本寺僧侶之
GA029n0028_p0001a14║著述，間錄序跋。僧伽表一門，乃擬漢書人表，以表列三寺之僧侶。僧伽列傳一門，則為重要高
GA029n0028_p0001a15║僧之傳略，偏於行誼。雜述一門則記雜事逸聞。題詠一門，乃錄歷代文士之詩文。所據資料皆注
GA029n0028_p0001a16║出處，搜羅弘富。光緒十九年（一八九三）錢塘丁氏為之刋行。茲據丁氏刋本景印。
GA029n0028_p0003a01║序
GA029n0028_p0003a02║龍興祥符戒壇古一寺也創始於蕭梁之初名發心
GA029n0028_p0003a03║寺後改名眾善寺又改名中興寺至唐神龍三年改
GA029n0028_p0003a04║中興為龍興而龍興之名立矣吳越時於此立戒壇
GA029n0028_p0003a05║院乃有戒壇之名宋祥符初改名大中祥符寺乃有
GA029n0028_p0003a06║祥符之名名有三而寺則一也建炎之初寺燬於兵
GA029n0028_p0003a07║於是興廢不常或改為軍器所或改為貢院或改為
GA029n0028_p0003a08║縣治或改為酒庫其後隨時修復則或曰龍興或曰
GA029n0028_p0003a09║祥符或曰戒壇考寺之初基廣衺九里有奇則寺址
GA029n0028_p0003a10║本宏雖分三名同歸一寺其中名蹟有法華塔天中
GA029n0028_p0004a01║塔觀音三昧井錢王九十九眼井之類又相傳有十
GA029n0028_p0004a02║寶見宋王鞏隨手襍錄錢王時外國所獻頗眩伽其
GA029n0028_p0004a03║一也可厭十里火殃杭數被火而龍興不及焉由有
GA029n0028_p0004a04║此寶也寺僧自僧祐以下代有聞人而贊甯尤著不
GA029n0028_p0004a05║獨闡發宗旨抑且涉獵儒書如駮春秋繁露論語懸
GA029n0028_p0004a06║解諸書皆非尋常釋子語夫累代興修之蹟勝流會
GA029n0028_p0004a07║萃之區豈可聽其泯沒已乎張小雲孝廉吾黨中高
GA029n0028_p0004a08║材生也博采羣書訪求故老成龍興祥符戒壇寺志
GA029n0028_p0004a09║十二卷其初屬稿曾與余言之余許為作序乃書甫
GA029n0028_p0004a10║成而小雲遽卒丁君松生取付剞劂仍以小雲遺意
GA029n0028_p0005a01║乞序於余余喜此書之行而惜小雲之不及見又深
GA029n0028_p0005a02║感丁君之不負死友也溯此寺開山實為梁僧祐律
GA029n0028_p0005a03║師師固俞氏子乃吾宗也而贊甯為德清人又吾同
GA029n0028_p0005a04║縣也自惟淺薄似有因緣為序而歸之亦如元俞德
GA029n0028_p0005a05║鄰之序龍興唱和詩以挂名其端為幸矣光緒甲午
GA029n0028_p0005a06║九月德清俞樾
GA029n0028_p0005a07║
GA029n0028_p0005a08║
GA029n0028_p0005a09║
GA029n0028_p0005a10║
GA029n0028_p0006a01║
GA029n0028_p0006a02║
GA029n0028_p0006a03║
GA029n0028_p0006a04║
GA029n0028_p0006a05║
GA029n0028_p0006a06║
GA029n0028_p0006a07║
GA029n0028_p0006a08║
GA029n0028_p0006a09║
GA029n0028_p0006a10║
GA029n0028_p0007a01║龍興祥符戒壇寺志
GA029n0028_p0007a02║目錄
GA029n0028_p0007a03║卷一　建置
GA029n0028_p0007a04║卷二　寺宇
GA029n0028_p0007a05║卷三　古蹟
GA029n0028_p0007a06║卷四　金石
GA029n0028_p0007a07║卷五　金石
GA029n0028_p0007a08║卷六　僧伽箸述
GA029n0028_p0007a09║卷七　僧伽表
GA029n0028_p0007a10║卷八　僧伽列傳
GA029n0028_p0008a01║卷九　僧伽列傳
GA029n0028_p0008a02║卷十　雜述
GA029n0028_p0008a03║卷十一　雜述
GA029n0028_p0008a04║卷十二　題詠
GA029n0028_p0008a05║
GA029n0028_p0008a06║
GA029n0028_p0008a07║
GA029n0028_p0008a08║
GA029n0028_p0008a09║
GA029n0028_p0008a10║
GA029n0028_p0009a01║龍興祥符戒壇寺志卷一
GA029n0028_p0009a02║仁和張大昌輯
GA029n0028_p0009a03║建置
GA029n0028_p0009a04║龍興祥符戒壇三寺舊本為一今分為三龍興最先
GA029n0028_p0009a05║祥符次之戒壇又次
GA029n0028_p0009a06║黃士珣尊勝幢記今寺分為三祥符尚稱律寺龍
GA029n0028_p0009a07║興僅為小庵在祥符橋對門石幢在焉戒壇在金
GA029n0028_p0009a08║雞兜南庵丁敬硯林詩集龍興寺後高樹婆娑
GA029n0028_p0009a09║隔垣可望沙彌言祥符寺樹也因言先有龍興後
GA029n0028_p0009a10║有祥符蓋承其師語云吳錫麟詞注近祥符龍
GA029n0028_p0010a01║興分為二寺相距半里許
GA029n0028_p0010a02║按金雞兜今戒壇寺元僧敬堂之別院也相去
GA029n0028_p0010a03║半里許吳詞注殆以戒壇寺言之
GA029n0028_p0010a04║在浙江杭州府仁和縣錢塘門內虎林祖山之側
GA029n0028_p0010a05║陸次雲湖壖雜記虎林山在武林門內又名祖山
GA029n0028_p0010a06║以為一郡眾山之祖其實乃一小阜砌以土石宛
GA029n0028_p0010a07║然培塿竟得大名亦足異也杭州府志武林山
GA029n0028_p0010a08║在武林門內一里而遙楊正質虎林山記云異虎
GA029n0028_p0010a09║出焉故名虎林吳音承訛轉虎為武耳
GA029n0028_p0010a10║初廣袤九里有奇
GA029n0028_p0011a01║咸湻臨安志舊傳寺基廣袤九里有奇成化杭
GA029n0028_p0011a02║州府志寺基廣袤九里
GA029n0028_p0011a03║後寖狹為五十九畝九分
GA029n0028_p0011a04║黃溍龍興祥符戒壇寺記
GA029n0028_p0011a05║寺址之所接其為坊曰羲同
GA029n0028_p0011a06║康熙仁和縣志祥符律寺在羲同坊
GA029n0028_p0011a07║曰安國
GA029n0028_p0011a08║乾道志安國坊仁和倉橋（案今合稱曰羲同安國坊）
GA029n0028_p0011a09║曰武林
GA029n0028_p0011a10║萬厤府志祥符寺在武林坊
GA029n0028_p0012a01║曰興賢（即招賢坊）
GA029n0028_p0012a02║乾道志招賢坊仁和縣巷
GA029n0028_p0012a03║曰同德
GA029n0028_p0012a04║乾道志同德坊鐙心巷
GA029n0028_p0012a05║里曰鮑里以人名也
GA029n0028_p0012a06║卧陶詩集懷人許大綸詩吳山曾賣卜鮑里乏容
GA029n0028_p0012a07║錐　地為鮑侃宅故稱鮑里
GA029n0028_p0012a08║橋曰祥符以寺名也
GA029n0028_p0012a09║浙西水利圖考城內小河由眾樂眾安橋至滿營
GA029n0028_p0012a10║河又直北自和合橋至北橋偶辱橋再折而西中
GA029n0028_p0013a01║厯觀橋寶帶橋闊板橋藩封橋祥符橋回龍橋共
GA029n0028_p0013a02║九所　橋側石刻福緣善慶四字署乾隆十九年
GA029n0028_p0013a03║十一月重建無書人姓名橋門東西各有石聯字
GA029n0028_p0013a04║已磨滅不可辨
GA029n0028_p0013a05║衖曰南庵以庵名也
GA029n0028_p0013a06║黃士珣北隅掌錄
GA029n0028_p0013a07║街曰尊勝以幢名也
GA029n0028_p0013a08║祥符古志略
GA029n0028_p0013a09║巷曰燈心以景物名也
GA029n0028_p0013a10║咸湻臨安志同德坊俗呼燈心巷湻祐臨安志
GA029n0028_p0014a01║右二廂同德坊祥符寺西俗呼燈心巷嘉靖仁
GA029n0028_p0014a02║和縣志燈心南巷燈心北巷蘇文忠公曾南豐
GA029n0028_p0014a03║均有祥符上元觀燈詩
GA029n0028_p0014a04║園曰桐樹祗樹之遺也兜曰金雞談禪之所也
GA029n0028_p0014a05║西湖游覽志同德坊西為祥符橋桐樹園康熙
GA029n0028_p0014a06║仁和戒壇院在金雞兜
GA029n0028_p0014a07║剙置於蕭梁初
GA029n0028_p0014a08║祥符古志略大雄寶殿梁僧祐律師鼎建
GA029n0028_p0014a09║按僧祐律師或作僧佑或稱右律師古音相通
GA029n0028_p0014a10║高僧傳云寺廟廣開皆其力惟告滅於天監十
GA029n0028_p0015a01║七年志略稱大同二年建寺於杭此殆因大同
GA029n0028_p0015a02║二年邑人鮑侃捨宅之事遂沿誤以為僧佑律
GA029n0028_p0015a03║師建寺亦在是歲不察僧祐律師之告寂在大
GA029n0028_p0015a04║同之前志略誤三藏法師為天順間亦此類也
GA029n0028_p0015a05║考僧佑曾於會稽剡縣奉詔往造石像見嘉泰
GA029n0028_p0015a06║志則僧祐之曾來浙有徵矣今依古志略繫之
GA029n0028_p0015a07║削年代以存疑
GA029n0028_p0015a08║大同二年建名曰發心
GA029n0028_p0015a09║咸湻臨安志梁大同二年邑人鮑侃捨宅建寺名
GA029n0028_p0015a10║發心吳農祥梧園文集募修祥符寺引發心者
GA029n0028_p0016a01║發至如來心也發如來心而所行止子弟之行
GA029n0028_p0016a02║隋改名眾善寺唐貞觀間賜額
GA029n0028_p0016a03║唐釋道宣續高僧傳隋釋真觀吳郡錢塘人俗姓
GA029n0028_p0016a04║范氏齊王晚迎江浦送還舊邑之眾善寺又云皋
GA029n0028_p0016a05║亭神姓陳名重降祝捨其廟堂五間為眾善佛殿
GA029n0028_p0016a06║又云逝於眾善之舊寺咸湻臨安志唐貞觀中
GA029n0028_p0016a07║改名眾善梧園文集募修祥符寺引眾善者因
GA029n0028_p0016a08║戒生定因定生慧種種十地十通十忍舍是則非
GA029n0028_p0016a09║也眾善咸歸已能過有學人百倍千倍千萬億倍
GA029n0028_p0016a10║乃至優波泥沙分所莫能喻而皆以戒為本
GA029n0028_p0017a01║按自咸湻以後府縣志均云唐貞觀中改名眾
GA029n0028_p0017a02║善無及隋者殆由僧名之真觀與年號之貞觀
GA029n0028_p0017a03║音近易譌南宋以來相傳為唐貞觀而隋僧真
GA029n0028_p0017a04║觀之名遂晦今據續高僧傳表出之以見眾善
GA029n0028_p0017a05║之稱又在唐前而諸志貞觀改名之說亦兩存
GA029n0028_p0017a06║之以其或以天家敕命為重如中興龍興祥符
GA029n0028_p0017a07║賜額之稱未可知耳
GA029n0028_p0017a08║神龍元年敕置寺改名中興寺
GA029n0028_p0017a09║舊唐書中宗本紀二月丙子諸州置寺觀一所以
GA029n0028_p0017a10║中興為名咸湻臨安志神龍元年改中興
GA029n0028_p0018a01║按是年正月中宗復辟二月甲寅復國號依舊
GA029n0028_p0018a02║為唐故有置中興寺之詔
GA029n0028_p0018a03║三年又改名曰龍興寺
GA029n0028_p0018a04║舊唐書中宗本紀二月庚寅改中興寺觀為龍興
GA029n0028_p0018a05║內外不得言中興咸湻臨安志三年改龍興
GA029n0028_p0018a06║按是年以祈雨於乾陵則天皇后既而雨降制
GA029n0028_p0018a07║武氏崇恩廟依舊享祭故又諱言中興
GA029n0028_p0018a08║吳越錢王寶正六年仍稱中興寺立戒壇院
GA029n0028_p0018a09║十國春秋寶正六年浚中興寺戒壇院井井九十
GA029n0028_p0018a10║九眼號錢王井釋贊甯高僧傳僧鴻楚傳武肅
GA029n0028_p0019a01║於龍興寺開度戒壇
GA029n0028_p0019a02║按中宗已詔內外不得言中興此稱中興武肅
GA029n0028_p0019a03║之不忘興唐室也戒壇肇名亦昉於是
GA029n0028_p0019a04║又按嘉泰會稽志神龍二年五王既誅張昌宗
GA029n0028_p0019a05║兄弟中宗反正復唐室稱中興故寺觀有名中
GA029n0028_p0019a06║興者已而武三思用事五王及禍遂以母子相
GA029n0028_p0019a07║繼不得言中興凡名號有中興者皆改易然他
GA029n0028_p0019a08║郡猶有至今謂之中興者婺之東陽是也或是
GA029n0028_p0019a09║初不曾用後詔或是睿宗以後中興之名不可
GA029n0028_p0019a10║知也此則既用後詔而吳越間復稱之是否睿
GA029n0028_p0020a01║宗以後命名則已書缺有間矣
GA029n0028_p0020a02║宋祥符初改名大中祥符寺（一作太平祥符寺見隨手雜錄及有正味齋駢
GA029n0028_p0020a03║體文集）因合稱之曰龍興祥符律寺
GA029n0028_p0020a04║咸湻臨安志大中祥符初改今額康熙仁和縣
GA029n0028_p0020a05║志宋真宗時改曰大中祥符寺
GA029n0028_p0020a06║建炎初金人南蹂城陷寺毀地入於官
GA029n0028_p0020a07║成化杭州府志
GA029n0028_p0020a08║四年議改寺趾為臨安府治
GA029n0028_p0020a09║宋會要建炎四年七月六日中書舍人季陵言臨
GA029n0028_p0020a10║安府治宜遷於祥符寺故基詔胡舜陟同本路漕
GA029n0028_p0021a01║臣相度聞奏馬端臨文獻通考輿地考建炎三
GA029n0028_p0021a02║年高宗自建康幸杭以州治為行宮以祥符寺基
GA029n0028_p0021a03║改建府治
GA029n0028_p0021a04║按各舊志均云建炎間別建州治於竹園山奉
GA029n0028_p0021a05║國寺基據北盟會編在紹興二年自紹興幸杭
GA029n0028_p0021a06║時即今杭州府治署也會要云詔相度聞奏未
GA029n0028_p0021a07║及若何覆也通考以為改寺基建之正與會要
GA029n0028_p0021a08║合豈府治於南宋時一再遷移耶疑建炎三年
GA029n0028_p0021a09║自建康幸杭有是議至自紹興府幸杭則又議
GA029n0028_p0021a10║於奉國寺也
GA029n0028_p0022a01║又按南宋仁和縣紹興三年建於興賢坊考興
GA029n0028_p0022a02║賢坊即今百井坊巷其址亦舊為祥符寺中之
GA029n0028_p0022a03║地或議移府治未果後遂移縣治於其間歟書
GA029n0028_p0022a04║缺有間莫可徵實矣
GA029n0028_p0022a05║紹興二年以其址為軍器所民居參錯其間惟留西
GA029n0028_p0022a06║南一隅建寺
GA029n0028_p0022a07║咸湻臨安志南渡初斥為軍器所留西南隅建寺
GA029n0028_p0022a08║餘地多為民居成化杭州府志略同輿地紀
GA029n0028_p0022a09║勝軍器所在祥符寺之東
GA029n0028_p0022a10║分建祥符教寺於橋北
GA029n0028_p0023a01║咸湻臨安志祥符教寺係祥符寺舊基分建於橋
GA029n0028_p0023a02║北
GA029n0028_p0023a03║紹興五年分建千佛閣院
GA029n0028_p0023a04║咸湻志紹興五年六月以祥符舊基分建千佛閣
GA029n0028_p0023a05║院
GA029n0028_p0023a06║僦寺中設狀元局
GA029n0028_p0023a07║癸辛雜志狀元局在祥符寺狀元與學官交賀監
GA029n0028_p0023a08║中備轎馬從人迎至祥符寺狀元局夢粱錄帥
GA029n0028_p0023a09║漕二司於未唱名前差人吏客司官等預行排辨
GA029n0028_p0023a10║禮部貢院充文科狀元局或別院或借祥符寺充
GA029n0028_p0024a01║武科狀元局以伺唱名錢塘遺事狀元一出都
GA029n0028_p0024a02║人爭看如麻第二第三名亦呼狀元是日迎出便
GA029n0028_p0024a03║入局局以別試所為之謂之三狀元局中謂之期
GA029n0028_p0024a04║集所郭西小誌狀元局在祥符寺文山全集云
GA029n0028_p0024a05║舊例三魁唱名罷賜袍笏入幕賜御饌進謝恩詩
GA029n0028_p0024a06║出賜席帽於闕門上馬迎入期集所又名狀元局
GA029n0028_p0024a07║輿地紀勝禮部貢院在觀橋西狀元局附貢院
GA029n0028_p0024a08║別試所在貢院之側每廷試策士常為狀元局
GA029n0028_p0024a09║按夢粱錄稱禮部貢院充文科狀元局或別院
GA029n0028_p0024a10║或借祥符寺充武科狀元局今據諸書則文科
GA029n0028_p0025a01║狀元局亦在祥符寺殆其始武局借充後并文
GA029n0028_p0025a02║局亦借設歟
GA029n0028_p0025a03║即軍器所址為禮部貢院
GA029n0028_p0025a04║咸湻臨安志湻祐十二年斥軍器所萬全指揮營
GA029n0028_p0025a05║空地為貢院又大中祥符寺在禮部貢院西
GA029n0028_p0025a06║浙江通志貢院宋在新莊橋
GA029n0028_p0025a07║按咸湻志小新莊橋亦名祥符西橋浙江通志
GA029n0028_p0025a08║橋梁門有小新莊橋公署門貢院下無小字或
GA029n0028_p0025a09║以小新莊橋為即迴龍橋乾隆府志已訾其誤
GA029n0028_p0025a10║為仁和縣治
GA029n0028_p0026a01║仁和縣志紹興三年建治於興賢坊即百井坊巷
GA029n0028_p0026a02║之地
GA029n0028_p0026a03║其東為北煮酒庫
GA029n0028_p0026a04║咸湻臨安志行在贍軍激賞庫所北庫之煮庫在
GA029n0028_p0026a05║祥符橋東又北庫清在鵝鴨橋煮在祥符橋
GA029n0028_p0026a06║嘉靖仁和縣志祥符橋宋北煮庫在此東有春風
GA029n0028_p0026a07║樓
GA029n0028_p0026a08║按輿地紀勝贍軍北酒庫在鹽橋東有春風樓
GA029n0028_p0026a09║與此互異
GA029n0028_p0026a10║為潘葑酒庫
GA029n0028_p0027a01║咸湻臨安志小河潘葑庫橋康熙仁和縣志潘
GA029n0028_p0027a02║葑即今小橋北隅掌錄祥符橋東有橋曰小橋
GA029n0028_p0027a03║即潘葑庫橋也咸湻志潘葑橋在潘葑酒庫前碧
GA029n0028_p0027a04║香諸庫有潘葑棧庫在禮部貢院對河下外有潘
GA029n0028_p0027a05║葑庫在常州無錫縣按宋時酒庫有正庫有棧庫
GA029n0028_p0027a06║其曰潘葑棧庫蓋潘葑之酒棧於此庫也
GA029n0028_p0027a07║為晨華閣
GA029n0028_p0027a08║西湖游覽志景定間建晨華閣於千佛寺之東
GA029n0028_p0027a09║德祐二年元兵至城陷寺又燬地復入於官
GA029n0028_p0027a10║黃溍龍興祥符戒壇寺記至元十三年宋社既墟
GA029n0028_p0028a01║寺亦鞠為荊棘瓦礫之場
GA029n0028_p0028a02║元至元二十一年僧入錢於官僦寺地乃給券書
GA029n0028_p0028a03║成化杭州府志黃溍龍興祥符戒壇寺記二十
GA029n0028_p0028a04║一年中庵吉公令其徒請於郡府願入錢僦地仍
GA029n0028_p0028a05║置僧坊以續其香火使勿絕事下有司覆驗得鐵
GA029n0028_p0028a06║塔一石塔二古井九與圖志合知為寺之舊址無
GA029n0028_p0028a07║疑乃給券書悉以其地五十九畝九分歸於本寺
GA029n0028_p0028a08║二十五年蠲所入錢以地為寺之永業
GA029n0028_p0028a09║黃溍龍興祥符戒壇寺記二十五年江淮福建釋
GA029n0028_p0028a10║教都總統所被上旨凡故所有寺而今弗存者俾
GA029n0028_p0029a01║復為寺於是祥符始得蠲其歲所入錢而以地為
GA029n0028_p0029a02║寺之永業
GA029n0028_p0029a03║按元史本紀至元二十三年正月戊辰詔以江
GA029n0028_p0029a04║南廢寺田土為人占據者悉付總統嘉木揚喇
GA029n0028_p0029a05║勒智修寺記所云被旨者殆即此也是時佛教
GA029n0028_p0029a06║之崇識者頗譏然陳邦瞻元史紀事本末云天
GA029n0028_p0029a07║下寺院之領于內外宣政院曰禪曰教曰律則
GA029n0028_p0029a08║固各守其業云
GA029n0028_p0029a09║改貢院於寺之北
GA029n0028_p0029a10║成化杭州府志元江浙行省置試院在城內祥符
GA029n0028_p0030a01║寺北合試三十里一府兩州之士乾隆杭州府
GA029n0028_p0030a02║志元貢院在祥符橋貢院即闊板橋（柱鐫貢院二字）
GA029n0028_p0030a03║二十八年重建又合稱之曰龍興祥符戒壇寺
GA029n0028_p0030a04║黃溍龍興祥符戒壇寺記律剎故有戒壇今遂合
GA029n0028_p0030a05║而稱之曰龍興祥符戒壇寺云
GA029n0028_p0030a06║至正末亂燬址為民居者什九
GA029n0028_p0030a07║成化杭州府志　嘉靖仁和縣志
GA029n0028_p0030a08║明洪武間重建
GA029n0028_p0030a09║萬厤杭州府志
GA029n0028_p0030a10║按成化志云今盡為軍民之居嘉靖縣志云今
GA029n0028_p0031a01║為民居者什九無洪武重建之文萬厤志始有
GA029n0028_p0031a02║此說後修志皆因之然據武林梵志康熙縣志
GA029n0028_p0031a03║贖建乃在萬厤間云贖則其址猶非寺洪武重
GA029n0028_p0031a04║建殆修萬厤志時已建寺而歸美洪武故成化
GA029n0028_p0031a05║嘉靖兩志不載耳今姑依諸志存此
GA029n0028_p0031a06║設鐵作局於寺之側
GA029n0028_p0031a07║西湖游覽志明初桐樹園有鐵作局
GA029n0028_p0031a08║按明之設局如此因南宋軍器所在其地故仍
GA029n0028_p0031a09║其舊貫歟
GA029n0028_p0031a10║改元貢院為養濟院於其北隙地為官桑園
GA029n0028_p0032a01║西湖游覽志興賢坊以元時貢院得名成化杭
GA029n0028_p0032a02║州府志洪武初仁和錢塘二縣各置養濟院一所
GA029n0028_p0032a03║洪武八年合建於觀橋西元貢院基姚靖西湖
GA029n0028_p0032a04║西養濟元時貢院基也洪武五年每縣各置一所
GA029n0028_p0032a05║八年合建於此北隅掌錄今院之大門外有碑
GA029n0028_p0032a06║為仁錢二縣桑園記其略曰萬厤丙戌秋以養濟
GA029n0028_p0032a07║院隙地五十四畝有奇種桑若干株補院中衣糧
GA029n0028_p0032a08║之不足為紀其事以告後之守令
GA029n0028_p0032a09║萬厤初贖建戒壇寺
GA029n0028_p0032a10║武林梵志戒壇寺宋應昌贖建延僧廣泰住持
GA029n0028_p0033a01║康熙仁和縣志戒壇院在祥符橋日久寢廢只有
GA029n0028_p0033a02║錢王井鐵塔基明萬厤間經略宋應昌贖建僧廣
GA029n0028_p0033a03║泰住持
GA029n0028_p0033a04║四十一年始復戒壇寺舊額
GA029n0028_p0033a05║康熙仁和縣志萬厤壬子方伯吳用先仍給扁復
GA029n0028_p0033a06║原額遂入武林梵志崇禎戊辰里人復延靈源惠
GA029n0028_p0033a07║法師設壇開講其徒慧烺猶繩厥緒云
GA029n0028_p0033a08║天啟七年重建祥符寺
GA029n0028_p0033a09║祥符古志略天啟丁卯僧海音重建大雄寶殿
GA029n0028_p0033a10║崇禎九年贖龍興寺地
GA029n0028_p0034a01║張尚美重復尊勝幢緣起尊勝幢湮沒已久今產
GA029n0028_p0034a02║主願聽召價取贖仍還三寶不結一業但價須百
GA029n0028_p0034a03║金力難獨舉取舍利五十四顆之數先發小簿五
GA029n0028_p0034a04║十四本每額化銀二兩凡領簿者隨緣勸分銖不
GA029n0028_p0034a05║論滿額為止北隅掌錄緣起文藏龍興寺中
GA029n0028_p0034a06║國朝康熙間重修祥符寺
GA029n0028_p0034a07║梧園文集募修祥符寺引天下叢林所建有禪有
GA029n0028_p0034a08║教有律如鼎之三足缺一不可而後世影宗掠教
GA029n0028_p0034a09║之徒興於是譚禪者肆為欺誑以誣世而滯於教
GA029n0028_p0034a10║者各持其一說以相角口舌之間夫生子不及父
GA029n0028_p0035a01║家門一世衰以古人畢世難見之智難行之行而
GA029n0028_p0035a02║望之庸下之器令提倡宗風者無論南宗北宗東
GA029n0028_p0035a03║土北土而各自謂如來真種如獅子吼百獸辟易
GA029n0028_p0035a04║有是理哉至於教也如來以詞無礙智義無礙智
GA029n0028_p0035a05║樂說無礙智辨才無礙智如是演說而後世口耳
GA029n0028_p0035a06║之學矜其師傳以相排擊立說甚多而意旨愈晦
GA029n0028_p0035a07║故大道之衰也非魔外之所能勝而魔外現佛身
GA029n0028_p0035a08║以勝之也佛不云乎著如來衣坐如來座壞如來
GA029n0028_p0035a09║法豈不痛哉律也者如五音之中宮商而無敢謬
GA029n0028_p0035a10║也如行師之知心與手背而無敢亂也如聽獄者
GA029n0028_p0036a01║之於五辭五色而無敢恃也聖人以為中人以上
GA029n0028_p0036a02║之資必不可望之庸流而立為律以鍛鍊融化之
GA029n0028_p0036a03║使之習於規矩準繩之中以銷其浮薄誇詐之習
GA029n0028_p0036a04║其於吾儒即所謂下學也如人夢中欲渡大河以
GA029n0028_p0036a05║猛力故忽然而覺覺後思之猛力無有下學之人
GA029n0028_p0036a06║守其力而不怠及其聞道為無首為無等等思其
GA029n0028_p0036a07║舊日所立為規矩準繩者則已無所用其力矣然
GA029n0028_p0036a08║則聖人之有律也其所以醫禪之狂而治教之替
GA029n0028_p0036a09║者乎吾杭會城之有祥符律寺創始蕭梁繼盛於
GA029n0028_p0036a10║有唐而宋真宗大中祥符初即以年號為寺名蓋
GA029n0028_p0037a01║重之也或曰廣袤九里或曰地五十畝唐宋盛時
GA029n0028_p0037a02║世風湻古魔外不作而篤生異人以多生願力主
GA029n0028_p0037a03║持至教而皆以戒行精嚴為佛事蓋叢林之教育
GA029n0028_p0037a04║後學無過於唐宋而佛剎之廣大亦無過祥符者
GA029n0028_p0037a05║其曰發心發至如來心也其曰眾善者因戒生定
GA029n0028_p0037a06║因定生慧種種十地十通十忍舍是則皆非也發
GA029n0028_p0037a07║如來心而所行止子弟之行則吾儒所謂堯舜孝
GA029n0028_p0037a08║弟而已是也眾善咸歸已能過有學人百倍千倍
GA029n0028_p0037a09║千萬億倍至優波泥沙陀分所莫能喻而皆以戒
GA029n0028_p0037a10║為本即吾儒所謂言忠信行篤敬也繼顏上人為
GA029n0028_p0038a01║臨濟兒孫慨然思法之弊皆由魔外之徒影宗而
GA029n0028_p0038a02║掠教於瓦礫荊棘之場其故基不及十分之一二
GA029n0028_p0038a03║者欲一一創建以鍛鍊融化於後起之有志者也
GA029n0028_p0038a04║即現佛身而為說法者也吾知四方之士與吾黨
GA029n0028_p0038a05║之崇信佛法者將踴躍趨赴若將不及矣喜書其
GA029n0028_p0038a06║事不第為祥符亦以錞於世之為佛法干城者
GA029n0028_p0038a07║乾隆二十九年龍興寺燬於鄰火
GA029n0028_p0038a08║北隅掌錄甲申十二月龍興寺為鄰火所燬惟經
GA029n0028_p0038a09║幢屹然無損
GA029n0028_p0038a10║乾隆間重修祥符寺
GA029n0028_p0039a01║有正味齋集重修祥符寺碑（見卷五）
GA029n0028_p0039a02║咸豐十一年寺俱燬於粵寇戒壇寺獨存同治七年
GA029n0028_p0039a03║重修戒壇寺
GA029n0028_p0039a04║此即僧敬堂之南庵別院今為戒壇寺亂後僧守
GA029n0028_p0039a05║白重修寺前為照壁入為面南佛殿三楹右側有
GA029n0028_p0039a06║門入為面南殿三楹面北殿三楹左右廂廡階前
GA029n0028_p0039a07║樹小石佛幢高三尺許後為放生池僧眾菜地計
GA029n0028_p0039a08║寺趾七畝
GA029n0028_p0039a09║同治十年清釐龍興寺基贖增舊址
GA029n0028_p0039a10║糧儲道如山諭善堂紳董札照得武林門內戒壇
GA029n0028_p0040a01║寺舊有唐開成二年所建尊勝石幢為杭州金石
GA029n0028_p0040a02║之冠迭經兵燹寺基為居民侵佔已盡此時如澈
GA029n0028_p0040a03║底清釐必致擾累閭閻惟石幢巍然獨存亟應設
GA029n0028_p0040a04║法保護以存掌故究竟龍興祥符戒壇三寺毘連
GA029n0028_p0040a05║之處現在尚存基地若干應即清丈明白以便將
GA029n0028_p0040a06║石幢照舊豎立除飭縣清查外合亟飭諭到該紳
GA029n0028_p0040a07║即便遵照一俟查明應如何擇地豎立即由該紳
GA029n0028_p0040a08║酌核禀辦毋違特諭仁和縣知縣姚待查示略
GA029n0028_p0040a09║現奉糧憲札開清丈龍興戒壇祥符三寺毘連之
GA029n0028_p0040a10║處尚存基地若干即便飭合里書清查繪圖申復
GA029n0028_p0041a01║并嚴飭不准擾及居民等因茲據復稱龍興寺與
GA029n0028_p0041a02║戒善廟兩地合併石幢適居其中請合為一寺以
GA029n0028_p0041a03║復龍興戒壇舊觀唯寺後靠東坐落東西二圖須
GA029n0028_p0041a04║增地三分五釐靠西坐落羲同二圖須增地二分
GA029n0028_p0041a05║七釐七毫一絲纔能取方合用又寺前對街臨河
GA029n0028_p0041a06║亦須增地二分八毫四絲備築照牆之用然均係
GA029n0028_p0041a07║民產請出示招認給償買回以便興建等情據此
GA029n0028_p0041a08║除申復　糧憲外合行出示仰該業戶及地保人
GA029n0028_p0041a09║等知悉茲處簽出界址現擬買歸寺用該業戶等
GA029n0028_p0041a10║迅即開明戶名畝分四至具結呈報聽候給價倘
GA029n0028_p0042a01║係無主之產即著地保確查禀復切勿觀望自誤
GA029n0028_p0042a02║云云善堂紳董丁丙禀復糧儲道禀略按浙江
GA029n0028_p0042a03║通志杭州府志仁和縣志俱載有祥符寺寺基廣
GA029n0028_p0042a04║袤九里前鴻博科徵士吳農祥記云地廣五十九
GA029n0028_p0042a05║畝九分寺為梁大同郡人鮑侃捨宅建唐易名為
GA029n0028_p0042a06║龍興宋額祥符遂合而稱曰龍興祥符戒壇寺石
GA029n0028_p0042a07║幢建於唐開成二年處士胡季良所書並有國一
GA029n0028_p0042a08║禪師真身塔洵杭城第一古蹟也後龍興祥符分
GA029n0028_p0042a09║為兩寺戒壇之壇字集韻上演切音善遂譌為戒
GA029n0028_p0042a10║善廟且奉宋殿司校施公全為社神志載廣袤九
GA029n0028_p0043a01║里與記稱五十九畝九分昔則占為閭井今則悉
GA029n0028_p0043a02║成瓦礫似難澈底清釐當呈請仁和縣姚飭據羲
GA029n0028_p0043a03║同二圖莊書丈得龍興寺基地一畝七分四釐六
GA029n0028_p0043a04║豪三絲東西二圖莊書丈得戒善廟基地一畝三
GA029n0028_p0043a05║分六釐八毫二絲兩地合併尊勝幢正居其中合
GA029n0028_p0043a06║為一寺方復龍興戒壇舊觀因寺後靠東坐落東
GA029n0028_p0043a07║西二圖須增地三分五釐由莊書查係監生施成
GA029n0028_p0043a08║章舊屋基址施成章以地歸佛寺情願喜捨靠西
GA029n0028_p0043a09║坐落羲同二圖本須增地二分七釐七毫一絲纔
GA029n0028_p0043a10║能取方適用由莊書查係張姓之產原地有二畝
GA029n0028_p0044a01║八分六釐張姓願一併出售禀由仁和縣批給地
GA029n0028_p0044a02║價錢二十八千六百文由職給付買回割出西面
GA029n0028_p0044a03║地一方將來備該里人建立戒善廟以存有舉莫
GA029n0028_p0044a04║廢之義又寺前對街臨河坐落東西羲同兩圖須
GA029n0028_p0044a05║增地二分零八毫四絲備山門甬道由莊書查係
GA029n0028_p0044a06║葉瀛洲之產寺僧前往勸募亦願捨入寺內通共
GA029n0028_p0044a07║龍興併歸戒善原地及新歸施葉張三姓地內留
GA029n0028_p0044a08║備戒善建廟地已有六畝五分三釐一毫九絲其
GA029n0028_p0044a09║過河坡上隙地本屬官街擬作照牆不致有礙行
GA029n0028_p0044a10║路此遵飭清釐寺基之情形也石幢經劫損裂卧
GA029n0028_p0045a01║陷土中現已鑲豎外護甎泥俟工成再啟以彰佛
GA029n0028_p0045a02║日禪師瘞塔亦清出土界觀音三昧井及錢王井
GA029n0028_p0045a03║並已挑濬甃石四圍築就土牆以方計在二百丈
GA029n0028_p0045a04║之數挑清瓦礫夯砌牆腳修築沿河坡磡立石牆
GA029n0028_p0045a05║門一副栗樹門一對連購地價職已墊付六百餘
GA029n0028_p0045a06║千俟各作算齊約需五百金之數而奉佛之殿棲
GA029n0028_p0045a07║僧之寮寸椽片瓦俱未籌估略具規模非三四千
GA029n0028_p0045a08║金不能集事還求俯念千年古蹟攸關上為　熙
GA029n0028_p0045a09║朝祝釐下為民生祈福之地加護法門圓成善果
GA029n0028_p0045a10║不獨住持僧人香花虔祝也
GA029n0028_p0046a01║十有二年重建龍興寺
GA029n0028_p0046a02║僧交熙募重建龍興寺疏武林城中罕存唐人遺
GA029n0028_p0046a03║蹟唯祥符橋之龍興寺有國一禪師天中塔及胡
GA029n0028_p0046a04║季良所書尊勝經幢幢下藏舍利五十四顆禪師
GA029n0028_p0046a05║寂于貞元壬申距今同治壬申越歲千有八十幢
GA029n0028_p0046a06║造於開成丁巳今亦千三十有五年寺剙於梁三
GA029n0028_p0046a07║易稱名龍興最先後稱祥符今析為兩寺自鮑老
GA029n0028_p0046a08║捨宅錢王禮塔蘇長公曾南豐上元觀燈各題詩
GA029n0028_p0046a09║什南渡以還立狀元局於此有元黃文獻公曾譔
GA029n0028_p0046a10║記略明則崇禎丙子忽放異光聞居士啟祥與諸
GA029n0028_p0047a01║檀信結復古會國朝順治乙未修幢著記乾隆
GA029n0028_p0047a02║時杭厲諸鴻博競賦詩詞種種功德不可思議咸
GA029n0028_p0047a03║豐辛酉羅剎浩劫閭井灰飛而幢塔巍然獨存佛
GA029n0028_p0047a04║日豈非八吉祥六殊勝之地哉糧憲如公發菩提
GA029n0028_p0047a05║心重興龍象施捨淨財如金布地惟古蹟雖顯鉅
GA029n0028_p0047a06║工待為欲募百千萬億之大緣謹倣五十四本之
GA029n0028_p0047a07║小簿伏祈萬戶生佛再世福星手雨七寶掌出兼
GA029n0028_p0047a08║金福不唐捐請題雁塔謹疏
GA029n0028_p0047a09║寺斜對祥符橋橋下水折而北合清湖之水臨河
GA029n0028_p0047a10║為照壁為山門人為佛殿五楹殿西首之一楹石
GA029n0028_p0048a01║佛座即國一禪師塔也觀音三昧井在殿前階下
GA029n0028_p0048a02║甃以石闌又後為八角經幢亭中豎經幢左右為
GA029n0028_p0048a03║兩廊壁嵌諸經石刻面南為石經堂三楹殿前之
GA029n0028_p0048a04║左為僧寮客堂禪堂十餘楹繚以短墉右皆為僧
GA029n0028_p0048a05║眾菜地空址沿牆由西折北修竹數百竿方池二
GA029n0028_p0048a06║水極澄澈即錢王井之遺計寺址六畝五分三釐
GA029n0028_p0048a07║一毫九絲
GA029n0028_p0048a08║光緒五年重建祥符寺
GA029n0028_p0048a09║僧真如募建寺門前為尊勝街入為左右廂廡各
GA029n0028_p0048a10║五楹中為門門內面南佛殿三楹真如圓寂左廂
GA029n0028_p0049a01║五楹皆圮報恩寺僧德敬增建禪室三楹計寺址
GA029n0028_p0049a02║九畝七分
GA029n0028_p0049a03║十八年續佃龍興寺地畝
GA029n0028_p0049a04║寺中原有基地六畝五分三釐一毫九絲寺僧宏
GA029n0028_p0049a05║憙禀請仁和縣尹伍公桂生批給寺外無主地
GA029n0028_p0049a06║東西共三畝三分三釐三毫九絲一忽又寺南隔
GA029n0028_p0049a07║街河口地八分五釐七毫張沙衖西地一畝六分
GA029n0028_p0049a08║均係羲同二圖承糧共計寺基地十二畝三分二
GA029n0028_p0049a09║釐八毫
GA029n0028_p0049a10║
GA029n0028_p0050a01║
GA029n0028_p0050a02║
GA029n0028_p0050a03║
GA029n0028_p0050a04║
GA029n0028_p0050a05║
GA029n0028_p0050a06║
GA029n0028_p0050a07║
GA029n0028_p0050a08║
GA029n0028_p0050a09║
GA029n0028_p0050a10║龍興祥符戒壇寺志卷一