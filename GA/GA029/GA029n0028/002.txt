GA029n0028_p0051a01║龍興祥符戒壇寺志卷二
GA029n0028_p0051a02║仁和張大昌輯
GA029n0028_p0051a03║寺宇
GA029n0028_p0051a04║大雄寶殿
GA029n0028_p0051a05║祥符古志略梁大同二年僧祐律師鼎建釋道
GA029n0028_p0051a06║宣續高僧傳隋開皇間皋亭神陳降祝捨其廟堂
GA029n0028_p0051a07║五間為眾善佛殿黃溍龍興祥符戒壇寺記元
GA029n0028_p0051a08║至元二十八年僧敬堂重建佛殿祥符古志略
GA029n0028_p0051a09║明天啟丁卯僧海音重建
GA029n0028_p0051a10║按梁惠皎高僧傳僧祐律師卒於天監十七年
GA029n0028_p0052a01║大同二年僧祐律師久告寂惟字之从亻从示
GA029n0028_p0052a02║古書相通通考又作右僧祐本梁楊都人或建
GA029n0028_p0052a03║殿在鮑老捨宅之前志略因鮑而誤天監為大
GA029n0028_p0052a04║同未可知也
GA029n0028_p0052a05║眾善講堂
GA029n0028_p0052a06║隋釋真觀築於眾善寺後以付門人玄鏡見續高
GA029n0028_p0052a07║僧傳
GA029n0028_p0052a08║東堂
GA029n0028_p0052a09║沈氏三先生集沈遼雲巢編如來八相二十四依
GA029n0028_p0052a10║圖讚昭慶法師導集眾緣圖畫如來及二十四祖
GA029n0028_p0053a01║於祥符寺之東堂唐杜中令先為圖讚辭多不詳
GA029n0028_p0053a02║俾余為敘其事庶使觀者既覩其相又考其行以
GA029n0028_p0053a03║崇多福焉八相一曰如來入胎二曰如來出胎三
GA029n0028_p0053a04║曰如來納妃四曰如來出家五曰如來降魔六曰
GA029n0028_p0053a05║如來成道七曰如來轉法輪八曰如來涅槃二十
GA029n0028_p0053a06║四祖一曰摩訶迦葉波二曰釋迦阿難三曰摩提
GA029n0028_p0053a07║田四曰商那和脩五曰優波毱多六曰提多迦七
GA029n0028_p0053a08║曰彌遮迦八曰佛陀難提九曰佛陀蜜多十曰脇
GA029n0028_p0053a09║尊者十一曰富那奢十二曰馬鳴十三曰毗羅十
GA029n0028_p0053a10║四曰龍樹十五曰提婆尊者十六曰羅睺羅尊者
GA029n0028_p0054a01║十七曰伽難提十八曰伽邪舍十九曰鳩摩羅馱
GA029n0028_p0054a02║二十曰闍夜多尊者二十一曰婆脩槃陀尊者即
GA029n0028_p0054a03║天親菩薩二十二曰摩奴羅二十三曰鶴勒那夜
GA029n0028_p0054a04║奢二十四曰師子尊者
GA029n0028_p0054a05║按雲巢編如來八相二十四依圖讚凡三十二
GA029n0028_p0054a06║章章十二句四言辭多不載
GA029n0028_p0054a07║觀音殿
GA029n0028_p0054a08║祥符古志略天順八年僧三藏寶庵慧真重建於
GA029n0028_p0054a09║正殿後今廢
GA029n0028_p0054a10║按天順二字誤當作紹興八年湻祐志三藏法
GA029n0028_p0055a01║師高宗時隨駕南渡慧真即三藏孫并建千佛
GA029n0028_p0055a02║閣祥符古志略亦曾載其人天順乃明英宗之
GA029n0028_p0055a03║年號
GA029n0028_p0055a04║九曲觀音院
GA029n0028_p0055a05║兩浙名賢外錄僧慶祥傳祥住祥符九曲觀音院
GA029n0028_p0055a06║號九曲禪師蘇文忠公有祥符九曲觀燈詩
GA029n0028_p0055a07║宋高僧傳可周以天成元年終于本房觀音院
GA029n0028_p0055a08║武林舊事九曲城下法濟院舊名觀音院有明爽
GA029n0028_p0055a09║二軒
GA029n0028_p0055a10║按成化府志法濟院在錢塘門外然南宋九曲
GA029n0028_p0056a01║城址距今城址之外也自改築後九曲之迹已
GA029n0028_p0056a02║莫可徵實
GA029n0028_p0056a03║伽藍殿
GA029n0028_p0056a04║祥符古志略原祀徑山龍王菩薩天啟丁卯僧海
GA029n0028_p0056a05║音重建
GA029n0028_p0056a06║千佛伽藍
GA029n0028_p0056a07║宋高僧希覺傳錢王文穆建千佛伽藍於龍興寺
GA029n0028_p0056a08║延覺主之
GA029n0028_p0056a09║千佛閣（亦名千佛寺疑即千佛伽藍之舊址）
GA029n0028_p0056a10║輿地紀勝千佛閣在軍器所東湻祐臨安志千
GA029n0028_p0057a01║佛閣院在錢塘縣軍器所東紹興五年六月以祥
GA029n0028_p0057a02║符寺舊基分建湻祐七年重建咸湻臨安志紹
GA029n0028_p0057a03║定己丑重建祥符古志略紹興間三藏法師建
GA029n0028_p0057a04║隨奉敕立為千佛寺三藏之孫慧真復來重建
GA029n0028_p0057a05║安福院（亦名安福寺）
GA029n0028_p0057a06║湻祐臨安志千佛寺係三藏法師隨駕南渡建立
GA029n0028_p0057a07║景定四年移請安福廢院為額成化杭州府志
GA029n0028_p0057a08║千佛閣安福寺在羲同安國坊元末燬西湖游
GA029n0028_p0057a09║覽志今廢為同仁祠
GA029n0028_p0057a10║純一院
GA029n0028_p0058a01║嘉靖仁和縣志千佛閣安福寺在武林坊紹興五
GA029n0028_p0058a02║年以祥符寺舊基分建湻祐七年建閣景定四年
GA029n0028_p0058a03║移請舊額安福元末兵燬嘉靖初重建併純一院
GA029n0028_p0058a04║同仁祠
GA029n0028_p0058a05║嘉靖仁和縣志嘉靖十六年巡撫浙江監察御史
GA029n0028_p0058a06║周公汝員改安福寺為同仁祠祀餘姚孫忠烈公
GA029n0028_p0058a07║胡端敏公王文成公給帖住舊僧圃裕等侍香火
GA029n0028_p0058a08║阮元石刻記仁和縣武林坊有同仁祠祀端敏
GA029n0028_p0058a09║及孫尚書燧王新建守仁以宸濠之變孫遇害王
GA029n0028_p0058a10║定亂而公實首發其奸故合祠之予近編兩浙祠
GA029n0028_p0059a01║墓防護錄咨部飭官護之同仁祠其一也嘉慶七
GA029n0028_p0059a02║年秋八月巡撫阮元識祠後人生員胡夢陽上石
GA029n0028_p0059a03║兩浙防護錄宸濠之亂世甯發其奸燧遇害守
GA029n0028_p0059a04║仁定亂祠名同仁在羲同二圖武林坊北隅掌
GA029n0028_p0059a05║錄同仁祠在闊板橋西祥符寺千佛閣故基也
GA029n0028_p0059a06║紳士朱智王同孫炳奎胡祖蔭呈請仁和縣伍公
GA029n0028_p0059a07║復祠畧同仁祠咸豐辛酉被燬地為菜畦勢漸湮
GA029n0028_p0059a08║沒爰稽舊乘按三公位次為前明提學副使陳公
GA029n0028_p0059a09║儒所定奉孫於中胡王左右之每歲六月十四日
GA029n0028_p0059a10║致祭蓋宸濠以是日舉兵孫公是日死節也並查
GA029n0028_p0060a01║公別有專祠在湧金門外河濱刼後已改八旗駐
GA029n0028_p0060a02║防忠義墳無可興復轉不若胡公之祠在橫塘王
GA029n0028_p0060a03║公之祠在慈雲嶺東春秋尚有祀典可修似同仁
GA029n0028_p0060a04║祠本為孫公首祀之處今且權作專祠之所清查
GA029n0028_p0060a05║祠基計九畝四分二釐二毫九絲先建饗堂三楹
GA029n0028_p0060a06║祠門一座繚以周垣自後請六月十四日致祭光
GA029n0028_p0060a07║緒十八年五月詳准立案
GA029n0028_p0060a08║按夢粱錄懷遠橋之西曰貢院橋趙氏仁和縣
GA029n0028_p0060a09║志今呼闊板橋以橋心但用丈許大紫石一塊
GA029n0028_p0060a10║兩頭跨街處亦然俗故有此稱姚靖曰余幼時
GA029n0028_p0061a01║及見橋柱貢院二字鐫款
GA029n0028_p0061a02║又按康熙二十三年僧慧乘宗翰法也通頁因
GA029n0028_p0061a03║修志爭為祠為寺名目涉訟刷黃致遭責逐祠
GA029n0028_p0061a04║產斷歸三姓子孫文成公後裔志普祠碑跋云
GA029n0028_p0061a05║武穆之祠亦智果之遺址表忠之觀即妙因之
GA029n0028_p0061a06║舊院豈得復為寺哉斯言是也然四僧者各衞
GA029n0028_p0061a07║其教雖甚嗔癡亦堪悲憫耳
GA029n0028_p0061a08║淨土院
GA029n0028_p0061a09║神州古史考僧守直住龍興淨土院
GA029n0028_p0061a10║諸天閣
GA029n0028_p0062a01║祥符古志略諸天閣至元中僧鏡堂（即敬堂）重建今
GA029n0028_p0062a02║廢為寶極觀
GA029n0028_p0062a03║寶極觀
GA029n0028_p0062a04║嘉靖仁和縣志寶極觀舊名玄元菴在觀橋西北
GA029n0028_p0062a05║茶場巷元延祐五年道士張無為創建既又有汪
GA029n0028_p0062a06║月海蔡原真重開拓之殿宇一新以接往來雲水
GA029n0028_p0062a07║逮至我朝有真人周思得者歸老羽化賜觀額
GA029n0028_p0062a08║西湖游覽志寶極觀在報恩坊內舊玄元庵元延
GA029n0028_p0062a09║祐五年張無為建明永樂間道士周思得者仁和
GA029n0028_p0062a10║人操行雅潔精五雷法成祖聞其名召試稱旨建
GA029n0028_p0063a01║天將廟居扈從北征累著功績仁宗建玉虛延恩
GA029n0028_p0063a02║殿宣宗建彌羅寶閣崇玄演法殿改廟額為大德
GA029n0028_p0063a03║觀英宗建紫極殿寵遇優渥景泰初歸老故庵甘
GA029n0028_p0063a04║茹澹泊其門人以法顯者殆百餘人其時異人號
GA029n0028_p0063a05║赤腳張亦寓觀中與思得友善成化間其徒呂道
GA029n0028_p0063a06║亨得寵憲宗詔徙玄元庵於思得墓左而改其故
GA029n0028_p0063a07║居曰寶極康熙杭州府志張三丰修煉武當三
GA029n0028_p0063a08║教避穀卧雪能前知後居寶極觀聞胡濙至遁去
GA029n0028_p0063a09║仁和縣志觀中祀真武帝左為崇恩殿右為隆
GA029n0028_p0063a10║恩殿後太清殿前為四將殿繚以門垣翼以廊廡
GA029n0028_p0064a01║時則請奏恩許優免一應差徭咸豐三年重修
GA029n0028_p0064a02║三清殿亂後右側隆恩殿燬餘俱存其左為關帝
GA029n0028_p0064a03║廟同治間權為寶浙局後亦停鑪
GA029n0028_p0064a04║慈順庵
GA029n0028_p0064a05║嘉靖仁和縣志慈順庵在羲同坊明萬厤間僧如
GA029n0028_p0064a06║光建庵奉母焚修因名慈順庵即祥符寺諸天閣
GA029n0028_p0064a07║舊趾康熙仁和縣志慈順庵在羲同二圖即祥
GA029n0028_p0064a08║符寺諸天閣舊址明萬厤甲寅僧如光重建因奉
GA029n0028_p0064a09║母焚修易名慈順至今古樹陰森相傳為梁宋時
GA029n0028_p0064a10║物咸豐十一年亂燬光緒七年古雲庵尼僧重
GA029n0028_p0065a01║建佛殿三楹以慈順為額
GA029n0028_p0065a02║按此與寶極觀均稱舊為諸天閣殆分析其地
GA029n0028_p0065a03║為二
GA029n0028_p0065a04║觀音閣
GA029n0028_p0065a05║黃溍龍興祥符戒壇寺記元至元二十八年僧敬
GA029n0028_p0065a06║堂建
GA029n0028_p0065a07║賢首教院
GA029n0028_p0065a08║晉水禪師碑翰林學士沈公守杭於祥符寺置賢
GA029n0028_p0065a09║首教院
GA029n0028_p0065a10║東藏
GA029n0028_p0066a01║大智禪師傳少依祥符寺東藏慧鑑禪師咸湻
GA029n0028_p0066a02║臨安志元照少居祥符東藏
GA029n0028_p0066a03║方丈
GA029n0028_p0066a04║黃溍龍興祥符戒壇寺記元至元二十八年僧敬
GA029n0028_p0066a05║堂建
GA029n0028_p0066a06║演法堂
GA029n0028_p0066a07║仝上
GA029n0028_p0066a08║鐘樓
GA029n0028_p0066a09║仝上
GA029n0028_p0066a10║函輕輪藏
GA029n0028_p0067a01║黃溍龍興祥符戒壇寺記秀公至元之四年作輪
GA029n0028_p0067a02║藏覆以大厦而函經以實之
GA029n0028_p0067a03║靜室南庵（今之戒壇寺即其址）
GA029n0028_p0067a04║祥符古志略戒壇院遺址今在金雞兜靜室南庵
GA029n0028_p0067a05║嚴元照南庵放生池記會城武林門內有僧廬
GA029n0028_p0067a06║曰南庵南庵者故明季沈澤民所捨宅也康熙
GA029n0028_p0067a07║仁和縣志戒壇院俗名南庵即祥符下院
GA029n0028_p0067a08║敬堂恭禪師祠（在南庵內）
GA029n0028_p0067a09║黃溍龍興祥符戒壇寺記秀公於至元四年作別
GA029n0028_p0067a10║院於城西以祠恭公
GA029n0028_p0068a01║恭敬堂
GA029n0028_p0068a02║成化杭州府志紀遺三恭敬堂在祥符橋大中祥
GA029n0028_p0068a03║符寺
GA029n0028_p0068a04║案此恭敬堂疑即恭公敬堂祠文有敓誤因作
GA029n0028_p0068a05║恭敬堂
GA029n0028_p0068a06║東鮑府
GA029n0028_p0068a07║舊祀捨宅之梁鮑公侃以為社神今改為忠烈王
GA029n0028_p0068a08║廟在寶極觀之西市儈祀吳專諸於中以為庖膾
GA029n0028_p0068a09║之祖師葢誤鮑音為庖庖丁皆往祈禱五髭鬚杜
GA029n0028_p0068a10║十姨俗習沿訛莫能與辨
GA029n0028_p0069a01║貓兒庵（即西鮑府亦曰鮑公古社又稱鮑公捨宅）
GA029n0028_p0069a02║祥符古志略在祥符橋北尊勝幢之東南北隅
GA029n0028_p0069a03║掌錄石幢之南有貓兒庵乃鮑老捨宅後所棲之
GA029n0028_p0069a04║故地黃模詩擇里鮑公社今庵燬於亂存牆
GA029n0028_p0069a05║界石二方左刻鮑公古社右刻西鮑府
GA029n0028_p0069a06║戒善廟
GA029n0028_p0069a07║戒善即戒壇音轉而誤里人建為社祠祀宋殿司
GA029n0028_p0069a08║校施公全杭俗尊之曰興福明王亂後燬同治十
GA029n0028_p0069a09║年清釐龍興寺基地歸寺中別劃地為廟址以為
GA029n0028_p0069a10║建社祠之用
GA029n0028_p0070a01║龍興寺佛殿
GA029n0028_p0070a02║同治十二年僧交熙建殿五間復隋時僧真觀所
GA029n0028_p0070a03║建眾善寺佛殿五間之舊楊文杰題殿柱聯云
GA029n0028_p0070a04║宅捨大同塔棲大覺額改大中遙遙千三百年清
GA029n0028_p0070a05║淨法場白社華嚴延象教經傳元照鐙放元宵
GA029n0028_p0070a06║基興元代湛湛五十四顆光明舍利寶幢尊勝振
GA029n0028_p0070a07║龍天
GA029n0028_p0070a08║佛頂尊勝陀羅尼經幢亭
GA029n0028_p0070a09║僧交熙募建經幢亭復古舍利會疏惟虎林祖山
GA029n0028_p0070a10║有龍興佛寺鮑公捨宅唐代建幢數千百言鐫陀
GA029n0028_p0071a01║羅尼於上五十四顆藏舍利子其中揚佛法僧之
GA029n0028_p0071a02║真詮厤宋元明而不墜崇禎丙子大復古緣咸豐
GA029n0028_p0071a03║庚申遽罹浩劫埽狼煙而重清佛地崇象教而再
GA029n0028_p0071a04║覩人天惟尊勝之靈光尚淨庭而屹立因思王朝
GA029n0028_p0071a05║阿育尚遠涉夫四明珠現牟尼可首湮乎十寶用
GA029n0028_p0071a06║勼眾志得集勝因翼八面之高亭僃萬緣之朝禮
GA029n0028_p0071a07║香花供養瓔珞莊嚴所募淨財咸歸妙用永結龍
GA029n0028_p0071a08║華之會如題雁塔之名亭八角中豎經幢環幢
GA029n0028_p0071a09║為圓几繞之以闌刻木為聯髹漆之字飾以金凡
GA029n0028_p0071a10║四皆集陀羅尼經中語仁和陳霖書云爾時善
GA029n0028_p0072a01║住依法受持滿六日六夜　惟願如來隨其福利
GA029n0028_p0072a02║厤三十三天（正書）會稽陶濬宣書云逌置窣堵波
GA029n0028_p0072a03║隨其福利　猶如摩尼寶瀞等虛空（篆書）錢塘王
GA029n0028_p0072a04║同書云名為如來能淨一切惡道　受持此法護
GA029n0028_p0072a05║世四大天王（篆書）平湖徐惟琨書云一切惡道一
GA029n0028_p0072a06║切業鄣一切諸病悉皆消除　希有如來希有妙
GA029n0028_p0072a07║法希有明驗咸共讚言（正書）
GA029n0028_p0072a08║石經堂
GA029n0028_p0072a09║高行篤篆額跋云西京石刻十三經及五經文字
GA029n0028_p0072a10║九經字樣為開成二年鄭覃勘定此陀羅尼經幢
GA029n0028_p0073a01║亦開成二年鄭徹建造厯梁宋元明凡五修　國
GA029n0028_p0073a02║初雲棲耆㝛廣彰摹刻幢經後里中丁敬身隱君
GA029n0028_p0073a03║張為詩歌名流繼詠古緣大顯隱君鄰居鄭晝人
GA029n0028_p0073a04║處士授經之暇嘗導其學徒竹舟松生兩丁君瞻
GA029n0028_p0073a05║禮幢下咸豐辛酉之劫處士殉義兩丁君追念師
GA029n0028_p0073a06║門以幢肇鄭氏題詠實啟於丁雲棲沙門瑞公為
GA029n0028_p0073a07║之主持披荊拓地締搆莊嚴龕鄭先生主於其中
GA029n0028_p0073a08║以緜香火功德因緣種種巧合有不可思議者兩
GA029n0028_p0073a09║丁君固讀儒書爰本開成石經之名顏其堂而屬
GA029n0028_p0073a10║余篆額蓋始終不忘鄭氏云同治十三年甲戌長
GA029n0028_p0074a01║至節高行篤記無錫秦緗業題石經堂聯南操
GA029n0028_p0074a02║禪師大會億萬人於此啟華嚴四季社　東坡學
GA029n0028_p0074a03║士正月十五夜曾來觀祥符九曲燈（隸書）錢塘高
GA029n0028_p0074a04║學治題石經堂聯五十四顆尊藏舍利子　萬二
GA029n0028_p0074a05║千人諦聽陀羅尼（正書）
GA029n0028_p0074a06║祥符寺佛殿
GA029n0028_p0074a07║光緒五年僧真如重建報恩寺僧德敬重修於光
GA029n0028_p0074a08║緒七年
GA029n0028_p0074a09║戒壇寺佛殿
GA029n0028_p0074a10║同治七年僧守白重修光緒間屢葺頓復舊觀
GA029n0028_p0075a01║龍興寺天王殿
GA029n0028_p0075a02║光緒十六年僧宏憙募建
GA029n0028_p0075a03║
GA029n0028_p0075a04║
GA029n0028_p0075a05║
GA029n0028_p0075a06║
GA029n0028_p0075a07║
GA029n0028_p0075a08║
GA029n0028_p0075a09║
GA029n0028_p0075a10║龍興祥符戒壇寺志卷二