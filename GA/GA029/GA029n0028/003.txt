GA029n0028_p0077a01║龍興祥符戒壇寺志卷三
GA029n0028_p0077a02║仁和張大昌輯
GA029n0028_p0077a03║古蹟
GA029n0028_p0077a04║法華塔
GA029n0028_p0077a05║咸湻臨安志舊志有法華塔端拱元年僧文定建
GA029n0028_p0077a06║咸平二年賜名輿地紀勝法華塔在杭州府城祥
GA029n0028_p0077a07║符寺建塔以七寶打碎為末和漆成之鍼血書法
GA029n0028_p0077a08║華經內外佛像萬餘皆七寶所成
GA029n0028_p0077a09║天中塔
GA029n0028_p0077a10║國一禪師傳貞元九年德宗諡號曰貞元大覺禪
GA029n0028_p0078a01║師塔曰天中祥符古志略大覺禪師塔唐貞元
GA029n0028_p0078a02║年建今民家葉姓屋下玉几山房聽雨錄順治
GA029n0028_p0078a03║初長白佟公國器重修張尚美瞻禮尊勝幢探
GA029n0028_p0078a04║索徑山國一禪師真身塔緣起唐國一禪師為徑
GA029n0028_p0078a05║山開山元祖考徑山志師末順刺史之請居州之
GA029n0028_p0078a06║龍興寺及將示滅於龍興先期三日告眾曰當葬
GA029n0028_p0078a07║吾於南庭隙地勿封勿樹恐妨僧徒菜地等語德
GA029n0028_p0078a08║宗追諡貞元大覺禪師賜其塔曰天中至天復中
GA029n0028_p0078a09║錢氏裂土許再思兵亂發塔見二缸合藏肉身如
GA029n0028_p0078a10║生髮長覆面士卒悚拜而去吳越王以厚禮重葬
GA029n0028_p0079a01║於舊塔因是人始知師全身不散之塔的在於龍
GA029n0028_p0079a02║興矣今塔覆於佛殿西首累石為臺塑像於上
GA029n0028_p0079a03║鐵塔
GA029n0028_p0079a04║武林梵志戒壇院在祥符橋內有鐵塔基咸湻
GA029n0028_p0079a05║臨安志大鐵塔一在軍器所作院
GA029n0028_p0079a06║大青石塔
GA029n0028_p0079a07║咸湻臨安志大青石塔二在軍器所作院祥符
GA029n0028_p0079a08║古志略青石塔在軍器所今廢
GA029n0028_p0079a09║小石塔
GA029n0028_p0079a10║咸湻臨安志小石塔二在寺門及黃六家祥符
GA029n0028_p0080a01║古志略一見在寺前民家
GA029n0028_p0080a02║尊勝陀羅尼經石幢
GA029n0028_p0080a03║祥符古志略幢二座一在柴房下一在俞屋下崇
GA029n0028_p0080a04║禎丙子放光震地涌出眾善贖出
GA029n0028_p0080a05║按今僅存一座詳下金石
GA029n0028_p0080a06║慈雲普會寶塔石基
GA029n0028_p0080a07║舊在慈雲禪院亂後院燬此石與甲乙流傳據帖
GA029n0028_p0080a08║碑俱棄瓦礫中因移此石基供寺中方擬更移據
GA029n0028_p0080a09║帖碑而已為收廢石者取去毀之莫可復究詳下
GA029n0028_p0080a10║金石
GA029n0028_p0081a01║觀音三昧井
GA029n0028_p0081a02║祥符古志略觀音三昧井在貓兒庵基硯林詩
GA029n0028_p0081a03║集石幢詩注觀音三昧井去經幢不數武塼甃參
GA029n0028_p0081a04║差石闌已失又云三昧井只存窪水今在佛殿
GA029n0028_p0081a05║前重加浚治構石闌高二尺許足供寺中汲爨
GA029n0028_p0081a06║錢王井
GA029n0028_p0081a07║夢粱錄祥符寺中向吳越王于寺內開井九百九
GA029n0028_p0081a08║十九眼後改創軍器所陻塞僅存數井耳黃溍
GA029n0028_p0081a09║龍興祥符戒壇寺記有司驗得鐵塔一石塔二古
GA029n0028_p0081a10║井九成化杭州府志吳越王開凡九十九眼今
GA029n0028_p0082a01║湮塞僅存數井康熙仁和縣志吳越王開有九
GA029n0028_p0082a02║十九眼今湮塞僅存三祥符古志略吳越王所
GA029n0028_p0082a03║鑿散在寺內及民家有正味齋詞注錢武肅王
GA029n0028_p0082a04║於寺鑿九十九眼今百井坊巷疑即其地北隅
GA029n0028_p0082a05║掌錄咸湻志山川十六祥符寺井吳越王開凡九
GA029n0028_p0082a06║百九十眼後為軍器所陻塞今僅存數井寺觀二
GA029n0028_p0082a07║錢王井九百九十眼今存者無幾並云九百九十
GA029n0028_p0082a08║夢粱錄同而湻祐志則云有井九十九眼洪武杭
GA029n0028_p0082a09║州府志（書今不傳見永樂大典）有錢王所鑿九十九眼井成
GA029n0028_p0082a10║化志同按此係咸湻志誤而夢粱錄承之湻祐洪
GA029n0028_p0083a01║武成化三志是也樓宣獻武林山詩吳越大築緇
GA029n0028_p0083a02║黃廬為穿百井以壓之尤為顯證今寺後有百井
GA029n0028_p0083a03║坊巷當從此得名十國春秋寶正六年浚中興寺
GA029n0028_p0083a04║戒壇院井井九十九眼則九十九是眼數非井數
GA029n0028_p0083a05║明矣
GA029n0028_p0083a06║按黃氏此說以九百九十之數為誤文良塙樓
GA029n0028_p0083a07║攻媿詩夢粱錄引之則吳自牧自為矛盾也謂
GA029n0028_p0083a08║是眼數非井數此說殊失之一井謂之一眼自
GA029n0028_p0083a09║是常語或於井上石甃分數眼者亦有之如所
GA029n0028_p0083a10║謂雙眼井四眼井是也其實石甃下只一眼耳
GA029n0028_p0084a01║若於一井甃上鑿眼九十九既乏此巨石而其
GA029n0028_p0084a02║井亦幾成蓮蕩若是分數井共鑿眼九十九則
GA029n0028_p0084a03║井亦自有定數矣安得謂非井數哉今亂後重
GA029n0028_p0084a04║浚在龍興菜地旁者二在祥符者一康熙縣志
GA029n0028_p0084a05║云僅存三井今與相合
GA029n0028_p0084a06║放生池
GA029n0028_p0084a07║北隅掌錄沈氏放生池沈氏東銓第前之二大池
GA029n0028_p0084a08║也池之左右復有五池蔡木龕丈云其西北百步
GA029n0028_p0084a09║即予之是一蘧廬每雨池水泛溢遂合眾池之水
GA029n0028_p0084a10║歸入一澗穿蘧廬入斜橋毛奇齡記崇禎七年
GA029n0028_p0085a01║沈澤民先生捨其池為放生池沈八公者（名荀龍）先
GA029n0028_p0085a02║生之季子也以十五緡錢質貴門其友各齎一緡
GA029n0028_p0085a03║贖之康熙三十七年重標曰放生池嚴元照記
GA029n0028_p0085a04║南庵之旁有池廣百有三十步亦捨以放生今又
GA029n0028_p0085a05║湮廢吾友何君元錫家與南庵鄰及與同人醵金
GA029n0028_p0085a06║先復其三之一以漸復其餘
GA029n0028_p0085a07║按今池在戒壇寺後劫後未廢兩記石皆使全
GA029n0028_p0085a08║文錄存金石見後嚴記在嘉慶十七年
GA029n0028_p0085a09║寶極觀十景
GA029n0028_p0085a10║孤雲訪道鳳陽苗衷詩身騎金虎佩蒼精　遠向
GA029n0028_p0086a01║蓬萊謁舊盟千樹紅桃百壺酒　與君漫飲話長生
GA029n0028_p0086a02║錢塘秦邦福詩一卷老子書　靜領無為趣抽簪
GA029n0028_p0086a03║扣雲關　只恐雲攔住仁和林則茂詩可道非常
GA029n0028_p0086a04║道　一片孤雲孤欲訪不知處　妙與天地樞
GA029n0028_p0086a05║赤腳談玄邱南賈愚詩嬾著雙鳧姓便揚　也曾
GA029n0028_p0086a06║因此動明王從來不受人纏縛　嬴得芳名萬古香
GA029n0028_p0086a07║秦邦福詩汗腳一尺三　不屨亦不襪衝口寓元
GA029n0028_p0086a08║機　泉流而風發林則茂詩拖泥而帶水　腳重八
GA029n0028_p0086a09║十斤真玄之又玄　實聞所未聞
GA029n0028_p0086a10║蒼松雪鶴苗衷詩別卻緱山歲月長　琳宮樹色
GA029n0028_p0087a01║更蒼蒼曉依樹葉煙籠玉　夜啄空庭月影霜引呪
GA029n0028_p0087a02║每思銀甕水　聽經還履石壇香天風吹醒烟霞夢
GA029n0028_p0087a03║　飛伴山遊覽八荒秦邦福詩松髯蒼何疏　鶴髮
GA029n0028_p0087a04║白且潔道人術長生　髯修髮如漆林則茂詩鶴
GA029n0028_p0087a05║壽不知紀　雲情無此閒道人默爾息　靜日閉松關
GA029n0028_p0087a06║玉沼金鱗賈愚詩一泓寒玉浸芙蓉　隔斷桃花
GA029n0028_p0087a07║浪幾重釣餌不來香跡隱　此心無復望成龍秦
GA029n0028_p0087a08║邦福詩石闌環方池　波影浮碧玉物理悟悠然　鱗
GA029n0028_p0087a09║鱗三十六林則茂詩方流白於玉　沼上生遐心
GA029n0028_p0087a10║莫謂金鱗小　能作三日霖
GA029n0028_p0088a01║祖庭秋月苗衷詩虛亭幽敞夜漫漫　璧月流輝
GA029n0028_p0088a02║照石壇影浸羽衣銀兔溼　光浮玉宇露華寒鉤簾
GA029n0028_p0088a03║屢入杯中吸　掬水還從掌上乾幾度晚天風細細
GA029n0028_p0088a04║　置身疑在五雲端秦邦福詩圓靈證道心　涼爽
GA029n0028_p0088a05║沁仙骨何煩申法師　御風游月窟林則茂詩近
GA029n0028_p0088a06║祖張無為　遠祖張道陵月不分今古　空庭秋氣澄
GA029n0028_p0088a07║仙閣朝霞苗衷詩仙閣平明啟曙扉　九天霞彩
GA029n0028_p0088a08║遠稀微千章捧日花間見　五色文成鳥外飛爛漫
GA029n0028_p0088a09║繡紋浮錦障　鬱蔥佳氣晃朝衣道人已得長生術
GA029n0028_p0088a10║　食盡精華養素機秦邦福詩霞帔加星冠　曾膺
GA029n0028_p0089a01║紫泥召紅牆紺宇間　榮光先照耀林則茂詩丹
GA029n0028_p0089a02║光騰五色　豔豔鬬朝霞往來高閣上　仙子多於麻
GA029n0028_p0089a03║觀橋春水賈愚詩門前流水綠迢迢　春抹鵞黃
GA029n0028_p0089a04║上柳條半夜雨聲渾似洗　一篙新漲欲平橋秦
GA029n0028_p0089a05║邦福詩長虹吸春水　門前緣無垢倦眼讀南華　潄
GA029n0028_p0089a06║齒禮北斗林則茂詩三尺橋下水　澈底無纖塵
GA029n0028_p0089a07║流出真丹液　蓬蓬生遠春
GA029n0028_p0089a08║環林夕照會稽陳贄詩瑤草琅玕翠滿林　洞天
GA029n0028_p0089a09║開處快登臨道人相契談玄久　不覺虛簷墮夕陰
GA029n0028_p0089a10║秦邦福詩瑤草接琪花　春長不知老背手看西
GA029n0028_p0090a01║山　夕陽無限好林則茂詩福地洞天府　叢林環
GA029n0028_p0090a02║其中世上三千年　一度斜陽紅
GA029n0028_p0090a03║石壇丹桂慈湖江山詩瓊樹婆娑發露叢　託根
GA029n0028_p0090a04║曾在廣寒宮天風吹下金千斛　人醉虛壇月影中
GA029n0028_p0090a05║秦邦福詩天香落瑤臺　仙風澹秋味所寶惟不
GA029n0028_p0090a06║貪　卻識金銀氣林則茂詩仙壇石百級　其上真
GA029n0028_p0090a07║靈過桂子落如雨　天香雲外多
GA029n0028_p0090a08║玄圃緋桃苗衷詩東風吹暖報春華　玄圃新開
GA029n0028_p0090a09║滿樹花平漲錦雲迷鶴氅　亂飄紅雨點丹砂當年
GA029n0028_p0090a10║緱嶺應同品　比地元都足並誇片片盡隨流水去
GA029n0028_p0091a01║　行人疑是武陵家秦邦福詩幾叢灼灼華　和露
GA029n0028_p0091a02║分天上瞬息三千年　蟠桃作供養林則茂詩武
GA029n0028_p0091a03║陵在塵境　㬅倩亦凡夫自笑非劉郎　重來無一株
GA029n0028_p0091a04║
GA029n0028_p0091a05║
GA029n0028_p0091a06║
GA029n0028_p0091a07║
GA029n0028_p0091a08║
GA029n0028_p0091a09║
GA029n0028_p0091a10║
GA029n0028_p0092a01║
GA029n0028_p0092a02║
GA029n0028_p0092a03║
GA029n0028_p0092a04║
GA029n0028_p0092a05║
GA029n0028_p0092a06║
GA029n0028_p0092a07║
GA029n0028_p0092a08║
GA029n0028_p0092a09║
GA029n0028_p0092a10║龍興祥符戒壇寺志卷三