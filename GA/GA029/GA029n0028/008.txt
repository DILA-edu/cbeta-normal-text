GA029n0028_p0291a01║龍興祥符戒壇寺志卷八
GA029n0028_p0291a02║仁和張大昌輯
GA029n0028_p0291a03║僧伽列傳
GA029n0028_p0291a04║建初僧祐律師傳
GA029n0028_p0291a05║釋僧祐本姓俞氏其先彭城下邳人父世居于建業
GA029n0028_p0291a06║祐年數歲入建初寺禮拜因踴躍樂道不肯還家
GA029n0028_p0291a07║父母憐其志且許入道師事僧範道人年十四家
GA029n0028_p0291a08║人密為訪婚祐知避至空林投法達法師達亦戒
GA029n0028_p0291a09║德精嚴為法門梁棟祐師奉竭誠及年滿具戒執
GA029n0028_p0291a10║操堅明初受業於沙門法穎穎既一時名匠為律
GA029n0028_p0292a01║學所宗祐乃竭思鑽求無懈昏曉遂大精律部有
GA029n0028_p0292a02║邁先哲齊竟陵文宣王每請講律聽眾常七八百
GA029n0028_p0292a03║人永明中敕入吳試簡五眾并宣講十誦更伸受
GA029n0028_p0292a04║戒之法凡獲信施悉以治定林建初及修繕諸寺
GA029n0028_p0292a05║并建無遮大集捨身齋等及造立經藏搜校卷軸
GA029n0028_p0292a06║使夫寺廟廣開法言無墜咸其力也祐為性巧思
GA029n0028_p0292a07║能自準心計及匠人依標尺寸無爽故光宅攝山
GA029n0028_p0292a08║大像剡縣石佛寺並請祐經始準畫儀則（高僧傳）先
GA029n0028_p0292a09║是建安王聞始豐剡溪之夢以僧護所造石像經
GA029n0028_p0292a10║年始成面像奏詔祐董其事天監十五年告成舊
GA029n0028_p0293a01║說祐宣律師前身也（嘉泰會稽志）梁武帝深相禮遇凡
GA029n0028_p0293a02║僧事碩疑皆敕就審決年衰腳疾敕聽乘輿入內
GA029n0028_p0293a03║殿為六官受戒其見重如此開善智藏法音慧廓
GA029n0028_p0293a04║皆崇其德素請事師禮臨川王宏南平偉儀同陳
GA029n0028_p0293a05║郡袁昻永康定公主貴嬪丁氏並崇其戒範盡師
GA029n0028_p0293a06║資之敬凡白黑門徒一萬一千餘人以天監十七
GA029n0028_p0293a07║年五月二十六日卒于建初寺春秋七十有四因
GA029n0028_p0293a08║窆于開善路西定林之舊墓焉弟子正度立碑頌
GA029n0028_p0293a09║德東莞劉勰製文初祐集經藏既成使人鈔撰要
GA029n0028_p0293a10║事為三藏記法苑記世界記釋迦譜及宏明集等
GA029n0028_p0294a01║皆行於世（高僧傳明律篇）
GA029n0028_p0294a02║按發心寺之建傳無明文然云修繕諸寺又云
GA029n0028_p0294a03║寺廟廣開皆其力又至剡縣造像則建寺於杭
GA029n0028_p0294a04║不為無徵矣
GA029n0028_p0294a05║聖達真觀禪師傳
GA029n0028_p0294a06║釋真觀字聖達吳郡錢唐人俗姓范氏祖延蒸給事
GA029n0028_p0294a07║黃門侍郎父兌通直散騎常侍母桓氏溫良有德
GA029n0028_p0294a08║嘗悱憤無嗣潔齋立誓誦藥師觀世音金剛般若
GA029n0028_p0294a09║願求智子紹嗣名家時獻統所圖迦毗羅王者在
GA029n0028_p0294a10║上定林寺叵有靈異躬往祈禱刻寫容影事像若
GA029n0028_p0295a01║真依藥師經七日行法至於三夕覺遊光照身自
GA029n0028_p0295a02║爾志性非恆言輒詣達及其誕育奇相不倫左掌
GA029n0028_p0295a03║仙文右掌人字口流津液充潤榮府從幼至終未
GA029n0028_p0295a04║嘗患渴故體膚光偉雖老不衰舌文交加狀如羅
GA029n0028_p0295a05║綺故得含章蘊辯開神明悟又聲韻鐘鈴捷均風
GA029n0028_p0295a06║雨其見聞者莫不小有大槩五歲能蔬齋或登衣
GA029n0028_p0295a07║篋或執扇箒戲為談講八歲通詩禮和庾尚書林
GA029n0028_p0295a08║檎之作十六儒道羣經柱下河上無所遺隱時又
GA029n0028_p0295a09║流涉碁琴暢懷文集日新月異師友驚忻嘗共友
GA029n0028_p0295a10║人逍遙津渚有善相者迎而拜曰年少當為大法
GA029n0028_p0296a01║師後即專誦淨名般若志存入道伺機承色二親
GA029n0028_p0296a02║弗許乃迦毗降夢子欲開籠勿令在網此非黠慧
GA029n0028_p0296a03║父母咸開心隨喜啟敕降言并賜衣缽義興生法
GA029n0028_p0296a04║師行潔小震躬為翦落大德貞律師道藹雲陽請
GA029n0028_p0296a05║任和尚研思十誦一遍能述又從華林圓法師受
GA029n0028_p0296a06║成實論十遍十覆超振前標自謂解成可填以行
GA029n0028_p0296a07║也始誦法華日限一卷因斯通夢汝有大根忽守
GA029n0028_p0296a08║小道深可惜也遂往興皇聽摩訶衍質疑明難唐
GA029n0028_p0296a09║突玄門朗公精通綽然復加脂粉吾出講八年無
GA029n0028_p0296a10║一問至此能使妙義開神真吾師矣仍從北面數
GA029n0028_p0297a01║載研尋開善大忍法師匿影鍾山遊心方等將欲
GA029n0028_p0297a02║試瞻先達問津高士因操桴扣寂用程玄妙乃歎
GA029n0028_p0297a03║曰龍樹之道方興東矣辯勇二師當塗上將頻事
GA029n0028_p0297a04║折關亟經重席時人語曰錢塘有真觀當天下一
GA029n0028_p0297a05║半沙門洪偃才邁儒英鉤深釋傑面相謂曰權高
GA029n0028_p0297a06║多智耳白有名我有四絕爾具八能謂義導書詩
GA029n0028_p0297a07║辯貌聲棊是也由此王公貴游多所知識始興王
GA029n0028_p0297a08║東臨禹井請以同行於時興皇講筵選能義集觀
GA029n0028_p0297a09║臨途既促咸推前次既登高座開二諦宗旨並縱
GA029n0028_p0297a10║橫一言冰泮學士傅縡在席嗟曰三千稱首七十
GA029n0028_p0298a01║當初是上人者當為酬對金陵道俗見知若此既
GA029n0028_p0298a02║達東夏住香嚴寺講大湼槃四方蟻集復增榮觀
GA029n0028_p0298a03║興皇又三追曰吾大乘經論略已宏通而燕趙齊
GA029n0028_p0298a04║秦引領翹足專學雖多兼該者寡宜速反東藩法
GA029n0028_p0298a05║門相寄於斯時也征周失律朝議括僧無名者休
GA029n0028_p0298a06║道觀乃傷迷歎曰夫剎利居士皆植福田富强黎
GA029n0028_p0298a07║庶斯小造罪貧弱欲茂枝葉反剋根本斯甚惑矣
GA029n0028_p0298a08║人皆惜命偷生我則亡身存法乃致書僕射徐陵
GA029n0028_p0298a09║文見別集陵封書令奏帝懔然動容括僧由寢據
GA029n0028_p0298a10║斯以言非但梁柱佛法亦乃明略佐時矣江夏王
GA029n0028_p0299a01║出鎮於越復請同行朗師吞咽良久言曰能住三
GA029n0028_p0299a02║年講堂相委復屬英王尚法利益深不可留也仍
GA029n0028_p0299a03║於禹穴屢動法輪特進杜棱請歸光顯傳教學徒
GA029n0028_p0299a04║及永陽鄱陽二王司空司馬消難並相次海運延
GA029n0028_p0299a05║仰浙東故得塗香慧炬以業以煥頂敬傾心盡誠
GA029n0028_p0299a06║盡節天台智者名行絕倫先世因緣敦猷莫逆年
GA029n0028_p0299a07║臘既齊為法兄弟共遊秦嶺陵雲舊房朝陽澄景
GA029n0028_p0299a08║則高談慧照夕陰匿彩則深安禪寂及智者徵上
GA029n0028_p0299a09║闕庭觀便孤園敷說大流法味載廣俗心永陽還
GA029n0028_p0299a10║京仰奏清德舉朝僧正同請絲綸遂逢祚終斯事
GA029n0028_p0300a01║便寢隋祖尚法惟深三敕勞問秦王莅蕃二延總
GA029n0028_p0300a02║府皆辭以疾確乎不就齊王晚迎江浦躬伸頂禮
GA029n0028_p0300a03║傳以香火送還舊邑之眾善寺開皇十四年時極
GA029n0028_p0300a04║亢旱刺史劉景安請講龍王經序王既訖驟雨滂
GA029n0028_p0300a05║注自斯厥後有請便降吳越宗仰其若神焉縣西
GA029n0028_p0300a06║有靈隱山者舊曰仙居峰吐蓮花洞藏龍穴信江
GA029n0028_p0300a07║東之秀嶽也觀既仁智內冥山水外狎共道安禪
GA029n0028_p0300a08║師頭陀石室檀越陳仲寶率諸同侶開藏拓基構
GA029n0028_p0300a09║立精舍號南天竺遂即去邑還谷棲止終焉自爾
GA029n0028_p0300a10║在山常講法華用為心要受持讀誦躬自書宏五
GA029n0028_p0301a01║種法師於斯乎在又持於經旨明練深趣談吐新
GA029n0028_p0301a02║奇非尋紙墨智思擊揚迥飛文外又感盥洗遺渧
GA029n0028_p0301a03║地不為濡事理異人經之力也皋亭神姓陳名重
GA029n0028_p0301a04║降祝請講法華一遍遺以錢物又降祝捨其廟堂
GA029n0028_p0301a05║五間為眾善佛殿據斯以言感靈通供誠希有也
GA029n0028_p0301a06║大業七年四月八日司馬李子深更延出邑講大
GA029n0028_p0301a07║涅槃初出天竺自標葬地至現病品夢見三人容
GA029n0028_p0301a08║服甚盛把旛俱禮云淨居遣迎至六月六日以疾
GA029n0028_p0301a09║而卧又夢與智者同轝夾侍尊像翼佛還山覺已
GA029n0028_p0301a10║歎曰昔六十二應終講法華力更延一紀令七十
GA029n0028_p0302a01║四復至斯應生期畢矣即集內眾訓將來事曰欲
GA029n0028_p0302a02║生善道欲備神力欲出生死欲具佛法宜須持戒
GA029n0028_p0302a03║修定學慧宏通正法勿令空過無所得也爾日天
GA029n0028_p0302a04║台送書并致香蘇石密觀覽書曰宿世因緣最後
GA029n0028_p0302a05║信矣命兩如意一東向天台一留西法志諸雜服
GA029n0028_p0302a06║式吾眼自分一還僧羯磨二成第五僧施嘗有人
GA029n0028_p0302a07║夢飛殿來迎沙門寶慧又聞空中伎樂至七月七
GA029n0028_p0302a08║日中夜跏趺而坐盥潄整服曰有人請講菩薩戒
GA029n0028_p0302a09║也端坐怡然不覺已滅逝於眾善之舊寺從子至
GA029n0028_p0302a10║午心頂俱暖身體柔軟顏色不變右手內屈三指
GA029n0028_p0303a01║信宿流汗遍身至四日移入禪龕時屬流火炎氣
GA029n0028_p0303a02║尚嚴而儼若生存實資神力從此至二十五日四
GA029n0028_p0303a03║方輻湊六縣同集道俗公私一期咸萃皆就屍手
GA029n0028_p0303a04║傳香表別攀德號慕悲起纏雲追惟戒德泣垂零
GA029n0028_p0303a05║雨至於香華供獻日有千羣隨次大齋開龕瞻奉
GA029n0028_p0303a06║而色相光潔眉毫更長倍異生前咸加奇歎永窆
GA029n0028_p0303a07║於靈隱山是日四部亘一由旬香蓋成蔭幢旛蔽
GA029n0028_p0303a08║野存亡榮慶非可勝言觀聲辯之雄最稱宏富江
GA029n0028_p0303a09║表文國莫敢爭先自爾詞人莫不宗猷於觀開皇
GA029n0028_p0303a10║十一年江南叛反王師臨弔乃拒官軍羽檄競馳
GA029n0028_p0304a01║兵聲逾盛時元帥楊素整陣南驅尋便瓦散俘虜
GA029n0028_p0304a02║誅翦三十餘萬以觀名聲昌盛光揚江表謂其造
GA029n0028_p0304a03║檄不問將誅既被嚴繫無由伸雪金陵才士鮑亨
GA029n0028_p0304a04║謝瑀之徒並被擁略將欲斬決來過素前責曰道
GA029n0028_p0304a05║人當坐禪讀經何因妄忤軍甲乃作檄書罪當死
GA029n0028_p0304a06║不觀曰道人所學誠如公言然觀不作檄書無辜
GA029n0028_p0304a07║受死素大怒將檄以示是你作不觀斯文淺陋未
GA029n0028_p0304a08║能動人觀實不作若作過此乃指擿五三處曰如
GA029n0028_p0304a09║此語言何得上紙素既解文信其言也觀曰吳越
GA029n0028_p0304a10║草竊出在庸人士學儒流多被擁逼即數鮑謝之
GA029n0028_p0305a01║徒三十餘人並是處國賓王當世英彥願公再慮
GA029n0028_p0305a02║不有怨辜素曰道人不愁自死乃更愁他觀曰生
GA029n0028_p0305a03║死常也既死不可不知人以為深慮耳素曰多時
GA029n0028_p0305a04║被縶頗解愁不索紙與之令作愁賦觀攬筆如流
GA029n0028_p0305a05║須臾紙盡命且將來更與一紙素隨執讀驚異其
GA029n0028_p0305a06║文口唱師來不覺起接即命對坐乃盡其詞故賦
GA029n0028_p0305a07║略云若夫愁名不一愁理多方難得覼縷試舉宏
GA029n0028_p0305a08║綱或稱憂憒或號酸涼蓄之者能令改貌懷之者
GA029n0028_p0305a09║必使迴腸爾其愁之為狀也言非物而是物謂無
GA029n0028_p0305a10║像而有像雖則小而為大亦自狹而成廣譬山岳
GA029n0028_p0306a01║之穹隆類滄溟之滉瀁或起或伏時來時往不種
GA029n0028_p0306a02║而生無根而長或比烟霧乍同羅網似玉葉之晝
GA029n0028_p0306a03║舒類金波之夜上爾乃過違道理殊乖法度不遣
GA029n0028_p0306a04║喚而輒來未相留而愜住雖割截而不斷乃驅逐
GA029n0028_p0306a05║而不去討之不見其蹤尋之靡知其處而能奪人
GA029n0028_p0306a06║精爽罷人歡趣減人顏容損人心慮至如荊軻易
GA029n0028_p0306a07║水蘇武河梁靈均去國阮叔辭鄉且如馬生未達
GA029n0028_p0306a08║顏君不遇夫子之詠山梁仲文之撫庭樹並㤞慸
GA029n0028_p0306a09║於胸府俱讚揚於心路是以虞卿愁而著書束晳
GA029n0028_p0306a10║憑而作賦又如蕩子從戎倡婦閨空悠悠塞北杳
GA029n0028_p0307a01║杳江東山川既阻夢想時通高樓進月傾帳來風
GA029n0028_p0307a02║愁眉歇黛淚臉銷紅莫不感悲枕席結怨房櫳乃
GA029n0028_p0307a03║有行非典則心懷疑惑未識唐虞之化寧知禹湯
GA029n0028_p0307a04║之德霧結銅柱之南雲起燕山之北箭既盡於晉
GA029n0028_p0307a05║陽水復乾於疎勒文多不載素大嗟賞即坐釋之
GA029n0028_p0307a06║所達文士免死而為僕隸觀以才學之富宏導不
GA029n0028_p0307a07║疲講釋開悟榮光俗塵其所講大乘四十二載又
GA029n0028_p0307a08║造藏經三千餘卷金銅大像五軀搆塔五層五僧
GA029n0028_p0307a09║德施造寺二所著諸導文二十餘卷詩賦碑集三
GA029n0028_p0307a10║十餘卷（續高僧傳興德篇）
GA029n0028_p0308a01║空觀玄鏡禪師傳
GA029n0028_p0308a02║釋玄鏡趙州人立志清貞不干流俗四分一律文義
GA029n0028_p0308a03║精通不樂闡揚尋異部激發違順品章廢立有神
GA029n0028_p0308a04║彩焉住空觀寺閑散優遊無為僧也開皇間嘗遊
GA029n0028_p0308a05║真觀禪師門下觀師將住南天竺因以眾善講堂
GA029n0028_p0308a06║付鏡鏡承瓶瀉相從不絕及仁壽二年奉敕置塔
GA029n0028_p0308a07║本州無際寺形勝所歸不謀同集取決於觀師乃
GA029n0028_p0308a08║指崔嵬高石可安塔基雖發誠言孰為可信俛仰
GA029n0028_p0308a09║穿鑿洞穴自然狀似方函宛如匳底天工神匠冥
GA029n0028_p0308a10║期若符（以上參用真觀傳）建基址日尋放赤光變轉不常
GA029n0028_p0309a01║或如形像乍似樓闕又出白光時吐大小巡遶瓶
GA029n0028_p0309a02║側四月四日又放光明紫綠相間三度乃止又於
GA029n0028_p0309a03║光內見佛像形長二尺餘坐蓮華座并有菩薩衛
GA029n0028_p0309a04║侍嚴儀從卯至酉方始歇滅當此之時有目皆覩
GA029n0028_p0309a05║鏡還空觀復學禪宗居止東院合集同侶多行頭
GA029n0028_p0309a06║陀遂終其寺也（續高僧傳感通篇）
GA029n0028_p0309a07║宜豐靈一禪師傳
GA029n0028_p0309a08║釋靈一姓吳氏廣陵人也神清氣和方寸地虛與大
GA029n0028_p0309a09║和元精合其純粹年肇九歲僻嫌朽宅決入梵園
GA029n0028_p0309a10║墮息慈之倫禀出家之制暨乎始冠受其具足學
GA029n0028_p0310a01║習無倦律儀是修示見談笑欲明解脫示人文藝
GA029n0028_p0310a02║以誘世智初不計身中有我我中有身德全道成
GA029n0028_p0310a03║緣斷形謝以寶應元年冬十月十六日寂滅於杭
GA029n0028_p0310a04║州龍興寺春秋三十五凡滿十五安居臨終顧謂
GA029n0028_p0310a05║弟子行茶毘法樹小浮圖焉時左衞兵參軍李紓
GA029n0028_p0310a06║嘉興縣令李湯左金吾衞兵曹參軍獨孤及相與
GA029n0028_p0310a07║悼之（宋高僧傳）及作塔銘（文苑英華）刻石於武林山東峰之
GA029n0028_p0310a08║陽一家富貨殖而削髮推千金之產悉讓諸孤昆
GA029n0028_p0310a09║弟所取者惟衲衣錫杖自爾叩維揚法慎師學相
GA029n0028_p0310a10║部律造乎微而臻乎極友善者慧凝明幽靈祐會
GA029n0028_p0311a01║稽曇一晉陵義宣同門三益作者七人也一咳唾
GA029n0028_p0311a02║塵境繼日經行宴坐必擇山椒樹下初舍于會稽
GA029n0028_p0311a03║山南懸溜寺（宋高僧傳）禪宿之達者釋隱虛處印靜虛
GA029n0028_p0311a04║相與討十二部經第一義締之旨既辨惑徙居餘
GA029n0028_p0311a05║杭宜豐寺寺鄰青山對佳景以嶺松澗石為梵宇
GA029n0028_p0311a06║竹風月露為丈室超然獨往與法印俱自是師資
GA029n0028_p0311a07║兩忘空色皆遣暴風偃山而正智不動巨浪沃日
GA029n0028_p0311a08║而浮囊不飄於是著法性論以究真諦此一之懸
GA029n0028_p0311a09║解也（文苑英華塔銘）每禪誦之隙輒賦詩歌事思入無閒
GA029n0028_p0311a10║興含飛動潘阮之遺韻江謝之闕文必能綴之無
GA029n0028_p0312a01║愧古人循循善誘門弟子受教若良田之納膏雨
GA029n0028_p0312a02║焉一跡不入族姓之門與天台道士潘志清襄陽
GA029n0028_p0312a03║朱放南陽張繼安定皇甫曾范陽張南史吳郡陸
GA029n0028_p0312a04║迅東海徐嶷景陵陸鴻漸為塵外之友講德味道
GA029n0028_p0312a05║朗詠終日其終篇必博之以文約之以修量其根
GA029n0028_p0312a06║之上下而授之藥焉宜豐寺地臨高隅初無井泉
GA029n0028_p0312a07║一旦呀然而涌噴金砂之溜於庭之左右挹之彌
GA029n0028_p0312a08║清𣂏之無竭蓋精至之感矣詩行於世有選其尤
GA029n0028_p0312a09║者入間氣集焉（宋高僧傳明律篇）劉長卿嚴維郎士元皇
GA029n0028_p0312a10║甫冉皆以詩與之往來（嘉泰會稽志）
GA029n0028_p0313a01║貞元大覺國一法欽禪師傳
GA029n0028_p0313a02║釋法欽俗姓朱氏吳郡崑山人也門第儒雅祖考皆
GA029n0028_p0313a03║達玄儒而傲睨林藪不仕欽託孕母管氏忽夢蓮
GA029n0028_p0313a04║華生於庭際因折一房繫於衣裳既而覺已便惡
GA029n0028_p0313a05║葷羶及迄誕彌歲在於髻辮則好為佛事立性溫
GA029n0028_p0313a06║柔雅好高尚服勤經史便從鄉舉年二十有八俶
GA029n0028_p0313a07║裝赴京師路由丹徒因遇鶴林素禪師默識玄鑒
GA029n0028_p0313a08║知有異操乃謂之曰觀子神府溫粹幾乎生知若
GA029n0028_p0313a09║能出家必會如來知見欽聞悟識本心素乃躬為
GA029n0028_p0313a10║剃髮謂門人法鑒曰此子異日大興吾教與人為
GA029n0028_p0314a01║師尋登壇納戒練行安禪領徑直之一言越周旋
GA029n0028_p0314a02║之三學自此辭素南征素曰汝乘流而行逢徑即
GA029n0028_p0314a03║止後到臨安視東北之高巒乃天目之分徑偶問
GA029n0028_p0314a04║樵子言是徑山遂謀挂錫於此見苫葢覆罝網屑
GA029n0028_p0314a05║近而宴居介然而坐時雨雪方霽旁無烟火獵者
GA029n0028_p0314a06║至將取其物頗甚驚異歎嗟皆焚網折弓而知止
GA029n0028_p0314a07║殺焉下山募人營小室請居之近山居前臨海令
GA029n0028_p0314a08║吳貞捨別墅以資之自茲盛化參學者眾代宗睿
GA029n0028_p0314a09║武皇帝大厤三年戊申歲二月下詔曰朕聞江左
GA029n0028_p0314a10║有蘊道禪人德性冰霜淨行林野朕虛心瞻企渴
GA029n0028_p0315a01║仰懸懸有感必通國亦大慶願和尚遠降中天盡
GA029n0028_p0315a02║朕歸向不違願力應物見形今遣內侍黃鳳宣旨
GA029n0028_p0315a03║特到詔迎速副朕心春暄師得安否遣此不多及
GA029n0028_p0315a04║勒令本州供送凡到州縣開淨院安置官吏不許
GA029n0028_p0315a05║謁見疲師心力弟子不算多少聽其隨侍帝見鄭
GA029n0028_p0315a06║重咨問法要供施勤至司徒楊綰篤情道樞行出
GA029n0028_p0315a07║人表一見欽於眾退而歎曰此實方外之高士也
GA029n0028_p0315a08║難得而名焉帝累賜以縑繒陳設御饌皆拒而不
GA029n0028_p0315a09║受止布衣蔬食悉令弟子分衞唯用陶器行少欲
GA029n0028_p0315a10║知足無以儔比帝聞之更加仰重謂南陽忠禪師
GA029n0028_p0316a01║曰欲錫欽一名手詔賜號國一焉德宗貞元五年
GA029n0028_p0316a02║遣使齎璽書宣勞并慶賜豐厚欽之在京及囘浙
GA029n0028_p0316a03║令僕公王節制州邑名賢執弟子禮者相國崔渙
GA029n0028_p0316a04║裴晉公度第五琦陳少游等自淮而南婦人禮乞
GA029n0028_p0316a05║號皆目之為功德山焉六年州牧王顏請出州治
GA029n0028_p0316a06║龍興寺淨院安置婉避韓滉之廢毀山房也八年
GA029n0028_p0316a07║壬申十二月示疾說法而長逝報齡七十九法臘
GA029n0028_p0316a08║五十德宗賜謚曰大覺所度弟子崇惠禪師次大
GA029n0028_p0316a09║祿山顏禪師參學范陽杏山悟禪師次清陽廣敷
GA029n0028_p0316a10║禪師于時奉葬禮者弟子實相常覺等以全身起
GA029n0028_p0317a01║塔於龍興淨院初欽在山猛獸鷙鳥馴狎有白兔
GA029n0028_p0317a02║二跪于杖屨之間又嘗養一雞不食生類隨之若
GA029n0028_p0317a03║影不游他所及其入長安長鳴三日而絕今雞冢
GA029n0028_p0317a04║在山之椒欽形貌魁岸身裁七尺骨法奇異今塔
GA029n0028_p0317a05║中塑師之貌凭几猶生焉杭之錢氏為國當天復
GA029n0028_p0317a06║壬戌中叛徒許思作亂兵士雜宣城之卒發此塔
GA029n0028_p0317a07║謂其中有寶貨見二甕上下合藏肉形全在而髮
GA029n0028_p0317a08║長覆面兵士合甕而去刺史王顏撰碑述德比部
GA029n0028_p0317a09║郎中崔元翰湖州刺史崔元亮故相李吉甫邱丹
GA029n0028_p0317a10║各有碑碣焉（宋高僧傳習禪篇）宋崇甯五年賜諡澄悟（咸湻
GA029n0028_p0318a01║志）
GA029n0028_p0318a02║按徑山志國一禪師傳作年二十二出家壽九
GA029n0028_p0318a03║十二僧臘七十與此年臘差異
GA029n0028_p0318a04║靈覺大圓靈祐禪師傳
GA029n0028_p0318a05║釋靈祐俗姓趙祖父俱福州長溪人也祐丱年戲於
GA029n0028_p0318a06║前庭仰見瑞氣祥雲徘徊盤鬱又如天樂清奏真
GA029n0028_p0318a07║身降靈衢巷諦觀耆艾莫測俄有華巔之叟狀類
GA029n0028_p0318a08║罽賓之人謂家老曰此羣靈眾聖標異此童佛之
GA029n0028_p0318a09║真子也必當重光佛法久之彈指數四而去祐年
GA029n0028_p0318a10║十五以椎髻短褐依本郡建善寺法恒律師執勞
GA029n0028_p0319a01║每倍於役（宋高僧傳）冠年剃髮於杭州龍興寺究大小
GA029n0028_p0319a02║宗乘（溈山語錄）三年具戒時有錢塘上士義賓授其律
GA029n0028_p0319a03║科及入天台遇寒山子於途中乃謂祐曰千山萬
GA029n0028_p0319a04║水遇潭即止獲無價寶振卹諸子祐順途而念危
GA029n0028_p0319a05║坐以思旋造國清寺遇異人拾得申繫前意信若
GA029n0028_p0319a06║合符遂詣泐潭謁大智師（宋高僧傳）參百丈丈一見許
GA029n0028_p0319a07║之入室遂居參學之首侍立之次丈問誰師曰某
GA029n0028_p0319a08║甲丈曰汝撥鑪中有火否師曰無丈躬起撥深得
GA029n0028_p0319a09║少火曰汝無這箇聻由是發悟（溈山語錄）頓了祖意元
GA029n0028_p0319a10║和末隨緣長沙因過大溈山遂欲棲止山與郡郭
GA029n0028_p0320a01║十舍而遙敻無人煙比為獸窟乃雜猿猱之間橡
GA029n0028_p0320a02║栗充食浹旬有山民見之羣信共營梵宇時襄陽
GA029n0028_p0320a03║連率李景讓統攝湘潭願預良緣乃奏請山門號
GA029n0028_p0320a04║同慶寺後相國裴公相親道合祐為遭會昌之澄
GA029n0028_p0320a05║汰又遇相公崔公慎由崇重加禮以大中癸酉歲
GA029n0028_p0320a06║正月九日盥潄畢敷座瞑目而歸滅焉享年八十
GA029n0028_p0320a07║三僧臘五十九遷葬于山之右枙子園也四鎮北
GA029n0028_p0320a08║庭行軍涇原等州節度使右散騎常侍盧簡求為
GA029n0028_p0320a09║碑李商隱題額焉（宋高僧傳習傳篇）　國朝雍正十有一
GA029n0028_p0320a10║年　敕封靈覺大圓禪師（浙江通志）
GA029n0028_p0321a01║國甯宗亮律師傳
GA029n0028_p0321a02║釋宗亮姓馮氏奉化人也家傍月山而居後稱月僧
GA029n0028_p0321a03║焉亮開成中剃落納法方事毘尼循于四儀且無
GA029n0028_p0321a04║遺行而云我生不辰屬會昌之難便隱家山深巖
GA029n0028_p0321a05║洞穴大中再造國甯寺徵選清高者隸名亮預住
GA029n0028_p0321a06║持建州太守李頻為寺碑云於清心行不汙者得
GA029n0028_p0321a07║二十八人以補其員廣住持也律僧宗亮禪僧全
GA029n0028_p0321a08║祐而已國甯經藏載加繕寫躬求正本選紙墨鳩
GA029n0028_p0321a09║聚唪施建造三門藏院諸功德廊宇皆亮之力焉
GA029n0028_p0321a10║晚年專事禪寂不出寺門處士方千贈詩云秋水
GA029n0028_p0322a01║一泓常見底　澗松千尺不生枝空門學佛知多少
GA029n0028_p0322a02║　剃盡心華只有師終于本寺春秋八十亮恒與沙
GA029n0028_p0322a03║門貫霜棲悟不吟數十人皆秉執清奇好迭為文
GA029n0028_p0322a04║會結林下之交撰嶽林寺碑詩集三百許首讚頌
GA029n0028_p0322a05║並行于代而於福敬二田銳心彌厚焉為江東生
GA029n0028_p0322a06║羅隱追慕樂安孫郃最加肯重著四明郡才名志
GA029n0028_p0322a07║序諸儒駿士外獨云釋宗亮多為文士先達倣仰
GA029n0028_p0322a08║焉（宋高僧傳興福篇）
GA029n0028_p0322a09║按師於開成二年與處士鄭徹立經幢於寺中
GA029n0028_p0322a10║傳人興福良有以夫
GA029n0028_p0323a01║歸宗智常禪師傳
GA029n0028_p0323a02║釋智常者挺拔出倫操履清約偏參知識影附南泉
GA029n0028_p0323a03║同遊大寂之門乃見江西之道元和中駐錫廬山
GA029n0028_p0323a04║歸宗淨院其徒響應其法風行無何白樂天貶江
GA029n0028_p0323a05║州司馬最加欽重續以李渤員外元和六年隱嵩
GA029n0028_p0323a06║少以著作徵起杜元穎排之出為虔州刺史南康
GA029n0028_p0323a07║曾未卒歲遷江州刺史渤洽聞多識百家之書無
GA029n0028_p0323a08║不該綜號李萬卷矣到郡喜與白樂天相遇因言潯
GA029n0028_p0323a09║陽廬阜山水之最人物賢哲隱淪論惠遠遺迹遂
GA029n0028_p0323a10║述歸宗禪師善談要李曰朝廷金牓早晚有嗜菜
GA029n0028_p0324a01║阿師名目白曰若然則未識食菜阿師歟白彊勸
GA029n0028_p0324a02║遊二林意同見常耳及到歸宗李問曰教中有言
GA029n0028_p0324a03║須彌納芥子芥子納須彌如何芥子納得須彌常
GA029n0028_p0324a04║曰人言博士學覽萬卷書籍還是否耶李曰忝此
GA029n0028_p0324a05║虛名常曰摩踵至頂只若干尺身萬卷書向何處
GA029n0028_p0324a06║著李俛首無言再思稱歎續有東林寺僧神建講
GA029n0028_p0324a07║諸經論問觸目菩提常略提舉神建不體乃發狀
GA029n0028_p0324a08║訟常示惡境界時李判區分甚聞詣理常有異相
GA029n0028_p0324a09║目耀重瞳遂將藥燻手恒磨錯不覺目眦俱紅號
GA029n0028_p0324a10║赤眼歸宗（宋高僧傳護法篇）
GA029n0028_p0325a01║按師於大中時重建經幢於龍興佛法之資其
GA029n0028_p0325a02║宏護洵不愧矣
GA029n0028_p0325a03║靈隱堅道守直禪師傳
GA029n0028_p0325a04║釋守直字堅道錢塘人也姓范氏齊信安太守瑝之
GA029n0028_p0325a05║八葉孫既冠眾君子器之夙有邱園之期不顧玄
GA029n0028_p0325a06║纁之錫遂謁蘇州支硎寺圓大師所受具足律儀
GA029n0028_p0325a07║是夜眼中光現長一丈餘持久方滅葢得戒之驗
GA029n0028_p0325a08║也後抵江陵依真公三年練行尋禮天下二百餘
GA029n0028_p0325a09║郡聖跡所至無不至焉見無畏三藏為受菩薩戒
GA029n0028_p0325a10║聞普寂大師傳楞伽心印講起信宗論二十餘徧
GA029n0028_p0326a01║南山律鈔四十徧平等一雨大小雙機在乎圓音
GA029n0028_p0326a02║未嘗少異乃立願誦華嚴經還於中宵夢神人施
GA029n0028_p0326a03║珠一顆及覺炯炯然如珠在握是歲入五臺山轉
GA029n0028_p0326a04║華嚴經二百徧追夙心也宏覽大藏經三過廣正
GA029n0028_p0326a05║見也至開元二十六年有制舉高行道俗請正名
GA029n0028_p0326a06║隸大林寺後移籍天竺住靈隱峰時大厤二年也
GA029n0028_p0326a07║至五年三月寓於龍興淨土院謂左右曰夫至人
GA029n0028_p0326a08║乘如而來乘如而去示其心然也而愚夫欲以長
GA029n0028_p0326a09║繩繫彼白日安可得乎吾景落桑榆豈淹久也以
GA029n0028_p0326a10║其年此月二十九日告終春秋七十一僧臘四十
GA029n0028_p0327a01║五其間臨壇度人多矣顯名者洞庭辨秀湖州皎
GA029n0028_p0327a02║然惠普道莊會稽清江清源杭州擇鄰神偃常州
GA029n0028_p0327a03║道進清晝公著塔銘（宋高僧傳明律篇）
GA029n0028_p0327a04║通明精志可周禪師
GA029n0028_p0327a05║釋可周俗姓傅晉陵人也出家于本郡建元寺循良
GA029n0028_p0327a06║厥性切問于勤友生勉之曰非其地樹之不生今
GA029n0028_p0327a07║豫章經謂之江論謂之海胡不往請業乎周感其
GA029n0028_p0327a08║開導挈囊達彼遇雲表法師盛集窮法華慈恩大
GA029n0028_p0327a09║疏日就月將斡運深趣昭宗初自江西迴台越之
GA029n0028_p0327a10║間隨機啟發梁乾化二年受杭州龍興寺召開演
GA029n0028_p0328a01║黑白眾恒有半千兩浙武肅王錢氏命於天寶堂
GA029n0028_p0328a02║夜為冥司講經鬼神現形扈衞往往人覩焉嘗有
GA029n0028_p0328a03║祭銅官祠神巫氏久請不下後巫附曰吾隨從大
GA029n0028_p0328a04║神去西關天寶堂聽法方迴武肅王聞而鄭重賚
GA029n0028_p0328a05║周中金如意并缽紫衣一副加號精志通明焉以
GA029n0028_p0328a06║天成元年終于觀音院本房初周乾甯四年戾止
GA029n0028_p0328a07║台州松山寺講疏闕鈔遂依疏節成五卷曰評經
GA029n0028_p0328a08║鈔音訓五帖解宣律師法華序鈔一卷行於浙之
GA029n0028_p0328a09║左右弟子相繼不絕（宋高僧傳義解篇）
GA029n0028_p0328a10║龍宮鴻楚禪師傳
GA029n0028_p0329a01║釋鴻楚字方外姓唐氏永嘉人也生而符彩且異羣
GA029n0028_p0329a02║兒及甫髫齡器度宏曠楚之外昆弟皆出俗越之
GA029n0028_p0329a03║龍宮伽藍遂祈二親亦願隨往網疎魚脫籠揭鶴
GA029n0028_p0329a04║飛杜若植于蘭洲新繪染于絳色互相切直誦習
GA029n0028_p0329a05║彌通年二十三方升上品無作及迴本郡時州將
GA029n0028_p0329a06║朱褒知其名節欽揖愈勤唐大順中以城南有廢
GA029n0028_p0329a07║大雲寺荒摭表聞昭宗欲重締搆帝俞其請於是
GA029n0028_p0329a08║百工俱作楚躬主之施利程功不𠎝于素而講經
GA029n0028_p0329a09║禮像無相奪倫武肅王錢氏乾化初年於杭州龍
GA029n0028_p0329a10║興寺開度戒壇召楚足臨壇員數因奏薦梁太祖
GA029n0028_p0330a01║賜紫衣并號固讓弗聽終不披著自言涼德何稱
GA029n0028_p0330a02║法門命數之服時詩人鄭說南遊訪鴻靜法師邂
GA029n0028_p0330a03║逅與楚會體知高行抒詩贈楚云架上紫衣閒不
GA029n0028_p0330a04║著案頭金字坐長看楚寬慈人未嘗見其慍色神
GA029n0028_p0330a05║氣清爽厥頤豐下且皤其腹目不邪視顧必迴身
GA029n0028_p0330a06║世俗之言不輕掉舌所講法華經計五十許座一
GA029n0028_p0330a07║日楚之講堂中忽生蓮華重柎複葉香氣荂芬以
GA029n0028_p0330a08║長興三年壬辰六月五日無疾而化俗齡七十五
GA029n0028_p0330a09║法臘五十二道俗孺慕其年遷塔于慈雲右岡焉
GA029n0028_p0330a10║楚講貫外深夜行道誦經將逝夕燈光忽暗經聲
GA029n0028_p0331a01║絕微告門人曰勞爾給使吾將往矣其所卧之榻
GA029n0028_p0331a02║中先有白蛇其大若肱恒同卧處長誡童侍無妄
GA029n0028_p0331a03║驚擾衍常撰上生經鈔刺血寫法華經一部至今
GA029n0028_p0331a04║永嘉人謂為僧寶中異寶焉（宋高僧傳讀誦篇）
GA029n0028_p0331a05║文光希覺大師傳
GA029n0028_p0331a06║釋希覺字順之姓商氏世居晉陵生於溧陽家系儒
GA029n0028_p0331a07║墨屬唐季喪亂累被剽略自爾貧窶嘗傭書于給
GA029n0028_p0331a08║事中羅隱家偶問名居隱曰毘陵商家兒何至于
GA029n0028_p0331a09║此歎息再三多與雇直勸歸鄉修學至年二十五
GA029n0028_p0331a10║歎曰時不我與或服冕乘軒皆一期爾忽求出家
GA029n0028_p0332a01║于溫州開元寺文德元年也龍紀中受戒續揣摩
GA029n0028_p0332a02║部稟教于西明寺慧則律師時在天台山也則乃
GA029n0028_p0332a03║法寶大師之高足廣明中關中喪亂避地江表覺
GA029n0028_p0332a04║始窺其牆終見室家瓌富以則出集要記解南山
GA029n0028_p0332a05║鈔不稱所懷何耶古德妄相穿鑿各競師門流宕
GA029n0028_p0332a06║忘返覺遂著記廣之曰增暉錄蓋取曹植云螢燭
GA029n0028_p0332a07║末光增暉日月謙言增暉集要之日月也二十卷
GA029n0028_p0332a08║成部浙之東西盛行斯錄暨乎則公長往乃講訓
GA029n0028_p0332a09║于永嘉武肅王錢氏季弟鏵牧是郡深禮重焉尋
GA029n0028_p0332a10║為愚僧所誣愬釋而不問徙於杭大錢寺文穆王
GA029n0028_p0333a01║造千佛伽藍召為寺主借紫私署曰文光大師焉
GA029n0028_p0333a02║四方學者騁騖而臻覺外學偏多長於易道著會
GA029n0028_p0333a03║釋記二十卷解易至上下繫及末文甚備常為人
GA029n0028_p0333a04║敷演此經付授於都僧正贊甯及乎老病乞解見
GA029n0028_p0333a05║任僧職既遂所懷唯嘯傲山房以吟咏為樂年八
GA029n0028_p0333a06║十一然猶鈔書籍異本曾無告倦未終之前捨衣
GA029n0028_p0333a07║服作現前僧得施復普飯一城僧自此困備每睡
GA029n0028_p0333a08║見有一人純衣紫服肌膚軟弱如緜纊焉意似相
GA029n0028_p0333a09║伴纔欲召弟子將至此人舒徐下牀後還如故親
GA029n0028_p0333a10║向贊甯說此某知是天人耳囑託言畢而絕享年
GA029n0028_p0334a01║八十五生常所著擬江東讒書五卷雜詩賦十五
GA029n0028_p0334a02║卷注林鼎金陵懷古百韻詩雜體四十章覺之執
GA029n0028_p0334a03║持未嘗弛放勤於講訓切於進修學則彌老而不
GA029n0028_p0334a04║休官則奉身而知退可謂高尚其事名節俱全長
GA029n0028_p0334a05║者之風藹然如在所居號釋氏西齋慕吳兢之蘊
GA029n0028_p0334a06║積編簡焉（宋高僧傳明律篇）
GA029n0028_p0334a07║六通宗靖禪師傳
GA029n0028_p0334a08║宗靖台州人也初參雪峰誓先充飯頭勞逾十載嘗
GA029n0028_p0334a09║於眾堂中袒一膊釘簾峰覩而謂曰汝向後住持
GA029n0028_p0334a10║有千僧其中無一人衲子也師悔過囘浙住六通
GA029n0028_p0335a01║院錢王命居龍興寺有眾千餘唯三學講誦之徒
GA029n0028_p0335a02║果如雪峰所誌僧問如何是六通奇特之唱師曰
GA029n0028_p0335a03║天下舉將去問如何是六通家風師曰一條布衲
GA029n0028_p0335a04║一斤有餘問如何是學人進前一路師曰誰敢謾
GA029n0028_p0335a05║汝曰豈無方便師曰早是屈抑也問如何是和尚
GA029n0028_p0335a06║家風師曰早朝粥齋時飯曰更請和尚道師曰老
GA029n0028_p0335a07║僧困曰畢竟作麼生師大笑而已（五燈會元）錢王特加
GA029n0028_p0335a08║禮重署曰六通大師（西浙名賢外錄）
GA029n0028_p0335a09║欣平宗季禪師傳
GA029n0028_p0335a10║釋宗季者俗姓俞臨安人也稚齒瑰偉心志剛直嘗
GA029n0028_p0336a01║天震家樹季隨僵仆有姊尼抱就膝視之曰此非
GA029n0028_p0336a02║震死且有生候至夜未央甦而復作遂勸令出家
GA029n0028_p0336a03║事欣平寺僧後往衢州投巨信論師學名數論文
GA029n0028_p0336a04║義淹詳且難詘伏鋒芒如也迨迴杭龍興寺召講
GA029n0028_p0336a05║時僧正蘊讓給慧縱橫兩面之敵也與閭邱方遠
GA029n0028_p0336a06║先生江東羅隱為莫逆之交見而申問季作二百
GA029n0028_p0336a07║語訓之讓正賞歎遂請開講四十餘年出弟子七
GA029n0028_p0336a08║八百人漢乾祐戊申歲疾終于本房初季講次遇
GA029n0028_p0336a09║一異人作胡語問西域未來之經論一眾驚然季
GA029n0028_p0336a10║眇二目曾夜行感神光引之常覽古師之述作曰
GA029n0028_p0337a01║可俯而窺也遂撰永新鈔釋般若心經暉理鈔解
GA029n0028_p0337a02║上生經彌勒成佛經疏鈔補猷鈔闕諸別行義章
GA029n0028_p0337a03║可數十卷並行于世季道行孤僻性情方正寡言
GA029n0028_p0337a04║語氣貌高邁誓不趨俗舍暨老懇請亦罕赴白衣
GA029n0028_p0337a05║家居雖屢空衎然自任而孜孜手不釋卷樂道向
GA029n0028_p0337a06║終至今此宗越多弟子講導不泯焉（宋高僧傳義解篇）
GA029n0028_p0337a07║大善行瑫禪師傳
GA029n0028_p0337a08║釋行瑫姓陳氏湖州長城人也考曰良母陶氏鍾愛之
GA029n0028_p0337a09║心與諸子異然其敏利又於羣童傑然而出父母
GA029n0028_p0337a10║多途礙其出家之志終弗能禁唐天祐二年依光
GA029n0028_p0338a01║遠師求於剃染年十有二誦法華經月奇五辰而
GA029n0028_p0338a02║畢軸次維摩經盡如道安朝請經而暮納本焉尋
GA029n0028_p0338a03║於餘杭龍興寺受滿足戒遂往金華雙林寺智新
GA029n0028_p0338a04║傳南山律鈔弭節服膺流輩推揖常食時至以不
GA029n0028_p0338a05║糳之米與菜茹投小鼎中參煮而食此外斷無重
GA029n0028_p0338a06║味義解之心理棼破木都無難色嘗謂人曰所好
GA029n0028_p0338a07║甚者不見他物之可好吾之好也樂且無荒也後
GA029n0028_p0338a08║唐天成中寓於越樂若耶山水披覽大藏教服枲
GA029n0028_p0338a09║麻之衣募道俗置看經道場於寺之西北隅構樓
GA029n0028_p0338a10║閣堂宇蔚成別院供四方僧曾無匱乏以顯德三
GA029n0028_p0339a01║年壬子秋七月示疾終于此院報齡六十二法臘
GA029n0028_p0339a02║四十四瑫性剛正無面諛無背憎足不趨豪貴之
GA029n0028_p0339a03║門囊不畜盈餘之物房無閉戶口無雜言亦覽羣
GA029n0028_p0339a04║書旁探經論慨郭迻音義疎略慧琳音義不傳遂
GA029n0028_p0339a05║述大藏經音疏五百許卷今行于江浙左右僧坊
GA029n0028_p0339a06║然其短者不宜稱疏若言疏可以疏通一藏經瑫
GA029n0028_p0339a07║便過慈恩百本幾倍矣其耿介持律古之高邁也
GA029n0028_p0339a08║矣（宋高僧傳讀誦篇）
GA029n0028_p0339a09║
GA029n0028_p0339a10║
GA029n0028_p0340a01║
GA029n0028_p0340a02║
GA029n0028_p0340a03║
GA029n0028_p0340a04║
GA029n0028_p0340a05║
GA029n0028_p0340a06║
GA029n0028_p0340a07║
GA029n0028_p0340a08║
GA029n0028_p0340a09║
GA029n0028_p0340a10║龍興祥符戒壇寺志卷八