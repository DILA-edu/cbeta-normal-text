GA029n0028_p0383a01║龍興祥符戒壇寺志卷十
GA029n0028_p0383a02║仁和張大昌輯
GA029n0028_p0383a03║雜述
GA029n0028_p0383a04║五代史吳越世家天福二年封鏐越王鏐巡衣錦城
GA029n0028_p0383a05║武勇右都指揮使徐綰與左都指揮使許再思叛
GA029n0028_p0383a06║焚掠城郭攻內城鏐子傳瑛及其將馬綽陳為等
GA029n0028_p0383a07║閉門拒之鏐歸至北郭門不得入城及代鏐與綰
GA029n0028_p0383a08║戰斬首百餘級綰屯龍興寺據此則發天中塔之
GA029n0028_p0383a09║亂兵隸於徐綰者也
GA029n0028_p0383a10║兩浙名賢外錄空空類唐龍興宗季禪師詮註經文
GA029n0028_p0384a01║五六種俱妙得無言之旨一時稱之曰季公筆下
GA029n0028_p0384a02║有蓮
GA029n0028_p0384a03║隨手雜錄錢王有外國所獻頗眩伽寶其方尺餘其
GA029n0028_p0384a04║狀如水精云可壓十里火殃乃置於龍興寺佛髻
GA029n0028_p0384a05║中餘杭數回祿而龍興不可近也有盜嘗焚其殿
GA029n0028_p0384a06║柱木悉灰燼而煙燄竟不熾宋朝改為太平祥符
GA029n0028_p0384a07║寺自唐至宋凡有十寶此其一也
GA029n0028_p0384a08║十國春秋懿王妃孫氏名太真錢唐人嘗以一物施
GA029n0028_p0384a09║龍興寺形如朽木箸寺僧未之珍也偶出示舶上
GA029n0028_p0384a10║波斯人曰此日本龍蕊簪也遽以萬二千緡易去
GA029n0028_p0385a01║北隅掌錄龍蕊作龍乳云錢王妃曾降香此寺施
GA029n0028_p0385a02║捨龍乳簪亦為十寶之一
GA029n0028_p0385a03║徑山志大覺國一禪師碑元和十年賜比部郎中崔
GA029n0028_p0385a04║元翰左散騎常侍歸登書歸或作龜又誤黽今碑
GA029n0028_p0385a05║在徑山
GA029n0028_p0385a06║乾隆杭州府志徑山又有國一禪師影堂記崔元翰
GA029n0028_p0385a07║撰羊士諤書越中嘉祥寺亦有影堂記見寶刻類
GA029n0028_p0385a08║編葢以禪師曾居越中也張祐題徑山大覺禪師
GA029n0028_p0385a09║影堂詩超然彼岸人　一徑謝微塵見相即非相　觀
GA029n0028_p0385a10║身豈是身空門性未滅　舊里化猶新謾指空中影
GA029n0028_p0386a01║　誰言影似真
GA029n0028_p0386a02║宋高僧傳曇一傳一門人杭州龍興寺義賓等早發
GA029n0028_p0386a03║童蒙咸承訓誘
GA029n0028_p0386a04║容齋隨筆王順伯家有錢忠懿王一判云臣贊甯右
GA029n0028_p0386a05║臣狀奉宣旨撰文疏今建呈乞給下取設齋日五
GA029n0028_p0386a06║更前上塔臣自宣卻欲重建乞於仁政殿前夜間
GA029n0028_p0386a07║化卻不然便向塔前化並取聖旨判曰便要吾人
GA029n0028_p0386a08║宣讀後於真身塔前焚化而在前花押予謂錢氏
GA029n0028_p0386a09║固嘗三改元但或言其稱帝則否也此狀內進呈
GA029n0028_p0386a10║聖旨葢類西河之人疑於夫子故自貽僭帝之議
GA029n0028_p0387a01║想他所施行皆然矣
GA029n0028_p0387a02║小畜集贊甯詔撰宋高僧傳贈以詩云詔修僧史浙
GA029n0028_p0387a03║江濱　萬卷書中老一身赴闕尚留支遁馬　援毫應
GA029n0028_p0387a04║侍仲尼麟溟濛雪影松窗曉　狼藉苔花竹院春還
GA029n0028_p0387a05║許幽齋暫相訪　卻慚陶令滿衣塵是時甯聽歸杭
GA029n0028_p0387a06║州禹偁亦適至杭故有相訪之語及書成褒嘉徵
GA029n0028_p0387a07║歸京師禹偁以詩寄之云支公兼有董狐才　史傳
GA029n0028_p0387a08║修成乙夜開天子遠酬丹詔去　高僧不出白雲來
GA029n0028_p0387a09║眉毫久別應垂雪　心印休傳本似灰若念重瞳欲
GA029n0028_p0387a10║相見　未妨西上一浮杯
GA029n0028_p0388a01║釋贊甯海甯紫薇山重修志愿寺碑銘并序見海昌
GA029n0028_p0388a02║備志錄存石刻云文多難通處其文曰錢塘屬邑
GA029n0028_p0388a03║鹽官為最在浙之朝陽為吳之右臂白飛江練青
GA029n0028_p0388a04║點海門蜃樓起而螮蝀橫星漢低而枯槎活潮生
GA029n0028_p0388a05║信大雷霆藏龍戰之聲潤下功深蜀井喪虎形之
GA029n0028_p0388a06║味厥田下下厥土塗泥物惟錯而饒國資利而大
GA029n0028_p0388a07║地靈浮漲沙怪徙遷坎之坤則變田水勝土則為
GA029n0028_p0388a08║海苟不以明神作奠其可得乎封岱宗而禪會稽
GA029n0028_p0388a09║就茲稅輦祀蓬萊而禳王氣于此舍杭以其疏鑿
GA029n0028_p0388a10║山川翕張鬼物故有立禹秦之祠禦焉由是拓開
GA029n0028_p0389a01║極浦近尾閭之委輸湧出長汀添大章之步數覆
GA029n0028_p0389a02║盂之勢其安必同其有肖形立乎金僊傳法出乎
GA029n0028_p0389a03║玉牒成有道之道用無心之心以德報寃寃隨霧
GA029n0028_p0389a04║散以慈攝物物繞指柔解激射之怒濤子胥弭節
GA029n0028_p0389a05║䊸奔衝之憤氣文種銷憂樹諸所之伽藍安一隅
GA029n0028_p0389a06║之斥鹵人豐作乂宜招樂士之歌佛福成功若有
GA029n0028_p0389a07║富民之術也志愿寺者昔東晉邑人張延光舍莊
GA029n0028_p0389a08║宅之所搆也賜寺題焉至唐肅宗乾元元年四月
GA029n0028_p0389a09║中敕支本縣稅錢重加修飾乘山峻址映水開扉
GA029n0028_p0389a10║殿深之像光浮偏藏怖鴿牆帀之僧界廣不縱心
GA029n0028_p0390a01║猿庭栽秦大夫之松壁有顧將軍之畫講堂禪室
GA029n0028_p0390a02║孔翠飛而拂曉煙邃宇修廊蚊蠅鳴而成洞響窗
GA029n0028_p0390a03║間遠岫象三峽之流名檻外澄波連十洲之好景
GA029n0028_p0390a04║自尒新間舊昬代明雲門三作其伽藍鶖子一悲
GA029n0028_p0390a05║其蟻蛭唐季兵纏下土火炘池魚升平為舍衞之
GA029n0028_p0390a06║民喪亂入波旬之黨布新垂象長科抽彗孛之芒
GA029n0028_p0390a07║止沸表功高險築鯨鯢之冢賊巢雖殄淮寇復興
GA029n0028_p0390a08║侵外壘之封疆幸中原之多事嬰城及閏檇李重
GA029n0028_p0390a09║傷其人也爭駕出長者之門其寺也成灰類昆明
GA029n0028_p0390a10║之底誰嗟焚築化作荒虛旱農汲而丹井枯老圃
GA029n0028_p0391a01║鉏而金繩斷暨乎人知懷土物有復期越鳥終繞
GA029n0028_p0391a02║乎南枝燕鴻合遵乎北藪編苫覆頂綴盋謀齋漸
GA029n0028_p0391a03║成像設之觀遂立紀綱之任前寺宰皓祥者齎乎
GA029n0028_p0391a04║宿願葺尒遺基開捷陁指礎臼之蹤記趙逸古石
GA029n0028_p0391a05║磚之井乃欲續晉初之香火行唐世之慈風匪計
GA029n0028_p0391a06║無成而投有力迨乾德甲子歲得營田將吳仁綬
GA029n0028_p0391a07║郭贊周仁俊朱仁矩陳德銑等東南著姓氣義多
GA029n0028_p0391a08║才胸襟吞震澤之波巧智埒陶朱之富魚鹽蜃蛤
GA029n0028_p0391a09║黍稷稻粱道引鄭蔓而惟長心犯宋風而不退爭
GA029n0028_p0391a10║捐寶貨預市楩枏分認舊基共成新致殿儼見金
GA029n0028_p0392a01║人之會廓周如校獵之場豁達重門巍峩別室大
GA029n0028_p0392a02║鐘在虡驚吼嗄之蒲牢寶繖縣梁拂飛翔之仙鼠
GA029n0028_p0392a03║挈貳橫棟鴛鴦建瓴旊人埏埴之工梓匠柷栭之
GA029n0028_p0392a04║壯墉期傅堊桷待施朱煥爛璇題交羅棼橑幡高
GA029n0028_p0392a05║剎迥表識事于前茅井淡泉香賞私勞于后土始
GA029n0028_p0392a06║者東縣信鼓如一卒之傳呼右峙經臺若雙幡之
GA029n0028_p0392a07║導引惟朱承俊承儼補是缺然完全也千金之裘
GA029n0028_p0392a08║成有後焉九尾之狐見觀小兜率露深洞天象龍
GA029n0028_p0392a09║蹴蹋而雜居燕雀喧呶而相賀今寺主遠才也求
GA029n0028_p0392a10║珠戒海合穗情田其光充和厥性惟巧凜凜繼後
GA029n0028_p0393a01║昆之躅堂堂企前哲之規仔肩毖飭廣募羣緣有
GA029n0028_p0393a02║若皓崇惟勝焉皓鄰慕賢焉計十許人並崑岡羣
GA029n0028_p0393a03║玉合浦斛珠譚中之綺鮮妍辭上之粒泮奐二分
GA029n0028_p0393a04║兩至成一歲之功六石五金補三焦之損上坐德
GA029n0028_p0393a05║輝也田間芝秀苑內鹿鳴為法界之封人實仁祠
GA029n0028_p0393a06║之祝史傳律能信保欽也學于我得講免吾憂食
GA029n0028_p0393a07║海底之金剛棲傾故樹齕雪山之肥膩乳出醍醐
GA029n0028_p0393a08║好將上色之藍用染鮮明之㲲雍熙乙酉歲觀音
GA029n0028_p0393a09║羅漢律堂等就因命毘尼徒結二同之界律儀之
GA029n0028_p0393a10║盛職由此乎左乃馬湘之宅傍則朱彎之塋雲摠
GA029n0028_p0394a01║高僧尚遺禪窟崇慧三藏曾敵異宗白刺史為題
GA029n0028_p0394a02║名章正字多遺跡夫如是東則仙客乞醯西則禦
GA029n0028_p0394a03║皃遺勇漣漪之溪北去噬嗑之市南通其山空所
GA029n0028_p0394a04║以藏怪物其洞小所以宣古風神農之草木徧嘗
GA029n0028_p0394a05║不生鉤吻伯益之羽毛咸識不宿飛鼯中可緘滅
GA029n0028_p0394a06║定之僧上可望下生之佛四千丈而窮頂雖闕駿
GA029n0028_p0394a07║高五百歲而當開亦流瓌寶推其福地不其偉歟
GA029n0028_p0394a08║子子孫孫與天相畢愚也學慙稱海經不為神未
GA029n0028_p0394a09║說在胎令母有驚人之辯何曾識鼎入秦為博物
GA029n0028_p0394a10║之僧受知于大君媿老于明代兩膺詔命續僧傳
GA029n0028_p0395a01║而編佛書三省才能譬范冠而同蠶績故鄉美事
GA029n0028_p0395a02║請德嘉招俾搆好辭思刊樂石揄揚孝女誰高度
GA029n0028_p0395a03║尚之文讚述頭陀始中昭明之選非所敢望聊作
GA029n0028_p0395a04║銘云天生蒸民　下田所養周爵子男　秦分令長海
GA029n0028_p0395a05║物資繁　散鹽利廣禮節攸知　斗虛宗仰海昌都尉
GA029n0028_p0395a06║　晉代伽藍剎繞飛電　山濃紫嵐連甍屹屹　邃宇眈
GA029n0028_p0395a07║眈龍王稽首　帝釋和南物久則遷　法無常在兵動
GA029n0028_p0395a08║盜生　虎威狐假枉矢西流　游魂東下此域斯須　青
GA029n0028_p0395a09║灰赤瓦陰陽有數　銷長無恆寶殿爰搆　山堂復登
GA029n0028_p0395a10║曩基匼帀　新製加增勸導全力　由是名僧名僧伊
GA029n0028_p0396a01║何　猗我寺宰精擇六和　數侔十在無憚多艱　有緣
GA029n0028_p0396a02║相待吳君唱首　于焉慷慨既成斯剎　言念諸公薦
GA029n0028_p0396a03║居福地　往趣天宮無踰此善　不朽其功名刊琬𤥎
GA029n0028_p0396a04║　百千年中高其閈閎　廣其中霤師子窟成　更無它
GA029n0028_p0396a05║獸薝蔔林繁　甯容餘臭殊勝莊嚴　名小靈鷲系曰
GA029n0028_p0396a06║寺距海兮百里而近　基據山兮廣輪而深鋪茵繡
GA029n0028_p0396a07║兮比邱香草　念佛聲兮夫子家禽陟岡兮識令升
GA029n0028_p0396a08║之宮　周睇兮想孝標之吟顧北渚兮泱漭三楚　瞻
GA029n0028_p0396a09║東岫兮依稀二林酒旗搖兮鳳凰勁　魚艇橫兮鳧
GA029n0028_p0396a10║鷖浪沈尒時兮無能無所　斯景兮見色見心現量
GA029n0028_p0397a01║中兮常如是　日可銷兮百鎰金海昌備志云文後
GA029n0028_p0397a02║結銜外志作景祐四年正月東京左街僧錄知教
GA029n0028_p0397a03║門事應史館編修通慧大師贊甯撰按贊甯吳越
GA029n0028_p0397a04║時兩浙僧統宋太宗時嘗召對敕撰高僧傳至道
GA029n0028_p0397a05║二年卒外志作景祐四年則贊甯沒已三十餘年
GA029n0028_p0397a06║矣惠力寺志作祥符四年亦誤竊按贊甯之卒非
GA029n0028_p0397a07║至道二年辨已見前傳中據武林舊事贊甯墓築
GA029n0028_p0397a08║於天聖間其圓寂當在此際則景祐疑為景德在
GA029n0028_p0397a09║既修僧傳之後文中語可覆按也然則惠力寺志
GA029n0028_p0397a10║之作祥符四年亦在天聖以前不可謂誤抑且不
GA029n0028_p0398a01║可以重鐫此碑為說矣
GA029n0028_p0398a02║李燾資治通鑑長編卷三十四注僧贊甯王得一行
GA029n0028_p0398a03║狀堂吏蘇允淑者受朝旨沙汰年高選人七十以
GA029n0028_p0398a04║上當授散官有唐州團練判官掌宣與允淑有憾
GA029n0028_p0398a05║年始三十五被允淑夾帶高年輩中奏名授宣為
GA029n0028_p0398a06║唐州司馬宣與僧法燈素友善以此事為訴法燈
GA029n0028_p0398a07║夙承厚眷一日言此不平于公公令法燈引至具
GA029n0028_p0398a08║得見黜之由公奏聞太宗令中使尋訪召而賜對
GA029n0028_p0398a09║仍令上殿俯邇天顏問其被抑之故面轉著作郎
GA029n0028_p0398a10║復賜錢百萬宣諭壓驚之貺授大理法直官送允
GA029n0028_p0399a01║淑御史臺鞫問所因允淑路由本第紿其狎者言
GA029n0028_p0399a02║略入見家人輩押者令入允淑得便遂自刎卒太
GA029n0028_p0399a03║宗疑及參政寇準出準為青州守其信用皆如此
GA029n0028_p0399a04║歐陽文忠集曇穎歸廬山公送之以詩云吾聞廬山
GA029n0028_p0399a05║久　欲往世俗拘昔歲貶夷陵　扁舟下江湖八月到
GA029n0028_p0399a06║湓口　停帆望香爐香爐雲霧間　杳靄疑有無忽值
GA029n0028_p0399a07║秋日落　彩翠浮空虛信哉奇且秀　不與灊霍俱偶
GA029n0028_p0399a08║病不得往　中流但踟躕今思尚髣髴　恨不得畫圖
GA029n0028_p0399a09║曇穎十年舊　風塵客京都一旦不辭訣　飄然卷衣
GA029n0028_p0399a10║裾山林往不返　古亦有吾儒西北苦兵戰　江南仍
GA029n0028_p0400a01║旱枯新秦又攻寇　京陝募兵夫聖君念蒼生　賢相
GA029n0028_p0400a02║思良謨嗟我無一說　朝紳拖舒舒未能膏鼎鑊　又
GA029n0028_p0400a03║不老菰蒲羨子識所止　雙林歸結廬
GA029n0028_p0400a04║杭州府志金石載贊甯靈鰻井記禹秦二王廟記僅
GA029n0028_p0400a05║存其目碑石既佚其文亦亡今存者惟僧希覺上
GA029n0028_p0400a06║天竺建經幢記其文云夫立幢之垂範乃造塔之
GA029n0028_p0400a07║濫觴刊梓刻檀嫌其易朽鏤金鐫碧慮以難藏不
GA029n0028_p0400a08║若挺叱羊射虎之貞姿編貫玉聯珠之梵字可大
GA029n0028_p0400a09║可久如山如河尊勝陀羅尼者花藏貞心竹乾祕
GA029n0028_p0400a10║語濟善住七生之苦道闡欲天感文殊一現之恩
GA029n0028_p0401a01║教傳漢地舟橫業海車指迷津息肩惡道之間提
GA029n0028_p0401a02║耳昏衢之內拯湮淪於厯劫延短折於浮生備載
GA029n0028_p0401a03║靈編久彰神應或置麗譙之內或安窣堵之中或
GA029n0028_p0401a04║勒之幢間或表之山上風觸而輕塵及物尚落罪
GA029n0028_p0401a05║花日臨而清影到身猶彫業蔓克行盛事綽有善
GA029n0028_p0401a06║人佛弟子吳保容吳鐔雙驥標奇二龍並譽塤篪
GA029n0028_p0401a07║合韻柎萼連芳耨情田而畢使豐登澄心水而令
GA029n0028_p0401a08║無混濁與會首謂眾人曰給孤長者之園苑香山
GA029n0028_p0401a09║居士之林泉可以同搆善門寄茲勝地獨營則其
GA029n0028_p0401a10║力不逮眾辦則其功易成徧募信人獲錢卅萬購
GA029n0028_p0402a01║之貞石命彼良工塹勒精奇磨礲細麗蓮花捧日
GA029n0028_p0402a02║雲葉盤空層層異狀奇形宛如飛動面面真軀聖
GA029n0028_p0402a03║相忽謂經行仰窺鶴表以爭高側視雁層而競巧
GA029n0028_p0402a04║固可利霑家國福贊君親凡施貲財皆列名氏承
GA029n0028_p0402a05║有為之善力至無作之真歸其次滯魄孤魂銜寃
GA029n0028_p0402a06║負累應念皆期結網有心悉使登車雖引善以及
GA029n0028_p0402a07║人終獲報以予己命愚序述式紀歲時染逸少之
GA029n0028_p0402a08║鹿毛摛子雲之蟲篆文質苞羞於君子辭華有靦
GA029n0028_p0402a09║於外孫且曰昔也鐵塔傳芳聞之河朔今也石幢
GA029n0028_p0402a10║藏事見之浙陽彼則受福於人寰此則誓心於佛
GA029n0028_p0403a01║道以今況古一何遼哉乙未歲冬十二月壬寅朔
GA029n0028_p0403a02║十一日記此文載西湖志而彙征文集莫可考矣
GA029n0028_p0403a03║釋真觀夢賦昨夜眠中　意識濳通類莊生之覩胡蝶
GA029n0028_p0403a04║　如孔氏之見周公雖夢想之虛偽　亦心事而冥同
GA029n0028_p0403a05║爾乃有一奇賓　傲岸驚人無名無姓　如鬼如神咨
GA029n0028_p0403a06║容閒雅　服翫光新入門高揖　詣席誇陳余乃問曰
GA029n0028_p0403a07║　夫邪不干正　惡無亂善清濁異流　升沈各踐吾身
GA029n0028_p0403a08║披法鎧　心遊妙典六賊稍降　四虵方遣大乘已駕
GA029n0028_p0403a09║　小魔宜翦君是何人　欲來何辯客乃對曰　久承名
GA029n0028_p0403a10║行　未遑修敬常深注仰　每軫翹詠忽覩光儀　良有
GA029n0028_p0404a01║嘉慶欲伸諮請　願垂高命夫人生假借　一期如擲
GA029n0028_p0404a02║倏虹電之驚天　迅白駒之過隙豈不及年時之壯
GA029n0028_p0404a03║美　取生平之歡適或走名驥於長阡　或駕飛輪於
GA029n0028_p0404a04║廣陌坐西園而召友　敞南齋而對客出野外而操
GA029n0028_p0404a05║琴　入閨中而撫石或復合罇促坐　傳觴舉白重之
GA029n0028_p0404a06║以笑歌　伸之以燔炙至於學富門昌　德重名揚江
GA029n0028_p0404a07║東獨步　日下無雙心為義窟　身是智囊貂金仕漢
GA029n0028_p0404a08║　佩玉遊梁高車駟馬　桂戶蘭房列燕姬而滿側　湊
GA029n0028_p0404a09║秦女而盈堂聞弦管之寥亮　聽絲竹之鏗鏘何一
GA029n0028_p0404a10║生之快樂　亦千載而流芳豈能栖栖獨處　傍無笑
GA029n0028_p0405a01║語剃髮除鬚　違親背主形容憔悴　衣裳藍縷既闕
GA029n0028_p0405a02║田蠶　復無商估等碎繒之百結　似破襖之千補至
GA029n0028_p0405a03║於玉露朝團　金風夜寒老冉冉而行至　歲忽忽而
GA029n0028_p0405a04║將闌牀空帳冷　覆薄眠單絕子孫於後嗣　罷賓從
GA029n0028_p0405a05║之來歡欲以斯而為道　亦得道之量難余乃聽之
GA029n0028_p0405a06║默然含笑略陳心要徐而答曰省來說之矯張　遂
GA029n0028_p0405a07║引誘於邪方欲以井蛙共海鯤而論大　爝火與日
GA029n0028_p0405a08║月而爭光無異鷦鷯之比鵬翼　培塿之匹崑岡爾
GA029n0028_p0405a09║既昏懵於生死　亦躭染於玄黃唯知酣酒嗜慾　峻
GA029n0028_p0405a10║宇彫牆豈識多財之被害　甯信懷璧而為殃佳味
GA029n0028_p0406a01║爽口　美食爛腸貪婬致患　渴愛成狂人生易盡　物
GA029n0028_p0406a02║理無常朝歌暮哭　向在今亡忻歡暫有　憂畏延長
GA029n0028_p0406a03║世間紛攘　竟無閒賞五苦競來　百憂爭往妻子翻
GA029n0028_p0406a04║為桎梏　親愛更如羅網私里恆弊巑岏　公事徒勞
GA029n0028_p0406a05║鞅掌榮華有同水沫　富貴實如山響然自沈淪倒
GA029n0028_p0406a06║惑　恒懷磣毒不孝不慈　無道無德胷襟𢤱悷　心腑
GA029n0028_p0406a07║讒賊自大憍奢　志能苛剋詎識仁義　誰論典則無
GA029n0028_p0406a08║趣損傷　非理貪慝見利爭往　臨財苟得失位失名
GA029n0028_p0406a09║　亡家亡國命繩溘斷　身城倒業魅繫其頭　鬼穿其
GA029n0028_p0406a10║肋冰池向踐　火山方冒忍痛自知　銜悲誰告爾乃
GA029n0028_p0407a01║刀林擁聳　劒樹嵯峨罏飛猛燄　鑊湧驚波稜層鐵
GA029n0028_p0407a02║網　碌䃚灰河頭逢鋸解　骨被磨摩舉身星散　合體
GA029n0028_p0407a03║滂沲凡諸苦難　次第經過一朝鍾此　萬恨如何若
GA029n0028_p0407a04║夫正法宏深　妙理難尋非生非滅　非色非心浩如
GA029n0028_p0407a05║滄海　鬱似鄧林隨機即赴　逐感便臨內宣萬德　外
GA029n0028_p0407a06║啟八音威降醉象　影攝驚禽形如滿月　色似融金
GA029n0028_p0407a07║遂令尼犍脫屣　梵志抽簪然而出家之為道也　則
GA029n0028_p0407a08║蕭散優游　無欲無求不臣天子　不事王侯似無瑕
GA029n0028_p0407a09║之璧　如不繫之舟聲樂不能動　軒冕不能留無為
GA029n0028_p0407a10║無欲　何懼何憂戒忍雙習　禪慧兼修天人師範　豪
GA029n0028_p0408a01║庶依投若夫為學日益　為道日損損之則道業踰
GA029n0028_p0408a02║高　益之則學功踰遠故形將俗人而永隔　心與世
GA029n0028_p0408a03║情而懸反所服唯是三衣　所餐未曾載飯從師則
GA029n0028_p0408a04║千里命駕　慕法則六時精懇濯慮於八解之池　怡
GA029n0028_p0408a05║神於七淨之苑至於道安道昱　慧遠慧持赤鬚法
GA029n0028_p0408a06║主　青眼律師宏經辯論　講易談詩開神悅耳　析滯
GA029n0028_p0408a07║祛疑並皆揚名後代　擅步當時或與秦王而共輦
GA029n0028_p0408a08║　乍將晉帝而同輿遂使桓元再拜而弗暇　郄超千
GA029n0028_p0408a09║斛而無辭爾乃行因已正　方享餘慶四梵爭邀　六
GA029n0028_p0408a10║天俱騁封畿顯敞　國土華淨寶樹瓊枝　金蓮玉柄
GA029n0028_p0409a01║風含梵響　泉流雅詠池皎若銀　地平如鏡妙香紛
GA029n0028_p0409a02║馥　名花交映近感樂身　遠招常命若夫六度修成
GA029n0028_p0409a03║　十地圓明源靈既湛　種覺斯盈寂寥虛豁　皎潔澄
GA029n0028_p0409a04║清非起非作　無造無營法眼不闚其色　天耳不聽
GA029n0028_p0409a05║其聲惡言不能加毀　美譽無以為榮質非質礙之
GA029n0028_p0409a06║質　名非名相之名水火衝天而不懼　雷霆震地而
GA029n0028_p0409a07║不驚雙林現滅而不滅　王宮示生而不生既窮天
GA029n0028_p0409a08║下之至妙　誰敢與之抗衡於是前來君子　聞斯語
GA029n0028_p0409a09║已合掌曲躬　斂眉彈指魂飛氣懾　神萎志否踧踖
GA029n0028_p0409a10║無顏　逡巡驚起自陳孤陋　未知臧否追用感傷　實
GA029n0028_p0410a01║懷慚恥今日奉教　謹從命矣此見廣宏明集錄之
GA029n0028_p0410a02║於此其亦龍興之吉光片羽也歟
GA029n0028_p0410a03║北窗炙輠錄東坡性簡率平生衣服飲食皆草草至
GA029n0028_p0410a04║杭州時嘗喜至祥符寺琴僧惟賢房閒憩至則脫
GA029n0028_p0410a05║巾褫衣露兩股坐榻上令虞候爬搔及起觀其岸
GA029n0028_p0410a06║巾止用一麻繩約髮
GA029n0028_p0410a07║東坡志林與次公同聽賢師琴賢求詩倉卒無以應
GA029n0028_p0410a08║次公言古人賦詩皆歌所學何必已云次公因誦
GA029n0028_p0410a09║歐陽公贈李師囑予書之以贈焉
GA029n0028_p0410a10║東坡詩話眤眤兒女語　恩怨相爾汝劃然變軒昻　勇
GA029n0028_p0411a01║士赴敵場此退之聽穎師琴詩也歐陽公嘗問僕
GA029n0028_p0411a02║琴詩何者最佳余以此答之公言此詩固奇麗然
GA029n0028_p0411a03║自是聽琵琶詩非琴詩余退而作杭僧惟賢詩云
GA029n0028_p0411a04║大弦春溫和且平　小弦廉折亮以清平生未識宮
GA029n0028_p0411a05║與角　但聞牛鳴盎中雉登木門前剝啄誰叩門　山
GA029n0028_p0411a06║僧未聞君勿嗔歸家且覓千斛水　淨洗從前箏笛
GA029n0028_p0411a07║耳詩成欲寄公而公薨至今以為恨
GA029n0028_p0411a08║東坡志林祥符寺可久垂雲清順三闍黎皆予監郡
GA029n0028_p0411a09║日所與往來詩友也清介貧甚食僅足於久幾而
GA029n0028_p0411a10║不足也然未嘗有憂色老矣不知尚健否案三當
GA029n0028_p0412a01║作二垂雲者清順所居之地東坡詩集載僧清順
GA029n0028_p0412a02║新作垂雲亭詩中有句云惜哉垂雲軒此地得何
GA029n0028_p0412a03║晚道人真古人嘯詩慕嵇阮空齋卧蒲褐芒屨每
GA029n0028_p0412a04║自捆天憐詩人窮乞與供詩本又有怡然以垂雲
GA029n0028_p0412a05║新茶見餉及卧病彌月聞垂雲花開順闍黎以詩
GA029n0028_p0412a06║見招次韻答之二詩怡然清順之字也見夢粱錄
GA029n0028_p0412a07║明聖湖觀子瞻佐郡日與僧清順可久惟肅義詮為
GA029n0028_p0412a08║方外之交
GA029n0028_p0412a09║劉長卿寄靈一上人詩高僧本姓竺　開士舊名林一
GA029n0028_p0412a10║去春山裏　千峰不可尋新年芳草遍　終日白雲深
GA029n0028_p0413a01║欲徇微官去　懸知訝此心姚郃贈靈一詩梵書鈔
GA029n0028_p0413a02║律千餘紙　淨院焚香獨受持童子病來煙火絕　清
GA029n0028_p0413a03║泉潄口過齋時
GA029n0028_p0413a04║東坡詩集有訪淨源不遇詩清曉來香剎　源公尚未
GA029n0028_p0413a05║歸不聞鐘磬響　惟見白雲飛又題其影堂有句云
GA029n0028_p0413a06║何時飛錫來相談朝與昏觀此則後之拒義天疏
GA029n0028_p0413a07║非得已矣
GA029n0028_p0413a08║歸田錄太祖行香至相國寺問僧錄贊甯曰朕見佛
GA029n0028_p0413a09║拜是不拜是甯對曰現在佛不拜過去佛太祖大
GA029n0028_p0413a10║喜遂為定禮堯山堂外紀林間錄均載是說然小
GA029n0028_p0414a01║畜集通慧大師文集序則謂奉舍利塔歸宋在太
GA029n0028_p0414a02║宗太平興國三年無對太祖問拜佛事歐陽文忠
GA029n0028_p0414a03║公載於歸田錄第一條斷不致以太宗為太祖豈
GA029n0028_p0414a04║錢氏未納土而甯已先至宋哉否則禹偁諱其事
GA029n0028_p0414a05║也
GA029n0028_p0414a06║燾僧曇穎過逍遙堂何道士問疾紹聖元年十月東坡至惠州寓嘉祐寺二年二月八
GA029n0028_p0414a07║日有與黃燾僧曇穎過逍遙堂何道士問疾詩安
GA029n0028_p0414a08║心守元牝　閉眼覓黃庭問疾來三士　澆愁有半瓶
GA029n0028_p0414a09║風松時落蕊　病鶴不梳翎樽空我歸去　山月照君
GA029n0028_p0414a10║醒據僧寶傳曇穎於嘉祐四年示滅豈以嘉祐寺
GA029n0028_p0415a01║為嘉祐四耶
GA029n0028_p0415a02║輟耕錄吳越時贊甯傳載浙江晝夜二潮甚信上人
GA029n0028_p0415a03║以詩括之曰午未未未申　申卯卯辰辰巳巳巳午
GA029n0028_p0415a04║午　朔望一般輪此晝候也
GA029n0028_p0415a05║五代詩話贊甯大師聲望日隆文學益茂時錢氏公
GA029n0028_p0415a06║族忠懿王俶宣節度使偡節度使億越州刺史儀
GA029n0028_p0415a07║金州觀察使儼故工部侍郎昱與大師以文義切
GA029n0028_p0415a08║磋時浙中士大夫衞尉卿崔仁冀工部侍郎慎知
GA029n0028_p0415a09║禮內侍致仕楊惲與大師以詩什倡和又得文格
GA029n0028_p0415a10║於光文大師彚征受詩訣於前進士龔霖由是大
GA029n0028_p0416a01║為流輩所推
GA029n0028_p0416a02║
GA029n0028_p0416a03║
GA029n0028_p0416a04║
GA029n0028_p0416a05║
GA029n0028_p0416a06║
GA029n0028_p0416a07║
GA029n0028_p0416a08║
GA029n0028_p0416a09║
GA029n0028_p0416a10║龍興祥符戒壇寺志卷十