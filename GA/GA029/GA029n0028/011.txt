GA029n0028_p0417a01║龍興祥符戒壇寺志卷十一
GA029n0028_p0417a02║仁和張大昌輯
GA029n0028_p0417a03║雜述
GA029n0028_p0417a04║香山九老會中有禪僧如滿歸洛年九十五及宋代
GA029n0028_p0417a05║宋琪諸人之九老會則僧贊甯與其列前後皆有
GA029n0028_p0417a06║一僧以成勝事故香山有句云除卻三山五天竺
GA029n0028_p0417a07║人間此會且應無惜宋代以多故未舉也
GA029n0028_p0417a08║高仲武云靈一之詩刻意精妙與劉長卿皇甫冉諸
GA029n0028_p0417a09║人倡和如泉湧階前地雲生戶外峰則道猷寶月
GA029n0028_p0417a10║曾何及此自齊梁以來道人攻文多矣罕有入其
GA029n0028_p0418a01║流者一公乃能與士大夫更唱迭和不其偉歟
GA029n0028_p0418a02║文苑英華獨孤及靈一禪師塔銘茫茫五濁　愛習如
GA029n0028_p0418a03║債何以為師　尸羅之戒卓爾立志　於焉懸解持佛
GA029n0028_p0418a04║密藏　俾道勿壞穎脫諸有　獄視三界上德不器　大
GA029n0028_p0418a05║言無方遺言之文　亦知其方發彼蒙求　啟迪思量
GA029n0028_p0418a06║我皆令發　直心道場奈何法界　今也則亡適來豈
GA029n0028_p0418a07║時　適去豈順施未及普　天乎不憗飛鳥無跡　法雷
GA029n0028_p0418a08║罷震福庭空虛　來者曷問言之糟粕　留為祕印
GA029n0028_p0418a09║佛祖通載釋居簡弔法道禪師塔文黥可息乎身據
GA029n0028_p0418a10║鼎耳兮息之則殞黥可去乎恩如春風兮去之不
GA029n0028_p0419a01║忍一念之忍迄于蒙塵黍離闕庭塗炭生靈髮天
GA029n0028_p0419a02║下僧又安足云邈哉道州隻影問津一笑生還天
GA029n0028_p0419a03║清地甯眾蠖斯屈老臂獨信隱若敵國賢於長城
GA029n0028_p0419a04║九里清陰蛻骼是舍草枯自春光奮不夜後世何
GA029n0028_p0419a05║知婆娑其下其顙有泚兮其容則赭油然而興起
GA029n0028_p0419a06║兮如聞伯夷之風者
GA029n0028_p0419a07║佛祖統載智常禪師贊知見一何高　拭眼避天位回
GA029n0028_p0419a08║觀洗耳人　千古未為愧智常重瞳曾以藥拭之
GA029n0028_p0419a09║禪林僧寶曇穎禪師贊東坡曰佛法浸遠真偽相半
GA029n0028_p0419a10║寓言指法大率相似至於二乘禪定外道神通非
GA029n0028_p0420a01║我肉眼所能勘騐然臨死生禍福之際不容偽矣
GA029n0028_p0420a02║吾視穎之謝世無以異人適城之易然真大丈夫
GA029n0028_p0420a03║也哉
GA029n0028_p0420a04║道光新城縣志大智律師釋元照碧沼寺和方元英
GA029n0028_p0420a05║韻長江曼嶺截紅塵　謝世忘緣自合親泉沼倒澄
GA029n0028_p0420a06║銀漢碧　烟巒還鎖石房春白雲處士空中俊　伏虎
GA029n0028_p0420a07║先生物外人千載高風無復問　獨尋遺跡恨空頻
GA029n0028_p0420a08║又釋元照甯國院記新城古東安郡甯國院在其
GA029n0028_p0420a09║南相去五六里淥渚之北塢所謂青巒山也晉郭
GA029n0028_p0420a10║文舉來吳嘗棲于茲山鄉人慕之乃塑形立祠以
GA029n0028_p0421a01║時致祭旱澇患難有禱皆立驗鄉長孫邳立佛宇
GA029n0028_p0421a02║于祠之旁聞於朝賜名碧流命僧主香火時東晉
GA029n0028_p0421a03║惠帝隆安五年也逮唐會昌累遭廢毀咸通中里
GA029n0028_p0421a04║人孫軒與眾進狀乞請重建遂復舊額中和間巢
GA029n0028_p0421a05║寇作亂悉為煨燼至光啟三年杜太師稜修葺廊
GA029n0028_p0421a06║宇建石幢于殿砌晉天福八年院僧得求智聆等
GA029n0028_p0421a07║重建大殿吳越錢氏始更為碧沼以其門枕小池
GA029n0028_p0421a08║故也太平興國四年院僧德仁不堪冶事請全著
GA029n0028_p0421a09║主之著付廷連連付廷叡叡付自興興付自忠忠
GA029n0028_p0421a10║付自南南付善祥祥有道行堂殿像設一皆新之
GA029n0028_p0422a01║受用供事靡不充備主院事僅三十年遂付今善
GA029n0028_p0422a02║孜凡八世厯一百有九載院自祥符中復改賜今
GA029n0028_p0422a03║號其地幽曠寂絕蕭然世外流泉奇峰松竹花卉
GA029n0028_p0422a04║足以怡性養神禪誦經行吟詠自適宜乎方外高
GA029n0028_p0422a05║流之所遁也其徒不下二十餘眾皆節儉守行遐
GA029n0028_p0422a06║邇嚮風唐賢方干諸人多所留詠元祐改元秋九
GA029n0028_p0422a07║月予嘗以結界之命因寓上方數宵其徒編次事
GA029n0028_p0422a08║跡本末匃予為之記為書其後云夫佛出于西竺
GA029n0028_p0422a09║教始流于東漢又數百年漸於江南吳主為康僧
GA029n0028_p0422a10║會立建初寺自爾僧徒既眾寺宇益多五代錢氏
GA029n0028_p0423a01║大闡吾教造寺度僧不可勝數故今天下言佛法
GA029n0028_p0423a02║者無盛于江左矣且夫寺者所以安僧僧者所以
GA029n0028_p0423a03║持教教存則佛之遺化布于四海流于無窮其有
GA029n0028_p0423a04║見者焉聞者焉往往回邪復正遷善遠惡廓情塵
GA029n0028_p0423a05║叩真寂逍遙于形器之表優遊于賢聖之域上以
GA029n0028_p0423a06║𢌿天子垂拱之化下以為黎庶植福之基夫如是
GA029n0028_p0423a07║則梵剎之設其濟世益物可勝道哉按新城志金
GA029n0028_p0423a08║石拾遺載甯國院記釋元照撰縣令宋觀主簿鄭
GA029n0028_p0423a09║瑛縣尉程天秩耆宿沙門自南等立石是此碑至
GA029n0028_p0423a10║道光間猶存兵燹後則不知若何矣文中載元照
GA029n0028_p0424a01║曾結界宿于此寺者數宵亦逸事足徵者焉
GA029n0028_p0424a02║蘇文忠全集阿彌陀佛頌敘云錢塘圓照律師普勸
GA029n0028_p0424a03║道俗歸命西方極樂世界阿彌佛眉山蘇軾捨亡
GA029n0028_p0424a04║母蜀郡太君程氏遺留簪珥命工胡錫采畫佛像
GA029n0028_p0424a05║以薦父母冥福謹拜稽首獻頌清波小志釋元照
GA029n0028_p0424a06║依慧鑑學毘尼大振南山之宋蘇軾就之畫佛薦
GA029n0028_p0424a07║母是夜西湖漁人皆聞天樂云按聞樂事或以為
GA029n0028_p0424a08║在元照寂時又按元照此作圓照然是時宗本姓
GA029n0028_p0424a09║管氏熙甯中住淨慈稱圓照禪師蓋有禪律之別
GA029n0028_p0424a10║兩湖麈談元祐中東坡知杭州有海航載到高麗僧
GA029n0028_p0425a01║統義天所遣侍者壽介等五人（或作三人）云來祭奠僧
GA029n0028_p0425a02║靜源又將金塔二座捨寺仍令其人尋師學法公
GA029n0028_p0425a03║即上三疏謂外國假此嘗探中國朝廷無絲毫之
GA029n0028_p0425a04║益而外國獲不貲之賄元豐中因靜源與往來談
GA029n0028_p0425a05║說遂致義天遠來館待錫予公私告病深為未可
GA029n0028_p0425a06║朝議是之止令祭奠不得受塔亦不容其尋師游
GA029n0028_p0425a07║覽發其人還國夫東坡天才高邁好談釋教如佛
GA029n0028_p0425a08║印惠勤皆與之游而此事則深嚴介重如此
GA029n0028_p0425a09║蘇文忠詩集熙甯五年五月十日與呂仲甫周邠僧
GA029n0028_p0425a10║惠勤惠思清順可久惟肅義詮同汎湖游北山
GA029n0028_p0426a01║清波別志蘇文忠公知杭州以私帑金五十兩助官
GA029n0028_p0426a02║緡於城中置病坊一所名安樂以僧主之三年醫
GA029n0028_p0426a03║愈千人與紫衣後兩浙漕臣申請乞自今管幹病
GA029n0028_p0426a04║坊僧三年滿所醫之數賜紫及祠部牒一道從之
GA029n0028_p0426a05║仍改為安濟坊煇四十年前見祥符寺一老僧言
GA029n0028_p0426a06║之先師實隸安濟坊坊元在眾安橋遷於湖上亦
GA029n0028_p0426a07║未多年今官府既無提督縱多生全亦無以激勸
GA029n0028_p0426a08║駐蹕之地理宜優異若舉行舊制推廣仁政以幸
GA029n0028_p0426a09║疾苦之民州縣長吏其毋忽
GA029n0028_p0426a10║春渚紀聞方臘據有錢塘時羣盜散捕官吏慘酷害
GA029n0028_p0427a01║之有任都稅院者其家居祥符寺之北遠府十里
GA029n0028_p0427a02║每曉起赴衙集即道中暗誦金剛經率得五卷二
GA029n0028_p0427a03║十年不廢賊七佛子者執之令眾賊射於郡圃任
GA029n0028_p0427a04║知不免但默誦經不輟而前後發矢數百無一中
GA029n0028_p0427a05║其體者賊驚問之疑有他術語以誦經之力賊皆
GA029n0028_p0427a06║合爪歎息釋之且戒餘賊勿得犯其居也至今猶
GA029n0028_p0427a07║在年八十餘矣
GA029n0028_p0427a08║成化府志隋真觀法師塔在天竺東岡靈隱志觀法
GA029n0028_p0427a09║師葬地久圮宋慈雲募王欽若重修甓甃甚工西
GA029n0028_p0427a10║湖志楊蟠真觀法師塔詩東岡人不識　野寺在樵
GA029n0028_p0428a01║漁落葉年年滿　春風為埽除郭祥正真觀法師塔
GA029n0028_p0428a02║詩屠宰藏真骨　東岡氣象殊煙雲埽不盡　苔蘚一
GA029n0028_p0428a03║痕無
GA029n0028_p0428a04║咸湻臨安志靈芝寺建炎初燬於兵惟律師元照塔
GA029n0028_p0428a05║存何澹寺記湻熙庚子僧法光新之
GA029n0028_p0428a06║杭州府志金石龍興千佛寺記紹定己丑程珌撰據
GA029n0028_p0428a07║洺水集為臨安府五丈觀音勝相記西湖志作勝
GA029n0028_p0428a08║相寺記寺在龍山唐開成四年建名龍興千佛寺
GA029n0028_p0428a09║宋治平間賜名勝相建炎兵燬珌文特溯其始名
GA029n0028_p0428a10║其時已久無龍興千佛之稱也故武林梵志亦載
GA029n0028_p0429a01║俗稱五丈寺與此寺千佛閣名同
GA029n0028_p0429a02║高僧事略隋真觀法師贊一乘妙法　闡自台祖年齊
GA029n0028_p0429a03║道同　宜襲其武徵命頻繁　弗移砥柱清風凜然　可
GA029n0028_p0429a04║激千古國一道欽禪師贊代有覺士　出于文儒宴
GA029n0028_p0429a05║坐雙徑　龍讓厥居珠淵鱗屋　化為精廬國一之號
GA029n0028_p0429a06║　帝賜不誣大智元照律師贊毘尼祕藏　終南著稱
GA029n0028_p0429a07║中微孰振　大智崛興軌儀萬行　論集諸乘芝園西
GA029n0028_p0429a08║邁　天樂來迎三藏法道法師贊維古至人　為法亡
GA029n0028_p0429a09║身身既亡矣　涅奚足云蠻鄉瘴重　黼座恩新等視
GA029n0028_p0429a10║無礙　大虛浮雲僧統贊甯法師贊學富道充　名聞
GA029n0028_p0430a01║邦國綸巾屢膺　爰寵其職史館譯場　削浮纂實曰
GA029n0028_p0430a02║古曰今　光明罔極晉水淨源法師贊法界無盡　一
GA029n0028_p0430a03║心洞明奮厥餘力　詮釋羣經作式垂範　聿有駿聲
GA029n0028_p0430a04║慕法者眾　海國揚舲
GA029n0028_p0430a05║葉石林避暑錄話景修嘗以九月望夜與詩僧可久
GA029n0028_p0430a06║泛西湖至孤山已夜分是歲早寒月色正中湖面
GA029n0028_p0430a07║渺然如鎔銀傍山松檜參天露下葉間薿薿皆有
GA029n0028_p0430a08║光微風動湖水晃漾與林葉相射可久清癯苦吟
GA029n0028_p0430a09║坐中凄然不勝寒索衣無所有以空米囊覆其背
GA029n0028_p0430a10║作詩記之曰霜風獵獵將寒衣　林下山僧見亦稀
GA029n0028_p0431a01║怪得題詩無俗語　十年肝鬲湛寒輝此景暑中想
GA029n0028_p0431a02║像亦可一灑然景修石林族人見至正直記
GA029n0028_p0431a03║蘭亭續考唐硬黃紙雙鉤蘭亭敘字皆率意為之咸
GA029n0028_p0431a04║有褚法必馮承素之流此書當下真蹟一等非知
GA029n0028_p0431a05║書者未易道也昔南宮米舍人芾元章書史有云
GA029n0028_p0431a06║樂毅論天下正書第一蘭亭敘行書第一也縫有
GA029n0028_p0431a07║半書印乃米氏寶晉齋書印後有忠孝之家印即
GA029n0028_p0431a08║吳越錢氏印及趙景道進德齋印葢已經名公鉅
GA029n0028_p0431a09║卿賞鑒矣乾道二年中元前一日獲於錢塘故人
GA029n0028_p0431a10║杜可升升之因手裝於行在祥符寺張堯臣跋觀
GA029n0028_p0432a01║此則寺中之為金石藪也久矣
GA029n0028_p0432a02║白珽西湖賦和靖贊甯花翁紫芝皆炳乎山靈水秀
GA029n0028_p0432a03║之潛輝花翁孫惟信紫芝趙師秀見自注又云法
GA029n0028_p0432a04║照贊甯道潛清順抱一子之徒以陶寫其清氣
GA029n0028_p0432a05║晉水法師碑銘曰道在天下　其體不二本源於心　萬
GA029n0028_p0432a06║法一致聖人之興　殊世異地揆其所同　脗合無際
GA029n0028_p0432a07║惟佛華嚴　法界有四統惟一真　超諸義諦良哉馬
GA029n0028_p0432a08║鳴　融以法義真如生滅　未始相離本末五重　方便
GA029n0028_p0432a09║顯示譯傳中夏　康藏命世終南元孫　雲華適嗣十
GA029n0028_p0432a10║玄交參　五教分濟和會論觀　通為一味半午相望
GA029n0028_p0433a01║　孰為義繼晉水之生　體具正智神啟其眾　見謂法
GA029n0028_p0433a02║器出家從釋　終達其志頗黎梵境　總攝一切帝網
GA029n0028_p0433a03║玄珠　迥絕擬議法師慧目　獨與之契行境現前　發
GA029n0028_p0433a04║於文字筆舌之端　莊嚴佛事祖道中興　教風遠暨
GA029n0028_p0433a05║世緣有終　與化俱逝三昧光中　金毫顯瑞異邦浮
GA029n0028_p0433a06║海　來分舍利我觀法師　因圓德備當知夙身　嘗受
GA029n0028_p0433a07║密記運茲實乘　拯彼生類勒文豐碑　以告後裔
GA029n0028_p0433a08║雲棲法彙往生集可久禪師贊蓮花標名至此蓋屢
GA029n0028_p0433a09║見矣幻歟真歟噫幻心而念幻佛幻花而標幻名
GA029n0028_p0433a10║乃至得記成佛夫孰非幻乎吾且幻生焉何論其
GA029n0028_p0434a01║真與否也
GA029n0028_p0434a02║輿地紀勝仙釋大覺禪師塔在祥符寺師以貞元八
GA029n0028_p0434a03║年入滅葬於此天復之亂竊發其冢肉形不壞頭
GA029n0028_p0434a04║髮長垂覆面下又云欽道禪師唐大厤三年代宗
GA029n0028_p0434a05║詔至闕下親加瞻禮賜號國一禪師又有大覺禪
GA029n0028_p0434a06║師崑山人開山住持徑山按此以大覺道欽國一
GA029n0028_p0434a07║為三人殆未察其名欽賜號國一賜諡大覺本一
GA029n0028_p0434a08║僧事傳聞之譌往往如是
GA029n0028_p0434a09║武林舊事湖山勝槩小麥嶺贊甯塔天聖間葬此按
GA029n0028_p0434a10║諸志均謂甯寂於至道二年其說似譌而至天聖
GA029n0028_p0435a01║間始葬事亦恐有舛
GA029n0028_p0435a02║七修類稿桐樹園祥符寺禪院所彫佛像尚未彩飾
GA029n0028_p0435a03║內一座足底生蕈如芝草上分三莖齊足仰承二
GA029n0028_p0435a04║足其端如掌大色黃白發生之巧渾然天成杭民
GA029n0028_p0435a05║爭往觀待御郝公淵聞而惡之召責其僧蕈遂枯
GA029n0028_p0435a06║死
GA029n0028_p0435a07║吳本泰靈源律師塔銘豫章千尋　始逢匠石麗水百
GA029n0028_p0435a08║鍊　盪鏐乃出至道無難　貪程路失悟疾行遲　彀滿
GA029n0028_p0435a09║破的三十依覺　勝蓮聞熏四十參方　覃布慈雲六
GA029n0028_p0435a10║十出世　稱眾中尊跋陀預記　東山法門台相兩宗
GA029n0028_p0436a01║　得正知見攝歸妙圓　偏漸一貫龍象蹴踏　月輪相
GA029n0028_p0436a02║現卓錐無地　覺華開徧垂二十年　寂土西馳又垂
GA029n0028_p0436a03║二十　我作銘辭瑪瑙山陽　若木低枝旭光震旦　如
GA029n0028_p0436a04║浴咸池
GA029n0028_p0436a05║龍興祥符戒壇三寺之僧多能詩者然惟靈一有集
GA029n0028_p0436a06║尚傳其他皆散佚不可復覩故可久之詩蘇文忠
GA029n0028_p0436a07║亦嘗許可而今則隻句無存他如贊甯寄題洞庭
GA029n0028_p0436a08║山水月禪院云參差峰岫晝雲昬　入望交蘿濁浪
GA029n0028_p0436a09║奔震澤湧山來北岸　華陽連洞到東門日生樹挂
GA029n0028_p0436a10║紅霞腳　風起波搖白石根門有上方僧住處　橘花
GA029n0028_p0437a01║林下采蘭蓀積翠湖心迤邐長　洞臺蕭寺兩交光
GA029n0028_p0437a02║鳥行黑點波濤白　楓葉紅連橘柚黃人我絕時偎
GA029n0028_p0437a03║樹石　是非來處接帆檣如何遂得追游性　擺卻營
GA029n0028_p0437a04║營不急忙（見吳郡志）居天柱山云四野豁家庭　柴
GA029n0028_p0437a05║門夜不扄水邊成半偈　月下了殘經雖逐諸塵轉
GA029n0028_p0437a06║　終歸一念醒未知斯旨者　萬役盡勞形（見瀛奎律
GA029n0028_p0437a07║髓）曇穎小溪詩小溪莊上掩柴扉　雞犬無聲月色
GA029n0028_p0437a08║微一隻小舟臨斷岸　趁潮來此趁潮歸元照白雲
GA029n0028_p0437a09║庵云道人倦逢迎　結庵就巖穴靜愛山頭空　空濛
GA029n0028_p0437a10║如積雪隨風亦捲舒　觸石更明滅卻憶古時人　祇
GA029n0028_p0438a01║可自怡悅（見宋高僧詩選）元僧虎巖詩亦俱佚惟明
GA029n0028_p0438a02║廣印登天台高明寺云晴日度高溪　松蘿青靄迷
GA029n0028_p0438a03║路隨峰上下　雲逐樹高低猊座支郎即　雞園學士
GA029n0028_p0438a04║題此中堪隱處　應在響巖西（見禪藻集）然已莫窺
GA029n0028_p0438a05║全豹矣
GA029n0028_p0438a06║張尚美重復古尊勝幢貓兒庵觀音三昧井探索徑
GA029n0028_p0438a07║山大覺國一禪師真身塔緣起唐大覺國一師為
GA029n0028_p0438a08║徑山開山元祖考徑山志師末年順刺史之請居
GA029n0028_p0438a09║州之龍興寺及將示滅於龍興先期三日告眾曰
GA029n0028_p0438a10║當葬吾於南庭隙地勿封勿樹恐妨僧徒菜地等
GA029n0028_p0439a01║語德宗追諡貞元大覺禪師賜其塔曰天中至天
GA029n0028_p0439a02║復中錢氏列士許思兵亂發塔見二缸合肉身如
GA029n0028_p0439a03║生髮長覆面士卒悚拜而去吳越王以厚禮重葬
GA029n0028_p0439a04║於舊塔因是人始知師全身不散之塔的在龍興
GA029n0028_p0439a05║矣但不知龍興終屬何所近郡城祥符寺之前民
GA029n0028_p0439a06║居有古石尊勝幢一座向隱牆塹中故無聞焉茲
GA029n0028_p0439a07║緣住者不利徙去室空幢露一時里人喧動隨喜
GA029n0028_p0439a08║瞻禮者街填戶塞閱其鐫文乃梵僧波利佛陀朝
GA029n0028_p0439a09║五臺山遇曼殊大士命所賫來尊勝陀羅尼經并
GA029n0028_p0439a10║序文在上豎建於唐開成二年後復題頭陀僧處
GA029n0028_p0440a01║道重修內有舍利五十四顆琉璃瓶盛等字查此
GA029n0028_p0440a02║寺肇始於梁大同二年為邑人鮑侃捨宅所建初
GA029n0028_p0440a03║名發心唐貞觀中改眾善神龍元年改中興三年
GA029n0028_p0440a04║復改龍興至宋大中祥符始易今名臨安咸湻志
GA029n0028_p0440a05║國朝成化府志並同石幢之南有猫兒庵基乃鮑
GA029n0028_p0440a06║老捨宅後所棲之故地至今載入輿圖不沒良為
GA029n0028_p0440a07║鮑老願力不磨所致有觀音三昧井存焉按是則
GA029n0028_p0440a08║今之祥符即古之龍興無疑矣又考唐相李吉甫
GA029n0028_p0440a09║碑銘亦云師初自徑山徙居龍興寺順化於貞元
GA029n0028_p0440a10║八年壬申十二月二十八日明年二月八日奉全
GA029n0028_p0441a01║身於院庭之內尊遺命也建塔安神申門人之意
GA029n0028_p0441a02║也則徑山志所載葬吾南庭隙地勿封勿樹之說
GA029n0028_p0441a03║益證矣又宋大智元照律師法界記載餘杭郡龍
GA029n0028_p0441a04║興寺者自梁大同二年創建迄唐貞元中為大覺
GA029n0028_p0441a05║棲真之地皇宋大中祥符初復易今額則祥符之
GA029n0028_p0441a06║即龍興又無疑矣嗚呼龍興有據則國一大師之
GA029n0028_p0441a07║全身缸瘞可訪也祥符舊志寺基廣袤九里有奇
GA029n0028_p0441a08║悉為軍民廬舍惟僅存西南一殿址耳即寺前之
GA029n0028_p0441a09║尊勝幢其湮滅於民間已久何得不與九里之基
GA029n0028_p0441a10║同廢而巋然獨存者豈亦將為國一大師藏真之
GA029n0028_p0442a01║塔必有時而見乎矧吾武林夙稱善地獲斯古蹟
GA029n0028_p0442a02║重彰凡忝列法門者甯忍坐視今幸產主願聽召
GA029n0028_p0442a03║價取贖仍還三寶不結一業則與八吉祥六殊勝
GA029n0028_p0442a04║之地無異但價須百金力難獨舉用取舍利五十
GA029n0028_p0442a05║四顆之數先發小簿五十四本每額化銀二兩凡
GA029n0028_p0442a06║領部者隨緣勸化分銖不論積滿額數為止惟願
GA029n0028_p0442a07║隨寫隨收以濟急需幸勿怠緩沈閣今當重復之
GA029n0028_p0442a08║際已瞻尊勝幢興更俟緣成之日再覩天中塔現
GA029n0028_p0442a09║故略敘其始末如此崇禎九年歲次丙子佛歡喜
GA029n0028_p0442a10║日雲棲弟子廣田張尚美述古會首聞啟祥陳昌
GA029n0028_p0443a01║遇王克家方杰沈孟諸張尚美
GA029n0028_p0443a02║僧廣印柬聞居士兼諸護法啟初九抵暮接手書諭
GA029n0028_p0443a03║令劉原明即日進城因馮懋法公囑刻護法仁王
GA029n0028_p0443a04║經急欲散諸叢林勸持以報國家將完只欠四五
GA029n0028_p0443a05║工夫所以擔閣非彼故違前尊勝幢因緣諸公任
GA029n0028_p0443a06║勞任怨不識曾結此案否昨承皋亭金臺兄到真
GA029n0028_p0443a07║寂說吾兄認真宏護直欲東南太平全仗率堵波
GA029n0028_p0443a08║知吾兄以此事切囑之且出吾兄手書觀之已尊
GA029n0028_p0443a09║勝陀羅尼加被也弟即與覺海法師再三勸伊擔
GA029n0028_p0443a10║當此緣伊固辭弟固請乃至稽首作禮伊即發願
GA029n0028_p0444a01║擔當弟輩助之顧今四十年來各處干戈橫起傷
GA029n0028_p0444a02║殘塗毒可憐可憐獨我兩浙安如磐石豈我生民
GA029n0028_p0444a03║帶來福報若是深厚耶恐是我佛法緣慈悲冥被
GA029n0028_p0444a04║亦是生民善根發現戒殺放生所致也況此經此
GA029n0028_p0444a05║呪專為援救業重眾生千有餘年藏匿牆壁閒忽
GA029n0028_p0444a06║然出現豈非佛力法力舍利威神使兩浙生靈終
GA029n0028_p0444a07║不受彼蟊賊欃槍耶如五代有永明定光佛諸大
GA029n0028_p0444a08║宗師善知識得道乃至放生修淨業興隆三寶加
GA029n0028_p0444a09║被眾生遂感錢氏外護保持四十州五十餘年中
GA029n0028_p0444a10║安靜如樂國不曾傷一生竟不知五代之煩煎雖
GA029n0028_p0445a01║云外護實三寶威神所加也故此勝緣極當著力
GA029n0028_p0445a02║金臺師雖是承當還乞諸公合力出一公書請之
GA029n0028_p0445a03║萬全之計也何如何如深酌深酌弟誠退槽之馬
GA029n0028_p0445a04║彼誠崛起英雄可不盡心盡禮哉弟見兄勸伊書
GA029n0028_p0445a05║云舉筆一字如千斤弟正閃腰極楚閒篝燈草此
GA029n0028_p0445a06║亦一字不啻千斤也統祈菩提心中鑑照十四夜
GA029n0028_p0445a07║法弟廣印力疾和南上僧大掄跋云右真寂大師
GA029n0028_p0445a08║手跡也師於臘月之十七日辭世十四日尚能惓
GA029n0028_p0445a09║切眾生國界特為囑累娓娓不休至字畫圓轉飛
GA029n0028_p0445a10║舞俾見者咸生敬慕曹山所謂不借借者非金剛
GA029n0028_p0446a01║正覺而最後心中具如是力哉迺因子將居士以
GA029n0028_p0446a02║此帖刻諸尊勝幢呪未簡庶師宏誓光明為此邦
GA029n0028_p0446a03║人永戴者矣丁丑中秋日佛日大掄敬識
GA029n0028_p0446a04║慈雲尊勝疏略雲棲耆宿廣彰過祥符寺覩寶幢上
GA029n0028_p0446a05║供斯經呪不勝慶讚焚香錄出募刻於張居士佐
GA029n0028_p0446a06║平因俗務羈遲未能刊印至庚辰六月課誦耳室
GA029n0028_p0446a07║忽聞震聲移座趨視見戶內電光一閃之狀驚疑
GA029n0028_p0446a08║數日睡夢閒憶昔老僧所勸早起於經笥中得遘
GA029n0028_p0446a09║尊勝呪經不覺惶悚付劂印施間遇友人送一文
GA029n0028_p0446a10║殊聖像至家居士倍生敬仰矢願裝金供禮憶昔
GA029n0028_p0447a01║波利尊者遇見化身與斯親覩聖容同一感應也
GA029n0028_p0447a02║玉几山房聽雨錄錢塘門近龍興寺創自齊梁內有
GA029n0028_p0447a03║舍利塔及國一禪師墓順治初臬司長白佟公國
GA029n0028_p0447a04║器聞鐘聲日夕不休問之左右皆不知因令尋聲
GA029n0028_p0447a05║而往聲自墓出發之則二缸相合肉身儼然不壞
GA029n0028_p0447a06║遽掩之重修其墓按佟公順治二年為嘉湖兵備
GA029n0028_p0447a07║道偕諸將平巨寇進按察司
GA029n0028_p0447a08║金臺大掄塔在臨平張縉彥撰銘曰有幽淨慧　山川
GA029n0028_p0447a09║之特誰其肇之　本空維則我觀金臺　雲棲其來其
GA029n0028_p0447a10║來繼之　泉流花開泉流花開　我懷金臺龍池洋洋
GA029n0028_p0448a01║　而安歸哉
GA029n0028_p0448a02║北隅掌錄乾隆戊寅季冬先君子同吳西林（穎芳）陳
GA029n0028_p0448a03║雪廬（嵇）倪嘉樹（一擎）厲層雲（志黼）周亦庵（駿發）蘇
GA029n0028_p0448a04║展亭（許堂）郁陛宣（禮）王繩玉（元琨）諸先生從伯蘅
GA029n0028_p0448a05║洲（杜）往觀尊勝幢以意盡無會處功深有到時分
GA029n0028_p0448a06║韻各賦五古以紀之（詩見後題詠郁王二詩俱佚）越明年己卯
GA029n0028_p0448a07║復奉丁龍泓先生往觀并拓其文以歸先生為作
GA029n0028_p0448a08║石幢歌凡一百又八韻（見後題詠）并手書長卷以贈今
GA029n0028_p0448a09║藏於家庚辰初秋重過祥符寺觀陀羅尼經幢用
GA029n0028_p0448a10║題中平聲字分韻先生幢字韻又用庚字韻再作
GA029n0028_p0449a01║（見後題詠）是日同游者嘉樹丈得觀字韻亦庵丈得辰
GA029n0028_p0449a02║字韻淩仲梅丈（汝調）得經字韻層雲丈得初字韻
GA029n0028_p0449a03║展亭丈得尼字韻陛先丈得過字韻茅在之丈（德芬）
GA029n0028_p0449a04║得羅字韻倪小迂丈（印元）得陀字韻姚春漪表丈
GA029n0028_p0449a05║（思勤）得重字韻從伯蘅洲得祥字韻先君子得符
GA029n0028_p0449a06║字韻叔父思蔭得秋字韻（丁茅三詩見後題詠餘詩均佚）
GA029n0028_p0449a07║僧維章由雲棲退老住同仁祠善醫喉疾踵祠求治
GA029n0028_p0449a08║者無不應手愈先是嘉道間有僧能醫住同仁祠
GA029n0028_p0449a09║種藥一畦曰龍頭薄荷為他處所無人比以丁仙
GA029n0028_p0449a10║閣之仙鶴草祠燬後萌蘖遂罄而其僧之名亦沒
GA029n0028_p0450a01║於荒煙蔓草間
GA029n0028_p0450a02║僧中庸游交熙門精禪律擅歧黃隨其師往來於雲
GA029n0028_p0450a03║棲龍興先交熙而寂人多惜之
GA029n0028_p0450a04║僧真如湘產也至杭見祥符成瓦礫慨任興復結茅
GA029n0028_p0450a05║兀坐空址擊魚苦募斷腕懸之門鄰里競以齋供
GA029n0028_p0450a06║里人丁科恩戚才茂為築垣建屋仍兀坐如故謂
GA029n0028_p0450a07║佛殿弗宏弗入居一日忽失所在鄰里欲詢其徒
GA029n0028_p0450a08║則杳然矣排闥入真如已茶毘缸下高僧傳所謂
GA029n0028_p0450a09║忘身者其庶幾歟
GA029n0028_p0450a10║南宋涅槃會每於二月十五日舉之見西湖志龍興
GA029n0028_p0451a01║舍利會則以二月十三十四十五日為期亦即涅
GA029n0028_p0451a02║槃會之遺意也屆期僧眾綴苔菜為綠獅洋燕菜
GA029n0028_p0451a03║為白象紫柑為羅㬋以供佛頗極莊嚴
GA029n0028_p0451a04║光緒七年十一月建水陸道場於龍興寺七日僧眾
GA029n0028_p0451a05║皆雲棲者以薦祭庚辛兩劫殉難滿漢官紳士民
GA029n0028_p0451a06║男女其疏略曰竊以刀兵慘劫慨天道之難知俎
GA029n0028_p0451a07║豆馨香見人心之不死是以褒忠表義　聖朝特
GA029n0028_p0451a08║報崇祠導滯宣幽佛力端超浩劫蓮宗在望檀悃
GA029n0028_p0451a09║宜伸翳維粵逆肆狂浙畺載陷痛城破者六十餘
GA029n0028_p0451a10║邑弔　國殤者百十萬人碧血與錢江爭流白骨
GA029n0028_p0452a01║並吳山高峙嗚乎慘矣荐拔云何嗣逢甲子於上
GA029n0028_p0452a02║元蛾賊潛消兩浙今際辛未於光緒駒陰倏厯廿
GA029n0028_p0452a03║年不憑覺路之垂靈曷𢠢劫餘之追痛云云
GA029n0028_p0452a04║
GA029n0028_p0452a05║
GA029n0028_p0452a06║
GA029n0028_p0452a07║
GA029n0028_p0452a08║
GA029n0028_p0452a09║
GA029n0028_p0452a10║龍興祥符戒壇寺志卷十一