GA029n0028_p0453a01║龍興祥符戒壇寺志卷十二
GA029n0028_p0453a02║仁和張大昌輯
GA029n0028_p0453a03║題詠
GA029n0028_p0453a04║唐
GA029n0028_p0453a05║綦母潛
GA029n0028_p0453a06║宿龍興寺
GA029n0028_p0453a07║香剎夜忘歸　秋清古殿扉燈明方丈室　珠繫比邱衣
GA029n0028_p0453a08║白月傳心靜　青蓮喻法微天花落不盡　處處鳥銜飛
GA029n0028_p0453a09║宋
GA029n0028_p0453a10║曾鞏
GA029n0028_p0454a01║錢塘上元夜祥符陪咨臣郎中文燕席
GA029n0028_p0454a02║月明如晝露華濃　錦帳名郎笑語同金地夜寒消美
GA029n0028_p0454a03║酒　玉人春困倚東風紅雲鐙火浮滄海　碧水樓臺浸
GA029n0028_p0454a04║遠空白髮蹉跎歡意少　强顏猶入少年叢
GA029n0028_p0454a05║蘇軾
GA029n0028_p0454a06║祥符寺九曲觀鐙
GA029n0028_p0454a07║紗籠擎燭迎門入　銀葉燒香見客邀金鼎轉丹光吐
GA029n0028_p0454a08║夜　寶珠穿蟻鬧連宵波翻熖裏元相激　魚舞湯中不
GA029n0028_p0454a09║畏焦明日酒醒空想像　清吟半逐夢魂消
GA029n0028_p0454a10║上元過祥符僧可久房蕭然無鐙火
GA029n0028_p0455a01║門前歌舞鬬分明　一室清風冷欲冰不把琉璃間照
GA029n0028_p0455a02║佛　始知無盡本無鐙
GA029n0028_p0455a03║季洪
GA029n0028_p0455a04║國一禪師塔
GA029n0028_p0455a05║蓬徑安禪五百年　六時鐘唄震諸天我來不問安心
GA029n0028_p0455a06║否　露柱風林說熾然
GA029n0028_p0455a07║元
GA029n0028_p0455a08║陳植
GA029n0028_p0455a09║龍興寺次唐綦母潛韻
GA029n0028_p0455a10║先朝黃明寺　老屋白雲扉鐙續長明火　僧猶壞色衣
GA029n0028_p0456a01║馱經馬迹遠　念佛鳥聲微惟有閑閑叟　坐看紅日飛
GA029n0028_p0456a02║國朝
GA029n0028_p0456a03║杭世駿
GA029n0028_p0456a04║祥符寺
GA029n0028_p0456a05║禮部貢院西更西　古寺矗矗浮雲齊金碧已剝蝕　猶
GA029n0028_p0456a06║賸雕榱題茲寺創始何王時　傳是大同二年邑人鮑
GA029n0028_p0456a07║侃捨宅為（見咸湻臨安志）眾善龍興屢改額　大中敕賜榜額
GA029n0028_p0456a08║名長垂遺址恢恢衍九里　建炎建國乃始改築而小
GA029n0028_p0456a09║之鏦錚軍器所　縱橫五兵貯（宋軍頭司巷在其地見夢粱錄今俗稱軍纛子
GA029n0028_p0456a10║巷是也）行都一劫迹銷沈　武庫茫茫在何處我欲禮覺
GA029n0028_p0457a01║公塔　宿草陳荄莽迴合我欲拓北海碑　泐石曾無一
GA029n0028_p0457a02║段遺佛塵滿螺髻青　鐘喑鼓啞難為聽罡風梭梭穿
GA029n0028_p0457a03║殿角　鈴語斷續含淒靈錢王鑿井洩龍湫　厥眼繁至
GA029n0028_p0457a04║九百九十九或自妙莊王女剜後光在手　或是國王
GA029n0028_p0457a05║夫人乳各五百道　城頭滴落千男口沈吟往事諷新
GA029n0028_p0457a06║詞　欲為曾蘇破詩杻上元鐙火何年無　香燒銀葉車
GA029n0028_p0457a07║咽塗百年一瞥管興廢　感此突兀青浮圖冰花匝地
GA029n0028_p0457a08║石牀冷　一片清風落峰影荒廚我無粥飯緣　偶持半
GA029n0028_p0457a09║偈參四禪茶煙緩　斜日短命儔一笑出三門　囘首寒
GA029n0028_p0457a10║雲香剎滿
GA029n0028_p0458a01║厲鶚
GA029n0028_p0458a02║六月十日同丁敬身石貞石游龍興寺觀唐開
GA029n0028_p0458a03║成二年陀羅尼石幢為處士胡季良書（寺為梁發
GA029n0028_p0458a04║心院唐改龍興宋改祥符在杭州城西舊基廣袤九里後漸沒入民舍石幢在夾墻空壍
GA029n0028_p0458a05║中明季忽放異光居人捨宅重建去今祥符寺里許矣）
GA029n0028_p0458a06║涼颸洗河橋　斜景筍鞵踏青豆垂牆匡　古寺門半闔
GA029n0028_p0458a07║千年十寶地（王鞏隨手雜錄錢有外國頗眩伽寶方尺餘狀如水晶置龍興佛髻中皇朝改
GA029n0028_p0458a08║為太平祥符寺自唐至皇朝凡有十寶此其一也）　湫隘屋廬雜九曲何處尋
GA029n0028_p0458a09║（東坡有祥符九曲觀鐙詩）　廢墅產鳴蛤石童妙章草　下有舍利納
GA029n0028_p0458a10║立神捧蓮趺　光氣夜歕欱遂令婦子棲　儼化栴檀塔
GA029n0028_p0459a01║吾儕好奇癖　往往臭味合丁君尤勇銳　辨證紛馺遝
GA029n0028_p0459a02║乍睹增雙明　久讀續三帀濡紙脫其文　可供硬黃搨
GA029n0028_p0459a03║問年值唐季　逾厯幾膢臘城中易黑灰　此獨未摧拉
GA029n0028_p0459a04║瑩無蒼蘚生　古色對磨衲許醉聲聞酒　乘月再提榼
GA029n0028_p0459a05║丁敬
GA029n0028_p0459a06║祥符寺陀羅尼經石幢歌（并敘）
GA029n0028_p0459a07║己卯立春日倪生建中周生亦耕黃生相圃
GA029n0028_p0459a08║厲壻繡周同遊城西祥符寺觀唐開成二年
GA029n0028_p0459a09║處士胡季良所書陁羅經石幢黃生為予遣
GA029n0028_p0459a10║工氊蠟墨本是日微雪飲黃氏琴趣軒諸生
GA029n0028_p0460a01║請為此幢作歌
GA029n0028_p0460a02║祥符古寺尊勝幢　誰其書者胡季良磔掣束裹別擅
GA029n0028_p0460a03║長　非鐘非索非二王篆額八面垂琳瑯　仙人倒䪥師
GA029n0028_p0460a04║務光鎖紐宛通偏勁强（篆貴宛而通見書訣）　盤拏瘦骨矯莫當
GA029n0028_p0460a05║玩之良久如騰驤　一頓一挫神洋洋八方行草迹盡
GA029n0028_p0460a06║藏（季良於篆書八分正書行草無不精擅見諸道石刻錄復齋碑錄宣和書譜）　更嫻詩歌
GA029n0028_p0460a07║與文章（案吳興吳文皇帝廟碑及吳夫人墓銘德本寺碑皆季良所撰見復齋碑錄題然公山房
GA029n0028_p0460a08║詩文乘寺詩崑山寺詩讀元和文皆季良所作見宣和書譜）宣和入譜陋未詳（書譜
GA029n0028_p0460a09║但云胡季良不知何許人不見於史冊惟工行草而已）　自命處士耽樂康朱門
GA029n0028_p0460a10║鼎鐘應早忘　清才妙藝老一鄉臨風那不生慨慷　不
GA029n0028_p0461a01║見賤技旛綽黃史冊翻令垂有唐　譬戛瓦缶抛笙簧
GA029n0028_p0461a02║古來公道多渺茫　想見斯人抱幽芳洒然千載如在
GA029n0028_p0461a03║望　幢搨我昔韜古囊悵作鄰火朱鴉翔　黃生敬恰篤
GA029n0028_p0461a04║中腸響墨為我穿僧廊　氊槌均括響抑揚既擊既埽
GA029n0028_p0461a05║黑白彰　我時懷古心傍徨起巡閒園遠蒼筤　天中真
GA029n0028_p0461a06║塔昧兩缸短莎徧踏徒倀倀（唐國一禪師真塔以兩缸合而瘞之德宗賜塔
GA029n0028_p0461a07║號曰天中今寺基分裂未審塔在何處）　昔日九里皆寶坊九曲鐙火爭
GA029n0028_p0461a08║星芒　九十九井分銀牀泉光已入千家涼　幾經浩劫
GA029n0028_p0461a09║換紅羊惟留茲幢屹不僵　石盤敦敦出坳涼久為民
GA029n0028_p0461a10║居閱牆隍　一朝呈露還佛場合掌麕集耆黎相　搨得
GA029n0028_p0462a01║即是孽海梁豈惟妙筆珍青箱　是日春立司東皇忽
GA029n0028_p0462a02║教微霰撒明璫　寒風瞥爾吹衣裳笑歸曲室開壺觴
GA029n0028_p0462a03║　當杯探韻興詎央詩成迭韻聲琅琅　黃琮白璧皆鏗
GA029n0028_p0462a04║鏘酒酣坐立任相羊　試鋪黑本向明窗重修歲月按
GA029n0028_p0462a05║幾行　清（順治十二年）明（崇禎元年）遞溯元（延祐八年）宋（湻祐八年）梁（乾化五年）
GA029n0028_p0462a06║大中之修尤足徵（叶）　名僧信士紛劻勷（大中五年法師講師大德
GA029n0028_p0462a07║僧共十三員搢紳明經十四人同修）奉為多生爺與娘（上鐫奉為國王太子大臣多生
GA029n0028_p0462a08║父母十方施主等）　讀之酸淚欲栖眶字亦妸娜含清剛　了知
GA029n0028_p0462a09║書手非尋常（唐目書經者為書寶幢手）山僧如法何代郎　輒將咒
GA029n0028_p0462a10║字胡皴𥀶記云重書實殘戕（第四面咒後嵌刻一行云大明山僧如法重書
GA029n0028_p0463a01║此咒實以刀鏤原迹耳）　癡肥臃腫鍛鋒鋩舊迹竟使遭剝創　咄
GA029n0028_p0463a02║哉闍黎真野傖得無好名成妄狂　陀羅尼善萬善綱
GA029n0028_p0463a03║總持眾善免眾殃　大願發自大覺王獲沾幢塵等慈
GA029n0028_p0463a04║航（經言得沾幢上座下微塵及幢影映身皆獲利益）　至今幢頂舍利光二曜
GA029n0028_p0463a05║不敢同低昻（乾化五年重修頭陀處道以琉璃瓶安置舍利五十四粒於幢下）　我作
GA029n0028_p0463a06║此歌黯自傷舉口無力當衰尩　維願有情普供藏聊
GA029n0028_p0463a07║述本事非鋪張　清晨盥誦能勉遑巍巍功德知無量
GA029n0028_p0463a08║　檀函好伴伽嚧香
GA029n0028_p0463a09║獨游龍興寺
GA029n0028_p0463a10║酒罏蔥肆幾騰蒸　市井中間閟佛燈祇有詩人諳著
GA029n0028_p0464a01║眼　對橋門牓認龍興
GA029n0028_p0464a02║繞幢重復小徘徊　閒趁冬曦偶獨來解事沙彌憐熟
GA029n0028_p0464a03║客　園門為我早先開
GA029n0028_p0464a04║寺後高樹婆娑隔垣可望沙彌言祥符寺內樹
GA029n0028_p0464a05║也因言先有龍興後有祥符葢承其師語云
GA029n0028_p0464a06║爾但鮑老因緣未知尚能悉否再賦一律
GA029n0028_p0464a07║瓜分古寺感蕭梁　塞霧回熛曡宋唐（北宋南宋中唐殘唐）穿蟻
GA029n0028_p0464a08║游人詠蘇老　嚲鴉貴女降錢王（吳越王妃曾降香此寺施捨龍乳簪為寺
GA029n0028_p0464a09║中十寶之一）塔埋鐵劫消寒影　井徙銀幹又夕陽惟有石
GA029n0028_p0464a10║幢肩佛日　萬人爭覩玉毫光（志言寺內有鐵塔座久埋塵土矣）
GA029n0028_p0465a01║歸途過鮑公古社即當時蕭梁捨宅人也以一
GA029n0028_p0465a02║絕紀之
GA029n0028_p0465a03║支河岸北石幢南　聞有貓兒舊日庵鮑老精靈呼欲
GA029n0028_p0465a04║出　數千年是護伽藍（志言貓兒庵在石幢之南鮑公捨宅後所居者）
GA029n0028_p0465a05║庚辰初秋重過祥符寺觀陀羅經石幢用題中
GA029n0028_p0465a06║平聲字分韻得幢字
GA029n0028_p0465a07║小立鋪經地　重看古石幢勢撐塵劫外　影接妄心撞
GA029n0028_p0465a08║（經云得見此幢之影即蒙福佑無量）舊物闌移井（園中觀音三昧井只存窪水）　高禪
GA029n0028_p0465a09║塔覆缸溯初思願力　呼寺合如江（永樂蕭山縣志江寺以江淹捨宅名
GA029n0028_p0465a10║茲寺乃蕭梁大同二年里人鮑侃捨宅者）
GA029n0028_p0466a01║又得庚字韻
GA029n0028_p0466a02║昔僧迷某甲　故道昧夷庚再訪從事跡　彌深望古情
GA029n0028_p0466a03║園中高樹直　門外遠山平信有人天果　孤幢賴佛撐
GA029n0028_p0466a04║臘月十五日飲黃氏琴趣軒玩庭下紅梅時小
GA029n0028_p0466a05║雨乍晴龍興祥符戒壇三處近在跬步遂與
GA029n0028_p0466a06║諸生過之各拈韻賦六言律得二蕭
GA029n0028_p0466a07║勸飲庭梅以醉　牽吟鄰剎如招霽日況搖金影　寒雲
GA029n0028_p0466a08║行卷玉臕（雲護蒼林玉有臕米海岳句也）宅捨時移六代　寺分世慨
GA029n0028_p0466a09║前朝（三地原蕭梁鮑老捨宅之一寺也）且趁梵香浮動　謾嫌市𡏖紛
GA029n0028_p0466a10║囂
GA029n0028_p0467a01║甲申十二月龍興寺為鄰火所燬惟唐胡季良
GA029n0028_p0467a02║陀羅尼經石幢屹然無損子曾為此幢作歌
GA029n0028_p0467a03║事後往觀歎佛力之彌堅喜善緣之不闕因
GA029n0028_p0467a04║吟四韻用慰餘生
GA029n0028_p0467a05║一火俄教盡萬椽　地中三日尚浮煙市空真歎人災
GA029n0028_p0467a06║烈　幢在方知佛力堅俗駕何曾諳擊埽（韋蘇州石鼓歌既擊既埽
GA029n0028_p0467a07║黑白分）　良材枉自極雕鐫幾時客有如歐者　下馬軒眉
GA029n0028_p0467a08║此布壇
GA029n0028_p0467a09║按此詩硯林集不載從北隅掌錄錄此
GA029n0028_p0467a10║施安
GA029n0028_p0468a01║同人過祥符律寺用范石湖包山韻
GA029n0028_p0468a02║夕陽下西角　聞鐘過法幢一衲如枯龜　醒坐此道場
GA029n0028_p0468a03║不知何代寺　猶有旃檀香霜力到竹樹　設色老愈蒼
GA029n0028_p0468a04║我生眈吟屐　塵土空流浪他時冒風雪　擁被繙經牀
GA029n0028_p0468a05║張世犖
GA029n0028_p0468a06║九月十九日偕黃相圃丁敬身游龍興寺觀開
GA029n0028_p0468a07║成二年胡季良書石幢因禮徑山國一禪師
GA029n0028_p0468a08║塔寺僧出顧月田厲樊榭留題
GA029n0028_p0468a09║西城多招提　龍興寺最古蕭高天氣清　探幽得儕伍
GA029n0028_p0468a10║金風剪梧桐　病葉墮如雨石橋對寺門　欸乃聞柔艣
GA029n0028_p0469a01║居人指旁舍　隨喜憑寺主未厯阿練若　先期禮窣堵
GA029n0028_p0469a02║瓜蔓網頹垣　紫蓼豔菘圃鷦鷯喧井眉　蜻蛚鳴籜聚
GA029n0028_p0469a03║岌然石幢書　蕭疏兼媚娬昔墮牆塹中　午夜白光吐
GA029n0028_p0469a04║因得離湫隘　天龍競首俯石繞帀三巡　彈舌叩密部
GA029n0028_p0469a05║用酬法乳恩　願滌五濁苦
GA029n0028_p0469a06║我聞國一師　徑山闢蓮宇龍神供甘泉　香美勝牛乳
GA029n0028_p0469a07║郵書馬什邡（馬祖什邡人）　元解超訓詁開緘惟圓相　渾如
GA029n0028_p0469a08║箭鋒拄茲地建舍利　傳自錢尚父合十瞻遺像　金容
GA029n0028_p0469a09║肅青古重陽已經旬　微陽逗和煦月季舒嬌紅　橊花
GA029n0028_p0469a10║明小炷黃菊散金星　綠篠媚水滸既悟化工心　因禮
GA029n0028_p0470a01║菩提樹何必問風旛　似撾塗毒鼓佛香低欲無　裊作
GA029n0028_p0470a02║雲幾縷
GA029n0028_p0470a03║昔在月田翁　招攜好事侶題襟興既邁　修綆競汲古
GA029n0028_p0470a04║紀游墨尚新　奄忽埋黃土因慨後來者　何異邯鄲武
GA029n0028_p0470a05║簷角黃芭蕉　春夏綠媚娬霜風日颼飅　破碎不得補
GA029n0028_p0470a06║傷此柔脆姿　念彼長逝苦彈指去來今　涕淚涔如雨
GA029n0028_p0470a07║吳穎芳
GA029n0028_p0470a08║乾隆戊寅季冬同黃蘅洲（杜）相圃（模）陳雪廬（嵇）
GA029n0028_p0470a09║倪嘉樹（一擎）厲層雲（志黼）周亦庵（駿發）蘇展
GA029n0028_p0470a10║亭（許堂）郁陛宣（禮）玉繩玉（元琨）觀龍興寺尊
GA029n0028_p0471a01║勝幢以意盡無會處功深有到時分韻各賦
GA029n0028_p0471a02║五古以紀之得深字
GA029n0028_p0471a03║葛榜靈隱山　褚書瑞石岑煙雲忽變滅　真跡不可尋
GA029n0028_p0471a04║有唐胡處士　墨妙鐫璆琳龍興尊勝幢　開成垂至今
GA029n0028_p0471a05║朋儕興勃發　嗜古如書淫殘年撥百事　獨向空門闖
GA029n0028_p0471a06║破殿轉檐北　拔地高嶔崟八棱桃木殳　二仞蓮花簪
GA029n0028_p0471a07║蕉葉羽勢矯　火珠頂相森藥义隨䟗跪　散脂持鐵椹
GA029n0028_p0471a08║羅列狀貌惡　擁衞神鬼欽歲久客土積　踵趾嗟陸沈
GA029n0028_p0471a09║誰歟攆剔淨　琢石為坎窨觀之動神魄　膜拜伸寸忱
GA029n0028_p0471a10║迺推捷足者　騰越細摭撏漫若月隱霧　朗則天上曑
GA029n0028_p0472a01║泥塗走寒蚓　孔竅鑽書蟫龜胷坼康瓠　蛇腹斷古琴
GA029n0028_p0472a02║紐結原憲襺　撦裂天吳衾濇挨粗繭滓　滑摸熟劒鐔
GA029n0028_p0472a03║詳求面貼蘚　擬議指畫襟逢難噤快舌　印是歡羣心
GA029n0028_p0472a04║鉤形翻罔罔　測義嘗駸駸貫穿百華易　蹭蹬一字禁
GA029n0028_p0472a05║目勞輩遞矚　意別人互箴嗤癡俗冷笑　訝怪僧私[彤*見]
GA029n0028_p0472a06║聞風續造詣　鬧市來噫歆須臾畢條貫　賸錄俱陳廞
GA029n0028_p0472a07║遺珠罔象得　逸兔韓盧擒文從既字順　經正亦緯紝
GA029n0028_p0472a08║因緣波利事　祕密牟尼音危機鎮崇岳　業大澆甘霖
GA029n0028_p0472a09║商量事印搨　鐫取思摹臨三藏檢譯貝　八法詳懸鍼
GA029n0028_p0472a10║吳興志詳載　同此功德林宣和譜旁攷　紀述堪探撢
GA029n0028_p0473a01║辛璿篆碣額　德本題碑陰豈惟楊李並　兼與顏柳參
GA029n0028_p0473a02║又知藏舍利　六九聚豆䜷光色斂幽閟　罅隙爭窺𧡪
GA029n0028_p0473a03║其時迫凍沍　慘懍雲日𩃬微霝寒淅淅　遠林清愔愔
GA029n0028_p0473a04║惜茲最勝剎　汙薉相陵侵頹牆圍愜陋　枯蔓紛襹襂
GA029n0028_p0473a05║影臥荒月黑　額染炊煙黔但覺棄若屣　誰為寶如賝
GA029n0028_p0473a06║險將敗擊礮　幸不隨敲砧臭帤溷廁逼　香火鐘鼓瘖
GA029n0028_p0473a07║蹏迒付伺犬　叫歗唯饑禽當春蟻緣脊　抵臘鼠穴深
GA029n0028_p0473a08║塵應街風扇　洗用瀑雨淋褻橫拄巾服　腥響爍釜鬵
GA029n0028_p0473a09║鄰娃肆訑謾　市僧對酌斟內蝕生獅蟲　外奪逢宵壬
GA029n0028_p0473a10║函中猛吐燄　地上重布金象教力猶㬱　吾力脫難任
GA029n0028_p0474a01║興極悲思集　暝色催長吟
GA029n0028_p0474a02║按此詩臨江鄉人集未載見北隅掌錄
GA029n0028_p0474a03║黃君相圃移居
GA029n0028_p0474a04║向說毫光放塔顛　龍興有約禮金仙夜神力護滄桑
GA029n0028_p0474a05║劫　處士名存書畫船乍惜瘢胝傷鳥跡　細看波磔效
GA029n0028_p0474a06║蠶眠君家最近相料理　肯費氊椎麝蠟錢
GA029n0028_p0474a07║茅德芬
GA029n0028_p0474a08║庚辰初秋重遊祥符寺觀陀羅尼經幢用題中
GA029n0028_p0474a09║平聲字分韻得羅字
GA029n0028_p0474a10║秋新佳日多　紺宇此重過舍利藏來密　經幢久不磨
GA029n0028_p0475a01║讀時通妙諦　看裏淨纖羅勝侶偕延伫　餘情付淺莎
GA029n0028_p0475a02║黃模
GA029n0028_p0475a03║戊寅季冬同吳西林先生（穎芳）倪嘉樹（一擎）舒
GA029n0028_p0475a04║雨菌（毓楓）蘇屏亭（許堂）陳元山（嵇）郁陸宣（禮）
GA029n0028_p0475a05║厲繡周（志黼）周亦庵（駿發）伯兄蘅洲（杜）觀龍
GA029n0028_p0475a06║興寺陁羅經石幢分韻得處字
GA029n0028_p0475a07║繁雲不能雪　臘事紛若絮聊逐鐘聲來　果獲清淨處
GA029n0028_p0475a08║祇園開萬梁　金地託廣布如何千年逝　歲乏一椎豎
GA029n0028_p0475a09║法寶歸澒洞　斷碣卧蔬圃峩峩古經幢　孑立等露柱
GA029n0028_p0475a10║始覩增雙明　摹觀帀四數倒薤侵古蘚　章草隱寒露
GA029n0028_p0476a01║迸裂劫燒餘　漫漶積澑淤細讀乾化鐫　言有舍利聚
GA029n0028_p0476a02║光氣嘗夜騰　見者如鴿怖毋乃佛力深　天龍煩守護
GA029n0028_p0476a03║亦信神物藏　隱見不可慮吾儕事幽討　往往有別趣
GA029n0028_p0476a04║僧房聯素襟　竹鑪湯屢注舊牘認題名　前游幾人署
GA029n0028_p0476a05║（寺有崇禎九年紳士聞啟祥所撰志略）誰云平日閒　聞見良已飫
GA029n0028_p0476a06║黃杜
GA029n0028_p0476a07║同人觀龍寺石幢分韻得意字
GA029n0028_p0476a08║文戰偶一挫　佳興成鈍置寂寞卧書帷　疲疴實為累
GA029n0028_p0476a09║有客跫然來　扯我游蕭寺臘短春將囘　如風藹然被
GA029n0028_p0476a10║喜無城市喧　頗得清淨意相將素心同　石幢𢯱故事
GA029n0028_p0477a01║手捫兼口讀　拯苦識大義歎息伽文言　悲願果備至
GA029n0028_p0477a02║如何簪紱流　逐逐事名利藉口飢溺語　虛張實盡棄
GA029n0028_p0477a03║乃知波利賢　斯事誠足記
GA029n0028_p0477a04║黃棠
GA029n0028_p0477a05║臘月十五日同人飲琴趣軒遂過龍興祥符戒
GA029n0028_p0477a06║壇三寺分得寒韻
GA029n0028_p0477a07║人境乍晴猶潤　僧房破臘微寒細細香飄晶域　飛飛
GA029n0028_p0477a08║鳥下石壇重到樹同相識　初開花似將殘已拚燈沈
GA029n0028_p0477a09║飲醉　何妨撰杖盤桓
GA029n0028_p0477a10║陳嵇
GA029n0028_p0478a01║戊寅季冬同人觀龍興寺陀羅尼經石幢分得
GA029n0028_p0478a02║會字
GA029n0028_p0478a03║廢寺沿蕭梁　鮑公此高隱中有古佛幢　紀年千載準
GA029n0028_p0478a04║嶄然龍奪角　揱爾竹抽筍周遭起觚棱　石泐字或泯
GA029n0028_p0478a05║吾黨靜者流　見之各㰮㰮手摸得全文　不異蔡邕敏
GA029n0028_p0478a06║寒日正陰曀　朔風轉淒緊團欒作一鬨　觀者或至哂
GA029n0028_p0478a07║我思波利僧　結願亦可憫獨行腳踝胝　膜拜涕淚隕
GA029n0028_p0478a08║往還萬里途　金字等懷瑾牟尼燭空虛　多羅感靈蠢
GA029n0028_p0478a09║再禮國一龕　遺跡幸未殞淨士勝因緣　塵區因羈靷
GA029n0028_p0478a10║誰超苦海深　每懼捷徑窘烏棲茶煙寒　雀下齋盋盡
GA029n0028_p0479a01║細參文字禪　其道在堅忍
GA029n0028_p0479a02║倪一擎
GA029n0028_p0479a03║戊寅季冬同人觀龍興寺陀羅尼經石幢分得
GA029n0028_p0479a04║會字
GA029n0028_p0479a05║經幢立崢嶸　寶氣出塵𡎌介石利用恒　占方鎮其兌
GA029n0028_p0479a06║亭亭聳檐牙　頂見垣之外刻以陀羅尼　毫鋒結鉗釱
GA029n0028_p0479a07║造自開成年　倒薤厥函葢舊聞舍利藏　出自佛三昧
GA029n0028_p0479a08║事述波利師　至願忘顛沛瞿曇吐和密　偈頌梵詳唄
GA029n0028_p0479a09║獲賞龍虎文　不致蛇蟬蛻宣和書譜存　處士季良最
GA029n0028_p0479a10║篆隸真草兼　妙迹徧吳會司業碑俟訪　會昌石無害
GA029n0028_p0480a01║筆陳壓淩曹　堂堂卓旌斾吾儕抱古癖　𢯱討意尤銳
GA029n0028_p0480a02║眸豁增雙明　心愜有餘泰浮雲對此消　慧業向佛匄
GA029n0028_p0480a03║可惜翳蓬蒿　胡為蔽蕭艾商量拓其文　一紙抵十賚
GA029n0028_p0480a04║城㘭隱頹陽　松頂刷寒籟摩挲興不淺　遷延去無奈
GA029n0028_p0480a05║銅仙辭故苑　石杵斷荒薈細推乘除理　浩歎法門大
GA029n0028_p0480a06║周駿發
GA029n0028_p0480a07║戊寅季冬同人觀龍興寺陀羅尼經石幢分得
GA029n0028_p0480a08║無字
GA029n0028_p0480a09║陰陰雪雲合　契契逼歲徂落落俗情遠　眑眑塵事無
GA029n0028_p0480a10║里中多好事　時或訪浮屠拉彼素心人　步屧城西隅
GA029n0028_p0481a01║梵剎當市橋　鄰並多喧呶首問石幢所　逡巡穿僧廚
GA029n0028_p0481a02║壞垣長茨草　廢圃散鳧雛十寶失前迹　九曲誰尋塗
GA029n0028_p0481a03║眼前倏突兀　諦視翻踟躕瑩色少苔蘚　棱角未模糊
GA029n0028_p0481a04║或作頂禮相　神怪相撐扶或見跏趺體　年久殘頭顱
GA029n0028_p0481a05║纍纍舍利子　中藏良非誣祕藏敘一一　書紀處士胡
GA029n0028_p0481a06║健筆妙弩啄　捐紙供楷模我聞值明季　鄰塹見浸汙
GA029n0028_p0481a07║異光從空飛　駴愕走蒙愚呵護勞神力　屹然留緇廬
GA029n0028_p0481a08║塵世歲劫灰　諮詢惟吾徒蒼茫百感集　歸路增欷歔
GA029n0028_p0481a09║臘月十五日黃相圃招隱琴趣軒同丁敬身丈
GA029n0028_p0481a10║倪建中厲繡周柯大嚴過祥符龍興戒壇諸
GA029n0028_p0482a01║寺分得十蒸韻
GA029n0028_p0482a02║殘冬雪未搓絮　新霽雲如曳繒春著紅梅幾點　人娛
GA029n0028_p0482a03║清酒三升經游不辨前佛　相待還憑老僧扶屐且教
GA029n0028_p0482a04║歸去　晚橋風颭市燈
GA029n0028_p0482a05║蘇許堂
GA029n0028_p0482a06║戊寅季冬同人觀龍興寺陀羅尼經石幢分得
GA029n0028_p0482a07║時字
GA029n0028_p0482a08║咸湻志梵宇　龍興稱巍奇兵火厯歲劫　十寶無一遺
GA029n0028_p0482a09║尚餘古石幢　經鑱陀羅尼舍利五十四　珍重閟琉璃
GA029n0028_p0482a10║書生每好事　朋簪修幽期青蹊踏凍草　短鬢吹寒颸
GA029n0028_p0483a01║曲折穿僧寮　吮筆摩經辭山骨失枯蘚　積溜如乾飴
GA029n0028_p0483a02║流傳翻譯重　跋涉波利師但因誓願宏　寧以名利為
GA029n0028_p0483a03║序首述幻迹　題額表拯危處士季良書　筆勢妙參差
GA029n0028_p0483a04║神物有顯晦　靈感不可知陵夷至千載　訪古失舊基
GA029n0028_p0483a05║騰光儆氓俗　聞在崇禎時信知法力大　若為吾輩貽
GA029n0028_p0483a06║拭目循諷久　快意方熙怡將歸更徘徊　高樹下頹曦
GA029n0028_p0483a07║嚴元照
GA029n0028_p0483a08║同李（堂）龍興寺觀唐開成石幢
GA029n0028_p0483a09║香林隱闤闠　浩浩市聲合嬉春集遊屐　此地轉蕭颯
GA029n0028_p0483a10║千年尊勝幢　漠漠蘚痕沓無緣慰心素　今茲喜簪盇
GA029n0028_p0484a01║一徑扣禪房　落花滿塵榻古佛悄無言　殘照挂壞衲
GA029n0028_p0484a02║孤標卓牆根　摩挲禮百帀時代遞分明（有梁宋元明及國朝重
GA029n0028_p0484a03║修年月）　筆陳見開闔眼福獲饒益　塵慮了無雜高僧問
GA029n0028_p0484a04║遺蛻　甎甓尚留塔啞羊解何事　下語强噂𠴲清遊誰
GA029n0028_p0484a05║證明　一笑指棲鴿
GA029n0028_p0484a06║臘月十五日黃相圃招飲琴趣軒同丁敬身丈
GA029n0028_p0484a07║及同人過龍興祥符戒壇諸寺分得覃韻
GA029n0028_p0484a08║梅花已動詩興　古寺重結幽探破臘輕寒細雨　迎人
GA029n0028_p0484a09║壞衲荒龕星聚一門得五　徑鄰二仲開三不愁醴酒
GA029n0028_p0484a10║虛設（丁丈量宏而不飲）　飲餘文字方酣
GA029n0028_p0485a01║張暘
GA029n0028_p0485a02║龍興寺（梁發心院唐改龍興宋改祥符東坡有祥符九曲觀燈詩祥符廣闊九里盡為
GA029n0028_p0485a03║民居僅存殿額而龍興之廢人矣明季夾墻中忽放火光獲唐開成二年處士胡季良書
GA029n0028_p0485a04║院羅尼石幢及國一和尚真身骨塔居人捨宅重建）
GA029n0028_p0485a05║蕭寺濃陰合　新蟬噪晚晴塔猶傳國一　幢尚記開成
GA029n0028_p0485a06║佛冷千年影　燈空九曲明數椽存古意　淒絕蘚鐘聲
GA029n0028_p0485a07║張廷濟
GA029n0028_p0485a08║祥符寺唐胡處士季良所書石經幢為黃薌泉
GA029n0028_p0485a09║（士珣）題
GA029n0028_p0485a10║李唐石經幢　枚數殆將百書者或不書　或書復蝕闕
GA029n0028_p0486a01║就余目所驗　張少悌第一卓哉胡處士　書妙庶可匹
GA029n0028_p0486a02║二十六年前　僧寮曾參謁此石植空庭　精嚴淨如拭
GA029n0028_p0486a03║趙（晉齋魏）吳（侃叔東發）姜（怡亭甯）俱亡　陳迹竟誰覛隱君此浩
GA029n0028_p0486a04║歌　探奇老益劇倪周黃厲偕　氊蠟樂供役想見耽幽
GA029n0028_p0486a05║心　前後若一轍安得生同時　奉杖共几席祥符一瓣
GA029n0028_p0486a06║香　向幢長合十
GA029n0028_p0486a07║吳錫福
GA029n0028_p0486a08║偕倪小迂表兄讀書城西龍興寺中
GA029n0028_p0486a09║祥符橋外古龍興　襥被聯牀八尺籐春共客來尋舊
GA029n0028_p0486a10║約（是日立春）　情敦昆好作良朋擘牋句覓梅花月　煮茗瓶
GA029n0028_p0487a01║煎玉桂冰眼底輭紅飛不到　夜闌頻翦讀書燈
GA029n0028_p0487a02║曹德馨
GA029n0028_p0487a03║訪祥符寺九十九眼井
GA029n0028_p0487a04║梁室經營日　唐朝葺治年發心因捨宅　眾善共安禪
GA029n0028_p0487a05║鯉逝悲諸季　鰻來應大錢玉幢霏法雨　金井濬名泉
GA029n0028_p0487a06║瓶缽供清課　巾綸結淨緣龍蛇方擾海　蜥蜴獨升天
GA029n0028_p0487a07║德水盈重九　恩波溥大千自從嗟納土　無復羨臨淵
GA029n0028_p0487a08║南渡繁華會　西街剎宇連僧廚亡汲緶　軍器貯戈鋋
GA029n0028_p0487a09║不道王基隘　還將武備捐紅羊秋換劫　黑蜧夜鼾眠
GA029n0028_p0487a10║素魄凹晶月　塵泡化碧煙螽斯依草趯　螺子拌泥旋
GA029n0028_p0488a01║石塔纏丹荔　銀燈滅寶蓮盛衰今歲劫　高詠問坡仙
GA029n0028_p0488a02║吳錫麒
GA029n0028_p0488a03║癸巳正月十三日黃相圃招同人遊祥符寺用
GA029n0028_p0488a04║東坡九曲觀鐙詩韻
GA029n0028_p0488a05║門外走橋人逐伴　幢前訪古客誰邀僧將十寶誇斯
GA029n0028_p0488a06║地　我亦千金視此宵蘚院惜無燈火照　蓮臺尚賸劫
GA029n0028_p0488a07║灰焦坡仙去後繁華盡　詩鬢翻愁雪不消
GA029n0028_p0488a08║曹斯棟
GA029n0028_p0488a09║龍興寺觀唐開成二年陀羅經石幢
GA029n0028_p0488a10║齋祓叩祇園　十寶同轉燭惟餘古佛幢　孤撐堵牆曲
GA029n0028_p0489a01║剙始唐開成　厯劫數更僕承以蓮花趺　高僅逾板屋
GA029n0028_p0489a02║上有竺乾書　模糊難卒讀伊昔舍利藏　游手敢捫觸
GA029n0028_p0489a03║香燈啟梵筵　宗風四流勗瓶鉢聚方袍　事變更博局
GA029n0028_p0489a04║無端沒民家　空塹閱寒燠大覺會有時　瑞光迸朝旭
GA029n0028_p0489a05║捨宅學布金　象教斷還續我今繞帀三　祛氛思帚束
GA029n0028_p0489a06║求福不唐捐　塵務奈羈梏羨他埽地僧　脫然摩天鵠
GA029n0028_p0489a07║陳文述
GA029n0028_p0489a08║祥符寺懷胡季良（祥符寺有唐開成二年處士胡季良書陀羅尼經石幢季
GA029n0028_p0489a09║良於篆書八分正書行草無不精妙見諸道石刻錄復齋碑錄宣和書譜吳興吳文皇帝
GA029n0028_p0489a10║碑及吳夫人墓銘德本寺詩皆季良所撰見復齋碑錄題然公山房詩大乘詩崑山寺詩
GA029n0028_p0490a01║讀元和文皆季良所作見宣和書譜詳見丁龍泓硯林詩集注）
GA029n0028_p0490a02║祥符古寺開成石　處士高名世所無況有文章匹徐
GA029n0028_p0490a03║庾　肯將書法讓歐虞痕深細雨黏黃葉　影轉斜陽臥
GA029n0028_p0490a04║綠蕪最是龍泓老詞客　苦吟長句擁寒罏
GA029n0028_p0490a05║胡珵
GA029n0028_p0490a06║高衞泉以唐胡季良書龍興寺幢搨本見贈邀
GA029n0028_p0490a07║高伯蓀古民同作歌紀之
GA029n0028_p0490a08║訪古石刻邀良朋　寺額未改唐龍興經幡六尺觚八
GA029n0028_p0490a09║棱　吾宗處士書精能高侯搨以墨一升　連幅贈我青
GA029n0028_p0490a10║溪藤武林舊事文獻徵　新詩迭唱儼與稱歃槃齊魯
GA029n0028_p0491a01║要邾滕　謂我詠史齊胡曾我於丁（龍泓）吳（西林）久服
GA029n0028_p0491a02║膺　筆力健舉丹霄鵬後生焉取驥附蠅　雷門持鼓聲
GA029n0028_p0491a03║鼟鼟援儒入墨語敢矜　請告建始宗亮僧開成紹統
GA029n0028_p0491a04║祖德承　元和未遠文治蒸十三經寫國子丞　四方觀
GA029n0028_p0491a05║者來擔簦公權蹇諤備股肱　執筆喻諫期從繩視彼
GA029n0028_p0491a06║象教殊淄澠　異學宜有昌黎懲曼殊胡為衍法鐙　佉
GA029n0028_p0491a07║盧之字榆欓縢譯名書手施金繒　鳩工泐石殷捄陾
GA029n0028_p0491a08║　福德願被恒河恒因思甘露禍變仍　毒龍湫拔王守
GA029n0028_p0491a09║澄涯餗訓註罹弋矰　譬肉飼虎尸攫鷹（按幢建於開成二年先一
GA029n0028_p0491a10║年國子監石經成甘露之變在大和九年相距止四年耳）我佛悲憫發願宏　救危
GA029n0028_p0492a01║濟急（四字幢首原文）力可勝十六字表幢崚嶒　如以定慧降
GA029n0028_p0492a02║魔登後來天水緜雲仍　祥符敕建初基憑諸天千佛
GA029n0028_p0492a03║閣遞增　戒壇高聳危欄凭石函舍利驚愚瞢　碧璣熠
GA029n0028_p0492a04║爚珠毫凝配以鐵塔巍七層　九十九井環其縆釁膏
GA029n0028_p0492a05║毋乃傷生菱（用老學庵筆記刺韓平原語）　說法殆非宗上乘百年
GA029n0028_p0492a06║那免埋榛艿　元修明廢劫火應雲罍棄擲隨瓦豋　朱
GA029n0028_p0492a07║棟傾仄摧薪蒸瓜圃縈蔓連菜塍　牛宮齷齪雜豕橧
GA029n0028_p0492a08║石髮誰鬀苔鬅鬠　草衣徧繡毛毾㲪忽驚湧地蓮花
GA029n0028_p0492a09║騰　震旦日再東方昇彷彿籲呼人天譍　檀那護守常
GA029n0028_p0492a10║兢兢片石永使傳韓陵　我慚才筆無足稱元八惡詩
GA029n0028_p0493a01║徒取憎　君今好古師陽冰墨榻付與千手謄　褾以十
GA029n0028_p0493a02║幅蒲桃綾
GA029n0028_p0493a03║關福熙
GA029n0028_p0493a04║春日薄游龍興寺讀黃相圃先生昆弟詩題後
GA029n0028_p0493a05║東風吹暖霽春霖　近局招邀屐齒臨尚賸一枝尊勝
GA029n0028_p0493a06║塔　空尋九里舊叢林菜花黃染瞿曇面　井水深知武
GA029n0028_p0493a07║肅心幸有比鄰好兄弟　龍興留得雁行吟
GA029n0028_p0493a08║高錫恩
GA029n0028_p0493a09║龍興寺觀唐尊勝幢并訪國一禪師墓
GA029n0028_p0493a10║小橋流水何潺湲　閒尋古寺日未昏龍興二字署門
GA029n0028_p0494a01║榜　蕭梁遺跡今猶存當年鮑老此捨宅　誓願永永為
GA029n0028_p0494a02║祇園石幢創自開成歲　矗空高聳如騰鶱棱挑八角
GA029n0028_p0494a03║勢突兀　天神擁護腰垂鞬下有舍利藏六九　奇光時
GA029n0028_p0494a04║起霞軒軒環幢置石鑿作坎　屹若砥柱波難掀經文
GA029n0028_p0494a05║欲讀匪易讀　以面著蘚以手捫顯處有若珠顆列　隱
GA029n0028_p0494a06║處有若宿霧屯斷處有若鎖紐缺　連處有若明星緐
GA029n0028_p0494a07║傳聞劫火燒不壞　但見血蝕干將魂此經本未至中
GA029n0028_p0494a08║國　文殊大士為指言佛陀波利功最偉　遠煩求取宏
GA029n0028_p0494a09║沙門石幢書刻徧天下　六十六種堪考論（按金石萃編載唐人
GA029n0028_p0494a10║書陀羅尼經有六十六種）是幢所書為胡氏　信哉秀穎兼潤溫（幢為
GA029n0028_p0495a01║胡季良書按宣和譜稱季良書秀穎溫潤）天甯覺苑共宜寶（兩浙金石志載天甯覺苑
GA029n0028_p0495a02║兩寺經幢亦季良書）　辛璿碑篆齊勿諼（按金石錄載辛璿碑季良篆）便須喚
GA029n0028_p0495a03║工搨萬紙　鸞翔鳳翥真璵璠徑山長老況有塔　微言
GA029n0028_p0495a04║往往符世尊肉身不變志所載　定相可見非留痕南
GA029n0028_p0495a05║庭隙地此閒是　白免馴伏猶時蹲與幢相對兩無極
GA029n0028_p0495a06║　大千起滅同蛙喧我生好古雖有癖　未離塵網終迷
GA029n0028_p0495a07║惛擬從寺僧借一榻　檢取貝葉朝朝繙
GA029n0028_p0495a08║高望曾
GA029n0028_p0495a09║昔乙卯歲偕嘉魚過城西古龍興寺觀唐開成
GA029n0028_p0495a10║二年處士胡季良手書陀羅尼經幢命工氊
GA029n0028_p0496a01║搨而歸各賦長篇書小幅以貽寺僧為山門
GA029n0028_p0496a02║掌故辛酉之劫寺燬於火而幢幸完好乙丑
GA029n0028_p0496a03║還里曾一訪之今年經過其地并幢不復見
GA029n0028_p0496a04║矣因作此詩以遺嘉魚
GA029n0028_p0496a05║城西古龍興　精藍極幽窈山門對橋開　墨榜翠藤繞
GA029n0028_p0496a06║小憩借蒲團　鐘聲破煩惱心靜懷古懽　住持能了了
GA029n0028_p0496a07║鄰寺指祥符　崇閎見棼橑本來不二門　捨宅主人鮑
GA029n0028_p0496a08║割裂自蕭梁　開拓侈營造袤延九里基　勝蹟傳十寶
GA029n0028_p0496a09║興廢閱千年　規模漸狹小寶氣久消沈　事往風流杳
GA029n0028_p0496a10║惟留古佛幢　突兀聳雲表上鐫陀羅尼　經義頗難曉
GA029n0028_p0497a01║書手處士胡　翩翩盛文藻紀元唐開成　歲月遠堪攷
GA029n0028_p0497a02║繞幢三撫摩　深快眼福飽命工氈蠟歸　長篇記鴻爪
GA029n0028_p0497a03║同游我與君　在昔歲乙卯未幾厯紅羊　嚴城付一燎
GA029n0028_p0497a04║天意憐詩人　免作溝中殍劫後一經過　地僻人蹤少
GA029n0028_p0497a05║約略辨經臺　龍象委蓬葆巍然幢尚存　字跡俱完好
GA029n0028_p0497a06║時未與君偕　清遊惜潦草吾生慣行役　飢驅催上道
GA029n0028_p0497a07║今歲賦歸來　重經值秋杪橋頭認遺址　住跡盡如埽
GA029n0028_p0497a08║帀徑鏁寒煙　壞幢亦傾倒豈無片石存　無由詢鄰老
GA029n0028_p0497a09║中有舍利子　佛法或能保作詩遺故人　披榛急𢯱討
GA029n0028_p0497a10║高光煦
GA029n0028_p0498a01║偕羅鏡泉明經（以智）韓俊伯大令（光鼎）惟仲少
GA029n0028_p0498a02║府（明允）昆仲龍興寺觀石幢
GA029n0028_p0498a03║秋雲澹澹秋意涼　探幽興發騰雲驤叩門適來客三
GA029n0028_p0498a04║兩　素心契合蘭同芳招往從游古蘭若　步入城西還
GA029n0028_p0498a05║徜徉龍興梵剎稱自昔　布金滿地開蕭梁鮑公避喧
GA029n0028_p0498a06║此高隱　流光忽忽千載强中有十寶不存一　劫遭赤
GA029n0028_p0498a07║馬兼紅羊石幢聞說尚無恙　尋覓曲折穿僧房眼前
GA029n0028_p0498a08║突兀孑然立　露痕滋潤苔痕蒼觀摹不厭數周帀　陀羅尼
GA029n0028_p0498a09║經環鐫旁本末源流悉序入　隱隱字迹窮推詳筆法
GA029n0028_p0498a10║古媚足模楷　誰其書之胡季良由表諦視內所藴　晶
GA029n0028_p0499a01║瑩奪目生寒芒五十有四舍利子　或隱或現還深藏
GA029n0028_p0499a02║祕藏得見覺心朗　益信紀載非荒唐傳聞明季見浸
GA029n0028_p0499a03║汘　驚走愚氓騰異光神靈呵護不可觸　佛力所到能
GA029n0028_p0499a04║周防我尤憶昔波利僧　跋涉萬里道阻長誓願力超
GA029n0028_p0499a05║苦海深　不辭艱苦獨備嘗誠求感應理固然　得寶何
GA029n0028_p0499a06║異登慈航滄桑幾變遺蹟存　訪古興懷悲斜陽塵根
GA029n0028_p0499a07║未斷皈依難　志略竊比聞啟祥鐘魚催晚各散去　寺
GA029n0028_p0499a08║門落葉飛丹黃
GA029n0028_p0499a09║丁丙
GA029n0028_p0499a10║龍興寺看尊勝幢歸途至鮑公古社當即蕭梁
GA029n0028_p0500a01║捨宅人也
GA029n0028_p0500a02║九十九眼井無泉　九里九曲基廢遷獨有經幢肩佛
GA029n0028_p0500a03║日　總持眾善一千年
GA029n0028_p0500a04║千秋里老奉遺型　俠客何來享薦腥莫怪鈍丁丁處
GA029n0028_p0500a05║士　猫兒巷裏叩精靈
GA029n0028_p0500a06║姓同名獨究誰知　祭祀愚傳匪所思身後是非同一
GA029n0028_p0500a07║笑　百牛廟與十姨祠
GA029n0028_p0500a08║祥符寺
GA029n0028_p0500a09║諸州詔立寺　制紀祥符朝神龍三年額　例賜名改標
GA029n0028_p0500a10║大智受經地　上元觀鐙宵宋淪元鼎盛　輪轉劫火焦
GA029n0028_p0501a01║不貪永為寶　合十瓣香燒
GA029n0028_p0501a02║龍興寺
GA029n0028_p0501a03║山門對寺橋　石幢固舍利妃簪捨龍乳　伽寶藏螺髻
GA029n0028_p0501a04║塔棲大覺真　肉身感靈異欲訪景隆碑　石脆墨雲閟
GA029n0028_p0501a05║勉旃廬舍人　無妨僧菜地
GA029n0028_p0501a06║戒壇寺同田希樊
GA029n0028_p0501a07║修途聯北郭　小宇紀南庵辭卻新年酒　來尋古佛龕
GA029n0028_p0501a08║池魚得春樂　林鳥助清談九里基荒盡　何時證鉢曇
GA029n0028_p0501a09║光緒丙戌初春重鉤刻樊榭山人詩上石紀事
GA029n0028_p0501a10║童時造師門　隨兄雪屢踏（鄭晝人師家與寺鄰近）下學訪禪棲
GA029n0028_p0502a01║　柏翠映窗闔十寶縱銷沈　一塵不喧雜寺鐘鏗華鯨
GA029n0028_p0502a02║　牆碑潔粉蛤頻來追清娛　聯吟匪結納（劫前曾與姚益齋舅氏莊
GA029n0028_p0502a03║桐軒高茶庵賦尊勝幢以詩卷付寺僧）黑灰倏已飛　魔霧吐且欱茫茫
GA029n0028_p0502a04║九里基　矗矗八棱塔放光或再期　復古會重合彈指
GA029n0028_p0502a05║現莊嚴　皈心杜紛遝詞客洵有靈　妙墨忽迴帀（近得樊榭
GA029n0028_p0502a06║徵君手書冊前詩在焉因鉤摹上石）恍覩金石交　相攜氊蠟搨上溯雅
GA029n0028_p0502a07║遊時　百五十餘臘若非佛護持　胡逃劫摧拉商量伴
GA029n0028_p0502a08║金經（余先得董思翁書金剛經石刻嵌於石經堂廊壁）　鉤勒付老衲回向高
GA029n0028_p0502a09║密師　瓣香羅竹榼
GA029n0028_p0502a10║袁昶
GA029n0028_p0503a01║次韻松生和厲樊榭杭龍興寺開成二年石幢
GA029n0028_p0503a02║詩
GA029n0028_p0503a03║西城剎遠塵　游屩曩曾踏東城樊榭栖　披記可敷闔
GA029n0028_p0503a04║百六十一春　劫火秦灰雜人往詩石存　徵君嗜螺蛤
GA029n0028_p0503a05║光騰陀羅幢　梁剎雲煙納牓題名屢漫　彈指電空欱
GA029n0028_p0503a06║遺民漸蜂房　影枕夕陽塔湖上釣師歸　歌呼酒人合
GA029n0028_p0503a07║十寶佛䯰空　市衲衝雨遝誰來尋勝幢　今隸辨周帀
GA029n0028_p0503a08║癖者厲與丁　前後洗氊搨知鏤石經年　追尋文宗臘
GA029n0028_p0503a09║（唐開成二年國子監石經成）雖遜吉金古　幸逃長繩拉詩石兩俱
GA029n0028_p0503a10║壽　淨因傳眴衲歸哉訂同參　爛漫米汁榼
GA029n0028_p0504a01║張大昌
GA029n0028_p0504a02║戊子正月偕丁脩甫和甫兩君訪龍興舊蹟即
GA029n0028_p0504a03║用松丈鉤刻樊榭詩韻
GA029n0028_p0504a04║訪勝髯蘇瓢　雪印鴻爪踏九曲改城闉　枚數非舊闔
GA029n0028_p0504a05║狀頭豔南渡　入局騎錯雜青幢家無聞　像光暗閉蛤
GA029n0028_p0504a06║白雁飛且鳴　祗園金競納電泡幻樓臺　雲滃霧蒸欱
GA029n0028_p0504a07║杳冥茶毘僧　陸離法華塔括蒼隨喜來　異苔竹川合
GA029n0028_p0504a08║有明三百年　鮑社闤闠遝豸節長白持　魚唄戟轅帀
GA029n0028_p0504a09║虯螭騰敗垣　硬黃客共搨江夏詩人居　比鄰梅破臘
GA029n0028_p0504a10║劫後訪北隅　橐筆良朋拉經石拱幢亭　聚嵌琴百衲
GA029n0028_p0505a01║翹首雲棲雲　待挈游山榼（時和甫約游雲棲以疾作未果）
GA029n0028_p0505a02║詩餘
GA029n0028_p0505a03║厲鶚
GA029n0028_p0505a04║燕山亭
GA029n0028_p0505a05║唐開成陀羅尼石幢在龍興寺幢為處士胡
GA029n0028_p0505a06║季良書埋地中已久下有舍利五十四粒崇
GA029n0028_p0505a07║禎丙子忽放光掘得之都穆趙崡諸人所未
GA029n0028_p0505a08║見者也同徐丈紫山賦此解俟好古者采焉
GA029n0028_p0505a09║劫化荒燐　風齧怒濤　香界尋常都捲科斗字殘　蜥蜴
GA029n0028_p0505a10║碑沈　故物武林稀見怪石能言　夜光迸　天陰深院奇
GA029n0028_p0506a01║幻　比雪後峨眉　佛燈吹徧追數甘露初過　又唱出
GA029n0028_p0506a02║翹翹　上林花亂剛紀二年　忽誦青幢　銀鉤刻來四面
GA029n0028_p0506a03║讀罷蒼涼　無片語　可銷征戰堪歎　聊拓取　學他懸腕
GA029n0028_p0506a04║孫錫
GA029n0028_p0506a05║金縷曲
GA029n0028_p0506a06║秋夕游龍興寺觀唐開成陀羅尼經石幢
GA029n0028_p0506a07║身是詞場柳　任飛塵　封枯研椀　綺情依舊小市橋頭
GA029n0028_p0506a08║秋靄暮　踏徧芳畦數畝剛朏月　迎肩時候　闖破閒雲
GA029n0028_p0506a09║香界古　峙青幢㠍𡺼撐松牖甘露冷　涴吟袖豆花
GA029n0028_p0506a10║巷陌秋前後　寺當時　腥風淚雨　未曾消受留得書人
GA029n0028_p0507a01║名姓在　多謝饞蝸篆手見百八　靈珠光透　黃帊春香
GA029n0028_p0507a02║經瞬事　賸皴雲石骨和僧瘦聽睡雀　喚霜㝅（幢為處士胡季
GA029n0028_p0507a03║良書下有舍利五十四粒崇禎丙子放光發地得之）
GA029n0028_p0507a04║吳錫麟
GA029n0028_p0507a05║埽花游
GA029n0028_p0507a06║冬晚游龍興寺同舒古廉紹言賦
GA029n0028_p0507a07║遠鐘乍歇　賸幾樹蒼茫　已消煙翠舊時梵地　歎荒街
GA029n0028_p0507a08║落葉　一寒如此省識繁華　只有無波井水夕陽墜　颺
GA029n0028_p0507a09║樓角峭風　鈴語吹碎來問無盡意　聽屐響沿階　凍
GA029n0028_p0507a10║禽驚避老仙去矣　甚光陰醉　不禁彈指佛火黃昏　漫
GA029n0028_p0508a01║數春風九里月來未　照河橋　市聲徐起（寺為梁發心院唐改龍興
GA029n0028_p0508a02║宋改祥符舊廣九里近則祥符龍興分為二寺相距已半里矣錢武肅王於寺鑿九百九十九井今百井
GA029n0028_p0508a03║坊巷疑即其地東坡有祥符九曲觀鐙詩）
GA029n0028_p0508a04║張大昌
GA029n0028_p0508a05║燕山亭
GA029n0028_p0508a06║松生丁丈命輯龍興祥符戒壇寺志事竟用
GA029n0028_p0508a07║樊榭山人韻
GA029n0028_p0508a08║鐵畫銀鉤　斑駁青幢　氊搨模糊成捲金鼎寶珠　錦帳
GA029n0028_p0508a09║紅雲　豔說幾朝聞見九曲燈空　上元夜　蕭條僧院泡
GA029n0028_p0508a10║幻　奈鴻印銷沈　蠹叢繙徧堪笑枯硯矬牋　錄瑣屑
GA029n0028_p0509a01║叢談　墨花淩亂南渡碧香　賸有藩封　紅闌小橋對面
GA029n0028_p0509a02║鬬韻當年　詩社約　詞人鏖戰吟歎　偏累得　寫疲蘭腕
GA029n0028_p0509a03║（余繙閱各種書籍內子亦助錄寫）
GA029n0028_p0509a04║
GA029n0028_p0509a05║
GA029n0028_p0509a06║
GA029n0028_p0509a07║
GA029n0028_p0509a08║
GA029n0028_p0509a09║
GA029n0028_p0509a10║
GA029n0028_p0510a01║
GA029n0028_p0510a02║
GA029n0028_p0510a03║
GA029n0028_p0510a04║
GA029n0028_p0510a05║
GA029n0028_p0510a06║
GA029n0028_p0510a07║
GA029n0028_p0510a08║
GA029n0028_p0510a09║
GA029n0028_p0510a10║龍興祥符戒壇寺志卷十二