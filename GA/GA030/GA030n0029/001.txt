GA030n0029_pa001a01║浙江西谿，宋之留下谿也，宋高宗南渡，初欲都於此，高宗覽圖曰：「且留下！」故有「留下」
GA030n0029_pa001a02║之名。地處武林之西，初為荒僻，自南宋都浙，遂多名蹟；此地老竹參天，長松蔽日，不僅寺庵
GA030n0029_pa001a03║林立，風景更屬幽絕。法華碧峰之勝，非特方外高流雲集，文人墨客屐齒亦多及焉。論其名勝，
GA030n0029_pa001a04║有西谿輦道，乃秦代之舊也，明唐寅有「西谿圖」，所繪者即其風物也。法華山，有晉僧法華之
GA030n0029_pa001a05║靈蹟，因以名山，古法華寺之遺址在焉。又有碧峰、桃源嶺、方井、北高峰塔、龍歸塢、得仙橋、
GA030n0029_pa001a06║東法華泉、金魚井亭、放山臺、白蕩灘、上埠谿、金蓮池、橫山草堂……等勝蹟。論其梵刹，
GA030n0029_pa001a07║則有古法華寺，即雲棲別室，乃晉曇翼法師所建，宋建炎中，高宗幸西谿，改龍歸；明隆萬間，
GA030n0029_pa001a08║雲棲宏大師重振宗風，經營三十餘年，遂成叢林，初號雲棲別室，俗名鄭庵。喜鵲寺，在秦亭下，
GA030n0029_pa001a09║唐鳥窠禪師道場也。佛慧寺，在碧峰山麓，後晉天福七年（九四二），普覺明禪師開山，明永
GA030n0029_pa001a10║樂間，本源文達禪師重建。報先寺，在佛慧寺路北，蓋唐寺也，明萬曆間有恆如禪師在此習天臺
GA030n0029_pa001a11║教四十年。法華律院，明嘉靖中，東暉曉禪師建。永樂庵，創自五代梁貞明間。寶壽寺，宋太平
GA030n0029_pa001a12║興國中有臥禪師在此施法。光明寺，唐高宗勅賜光明禪寺。隆慶寺，後唐莊宗徑山欽禪師中興。
GA030n0029_pa001a13║其他佛教勝蹟，不勝枚擧。宋代以降，「西谿百詠」之輯不一作，可見其勝也。清順治間，吳本
GA030n0029_pa001a14║泰與門人黃燦及其子啓圻、釋智一等纂輯「西谿梵隱志」，分門有四：紀勝、紀刹、紀詩、紀文，
GA030n0029_pa001a15║釐卷為四，西谿名勝與梵刹之文獻，略具於是矣！雖非全為梵隱而作，要為佛教勝蹟存記錄也。
GA030n0029_pa001a16║茲據清光緒七年（一八八一）武林丁氏八千卷樓刋本景印。
GA030n0029_pa003a01║西谿梵隱志序
GA030n0029_pa003a02║錢唐東望會稽西連天目飛富春於龍翼遏具區之
GA030n0029_pa003a03║上遊湖水瀠洄江濤澎湃三淛之麗觀也永嘉以還
GA030n0029_pa003a04║多營塔寺飛來卷石疑自靈山寶掌千年居然竺國
GA030n0029_pa003a05║以至猿呼虎伏鳥狎龍馴勝蹟相尋名僧多有若乃
GA030n0029_pa003a06║越古蕩遡秦亭雙徑捷下禹航迅迴嶺岫參差峯巒
GA030n0029_pa003a07║磅礴流泉孤映西溪出焉此地產蘭芷植松杉十里
GA030n0029_pa003a08║梅花千林竹實頗極幽勝高人逸士往往託蹟其間
GA030n0029_pa003a09║自燉煌始譯法華晉僧曇翼伏處是山著靈異之蹟
GA030n0029_pa003a10║其徒杖履相從谿雲若接晨鐘夕磬谷隱巢居雖吳
GA030n0029_pa004a01║地之奧區實梵天之小隱起自荊山迤於秦望中繇
GA030n0029_pa004a02║汀渚旁逮青芝總花隖之名藍迹龍歸之邃宇有心
GA030n0029_pa004a03║者葺而為志余蒞官偶暇杖策來遊尋濠上之餘歡
GA030n0029_pa004a04║述流水之往事舉目西眄精舍連緜言念竹林當不
GA030n0029_pa004a05║在遠古者雙鳧雲起漫說僊蹤一縣花翻猶傳盛事
GA030n0029_pa004a06║余也欣逢大邑七載淹留攜琴鶴以空歸夢湖山而
GA030n0029_pa004a07║永夕展卷三復漫題篇首庶彼長松遠引白傅承風
GA030n0029_pa004a08║雲浤乍流辯公把袖時有去來人無今古云爾
GA030n0029_pa004a09║賜進士出身知錢塘縣事加一級關西慕天顏題
GA030n0029_pa004a10║
GA030n0029_pa005a01║結繩既遠人各異習而習亦異情道業殊途言功互
GA030n0029_pa005a02║立此自章之往牒可以無待稽循乃理足元空味耽
GA030n0029_pa005a03║世外者亦往往顯晦殊操動止各別故謀於世者與
GA030n0029_pa005a04║世見其端足於我者自我消其妄蓋二帝之有巢由
GA030n0029_pa005a05║尼山之遇沮溺此中風軌實有不齊不可强而同也
GA030n0029_pa005a06║然而火陷爐灰心枯木槁一燈棲寂半室支禪自非
GA030n0029_pa005a07║閒靜蕭寂之區可以雲互衣瓢溪迴鐘磬則妙香清
GA030n0029_pa005a08║梵亦何所寄哉記三十年前初走西谿見老竹參天
GA030n0029_pa005a09║長松蔽日於時梅正披香蒼雪彌望從容步香霧中
GA030n0029_pa005a10║覺毛骨為清心脾俱冷然時匆遽往還未暇得窺堂
GA030n0029_pa006a01║奧也甲申乙酉間長處其中始得邀人縱步凡諸勝
GA030n0029_pa006a02║流誅茅泄烟之處無論繩牀竹几笠鉢燈香即片瓦
GA030n0029_pa006a03║寸椽無不自為幽古以為天生此一片地供人棲遯
GA030n0029_pa006a04║今相去幾何時而向所羨拏雲聳壑之蒼虬與離離
GA030n0029_pa006a05║鸞鳳之尾僅十存其一二所不隨變亂為灰劫者惟
GA030n0029_pa006a06║諸梵音清構借法王高座得自尊其旛影耳嗚呼白
GA030n0029_pa006a07║雲蒼狗幻定無常以理揆之亦何足歎而究竟山中
GA030n0029_pa006a08║之變易終不等朝市之紛披詎能禁巢許諸人不當
GA030n0029_pa006a09║驕語乎梵隱一誌始衲子心海數年來𣔯道人成之
GA030n0029_pa006a10║其中紀勝紀刹記所厯者四五而詩文則二三蓋西
GA030n0029_pa007a01║谿名不著於前朝自南宋以洞霄一途始開此輦道
GA030n0029_pa007a02║故古人之筆絕少今誌中所紀亦但就梵以言隱耳
GA030n0029_pa007a03║若夫山坳水際竹蔭梅棲勝地之居廬韻人之小築
GA030n0029_pa007a04║讀王百穀數詩則知無地非隱也獨梵云乎哉然余
GA030n0029_pa007a05║每歎名場市路蟻附蠅營既入狂瀾奔流奚怪而近
GA030n0029_pa007a06║者灰心學道之人亦且眉騰骨奮豎采騫苞誠令以
GA030n0029_pa007a07║一瓢一衲寢處其中吾知蕃秀之向朱明斷未肯遽
GA030n0029_pa007a08║然霜落水收也則道人此誌一時正爾孤行矣癸巳
GA030n0029_pa007a09║六月虎林錢朝彥書
GA030n0029_pa007a10║
GA030n0029_pa008a01║
GA030n0029_pa008a02║
GA030n0029_pa008a03║
GA030n0029_pa008a04║
GA030n0029_pa008a05║
GA030n0029_pa008a06║
GA030n0029_pa008a07║
GA030n0029_pa008a08║
GA030n0029_pa008a09║
GA030n0029_pa008a10║
GA030n0029_pa009a01║自序
GA030n0029_pa009a02║天地之靈奇洩於山水山水之最靈奇者天地又若
GA030n0029_pa009a03║靳祕焉而不輕以畀人間有披其扄而發其藏者大
GA030n0029_pa009a04║都息心槁形鶉居鷇食之侶也而持粱刺肥者不與
GA030n0029_pa009a05║焉迦文住布金之園亦有庵羅竹林獼猴江各列精
GA030n0029_pa009a06║舍東流震旦五臺峩眉雞足補陀稱宇內四大又別
GA030n0029_pa009a07║有天台廬阜為應真駐錫之所葢人天瞻仰胥廣嚴
GA030n0029_pa009a08║道場而安禪習定處林放光惟閒靜蕭寂為宜夫閒
GA030n0029_pa009a09║靜蕭寂塵劫中可易遘哉此其塞闢有數去住有機
GA030n0029_pa009a10║緣即司馬頭陀輩不能卜度也杭郡東南佛國諸名
GA030n0029_pa010a01║藍巨刹猶未敻絕塵境乃有圖經所不載輪鞅所未
GA030n0029_pa010a02║經者粵惟西谿葢郭西表裏溪湖湖當山之陽韶麗
GA030n0029_pa010a03║明靚天竺靈鷲卓趾焉溪伏山之陰窅然深古聚落
GA030n0029_pa010a04║一區而已自龍鳳飛來帶水演迤而法華蜿蜒廻繞
GA030n0029_pa010a05║遂爾別有天地宋人留下不復駐輦二三緇流尋雉
GA030n0029_pa010a06║兒鳥窠遺蹟結茅其中偕村氓耕桑灌植為業後稍
GA030n0029_pa010a07║稍攢集精廬棊布余避兵犇竄遡洄罙入宛然桃源
GA030n0029_pa010a08║也遂卜築焉而同難諸君子亦麇至暇則支短筇或
GA030n0029_pa010a09║棹小舠問某山某水某泉某石某所饒梅竹皁櫟某
GA030n0029_pa010a10║幢刹某團[厂@劑]某苾蒭開士可叅叩彷彿其大都謂遊
GA030n0029_pa011a01║自此始也亡何萑苻不逞出沒攻剽而此土遂無寧
GA030n0029_pa011a02║居矣鄉者禪棲猶故亡恙繩坐疏班錫鉢間設未嘗
GA030n0029_pa011a03║鳥獸散嗟乎閒靜蕭寂之區斷以畀安禪習定者而
GA030n0029_pa011a04║逋臣客子曾不克比於芸夫豎牧乎豈非瞿曇氏之
GA030n0029_pa011a05║植福深而我輩之因緣淺耶西谿名不著故老或談
GA030n0029_pa011a06║南宋建炎湻熙後事百詠有題詩軼不傳明洪中丞
GA030n0029_pa011a07║敘志僅存崖畧衲師心海廣𡧎草法華伽藍記排纂
GA030n0029_pa011a08║頗賅未及成書化去余偕秋雪智一門人黃燦及其
GA030n0029_pa011a09║子圻流覽博蒐据心海舊帙差次就緒臚分為四曰
GA030n0029_pa011a10║紀勝曰紀刹曰紀詩曰紀文統名梵隱志志隱也柳
GA030n0029_pa012a01║子厚論遊有曠有奧西谿得地之奧釋廬萃止余佛
GA030n0029_pa012a02║民也盤旋寒碧寧無桑下三宿之戀乎世有躭禪癖
GA030n0029_pa012a03║隱者攷斯志也而褰裳濡足以從之造物者不得終
GA030n0029_pa012a04║祕其奇矣
GA030n0029_pa012a05║順治歲在辛卯秋八月虎林吳本泰書於蒹葭深處
GA030n0029_pa012a06║
GA030n0029_pa012a07║
GA030n0029_pa012a08║
GA030n0029_pa012a09║
GA030n0029_pa012a10║
GA030n0029_pa013a01║西谿梵隱志卷一
GA030n0029_pa013a02║虎林吳本泰藥師輯
GA030n0029_pa013a03║門人黃燦維含
GA030n0029_pa013a04║黃啓圻右序較
GA030n0029_pa013a05║雲棲智一道宗編
GA030n0029_pa013a06║𣔯庵曰錢唐三天都之一江雄羅刹湖豔西子名
GA030n0029_pa013a07║勝甲海內西谿一窪水耳敻古未聞自宋輦經途
GA030n0029_pa013a08║斥為皋壤溝塍鱗次耕漁櫛比兼饒梅竹茶筍而
GA030n0029_pa013a09║香雪十八里遂成佳話矣然啓北郭扉不越一由
GA030n0029_pa013a10║旬地而可庵可廬可稻可蔬可舟可梁可濯可湘
GA030n0029_pa014a01║豈俟越鯨波躋鳥道聚糧三月而後至哉窅然塵
GA030n0029_pa014a02║𡏖之表宛在樊圃之閒西谿所以為最勝也紀勝
GA030n0029_pa014a03║第一
GA030n0029_pa014a04║西谿輦道
GA030n0029_pa014a05║宋建炎三年七月升杭州為臨安府築行宮於鳳凰
GA030n0029_pa014a06║山仍錢氏之舊也初欲都西谿帝覽圖曰且留下故
GA030n0029_pa014a07║谿有留下之名俗訛樓下谿路皆輦道石平如砥西
GA030n0029_pa014a08║堰橋山可以望海由秦皇名秦亭錢氏之城洫葢始
GA030n0029_pa014a09║於此明吳郡唐寅西谿圖倣李唐舊本近起秦望遠
GA030n0029_pa014a10║眺龍門而天目諸山在縹緲有無閒故今斷為水口
GA030n0029_pa015a01║自此沿山十八里到鎮皆梅花竹樹中
GA030n0029_pa015a02║法華山
GA030n0029_pa015a03║西湖北山一支其陽為竺國鷲嶺其陰為法華有晉
GA030n0029_pa015a04║法華僧靈蹟因以名山按東晉餘杭沙門法志常誦
GA030n0029_pa015a05║法華經階下有雉馴聽凡七年一日忽悴志曰汝能
GA030n0029_pa015a06║聽經必生人道明旦雉殞即為瘞之夜夢童子拜曰
GA030n0029_pa015a07║因聽經得脫羽類今生前山王氏後其家設齋志方
GA030n0029_pa015a08║踵門兒曰吾師來也志撫之曰我雉兒也視腋下有
GA030n0029_pa015a09║雉毳三莖七歲令入山出家十六薙染以腋有毳因
GA030n0029_pa015a10║名翼又傳記曇翼初入廬山依遠公後往關中見羅
GA030n0029_pa016a01║什東還會稽入秦望山誦法華經十二年感普賢大
GA030n0029_pa016a02║士化女子身披彩服手攜筠籠及白豕一大蒜二至
GA030n0029_pa016a03║翼前曰妾入山采薇日已暮豺狼縱橫歸無生理敢
GA030n0029_pa016a04║託一宿翼力卻之女復哀鳴不已遂令居草牀上夜
GA030n0029_pa016a05║半號呼腹痛告翼按摩翼辭以持戒不應手觸女號
GA030n0029_pa016a06║呼愈甚翼乃以布裹錫杖遙為按之翊日女彩服化
GA030n0029_pa016a07║祥雲豕變白象蒜現雙蓮淩空而上謂翼曰我普賢
GA030n0029_pa016a08║菩薩來試汝爾郡太守孟顗聞於朝敕建法華寺表
GA030n0029_pa016a09║其事宋建炎高宗幸西谿改法華寺為龍歸因名龍
GA030n0029_pa016a10║歸塢後寺廢遺址在
GA030n0029_pa017a01║碧峰　桃源嶺　方井
GA030n0029_pa017a02║碧峰山名有佛慧寺寺門有碧沙泉北有唐人洗馬
GA030n0029_pa017a03║灘又西二里為桃源嶺有方井井是桃嶺別派徑六
GA030n0029_pa017a04║尺深一仞玉折地湧不盈不涸宋米芾題額歲久亭
GA030n0029_pa017a05║圮明里人王槐重修大司寇洪鐘補書方井桃源嶺
GA030n0029_pa017a06║五字進士鄧鸞記
GA030n0029_pa017a07║北高峰塔
GA030n0029_pa017a08║塔在馬塢絕頂岧嶤七級中藏古佛舍利唐天寶中
GA030n0029_pa017a09║建有華光廟此塢風散雲鬱尤備奇觀有犬每隨
GA030n0029_pa017a10║工匠啣甎石置塔所至含吻流血於荒榛閒得一石
GA030n0029_pa018a01║佛缺右耳犬即跑古寺基出耳湊合又一僧夜坐塔
GA030n0029_pa018a02║下虎欲噬之有大蛇從塔巔噴霧作雨虎吼而去
GA030n0029_pa018a03║鄧林遊北高峰詩捫蘿百折上嶙峋　世界仙凡到此
GA030n0029_pa018a04║分小朵岳蓮來異域　孤撑天柱入層雲江湖待看杯
GA030n0029_pa018a05║中瀉　鐘磬回從地底聞借問須彌在何處　老僧留客
GA030n0029_pa018a06║且論文姚肇和詩高峰千仞玉嶙峋　石磴攀躋翠
GA030n0029_pa018a07║靄分一路松聲長帶雨　半空嵐氣總成雲上方樓閣
GA030n0029_pa018a08║參差見　下界笙歌遠近聞誰是當年蘇內翰　登臨處
GA030n0029_pa018a09║處有遺文
GA030n0029_pa018a10║龍歸塢　得仙橋
GA030n0029_pa019a01║又西二里為龍歸塢宋建炎閒帝幸西谿見此塢清
GA030n0029_pa019a02║遠驅馬歸之塢於是名有清化寺亦改名龍歸佛印
GA030n0029_pa019a03║禪師曾卓錫焉又得仙橋紹興閒有老翁朱姓者不
GA030n0029_pa019a04║火食能前知翛然坐橋而化橋跨小澗以仙翁得名
GA030n0029_pa019a05║蒹葭里
GA030n0029_pa019a06║在西谿東北本南漳湖宋百詠題曰蒹葭深處俗呼
GA030n0029_pa019a07║河水亦名渦水一望沙汀水瀨秋時荻花如雪民業
GA030n0029_pa019a08║耕漁土風樸厚先是鄒文學師績劉孝廉廷獻有園
GA030n0029_pa019a09║棲止丁亥吳選部本泰自海上遷避卜居為菟裘焉
GA030n0029_pa019a10║近秋雪曲水等庵與僧智一寂瑞閩僧道援輩往還
GA030n0029_pa020a01║參叩而嚴徵君敏洪孝廉吉臣扁舟過泛相與為廬
GA030n0029_pa020a02║社之遊張觀察懋謙陸國博之越沈令君自成及楚
GA030n0029_pa020a03║中黃選部周星時亦買棹過訪亡何山寇出沒又播
GA030n0029_pa020a04║遷靡定矣園居饒篁竹而乏梅智一移贈古梅數
GA030n0029_pa020a05║本斸地種之因自號西谿種梅道者詩二首欲結西
GA030n0029_pa020a06║谿香月鄰　衲子餉我羅浮春斸破石苔雲有種　迸開
GA030n0029_pa020a07║蠟蒂雪無塵啁啾翠羽弄清曉　澹冶玉妃朝上真遯
GA030n0029_pa020a08║思甘與寒芳老　俗殺桃花源避秦東閣觀來殊野
GA030n0029_pa020a09║興　西谿移植稱山莊水清石瘦肌骨好　霜冷月明魂
GA030n0029_pa020a10║夢香素蘂亭亭孤鶴立　疎烟漠漠靜琴張勞師乞與
GA030n0029_pa021a01║還相憶　日夕清談到草堂
GA030n0029_pa021a02║廟塢
GA030n0029_pa021a03║塢中有東嶽行宮雲木蔭翳靈風肅然外潭魚如螭
GA030n0029_pa021a04║如龍黑脊而唇腹皆渥丹
GA030n0029_pa021a05║東法華泉
GA030n0029_pa021a06║在東嶽廟塢內乃法華之別院也相傳東晉彥翼二
GA030n0029_pa021a07║師隱此誦經感紅蓮澗生清泉巖湧隆慶閒有僧北
GA030n0029_pa021a08║山獨棲於此萬曆閒吳興僧古道重建
GA030n0029_pa021a09║金魚井亭
GA030n0029_pa021a10║亭三閒旁有金魚井梁材柱礎跨輦道而翼然
GA030n0029_pa022a01║法華亭
GA030n0029_pa022a02║又西里許為法華亭行人所憇又西二里為石人塢
GA030n0029_pa022a03║嶺半有石儼如人立塢則嶺之反也吳大帝石杵存
GA030n0029_pa022a04║焉北播為九沙逆谿而上水陸蟬聯
GA030n0029_pa022a05║觀湖嶺
GA030n0029_pa022a06║即石人嶺登陟至頂遙睇西湖如在目前
GA030n0029_pa022a07║金竹嶺
GA030n0029_pa022a08║在石人嶺北穆塢南滿峰之竹皆作黃金綠玉之色
GA030n0029_pa022a09║湧山閣
GA030n0029_pa022a10║在石人嶺下藐山主聽泉處每值綠梅花開春谿水
GA030n0029_pa023a01║漲住此問水看花花事畢行遊嵩嶽
GA030n0029_pa023a02║村帶　神仙宮山　安前
GA030n0029_pa023a03║水北有上下唐村蔣村楊村又有費家帶何家帶洪
GA030n0029_pa023a04║家帶帶即村也洪為宋太師忠宣公之系太師初賜
GA030n0029_pa023a05║第於錢唐之葛嶺子孫家西谿族指甚繁代有名德
GA030n0029_pa023a06║又神仙宮山一名道院安前有晉咸和僧慧理夕照
GA030n0029_pa023a07║庵安前之名特與裴墩董竈並著厥義未詳百詠詩
GA030n0029_pa023a08║云年來青鳥碧桃花　築室安前即是家玉貌星冠隨
GA030n0029_pa023a09║絳節　雙成不及魏無瑕
GA030n0029_pa023a10║唐家山　安樂橋　雙井
GA030n0029_pa024a01║唐家山故安樂山永興寺外跨澗片石傳是神僧濟
GA030n0029_pa024a02║顛所造安樂橋關侯廟址即湖田頭故安樂山湖也
GA030n0029_pa024a03║山前雙井故稱玉膏今堙其一永興當靈竺之後其
GA030n0029_pa024a04║山特秀山家緣徑開畦引流折池夾植梅竹偏得孤
GA030n0029_pa024a05║山多福之趣春日焙茶石塢香聞十里
GA030n0029_pa024a06║章神衖
GA030n0029_pa024a07║在馬池南衖相傳咸湻閒有章姓者勇敢有力聞賊
GA030n0029_pa024a08║兵過谿時方舂米即頭戴石臼手持白挺大呼而出
GA030n0029_pa024a09║兵皆散去谿民亡擾人皆稱得勝章相公今祀為土
GA030n0029_pa024a10║穀神
GA030n0029_pa025a01║留下鎮
GA030n0029_pa025a02║起西堰橋至鎮十八里鎮特爽塏其形如𥱼方二千
GA030n0029_pa025a03║畮居人五六百家東西其宇劃水相望
GA030n0029_pa025a04║谿源從分金澹竹二嶺沿卧象山過上埠挾諸涓
GA030n0029_pa025a05║澮至雞籠河西遶鎮後灌古蕩畈田東合馬池穆
GA030n0029_pa025a06║埠童婆澗安樂橋四水直前穿鎮北望匠母橋而
GA030n0029_pa025a07║卻復東西折乃會於大谿河一入古蕩一出閑林
GA030n0029_pa025a08║橋五曰柵橋曰廟橋曰迎春曰忠義曰慶祥廟
GA030n0029_pa025a09║四曰迴龍曰靈慈曰永福曰馬池坊一曰尚書倉
GA030n0029_pa025a10║一故為西谿務今改建常平曰南冊俱欽賢里
GA030n0029_pa026a01║三橋柳　花市
GA030n0029_pa026a02║谿有三橋多植柳濃陰夾道東西兩涯民居臨水花
GA030n0029_pa026a03║木周廬亦稱花市
GA030n0029_pa026a04║沙灘
GA030n0029_pa026a05║在西谿之東一派平沙淺草谿民放牧之處今栽梅
GA030n0029_pa026a06║成林種竹作圃矣
GA030n0029_pa026a07║二橋　三園　梅花泉
GA030n0029_pa026a08║谿北皆田也浮谿而南則華亭石塢正與橋園相對
GA030n0029_pa026a09║橋二曰仰家橋柏家橋園三曰仰家園柏家園方家
GA030n0029_pa026a10║園皆九沙之上腴故吳越國之西教場也其居人槿
GA030n0029_pa027a01║籬竹戶雞犬不驚靈果嘉蔬市隧所給橋南亦有少
GA030n0029_pa027a02║田柏園左有泉一泓潭底旋漾雪漚作梅花瓣出溉
GA030n0029_pa027a03║頃畮味甘美品泉者擬之惠山第二選部吳本泰
GA030n0029_pa027a04║柏家園看梅詩浦漵沿洄沙路迂　石田梅老幾千株
GA030n0029_pa027a05║朦朧梵苑開香界　零亂春宮粲雪膚芳沁冷泉山鹿
GA030n0029_pa027a06║飲　夢迷殘月野禽呼誅茅小築何年遂　畫出幽居梅
GA030n0029_pa027a07║里圖
GA030n0029_pa027a08║禁酒牌　陶家廂
GA030n0029_pa027a09║又西南三里東有宋人禁酒牌高宗過西谿入酒肆
GA030n0029_pa027a10║喜其供奉御書界牌曰不為酒稅處牌後為陶家廂
GA030n0029_pa028a01║理宗朝有陶處士隱此水竹田桑夫耕婦織豈栗里
GA030n0029_pa028a02║之後邪其風節頗似之
GA030n0029_pa028a03║忠義橋
GA030n0029_pa028a04║谿市三橋惟此最巨居中虹起石色光瑩宋孫侯所
GA030n0029_pa028a05║建也兄弟愷篤故名忠義
GA030n0029_pa028a06║長流澗
GA030n0029_pa028a07║在西谿之東從白沙山金竹塢迢遙曲折流至安樂
GA030n0029_pa028a08║橋每遭亢旱此流涓涓不涸楊蟠詩為愛西谿好
GA030n0029_pa028a09║　長憂谿水窮山泉春更落　散入野田中
GA030n0029_pa028a10║永興湖
GA030n0029_pa029a01║在安樂山下永興寺前一泓澄碧紅蓮綠柳映水臨
GA030n0029_pa029a02║隄畫船載酒谿人遊樂今半作桑田半成林圃矣左
GA030n0029_pa029a03║有蘭陵陸氏山莊
GA030n0029_pa029a04║石松廟
GA030n0029_pa029a05║在西穆內相傳神為五代石晉子孫三世隱此祠前
GA030n0029_pa029a06║有古松大可十圍
GA030n0029_pa029a07║金橋柳
GA030n0029_pa029a08║在谿市北宋建炎閒金四將軍從張伯英戰死其妻
GA030n0029_pa029a09║歸舊廬築橋為資冥福鄉人稱為金四姥橋橋下垂
GA030n0029_pa029a10║柳獨盛
GA030n0029_pa030a01║放山臺
GA030n0029_pa030a02║在永興西為當湖孝廉馮茂遠僑居舊有大士閣三
GA030n0029_pa030a03║面皆山當窗豁如乃穿木立屋臥扉托足顏曰放山
GA030n0029_pa030a04║快此日放山到眼也
GA030n0029_pa030a05║白蕩灘
GA030n0029_pa030a06║在西谿西北有大小灘大灘南小灘北可數里頗饒
GA030n0029_pa030a07║魚鰕居民皆業漁釣水惟芰荷岸則楓柳蘆花蘋葉
GA030n0029_pa030a08║蕩碎波光游人嘗棹船載酒浮泳二灘
GA030n0029_pa030a09║朱家陡門
GA030n0029_pa030a10║在谿北居民皆朱姓業耕種建陡門於河以防水旱
GA030n0029_pa031a01║楊圩
GA030n0029_pa031a02║亦在谿北宋功臣楊統制世居錢唐兄弟友愛退歸
GA030n0029_pa031a03║林下各置一圩之產
GA030n0029_pa031a04║上埠谿
GA030n0029_pa031a05║在西谿西南水發源處百貨就估之所內有寶壽等
GA030n0029_pa031a06║寺境最幽邃
GA030n0029_pa031a07║金蓮池
GA030n0029_pa031a08║上埠山深處顯教寺殿前為金蓮池其花色黃如金
GA030n0029_pa031a09║葉圓小如錢
GA030n0029_pa031a10║相思嶺
GA030n0029_pa032a01║在西谿之西上下唐村此嶺為界春秋兩賽保社中
GA030n0029_pa032a02║分故曰相思嶺嶺東有雙鳴泉西有二嶺如兩龜形
GA030n0029_pa032a03║故又名龜拖尾嶺
GA030n0029_pa032a04║虎䫀頭山
GA030n0029_pa032a05║在谿之東南西穆塢內眾山詭特殊狀有一峰如猛
GA030n0029_pa032a06║虎䫀頭故名
GA030n0029_pa032a07║白栗山　百丈里
GA030n0029_pa032a08║鎮西南又二里曰白栗山山前即百丈里宋開慶閒
GA030n0029_pa032a09║董氏三荊宦成遞捐貲以通江道今石橋百丈之址
GA030n0029_pa032a10║猶存
GA030n0029_pa033a01║大青嶺　趙西塢　東穆塢
GA030n0029_pa033a02║白栗又二里曰大青嶺其西三里為趙西塢東三里
GA030n0029_pa033a03║為東穆塢青嶺有千訓盧太尉墳其葬甚奓翁仲
GA030n0029_pa033a04║碑版已蕪滅西有趙太師墓宋之同姓王也或以
GA030n0029_pa033a05║為趙與懽亦無確據與懽三為臨安府尹惠濟饑民
GA030n0029_pa033a06║數敢直言國事時相忌之理宗書安貧樂道植節秉
GA030n0029_pa033a07║忠字以賜卒諡清敏贈太師東穆有太保洪鐘神
GA030n0029_pa033a08║道松楸列植五里嘉靖三年九月諭祭賜諡襄惠賜
GA030n0029_pa033a09║錢唐穆塢之阡王文成守仁銘曰桓桓襄惠　嶷然人
GA030n0029_pa033a10║傑自其始仕　聲聞已揭於臬於藩　圻漕是督亟命於
GA030n0029_pa034a01║南　亟召於北司空司寇　邦憲是肅帝曰司寇　爾總予
GA030n0029_pa034a02║師寇賊奸宄　惟爾予治既搜既遏　豕斃狐逸暨其成
GA030n0029_pa034a03║功　堅以老乞聖化維新　聿懷舊臣公不可作　維時之
GA030n0029_pa034a04║屯
GA030n0029_pa034a05║望江尖
GA030n0029_pa034a06║在趙塢底登臨絕頂見錢唐江歸帆落潮宛如咫尺
GA030n0029_pa034a07║大嶺
GA030n0029_pa034a08║大青嶺切逼大嶺此會城與谿鎮之總脈踰穆塢即
GA030n0029_pa034a09║三天竺矣
GA030n0029_pa034a10║黃梅山
GA030n0029_pa035a01║自黃梅至於鎮一舍實會鎮之祖山也黃梅山近祖
GA030n0029_pa035a02║龍門羣山遠祖天目二山則始祖所自出也東天目
GA030n0029_pa035a03║在餘杭界西天目在於潛界
GA030n0029_pa035a04║荊山　焦山
GA030n0029_pa035a05║別有餘杭七十二賢峰生出荊山而盡於明陳中丞
GA030n0029_pa035a06║洪濛墓西值鎮之背本縣龍門生出焦山而盡於宋
GA030n0029_pa035a07║趙太師西塢南值鎮之肘皆形家所謂從龍也若谿
GA030n0029_pa035a08║源則自交富陽界分金澹竹二嶺而來
GA030n0029_pa035a09║閑林埠　朱橋
GA030n0029_pa035a10║定南圖交富陽界欽賢圖之西北交餘杭塘閑林埠
GA030n0029_pa036a01║黃山渡口南出十里即朱橋江土人相傳朱橋是貴
GA030n0029_pa036a02║人朱清擔柴路郡城以東即海
GA030n0029_pa036a03║周陸隱居
GA030n0029_pa036a04║隱者周士民乃茂叔先生裔有山園在耕南塢堂名
GA030n0029_pa036a05║草窗隱居四明象山陸氏子乃子靜先生裔家於臥
GA030n0029_pa036a06║象山下軒曰寓目又築望雲臺今惟陸家橋存焉
GA030n0029_pa036a07║董嗣杲詩漁樵耕牧自成村　就屋編籬古意存出塢
GA030n0029_pa036a08║野雲多曲折　過橋谿水半清渾一逢白璧書香社　幾
GA030n0029_pa036a09║見朱闌障墓門地利最饒人事簡　山家還有別乾坤
GA030n0029_pa036a10║鳳嘴山
GA030n0029_pa037a01║在荊山之麓直飲於谿如鳳嘴然故名即陳中丞墓
GA030n0029_pa037a02║址
GA030n0029_pa037a03║雞籠河
GA030n0029_pa037a04║在谿南其河狀如雞籠乃一小埠環山之貨皆萃於
GA030n0029_pa037a05║此
GA030n0029_pa037a06║夏侯墳
GA030n0029_pa037a07║在谿南安樂山前為宋大臣夏侯墳有安樂窩自然
GA030n0029_pa037a08║廳
GA030n0029_pa037a09║象臥山
GA030n0029_pa037a10║在西谿之西上埠谿口有一山儼如象臥故名
GA030n0029_pa038a01║冷水孔
GA030n0029_pa038a02║在谿南大嶺坡下泉清瑩逼人即使熱客臨流亦當
GA030n0029_pa038a03║涼生胸腑
GA030n0029_pa038a04║瑪瑙池
GA030n0029_pa038a05║在谿南出百丈源清如碧靛池底皆細石圓明如瑪
GA030n0029_pa038a06║瑙狀
GA030n0029_pa038a07║牛滑嶺
GA030n0029_pa038a08║在谿南望如濃黛周山土著多豐厚故蔭養松竹稠
GA030n0029_pa038a09║密不能通步
GA030n0029_pa038a10║龍門
GA030n0029_pa039a01║在西谿西南山上有寺曰龍門寺前佳勝曰石關曰
GA030n0029_pa039a02║魚石曰千丈巖曰顧坪曰老龍潭曰龜王殿曰鸚鵡
GA030n0029_pa039a03║石曰盤谷
GA030n0029_pa039a04║鰕埭兜
GA030n0029_pa039a05║在西谿之西北古塘畈口其兜水利溉田居民無失
GA030n0029_pa039a06║業
GA030n0029_pa039a07║橫山草堂
GA030n0029_pa039a08║在淨妙寺東六松林畔為江氏別業有醉山閣擁書
GA030n0029_pa039a09║樓竹浪居藏山舫有亭有橋有泉有石釋濟斐原
GA030n0029_pa039a10║名江浩過橫山適芙蓉盛開詩曰擁書樓外起涼颸
GA030n0029_pa040a01║　松聲謖謖韻如絲松下芙蓉開幾枝　輕紅縞碧相參
GA030n0029_pa040a02║差主人病起客過之　蒲團就華坐移時花不言兮人
GA030n0029_pa040a03║不辭　歸來草閣有餘思我非尋春之杜牧　亦非悲秋
GA030n0029_pa040a04║之宋玉豈為兩行紅粉蕩雙眸　東牆處子亂心曲山
GA030n0029_pa040a05║雲澹澹山谿冷　華向此閒立清影憐花憶花還自省
GA030n0029_pa040a06║　我于花神有深領辟如洛水之麗人　體閒儀靜出風
GA030n0029_pa040a07║塵忽然相遇巖之畔　豈似人間虢與秦君不見　夜月
GA030n0029_pa040a08║空山一海棠　蘇子當年也斷腸
GA030n0029_pa040a09║新安義塔
GA030n0029_pa040a10║新安士女歸心秋雪同為淨侶不願類俗蒸嘗在石
GA030n0029_pa041a01║上人念諸同志鳩工伐石磊建方墳在七淨華臺之
GA030n0029_pa041a02║左
GA030n0029_pa041a03║土利
GA030n0029_pa041a04║留谿界方十里外則西至餘杭南帶江而薄富陽內
GA030n0029_pa041a05║則北距仁和東錯於湖陰者起天竺屬之桃源嶺實
GA030n0029_pa041a06║本縣之欽賢調露定北定南上下扇等圖也其山自
GA030n0029_pa041a07║龍門黃梅而來為穆塢盡於秦亭其水自分金澹竹
GA030n0029_pa041a08║二嶺而為鎮河左轉古蕩右出閑林其土百頃田亦
GA030n0029_pa041a09║稱是而山澤之數不與焉馮太史夢禎云西谿茶
GA030n0029_pa041a10║利之厚十倍龍井至石塢之佳不啻勝之葢其生於
GA030n0029_pa042a01║幽巖仄徑逼近蘭松梅竹之香真虎邱之伯仲也法
GA030n0029_pa042a02║華多筍錢唐之門日進竹竿萬個周禮山林宜皁此
GA030n0029_pa042a03║谿櫟實尤多梅花滿村野鄭州守圭云春日谿行餐
GA030n0029_pa042a04║十八里香雪如青帝張葢擁萬玉妃楊梅亦有二種
GA030n0029_pa042a05║如韎鞨者固佳而別有水晶之稱色味雙絕散髮風
GA030n0029_pa042a06║林三百顆真不減金闕拜恩時也
GA030n0029_pa042a07║水防
GA030n0029_pa042a08║按西谿為餘杭瀦水之區南湖下流彼豪民私利掘
GA030n0029_pa042a09║土以蕃桑麻往往以鄰為壑此地無陵陸以闌之無
GA030n0029_pa042a10║墱閘以閼之歲旱則緣壖龜坼而桔槔靡施甚雨則
GA030n0029_pa043a01║上流之滾壩善決而田廬殫溢盡漂力本之人罷焉
GA030n0029_pa043a02║故夫堅築壩深濬湖經制曲防以阜民之衣食者深
GA030n0029_pa043a03║有望於當事云
GA030n0029_pa043a04║
GA030n0029_pa043a05║
GA030n0029_pa043a06║
GA030n0029_pa043a07║
GA030n0029_pa043a08║
GA030n0029_pa043a09║
GA030n0029_pa043a10║
GA030n0029_pa044a01║
GA030n0029_pa044a02║
GA030n0029_pa044a03║
GA030n0029_pa044a04║
GA030n0029_pa044a05║
GA030n0029_pa044a06║
GA030n0029_pa044a07║
GA030n0029_pa044a08║
GA030n0029_pa044a09║
GA030n0029_pa044a10║西谿梵隱志卷一