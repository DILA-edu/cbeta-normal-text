GA030n0029_pa171a01║西谿梵隱志卷四
GA030n0029_pa171a02║虎林吳本泰藥師輯
GA030n0029_pa171a03║門人黃燦維含
GA030n0029_pa171a04║黃啓圻右序較
GA030n0029_pa171a05║雲棲智一道宗編
GA030n0029_pa171a06║𣔯菴曰詩以永言文以紀事梵典修多羅及一切
GA030n0029_pa171a07║支那撰述皆文也西谿蕞爾禪林豈無誦習提唱
GA030n0029_pa171a08║證文字般若者葢亦寥寥矣若夫宰官居士灑翰
GA030n0029_pa171a09║屬辭是謂以楮墨作佛事結文字緣然有如王簡
GA030n0029_pa171a10║棲之碑頭陀邢子才之碑景明者乎第以敘緣起
GA030n0029_pa172a01║識興衰頌名德僃遺忘則江籬揭車並采鶴長鳬
GA030n0029_pa172a02║短兼收令楊司馬見之必摭入記中而西谿于是
GA030n0029_pa172a03║不朽矣至紀遊弄筆亦文人韻事不得以璅言弃
GA030n0029_pa172a04║之紀文第四
GA030n0029_pa172a05║西谿舊志洪瞻祖
GA030n0029_pa172a06║錢塘之西表裏谿湖其東南則控江海江出三天
GA030n0029_pa172a07║子都湖出兩山谿薄餘杭界自分金嶺挾上埠諸
GA030n0029_pa172a08║澗細流劃原田穿市鎮而又逆受餘杭南湖之浸
GA030n0029_pa172a09║並山三十六里過朱橋會千江注古蕩與湖合
GA030n0029_pa172a10║惟宋留下西堰水口曰秦亭山碧雲里許有寺佛慧
GA030n0029_pa173a01║攸同報先又西二里曰桃源嶺方井在焉法華廣袤
GA030n0029_pa173a02║岱靈挺紀肸蠁通闤高峰緬塔龍歸並隖亘以朱仙
GA030n0029_pa173a03║華亭憇道石杵睎嶺九沙所延二橋沿仰三園達柏
GA030n0029_pa173a04║至於梅花泉廂牌既酤村帶既饁爰度安前西谿之
GA030n0029_pa173a05║鎮南冊倉偫里為欽賢山橋屆湖三表安樂井寺非
GA030n0029_pa173a06║雙白粟董鑿南梁百丈導谿為江介清穆趙褒封師
GA030n0029_pa173a07║保以敉大邦總括會鎮大嶺遙興此谿爾竺綿綿黃
GA030n0029_pa173a08║胍終三十里有祖有族梅山是皇夾室龍門褅於天
GA030n0029_pa173a09║目荊焦從之泝源伊何分金澹竹象富鞮餘以王江
GA030n0029_pa173a10║海曰天下谷湻古之風陶稼則虞儒乃周陸厥田惟
GA030n0029_pa174a01║中上厥賦錯上中厥宜茶筍薪皂二梅五穀
GA030n0029_pa174a02║舊史氏曰余讀春秋越絕方輿諸書歴姑蘇會稽登
GA030n0029_pa174a03║靈巖眺勾乘矣其間各有二覇締搆之蹟長老指次
GA030n0029_pa174a04║遺文炳然錢塘由錢氏肇基閱五季惟宋因餘猶有
GA030n0029_pa174a05║天下之半西谿與湖表裏遠不辟一舍又占揆之副
GA030n0029_pa174a06║極其山川風物豈無一二名勝藴真表靈而不容堙
GA030n0029_pa174a07║滅終古者顧圖史搜其麗矚碑牒永託經奇興會標
GA030n0029_pa174a08║於玄對近而漏則田叔禾氏之志疏余欲明其故實
GA030n0029_pa174a09║而無孫思邈之徒可導迷者獨得周謩西谿百詠詞
GA030n0029_pa174a10║鄙而事頗覈則稍因之
GA030n0029_pa175a01║復古法華寺碑記吳應賓
GA030n0029_pa175a02║古杭法華山有雲棲別院者乃雲間青蓮居士鄭昭
GA030n0029_pa175a03║服所施建也居士歸依蓮大師法名廣瞻雅發大願
GA030n0029_pa175a04║將昔所置樓房宅舍山塲園林若千施與彌天之釋
GA030n0029_pa175a05║為布地之金大師命僧濟舟等居焉無何青蓮棄世
GA030n0029_pa175a06║其子文學食貧則有翁公汝進錢公養庶洪公瞻祖
GA030n0029_pa175a07║羅公大冠葛公寅亮袁公儼宋公守一聞公啓祥等
GA030n0029_pa175a08║共捐朱提六鎰助之而此地永為法華道塲矣眾仍
GA030n0029_pa175a09║請之郡守龐公承寵捐金給額改為復古法華寺濟
GA030n0029_pa175a10║舟因外弟孫登之乞我一言以紀其事我觀人生曠
GA030n0029_pa176a01║刦以來依正報合譬如芭蕉求其堅相了不可得惟
GA030n0029_pa176a02║此大慈悲心大喜捨心如十方空湛然常住不變不
GA030n0029_pa176a03║滅作此施者轉石火器界為金剛道塲所有功德常
GA030n0029_pa176a04║住不滅亦復如是今而後當知法華之土一一塵中
GA030n0029_pa176a05║有無量如來轉大法輪法華之刹一一空中有無量
GA030n0029_pa176a06║菩薩興大供養入此觀門諸我我所一時消殞了不
GA030n0029_pa176a07║可得後之檀越之僧若刹那頃作是念言此我所布
GA030n0029_pa176a08║施物我應有分此我所勸請物我應私享當知爾時
GA030n0029_pa176a09║一一念中有無量毒龍以貪欲火燒其慧命所謂獅
GA030n0029_pa176a10║子身中蟲自食獅子肉於佛為魔於法為冤於僧為
GA030n0029_pa177a01║殘於師為逆於親為不孝於戒為波羅夷所感業報
GA030n0029_pa177a02║如蠶自縛無解脫理我願見斯刹者住斯刹者護斯
GA030n0029_pa177a03║刹者與一切見聞隨喜者各各覩放光各各得授記
GA030n0029_pa177a04║各各不墮昔緣各各獲珠衣裏各各見多寶如來之
GA030n0029_pa177a05║塔各各覩釋迦世尊之身各各具足智勝之遺塵各
GA030n0029_pa177a06║各徧滿威王之餘勣各各開示悟入於佛之知見不
GA030n0029_pa177a07║離雲棲別院便是法華三昧矣範大師云雷長芭蕉
GA030n0029_pa177a08║鐵轉磁石俱無作者而有是力此法華刹土無見頂
GA030n0029_pa177a09║相首楞嚴符也因次第其語使刻之石以垂永久
GA030n0029_pa177a10║古法華寺緣疏錢士升
GA030n0029_pa178a01║東南法席之盛無如雲棲付法傳信久而無敝亦無
GA030n0029_pa178a02║如雲棲葢蓮池大師修淨立教萬行莊嚴四方緇素
GA030n0029_pa178a03║雷動雲集迄今垂數十年法派或合或分而恪守遺
GA030n0029_pa178a04║教梵唱誦持晝夜不懈善知識目為法門周孔良非
GA030n0029_pa178a05║虛語雲棲僻處崎嶇故有下院在法華山之麓凡往
GA030n0029_pa178a06║來參訪過茲地者必駐錫而受供焉堂主為濟舟長
GA030n0029_pa178a07║老幼從本山薙染受具真實精勤大師許為法器適
GA030n0029_pa178a08║下院無主即以屬之曰利生弘教非汝不可濟公奉
GA030n0029_pa178a09║命受事躬親百務客至如歸今僧臘益高苦行益力
GA030n0029_pa178a10║而所發弘願益復堅固因形家言改院震向面離增
GA030n0029_pa179a01║拓禪堂規模宏敞而卒未就緒余頃過其地濟公以
GA030n0029_pa179a02║弗克負荷為憂余曰無庸將自至歸而謀諸宗兄元
GA030n0029_pa179a03║沖居士欣然願捐資為倡此非時節因緣不期湊合
GA030n0029_pa179a04║也耶余每念大師以念佛戒殺普接根器利益眾生
GA030n0029_pa179a05║自達官學人以及笄幃之流負販之子無不皈心信
GA030n0029_pa179a06║嚮善業重修夙障潛銷故年來兵燹凶荒幾半天下
GA030n0029_pa179a07║而吳越之間安隱饒益則大師教人修淨之福報也
GA030n0029_pa179a08║茲院昉於大師拓於濟公以宰官作佛事倡導於元
GA030n0029_pa179a09║沖居士凡我善信儻以予福報之言為不妄聚沙布
GA030n0029_pa179a10║金共成勝果則蓮臺九品之樂不待彌陀接引帶業
GA030n0029_pa180a01║往生而目前淨土一切霑被矣
GA030n0029_pa180a02║復古法華寺碑記錢士升
GA030n0029_pa180a03║雲棲之有別室也吳觀我先生記之矣其重修法華
GA030n0029_pa180a04║菴也曹安祖大參顧默孫孝廉序之矣其創建禪堂
GA030n0029_pa180a05║也余昔年有疏矣而濟舟師既剏厥始復圖厥終謁
GA030n0029_pa180a06║余而請曰予之居此也承先師志也先師悲願弘誓
GA030n0029_pa180a07║將悉恒河佛子而西向故其誡雲棲也不立徒眾不
GA030n0029_pa180a08║析房業惟十方賢者是居是養今師滅後三十年雲
GA030n0029_pa180a09║棲遺軌齗齗如也予無悟學慧辨啓迪後先凡承事
GA030n0029_pa180a10║諸方與給養學人率如先師之遺志公為我記之余
GA030n0029_pa181a01║聞為合掌讚歎曰師此言寧獨名山軌範葢佛志也
GA030n0029_pa181a02║佛設僧制初無住泊樹下一宿而已西土之有祇樹
GA030n0029_pa181a03║眾園也依佛也東來之有白馬諸寺也依教也其為
GA030n0029_pa181a04║比邱謀居者甚略自馬祖創設叢林百丈建立清規
GA030n0029_pa181a05║而僧之棲止始定然其初意以結制薰修總其事者
GA030n0029_pa181a06║或深究圓頓或博通教乘或精持戒行或勸行慈濟
GA030n0029_pa181a07║以厲進其徒而宏其壇宇在宋諸山鉅刹必敕遣高
GA030n0029_pa181a08║緇為堂主明興太祖獨隆釋教若天界蔣山天禧能
GA030n0029_pa181a09║仁諸寺悉以耆德名僧為住持如覺源白菴東溟諸
GA030n0029_pa181a10║公載在記籍班班可考逮其後也私立眷屬支系相
GA030n0029_pa182a01║承遂為專業於是禪觀無聞儀律不設蓄財應役無
GA030n0029_pa182a02║異齊民甚者名山舊刹之地化為屠沽市儈之塲而
GA030n0029_pa182a03║叢林初意蕩然無存矣夫天下有賢師不必有賢弟
GA030n0029_pa182a04║子其師以壇宇授之弟子是授之賢者少而授之不
GA030n0029_pa182a05║賢者多使其徒與檀信廣諏博詢曰某所有碩德焉
GA030n0029_pa182a06║相與迎而事之是其失者什一而得者什九故叢林
GA030n0029_pa182a07║之設以奉師非以奉弟子也以奉師則賢弟子自景
GA030n0029_pa182a08║從雲集以奉弟子直衣食寢處蕃種類而已謂之禿
GA030n0029_pa182a09║民宜濟師有感而於法華立軌範也推師此志豈惟
GA030n0029_pa182a10║法華將以諗天下之建寶王刹者皆若法華則雲棲
GA030n0029_pa183a01║大師弘誓徧滿恒河而娑婆國土皆古佛道塲矣猗
GA030n0029_pa183a02║與休哉濟師剏菴始事詳具前碑第述其伽藍普願
GA030n0029_pa183a03║如此
GA030n0029_pa183a04║法華山重修東嶽廟記劉䨞
GA030n0029_pa183a05║望秩山川者有國之常典致敬鬼神者先聖之格言
GA030n0029_pa183a06║自唐虞三代迄於我宋徧祀五嶽之禮尚矣然大而
GA030n0029_pa183a07║郡邑小而鎮市獨建立岱宗廟貌凡水旱疾疫必禱
GA030n0029_pa183a08║之何哉攷之道經謂五嶽受天明命咸有職掌而生
GA030n0029_pa183a09║民之壽夭窮通死生禍福咸係焉及採諸世俗之流
GA030n0029_pa183a10║傳謂靈響之卓卓在人耳目者今行都之湯鎮西谿
GA030n0029_pa184a01║之法華山者是也夫以岱嶽之尊位冠帝王儷極於
GA030n0029_pa184a02║天建祠而事之者一也何獨於此顯神異著昭格耶
GA030n0029_pa184a03║於乎列宿森布幹旋元化故天以不言而成功列職
GA030n0029_pa184a04║分治宣布政教故王者恭已以仰成今岱嶽總四海
GA030n0029_pa184a05║九州之眾係掌握覆庇之下則分司列局默有神物
GA030n0029_pa184a06║統攝而經理之賞善罰惡炳靈斯世亦如列宿之垂
GA030n0029_pa184a07║象于上天臣工之贊襄於王者爾則聖跡之著又何
GA030n0029_pa184a08║疑焉惟其聖跡之既著故士民崇奉香火不憚道路
GA030n0029_pa184a09║隔涉咸萃聚而奔趨焉法華一廟去都城僅三十里
GA030n0029_pa184a10║歲久漫漶頹毀殆盡而士民之歸嚮者不改其故始
GA030n0029_pa185a01║蒙寧國王先生化緣修換正殿柱木繼有居甿祝松
GA030n0029_pa185a02║年捐今塑嶽聖像整輯廊廡神物厥後因臥病日久
GA030n0029_pa185a03║其家密禱於廟是夕松年夢至其所受神人告戒許
GA030n0029_pa185a04║以募緣增剙修復既寤厥疾頓愈亟以其事白之東
GA030n0029_pa185a05║屏閣李侯崈侯自嘉定甲申仲秋少師大丞相樞使
GA030n0029_pa185a06║魯國史公洎都提舉太尉王公受顧命定策委之奔
GA030n0029_pa185a07║走迨成功迄事幸無曠失常懼無以仰報君相之恩
GA030n0029_pa185a08║一聞松年是請默有所感欣然領略施錢三十萬具
GA030n0029_pa185a09║疏倡率因是人皆樂施起於嘉定甲申之九月成於
GA030n0029_pa185a10║寶慶丁亥之三月跨歴三載工用畢僃上而棟宇簷
GA030n0029_pa186a01║甍下而衢陌街石几案供具之屬色色整辦創立祠
GA030n0029_pa186a02║宇者四以奉隨祀等神鑿井汲泉施療病者總計所
GA030n0029_pa186a03║費踰數萬緡規模制作悉增於前葢神之欲興於斯
GA030n0029_pa186a04║地也必假夢兆以警於人今復以誠應之則神之施
GA030n0029_pa186a05║報將有大造於我者陰相默佑上扶聖壽齊箕翼之
GA030n0029_pa186a06║長帝業鞏山河之固重臣鈞筭與國同休農民安堵
GA030n0029_pa186a07║於犂鋤邊境息聲於桴鼓則斯廟之建相為無窮而
GA030n0029_pa186a08║至於億萬斯年者述作者之至情也宋城劉䨞謹齋
GA030n0029_pa186a09║沐而為之記
GA030n0029_pa186a10║重修東嶽行宮碑記郎瑛
GA030n0029_pa187a01║泰山五嶽之長也王者受命必告岱以祈永歴代封
GA030n0029_pa187a02║禪必登祭以報功是以天下崇奉而吾杭錢塘適當
GA030n0029_pa187a03║東南廟居三焉一在邑中吳山一在郭外八盤嶺一
GA030n0029_pa187a04║在法華山去城三十里人心趨向於此為最祈壽者
GA030n0029_pa187a05║往焉招魂者往焉追遠者往焉雨暘不時惑於天疫
GA030n0029_pa187a06║癘災傷尤於怪皆赴訴而禱之至於暮春三月發育
GA030n0029_pa187a07║盛矣干寶以神之功用著為誕辰民俗因之以賽會
GA030n0029_pa187a08║杭民執帛進香趨廟而絡繹道路者昏夜無休焉士
GA030n0029_pa187a09║有疑曰岱宗載之舜典明矣不崇朝而雨天下見於
GA030n0029_pa187a10║春秋傳祈雨暘者理也祈壽逐疫招魂追遠假死生
GA030n0029_pa188a01║利害以惑眾母亦溷於淫祠之類歟余曰非也岱在
GA030n0029_pa188a02║風俗通曰上有金篋玉策知人年之修短博物志曰
GA030n0029_pa188a03║天帝之孫主召人魂雲笈七籤曰青帝治東嶽考校
GA030n0029_pa188a04║死魂鬼神之所故凡奔走乞哀者有由來也淫祠云
GA030n0029_pa188a05║乎哉又曰三廟獨崇於法華何也余曰昭靈貺也觀
GA030n0029_pa188a06║其湧泉以療疫假夢寐以募緣載之碑者詳矣自宋
GA030n0029_pa188a07║至今五百餘年而廟貌益隆豈人力之可能哉今年
GA030n0029_pa188a08║三月余往謁之見宋碑露於日下召祝鄭仕成語曰
GA030n0029_pa188a09║石久風雨壞無日矣即蔽護之可也明日適當會期
GA030n0029_pa188a10║轟然碑碎眾方驚駭祝曰昨郎丈固已言之矣是何
GA030n0029_pa189a01║驗之速耶時共以為異一人曰是神欲顯靈而更新
GA030n0029_pa189a02║之也一人曰必園前郎丈秉文事者也神其有意哉
GA030n0029_pa189a03║又明日祝來言其故乞文彰之予以前言偶中耳夫
GA030n0029_pa189a04║何能文辰餘祝又乞曰碑之毀也不傷人神實司之
GA030n0029_pa189a05║先生其無靳於言以昭靈異子憮然曰明皇東巡適
GA030n0029_pa189a06║廟壞而阻行光武渡河隨人言而冰合帝王之所以
GA030n0029_pa189a07║一進一退而成其名業者天固為之實人成之也是
GA030n0029_pa189a08║役也神若啓余余敢負於神負於人也哉於是述其
GA030n0029_pa189a09║顛末命孫男廷玉買石鐫之眾信樂助為亭以護時
GA030n0029_pa189a10║嘉靖乙丑冬至日也
GA030n0029_pa190a01║佛慧寺白業堂記王世貞
GA030n0029_pa190a02║白業堂者故講師朗公所立也朗公之同母兄曰祇
GA030n0029_pa190a03║園俱少而離俗負大智慧三藏經論總持若槖復相
GA030n0029_pa190a04║與朝五臺伏牛諸耆宿為秀法師上足尋駐錫於杭
GA030n0029_pa190a05║之碧峯山當是時祇園振法席而朗公佐之塤箎倡
GA030n0029_pa190a06║和不為異宗方之世親之始殆有閒矣祇園示寂法
GA030n0029_pa190a07║席愈盛諸䞋施雲集朗公不以充衣食供而買地碧
GA030n0029_pa190a08║峯之址大約畝三十而微翦棘夷塊中為堂五楹左
GA030n0029_pa190a09║右靜室翼之後為齋廚浴湢四週高墉曠潔靚深竹
GA030n0029_pa190a10║樹匝列陰森蔽虧結夏解夏無非安地時郡守新都
GA030n0029_pa191a01║吳君請公室而樂之顏其楣曰白業志淨土也夫業
GA030n0029_pa191a02║不過二端淨穢而已諸淨行種種深淺不一而皆歸
GA030n0029_pa191a03║之淨諸穢行種種深淺不一而皆歸之穢淨而至於
GA030n0029_pa191a04║白所謂純潔無疵淨之至者也然猶得以白而擬之
GA030n0029_pa191a05║以業而證之即令不思善不思惡了悟妙明本性無
GA030n0029_pa191a06║法可修無佛可作何白可擬何業可證哉朗公未五
GA030n0029_pa191a07║十而示病現化其門徒真相如蓮性印奉遺體瘞於
GA030n0029_pa191a08║堂之前而塔焉因介王徵士百穀來請記余舊嘗識
GA030n0029_pa191a09║公頎晳而長面若滿月每升座說法巍巍金山海潮
GA030n0029_pa191a10║之音聽者驚悚密意殷勤惟余是屬余今安敢辭第
GA030n0029_pa192a01║朗公之業余不能深窺其趣而為弟子者羯磨精進
GA030n0029_pa192a02║毋替朗公之志以無業為白業可也夫堂則一幻地
GA030n0029_pa192a03║而已矣
GA030n0029_pa192a04║永興寺碑記黃汝亨
GA030n0029_pa192a05║西谿名剎曰永興寺當靈竺之後山唐貞觀年悟明
GA030n0029_pa192a06║尊者開山宋鐵牛印禪師重建濟顛復壘石為安樂
GA030n0029_pa192a07║橋不數武而當水嚙處嶔碕欲墮乃夏漲秋灌勢甚
GA030n0029_pa192a08║衝決而巋然獨存民將食螺已斷尾顛乞放之池中
GA030n0029_pa192a09║遂活至今螺無尾寺中廢嘉靖閒復興失其東偏為
GA030n0029_pa192a10║萬氏祠而祠又屬趙氏馮祭酒開之倡緣以七十緡
GA030n0029_pa193a01║贖還于是東境始復僧真麟居禪堂三閒在池左高
GA030n0029_pa193a02║榆修竹閒碧琅綠雪翛然可人池右種梅百本霏霏
GA030n0029_pa193a03║晴雪芳馥林表馮公因屬林上人并佛宇一新之馮
GA030n0029_pa193a04║公素往來此寺嘗嘆曰此寺非惟地居幽絕僧且朴
GA030n0029_pa193a05║真無綺妄非諸山等即十八里梅花春時山家焙茶
GA030n0029_pa193a06║香聞十餘里亦清勝冠諸叢林矣因題曰二雪堂永
GA030n0029_pa193a07║興有緣不減蘇學士三過寺後有方丈名安樂松軒
GA030n0029_pa193a08║是不佞所書廚下井名聖泉雲閒陸尚書樹聲有淨
GA030n0029_pa193a09║界莊嚴題中江莫如忠書足與寺千載宜記
GA030n0029_pa193a10║福清菴疏虞湻熙
GA030n0029_pa194a01║錢塘西谿之山有名法華有名安樂者意住山釋子
GA030n0029_pa194a02║率祖台宗故名而九沙外環一院內攝宛福城之化
GA030n0029_pa194a03║襲清涼之號惟福清禪院為華嚴宗云葢天曆始布
GA030n0029_pa194a04║雜華貞觀首剏竹院易名傳教使錢塘人得聞此經
GA030n0029_pa194a05║者斯其前驅也乎自後郡城有高麗華藏諸刹皆九
GA030n0029_pa194a06║沙一沙一院之下院耳宋末留下幾為宸居之所當
GA030n0029_pa194a07║年奉詔留下則郵表畷影現其中迨萬曆間而法界
GA030n0029_pa194a08║宰官陸公從壞空處表成住焉迎大比邱桂峯學禪
GA030n0029_pa194a09║師為之主禪師月亭得公之子向與台宗錯居赤城
GA030n0029_pa194a10║願誦百部之緣未契茲徙而主福清始契福城清涼
GA030n0029_pa195a01║之緣吾知其必滿願也時海崓弟子有舍而從遊者
GA030n0029_pa195a02║為之乞士所乞盡纓緌高流即賤若負販亦為之役
GA030n0029_pa195a03║題疏徧謁求香飯以飽諸誦者彼安能剝棗餐栢如
GA030n0029_pa195a04║昔果人亦安能一麻麥如舍那葉上迦文耶苐不至
GA030n0029_pa195a05║快意醕醪良肉假潄灰水謬終六帙耳所望法界長
GA030n0029_pa195a06║者居士與法界優婆塞優婆夷等囊粒粒法界之粟
GA030n0029_pa195a07║飽言言法界之僧入重重法界之花收圓圓法界之
GA030n0029_pa195a08║果不其勝哉
GA030n0029_pa195a09║古福勝院記顧簡
GA030n0029_pa195a10║余遊西谿未睹所謂福勝院者葢即溪巢也溪巢虛
GA030n0029_pa196a01║聞老人棲隱處依山臨澗山曰安樂澗入西溪竹樹
GA030n0029_pa196a02║深秀湍流激咽荒塍短橋得一邱一壑意按志西溪
GA030n0029_pa196a03║安樂山有福勝寺吳越時建厯宋僧淵本澄重興種
GA030n0029_pa196a04║梅萬樹閉戶讀書故有福勝梅花之目西溪梅花因
GA030n0029_pa196a05║緣或始於此耶逮今滅沒了不可識詢諸里人指溪
GA030n0029_pa196a06║巢即其處也師之居溪巢也從綠蘿菴徙綠蘿菴者
GA030n0029_pa196a07║南峯佳處先是師居𡵺嶁若干歲居南峯又若干歲
GA030n0029_pa196a08║都無着想自徙安樂作安樂想曰吾老此中矣門人
GA030n0029_pa196a09║為預建生塔因顏其廬曰古福勝存舊跡也隨眾心
GA030n0029_pa196a10║也師坦夷真藹脫落皮膚談笑如常人莫辨其為老
GA030n0029_pa197a01║尊宿而性實玄曠不屑塵寰枯坐一室潛神註經曰
GA030n0029_pa197a02║吾以筆代舌師雖影不出山而道價日隆緇素崇仰
GA030n0029_pa197a03║有請師說法者輒避去曰吾一生埋名何有晚而變
GA030n0029_pa197a04║其操耶其人亦不敢强師初住庵有弟子明暹禪誦
GA030n0029_pa197a05║之餘服勤力作歲取茶筍以自給粗衣糲食無求於
GA030n0029_pa197a06║人師是以得遂其高及暹公歿餘弟子不堪輒求去
GA030n0029_pa197a07║師不絕俗亦無妄交所善惟老尊宿古君子數人而
GA030n0029_pa197a08║已今任大參詹公憲副楊公郡守石公司理黃公邑
GA030n0029_pa197a09║令魏公宋公劉公相繼雅慕師屏騶造菴或壺茗炷
GA030n0029_pa197a10║香共談彌日皆益嘆重予始成小祇園乞供養師師
GA030n0029_pa198a01║不許豫章蕭伯玉屢邀不往六松長結空藴菴如予
GA030n0029_pa198a02║請亦不許秦懶園欲以泉石作佛事為師位置橋路
GA030n0029_pa198a03║點綴房廊師笑謝曰我無所須君勿作是念予往還
GA030n0029_pa198a04║梅花中者幾二十年今春訪師門逕宛然庭宇如故
GA030n0029_pa198a05║穿籬垢壁竹几繩牀纖毫不改舊時可謂無事於心
GA030n0029_pa198a06║無心於事者歟無業禪師云古人得意之後茆茨石
GA030n0029_pa198a07║室向折腳鐺中煮飯吃過三二十年名利不干懷財
GA030n0029_pa198a08║寶不為念大忘人世隱跡岩叢君王命而不來諸矦
GA030n0029_pa198a09║請而不赴豈同我輩貪名愛利汩沒世途如短販人
GA030n0029_pa198a10║嗟夫學出世間法於名利心尚未盡者雖聲播寰宇
GA030n0029_pa199a01║余無取焉是以我竊評師為僧中之巢許末世之鸞
GA030n0029_pa199a02║鳳非虛語也
GA030n0029_pa199a03║序西谿懺堂緣起馮夢禎
GA030n0029_pa199a04║懺法至天台始備其後慈雲式師勤修之以懺主稱
GA030n0029_pa199a05║世傳師修法華懺感佛摩頂頂為高寸許而其入觀
GA030n0029_pa199a06║患雜念未淨先置沸油鐺於前雜念一起即淬指油
GA030n0029_pa199a07║中比觀成時僅存四指此其精進之極即項王戰鉅
GA030n0029_pa199a08║鹿田單存即墨未足以喻彼煩惱結習何物雪霜雖
GA030n0029_pa199a09║厚杲日照之有立消耳慈雲化後四百餘年而比邱
GA030n0029_pa199a10║戒山居士二虞奮然欲結侶以繼其事初選地於靈
GA030n0029_pa200a01║隱之西請易菴大德任其緣地既未得易亦化去乃
GA030n0029_pa200a02║別選西谿安樂山之北麓永興寺之東南其地為余
GA030n0029_pa200a03║所得作別業凡十二畝故隸永興為安樂方丈法華
GA030n0029_pa200a04║懺文云行人不能誦全經者但誦安樂行品證知此
GA030n0029_pa200a05║品為全經之綱骨而山名方丈兩取之又入西溪路
GA030n0029_pa200a06║未盡十之二有法華山亭曰法華亭則此地誦經修
GA030n0029_pa200a07║懺者當代不乏人矣今戒山二虞擇地修懺乃忽屬
GA030n0029_pa200a08║意於此安知非宿緣所追耶余不難捨地諸善男女
GA030n0029_pa200a09║又何難捨財但懼諸淨侶愛惜六個指頭不相𢬵耳
GA030n0029_pa200a10║一笑
GA030n0029_pa201a01║大蘇林碑記吳本泰
GA030n0029_pa201a02║出武林北郭外帶水演迤一葦可杭折而西入古蕩
GA030n0029_pa201a03║為西谿谿環厯秦亭法華諸山其蒹葭深處陂池匯
GA030n0029_pa201a04║流叢薄翳映者為河渚渚無名藍巨刹禪棲三五似
GA030n0029_pa201a05║龜巢蓮葉其最幽邃蔚秀者為大蘇林大蘇林者法
GA030n0029_pa201a06║雨禪師手剙草菴也予棲寓河渚支筇訪道始識師
GA030n0029_pa201a07║於林間師幼習儒典嚮慕空宗二十四父疾籲禱誓
GA030n0029_pa201a08║修白業以畢劬報偶之龍歸塢見二師誦蓮經其一
GA030n0029_pa201a09║為日初上座遂投禮決志出家哀控母氏三辭而後
GA030n0029_pa201a10║許遂往參南海大智師薙髮還雲棲受沙彌戒得古
GA030n0029_pa202a01║趙山寺基斥土鳩工躬自拮据不繇營募賴季弟昭
GA030n0029_pa202a02║及法嗣含虛殫厥貲力襄之落成瘦梅老竹扶疏四
GA030n0029_pa202a03║帀中堂供毘盧尊像後奉安養導師左小閣供地藏
GA030n0029_pa202a04║併法俗諸冥位下即香積齋堂右靜室西南石甃鍾
GA030n0029_pa202a05║乳泉一泓甘冽直面懺堂右一小室祠本宗先人西
GA030n0029_pa202a06║為普同塔塔北可數十丈為母塋有終身廬墓意又
GA030n0029_pa202a07║東南小樓為參閱之所其入徑編籬曲折繚以花欄
GA030n0029_pa202a08║龕奉天醫緣師寇傷時感神祐也而大蘇林乃茂苑
GA030n0029_pa202a09║劉大參錫玄所題葢以南嶽慧思擬師云師土木形
GA030n0029_pa202a10║骸蝸居寂默化導之廣遠遜南嶽然其精心苦行彷
GA030n0029_pa203a01║彿似之嶽奉三聚戒布袍艾衲日唯一食師亦持律
GA030n0029_pa203a02║霜嚴服用麤樸齋不過午嶽誦法華等經滿千遍修
GA030n0029_pa203a03║般若念佛三昧方等懺法師亦日誦大乘諸典六時
GA030n0029_pa203a04║懺禮大悲嶽障緣病起深悟業因顛倒想滅輕安如
GA030n0029_pa203a05║故師亦病創感神警悟得瘥嶽以夏滿未證深懷慚
GA030n0029_pa203a06║愧放身倚壁豁爾開悟師亦閉關結制痛自錐劄佛
GA030n0029_pa203a07║光灌頂證得三昧於是叢林稱曰法雨師今之思大
GA030n0029_pa203a08║和尚也和尚初住大蘇林旋移錫衡陽闡化曰吾寄
GA030n0029_pa203a09║此山必事遠遊師則裹足雲臥者垂五十年直以此
GA030n0029_pa203a10║為常住阿蘭若矣考志菴址故吳越王將臺噫嘻昔
GA030n0029_pa204a01║也貔貅千隊今也香燈一龕昔也鉦皷旌旗今也鐘
GA030n0029_pa204a02║魚瓢錫焉知此後不更為戰鬬之塲歌舞之苑乎不
GA030n0029_pa204a03║更為狐狼蛇虺之所窟宅露葵野葛之所縈蔓乎廢
GA030n0029_pa204a04║興轂轉成壞刹那師一切作幻泡觀又何介介於一
GA030n0029_pa204a05║菴也乃大禪嗣法得智者大師炳然台宗遂弘傳震
GA030n0029_pa204a06║旦師不畜徒眾含虛尋亦化去秪度猶子九牧九牧
GA030n0029_pa204a07║曾參古德法師博通教乘辯才穎發鵞王擇乳師子
GA030n0029_pa204a08║嚬呻自茲燈傳不斷師胤其大昌乎大蘇永永與南
GA030n0029_pa204a09║嶽並峙已師郡中劉氏子諱海雲法雨其字父庭母
GA030n0029_pa204a10║廖弟昭法名智琳弟之子成鼎即九牧菴經始於天
GA030n0029_pa205a01║啓五年秋七月竣工於崇禎九年冬十一月
GA030n0029_pa205a02║秋雪菴碑記吳本泰
GA030n0029_pa205a03║余甲戌釋褐南還訪舊靈壽道宗智一禪師師托跡
GA030n0029_pa205a04║應緣緬懷棲逸別赴檀那請結茅於西溪蒹葭深處
GA030n0029_pa205a05║余溯游從之瀦水瀇瀁枝流濚折蒹葭彌望秋時曳
GA030n0029_pa205a06║素百頃皚若積雪陳眉公先生取唐人秋雪濛釣船
GA030n0029_pa205a07║之句顏其菴曰秋雪余徘徊翔立宛在中央遂有絕
GA030n0029_pa205a08║塵遐寄之想會菴中修四明懺法題額曰圓修堂信
GA030n0029_pa205a09║宿而別嗣跋厯京師十許年猶時入夢中午未之歲
GA030n0029_pa205a10║師荷笠北參臺山訪余邸舍班坐茗話云秋雪已稍
GA030n0029_pa206a01║稍增葺蔚成叢林矣刪薉填坎植樹偃流欂櫨庀材
GA030n0029_pa206a02║陶甓繕完前龕普門中懺堂左右為齋廡為賓寮庖
GA030n0029_pa206a03║湢具備上為樓貯方冊藏經傍列普度親位董宗伯
GA030n0029_pa206a04║榜曰彈指樓開四圍圃以蔬茹樊以薝蔔梵唄鐘魚
GA030n0029_pa206a05║響出林杪見聞隨喜者咸曰此古資壽巖禪師刹不
GA030n0029_pa206a06║圖今日威儀重覩也語次余飄然神往比余踉蹌歸
GA030n0029_pa206a07║自白門復棹小舠問渡菴中方禮圓通懺師迎而喜
GA030n0029_pa206a08║曰公今日再登圓修堂恍如昨夢矣余放杖小參已
GA030n0029_pa206a09║乃徜徉四眺時蒹葭方茁白露未霜湖水澄漲彌增
GA030n0029_pa206a10║浩淼之致師為余言此清泠池已舉錢大史隨社月
GA030n0029_pa207a01║集放生活魚蛤亡算余為絫欷太息今茲陽九遘災
GA030n0029_pa207a02║真旦罹厄兵燹匝地荊棘橫生藴隆爞爞所在焦灼
GA030n0029_pa207a03║而此菴在水一方萬山環嶂百川匯壑熱惱劫中獨
GA030n0029_pa207a04║留此清涼國界且阿師道風蔚跂緇素皈仰法筵社
GA030n0029_pa207a05║集莊嚴具足以余所覩澄清者即八功德水紛旉者
GA030n0029_pa207a06║即天㬅陀羅軒跱者即寶網樓閣疏列者即欄楯行
GA030n0029_pa207a07║樹游泳者即兜率十千翾鳴者即迦陵共命繩牀錫
GA030n0029_pa207a08║鉢宴坐經行者即阿鞞跋致諸上善人輪蹄無聲烽
GA030n0029_pa207a09║火不驚寂光清泰宛爾現前令余得卜築一椽只尺
GA030n0029_pa207a10║過從將偕素心蓮侶修廬山般若臺故事嗣興流水
GA030n0029_pa208a01║天台諸度生法何難屣脫塵坱哉師合十言願居士
GA030n0029_pa208a02║無忘斯盟盍記諸按咸湻志宋潼軍節度使為巖禪
GA030n0029_pa208a03║師建丈室於西溪曰資壽院茲其故址云茀廢垂四
GA030n0029_pa208a04║百年檀信沈應科應潮嗣有倫有德沈鶴齡等開薙
GA030n0029_pa208a05║經始施為僧園於是道宗一師澄之洪師遂掛錫焉
GA030n0029_pa208a06║相與節縮衣食拮据茨塈載離寒暑克成精藍矣約
GA030n0029_pa208a07║縻中金五伯有奇鉢資檀施半之其執勞營役以竣
GA030n0029_pa208a08║厥功者法胤梵圓成璧也遠近超風者皆樂稱道宗
GA030n0029_pa208a09║秋雪主人故秋雪菴名獨著余諾師請遂紀其事勒
GA030n0029_pa208a10║之堅石時歲在丙戌孟秋既望
GA030n0029_pa209a01║登北高峯記略田藝蘅
GA030n0029_pa209a02║田子遊法華之南龍崗蜿蜒猿攀蛇折三陟四降可
GA030n0029_pa209a03║四百丈許凌虛拔峭孤聳碧落者曰北高峯葢言峯
GA030n0029_pa209a04║在西湖之北而最高也其下為靈隱山茲山名稱不
GA030n0029_pa209a05║一以其為神仙之別圃也故曰靈苑以其為許由所
GA030n0029_pa209a06║稽留也故曰仙居又以其草樹鬱葱而多虎豹也則
GA030n0029_pa209a07║曰虎林南唐避諱易虎為武遂以名郡亦猶姑蘇虎
GA030n0029_pa209a08║邱之嘗易武邱而此則訛而不復者也是其來尚矣
GA030n0029_pa209a09║山自仙霞嶺而來纏徽厯嚴結局於杭如龍遊千里
GA030n0029_pa209a10║而獨角昂霄如虬飲長江而怒髯注雨真錢塘之天
GA030n0029_pa210a01║柱也其陽拾級而登者三十六彎勢插太虛影漫明
GA030n0029_pa210a02║聖禪宮星列都會天開其東則渺渺茫茫蓬瀛之勝
GA030n0029_pa210a03║可數其西則隆隆隱隱龍鳳之氣猶存其南則屏以
GA030n0029_pa210a04║重山而羅刹斜繞其背其北則闢以大野而皋亭逆
GA030n0029_pa210a05║峙其㗋廓然四顧迥然長嘯襟攬天風心空海宇何
GA030n0029_pa210a06║如其樂也
GA030n0029_pa210a07║北高峯夢感記范師孟
GA030n0029_pa210a08║宋嘉定中鄉貢進士錢塘范師孟暇日遊北高峯覩
GA030n0029_pa210a09║五福聖祠後石松蒼古遂題詩曰根蟠巨石四時陰
GA030n0029_pa210a10║　陌上香泥豈敢侵不但詠誇奇異跡　也須珍重歲寒
GA030n0029_pa211a01║心既歸日未晡隱几寤寐閒忽見二使控馬前曰奉
GA030n0029_pa211a02║命召足下師孟遂乘馬而往倐忽至冷泉亭二吏引
GA030n0029_pa211a03║登山至絕頂覩雕甍峻宇穹殿邃廡如王者居進見
GA030n0029_pa211a04║六人環坐皆起接迎遜讓末者曰四兄且與處士相
GA030n0029_pa211a05║款吾以范公少有議焉遂入一室名聚星堂坐曰適
GA030n0029_pa211a06║見公題石松詩喜有警拔之句諒公亦達人也故召
GA030n0029_pa211a07║公托以素懷徽之婺源吾邑也仰慕錢塘景色風物
GA030n0029_pa211a08║繁阜況靈隱鷲峯冠世絕境故宅於此然吾素志不
GA030n0029_pa211a09║事幻惑務行福善禍淫之道恐世人不知吾心矯妄
GA030n0029_pa211a10║祈福避禍自貽顛覆故欲藉公傳於世咸欲使知世
GA030n0029_pa212a01║有不忠不孝絕仁棄義之輩縱珍鼎吾亦不享或一
GA030n0029_pa212a02║念克誠雖勺水吾亦祐之吾奉西來佛教久矣無他
GA030n0029_pa212a03║嗜好近有邪魅肆狐假吾之名妄求祭享吾當驅除
GA030n0029_pa212a04║耳師孟曰敢問尊神平日最樂何事曰為善最樂世
GA030n0029_pa212a05║人堅持善心出入自有天神擁護凡禱於吾輒應如
GA030n0029_pa212a06║響師孟曰素聞尊神昆季五人適見六人何也神曰
GA030n0029_pa212a07║第六人是能道疏影橫斜之句處士也吾神尤重文
GA030n0029_pa212a08║學之士寓此無隣遂與為好神曰薄暮路險遂竹輿
GA030n0029_pa212a09║舁送由蘇公隄度橋而歸舁人失腳忽然而覺則曲
GA030n0029_pa212a10║肱臥几上耳
GA030n0029_pa213a01║慈覺菴記釋大賢
GA030n0029_pa213a02║武林西湖之西有平野千頃滄浪荻蘆相望別一人
GA030n0029_pa213a03║間世也高人韻士多卜居焉先有省菴縛茅其中省
GA030n0029_pa213a04║公既逝後緇素親屬一遵遺命延笠雲以居予更之
GA030n0029_pa213a05║曰慈覺葢有感於笠公也余幼年先慈見背即出家
GA030n0029_pa213a06║每閱高僧傳見沙門之能孝養其親者則戚戚心動
GA030n0029_pa213a07║如睦州之織履雲公之泣血法朗之橫擔慈覺之曲
GA030n0029_pa213a08║養每讀一則必澘然涕下不能已笠公幼孤賴母吳
GA030n0029_pa213a09║氏撫育既長乃聽其披薙超然情愛之表葢賢母也
GA030n0029_pa213a10║笠公解行為後學唱導已踞猊牀得無碍樂說四眾
GA030n0029_pa214a01║瞻仰今復延母同居朝饔夕飱曲盡甘旨兼以教觀
GA030n0029_pa214a02║資熏母於笠公翻為法乳笠公於母則為法喜之供
GA030n0029_pa214a03║即古之慈覺高風又何加焉因以此署額云
GA030n0029_pa214a04║龍歸院緣起陳組綬
GA030n0029_pa214a05║一瓢衲外指雲海我家人情物態無事與之作緣者
GA030n0029_pa214a06║僧也世俗僧不能為遂不敢為客至磬折道左修主
GA030n0029_pa214a07║賓惟謹僕馬鮮華怒氣相伺則煮茶獻果客亦甘餌
GA030n0029_pa214a08║弗怪小有忤則詬誶隨之僧非僧待僧者亦以非僧
GA030n0029_pa214a09║待僧祗墮入惡趣耳無用上人覺因寂果良有自來
GA030n0029_pa214a10║法華山靈以千樹琅玕十弓香雪為上人結壇上人
GA030n0029_pa215a01║欣然卓錫僦地若千費貲若千搆刹若干翦茨簌簌
GA030n0029_pa215a02║架栢青青事不加妍用以適已於是布法座蒔梅笋
GA030n0029_pa215a03║灌畦畝與山中樵穫相督課歲所入以糊口不走鉢
GA030n0029_pa215a04║丐山外一二法器咸使手營之或曰而大導師而一
GA030n0029_pa215a05║二弟子事而受衣鉢而胡僕僕為上人曰智慧人得
GA030n0029_pa215a06║幾何工行人得幾何而不僕僕而身逸而心勞矣吾
GA030n0029_pa215a07║勞其身以一其志休其神此中宗法靜以俟之非可
GA030n0029_pa215a08║强也旨哉斯言上人內典不師授自抉性靈所詮經
GA030n0029_pa215a09║旨字字金鎞讀者如出雲霧拈韻作禪喜事穆如淵
GA030n0029_pa215a10║如無苾蒭氣余戊辰歲得展禮上人今辛未再經此
GA030n0029_pa216a01║山而上人先庚午示寂矣師首座如筏故有宿根解
GA030n0029_pa216a02║脫塵紲曩歸妻之夕逃山谷中不願受情波沈劫亟
GA030n0029_pa216a03║皈事上人上人頂祝之曰此當有奇今筏熏修精進
GA030n0029_pa216a04║疏潔簡默頗似其師又念其師之肇建此菴也求余
GA030n0029_pa216a05║言識其緣起予念此山無他奇勝足牽裘馬之懷彼
GA030n0029_pa216a06║界自有化城偶掛雨花之塔借袈裟地古德何心布
GA030n0029_pa216a07║祇園金願繇人爾在昔捨宅高風今猶未泯凡護持
GA030n0029_pa216a08║是菴者固無藉乎余言其或有饞心是菴者曾菴之
GA030n0029_pa216a09║不惜而余言又足重乎
GA030n0029_pa216a10║花塢蓮居靜室記嚴武順
GA030n0029_pa217a01║天台山最上有峯曰蓮花王右軍與支道林嘗習靜
GA030n0029_pa217a02║於此固知了真歸一之士未有不居勝地而因緣更
GA030n0029_pa217a03║未有不奇合者雲棲大師振舉蓮宗以法華山古刹
GA030n0029_pa217a04║為下院分一花於城東土橋名蓮居自大覺師承講
GA030n0029_pa217a05║主及新伊法師三世養母宣明孝戒如蓮胎同房而
GA030n0029_pa217a06║皆吐青蓮舌闡法華台宗之旨為諸方推微妙第一
GA030n0029_pa217a07║葢人法合喻山川效靈其清淨名義似俱與蓮華結
GA030n0029_pa217a08║緣獨深斯已異矣今花塢有比邱尼曾闢袈裟地縛
GA030n0029_pa217a09║團瓢以老無法嗣遂券捨於蓮居新師因奉雲棲規
GA030n0029_pa217a10║約守舊而布新時眾菴主復捨供書本藏經之半而
GA030n0029_pa218a01║湻如沈居士發願募續將蓮藏全收不獨轉一法華
GA030n0029_pa218a02║已也又西不百武有小菴三楹亦新師受施者同名
GA030n0029_pa218a03║同號如蓮池一根並蒂師可分身演說妙法於千花
GA030n0029_pa218a04║臺上也隖口有古亭亦名法華一夫當關夜戶可弗
GA030n0029_pa218a05║閉此更蓮土中之寂光矣依報莊嚴靈傑一合之奇
GA030n0029_pa218a06║如此余生慙右軍然追隨支公於靜界竊有志焉因
GA030n0029_pa218a07║為之記
GA030n0029_pa218a08║法華塢總紀徐甲
GA030n0029_pa218a09║虎林北墅去城西十里許有山曰法華為古衲談經
GA030n0029_pa218a10║得悟所也一溪嚙山足逶迤夾道松篁迎列古梅作
GA030n0029_pa219a01║徑幽蘚繪堦不數里一憩轉折烟迷如入武夷九曲
GA030n0029_pa219a02║或行山陰道中幾令人應接不暇由東嶽度甘澗泉
GA030n0029_pa219a03║古法華塢在焉塢居諸峯之腹負郭背湖橫巒拖翠
GA030n0029_pa219a04║老虬送聲茂林深壑竹影梅香此中佳氣殆不減鷲
GA030n0029_pa219a05║山竺土諸洞天也內之誅茆安禪者約二十有四若
GA030n0029_pa219a06║點點髻螺贅附山脊多可摘取此地不惟俗屐罕至
GA030n0029_pa219a07║即一笠一瓢未許門外漢問渡前津當谷之衝其啣
GA030n0029_pa219a08║溪似咽者為開化庵有亭鎖塗以便諸道過旅箕踞
GA030n0029_pa219a09║其下間有僧作趙州飲滌煩蘇暍覺泠然善也過此
GA030n0029_pa219a10║則白雲蒼靄斜封小徑而一種幽顏邃致若揖人深
GA030n0029_pa220a01║入所謂別有天地非人間是其處歟越數武有竹椽
GA030n0029_pa220a02║半楹曰一擊庵取古香嚴擊竹之旨葢為僧不負所
GA030n0029_pa220a03║結龕以習靜者也飛香遠接疎影在門出戶縱觀則
GA030n0029_pa220a04║又六銷僧手營古梅庵老幹覆簷清供足賞主人婆
GA030n0029_pa220a05║娑其中甕如也由廬左一折而進籬垣如帶中有小
GA030n0029_pa220a06║堂高出竹杪名天泉庵庵後雨珠萬斛若天注然斵
GA030n0029_pa220a07║石筧之可就鼎而烹兼多名卉綴列綺雲非淨定師
GA030n0029_pa220a08║香潔為緣未易解此跨澗而東築室稍起有級昔新
GA030n0029_pa220a09║伊法主傳燈小構也名上乘庵制不甚敞而梵相莊
GA030n0029_pa220a10║嚴無非般若溯流上焉披榛轉崖見有傑然獅踞者
GA030n0029_pa221a01║問其署曰定慧庵即己逝達源公拮据所就至今遺
GA030n0029_pa221a02║修不墜云及厯高阜忽見蓮幢簇涌窣堵煥然為古
GA030n0029_pa221a03║法師普同藏瘞處下臨梵香橋磊石枕溪潺湲遠瀉
GA030n0029_pa221a04║一如雪浪排漱石齒間踰橋南為雲棲別室曰𠁼齋
GA030n0029_pa221a05║短松庋閣憑眺平疇不知其幾千里也心光師坐卧
GA030n0029_pa221a06║其間便可揮麈忘老隔溪若老衲玉庵者苦行過人
GA030n0029_pa221a07║大要以法華楞嚴為課誦故名法楞庵若夫翦雲菴
GA030n0029_pa221a08║則翠竹成窩聽松庵則桐陰拂韻天隱庵則籜響排
GA030n0029_pa221a09║空亦不下五雲雙髻諸奇蜿蜒而入復有松樓高瞰
GA030n0029_pa221a10║嵌石撑廛創自覺林師而相踵為居者若雲庵師輩
GA030n0029_pa222a01║皆出世名侶一名安養居或名在澗庵其聯曰有塵
GA030n0029_pa222a02║不到無縫見天覺公遺蛻亦封于此再渡前溪稍上
GA030n0029_pa222a03║曰團瓢曰雲水居曰休庵纍纍連若貫珠折澗東循
GA030n0029_pa222a04║又見一壺中天地矣雲巢矗立山半有律師思修倣
GA030n0029_pa222a05║慈雲懺事焚薰不輟比肩美音庵居鸚鵡山陽有簑
GA030n0029_pa222a06║衣泉日供瓢飲去此百武為翠峯居兩閣輔簷取式
GA030n0029_pa222a07║類小舫挾山而嚮行若師卒歲此中亦大快事沿籬
GA030n0029_pa222a08║漸入溪飲庵依竹以棲肯庵風枝掃月其踞絕頂之
GA030n0029_pa222a09║勝者則翠岩居也有閣曰憑虛飄飄欲仙性融師主
GA030n0029_pa222a10║此別無長物惟登四顧屏嘯悟撒手懸岩而已崗之
GA030n0029_pa223a01║南參差多竹掩映中飲峯居在焉更進則為藏雲處
GA030n0029_pa223a02║茆堂倚磴嵐光卷舒殆末易跡左之有水一泓為本
GA030n0029_pa223a03║塢諸泉之源名梅花泉屢為亂石所掩人踪罕至故
GA030n0029_pa223a04║置之塢內有泉宜雨有松宜風有竹宜月有梅宜雪
GA030n0029_pa223a05║有石宜雲有茶宜香兼有名僧法侶
GA030n0029_pa223a06║華塢之不以境傳而以人傳也境傳則陵谷易遷人
GA030n0029_pa223a07║傳則可金石壽之不朽何俟騷人墨士過而問焉留
GA030n0029_pa223a08║詠汗青始繪山靈於永永也哉甲習山頗久聊識此
GA030n0029_pa223a09║以為別紀
GA030n0029_pa223a10║觀秋雪庵蘆花記（山陰）朱夢彪
GA030n0029_pa224a01║虎林西谿一區沿山十八里梅香竹翠曲水瀠洄幽
GA030n0029_pa224a02║居白社蟬聯繡錯高人逸士貝葉瞿曇指不勝屈谿
GA030n0029_pa224a03║西最深處有秋雪庵為蓮宗道宗大師剏建焚修之
GA030n0029_pa224a04║所庵在水中央四面皆蘆洲秋深蒹葭吐絮月夜登
GA030n0029_pa224a05║閣望之白雲飄渺清風徐來晶光搖曳瀰漫千頃皎
GA030n0029_pa224a06║燦炫目覺此身翛然霞舉如在冰壺瓊島閒不復見
GA030n0029_pa224a07║大地人世此眉公先生所為以秋雪顏之也然則秋
GA030n0029_pa224a08║雪由大師剏建而蘆花之勝非大師不顯大師禪鐙
GA030n0029_pa224a09║示寂即築塔於此凡欲觀蘆花之勝必參禮大師之
GA030n0029_pa224a10║塔則大師又因秋雪而傳人傑地靈其洵然乎其洵
GA030n0029_pa225a01║然乎余與大師忝屬世講因得時過秋雪凡西谿山
GA030n0029_pa225a02║水之勝無不遍遊甲寅重九後三日宿庵之彈指樓
GA030n0029_pa225a03║四顧蘆花較他歲尤盛所見如前迺援筆記之以政
GA030n0029_pa225a04║後之觀者
GA030n0029_pa225a05║法華山看梅遂至西溪記馮夢禎
GA030n0029_pa225a06║西山看梅後數日始晴暖遂鼓興往法華山屬婦翁
GA030n0029_pa225a07║展墓龍居乃與道之驥兒同行步至松木場從舟而
GA030n0029_pa225a08║西先時水涸不通舟十五月矣舟小如芥受四人一
GA030n0029_pa225a09║奴一舟子溪水清明可鑒行十五里登岸趾目所向
GA030n0029_pa225a10║無非梅花帶以清流怒湍修篁灌木村舍雞犬使人
GA030n0029_pa226a01║意消累釋憇三方廟村民以祀方神者而僧居之傍
GA030n0029_pa226a02║為佛宇小樓予三四年前一至彷彿記憶留茶款坐
GA030n0029_pa226a03║之僧當時垂髮童也自登岸距龍居約三四里會心
GA030n0029_pa226a04║處輒休休輒不能舍去凡六七休而至拜謁沈太公
GA030n0029_pa226a05║墓午飯於村民蔣老家予有梅園二畝在塢口谿流
GA030n0029_pa226a06║環之頗堪卜築道之甚樂之塢中梅花遜塢外而溪
GA030n0029_pa226a07║聲如一遂與道之驥子步至西溪麟上人出迎茶餉
GA030n0029_pa226a08║甚佳麟居白雲流水其西十數武即余山莊有竹有
GA030n0029_pa226a09║茶有泉大堪栽梅而有待時已薄暮返宿麟上人居
GA030n0029_pa226a10║婦翁已如約至西溪予熟遊所謂司空見慣而道之
GA030n0029_pa227a01║驥子頗為尤物所動歡喜不休遂欲讀書於此驥方
GA030n0029_pa227a02║新昏溺於燕婉且與道之共憂之能以泉石息肩尤
GA030n0029_pa227a03║可喜也
GA030n0029_pa227a04║法華山看梅記楊師孔
GA030n0029_pa227a05║余性酷喜看梅西子湖一片胭脂氣味初至武林末
GA030n0029_pa227a06║敢唐突聞古蕩二十里梅花心神已飛越矣花盛時
GA030n0029_pa227a07║天雨如注淋漓黯淡陰雲不開私意謂妬花風雨差
GA030n0029_pa227a08║可於桃李塲中爭勝豈得礙此冰雪姿耶於十一日
GA030n0029_pa227a09║定遊期拉計部謝二兌李順嵩鄉紳楊紫沂決意走
GA030n0029_pa227a10║綠萼叢中一暢此神情也先期聽簷溜淙淙有聲黎
GA030n0029_pa228a01║明見一碧輕雲四山如黛山容初浴溪溜送響樹色
GA030n0029_pa228a02║花光俱如曉粧初罷迢迢一輿從雨縫中度去絕不
GA030n0029_pa228a03║見一霑灑出郭至昭慶轉松木塲望保叔塔下石一
GA030n0029_pa228a04║帶漸有山林氣色行二三里許小橋流水修竹長松
GA030n0029_pa228a05║茅屋一兩家掩映於深翠濃陰中童子村嫗蔽竹窺
GA030n0029_pa228a06║人一如武陵人初入桃花源驚喜相問時也再三里
GA030n0029_pa228a07║至古蕩紫沂攜家樂侯本家莊上竹逕逶迤茶香正
GA030n0029_pa228a08║熟指隔溪梅花數枝如雪此時已窺見一斑矣茶畢
GA030n0029_pa228a09║同登筍輿至佛慧寺一派綠雲波蕩中點綴積雪數
GA030n0029_pa228a10║畮已自不暇應接進三四里許山環徑轉竹密松深
GA030n0029_pa229a01║梅花千萬樹回視輿人僕從俱在眾香國中梅全以
GA030n0029_pa229a02║韻勝不但花萼之奇芳芬爛熳即虬枝鐵幹潦倒離
GA030n0029_pa229a03║披千奇萬怪莫能名狀恐梅花道人持淡墨橫拖醉
GA030n0029_pa229a04║抹亦當斂袵土人愛惜本業花下不容一凡草松下
GA030n0029_pa229a05║映竹竹下映梅深淨幽徹到此令人名利俱冷看梅
GA030n0029_pa229a06║如看畫太晴枯而不潤太雨滯而不活是日大半陰
GA030n0029_pa229a07║晴密雲翠靄聚而復散者幾番一天雨色懸在眉睫
GA030n0029_pa229a08║翩然不墜如設數重水墨障以愛惜此仙姿令吾二
GA030n0029_pa229a09║三人輕描淡抹得悉盡此佳趣也溪山盡處忽開廣
GA030n0029_pa229a10║陌為西溪留下竹林深處乃永興古寺綠萼兩梅可
GA030n0029_pa230a01║蔭數畮甃以怪石蔽雲欺日香雪萬重同紫沂上僧
GA030n0029_pa230a02║樓俯視如坐銀海頃二兌順嵩先後至叱侍童治具
GA030n0029_pa230a03║花底引滿盡醉咏歌而歸枕上襲襲作梅花香氣蚤
GA030n0029_pa230a04║起急敕墨卿筆之以告後來看梅者
GA030n0029_pa230a05║西谿寄彭欽之書王穉登
GA030n0029_pa230a06║留武林十日許未嘗一至湖上然遂窮西谿之勝舟
GA030n0029_pa230a07║車程並十八里皆行山雲竹靄中衣袂盡綠桂樹大
GA030n0029_pa230a08║者兩人圍之不盡樹下花覆地如黃金山中人縛帚
GA030n0029_pa230a09║掃花售市上每石僅當脫粟之半耳往歲行山陰道
GA030n0029_pa230a10║中大歎其佳此行似勝之
GA030n0029_pa231a01║題永興蘭若圖冊子李流芳
GA030n0029_pa231a02║壬子正月晦日同仲錫子與自雲棲翻白沙嶺至西
GA030n0029_pa231a03║谿夾路修篁行兩山閒凡十里至永興山水夷曠平
GA030n0029_pa231a04║疇遠村幽泉老樹點綴各各成致自永興至嶽廟又
GA030n0029_pa231a05║十里梅花綿亘村落彌望如雪一似余家四磧山中
GA030n0029_pa231a06║是日飯永興登樓嘯咏夜還湖上小築同孟暘印持
GA030n0029_pa231a07║子將輩痛飲翌日出冊子畫此癸丑十月烏鎮舟中
GA030n0029_pa231a08║題
GA030n0029_pa231a09║新安義塔誌（豐溪）吳元暎（天朗）
GA030n0029_pa231a10║秋雪庵者道宗法師禪院也法師精研三乘具大辯
GA030n0029_pa232a01║才作人天指南者厯有年所矣庵左建七淨華臺緇
GA030n0029_pa232a02║流西歸者靈蛻藏焉又其左為義塔義塔創於在石
GA030n0029_pa232a03║在石道宗師高弟也念父母嗣絕負其遺骸安葬茲
GA030n0029_pa232a04║土鳩工壘石所費浩繁其鄉人諸善信捐貲以董於
GA030n0029_pa232a05║成凡新安流寓杭郡死無所歸者悉得收瘞地與庵
GA030n0029_pa232a06║近鈴柝梵音飄渺薰習俱足拔起沈冥有時登臺說
GA030n0029_pa232a07║法則天花飛集噀雨所沾頑枯能點不自知其生死
GA030n0029_pa232a08║脫離也嗟嗟方今干戈未息災患頻仍得保守其鄉
GA030n0029_pa232a09║邦而歿者世無幾人或橫罹鋒鏑或轉徙溝渠閒嘗
GA030n0029_pa232a10║路過戰場則血燐膏火怨氣夜號憑弔牛山則白骨
GA030n0029_pa233a01║腐胾冤鬼晝哭其為風日所侵薄豺狼所嗥囓者何
GA030n0029_pa233a02║限在石上人能以仁孝一念化格鄉里安知不因眾
GA030n0029_pa233a03║姓慈善感動天下乎則義塔實為之作始也若是雖
GA030n0029_pa233a04║盡南山之石以為墳聚中原之土以為塋吾懼其猶
GA030n0029_pa233a05║有遺骼也覆徧恒沙永離惡趣推廣同願共樂華臺
GA030n0029_pa233a06║豈惟一塔而已哉又豈惟一新安而已哉
GA030n0029_pa233a07║谿巢自述釋大善
GA030n0029_pa233a08║明谿巢有頭陀行者自稱閒人著書又稱虛閒子世
GA030n0029_pa233a09║不知其何許人也形臞而晳頎然清勁萬曆中自南
GA030n0029_pa233a10║高峯綠蘿菴徙法華之安樂谿巢名公韵士與邨翁
GA030n0029_pa234a01║牧竪爭欲識頭陀而頭陀貞不絕俗隱則隨宜世卒
GA030n0029_pa234a02║莫能知其人也見其髮毿毿而脊如生鐵似幼習玄
GA030n0029_pa234a03║門者誦其擬寒山懷淨土洎山居詩似登詞壇者接
GA030n0029_pa234a04║其機警穎拔觸事無廉纖滯閡又似曝地斷者讀其
GA030n0029_pa234a05║唯識竊議第一義空論及長夜論又似精究性相諸
GA030n0029_pa234a06║宗者稽其閱藏琴川說經吳郡熏懺天台又似修一
GA030n0029_pa234a07║行三昧而淹通十二部作獅子吼者自卜谿巢四十
GA030n0029_pa234a08║年影不出山日惟課梅課竹閉戶著書以自娛人有
GA030n0029_pa234a09║叩曰凡耶聖耶則曰我不在此住或固叩之笑指梅
GA030n0029_pa234a10║竹則曰閒人而已今頭陀病且老人有强叩者乃自
GA030n0029_pa235a01║作傳又敘行腳知其為雲棲高足名大善字心宗錢
GA030n0029_pa235a02║塘魏氏子
GA030n0029_pa235a03║圓通菴東暉禪師塔記馮夢禎
GA030n0029_pa235a04║禪師號東暉諱明曉仁和施氏胤也齠年孤撫於叔
GA030n0029_pa235a05║氏洎壯從叔屠豕年二十忽聞果報之諭遂誓不願
GA030n0029_pa235a06║為啓叔氏且願出家不可師涕泣懇之已而許決於
GA030n0029_pa235a07║筮乃成師志桃源嶺有蜀僧圓澄尸居草菴夢神告
GA030n0029_pa235a08║以佳弟子當至明旦師果至而投焉手為剃落授毘
GA030n0029_pa235a09║尼與警策日執役夜力參寒暑靡閒值有省發乃訪
GA030n0029_pa235a10║知識留括蒼牛鼻洞久之緇素嚮風者籍籍亡何澄
GA030n0029_pa236a01║公遷謝師歸以嗣後應金氏良臣請築圓通菴唱道
GA030n0029_pa236a02║其中五十年真誠感向無善不興張尚書元洲公延
GA030n0029_pa236a03║建靈隱大殿工竣歸閒居三裘葛以萬曆己丑仲冬
GA030n0029_pa236a04║三日無疾而化年七十有六僧臘五十二
GA030n0029_pa236a05║自製塔銘釋真一
GA030n0029_pa236a06║余家無山水之鄉性有山水之趣耳醉西湖之名星
GA030n0029_pa236a07║赴之未見湖病七日幾死曰寧扶我死湖中無庸棺
GA030n0029_pa236a08║也纔見湖病幾去半入湖數武頓忘其病并忘其身
GA030n0029_pa236a09║如熱病人食宣州梨忽身心快然嗣後往還三十餘
GA030n0029_pa236a10║年不厭余家貧不曾讀書聞人誦文字便知好醜如
GA030n0029_pa237a01║重睡人聞聲即醒入講席多棄去讀禪宗書多喜余
GA030n0029_pa237a02║生於窮鄉未曾與縉紳先生交遇縉紳雖不藐之亦
GA030n0029_pa237a03║不作諂曲酸澁狀與之譚少逢迎之語反多契余甚
GA030n0029_pa237a04║輕金喜作有為事於事不甚諳不諳多舛亦不怨不
GA030n0029_pa237a05║嗔無奈何輒棄去尤喜塑佛像刻方冊經雖勞苦多
GA030n0029_pa237a06║逆緣亦不憚也余性多躁輕意怒罵人生平唯卓左
GA030n0029_pa237a07║車知余罵而復合餘不知我性多傲鄉先生或初濃
GA030n0029_pa237a08║後淡獨黃寓庸自傲又喜余之傲遂定為生死交一
GA030n0029_pa237a09║時負大名善知識法師雖先輩亦不稱門下士其門
GA030n0029_pa237a10║下多生毀謗余亦任之無顧忌之意遇江湖破衲僧
GA030n0029_pa238a01║則視若弟昆坐談無倦或解衣衣之推食食之見貧
GA030n0029_pa238a02║病人悵然悲愍有求即應余喜種梅竹躬傭作晚年
GA030n0029_pa238a03║以賣筍賣梅賣茶賣柴賣經終其身崇禎己巳孟秋
GA030n0029_pa238a04║既望忽作寒熱知幻軀不久述其生平曰自製塔銘
GA030n0029_pa238a05║新伊法師壙誌徐繼恩
GA030n0029_pa238a06║師諱大真號新伊杭郡周氏子父母皆先後修梵行
GA030n0029_pa238a07║師在襁褓即知佛號兒時聚沙為塔能趺坐葢宿習
GA030n0029_pa238a08║云九歲依紹覺覺故蓮池弟子結菴土橋曰蓮居講
GA030n0029_pa238a09║席甚盛師依止之親執勞役灌汲樵爨不得息獨默
GA030n0029_pa238a10║識經義暫聞輒勿忘頗有神解一日覺坐丈室與客
GA030n0029_pa239a01║推密部師從壁閒聽受良久炊飯竟作糜已忘之矣
GA030n0029_pa239a02║客去覺問狀師懼且竊喜以實對乃更從容進論陳
GA030n0029_pa239a03║說未發覺大契知師固慧才也十五受沙彌二十入
GA030n0029_pa239a04║雲棲受具戒自是博窺三藏參證諸宗踞師座說法
GA030n0029_pa239a05║擔荷道風人天瞻仰矣顧悃樸無文與人言吶吶如
GA030n0029_pa239a06║不出口傴僂循牆恐踰越尺寸尤精戒律內外如一
GA030n0029_pa239a07║每登壇秉戒千人駢集師穆然靜遇望者意消及開
GA030n0029_pa239a08║說而詞志懇懇使人汗發沾衣非辟自遠師殆以身
GA030n0029_pa239a09║教哉居恆禮懺或修觀厯寒暑晝夜以為常暇則搜
GA030n0029_pa239a10║繹舊聞手披閱有論著著唯識論合響若干卷行世
GA030n0029_pa240a01║凡三易稿垂老不休焉師優閑淡止所居不踰十步
GA030n0029_pa240a02║瞑目返聞自適己意與物臨對無遽色疾言帡覆之
GA030n0029_pa240a03║餘紛紜盡釋未嘗厲情鎮之而超然深永矣庚寅秋
GA030n0029_pa240a04║微疾以七月二十五日沐浴易衣結跏坐持珠喃喃
GA030n0029_pa240a05║不絕須臾化去玉筯垂尺許葢前此七日召門人輩
GA030n0029_pa240a06║示以期至有優婆夷夢天樂繚繞導師西去云自萬
GA030n0029_pa240a07║曆庚辰十月十七師始生壽七十一僧臘五十二在
GA030n0029_pa240a08║蓮居日多搆直指大悲堂往來桐江吳門講法從遊
GA030n0029_pa240a09║甚眾後得本金𨥥即今募塔奉師瘞者也塔在法華
GA030n0029_pa240a10║山石人塢盡未來際當勿壞系以銘曰師永劫不生
GA030n0029_pa241a01║滅任去來無法說
GA030n0029_pa241a02║達源禪師傳略釋智𨥥
GA030n0029_pa241a03║師諱德本號達源嘉禾董氏子也父南泉母周氏方娠
GA030n0029_pa241a04║夢梵僧入室覺而生師兒時英踔自異年十六金陵別
GA030n0029_pa241a05║傳尊宿遊化至嘉邑師懷香參禮別師語以向上事師
GA030n0029_pa241a06║宿疾頓觸即起疑情時覺礙膺不能自釋數以出塵告
GA030n0029_pa241a07║父母父母難之遂拔足南馳從別師剃度別師與紫柏
GA030n0029_pa241a08║老人同時門庭冷峻居恆孑處一室自出分衞不畜徒
GA030n0029_pa241a09║眾獨師至欣然即為落髮與偕處萬壽菴師執侍恪勤
GA030n0029_pa241a10║樵爨灑掃無有寧晷凡二十年如一日至已躬下事朝
GA030n0029_pa242a01║參夕究嘗問佛法大意別師張目語之曰汝日代予分
GA030n0029_pa242a02║衞供養有那裏不是又欲別尋佛法乎師於言下有省
GA030n0029_pa242a03║向者礙膺之物渙然冰釋自是機辯陟發別師顧時時
GA030n0029_pa242a04║挫抑之曰汝向後惟勤修真實行門古人水邊林下四
GA030n0029_pa242a05║三十年尚虞無始無明未能淨盡將恃一知半解敵他
GA030n0029_pa242a06║生死乎師奉教𢥠然深自晦匿猶時露一班一日無異
GA030n0029_pa242a07║議禪師為魏國公慶壽上堂師出問如何是無量壽異
GA030n0029_pa242a08║云烏龍潭裏浪滔天進云恁麽則有量也異云天池一
GA030n0029_pa242a09║滴水不與眾流同師禮拜歸位異師大加器識後別師
GA030n0029_pa242a10║順世師壹遵誨敕罔敢失墜自溷於雜作庸伍中耻自
GA030n0029_pa243a01║媒炫曰法道而日衰矣庶幾砭躁競以無憂裨販亦
GA030n0029_pa243a02║猶行先志爾棲遲萬壽一坐具地諸方名衲往來若
GA030n0029_pa243a03║石雨方禪師素華旭法師皆與師稱莫逆交其他雲
GA030n0029_pa243a04║水麕集靡不嫌丈室之隘也忽一夕不樂庵居策杖
GA030n0029_pa243a05║遊武林憇蓮居與先大師機緣相契依座下者數閱
GA030n0029_pa243a06║寒暑晚愛西溪山麓之勝即花塢破室而掛瓢焉禮
GA030n0029_pa243a07║誦持名晝夜矻矻不輟未幾檀護爭為祇園主師又
GA030n0029_pa243a08║於中營勝功德凡飯僧施食放生諸福田事與人為
GA030n0029_pa243a09║善若將不及葢守別師真實之訓而力行之雖暮齒
GA030n0029_pa243a10║猶壯彊也師容止儼恪望者氣肅及吐詞導眾慈和
GA030n0029_pa244a01║愷切樂易可親先大師之開戒於蓮居與石雨禪師
GA030n0029_pa244a02║之開戒於寶壽於佛日也必延師為四眾羯磨方千
GA030n0029_pa244a03║指駢集師登壇秉說能令聞者畏懷生希有難遭想
GA030n0029_pa244a04║其誠感若此壬辰歲甫開七秩忽語其徒曰吾報緣
GA030n0029_pa244a05║有盡始將歸去來乎爰定窣堵波地嚴辦所需不數
GA030n0029_pa244a06║日示微疾右脇而逝師寬裏無我不立厓岸而亦無
GA030n0029_pa244a07║纖毫芥蒂得力於真參實究之後故能表裏如一天
GA030n0029_pa244a08║懷洞豁善乎素法師有曰達師丕顯禪林不在拈槌
GA030n0029_pa244a09║豎拂而在剝膚見髓可謂知師之深者矣智𨥥之得
GA030n0029_pa244a10║度也實奉先大師為和尚師為阿闍黎先大師逝後
GA030n0029_pa245a01║方謂尚有典刑豈期奪我明燈一何駛也不揆黭淺
GA030n0029_pa245a02║略傳梗槩以識永思且示後來軌則焉
GA030n0029_pa245a03║朱橋百丈山墓記吳本泰
GA030n0029_pa245a04║百丈山者雲棲寺之前山也蓮大師以雲棲幽深虛
GA030n0029_pa245a05║寂結茆其閒其前百丈山崇嶐秀峙緜衍迂迴崿斷
GA030n0029_pa245a06║峰連霞摧繡抹蓋江山灝博靈奇之氣所融結者也
GA030n0029_pa245a07║山之中為朴庵葛公墓先是朱橋至百丈田凡千頃
GA030n0029_pa245a08║每旱魃為災則河身龜坼朴庵子東橋公建閘以匯
GA030n0029_pa245a09║谿流而秉耒者優游矣德厚者澤長故其曾孫圮瞻
GA030n0029_pa245a10║先生崛起焉先生繇鄉解厯司農賢聲藉盛設教於
GA030n0029_pa246a01║南屏四方稱曰湖南夫子今其孫文學持欽孝廉衷
GA030n0029_pa246a02║欽尤相輝映云左為翁西泠封公墓郡守湛源先生
GA030n0029_pa246a03║大參周埜先生皆其孫也有一賢大夫於此足以不
GA030n0029_pa246a04║朽況連翩並起乎今子孫之雄飛者抑何殷哉右為
GA030n0029_pa246a05║文學吳公墓公名紹穆字穆公後學諡曰景毅先生
GA030n0029_pa246a06║歙西谿南人其大父徙居錢唐遂家焉公嗜古勤學
GA030n0029_pa246a07║不嫻於時負至性其於孝友若飢食渴飲然所以為
GA030n0029_pa246a08║異於流俗者也有子諸生思林頲等樸茂退謹猶有
GA030n0029_pa246a09║遺風昔翁葛吳諸公咸皈依於大師今其藏則聚於
GA030n0029_pa246a10║斯焉所謂鼓奏而相應豈非山川之靈乎
GA030n0029_pa247a01║肯菴小記釋智𨥥
GA030n0029_pa247a02║在澗西深處惟心觀公結茆終老者也觀初得戒於
GA030n0029_pa247a03║聞谷老人并受淨土之旨至是掩關獨處日課法華
GA030n0029_pa247a04║期證圓頓旅堂居士題其楣曰肯菴石屋所云把手
GA030n0029_pa247a05║牽他行不得為人自肯乃方親也又古德云但辦肯
GA030n0029_pa247a06║心必不相賺禪淨胥歸此矣左搆傑閣錢郡守喜起
GA030n0029_pa247a07║書怡雲二字榜之嶺上白雲不堪持贈也創建在崇
GA030n0029_pa247a08║禎庚午秋日
GA030n0029_pa247a09║谿飲菴記釋智𨥥
GA030n0029_pa247a10║西谿之最勝者梅花塢皆道人所居予嘗主其處如
GA030n0029_pa248a01║避秦桃源而無雞犬婦女之雜葢東土一淨區也屠
GA030n0029_pa248a02║蘇相望皆有竹有梅人境俱絕大慈山寶祥喆公顧
GA030n0029_pa248a03║而樂之時抱膝吟諷於此中有小谿可俯而飲遂以
GA030n0029_pa248a04║谿飲名菴喆沒而其子賓頤珂公繼之文雅秀出近
GA030n0029_pa248a05║復銳精禪學谿流泛漲浩渺洪波行且一吸而盡詞
GA030n0029_pa248a06║人多賦其菴居予為記數語以志兼有望也
GA030n0029_pa248a07║訪翠巖居性融師并徒在學筆記
GA030n0029_pa248a08║吳本泰
GA030n0029_pa248a09║予自伊齋策杖南行攀蘿仰陟登四顧坪俯睇蒼茫
GA030n0029_pa248a10║疊嶂恍出樊籠班荊小憇忽性融師從翠巖中拈出
GA030n0029_pa249a01║趙州公案令予脫體清涼知師為雲棲法嗣乃慈明
GA030n0029_pa249a02║法師高足也因憶昔參蓮大師於室內見德雲比邱
GA030n0029_pa249a03║尚年少沙彌今見高足己成大比邱矣其小師在學
GA030n0029_pa249a04║又英邁有聲閱四世如刹那頃不啻三生石上一段
GA030n0029_pa249a05║因緣也漫記於翠巖居之擷青閣
GA030n0029_pa249a06║澧菴記（坿）徐旭齡
GA030n0029_pa249a07║嘗觀名山勝地代有傳聞非地之自能相傳必其人
GA030n0029_pa249a08║足以傳之也是以古來名宿地以人傳者不可勝數
GA030n0029_pa249a09║余遊西溪山水之秀甲于浙汜梅竹之盛勝于羅浮
GA030n0029_pa249a10║鬱鬱菁菁如雲如霧余登高望氣意其中有隱逸之
GA030n0029_pa250a01║高士乎乃從馬塢曲徑而達澧庵焉主斯庵者無怠
GA030n0029_pa250a02║師也情致翩翩道貌抑抑叩其所授乃天童老人之
GA030n0029_pa250a03║高足也喜斯地有泉檀越構舍名曰澧庵是師之性
GA030n0029_pa250a04║與泉契而屋亦以泉名也居斯地者松濤瀉耳竹浪
GA030n0029_pa250a05║排窗清香舞玉片片飛來俱成佳況師有時而歌詠
GA030n0029_pa250a06║有時而嘯傲日寄情于山水竹木之閒而又質茂如
GA030n0029_pa250a07║珪璋應事如轉圜殆有道而隱繼統而有待者也余
GA030n0029_pa250a08║觀法華名山建庵如蝟忽興忽廢淹沒無聞不可枚
GA030n0029_pa250a09║舉若吾師者非泉之得有其傳乃泉之因師而傳也
GA030n0029_pa250a10║明矣昔之虎溪白社何足異云
GA030n0029_pa251a01║淨光禪師行錄（坿）顧豹文
GA030n0029_pa251a02║淨光禪師世居杭郡系出昌黎父敬雲翁母張氏師
GA030n0029_pa251a03║幼具夙根事親崇道長有出塵之志於崇禎丙子歲
GA030n0029_pa251a04║自厭篋蛇未斷藤鼠多牽翻然欲究無生就西谿曲
GA030n0029_pa251a05║水庵禮古德大師古師傳雲棲心印宗教俱通專弘
GA030n0029_pa251a06║淨土師入門即稱上座深得指歸晝閱教乘夜課淨
GA030n0029_pa251a07║業攝心已專凝矣彼時曲水緇流雲集雖少林面壁
GA030n0029_pa251a08║盡掃文言然白馬傳經繫佛慧命智燈不絕全藉三
GA030n0029_pa251a09║藏十二分教遂於丁丑歲鳩工印造方冊藏經全部
GA030n0029_pa251a10║永供德雲樓上實莊嚴佛果之弘法義也古師常赴
GA030n0029_pa252a01║講席即隨侍發願晝夜持十萬彌陀三年不語精進
GA030n0029_pa252a02║超羣念末法像教無非如來三身顯化迺發弘願募
GA030n0029_pa252a03║裝西方丈六金軀三座甲申間鳩工湖墅要衢願畢
GA030n0029_pa252a04║工成又莊嚴佛界功德義也棲水朱繼居士慨施宅
GA030n0029_pa252a05║為鹿苑上供三佛金軀安集十方禪侶修持淨業紹
GA030n0029_pa252a06║慧遠而繼永明接待往來雲水儼然東南一大叢林
GA030n0029_pa252a07║矣無何波旬魔擾師忽雙瞳失明金鍼馬麥之難佛
GA030n0029_pa252a08║所不免亦何損於師乎檀越劉居士請住龍歸塢之
GA030n0029_pa252a09║萃庵師乃決志懺摩期證蓮品弟子月滄道初道燈
GA030n0029_pa252a10║道明各捐鉢資搆懺寶閣於庵之東又東去數十武
GA030n0029_pa253a01║於丁酉間不佞薄捐俸鏹契買蔣地貳畝有零別搆
GA030n0029_pa253a02║關室三楹供月滄表弟閱教觀心晨昏定省淨師六
GA030n0029_pa253a03║度弘修三空妙證將見玉鏡運光金輪闡道獲天人
GA030n0029_pa253a04║之廣睹不可不紀其功行之緣起永傳於法苑也
GA030n0029_pa253a05║凷菴記釋寂然
GA030n0029_pa253a06║凷一物喚作物古人不中無能名焉原謂之凷蒼黃
GA030n0029_pa253a07║閒眾萬各位凷之槩也高窮靡頂下而無極旁亦胡
GA030n0029_pa253a08║際哉山岰水茫如毛孔庸毛倫而言麄須彌而細諸
GA030n0029_pa253a09║嶽茲南浙諸巃嵸惟天目焉𡿡競磊砢枝分萃藂列
GA030n0029_pa253a10║于錢塘而兩湖吞也巖塢不可數峛崺藴曠惟青芝
GA030n0029_pa254a01║塢古生青芝因名古木叢藹豐草有光竟無路翳然
GA030n0029_pa254a02║林僻聚石數畝橫蹲疊仆氣動神漬狀如雲石竇雜
GA030n0029_pa254a03║卉與古松競異常令旁物齷齪頓蕩亦可洞凷之微
GA030n0029_pa254a04║予字茲而弗敢鳴恐垢其素凡百之至則言無以加
GA030n0029_pa254a05║偶哦一言輒塵穢自點令人眼眚舌垢不滌自消崇
GA030n0029_pa254a06║禎壬午冬負影獨適不忍割慕居于此而無由徐登
GA030n0029_pa254a07║巖有破室在長藤峭壁閒咨于隣曰昔僧覺緣搆而
GA030n0029_pa254a08║去近居者犯規且罹時荒亡茲檀越持券尋售予通
GA030n0029_pa254a09║其有力歸之矣更支危補廢居顏曰凷凷之體既告
GA030n0029_pa254a10║庸也在日用靡閒饑渴寒暑瞻聞畢適凷面虛廓海
GA030n0029_pa255a01║晴見色江湖時吞牖日出月上與下方別足以愉嶺
GA030n0029_pa255a02║抱巋然有餘冬則温夏木葉長卻炎資吾放憨之適
GA030n0029_pa255a03║噫歲未及艾故識半凋獲閒放邱林有幾予亦胡德
GA030n0029_pa255a04║獨樂斯凷哉念幼孤且病師又早背淘煅失時胹調
GA030n0029_pa255a05║無方煢煢勞悒至早憊無用勿克躬偕有德徒閒于
GA030n0029_pa255a06║巖實自耻耳癸未夏凷主寂然記于端陽日
GA030n0029_pa255a07║武林西谿千金池護生三菴記（坿）慕天顏
GA030n0029_pa255a08║西湖名勝甲天下唐宋盛時香山眉山諸大老撫循
GA030n0029_pa255a09║之暇即與道林參寥輩往來過從結社行慈臨流贖
GA030n0029_pa255a10║命使鱗介有情咸遂復性之樂千古遐風不可企及
GA030n0029_pa256a01║余承乏茲邑以庸才當鞅掌日凛凛懼曠職春花秋
GA030n0029_pa256a02║月思一放浪湖山徒深艷羨而不可得又安望赤髭
GA030n0029_pa256a03║白足證禪喜追芳躅哉顧往因不昧獨於放生一節
GA030n0029_pa256a04║時時不能去懷江皋關墅之衢閒一取道西湖舍陸
GA030n0029_pa256a05║從舟小憩三潭盈眸寂樂雖官庖涼瑟必歲捐俸買
GA030n0029_pa256a06║游魚數萬實焉復高其石塘嚴網罩之入以為衞祝
GA030n0029_pa256a07║一人壽期萬姓安稍稍見意而願終未能慊已而罔
GA030n0029_pa256a08║極痛深愴悼所攻塊積胸臆一日屏去役從乘小籃
GA030n0029_pa256a09║輿偕姑蘇唐子際之吾鄉郭子伯昌詢道西谿河渚
GA030n0029_pa256a10║至蒹葭深處瀰亘巨浸一望無際澄泓瑩徹可鑑毫
GA030n0029_pa257a01║髮余溯洄環睇見掀唇鼓鬣之羣迎影輒起碧湍游
GA030n0029_pa257a02║泳似聚族而居者詢之土人二三耆老扶杖而前謂
GA030n0029_pa257a03║茲地廣數百畝為眾流匯深可一二仞鱗介之屬視
GA030n0029_pa257a04║為樂國然網羅肆及亦莫可潛避蓄茲利者無俟下
GA030n0029_pa257a05║種而歲獲殆不可億計池故以千金名焉余聞之愀
GA030n0029_pa257a06║然久之向欲以西湖為放生樂國而部署靡暇今茲
GA030n0029_pa257a07║生靈百萬忍視其命懸刀砧不遄救如夙願何歸署
GA030n0029_pa257a08║寢食不寧者彌日出就都諫灝亭嚴公謀公為余言
GA030n0029_pa257a09║西溪端委甚悉法華標勝與竺國鷲嶺相表裏大略
GA030n0029_pa257a10║詳先輩吳𣔯菴梵隱志中公復出手書鄭家菴四十
GA030n0029_pa258a01║八願引示余余瞿然印心歎茲地夙為上座所卓錫
GA030n0029_pa258a02║護法善根所環給放生弘願固有先獲我心余於此
GA030n0029_pa258a03║願又安能委也因復召前二三耆老曉之若輩依棲
GA030n0029_pa258a04║河渚深篁翠澗夜警不聞子孫長世視茲為樂國焉
GA030n0029_pa258a05║今魚之於池樂亦如是疇忍聚族而殲以叢爾毒乎
GA030n0029_pa258a06║盍速更業吾償若直以永生生土人咸踴躍聽命輸
GA030n0029_pa258a07║券恐後余捐俸償值悉如券界池四面增峻加深撤
GA030n0029_pa258a08║諸扈梁源疏水活而又捐置臨池片地小搆其上一
GA030n0029_pa258a09║時護法諸公歡喜讚助規模精舍都諫額曰雲溪敦
GA030n0029_pa258a10║請俍亭大師主之復於左近買地小搆余額曰生生
GA030n0029_pa259a01║即以鄭菴上人主之又得楷菴上人護生如恐不及
GA030n0029_pa259a02║捐買小搆余因額曰護生三菴亭亭相望為護六時
GA030n0029_pa259a03║提唱花幢瑩然香雪層霞空潭遙映表裏名勝月異
GA030n0029_pa259a04║歲新又安在千古遐風之不可企及也余東西南北
GA030n0029_pa259a05║之踪今又煢煢在疚雖願與山積而形隨事遷亦惟
GA030n0029_pa259a06║恃諸大護法轉展精進有願必堅生生戶牖旋轉法
GA030n0029_pa259a07║華即雲棲宗風人人領取余之為斯舉也亦猶是都
GA030n0029_pa259a08║諫所云本貧女一錢之意成長者布地之觀非創也
GA030n0029_pa259a09║因也余既列建置之由詳諸上臺諸上臺俞余請俾
GA030n0029_pa259a10║勒石垂永久乃復援放生端緒施行古稱香山眉山
GA030n0029_pa260a01║不分兩人西湖西谿不分兩地百千萬億鱗介有情
GA030n0029_pa260a02║都諫早以四萬八千願力無餘滅度之余廓落行踪
GA030n0029_pa260a03║機緣莫必異日攜友重遊隨諸公後盈盈池水寒照
GA030n0029_pa260a04║面紋否耶
GA030n0029_pa260a05║
GA030n0029_pa260a06║
GA030n0029_pa260a07║
GA030n0029_pa260a08║
GA030n0029_pa260a09║
GA030n0029_pa260a10║西谿梵隱志卷四
GA030n0029_pa261a01║西谿梵隱志後序
GA030n0029_pa261a02║衲子禪棲秋雪有年朝市之變遷滄桑之遞換皆敻
GA030n0029_pa261a03║隔於白雲流水之外第就一窪曲地梵舍精廬廢興
GA030n0029_pa261a04║如幻亦莫逃於成住壞空每為俯仰太息焉丁亥海
GA030n0029_pa261a05║昌吳梅里居士避跡來茲卜居蒹葭深處好扃戶讀
GA030n0029_pa261a06║書每風日佳時輒偕余呼小舠安筆牀茶竈沿流所
GA030n0029_pa261a07║之問奇選勝隨有疏記半入奚囊中余遂從臾勒成
GA030n0029_pa261a08║篇志如記桃源者茲地可藉不朽居士謝不敏且以
GA030n0029_pa261a09║游屐未遍為恨有心海𡧍禪師者慧解夙成博通內
GA030n0029_pa261a10║外典嘗著天目天竺兩山志僧中之班馬也時移錫
GA030n0029_pa262a01║雲栖別室乃探林廬攷碑碣草創上下二編曰法華
GA030n0029_pa262a02║山伽藍記未卒業而化余得是編以進居士居士喜
GA030n0029_pa262a03║曰吾縱無南宮北苑之筆可藉手丹鉛矣遂偕門人
GA030n0029_pa262a04║輩排纂而裒益之題分四類更名梵隱刻成余合十
GA030n0029_pa262a05║讚曰公以筆墨作佛事幸哉不朽禪林矣居士曰余
GA030n0029_pa262a06║何能為此心海師之力也令嚮者桃源中人有耆宿
GA030n0029_pa262a07║若師者載筆而寫其山川風土幽蹤逸事既核且詳
GA030n0029_pa262a08║先為屬草則淵明所記豈僅寥寥尺幅云爾哉秋雪
GA030n0029_pa262a09║苾芻智一書