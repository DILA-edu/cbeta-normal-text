GA030n0030_pb033a01║崇福寺志卷二
GA030n0030_pb033a02║臨江里人朱文藻纂輯
GA030n0030_pb033a03║本寺住持釋真原參訂
GA030n0030_pb033a04║寺宇上
GA030n0030_pb033a05║關帝殿
GA030n0030_pb033a06║本寺山門第一進凡五閒門外左右八字牆各一
GA030n0030_pb033a07║帶左偏園地為東房舊址今歸寺內右牆小門通
GA030n0030_pb033a08║東北房出入殿為乾隆癸丑年里人吳隆昌等因
GA030n0030_pb033a09║舊重建（按記略載康熙辛卯年創山門至乾隆丁酉之冬始修關帝殿至是年因舊規模而
GA030n0030_pb033a10║更新）殿中供奉關帝祈禱極靈凡有事不決及蠶收
GA030n0030_pb034a01║葉價致誠卜笤無不響應
GA030n0030_pb034a02║關帝笤經
GA030n0030_pb034a03║按笤字本音條笤帚也未有作卜笤用者卜者
GA030n0030_pb034a04║所用古謂之杯珓以玉為之音教類篇云巫以
GA030n0030_pb034a05║占吉凶者演繁露云杯珓用兩蚌殻或用竹根
GA030n0030_pb034a06║字又或作筊石林燕語高辛廟有竹桮筊以一
GA030n0030_pb034a07║俯一仰為聖筊演繁露及石林燕語皆宋人之
GA030n0030_pb034a08║書則筊用竹根與俯仰為聖之制由來久矣今
GA030n0030_pb034a09║若從古當作筊字然時俗皆通用笤字遽易之
GA030n0030_pb034a10║恐啓後人之惑姑從俗作笤
GA030n0030_pb035a01║凡占者神前默禱以手舉笤二枚相合而擲于
GA030n0030_pb035a02║地三擲而畢以一仰一覆者為聖兩仰者為陽
GA030n0030_pb035a03║兩覆者為陰檢讀笤經以占吉凶經語舊書於
GA030n0030_pb035a04║粉板今里人金懷捐貲刻本印以籤條占者免
GA030n0030_pb035a05║謄寫之勞矣經語甚樸遫無文韻多不諧經厯
GA030n0030_pb035a06║年久不無流傳之誤今悉仍原本鐫之不復改
GA030n0030_pb035a07║易取其徵驗已久也惟尋求命意頗與易理相
GA030n0030_pb035a08║通葢易以陽為君子陰為小人君子道長則吉
GA030n0030_pb035a09║小人道長則凶故經語中以聖陽多者吉陰多
GA030n0030_pb035a10║者凶陽固合於君子之道而聖則陰陽相合也
GA030n0030_pb036a01║三擲分列為六猶易卦之有六爻一陽一陰謂
GA030n0030_pb036a02║之聖以配爻辭則先陽後陰即如三聖畫為六
GA030n0030_pb036a03║爻是為陽陰陽陰陽陰自下而上成既濟卦餘
GA030n0030_pb036a04║悉倣此推之今取易爻與經語參詳無不相合
GA030n0030_pb036a05║可知當時製經二十八字具有深意非漫爾為
GA030n0030_pb036a06║之也愚既悟此理因詳加疏解備載於此願與
GA030n0030_pb036a07║占者共曉然於神靈之不爽也
GA030n0030_pb036a08║三聖　　上上　【圖】　離下坎上既濟卦
GA030n0030_pb036a09║風雲際會正當時　萬事亨通大可為
GA030n0030_pb036a10║三日幸逢歡喜到　花開結子月光輝
GA030n0030_pb037a01║水火相交坎離既濟六爻之位各得其正故風
GA030n0030_pb037a02║雲際會萬事亨通也離光照水如花開之麗月
GA030n0030_pb037a03║光之輝六二爻辭云勿逐七日得此云三日者
GA030n0030_pb037a04║極言其速也
GA030n0030_pb037a05║聖陰陰　下下　【圖】　震下坤上復卦
GA030n0030_pb037a06║初時有吉後頭凶　莫把奸人作弟兄
GA030n0030_pb037a07║日後反成冤業債　總然得利也空空
GA030n0030_pb037a08║一陽初復而羣陰尚蔽於上故初吉後凶易云
GA030n0030_pb037a09║朋來無咎然君子少小人多慮奸人為害也
GA030n0030_pb037a10║聖聖陽　上上　【圖】　離下巽上家人卦
GA030n0030_pb038a01║貴人相濟合陽陰　何慮前途不太平
GA030n0030_pb038a02║千里威風惟君有　他年金谷自豐盈
GA030n0030_pb038a03║卦辭云女正位乎內男正位乎外是為陽陰相
GA030n0030_pb038a04║合之象上九一爻有孚威如經故云千里威風
GA030n0030_pb038a05║惟君有也
GA030n0030_pb038a06║聖聖陰　中平　【圖】　離下坤上明夷卦
GA030n0030_pb038a07║男子行藏事合成　買賣何須用一人
GA030n0030_pb038a08║防他久遠遭他計　利不成時反受虧
GA030n0030_pb038a09║離為明象而逼於三陰小人間阻故買賣不宜
GA030n0030_pb038a10║專任一人也小人用事遭計受虧害所必至矣
GA030n0030_pb039a01║聖陽陽　上上　【圖】　離下乾上同人卦
GA030n0030_pb039a02║無憂無慮太平年　坐賈行商利萬千
GA030n0030_pb039a03║病者起身官事散　求謀作事有良緣
GA030n0030_pb039a04║此卦為利涉大川之象故云商賈皆利文明以
GA030n0030_pb039a05║健故云病者起身君子能通天下之志故官事
GA030n0030_pb039a06║散卦名同人故謀事有良緣也
GA030n0030_pb039a07║聖陰陽　下下　【圖】　震下巽上益卦
GA030n0030_pb039a08║倚勢須防有盡時　莫持豪富莫欺貧
GA030n0030_pb039a09║神明不佑終非久　禍患臨時悔也遲
GA030n0030_pb039a10║卦有損上益下之象益中有損戒人勿自恃也
GA030n0030_pb040a01║經云禍患臨時悔也遲葢因易上九爻辭有立
GA030n0030_pb040a02║心勿恆凶之語而重警之
GA030n0030_pb040a03║聖陽陰　中平　【圖】　離下震上豐卦
GA030n0030_pb040a04║好好行來又若何　幾乎失卻在中途
GA030n0030_pb040a05║若非用力施為計　反被旁人笑是非
GA030n0030_pb040a06║豐卦王假之勿憂宜日中日中與中途同一中
GA030n0030_pb040a07║也云勿憂則先已有憂故云幾乎失卻也離為
GA030n0030_pb040a08║明象震為動象明以動而後豐則當用力施為
GA030n0030_pb040a09║矣
GA030n0030_pb040a10║聖陽聖　上上　【圖】　離下兌上革卦
GA030n0030_pb041a01║讀書及早登金榜　吉人懷孕必生男
GA030n0030_pb041a02║丹詔貴人相接引　憑他謀望總如斯
GA030n0030_pb041a03║革卦辭云文明以說（悅）大亨以正故云讀書早
GA030n0030_pb041a04║登金榜也離為火兌為澤水火相息又為生息
GA030n0030_pb041a05║之義故懷孕生男也湯武革命順天應人故云
GA030n0030_pb041a06║丹詔接引也
GA030n0030_pb041a07║聖陰聖　中平　【圖】　震下坎上屯卦
GA030n0030_pb041a08║你問前程事若何　小人阻閒在中途
GA030n0030_pb041a09║勸君且過月半後　任汝施為笑呵呵
GA030n0030_pb041a10║此卦乾坤始交而遇陰險故云中途阻隔也過
GA030n0030_pb042a01║月半者坎陷過中則震動奮發可任汝施為矣
GA030n0030_pb042a02║三陽　　上上　【圖】　乾下乾上乾卦
GA030n0030_pb042a03║三陽交泰似新年　到處風光萬物鮮
GA030n0030_pb042a04║花滿路時香滿袖　家家齊插嫩楊枝
GA030n0030_pb042a05║此卦六畫皆奇上下皆乾陽之純而健之至也
GA030n0030_pb042a06║三陽開泰正月之象萬物資始於卦為上吉
GA030n0030_pb042a07║三陰　　下下　【圖】　坤下坤上坤卦
GA030n0030_pb042a08║說起愁來愁更多　禍從天降兩相磨
GA030n0030_pb042a09║寬心待過甲子日　可保平安免難波
GA030n0030_pb042a10║羣陰相連愁多之象坤卦西南得朋東北喪朋
GA030n0030_pb043a01║安貞吉甲為東北子亦正北經故云過甲子日
GA030n0030_pb043a02║保平安也
GA030n0030_pb043a03║陰陽陽　下下　【圖】　艮下乾上遯卦
GA030n0030_pb043a04║閒是閒非不可聽　聽了卻是惱人心
GA030n0030_pb043a05║從今一筆鈎消罷　各自尋門自主張
GA030n0030_pb043a06║遯卦為君子遠小人之象故云是非不可聽也
GA030n0030_pb043a07║凡事退避則小有利貞故云可各自主張也
GA030n0030_pb043a08║陽陰陰　下下　【圖】　兌下坤上臨卦
GA030n0030_pb043a09║欲知機處未知機　小輩陰人惹是非
GA030n0030_pb043a10║作急隄防須仔細　免教骨肉兩分離
GA030n0030_pb044a01║臨卦為君子教思無窮乃尊長教戒小輩之意
GA030n0030_pb044a02║也卦象二陽上逼四陰剛不勝柔故云隄防須
GA030n0030_pb044a03║仔細也
GA030n0030_pb044a04║陽聖陰　中平　【圖】　乾下坤上泰卦
GA030n0030_pb044a05║貴人相濟合陰陽　何慮前途不吉昌
GA030n0030_pb044a06║勸君諸事須守舊　免教後悔喜洋洋
GA030n0030_pb044a07║此卦為天地交泰之象經故云貴人相濟合陰
GA030n0030_pb044a08║陽也君子之道雖長而小人之道尚未盡消故
GA030n0030_pb044a09║須守舊
GA030n0030_pb044a10║陰聖陽　中平　【圖】　艮下巽上漸卦
GA030n0030_pb045a01║說起愁來且莫愁　先凶後吉不須憂
GA030n0030_pb045a02║當時卻被花徒哄　更有收成在後頭
GA030n0030_pb045a03║卦有漸進之義故云先凶後吉彖辭云女歸吉
GA030n0030_pb045a04║故云被花徒哄也進得位往有功故云有收成
GA030n0030_pb045a05║在後
GA030n0030_pb045a06║陽陰聖　中平　【圖】　兌下坎上節卦
GA030n0030_pb045a07║行人性急反成遲　諸事還須許愿心
GA030n0030_pb045a08║官事求謀因半阻　始中還有好收成
GA030n0030_pb045a09║節有限止之義故急而反遲求謀半阻也兌說
GA030n0030_pb045a10║（悅）坎險說（悅）以行險故許愿心以求說（悅）神明
GA030n0030_pb046a01║而後可行乎險也天地節而四時成故云有好
GA030n0030_pb046a02║收成也
GA030n0030_pb046a03║陰陽聖　中平　【圖】　艮下兌上咸卦
GA030n0030_pb046a04║小人破戒禍相隨　我若無私也不妨
GA030n0030_pb046a05║但把一心行正道　自然天理不相虧
GA030n0030_pb046a06║此卦艮下兌上艮為山兌為澤山剛澤柔柔上
GA030n0030_pb046a07║剛下當以正心相感則無私矣無私則天理不
GA030n0030_pb046a08║虧小人不能為禍也
GA030n0030_pb046a09║陰陽陰　上上　【圖】　艮下震上小過卦
GA030n0030_pb046a10║風霜磨盡好音來　眼見青天紅日開
GA030n0030_pb047a01║否極泰來生造化　訟事和同病好來
GA030n0030_pb047a02║卦辭有飛鳥道之音故云好音來也六五爻辭
GA030n0030_pb047a03║有密雲不雨故云眼見青天紅日也下艮為否
GA030n0030_pb047a04║極上震為泰來山上有雷為動盪之象故訟和
GA030n0030_pb047a05║而病好也
GA030n0030_pb047a06║陽陰陽　中平　【圖】　兌下巽上中孚卦
GA030n0030_pb047a07║好好行來自逞强　慌忙作事欠端詳
GA030n0030_pb047a08║愚夫弄巧反成拙　忍耐胷中免禍殃
GA030n0030_pb047a09║此卦上下四陽中容二陰乃中虛之象外實內
GA030n0030_pb047a10║虛象如舟楫逞强慌忙皆行舟之不穩者勿貪
GA030n0030_pb048a01║利涉而說（悅）遜以前則忍耐之受益多矣
GA030n0030_pb048a02║陽聖陽　上上　【圖】　乾下巽上小畜卦
GA030n0030_pb048a03║君欲求謀事必諧　吉人天相喜重來
GA030n0030_pb048a04║春風動處花香繞　異日回頭著錦衣
GA030n0030_pb048a05║此卦為風行天上之象經故云春風動處花香
GA030n0030_pb048a06║繞也柔得位而上下應之故謀事必諧
GA030n0030_pb048a07║陰聖陰　中平　【圖】　艮下坤上謙卦
GA030n0030_pb048a08║千般用力事難成　纔到完成又未成
GA030n0030_pb048a09║到底半凶有半吉　小心守舊保安寧
GA030n0030_pb048a10║謙卦本六爻皆吉然地中有山則裒多益寡用
GA030n0030_pb049a01║力不易成也經云半凶半吉小心守舊者戒人
GA030n0030_pb049a02║勿自滿之意
GA030n0030_pb049a03║陽陽陰　下下　【圖】　乾下震上大壯卦
GA030n0030_pb049a04║二人作事欠完成　弄得頭齊腳不齊
GA030n0030_pb049a05║各自心來不一路　方知臨了見分明
GA030n0030_pb049a06║四陽在下而有二陰阻之故云二人欠完成且
GA030n0030_pb049a07║為頭齊腳不齊之象也易云大壯大者正也正
GA030n0030_pb049a08║大而天地之情可見故云臨了見分明也
GA030n0030_pb049a09║陰陰陽　中平　【圖】　坤下巽上觀卦
GA030n0030_pb049a10║弄成禍事不停留　多少慌忙多少愁
GA030n0030_pb050a01║幸得後來好人解　和同作事且安寧
GA030n0030_pb050a02║此卦四陰上逼二陽陽為陰掩故惹禍多愁然
GA030n0030_pb050a03║卦象為風行地上解散陰翳則後來安寧矣
GA030n0030_pb050a04║陽聖聖　上上　【圖】　乾下坎上需卦
GA030n0030_pb050a05║勸君立志往前行　名已成來利已成
GA030n0030_pb050a06║好似春花初發作　猶如秋月正團圓
GA030n0030_pb050a07║需有利涉大川之象故云名成利成也
GA030n0030_pb050a08║陰聖聖　上上　【圖】　艮下坎上蹇卦
GA030n0030_pb050a09║莫自欺瞞莫自乖　初時小阻後平開
GA030n0030_pb050a10║問名求利終須有　完成事業且開懷
GA030n0030_pb051a01║此卦二陰相阻於下上乃陰陽交濟故云初時
GA030n0030_pb051a02║小阻後平開也彖辭有利見大人貞吉之語故
GA030n0030_pb051a03║云問名求利終須有也
GA030n0030_pb051a04║陽陽聖　上上　【圖】　乾下兌上夬卦
GA030n0030_pb051a05║及早施為正遇春　一朝平步上青雲
GA030n0030_pb051a06║風平浪靜無他阻　管取前程萬事亨
GA030n0030_pb051a07║夬卦以五陽決一陰三月之卦故云正遇春也
GA030n0030_pb051a08║彖辭謂揚于王庭孚號有厲故云平步青雲也
GA030n0030_pb051a09║陰陰聖　下下　【圖】　坤下坎上比卦
GA030n0030_pb051a10║輕災薄悔已多年　遲遲阻阻不周全
GA030n0030_pb052a01║從今略得些兒日　別作生涯始得安
GA030n0030_pb052a02║此卦以一陽而阻於上下五陰之中故為多年
GA030n0030_pb052a03║遲阻之象然剛在中而上下應可以人來比我
GA030n0030_pb052a04║亦可我往比人則不妨別作生涯矣
GA030n0030_pb052a05║立笤　下下
GA030n0030_pb052a06║立笤皆因不致誠　未來問我我知因
GA030n0030_pb052a07║要知禍福因情事　早向神前許愿心
GA030n0030_pb052a08║立笤不分陰陽神明示戒惟有許愿祈佑而已
GA030n0030_pb052a09║
GA030n0030_pb052a10║崇福寺志卷二