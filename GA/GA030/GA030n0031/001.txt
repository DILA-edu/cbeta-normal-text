GA030n0031_pb119a01║續崇福寺志叙
GA030n0031_pb119a02║余方外友懋成上人主崇福寺講席垂二十年既退
GA030n0031_pb119a03║院手奉寺萬年簿一冊踵門屬余續輯寺志余謂寺
GA030n0031_pb119a04║之有志猶家之有譜寺志不續無以見佛法之宏施
GA030n0031_pb119a05║猶之家譜不續無以見世系之繁衍崇福寺自嘉慶
GA030n0031_pb119a06║辛酉歲朱君朗齋創修寺志而寺中上下千餘年之
GA030n0031_pb119a07║事俱得瞭如指掌惜業甫竟而遽逝世其後殿宇之
GA030n0031_pb119a08║創修住持之守護檀越之捐輸均未及登載有美弗
GA030n0031_pb119a09║彰揆諸君子表微之意尚不能無遺憾焉余忝同里
GA030n0031_pb119a10║重以懋成上人之請更念上人以明心見性之實學
GA030n0031_pb120a01║為光前裕後之良模其供奉三寶不渝終始尤為住
GA030n0031_pb120a02║持中之傑出今雖年且就衰辭不主席而猶惴惴於
GA030n0031_pb120a03║前修之或泯期輯志以垂久遠斯何如願力也哉爰
GA030n0031_pb120a04║為不揣固陋就萬年簿所記倣前志凡例輯成續志
GA030n0031_pb120a05║非敢繼迹前賢亦聊以紀實云爾
GA030n0031_pb120a06║道光二十二年歲在壬寅四月既望章庭棫識
GA030n0031_pb120a07║
GA030n0031_pb120a08║
GA030n0031_pb120a09║
GA030n0031_pb120a10║
GA030n0031_pb121a01║續崇福寺志凡例
GA030n0031_pb121a02║前志並無凡例今因條目小異略綴數語
GA030n0031_pb121a03║前志詳紀寺宇今厯次建修悉載住持檀護之下
GA030n0031_pb121a04║故不重贅
GA030n0031_pb121a05║前志並無事實今因懋成和尚主席時有數事例
GA030n0031_pb121a06║合特書故另列事實一條
GA030n0031_pb121a07║騷壇題咏洵為名刹增輝前志所採亦頗寥寥余
GA030n0031_pb121a08║又尠所聞見無從蒐輯倘　風雅君子夙有遺訪
GA030n0031_pb121a09║佳什祈不吝珠玉別錄出賜示俾得亟為增入
GA030n0031_pb121a10║小萊氏又識
GA030n0031_pb122a01║
GA030n0031_pb122a02║
GA030n0031_pb122a03║
GA030n0031_pb122a04║
GA030n0031_pb122a05║
GA030n0031_pb122a06║
GA030n0031_pb122a07║
GA030n0031_pb122a08║
GA030n0031_pb122a09║
GA030n0031_pb122a10║
GA030n0031_pb123a01║續崇福寺志
GA030n0031_pb123a02║里人章庭棫纂輯
GA030n0031_pb123a03║住持釋懋成參訂
GA030n0031_pb123a04║住持
GA030n0031_pb123a05║按前志載稑潤和尚於嘉慶辛酉退院交法嗣
GA030n0031_pb123a06║玉山主席今攷萬年簿玉山末一年即退院仍
GA030n0031_pb123a07║請稑潤和尚復住
GA030n0031_pb123a08║超倫和尚
GA030n0031_pb123a09║嘉慶甲子四月主席
GA030n0031_pb123a10║興山和尚
GA030n0031_pb124a01║嘉慶甲子八月主席乙丑正月仍請稑潤和尚復
GA030n0031_pb124a02║住
GA030n0031_pb124a03║省方勝和尚
GA030n0031_pb124a04║嘉慶丙寅正月主席辛未自購中房河埠一座重
GA030n0031_pb124a05║裝天王四尊甲戌四月行梆勸緣建大殿屋脊鑄
GA030n0031_pb124a06║寶鼎其外自置器用甚多
GA030n0031_pb124a07║不凡和尚
GA030n0031_pb124a08║嘉慶辛未二月主席壬申正月圓寂省方和尚復
GA030n0031_pb124a09║住
GA030n0031_pb124a10║懋成藴和尚
GA030n0031_pb125a01║嘉慶丙子正月主席丁丑勸緣建齋堂修天王殿
GA030n0031_pb125a02║關帝殿方丈道光辛巳自置禪堂內屏門二十四
GA030n0031_pb125a03║扇增高方丈後圃牆五尺己丑建普同塔葬厯世
GA030n0031_pb125a04║住持及本寺法眷己亥勸緣修關帝殿彌六樓重
GA030n0031_pb125a05║裝佛像其外自置器用甚多
GA030n0031_pb125a06║清修和尚
GA030n0031_pb125a07║道光辛卯正月主席
GA030n0031_pb125a08║明海和尚
GA030n0031_pb125a09║道光辛卯十一月主席壬辰四月病往他方清修
GA030n0031_pb125a10║和尚復住
GA030n0031_pb126a01║普亮林和尚
GA030n0031_pb126a02║道光癸巳二月主席勸緣修天王殿自購西北房
GA030n0031_pb126a03║地丁酉七月圓寂懋成和尚復住
GA030n0031_pb126a04║祖峯安和尚
GA030n0031_pb126a05║道光壬寅正月主席年少志堅克承前範
GA030n0031_pb126a06║檀護
GA030n0031_pb126a07║朱朗齋
GA030n0031_pb126a08║諱文藻世居會垣後遷臨江鄉工詩古文詞名噪
GA030n0031_pb126a09║一時嘉慶辛酉輯崇福寺志壬戌修寺萬年簿
GA030n0031_pb126a10║沈漢章
GA030n0031_pb127a01║嘉慶甲戌捐建大殿屋脊辛丑勸緣建齋堂修天
GA030n0031_pb127a02║王殿關帝殿方丈且首捐重貲為倡
GA030n0031_pb127a03║戴友聖
GA030n0031_pb127a04║遇寺有建修捐貲無吝監工無倦道光癸巳顧得
GA030n0031_pb127a05║序獨修天王殿皆其勸緣之力
GA030n0031_pb127a06║屠舜豐　鄭漢良　顧鳳山　葉聖傳
GA030n0031_pb127a07║嘉慶丁丑建修寺宇諸人俱勸緣樂輸
GA030n0031_pb127a08║姚關氏
GA030n0031_pb127a09║裝大佛三尊阿難迦葉二尊
GA030n0031_pb127a10║蔣關氏　蔣氏女
GA030n0031_pb128a01║裝湧壁神像
GA030n0031_pb128a02║嘉本師
GA030n0031_pb128a03║捐華嚴經全部景德傳燈錄二十卷
GA030n0031_pb128a04║吳載川　沈桐谷　葉治元
GA030n0031_pb128a05║凡寺有建修必踴躍捐勸且竭盡心力不辭勞瘁
GA030n0031_pb128a06║功德大矣
GA030n0031_pb128a07║郭勝芝
GA030n0031_pb128a08║誠修善果捐勸樂從
GA030n0031_pb128a09║顧得序
GA030n0031_pb128a10║道光癸巳捐資獨修天王殿
GA030n0031_pb129a01║濮兆祥　李繼隆　戴西庚　翟襄武　馮應仁
GA030n0031_pb129a02║道光己亥諸人同捐資勸緣修關帝殿彌六樓
GA030n0031_pb129a03║先君子萊山公
GA030n0031_pb129a04║精堪輿道光己丑定普同塔地穴旋授懋成和尚
GA030n0031_pb129a05║以青囊之術癸巳修寺萬年簿後冊
GA030n0031_pb129a06║事實
GA030n0031_pb129a07║新建普同塔地
GA030n0031_pb129a08║寺東向有江月菴其僧因菴被燬而逸積有未輸
GA030n0031_pb129a09║之稅無從追索里書暨里隣公議將基地歸寺藉
GA030n0031_pb129a10║使承納　國課懋成和尚允其議復為出己資以
GA030n0031_pb130a01║經紀未幾適有普同塔之建
GA030n0031_pb130a02║七家河地
GA030n0031_pb130a03║自為寺業離寺半里許實與顧氏崑遠地接壤懋
GA030n0031_pb130a04║成和尚深患遠隔因謀於顧氏易取寺後地一則
GA030n0031_pb130a05║俾兩得聯屬憑里隣三面證明且糧俱改折畝分
GA030n0031_pb130a06║亦無差別均可毋庸過戶
GA030n0031_pb130a07║李杏村處士塜
GA030n0031_pb130a08║在扇子地為懋成和尚故友因念其無後故為安
GA030n0031_pb130a09║葬於此
GA030n0031_pb130a10║野航戶糧
GA030n0031_pb131a01║向坐臨江八啚道光辛丑十一月懋成和尚過乃
GA030n0031_pb131a02║十五都六啚有糧房季姓知照存寺
GA030n0031_pb131a03║關帝殿門外大樟樹公議禁碑
GA030n0031_pb131a04║道光二十二年歲次壬寅孟夏中浣穀旦立
GA030n0031_pb131a05║為公議禁約事竊艮山門外崇福古刹建自後晉
GA030n0031_pb131a06║厯今千有餘年繼繼繩繩罔有替失嘉慶辛酉之
GA030n0031_pb131a07║歲同里朱君朗齋創輯寺志凡殿堂門廡園池竹
GA030n0031_pb131a08║木俱逐一詳載班班可攷其關帝殿南嚮門外直
GA030n0031_pb131a09║南甬道一帶臨大路左右角大樟樹二株可二人
GA030n0031_pb131a10║合抱者則尤為寺中樹木之冠故志內復鄭重特
GA030n0031_pb132a01║書以識久遠葢因其濃陰普覆蔽日參天休咎似
GA030n0031_pb132a02║非止一寺之攸關乃者道光辛丑之冬雪深六尺
GA030n0031_pb132a03║凍壓老幹致落葉叢雜形同萎敗一時無賴匪徒
GA030n0031_pb132a04║因有乘機攀竊之事且襲迹後先相沿不一用是
GA030n0031_pb132a05║住持懋成主席祖峯追念舊規惻然動念特邀集
GA030n0031_pb132a06║眾里隣公同酌議刊石立禁永杜剪伐一以存前
GA030n0031_pb132a07║人之遺蹟一以凝仁里之宏庥自禁之後無論本
GA030n0031_pb132a08║寺住持及各房僧人并經過樵採之輩均宜隨時
GA030n0031_pb132a09║珍惜視等甘棠即有一枝一梗立就朽枯亦不容
GA030n0031_pb132a10║輕施折取如或仍蹈前轍有違禁議定當送　縣
GA030n0031_pb133a01║究治以懲奸宄斷不敢徇情庇匿致干灾戾現查
GA030n0031_pb133a02║寺志其寺地條糧由內直至大路均歸野航戶下
GA030n0031_pb133a03║完納是樟樹自應本寺住持守護責無可諉為此
GA030n0031_pb133a04║詳叙公議禁約交本寺住持勒石寺門外以垂不
GA030n0031_pb133a05║朽此議
GA030n0031_pb133a06║眾里隣（吳敬亭　黃夢沙　沈桐谷　王兩峯　吳載川　沈鎮山
GA030n0031_pb133a07║　沈湧思　郭繼龍　周蓮塘　葉桐君　翟春亭　戴西庚
GA030n0031_pb133a08║　姚復謙　濮兆祥　王秋白　王嘉祥　費春巖　朱秋水
GA030n0031_pb133a09║　沈仁義　葉松齋　王新盤　鄭小湖　鄭繼龍　沈琴齋
GA030n0031_pb133a10║　沈小農　趙裕坤　趙關喜　張闌泉　章小萊　方寅初
GA030n0031_pb134a01║　屠在椿　陳侶峯）
GA030n0031_pb134a02║右續崇福寺志為章小萊居士所輯言不崇華事
GA030n0031_pb134a03║皆徵實洵扶持聖教羽翼前賢之作余承省方先
GA030n0031_pb134a04║師訓忝主席二十年深愧才識不逮未能有所振
GA030n0031_pb134a05║興他日祖峯方丈得飾華增美光耀叢林則再續
GA030n0031_pb134a06║更大有可觀焉余不禁竭力勉之而又拭目俟之
GA030n0031_pb134a07║本寺住持釋懋成謹識