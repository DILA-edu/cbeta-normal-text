GA030n0031_pb135a01║續崇福寺志
GA030n0031_pb135a02║住持釋懋成彙訂
GA030n0031_pb135a03║詩
GA030n0031_pb135a04║從子芃澤書水月居三字榜之丈室暇日招予
GA030n0031_pb135a05║往觀即題寺壁（仁和）王永培（寬夫）
GA030n0031_pb135a06║子亦知夫水月與　淋漓墨迹灑精廬古碑字擷高僧
GA030n0031_pb135a07║序　妙筆家傳內史書松葉清風人定後　蓮花淨域夜
GA030n0031_pb135a08║涼初禪心不用千潭印　一片光明丈室虛
GA030n0031_pb135a09║懋成上人招飲（仁和）章洙（萊山）
GA030n0031_pb135a10║霜滿寒郊葉滿林　西風古寺足幽尋蒼松白石有閒
GA030n0031_pb136a01║意（方丈後軒有梁山舟侍講手書松石閒額）　明月清泉皆道心談到青烏
GA030n0031_pb136a02║真入妙（時與上人究堪輿之學）　攜來綠蟻快同斟祗憐報本堂
GA030n0031_pb136a03║前過　泰華峯頭想望深（堂設先外父周端書公長生位）
GA030n0031_pb136a04║贈崇福寺懋成和尚（山陰）李韓（杏村）
GA030n0031_pb136a05║遠公欲識舊僧寮　杖錫東來卸一挑行腳不辭嵋嶺
GA030n0031_pb136a06║雪　打包曾踏海門潮（師曾朝名山故云）天花忽墜祖龍繼　心
GA030n0031_pb136a07║印爭傳衣鉢超夜半鐘聲出林外　大千一粟景蕭蕭
GA030n0031_pb136a08║杏村李處士諱韓性情曠逸不喜與俗人交攻醫學能詩癖嗜菊有淵明先生之風癸巳
GA030n0031_pb136a09║春偕沈桐谷居士遊于寺因得就學焉其著作極多今遺稿散逸不復可考第存此一律
GA030n0031_pb136a10║染指可知鼎中味矣李君于丁酉歲疾卒時年四十七無嗣家貧不能完喪葬事故請其
GA030n0031_pb137a01║柩建墓于扇子地聊以敦友道耳懋成謹識
GA030n0031_pb137a02║過崇福寺題壁（仁和）袁美斯
GA030n0031_pb137a03║隱隱紅牆客過稀　槎枒古樹淡烟霏我來未領蒲團
GA030n0031_pb137a04║趣　已覺天花散滿衣
GA030n0031_pb137a05║當年曾此漫塗鴉（余曾書關帝殿天地同流額）　今日重來鬢已華
GA030n0031_pb137a06║惆悵風前一回首　光陰如水不勝嗟
GA030n0031_pb137a07║遊崇福寺（仁和）王堯槎（秋白）
GA030n0031_pb137a08║石晉開香界　巍然古殿留九疇真福地　六彌舊名樓
GA030n0031_pb137a09║禪味參難透　宗風振未休天親共無著　相與話千秋
GA030n0031_pb137a10║（謂懋成上人）
GA030n0031_pb138a01║聞崇福寺鐘聲
GA030n0031_pb138a02║出郭無多路　鐘聲聽幾遭深林催日影　餘響入松濤
GA030n0031_pb138a03║鐙火禪房靜　香雲佛殿高團焦一回坐　頓覺滌塵囂
GA030n0031_pb138a04║水月居感懷
GA030n0031_pb138a05║最是神傷處　無過水月居依然方丈地　猶榜阿兄書
GA030n0031_pb138a06║鴻爪留堪認　鵞羣換已虛我援桑下例　三宿尚踟躇
GA030n0031_pb138a07║贈懋公
GA030n0031_pb138a08║壯歲交顛老　衰年契懋公空空無罣礙　法法盡圓通
GA030n0031_pb138a09║品豈參禪重　情緣嗜酒融在家餘短髮　身早出家同
GA030n0031_pb138a10║經崇福寺（仁和）王武楹（兩峯）
GA030n0031_pb139a01║艮山通曲徑　古寺擁深林地僻庭喧雀　堂虛字飽蟫
GA030n0031_pb139a02║（從兄芃澤所書寺中匾額剝蝕過半）烟雲過客眼　水月照禪心寂寞斜
GA030n0031_pb139a03║陽裏　惟聞梵唄音
GA030n0031_pb139a04║懋成上人招飲水月居
GA030n0031_pb139a05║結伴東林謁遠公　甕頭春色換來醲（廬山遠公作詩換酒飲陶令）
GA030n0031_pb139a06║社中許飲盃中物　醉後憑敲飯後鐘酒美似無人可
GA030n0031_pb139a07║勸　才多只有佛能容此行莫慮攢眉去　管洗書生磊
GA030n0031_pb139a08║塊胸
GA030n0031_pb139a09║滿貯缸頭米汁黃　匏罇施與四人嘗（時赴招者家秋白黃春皋章小
GA030n0031_pb139a10║萊及予四人）補公香火因緣案　增我寒酸面目光柏子風
GA030n0031_pb140a01║清舒醉眼　椒花雨滑潤詩腸愧非蘇晉逃禪客　彌勒
GA030n0031_pb140a02║同酣般若湯
GA030n0031_pb140a03║懋成上人主講有年固辭退息即席賦贈用證
GA030n0031_pb140a04║道心
GA030n0031_pb140a05║一悟天龍指　禪心與道符金經空白馬　玉髓妙青烏
GA030n0031_pb140a06║（上人精堪輿）捨地拚埋骨（李否村歿後無嗣上人擇寺中餘地葬之）　浮江擬折
GA030n0031_pb140a07║蘆（退院後擬游富春新安諸山）超然塵俗外　水月證虛無
GA030n0031_pb140a08║崇福寺（錢塘）張椿年（蓉垞）
GA030n0031_pb140a09║芒鞋尋古寺　門對暮烟開風弄濤聲細　松隨澗勢迴
GA030n0031_pb140a10║僧稀窗半掩　山遠月初來指點清閒地　疏花落碧苔
GA030n0031_pb141a01║游崇福寺（仁和）沈曾淮（桐谷）
GA030n0031_pb141a02║百八鐘聲遠遠聞　筍鞋輕軟踏斜曛小橋路北松林
GA030n0031_pb141a03║裏　彌六樓高聳白雲
GA030n0031_pb141a04║余與懋成和尚頗有山水之癖作此以贈
GA030n0031_pb141a05║踏遍山涯與水涯　我師破得幾芒鞋此中莫謂無微
GA030n0031_pb141a06║妙　一事能通百事皆
GA030n0031_pb141a07║偕友游崇福寺（仁和）沈曾泳（琴齋）
GA030n0031_pb141a08║悟徹禪機萬事休　叢林物色足遨游壓簷竹密晴猶
GA030n0031_pb141a09║雨　繞屋松多夏亦秋水色月光皆奧妙　花香鳥語任
GA030n0031_pb141a10║句留我來不覺塵心滌　沉是身登彌六樓
GA030n0031_pb142a01║崇福寺訪懋成和尚不值（錢塘）張𤏺（友筠）
GA030n0031_pb142a02║細水溢平澤　洪音遠市朝陰陰蟬抱樹　籊籊鳥翻篻
GA030n0031_pb142a03║雲自無心出　禪從何處要掉頭延望久　遲爾捲征鑣
GA030n0031_pb142a04║東郊晚步（仁和）沈濂（小農）
GA030n0031_pb142a05║烟林溼翠染衣裳　散步東郊趁夕陽笑問鐘聲何處
GA030n0031_pb142a06║起　樵人遠遠指紅牆
GA030n0031_pb142a07║偕友至水月居友問水月當作何解因口占一
GA030n0031_pb142a08║絕
GA030n0031_pb142a09║悟到禪心色即空　不勞面壁十年功欲從水月參微
GA030n0031_pb142a10║旨　盡在拈花一笑中（佛龕有無如一笑額）
GA030n0031_pb143a01║辛丑冬大雪寺前樟樹二株木葉盡脫有議斫
GA030n0031_pb143a02║伐者賴懋成上人力止得全雖枝葉彫零而本
GA030n0031_pb143a03║實固未拔也因作此以贈
GA030n0031_pb143a04║旬日嚴寒冷莫支　誤他枝葉發偏遲棟梁價重人爭
GA030n0031_pb143a05║羨　巖壑情深志未移樹古共傳仙跡異（左邊樟椏有首尾環續人
GA030n0031_pb143a06║呼仙橋者今幸無恙）　物完終賴佛光慈我師留得濃陰在　夜半
GA030n0031_pb143a07║歸來鶴自知
GA030n0031_pb143a08║贈懋公（仁和）章庭棫（小萊）
GA030n0031_pb143a09║東郭居民稀　一望寥且闊桑麻多掩遮　車馬罕轇轕
GA030n0031_pb143a10║中有大叢林　境清絕喧䀨古樹盤槎枒　參天地亦拔
GA030n0031_pb144a01║今逢遠公來　清規嚴棒喝對客粲生蓮　見佛煩咒鉢
GA030n0031_pb144a02║我居幸非遙　喜得常排闥納雨南樓登　留雲北窗豁
GA030n0031_pb144a03║山色挹蒼蒼　泉流聽濊濊豈徒禪室中　風月資批抹
GA030n0031_pb144a04║公心早已堅　我識猶未達我歌詩一章　公為我解脫
GA030n0031_pb144a05║崇福寺訪懋成上人（仁和）陳楠（侶峯）
GA030n0031_pb144a06║飄然缾鉢作生涯　信是居家遜出家瀟灑一生空色
GA030n0031_pb144a07║相　靈山祗見散天花
GA030n0031_pb144a08║曲曲迴廊取次行　旃檀過處萬緣清遙聽斜日西村
GA030n0031_pb144a09║路　鳥亦殷勤和梵聲
GA030n0031_pb144a10║續崇福寺志
GA030n0031_pb145a01║八千卷樓所儲山經水志園亭梵刹諸記有關武林
GA030n0031_pb145a02║掌故者彙勒叢書冀免散佚猶子立誠屢舉斯志以
GA030n0031_pb145a03║中列笤經逡巡未果一日讀
GA030n0031_pb145a04║　皇朝文典王編修擬撰碑文寺為
GA030n0031_pb145a05║　世宗發帑賜修禪林載煥復檢志文僅載乾隆十六
GA030n0031_pb145a06║年住僧迎
GA030n0031_pb145a07║　聖駕南巡蒙
GA030n0031_pb145a08║賜佛像二軸而未紀發帑盛事誠闕典也謹錄碑文
GA030n0031_pb145a09║弁諸卷首且近閱楊士奇奉編文淵閣書目有元帝
GA030n0031_pb145a10║籖梓潼籖城隍籖諸名夫籖書既登之有明內府則
GA030n0031_pb146a01║寺志而編神笤亦一掌故也況為
GA030n0031_pb146a02║　列聖所護持哉急輸淨財以付良梓錢塘丁丙三薰
GA030n0031_pb146a03║三沐九頓首紀時光緒七年八月吉日