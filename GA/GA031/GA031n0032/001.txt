GA031n0032_p0002a01║徑山位於浙江天目山之徑路，故謂之徑山。唐天寶初（七四二），國一禪師隱居於此，並行開山，
GA031n0032_p0002a02║經宋、元迄明代月林鏡禪師共八十七代高僧之經營，殿宇廣建，紺宇琳宮羅布，其主寺為興聖
GA031n0032_p0002a03║萬壽禪寺，唐代宗（七六三～七七九）時僧法欽結庵於此，法欽賜號國一禪師，乃徑山開山祖師也。
GA031n0032_p0002a04║代宗即其菴建寺，僖宗乾符六年（八七九）改為「乾符鎮國院」，宋大中祥符元年（一〇〇八）改
GA031n0032_p0002a05║賜「承天禪院」，政和七年（一一一七）改「徑山能仁禪寺」，孝宗御書額賜「徑山興聖萬壽禪
GA031n0032_p0002a06║寺」，由宋迄元，為禪林之冠，元末兵燬，明洪武間重建。其下院有雙溪化城接待寺、大安禪寺、
GA031n0032_p0002a07║小徑山萬壽禪寺、西徑山寺、安樂寺、安眾寺、法華寺、萬壽正續寺、廣化禪寺、順慶禪寺、
GA031n0032_p0002a08║實際禪寺、妙濟禪寺、雲福禪院、普慶禪寺等二十餘座，佛教史蹟林立，與東、西天目蔚為佛國。
GA031n0032_p0002a09║徑山舊未有志，萬曆初年有僧宗淨者，刻《徑山集》，僅載諸祖事十之二三，詩文亦寥寥。天啟初，
GA031n0032_p0002a10║李燁然請宋奎光輯徑山文獻。奎光自大藏檢閱諸祖之語錄行事，輯唐代宗、宋理宗逮明高祖、
GA031n0032_p0002a11║成祖與神宗諸制勅，及歷代高僧名士之序紀、吟詠之詩詞，為編《徑山志》，分門十七：列祖、
GA031n0032_p0002a12║制敕、序文、塔銘、碑記、游記、書啟、偈咏、名什、外護、殿宇、靜室、名勝、下院、古跡、
GA031n0032_p0002a13║寺產、紀事，釐為十四卷。此志異於一般名山志書，首志列祖，以徑山因祖席獨著故也。列祖資
GA031n0032_p0002a14║料取自《佛祖統載》、《傳燈錄》、《禪宗正脈》、《五燈會元》、《高僧傳》，益以松源所藏抄本。達觀禪師創刻方
GA031n0032_p0002a15║册藏，後板移置徑山，故刻藏序文輯錄甚多。全志條理井然，搜羅完備，蓋集明天啟以前徑山佛
GA031n0032_p0002a16║教史蹟之大成也。茲據國立中央圖書館藏明天啟四年（一六二四）原刋本景印。
GA031n0032_p0003a01║徑山志序【圖】
GA031n0032_p0003a02║古今守西湖者不知凡幾，惟白少
GA031n0032_p0003a03║傅、蘓端明最著。以故，人以頌守輙
GA031n0032_p0003a04║曰「白蘇」。嗟乎！白蘇豈易言哉！長公
GA031n0032_p0003a05║以戒禪師後身示現學士，而香山
GA031n0032_p0003a06║亦叅鳥窠有省，其先後守西湖，一
GA031n0032_p0004a01║切規為制度，悉自無畏光明光中
GA031n0032_p0004a02║流出。嗟乎！白蘇豈易言哉！余東鄙
GA031n0032_p0004a03║人也，謬承兩公之後，仰惟風義，雅
GA031n0032_p0004a04║不欲見笑于湖山，顧時異勢殊，法
GA031n0032_p0004a05║微魔旺，每于簿書之暇興情臨眺，
GA031n0032_p0004a06║輙低回感嘆兩峰六橋如故也，而
GA031n0032_p0005a01║當年之盛不可復覩。因思鳥窠為
GA031n0032_p0005a02║欽師第一弟子，而長公推悟禪師
GA031n0032_p0005a03║為徑山住持，至今尊為十方第一
GA031n0032_p0005a04║代，而又與寶月、澄慧諸名宿交最
GA031n0032_p0005a05║久，意者東南法席其在徑山乎！顧
GA031n0032_p0005a06║徑山舊無全志，以去省會稍遠，而
GA031n0032_p0006a01║禪那幽杳之地鮮有過而問焉者。
GA031n0032_p0006a02║今年首夏，適餘杭博士宋君來謁，
GA031n0032_p0006a03║詢以徑山去餘杭幾何，曰：「一由旬
GA031n0032_p0006a04║耳。」因命往搜故實，凡三閱月而稿
GA031n0032_p0006a05║呈。首列祖，次制敕，次序文，次塔銘，
GA031n0032_p0006a06║又次碑記、游記及名勝等若干則，
GA031n0032_p0007a01║凡為帙若干卷。予為披繁理緒，考
GA031n0032_p0007a02║證而詮次之，又一閱月始竟。自唐、
GA031n0032_p0007a03║宋，歷元至我
GA031n0032_p0007a04║明，千餘年間祖庭之盛衰，名勝之
GA031n0032_p0007a05║隆替，與人物代興，制作彪炳，稱大
GA031n0032_p0007a06║備矣。夫春桺秋波、蘭橈錦障，西湖
GA031n0032_p0008a01║非不豔也，而巨人之跡既往，三生
GA031n0032_p0008a02║之魂不來，名山法脈幾不復振。自
GA031n0032_p0008a03║雲棲以一聲佛號續佛慧命，而永
GA031n0032_p0008a04║明辨才諸風賴以不墜。兹志而成
GA031n0032_p0008a05║也，非敢謂于薄伽之旨有所倡導，
GA031n0032_p0008a06║庻幾八十七祖一片紹法苦心猶
GA031n0032_p0009a01║可想見，方內外士憑而弔之，或者
GA031n0032_p0009a02║其有興乎！雖然，予竊重有感焉。西
GA031n0032_p0009a03║湖自長公以後，
GA031n0032_p0009a04║國朝正德間，楊公溫甫始一濬之，
GA031n0032_p0009a05║已稱極難。故當時謂：「湖有葑，蘇去
GA031n0032_p0009a06║之；湖有梗，楊鋤之。」蓋鋤更難于去
GA031n0032_p0010a01║也。及今而梗乃愈多，余則謂清之
GA031n0032_p0010a02║尤急于濬。夫清與鋤之難易又何
GA031n0032_p0010a03║如哉？是縱不得覩天僖中放生之
GA031n0032_p0010a04║盛，或者萬姓血脉不至壅閼，亦五
GA031n0032_p0010a05║百應真之所樂觀也。余何敢自附
GA031n0032_p0010a06║于白蘇？苐以兩公所拂拭者，西湖
GA031n0032_p0011a01║之形勝；所揚扢者，徑山之宗旨。余
GA031n0032_p0011a02║亦欲兩存之，而徑山則獨完固。倘
GA031n0032_p0011a03║亦幽遠者固示人以無爭乎！夫𠊓
GA031n0032_p0011a04║湖之人厥有佛性，使兩公而在，必
GA031n0032_p0011a05║已盡攝于無畏光明，而余猶日役
GA031n0032_p0011a06║役焉逐梗者而清濬之為事，則余
GA031n0032_p0012a01║其亦有魔之心也夫！
GA031n0032_p0012a02║天啟甲子秋九月，汶陽李燁然文
GA031n0032_p0012a03║若書于西湖之廣生天
GA031n0032_p0012a04║【圖】
GA031n0032_p0012a05║
GA031n0032_p0012a06║
GA031n0032_p0013a01║徑山志序
GA031n0032_p0013a02║徑山舊龍宮也，自神龍施地與
GA031n0032_p0013a03║欽師，絕𩔗茶林，二龍為商那建
GA031n0032_p0013a04║剎，與龍柎率五伯龍眾受具摩
GA031n0032_p0013a05║羅尊者，以故嗣法八十餘祖，炳
GA031n0032_p0013a06║燿海內，十方錙素仰之不啻如
GA031n0032_p0014a01║摩竭印度。余少好㳺，每過名山，
GA031n0032_p0014a02║弔古德應化之地，未嘗不徘徊
GA031n0032_p0014a03║瞻仰。一行作吏，此事遂廢。徑山
GA031n0032_p0014a04║去西湖不幾由旬而弗淂数。向
GA031n0032_p0014a05║五峰𠫵巾子一喝，正如曺子震
GA031n0032_p0014a06║所謂邑邑令人氣盡。然猶幸陪
GA031n0032_p0015a01║鶴汀李公之後，於古杭境內山
GA031n0032_p0015a02║川，時時一縱吟眺，譬如𣪞浩登
GA031n0032_p0015a03║樓，庾公興復不淺，致足多耳。公
GA031n0032_p0015a04║頋念徑山震旦祖席志載缺然
GA031n0032_p0015a05║莫攷，抑亦守土之責，乃命禹航
GA031n0032_p0015a06║學博宋元實氏搜其故事，攷校
GA031n0032_p0016a01║而刪定之。凡為志若干卷示余，
GA031n0032_p0016a02║朱受而讀之，白椎也，𥪡拂也，掀
GA031n0032_p0016a03║床也，痛棒也，累朝之明信與當
GA031n0032_p0016a04║代之涣汗也。大藏之所以流通，
GA031n0032_p0016a05║寶所之所以化現，與諸大臣、長
GA031n0032_p0016a06║者之鴻萹麗藻昭漢而囬雲也。
GA031n0032_p0017a01║掛瓢飛錫，名宿如雲，㝎淵空而
GA031n0032_p0017a02║動雷震也；畸人不借，幽士孤笻，
GA031n0032_p0017a03║𠋣龍樹而叩天宮也；墨汁生香，
GA031n0032_p0017a04║茟花說㳒，𠫵龍象而高法幢也；
GA031n0032_p0017a05║雞靈而兎馴，杉𠫵天而竹蔽日
GA031n0032_p0017a06║也；五峰環峙，傑閣崢嶸，三千寒
GA031n0032_p0018a01║而㕠徑杳也。噫嘻！真大備矣！嘗
GA031n0032_p0018a02║考徑山自國一開山，子孫相繼
GA031n0032_p0018a03║凢七代，而蘓長公草為十方住
GA031n0032_p0018a04║持，今六百餘年，而李公始一表
GA031n0032_p0018a05║章之，徑山與公緣豈偶哉！有蘇
GA031n0032_p0018a06║長公而十方始得與徑山之席，
GA031n0032_p0019a01║有公而天下始盡知有徑山之
GA031n0032_p0019a02║法雨。公於徑山，其自國一而下，
GA031n0032_p0019a03║必個個明眼覷着。先後因緣，俱
GA031n0032_p0019a04║非偶也。昔李公度謂：「釋迦生中
GA031n0032_p0019a05║國，設教如周孔，周孔生西方，設
GA031n0032_p0019a06║教如釋迦。」夫何異同之有？慨今
GA031n0032_p0020a01║天下多事，邪術紛𧺫，白蓮、無為
GA031n0032_p0020a02║幾同波旬瓔珞，然其弊搃由於
GA031n0032_p0020a03║正教之不眀。今此志標指正法，
GA031n0032_p0020a04║不啻揭日月於中天，令人出迷
GA031n0032_p0020a05║途而登覺路，不特名山信史已
GA031n0032_p0020a06║也。余與同官維立陳年兄不勝
GA031n0032_p0021a01║贊嘆，謂従此已飽啜醍醐，不羨
GA031n0032_p0021a02║龍泉一勺矣，何必親見竹箆乃
GA031n0032_p0021a03║觧背觸哉！囙為之序。
GA031n0032_p0021a04║天啟甲子重陽日，新安徐文龍
GA031n0032_p0021a05║田仲父書於如水齋中
GA031n0032_p0021a06║【圖】
GA031n0032_p0022a01║
GA031n0032_p0022a02║
GA031n0032_p0022a03║
GA031n0032_p0022a04║
GA031n0032_p0022a05║
GA031n0032_p0022a06║
GA031n0032_p0023a01║徑山志序
GA031n0032_p0023a02║夫朝市山林皆可學道，而古宿
GA031n0032_p0023a03║求道率依名山，何也？深巖茂林
GA031n0032_p0023a04║之間無人而有道，凡人載其塵
GA031n0032_p0023a05║心，以行乎山谷，則泠然如滌焉。
GA031n0032_p0024a01║及夫峰逥壑轉，𦬆閒筞止，巍然
GA031n0032_p0024a02║而睹梵剎，肅然而瞻寶相，則又
GA031n0032_p0024a03║不覺胷中情緣脫落都盡，若惟
GA031n0032_p0024a04║此可永依者。至若名師大德夙
GA031n0032_p0024a05║有道塲，火盡燈傳，法嗣綿邈。佇
GA031n0032_p0025a01║立凝望，雖杳不可接，而松聲竹
GA031n0032_p0025a02║韻，鳥語泉鳴，皆恍然提唱之殶，
GA031n0032_p0025a03║令人與道相視莫逆。譬如師延
GA031n0032_p0025a04║之琴，得之濮水，固知桐沉絲絕
GA031n0032_p0025a05║之䖏，猶有不沒其清音者。藝事
GA031n0032_p0026a01║法事，可以類求而得也。徑山自
GA031n0032_p0026a02║國一師以来，登祖籍者八十七
GA031n0032_p0026a03║人，可謂盛矣。桾松夹徑，脩篁繞
GA031n0032_p0026a04║麓，入其間者，杳然而深，左望雲
GA031n0032_p0026a05║海，前眺都城，越山如黛，赤日如
GA031n0032_p0027a01║珪，既幽既邃，亦超亦曠，可謂山
GA031n0032_p0027a02║之能載道者矣。茲胡繼法席於
GA031n0032_p0027a03║宗林，叩禪心于雙徑者，若是寥
GA031n0032_p0027a04║寥耶！夫事有久而無記，物有感
GA031n0032_p0027a05║而思興。志者，所以記事而感物
GA031n0032_p0028a01║者也。扶筞擔具走徑山之道，宿
GA031n0032_p0028a02║諸師之院，能有所得乎？曷亦求
GA031n0032_p0028a03║諸記志之林，得其書而讀之，庶
GA031n0032_p0028a04║有以窺五峯之靈，見八十七祖
GA031n0032_p0028a05║之心者耶！汶陽李文若先生以
GA031n0032_p0029a01║白蘇之後身，作徑山諸祖之護
GA031n0032_p0029a02║命，又得宋元實氏慧手輯志而
GA031n0032_p0029a03║刪㝎之，其於山靈道心両俱無
GA031n0032_p0029a04║盡矣！予媿俗質，幸陪清幕。志成，
GA031n0032_p0029a05║受而讀之，翛翛然，泠泠然，不覺
GA031n0032_p0030a01║有如滌如脫焉，與諸祖相視莫
GA031n0032_p0030a02║𨒫，處力未逮而神先徃矣。夫亦
GA031n0032_p0030a03║安能於語言蕳冊之中，別其孰
GA031n0032_p0030a04║為朝市孰為山林，添求道者一
GA031n0032_p0030a05║障耶？雖然栁子有言：「吾病夫世
GA031n0032_p0031a01║之唯印組是務以相軋也，孰與
GA031n0032_p0031a02║夫不愛官，不爭能，樂山水而嗜
GA031n0032_p0031a03║閒安者？」則夫是志也，宋元實經
GA031n0032_p0031a04║其始，而李先生成之，予序之，即
GA031n0032_p0031a05║世有栁子奚病哉？
GA031n0032_p0032a01║杭李陳懋德題於西湖之思
GA031n0032_p0032a02║過齋
GA031n0032_p0032a03║【圖】
GA031n0032_p0032a04║
GA031n0032_p0032a05║
GA031n0032_p0033a01║徑山志序
GA031n0032_p0033a02║四大部洲名山不可勝絕，而
GA031n0032_p0033a03║以佛祖著稱者，惟是燕之
GA031n0032_p0033a04║清凉、蜀之峨嵋，吾浙之補陀、
GA031n0032_p0033a05║靈鷲、南屏，而雙徑略禹杭、臨
GA031n0032_p0034a01║安，通東、西天目之徑，是東南最
GA031n0032_p0034a02║勝道塲也。自唐國一師開山至
GA031n0032_p0034a03║月林鏡師為八十七代，稱天下
GA031n0032_p0034a04║徑山與少林祖庭而二。諸山志
GA031n0032_p0034a05║余不盡見，所見《清凉》質而詄，
GA031n0032_p0035a01║《補陀》雅而博，《南屏》秀而麗，
GA031n0032_p0035a02║《靈鷲》近于俚矣！獨徑山向無
GA031n0032_p0035a03║舊志。萬暦初年，有僧宗淨者，
GA031n0032_p0035a04║刻《徑山集》載諸祖事，十之二
GA031n0032_p0035a05║三僅存其名與示𡨜日月。詩文
GA031n0032_p0036a01║亦寥寥，戴令邑志更自簡少。達
GA031n0032_p0036a02║觀禪師昔謀刻大藏，易以
GA031n0032_p0036a03║書冊，廣為流通。澹居鎧公承
GA031n0032_p0036a04║之，與吳本如諸公，恢復化城寺
GA031n0032_p0036a05║貯此刻板，事甫就而入滅，任此
GA031n0032_p0037a01║志者遂虗無人矣！海虞宋
GA031n0032_p0037a02║元實氏以博雅名流，偶寄官
GA031n0032_p0037a03║禹杭，擁皋比與諸生譚道論
GA031n0032_p0037a04║文之暇，慨然是山佛法僧具備
GA031n0032_p0037a05║而獨無志，為東南缺典。爰自
GA031n0032_p0038a01║大藏檢閱諸祖之語録、行事，
GA031n0032_p0038a02║得十之六。自唐代宗、宋理宗，逮我
GA031n0032_p0038a03║高祖、成祖與神宗，諸制勑而
GA031n0032_p0038a04║一切廢興諸縁，與天下高衲道
GA031n0032_p0038a05║流鉅公名人序、紀、吟詠之章
GA031n0032_p0039a01║輯而為志，列為十有四目。帙
GA031n0032_p0039a02║成，出以屬予序。余覽之作而
GA031n0032_p0039a03║嘆曰：「燦乎俻哉！井井乎有倫哉！
GA031n0032_p0039a04║是徑山中興之書也。」夫惟人弘
GA031n0032_p0039a05║道，惟傑耀靈，故列祖首焉；不
GA031n0032_p0040a01║尊不信，域中惟王，故制勑重
GA031n0032_p0040a02║焉；唱縁闡法，文序乃宣，形委
GA031n0032_p0040a03║神傳，銘塔斯勒，垂像教之範，
GA031n0032_p0040a04║厯巗壑之美，故碑記逰記次
GA031n0032_p0040a05║之；通玄𢍆洩，秘密暢性靈，故
GA031n0032_p0041a01║書啟、偈詠、名什次之；蘧廬一宿，
GA031n0032_p0041a02║金湯四固，故流寓、外護次之；琳
GA031n0032_p0041a03║梵代搆，支流派演，故殿宇下
GA031n0032_p0041a04║院次之；或面壁而證智，或
GA031n0032_p0041a05║杖策以探奇，故靜室名勝
GA031n0032_p0042a01║次之；以跡象眙神理于是乎紀
GA031n0032_p0042a02║古跡，以供養資無生于是乎紀
GA031n0032_p0042a03║寺產，十方𠫵同，萬靈標異，
GA031n0032_p0042a04║故以紀事終焉。燦乎備哉！
GA031n0032_p0042a05║井井乎有倫哉！是徑山中興
GA031n0032_p0043a01║之書也。余嘗言：「王者握符御
GA031n0032_p0043a02║宇，撫有江山。不有國史，則何
GA031n0032_p0043a03║以纂圖垂統，恢萬世之業？士
GA031n0032_p0043a04║大夫于其後人，貽之以堂搆，啟
GA031n0032_p0043a05║之以詩書。不有家乘，則何以
GA031n0032_p0044a01║振箕裘而昌門祚？」今天下佛
GA031n0032_p0044a02║子法嗣望此山者，將紹明祖
GA031n0032_p0044a03║席，奉揚宗風。不有梵志，則
GA031n0032_p0044a04║何以知法幢之所繇竪，法寶
GA031n0032_p0044a05║之所繇傳？又非徒以林壑烟
GA031n0032_p0045a01║霞，導向平之屐履，快少文
GA031n0032_p0045a02║之卧逰已也。然則此山此志，彰
GA031n0032_p0045a03║法詔來，所與清凉、峨嵋𠫵
GA031n0032_p0045a04║峙法畍，而華藏寶函並
GA031n0032_p0045a05║揭日月者，元實之功焉可泯
GA031n0032_p0046a01║哉？如以山河為幻泡，列祖為
GA031n0032_p0046a02║影像，經典為糟粕，庋閣
GA031n0032_p0046a03║此志若滅若沒，非古之神
GA031n0032_p0046a04║明，則今之狂惑者爾，吾亦惡
GA031n0032_p0046a05║乎𡚶序之！
GA031n0032_p0047a01║天啟甲子秋九月，武林黃
GA031n0032_p0047a02║汝亨𧩿并書
GA031n0032_p0047a03║【圖】
GA031n0032_p0047a04║
GA031n0032_p0047a05║
GA031n0032_p0048a01║
GA031n0032_p0048a02║
GA031n0032_p0048a03║
GA031n0032_p0048a04║
GA031n0032_p0048a05║
GA031n0032_p0049a01║叅閱姓氏
GA031n0032_p0049a02║李流芳，字長蘅，嘉定人。
GA031n0032_p0049a03║王宇春，字季和，常熟人。
GA031n0032_p0049a04║李縠，字孟芳，常熟人。
GA031n0032_p0049a05║沈煥然，字無文，餘杭人。
GA031n0032_p0049a06║聞啟祥，字子將，錢唐人。
GA031n0032_p0050a01║嚴調御，字印持，餘杭人。
GA031n0032_p0050a02║王道焜，字昭平，錢唐人。
GA031n0032_p0050a03║時載杲，字旭如，常熟人。
GA031n0032_p0050a04║釋廣來，字無從，華亭人。
GA031n0032_p0050a05║釋超宗，字曇衍，江陵人。
GA031n0032_p0050a06║姓氏終
GA031n0032_p0051a01║凡例
GA031n0032_p0051a02║凡誌名山者，類先形勝，以泉石得名故。徑山雖勝甲
GA031n0032_p0051a03║海內，實以祖席獨著，故首志列祖。
GA031n0032_p0051a04║諸祖惟大慧杲禪師語錄最多，卷帙浩繁，不能悉載。
GA031n0032_p0051a05║今考之年譜及《正法眼藏》，開示警切者，採錄數則。若
GA031n0032_p0051a06║欲博覽其全，則有專行語錄在。
GA031n0032_p0051a07║萬曆初年，本山僧宗淨重刻《徑山集》，所載諸祖事實，
GA031n0032_p0051a08║十無二三。今考之《佛祖綂載》及《傳燈錄．禪宗正脉》、《五
GA031n0032_p0051a09║燈會元》、《高僧傳》諸藏典，復益以松源所藏抄本。八十
GA031n0032_p0052a01║七祖，稱大備焉。
GA031n0032_p0052a02║馮開之、陸五臺諸先生與達觀禪師創刻方冊藏板，
GA031n0032_p0052a03║始于清凉，後移置寂照，再議置化城，則雙徑一區遂
GA031n0032_p0052a04║為震旦流通法寶要地，以故刻藏諸序文一一錄載，
GA031n0032_p0052a05║以識諸名宿最上願力，今已悉萃于此。
GA031n0032_p0052a06║近代名僧如憨山、無幻、湛然等，到山說法有上堂、小
GA031n0032_p0052a07║叅等語，俱不及載，以有別刻專行故。
GA031n0032_p0052a08║本山自唐、宋、元，歷代欽賜庄田最多，今已悉歸民間。
GA031n0032_p0052a09║特存其額，以俟有力者恢復云。
GA031n0032_p0053a01║本山下院，凡見《舊志》者，雖興廢不一，竝載入以便𥡴
GA031n0032_p0053a02║考。
GA031n0032_p0053a03║列祖而下即載　制勑及序記諸篇，以弘暢祖風、繪
GA031n0032_p0053a04║寫名勝、山靈增重故。舊套、圖畵、形勝，悉裁革。
GA031n0032_p0053a05║名緇飛錫恒滿山谷，無論異代，無從徵考，即近世亦
GA031n0032_p0053a06║莫由徧𥡴，祗據一二𦒿宿所知者，備載法侶，庻存高
GA031n0032_p0053a07║風于什一云。
GA031n0032_p0053a08║詩文多方採輯，收錄不齊，總期于增重名山，故世代
GA031n0032_p0053a09║前後，爵里遠近，悉不及序，覽者諒之。
GA031n0032_p0054a01║凡志例載土產，此山惟松杉以莊嚴祖席，茶笋可供
GA031n0032_p0054a02║養僧眾，別無他物可錄，故不列。
GA031n0032_p0054a03║諸名公𢰅述序、䟽、詩、偈等，不及徧訪，第據耳目經見
GA031n0032_p0054a04║者鋟入，餘俟續載。
GA031n0032_p0054a05║諸祖語錄悉出自大藏，各欵篇章悉回向祖庭，俱再
GA031n0032_p0054a06║四印證，方敢登板，儼然佛祖心印，逈異郡縣志籍。信
GA031n0032_p0054a07║心君子幸無泛視，以滋罪過。
GA031n0032_p0054a08║刻板若干塊，送入本山常住，附大藏流通，其刷印板
GA031n0032_p0054a09║頭規例，俱照楞嚴寺定額，不得增減。
GA031n0032_p0055a01║徑山志總目
GA031n0032_p0055a02║卷之一
GA031n0032_p0055a03║　列祖開山起至第七代　十方住持一代起至十四
GA031n0032_p0055a04║代
GA031n0032_p0055a05║卷之二
GA031n0032_p0055a06║　列祖十五代起至四十代
GA031n0032_p0055a07║卷之三
GA031n0032_p0055a08║　列祖四十一代起至八十代
GA031n0032_p0055a09║　列祖補遺　附法侶
GA031n0032_p0056a01║卷之四
GA031n0032_p0056a02║　制敕　序文
GA031n0032_p0056a03║卷之五
GA031n0032_p0056a04║　序文
GA031n0032_p0056a05║卷之六
GA031n0032_p0056a06║　塔銘　塔銘補遺
GA031n0032_p0056a07║卷之七
GA031n0032_p0056a08║　碑記　游記
GA031n0032_p0056a09║卷之八
GA031n0032_p0057a01║　書啟
GA031n0032_p0057a02║卷之九
GA031n0032_p0057a03║　偈咏
GA031n0032_p0057a04║卷之十
GA031n0032_p0057a05║　名什
GA031n0032_p0057a06║卷十一
GA031n0032_p0057a07║　外護
GA031n0032_p0057a08║卷十二
GA031n0032_p0057a09║　殿宇　靜室
GA031n0032_p0058a01║卷十三
GA031n0032_p0058a02║　名勝　下院
GA031n0032_p0058a03║卷十四
GA031n0032_p0058a04║　古跡　寺產　紀事
GA031n0032_p0058a05║
GA031n0032_p0058a06║
GA031n0032_p0058a07║
GA031n0032_p0058a08║
GA031n0032_p0058a09║總目終
GA031n0032_p0059a01║卷之一目錄
GA031n0032_p0059a02║列祖
GA031n0032_p0059a03║開山大覺國一貞元祖師
GA031n0032_p0059a04║無上禪師
GA031n0032_p0059a05║法濟禪師
GA031n0032_p0059a06║慧滿扶禪師
GA031n0032_p0059a07║法警庠禪師
GA031n0032_p0059a08║修禪師
GA031n0032_p0059a09║廣燈湛禪師
GA031n0032_p0060a01║十方住持
GA031n0032_p0060a02║祖印悟禪師
GA031n0032_p0060a03║淨慧隣禪師
GA031n0032_p0060a04║妙湛慧禪師
GA031n0032_p0060a05║演教賞禪師
GA031n0032_p0060a06║寶月方禪師
GA031n0032_p0060a07║澄慧淵禪師
GA031n0032_p0060a08║維琳無畏禪師
GA031n0032_p0060a09║淨慧儀禪師
GA031n0032_p0061a01║覺潤雲禪師
GA031n0032_p0061a02║玄應仁禪師
GA031n0032_p0061a03║普明舜禪師
GA031n0032_p0061a04║大悟裕禪師
GA031n0032_p0061a05║佛日大慧禪師
GA031n0032_p0061a06║妙空明禪師
GA031n0032_p0061a07║
GA031n0032_p0061a08║
GA031n0032_p0061a09║卷之一目錄終
GA031n0032_p0062a01║
GA031n0032_p0062a02║
GA031n0032_p0062a03║
GA031n0032_p0062a04║
GA031n0032_p0062a05║
GA031n0032_p0062a06║
GA031n0032_p0062a07║
GA031n0032_p0062a08║
GA031n0032_p0062a09║
GA031n0032_p0063a01║徑山志卷之一
GA031n0032_p0063a02║汶上李燁然刪定海陽徐文龍、鹿城陳𢡟德訂虞山宋奎光輯
GA031n0032_p0063a03║
GA031n0032_p0063a04║列祖
GA031n0032_p0063a05║第一代
GA031n0032_p0063a06║　開山大覺國一貞元祖師
GA031n0032_p0063a07║祖諱法欽，吳郡崑山人。姓朱氏，世服儒業。師初孕，母管
GA031n0032_p0063a08║氏夢蓮生於戶樞，折取一花繫於一帶，寤乃惡葷餌。既
GA031n0032_p0063a09║誕，形貌奇偉，神色瑩徹，好以佛事為兒戲。及冠，身長七
GA031n0032_p0064a01║尺，體備諸相，立性溫柔，雅好高尚，服勤經史，便從鄉舉。
GA031n0032_p0064a02║年二十二，州以克賦，道由丹徒，因遇寉林素禪師，見而
GA031n0032_p0064a03║異之，問曰：「子何之？」師曰：「將求仕於上京。」素曰：「雖有五等
GA031n0032_p0064a04║之爵，豈如三界之尊耶！」師曰：「可學乎？」素曰：「觀子神觀幾
GA031n0032_p0064a05║於生知，若肯出家必悟如來知見。」師聞，悟識本心。素乃
GA031n0032_p0064a06║躬為剃髮，謂門人法鑑曰：「此當大弘吾法，蔚為人師。」師
GA031n0032_p0064a07║日夜奮勵，鍊行安禪。領徑直之一言，越周旋之三學，廼
GA031n0032_p0064a08║請素示其法要，素曰：「無人得我法。」師曰：「以何傳？」素曰：「我
GA031n0032_p0064a09║法實無可傳者。」師頓釋疑滯，久之辤素，請示所止。素曰：
GA031n0032_p0065a01║「乗流而行，遇徑即止。」遂受具於餘杭龍泉寺法崙律師。
GA031n0032_p0065a02║後之臨安，行次東北山之下，見樵者問曰：「此何山？」樵曰：
GA031n0032_p0065a03║「此天目山之徑路，謂之徑山，亦名徑塢。」師憶素語，廼披
GA031n0032_p0065a04║榛而入，四顧非人居，適逢苫蓋以覆𦊨罘，師就之宴坐。
GA031n0032_p0065a05║大雪經旬，絕食安禪。既霽，獵者見之，投誠歸向，師誨使
GA031n0032_p0065a06║更業。獵者毁弓矢、罟網，以其地結菴，請就居之，日餉於
GA031n0032_p0065a07║師。他日，謂獵者曰：「吾將隱於此山。」獵者曰：「此山神異，中
GA031n0032_p0065a08║有龍居，師勿往。」師曰：「何患焉？汝宐導吾。」即自重岡之西，
GA031n0032_p0065a09║至危峰之北，有一石屏，師坐其下，凡數日，有白衣老人
GA031n0032_p0066a01║前而致拜，師曰：「汝何人也？」曰：「龍也。」師曰：「何為至此？」曰：「自
GA031n0032_p0066a02║師到此山，吾屬五百皆不自安。師必久住，我將挈其屬
GA031n0032_p0066a03║而歸天目，願捨所居為師卓錫之所。」引師南進登絕頂
GA031n0032_p0066a04║入五峰之間，中有大湫，指謂師曰：「吾家若去，此湫當涸
GA031n0032_p0066a05║矣。願留一穴以通天目，我欲時至而衞師焉，慎勿湮之。」
GA031n0032_p0066a06║言訖乃隱。（今之龍井是也。）於是雲霧晦㝠，風雨連霄詰旦，湫水
GA031n0032_p0066a07║盡涸，漲沙如平地。北峰之陽有庵，儼然新成，師知龍所
GA031n0032_p0066a08║創，遂居之。至今基陛，諸草不生。自是遠近鄉風，悉來給
GA031n0032_p0066a09║奉，四方禪納景從，菴居滿於巖谷。山左，前臨海令吳貞
GA031n0032_p0067a01║捨別墅，以蓋精舍。未逾數載，名震天下。馬祖令人馳書，
GA031n0032_p0067a02║書中作一圓相。師開緘，於圓相中作一點，卻封回。又令
GA031n0032_p0067a03║智藏來問：「十二時中何以為境？」師曰：「待汝回去時有信。」
GA031n0032_p0067a04║藏曰：「如今便回。」師曰：「傳語：『卻須問取曹溪。』」有僧問：「如何
GA031n0032_p0067a05║是道？」師曰：「山上有鯉魚，井底有蓬塵。」又僧問：「如何是祖
GA031n0032_p0067a06║師西來意？」師曰：「汝問不當。」曰：「如何得當？」師曰：「待吾滅後
GA031n0032_p0067a07║即向汝說。」唐代宗永泰初，師一日坐于峰北石屏之下，
GA031n0032_p0067a08║見一白衣人稱是天目巾子山人，致禮言曰：「彼山神告
GA031n0032_p0067a09║我，長安佛法有難，遣我護之，非僧相不足以增重法門，
GA031n0032_p0068a01║願度我為沙彌。」師曰：「汝有何能？」曰：「能誦〈觀音〉、〈俱胝〉等咒，
GA031n0032_p0068a02║功力無比。」師欲騐之，指坐後屏石，「汝能咒之令破否？」曰：
GA031n0032_p0068a03║「可。」遂叱之，石裂為三。（今喝石巖是也。）師異之，度為沙彌，與名曰
GA031n0032_p0068a04║「崇慧」。入京，寓止章敬寺。大曆三年戊申，九月二十三日，
GA031n0032_p0068a05║太清宮道士史華奏，乞與釋氏當代名流，角佛法道法
GA031n0032_p0068a06║勝負。于時代宗留神空門，道眾憤疾，故有是請。於東明
GA031n0032_p0068a07║觀架刀為梯，史華登躡而上，如履磴道，緇侶相顧，無敢
GA031n0032_p0068a08║躡者。崇慧聞之，謁開府魚朝恩，朝恩為奏其事。異日，勑
GA031n0032_p0068a09║于章敬寺庭樹間，梯架鋒刃，銛白如霜，增東明觀之梯
GA031n0032_p0069a01║百尺。觀者如堵，崇慧跣足而登，至絕梯而止，忻然躡而
GA031n0032_p0069a02║下，如行平地，以至蹈烈火，探沸油，餐鐵葉為餺飥，嚼釘
GA031n0032_p0069a03║線為脆飴。史華與道眾視之駭汗，掩袂而走。四眾讃仰，
GA031n0032_p0069a04║聲若雷霆。帝遣中貴鞏廷玉，傳宣慰勞，嘉嘆至于再三。
GA031n0032_p0069a05║賜紫衣，授鴻臚卿，號曰「護國三藏」，勑安國寺居之。尋被
GA031n0032_p0069a06║召，𡭊問：「師承何人？」慧曰：「徑山高道僧法欽，臣之師也。」慧
GA031n0032_p0069a07║辤，以未具戒不敢受紫衣之賜。帝特命開壇，方羯磨，慧
GA031n0032_p0069a08║隱身壇上，莫知所往。帝駭異，賜號「性空大師」。時疑觀音
GA031n0032_p0069a09║應現，救護佛法，因慧之奏，以禮徑山為師，師名益著。大
GA031n0032_p0070a01║曆中，代宗遣內侍黃鳳持詔，致師詣闕，其詞曰：「朕聞江
GA031n0032_p0070a02║左有蘊道禪人，德性冰霜，淨行林野。朕虛心瞻企，渴仰
GA031n0032_p0070a03║懸懸，有感必通，國亦大慶。願和尚遠降中天，盡朕皈向，
GA031n0032_p0070a04║不違願力，應物現形。仍勑所經州縣嚴肅舘餉。」（勒石現存。）既
GA031n0032_p0070a05║至闕庭，帝躬迎登殿，設座以咨法要，同弟子之禮。師一
GA031n0032_p0070a06║日在內庭，見帝起立，帝曰：「師何以起？」師曰：「檀越何得向
GA031n0032_p0070a07║四威儀中見貧道？」帝悅，謂忠國師曰：「欲賜欽師一名。」忠
GA031n0032_p0070a08║忻然奉詔，廼賜號「國一」焉。頃之辤歸，帝曰：「此眾生有當
GA031n0032_p0070a09║度者，彼眾生豈有殊乎？」師曰：「實無有法以度眾生。」居內
GA031n0032_p0071a01║僅一年，每賜繒綵，設御饌，皆抗而不受。唯布衣蔬食，噐
GA031n0032_p0071a02║用陶匏如平時。相國楊綰見而嘆曰：「此實方外之高士
GA031n0032_p0071a03║也，難得而名焉。」崔趙公嘗問弟子：「出得家否？」師曰：「出家
GA031n0032_p0071a04║是大丈夫事，豈將相之所能為？」趙嘆賞其言，一時名公
GA031n0032_p0071a05║如李泌、徐浩、第五琦、陳少游等凡三十二人，皆稱門人，
GA031n0032_p0071a06║問道以求決擇。已而力辤，南還舊山，餞禮榮耀，勑本州
GA031n0032_p0071a07║於徑山重建精舍，度僧七人，以奉巾瓶，命州長吏逐月
GA031n0032_p0071a08║躬至問候。德宗貞元五年，遣使齎璽書慰勞，并慶賜豐
GA031n0032_p0071a09║厚。久之，刺史請居州之龍興寺，師亦暫往。越之連帥，憫
GA031n0032_p0072a01║其民新被宼，願師往臨以福芘之。師從其請，或半年或
GA031n0032_p0072a02║一年，如是者再復歸龍興與徑山，不擇所止。師將示滅
GA031n0032_p0072a03║于龍興，先期三日，告眾曰：「當葬吾于南庭𨻶地，勿封勿
GA031n0032_p0072a04║樹，恐妨僧徒之菜地。」俗壽九十二，僧臈七十，實貞元八
GA031n0032_p0072a05║年十二月二十八日也。師悲願弘深，見面聞名，如子得
GA031n0032_p0072a06║母。濳符密契者不知其數，目之為功德山。故東至海岱，
GA031n0032_p0072a07║西及隴蜀，南窮交廣，北盡朔方，學者靡不慕義而來，志
GA031n0032_p0072a08║求咨決。至於天龍敬向，異類皈依，地產靈芝，空雨甘露，
GA031n0032_p0072a09║聖燈夜現，綵雲朝暉，（寺之玉芝巖、含暉亭，因名于此。）猛獸棲其𠊓，眾禽
GA031n0032_p0073a01║集其室，白鷴、烏鴉就掌而食。有二白兎，馴伏靴履之上，
GA031n0032_p0073a02║欲師足煖。有一雞常隨聽法，不食生命，師之西也，長鳴
GA031n0032_p0073a03║三日而絕。有一麕，常依禪室，不他遊，師之滅，亦三日而
GA031n0032_p0073a04║𣦸。貞元九年，德宗賜諡號曰「貞元大覺禪師」，塔曰「天中」。
GA031n0032_p0073a05║憲宗元和十年，賜豐碑，比部郎中崔元翰𢰅，左散騎常
GA031n0032_p0073a06║侍龜登書其碑在寺之西南隅。師得法于鶴林素，素嗣
GA031n0032_p0073a07║威，威嗣持，持嗣方，方嗣巖，巖嗣牛頭融，融師四祖信大
GA031n0032_p0073a08║師。天復中，錢氏刻土，許思兵亂，發塔見二缸合藏肉身
GA031n0032_p0073a09║如生，髮長覆面，士卒悚拜而去。吳越王厚禮，重葬于舊
GA031n0032_p0074a01║塔焉。
GA031n0032_p0074a02║第二代
GA031n0032_p0074a03║　無上禪師
GA031n0032_p0074a04║禪師名鑒宗，湖州長興錢氏子也。祖徽，禮部侍郎。父晟，
GA031n0032_p0074a05║晦德不仕。師少而頴異，風骨不凡，挺然有抜俗志，依本
GA031n0032_p0074a06║州開元寺大德高閒出家。年二十七受具戒，閒使習經
GA031n0032_p0074a07║業，通《淨名》、《思益》二經。棄之遊方，謁鹽官悟空禪師，盡得
GA031n0032_p0074a08║其要領。悟空賞識，以為堪任大法。咸通三年，至天目東
GA031n0032_p0074a09║登徑山，見舊寺自國一去後，僧徒分散殆盡，荒凉如傳
GA031n0032_p0075a01║舍，師意欲追還舊觀，遂駐錫焉。未幾，百廢具舉，道望日
GA031n0032_p0075a02║遠，學者相尋而至，翕然成大法席，冠於江淛。門弟子傑
GA031n0032_p0075a03║出者，洪察、洪諲、洪諧、洪寂。知名咸啟行謙、行滿、行真，皆
GA031n0032_p0075a04║從上宗門爪牙。先是，諲以經論自負，師告之曰：「佛祖正
GA031n0032_p0075a05║法，直截亾詮，汝筭海沙，於理何益？但能莫存知見，泯絕
GA031n0032_p0075a06║外緣，離一切心，即汝真性。」諲聞而適悅，即呈偈云：這箇
GA031n0032_p0075a07║非他物　元來不昧機達而全體現　應處不思議師曰：「汝
GA031n0032_p0075a08║問取察師兄。」察曰：「師弟高見，非吾境界。」諲即辤，徧往諸
GA031n0032_p0075a09║方。至大溈，方悟玄旨。師平時指徒，語言切直，類皆如此。
GA031n0032_p0076a01║咸通七年丙戌閏三月五日，集眾說法，端坐而化。閱世
GA031n0032_p0076a02║七十有四，坐四十八夏，門人奉全身葬于寺之西大寂
GA031n0032_p0076a03║巖。五代梁太祖乾化五年，吳越武肅王請于朝，賜諡「無
GA031n0032_p0076a04║上禪師」。唐之名士雲牙先生沈敬修𢰅〈靈龕銘并序〉，又
GA031n0032_p0076a05║為之讚曰：睂目清開　風神秀發圖入丹青　不差毫髮潭
GA031n0032_p0076a06║底無波　天心印月是兮非兮　師寧有說
GA031n0032_p0076a07║第三代
GA031n0032_p0076a08║　法濟禪師
GA031n0032_p0076a09║禪師諱洪諲，其先吳興烏程人也，姓吳氏。生而神異，長
GA031n0032_p0077a01║而聰頴，十九依無上禪師削髮，二十二往嵩嶽受具。初
GA031n0032_p0077a02║習律乗，未十日而誦畢，棄之。游心經論，機辯風生，𦒿宿
GA031n0032_p0077a03║下之，歸覲無上。無上問曰：「汝於時中，將何以報答四恩？」
GA031n0032_p0077a04║師𦬆然莫知所𡭊，廢食三日，無上方便慰安之。師於言
GA031n0032_p0077a05║下有省，述偈以進無上，頷之。（具無上章。）未幾乃辤。行脚始謁
GA031n0032_p0077a06║雲巖，不契。遂造大溈，頓釋蒙滯。再走石霜，得末後句。尋
GA031n0032_p0077a07║遇唐會昌沙汰，眾皆悲惋。師曰：「大丈夫鍾此厄會，豈非
GA031n0032_p0077a08║命耶！何乃效兒女子態乎？」大眾初復沙門相，師還故里
GA031n0032_p0077a09║西峰院。咸通七年上徑山，無上委以住持事，師辤甚力。
GA031n0032_p0078a01║無上曰：「吳中佛法，藉於子耳！何辤之有？」開法之初，眾不
GA031n0032_p0078a02║滿百，未終歲間，堂餘萬指。僧問：「掩息如灰時如何？」師曰：
GA031n0032_p0078a03║「猶是時人工幹。」僧曰：「幹後如何？」師曰：「耕人田不種。」僧曰：
GA031n0032_p0078a04║「畢竟如何？」師曰：「禾熟不臨塲。」僧問：「龍門不假風雷勢，便
GA031n0032_p0078a05║透者如何？」師曰：「猶是一品、二品。」僧曰：「此既是階級，向上
GA031n0032_p0078a06║事如何？」師曰：「吾不知有汝龍門。」僧問：「如霜如雪時如何？」
GA031n0032_p0078a07║師曰：「猶是汚𣑱。」曰：「不汚𣑱時如何？」師曰：「不同色。」僧問：「如
GA031n0032_p0078a08║何是長？」師曰：「千聖不能量。」曰：「如何是短？」師曰：「蟭螟眼裏
GA031n0032_p0078a09║着不滿。」其僧不肯，便去舉似石霜。石霜云：「只為太近實
GA031n0032_p0079a01║頭。」僧問：「如何是長？」石霜云：「不屈曲。」曰：「如何是短？」石霜云：
GA031n0032_p0079a02║「雙陸盤中不喝采。」佛日長老訪師，師問：「承聞長老獨化
GA031n0032_p0079a03║一方，何以薦游峰頂？」佛日曰：「朗月當空挂，冰霜不自寒。」
GA031n0032_p0079a04║師曰：「莫便是長老家風？」佛日答曰：「峭峙萬重闕，於中含
GA031n0032_p0079a05║寶月。」師曰：「此猶是文言，作麼生是長老家風？」佛日曰：「今
GA031n0032_p0079a06║日賴遇佛日。」佛日卻問云：「隱密至真，時人知有道不得；
GA031n0032_p0079a07║太省無辜，時人知有道得。于此二途，猶是時人昇降處，
GA031n0032_p0079a08║未審長老親道自道如何道？」師曰：「我家道處無可道。」佛
GA031n0032_p0079a09║日曰：「如來路上無私曲，便請玄音和一塲。」師曰：「任汝二
GA031n0032_p0080a01║輪更互照，碧潭雲外不相關。」佛日曰：「為報白頭無限眾，
GA031n0032_p0080a02║此回年少莫歸鄉。」師曰：「老少同輪無向背，我家去路勿
GA031n0032_p0080a03║參差。」佛日曰：「一言定天下，四句為誰留？」師曰：「汝言有三
GA031n0032_p0080a04║四，我道其中一也無。」師因有偈曰：東西不相顧　南北為
GA031n0032_p0080a05║誰留汝言有三四　我即一也無許州金明上座聞師說
GA031n0032_p0080a06║法，頗契石霜，乃曰：「徑山老子，何敢說石霜禪！我往問之，
GA031n0032_p0080a07║彼若果合，我則為渠作園頭；如其不然，我則掀倒禪牀。」
GA031n0032_p0080a08║先問石霜：「一毫穿眾穴時如何？」石霜云：「直須萬年後。」云：
GA031n0032_p0080a09║「萬年後如何？」石霜云：「登科任汝登科，拔萃任汝拔萃。」後
GA031n0032_p0081a01║問師云：「一毫穿眾穴時如何？」師云：「直須老去。」云：「老去後
GA031n0032_p0081a02║如何？」師云：「光靴任汝光靴，結裹任汝結裹。」明乃作禮，為
GA031n0032_p0081a03║之治圃三年。師始至是山，適遭黃巢之亂，巢之偏帥，領
GA031n0032_p0081a04║卒千餘人見師，師宴坐不起，帥以劒揮禪牀者再，師神
GA031n0032_p0081a05║色不動，帥異之，獻寶再拜而去。（今禪牀二劒迹猶存。）吳越武肅王
GA031n0032_p0081a06║微時，師一日謂其徒曰：「翌日有異人至，當厚禮以待之。」
GA031n0032_p0081a07║詰朝王至，師乃門迎，延于丈室，特異於他堂，眾皆訝之。
GA031n0032_p0081a08║乃密謂武肅曰：「他日獨霸吳越，當須護持佛法，無忘此
GA031n0032_p0081a09║言。」武肅恭謝而去，及立軍功收杭州，執弟子禮以事於
GA031n0032_p0082a01║師，待遇勤厚莫可為比。（僖宗）中和二年，表乞賜師紫衣、方
GA031n0032_p0082a02║袍。（昭宗）景福二年，武肅封吳越王，復表乞賜號「法濟大師」，
GA031n0032_p0082a03║皆制可。乾寧二年乙卯，九月二十九日，院前檉樹忽萎，
GA031n0032_p0082a04║㕑內飯如金色，知事白師，師令鳴鍾，大眾雲集，乃陞座
GA031n0032_p0082a05║示眾曰：「牟尼掩足，迦葉藏峰。彼彼不落見聞，一句莫教
GA031n0032_p0082a06║人說。汝須急切，各自知時。法界雖長，人世景促；佛法非
GA031n0032_p0082a07║遠，大道不迷。孝順住持，如吾在日。久立珍重！」乃修書遺
GA031n0032_p0082a08║武肅王。復命門人冲羽、久住、智全等遺戒曰：「自吾去後，
GA031n0032_p0082a09║汝等傳噐住持，凡度徒弟，皆禮吾真為師。兄弟相攝，無
GA031n0032_p0083a01║忘此語。」三十日寅時入滅，俗壽八十三，僧臘六十一。以
GA031n0032_p0083a02║元和八年癸巳歲生，大和五年辛亥歲出家，年一十九。
GA031n0032_p0083a03║大和九年乙卯歲受具戒，年二十三。咸通八年丁亥歲
GA031n0032_p0083a04║住持當山，至乾寧二年乙卯歲，凡二十九年。武肅王自
GA031n0032_p0083a05║為述讚四十句，又諡師為「建初興國大師」，及親號塔曰
GA031n0032_p0083a06║「廣濟之塔」。開平五年辛未歲，僧師烈製碑文。貞明二年
GA031n0032_p0083a07║丙子歲立石。武肅王將薨，謂文穆王曰：「吾昔自徑山法
GA031n0032_p0083a08║濟示吾霸業，自此發迹，建國立功，故吾嘗厚顧此山焉。
GA031n0032_p0083a09║他日汝等，無廢吾志。」其後文穆、忠獻、忠懿王皆不忘武
GA031n0032_p0084a01║肅之遺旨，恩顧山門非他可竝焉。
GA031n0032_p0084a02║第四代
GA031n0032_p0084a03║　慧滿扶禪師秀州人，四月初七日示寂。
GA031n0032_p0084a04║第五代
GA031n0032_p0084a05║　法警庠禪師杭州人，九月三十日示寂。
GA031n0032_p0084a06║第六代
GA031n0032_p0084a07║　修禪師杭州人，九月十八日示寂。
GA031n0032_p0084a08║第七代
GA031n0032_p0084a09║　廣燈湛禪師秀州人，四月二十一日示寂。
GA031n0032_p0085a01║十方住持
GA031n0032_p0085a02║第一代
GA031n0032_p0085a03║　祖印悟禪師杭州人。元祐五年，內翰蘓公知杭州，革為
GA031n0032_p0085a04║十方，命師為一代住持，三月十日示寂。
GA031n0032_p0085a05║第二代
GA031n0032_p0085a06║　淨慧隣禪師杭州人，正月念五日示寂。
GA031n0032_p0085a07║第三代
GA031n0032_p0085a08║　妙湛慧禪師杭州人，二月三十日示寂。
GA031n0032_p0085a09║第四代
GA031n0032_p0086a01║　演教賞禪師杭州人，七月初五日示寂。
GA031n0032_p0086a02║第五代
GA031n0032_p0086a03║　寶月方禪師杭州人，五月十六日示寂。
GA031n0032_p0086a04║第六代
GA031n0032_p0086a05║　澄慧淵禪師杭州人，東坡嘗寄以詩，有「師住此山三十
GA031n0032_p0086a06║年，妙語應須得山骨」之句，十二月十六示寂。
GA031n0032_p0086a07║第七代
GA031n0032_p0086a08║　維琳無畏禪師俗姓沈，武康人，約之後也。好學能詩，熈
GA031n0032_p0086a09║寧五年，蘓軾通判杭州，招住徑山。大明僧問：「師唱誰家
GA031n0032_p0087a01║曲，宗風嗣阿誰？」師曰：「不在然燈前，亦非釋迦後。」云：「莫便
GA031n0032_p0087a02║是育王兒孫也無？」師曰：「神岳峰高，尾閭水急。」問：「如何是大
GA031n0032_p0087a03║明家風？」師曰：「神鶯頂上軒睂坐，黃鵠岫中昻首行。」云：「未
GA031n0032_p0087a04║審意旨如何？」師曰：「會即便會，覓甚麼意旨！」僧珍重便去。
GA031n0032_p0087a05║師曰：「聽取一偈：榾㭾火殘飛白灰　老僧身上白如雪地
GA031n0032_p0087a06║爐宴坐人不知　蒼狖山西呌明月久立珍重，後居邑之
GA031n0032_p0087a07║銅山，作菴名『無畏』」。建中靖國初，軾自儋耳，還至崑陵，以
GA031n0032_p0087a08║疾告老。琳往問疾，有詩贈答。始琳之在銅山也，院有松
GA031n0032_p0087a09║合抱，郡將治屋索材，將往伐之。琳知之，預命削皮題詩，
GA031n0032_p0088a01║其二云：大夫去作棟梁材　無復清隂護緑苔只恐夜深
GA031n0032_p0088a02║明月下　悞他千里鶴飛來縣尉至，讀其詩乃止。政和七
GA031n0032_p0088a03║年，琳老，朝廷崇右道教，詔「凡僧尼皆頂冠」，琳獨不受命，
GA031n0032_p0088a04║縣遣尉諭之。四月初三日，師即集其徒，趺坐而逝。遺言
GA031n0032_p0088a05║以二缶覆其軀，瘞山後。
GA031n0032_p0088a06║第八代
GA031n0032_p0088a07║　淨慧儀禪師秀州人，二月初五日示寂。
GA031n0032_p0088a08║第九代
GA031n0032_p0088a09║　覺潤雲禪師信州人，十一月三日示寂。
GA031n0032_p0089a01║第十代
GA031n0032_p0089a02║　玄應仁禪師台州人，九月初十日示寂。
GA031n0032_p0089a03║第十一代
GA031n0032_p0089a04║　普明舜禪師建寧人，八月初三日示寂。
GA031n0032_p0089a05║第十二代
GA031n0032_p0089a06║　大悟裕禪師台州人，正月初一日示寂。
GA031n0032_p0089a07║第十三代
GA031n0032_p0089a08║　佛日大慧禪師宣州城奚氏子，諱宗杲，字曇晦。夙有英
GA031n0032_p0089a09║氣，年十二，入鄉校。一日，因與同窗戲，以硯投之，悞中先
GA031n0032_p0090a01║生帽，償金而歸，曰：「大丈夫讀世間書，曷若究出世法師！」即
GA031n0032_p0090a02║詣東山慧雲院，事慧齊。年十七，薙髮具毘尼，偶閱古《雲
GA031n0032_p0090a03║門錄》，恍若舊習，往依廣教珵禪師。棄游四方，從曹洞諸
GA031n0032_p0090a04║老宿。既得其說，去登寶峰謁湛堂凖禪師，一見異之，俾
GA031n0032_p0090a05║侍巾裓，指以入道㨗徑。師橫機無所讓，堂訶曰：「汝曾未
GA031n0032_p0090a06║悟，病在意識領解，則為所知障。」堂疾革，囑師曰：「吾去後，
GA031n0032_p0090a07║當見川勤，必能盡子機用。」（勤，即圓悟。）堂卒，師為堂求塔銘于
GA031n0032_p0090a08║無盡居士。無盡門庭高，少許可，與師一言相契，下榻延
GA031n0032_p0090a09║之，名師菴曰「妙喜」。洎後再謁，且囑令見圓悟師。至天寧，
GA031n0032_p0091a01║一日聞悟陞堂，舉僧問雲門：「如何是諸佛出身處？」門曰：
GA031n0032_p0091a02║「東山水上行。」「若是天寧即不然。」忽有人問：「如何是諸佛
GA031n0032_p0091a03║出身處？」「只向他道，熏風自南來，殿閣生微涼。」師於言下
GA031n0032_p0091a04║忽然前後際斷。悟曰：「也不易你得到這田地。可惜𣦸了
GA031n0032_p0091a05║不能得活，不疑言句是為大病。不見道，懸崖撒手，自肯
GA031n0032_p0091a06║承當，絕後再蘓，欺君不得，須信有這箇道理。」遂令居擇
GA031n0032_p0091a07║木堂，為不𨤲務侍者，日同士大夫入室。（擇木，乃朝士止息處。）悟每
GA031n0032_p0091a08║舉「有句無句，如藤倚樹。」問之，師纔開口，悟便曰：「不是，不
GA031n0032_p0091a09║是。」經半載，遂問悟曰：「聞和尚當時在五祖，曾問這話。不
GA031n0032_p0092a01║知五祖道甚麼？」悟笑而不答，師曰：「和尚當時須𡭊眾問，
GA031n0032_p0092a02║如今說亦何妨？」悟不得已，謂曰：「我問：『有句無句，如藤倚
GA031n0032_p0092a03║樹，意旨如何？』祖曰：『描也描不成，畫也畫不就。』又問：『樹倒
GA031n0032_p0092a04║藤枯？』祖曰：『相隨來也。』」師當下釋然，曰：「我會也。」悟遂舉數
GA031n0032_p0092a05║因緣詰之，師酬𡭊無滯。悟曰：「始知吾不汝欺。」遂著《臨濟
GA031n0032_p0092a06║正宗》付之，令分座室中，握竹箆以騐學者，叢林浩然歸
GA031n0032_p0092a07║重，名振京師。右丞相呂公舜徒，奏賜紫衣、「佛日」之號。趨
GA031n0032_p0092a08║吳，度夏虎丘，閱《華嚴》至「菩薩登第七地，證無生法忍」，洞
GA031n0032_p0092a09║曉問湛堂殃崛摩羅持鉢產婦家因緣。時圓悟詔住雲
GA031n0032_p0093a01║居，師往省，命師居第一座。冬至秉拂，昭覺禪師出眾問
GA031n0032_p0093a02║曰：「睂間掛劒時如何？」師曰：「血濺梵天。」圓悟于座下，以手
GA031n0032_p0093a03║約云：「住！住！問得極好，答得更奇。」元乃歸眾，叢林由是改
GA031n0032_p0093a04║觀。悟歸蜀，師于雲居山後古雲門舊址，創菴以居，學者
GA031n0032_p0093a05║雲集。久之，入閩，結茅于長樂洋嶼，從之得法者十三人。
GA031n0032_p0093a06║又徙小溪雲門庵。紹興丁巳，應張丞相魏公浚命主徑
GA031n0032_p0093a07║山。開堂僧問：「人天普集，𨕖佛塲開，祖令當行，如何舉唱？」
GA031n0032_p0093a08║師曰：「鈍鳥逆風飛。」曰：「徧界且無尋覓處，分明一點座中
GA031n0032_p0093a09║圓。」師曰：「人間無水不朝東。」復有僧競出，師約住云：「假使
GA031n0032_p0094a01║大地盡末為塵，一一塵有一口，一一口具無礙廣長舌
GA031n0032_p0094a02║相，一一舌相出無量差別音聲，一一音聲發無量差別
GA031n0032_p0094a03║言詞，一一言詞有無量差別妙義。如上塵數納僧，各各
GA031n0032_p0094a04║具如是口，如是舌，如是音聲，如是言詞，如是妙義，同時
GA031n0032_p0094a05║致百千問難，問問各別，不消長老咳嗽一聲，一時答了。
GA031n0032_p0094a06║乗時於其中間，作無量無邊廣大佛事，一一佛事周徧
GA031n0032_p0094a07║法界。所謂『一毛現神變，一切佛同說，經於無量劫，不得
GA031n0032_p0094a08║其邊際』，便恁麼去，鬧𤍠門庭即得。正眼觀來，正是『業識
GA031n0032_p0094a09║𣴭𣴭，無本可據。』祖師門下，一點也用不著，况復勾章棘
GA031n0032_p0095a01║句，展弄詞鋒，非唯埋沒從上宗乗，亦乃笑破衲僧鼻孔。
GA031n0032_p0095a02║所以道『毫𨤲繫念，三塗業因；瞥爾生情，萬劫覊鎻。聖名
GA031n0032_p0095a03║凡號，盡是虛聲；殊相劣形，皆為幻色。汝欲求之，得無累
GA031n0032_p0095a04║乎？及其厭之，又成大患。』看他先聖恁麽告報，如國家兵
GA031n0032_p0095a05║噐，豈得已而用之？本分事上亦無這箇消息，山僧今日
GA031n0032_p0095a06║如斯舉唱，大似無夢說夢，好肉剜瘡，檢點將來，合喫拄
GA031n0032_p0095a07║杖，只今莫有下得毒手者麽？若有，堪報不報之恩，共助
GA031n0032_p0095a08║無為之化。如無，倒行此令去也。」驀拈拄杖云：「橫按鏌鎁
GA031n0032_p0095a09║全正令，太平寰宇斬癡頑。」卓拄杖，喝一喝，便下座。少卿
GA031n0032_p0096a01║馮公檝問曰：「和尚常言不作這蟲豸，為甚麽今日敗闕？」
GA031n0032_p0096a02║師曰：「盡大地是箇杲上座，你作麽生見？」馮公擬議，師便
GA031n0032_p0096a03║掌，時羣寮失色。馮大笑曰：「長老與檝佛法相見。」曩時師
GA031n0032_p0096a04║與同叅超然居士趙表之，每以不宦游出世為戒。時表
GA031n0032_p0096a05║之辟宗正，師赴徑山，適晤官驛，師述偈見意云：超然妙
GA031n0032_p0096a06║喜兩同叅　驀地相逢各負慚我去住山君躍馬　前三三
GA031n0032_p0096a07║與後三三明年眾將一千，皆諸方角立之士。師行首山
GA031n0032_p0096a08║令，起臨濟宗，憧憧往來，其門如市，學徒咨扣，日入玄奥，
GA031n0032_p0096a09║規䋲不立，而法社肅如也。給事馮公坐夏山中，館不動
GA031n0032_p0097a01║軒，日只一食，長坐不臥，遣道謙往零陵問訊紫巖居士。
GA031n0032_p0097a02║謙中途打發大事，及歸，師于半山亭，望見便云：「這漢和
GA031n0032_p0097a03║骨都換了也。」謙聞，大驚云：「這些驗人處，設使釋迦、達摩
GA031n0032_p0097a04║亦不讓。」次年，坐夏者一千七百有奇，自真贊云：「一千七
GA031n0032_p0097a05║百痴衲子，圍繞這個無明叟。」以神龍未有封號，敷奏于
GA031n0032_p0097a06║朝，蒙賜侯曰「廣潤」，廟曰「靈澤」。庚申，剏建千僧閣，參政李
GA031n0032_p0097a07║邴漢老作記。（別録）是年，侍郎張公九成、狀元汪公應辰，登
GA031n0032_p0097a08║山問道，談格物之旨。又問臨濟因緣，得大自在，嘗曰：「九
GA031n0032_p0097a09║成每聞徑山老人所舉因緣，豁然四達，如千門萬戶，不
GA031n0032_p0098a01║消一踏而開，非出常情，莫知我二人落處。然九成了末
GA031n0032_p0098a02║後大事，實在徑山，此瓣香不敢孤負他也。」明年，張公以
GA031n0032_p0098a03║父卒，登山修崇，請師陞座，因說圓悟謂張昭遠鐵剗禪，
GA031n0032_p0098a04║山僧以無垢禪如神臂弓，乃偈曰：神臂弓一發　透過千
GA031n0032_p0098a05║重甲子細拈來看　當甚臭皮襪未幾，遭論列，以張坐議
GA031n0032_p0098a06║朝廷，除三大帥事，因及徑山主僧應而和之，追牒責衡
GA031n0032_p0098a07║州。先是元豐戊午，師始出家慧雲院，塑釋迦像。有異人
GA031n0032_p0098a08║丁生，語寺僧曰：「若像之毁，是人嬰禍。」于時，慧雲後昆忘
GA031n0032_p0098a09║丁生之讖，毁像新之，正此日七月。至貶所時，昭遠知臨
GA031n0032_p0099a01║川，師以偈戲之曰：小郡知州說大禪　因官置到氣衝天
GA031n0032_p0099a02║常攜剗子勘禪客　誰知不直半文錢昭遠戲酬偈曰：小
GA031n0032_p0099a03║菴菴主放憨痴　愛向人前說是非只因一句臭皮韈　幾
GA031n0032_p0099a04║乎斷送老頭皮師初到衡陽諸處，道友送錢米，遣兩侍
GA031n0032_p0099a05║者往嶽山、溈山散處齋僧，衡人初不知是說，因普說。方
GA031n0032_p0099a06║與言：「宣律師問韋䭾天神：『世間功德何者最大？』曰：『齋僧
GA031n0032_p0099a07║功德最大。』」人即聽信，稍知歸向焉。師居廖季繹通直之
GA031n0032_p0099a08║西園，四方衲子雲委川會，攍糧景從，庵無以容。十七年，
GA031n0032_p0099a09║侍者冲密、慧然，錄師與衲子問答語，請名師目之曰《正
GA031n0032_p0100a01║法眼藏》。示眾云：「古人道：『大智無分別，大用無理事，如月
GA031n0032_p0100a02║印千江，似波隨眾水。』且那箇是無分別底大智？那箇是
GA031n0032_p0100a03║無理事底大用？莫是問一答十，辯㵼懸河，是大智麽？莫
GA031n0032_p0100a04║是麤言及細語，皆歸第一義，掀倒䋲牀，喝散大眾，欄腮
GA031n0032_p0100a05║贈掌，拂袖便行，擬議思量，劈口便𡎺之類是大用麽？若
GA031n0032_p0100a06║作遮般見解，莫道我是衲僧，便做他衲僧門下，提破草
GA031n0032_p0100a07║鞋，挈骨董袋底奴子，也未得在。善知識實悟實証，而大
GA031n0032_p0100a08║法不明。為人時，未免以自悟自證處指似人，瞎却人眼。
GA031n0032_p0100a09║况無悟證學語之流，瞎人眼不在言也。此事大難，沒量
GA031n0032_p0101a01║大人到這裏無插足處，你小根無知魔子輩，如何敢造
GA031n0032_p0101a02║次開大口？你試靜處坐地，微細揣摩你方寸裏，還實到
GA031n0032_p0101a03║不疑之地也未？若實未到，我却賞你放得過把得定，不
GA031n0032_p0101a04║受人走作。遮般的，喚作地獄滓。十方施主一粒米、一莖
GA031n0032_p0101a05║菜，將來供給你，只要你道業成就，同趣佛乗，求異世他
GA031n0032_p0101a06║生福報。道業不明，如何消得？你諸人决欲紹繼此箇門
GA031n0032_p0101a07║風，直須心境一如，方有少分相應。你莫見我說恁麽事，
GA031n0032_p0101a08║便閉目藏睛，做𣦸模樣，硬差排心與境一如，遮個儘你
GA031n0032_p0101a09║伎倆，如何差排？你要得真個心境一如麽？直須啐地折、
GA031n0032_p0102a01║嚗地斷，拈却髑髏裏作𡚶想底，將第八識斷一刀，自然
GA031n0032_p0102a02║不着差排。你不見巖頭和尚有言：『纔有所重，便成窠臼。』
GA031n0032_p0102a03║你諸人一生在叢林，參尋此事，無所得者，不在言也。其
GA031n0032_p0102a04║間多有頭白齒黃，坐在窠臼裏，一生出頭不得，都不知
GA031n0032_p0102a05║非。向古人言句上得些滋味者，以奇言妙句為窠臼；于
GA031n0032_p0102a06║經教中聲名句義上得滋味者，以經教為窠臼；於古人
GA031n0032_p0102a07║公案上得滋味者，以古人問答、代語、別語、抑揚語、褒貶
GA031n0032_p0102a08║語為窠臼；于心性上得滋味者，以三界唯心萬法唯識
GA031n0032_p0102a09║為窠臼；于寂然無言無說處得滋味者，以閉目藏睛、威
GA031n0032_p0103a01║音那畔，坐在黑山下、鬼窟裏，不動為窠臼；于目用動轉
GA031n0032_p0103a02║施為處得滋味者，以揚睂瞬目、舉覺提撕為窠臼；謂法
GA031n0032_p0103a03║不在言語上、不在情識上、不在舉動施為處，錯認業識
GA031n0032_p0103a04║為佛性，於此得滋味者，以擊石火閃電光為窠臼。如上
GA031n0032_p0103a05║所說，皆于得滋味處有所重，若無大丈夫氣槩，退步知
GA031n0032_p0103a06║非，即以所重處，便作奇特想、玄妙想、安穩想、究竟想、解
GA031n0032_p0103a07║脫想。作如是等想者，佛出世亦不奈何，教中謂之癡闇
GA031n0032_p0103a08║惑。何以故？為你癡，故執邪為正；為你闇，故墮在所重處，
GA031n0032_p0103a09║不能動轉。若于心無所起、于法無所著，則無所重。無所
GA031n0032_p0104a01║重，則自然赤骨力地，無欲無依，於法自在。你即今便要
GA031n0032_p0104a02║恁麽相應亦不難，但於心平等無所𣑱著。如何是𣑱著？
GA031n0032_p0104a03║作眾生想、佛想、世間想、出世間想、求出離想、求佛智想，
GA031n0032_p0104a04║皆名𣑱著。你但向欲起未起時，猛著精彩一躍跳出來，
GA031n0032_p0104a05║此心朗然獨脫，纔覺恁麽，便轉向上面去，自然頭頭上
GA031n0032_p0104a06║明，物物上顯。得到恁麽田地，亦不得采顧著。若采顧著，
GA031n0032_p0104a07║則有所重，纔有所重，此心即滲漏矣。只名滲漏心，不名
GA031n0032_p0104a08║平等心。謂平等者，善與惡等，背與向等，理與事等，凡與
GA031n0032_p0104a09║聖等，量與無量等，體與用等，遮個道理，唯證者方知。諸
GA031n0032_p0105a01║人若未證，直須證取，證得了，方得名為真出家兒。若心
GA031n0032_p0105a02║不正，向心外取證，此名出家外道，不堪為種草。此心廣
GA031n0032_p0105a03║大，無分劑，無邊表，塵沙諸佛成等正覺，山河大地萬象
GA031n0032_p0105a04║森羅皆不出此心，此心能與一切安名立字。一切與伊
GA031n0032_p0105a05║安名立字不得，故諸佛諸祖，不得已隨你顛倒，著個名
GA031n0032_p0105a06║字，喚作『真如佛性』、『菩提涅槃』。强立種種差別異號，為你
GA031n0032_p0105a07║眾生界中，見解偏枯。有種種差別，故立此差別名號，令
GA031n0032_p0105a08║汝于差別處，識取此無差別底心，非是此心有差別也。
GA031n0032_p0105a09║所以僧問馬祖：『如何是佛祖？』曰：『即心是佛。』你若實證實
GA031n0032_p0106a01║悟，不信此心决定是佛，只此即心是佛，便是差別因緣。
GA031n0032_p0106a02║佛言，欲以譬喻而顯示，終無有喻能喻此。說箇廣大，已
GA031n0032_p0106a03║是限量他了也。况以限量心，欲入此廣大境界，縱然入
GA031n0032_p0106a04║得，如持蠡酌海，一蠡縱滿，能得幾何？然只遮蠡中之水，
GA031n0032_p0106a05║未入蠡時，即是無限量底水，為你境界，只如此大，生滿
GA031n0032_p0106a06║足想，故此無限量境界，亦隨你噐量滿足，非是大海水
GA031n0032_p0106a07║只有許多。故佛有言，譬如大海不讓小流，乃至蚊䖟及
GA031n0032_p0106a08║阿修羅飲其水者，皆得充滿。此水喻心，蚊䖟、阿修羅喻
GA031n0032_p0106a09║大小差別，此心體上，本無若干差別，汝但不起諸見，識
GA031n0032_p0107a01║取此心，種種差別，亦自識得矣。先聖尚不許執此心為
GA031n0032_p0107a02║實，心外更有什麽實底物，為你作障難？我今拖泥帶水，
GA031n0032_p0107a03║亦是不得已，為提獎嬌兒，撫憐愛子，老婆心切，故牽枝
GA031n0032_p0107a04║引蔓，你莫記我說底便以為是。今日恁麽說，明日又却
GA031n0032_p0107a05║不恁麽說。你纔恁麽，我却不恁麽。你不恁麽時，我却恁
GA031n0032_p0107a06║麽。你向那頭尋我住處，只我亦自不知住處，他人又如
GA031n0032_p0107a07║何尋得？遮箇是活底門戶，𣦸却見行，方可入作。而今學
GA031n0032_p0107a08║人，將少分精進禮佛、持誦、戒身口意以為資糧，希求證
GA031n0032_p0107a09║取，有什麽交涉？大似癡人埋頭向西走，欲取東邊物，轉
GA031n0032_p0108a01║走轉背、轉急轉遲。此是無為、無漏、無功用大法門，若起
GA031n0032_p0108a02║纖毫取證心，則背馳矣。如何欲憑些小有為功行，便擬
GA031n0032_p0108a03║希求？所以古人見得太近，故云『我坐地看你究取』，又云
GA031n0032_p0108a04║『我立地看你究取』，即不曾教你起模畫樣，積功累德，希
GA031n0032_p0108a05║望成道。縱你希望得成，隨成即壞，徒自疲勞。你莫見恁
GA031n0032_p0108a06║麽道了，便撥無因果作地獄業，以平常無事，喚作無佛
GA031n0032_p0108a07║法知見。飢來喫飯，困來即眠，以此為無修證，以此為無
GA031n0032_p0108a08║功用。且莫錯會好，荷擔此事，也須是箇渾剛打就、生鐵
GA031n0032_p0108a09║成底漢始得，豈容你小根小噐造次承當。不見臨濟三
GA031n0032_p0109a01║問黃檗佛法的大意，三度被打，後得大愚點破，遂忽
GA031n0032_p0109a02║然大悟，不覺失聲云：『噁！元來黃檗佛法無多子。』愚云：『你
GA031n0032_p0109a03║適來覓有過無過，而今却言黃檗佛法無多子，你見箇
GA031n0032_p0109a04║甚麽，便恁麽道。』臨濟于大愚脇下𡎺兩𡎺，愚遂托開，云：
GA031n0032_p0109a05║『汝師黃檗，非干吾事，你諸人參禪，還得恁麽也未？』雲菴
GA031n0032_p0109a06║和尚頌云：資糧更不著些些　岐路年深恐轉賖直下痛
GA031n0032_p0109a07║施三頓棒　夜來依舊宿蘆花又頌臨濟悟旨云：便言黃
GA031n0032_p0109a08║蘗無多法　大丈夫兒豈自垂脇下兩拳明有信　不從黃
GA031n0032_p0109a09║蘗付將來又端和尚頌云：一拳拳倒黃寉樓　一踢踢翻
GA031n0032_p0110a01║鸚鵡洲有意氣時添意氣　不風流處也風流據遮兩箇
GA031n0032_p0110a02║老漢頌，便可承嗣臨濟，作他兒孫，真不忝竊。古來幸有
GA031n0032_p0110a03║恁麽體格，如何略不着些眼腦，看是個甚麽道理？此事
GA031n0032_p0110a04║如青天白日，有甚麽遮障？諸方有奇特差別海蠡兒禪，
GA031n0032_p0110a05║曲曲折折。此語又是討他，那語又是識破，遮語又是不
GA031n0032_p0110a06║上他鉤線，不入他圈䙡。遮語又是偏正回互，遮語又是
GA031n0032_p0110a07║尊堂有諱，不敢當頭。又有一種以《楞嚴》、《宗鏡》，臨濟偈語
GA031n0032_p0110a08║所說，眼見耳聞無非是心，更非別法。引：通玄峰頂　不是
GA031n0032_p0110a09║人間心外無法　滿目青山之類為證，謂之根脚下事，謂
GA031n0032_p0111a01║之基趾，謂之綿密地。你不妨會得好，若恁麽會，豈不是
GA031n0032_p0111a02║認物為心？既是你心，又要認他作麽？又有一種，將臨濟
GA031n0032_p0111a03║三玄、雲門三句，逐句解說，以《傳燈》、《廣燈》祖師言句，各分
GA031n0032_p0111a04║門類。以「一塵纔起，大地全收」、「一毛頭師子，百億毛頭師
GA031n0032_p0111a05║子現」、「盡大地是箇解脫門，盡大地是沙門一隻眼」、「若人
GA031n0032_p0111a06║識得心，大地無寸土」、「山河大地，明暗色空」、「咸是妙明真
GA031n0032_p0111a07║心中」之類，配為體中玄，函蓋乾坤句。以「三脚驢子弄蹄
GA031n0032_p0111a08║行」、「鋸解秤椎」、「火裏蝍蟟吞大蟲」、「文殊起佛見法見，貶向
GA031n0032_p0111a09║二鐵圍山」、「東山水上行」、「北斗裏藏身」，凡語言注解不得
GA031n0032_p0112a01║處，便道「蚊子上鐵牛，無你下嘴處」，如此之類，謂之句中
GA031n0032_p0112a02║玄，截斷眾流句。如「蹋着秤椎硬似鐵」、「蹋破草鞋赤脚走」、
GA031n0032_p0112a03║「饑來喫飯困來打眠」、「山是山水是水」、「行但行坐但坐」、「大
GA031n0032_p0112a04║盡三十日，小盡二十九」，將如此之類，謂之玄中玄，隨波
GA031n0032_p0112a05║逐浪句。豈不見汾陽和尚頌云：三玄三要事難分　得意
GA031n0032_p0112a06║忘言道易親一句明明該萬象　重陽九日菊花新此老
GA031n0032_p0112a07║子，明明為你指出臨濟骨髓，却來逐句下解注。謂「三玄
GA031n0032_p0112a08║三要事難分」是總頌，「得意忘言道易親」是體中玄，「一句
GA031n0032_p0112a09║明明該萬象」是句中玄，「重陽九日菊花新」是玄中玄。此
GA031n0032_p0113a01║是前輩中，負大名望，有真實悟處。而大法不明，無師承，
GA031n0032_p0113a02║杜𢰅如此瞎眾生眼。其餘禆販之流，不在言也。想汾陽
GA031n0032_p0113a03║老人，未肻點頭在，分明向你道：『三玄三要事難分，得意
GA031n0032_p0113a04║忘言道易親。一句明明該萬象，重陽九日菊花新。』恁麽
GA031n0032_p0113a05║道了，更將鉢盂安柄。莫道你負大名，具大辯才，有大智
GA031n0032_p0113a06║慧，便是達磨大師出來，作遮般去就，政好捉來活埋，免
GA031n0032_p0113a07║致教壞人家男女。一盲引眾盲，問着三要，却注解不得。
GA031n0032_p0113a08║便將同德山托鉢、巖頭末二句、南泉斬猫猊、百丈野狐、
GA031n0032_p0113a09║歸宗斬蛇、大隋燒畬、趙州勘婆子勘菴主、睦州擔板、陳
GA031n0032_p0114a01║撡尚書勘僧、玄沙敢保老兄未徹在、洞山道即太煞只
GA031n0032_p0114a02║道得八成、達磨隻履西歸，如此之類，皆謂之末後句。便
GA031n0032_p0114a03║引洛浦云：『末後一句，始到牢關，把斷要津，不通凡聖。』任
GA031n0032_p0114a04║從天下樂欣欣，我獨不肻，謂之『我為法王，于法自在。』任
GA031n0032_p0114a05║你學者逞盡神通，逞盡伎倆，我只一向把住不許。你謂
GA031n0032_p0114a06║之牢關，直待舉立僧住院，密室口耳傳授。如斯之類，自
GA031n0032_p0114a07║毁正因，返行魔說。又有一種道，南泉斬猫兒、百丈野狐、
GA031n0032_p0114a08║歸宗斬蛇、大隋燒畬、趙州勘婆子勘菴主之類，謂之建
GA031n0032_p0114a09║立門庭。本無恁麽事，貴要羅籠學者。又有一種，以偏正
GA031n0032_p0115a01║回互為宗旨，如洞山與雲居過水次，洞山問：『水深多少？』
GA031n0032_p0115a02║云：『不濕。』山云：『麤人。』雲居却問：『水深多少？』云：『不乾。』謂水諱
GA031n0032_p0115a03║濕，而當頭道濕，不能回互，謂之麤人。雲居却云不濕，是
GA031n0032_p0115a04║觸諱而不能回互。洞山道不乾，乃有語中無語。何謂有
GA031n0032_p0115a05║語？不乾是。何謂無語？不乾是。不乾乃是濕，是活語，能回
GA031n0032_p0115a06║互不觸諱故也。又以黑白圈兒，作五位形相，以全黑圈
GA031n0032_p0115a07║兒，為威音那畔。父母未生，空劫以前，混沌未分事，謂之
GA031n0032_p0115a08║正位。以二分黑一分白圈兒，為正中偏。却來白處說黑
GA031n0032_p0115a09║底，又不得犯着黑字，犯着黑字，即觸諱矣。更引洞山頌
GA031n0032_p0116a01║云：『正中偏，三更初夜月明前。』謂能回互。只言三更，三更
GA031n0032_p0116a02║是黑，初夜是黑。月明前是黑，不言黑，而言『三更初夜月
GA031n0032_p0116a03║明前』，是能回互，不觸諱。以兩分白一分黑圈兒，為偏中
GA031n0032_p0116a04║正。却來黑處說白底，而不得犯白底消息。云：『偏中正，失
GA031n0032_p0116a05║曉老婆逢古鏡。』不言明與白，而言失曉與古鏡，是能回
GA031n0032_p0116a06║互。明與白字而不觸諱，葢失曉是暗中之明，古鏡亦是
GA031n0032_p0116a07║暗中之明。老婆頭白，不說白而言老婆，白在其中矣，能
GA031n0032_p0116a08║回互白字故也。又說正中來頌云：『正中來，無中有路隔
GA031n0032_p0116a09║塵埃。』或云出塵埃。謂凡有言句，皆無中唱出。便自挾妙
GA031n0032_p0117a01║了也，無不從正位中來。或明或暗，或至或到，皆妙挾通
GA031n0032_p0117a02║宗。凡一位皆具此五事，如掌之五指，無少無剩。兼中至，
GA031n0032_p0117a03║謂兼黑兼白，兼偏兼正而至。何謂至？如人歸家未到，而
GA031n0032_p0117a04║至別業，乃在途為人邊事，亦能回互，妙在體前。兼中到，
GA031n0032_p0117a05║謂兼前四位，皆挾妙而歸正位，謂之『折合歸來炭裡坐』，
GA031n0032_p0117a06║亦是說黑處，而回互黑字，不道黑而言炭。或者又謂，曹
GA031n0032_p0117a07║山有言：『正位者即空界也，一向無物；偏位者即色界也，
GA031n0032_p0117a08║內有種種諸雜萬象。』兼中至者，捨事入理。正中來者，背
GA031n0032_p0117a09║理就事。兼帶者，即㝠應眾緣，不隨諸有，非𣑱非淨，無正
GA031n0032_p0118a01║無偏。故云：『虛玄要道，無著真宗。』從上先德，推此一位最
GA031n0032_p0118a02║妙最玄，須是審詳辯明當體。又說，五位皆三字成句，偏
GA031n0032_p0118a03║正上下回互，而不犯中。中即正位也，說理說事。教有明
GA031n0032_p0118a04║文，教外單傳直指之道。果如是否？若果如是，討甚好曹
GA031n0032_p0118a05║山邪！又引浮山作大陽真讃曰：『黑狗爛銀蹄。』自注云：『此
GA031n0032_p0118a06║語正位中有偏位。黑狗是正位，爛銀蹄是偏位。』『白象崑
GA031n0032_p0118a07║崙騎。』自注云：『此語偏位中有正位。』『于斯二無礙。』自注云：
GA031n0032_p0118a08║『此語不墮有無二邊。』所以洞山云：『不落有無誰敢和？』『木
GA031n0032_p0118a09║馬火中嘶。』自注云：『妙挾。』然雖妙挾，而虛玄唱道者也。似
GA031n0032_p0119a01║遮般說話，須教你燒頂煉臂，發誓願不得𡚶傳。然後分
GA031n0032_p0119a02║付，亦謂之末後句。」師舉了遂彈指云：「好掩彩底禪！若是
GA031n0032_p0119a03║皮下有點血底，還肯喫遮茶飯麽？我且問你，臘月三十
GA031n0032_p0119a04║日，四大相將解散，平昔記持學得底，還回互得麽？回互
GA031n0032_p0119a05║時還着意也無？當恁麽時，心識已昏，如何回互？既回互
GA031n0032_p0119a06║不得，定撞入驢胎馬腹中，隨業受報。當此之時，欲觸諱
GA031n0032_p0119a07║作麤人，亦不可得。况能敵他生𣦸耶！」又有商量洞山示
GA031n0032_p0119a08║眾云：「向時作麽生？奉時作麽生？功時作麽生？共功時作
GA031n0032_p0119a09║麽生？功功時作麽生？」時有僧問：「如何是向？」山云：「喫飯時
GA031n0032_p0120a01║作麽生？」「如何是奉？」云：「背時作麽生？」「如何是功？」云：「放下鉏
GA031n0032_p0120a02║頭時作麽生？」「如何是共功？」云：「不得色。」「如何是功功？」云：「不
GA031n0032_p0120a03║共向時作麽生？」謂「趣向此事。」答曰：「喫飯時作麽生？」謂：「此
GA031n0032_p0120a04║事不可喫飯時，無功勳而有間斷也。」「奉時作麽生？」奉乃
GA031n0032_p0120a05║承奉也。如人奉尊長，先致敬而後承奉。向乃功勳之所
GA031n0032_p0120a06║立，纔向即有承奉之義。答曰：「背時作麽生？」謂：「此事無間
GA031n0032_p0120a07║斷。」奉時既爾，而背時亦然。言背即奉之義，蓋奉背皆功
GA031n0032_p0120a08║勳也。「功時作麽生？」功即用也。答曰：「放下鉏頭時作麽生？」
GA031n0032_p0120a09║把鉏頭是用，放下鉏頭是無用。洞山之意謂，用與無用
GA031n0032_p0121a01║皆功勳也，亦是無間斷之義。「共功時作麽生？」謂：「法與境
GA031n0032_p0121a02║敵。」答曰：「不得色。」乃法與境，不得成一色。正用時是顯箇
GA031n0032_p0121a03║無用底，無用即用也。若作一色，即是十成死語。洞山宗
GA031n0032_p0121a04║旨，語忌十成。故曰不得色，乃活語也。「功功時作麽生？」謂
GA031n0032_p0121a05║法與境皆空，謂之無功用大解脫。故曰不共，乃無法可
GA031n0032_p0121a06║共。不共之義，全歸功勳邊。如法界事事無礙是也。你靣
GA031n0032_p0121a07║前無我，我面前無你。所以夾山道：「此間無老僧，目前無
GA031n0032_p0121a08║闍𥠖。」是也。如此之說，皆趣向承奉，于日用四威儀內，成
GA031n0032_p0121a09║就世間出世間，無不周旋。謂之功勳五位。你道他古人
GA031n0032_p0122a01║意果如是乎？若只如此，有甚奇特，只是口傳心授底葛
GA031n0032_p0122a02║藤，既不如是，且古人意畢竟作麽生？妙喜為你下箇注
GA031n0032_p0122a03║脚，也要諸方檢點。不見汾陽道：「面目見在，一任揀取。」故
GA031n0032_p0122a04║淨名云：「但除其病，而不除法。」又《首楞嚴》云：「汝以緣心聽
GA031n0032_p0122a05║法，此法亦緣。」古人一言半句，雖是垂慈，皆在未屙已前
GA031n0032_p0122a06║著到，如三玄三要、四種料揀、十智同真，亦是遮箇道理。
GA031n0032_p0122a07║妙喜恁麽說，不是貶剝諸方，且要箇中人辨明緇素而
GA031n0032_p0122a08║已。又有一種，也不在言語上，也不在古人公案上，也不
GA031n0032_p0122a09║在心性上，也不在玄妙上，也不在有無得失邊，如火相
GA031n0032_p0123a01║似，觸着便燒，非離真而立處，立處即真。信手拈來，超今
GA031n0032_p0123a02║越古，一句來一句去，末後多一句，便是得便宐。似遮般
GA031n0032_p0123a03║底，只是弄箇業識癡團，便謂無因果無報應，亦無人亦
GA031n0032_p0123a04║無佛，飲酒食肉不礙菩提，行盗行[婬-壬+(工/山)]無妨般若。如此之
GA031n0032_p0123a05║流，正是師子身中蟲，自食師子身中肉。永嘉所謂「豁達
GA031n0032_p0123a06║空，撥因果，莽莽蕩蕩招殃禍」是也。有一種商量古人公案，
GA031n0032_p0123a07║謂之針線工夫，又謂之郎君子弟禪。如商量女子出定
GA031n0032_p0123a08║語云：「文殊是七佛之師，為甚麽出女子定不得？」云：「文殊
GA031n0032_p0123a09║與女子無緣。」「罔明是初地菩薩，為甚麽出得女子定？」云：
GA031n0032_p0124a01║「與女子有緣。」下語云：「[宋-木+免]有頭，債有主。」又有商量道：「文殊
GA031n0032_p0124a02║不合有心，所以出不得；罔明無意，所以出得。」下語云：「有
GA031n0032_p0124a03║心用處還應錯，無意求時却宛然。」又有商量道：「文殊為
GA031n0032_p0124a04║甚麽出女子定不得？」「杓柄在女子手裏。」「罔明為甚麽出
GA031n0032_p0124a05║得？」「如蟲禦木。」又云：「因風吹火。」又云：「爭奈女子何？」邪解甚
GA031n0032_p0124a06║者，至于作入定勢，又作出定勢。推一推，彈指一下，哭蒼
GA031n0032_p0124a07║天數聲，伏惟尚饗，拂袖之類。冷地看來，慙惶殺人。又芭
GA031n0032_p0124a08║蕉云：「你有拄杖子，我與你拄杖子；你無拄杖子，我奪却
GA031n0032_p0124a09║你拄杖子。」商量云：「你若是遮般人，我與你說這般話，謂
GA031n0032_p0125a01║之與你拄杖子。你不是遮般人，我當面換却你眼睛，謂
GA031n0032_p0125a02║之奪却你拄杖子。」下語云：「量才補職。」又云：「看樓打樓。」又
GA031n0032_p0125a03║有商量道：「有無與奪是擒縱。」學者似恁見解，如麻似粟。
GA031n0032_p0125a04║如上所說，皆口傳心授，露布葛藤，印板上打來，模子裏
GA031n0032_p0125a05║脫出，非唯自𧩂，亦乃𧩂他古人，此是諸方學得底海蠡
GA031n0032_p0125a06║禪，諸上座還信得及麽？不見道：「垂慈則有法，無法不垂
GA031n0032_p0125a07║慈。識取鉤頭意，莫認定盤星。」我遮裏是海蚌禪，開口便
GA031n0032_p0125a08║見心肝五藏，羞珍異寶都在面前，閉却口時何處覓伊
GA031n0032_p0125a09║縫罅？不是强為，法本如是。諸上座光陰可惜，各各趂色
GA031n0032_p0126a01║力强健，猛着精神了取，莫愛他奇特，奇特處賺悞人，雜
GA031n0032_p0126a02║毒在心識裏。他時後日莫道得力，只死時也死得不瞥
GA031n0032_p0126a03║脫，更說甚麽敵他生死。世間無明煩惱却有限量，一念
GA031n0032_p0126a04║識破，則當體寂滅。惡知惡見法塵煩惱無限量，能障道
GA031n0032_p0126a05║眼，使得你心識晝夜不停，謗佛法僧，造地獄業。雖是善
GA031n0032_p0126a06║因，反招惡果。果有智慧大丈夫漢，方識得破，不被他作
GA031n0032_p0126a07║惱。不見雲門大師有言：「盡乾坤一時將來着你眼𥈤上，
GA031n0032_p0126a08║你諸人聞恁麽道，不敢望你出來，性懆把老僧打一摑，
GA031n0032_p0126a09║且緩緩子細看，是有是無，是箇甚麽道理，直饒你向遮
GA031n0032_p0127a01║裏明得。若向衲僧門下，好椎脚折。若是箇人，聞說道甚
GA031n0032_p0127a02║麽處，有老僧出世，便好驀面唾汚我耳目。你若不是箇
GA031n0032_p0127a03║手脚，纔聞人舉，便承當得早，落第二機也。又不見羅山
GA031n0032_p0127a04║和尚有言：「玄門無法，不立紀綱，若欲討尋，聲前看取。」諸
GA031n0032_p0127a05║佛子，真心無定，真智無邊。我若縱遮兩片皮，從今日說
GA031n0032_p0127a06║到盡未來際，鉤鎖連環相續不斷，亦不借他人氣力。此
GA031n0032_p0127a07║是人人分上，各自具足底事，添些子不得，減些子不得。
GA031n0032_p0127a08║佛祖得之，喚作大解脫法門；眾生失之，喚作塵勞煩惱。
GA031n0032_p0127a09║然得亦不曾得，失亦不曾失，得失在人不在法。故祖師
GA031n0032_p0128a01║云：『至道無難，唯嫌揀擇。但莫憎愛，洞然明白。毫𨤲有差，
GA031n0032_p0128a02║天地懸隔。欲得見前，莫存順逆。』你禪和家箇箇念得，還
GA031n0032_p0128a03║曾略着意理會麽？祖師安箇名字，謂之《信心銘》，只要諸
GA031n0032_p0128a04║人信此廣大寂滅妙心，決定不從人得。故中間有言：『一
GA031n0032_p0128a05║心不生，萬法無咎。無咎無法，不生不心。能隨境滅，境逐
GA031n0032_p0128a06║能沉。境由能境，能由境能。』又云：『大道體寛，無易無難。』又
GA031n0032_p0128a07║云：『執之失度，必入邪路。放之自然，體無去住。』你但言此
GA031n0032_p0128a08║一心之法，不可取不可捨，便好向遮裏放，身命若放不
GA031n0032_p0128a09║得，是你根性遲鈍，臘月三十日，不要錯怪老漢。」時𤍠久
GA031n0032_p0129a01║立，喝一喝下座。庚午，准命移梅州，至曹溪禮六祖塔，十
GA031n0032_p0129a02║月至貶所。郡守謝朝議語僚屬曰：「朝廷編置，所謂長老
GA031n0032_p0129a03║者，但一僧耳。兵馬東偏𨻶地，從其居止。」既而，僧行日至，
GA031n0032_p0129a04║幾數百指。施鍬钁而平基址，運竹木而縛屋廬，聽其指
GA031n0032_p0129a05║呼，無敢怠者。守雖聞其服勤如此，亦未知果何人也。於
GA031n0032_p0129a06║是延見一二，觀其能為。南閩修仰書記，適承命，乃與從
GA031n0032_p0129a07║容彌月，語論英發，榷古商今，逢原左右。守復徴：「等伍更
GA031n0032_p0129a08║有蘊異能者否？」仰遂告以：「負大經論者有之，博極書史
GA031n0032_p0129a09║者有之，詩詞高妙者有之，翰墨飄逸者有之，其所以未
GA031n0032_p0130a01║能明徹，則佛祖大事因緣而已。是以不憚艱險，隨侍而
GA031n0032_p0130a02║來，得依仁政，幸莫大焉！」守且駭異，知其徒皆為法忘軀
GA031n0032_p0130a03║之士。自是于師日益加敬，遣子謝純粹求入道㨗徑。示
GA031n0032_p0130a04║之以《法語》八篇。臨安陳安常、張處俊，各具一百問答，遣
GA031n0032_p0130a05║价求印證。師題後，略云：「自問自答，自倒自起。蚊錐鐵牛，
GA031n0032_p0130a06║賣弄口嘴。賞伊膽大，來呈妙喜。盡令而行，埋入地底。放
GA031n0032_p0130a07║過一著，各自看取。若不放過，打出骨髓。」師遷梅六年，遐
GA031n0032_p0130a08║陬遠俗，靡不從其攝化，家繪其像，敬事虔肅。乙亥十二
GA031n0032_p0130a09║月，蒙恩自便，〈答經略方公務德書〉云：「往歲南遷，參隨僧
GA031n0032_p0131a01║行，零落瘴鄉六十三人，義難以忘。今之所存，于兹無幾。
GA031n0032_p0131a02║間或熏爐茗盌，必異于眾，蓋不忘南荒，朝游夕處之義
GA031n0032_p0131a03║也。」師在梅受人供養，臨行菴中，所有動使之物盡散與
GA031n0032_p0131a04║人，平昔所收施利，悉用辦齋，遍請合郡僧道。士庻并現
GA031n0032_p0131a05║任官云：「師離梅，太守鄧公酢賔禮，委官兵津發居民，扶
GA031n0032_p0131a06║老攜幼，遮道祖餞，眷戀有不勝情者。」取道汀州時，張子
GA031n0032_p0131a07║韶自橫浦蒙旨守永嘉，師維舟俟之，既見留連欵語，遍
GA031n0032_p0131a08║賞名山，聯舟東下，各賦詩分袂于臨江。之新淦三月，被
GA031n0032_p0131a09║旨復僧，謝恩陞座，有：青氊本是吾家物　今日重還舊日
GA031n0032_p0132a01║僧珍重聖恩何以報　萬年松上一枝藤丞相和國張公
GA031n0032_p0132a02║德遠居長沙，其母秦國夫人問道于師，臥疾將亟，曰：「妙
GA031n0032_p0132a03║喜老師今不復見也，老婆有私恩未報。」和公凡三走价
GA031n0032_p0132a04║之宐春，趣師之行，及至，秦國捐館矣。和國公語師曰：「先
GA031n0032_p0132a05║妣願供養和尚一年，為報德之私。」遂館光孝寺之東堂。
GA031n0032_p0132a06║明年，却饒州薦福之命，遂作桑梓之行。中書舍人唐公
GA031n0032_p0132a07║文若，字立夫，于道自謂有所趣向，每聞師有未語已前
GA031n0032_p0132a08║之騐，立夫時召赴行，在維舟謁師。相見次，師曰：「莫是子
GA031n0032_p0132a09║西之後否？」立夫曰：「乃大人也。」師曰：「尊丈與某昔在無盡
GA031n0032_p0133a01║府第相從甚久，不如公有個無。」師自得底道理，但未喫
GA031n0032_p0133a02║得徑山手內竹箆在，立夫乃俛首感服，炷香致謝。遂連
GA031n0032_p0133a03║檣之鄂渚，抵九江，太守朱公請說法于能仁寺，而以廬
GA031n0032_p0133a04║山圓通敦請住持三辤不獲，因舉道顏長老補其處。然
GA031n0032_p0133a05║後解維至宣城，館于敬亭山，適明州阿育王山專使至，
GA031n0032_p0133a06║准朝命住持。師住育王，裹糧問道者，萬二千指，百廢並
GA031n0032_p0133a07║舉，冠于今昔。雲巖典牛游禪師，以頌寄師，云：五濁海底
GA031n0032_p0133a08║輾屎猪　躍出那邊三脚驢鐸聲既已喧四衢　雲間騰踏
GA031n0032_p0133a09║天馬駒諦聽典牛一句子　世上有你何用余寺以眾多
GA031n0032_p0134a01║食貧，陳請海岸閒地千頃開築為田，率八萬四千人結
GA031n0032_p0134a02║般若會，人出緡錢，餘竭衣盂以成。丞相湯公思退敷奏，
GA031n0032_p0134a03║詔賜其莊，名「般若」。二十八年，師七十，被旨遷住徑山，坐
GA031n0032_p0134a04║夏千餘眾。師之再住此山，道俗欽慕，如見其所親。雖老，
GA031n0032_p0134a05║引接後進，不少倦。一日，忽厨房傾仆，蓋神龍欲師興建
GA031n0032_p0134a06║之始，師即檛鼓，示眾云：「去歲育王方修了，今日徑山又
GA031n0032_p0134a07║倒却。雲堂大眾一時驚，只有老僧渾不覺。問大眾：「因甚
GA031n0032_p0134a08║不覺？豈不見道『不啞不聾，不做大家公』？」由是廣其址，以
GA031n0032_p0134a09║新之，建孚佑王殿及嚴像，設置東坡祠像于殿之右廡。
GA031n0032_p0135a01║己卯，求退于朝，纔進表，即渡江之四明，府尹張公偁致
GA031n0032_p0135a02║書，差衙校挽師。再歸徑山，有「重理舊詞連韵唱」之語。孝
GA031n0032_p0135a03║宗皇帝，在普安潜藩，遣內都監黃彥節，命師就山中舉
GA031n0032_p0135a04║揚般若。師說偈曰：大根大噐大力量　荷擔大事不尋常
GA031n0032_p0135a05║一毛頭上通消息　徧界明明不覆藏獻上，上嘉嘆之。孝
GA031n0032_p0135a06║宗皇帝，居建邸，內都監黃彥節侍，次誦於妙喜處所，授
GA031n0032_p0135a07║祖師偈：心隨萬境轉　轉處實能幽隨流認得性　無喜亦
GA031n0032_p0135a08║無憂上聞之，理與神遇，欣愜盈懷，委內都監訪師。請陞
GA031n0032_p0135a09║堂，遂說偈以獻，曰：豁開頂門眼　照徹大千界既作法中
GA031n0032_p0136a01║王　于法得自在上甚嘉訥焉。尋復請為眾說法，親書「妙
GA031n0032_p0136a02║喜庵」三字，及製真賛，題曰「文囿賛真」。呈妙喜師，師演成
GA031n0032_p0136a03║四偈，其引曰：「宗杲伏承，文囿至人，頒示妙喜讃。大哉言
GA031n0032_p0136a04║乎！而思惟所不能及也。宗杲雖不敏，演成四章，謹繕寫
GA031n0032_p0136a05║上呈。」偈載《語錄》。辛巳夏，謝事徑山。遂所請知省，李公伯
GA031n0032_p0136a06║和施錢重建明月堂，為師佚老之居。師以衣盂重建𨕖
GA031n0032_p0136a07║佛堂。壬午，師居明月堂，雖老益健，以法求人接物為己
GA031n0032_p0136a08║任，學者益親賢，縉紳為道而至者無虛日。孝宗皇帝即
GA031n0032_p0136a09║位之九月，詔師問佛法大意，適師臥疾，特賜「大慧禪師」
GA031n0032_p0137a01║號。隆興元年，師七十五歲，三月聞王師凱旋，作偈曰：氛
GA031n0032_p0137a02║埃一掃蕩然空　百二山河在掌中世出世間俱了了　當
GA031n0032_p0137a03║陽不昧主人公出衣盂命闔山清。眾閱《華嚴經》七百餘
GA031n0032_p0137a04║部，用祝兩宮聖壽，保國康民。六月之寧國，上冢葺治還
GA031n0032_p0137a05║山，上復取向所賜宸翰，以御寶識之，曰：「賜大慧」。七月十
GA031n0032_p0137a06║二日，示微恙。大眾力請說法于千僧閣，以為末後垂訓。
GA031n0032_p0137a07║師委曲付嘱，其語懇勵至切，于時眾皆悲歎。十四日夜，
GA031n0032_p0137a08║有大星隕于寢室之後，流光有聲，師微笑曰：「吾將行矣。」
GA031n0032_p0137a09║八月初二日，凌晨法皷震裂。初九日薄暮，學徒識師無
GA031n0032_p0138a01║意于世，環擁寢室，師以手搖曳曰：「翌日始行矣。」至五更，
GA031n0032_p0138a02║親書遺奏，及作〈丞相張公德遠書〉。以端石硯寄別丞相
GA031n0032_p0138a03║湯公，進以外護吾宗為嘱，仍書委曲以示。參徒了賢請
GA031n0032_p0138a04║偈，師高聲曰：「無偈便死不得也？」眾懇，乃大書曰：生也只
GA031n0032_p0138a05║恁麽　死也只恁麽有偈與無偈　是甚麽𤍠大投筆就寢，
GA031n0032_p0138a06║吉祥而逝。度門弟子八十四人，嗣法自教忠而次，數過
GA031n0032_p0138a07║百十，星分棊布，列剎相望，皆其的子親孫。潜通密證，匿
GA031n0032_p0138a08║曜韜光，唯恐有聞于世者殆不可勝數。士大夫，恪誠扣
GA031n0032_p0138a09║道，親有契證，如叅政李公邴等十八人；摳衣與列，佩服
GA031n0032_p0139a01║法言，如內翰汪公藻等二十一人。其餘空而往實而歸
GA031n0032_p0139a02║者，眾矣。是月二十日，眾以全身葬于明月堂之後。皇帝
GA031n0032_p0139a03║聞之，嗟惜製師真賛，曰：生滅不滅　常住不住圓覺空明
GA031n0032_p0139a04║　隨物現處詔以明月堂為妙喜庵，賜諡「普覺」，塔名「寶光」。
GA031n0032_p0139a05║所賜御書，建閣以藏。其八處九會全錄，編為八十卷，褒
GA031n0032_p0139a06║其綱要，為五冊，詔入大藏流行焉。
GA031n0032_p0139a07║第十四代
GA031n0032_p0139a08║　妙空明禪師濠州人，正月十五日示寂。
GA031n0032_p0139a09║
GA031n0032_p0140a01║
GA031n0032_p0140a02║
GA031n0032_p0140a03║
GA031n0032_p0140a04║
GA031n0032_p0140a05║
GA031n0032_p0140a06║
GA031n0032_p0140a07║【圖】
GA031n0032_p0140a08║
GA031n0032_p0140a09║徑山志卷之一終