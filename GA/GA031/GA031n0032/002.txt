GA031n0032_p0141a01║卷之二目錄【圖】
GA031n0032_p0141a02║列祖
GA031n0032_p0141a03║真歇清了禪師
GA031n0032_p0141a04║佛行月堂昌禪師
GA031n0032_p0141a05║佛海妙空訥禪師
GA031n0032_p0141a06║照堂了一禪師
GA031n0032_p0141a07║圓悟粹禪師
GA031n0032_p0141a08║佛慧可庵衷禪師
GA031n0032_p0141a09║大禪了明禪師
GA031n0032_p0142a01║無等才禪師
GA031n0032_p0142a02║佛日普慈聞禪師
GA031n0032_p0142a03║寓庵潜禪師
GA031n0032_p0142a04║密庵傑禪師
GA031n0032_p0142a05║別峰寶印禪師
GA031n0032_p0142a06║塗毒智策禪師
GA031n0032_p0142a07║佛照德光禪師
GA031n0032_p0142a08║雲庵慶禪師
GA031n0032_p0142a09║佛智蒙庵元聰禪師
GA031n0032_p0143a01║佛日石橋宣禪師
GA031n0032_p0143a02║佛心浙翁琰禪師
GA031n0032_p0143a03║佛行少林崧禪師
GA031n0032_p0143a04║佛鑑無凖範禪師
GA031n0032_p0143a05║痴絕道冲禪師
GA031n0032_p0143a06║石溪心月禪師
GA031n0032_p0143a07║偃溪廣聞禪師
GA031n0032_p0143a08║荊叟如珏禪師
GA031n0032_p0143a09║淮海原肇禪師
GA031n0032_p0144a01║虛堂智愚禪師
GA031n0032_p0144a02║
GA031n0032_p0144a03║
GA031n0032_p0144a04║
GA031n0032_p0144a05║
GA031n0032_p0144a06║
GA031n0032_p0144a07║
GA031n0032_p0144a08║
GA031n0032_p0144a09║卷之二目錄終
GA031n0032_p0145a01║徑山志卷之二
GA031n0032_p0145a02║汶上李燁然刪定海陽徐文龍、鹿城陳𢡟德訂虞山宋奎光輯
GA031n0032_p0145a03║
GA031n0032_p0145a04║列祖
GA031n0032_p0145a05║第十五代
GA031n0032_p0145a06║　真歇清了禪師左綿雍氏，師叅丹霞，霞問：「如何是空劫
GA031n0032_p0145a07║以前自己？」師擬對，霞云：「你鬧在且去。」一日登鉢盂峰，豁
GA031n0032_p0145a08║然契悟，歸白霞。霞掌云：「將謂你知有。」師便禮拜。師一日
GA031n0032_p0145a09║因丹霞陞堂云：「日照孤峰翠，月臨溪水寒。祖師玄妙訣，
GA031n0032_p0146a01║莫向寸心安。」便下座，直向前云：「和尚今日謾某甲不得
GA031n0032_p0146a02║也。」霞云：「試舉我今日底看。」師良久，霞云：「將謂你瞥地。」師
GA031n0032_p0146a03║拂袖便出。師出世真州長蘆，遷四明寶陀、台之天封、閩
GA031n0032_p0146a04║之雪峰，詔住兹山。師一日看厨下煮麵，忽桶底脫麵潑
GA031n0032_p0146a05║地，上眾皆失聲，云：「可惜！」師云：「桶底脫，自合歡喜，因甚却
GA031n0032_p0146a06║煩惱？」僧云：「和尚即得。」師云：「灼然可惜一桶麵。」師問僧云：
GA031n0032_p0146a07║「你死後燒作灰撒了，骨頭向什麽處去？」僧便喝，師云：「好
GA031n0032_p0146a08║一喝，只是不得飜欵。」僧又喝，師云：「公案未圓，更喝始得。」
GA031n0032_p0146a09║僧無語，師便打云：「這死漢。」師一日普請，路逢一僧，師以
GA031n0032_p0147a01║拄杖指地上竹擔，僧拈起云：「短些子。」師劈脊打云：「這裏
GA031n0032_p0147a02║是什麽所在？說長說短。」師嘗作《無盡燈記》，曰：「東平打破
GA031n0032_p0147a03║鏡已三百餘年，龍潭吹滅燈復四百餘載，後代子孫迷
GA031n0032_p0147a04║於正眼，以謂鏡破燈滅，而不知行住坐臥，放大光明燈，
GA031n0032_p0147a05║未曾滅也。見聞覺知虛鑑萬像，鏡未曾破也。燈雖無景，
GA031n0032_p0147a06║能照生死長夜；鏡雖無臺，能辯生死魔惑。鏡與燈光
GA031n0032_p0147a07║光常寂，明與鑑幻幻皆如。照之無窮，則曰『無盡燈』；鑑之無
GA031n0032_p0147a08║窮，則曰『無盡鏡』。日用不昧，昭昭於心目之間，但眾生迷
GA031n0032_p0147a09║而不知，故有修多羅教，開如幻方便，設如幻道塲，度如
GA031n0032_p0148a01║幻眾生，作如幻佛事。譬如東南西北上下四維，中點一
GA031n0032_p0148a02║燈，外安十鏡，以十鏡喻十法界，一燈况一真心，一真心
GA031n0032_p0148a03║則理不可分，十法界則事有萬狀。然則理外無事，鏡外
GA031n0032_p0148a04║無燈，雖鏡鏡中有無窮燈，唯一燈也；事事中有無盡理，
GA031n0032_p0148a05║惟一理也。以理能成差別事故，則事事無礙；由一燈全
GA031n0032_p0148a06║照差別境故，則境境交叅。一鏡不動而能遍能容能攝
GA031n0032_p0148a07║能入，一事不壞而即彼即此即一即多。主伴融通，重重
GA031n0032_p0148a08║無盡，悲夫眾生居一切塵中，而不知塵塵皆毘盧遮那
GA031n0032_p0148a09║無盡剎海；普賢示一毛孔，而不知一一毛孔含眾生三
GA031n0032_p0149a01║昧色身。然則一切眾生日用在普賢毛孔中、毘盧光明
GA031n0032_p0149a02║內、慈氏樓閣中出沒，文殊劒刃上往來，念念中與諸佛
GA031n0032_p0149a03║同出世，證菩提，轉法輪，入滅度。如鏡與鏡，如燈與燈，一
GA031n0032_p0149a04║切時普融無礙，誠謂不可思議解脫法門。非大心眾生，
GA031n0032_p0149a05║無以臻于此境。或問即今日用見聞覺知，畢境是燈耶？
GA031n0032_p0149a06║非燈耶？是鏡耶？非鏡耶？答曰：『鏡鏡燈燈本無差，大地山
GA031n0032_p0149a07║河眼裏花。黃葉飄飄滿庭際，一聲砧杵落誰家？』」後慈寧
GA031n0032_p0149a08║皇太后命開山皋亭。示寂，塔全身于華桐塢。
GA031n0032_p0149a09║第十六代
GA031n0032_p0150a01║　佛行月堂昌禪師湖州人。拈世尊初降生一
GA031n0032_p0150a02║手指天，一手指地，周行七步，目顧四方云「天上天下，唯吾獨尊」頌
GA031n0032_p0150a03║曰：「奴兒婢子，十生九死，於裏不正，被外邊使。縱饒開口
GA031n0032_p0150a04║便過頭，未免渾身輥泥水。」正月二十日示寂。
GA031n0032_p0150a05║第十七代
GA031n0032_p0150a06║　佛海妙空訥禪師秀州人。僧問：「牛頭未見四祖時如何？」
GA031n0032_p0150a07║師曰：「坐久成勞。」曰：「見後如何？」曰：「不妨我東行西行。」十一
GA031n0032_p0150a08║月二十六日示寂。
GA031n0032_p0150a09║第十八代
GA031n0032_p0151a01║　照堂了一禪師明州人。上堂：「叅玄之士，觸境遇緣，不能
GA031n0032_p0151a02║直下透脫者，蓋為業識深重，情𡚶膠固，六門未息，一處
GA031n0032_p0151a03║不通，點絕純清，含生難到。直須入林不動草，入水不動
GA031n0032_p0151a04║波，始可順生死流，入人間世。諸人要會麽？」以拄杖畫曰：
GA031n0032_p0151a05║「秪向這裏薦取。」拈首山竹箆示眾曰：「汝諸人，若喚作竹
GA031n0032_p0151a06║箆則觸，不喚作竹箆則背，汝諸人且道喚作甚麽？速道，
GA031n0032_p0151a07║速道。」頌曰：竹箆舉起成生殺　豈可容人亂札錐劈脊一
GA031n0032_p0151a08║揮如薦得　銀山鐵壁也光輝三月十九日示寂。
GA031n0032_p0151a09║第十九代
GA031n0032_p0152a01║　圓悟粹禪師福州人。垂戒曰：「住持以眾智為智，眾心為
GA031n0032_p0152a02║心，恒恐一物不盡其情，一事不得其理。孜孜訪納，惟善
GA031n0032_p0152a03║是求，當問理之是非，詎論事之大小。若理之是，雖靡費
GA031n0032_p0152a04║大，而作之何傷；若事之非，雖用度小，而除之何害？蓋小
GA031n0032_p0152a05║者，大之漸；微者，著之萌。故賢者慎初，聖人存戒。涓涓不
GA031n0032_p0152a06║遏，終變桑田；炎炎靡除，卒燎原野。流煽既盛，禍災已成，
GA031n0032_p0152a07║雖欲救之，固無及矣。古云：『不矜細行，終累大德，此之謂
GA031n0032_p0152a08║也。』」正月二十八日示寂。
GA031n0032_p0152a09║第二十代
GA031n0032_p0153a01║　佛慧可菴衷禪師婺州人。六月初九日示寂。
GA031n0032_p0153a02║第二十一代
GA031n0032_p0153a03║　大禪了明禪師秀州人。妙喜會中，龍象叢林，所謂明大
GA031n0032_p0153a04║禪也。身長八尺，腹大十圍，所至人必聚觀之。始妙喜謫
GA031n0032_p0153a05║梅州，州縣防送甚嚴。或以為禍在不測，師為荷枷以行，
GA031n0032_p0153a06║間關辛苦，未曾少怠。既至貶所，衲子追隨問道者，率不
GA031n0032_p0153a07║下二三百人。杲以齋粥不給，且慮禍，嘗勉之令去。師輙
GA031n0032_p0153a08║不肯，以身任齋粥，每肩栲栳行乞。至晚，即數十人為之
GA031n0032_p0153a09║荷米、麵、薪、疏食用之屬，成列以歸。衲子雖多，無不具足，
GA031n0032_p0154a01║如是者十七年如一日。杲法嗣之盛，在貶所接者居其
GA031n0032_p0154a02║半，師之力也。杲被旨復僧衣自便，繼被旨住育王，師嘗
GA031n0032_p0154a03║在座下。師為人豪邁，機鋒敏速。妙喜室中不許衲子下
GA031n0032_p0154a04║喝，師每入室，必振聲一喝而退。妙喜一日榜方丈前云：
GA031n0032_p0154a05║「下喝者，罰一貫錢。」師見之，乃密具千錢于袖中。至室中，
GA031n0032_p0154a06║先頓於地，高聲一喝，便出如是者數矣。妙喜無如之何，
GA031n0032_p0154a07║再牓曰：「下喝者，罰當日堂供一中。」師見之，即驟步往庫
GA031n0032_p0154a08║司，語曰：「和尚要十兩金。」主事者不疑，即與之。乃遣行者
GA031n0032_p0154a09║隨往方丈，師袖之以入，復頓於地，高聲一喝，而妙喜大
GA031n0032_p0155a01║駭。入室罷，徐問知其然，為之一笑。每語師云：「你這肥漢，
GA031n0032_p0155a02║如是會禪，驢年也未夢見在。」然念其勤劬之久，舉令出
GA031n0032_p0155a03║住舒州之投子。先是，投子諸庄牛遭疾疫，死斃幾盡，比
GA031n0032_p0155a04║歲不登。師以大願力，化二百隻牛以實之，連歲大稔倍
GA031n0032_p0155a05║常，頗有異跡。遷住長蘆，衲子輻凑，叢林改觀。及妙喜住
GA031n0032_p0155a06║徑山，師來供施，及飯大眾。泊歸長蘆，妙喜送以偈云：人
GA031n0032_p0155a07║言棒頭出孝子　我道憐兒不覺醜長蘆長老恁麽來　妙
GA031n0032_p0155a08║喜空費一張口從教四海𡚶流傳　野干能作師子吼孰
GA031n0032_p0155a09║云無物贈君行　喝下鐵圍山倒走後奉詔住徑山，道望
GA031n0032_p0156a01║愈著。先是楊和王夢一異僧，長大皤腹，緩行，言欲化蘓
GA031n0032_p0156a02║州一庄，覺而異之，未言也。翌日，師忽杖履徒步而至，門
GA031n0032_p0156a03║者呵不止，以白和王。和王出見之，遙望師奇偉，與夢中
GA031n0032_p0156a04║見者無異，遽呼其眷属出觀之，眷属竝炷香作禮。茶罷，
GA031n0032_p0156a05║師首言：「大王庄田至多，可施蘓州一庄，以為徑山供佛
GA031n0032_p0156a06║齋僧無窮之利。」和王未有可否，因令辦齋，師飯罷便出，
GA031n0032_p0156a07║更無他語。時內外閧然，傳言和王以蘓州庄施徑山長
GA031n0032_p0156a08║老，遂達孝宗聖聽。會和王入朝，上為言：「聞卿捨蘓州一
GA031n0032_p0156a09║庄施徑山，朕當為蠲免賦稅。」和王謝恩歸。次日，以書至
GA031n0032_p0157a01║徑山，請師入城。而二日前，先已遷化矣。自是和王宴居
GA031n0032_p0157a02║寤寐之際，或少倦交𥈤，即見師在前，語曰：「六度之大，施
GA031n0032_p0157a03║度為先，善始善終，斯為究竟。」和王即以庄𨽾本山，此庄
GA031n0032_p0157a04║歲出十萬犂牛舟車，解庫應用百事具足。復有蠲賦之
GA031n0032_p0157a05║恩，至今蒙其利。師於緇素有大因緣，所在施供雲委，衲
GA031n0032_p0157a06║子臻萃，佛事殊勝。江淛、兩湖，皆號之為布袋和尚再出
GA031n0032_p0157a07║焉。六月初七日，浴罷，趺坐而逝。
GA031n0032_p0157a08║第二十二代
GA031n0032_p0157a09║　無等才禪師杭州人。六月二十六日示寂。
GA031n0032_p0158a01║第二十三代
GA031n0032_p0158a02║　佛日普慈聞禪師台州人。僧問：「如何是道？」師曰：「水冷生
GA031n0032_p0158a03║冰。」曰：「如何是道中人？」師曰：「春雪易消。」曰：「如何是談論？」師
GA031n0032_p0158a04║乃鳴指一下。問：「東西密相付，為甚麽眾人皆知？」師曰：「春
GA031n0032_p0158a05║無三日晴。」曰：「特伸請益。」師曰：「拖泥帶水。」曰：「學人到這裏
GA031n0032_p0158a06║却不會。」師曰：「賊身已露。」上堂：「城裏喧繁，空山寂靜。然雖
GA031n0032_p0158a07║如此，動靜一如，死生不二，四時輪轉，物理湛然。夏不去
GA031n0032_p0158a08║而秋不自來，風不凉而人不自爽。今也古也不改絲毫，
GA031n0032_p0158a09║誰少誰多身無二用。諸禪德，既身無二用，為甚麽龍女
GA031n0032_p0159a01║現十八變？君不見，弄潮須是弄潮人。珍重！」上堂：「風雨蕭
GA031n0032_p0159a02║騷，塞汝耳根；落葉交加，塞汝眼根；香臭叢雜，塞汝鼻根；
GA031n0032_p0159a03║冷𤍠甘甜，塞汝舌根；衣綿溫冷，塞汝身根；顛倒妄想，塞
GA031n0032_p0159a04║汝意根。諸禪德，直饒汝飜得轉，也是平地骨堆。叅！」上堂：
GA031n0032_p0159a05║「嚴風刮地，大野清寒。萬里草離衰，千山樹黯黲。蒼鷹得
GA031n0032_p0159a06║勢，俊鶻橫飛。頗稱衲僧，鉢囊高掛，獨步遐方。似猛將出
GA031n0032_p0159a07║荒郊，臨機須扣敵。今日還有麽？」良久曰：「匣中寶劒，袖裡
GA031n0032_p0159a08║金錐。幸遇太平，挂向壁上。參！」上堂：「諸禪德還知麽？山僧
GA031n0032_p0159a09║生身父母一時䘮了，直是無依倚處。」以手搥胸曰：「蒼天！
GA031n0032_p0160a01║蒼天！」復顧大眾，良久曰：「你等諸人也是鐵打心肝。」便下
GA031n0032_p0160a02║座。上堂，舉栢樹子話。師曰：「趙州庭栢，說與禪客。黑漆屏
GA031n0032_p0160a03║風，松楞亮槅。」僧問：「如何是無為？」師曰：「山前雪半消。」曰：「請
GA031n0032_p0160a04║師方便？」師曰：「水聲轉嗚咽。」十一月初四日示寂。
GA031n0032_p0160a05║第二十四代
GA031n0032_p0160a06║　寓庵潜禪師興化人。入門彈指一下便入，六月四日寂。
GA031n0032_p0160a07║第二十五代
GA031n0032_p0160a08║　密庵咸傑禪師福州鄭氏子，母夢廬山老僧入舍而生。
GA031n0032_p0160a09║自幼頴悟，出家為僧，不憚游行，遍叅知識。後謁應庵於
GA031n0032_p0161a01║衢之明果。菴孤硬難入，屢遭呵叱。一日庵問：「如何是正
GA031n0032_p0161a02║法眼？」師遽答曰：「破沙盆。」庵頷之。未幾，辤回省親。庵送以
GA031n0032_p0161a03║偈曰：大徹投機句　當陽廓頂門相從今四載　徴詰洞無
GA031n0032_p0161a04║痕雖未付鉢袋　氣宇吞乾坤却把正法眼　喚作破沙盆
GA031n0032_p0161a05║此行將省覲　切忌便跥跟吾有末後句　待歸要汝遵出
GA031n0032_p0161a06║世衢之烏巨，次遷祥符、蔣山、華藏。未幾，詔住徑山、靈隱，
GA031n0032_p0161a07║晚居太白。僧問：「虛空銷殞時如何？」師曰：「罪不重科。」上堂：
GA031n0032_p0161a08║「牛頭橫說竪說，不知有向上關棙子。有般漆桶輩，東西
GA031n0032_p0161a09║不辨，南北不分，便問如何是關棙子？何異開眼尿床！華
GA031n0032_p0162a01║藏有一轉語，不在向上向下，千手大悲摸索不着。天雨
GA031n0032_p0162a02║無處曬㫰，今日普請，布施大眾。」良久曰：「達摩大師，無當
GA031n0032_p0162a03║門齒。」上堂：「世尊不說說，抝曲作直；迦葉不聞聞，望空啟
GA031n0032_p0162a04║告。馬祖即心即佛，懸羊頭賣狗肉。趙州勘庵主，貴買賤
GA031n0032_p0162a05║賣，分文不直。秪如文殊是七佛之師，因甚出女子定不
GA031n0032_p0162a06║得？河天月暈魚分子，槲葉風微鹿養茸。」上堂，卓拄杖曰：
GA031n0032_p0162a07║「迷時秪迷這箇。」復卓一下曰：「悟時秪悟這箇。迷悟雙忘，
GA031n0032_p0162a08║糞掃堆頭重添搕𢶍。莫有向東涌西沒全機獨脫處道
GA031n0032_p0162a09║得一句底麽？若道不得，華藏自道去也。」擲拄杖曰：「三十
GA031n0032_p0163a01║年後。」上堂，舉金峰和尚示眾云：「老僧二十年前有老婆
GA031n0032_p0163a02║心，二十年後無老婆心。」時有僧問：「如何是和尚二十年
GA031n0032_p0163a03║前有老婆心？」峰云：「問凡答凡，問聖答聖。」曰：「如何是二十
GA031n0032_p0163a04║年後無老婆心？」峰云：「問凡不答凡，問聖不答聖。」師曰：「烏
GA031n0032_p0163a05║巨當時若見，但冷笑兩聲。這老漢忽若瞥地，自然不墮
GA031n0032_p0163a06║聖凡窠臼。」上堂，舉婆子燒庵話，師曰：「這箇公案，叢林中
GA031n0032_p0163a07║少有拈提者。傑上座裂破面皮，不免納敗一上，也要諸
GA031n0032_p0163a08║方檢點。」乃召大眾曰：「這婆子洞房深隱，水泄不通，偏向
GA031n0032_p0163a09║枯木上糝花，寒巖中發𦦨。箇僧孤身逈逈，慣入洪濤，等
GA031n0032_p0164a01║閑坐斷潑天潮，到底身無涓滴水。子細檢點將來，敲枷
GA031n0032_p0164a02║帶鎻則不無二人，若是佛法未夢見在，烏巨與麽提持，
GA031n0032_p0164a03║畢竟意歸何處？」良久曰：「一把柳絲收不得，和烟搭在玉
GA031n0032_p0164a04║欄干。」上堂：「動弦別曲，葉落知秋。舉一明三，目機銖兩。如
GA031n0032_p0164a05║王秉劒，殺活臨時，猶是無風匝匝之波。向上一路，千聖
GA031n0032_p0164a06║把手共行，合入泥犂地獄。正當與麽時，合作麽生？江南
GA031n0032_p0164a07║兩浙，春寒秋𤍠。」上堂：「盡乾坤大地，喚作一句子；擔枷帶
GA031n0032_p0164a08║鎻，不喚作一句子。業識𣴭𣴭，兩頭俱透脫。淨倮倮，赤洒
GA031n0032_p0164a09║洒，沒可把。達摩一宗，掃地而盡。所以雲門大師道，盡乾
GA031n0032_p0165a01║坤大地，無纖毫過患，猶是轉句。不見一法，始是半提。須
GA031n0032_p0165a02║知有全提底時節。大小雲門，劒去久矣，方乃刻舟。」晚居
GA031n0032_p0165a03║天童，六月十二日示寂，塔于天童之中峰。
GA031n0032_p0165a04║第二十六代
GA031n0032_p0165a05║　別峰寶印禪師嘉州李氏，得法于華藏民禪師。師初謁
GA031n0032_p0165a06║圓悟，隨眾入室，悟問：「從上諸聖，以何接人？」師𥪡起拳，悟
GA031n0032_p0165a07║云：「此是老僧用底，作麽生是從上諸聖用底？」師以拳便
GA031n0032_p0165a08║打，悟亦舉拳相交，笑而出。師謁大慧，慧問：「甚處來？」師云：
GA031n0032_p0165a09║「西川。」慧云：「未出劒門關，與汝三十棒了也。」師云：「不合起
GA031n0032_p0166a01║動和尚。」慧深肯之。淳熈七年秋，召入𡭊𨕖德殿，當日賜
GA031n0032_p0166a02║肩輿於東華門內。上問云：「三教聖人本同此理。」師曰：「譬
GA031n0032_p0166a03║如虛空初無南北。」上曰：「但立門戶異耳，故孔子以中庸
GA031n0032_p0166a04║設教。」師曰：「非中庸何以立世間？《華嚴》有云：不壞世間相，而
GA031n0032_p0166a05║成出世間法。」上曰：「今時學者秪觀文字，不識夫子心。」
GA031n0032_p0166a06║師曰：「非獨今之學者，當時顏子為具體，秪說得瞻之在
GA031n0032_p0166a07║前忽焉在後。如有所立卓爾，亦未足以識夫子心。夫子
GA031n0032_p0166a08║亦曰：『二三子以我為隱乎？吾無隱乎爾。』以此觀之，當時
GA031n0032_p0166a09║弟子尚不識夫子心，况今人乎？張商英有云：『唯吾學佛，
GA031n0032_p0167a01║然後能知儒。』」上曰：「朕意常作此見。」上又問曰：「老莊之教
GA031n0032_p0167a02║何如？」師曰：「可比佛門中小乗人耳，小乗厭身如桎梏，棄
GA031n0032_p0167a03║智如雜毒，化火焚身入無為界。正如《莊子》：『形固可使如
GA031n0032_p0167a04║槁木，心固可使如死灰？』老子曰：『吾有大患，為吾有身。』大
GA031n0032_p0167a05║乗人則不然，度眾生盡，方證菩提。正如伊尹所謂『予天
GA031n0032_p0167a06║民之先覺者也，予將以斯道覺斯民也。』如有一夫不被
GA031n0032_p0167a07║其澤，若己推而內之溝中也。」上大悅，即日詔住徑山。十
GA031n0032_p0167a08║年，上親註《圓覺經》成，遣使馳賜，命作序。師具表奏謝，仍
GA031n0032_p0167a09║進頌曰：古佛與今佛　同一廣長舌于無途轍中　為物啟
GA031n0032_p0168a01║途轍撥開千障雲　放出一輪月普令大地人　言下悉照
GA031n0032_p0168a02║徹覺亦無可圓　幻亦無可滅只此無亦無　紅罏一點雪
GA031n0032_p0168a03║𥡴首佛與佛　字字無異說上覽大悅，賜號「寶印禪師」。及
GA031n0032_p0168a04║年邁，益厭住持，奏乞菴居，得請。十二月初八日示寂，葬
GA031n0032_p0168a05║于菴之西岡，諡「慈辨禪師」，塔曰「智光」。
GA031n0032_p0168a06║第二十七代
GA031n0032_p0168a07║　塗毒智策禪師天台陳氏子。幼依護國僧楚光落髮，十
GA031n0032_p0168a08║九造國清，謁寂室光，灑然有省。次謁大圓於明之萬壽，
GA031n0032_p0168a09║圓問曰：「甚處來？」師曰：「天台來。」曰：「見智者大師麽？」師曰：「即
GA031n0032_p0169a01║今亦不少。」曰：「因甚在汝脚跟下？」師曰：「當面蹉過。」圓曰：「上
GA031n0032_p0169a02║人不耘而秀，不扶而直。」一日辤去，圓送之門，拊師背曰：
GA031n0032_p0169a03║「寶所在近，此城非實。」師領之。往豫章謁典牛，道由雲居，
GA031n0032_p0169a04║風雪塞路，坐閱四十二日。午初，版聲鏗然，豁爾大悟。及
GA031n0032_p0169a05║造門，典牛獨指師曰：「甚處見神見鬼來？」師曰：「雲居聞版
GA031n0032_p0169a06║聲來。」牛曰：「是甚麽？」師曰：「打破虛空全無靶柄。」牛曰：「向上
GA031n0032_p0169a07║事未在。」師曰：「東家暗坐，西家厮罵。」牛曰：「嶄然超出佛祖，
GA031n0032_p0169a08║他日起家一麟足矣。」住後，上堂舉：「教中道『若以色見我，
GA031n0032_p0169a09║以音聲求我，是人行邪道，不能見如來。』雖然恁麽，正是
GA031n0032_p0170a01║捕得老鼠，打破油甕。懷禪師道：『你眼在甚麽處，雖則識
GA031n0032_p0170a02║破釋迦老子，爭奈拈鎚䑛指。』若是塗毒即不然，色見聲
GA031n0032_p0170a03║求也不妨，百花影裏繡鴛鴦。自從識得金針後，一任風
GA031n0032_p0170a04║吹滿袖香。」師將示寂，陞座別眾，囑門人以文祭之。師危
GA031n0032_p0170a05║坐傾聽，至「尚饗」，為之一笑。越兩日，沐浴更衣，集眾說偈
GA031n0032_p0170a06║曰：四大既分飛　烟雲任意歸秋天霜夜月　萬里轉光輝
GA031n0032_p0170a07║俄頃，泊然而逝，七月二十七日也。塔全身於東岡之麓。
GA031n0032_p0170a08║第二十八代
GA031n0032_p0170a09║　佛照德光禪師臨江新喻人，彭氏子。父術母袁，夢異僧
GA031n0032_p0171a01║入室，有娠。既生，乃祖曰：「吾家世積德乃生此兒，必光吾
GA031n0032_p0171a02║門。」因命名德光。年九歲，有妙應大師伯華善相，曰：「此子
GA031n0032_p0171a03║伏犀貫頂，出家必作法門棟梁。」時年十歲，遽失怙。恃伯
GA031n0032_p0171a04║父循、伯母萬，育而教之。年二十一，聞人誦《金剛經》，忽然
GA031n0032_p0171a05║通解。歸告伯母曰：「適聞誦經，身心歡喜，世間萬事真如
GA031n0032_p0171a06║夢幻。」力懇出家，族不能奪。遂散家貲，詣本郡東山光化
GA031n0032_p0171a07║寺足庵吉禪師薙髮。一日入室，吉問：「不是心，不是佛，不
GA031n0032_p0171a08║是物，是甚麽？」師罔措。遂致疑，通夕不寐。次日詣方丈請
GA031n0032_p0171a09║益，昨日蒙和尚垂問：「既不是心，不是佛，不是物，畢竟是
GA031n0032_p0172a01║甚麽？」望和尚慈悲指示，吉震威一喝曰：「這沙彌更要我
GA031n0032_p0172a02║與你下注脚，在拈棒劈脊打出。」師於是有省。吉攜師入
GA031n0032_p0172a03║閩，寓福之西禪，謂師曰：「是行為擇所依，東禪月庵善果
GA031n0032_p0172a04║具衲僧眼，子依之，時復省吾足矣。」一見，月庵遽問：「不落
GA031n0032_p0172a05║有無中，何如露消息？」師云：「不落有無中，分明露消息。」月
GA031n0032_p0172a06║庵云：「是甚麽消息？」師便喝。庵云：「未在更道。」師云：「我畱口
GA031n0032_p0172a07║喫飯在。」即畱叅堂。後謁應庵華、百丈震，終不自肯。適大
GA031n0032_p0172a08║慧領育王，四海英才鱗集，師亦與焉。大慧室中問師：「喚
GA031n0032_p0172a09║作竹箆子則觸，不喚作竹箆子叫背，不得下語，不得無
GA031n0032_p0173a01║語？」師擬對，慧便棒。師豁然大悟，從前所得瓦解冰消。慧
GA031n0032_p0173a02║說偈以頂相付師曰：有德必有光　其光無間隔名實要
GA031n0032_p0173a03║相稱　非青黃赤白慧再主徑山，拉以偕往閱。夏至蔣山
GA031n0032_p0173a04║省應庵，庵稱賞不已，謂人曰：「光兄頓出我一頭地。」乃移
GA031n0032_p0173a05║書于李侍郎浩曰：「光兄一自徑山老叔印可，如虎插翅。」
GA031n0032_p0173a06║畱月餘而歸。乾道丁亥，李侍郎浩延住鴻福，徙光孝。孝
GA031n0032_p0173a07║宗雅聞師名，淳熈三年，召入觀堂留五宿，數問佛法大
GA031n0032_p0173a08║意。師敷奏直截，上大悅，賜「佛照禪師」之號。明年，改涖徑
GA031n0032_p0173a09║山，師力辤。帝曰：「朝夕相見耳。」再𡭊便殿，進〈宗門直指〉，兩
GA031n0032_p0174a01║賜御頌。上堂，僧問：「浩浩塵中如何辨主？」師曰：「中峰頂上
GA031n0032_p0174a02║塔心尖。」上堂：「臨濟三遭痛棒，大愚言下知歸。興化于大
GA031n0032_p0174a03║覺棒頭，明得黃檗意旨。若作棒會，入地獄如箭射；若不
GA031n0032_p0174a04║作棒會，入地獄如箭射。眾中商量，盡道赤心片片，恩大
GA031n0032_p0174a05║難酬。總是識情卜度，未出陰界。且如臨濟悟去，是得黃
GA031n0032_p0174a06║檗力，是得大愚力？若也見得，許你頂門眼正，肘後符靈。
GA031n0032_p0174a07║其或未然，更為諸人通箇消息。丈夫氣宇衝牛斗，一踏
GA031n0032_p0174a08║鴻門兩扇開。」上堂：「七手八脚，三頭兩面，耳聽不聞，眼覻
GA031n0032_p0174a09║不見。苦樂逆順，打成一片。且道是甚麽？路逢死蛇莫打
GA031n0032_p0175a01║殺，無底藍子盛將歸。」上堂：「聞聲悟道，落二落三。見色明
GA031n0032_p0175a02║心，錯七錯八。生機一路，猶在半途。且道透金剛圈、吞栗
GA031n0032_p0175a03║棘蓬底是甚麽人！披簑側立千峰外，引水澆蔬五老前。」
GA031n0032_p0175a04║嘉泰三年三月二十日，說偈而逝。塔全身于東菴之後，
GA031n0032_p0175a05║諡「普慧宗覺大禪師」，塔曰「圓鑒」。
GA031n0032_p0175a06║第二十九代
GA031n0032_p0175a07║　雲庵慶禪師建寧人。師拈袁州楊岐方會禪師。僧問：「如
GA031n0032_p0175a08║何是佛？」會曰：「三脚驢子弄蹄行。」曰：「莫只這便是？」會曰：「湖
GA031n0032_p0175a09║南長老。」頌曰：楊岐一頭驢　眼光如電爍踏殺天下人　說
GA031n0032_p0176a01║甚三隻脚十月二十三日示寂。
GA031n0032_p0176a02║第三十代
GA031n0032_p0176a03║　佛智蒙庵元聰禪師福州朱氏子。晦庵會中得心要，眾
GA031n0032_p0176a04║推為高第。慶元三年，自福之雪峰被旨而主是山。拈藥
GA031n0032_p0176a05║山首造石頭之室便問：「三乗十二分教，某甲粗知。嘗聞
GA031n0032_p0176a06║南方直指人心，見性成佛，實未明了，伏望指示。」頭曰：「恁
GA031n0032_p0176a07║麽也不得，不恁麽也不得，恁麽不恁麽總不得，子作麽
GA031n0032_p0176a08║生？」山罔措。頭曰：「子因緣不在此，且往馬大師處去。」山禀
GA031n0032_p0176a09║命，㳟禮馬祖，仍伸前問，祖曰：「我有時教伊揚睂瞬目，有
GA031n0032_p0177a01║時不教伊揚睂瞬目。有時揚睂瞬目者是，有時揚睂瞬
GA031n0032_p0177a02║目者不是。子作麽生？」山于言下契悟，便禮拜。祖曰：「你見
GA031n0032_p0177a03║甚麽道理便禮拜？」山曰：「某甲在石頭，如蚊子上鐵牛。」祖
GA031n0032_p0177a04║曰：「汝既如是，善自護持。」頌曰：倒腹傾腸說向伊　不知何
GA031n0032_p0177a05║故尚遲疑只今便好猛提取　莫待天明失却雞上堂，舉
GA031n0032_p0177a06║玄沙見僧禮拜，沙云：「因我得禮你。」師頌曰：「因我得禮你，
GA031n0032_p0177a07║莫放屁撒屎，帶累天下人，錯認自家底。」上堂，舉趙州和
GA031n0032_p0177a08║尚在東司上見文遠侍者過，驀召文遠，遠應諾。趙州曰：
GA031n0032_p0177a09║「東司上不可與汝說佛法。」師頌曰：「明明道不說，此理憑
GA031n0032_p0178a01║誰識？春風一陣來，滿地花狼藉。」送行者求僧偈曰：山前
GA031n0032_p0178a02║麥熟雨初晴　桑柘青連柳色新毫髮不存風骨露　頭頭
GA031n0032_p0178a03║總是比丘身十一月十五日示寂。
GA031n0032_p0178a04║第三十一代
GA031n0032_p0178a05║　佛日石橋宣禪師蜀嘉定許氏，橘洲曇公是其同氣。嘉
GA031n0032_p0178a06║定丁丑，獲知丞相魯國，俾居兹山，創化城接待于雙溪
GA031n0032_p0178a07║之上。詳楊汝明記中。十二月十三日示寂，塔于寺之後。
GA031n0032_p0178a08║第三十二代
GA031n0032_p0178a09║　佛心浙翁琰禪師台州周氏子，幼岐嶷，頴悟邁倫。上堂，
GA031n0032_p0179a01║舉乾峰因僧問：「十方薄伽梵，一路湼槃門，未審路頭在
GA031n0032_p0179a02║什麽處？」峰以拄杖畫云：「在這裏。」後僧請益雲門，門拈起
GA031n0032_p0179a03║扇子云：「扇子蹦跳上三十三天，築著帝釋鼻孔；東海鯉
GA031n0032_p0179a04║魚打一棒，雨似盆傾。會麽？」師曰：「唱愈高和愈峻，還他二
GA031n0032_p0179a05║老者，是十方薄伽梵一路湼槃門，總未踏著在。」上堂，拈
GA031n0032_p0179a06║拄杖云：「蔣山喚這箇作拄杖子，諸人亦喚這箇作拄杖
GA031n0032_p0179a07║子，還有緇素也無？闌干雖共倚，山色不同觀。」作《維摩讃》，
GA031n0032_p0179a08║偈云：毘耶示疾放憨痴　添得時人滿肚疑不是文殊親
GA031n0032_p0179a09║勘破　者些毛病有誰知書〈懲私篇〉，略曰：「此書真𨶒老子
GA031n0032_p0180a01║殿前一本赦書也。今之諸方，道眼不知若何？果能受持
GA031n0032_p0180a02║此書，則他日大有得力處。」浙翁每以此舉似于人。璨隱
GA031n0032_p0180a03║山亦云：「常住金榖，除供眾之外，幾如鴆毒。住持人與司
GA031n0032_p0180a04║其出入者，纔霑著則通身潰爛。律部載之詳矣。古人將
GA031n0032_p0180a05║錢就庫下，回生姜煎藥，蓋可見。今之踞方丈者，非但刮
GA031n0032_p0180a06║眾人鉢盂中物以恣口腹，且將以追陪自己，非泛人情。
GA031n0032_p0180a07║又其甚則剜去搜買珍奇，廣作人情，冀遷大剎，只恐他
GA031n0032_p0180a08║日鐵面𨶒老子與你計筭。」七月十七日示寂。
GA031n0032_p0180a09║第三十三代
GA031n0032_p0181a01║　佛行少林崧禪師建寧人。有《語錄》十卷，板厄于火。二月
GA031n0032_p0181a02║二十二日示寂。
GA031n0032_p0181a03║第三十四代
GA031n0032_p0181a04║　佛鑑無凖範禪師生於蜀之梓潼雍氏。九歲，依陰平山
GA031n0032_p0181a05║道欽出家，經書過目成誦。紹熈五年冬，登具戒。明年，出
GA031n0032_p0181a06║游至成都，坐夏正法。有老堯首座、瞎堂高弟，師請益坐
GA031n0032_p0181a07║禪之法，堯曰：「禪是何物？坐底是誰？」師受其語，晝夜體究。
GA031n0032_p0181a08║一日如廁，提前話有省。明年辤去，謁佛照于育王，照問
GA031n0032_p0181a09║曰：「何處人？」師曰：「劒州人。」照曰：「帶得劒來麽？」師隨聲便喝。
GA031n0032_p0182a01║照笑曰：「者烏頭子也亂做，貧甚無資剃髮。」故人以烏頭
GA031n0032_p0182a02║子目之。未幾，聞破庵住蘓之西華秀峰，遂往見焉。有純
GA031n0032_p0182a03║顛者，入室次，橫機不讓。庵打至法堂，且欲逐出。師解之
GA031n0032_p0182a04║曰：「禪和家爭禪亦常事，何止如此？」庵曰：「豈不聞道，我肚
GA031n0032_p0182a05║飢，聞板聲要喫飯去聻。」師聞其語，不覺白汗浹背。逮破
GA031n0032_p0182a06║庵居靈隱第一座，復往從之。因侍破庵游石笋庵，庵之
GA031n0032_p0182a07║道者請益曰：「胡孫子捉不住，乞師方便。」庵曰：「用捉他作
GA031n0032_p0182a08║什麽？如風吹水，自然成紋。」師在侍傍，平生礙膺之物頓
GA031n0032_p0182a09║釋。巖雲巢居吳郡穹窿，遷瑞光及台州瑞巖，皆延師分
GA031n0032_p0183a01║座。師在瑞巖，忽夢偉衣冠者，持把茅見授。翌日，明州清
GA031n0032_p0183a02║涼專使至，迨入院，見伽藍神姓茅，衣冠形貌與疇昔夢
GA031n0032_p0183a03║無異。陞堂開法，一香供破菴。三年遷焦山，升雪竇，被旨
GA031n0032_p0183a04║移育王。又三年，嵩少林散席，復詔住徑山。師居徑山二
GA031n0032_p0183a05║十年，儲峙豐積有眾如海，號法席全盛。僧問：「趙州道，三
GA031n0032_p0183a06║十年前火爐頭有箇無賔主話，未曾有人舉著，此意如
GA031n0032_p0183a07║何？」師云：「舌頭拖地。」僧云：「畢竟如何是無賔主話？」師云：「言
GA031n0032_p0183a08║滿天下。」僧云：「只如玄沙聞得云：『者老漢脚跟未點地在，
GA031n0032_p0183a09║又作麽生？』」師云：「一坑埋著。」僧云：「可謂焦塼打著連底凍，
GA031n0032_p0184a01║赤眼撞著火柴頭。」師云：「一畫畫斷。」上堂：「靈山指月，曹溪
GA031n0032_p0184a02║話月，遞代相傳，證龜成鱉。範上座尋常有一張口挂在
GA031n0032_p0184a03║壁上未曾動著，今日無端入這行戶。事到如今，只得東
GA031n0032_p0184a04║𥳽西𥳽，未免拈起多年曆日，于中點出些子悞賺處說
GA031n0032_p0184a05║似諸人。且要郭大、李二、鄧四、張三，知得江南兩浙春寒
GA031n0032_p0184a06║秋𤍠。雖然如是，黃河三千年一度清。」上堂：「若論箇事，直
GA031n0032_p0184a07║是省要易會，多是諸人自作艱難，自作障礙。所以有時
GA031n0032_p0184a08║東廊西廊，見諸人和南問訊，山僧便乃低頭相接。其實
GA031n0032_p0184a09║無他，只要諸人識得長老是西川隆慶府人氏。若識得
GA031n0032_p0185a01║去，便與諸人打些鄉談，說些鄉話。如今且未說你識得
GA031n0032_p0185a02║長老，且各自知得自家鄉貫也得。還知麽？明州六縣，奉
GA031n0032_p0185a03║化八鄉。」上堂：「五峰門下，百種全無，僧牀迫窄，堂供蕭踈。
GA031n0032_p0185a04║脚下踏著底破甎頭、碎瓦礫，面前撞見底王獦獠、李麻
GA031n0032_p0185a05║胡。恁麽薄福住山，真箇孤負老鬍。雖然如是，更點分明。」
GA031n0032_p0185a06║上堂：「一夏已滿，無事不辦，遂府鉢盂，邛州磁碗。」理宗嘗
GA031n0032_p0185a07║召見于修政殿，奏𡭊詳明。上為之動色，賜金襴僧伽棃。
GA031n0032_p0185a08║仍宣詣慈明殿陞座，上垂簾而聽。以師所說法要，示叅
GA031n0032_p0185a09║政陳公貴𧧼。陳公奏云：「簡明直截，有補聖治。」乃賜「佛鑑
GA031n0032_p0186a01║禪師」號，并縑帛金銀等物。先是，師住山之明年寺燬，師
GA031n0032_p0186a02║逆知其數，不動容經意。三年寺成，閱六年復燬。師不驚
GA031n0032_p0186a03║不變而助施雲湊，不數年寺宇崇麗。師去寺四十里，築
GA031n0032_p0186a04║室數百楹，接待雲水，賜額「萬年正續」。又西數百武，結菴
GA031n0032_p0186a05║一區，為歸藏所。上建重閣，秘藏後先所賜御翰。敞室東
GA031n0032_p0186a06║西，偏奉祖師與先世香火。遇始生日，為飯僧佛事，以薦
GA031n0032_p0186a07║㝠福。蓋蜀亂，師之先祀遂絕，故兹祠奉，以旌孝慕。上聞
GA031n0032_p0186a08║而嘉嘆，賜扁曰「圓照」。淳祐戊申秋，築室明月池上，榜曰
GA031n0032_p0186a09║「退耕」。乞老于朝，而舊疾適作。己酉三月旦日，升堂示眾
GA031n0032_p0187a01║曰：「山僧既老且病，無力得與諸人東語西話。今日勉强
GA031n0032_p0187a02║出來，從前所說不到底，盡情向諸人面前抖擻去也。」遂
GA031n0032_p0187a03║起身抖衣云：「是多少？」十五日，集兩班畫後事，親書遺表，
GA031n0032_p0187a04║及遺書十數言。笑諧謔如平時，醫者診視次，師謂曰：「你
GA031n0032_p0187a05║未識這一脉在。」三月十八日𥠖明，索筆書偈曰：來時空
GA031n0032_p0187a06║索索　去也赤條條更要問端的　天台有石橋移頃而逝。
GA031n0032_p0187a07║遺表上聞，上遣中使降香賜幣，奉全身葬于正續之側，
GA031n0032_p0187a08║塔曰「圓照」。禀法分化，有雪巖欽、斷橋倫、西巖惠等，欝為
GA031n0032_p0187a09║大宗匠云。
GA031n0032_p0188a01║第三十五代
GA031n0032_p0188a02║　痴絕道冲禪師武信長江荀氏子，母郭氏。生而豐上短
GA031n0032_p0188a03║下，資性絕人。少長以進士業應詔不利，棄之受釋氏學。
GA031n0032_p0188a04║詣梓州妙音院，禮修證為落髮師。游成都，習經論于聖
GA031n0032_p0188a05║慈，以名相厭人，復棄去。紹熈壬子，出峽回翔荊楚間。時
GA031n0032_p0188a06║松源岳唱密庵之道于饒之薦福，徑造其廬，以歲飢不
GA031n0032_p0188a07║受。會曹源，以雲居首座，生出世妙果。師纔入門，聞語有
GA031n0032_p0188a08║省。叅堂俾侍香，朝從夕游，老拳痛棒不少貸，平生知見
GA031n0032_p0188a09║至是多無影響。曹源徙龜峰，師復侍行。久之，以偈辭。游
GA031n0032_p0189a01║淛有曰：「尚餘窮相一雙手，要向諸方痒處爬。」江湖盛傳。
GA031n0032_p0189a02║至杭時，松源主靈隱，門嚴戶峻，八閱月不獲入室。或以
GA031n0032_p0189a03║失士告，源曰：「我已八字打開挂搭他，自是他當面而蹉過
GA031n0032_p0189a04║了。」師聞其語，徹見曹源于妙果、龜峰時嘻笑怒罵皆為
GA031n0032_p0189a05║人善巧方便。嘉定己卯，由徑山第一座出世嘉禾光孝，
GA031n0032_p0189a06║時英靈衲子皆在會下。道聞于朝，忠獻史衞王以堂帖
GA031n0032_p0189a07║除蔣山。瀕江卑澇，下田無秋，師忍飢鳴道，行乞養士，居
GA031n0032_p0189a08║十三年無倦。嘉熈己亥，侍郎曹公豳帥閩以鼓山來聘。
GA031n0032_p0189a09║未行，雪峰牒至，領事半年而天童詔下。眾集如海，法度
GA031n0032_p0190a01║修明，雖宏智盛時，殆不之過。育王虛席攝住持事，往來
GA031n0032_p0190a02║說法兩山間。上堂曰：「天童用底來，育王用不著；育王用
GA031n0032_p0190a03║底歸，天童用不著。雖然如是，用不著處用有餘，一箭雙
GA031n0032_p0190a04║鵰隨手落。」淳祐甲辰，有旨移靈隱。師謂：「大父密庵、伯父
GA031n0032_p0190a05║松源弘道之地方，欲奮勵力振祖風，而世故有不滿其
GA031n0032_p0190a06║意者。」伐鼓辤眾，歸隱金陵。京兆尹遣屬官追挽，不可。朝
GA031n0032_p0190a07║命以虎丘養老，不就。留守虛齋趙公以蔣山起之，不應。
GA031n0032_p0190a08║戊申春，育王笑翁散席，朝論以大覺故家不輕畀付，特
GA031n0032_p0190a09║召師隱所，三返卒不奉詔。明年，京尹趙公以法華請開
GA031n0032_p0191a01║山，將領事，而勑牒住徑山之命繼至。師欲以法華并辭，
GA031n0032_p0191a02║自謂：「不赴法華則不信，重違君命則不恭。失恭與信，何
GA031n0032_p0191a03║以為後學法？」乃翻然而作，畱法華逾月，即登徑山，故人
GA031n0032_p0191a04║神響應，懽聲若雷。上堂，僧問：「心佛及眾生是三無差別，
GA031n0032_p0191a05║如何是過去心？」師曰：「故待冷來看。」僧云：「如何是現在心？」
GA031n0032_p0191a06║師曰：「你問我答。」僧云：「如何是未來心？」師曰：「後次上堂向
GA031n0032_p0191a07║你道。」僧問：「如何過去佛？」師曰：「去年梅。」僧問：「如何是現在
GA031n0032_p0191a08║佛？」師曰：「今歲桺。」僧問：「如何是未來佛？」師曰：「顏色馨香依
GA031n0032_p0191a09║舊。」僧問：「如何是過去差別智？」師以拂子擊禪牀左邊。僧
GA031n0032_p0192a01║問：「如何是現在差別智？」師以拂子擊禪牀右邊。僧問：「如
GA031n0032_p0192a02║何是未來差別智？」師以拂子中間點一點。僧云：「心佛眾
GA031n0032_p0192a03║生無向背，十方剎海一毫收。」便禮拜。師乃曰：「過去心不
GA031n0032_p0192a04║可得，未來心不可得，現在心不可得，三世既不可得，喚
GA031n0032_p0192a05║甚麽作差別智？若人見得徹去，三世諸佛，無一時不在
GA031n0032_p0192a06║諸人頂額上轉大法輪，更來這裏挨肩竝足討什麽碗？」
GA031n0032_p0192a07║以拄杖一時趕散。結夏上堂：「圓覺伽藍塵塵有路，坐斷
GA031n0032_p0192a08║去來頓空今古。那裏十三這邊十五，後先不差毫髮許。
GA031n0032_p0192a09║可笑黃面瞿曇，至今不知落處。」上堂：「盡乾坤大地，無絲
GA031n0032_p0193a01║毫許大。是汝諸人，橫擔拄杖繞四天下行脚，道我無處
GA031n0032_p0193a02║不到無事不知。且道西天那蘭院寺戒賢論師，今日說
GA031n0032_p0193a03║什麽法？」便下座。上堂：「有一人一念頓證墮在佛數，有一
GA031n0032_p0193a04║人累刼闡提不願成佛，且道那個合受人天供養？」良久
GA031n0032_p0193a05║云：「蝶穿芳徑雙睂濕，蜂掠殘花兩股肥。」臨示寂，手書龕
GA031n0032_p0193a06║記并遺書十數，且曰：「無凖忌在三月十八日，吾以十五
GA031n0032_p0193a07║日即行，不能辦香修供矣。」說偈書讃，嬉笑言論如平時。
GA031n0032_p0193a08║侍僧以遺偈請，麾斥不顧。已而笑謂侍者曰：「末後一句
GA031n0032_p0193a09║無可商量，只要箇人直下承當。」即命筆書辤眾。十四日，
GA031n0032_p0194a01║上堂語至夜分，起坐移頃而逝。壽八十二，臈六十一。茶
GA031n0032_p0194a02║毘舍利五色者無數，其徒遵治命奉骨歸葬金陵玉山
GA031n0032_p0194a03║庵。學者追慕不忍，舍分其半，建塔菖蒲田玉芝菴。
GA031n0032_p0194a04║第三十六代
GA031n0032_p0194a05║　石溪心月禪師西蜀睂州人。上堂，舉僧問九峰和尚：「如
GA031n0032_p0194a06║何是學人自己？」峰曰：「更問阿誰？」僧云：「便恁麽承當時如
GA031n0032_p0194a07║何？」峰曰：「須彌還更戴須彌。」師頌曰：自家冷煖自家知　祖
GA031n0032_p0194a08║意西來更問誰全體承當全體是　須彌頂上戴須彌拈
GA031n0032_p0194a09║黃龍祖心禪師因黃山谷太史乞指㨗徑處。龍曰：「秪如
GA031n0032_p0195a01║仲尼道：『二三子以我為隱乎？吾無隱乎爾。』太史居常如
GA031n0032_p0195a02║何理論？」公擬𡭊，龍曰：「不是，不是。」公迷悶不已。一日侍龍
GA031n0032_p0195a03║山行次，時巖桂盛放，龍曰：「聞木樨花香麽？」曰：「聞。」龍曰：「吾
GA031n0032_p0195a04║無隱乎爾。」公釋然，即拜之曰：「和尚恁麽老婆心。」龍笑曰：
GA031n0032_p0195a05║「秪要公到家耳。」頌曰：渠儂家住白雲鄉　南北東西路渺
GA031n0032_p0195a06║𣴭幾度欲歸歸未得　忽聞巖桂送幽香又送僧偈曰：未
GA031n0032_p0195a07║到雙林見舊游　睂橫新月眼橫秋寒暄未舉宐先問　因
GA031n0032_p0195a08║甚橋流水不流六月初九日示寂。
GA031n0032_p0195a09║第三十七代
GA031n0032_p0196a01║　偃溪廣聞禪師閩之侯官林氏子，母陳。家世業儒，疎睂
GA031n0032_p0196a02║秀目，哆口豐頤。從季父智隆于宛陵光孝。十八得度受
GA031n0032_p0196a03║具。初見鐵牛印，少室睦，無際派，追隨甚久。叅淛翁于天
GA031n0032_p0196a04║童，鍼芥難投，自知未及。再叅于雙徑，翁笑迎曰：「汝來耶。」
GA031n0032_p0196a05║一夕坐簷間，聞更三，轉入室，曳履而蹶，如夢忽醒。翌朝
GA031n0032_p0196a06║造室，翁舉趙州洗鉢盂話，師將啟吻，翁遽止之，平生疑
GA031n0032_p0196a07║情當下冰釋。紹定戊子，四明制閫胡公，以小淨慈致之，
GA031n0032_p0196a08║歷住香山、萬壽、雪竇、育王、淨慈、靈隱、徑塢八山。所至革
GA031n0032_p0196a09║弊支傾，廣容徒眾。開爐上堂，舉趙州和尚示眾云：「老僧
GA031n0032_p0197a01║三十年前，在南方火爐頭，有箇無賔主話，直至如今無
GA031n0032_p0197a02║人舉著。」師云：「森羅萬象，明暗色空，日夜舉揚，趙州古佛
GA031n0032_p0197a03║不是不知，只為貪程太速。」上堂：「楊岐眼中睛，臨濟頂上
GA031n0032_p0197a04║髓。一不成二不是，點著不來，白雲萬里。」佛成道日，上堂：
GA031n0032_p0197a05║「錯錯，六載草䋲空自縛；了了，開著眼來天大曉。古今天
GA031n0032_p0197a06║地、古今日月、古今星辰，拍𦡀云劒去久矣，切忌刻舟。」上
GA031n0032_p0197a07║堂：「雲門放洞山三頓棒，嚼飯餧嬰孩；黃檗打臨濟三頓
GA031n0032_p0197a08║棒，按牛頭喫草。只今不犯絲毫，有箇方便。」良久云：「大事
GA031n0032_p0197a09║為你不得，小事自家擔當。」上堂：「非風幡動，仁者心動，浣
GA031n0032_p0198a01║盆浣盆；非風鈴鳴，我心鳴耳，漆桶漆桶。盡古往今來，和
GA031n0032_p0198a02║泥脫墼有什麽限，還知萬壽落處麽？劫石有消日，虛空
GA031n0032_p0198a03║無盡時。」上堂：「十字街頭石幢子，無你遮護處；一聲江上
GA031n0032_p0198a04║侍郎來，無你廻避處。衲僧家早出暮入，脚前脚後也須
GA031n0032_p0198a05║子細。忽然築著磕著，淨慈拄杖別有分付。」上堂：「一升三
GA031n0032_p0198a06║合，拄杖頭邊，萬水千山，草鞋跟底。未言先領，誰家竈裏
GA031n0032_p0198a07║無烟？撩起便行，是處井中有水。莫道空來又空去，許多
GA031n0032_p0198a08║途路不相孤。」上堂：「一句絕離微，渾淪無縫罅。善財七日
GA031n0032_p0198a09║尋覓不得，趙州五年分踈不下。靈山今日快便難逢，為
GA031n0032_p0199a01║通一線。六月賣松風，人間恐無價。」上堂：「繞禪牀一匝，揮
GA031n0032_p0199a02║香案一下，轉藏已竟，講經已竟，若具著眼目，方知落處。
GA031n0032_p0199a03║其或未然，依經解義，三世佛冤，離經一字，還同魔說。」上
GA031n0032_p0199a04║堂：「趙州喫茶去，金牛喫飯來。龍門多上客，有人續得末
GA031n0032_p0199a05║後句，許你入阿字法門。」景定四年六月十四日示寂，壽
GA031n0032_p0199a06║七十五，夏五十八。
GA031n0032_p0199a07║第三十八代
GA031n0032_p0199a08║　荊叟如珏禪師婺州人，圓悟五世孫也。功用比圓悟益
GA031n0032_p0199a09║弘，際遇穆陵，寵遇甚至。初見癡鈍，室中僧問：「如何是佛？」
GA031n0032_p0200a01║師答曰：「爛冬瓜。」復成頌曰：如何是佛爛冬瓜　咬著冰霜
GA031n0032_p0200a02║透齒牙根蒂雖然無窖子　一年一度一開花又嘗作偈
GA031n0032_p0200a03║寄呈癡鈍曰：鍾山白刃赤身挨　幾度曾經被活埋一自
GA031n0032_p0200a04║人亾家破後　了知無位可安排結夏小叅：「我此一宗正
GA031n0032_p0200a05║令全提，如暴風卒雨鼓蕩無前，石火電光追奔不及。舉
GA031n0032_p0200a06║意即迷源，擡眸已蹉過。不是目前法，莫生種種心。縱汝
GA031n0032_p0200a07║三種互修剋期取證，第一頭第三首，萬柱千撑轉見氣
GA031n0032_p0200a08║急。殊不知髑髏未具己眼，先明呱地一聲，千了百當。然
GA031n0032_p0200a09║雖如是，親證者萬無一二，錯會者數有河沙。」佛成道日
GA031n0032_p0201a01║頌曰：六年雪嶺方成道　打失從前鬼眼睛滿面慚惶無
GA031n0032_p0201a02║著處　至今生怕是明星十二月初十日示寂。
GA031n0032_p0201a03║第三十九代
GA031n0032_p0201a04║　淮海原肇禪師通州靜海潘氏子，母朱氏。邑之利和寺
GA031n0032_p0201a05║妙觀，其諸父也，謂其父母曰：「是子生而有異，却葷胾，殆
GA031n0032_p0201a06║亦夙種，盍俾出家？」父母然之。年十九，薙𣑱受具。叅浙翁
GA031n0032_p0201a07║于徑山，翁問：「汝何處人？」師曰：「淮人。」翁曰：「泗洲大聖為什
GA031n0032_p0201a08║麽在楊州出現？」師曰：「今日又在杭州撞著。」翁曰：「且得沒
GA031n0032_p0201a09║交涉。」師徐曰：「自遠趨風。」翁以師警敏，欲大激發，未容其
GA031n0032_p0202a01║叅堂，纔見便云：「下一轉語來。」擬開口，即喝。師以書上，又
GA031n0032_p0202a02║以頌呈，末句云：「空教回首望長安。」翁云：「這裏是什麽所
GA031n0032_p0202a03║在？」師曰：「謝和尚掛搭。」始密就入室之列，已而命掌記。翁
GA031n0032_p0202a04║既寂，師出世通之光孝，遷吳城雙塔、金陵清涼、天台萬
GA031n0032_p0202a05║年、蘓之萬壽、東嘉江心。而四明育王虛席，廟堂奏師補
GA031n0032_p0202a06║處，遷杭之淨慈、靈隱、徑山。其住徑山歉餘，逋券山積，僧
GA031n0032_p0202a07║殘屋老。未幾，樓閣矗霄，雲衲踵至，不減浙翁全盛氣象。
GA031n0032_p0202a08║俄示疾，囑其徒為吾袝一穴于東磵，見生死不忘奉師
GA031n0032_p0202a09║之意。六月初十日，浴訖書偈而逝。嘗舉達摩偈曰：踏翻
GA031n0032_p0203a01║地軸與天關　合國人追不再還去去一身輕似葉　長江
GA031n0032_p0203a02║千古浪如山
GA031n0032_p0203a03║第四十代
GA031n0032_p0203a04║　虛堂智愚禪師四明人。出世嘉禾興聖，遷光孝、明之顯
GA031n0032_p0203a05║孝、延福、瑞巖、婺之寶林、四明育王、柏巖、杭之淨慈，凡歷
GA031n0032_p0203a06║住十剎。咸淳十年，詔住徑山。師室中垂語曰：「己眼未明
GA031n0032_p0203a07║底，因甚將虛空作布袴著？畫地為牢，因甚透者箇不過？
GA031n0032_p0203a08║入海筭沙底，因甚向針鋒頭上翹足？」僧問：「聲前一句，不
GA031n0032_p0203a09║墮常機。轉位就功，如何相見？」師云：「問訊不出手。」僧云：「且
GA031n0032_p0204a01║道天子萬年作麽生？」師云：「瑞草生嘉運，林花結早春。」僧
GA031n0032_p0204a02║云：「直得九州四海，雷動風飛。」師云：「出門惟恐不先到。」上
GA031n0032_p0204a03║堂：「春風如刀，春雨如膏，衲僧門下，何用忉忉？」上堂：「言而
GA031n0032_p0204a04║足，終日言而盡道；言而不足，終日言而盡物。且道，道與
GA031n0032_p0204a05║物是一是二？若道是一，為甚麽客山高，主山低？若道是
GA031n0032_p0204a06║二，為甚麽天地一指，萬物一馬？箇裏緇素得出，還你草
GA031n0032_p0204a07║鞋錢。不然，但願來年蠶麥熟，羅睺羅鬼與一文。」結夏上
GA031n0032_p0204a08║堂：「有一人日銷萬兩黃金，同此聖制，只是無人認得。若
GA031n0032_p0204a09║有人認得，許伊日銷萬兩黃金。」上堂曰：「虛堂初無門戶，
GA031n0032_p0205a01║與人近𠊓，亦不置之于無何有之鄉。只要諸人如鐵入
GA031n0032_p0205a02║土，與土俱化，然後可以發越。其如運糞人者，吾未如之
GA031n0032_p0205a03║何。」上堂，舉松源師祖臨示寂告眾云：「久叅兄弟，正路上
GA031n0032_p0205a04║行者，有只不能用黑荳法。臨濟之道，將泯絕無聞。傷哉！」
GA031n0032_p0205a05║拈云：「鷲峰老人似倚杖騎馬，雖無僵仆之患，未免𠊓觀
GA031n0032_p0205a06║者醜。」師先在淨慈，入院日，問答絕。忽天使踵門傳旨，問：
GA031n0032_p0205a07║「趙州因甚八十行脚，虛堂因甚八十住山？」師即舉趙州
GA031n0032_p0205a08║行脚到臨濟話，頌曰：「趙州八十方行脚，虛堂八十再住
GA031n0032_p0205a09║山，別有一機恢佛祖，九重城裏動龍顏。」使以頌回奏，上
GA031n0032_p0206a01║大悅，特賜米伍百石、絹一百縑，開堂安眾。十月初八日
GA031n0032_p0206a02║示寂，塔于直嶺下，曰「天然」。先是高麗國王請師于彼國，
GA031n0032_p0206a03║說法八載。還山，問法弟子，常隨千指。後嘉靖間，高麗遣
GA031n0032_p0206a04║法嗣至山掃塔云：「彼國法道甚盛焉。」
GA031n0032_p0206a05║
GA031n0032_p0206a06║
GA031n0032_p0206a07║
GA031n0032_p0206a08║
GA031n0032_p0206a09║徑山志卷之二終