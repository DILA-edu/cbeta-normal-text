GA031n0032_p0345a01║卷之四目錄【圖】
GA031n0032_p0345a02║制勑
GA031n0032_p0345a03║唐代宗迎國一大覺禪師勅
GA031n0032_p0345a04║宋理宗蠲免徑山和糴指揮劄
GA031n0032_p0345a05║又帖
GA031n0032_p0345a06║明太祖高皇帝賜徑山宗泐免官說
GA031n0032_p0345a07║成祖文皇帝勅諭
GA031n0032_p0345a08║神宗顯皇帝勅諭
GA031n0032_p0345a09║附進大慧禪師語錄奏劄　釋蘊聞
GA031n0032_p0346a01║序文
GA031n0032_p0346a02║《正法眼藏》序　吳潜
GA031n0032_p0346a03║古鼎和尚《四會語錄》序　宋濂
GA031n0032_p0346a04║悅堂禪師《四會語錄》序　宋濂
GA031n0032_p0346a05║重刊寂照和尚《四會語錄》序　宋濂
GA031n0032_p0346a06║愚庵禪師《四會語錄》序　宋濂
GA031n0032_p0346a07║送月江禪師住持徑山寺　貝秦
GA031n0032_p0346a08║重刊《鐔津文集》後序　琇禪師
GA031n0032_p0346a09║《痴絕禪師語錄》序　尤𤋾
GA031n0032_p0347a01║贈一清和尚住徑山序　張益
GA031n0032_p0347a02║《徑山集》序　李照
GA031n0032_p0347a03║重刊《徑山集》序　方壹
GA031n0032_p0347a04║重刊《五燈會元》募緣文　陸光祖
GA031n0032_p0347a05║《徑山志》序　釋德清
GA031n0032_p0347a06║化陽和王捨田疏　釋了明
GA031n0032_p0347a07║題傳衣庵緣冊　陸光祖
GA031n0032_p0347a08║重建大殿募疏　沈季文
GA031n0032_p0347a09║徑山佛殿緣起　釋真可
GA031n0032_p0348a01║議復化城緣引　馮夢禎
GA031n0032_p0348a02║題重興化城接待寺疏　吳用先
GA031n0032_p0348a03║重興化城寺疏　黃汝亨
GA031n0032_p0348a04║募植松杉引　釋廣印
GA031n0032_p0348a05║《西方合論標註》䟦　釋如奇
GA031n0032_p0348a06║
GA031n0032_p0348a07║
GA031n0032_p0348a08║
GA031n0032_p0348a09║卷之四目錄終
GA031n0032_p0349a01║徑山志卷之四
GA031n0032_p0349a02║汶上李燁然刪定海陽徐文龍、鹿城陳𢡟德訂虞山宋奎光輯
GA031n0032_p0349a03║
GA031n0032_p0349a04║制勑
GA031n0032_p0349a05║唐
GA031n0032_p0349a06║代宗迎國一大覺禪師
GA031n0032_p0349a07║朕聞江左有蘊道禪人，德性冰霜，淨行林野。朕虛心瞻
GA031n0032_p0349a08║企，渴仰懸懸，有感必通，國亦大慶。願和尚遠降中天，盡
GA031n0032_p0349a09║朕皈向，而不違願力，應物現形。今遣內侍黃鳳宣旨，特
GA031n0032_p0350a01║到詔迎，速副朕心。春暄，師得安否？遣此不多及。勑令本
GA031n0032_p0350a02║府縣供送，凡到府州，開淨院安置，官吏不許謁見，疲師
GA031n0032_p0350a03║心力。弟子不算多少，聽其隨侍。
GA031n0032_p0350a04║宋
GA031n0032_p0350a05║理宗蠲免徑山和糴指揮劄
GA031n0032_p0350a06║淮淛發運措置和糴所狀凖省劄。備據臨安府徑山興
GA031n0032_p0350a07║聖萬壽禪寺特差住持僧心月狀奉：本寺係朝廷第
GA031n0032_p0350a08║一祈禱雨暘感應去處；累奉聖旨蠲免諸般差、科、敷、
GA031n0032_p0350a09║役等事，竝有省劄。昨被不照，敷糴米九千餘石；本寺九
GA031n0032_p0351a01║月內具奏，恭奉聖旨宣諭平江府發運，照上天竺恩，蠲
GA031n0032_p0351a02║免科敷，即具依應。聞奏已，得余發運呈免，回奏訖。元照
GA031n0032_p0351a03║本寺已得指揮蠲免。劄下平江府發運司及本寺，照應
GA031n0032_p0351a04║永免科糴之患，劄付本司契勘。去年承准蠲免和糴指
GA031n0032_p0351a05║揮，禀尚書省准此，本所照得，昨凖朝廷指揮拋糴。淳祐
GA031n0032_p0351a06║十一年，分百萬倉米斛，本所凖行，照劄行下諸縣勸糴。
GA031n0032_p0351a07║當年九月二十三日，據臨安府徑山興聖萬壽禪寺知
GA031n0032_p0351a08║事僧悟心狀理，各縣不照指揮蠲免，敷糴米九千餘石。
GA031n0032_p0351a09║竊念本寺安眾浩大，與官民戶事體不同。况上天竺與
GA031n0032_p0352a01║本寺恩例一體而行；上天竺既照指揮不科，本寺亦當
GA031n0032_p0352a02║蠲免。乞照例行下各縣，照應免科。本寺年例勸糴米，𨽾
GA031n0032_p0352a03║籍諸縣計九千餘石。今據本寺狀，乞蠲免，以為供眾之
GA031n0032_p0352a04║用。但上項米皆係已派定數，本所遂別行指揮各照諸
GA031n0032_p0352a05║縣之額，且與從免。帖長洲、常熟、崑山、嘉定縣，將所勸本
GA031n0032_p0352a06║寺米斛免糴。仍帖徑山萬壽禪寺，照應永免。准前項省
GA031n0032_p0352a07║劄，伏乞照會申聞。
GA031n0032_p0352a08║帖
GA031n0032_p0352a09║據徑山能仁禪院知事僧淨鑑狀，稱本院承前住當山
GA031n0032_p0353a01║訥和尚退居慶恩院住持。小師惠初等立據，說是慶恩
GA031n0032_p0353a02║院一針一芥，竝是本師將衣鉢錢建造殿宇；并置田地，
GA031n0032_p0353a03║准備養老送終、香火安眾、焚修追遠去處。今來本師化
GA031n0032_p0353a04║去，真身歸殯徑山白雲庵建㙮。每年忌辰祭奠，實無所
GA031n0032_p0353a05║出。集眾小師議定：每遇忌辰，就慶恩院常住取。先是，本
GA031n0032_p0353a06║師原用衣鉢錢置到田地數內，撥米二十石入徑山白
GA031n0032_p0353a07║雲塔頭追修及香火支用。且淨鑑委見佛海妙空訥和
GA031n0032_p0353a08║尚于慶恩及徑山之住持功迹；切恐慶恩院日後忽作
GA031n0032_p0353a09║名色，更改住持；於斯難為分雪。乞執狀立石，永遠為照。
GA031n0032_p0354a01║每年不拘水旱，支撥前項米斛，貴得香火不絕。司府尋
GA031n0032_p0354a02║行下僧司勘會去後。今據本司申結，尋即差人前去勘
GA031n0032_p0354a03║會責。據慶恩院甲乙住持僧惠初等狀，為見本師妙空
GA031n0032_p0354a04║佛海大師昔住靈隱寺，過此，因見金人焚燬，空地一方；
GA031n0032_p0354a05║本司即將衣鉢錢於上建造殿宇，輪藏庫司具備，退歸
GA031n0032_p0354a06║徑山白雲庵。蒙司府給帖，今惠初於小師數內輪差一
GA031n0032_p0354a07║僧，作甲乙住持，為國焚修。本司又將衣鉢錢置買田地
GA031n0032_p0354a08║貳拾餘頃，因界打量，盡歸本院常住，為戶所收花息，永
GA031n0032_p0354a09║克香燈，次備供眾追遠之費。師于紹興五年，奉勑住持
GA031n0032_p0355a01║徑山，建塔白雲庵。請僧在此看守；責令慶恩院常住，每
GA031n0032_p0355a02║年供上白糙米二十石。惠初與小師議定：本院實立文
GA031n0032_p0355a03║據，付徑山塔為憑，令蒙勘會；且惠初等委初詐胃諸般
GA031n0032_p0355a04║違礙等情，所供是實，如有異同，甘罪不辤。又據徑山能
GA031n0032_p0355a05║仁禪院知事僧淨鑑狀，詞入石即無諸般違礙等事，所
GA031n0032_p0355a06║供是實，如有異同，甘罪不辤。本司所據各人供證，委的
GA031n0032_p0355a07║即無詐冒。除責狀入案外，保明是實。乞照會施行，呈奉
GA031n0032_p0355a08║台判行照。
GA031n0032_p0355a09║大明
GA031n0032_p0356a01║太祖高皇帝賜徑山宗泐免官說
GA031n0032_p0356a02║世人災害有三，往往皆不自知，故其災害周流方寸間，
GA031n0032_p0356a03║日夜無息，古今未嘗有能盡去者。所以釋迦成道，教化
GA031n0032_p0356a04║眾生，指迷破昏，乃云災害之三者，曰貪、嗔、癡。斯三者孰
GA031n0032_p0356a05║能不備？孰備而不殃？所以古今不備者，聖人是也；雖備
GA031n0032_p0356a06║而不殃者，賢人是也。洪武九年春，遐游天界，見住持僧
GA031n0032_p0356a07║宗泐博通古今，儒術深明。詢問僧之苦行，本面家風，果
GA031n0032_p0356a08║幽靜。𠊓曰：「是僧動止異常，因識儒書，大知禮義，又非林
GA031n0032_p0356a09║泉之士，於是朕命育髮鬚以官之。」當時本僧姑且奉命
GA031n0032_p0357a01║而不辤，待至髮長數寸，將召而官之，其僧再辤而求免，
GA031n0032_p0357a02║願終世于釋門。吁難哉！世人之於世，誰不欲富貴、妻子，
GA031n0032_p0357a03║名彰於世者歟？是僧却富貴，弗美妻妾，可謂三害之中
GA031n0032_p0357a04║善却一者歟！人將謂是僧生性淡薄有是歟，抑玄悟之
GA031n0032_p0357a05║有知而若是歟？不然其僧性淡薄玄悟，不可以言貌而
GA031n0032_p0357a06║見。蓋丈夫之氣，初志不奪，斯僧是其人也！特聽免官放
GA031n0032_p0357a07║老山林。其世之三害，僧不為一害所迷，妙哉！
GA031n0032_p0357a08║成祖文皇帝勑諭徑山赴會僧
GA031n0032_p0357a09║朕惟佛氏之道，清淨慈仁，弘深廣大，包含萬有，貫徹微
GA031n0032_p0358a01║妙，利益幽明，功德無量比者。仁孝皇后崩逝，舉薦揚之
GA031n0032_p0358a02║科，啟無遮之會，廣集僧伽，諷揚經典。百日之間，嘉禎翕
GA031n0032_p0358a03║集，慧燈降于舍剎，法雲覆于紺園。綉絢五文，輝燦諸品，
GA031n0032_p0358a04║毫光累現，眾彩畢呈。天花雨宣，滿祗林之寶樹；縞寉飛
GA031n0032_p0358a05║舞，繞碧落之旛𣄢。佛之舍利，或流輝于梵宮，或騰耀于
GA031n0032_p0358a06║寶塔，開照空之菡萏，爛湧地之摩尼，動若驪珠，炳煥午
GA031n0032_p0358a07║夜，晃如虹彩，燭影丹宵。寶殿之前，圓結金梅之果；長干
GA031n0032_p0358a08║之境，秀產瓊芝之祥。若斯顯靈，難以悉舉，皆由爾眾毘
GA031n0032_p0358a09║尼克謹，梵行清修，瀾翻八藏之文，悟解三乗之旨，秉至
GA031n0032_p0359a01║誠以奉朕命，攄精意以扣佛慈。其中亦有至人，道化高
GA031n0032_p0359a02║妙，飛行變化，隱顯莫測，感應朕誠心，來臨法會，證明善
GA031n0032_p0359a03║功。朕德薄有未能知，藉兹眾善，遂致感通，睹瑞應之蕃，
GA031n0032_p0359a04║臻想神靈之濟度。超游極樂，信有明徴，朕實歡愉，特加
GA031n0032_p0359a05║褒獎。夫觀百川之流者，必至海乃止；虧一簣之功者，則
GA031n0032_p0359a06║為山不成。爾等益勤精進，庻永謝于塵緣；究竟真空，期
GA031n0032_p0359a07║早登于覺地。利生助化，翼我皇家。欽哉，故諭。（永樂十五年十月十
GA031n0032_p0359a08║五日）
GA031n0032_p0359a09║神宗顯皇帝勑諭杭州府雙徑寺住持通會及僧眾人
GA031n0032_p0360a01║等
GA031n0032_p0360a02║朕發誠心，印造大藏經，頒施在京，及天下名山寺院供
GA031n0032_p0360a03║奉，經首護勑，已諭其由。爾住持及僧眾人等，務要虔
GA031n0032_p0360a04║潔供安，朝夕禮誦，保安眇躬康泰，宮壼肅清。懺已往愆
GA031n0032_p0360a05║尤，祈無疆壽福，民安國泰，天下太平，俾四海八方，同歸
GA031n0032_p0360a06║仁慈善教，朕成㳟已無為之治道焉。今准欽差蘓、杭
GA031n0032_p0360a07║等處，提督織造兼理蘓、松、常、鎮稅務，司禮監太監孫隆
GA031n0032_p0360a08║奏請，前去彼處供安，各宐仰體知悉。欽哉，故諭。（萬曆二十八年
GA031n0032_p0360a09║九月初三日）
GA031n0032_p0361a01║附
GA031n0032_p0361a02║進大慧禪師語錄奏劄釋蘊聞
GA031n0032_p0361a03║臣僧蘊聞竊以佛祖之道，雖非文字語言所及，而發揚
GA031n0032_p0361a04║流布，必有所假而後明。譬如以手指月，手之與月，初不
GA031n0032_p0361a05║相干，然知手之所指，則知月之所在。是以一大藏教，為
GA031n0032_p0361a06║世標凖。于今賴之臣山野微賤，遭值聖明，屢獲瞻望清
GA031n0032_p0361a07║光，禀承音旨，聖言高遠非凡所及，斯道慶幸有待而興。
GA031n0032_p0361a08║竊欣希闊之逢，敢陳誠切之懇。伏念臣先師前住徑山，
GA031n0032_p0361a09║大慧禪師宗杲敏悟英發直受正傳，善巧方便開悟後
GA031n0032_p0362a01║學。其平日提唱語要，臣隨處記錄，皆已成書。既為《廣錄》
GA031n0032_p0362a02║三十卷，又為《語錄》十卷，謹繕寫詣闕上進，伏望萬機之
GA031n0032_p0362a03║暇，俯垂省覽。臣又伏見真宗皇帝景德年中，以僧道原
GA031n0032_p0362a04║所集《傳燈錄》頒降入藏。今臣所進先師《語錄》十卷，欲乞
GA031n0032_p0362a05║聖慈依上件體例，特賜指揮亦令入藏，用廣流通，使後
GA031n0032_p0362a06║學皆得預聞，在先師益為不朽。臣無任戰灼，俟命之至。
GA031n0032_p0362a07║
GA031n0032_p0362a08║
GA031n0032_p0362a09║
GA031n0032_p0363a01║序文
GA031n0032_p0363a02║《正法眼藏》序吳潜（字毅夫，宋相國）
GA031n0032_p0363a03║此事亘古亘今，漫天漫地，端視側視，直視橫視，開視闔
GA031n0032_p0363a04║視，明視暗視，無不視，亦無所視，亦無無不視無所視。直
GA031n0032_p0363a05║敢道，謂正即離，謂法即塵，謂眼即鑿，謂藏即塞，是故這
GA031n0032_p0363a06║四箇字，直須撇向大洋海裏，方免擔枷帶索，受人圈䙡。
GA031n0032_p0363a07║然雖如此，初機鈍根，也要得一則半則胡言漢，覻來覻
GA031n0032_p0363a08║去，綻些光景。此時正好𢬵命捨身，单鎗直進，如老鼠入
GA031n0032_p0363a09║牛角，挨墻拶壁，更無去處。正迷悶中，猛忽地頭破額裂，
GA031n0032_p0364a01║通身流汗，得箇休歇，始知法眼、慧眼、天眼、佛眼，只是一
GA031n0032_p0364a02║雙凡眼。到這裏說道學人事畢也且未在。履齋老子即
GA031n0032_p0364a03║說偈言：「若以色見我，以音聲求我，是人行邪道，不能見
GA031n0032_p0364a04║如來。」
GA031n0032_p0364a05║《正法眼藏》已足槩妙喜家風。顧當時入室，如張無垢，
GA031n0032_p0364a06║猶以忠國致疑，而公獨抉開四字，直示五眼，宣揚妙
GA031n0032_p0364a07║旨，無此痛快。嗟乎！公可謂了窺印度，警策迷方者矣。
GA031n0032_p0364a08║公相業冠趙宋，所在尸祝餘杭亦有專祠，人苐知為
GA031n0032_p0364a09║洞霄提舉，而不知實徑山津梁也。故錄此以存什一
GA031n0032_p0365a01║云。
GA031n0032_p0365a02║古鼎和尚《四會語錄》序賛宋濂
GA031n0032_p0365a03║古鼎禪師銘公，以臨濟十七世孫，四坐道塲，為黑白之
GA031n0032_p0365a04║所宗仰。一旦祝𨤲江淛省垣，現白光三道。丞相康里公
GA031n0032_p0365a05║見之，極加敬禮。未幾將示寂，語其徒曰：「觀世音蓮臺至
GA031n0032_p0365a06║矣。」安坐而逝。及火化，舌根齒牙數珠俱不壞，五色舍利
GA031n0032_p0365a07║燦爛無數。國史危先生已摭其行業，為文勒諸碑，而《四
GA031n0032_p0365a08║會語》未有序之者。師之得法上首，今天界禪寺西白金
GA031n0032_p0365a09║公屬濂作之。濂覽已，合爪言曰：「是真正語，是不著有無
GA031n0032_p0366a01║語，是雷轟電掃語。學者隨所悟入，如慈雲徧覆，法語普
GA031n0032_p0366a02║沾。小大根莖，皆獲生成。非入正知見，具大力量者，孰能
GA031n0032_p0366a03║與于此？嗚呼！世安復有斯人乎哉？非果無之也，求其真
GA031n0032_p0366a04║淳無偽若師者，鮮也。」濂既為敘其事，復歆豔之。歆豔之
GA031n0032_p0366a05║不足，復作伽陀一章賛之。其辭曰：我觀我師四會語　一
GA031n0032_p0366a06║言一句皆真實河沙妙義總含藏　其中無餘亦無欠及
GA031n0032_p0366a07║至能所齊泯時　欲覓片言不可得有如十萬虛空界　種
GA031n0032_p0366a08║種色相皆現前或飛或潜或動植　以至洪纖高下等枯
GA031n0032_p0366a09║榮生死及崩竭　了然不𣑱虛空相而亦不出于虛空　真
GA031n0032_p0367a01║相如如不動故卬昔嘗登寂照塲　耳邊一喝三日聾惟
GA031n0032_p0367a02║聾故使功用絕　絕後通身皆是耳自兹出世入翁川　翁
GA031n0032_p0367a03║川海水亦生耳但聞魚龍哮吼聲　即使波濤增洶湧繼
GA031n0032_p0367a04║升補陀洛伽山　合掌問訊觀世音目能觀色耳聞聲　音
GA031n0032_p0367a05║聲何獨以目觀不知本來無耳目　見所不見聞不聞盡
GA031n0032_p0367a06║大千界無礙者　中天竺國凌霄峰所談妙法皆如是　只
GA031n0032_p0367a07║因妙法法難思結集已落第二義　睂間放出白毫光七
GA031n0032_p0367a08║寶蓮臺向空至　此皆遊戲神通事于師之道不相攝　師
GA031n0032_p0367a09║之道大不思義千古賛嘆莫能盡　姑以第二門中觀可
GA031n0032_p0368a01║以洗空于結習　可以觸動于悟機可以速證于菩提　是
GA031n0032_p0368a02║宐流通于世間視如照耀光明幢　我言或誣有如水
GA031n0032_p0368a03║悅堂禪師《四會語》序宋濂
GA031n0032_p0368a04║根有利鈍，故所教有異同；悟有淺深，故所印有大小。施
GA031n0032_p0368a05║其善巧之力，釋彼結習之固，非假言辭難窮實際，所以
GA031n0032_p0368a06║達摩歷辨于六宗，臨濟有發于三要，照耀今古，函葢乾
GA031n0032_p0368a07║坤，兹其為巨浸之輿梁，作昏衢之燈燭也歟！有若悅堂
GA031n0032_p0368a08║顏公禪師，以東嶼正嫡，弘西來大宗。初住崑山之東禪，
GA031n0032_p0368a09║轉吳門之萬壽，升虎林之南屏，遂陟雙徑。樹大法幢，凡
GA031n0032_p0369a01║四坐道塲，名聞京國。遣使者再下璽書，護其教，且有金
GA031n0032_p0369a02║襴法衣之賜。藩王大臣無不函香問道，黑白駿奔如眾
GA031n0032_p0369a03║歸市。禪師隨機接引霑被為多，其善誘弗倦，則春氣津
GA031n0032_p0369a04║津，太和襲人也；其發蒙撤蔀，則翳捲太清，冰釋洪河也；
GA031n0032_p0369a05║其警省振勵，則震雷虩虩，䘮厥匕箸也；其含弘攝授，則
GA031n0032_p0369a06║山不讓塵，海不擇流也。由是而觀，所教有同異，非根有
GA031n0032_p0369a07║利鈍者歟？所印有小大，非悟有淺深者歟？前謂施善巧
GA031n0032_p0369a08║釋結習，假言辭窮實際者，其道豈不在于斯歟！昔者先
GA031n0032_p0369a09║師黃文獻公，現宰官身，敷宣般若，與禪師為方外交。而
GA031n0032_p0370a01║禪師受度婺之寶林，又在予父母之邦，𥡴兹緣契，實繁
GA031n0032_p0370a02║中情。禪師上首南峰珵公，得法最蚤，乃出《四會語》，俾題
GA031n0032_p0370a03║首簡。予竊聞之，入奥室者能探于幽邃，升危岑者始矚
GA031n0032_p0370a04║于㝠𣴭。松月大師印公，禪師之獅子，法海之長鯨也。其
GA031n0032_p0370a05║稱禪師之道，高于圓照、佛照二公，其言豈虛發者哉！惟
GA031n0032_p0370a06║賢知賢，益可徴矣。仰前哲之風，徽作後武之矩度。究其
GA031n0032_p0370a07║遺轍，足證新功。是錄之行，其必有超然獨得于語言之
GA031n0032_p0370a08║外者乎！
GA031n0032_p0370a09║雲棲曰：《四會語錄》今無存。松月亦未知何許，而曰：「道
GA031n0032_p0371a01║高于圓照、佛照」，夫二公豈易及哉！」而曰：「過之」，更俟賢
GA031n0032_p0371a02║者考正。
GA031n0032_p0371a03║重刊寂照和尚《四會語》題辭宋濂
GA031n0032_p0371a04║寂照和尚元叟端公既示寂金華，黃文獻公為銘其㙮，
GA031n0032_p0371a05║蜀郡虞文靖公為序其《四會語》，二公以文辭名天下，亦
GA031n0032_p0371a06║云備矣。其入室弟子清泰子楩、金山惠明、天寧祖闡，復
GA031n0032_p0371a07║合辭請曰：「舊刊所錄先師語，不幸燬于兵。然非此，無以
GA031n0032_p0371a08║見道之所存。竊懼不傳，子楩三人者已恊力命印生重
GA031n0032_p0371a09║雕之矣。敢重以首簡，請為序。雖然序猶可略也，先師事
GA031n0032_p0372a01║蹟多涉神異狀行者，輒諱而不書。神異之事，大乗者固
GA031n0032_p0372a02║所不樂聞，苟錄以示入道之士，亦足以起其正信，初何
GA031n0032_p0372a03║傷乎！願併識之序中。」予不敢辤。𥡴子楩等言，公平頂古
GA031n0032_p0372a04║貌，眼光鑠人，頷下數髯，磔立凛然，如雪後孤松。坐則挺
GA031n0032_p0372a05║峙，行不旋顧，英風逼人，凛如也。所過之處，眾方讙譁如
GA031n0032_p0372a06║雷，聞履聲輒曰：「端書記來矣！」噤默如無人。賔友相從，未
GA031n0032_p0372a07║嘗與談人間細故。舍大法，不發一言。秉性堅凝，確乎不
GA031n0032_p0372a08║可拔。自為大僧至化滅，無一夕脫衣而寢。其從南屏歸
GA031n0032_p0372a09║化城受經，夏夕啟窗而臥，忽一梵僧飛錫而來，與談般
GA031n0032_p0373a01║若樞要，亹亹不絕。未幾，騰空而去。虎巖師主雙徑時，嘗
GA031n0032_p0373a02║言道家者流，有上章謁帝者，其還甚遲，因叩之，答云：「為
GA031n0032_p0373a03║𨕖徑山四十八代住持，故天閽久不開爾。」公正符其數。
GA031n0032_p0373a04║公朝京師，夢徑山潭龍君，持金匙舉食食公，數凡十又
GA031n0032_p0373a05║八。公主法席，實十八春秋也。公將示滅，所剪爪髮，留瘞
GA031n0032_p0373a06║化城幻有庵。逮啟視之，舍利累累然生矣。公之遺事有
GA031n0032_p0373a07║若此者，皆宐補書以見于世，不可略也。葢公道契佛祖，
GA031n0032_p0373a08║名震華夏，誠堪輿間氣之所鍾。其祥應之至，亦出自然，
GA031n0032_p0373a09║非苟涉于神恠者比也。文獻所謂「門庭之盛，規重矩疊，
GA031n0032_p0374a01║法雷普震，裂地轟天」，文靖所謂「譬諸名藩，鎮以宿將，隱
GA031n0032_p0374a02║然持重，風霆不驚，握機行令，舒卷自由，足以使方城連
GA031n0032_p0374a03║戍，有所仰放，不敢踰越」，其言誠不誣哉！濂何敢復賛一
GA031n0032_p0374a04║辭？頗念文靖之學，粗聞而知之，又執弟子之役於文獻
GA031n0032_p0374a05║之門者最久。於是勦其緒論，重申之如此。嗚呼！公之《四
GA031n0032_p0374a06║會語》，其尚假濂文以傳之哉！子楩，字用堂；惠明，字性源；
GA031n0032_p0374a07║祖闡，字仲猷，皆設化一方，黑白咸皈仰云。
GA031n0032_p0374a08║徑山愚庵禪師《四會語》序宋濂
GA031n0032_p0374a09║或問于濂曰：「世間至大者何物也？」曰：「天與地也。」曰：「至明
GA031n0032_p0375a01║者又何物也？」曰：「日與月也。」曰：「然則佛法亦明且大也，其
GA031n0032_p0375a02║與天地日月竝乎？」曰：「非然也。」曰：「其義何居？」曰：「天地日月
GA031n0032_p0375a03║寓乎形者也。形則有成壞，有限量。雖百億妙高山，中涵
GA031n0032_p0375a04║百億兩曜，百億四天下，以至於恒河沙數皆有窮也，皆
GA031n0032_p0375a05║有止也。此無他，囿乎物者也。若如來大法，則不然。既無
GA031n0032_p0375a06║體叚，又無方所，吾不為成，孰能為之壞？吾不為後，孰能
GA031n0032_p0375a07║為之先？吾不能為之下，孰能為之上？𦬆乎，忽乎，曠乎，漠
GA031n0032_p0375a08║乎，微妙而圓通乎，其小無內，其大無外，真如獨露，無非
GA031n0032_p0375a09║道者。所以超乎天地之外，出乎日月之上。大而至于不
GA031n0032_p0376a01║可象，斯為大矣；明而至于不可名，斯為明矣。是故以有
GA031n0032_p0376a02║情言之，則四聖以至六凡，或覺或迷，佛法無乎不具也；
GA031n0032_p0376a03║以無情言之，則火水土石與彼草木，或洪或纖，佛法無
GA031n0032_p0376a04║乎不在也。三乗十二分教，不能盡宣也；八萬四千塵勞
GA031n0032_p0376a05║門，不能𣑱汙也。嗚呼！罄徂徠之松以為煤，斷淇園之竹
GA031n0032_p0376a06║以為管，其能盡賛頌之美乎！然而佛法固明且大也，其
GA031n0032_p0376a07║靈明之在人者，萬劫雖遠不離當念。一念不立，即證菩
GA031n0032_p0376a08║提，亦在夫自勉之而已。」濂雖不敏，每遇學佛者，喜談而
GA031n0032_p0376a09║樂道之，初不以其證入淺深，而有間其意，頗有見于斯
GA031n0032_p0377a01║也。徑山住持以中禪師，名智及，學徒尊之，號曰「愚庵」。俗
GA031n0032_p0377a02║姓某，世居姑蘓，得法於元叟端公，歷住隆教、普慈二剎，
GA031n0032_p0377a03║帝師錫以「明辯正宗廣慧禪師」之號。已而，陞淨慈，遂主
GA031n0032_p0377a04║徑山。四據高座敷揚佛法，以聳人天龍鬼之聽，緇素相
GA031n0032_p0377a05║從如雲歸岫。其弟子某會粹成書，介吾友用堂楩公請
GA031n0032_p0377a06║文以題其首。濂懸燈而疾讀之，其解人膠纏，如鷹脫絛
GA031n0032_p0377a07║鏇，摩雲而奮飛也；其方便為人，如慈母愛子，一步而三
GA031n0032_p0377a08║顧也；其宏機密用，如大將臨陣，旗皷動而矢石集也。誠
GA031n0032_p0377a09║一代之宗師，而有德有言者歟！雖不二門中一法不存，
GA031n0032_p0378a01║何况于言？覽者，當求禪師言外之意，使意見兩忘，而忘
GA031n0032_p0378a02║忘亦忘，方近道矣！嗚呼！佛法超乎天地之外，出乎日月
GA031n0032_p0378a03║之上，豈細故哉？人患不求之爾！今極其賛頌，而書于此
GA031n0032_p0378a04║錄之端，實欲起人之敬信也。繪畵虛空，非愚則惑，濂葢
GA031n0032_p0378a05║無以逃其責矣！
GA031n0032_p0378a06║送月江淨禪師住持徑山寺貝秦（國子司業，金華人）
GA031n0032_p0378a07║自古沙門雖息欲歸于無為，而好與賢士大夫游，何也？
GA031n0032_p0378a08║葢其人，乃世之頴敏慤愿者，假浮屠之名以為高，託文
GA031n0032_p0378a09║章之流以為勝，如道安於鑿齒、慧遠于元亮、道林于居
GA031n0032_p0379a01║易、文暢于退之、宗元。彼尊竺土之法，此服先王之教，二
GA031n0032_p0379a02║者固未嘗不相侔，而賢士大夫亦樂與之游，浸滛乎恬
GA031n0032_p0379a03║淡枯寂之境也。月江淨禪師，頎身偉貌，德本宿植，覺由
GA031n0032_p0379a04║性禀。以真乗法印，叅儒典竝用，默而能融，辯而不肆。所
GA031n0032_p0379a05║著詩文皆有足觀，尤以接物利生為己任。總司聞其賢，
GA031n0032_p0379a06║舉公授徑山住持。夫徑山天下首剎，唐代宗朝國一欽
GA031n0032_p0379a07║禪師為開山第一祖。得其傳為大慧杲，杲傳佛照光，光
GA031n0032_p0379a08║傳妙峰善，善傳藏叟珎，珎傳元叟端，端傳靈隱幻隱明，
GA031n0032_p0379a09║明傳正庵誾淨。師乃正庵法子也。往時翰林侍講王公
GA031n0032_p0380a01║時彥，在祕閣纂修，少師姚公實總其事。二公論及東南
GA031n0032_p0380a02║名僧，淨師亦居其一。師推悟理而信，故于孔氏之學，習
GA031n0032_p0380a03║而不懈；釋氏之教，行而不怠。雖小戒律，如踐青折萌、盥
GA031n0032_p0380a04║手泛席之類，未嘗放心。是故異夫縱誕譎亂假託之所
GA031n0032_p0380a05║為者焉。觀少師姚公所𢰅重修記、春坊大學士曾公靈
GA031n0032_p0380a06║徴記，則淨師之歷職功行，賢士大夫之敬禮推許，從可
GA031n0032_p0380a07║見矣！况徑山與竺乾鷲嶺，鼎峙角立，淨師又得正庵嫡
GA031n0032_p0380a08║傳。方今朝廷清明，裒崇釋道，而淨師躡空驅錫，舍筏振
GA031n0032_p0380a09║塵于五髻凌霄之間。說法度人，脫去穢累；行道化凡，超
GA031n0032_p0381a01║詣覺路。興起少林、妙喜之家，世以擅重于千載之後，此
GA031n0032_p0381a02║香火緣也。予雖非退之、宗元文章之流可以增高益勝，
GA031n0032_p0381a03║然有鄉曲難忘之情。故其行樂為致辭，以告于慕道風
GA031n0032_p0381a04║重文雅好事者云。洪熈元年乙巳春，三月十有七日
GA031n0032_p0381a05║重刊《鐔津文集》後序琇禪師
GA031n0032_p0381a06║學有及物之功，文為載道之器。學而不能利乎物，徒學
GA031n0032_p0381a07║也；文而不能衍乎道，空文也。若夫推其道，發于文章，肆
GA031n0032_p0381a08║其學，以援斯人，宋明教嵩禪師其人歟！嗟夫！吾佛之教
GA031n0032_p0381a09║法，心法也。生靈同而有焉，但為虛𡚶所蔽，不能顯現。汩
GA031n0032_p0382a01║四生淪六𧼈，何由得已哉！而吾佛愍之，以此心法，隨噐
GA031n0032_p0382a02║而諭，俾各得乎本有。或者不仰恩懷德，反生譏毁，是則
GA031n0032_p0382a03║自毁其心，非毁其教法也。教中所謂，世智辨聰，八難之
GA031n0032_p0382a04║一，且不信而毁，又為虛𡚶所蔽。若虛𡚶所蔽，或能了𡚶
GA031n0032_p0382a05║即真；不信而毁，則自昧其心。猶種之敗芽之焦，不復有
GA031n0032_p0382a06║發生之日矣！得不尤可愍哉！而明教性禀生知，能體佛
GA031n0032_p0382a07║意，學則必欲援世，非徒學也；文則必在明道，非空文也。
GA031n0032_p0382a08║况是時天下學士，宗韓氏以拒我。故勸書原教諸文，不
GA031n0032_p0382a09║得不作焉！學者總梓，號《鐔津文集》。斯文行世，真救世明
GA031n0032_p0383a01║道之要術也，可一日而無哉！舊版湮沒，人皆痛惜。嘉禾
GA031n0032_p0383a02║天寧首座天全叡公，乃東海慧眼弘辨禪師之弟子，施
GA031n0032_p0383a03║衣資，重梓流行，其亦明教之心也歟！板既成，請敘其後。
GA031n0032_p0383a04║蒙晚生讀其文集，有不得執筆從游之歎。今獲厠名于
GA031n0032_p0383a05║後，不亦大幸乎！不亦大幸乎！
GA031n0032_p0383a06║此六十二代祖師琇公𢰅文也。舊誌第載其倚杖而
GA031n0032_p0383a07║逝，未詳說法。因存此文，以表其一班云。
GA031n0032_p0383a08║《癡絕禪師語錄》序尤𤋾（號木石，錫山人）
GA031n0032_p0383a09║徑山癡絕禪師既示寂，其徒了源，以師平生提唱語一
GA031n0032_p0384a01║編示錫山尤𤋾曰：「子知吾師者，盍為敘引以傳？」余晚識
GA031n0032_p0384a02║師，得其數語受用，因不復辭。余觀近世尊宿語錄，多成
GA031n0032_p0384a03║窠臼，惟癡絕師獨較些子。蓋其得處超軼，用處灑落，故
GA031n0032_p0384a04║平生室中，不許人下語。專以此着，羅龍打鳳，而學者鮮
GA031n0032_p0384a05║能凑泊。門庭高峻，屹然宗匠之靈光。今也則亾，徒存劒
GA031n0032_p0384a06║迹。非其種草，孰識苦心？必有護持，流通久遠矣！淳祐辛
GA031n0032_p0384a07║亥端午日序
GA031n0032_p0384a08║贈一清和尚住徑山禪寺序張益（蘇州人，修𢰅）
GA031n0032_p0384a09║杭之徑山禪寺住持虛席，僧錄以為兹寺乃五山之首，
GA031n0032_p0385a01║補厥處者，非戒行學業敻出于其眾者不可。於是加慎
GA031n0032_p0385a02║擇之，而得一清，天上人焉。右街、善世兩庵宗師，即舉之
GA031n0032_p0385a03║于禮部。上人領劄南行，中外士夫需言為贈。上人生江
GA031n0032_p0385a04║右文獻之邦，為名家子，自幼學出世法于廬陵邑之多
GA031n0032_p0385a05║寶寺，正宗和尚實為厥師。上人根性堅利，志力勤篤，遂
GA031n0032_p0385a06║能因師之教，悟玄義于雜花。視師之行，絕三業于滿分。
GA031n0032_p0385a07║既而觀光上國，復承指授於僧錄右街覺義雲海和尚，
GA031n0032_p0385a08║獲掌藏鑰于弘慈普應禪師，前天界住山會中。正統初，
GA031n0032_p0385a09║得古剎廢址于都城西山之麓，慨然有興復之志。由是
GA031n0032_p0386a01║罄鬻衣資，并募眾緣，度工庀材，招提是建。事聞于朝，得
GA031n0032_p0386a02║賜額曰「弘慶禪寺」，而上人遂為開山第一代住持。兹之
GA031n0032_p0386a03║膺薦，而有徑山之行也。得不由其行業之素著千人乎！
GA031n0032_p0386a04║予聞徑山眾靈，所萃五峰高聳，乃國一欽禪師卓錫之
GA031n0032_p0386a05║地。自唐至今歷世已久，自國一以來，相續而主兹席者，
GA031n0032_p0386a06║蓋六十有餘人矣。上人當視其行業，與己何如哉？同其
GA031n0032_p0386a07║所同，而勉其所未至，俾列名于諸師之間。人將指而議
GA031n0032_p0386a08║之曰：「此可為徑山之賢住持也，此可以振後而光前也。」
GA031n0032_p0386a09║則上人之所得者，不既多乎是用，書而贈之。
GA031n0032_p0387a01║《徑山集》序李照（宋叅軍）
GA031n0032_p0387a02║天下山水奇秀，則吳、越稱首。越則有天台、四明為尚，吳
GA031n0032_p0387a03║則有天目居最。徑山乃天目東北峰，比諸峰又復奇勝。
GA031n0032_p0387a04║其頂則五峰周抱，中有平地，實洞天耳。承天禪院居北
GA031n0032_p0387a05║焉，余聞是山是寺之名久矣。大中祥符辛亥，奉命司憲
GA031n0032_p0387a06║于郡，日無清暇，故莫遂訪焉。今年孟夏，既獲美代，心腑
GA031n0032_p0387a07║清適，有命駕之興，快疇昔之素。俄至于是，見其峰巒勝
GA031n0032_p0387a08║異，草木鮮瑩，基構高下，甍檐縈帶，非丹青之可狀，非詠
GA031n0032_p0387a09║歌之可記。乃問諸僧開山之事，始先賢之靈迹，其說頗
GA031n0032_p0388a01║駭人之耳焉。再徴其據，乃得石碑數片，舊錄一卷。考其
GA031n0032_p0388a02║事實，得諸僧之說半焉。而又乗筆者記述事迹，或得前
GA031n0032_p0388a03║而遺後，或得後而遺前，觀之者莫能盡見始末之實。余
GA031n0032_p0388a04║惜此山之奇絕，高先賢之茂行，痛其郡記錯雜，難盡行
GA031n0032_p0388a05║于世，使好事者不能傳之。乃命筆總集其事，使終始一
GA031n0032_p0388a06║貫，前後無失。然其事得於古石者存之，傳于人口者勿
GA031n0032_p0388a07║載，欲後之見者不復疑焉。
GA031n0032_p0388a08║重刻《徑山集》序方壹
GA031n0032_p0388a09║凡集之歆慕於當時而傳於不朽者，非以其迹，以其實。
GA031n0032_p0389a01║跡無實，罔以徴；實無迹，終莫能廢。故古之聖賢所遺之
GA031n0032_p0389a02║墳索《詩》、《書》、《易》、《春秋》、《禮樂》，以至百家子史等籍，皆燦然千
GA031n0032_p0389a03║古猶一日也。何哉？以其有實之可以垂教萬世，而為法
GA031n0032_p0389a04║於天下耳。我宗門自竺乾七佛迨於六祖，以及千七百
GA031n0032_p0389a05║家，咸有經論篇章敷宣無量妙義以顯示真宗。故自周
GA031n0032_p0389a06║抵今之喆聖明王、公卿大夫士，往往尊崇之不替。而與
GA031n0032_p0389a07║孔孟之道偕存者，蓋亦以其實之有在也。徑山名列天
GA031n0032_p0389a08║下道塲之首，豈以山盤踞之奥勝，與遺蹟之繁夥也邪？
GA031n0032_p0389a09║實由于唐之開山國一欽公，與無上宗公、法濟諲公之
GA031n0032_p0390a01║廿數等，皆以性地朗徹，法境晶瑩，其衜足以當代宗皇
GA031n0032_p0390a02║帝之諸聖眷佇，欽承歷朝之羣公企仰禮下，而可垂教
GA031n0032_p0390a03║為法于後世耳。暨是，涉五代，屆趙宋，而大慧杲公者相
GA031n0032_p0390a04║繼輩出，又且二三十許員，皆雷轟電掣，獅吼象驟，誠謂
GA031n0032_p0390a05║古佛遞現，真宗迭顯者也。故宋帝孝宗屢賜璽翰，及御
GA031n0032_p0390a06║製真讃，以嘉賚之。鉅公如魏國張浚丞相、張商英侍郎、
GA031n0032_p0390a07║張九成之諸賢達，前後相叅叩，承事而弗斁。抑又豈非
GA031n0032_p0390a08║以其實之所召與？是故道塲居稱天下第一，固無忝於
GA031n0032_p0390a09║徑山矣。世欲考見已上諸家之實，其玄猷玅旨備載《五
GA031n0032_p0391a01║燈會元》，條然可討，攟摭浩繁，兹弗克悉綴。至欲求訪往
GA031n0032_p0391a02║古事跡，則必身臨于境，自可槩得耳。以跡以實，惟世之
GA031n0032_p0391a03║君子取之焉。是集舊有刻本，歷年兹久，書亾板廢有日
GA031n0032_p0391a04║矣。今年首春，寺主僧嘗董治樓殿諸冗事者，正璠也。慮
GA031n0032_p0391a05║其愈久而愈失之，薦至無所從考也，乃搜厥殘冊斷編，
GA031n0032_p0391a06║聚鉢資倩工，依抄本重繕刻之，以𦖂存其故。住持自唐
GA031n0032_p0391a07║國一祖師至此，共凡八十代。梓既訖，持一本示余，請以
GA031n0032_p0391a08║序弁諸端。余即展以閱之，見其中間魯魚亥豕者屢出，
GA031n0032_p0391a09║余顧謂之曰：「曷為若是？」璠曰：「板失罔所據證之也。又祖
GA031n0032_p0392a01║上之遺籍，後人莫敢妄為之臧否耳，姑從其敝為是。」余
GA031n0032_p0392a02║遂廼弗再詰，而撮其略與為之序。其傳互之故，葢白璧
GA031n0032_p0392a03║蝇玷也！從來既遠，咎靡所質矣。幸大方觀者抉其梗概
GA031n0032_p0392a04║而遺其譌繆，付之以輾然一笑云爾。
GA031n0032_p0392a05║重刻《五燈會元》募緣文陸光祖
GA031n0032_p0392a06║夫佛道東流，而至晉宋齊梁之間，學佛者競以名理禪
GA031n0032_p0392a07║觀相高，莫竟本心妙明之體。自達磨大士來至此方，始
GA031n0032_p0392a08║唱直指人心，見性成佛。傳至六祖能公，斯宗大振，厥後
GA031n0032_p0392a09║五宗竝立，門風峻甚。其圓機密，義不可以隨言而解，用
GA031n0032_p0393a01║智而求。至於揚睂瞬目，或喝或棒，所以闡呈真體，愈出
GA031n0032_p0393a02║愈奇。有省者，若痛處喫拳；不會者，如聾人聞鼓。而膚識
GA031n0032_p0393a03║之士，乃或病其難通，訾其詭異。葢由鈍根之無入，則謂
GA031n0032_p0393a04║聖言之有隱，大抵然也。然開元之後，宗教大明，上至旒
GA031n0032_p0393a05║冕簪貂，下及販樵孺婦，往往能響答玄言刃游道妙。當
GA031n0032_p0393a06║斯時也，見性知心，超凡入聖，上下數百年內，先後幾千
GA031n0032_p0393a07║萬人，自兩儀分奠以來，未有若斯之盛者。何儒門淡泊
GA031n0032_p0393a08║寥寥如此，釋教流通林林如彼？其故何歟？良以道䘮多
GA031n0032_p0393a09║岐，智分穿鑿。仲尼沒，而時乎不再；顏淵死，而今也則無。
GA031n0032_p0394a01║官失而求之四夷，學絕而傳諸方外，一晦一明有由然
GA031n0032_p0394a02║矣！至宋巨儒周元公、程
GA031n0032_p0394a03║伯子，乃能旁尋墜緒，密闡心宗。伯子嘆曰：「我於天壤之間，直自孤立。伊川晚閱內典，遇
GA031n0032_p0394a04║異人始明此學。」考亭暮年亦曰：「達磨盡飜窠臼尤為高
GA031n0032_p0394a05║妙，乃知齊佛老為異端，非程朱之定論也。」由是言之，維
GA031n0032_p0394a06║釋與儒，自唐及宋，曄然其兩盛矣。自兹而降，去聖時遙。
GA031n0032_p0394a07║儒昧通方，釋拘義學，由是西來妙旨，東土希聲。所幸教
GA031n0032_p0394a08║外之單傳，具載《傳燈》之五錄，濟禪師以其書浩博，撮為
GA031n0032_p0394a09║《會元》。斯固莊生所譏，聖人已往，而糟粕徒存焉者。然而
GA031n0032_p0395a01║求道之人有能因言筌窮理窟，玩其要妙言，嚼其無義
GA031n0032_p0395a02║語。日由繹之，夕鑚剔之，忽焉而鋸窮木斷，水到渠成。所
GA031n0032_p0395a03║謂因指以見月，假筏而渡海，亦易易焉。則是此土此書
GA031n0032_p0395a04║之不可一日無矣！近者書殘板燬，教末風微，有徑山大
GA031n0032_p0395a05║慈上人苦行薰修，發心弘濟，欲復募緣刻梓以惠後人。
GA031n0032_p0395a06║不遠千里而來謀，因乞一言而為倡。賤子幼慕神仙，每
GA031n0032_p0395a07║符瑞夢，既聞《魯訓》，知反求於六經。載遇竺墳時，泛觀乎
GA031n0032_p0395a08║三藏，稍能通其一貫，會其殊塗，秪自討論無誰告語。嗟
GA031n0032_p0395a09║乎！五千退席，憫增慢之難移；四十無聞，嗟寓形之易盡。
GA031n0032_p0396a01║願與同懷之士，共成得道之因，敢以此書請同戮力。昔
GA031n0032_p0396a02║在先覺，有聞半偈而明心，或識二字而證果，矧二十卷
GA031n0032_p0396a03║之活句，誠百千劫之奇逢。入此法門皆當作佛，儻有通
GA031n0032_p0396a04║微俊彥，慧徹高賢，盡捨牀頭阿堵物，成就世間希有事，
GA031n0032_p0396a05║庻開來而繼往，亦自度而度人，不亦偉與！幸無膠泥曲
GA031n0032_p0396a06║儒談曰：「非吾孔氏之書也。」
GA031n0032_p0396a07║《徑山志》序釋德清（憨山）
GA031n0032_p0396a08║域內名山大川，方輿載籍，志之詳矣。不志，則無所考其
GA031n0032_p0396a09║源流，窮其窈眇，探其靈勝。故使覽者披圖了然，若身履
GA031n0032_p0397a01║其間，謂之臥游，豈徒說哉！及佛法入中國，則琳宮梵宇
GA031n0032_p0397a02║皆托跡于名山勝槩者，在在星羅，此葢道脉潜流，殊非
GA031n0032_p0397a03║探奇仰異者比。古稱方志為野史，而佛法之志則僧史
GA031n0032_p0397a04║也。苟無所考究，則何以遡法界之真源乎！維雙徑乃東
GA031n0032_p0397a05║南奇勝，昔稱法窟，况自國一開山，固多靈異。以其山自
GA031n0032_p0397a06║崑崙面東走，雄峙五嶽；而南幹自衡湘迤邐馳數千里，
GA031n0032_p0397a07║直聳黃山白嶽；而飛涌二目融結兹山，以鍾靈秀故，佛
GA031n0032_p0397a08║剎始創。唐大曆年間而歷宋元我明，上下千載，其間
GA031n0032_p0397a09║相繼雄長法門者八十一人，非山川蘊結之厚，又何能
GA031n0032_p0398a01║若是之悠且久耶！國初尚不乏人，頃百年來法幢傾圮，
GA031n0032_p0398a02║殿宇隳頺而僧徒寂寥。萬曆己丑間，達觀禪師蹶起立
GA031n0032_p0398a03║宗門，赤幟海內，由是知有人焉。時創刻方冊大藏，初議
GA031n0032_p0398a04║五臺，而兹山僧徒蠒足數千里，往請于此。未幾而果遷
GA031n0032_p0398a05║于山之寂照，而殿宇亦因是以重新，乃法輪再轉之機
GA031n0032_p0398a06║也。居頃之，馮太史復議啟古化城為藏板地。適直當道
GA031n0032_p0398a07║藩臬諸公，有深心者，竟恢復之。達師入滅，弟子𣽃居鎧
GA031n0032_p0398a08║公，克荷其業。而達師竟得塔於鵬搏峰下，與大慧同條，
GA031n0032_p0398a09║是豈小緣哉！然昔之住兹山者，雖善揚宗乗，但引法
GA031n0032_p0399a01║海之一滴耳。今則全攝如來藏海而注於兹，為法門之
GA031n0032_p0399a02║全提，則因緣勝前萬萬矣。黃貞父有言：「蕭何入關，子女
GA031n0032_p0399a03║玉帛秋毫無犯，唯收其圖籍，卒以王漢。」今大藏，乃法界
GA031n0032_p0399a04║之圖籍也，今盡收於此。而拓法王之疆土者，必大賴於
GA031n0032_p0399a05║是矣。非此山之鍾氣博厚，又何能負重法哉！嗚呼！因修
GA031n0032_p0399a06║者易，創業者難，今中興法門之大業，非圖籍斑斑，後世
GA031n0032_p0399a07║將何以考焉？是《徑山》之志，不得不作。而開疆拓土重在
GA031n0032_p0399a08║元勳，同為休戚始終者，則鎧公不得不秉深心焉。其事
GA031n0032_p0399a09║已承餘杭令公戴君，入邑志於此。所關者大，非徒紀勝
GA031n0032_p0400a01║而已，故重輯之以便一家觀覽。予特為之序。
GA031n0032_p0400a02║此憨公于萬曆丙辰過徑山作也。時澹居鎧公擬輯
GA031n0032_p0400a03║志，而預索其序。志未成，而序留化城。因錄之，以見兩
GA031n0032_p0400a04║公夙志云。
GA031n0032_p0400a05║化陽和王捨田疏了明禪師
GA031n0032_p0400a06║天下真勝境，烟雲古寶剎。徑山三千口，每人三寸舌。都
GA031n0032_p0400a07║來九十丈，誰能與渠接？水食滄溟乾，粥飯斛斗竭。油鹽
GA031n0032_p0400a08║許多般，蔬菜更羅列。百事摠艱難，一身當不迭。特來謁
GA031n0032_p0400a09║郡王，故意丁寧說。冷處着把火，大家相暖𤍠。兩堂坐禪
GA031n0032_p0401a01║僧，真箇修行徹。心源湛如水，脊梁硬如鐵。等心供養渠，
GA031n0032_p0401a02║因果豈虛設？福慧自莊嚴，共出輪廻劫。大根大行大財
GA031n0032_p0401a03║主，捨田一萬三千畒。歸依徑山供眾僧，飽暖安然度寒
GA031n0032_p0401a04║暑。兩堂衲子欣欣然，高談慷慨賢中賢。願君福壽等山
GA031n0032_p0401a05║川，留與聲名萬古傳。偈云：做事須還烈漢　拈起筆來
GA031n0032_p0401a06║便判若要功果完成　切莫前思後筭
GA031n0032_p0401a07║題傳衣庵緣冊陸光祖
GA031n0032_p0401a08║嘉靖己未秋，余與先學憲君，從千松得禪師之請，為修
GA031n0032_p0401a09║徑山傳衣庵，則萬松林禪師靈塔在焉。葢宋紹定癸巳
GA031n0032_p0402a01║無凖範大師，奉詔住山，即後山搆菴，匾曰「傳衣」。用黃梅
GA031n0032_p0402a02║付法之義，萬松則無凖範十一世法嗣也。自修菴以來，
GA031n0032_p0402a03║又曆三十五歲，而千松復化去矣。菴僧性悟，徒海耀，（悟
GA031n0032_p0402a04║者，余族姪也。）欲修葺頺弊，稍復舊觀。謹撮其始末題之
GA031n0032_p0402a05║緣冊，俾持以謁大方君子有所取徴焉。
GA031n0032_p0402a06║徑山重建大殿募緣疏沈季文
GA031n0032_p0402a07║㳟惟雙徑者，震旦名山江南勝地。自國一開山，首演牛
GA031n0032_p0402a08║頭之旨，逮鑒宗繼軌，兼宏馬祖之宗。大慧杲師振玄風
GA031n0032_p0402a09║於宋世，元叟端師展頓教于元時，迄於昭代世不乏傳，
GA031n0032_p0403a01║祖祖相沿，䋲䋲不絕。登壇秉拂，嗣法傳燈者，八十一人；
GA031n0032_p0403a02║入室投機，悟道超凡者，莫紀其數。用是道以時隆，地因
GA031n0032_p0403a03║人重。虛空幻出樓閣，荊棘俄成寶坊。梵剎嵯峨，恍疑兠
GA031n0032_p0403a04║率之宮，從中天而下；法堂清閟，婉若祗園精舍，自西竺
GA031n0032_p0403a05║移來。乃今祖道凌夷，宮殿傾廢。昔以狐兎窟宅，頓化琳
GA031n0032_p0403a06║瑯；今以佛祖道塲，幾淪墟莽。撫今追昔，寧已懷思。兹有
GA031n0032_p0403a07║無邊上人者，戒行精嚴，願輪深廣，覩此頺圮，實切拊髀。
GA031n0032_p0403a08║葢往曾于祖師會下發心，故今于人天眾前，立誓願殚
GA031n0032_p0403a09║一生精力，拮据經營，顧興衰起廢，匪孑力所能。而鳩工
GA031n0032_p0404a01║集材，實眾檀是籍，將廣募有緣，以共襄勝事。况此名區，
GA031n0032_p0404a02║神龍不難于捨宅；矧兹盛舉，賢碩豈憚于捐貲？伏願深
GA031n0032_p0404a03║心大士，宏力高流，各隨心願，盡力莊嚴。則黃金布地，何
GA031n0032_p0404a04║必讓于昔賢？而寶殿崇成，自頓還乎舊觀。豈惟既往與
GA031n0032_p0404a05║八十一祖廣結無上淨緣，抑且將來為百千萬人助成
GA031n0032_p0404a06║出世道果。謹疏。
GA031n0032_p0404a07║徑山佛殿緣起釋真可（達觀禪師）
GA031n0032_p0404a08║雙徑冠世絕境也，自崑崙南來，翱翔萬里。越天目而逶
GA031n0032_p0404a09║迤，隱隱隆隆，雄雌萬狀，勢方奔舞，直趋東溟。而雙溪一
GA031n0032_p0405a01║阻，則英靈秀傑之氣，回而氤氳盤薄，怒拔于五峰之間，
GA031n0032_p0405a02║世為龍象窟宅。自唐國一欽祖開山，乃至宋大慧杲禪
GA031n0032_p0405a03║師，傳心如貫珠，燈燈相續以迄于今。則去聖彌遠，世與
GA031n0032_p0405a04║道䘮，僧不能轉俗，更為俗轉矣。夫經曰：「若能轉物即同
GA031n0032_p0405a05║如來。」今不能轉俗，竟為俗轉，豈非現成肉佛自作眾生？
GA031n0032_p0405a06║嗚呼！一心不生，凡聖路斷；一微涉動，𣑱淨俄分。即此而
GA031n0032_p0405a07║觀眾生、諸佛，初無差別。了悟者，夢覺都除；未了悟者，不
GA031n0032_p0405a08║惟於無夢中作夢，更於大夢中强為己覺，殊可嘆耳！昔
GA031n0032_p0405a09║佛經行時，俄指曰：「此地可建一梵剎。」帝釋信手拈一莖
GA031n0032_p0406a01║草，插已，曰：「建剎竟。」比幻居講主，作徑山僧引進導師，不
GA031n0032_p0406a02║遠千里，來曲阿見老漢曰：「徑山眾上人某，曾引渠䟦涉
GA031n0032_p0406a03║燕山，請開藏主，并祈旁鼓修殿嚴像。藏主已諾，會病未
GA031n0032_p0406a04║至，蒙大師代以幻余本公。今復遷化，則向求所舉，似同
GA031n0032_p0406a05║說夢。故某與眾僧，不憚勞勤，今更强顏求禮和尚。所願
GA031n0032_p0406a06║不惜彈指，震大法雷，破眾生癡夢，成就如上勝事。」老漢
GA031n0032_p0406a07║曰：「公等此來，既不為自己求，專為祖道。今老漢有轉語
GA031n0032_p0406a08║舉似公等，公等答以相應。即夢中說覺，覺中說夢。恣我
GA031n0032_p0406a09║舌端，無不可者。試問帝釋插草，建梵剎耶？不建梵剎耶？
GA031n0032_p0407a01║建則琳宮寶坊了不現前，不建則佛與帝釋，兩皆脫空。」
GA031n0032_p0407a02║時諸上人俱以默答，老漢亦以默領。唯喝石巖旁觀，不
GA031n0032_p0407a03║禁向老漢曰：「和尚不必拋擲古今，廣打葛藤，國一、大慧
GA031n0032_p0407a04║鼻孔要與和尚不別。道開、法本雖皆夢中承當，和尚大
GA031n0032_p0407a05║須覺中著到。管取徑山大雄寶殿，剎那成就，諸祖殘棋，
GA031n0032_p0407a06║移星換斗。唯時王內翰于比部，只解順水推船，不能逆
GA031n0032_p0407a07║風把柁。攛掇喝石生兒，并諸現前黑白大眾，擎跽而請。
GA031n0032_p0407a08║唯願和尚發大慈悲，勿孤負喝石，亦令某等各各願滿。」
GA031n0032_p0407a09║噫！雙徑五峰江海秀　瀨陽江徹影重重相逢若問誰家
GA031n0032_p0408a01║曲　管取聲聲落眼中
GA031n0032_p0408a02║議復化城緣引馮夢禎（字開之，南京祭酒）
GA031n0032_p0408a03║刻經之緣始於清涼之妙德庵，地寒而峻遠，役南匠轉
GA031n0032_p0408a04║輸工，力倍費功半，不得已而有徑山之遷。徑山為東天
GA031n0032_p0408a05║目正幹，五峰攅廻，中開佛界，我東南勝道塲無逾此。而
GA031n0032_p0408a06║雲霧籠罩十日而九，藏板其中最易朽腐，又不得已而
GA031n0032_p0408a07║有化城之議。化城踞徑山之東麓，去雙溪數里，地坦平
GA031n0032_p0408a08║無雲霧，既便藏板而輸工力，事事皆宐，因故址而新之。
GA031n0032_p0408a09║先為屋十間，令足以安經板處工匠，而化役徐俟其後，
GA031n0032_p0409a01║似無甚難舉。今約同志以十緣倡之，緣五十緡。禎雖貧，
GA031n0032_p0409a02║勉任一緣。夫刻經大役，自北而南。而其南也，又自徑山
GA031n0032_p0409a03║而化城，三徙而後定。而任事之人，始于密藏，繼於幻予，
GA031n0032_p0409a04║而終之者又未卜何人也？因緣時節，惟佛與佛乃能究
GA031n0032_p0409a05║盡。而自剏緣以至未來，凡于此事曾捨一錢半銖，及一
GA031n0032_p0409a06║手一足之力已上，福不唐捐，直至成佛。而吾等與焉，豈
GA031n0032_p0409a07║不幸甚？
GA031n0032_p0409a08║題重興化城接待寺疏吳用先（字體中，薊遼總督）
GA031n0032_p0409a09║余從紫栢尊者游逾二十載，所承鉗鎚錐劄罔所不至，
GA031n0032_p0410a01║通身𤍠汗不知透出幾畨矣，末後以流通佛法付囑。不
GA031n0032_p0410a02║佞唯唯徼天之倖，承乏越中，即悉心殫力，求刻藏之役。
GA031n0032_p0410a03║兹功已過半緣，成或有日矣，乃謀藏板善地，卜及化城。
GA031n0032_p0410a04║化城故宋佛日禪師宣公所剏接待寺，郎官楊汝明記
GA031n0032_p0410a05║之甚詳，見《徑山集》中。及我朝而香火猶盛，漸次凌夷，
GA031n0032_p0410a06║僧徒凋落，遂以寺田轉佃於方姓者。轉轉相侵，盡為居
GA031n0032_p0410a07║隣所剝蝕矣。然其徑，尚存化城巷之名，至今在人口。今
GA031n0032_p0410a08║年𣽃居上人圖恢復之，而鄉紳王中泉公首倡義舉，願
GA031n0032_p0410a09║以其地歸寺，于是左右聞風者響應。乃𣽃居猶運慈心，
GA031n0032_p0411a01║量其多寡，各給其直。余于吳下，諸君子恊濟之，雖未盡
GA031n0032_p0411a02║復舊址，從此誅茅建剎，亦庻幾可觀矣。然此非今日創
GA031n0032_p0411a03║議也，葢自馮開之司成始矣，而余又不知司成之原有
GA031n0032_p0411a04║此議也。一日𣽃公過余，持開之手卷見示，謂偶從密藏
GA031n0032_p0411a05║棄篋中檢得之。余展閱疏引，即向時與藏公所謀，卜化
GA031n0032_p0411a06║城以厝經板者也。噫！奇哉！司成住矣，謀于十數載之前，
GA031n0032_p0411a07║而余與𣽃公成于十數載之後，不約而合，無心而成。九
GA031n0032_p0411a08║原可作，當為鼓掌。第勝地既復，梵宇鼎新。向後更有許
GA031n0032_p0411a09║多商量，不無藉十方大檀之力，余小子亦不敢不賈勇
GA031n0032_p0412a01║從事。道化重興，法輪當轉。誓頭目腦髓之不恤，而遑恤
GA031n0032_p0412a02║其他。時萬曆辛亥歲浴佛日
GA031n0032_p0412a03║重興化城寺疏黃汝亨
GA031n0032_p0412a04║昔楚、漢相距，約曰：「先入關中者王之。」迢漢入咸陽，諸將
GA031n0032_p0412a05║競取子女、玉帛，蕭何獨收秦圖籍，以此知天下戶口山
GA031n0032_p0412a06║川要害之處。然則大藏，固佛祖之圖籍，而天下之名山
GA031n0032_p0412a07║勝境，固法嗣聖僧之關中也。此藏經板不可以無刻，而
GA031n0032_p0412a08║化城寺在雙溪，踞徑山之東，有林木而無雲霧，作經笥
GA031n0032_p0412a09║工署甚善。寺故宋佛日禪師宣公所剏，為接待所，不可
GA031n0032_p0413a01║以久就堙滅。方伯體中吳公本經世人，負出世力，以𣽃
GA031n0032_p0413a02║居禪師淨心湛智足以任此，遂欣然與化導經營，漸次
GA031n0032_p0413a03║恢復其地。先以厝置經板，而徐議誅茆建剎，鼎新佛日
GA031n0032_p0413a04║之業。佛寶法寶才施法施，可謂一舉兩得，片刻千古者
GA031n0032_p0413a05║矣。而澹公復從棄篋中得〈勸緣〉一疏，亦為藏經名剎。經
GA031n0032_p0413a06║始此地，葢馮司成開之，與密藏禪師起緣于十數載之
GA031n0032_p0413a07║前者也。嗟乎！一真必應，靈山同會，司成之後有方伯，而
GA031n0032_p0413a08║密藏之後有澹居。誰為為之？豈非道念之合，符凡聖之
GA031n0032_p0413a09║證印者哉！而腐生侶理以拒真慳，人據欲而成鄙，棄經
GA031n0032_p0414a01║言於草莽，委佛地于荊榛。將令楚王不入關，而取子女
GA031n0032_p0414a02║玉帛者，之出圖籍上乎？亦慈氏之所大愍矣！嗟乎！昌𥠖
GA031n0032_p0414a03║有言：「怠者不能修，忌者畏人修。」守虜殞軀，永隔聖路。假
GA031n0032_p0414a04║令去腐破慳，振怠銷忌，知身外之皆長物，而性中之有
GA031n0032_p0414a05║覺塲。則方伯不云乎：「頭目腦髓之不恤，而遑恤其他。」世
GA031n0032_p0414a06║間善信人，必當踊躍應緣，大者牛車，小者蚊負，不患資
GA031n0032_p0414a07║糧之不給，勝事之不成。不佞亨，即貧士乎！亦願以螳
GA031n0032_p0414a08║臂當轍，涓滴輸海也。
GA031n0032_p0414a09║募植松杉引釋廣印（聞谷禪師）
GA031n0032_p0415a01║栽松道者曰：「亭亭三尺餘，欝欝覆荒草。不知何代人？得
GA031n0032_p0415a02║見此松老。」古人之為山門，何意味深長也。是山先有大
GA031n0032_p0415a03║池龍神主之，百萬松杉欝蒼深秀，而樵者不敢犯焉。李
GA031n0032_p0415a04║唐天寶間，有國一禪師自寉林來巖居穴處，為法亾軀。
GA031n0032_p0415a05║神以師道大德備，即獻池居師。復化堂于池上，池尋涸，
GA031n0032_p0415a06║遂成伽藍。相承住持者八十七人，雄殿傑閣，奕世莊嚴。
GA031n0032_p0415a07║至萬曆間，大殿傾圮，唯妙喜塔、龍王祠僅存焉。中吳居
GA031n0032_p0415a08║士沈太素公布金重建，落成于三十六年戊申。然貿材
GA031n0032_p0415a09║千里之外，道經揚子、孟河，材幾失，人幾䘮。予聞艱苦為
GA031n0032_p0416a01║之涕零。及至雙溪驟雨，溪漲隨流飄入丘陵蓁莽間，轉
GA031n0032_p0416a02║運登山，費將十倍于材矣。念兹䟦涉，安得不預為之計
GA031n0032_p0416a03║耶？遂同桂庭上人，恭𡭊龍神立誓，募緣置買本寺佳山
GA031n0032_p0416a04║四十畒，栽植柳杉五千柯，諒過五六十年可成梁棟矣。
GA031n0032_p0416a05║山高霧重，殿宇不堅，他日或修或造，材木資于本山，何
GA031n0032_p0416a06║其易哉！噫！今之視後，雖世殊事異，其難易可知。後之視
GA031n0032_p0416a07║今，雖不見其人，見其心亦將有感於栽松道者。
GA031n0032_p0416a08║題化城慈門師募齋僧緣疏宋奎光
GA031n0032_p0416a09║余嘗謂恢復難，而守成則尤難。昔光武以帝胄起，誅簒
GA031n0032_p0417a01║莽，非不稱一代中興令主。顧永平之政，綜核操切殊甚，
GA031n0032_p0417a02║向非章帝長者每事務從寛厚以矯枉救獘，則東京之
GA031n0032_p0417a03║業衰矣。嗟乎！守成豈易言哉！化城故宋宣禪師道塲，正
GA031n0032_p0417a04║德間為居民簒據，𣽃居毅然為請復之，舉徒眾未免雜
GA031n0032_p0417a05║霸。以故故址雖復，而人心未必盡悅。去冬澹居化去，難
GA031n0032_p0417a06║其主者本石吳先生，為請慈門住此。葢先是慈門以化
GA031n0032_p0417a07║城無佛，自吾虞山裝造大佛一尊供此，已是化城第一
GA031n0032_p0417a08║功臣。論功禪位法應慈門，而復德噐冲和，正如東漢所
GA031n0032_p0417a09║謂慈祥賢君，可與更化者，其為化城靈長可知矣！顧化
GA031n0032_p0418a01║城舊以接待得名，即今為往禮徑山者必由之路。二時
GA031n0032_p0418a02║飯食，慈門不能為無米之炊也，則不得不仰給于十方。
GA031n0032_p0418a03║善乎貞父黃先生之言曰：「天下名山，佛之關中；大藏，佛
GA031n0032_p0418a04║之圖籍也。」今得化城為置藏之地，則既奄有關中，并獲
GA031n0032_p0418a05║圖籍矣！至于轉輸運粟，端在信施。即今朝魚暮梵且不
GA031n0032_p0418a06║能宿飽，則重繭而來者，枵然待食可知。佛說六波羅密
GA031n0032_p0418a07║檀施為先，眾生三毒輪廻，破慳第一。矧人命無常，一息
GA031n0032_p0418a08║不繼，都為長物。何不以有待之資，作無盡之福？伏願十
GA031n0032_p0418a09║方信心，念化城正中興之候，轉輸值告急之秋，隨力隨
GA031n0032_p0419a01║心，普為運濟，則恢復功臣不獨𣽃居與慈門已也。試觀
GA031n0032_p0419a02║雲水駢集禪悅飽滿，回向信施因果昭然。當必以吾言
GA031n0032_p0419a03║為不妄者，因為題其冊云。
GA031n0032_p0419a04║《西方合論標註》䟦喝石如奇（寒灰）
GA031n0032_p0419a05║往予攜郢中張明教，叅訪袁中郎先生。一日出《西方合
GA031n0032_p0419a06║論》相視，予驚歎其禪土合源，超絕樂邦諸典。從中有未
GA031n0032_p0419a07║甚了解者，隨請質先生，命明教標註其首。及持歸南中，
GA031n0032_p0419a08║每欲梓以度世而未就也。歲己未，海虞瞿元初終後，遺
GA031n0032_p0419a09║法財見施。予即就其靈前，許刻經十卷，薦其往生。適從
GA031n0032_p0420a01║吳門瑞光臥病，為憶前願，因檢付袁無涯，重為詮次讐
GA031n0032_p0420a02║校，而屬吾徒性成董其役，一以報袁先生法施之恩，一
GA031n0032_p0420a03║以了瞿元初施財之願。至於𢰅述之精詳，議論之卓越，
GA031n0032_p0420a04║是以明眼者自得之耳，予復何贅。
GA031n0032_p0420a05║
GA031n0032_p0420a06║
GA031n0032_p0420a07║
GA031n0032_p0420a08║
GA031n0032_p0420a09║徑山志卷之四