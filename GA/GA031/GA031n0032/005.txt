GA031n0032_p0421a01║卷之五目錄
GA031n0032_p0421a02║序文
GA031n0032_p0421a03║募刻大藏疏文　釋真可
GA031n0032_p0421a04║募刻大藏文　釋道開
GA031n0032_p0421a05║刻大藏緣起　馮夢禎
GA031n0032_p0421a06║又　陸光祖
GA031n0032_p0421a07║贈幻于、密藏二上人刻大藏序　陳瓚
GA031n0032_p0421a08║刻大藏緣起序　王世貞
GA031n0032_p0421a09║又　汪道昆
GA031n0032_p0422a01║刻藏緣起述　曾乾亨
GA031n0032_p0422a02║募刻大藏唱導文　瞿汝稷
GA031n0032_p0422a03║又　傅光宅
GA031n0032_p0422a04║又　于玉立
GA031n0032_p0422a05║又　虞淳熈
GA031n0032_p0422a06║又　管志道
GA031n0032_p0422a07║又　張壽朋
GA031n0032_p0422a08║宋文憲公護法錄序　錢謙益
GA031n0032_p0422a09║題無生募鑄鐵瓦文　釋傳如
GA031n0032_p0423a01║又　沈㴶
GA031n0032_p0423a02║又　沈演
GA031n0032_p0423a03║又　黃汝亨
GA031n0032_p0423a04║又　文震孟
GA031n0032_p0423a05║又　錢謙益
GA031n0032_p0423a06║又　周祗
GA031n0032_p0423a07║化城寺迎佛飯僧緣疏　錢謙益
GA031n0032_p0423a08║安樂寺募建殿堂及供单緣起　王在公
GA031n0032_p0423a09║安樂寺重建禪堂疏　錢謙益
GA031n0032_p0424a01║募建普慶福田寺疏　宋奎光
GA031n0032_p0424a02║書一輪禪師徑山結庵卷　陳繼儒
GA031n0032_p0424a03║題無從禪師徑草　李縠
GA031n0032_p0424a04║《全室外集》序　朱右
GA031n0032_p0424a05║又　王達
GA031n0032_p0424a06║《徑山》節要引　倪瑗
GA031n0032_p0424a07║《徑山》節要䟦　文苪
GA031n0032_p0424a08║題無從禪師徑草　宋奎光
GA031n0032_p0424a09║
GA031n0032_p0425a01║徑山志卷之五
GA031n0032_p0425a02║汶上李燁然刪定海陽徐文龍、鹿城陳𢡟德訂虞山宋奎光輯
GA031n0032_p0425a03║
GA031n0032_p0425a04║序文
GA031n0032_p0425a05║募刻大藏疏文釋真可
GA031n0032_p0425a06║大覺示生，順機緣而應質；聖人制告，愍同體以垂慈。大
GA031n0032_p0425a07║夢雷霆，幽霄日月，揭萬古之昬蓋，活羣生之慧根。半字
GA031n0032_p0425a08║滿字，宛轉剖本有之光；大身小身，方便現圓廻之相。道
GA031n0032_p0425a09║高則聲聞自遠，義備則圓照無虧。理不乖事，開凡聖之
GA031n0032_p0426a01║正因；色不異空，杜魔外之邪見。滋多生之淨種，破五使
GA031n0032_p0426a02║之疑情。曰深曰淺，摠就路以還家；若見若聞，俱立地而
GA031n0032_p0426a03║成佛。是以補天地之玄化，廣君親之至仁，挽回薄俗之
GA031n0032_p0426a04║風，啟廸高明之習。舍乎大藏，別覓真乗，何啻饑寒棄捐
GA031n0032_p0426a05║粱纊！或者以釋迦非我國之人，而不從其法，抑不思文
GA031n0032_p0426a06║王亦西夷之產，奚以被其風？渴不辨泉，飢不擇飯，迷方
GA031n0032_p0426a07║固當問路，瘉病必事求醫，乃智者之所尊，不智者之所
GA031n0032_p0426a08║棄。從長為善，舍短稱賢，泥塗可以致雲霄，行潦可以通
GA031n0032_p0426a09║滄海。故刺血為墨者，非無知而作；剝皮代紙者，必有見
GA031n0032_p0427a01║而然。在昔固有英賢，當世豈無豪傑？是非曲直，義理淺
GA031n0032_p0427a02║深，譬夫九天之上而日星皎如，萬鏡之中而燈珠燦爾。
GA031n0032_p0427a03║然非韓愈、歐陽修之排斥，曷致契嵩、洪覺範之發揮？陽
GA031n0032_p0427a04║擠陰助，權抑實揚，天風起而雲翳消，時雨降而枯槁茂。
GA031n0032_p0427a05║爰自運有通塞，法以昇沉。玄奘求經於印度，必也唐文
GA031n0032_p0427a06║皇之朝；懷璉鳴佛于洛陽，宐乎宋仁宗之世。况我
GA031n0032_p0427a07║太祖高皇帝、
GA031n0032_p0427a08║成祖文皇帝，於通訓則頒金湯之詔，在會典則列
GA031n0032_p0427a09║墻塹之條。故曰：「化凶頑而益王綱，利良善而資帝道。」義
GA031n0032_p0428a01║林幽邃，俗世罕聞，王臣無愛無憎，𥠖庻宐崇宐正。捧
GA031n0032_p0428a02║王言之煥朗，識聖鑒之淵微，豈不以功高世憲，道格
GA031n0032_p0428a03║殊方者哉！用是吾徒道開、法本，不揆下愚，遠追德意，
GA031n0032_p0428a04║誓刻經律論之全藏，願報佛法僧之至恩。力微而滿願
GA031n0032_p0428a05║為艱，事勝而資檀須普。或十函五函，量緣而襄刻；或一
GA031n0032_p0428a06║部兩部，隨意而樂成。大地慈雲，普天甘露。一字之功，贊
GA031n0032_p0428a07║揚之莫盡；半偈之益，思議之難窮。乃知常啼東請，善財
GA031n0032_p0428a08║南詢，皆重法以輕生。亦知恩而報德，直以身為如來之
GA031n0032_p0428a09║床座，豈若手持菩薩之慧燈。眾生造罪，愚昧先之；大士
GA031n0032_p0429a01║利生，智光始也。萬行波騰，離般若則終歸業苦；六通雲
GA031n0032_p0429a02║變，舍漚和則俱墮偏空。慈母周旋百至，未喻佛子之用
GA031n0032_p0429a03║心；良友曲照多方，庻象至人之護念。流通大藏，稀遘勝
GA031n0032_p0429a04║因。或貴或賤，共成堅固之緣；無親無疎，咸作難遭之想。
GA031n0032_p0429a05║終期克濟，永用宣流。謹疏。
GA031n0032_p0429a06║募刻大藏文釋道開（字密藏）
GA031n0032_p0429a07║眾生非佛法，則㝠迷長夜流浪三塗；而佛法非流通，則
GA031n0032_p0429a08║玄言靡宣妙義將隱。故眾生非佛法不能自度，佛法非
GA031n0032_p0429a09║眾生不能自弘。凢為佛之弟子，必切度生，既有願于度
GA031n0032_p0430a01║生，必事弘法。法之所被見者聞者，皆植般若之緣；觸者
GA031n0032_p0430a02║攖者，盡樹菩提之果。如來正徧知，由荷法而成；惡道那
GA031n0032_p0430a03║落迦，由遠法而入苦流。無涘非法不濟覺苑，無階非法
GA031n0032_p0430a04║不臻。世出世之福，以法而成就；為無為之業，以法而解
GA031n0032_p0430a05║脫。如有弘焉者，如羲和御日，四海必被其光明；娑竭為
GA031n0032_p0430a06║霖，諸方悉承其潤澤。所以臚傳句語，能空琰魔之獄；蟻
GA031n0032_p0430a07║浥灌瀝，爰昇提婆之宮。况復琅函羅七千之富，寶氎具
GA031n0032_p0430a08║二藏之文哉！鎔冶三賢，埏埴十聖，拯溺三界，導迷九類，
GA031n0032_p0430a09║莫不由兹矣。是以羣聖幽賛，列代咸推屬。我熈朝尤
GA031n0032_p0431a01║尊勝典，
GA031n0032_p0431a02║太祖高皇帝既刻全藏于金陵，
GA031n0032_p0431a03║太宗文皇帝復鏤善梓于北平。蓋
GA031n0032_p0431a04║聖人弘法之願，惟期于普，故大藏行世之刻，不厭于再
GA031n0032_p0431a05║也。後浙之武林，仰承德風更造方冊，歷歲既久其刻
GA031n0032_p0431a06║遂湮。今宇內所行，惟南北兩藏。《北藏》既在，法宮請施
GA031n0032_p0431a07║非易；《南藏》雖行，諸郡印造猶艱。僻壤幽巖，何以取辦？苾
GA031n0032_p0431a08║蒭蒲塞，每自興嗟。開等濫被田衣，稍窺海墨，𠹉以宋刻
GA031n0032_p0431a09║校兹二藏，魯魚之訛互有，潦寉之舛遞彰。因思法雲以
GA031n0032_p0432a01║徧覆為功，寶筏以畢渡為德。教有多門，道惟一致；時雖
GA031n0032_p0432a02║異代，聖無兩心。觀
GA031n0032_p0432a03║文皇再刻大藏之心，即如來悉度眾生之願也。今我
GA031n0032_p0432a04║聖天子，凡大藏未收疏論，皆收梓于藏中，印施于海內。
GA031n0032_p0432a05║豈不欲家握摩尼之珠，人入栴檀之林，羣生歸善，四海
GA031n0032_p0432a06║蒙休哉？顧武林之刻，即以久而毁，則更梓之謀，逮于今
GA031n0032_p0432a07║為急。請以三藏竝校叅之，英賢正其訛謬，仍易梵帙以
GA031n0032_p0432a08║從方冊。所費既約，其行必普，是體紫宸之仁心，而續
GA031n0032_p0432a09║如來之慧命也。昔之人，有以半偈而捨身，有以四句而
GA031n0032_p0433a01║析骨。遐討於幾萬里之外，不辤流沙𤍠風；㝠搜於數十
GA031n0032_p0433a02║年之遙，無憚狻猊虎豹。誠不忍永劫之沉昬，故寧勞於
GA031n0032_p0433a03║一世；深愍諸有之交䘮，故甘瘁其四體耳。今唱化雖勤，
GA031n0032_p0433a04║無流沙𤍠風之擾；剛强難化，非虎豹狻猊之倫。捐槖易
GA031n0032_p0433a05║于捨身，而所得不止于半偈；鋟梓殊於㭊骨，而所傳有
GA031n0032_p0433a06║踰于四句。集彼眾檀成兹全藏，俾日城廣爥雷音遠流，
GA031n0032_p0433a07║不亦善歟！一時居士若大司空五臺陸公光祖、少司宼
GA031n0032_p0433a08║雨亭陳公瓉、太史具區馮公夢禎等，皆聞而悅之，力賛
GA031n0032_p0433a09║開等，負笈九州，乞金七眾，闢無上之因田，布希有之聖
GA031n0032_p0434a01║種云。
GA031n0032_p0434a02║刻大藏緣起馮夢禎
GA031n0032_p0434a03║世尊說法如大海水相似，其在此方者，海中一滴耳。而
GA031n0032_p0434a04║金函玉軸已踰五千餘卷，益以宗家機緣，諸錄講下疏
GA031n0032_p0434a05║鈔等文，幾及七千卷。自此方眾生心𣊹計之，已不勝汗
GA031n0032_p0434a06║牛𠑽棟之嘆，而况印土龍宮所有可令見耶！此方藏經
GA031n0032_p0434a07║自東漢迄趙宋千有餘年，而傳譯稍偹時未有板刻，俱
GA031n0032_p0434a08║繕寫流通，非勝道塲處力不能有。自板刻行，而流通浸
GA031n0032_p0434a09║廣矣！宋元間除京板外，如平江之磧砂、吳興之某寺、越
GA031n0032_p0435a01║之某寺某寺等，俱有藏板，不啻七八副。法道之盛，此其
GA031n0032_p0435a02║一端。迨國朝，僅有兩京之板，而諸方之板盡廢。北板
GA031n0032_p0435a03║稍積而藏于禁中，請印甚難。今江南諸剎所有，皆景
GA031n0032_p0435a04║泰間勅賜物也。南板印造雖易，而訛謬頗多，愈改愈
GA031n0032_p0435a05║甚，幾不成讀。然印造裝潢，其價亦百金以上。以故山陬
GA031n0032_p0435a06║海隅，窮鄉下邑，有終年不見藏經者，可嘆也。時密藏開
GA031n0032_p0435a07║師、尚書五臺陸公與夢禎等，商及此事，不覺慨然隳淚，
GA031n0032_p0435a08║因記磧砂藏板緣。始弘道尼斷臂募化，弘道化後，其徒
GA031n0032_p0435a09║復斷臂繼之，更三世其願始滿。吾儕丈夫，不能深心荷
GA031n0032_p0436a01║擔大法，鏤板流通，反一女子之不若，即生清世遇佛乗，
GA031n0032_p0436a02║空手入寶山，豈不愧死！遂合掌向佛，願盡命為期，了此
GA031n0032_p0436a03║一段公案。又念梵筴煩重，願易為方冊，可省簡帙十之
GA031n0032_p0436a04║七。而印造裝潢之費，不過四十餘金，即窮鄉下邑、山陬
GA031n0032_p0436a05║海隅之人，可以酬終年不見之嘆，豈不幸甚！或曰：「梵筴
GA031n0032_p0436a06║尊重，方冊輕䙝，今之應付酒肉之僧，可謂至不肖矣，然
GA031n0032_p0436a07║每發梵筴，無不焚香致敬。而世之儒者，手揣先哲之書，
GA031n0032_p0436a08║偃仰嬉笑，毫無慚愧，甚則為枕為籍，雖淫房酒肆無擇
GA031n0032_p0436a09║焉。子奈何抑聖經為世典，令一切眾生輕蔑佛法，長無
GA031n0032_p0437a01║𣊹罪過，此法滅之兆，子其忍倡之與？」夢禎曰：「吁！不然，路
GA031n0032_p0437a02║鼗出於土鼓，篆𨽾生於鳥跡，繕寫不已，而至於鏤板；卷
GA031n0032_p0437a03║軸不已，而至於梵筴；梵筴不已，而至於方冊。其法愈簡
GA031n0032_p0437a04║愈便，而流通愈廣矣！且子以尊重為佛事，而我以流通
GA031n0032_p0437a05║為佛事。今之藏經皆梵筴也，不委之蠧魚，則棄之泥沙，
GA031n0032_p0437a06║糊壁覆瓿，在在而有。𠹉見宋經箋裝潢他書卷者，皆從
GA031n0032_p0437a07║經背剝取，輕蔑踐踏莫此為甚，安見其尊重耶！即知尊
GA031n0032_p0437a08║重矣，日焚香散花禮拜供養，而窮年卒歲未𠹉開卷，究
GA031n0032_p0437a09║其一字一義，此與世俗所謂靠米囤餓死相似，即種來
GA031n0032_p0438a01║生因不已晚乎？若方冊既行，山陬海隅，窮鄉下邑，不患
GA031n0032_p0438a02║不能有藏經。布帛菽粟，隨取隨足。即毁棄輕䙝者，不能
GA031n0032_p0438a03║盡無，而若經若論若祖師機緣，一言半句上築着磕着，
GA031n0032_p0438a04║便能徹去，如是者得一人兩人，便可酬報佛恩。即不然，
GA031n0032_p0438a05║而依文𠊓義，捱墻摸壁，雖是鬼家活計，亦是甚深般若
GA031n0032_p0438a06║因緣，其為尊重，何如以無窮福利遺一切眾生？而一切
GA031n0032_p0438a07║眾生毁棄輕䙝之罪，作俑之人皆是。某等誓為代受，諸
GA031n0032_p0438a08║佛在上豈敢誑言？是尊重流通，子所謂兩失之，而我所
GA031n0032_p0438a09║謂兩得之者也。子已矣！」或者退復焚香，合掌而白佛曰：
GA031n0032_p0439a01║「願十方諸佛世尊，及昔有誓願於末法中，傳持經典令
GA031n0032_p0439a02║不損滅，一切深慈大士加被於我，擁護於我，令我願王
GA031n0032_p0439a03║速得成就一切眾生，見者聞者生驩喜心。同此誓願，同
GA031n0032_p0439a04║此鼓揚，如水入水，了無乖異。又願板完以後，天龍諸鬼
GA031n0032_p0439a05║神時時擁護，不相捨離。世界為微塵，此經無變壞。」遂次
GA031n0032_p0439a06║第其語，以為十方同志告。
GA031n0032_p0439a07║募刻大藏經序陸光祖
GA031n0032_p0439a08║余世業儒，誦孔子之言甚謹。𠹉暇日檢國朝故事，竊
GA031n0032_p0439a09║見
GA031n0032_p0440a01║太祖高皇、
GA031n0032_p0440a02║成祖文皇，所以尊崇佛典特異，既刻大藏經板貯兩京，
GA031n0032_p0440a03║又數出內帑金印造數千部，頒天下郡邑諸名藍，延高
GA031n0032_p0440a04║僧講演而屬四民共聽焉。余始諰諰然疑，豈佛氏之教
GA031n0032_p0440a05║有出吾儒上哉？不然，聰明聖知莫如我二祖，胡信之
GA031n0032_p0440a06║之篤？如是，試取內典觀之，則廣大無際如望溟渤，而莫
GA031n0032_p0440a07║得其涯涘也。久之，稍窺端緒，則如昏衢之覩日月，而仰
GA031n0032_p0440a08║其照也。又久之會文歸己，稍獲其用，則如布帛菽粟，
GA031n0032_p0440a09║不可一日闕也。然後知二祖之見，淵哉遠矣！夫自道
GA031n0032_p0441a01║家儒家而下，九流百氏之奥，禮樂德萟之微，性命之精，
GA031n0032_p0441a02║事物之粗，方內方外，世出世間之法，大藏靡不具焉。凡
GA031n0032_p0441a03║至理密義，諸家累千萬言而不能發者，以一言發之，瞭
GA031n0032_p0441a04║如也。清涼國師有言，佛法之淺淺，勝外道之深深，詎不
GA031n0032_p0441a05║信夫！然則藏經豈可少哉！惜歲久板漸刓敝，又梵筴重
GA031n0032_p0441a06║大，印造甚艱。二三名卿開士，欲更刻方冊，俾家藏而人
GA031n0032_p0441a07║誦之，將募施而從事焉。或謂聖師之門有不執文字，不
GA031n0032_p0441a08║離文字為道用者，秪許其得我之皮。則三藏皆文字也，
GA031n0032_p0441a09║縱不即不離文皮焉，爾何勤勤是刻為也？余應之曰：「余
GA031n0032_p0442a01║聞佛性有三，曰正因佛性，曰緣因佛性，曰了因佛性。天
GA031n0032_p0442a02║真本具不假修習者，正因佛性也；觸發熏修待教而興
GA031n0032_p0442a03║者，緣因佛性也；玅明普徧一切圓成者，了因佛性也。不
GA031n0032_p0442a04║藉緣因，則不明正因；不明正因，則不得了因。兹刻豈非
GA031n0032_p0442a05║緣因之至要至備者歟！」或又謂梵筴尊重，方冊輕䙝，易
GA031n0032_p0442a06║彼為此，則教不尊。又謂時詘風微，恐費鉅而難就。余又
GA031n0032_p0442a07║應之曰：「佛道廣大，不獨尊而敬者，生大福慧。即輕之詆
GA031n0032_p0442a08║之侮之仇之者，亦終將得益焉。如入栴檀之林，或躪蹴
GA031n0032_p0442a09║焉，或斬伐焉，皆𣑱香氣以出。又如塗毒鼓聞之者，不論
GA031n0032_p0443a01║有心無心皆死。」故方冊易造，流行必廣，廣則聞者眾矣！
GA031n0032_p0443a02║如來本願固欲眾生盡聞而獲益也。昔有女子崔法珍，
GA031n0032_p0443a03║斷臂募刻藏經，三十年始就緒，當時檀越有破產鬻兒
GA031n0032_p0443a04║應之者。聖朝道化宏廣，越前朝遠甚，豈無勝心豪傑
GA031n0032_p0443a05║乎？不能倡而成之，而諉以為難，是丈夫之志不如一女
GA031n0032_p0443a06║子也。爰書於冊，屬禪上人某某、居士某某，分適四方募
GA031n0032_p0443a07║焉。余老矣，不能須三十載，願旦暮亟成之也。
GA031n0032_p0443a08║贈幻余、密藏二上人唱緣刻大藏序陳瓉
GA031n0032_p0443a09║夫思漁照乗，則遠騖於丹泉；懷獵連城，則探搜於稷翼。
GA031n0032_p0444a01║求珍者，必事于毓珍之所，珍獲而所㤀；求道者，不離於
GA031n0032_p0444a02║載道之辭，道得而辭泯。使未超陰宇，尚惑覺城，而㝠執
GA031n0032_p0444a03║毘耶杜口之蹟，不探鉢羅結集之章，是猶苕華無獲，遽
GA031n0032_p0444a04║釋垂木之區；火齊尚虛，不索圓流之澤。珍寧赴物，道豈
GA031n0032_p0444a05║弘人？是以飲光、慶喜竝纘微言，龍樹、馬鳴互揚玄旨。皆
GA031n0032_p0444a06║承善逝之訓誥，爰療愚子之㝠迷。由質分象兎之能，乃
GA031n0032_p0444a07║機異鹿牛之引，而真唯一乗，教無二致。妙運漚和之慈，
GA031n0032_p0444a08║殫溉我法之執，語空有者綺，互無相函矢，譚性相者雲
GA031n0032_p0444a09║起，同此津梁辟之。秋日炳虛影，隨羣有而驤駐；天風吹
GA031n0032_p0445a01║萬響，因眾竅以洪纖。雖影響之繁興，於風日無殊應者
GA031n0032_p0445a02║也。既而寶氎西傳，瑤函東被，漢蘭肇秘，秦什承繙，馬䭾
GA031n0032_p0445a03║之典屢臻，龍藏之文遂富。焜燁十二部，璧合神州；浩瀚
GA031n0032_p0445a04║五千軸，星羅此土。信拯溺之智檝，導迷之慧旌也。列代
GA031n0032_p0445a05║咸崇，皇朝尤重，
GA031n0032_p0445a06║太祖、
GA031n0032_p0445a07║成祖竝寶靈詮，金陵、金臺率梓全藏。以較漢唐，必資繕
GA031n0032_p0445a08║錄，功殊倍蓰，施博億千矣。乃有幻于、密藏二上人者，識
GA031n0032_p0445a09║利宵練，鑒朗龍膏，瑩握戒珠，堅披忍鎧，皆緇流之楩梓，
GA031n0032_p0446a01║淨苑之芝蘭也。爰念利生宐普，當無方不被般若之光；
GA031n0032_p0446a02║樹行應堅，期畢壽自竭僧那之力。請悉繙《俱舍》之言，更
GA031n0032_p0446a03║梓支那之冊，則牋章大省，裝潢不繁。舟車之運，靡難于
GA031n0032_p0446a04║遐陬；財法所營，易足於貧里。事功就簡，沾被自周。俾摩
GA031n0032_p0446a05║訶法雲，含生咸覆；頻伽妙韵，有識率聞。蚩蚩演若，悉出
GA031n0032_p0446a06║狂塗；擾擾闡提，同臻彼岸。余久企莊嚴之林，稍涉音聲
GA031n0032_p0446a07║之海，與聞弘誓，大𢠢夙心，誠輸槃那寐，殷勤讃歎，才𡙇
GA031n0032_p0446a08║鉢底婆，蹩躠稱揚。嗟乎！丹化僊流，玉枝終折；善嬰天樂，
GA031n0032_p0446a09║花冠有萎。匪法輪之是歸，詎苦業之能離？一言契旨，三
GA031n0032_p0447a01║有圓明；半偈證真，六根解脫。顧獲爵雖由于一日，必冠
GA031n0032_p0447a02║雲霓而張羅；悟空無事于繁文，必窮人天而立教。羅博
GA031n0032_p0447a03║施於中林，則林無逸飛；教曲盡於羣機，則機罔遺趣。欲
GA031n0032_p0447a04║眾生盡獲一如之妙，必率土皆習三藏之玄。上人斯舉，
GA031n0032_p0447a05║可謂大庇交䘮，善啟蔽蒙。智豈遜于赤髭，德寧弟於青
GA031n0032_p0447a06║眼，大哉勝事行矣！上人九州之遊，始於跬步；七眾（之福，植於）
GA031n0032_p0447a07║檀那。願永毘梨之度，爰成無上之功；尚令華髮之人，獲
GA031n0032_p0447a08║睹日城之耀。勉諸。
GA031n0032_p0447a09║刻大藏緣起序王世貞
GA031n0032_p0448a01║昔我薄伽梵之宰世闡化也，以大慈力攝諸天龍、鬼神、
GA031n0032_p0448a02║人、非人，咸集而收之大法門。佛子、菩薩、阿羅漢，隨緣參
GA031n0032_p0448a03║發，賛歎顯密圓通之妙。葢四十九年而所說，何啻百千
GA031n0032_p0448a04║萬言？所度之人因聲入悟者，何啻百千萬眾？薄伽梵遷
GA031n0032_p0448a05║化，大迦葉、阿難陀，繼起而紹明之。尚慮登壇之述，不能
GA031n0032_p0448a06║逮遠。而沒身之後，微言泯，而漸失其真相。與結集成篇，
GA031n0032_p0448a07║以梵音寄梵書，以梵書寄貝多羅葉。上至國王宮，下至
GA031n0032_p0448a08║婆羅門家，遠至娑竭龍藏，靡不轉寫流布。而大教之盛，
GA031n0032_p0448a09║如日中天矣！後千餘年，而震旦之文明日盛，緣亦漸起，
GA031n0032_p0449a01║所謂菩薩、阿羅漢者，多下降于此方。而竺法蘭、摩騰，遂
GA031n0032_p0449a02║以《四十二章經》來。其後鳩摩羅什、佛陀耶舍輩，為姚秦
GA031n0032_p0449a03║主翻譯。葢以漢兒習梵語作梵字則甚難，而法不廣；以
GA031n0032_p0449a04║漢語度漢字傳佛印則甚易，而法亦流。至唐而法師玄
GA031n0032_p0449a05║奘，西游天竺諸方，遂悉奉諸經，及慈氏所𢰅《唯識》諸論
GA031n0032_p0449a06║來𨤲為三藏，官置司翻譯。易世之後，得房融所譯《楞嚴》，
GA031n0032_p0449a07║而教修備矣！然法語既繁，傳寫亦不易，自通都大邑之
GA031n0032_p0449a08║外，貧賤鮮事力之家，有畢生不能見，見而不能自致。於
GA031n0032_p0449a09║是始知壽之梓，而印行之流傳，亦復廣矣！顧諸經之流
GA031n0032_p0450a01║傳，見者頂禮供養，焚香唄誦，而像引隆崇，簡袠重大。將
GA031n0032_p0450a02║攜遠致，則有所不能；循環咀諷，則有所不便；丹鉛注乙，
GA031n0032_p0450a03║則有所不敢。于是開士密藏，始發心倣弘道比丘尼磧
GA031n0032_p0450a04║沙故事，以儒書例募梓。而尚書陸與䋲、太史馮開之，相
GA031n0032_p0450a05║與賛助，成大因緣，而二公仍各敘之。太史所云：「彼梵筴
GA031n0032_p0450a06║者，以敬奉為法事，今梓以流行為法事。」其辭甚晳而盡，
GA031n0032_p0450a07║余復何贅？獨余嚮者疑觀世音大士，以一人之身而具
GA031n0032_p0450a08║八萬四千爍迦羅首、毋陀羅臂清淨寶日，以三千大千
GA031n0032_p0450a09║之界而無所不應，隨應隨足，以為萬萬無此事。今以梓
GA031n0032_p0451a01║經一端，而騐之固可推也。夫百應者化身也，不動者法
GA031n0032_p0451a02║身也；梓者法身也，流傳者化身也。昔梓圓也，今梓圓而
GA031n0032_p0451a03║滿也。以目為耳是即觀世音，如如不動即又曰觀自在
GA031n0032_p0451a04║也，或謂觀世音之轉而為菩提。達摩教外別傳，不立文
GA031n0032_p0451a05║字，而今乃以梓經擬之，不亦左乎！是不然，當同泰、永寧
GA031n0032_p0451a06║之際，南北人主狥於有漏之果，而泥於文言之粗。其用
GA031n0032_p0451a07║益繁，其浸益遠，故達摩出而救之。五六傳而後，即心非
GA031n0032_p0451a08║心之教大行，而吊奇者至焚像棄經，書七佛名於袒服，
GA031n0032_p0451a09║而流至於倡狂自恣，併其跡而失之。蓋棒喝之教窮，而
GA031n0032_p0452a01║教典與宗皆兩屈矣！若觀世音之再轉而為達摩也，寧
GA031n0032_p0452a02║不思所以更救之乎！余不敢遽謂密藏為觀世音轉，要
GA031n0032_p0452a03║亦能不失其意耳！或又謂此末法時也，薄伽梵𠹉授記
GA031n0032_p0452a04║矣！念不久且歸之娑竭龍藏，而何以梓為？即梓豈復有
GA031n0032_p0452a05║如迦葉、阿難者，能傳佛印也？則又不然，後慈氏而成佛
GA031n0032_p0452a06║者，非我瞿曇記耶！一奮迅而立超三劫，夫焉知末法之
GA031n0032_p0452a07║中無龍女者？出彼龍女寧受記者哉！密藏其勉之，諸為
GA031n0032_p0452a08║密藏緣者亦俱勉之。
GA031n0032_p0452a09║刻大藏經序汪道昆
GA031n0032_p0453a01║不佞故不佞佛，守儒家言。其書五車，其所誦法，一禀于
GA031n0032_p0453a02║六籍，丁年始親內典。若河伯之涉大方，四望汪洋莫窺
GA031n0032_p0453a03║彼岸，既而探西來意，跂最上乗，乃知教外別傳，不立言
GA031n0032_p0453a04║語文字，本然具足。非即非非，捐耳目，黜聰明，猥以無得
GA031n0032_p0453a05║為得矣！顧䘮家窮子，迄今猶復，故吾一衲不存，珠將焉
GA031n0032_p0453a06║索要之？利鈍異器，頓漸殊塗，如皆上根，無庸大藏。則如
GA031n0032_p0453a07║來出世者何事？度世者何因？說法何用四十九年？集經
GA031n0032_p0453a08║何用五千四十八卷？是訶佛也，是燔經也，如學人。何故
GA031n0032_p0453a09║太上無言無不言，如來無法無非法？無以觀其妙，則默
GA031n0032_p0454a01║存；有以觀其徼，則言顯。一真四諦將無同乎！吾聞密藏
GA031n0032_p0454a02║開公，通佛心，具法眼，誓將闡揚三藏。利濟眾生，則以經
GA031n0032_p0454a03║度。尚方儼若中秘，刀布不易購，舟車不易通，僻壤遐陬，
GA031n0032_p0454a04║千歲不覿，彼倀倀乎不知嚮往夫非河沙眾耶！乃今校
GA031n0032_p0454a05║舊梓以求精良，易方策以從簡，便計期餘什數䙫，計費
GA031n0032_p0454a06║約三萬緡，務在流通，庻無擁閼。于時質之吾友陸尚書、
GA031n0032_p0454a07║馮太史，唯然力賛之，王長公能自得師相與印可。二三
GA031n0032_p0454a08║君子為之嚆矢，言人人殊。尚書則曰：「不藉緣因，則不明
GA031n0032_p0454a09║正因；不明正因，則不得了因。」言悟入也。太史則曰：「或以
GA031n0032_p0455a01║尊重為佛事，我以流通為佛事。」言權宐也。王長公則曰：
GA031n0032_p0455a02║「梓者法身也，流傳者化身也。昔梓圓也，今梓圓而滿也。」
GA031n0032_p0455a03║言周徧也。諸佛子、法王子、長者子有味乎！三君子之言，
GA031n0032_p0455a04║由是發菩提心，施菩提力，滿菩提願，凢諸罪福惡足以
GA031n0032_p0455a05║溷高譚。竊惟不佞，凡夫自矜狂慧，今兹之藥得大醫王，
GA031n0032_p0455a06║顧夸父窮追，曾無及于佛日。我躬不閱，遑恤未來，鮮克
GA031n0032_p0455a07║舉之，愛莫助之，吾甚慙于開士。維兹首事，願與諸佛子、
GA031n0032_p0455a08║法王子、長者子，矢言者三：一曰繙，二曰契，三曰㤀。經成
GA031n0032_p0455a09║矣，非窮年不能睹其全，如櫝而藏之，奚益！苐齊心誦說，
GA031n0032_p0456a01║如聞獅子吼振給孤園，是為栴檀林薌澤攬矣，則深心
GA031n0032_p0456a02║也；繙而不契，口則是而心則非。要必得之口而印之心，
GA031n0032_p0456a03║混融塵剎，久之徧踊徧擊觸處洞然，是為海潮音、鏡智
GA031n0032_p0456a04║圓矣，則妙明心也；契而不㤀，殆將守筌蹄而亾魚兎。必
GA031n0032_p0456a05║也默成，而信歸之坐㤀，無實無權，無顯無密，是為虛空
GA031n0032_p0456a06║藏諸有空矣，則無所住心也。斯意也，吾師師師說之詳
GA031n0032_p0456a07║矣！不佞何說哉！
GA031n0032_p0456a08║刻藏緣述曾乾亨
GA031n0032_p0456a09║震旦自東漢以來，佛教隆興，其中苾蒭建剎，焚誦登壇，
GA031n0032_p0457a01║揮麈作佛事者，代不乏人，惟流通實所鮮覯。夫流通者，
GA031n0032_p0457a02║徧植般若之因，所謂在在𣑱旃檀香，處處聞塗毒鼓，泥
GA031n0032_p0457a03║洹家希有功德也。而非大藏廣布，其曷臻是？有幻于本
GA031n0032_p0457a04║師、密藏開師，慨然興思曰：「昔龍樹大士，自龍宮讀華藏，
GA031n0032_p0457a05║遂潜誦八十卷秘文以出，而宏顯于世。般剌密帝剚膊
GA031n0032_p0457a06║藏《首楞嚴》，泛重溟而入中土。今人願力何獨異古人願
GA031n0032_p0457a07║力？」於是誓刻此藏典。又以梵筴請艱，欲易為書冊，以便
GA031n0032_p0457a08║流通。謀之大司空陸公、少司宼陳公，及予同年馮太史，
GA031n0032_p0457a09║而下咸報可。予從長安晤二師，實重有感焉。頻年奔逐
GA031n0032_p0458a01║風塵，屢入長安，覩世態之遷謝，觀人心之澆䘮，至于今
GA031n0032_p0458a02║日，殆不忍名狀。蓋國家法令所不能禁，而聖賢理道
GA031n0032_p0458a03║所不能挽。澗𠹉與二三學佛者，俱見其志意堅固，戒立
GA031n0032_p0458a04║精嚴，語𣑱業不啻蹈𪔂鑊，獲解脫不啻斷徽纆，乃知如
GA031n0032_p0458a05║來真為末劫眾生示現。而今日流通此法，則時節因緣
GA031n0032_p0458a06║者非歟！或者謂予：「子學聖人，奈何漫為左袒？且寂滅之
GA031n0032_p0458a07║教，不可以治家國。而孔氏之宮庭，胡遽啟籓籬而入他
GA031n0032_p0458a08║道也？」予曰：「夫遺倫物而趋寂滅者，二乗之斷見也。一縷
GA031n0032_p0458a09║三飡孰非究竟，酒肆庖宮立證菩提，誠何有于治理？不
GA031n0032_p0459a01║識諸法之無性，不明萬緣之無體，其安能出世？不能出
GA031n0032_p0459a02║世網，安足語經綸？且廣大深心，如來與尼山夫子一也。
GA031n0032_p0459a03║藉令佛道違拒聖道，則佛道礙聖道，違拒佛道則聖道
GA031n0032_p0459a04║礙，曾謂兩家大師有是乎！吾人馳驅名利之坂，出入市
GA031n0032_p0459a05║朝之間，啖肉嗜酒未聞有礙，未聞扄籓籬，不入一切，乃
GA031n0032_p0459a06║獨于此云然何哉？其益非尼父之心矣！夫無知空，空至
GA031n0032_p0459a07║難言也。夫子自明之外，惟于陋巷之子，許其屢空，則何
GA031n0032_p0459a08║以說焉！致虛靜篤之旨，視無上菩提殆隔數塵，夫子以
GA031n0032_p0459a09║為猶龍，且承禀而趨下風，然則大聖人之虛受，其於此
GA031n0032_p0460a01║之流通，當必輾然而首肻矣！信及夫子之首肻，即信自
GA031n0032_p0460a02║性之真如。信自性即信佛祖。夫遍觀一切眾生咸具菩
GA031n0032_p0460a03║提者，是佛祖之真如也。滋茂熏修能無藉此一段公案，
GA031n0032_p0460a04║是又可緩圖哉！」近世學者人我山高，未究聖人廣大深
GA031n0032_p0460a05║心，不無有妨流通。予深恐其隳彌戾而入泥犁，故因表
GA031n0032_p0460a06║而申之，以堅此向往因緣，俾願王速成就爾。若兩開士
GA031n0032_p0460a07║刻經機緣，暨我二祖崇典弘法之心，十方共誓擁護
GA031n0032_p0460a08║之願，已詳諸名卿，敘述中兹不具論。
GA031n0032_p0460a09║募刻大藏唱導文瞿汝稷
GA031n0032_p0461a01║世之誕佛者，皆比于范縝之神滅者也，而神滅非聖人
GA031n0032_p0461a02║所立教也。夫神也者，妙萬物而為言者也，即心也，即道
GA031n0032_p0461a03║也。範圍天地，曲成萬物，聖人所以叅贊化育者也，是豈
GA031n0032_p0461a04║形之所及也？惟聖人為能窮神，而庸愚固未𠹉，人特不
GA031n0032_p0461a05║知其即道耳！故曰百姓日用而不知，不知則一狥于形，
GA031n0032_p0461a06║於是遺範圍天地之廣大而自狹，棄曲成萬物之微妙
GA031n0032_p0461a07║而自穢。終日役役，不過耳目口腹。聖人愍焉，故諭之曰：
GA031n0032_p0461a08║「形而上者，謂之道；形而下者，謂之噐。」謂之道，復慮人之
GA031n0032_p0461a09║自畫而高遠之，謂非己所及也，故曰「利用出入，民咸用
GA031n0032_p0462a01║之，謂之神」。終身由之，而不知其道。堯之所以堯，窮此神
GA031n0032_p0462a02║也；桀之所以桀，昧此神也。是神者溯之無始，推之無終，
GA031n0032_p0462a03║豈形生而始生，形滅而隨滅哉！形有盡而神無窮，故曰
GA031n0032_p0462a04║「原始反終，故知死生之說。精氣為物，游魂為變，是故知
GA031n0032_p0462a05║鬼神之情狀」。而縝之言曰：「形即神也，神即形也。形生而
GA031n0032_p0462a06║神生，形滅而神滅。」藉如縝言，操則存者，存形歟？舍則亾
GA031n0032_p0462a07║者，形亾歟？出入無時，莫知其鄉，百骸九竅六臟，誰為然
GA031n0032_p0462a08║歟？心不在焉，視而不見；夢說築巖，豈目所矚？處今而憶
GA031n0032_p0462a09║昔，在吳而知越，何形之能？然縝亦不思甚矣！履帝武敏
GA031n0032_p0463a01║而生棄，杜伯關弓，伯有為厲，墳典所載，未易悉舉，是皆
GA031n0032_p0463a02║迦文之所倡乎！故縝之言「形即神也，形滅神滅」，非聖人
GA031n0032_p0463a03║所立教也，君子之所棄也。是使人重形而遺神，淪胥以
GA031n0032_p0463a04║溺者也。何以言之？謂形即神，則舍形無我。舍形無我，則
GA031n0032_p0463a05║凡形之所欲，皆我之所欲，而以禮義維之，是强也，是外
GA031n0032_p0463a06║鑠也。神不滅而謂滅，則堯桀均盡，顏跖均生。均生則縱
GA031n0032_p0463a07║佚者自適，均盡則好修者徒勞。于是示之以餘慶，戒之
GA031n0032_p0463a08║以百殃，則見以為𣴭昧而難徴也。揭之以仁義，則以為
GA031n0032_p0463a09║仁義攖人心；揭之以性善，則以為性善非定論。善惡混
GA031n0032_p0464a01║幾，何其能信之？于是聿皇得䘮，徽纆貪毒，惡積而不可
GA031n0032_p0464a02║掩，罪大而不可解。沉淪昏衢，莫能自出；旋復流浪，為苦
GA031n0032_p0464a03║無已。如來智入三世，圓應眾機，五時說法，海墨不可勝
GA031n0032_p0464a04║紀。其流入震旦者，纔海墨之一滴，是為今一大藏。其語
GA031n0032_p0464a05║報則徴之三世，其語性則盡之妙覺。知三世之報，則堯
GA031n0032_p0464a06║桀不均盡；知性覺之妙，則性善無所疑。故下焉者，得其
GA031n0032_p0464a07║說必惕于三世之報。惡不俟懲而革，善不俟勸而行矣！
GA031n0032_p0464a08║上焉者得其說，則妙契性善之真，居仁由義若耳聽目
GA031n0032_p0464a09║視，何有攖吾心哉？是以聖賢之教，得如來而大暢。惜哉！
GA031n0032_p0465a01║縝之不講，謂神滅形滅，而誕佛也。惟如來之教，能窮此
GA031n0032_p0465a02║神之廣大微妙。語其大，則天地者，無盡大海之一漚耳！
GA031n0032_p0465a03║元會運世者，無盡時劫之一瞬耳！語其妙，則無聲無臭，
GA031n0032_p0465a04║此之空諦也；精一執中，此之尸波羅密也。一言演為無
GA031n0032_p0465a05║量義，竟古今而推之，莫能竟也。儒墨之是非，黃老之秘
GA031n0032_p0465a06║密，與夫百家之雄辨，一言蔽之而有餘也。佐堯而堯，佐
GA031n0032_p0465a07║舜而舜，父以之而慈，子以之而孝，護世以之而護諸眾
GA031n0032_p0465a08║生，帝釋以之而離愛，梵天以之而勝慧，二乗以之而廻
GA031n0032_p0465a09║向真乗，菩薩以之而證入妙覺。四聖六凡無根不被，故
GA031n0032_p0466a01║其言必至于海墨也；河沙妙德罔越窮神，故其要必歸
GA031n0032_p0466a02║于一乗也。世出世法莫不竭盡而無餘矣！是以世之興
GA031n0032_p0466a03║王，莫不尊尚。三藏之備，備于貞觀五宗之盛，炳燁于開
GA031n0032_p0466a04║寶興國。于時傳經之僧，往返西域，至勑王公百辟送迎，
GA031n0032_p0466a05║宿衲出世，示寂宸蹕時臨焉。而語唐、宋之治，莫盛于此
GA031n0032_p0466a06║時。乃若三武宣和之毁法，則亦自毁其祚理亂之階，實
GA031n0032_p0466a07║有深繫。故我
GA031n0032_p0466a08║太祖、
GA031n0032_p0466a09║太宗彌極紹隆，
GA031n0032_p0467a01║太祖既刻大藏于畱都，
GA031n0032_p0467a02║太宗復刻大藏于京師，列聖纂緒底今無替。至於
GA031n0032_p0467a03║列代名卿宿儒，或行峻一世，或文雄百代，龍翰鳳鶵之
GA031n0032_p0467a04║彥，蘭薰雪白之賢，歸命法流頤真靈筏者，數之更僕未
GA031n0032_p0467a05║易終也。考其人之操履事業，皆彪炳史冊，故未𠹉以嗜
GA031n0032_p0467a06║此而壞世間法也。或者謂當如淫聲美色以遠之，惟恐
GA031n0032_p0467a07║入于其中。夫飽梁肉者，必無求于粢糲；服縞紵者，必無
GA031n0032_p0467a08║取于短褐。以短褐而棄縞紵，以粢糲而棄粱肉，雖愚者
GA031n0032_p0467a09║不為也。使道德之蘊不出于六秇，性命之微無過于諸
GA031n0032_p0468a01║儒，則彼固皆含六秇之𦚤，入諸儒之室，何肻悅詖辭而
GA031n0032_p0468a02║釋微言，就僻行而盭大道乎！是棄縞紵而求短褐之類
GA031n0032_p0468a03║也，非人情矣！嗟乎！四大假合也，百年旦暮也。昔之所歷，
GA031n0032_p0468a04║于今奚存？今之所存，又何可恃？至愛終離，大業終棄，神
GA031n0032_p0468a05║之未窮，𣴭𣴭安託？適百里而不得其所託，則皇皇焉。浩
GA031n0032_p0468a06║劫之適，何翅百里，七趣紛遝，所託非定。狃百年之得䘮，
GA031n0032_p0468a07║而輕浩劫之流浪，可不謂大哀耶！故濟我于一時者，不
GA031n0032_p0468a08║及濟我于一世者也；俾我一世得所安者，不如使我浩
GA031n0032_p0468a09║劫得所安者也。求濟我于浩劫者，非如來之教而何？姑
GA031n0032_p0469a01║未敢論受果登地。第能汎瀾覺海，少溉餘潤，則契根根
GA031n0032_p0469a02║塵塵靡不周徧法界，故不獨可以窮神，亦可以窮形色
GA031n0032_p0469a03║之原矣！于是纏蓋不能縻，陰陽不能控，翛兮其翔，汩兮
GA031n0032_p0469a04║其集，得固如也，䘮亦如也。未游焉者，不獨䘮之為䘮；既
GA031n0032_p0469a05║游焉者，不獨得之為得。念念滅盡而非斷，古今不異而
GA031n0032_p0469a06║非常。畢化沙界而一無事，默然宴坐而萬行嚴。往來生
GA031n0032_p0469a07║死，未常生死；出入淨穢，初無淨穢。豈將來而後證，審于
GA031n0032_p0469a08║今而不誣。是以究曠劫于剎那，收九類于半偈，莫尚如
GA031n0032_p0469a09║來之教矣！密藏、幻于二上人，以南北二藏皆梵筴，流通
GA031n0032_p0470a01║不易，思刻方冊，廣其流通，拯溺之慈甚盛。諸龍象敷美
GA031n0032_p0470a02║其事盡矣！予特恐世之誕佛者或沮之，遂書此以輔。韋
GA031n0032_p0470a03║䭾氏之䟦折羅杵云。
GA031n0032_p0470a04║密藏開禪師募刻大藏序傅光宅
GA031n0032_p0470a05║夫佛力宏深，無生不度，羣迷業重，正法難聞。即聰明之
GA031n0032_p0470a06║士，或終身不耳佛名，便博雅之夫亦窮年不目佛典。况
GA031n0032_p0470a07║復愚癡下流，無所聞識者哉！其或志向高明，識趣玄遠
GA031n0032_p0470a08║者，俱謂一言悟道，何假博聞？諸佛唯心，豈須教典？寧知
GA031n0032_p0470a09║竟其妙義，固隻字全無；布為玄言，則萬函莫盡。菩薩尚
GA031n0032_p0471a01║皆依教而入，眾生豈能捨經而修哉！此大藏之流通，所
GA031n0032_p0471a02║以不容已也。密藏開禪師者，夙契心宗，力承道脉，憫末
GA031n0032_p0471a03║法之易弊，悲眾障之難除。爰發廣大之心，用開方便之
GA031n0032_p0471a04║路。遠乞檀信，獨任勤勞，使其工費省而便于流通，卷冊
GA031n0032_p0471a05║輕而易于攜載。庻幾窮鄉下邑，無往不周；貧士愚夫，咸
GA031n0032_p0471a06║得而誦。雖根有利鈍，信有淺深，而種菩提因，長般若智，
GA031n0032_p0471a07║起剎那之一念，證僧祇之三身，則不可以彼此論矣！况
GA031n0032_p0471a08║復上智辯才，因言悟妙勇猛精進即象超玄者，其利益
GA031n0032_p0471a09║又安可量哉！故大司空五臺陸公光祖、少司㓂雨亭陳
GA031n0032_p0472a01║公瓉、太史具區馮公夢禎等，皆以宰官身具菩提智，共
GA031n0032_p0472a02║欣勝事，喜助信緣。禪師之宏誓大願，不可稱量；名公之
GA031n0032_p0472a03║妙德深功，豈容思議？余作宰吳門既聞善舉，今官柱下
GA031n0032_p0472a04║寧負初心，更復叅達觀於天池，見密藏於帝里。針投芥
GA031n0032_p0472a05║子，水入江流，幸前劫之有緣，期後生之無誤。㤀其愚謬
GA031n0032_p0472a06║僭為敘言。嗚呼！佛為四生之慈父，法為苦海之鉅航。達
GA031n0032_p0472a07║官長者，總為佛子佛孫；信女善男，盡是法門法噐。種無
GA031n0032_p0472a08║漏之良田，成無上之正果。誰謂雙樹之下，久別能仁；三
GA031n0032_p0472a09║會之中，難期彌勒也哉！
GA031n0032_p0473a01║贈幻余、密藏二師唱緣刻大藏敘于玉立
GA031n0032_p0473a02║佛典雅以梵筴傳，及國朝惟南北二藏，法窮於所不
GA031n0032_p0473a03║能普。幻于、密藏二師慨然悲之，願廣以方冊，聿續慧命，
GA031n0032_p0473a04║此許彥周所稱，貫高、田光之用心也。將挾冊以游，玉立
GA031n0032_p0473a05║贈之言曰：「諸佛大慈為眾生故，破一微塵，出大千經卷。
GA031n0032_p0473a06║密之明之，權之實之，法雨普澍，三草二木，邪種焦芽，無
GA031n0032_p0473a07║不滋茂，而實未𠹉外眾生心別立一微塵法。蓋眾生心
GA031n0032_p0473a08║即佛心，眾生現前一念全收一大藏教，而自情生境，發
GA031n0032_p0473a09║覺路深扄，乃安處火宅相恬以嬉，非大慈悲父善巧方
GA031n0032_p0474a01║便，有永劫鑊湯爐炭耳！即非光明不足，如翳眼何？由斯
GA031n0032_p0474a02║而論，則四十九年說法，不異以頭目髓腦普施十方。而
GA031n0032_p0474a03║眾生仰怙一切修多羅，亦如頭目髓腦，必不可無。無之，
GA031n0032_p0474a04║則命根斷。噫！可悲矣！况以娑婆濁惡，涉象季之陵夷乎！
GA031n0032_p0474a05║其津梁何可不廣哉！故由梵語而華言，由梵筴而方冊，
GA031n0032_p0474a06║譬震塗毒皷于須彌巔，始得聲際四天下。蓋迦文既不
GA031n0032_p0474a07║容掩口，則末代兒孫義當鼓揚。」而說者曰：「世冊之乃無，
GA031n0032_p0474a08║當于莊嚴。」殆不知眾生妙得於言音文字，而游行于如
GA031n0032_p0474a09║來大光明藏。於一毫端，百千萬億炳煥齊明，是所稱無
GA031n0032_p0475a01║相莊嚴。雖盡虚空作琅函玉軸，曾未足以喻絲毫許也。
GA031n0032_p0475a02║善建者，志存其大；識法者，事徹其源，則庻幾其見二師
GA031n0032_p0475a03║之心乎！方二師起願時，余固籌之，念眾生苦惱，弗復可
GA031n0032_p0475a04║忍。而沾濡法潤，永息苦輪，得早一剎那為快然！馮虚責
GA031n0032_p0475a05║實，葢難為功。普於為緣，則又晚也。遂願盟諸吳中法侶，
GA031n0032_p0475a06║為傾貲，亟其成間，以請之吾達觀師。師咈然為嘆，謂是
GA031n0032_p0475a07║最勝佛事爾！何得以格量心當之？夫一毛之施，一飯之
GA031n0032_p0475a08║供，終不壞滅。况以資財振法皷，則兩施圓收，故于是而
GA031n0032_p0475a09║或一滴一塵，一願一力，微而至于一讃嘆。又不然，以至
GA031n0032_p0476a01║于無心而聞，有意而謗，即一大藏教，未暢波瀾，而眾生
GA031n0032_p0476a02║八識田業已大有是事。奈何以無邊因，作狹劣想乎！則
GA031n0032_p0476a03║定策廣募。嗚呼！余立主張速成，吾師主張廣募，是果同
GA031n0032_p0476a04║耶？別耶？善信之士，憐余所以速成之心，感激於吾師所
GA031n0032_p0476a05║以廣募之願，將必有愴焉而悲，烈焉而奮，不入思惟，而
GA031n0032_p0476a06║真心自勸者。余又𠹉考佛之誠言五十六億萬歲，有大
GA031n0032_p0476a07║丈夫來自善足天，於龍華菩提木下，三轉法輪，度諸有
GA031n0032_p0476a08║緣。嗟乎！緣寧有逾於此哉！則二師所游，䟽冊所經，聲傳
GA031n0032_p0476a09║所及，實龍華老子前，旄盡大地，人宐急著眼。於此蹉過，
GA031n0032_p0477a01║長夜漫漫，何時旦乎？
GA031n0032_p0477a02║開公募刻大藏序虞淳熈
GA031n0032_p0477a03║眾祐與其滿分二身之開心地藏也，蓋自開化中陰以
GA031n0032_p0477a04║至磨胸示趺，合為一藏，離為八藏。結集者、羽翼者，千門
GA031n0032_p0477a05║競啟；而天龍之所秘，青象白馬之所不勝者，猶故未入
GA031n0032_p0477a06║支郍也。一時同業之倫，富蘭恨不遇于始，迦葉幾不遇
GA031n0032_p0477a07║於終，吾等乃幸遇于末法之會。其曲指人心、直指人心，
GA031n0032_p0477a08║為人心而出現於世，乃人心竟安在耶？雲臺寶網，毛孔
GA031n0032_p0477a09║光明，消香飯、聽風柯，及淨名所載諸佛事，吾不蘄遇矣！
GA031n0032_p0478a01║眾祐為我𨕖卷荷之根八千，返而聒之，豈不當機哉？兜
GA031n0032_p0478a02║玄國亂、黌塾小竪，言提其耳，咻以七略四庫；浸假而化
GA031n0032_p0478a03║為蟫魚，三食其中。徴六藝則應以經；徴九流則應以術；
GA031n0032_p0478a04║徴千古則應以史；徴圓、測勾股，楓棗之局，黑錦之囊，推
GA031n0032_p0478a05║而博盧雉于閻浮，括英雄于一洲；則有喙三尺，無不響
GA031n0032_p0478a06║應。卒徴其心身如枿貌、如灰口、如緘結。即漫然應之，剖
GA031n0032_p0478a07║其中扄，飾以丹絳；七節曰小，九宮曰大，拘蔽曰人，虛靈
GA031n0032_p0478a08║曰道。此世之所號為誦詩、讀書、博物君子也，而卒不知
GA031n0032_p0478a09║心。永平以來，士之闡者疑貝榮漢炬勝竹燔秦熖也。出
GA031n0032_p0479a01║羅什之舌以為證，謂夫夫咀薌焦哺我，雖失故味，心藉
GA031n0032_p0479a02║其養。于是明心者遂不下數千百人，大抵多薙髮之徒。
GA031n0032_p0479a03║其間鸚鵡、鸜鵒尚與印土泥蛤、垤蟻同沾靈澤；而薦紳
GA031n0032_p0479a04║先生顧反攘臂掩耳，以自失其心。則日外救形之典，不
GA031n0032_p0479a05║及日內濟神之典明矣！二典分攻，內典者見藏而㤀心，
GA031n0032_p0479a06║日理絲筭沙；于所謂教者，無論分河奪衣，即賢首、天台，
GA031n0032_p0479a07║慧觀光統、岌師、劉虬諸黨，各鳴桴相向；而八藏學者，遂
GA031n0032_p0479a08║有八心。一旦請平，玄覺飲曹溪之鉢，子璿登台衡之席，
GA031n0032_p0479a09║永明懸百家之鏡，稱一心矣！試徴其徒曰：「何謂心？」輒遮
GA031n0032_p0480a01║以百非，表以萬法，揭頓教圓教，滿字無字，而當之斯。其
GA031n0032_p0480a02║珍見留悟，擬心失心，與薦紳先生一節也。嗟乎！攻內典
GA031n0032_p0480a03║者往往失心如此，開公奚以災木而動梓？人為宣灑曰：
GA031n0032_p0480a04║「唯唯否否，此夫嚴事梵筴之過也。」往宣灑，無端求心，取
GA031n0032_p0480a05║天目梵筴繙之，非盥手不敢近。偶得《禪源詮集》、《傳佛心
GA031n0032_p0480a06║印記》，蘊于心，而他筴以難數盥弗涉也。便讐南宗已獲
GA031n0032_p0480a07║五燈方冊，生疑至今。假令皆方冊也，以吾書淫之僻，窮
GA031n0032_p0480a08║年周之，何至讐所不當讐者？因是以知縉紳先生所云
GA031n0032_p0480a09║「《華嚴》不如艮卦，梵音足比淫聲」，皆不見大藏之全者耳！
GA031n0032_p0481a01║開公自以方便而貫華，方便而員多，方便而皮骨，方便
GA031n0032_p0481a02║而楮氎，方便而梵筴，方便而書空、書裩、書所坐之石，無
GA031n0032_p0481a03║不可。隨順者，則行方冊之方便，何不可也？毘尼通七眾，
GA031n0032_p0481a04║無取加點；呪心恣五辛，無取潔壇；剖塵而出經，塵即經
GA031n0032_p0481a05║也，奚為避穢？煩惱等即菩提，煩惱等即經也，奚為偏？上
GA031n0032_p0481a06║嚴敬庻，幾稻麻竹葦之人乗方便而見全藏，見全藏而
GA031n0032_p0481a07║明真心乎？令麻葦人于此明心，彼人一毛端上，轉法界
GA031n0032_p0481a08║輪。而我災木非但迸出舍利，亦復一策一磔，攝麻葦人
GA031n0032_p0481a09║心，罄無不盡。其視閉藏，而僅得五言之解，若朱利槃特
GA031n0032_p0482a01║者，不徑庭耶？雖然神訶康樂，僧糾奉御，鬼責庾信，物瞽
GA031n0032_p0482a02║昭明，竝人、非人等加護之力，獨奈何容五部六冊者，而
GA031n0032_p0482a03║使忽列于金函哉！瑜珈禁于天朝，演楪害之法眼，沉
GA031n0032_p0482a04║于日本，台教妬之。此靜藹所以捧心，而開公得無意乎？
GA031n0032_p0482a05║或曰：「六師者論之賔，十乗者咒之用，百界者夷之府。」子
GA031n0032_p0482a06║胡不入魔境而生格量心？宣灑曰：「若無乃稱妙臂？」經云：
GA031n0032_p0482a07║「誦經不騐，如嘉種失時。」若非時而作此言，終失心矣！尚
GA031n0032_p0482a08║求之心，無為經轉。吾所憂者，開公必能辦此。
GA031n0032_p0482a09║刻大藏植因疏管志道
GA031n0032_p0483a01║藏經之議易方筴也，肇自密藏開上人，裁于大司空陸
GA031n0032_p0483a02║公光祖、太史馮公夢禎等，而余亦加賛焉。或有以輕䙝
GA031n0032_p0483a03║聖典，汗漫時日為疑者，讀司空、太史所為敘，蓋詳矣！藏
GA031n0032_p0483a04║上人挾伴比游，將復謀於妙峰禪伯，吾知其必有合也。
GA031n0032_p0483a05║則願以此大事因緣，訂諸十方佛子。昔我釋迦世尊在
GA031n0032_p0483a06║因地中，共諸大菩薩暨無漏聲聞、文殊、普賢、迦葉、阿難
GA031n0032_p0483a07║等眾，修無上道。或現比丘身，則互為師友；或現國王身，
GA031n0032_p0483a08║則互為主輔；或現居士身，則互為眷属。歷百千萬億劫
GA031n0032_p0483a09║不相捨離，以至於登正覺。何也？則三寶之因厚，而植緣
GA031n0032_p0484a01║深也。叔世道微，無論拍肩執袂之徒，易合易攜。即聞三
GA031n0032_p0484a02║寶名，行佛門事，而能以道法締深緣者幾哉！兹舉也，經
GA031n0032_p0484a03║翻一大藏，藏通南北宋三刻期，訂十數䙫貲，募三萬金。
GA031n0032_p0484a04║若倡若和，若自施若勸施，若校𡭊若繕寫，若鋟梓而流
GA031n0032_p0484a05║通，俱有無量功德，為當來成佛根本。不啻如《法華經》中
GA031n0032_p0484a06║所謂散心稱佛，尚成佛道已爾。篤信審思寧無慶躍，至
GA031n0032_p0484a07║于發願之弘隘，持念之堅脆，助緣之厚薄，共事之久近，
GA031n0032_p0484a08║又成佛後先之頓漸之攸分也。深心奉剎，世尊且為證
GA031n0032_p0484a09║明矣！而禪者或以為向外馳求事，是未知福慧兩嚴，事
GA031n0032_p0485a01║理無礙之說也。且藏上人與陸司空、馮太史、二三開士
GA031n0032_p0485a02║方究心向，上一著求無師智，余亦不自揣量，以唯心淨
GA031n0032_p0485a03║土法門樹于吳中，而俱不捨此刻經功德。豈槩以羊鹿
GA031n0032_p0485a04║小車，自躭娛哉！葢聞道無揀擇，貴在知時。時節因緣，作
GA031n0032_p0485a05║佛事者之所乗也。竺法蘭始入震旦，必以《四十二章》；達
GA031n0032_p0485a06║磨航海傳宗，必于梁武之季。棒喝交馳之後，狂慧將猖，
GA031n0032_p0485a07║則衞元嵩不得不逆行。于周武宗教兩衰之日，昏散難
GA031n0032_p0485a08║拯，則板獨空，不得不猛鍛于牛峰，皆時至而事起耳！以
GA031n0032_p0485a09║今末法鬬諍，眾生根劣，展梵本者惮其煩，購全經者艱
GA031n0032_p0486a01║其費。易為方冊，以從緇若素簡便之情，時節因緣至矣！
GA031n0032_p0486a02║佛子其能違諸二三開士所為，惓惓諗諸眾也，上人行
GA031n0032_p0486a03║乎哉！遄往遄復，了此大事，微塵國土必有先得此心之
GA031n0032_p0486a04║同然者。
GA031n0032_p0486a05║募刻大藏經序張壽朋
GA031n0032_p0486a06║壽朋凡夫也，凡夫往往執有，執有者𡚶情耳！乃謬自指
GA031n0032_p0486a07║曰吾性則然，吾性則然既謂之性矣！所有愈真，則所執
GA031n0032_p0486a08║愈堅守。漚生電滅之四大，如䋲結膠固。牽鹿夢蝸，鬬之
GA031n0032_p0486a09║五蘊，如掌握囊貯。持愛憎取舍，如別蒼素。而分胡越視
GA031n0032_p0487a01║人間世，為吾身必不可脫離，必不能超出之境。視吾身
GA031n0032_p0487a02║為必可生，不可死之物，剎那剎那，百結千纏，隨斷隨續，
GA031n0032_p0487a03║執有一念為之也。嗟吁！誰有哉！一旦得佛典，誦數十字
GA031n0032_p0487a04║朗然，開笑蕭然，虛游蕩然。數十年前，𡚶情如林間竹柏
GA031n0032_p0487a05║影耳！有情冰泮，空境秋澄，眾生總是佛身，大地無非淨
GA031n0032_p0487a06║土。昔聞半偈者，上樹報半偈之恩。佛恩如斯，壽朋未知
GA031n0032_p0487a07║所報。第令眾生是佛，則我報佛矣！作如是想，密藏開師
GA031n0032_p0487a08║自南游燕，募刻大藏經，若與我想會，爰屬壽朋序其事。
GA031n0032_p0487a09║夫所稱卷則數千卷，刻經費則數萬金，南北兩板未易
GA031n0032_p0488a01║印請，而方冊不難于持載諸語，此則陸司空、馮太史諸
GA031n0032_p0488a02║公序之矣！顧破三藏皆文字之說，我苐應之曰：「如君語
GA031n0032_p0488a03║佛，可以無經？」破方冊起輕䙝之說，我苐應之曰：「即稗官
GA031n0032_p0488a04║農圃之書，誰其使汝䙝狎之？」汝自生慢心，破數萬金難
GA031n0032_p0488a05║為作緣之說，我第應之曰：「募金且難，捐金且難，作佛者
GA031n0032_p0488a06║亦人持三語破三難，經其成矣！」夫壽朋聞佛典以來，求
GA031n0032_p0488a07║報佛恩，第令眾生是佛。佛者，心也；聞佛者，經也；成佛者，
GA031n0032_p0488a08║非心也，非非心也；非經也，非非經也。熏聞眾生，經其筏
GA031n0032_p0488a09║耶！壽朋寄跡曹郎，需明年之春季，當三載考績藉令無
GA031n0032_p0489a01║罪過，復其職。復職之日，旋自乞身歸西山，戲斑娛二親
GA031n0032_p0489a02║之暇，輙與舊日徃還二三開士，分募東南，為藏師偏裨
GA031n0032_p0489a03║可也。彌勒成於佛後，意者壽朋刻經于藏師之先也哉！
GA031n0032_p0489a04║𥡴首訂盟，佛曰如是。
GA031n0032_p0489a05║宋文憲公護法錄序錢謙益
GA031n0032_p0489a06║謙益㳟讀
GA031n0032_p0489a07║高皇帝御製文集，𥡴首颺言曰：「天命我
GA031n0032_p0489a08║祖統合三教。大哉！蔑以加矣！」已讀故翰林學士承旨《宋
GA031n0032_p0489a09║文憲公集》，則又嘆曰：「嗟乎！夫憲章
GA031n0032_p0490a01║聖祖者，舍文憲何適矣！」
GA031n0032_p0490a02║聖祖稱佛氏之教，幽賛王綱，開國以來，凡所以裁成輔
GA031n0032_p0490a03║相設教祐神，靡不原本一大事因緣，而文憲則見而知
GA031n0032_p0490a04║之，為能識其大者。〈廣薦〉之記、《楞伽》、《金剛》之敘，通幽明顯
GA031n0032_p0490a05║權實，大聖人之作用存焉。傳有之金鐸振武，木鐸振文。
GA031n0032_p0490a06║文憲，其
GA031n0032_p0490a07║高皇帝之木鐸，與由文憲以闚
GA031n0032_p0490a08║聖祖之文，其猶易之，有翼春秋之有傳也。與聖人之言
GA031n0032_p0490a09║天也，算以周髀，測以土圭，而天體見焉。于以憲章
GA031n0032_p0491a01║聖祖，葢思過半矣！
GA031n0032_p0491a02║聖祖現身皇覺，乗願輪以御天。文憲應運而起，典司禁
GA031n0032_p0491a03║林輔皇猷而宣佛教。前代以翰林學士為內相，
GA031n0032_p0491a04║高皇帝不置相，文憲有相道焉。雲從龍，風從虎，聖人作
GA031n0032_p0491a05║而萬物覩。文憲以大儒應聘，君臣之際，史官頌之，至今
GA031n0032_p0491a06║抑豈知其夙受付囑，開華嚴法界于閻浮提，其為雲龍
GA031n0032_p0491a07║風虎，又有大焉者乎！姚㳟靖之于
GA031n0032_p0491a08║成祖閟現稍異，要皆後天奉時，佐
GA031n0032_p0491a09║二祖以章明佛乗，日月未改。聖謨洋洋而儒生掩耳如
GA031n0032_p0492a01║塵沙劫事，豈不誖哉！或謂文憲故服習程朱，程朱辭闢
GA031n0032_p0492a02║佛氏凛于戎索，何可越也？於戲！
GA031n0032_p0492a03║聖祖不云乎，天下無二道，聖人無兩心，夫道譬之則日
GA031n0032_p0492a04║也，
GA031n0032_p0492a05║聖祖出而日中天矣！程朱見日于牖𨻶，文憲見日于扶
GA031n0032_p0492a06║桑，其廣狹至不同量也。生盛明之世，而墨守程朱，終不
GA031n0032_p0492a07║能仰青天而覩白日。悲夫！文憲集無慮數十本，余搜次
GA031n0032_p0492a08║其關于佛事者，合諸雲栖所輯校定付梓而僭為之敘，
GA031n0032_p0492a09║以諗于世之憲章。文憲三閱大藏，入海算沙，有如指掌，
GA031n0032_p0493a01║在儒門中當為多聞總持。至其悟因證地，著見于文字
GA031n0032_p0493a02║中，必有能勘辨之者，固非學人所可得而評隲者也。
GA031n0032_p0493a03║題無生募鑄鐵瓦文釋傳如（戒山法師）
GA031n0032_p0493a04║雙徑興聖萬壽禪寺，唐國一祖師開山，上挹靈鷲之宗
GA031n0032_p0493a05║風，下衍牛頭之法派。顧燈傳于八十七代，而雷震于千
GA031n0032_p0493a06║二百年。慨金碧既委荒烟，龍象徒聞盛世。然不有其廢，
GA031n0032_p0493a07║何由以興？得吳門中丞沈公之捐資，鳳郡知識無邊之
GA031n0032_p0493a08║殫力，遽傷蓮臺之西逝，乃當紺殿之垂成，但期勝境彌
GA031n0032_p0493a09║新，愈喜哲人間出。承常住廓庵而接武，兼無生精進以
GA031n0032_p0494a01║同盟，地匪乞緣布金瓦，必易泥為鐵。頃久總祈乎無漏，
GA031n0032_p0494a02║俯仰惟聽乎有緣。霖雨十日，寧同敝宇，子犁之深悲雲
GA031n0032_p0494a03║露萬重，豈符石室空生之徧觀，為因更固受果，益圓信
GA031n0032_p0494a04║佛語，不虛善心頓發者矣！
GA031n0032_p0494a05║題無生上人募鑄鐵瓦疏沈㴶
GA031n0032_p0494a06║若以肉眼觀閻浮提世界等，如琉璃脆鐵，瓦應無住。若
GA031n0032_p0494a07║以法眼觀，不問淨穢，土具金剛體性，賢劫常不壞。云何
GA031n0032_p0494a08║無生禪却住有為法？莊嚴萬壽寺，是徑非山，義即寺顯，
GA031n0032_p0494a09║能所畢竟，所能無離，即印空山，此山徑常住。
GA031n0032_p0495a01║題無生上人募鑄鐵瓦疏沈演
GA031n0032_p0495a02║有僧頎然而長睂，燁燁放光，手持鐵瓦兩片，更兼文字
GA031n0032_p0495a03║幾行，故作狡獪游戲，卸却老衲行藏，莫恠主人粗目。試
GA031n0032_p0495a04║將泥鐵較量，折戟沉沙，半消銅雀，子墨生香。究竟孰堅
GA031n0032_p0495a05║孰脆？波波着甚于𢗅，太史不作戲論鐵。在比丘心裏，此
GA031n0032_p0495a06║念亦是能所，祗今誰來誰去？成住豈離壞空？更請下一
GA031n0032_p0495a07║轉語，徑山鐵瓦因緣，便作西方公據。
GA031n0032_p0495a08║題無生上人募鑄鐵瓦疏黃汝亨
GA031n0032_p0495a09║雙徑山有萬壽禪寺，唐國一師作開山祖，寺以泥作殿
GA031n0032_p0496a01║瓦，日久流壞，與諸剎等。寺僧證公以解脫智，修真實果，
GA031n0032_p0496a02║誓發願力，易泥以鐵。要于長永，而浩費難集，過遇庸居
GA031n0032_p0496a03║士而屬唱緣。居士難之曰：「世間一切成毁堅脆，俱非實
GA031n0032_p0496a04║相。當其成時，瓦鑠非脆；究于流壞，金鐵匪堅。請公轉一
GA031n0032_p0496a05║語，以解是惑。」證公曰：「不然，所云成毁堅脆者，外相也。一
GA031n0032_p0496a06║念真實，無成毁堅脆。而大千累劫不與遷流者，實相也。
GA031n0032_p0496a07║《法華》謂之如如不動，《金剛》謂之般若，《楞嚴》謂之究竟堅
GA031n0032_p0496a08║固。子試究，乞者何念？施者何念？如其真實是鐵非鐵，即
GA031n0032_p0496a09║與如來法身相見，歷劫不壞。」居士聞是語已，而歡喜合
GA031n0032_p0497a01║掌而作偈言：世間一切法　有成毁堅脆非相名實相　起
GA031n0032_p0497a02║竟一念中實即瓦鑠堅　而况金銀鐵給園八十頃　樂土
GA031n0032_p0497a03║七寶塔非以金寶故　撝手片念成是種菩提智　是見如
GA031n0032_p0497a04║來身貪乞與慳施　起念與墮落以此幻與實　證諸歷代
GA031n0032_p0497a05║祖
GA031n0032_p0497a06║題無生上人募鑄鐵瓦疏文震孟
GA031n0032_p0497a07║泥瓦何𠹉脆？鐵瓦何𠹉堅？拋却金剛身，來尋有漏禪。東
GA031n0032_p0497a08║西日馳走，波波亦可憐。衣領徑寸珠，不雜銅與鉛。若能
GA031n0032_p0497a09║自探取，金屑都無緣。况復鐵與泥，分別都雲烟。
GA031n0032_p0498a01║題無生上人募鑄鐵瓦疏錢謙益
GA031n0032_p0498a02║無生上人住徑山之萬壽寺，以行解聞於諸方，頃持錫
GA031n0032_p0498a03║謁余于虞山，莊嚴衍裕具大人相，使人見而意清。上人
GA031n0032_p0498a04║發願，欲易殿瓦以精鐵，為永久計，乞余一言，以為唱導。
GA031n0032_p0498a05║夫大千界中，不離一念，上人願力堅固，即兠率天宮下
GA031n0032_p0498a06║移人世，亦一彈指間耳！於以鐵易瓦乎何有？或謂世界
GA031n0032_p0498a07║依幻，葢茆鎔鐵摠歸變壞，了無實相。不知上人一念，劫
GA031n0032_p0498a08║火洞然，不與大千俱壞，不應作如是戲論也。
GA031n0032_p0498a09║募鑄鐵瓦疏周祗（吳江人）
GA031n0032_p0499a01║𠹉聞苦海無邊，非法航無由穩載；福慧兼修，非寶地從
GA031n0032_p0499a02║何肇業？所以高人達士於名山勝地，往往注念獨專。我
GA031n0032_p0499a03║震旦國中，江南名剎無過雙徑，自國一祖開山以來，祖
GA031n0032_p0499a04║祖相傳代不乏人，歷諸興廢不知凡幾。中丞沈公目覩
GA031n0032_p0499a05║頺圮，為文廣募；無邊海公殫力拮据，善信響應。寶殿崇
GA031n0032_p0499a06║成，渙然𪔂新矣！獨以山高風廣，積雪非經春不化，堅冰
GA031n0032_p0499a07║非大陽不開，陶瓦柔脆，半損風霜。繼此法席者為廓庵
GA031n0032_p0499a08║觀公，遂興憂深慮遠之思，誓願廣募賢豪，行將鑄鐵瓦
GA031n0032_p0499a09║為葢，作千年常住之計。正所謂一勞永逸，利窮筭喻矣！
GA031n0032_p0500a01║良以眾生沒在苦海，倘不藉三寶為福田，長夜何由旦
GA031n0032_p0500a02║乎？今觀公竪此無遮旗皷，與大眾植此無上因緣，吾知
GA031n0032_p0500a03║毒眼漢見鞭影而行，又奚俟予之閒言剩語哉！偈曰：錢
GA031n0032_p0500a04║高北斗　不買常年一息不來　餘皆剩物藉有待貲　肇無
GA031n0032_p0500a05║待因因因而果　疾證真常果不俱因　至寂滅地究其功
GA031n0032_p0500a06║能　惟此念始三途極報　反此念興孰利孰害　誰雌誰雄
GA031n0032_p0500a07║石火光中　各各諦觀但念無常　急急着眼
GA031n0032_p0500a08║化城寺迎佛飯僧募緣疏錢謙益
GA031n0032_p0500a09║藏經之以書本行也，自紫柏道人始也。其自清涼而之
GA031n0032_p0501a01║徑山，以其便于刻也。自徑山而之化城，則以其便于藏
GA031n0032_p0501a02║也。「化城」之名起于宋賜御書二字，遂為寺額，燬于元，而
GA031n0032_p0501a03║興于明，後稍稍湮廢矣！𣽃居鎧公暨諸金湯案故，而
GA031n0032_p0501a04║克復之。築垣搆屋其中，鳩工藏板各有其所，於是煥然
GA031n0032_p0501a05║重為名剎。而海內稱弘法之區，無化城匹矣！法具矣，不
GA031n0032_p0501a06║可無佛。適有比丘慈門造大像一，於虞山之麓思為室
GA031n0032_p0501a07║以居之，而度不能辦也，遂舉而歸之鎧公，而化城于是
GA031n0032_p0501a08║不患無佛矣！佛具矣，不可無僧。包腰行脚者，朝夕過化
GA031n0032_p0501a09║城，安所取饘粥焉？鎧公乃乞粟四方以給之，而化城于
GA031n0032_p0502a01║是不患無僧矣！佛法僧三寶具，則是化城也，即謂之寶
GA031n0032_p0502a02║所可矣！嗟夫！事以時興，時以緣會，道法之有顯晦，猶寒
GA031n0032_p0502a03║暑之有進退，果實之有生熟，不可强也。自世尊說經，慶
GA031n0032_p0502a04║喜結集，垂千年而入震旦。聖僧輩出，易梵為華，而經始
GA031n0032_p0502a05║便於誦說。又數百年，而有鏤板以傳，印代書寫，而經始
GA031n0032_p0502a06║便於流布。又數百年至今，復以書本代卷帙，而經始便
GA031n0032_p0502a07║於印造，便於蓄貯。從源遡流，愈變愈巧，愈簡愈妙，紫柏
GA031n0032_p0502a08║之利益羣生，豈有量哉！然刻藏之功，必待化城而後畢；
GA031n0032_p0502a09║化城之美，必待迎佛飯僧而後備。則地利、天時、人事固
GA031n0032_p0503a01║有相須而成者，故愚謂鎧公斯舉也，于過去世必有希
GA031n0032_p0503a02║有奇特之因，於現在世即為希有奇特之緣，於未來世
GA031n0032_p0503a03║必有希有奇特之果。凡捐施貲米乃至一錢一粒之微，
GA031n0032_p0503a04║與夫隨喜勸導一筆一舌之勞，皆當於龍華會上，歷歷
GA031n0032_p0503a05║證盟，功不唐捐也。願我善信聞且見者，作希有想，作奇
GA031n0032_p0503a06║特想，如趋晨市，如赴𨕖塲，庻不虛度此福田也。
GA031n0032_p0503a07║安樂寺募建殿堂及供單緣起王在公
GA031n0032_p0503a08║古德云：「一法若有，毘盧墮在凡夫；萬法若無，普賢失其
GA031n0032_p0503a09║境界。」故六度之中，以檀波羅密為首。餘杭舊有安樂寺，
GA031n0032_p0504a01║侵蝕有年，幾成榛莽。宋元實、嚴印持諸君，竭盡心思，與
GA031n0032_p0504a02║魔力爭，以存斯剎。無畏禪師捐其衣鉢以修復，而殿則
GA031n0032_p0504a03║漏濕，堂則狹小，難以安期。且供單未備，尤為缺典。願大
GA031n0032_p0504a04║心之士，慨然樂施，一切所施，悉廻向般若。推三輪而無
GA031n0032_p0504a05║著，超二乗而直上。勝事既畢，福慧二嚴一時成就，無上
GA031n0032_p0504a06║菩提現前不遠。
GA031n0032_p0504a07║題徑山下院安樂寺重建禪堂疏錢謙益
GA031n0032_p0504a08║武林自雲棲出世，精藍寶坊，梵唄相聞，儼如極樂國土，
GA031n0032_p0504a09║餘杭獨窅焉無聞。元實、印持二君乃能奪安樂古剎於
GA031n0032_p0505a01║魔波旬之手，化火聚為清凉，變屠肆為佛土。此末法中
GA031n0032_p0505a02║甚難希有之事也，塵沙諸佛所共讃嘆。凡我同人，有不
GA031n0032_p0505a03║轉相告語，成此勝因者耶？無畏禪師吶吶如不出口，然
GA031n0032_p0505a04║機緣所感，當使木馬夜鳴，西方日出，無待沿門持鉢也。
GA031n0032_p0505a05║募建普慶福田寺疏宋奎光
GA031n0032_p0505a06║余于凌霄護法，識臨安孫茂才云，知為篤實居士也。未
GA031n0032_p0505a07║幾，以普慶因緣告余曰：徑山故名雙徑，一自餘杭而東
GA031n0032_p0505a08║為化城，一自臨安而西為普慶。自國一開山以來，歷唐
GA031n0032_p0505a09║宋與徑山𪔂峙，入我明依然寶所。後化城夷于草莽，而
GA031n0032_p0506a01║普慶舊額猶存。智禪師碑記與趙松雪書法憑而吊之，
GA031n0032_p0506a02║想見莊嚴境界。顧化城廢而復興，普慶雖未盡廢，而一
GA031n0032_p0506a03║綫之額漸歸圮沒。自臨安而借徑徑山者，每用嘆息，謂
GA031n0032_p0506a04║安得僧如澹居，弘護如吳方伯者？為恢復舊觀，以故僧
GA031n0032_p0506a05║某發大誓願，祈與化城聿還其舊。嗟乎！普慶與化城難
GA031n0032_p0506a06║易亦較然矣！化城無尺土，而普慶寺基無恙；化城作難
GA031n0032_p0506a07║首青衿，而普慶發心有居士；化城坐落魔境，降伏實難，
GA031n0032_p0506a08║而普慶寄剎仁里，重以邑大夫撫字之餘，易于慮始。處
GA031n0032_p0506a09║易興之地，而加以僧某弘誓之初，所謂事半功倍，端在
GA031n0032_p0507a01║于此。余言不足為建剎重剎，自有足為檀施重者，何以
GA031n0032_p0507a02║故？徑山雙徑不能阻西來一路也。佛法因緣不可思議，
GA031n0032_p0507a03║苐告之十方，當必有欣然子來者。
GA031n0032_p0507a04║書一輪禪師徑山結庵卷陳繼儒（字仲醇，華亭人）
GA031n0032_p0507a05║識時務者謂之俊傑，非獨經世，即避世亦然。方今海內
GA031n0032_p0507a06║多故，遼左、川西以及東省，赤白羽書旁午奏闕下，募兵
GA031n0032_p0507a07║徴餉，椎髓及膏，百萬生靈，化為血海顱山，迄今未有寧
GA031n0032_p0507a08║宇。盻望忠孝男兒，為國家出死力，而文罔議論，束縛太
GA031n0032_p0507a09║苛，莫可措手足。若游衲往來國門，輙指為妖為間。雖鳩
GA031n0032_p0508a01║摩羅什、佛圖澄復生，亦不知揣作何等相矣！一輪禪師
GA031n0032_p0508a02║目擊此時流獘，投入徑山之北，有同安舊道塲，縛茆墾
GA031n0032_p0508a03║田，終日叅禪，透入雲門宗旨。其餘惟火耕刀種，草衣木
GA031n0032_p0508a04║食，不復問門外十步事矣！余𠹉謂：「了明生死，便知現前
GA031n0032_p0508a05║皮袋自無始來拋擲千千萬萬，豈必戀此軀殼及眷屬
GA031n0032_p0508a06║身外物等。」不戀身家，撥轉此念，為子孝，為臣忠，為英雄
GA031n0032_p0508a07║立㮄樣，為國家出死力，皆由死生上看得分明故也。
GA031n0032_p0508a08║輪公有同心，老居士可以此示之。
GA031n0032_p0508a09║題無從禪師《徑草》李縠（字孟芳，常熟人）
GA031n0032_p0509a01║游西竺之大者，視東魯不啻一區，顧托足不由尼山去
GA031n0032_p0509a02║印度，必不㨗。他不具論遠，若徑山近，則雲栖可徴也。無
GA031n0032_p0509a03║從師，少師孔氏，晚入薄伽，般若智圓，言思路杳，余末由
GA031n0032_p0509a04║窺。第窺之于詩，謂非直㨗無礙，悉自妙明光中流出者
GA031n0032_p0509a05║耶！其于西方品位，不知當補何處？若詩則已超季潭諸
GA031n0032_p0509a06║師而上之矣！
GA031n0032_p0509a07║《全室外集》序朱右（編修）
GA031n0032_p0509a08║（季潭泐為五十五代禪師，著有《全室外集》，古近體諸歌詩凡八卷，不能盡載，特存其二序云。）
GA031n0032_p0509a09║往予客金陵，今中竺季潭師從龍翔廣智業，與余仝里
GA031n0032_p0510a01║閈情𧧼驩合，且以遠大相期。待日切劘於文事，游從薦
GA031n0032_p0510a02║紳宿德間，往復聞問為甚盛也。時𠹉厭世之為文辭者，
GA031n0032_p0510a03║識性不高，則見地膚陋；體裁無度，則鋪敘失倫。且曰：「學
GA031n0032_p0510a04║固弗如是已也！」乃杜門坐一室取古人載籍，矻矻讀之，
GA031n0032_p0510a05║至㤀寢食，將求其制作之體，與所以立言之要，其志可
GA031n0032_p0510a06║謂大矣！既而師上徑山掌記室，元叟端公會間，復歸龍
GA031n0032_p0510a07║翔，余亦還留中吳斆學，廣業比載晤金陵而師之，學已
GA031n0032_p0510a08║克然有得，沛然不可禦矣！自是遭時多故，予避地姚、虞
GA031n0032_p0510a09║間，時出主宣之水西寺，風塵修阻，欲見無由。俛仰二十
GA031n0032_p0511a01║餘年，已兹獲遇西湖之上，握手道舊，因出其平日所著
GA031n0032_p0511a02║《全室藁》，若古詩、樂府、歌行、唐律，凡若干卷，讀之終日不
GA031n0032_p0511a03║厭。惟見其高古溫垕，風度悠揚，燁然若翔空之孤鳳，覽
GA031n0032_p0511a04║德來儀，欲快睹而不可得也；昻然若霜晨之老寉，聲聞
GA031n0032_p0511a05║九皋，欲近之而不可即也。追乎黃流之玉瓉，縝栗而有
GA031n0032_p0511a06║章也；𣽃乎清廓之朱弦，一唱三嘆而有遺音也。是非其
GA031n0032_p0511a07║識之高，工之精而趣之妙，能若是乎？置諸古人未易甄
GA031n0032_p0511a08║別，詎不可以行後也哉！尤足以副予夙昔之望矣！抑余
GA031n0032_p0511a09║𠹉觀晉唐以來，高僧以詩名者固不少也，若支遁之冲
GA031n0032_p0512a01║淡，惠休之高明，貫休、齊己之清麗，靈徹、皎然之潔峻，道
GA031n0032_p0512a02║標、無本之超絕，惠勤、道潜之滋𦚤。雖造詣不同，要適於
GA031n0032_p0512a03║情性，寓意深遠，至于今傳誦不衰。季潭師識地高邁，調
GA031n0032_p0512a04║趣清古，導揚規詠，有風人託物之思。得三百篇遺意，傳
GA031n0032_p0512a05║之將來，豈居澈、休輩下？尚當有知音者矣！
GA031n0032_p0512a06║《全室外集》序王達（侍讀學士）
GA031n0032_p0512a07║釋皎然曰：「詩有六迷七德，以虛大為高古，以緩慢為淡
GA031n0032_p0512a08║泞，以詭差為奇，以錯用意為獨善，以爛熟為隱約，以氣
GA031n0032_p0512a09║劣弱為容易，此六迷也。識理、高古、典麗、風流、精神、質幹、
GA031n0032_p0513a01║體裁，此七德也。」余以為論詩若皎然者，可謂知詩矣！夫
GA031n0032_p0513a02║六迷者，世之恒病；七德者，罕見其人。余𠹉嘆息詩雖為
GA031n0032_p0513a03║道之末藝，然有道者之詩，則七德無不備也。季潭泐公
GA031n0032_p0513a04║以博大之德，圓融淵偉之道，陶鑄龍象，出而為天下叢
GA031n0032_p0513a05║林師。間作詩章，渾涵汪洋，千彚萬狀，而一以理為主，抑
GA031n0032_p0513a06║所謂七德者歟！
GA031n0032_p0513a07║太祖皇帝恒稱為福慧僧，且和其詩百四十五首，美其
GA031n0032_p0513a08║兼通儒而神不𡚶馳。夫以
GA031n0032_p0513a09║太祖皇帝之明聖，乃眷寵賛誦若此，草茆之士，其敢致
GA031n0032_p0514a01║訾於其間哉！今將鋟梓，其徒永祚如昇，求余序之。嗚呼！
GA031n0032_p0514a02║「成康沒而頌聲寢，王澤竭而詩不作」。非不作也，作而不
GA031n0032_p0514a03║出乎性情，失中和之道也。詩能出乎性情，則中和自萃，
GA031n0032_p0514a04║而無六迷之病矣！此集也，皆根乎性情，而七德具備。詩
GA031n0032_p0514a05║之所用，雖同於皎然，得君闡教，則非皎然之所及也。
GA031n0032_p0514a06║憶！余少時頗嗜辭章，公一見之大加獎譽，謂如風行水
GA031n0032_p0514a07║面，自然成文。余之感公非一日矣！今讀公詩，敢不贅一
GA031n0032_p0514a08║言以報公哉！雖然其徒鋟梓流行者，義也；余之序公集
GA031n0032_p0514a09║者，禮也。若公之圓融淵偉之道，如春行大地而無滯迹，
GA031n0032_p0515a01║則豈能以文詞而名狀之哉！
GA031n0032_p0515a02║《徑山節要》引倪瑗（進士）
GA031n0032_p0515a03║𠹉聞正法無法，闡之以法則支；妙心唯心，窺之以心則
GA031n0032_p0515a04║晦。自語錄雜出，觀者望洋，而至道為之一病矣！嗣禪師
GA031n0032_p0515a05║明秀，乃取《徑山語錄》，而萃其深著明切者為一帙，以示
GA031n0032_p0515a06║予謀重梓，而沛其利于天下。愚詢其所以利者，則曰：「日
GA031n0032_p0515a07║月有限，而昬明乃出于蓮花；山河無垠，而胥彌乃藏于
GA031n0032_p0515a08║芥子。」至道若是乎難喻也，姑即其形聲色相者，質之可
GA031n0032_p0515a09║乎？夫如來肉髻，觀音千指，徧身毛孔，作聲華土，莊嚴妙
GA031n0032_p0516a01║相。觀之者云：「有色乎？無色乎？有聲乎？無聲乎？有相乎？無
GA031n0032_p0516a02║相乎？展轉幻化，何以示人？」証之者云：「即此相非此相，即
GA031n0032_p0516a03║此聲非此聲，即此色非此色，超升墮落已歸分別。」疑之
GA031n0032_p0516a04║者云：「法本無相，唯相所相；法本無聲，唯聲所聲；法本無
GA031n0032_p0516a05║色，唯色所色。即此範彼總成牽合。」擬之者云：「無相而相，
GA031n0032_p0516a06║是謂真相；無聲而聲，是謂真聲；無色而色，是謂真色。」隱
GA031n0032_p0516a07║護雕籠，寧為真載，要之大中為極，人心本虛。無為太極
GA031n0032_p0516a08║之原，虛乃萬化之本，夫人而不知也。于是即相以昭幻，
GA031n0032_p0516a09║即聲以求空，即色以顯𡚶，夫人而不能自拔也。于是即
GA031n0032_p0517a01║其形聲色相之外，使反而求之，飫而通之，如天之有相，
GA031n0032_p0517a02║而不見；如皷之有聲，而無端；如風之有色，而無迹。知我
GA031n0032_p0517a03║之有真者，知形聲色相之有異者。知無極太虛之道，有
GA031n0032_p0517a04║不可分別計較者。豈方體之可以盡人，塵滓之可以盡
GA031n0032_p0517a05║法哉！人性上不可加一物，無心上不可施纖功。琉璃原
GA031n0032_p0517a06║非礙眼，赤絲原非素質。澄海本無驚濤，霽空本無點翳。
GA031n0032_p0517a07║薝蔔之香，波羅之味，空中之聲，相中之色，學者知之乎！
GA031n0032_p0517a08║乃若摘塗者，啟天王之華屋；渡𢬩者，測海藏之金壺；得
GA031n0032_p0517a09║噐者，㤀千峰之翠色；夢醒者，悟谿澗之多岐；飲冰者，知
GA031n0032_p0518a01║凝解之同兆。悟則有，舍則無，無則一，而原非在彼矣！何
GA031n0032_p0518a02║佛非塵？何塵非佛？何空非相？何相非空？宮商應節，何分
GA031n0032_p0518a03║律呂？夫妻歡洽，奚別姓名？一志在我，何求而不獲？雙足
GA031n0032_p0518a04║在我，何行而不至？見者性，不見者亦性；慮者心，不慮者
GA031n0032_p0518a05║亦心；顯者相，不顯者亦相；鳴者聲，不鳴者亦聲；覿者色，
GA031n0032_p0518a06║不覿者亦色。天地日月皆腎膓，而皮毛骨骼皆霜露，喜
GA031n0032_p0518a07║怒飲食男女皆家園，而聲聲色色皆相皆故物。誰為之？
GA031n0032_p0518a08║爾我軌徑抑誰為之？內外離即也。乃若辯形是而鏡非，
GA031n0032_p0518a09║認光同而影異。千言之下，字字傳聲；無始以來，燈燈皆
GA031n0032_p0519a01║境。抝翼求飛，孤掌欲鼓，匪曰蜚𧩂，實以自沈。愚白首儒
GA031n0032_p0519a02║書，雅心佛教，慨至道之高明，憫童垂之滯劣。擬議忽墮
GA031n0032_p0519a03║于頑空，苦思終成夫惡識。依稀其一竅者，光甫遏而疑
GA031n0032_p0519a04║興；窮研夫百氏者，餕愈長而骾甚。輙不自揆譬之木焉。
GA031n0032_p0519a05║蠧則情也，火則識也。性不可見，敷花布葉，則性在是矣！
GA031n0032_p0519a06║心不可求其所以，為之蠧，為之火，為之敷花布葉，以及
GA031n0032_p0519a07║人為之聲聲色色相相者，則心在是矣！人心道心相為
GA031n0032_p0519a08║出入，舍其一則虛明，舍其二則廣大。至于悠久真常，則
GA031n0032_p0519a09║成佛而作祖矣！何空之難求？而何如來之不可見耶？敬
GA031n0032_p0520a01║附于篇末，以翐夫圓融達順者。
GA031n0032_p0520a02║《徑山節要》䟦文苪（楚中人）
GA031n0032_p0520a03║夫道果有節要可傳者乎？抑亦無節要可傳者乎？余聞
GA031n0032_p0520a04║諸佛諸祖無實法與人，而引導眾生不過以假名字而
GA031n0032_p0520a05║已，是諸佛祖亦無節要示人也。然萬法千門自有究竟，
GA031n0032_p0520a06║初機晚學必賴宗旨，故設方便以引誘者，其節要之傳，
GA031n0032_p0520a07║烏可少哉？慨自光明種子之壞也久矣！每每學者迷頭
GA031n0032_p0520a08║認影，尋牛遺跡，而本地風光，竟𣴭昧焉！於是有㤀懷默
GA031n0032_p0520a09║照作鬼家活計者，有向言語上思量卜度為門徑者，有
GA031n0032_p0521a01║以心意識為窟宅者，有墮我見網中者，有落斷常坑者，
GA031n0032_p0521a02║此皆不能絕生死，浣垢濁，伐稠林，而直取無上菩提也。
GA031n0032_p0521a03║彼抱道者，安能坐蒲團上，視眾生之流蕩，而不指其節
GA031n0032_p0521a04║要以藥之乎？江夏秀上人，別號素嵓，夙有靈骨，竪精進
GA031n0032_p0521a05║之幢，悟解脫之境。閉關參玅，宛然蓮花之不着水，寶珠
GA031n0032_p0521a06║之不𣑱塵。所謂歷試于𨕖佛塲，而心空及第者也。至若
GA031n0032_p0521a07║搦管詠言，思超凡界，又其餘事。楚中士薦紳輩莫不與
GA031n0032_p0521a08║之驩，而氓𨽾景慕者，其頫囪拱拱敬如禮佛然。一日，獲
GA031n0032_p0521a09║覩徑山禪師語錄，不覺法喜禪悅油然自生，而閱之不
GA031n0032_p0522a01║厭。𠹉捧卷示同志曰：「此其可以藥眾生之流蕩，而為引
GA031n0032_p0522a02║誘之最方便者也。」既又慮求之者，泛而無統，廼節其切
GA031n0032_p0522a03║要者為一卷，梓而傳之。誠法門之究竟，後生之宗旨。蓋
GA031n0032_p0522a04║此語此理，上人已活潑於胸中，而徑山禪師不過先得
GA031n0032_p0522a05║上人此心之同然耳！學者苟能向脚根下推窮，不獨玩
GA031n0032_p0522a06║節要之言，而能會節要之理，則斯道之節要，不在剡籐
GA031n0032_p0522a07║間，而在吾心中矣！是上人一人之佛，將溥而為眾生之
GA031n0032_p0522a08║佛也。其功德豈小補哉！嗚呼！孰謂道真無節要可傳者
GA031n0032_p0522a09║乎？謹䟦。
GA031n0032_p0523a01║題無從禪師《徑草》宋奎光（字元實，常熟人）
GA031n0032_p0523a02║余自虞來苕，師亦自九峰來大安。大安廢剎，師將起百
GA031n0032_p0523a03║代于今，而為之徘徊焉者也。因訪師於所搆廬中，索其
GA031n0032_p0523a04║詩縱觀之，風則宗也，旨則騷也。蓋騷其初地，而宗則究
GA031n0032_p0523a05║竟也。昔皎然住杼山，往往以詩句牽勸，令人入佛智，若
GA031n0032_p0523a06║師詩烏容秘而不傳耶？
GA031n0032_p0523a07║
GA031n0032_p0523a08║【圖】
GA031n0032_p0523a09║徑山志卷之五終