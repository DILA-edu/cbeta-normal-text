GA032n0032_p0735a01║卷之八目錄【圖】
GA032n0032_p0735a02║書啟
GA032n0032_p0735a03║答曾侍郎天游略　釋宗杲
GA032n0032_p0735a04║又　釋宗杲
GA032n0032_p0735a05║答李叅政漢老略　釋宗杲
GA032n0032_p0735a06║又　釋宗杲
GA032n0032_p0735a07║答江給事少明略　釋宗杲
GA032n0032_p0735a08║答李叅政別紙　釋宗杲
GA032n0032_p0735a09║答陳少卿季仕略　釋宗杲
GA032n0032_p0736a01║答許司理壽源　釋宗杲
GA032n0032_p0736a02║答劉寶學彥修略　釋宗杲
GA032n0032_p0736a03║答張丞相德遠　釋宗杲
GA032n0032_p0736a04║答張提刑暘叔略　釋宗杲
GA032n0032_p0736a05║答汪內翰彥章　釋宗杲
GA032n0032_p0736a06║答呂郎中隆禮略　釋宗杲
GA032n0032_p0736a07║答李叅政泰發　釋宗杲
GA032n0032_p0736a08║答大慧禪師　孫覿
GA032n0032_p0736a09║上大慧禪師　孫覿
GA032n0032_p0737a01║又　孫覿
GA032n0032_p0737a02║又　張偁
GA032n0032_p0737a03║召友人　莊法師
GA032n0032_p0737a04║答寶月禪師　蘇軾
GA032n0032_p0737a05║又　蘇軾
GA032n0032_p0737a06║又　蘇軾
GA032n0032_p0737a07║與徑山無畏惟琳禪師　蘇軾
GA032n0032_p0737a08║又　蘇軾
GA032n0032_p0737a09║又　蘓軾
GA032n0032_p0738a01║請月江和尚住徑山啟　溥洽
GA032n0032_p0738a02║又　唯實
GA032n0032_p0738a03║又　余𪔂
GA032n0032_p0738a04║送一清天禪師住徑山　妙衎
GA032n0032_p0738a05║賀月林鏡禪師住持徑山啟　張寧
GA032n0032_p0738a06║復仲淳、藏公支檀三法子憨郎書　真可
GA032n0032_p0738a07║請幻于、密藏二上人住徑山啟　馮夢禎
GA032n0032_p0738a08║請廓庵觀公住持徑山大殿啟　王肻堂
GA032n0032_p0738a09║請自光師住寂照書　繆希雍
GA032n0032_p0739a01║請𣽃居鎧公主刻藏　吳用先
GA032n0032_p0739a02║與鎧公　竇子偁
GA032n0032_p0739a03║又　王在晉
GA032n0032_p0739a04║又　湯賔尹
GA032n0032_p0739a05║又　曾鳳儀
GA032n0032_p0739a06║請徑山朗月泉住持龍居書　聞淶
GA032n0032_p0739a07║請徑山朗月泉書　聞啟祥
GA032n0032_p0739a08║請朗月住持龍居書　釋廣印
GA032n0032_p0739a09║請慈門主化城　吳用先
GA032n0032_p0740a01║答錢太史　吳用先
GA032n0032_p0740a02║寄慈門師　吳用先
GA032n0032_p0740a03║答宋元實　錢謙益
GA032n0032_p0740a04║與宋元實　釋法鎧
GA032n0032_p0740a05║與無從禪師　姚鏜
GA032n0032_p0740a06║寄宋元實　吳伯與
GA032n0032_p0740a07║答李孟芳居士　釋廣印
GA032n0032_p0740a08║
GA032n0032_p0740a09║卷之八目錄終
GA032n0032_p0741a01║徑山志卷之八
GA032n0032_p0741a02║汶上李燁然刪定海陽徐文龍、鹿城陳𢡟德訂虞山宋奎光輯
GA032n0032_p0741a03║
GA032n0032_p0741a04║書啓
GA032n0032_p0741a05║答曾侍郎天游略（附問）釋宗杲
GA032n0032_p0741a06║（開頃在長沙，得圜悟老師書，稱公晚歲相從，所得甚
GA032n0032_p0741a07║是奇偉。念之再三，今八年矣。常恨未獲親聞緒餘，惟
GA032n0032_p0741a08║切景仰。開自㓜年發心，叅禮知識扣問此事，弱冠之
GA032n0032_p0741a09║後即為婚宦所役，用工夫不純，因循至今老矣。未有
GA032n0032_p0742a01║所聞，常自愧歎，然而立志發願，實不在淺淺知見之
GA032n0032_p0742a02║間，以為不悟則已，悟則須直到古人親證處，方為大
GA032n0032_p0742a03║休歇之地。此心雖未𡮢一念退屈，自覺工夫終未純
GA032n0032_p0742a04║一，可謂志願大而力量小也。向者痛懇圜悟老師，老
GA032n0032_p0742a05║師示以法語六叚，其初直示此事，後舉雲門、趙州放
GA032n0032_p0742a06║下着須彌山兩則因緣，今下純工，常自舉覺，久久必
GA032n0032_p0742a07║有入處。老婆心切如此，其奈鈍滯太甚。今幸私家塵
GA032n0032_p0742a08║緣都畢，閑居無他事，政在痛自鞭策，以償初志，第恨
GA032n0032_p0742a09║未得親炙教誨耳。一生敗闕己一一呈似，必能洞照
GA032n0032_p0743a01║此心，望委曲提警，日用當如何做工夫？庻幾不涉他
GA032n0032_p0743a02║途，徑與本地相契也。如此說話，敗闕亦不少，但方投
GA032n0032_p0743a03║誠自難隱逃，良可愍也。至扣。）
GA032n0032_p0743a04║承敘及，自㓜年至仕宦，叅禮諸大宗匠，中間為科舉婚
GA032n0032_p0743a05║宦所役，又為惡覺惡習所勝，未能純一做工夫，以此為
GA032n0032_p0743a06║大罪。又能痛念無常，世間種種虛幻無一可樂，專心欲
GA032n0032_p0743a07║究此一叚大事因緣，甚愜病僧意。然既為士人仰祿，為
GA032n0032_p0743a08║生科舉婚宦，世間所不能免者，亦非公之罪也。以小罪
GA032n0032_p0743a09║而生大怖懼，非無始曠大劫來，承事真善知識，熏習般
GA032n0032_p0744a01║若種智之深，焉能如此？而公所謂大罪者，聖賢亦不能
GA032n0032_p0744a02║免，但知虛幻非究竟法，能回心此箇門中，以般若智水，
GA032n0032_p0744a03║滌除垢𣑱之穢，清淨自居。從脚下去一刀兩叚，更不起
GA032n0032_p0744a04║相續心足矣，不必思前念後也。既曰虛幻，則作時亦幻，
GA032n0032_p0744a05║受時亦幻，知覺時亦幻，迷倒時亦幻，過去現在未來皆
GA032n0032_p0744a06║悉是幻。今日知非，則以幻藥復治幻病，病瘥藥除。依前
GA032n0032_p0744a07║只是舊時人，若別有人有法，則是邪魔外道見解也，公
GA032n0032_p0744a08║深思之。但如此崖將去，時時於靜勝中，切不得㤀了須
GA032n0032_p0744a09║彌山放下着兩則語，但從脚下着實做將去。已過者不
GA032n0032_p0745a01║須怖畏，亦不必思量。思量怖畏，即障道矣。但於諸佛前
GA032n0032_p0745a02║發大誓願，願此心堅固永不退失，仗諸佛加被遇善知
GA032n0032_p0745a03║識，一言之下頓亾生死，悟證無上正等菩提，續佛慧命，
GA032n0032_p0745a04║以報諸佛莫大之恩。若如此，則久久無有不悟之理。
GA032n0032_p0745a05║又
GA032n0032_p0745a06║承夜夢焚香入山僧之室，甚從容，切不得作夢會，須知
GA032n0032_p0745a07║是真入室。不見舍利弗問須菩提：「夢中說六波羅密，與
GA032n0032_p0745a08║覺時同別？」須菩提云：「此義幽深，吾不能說。此會有彌勒
GA032n0032_p0745a09║大士，汝生彼問。」咄！漏逗不少。雪竇云：「當時若不放過，隨
GA032n0032_p0746a01║後與一劄，誰名彌勒？誰是彌勒者？便見冰消瓦解。」咄！雪
GA032n0032_p0746a02║竇亦漏逗不少。或有人問：「只如曾待制，夜夢入雲門之
GA032n0032_p0746a03║室，且道與覺時同別？」雲門即向他道：「誰是入室者？誰是
GA032n0032_p0746a04║為入室者？誰是作夢者？誰是說夢者？誰是不作夢會者？
GA032n0032_p0746a05║誰是真入室者？」咄！亦漏逗不少。
GA032n0032_p0746a06║答李叅政漢老略（附問）釋宗杲
GA032n0032_p0746a07║（「邴近扣籌室，伏蒙激發蒙滯，忽有省。入顧惟根識暗
GA032n0032_p0746a08║鈍，平生學解盡落情見，一取一捨，如衣壞絮行草棘
GA032n0032_p0746a09║中，適自纏繞。今一笑頓釋，欣幸可量，非大宗匠委曲
GA032n0032_p0747a01║垂慈，何以致此？自到城中，著衣喫飯，抱子弄孫，色色
GA032n0032_p0747a02║仍舊，既亾拘滯之情，亦不作奇特之想，其餘夙習舊
GA032n0032_p0747a03║障，亦稍輕微，臨別叮嚀之語，不敢㤀也。重念始得入
GA032n0032_p0747a04║門，而大法未明，應機接物，觸事未能無礙，更望有以
GA032n0032_p0747a05║提誨，使卒有所至，庻無玷於法席矣。」）
GA032n0032_p0747a06║示諭：「自到城中，着衣喫飯，抱子弄孫，色色仍舊，既亾拘
GA032n0032_p0747a07║滯之情，亦不作奇特之想，宿習舊障，亦稍輕微。」三復斯
GA032n0032_p0747a08║語，歡喜踊躍，此乃學佛之騐也。儻非過量大人，於一笑
GA032n0032_p0747a09║中百了千當，則不能知吾家果有不傳之妙。若不爾者，
GA032n0032_p0748a01║疑怒二字法門，盡未來際終不能壞。使太虛空為徑山
GA032n0032_p0748a02║口，草木瓦石皆放光明，助說道理亦不奈何。方信此叚
GA032n0032_p0748a03║因緣，不可傳不可學，須是自證自悟，自肻自休，方始徹。
GA032n0032_p0748a04║公今一笑頓亾所得，夫復何言？
GA032n0032_p0748a05║又
GA032n0032_p0748a06║（「邴比蒙誨答，備悉深旨。邴自有騐者三：一、事無逆順，
GA032n0032_p0748a07║隨緣即應，不留胷中。二、宿習濃厚，不加排遣，自爾輕
GA032n0032_p0748a08║微。三、古人公案，舊所𣴭然，時復瞥地。此非自昧者。前
GA032n0032_p0748a09║書大法未明之語，蓋恐得少為足，當擴而充之，豈別
GA032n0032_p0749a01║求勝解耶？淨除現流，理則不無，敢不銘佩！」）
GA032n0032_p0749a02║信後益增瞻仰，不識日來隨緣放曠，如意自在否？四威
GA032n0032_p0749a03║儀中，不為塵勞所勝否？寤寐二邊，得一如否？於仍舊處，
GA032n0032_p0749a04║無走作否？於生死心，不相續否？但盡凡情，別無聖解。公
GA032n0032_p0749a05║既一笑豁開正眼，消息頓㤀。得力不得力，如人飲水，冷
GA032n0032_p0749a06║煖自知矣。然日用之間，當依黃面老子所言，刳其正性，
GA032n0032_p0749a07║除其助因，違其現業。此乃了事漢，無方便中真方便，無
GA032n0032_p0749a08║修證中真修證，無取捨中真取捨也。古德云：「皮膚脫落
GA032n0032_p0749a09║盡，唯一真實在。」又如旃檀繁柯脫落盡，唯真栴檀在。斯
GA032n0032_p0750a01║違現業除助因，刳正性之極致也。公試思之，如此說話，
GA032n0032_p0750a02║於了事漢分上，大似一柄臘月扇子，恐南地寒暄不常
GA032n0032_p0750a03║也，少不得一笑。
GA032n0032_p0750a04║答江給事少明畧釋宗杲
GA032n0032_p0750a05║人生一世，百年光陰，能有幾許？公白屋起家，歷盡清要，
GA032n0032_p0750a06║此是世間第一等受福底人。能知慚愧，回心向道，學出
GA032n0032_p0750a07║世間脫生死法，又是世間第一等討便宜底人。須是急
GA032n0032_p0750a08║着手脚冷却面皮，不得受人差排，自家理會本命元辰，
GA032n0032_p0750a09║教去處分明，便是世間出世間一箇了事底大丈夫也。
GA032n0032_p0751a01║承連日去與參政道話，甚善甚善，此公歇得馳求心，得
GA032n0032_p0751a02║言語道斷，心行處滅，差別異路，覻見古人脚手，不被古
GA032n0032_p0751a03║人方便文字所羅籠。山僧見渠如此，所以更不曾與之
GA032n0032_p0751a04║說一字，恐鈍置他。直候渠將來，自要與山僧說話，方始
GA032n0032_p0751a05║共渠睂毛厮結理會在，不只恁麽便休。學道人，若馳求
GA032n0032_p0751a06║心不歇，縱與之睂毛厮結理會，何益之有？正是癡狂外
GA032n0032_p0751a07║邊走耳。古人云：「親近善者，如霧露中行，雖不濕衣，時時
GA032n0032_p0751a08║有潤。」但頻與參政說話，至禱！至禱！
GA032n0032_p0751a09║答李參政別紙釋宗杲
GA032n0032_p0752a01║富樞密頃在三衢時，𠹉有書來問道，因而打葛藤一上，
GA032n0032_p0752a02║落草不少，尚爾滯在默照處，定是遭邪師引入鬼窟裏
GA032n0032_p0752a03║無疑。今又得書，復執靜坐為佳，其滯泥如此，如何參得
GA032n0032_p0752a04║徑山禪？今次答渠書，又復縷縷葛藤，不惜口業，痛與剗
GA032n0032_p0752a05║除，又不知肻回頭轉腦于日用中看話頭否？先聖云：「寕
GA032n0032_p0752a06║可破戒如須彌山，不可被邪師熏一邪念，如芥子許在
GA032n0032_p0752a07║情識中，如油入麪，永不可出。」此公是也。如與之相見，試
GA032n0032_p0752a08║取答渠底葛藤一觀，因而作箇方便救取此人。四攝法
GA032n0032_p0752a09║中以同事攝為最彊，左右當大啓此法門，令其信入。不
GA032n0032_p0753a01║唯省得山僧一半力，亦使渠信得及，肯離舊窟也。
GA032n0032_p0753a02║答陳少卿季仕略釋宗杲
GA032n0032_p0753a03║承諭，欲留意此叚大事因緣，為根性極鈍。若果如此，當
GA032n0032_p0753a04║為左右賀也。今時士大夫，多于此事，不能百了千當直
GA032n0032_p0753a05║下透脫者，只為根性太利，知見太多。見宗師纔開口動
GA032n0032_p0753a06║舌，早一時會了也。以故反不如鈍根者，無許多惡知惡
GA032n0032_p0753a07║覺，驀地於一機一境上，一言一句下撞發。便是達摩大
GA032n0032_p0753a08║師出頭來，用盡百種神通，也奈何他不得。只為他無道
GA032n0032_p0753a09║理可障。利根者返被利根所障，不能得卒地便折，嚗地
GA032n0032_p0754a01║便破，假饒於聰明知解上學得，於自己本分事上轉不
GA032n0032_p0754a02║得力。所以南泉和尚云：「近日禪師太多，覓箇痴鈍人不
GA032n0032_p0754a03║可得。」章敬和尚曰：「至理亾言，時人不悉，彊習他事，以為
GA032n0032_p0754a04║功能。不知自性元非塵境，是箇微妙大解脫門。所有鑑
GA032n0032_p0754a05║覺，不𣑱不礙，如是光明，未曾休廢，曩劫至今，固無變易。
GA032n0032_p0754a06║猶如日輪，遠近斯照，雖及眾色，不與一切和合，靈燭妙
GA032n0032_p0754a07║明，非假鍛鍊。為不了故，取於物象，但如揑目，妄起空華，
GA032n0032_p0754a08║徒自疲勞，枉經劫數。若能返照，無第二人，舉措施為，不
GA032n0032_p0754a09║虧實相。」左右自言根鈍，如此返照，看能知鈍者，還鈍也
GA032n0032_p0755a01║無？若不廻光返照，只守鈍根，更生煩惱。乃是向幻𡚶上
GA032n0032_p0755a02║重增幻妄，空華上更添空華也。
GA032n0032_p0755a03║答許司理壽源釋宗杲
GA032n0032_p0755a04║左右具正信，立正志，此乃成佛作祖基本也。山野因以
GA032n0032_p0755a05║湛然，名公道號，如水之湛然不動，則虛明自照，不勞心
GA032n0032_p0755a06║力。世間出世間法，不離湛然，無纖毫透漏，只以此印於
GA032n0032_p0755a07║一切處，印定無是無不是。一一解脫，一一明妙，一一實
GA032n0032_p0755a08║頭，用時亦湛然，不用時亦湛然。祖師云：「但有心分別計
GA032n0032_p0755a09║較，自心見量者悉皆自夢。若心識寂滅，無一動念處是
GA032n0032_p0756a01║名正覺。」覺既正，則於日用二六時中，見色聞聲，齅香了
GA032n0032_p0756a02║味，覺觸之法，行住坐臥，語默動靜，無不湛然。亦自不作
GA032n0032_p0756a03║顛倒想，有想無想，悉皆清淨。既得清淨，動時顯湛然之
GA032n0032_p0756a04║用，不動時歸湛然之體，體用雖殊，而湛然則一也，如析
GA032n0032_p0756a05║栴檀，片片皆栴檀。今時有一種杜𢰅漢，自己脚跟下不
GA032n0032_p0756a06║實，只管教人攝心靜坐，坐教絕氣息，此輩名為真可憐
GA032n0032_p0756a07║愍。請公只恁麽做工夫，山野雖然如此指示，公真不得
GA032n0032_p0756a08║已耳。若實有恁麽做工夫底事，即是汙𣑱公矣。此心無
GA032n0032_p0756a09║有實體，如何硬收攝得住？擬收攝，向甚處安着？即無安
GA032n0032_p0757a01║著處，則無時無節，無古無今，無凡無聖，無得無失，無靜
GA032n0032_p0757a02║無亂，無生無死，亦無湛然之名，亦無湛然之體，亦無湛
GA032n0032_p0757a03║然之用，亦無恁麽說湛然者，亦無恁麽受湛然說者。若
GA032n0032_p0757a04║如是見得徹去，徑山亦不虛作此號，左右亦不虛受此
GA032n0032_p0757a05║號，如何如何？
GA032n0032_p0757a06║答劉寶學彥修略釋宗杲
GA032n0032_p0757a07║公既于此箇門中自信不疑，不是小事，要須生處放教
GA032n0032_p0757a08║熟，熟處放教生，始與此事少分相應耳。往往士大夫多
GA032n0032_p0757a09║於不意中，得箇瞥地處，却于如意中打失了。不可不使
GA032n0032_p0758a01║公知，在如意中須時時以不如意中時節在念，切不可
GA032n0032_p0758a02║暫㤀也。但得本莫愁末，但知作佛，莫愁佛不解語，這一
GA032n0032_p0758a03║着子，得易守難，切不可忽須。教頭正尾正，擴而充之，然
GA032n0032_p0758a04║後推己之餘以及物。左右所得，既不滯在一隅，想於日
GA032n0032_p0758a05║用中，不著起心管帶，枯心㤀懷也。
GA032n0032_p0758a06║答張丞相德遠釋宗杲
GA032n0032_p0758a07║恭惟燕去阿練若，與彼上人同會一處，娛戲毘盧藏海，
GA032n0032_p0758a08║隨宐作佛事。少病少惱，鈞侯動止，萬福從上，諸聖莫不
GA032n0032_p0758a09║皆然。所以於念念中，入一切法滅盡三昧，不退菩薩道，
GA032n0032_p0759a01║不捨菩薩事，不捨大慈悲心。修習波羅密，未𠹉休息；觀
GA032n0032_p0759a02║察一切佛國土，無有厭倦。不捨度眾生願，不捨轉法輪
GA032n0032_p0759a03║事，不廢教化眾生業，乃至所有勝願，皆得圓滿。了知一
GA032n0032_p0759a04║切國土差別，入佛種性，到於彼岸，此大丈夫四威儀中，
GA032n0032_p0759a05║受用家事耳。大居士於此，力行無倦；而妙喜於此，亦作
GA032n0032_p0759a06║普州人。又不識還許外人插手否？聞到長沙，即杜口毘
GA032n0032_p0759a07║耶深入不二，此亦非分外，法如是故。願居士如是受用，
GA032n0032_p0759a08║則諸魔外道定來作護法善神也。其餘種種差別異旨，
GA032n0032_p0759a09║皆自心現量境界，亦非他物也，不識居士以為何如？
GA032n0032_p0760a01║答張提刑暘叔略釋宗杲
GA032n0032_p0760a02║老居士所作所為，㝠與道合，但未能得㘞地一下耳。若
GA032n0032_p0760a03║日用應緣，不失故步，雖未得㘞地一下，臘月三十日𨶒
GA032n0032_p0760a04║家老子亦須拱手歸降，况一念相應耶！妙喜老漢雖未
GA032n0032_p0760a05║目擊，觀其行事，小大折中無過不及，只此便是道所合
GA032n0032_p0760a06║處，到這裏不用作塵勞想，亦不用作佛法想。佛法塵勞
GA032n0032_p0760a07║都是外事，然亦不得作外事想。但回光返照，作如是想
GA032n0032_p0760a08║者，從甚麽處得來？所作所為時，有何形叚？所作既辦，隨
GA032n0032_p0760a09║我心意，無不周旋，無有少剩。正甚麽時，承誰恩力？如此
GA032n0032_p0761a01║做工夫，日久月深，如人學射，自然中的矣。眾生顛倒，迷
GA032n0032_p0761a02║己逐物，耽少欲味，甘心受無量苦。逐日未開眼時，未下
GA032n0032_p0761a03║牀時，半惺半覺時，心識已紛飛，隨妄想流蕩矣。作善作
GA032n0032_p0761a04║惡雖未發露，未下牀時，天堂地獄在方寸中，已一時成
GA032n0032_p0761a05║就矣。及待發時，已落在第八，佛不云乎：「一切諸根，自心
GA032n0032_p0761a06║現噐身等藏，自妄想相，施設顯示，如河流、如種子、如燈、
GA032n0032_p0761a07║如風、如雲，刹那展轉壞。躁動如猿猴，樂不淨處如飛蝇，
GA032n0032_p0761a08║無厭足如風火，無始虛偽習氣因，如汲水輪。」等事於此
GA032n0032_p0761a09║識得破，便喚作無人無我，知天堂地獄不在別處，只在
GA032n0032_p0762a01║當人半惺半覺，未下牀時方寸中，竝不從外來。發未發
GA032n0032_p0762a02║覺未覺時，切須照顧。照顧時，亦不得與之用力爭。爭者，
GA032n0032_p0762a03║則費力矣。祖不云乎：「止動歸止，止更彌動。」纔覺日用塵
GA032n0032_p0762a04║勞中漸漸省力時，便是當人得力之處，便是當人成佛
GA032n0032_p0762a05║作祖之處，便是當人變地獄作天堂之處，便是當人穩
GA032n0032_p0762a06║坐之處，便是當人出生死之處，便是當人致君於堯、舜
GA032n0032_p0762a07║之上之處，便是當人起疲氓于凋瘵之際之處，便是當
GA032n0032_p0762a08║人覆蔭子孫之處，到這裏說佛說祖，說心說性，說玄說
GA032n0032_p0762a09║妙，說理說事，說好說惡，亦是外邊事。如是等事，尚屬外
GA032n0032_p0763a01║矣，况更作塵勞中先聖所訶之事耶！作好事尚不肯，豈
GA032n0032_p0763a02║肯作不好事耶！若信得此說，及永嘉所謂「行亦禪，坐亦
GA032n0032_p0763a03║禪，語默動靜體安然」不是虛語，請依此行履，始終不變
GA032n0032_p0763a04║易，則雖未徹證自己本地風光，雖未明見自己本來面
GA032n0032_p0763a05║目，生處已熟，熟處已生矣。切切記取，纔覺省力處，便是
GA032n0032_p0763a06║得力處也。妙喜老漢每與箇中人說此話，往往見說得
GA032n0032_p0763a07║頻了多忽之，不肯將為事。居士試如此做工夫看，只十
GA032n0032_p0763a08║餘日，便自見得省力不省力，得力不得力矣。如人飲水，
GA032n0032_p0763a09║冷煖自知，說與人不得，呈似人不得。先德云：「語證則不
GA032n0032_p0764a01║可示人，說理則非證不了。」自證、自得、自信、自悟處，除曾
GA032n0032_p0764a02║證、曾得、已信、已悟者，方默默相契。未證、未得、未信、未悟
GA032n0032_p0764a03║者，不唯自不信，亦不信他人有如此境界。士大夫學道，
GA032n0032_p0764a04║多不肯虛却心，聽善知識指示，善知識纔開口，渠已在
GA032n0032_p0764a05║言前一時領會了也。及至教渠吐露，盡一時錯會。正好
GA032n0032_p0764a06║在言前領略底，又却滯在言語上。又有一種，一向作聰
GA032n0032_p0764a07║明說道理，世間種種事藝我無不會者，只有禪一般我
GA032n0032_p0764a08║未會。在當官處，呼幾枚杜𢰅長老來，與一頓飯喫却了，
GA032n0032_p0764a09║教渠恣意亂說，便將心意識記取這杜𢰅說底，却去勘
GA032n0032_p0765a01║人，一句來一句去，謂之厮禪。末後我多一句，你無語時，
GA032n0032_p0765a02║便是我得便宐了也。及至撞著箇真實明眼漢，又却不
GA032n0032_p0765a03║識，縱然識得，又無決定信，不肯四楞塌地放下，就師家
GA032n0032_p0765a04║理會，依舊要求印可。及至師家於逆順境中，示以本分
GA032n0032_p0765a05║鉗鎚，又却怕懼不敢親近，此等名為可憐愍者。老居士
GA032n0032_p0765a06║妙年登高第，起家所在之處，隨時作利益事，文章事業
GA032n0032_p0765a07║皆過人，而未𠹉自矜，一心一意，只要退步著實，理會此
GA032n0032_p0765a08║叚大事因緣。見其至誠，不覺忉怛如許，非獨要居士識
GA032n0032_p0765a09║得這般病痛，亦作勸發初心菩薩入道之資糧也。
GA032n0032_p0766a01║答汪內翰彥章釋宗杲
GA032n0032_p0766a02║伏承第五令嗣，以疾不起。父子之情，千生百劫，恩愛習
GA032n0032_p0766a03║氣之所流注，想當此境界，無有是處。五濁世中，種種虛
GA032n0032_p0766a04║幻，無一真實，請行住坐臥，常作是觀，則日久月深，漸漸
GA032n0032_p0766a05║消磨矣。然正煩惱時，子細揣摩窮詰從甚麽處起？若窮
GA032n0032_p0766a06║起處不得，現今煩惱底，却從甚麽處得來？正煩惱時，是
GA032n0032_p0766a07║有是無，是虛是實，窮來窮去，心無所之，要思量但思量，
GA032n0032_p0766a08║要哭但哭，哭來哭去，思量來思量去，抖擻藏識中，許多
GA032n0032_p0766a09║恩愛習氣盡時，自然如水歸水，還我箇本來無煩惱無
GA032n0032_p0767a01║思量，無憂無喜底去耳。入得世間出世無餘，世間法則
GA032n0032_p0767a02║佛法，佛法則世間法也。父子天性一而已，若子䘮而父
GA032n0032_p0767a03║不煩惱不思量，如父䘮而子不惱不思量，還得也無？若
GA032n0032_p0767a04║硬止遏，哭時又不敢哭，思量時又不敢思量，是特欲逆
GA032n0032_p0767a05║天理滅天性，揚聲止響，潑油求火耳。正當煩惱時，總不
GA032n0032_p0767a06║是外事，且不得作外邊想。永嘉云：「無明實性即佛性，幻
GA032n0032_p0767a07║化空身即法身。」是真語，實語，不誑語，不𡚶等語，恁麽見
GA032n0032_p0767a08║得了？要思量要煩惱亦不可得。作是觀者，名為正觀；若
GA032n0032_p0767a09║他觀者，名為邪觀。邪正未分，正好著力，此是妙喜決定
GA032n0032_p0768a01║義，無智人前莫說。
GA032n0032_p0768a02║答呂郎中隆禮略釋宗杲
GA032n0032_p0768a03║令兄居仁兩得書，為此事甚𢗅。然亦當著𢗅，年已六十，
GA032n0032_p0768a04║從官又做了，更待如何？若不早𢗅，臘月三十日如何打
GA032n0032_p0768a05║疉辦？聞左右邇來亦𢗅，只這著𢗅底，便是臘月三十日
GA032n0032_p0768a06║消息也。如何是佛乾屎橛？這裏不透，與臘月三十日何
GA032n0032_p0768a07║異？措大家一生鑽故紙，是事要知，博覽羣書，高談濶論，
GA032n0032_p0768a08║孔子又如何？《孟子》又如何？《莊子》又如何？《周易》又如何？古
GA032n0032_p0768a09║今治亂又如何？被這訾言語，使得來七顛八倒。諸子百
GA032n0032_p0769a01║家，纔聞人舉著一字，便成卷念將去，以一事不知為耻，
GA032n0032_p0769a02║及乎問著他自家屋裏事，竝無一人知者。可謂終日數
GA032n0032_p0769a03║他寶，自無半錢分，空來世上打一遭。脫却這殻漏子，上
GA032n0032_p0769a04║天堂也不知，入地獄也不知，隨其業力流入諸趣竝不
GA032n0032_p0769a05║知。若是別人家裏事，細大無有不知者。士大夫讀得書
GA032n0032_p0769a06║多底，無明多；讀得書少底，無明少；做得官小底，人我小；
GA032n0032_p0769a07║做得官大底，人我大。自道我聰明靈利，及乎臨秋毫利
GA032n0032_p0769a08║害，聰明也不見靈利也。不見平生所讀底書，一字也使
GA032n0032_p0769a09║不著。蓋從上大人丘乙己時，便錯了也，只欲取富貴耳。
GA032n0032_p0770a01║取得富貴底，又能有幾人肯回頭轉腦，向自己脚跟下
GA032n0032_p0770a02║推窮：我這取富貴底，從何處來？即今受富貴底，異日却
GA032n0032_p0770a03║向何處去？既不知來處，便覺心頭迷悶。正迷悶時，亦非
GA032n0032_p0770a04║他物，只就這裏看箇話頭。僧問雲門：「如何是佛？」門云：「乾
GA032n0032_p0770a05║屎橛。」但舉此話，忽然伎倆盡時便悟也。切忌尋文字引
GA032n0032_p0770a06║證，胡亂搏量註解，縱然註解得分明，說得有下落，盡是
GA032n0032_p0770a07║鬼家活計。疑情不破，生死交加；疑情若破，則生死心絕
GA032n0032_p0770a08║矣。
GA032n0032_p0770a09║答李叅政泰發釋宗杲
GA032n0032_p0771a01║示諭：「華嚴重重法界，斷非虛語，既非虛語，必有分付處，
GA032n0032_p0771a02║必有自肯處。」讀至此，嗟嘆久之。士大夫平昔所學，臨死
GA032n0032_p0771a03║生禍福之際，手足俱露者十常八九。考其行事，不如三
GA032n0032_p0771a04║家村裏省事漢，富貴貧賤不能汩其心。以是較之，智不
GA032n0032_p0771a05║如愚，貴不如賤者多矣。何以故？生死禍福現前那時，不
GA032n0032_p0771a06║容偽故也。大叅相公，平昔所學，已見於行事，臨禍福之
GA032n0032_p0771a07║際，如精金入火，愈見明耀。又決定知華嚴重重法界，斷
GA032n0032_p0771a08║非虛語，則定不作他物想矣。其餘七顛八倒，或逆或順，
GA032n0032_p0771a09║或正或邪，或非他物。願公常作此觀，妙喜亦在其中，異
GA032n0032_p0772a01║日相從於寂寞之濵，結當生來世香火因緣，成就重重
GA032n0032_p0772a02║法界，以實其事，豈小補哉？更須下箇註脚，即今這一絡
GA032n0032_p0772a03║索，切忌作寓言指物會。一笑。
GA032n0032_p0772a04║答大慧禪師書孫覿
GA032n0032_p0772a05║覿頃佛果於開寶，時公道價，藉藉滿都國矣。靖康以還，
GA032n0032_p0772a06║崎嶇兵亂，偶然不死，又罹罪苦，流竄嶺海，仰瞻一世龍
GA032n0032_p0772a07║象，如有仙凡之隔，只自媿嘆。
GA032n0032_p0772a08║上大慧禪師孫覿
GA032n0032_p0772a09║公高風絕塵，已出世外，而非意之于同逐客放臣遷貶
GA032n0032_p0773a01║之例。正如癡兒摶空捕影，只堪一笑耳。然佛法遇厄，而
GA032n0032_p0773a02║後奇勝，乃見所以化服同異也。
GA032n0032_p0773a03║又
GA032n0032_p0773a04║自公入吳，一佛出世矣。侯王而下，皆獲瞻禮。獨覿尚未
GA032n0032_p0773a05║一詣，遂無以藉口。覿方欲上書謝事，得請後書疏小間。
GA032n0032_p0773a06║當由臨安入山，摳衣聽法，一洗塵陋也。
GA032n0032_p0773a07║上大慧禪師張偁
GA032n0032_p0773a08║竊聞拂衣禪席，再挽莫回；翩然清風，已趣高駕。此固不
GA032n0032_p0773a09║可以寵利勢力迎屈，然豈不念聖天子以公名德之盛，
GA032n0032_p0774a01║增重名山；以佛法護行闕幸為小駐，以副上意？偁職在
GA032n0032_p0774a02║守土，朝命是依，謹差衙校陳愈洊布區區萬冀。使張京
GA032n0032_p0774a03║兆異日為白蓮社中人，請自兹始矣。
GA032n0032_p0774a04║召友人書（用朗師語）莊法師
GA032n0032_p0774a05║自到凌霄　泰然心意高低峰頂　振錫常游石室巖龕　拂
GA032n0032_p0774a06║乎宴坐清風碧沼　明月白生風掃白雲　縱目千里名花
GA032n0032_p0774a07║香果　蜂鳥啣將猿嘯寉鳴　遠近皆聽鋤頭當枕　細草為
GA032n0032_p0774a08║毡世上崢嶸　競爭人我心意未達　方廼如斯倘有寸陰
GA032n0032_p0774a09║　願垂相顧
GA032n0032_p0775a01║答寶月禪師蘓軾
GA032n0032_p0775a02║近遞中兩奉書，必達。新歲，想法體康勝。無緣集會，悵望
GA032n0032_p0775a03║可量。屢要經藏碑，本以近日斷作文字，不欲作。既遠書
GA032n0032_p0775a04║丁寧，又悟清日夜煎督，遂與作得寄去。如不嫌罪廢，即
GA032n0032_p0775a05║請入石。碑額見今悟清持書往安州乞滕元發大字，不
GA032n0032_p0775a06║知得否？其碑不用花草欄界，只鐫書字一味，已有大字
GA032n0032_p0775a07║額，向下小字，但直冩文詞，更不須冩大藏經碑一行及
GA032n0032_p0775a08║𢰅人冩人姓名，即古雅不俗，切祝！切祝！又有小字行書
GA032n0032_p0775a09║一本，若有工夫，更入一小橫石，亦佳。黃州無一物可克
GA032n0032_p0776a01║信。建茶一角子，勿訝塵凂。餘惟萬萬保練。適冗中，清師
GA032n0032_p0776a02║行，奉望草草。
GA032n0032_p0776a03║又
GA032n0032_p0776a04║此間諸事，但問清師即詳也。清又有禮，練事多能，可喜！
GA032n0032_p0776a05║可喜！海惠及隆大師，各計安勝。每念鄉舍，爽飛去，然近
GA032n0032_p0776a06║來頗常齋居養氣，自覺神凝身輕，他日天恩放停，幅巾
GA032n0032_p0776a07║杖屨，尚可放浪於岷峨間也。知吾兄亦清徤，髮不白，更
GA032n0032_p0776a08║請自愛，晚歲為道侶也。餘附清師口陳，此不覼縷。
GA032n0032_p0776a09║又
GA032n0032_p0777a01║有吳道子絹上畫釋迦佛一軸，雖頗損爛，然妙迹如生，
GA032n0032_p0777a02║意欲送院中供養。如欲得之，請示一書，即為作記，并求
GA032n0032_p0777a03║的便附去。可裝在板子上，仍作一龕子。此畫與前來菩
GA032n0032_p0777a04║薩、天王無異，但人物小而多耳。
GA032n0032_p0777a05║與徑山無畏惟琳禪師蘓軾
GA032n0032_p0777a06║臥病五十日，日以增劇，已頺然待盡矣。兩日始微有生
GA032n0032_p0777a07║意，亦未可必也。適睡覺，忽見刺字，驚嘆久之。暑毒如此，
GA032n0032_p0777a08║豈𦒿年者出山旅次時耶？不審比來眠食何如？某扶行
GA032n0032_p0777a09║不過數步，亦不能久坐，老師能相𡭊臥談。少頃，即告晚
GA032n0032_p0778a01║涼，更一訪。
GA032n0032_p0778a02║又
GA032n0032_p0778a03║嶺南萬里不能死，而歸宿田野，遂有不啓之憂，豈非命
GA032n0032_p0778a04║也夫！然生死亦細故耳，無足道者，惟為佛、為法、為眾生
GA032n0032_p0778a05║自重。
GA032n0032_p0778a06║又
GA032n0032_p0778a07║徑山長老惟琳，行峻而通，文麗而清。始，徑山祖師有約，
GA032n0032_p0778a08║後世止以甲乙住持。予謂以適事之宐而廢祖師之約，
GA032n0032_p0778a09║當於徑山門𨕖用有德，乃以琳嗣事。眾初有不悅其人，
GA032n0032_p0779a01║然終不能勝悅者之多且公也，今則大定矣。
GA032n0032_p0779a02║請月江和尚住徑山啓溥洽（四明人）
GA032n0032_p0779a03║國朝新開泰運，佛法重光；教省載整宗綱，師承唯謹。矧
GA032n0032_p0779a04║徑塢為五山之首，而掄材得萬指之雄，操勵修能，賁光
GA032n0032_p0779a05║祖席。徑山堂上月江和尚，質貌魁特，襟度豁如，證果初
GA032n0032_p0779a06║登。借我邦人作善知識。冷泉分座，人天眼目，表率叢林。
GA032n0032_p0779a07║早承天詔，寵榮獨運。霜毫透發，蘸乾太液池水，現出
GA032n0032_p0779a08║優曇鉢華。既不動舌，轉大法輪；乃出無心，感多靈瑞。疇
GA032n0032_p0779a09║咨極品，旌賁奇才。妙喜法道再隆，寂照家聲不墜。登凌
GA032n0032_p0780a01║霄，挹鷲嶺，瞻光彩於父子之間；敷至頥，演真乗，翊至治
GA032n0032_p0780a02║於堯、舜之上。
GA032n0032_p0780a03║請月江和尚住徑山啓唯實（會𥡴人）
GA032n0032_p0780a04║國一開堂，雙徑為鳳麟之靈囿；妙喜據室，四方稱龍象
GA032n0032_p0780a05║之法筵。惟視古以猶今，在得時而行道。顧兹盛舉，允副
GA032n0032_p0780a06║輿情。徑山堂上月江和尚，德重珠璣，煇聯奎璧。偉姿豐
GA032n0032_p0780a07║麗，浩氣衝於斗牛；道韻孔昭，美譽播於湖海。屢應名藍
GA032n0032_p0780a08║之聘，久觀上國之光，正宐接物以利生，何礙入鄽而垂
GA032n0032_p0780a09║手？共訝凌霄獨步，謾誇光嶽蜚英。圭齋別古𪔂於西湖，
GA032n0032_p0781a01║語留圓鏡；大覺辭仁廟於北闕，事見遺書。煌煌吾道有
GA032n0032_p0781a02║光，凛凛宗綱不墜。繼前賢之芳躅，示後學之清規。拱聽
GA032n0032_p0781a03║佳音，永堅夙好。
GA032n0032_p0781a04║請月江和尚住徑山余𪔂（匡山人，侍講）
GA032n0032_p0781a05║陶令入遠公之社，事見西江大顛接韓子之游話。行南
GA032n0032_p0781a06║海雖抑揚，必行其志，然出處各得其宐。契道相㤀，堅盟
GA032n0032_p0781a07║既久。徑山堂上月江和尚，機鋒圓妙，氣宇和平。東魯書
GA032n0032_p0781a08║西來意，咸究其源；雪山草滄海珠，實增其價。蜚佳聲于
GA032n0032_p0781a09║闕下，霑寵渥於天中。飽飡禪院之烟霞，深味儒林之風
GA032n0032_p0782a01║月。丹山儀鳳，赤岸良駒。黃太史秉志叅禪，先機獨露；張
GA032n0032_p0782a02║商英存心護法，斯道大彰。尚願留衣，毋㤀展笑。
GA032n0032_p0782a03║送一清天禪師住徑山妙衎（臨川人）
GA032n0032_p0782a04║位冠五山，信名噐之所重；道傳一統，宐師範之可遵。方
GA032n0032_p0782a05║嗟作者蔑然，又喜斯人出矣。新席徑山堂上一清和尚，
GA032n0032_p0782a06║鄧林喬木，渥水神駒。師禮兩街，雨露優沾於象闕；表儀
GA032n0032_p0782a07║多士，風月平分于鳳山。盍簮笏多與交游，𠊓輦轂敦行
GA032n0032_p0782a08║化道？北方學者未或先也，南宗密印其在兹乎？敕額精
GA032n0032_p0782a09║藍，教法大弘而可慶；春官華劄，公論允在于當仁。僧中
GA032n0032_p0783a01║乃有此郎，名下固無虛士。麈尾清風，塵間花雨，不妨遷
GA032n0032_p0783a02║席；移幢山土，鯉魚井底，蓬塵試看；傾湫倒岳，祖燈續𦦨，
GA032n0032_p0783a03║隣壁增輝。
GA032n0032_p0783a04║賀月林鏡禪師住持徑山啓張寧（進士）
GA032n0032_p0783a05║舞鳳飛龍，五結青蓮于天目；靈雞馴兎，一鑑光徹于祖
GA032n0032_p0783a06║師。地既曰靈，天其有待，共惟新命。徑山堂上大和尚鏡
GA032n0032_p0783a07║公月林禪師，瑞芝三秀，古栢十圍，得正度於無傳，嗣玅
GA032n0032_p0783a08║法于東嶼。頃者五百間，清風淨掃，人望方歸。邇來三寸
GA032n0032_p0783a09║年優鉢猛闓，王氣猶在，起龍瞑於下界，興象教於中衰。
GA032n0032_p0784a01║丞相開𨕖佛塲，和尚悟出世法，乗流而行，遇徑而止。當
GA032n0032_p0784a02║年國一亦起于崑山，首度坡仙，重游於方丈。凡吾方外
GA032n0032_p0784a03║之友，盡讃僧中此郎。
GA032n0032_p0784a04║復仲淳、藏公支檀三法子憨郎書真可（達觀）
GA032n0032_p0784a05║「萬事畱人情，後來要相見。」此雖俗語，可以喻大。故曹山
GA032n0032_p0784a06║大師，𠹉以三墮示人謂是也。然人知墮旨者，方今天下
GA032n0032_p0784a07║恐未有人乎！此非欺語。是墮旨，二乗亦不可測，凡夫大
GA032n0032_p0784a08║根者，或反有悟者，怪哉！墮乎其誰知之？支檀使來，得汝
GA032n0032_p0784a09║等書信，如暫𡭊而歡喜無量，然藏公餘欠未償，猶不能
GA032n0032_p0785a01║即從吾行。仲淳支檀，又為藏公曲處周旋之意，在早得
GA032n0032_p0785a02║相追我也。則仲淳支檀，護法之勤，雖肉骨之至，安足喻
GA032n0032_p0785a03║此？吾雖痴憨，汝等若是用心，吾必精進報汝等，去勿煩
GA032n0032_p0785a04║多慮也。支檀此畨不中，雖于世情有所未如意，實于支
GA032n0032_p0785a05║𣐙分上，方在進志。待力克中𨕖，則護法穩大又曲久，而
GA032n0032_p0785a06║伸必遠。故此畨不中，未盡無益也。仲淳既遷親武康山
GA032n0032_p0785a07║中，而不使母氏身故，賃舍而魂靈無嗟于黃壤矣。吾𠹉
GA032n0032_p0785a08║與仲淳書，未始不以此責者，慮其遺恨千古耳。且仲淳
GA032n0032_p0785a09║又法屬血脉，吾不責之，誰敢置喙耶？今不負吾言，而能
GA032n0032_p0786a01║安親慰行人厚矣，又何言哉！惟刻藏事體，我雖曾乞素
GA032n0032_p0786a02║老，及其高弟等任此，我輩幇而成之。其高弟志大，而實
GA032n0032_p0786a03║亦為法門者，則聞之，便相許可。惟素老猶有推辤，如藏
GA032n0032_p0786a04║公至而定議之，懇求之，然此老亦難辤矣。能如是，則藏
GA032n0032_p0786a05║無不成之理，此老又信久矣，且廣也。又攝山，本朝欽賜
GA032n0032_p0786a06║山也。其住持又疏通知大體者，我以是知無不可也。且
GA032n0032_p0786a07║往年素老，有大𣪫未完，今將完矣，故藏公不可不早來
GA032n0032_p0786a08║議定之也。如來遲，或此老又為別事，則不可兩煩之矣。
GA032n0032_p0786a09║我之牛山之行，自有隨宐方便，料不使人異我也，無多
GA032n0032_p0787a01║念。我書藏公、仲淳支檀，同讀惟仲大為我謝之。明瑞不
GA032n0032_p0787a02║中，命薄極矣。信造物之柄，不可情見測也。惟超情遺量
GA032n0032_p0787a03║者，可轉也。我未遺量，是不能轉之，亦自然也。汝等無以
GA032n0032_p0787a04║世諦小境為騐，遂不信出世法，而生疑退也。想汝等皆
GA032n0032_p0787a05║高明之流之俊也，寧有此哉！然亦不妨我饒舌也。山川
GA032n0032_p0787a06║修阻，音信未期，汝等各宐為道偕重，餘不多喋。
GA032n0032_p0787a07║請幻予、密藏二上人住徑山啓馮夢禎
GA032n0032_p0787a08║字髮方起沙礫，悉是珍奇雷音，既徂金地共成坑坎，故
GA032n0032_p0787a09║大千世界孰非道塲？無量法門總歸至道，能負荷而燈
GA032n0032_p0788a01║燈續明，失皈依則處處荒蕪。越中徑山，國一濬其源，曇
GA032n0032_p0788a02║晦廣其蔭。自唐以來，龍象爭依，數每溢鸚林之眾；芝蘭
GA032n0032_p0788a03║競出，宗無二鷺池之傳。邇者堂前草深，不係藥山佳唱，
GA032n0032_p0788a04║架後屋倒，豈是汾陽峻機？慈流塞而苦流長，法雲遠而
GA032n0032_p0788a05║業雲布。蚩蚩弱子，誰拯昬衢？寂寂空巖，盡迷寶所。某等
GA032n0032_p0788a06║濫侍釋提之㫄，不㤀熈連之囑，雖執御九重，未深玄于
GA032n0032_p0788a07║勝壤，而馳懷千古，實致慨于昔人。惟我密藏神足幻余
GA032n0032_p0788a08║宿𦒿，戒珠素潔，忍鎧堅維，息心了義，已遡禪河之最，深
GA032n0032_p0788a09║徹妄窮，真可紹佛慧于無上。頻伽好音，聞者惑盡；優鉢
GA032n0032_p0789a01║羅目，望焉意消。信煩林之凉月，允悲海之巨航。𠹉聞大
GA032n0032_p0789a02║化無化，酬因廼揚；至緣非緣，有感斯應。為不請友，固
GA032n0032_p0789a03║開士深心，建大法幢，必室洒堅禱，鷲嶺之軌持，率然熊耳
GA032n0032_p0789a04║之傳弘。不異某等，傷雁堂之日圮，嗟鵬𦒿之靡依，敢𥡴
GA032n0032_p0789a05║首頓首，哀懇吾二師，卓錫靈境，無為白寉所先敷座，高
GA032n0032_p0789a06║峰復振青鴛之勝。秉般若劒，斷疑網于重封；開甘露門，
GA032n0032_p0789a07║潤枯荄而更茂。說處鯉魚橫飜山頂，拈來狗子咬殺趙
GA032n0032_p0789a08║州，縱是欽師𡭊指點而猶惑，藉令妙喜顧謦欬而銷聲，
GA032n0032_p0789a09║六師解籓而崩角，七眾入𢋨而利生，盲聾瘖瘂悉證無
GA032n0032_p0790a01║生，林鳥川魚同成正覺，則某等雖居王舍城，均登法雲
GA032n0032_p0790a02║地，妙光羅于十方，如寶絲綱淨，因亘于三界，隳彌戾車。
GA032n0032_p0790a03║竊計二師，愍羣有沉淪之莫回，痛末法陵夷之將絕，思
GA032n0032_p0790a04║起頺綱，而更維援就溺于弱䘮。大心久發，弘誓必深。某
GA032n0032_p0790a05║等直以，下巫芻狗，蘄申格帝之誠；稚子泥龍，冀啓彌
GA032n0032_p0790a06║天之澤。吾知二師無俟，辭竟牋端，已自雲生足下矣。
GA032n0032_p0790a07║請廓庵觀公住持徑山大𣪫啓王肻堂
GA032n0032_p0790a08║大矩孕奇，聳五峰之靈秀；那伽密護，垂諸祖之徽猷。人
GA032n0032_p0790a09║地嫺矣，洽苻因緣，時乎際會，恭惟廓庵老師，智輪圓運，
GA032n0032_p0791a01║德噐深弢，掌鑰庫司，靡忝賣生，薑漢弼弘，監度重稱，用
GA032n0032_p0791a02║大椀名，六度綱張，十方響應。某等宿乗慈筏，尚滯迷津，
GA032n0032_p0791a03║兹向金䋲，尤希覺路。竊念寶𣪫為名山壯觀，忍覩傾頺？
GA032n0032_p0791a04║祖庭乃大道法幢，詎宐消歇？裒捐淨施，用續鴻規，何圖？
GA032n0032_p0791a05║無邊老人奄爾一朝西逝，浩功未竟，善繼唯賢，不腆香
GA032n0032_p0791a06║儀，載攄悃素。統蘄老師，俯陟總持之位，垂手入鄽，永綏
GA032n0032_p0791a07║羣望之情，調心和俗，結未了之公案，煥末後之莊嚴，庻
GA032n0032_p0791a08║務獲以權衡，水雲歸其栖宿。天龍推出一千年，佛日重
GA032n0032_p0791a09║暉，遐邇欣逢，八十員祖燈再朗。沈珫、陳良模、朱大啓、周
GA032n0032_p0792a01║祗、周宗建、于玉立、沈正宗、賀烺等，同具。
GA032n0032_p0792a02║請自光師住寂照書繆希雍
GA032n0032_p0792a03║敬啓雙徑寂照，乃本師紫栢大師所恢復，以為刻經道
GA032n0032_p0792a04║塲之所也。既而藏公建刻塲於兹，今藏板在焉。嗣後某
GA032n0032_p0792a05║輩，請𣽃居師兄來主刻塲，駐錫寂照。後直本師遷化，留
GA032n0032_p0792a06║偈䜟記云：「怪來雙徑為雙樹，貝葉如雲冷自屯。」始悟本
GA032n0032_p0792a07║師欲歸骨此山，與刻塲相終始也明甚。遂塔本師于鵬
GA032n0032_p0792a08║搏峰下。今𣽃居師兄以久勞善病，思念休息，來告某輩
GA032n0032_p0792a09║云：「某將雲游行脚，兹地不可無主。竊見幻予師兄法子
GA032n0032_p0793a01║自光法姪，戒德精嚴，等心為眾，堪作常住，監寺敢白同
GA032n0032_p0793a02║門護法諸檀越，發心迎請自光法姪，住持寂照，董督僧
GA032n0032_p0793a03║倫，永作七眾依怙。」雍等聞之，不勝踴躍，特奉書專申眾
GA032n0032_p0793a04║意，伏祈慈允，速臨法門。幸甚！本師幸甚！于玉立、孫雲仍、
GA032n0032_p0793a05║于玉德、賀學仁、王𢡟鋙、賀𢡟照，同具。
GA032n0032_p0793a06║請𣽃居鎧公主刻藏吳用先
GA032n0032_p0793a07║不嗣法音間者濶矣，想吾兄道履清泰，山中百凡俱得
GA032n0032_p0793a08║就緒，頃金壇于賀，并吳江沈茂所、周氏兄弟諸公，俱欲
GA032n0032_p0793a09║以大師龕地刻藏因緣，請吾兄住徑山。弟謂浮渡之請，
GA032n0032_p0794a01║寒舍叔侄主之，何得自請而自奪耶？眾復以大師𧧼責
GA032n0032_p0794a02║之甚急，弟不得已，敢白于左右。秋菊開時，幸來一議，徑
GA032n0032_p0794a03║山即不敢煩常住，或得兄往來其間。一料理之，則眾心
GA032n0032_p0794a04║𢠢，而弟亦可塞責矣。吾兄於師門不薄，當不省此一來
GA032n0032_p0794a05║之勞也。
GA032n0032_p0794a06║與鎧公竇子偁
GA032n0032_p0794a07║徑山別是一界，不必滄海日升、浙江潮𡭊之為奇觀也。
GA032n0032_p0794a08║唯上人能住此，非住脚而住佛，藉化城而登寶所也。樓
GA032n0032_p0794a09║頭夜話，氣色至至，飛楊詩畵之惠，便露神通，繪弄大千，
GA032n0032_p0795a01║其一點矣。
GA032n0032_p0795a02║與鎧公王在晉
GA032n0032_p0795a03║不佞諷誦藏經，皈依大道，若令山房自備印紙，無功白
GA032n0032_p0795a04║受，恐諸佛菩薩嗤當為罪業，至于法門雍衞，發自素心，
GA032n0032_p0795a05║未敢貪天。奚勝食報，惟上人麾置焚香，禮讖方寸中，為
GA032n0032_p0795a06║始愜耳。徑山給照并碑記，事當遂成，毋煩厪念。
GA032n0032_p0795a07║與鎧公湯賔尹
GA032n0032_p0795a08║近况得之汪元博，知以刹事費心，此佳事也，亦苦事也。
GA032n0032_p0795a09║今得就妥，甚幸！弟久欲伴兄山居，賤性儘能寂苦，慮頭
GA032n0032_p0796a01║陀中，未必能飢能寒如弟者。慮徑山猶是熟地，故未及
GA032n0032_p0796a02║行。黃儀部亦謂，徑山近杭，未免冠蓋聲相聞。然弟即入
GA032n0032_p0796a03║徑山，亦必不使冠蓋相聞也。一科名遲我十七年素業，
GA032n0032_p0796a04║甚恨甚恨，豈至今日，仍葛藤其間哉？
GA032n0032_p0796a05║與鎧公曾鳳儀
GA032n0032_p0796a06║吉州晤𡭊，宛如平生，豈非多劫同叅，偶爾相逢也？別去
GA032n0032_p0796a07║令人悵望不已。未幾，有傳彈射吳本如者，牽連尊名，亦
GA032n0032_p0796a08║入章內，竊為足下甚喜。芙蓉被遣，大慧遭謫，此自古大
GA032n0032_p0796a09║善知識，方遇如此鉗錘，恨不與紫柏尊者同遇王難。令
GA032n0032_p0797a01║千載而下，想見清風，以為是師是弟不忝法門龍象爾。
GA032n0032_p0797a02║兹辱手書，似有不平之嘆。世事浮雲，何足嘆也？憨公于
GA032n0032_p0797a03║四月十六，已從湖東起行，云：「於廬山過夏，近有報矣。」至
GA032n0032_p0797a04║金壇尚未得的音，此老顓為紫柏塔銘而來，欲踐生前
GA032n0032_p0797a05║之約。明春必且入徑山，非足下盡心經營，未易了此一
GA032n0032_p0797a06║叚公案。倘不佞得遂所請，共得相送，真是多生有緣矣。
GA032n0032_p0797a07║請徑山朗月泉住持龍居書聞淶
GA032n0032_p0797a08║名高監院，誦十載之清芬；人重掌亭，歸十方之古德。叢
GA032n0032_p0797a09║林必期擔荷眾法，始有總持，㳟惟徑山月泉老師，道與
GA032n0032_p0798a01║臘高，智同境寂。池蓮深種，入雲棲之一門；庭拍閒看，蟄
GA032n0032_p0798a02║雷音于雙徑。允稱角虎，解牧泥牛，人天樂推，緇素欣仰。
GA032n0032_p0798a03║淶等念龍居古刹，為清淨之勝幢，乃聞谷大師所安立
GA032n0032_p0798a04║之別界。非𦒿舊紀綱不振，人人鼻孔撩天；須作家賔主
GA032n0032_p0798a05║歷然，個個脚跟着地。欲此事不廢，舍吾師其誰久矣？堂
GA032n0032_p0798a06║空愁見草深，門外懷哉！席煖快瞻，花雨林開。况深聞于
GA032n0032_p0798a07║天，夢現洪鐘而待叩，且陽生于復，朋來寒谷而適逢。感
GA032n0032_p0798a08║應甚奇，機緣已熟，懇祈卓錫，伏望懸椎。試看出岫之雲，
GA032n0032_p0798a09║道塲不動；想見到家之日，條令一新。月在指端，照諸方
GA032n0032_p0799a01║之淨念；泉飛杖底，慰大眾之渴思。愿住且常，永以為慶。
GA032n0032_p0799a02║李事道、施浚明、盧復、嚴武順、柴應梓、李兆勳同具。
GA032n0032_p0799a03║請徑山朗月泉書聞啓祥
GA032n0032_p0799a04║徑山奉別吾師兩月餘矣，計法體增勝，為慰吾郡叢林，
GA032n0032_p0799a05║自雲棲而外，則為瓶𥥲。幸大師親為主持，又得佛乗師
GA032n0032_p0799a06║為之左右，法席日興，已不必言。龍居則大師歲或一至，
GA032n0032_p0799a07║雖其中𦒿宿如電，百廢具興，然自一江隱居，二師遷化
GA032n0032_p0799a08║之後，互相遜讓，莫為主者，亦叢林之缺事也。今徧索碩
GA032n0032_p0799a09║德，行解俱超，福慧兩足，堪任此事者，無如吾師。龍居諸
GA032n0032_p0800a01║師，特賫片香，奉請伏乞，慨然許可，勿復他辤，使叢林大
GA032n0032_p0800a02║事，旦夕可以藉托。而聞大師東顧之憂，因此將以少寛，
GA032n0032_p0800a03║皆吾師之惠也。恃法愛甚深，因諸師之請，故為勸駕臨
GA032n0032_p0800a04║楮祈望之至。
GA032n0032_p0800a05║請朗月泉住持龍居書釋廣印
GA032n0032_p0800a06║聞菩薩發心，利生為急。利生方便，叢林為先。後生晚學，
GA032n0032_p0800a07║非叢林無所瞻依；宿德白睂，非叢林無所寄托。故《戒經》
GA032n0032_p0800a08║云：「冬夏坐禪處所，菩薩皆應立之。往來食息，菩薩善當
GA032n0032_p0800a09║知眾。」此如來諄諄誡勸，菩薩之所當行者。吾師得戒久
GA032n0032_p0801a01║矣，大心已成，靜定有年，𡭊境無事，良賈豈能久藏？龍天
GA032n0032_p0801a02║自然推出。馬大師曰：「未有常行不住，未有常住不行。欲
GA032n0032_p0801a03║益無所益，欲為無所為。宐作舟航，無久住此者。」政吾師
GA032n0032_p0801a04║今日事也。且東南叢林，可觀者無幾，龍居道塲，吾師亦
GA032n0032_p0801a05║𠹉飛錫。目擊其內外莊嚴畢備者，邇因智增者西行，一
GA032n0032_p0801a06║眾久無依托，於是遍求𦒿宿具大悲者。僉曰：「徑山月泉
GA032n0032_p0801a07║老師可勝其任。」前印持、子將二居士踴躍喜歡，即手書
GA032n0032_p0801a08║勸發，尚當登山敦請，諒吾師精神钁鑠，尚可利生耳。皋
GA032n0032_p0801a09║亭機熟，有真慈者，安得不乗時赴之耶？
GA032n0032_p0802a01║請慈門主化城吳用先
GA032n0032_p0802a02║徑山化城寺唐宋以來為名刹，宋高宗欽賜山田千畒，
GA032n0032_p0802a03║為接待十方禪院，後漸被侵佔，寺遂荒落。不佞在藩司
GA032n0032_p0802a04║時，捐貲贖付，澹居上人管理。今年久，古松修竹又被僧
GA032n0032_p0802a05║惟證等，砍伐殆盡，適自海上來，入山一見，五內惻然。聞
GA032n0032_p0802a06║𣽃居在日，已有書請上人交付，其徒有不奉法者，惡語
GA032n0032_p0802a07║冒觸，致師復去天目。兹詢之地方士民，皆合口讃師盛
GA032n0032_p0802a08║德，咸欲挽畱，而𣽃居善徒清隱等，亦復共議，遵其師遺
GA032n0032_p0802a09║囑，願盡散去，立有議单。不佞遂從眾懽，啓請返錫住持
GA032n0032_p0803a01║此山，以保全名勝，伏冀俯臨。倘有復蹈故轍溷擾者，即
GA032n0032_p0803a02║此伸白上官，必無過慮也。臨啓拱竢。
GA032n0032_p0803a03║答錢太史吳用先
GA032n0032_p0803a04║㳟惟台臺，品重琮璜，望隆柱石，不肖之皈心仰斗，已非
GA032n0032_p0803a05║一日，第無緣得遂瞻承，時懷耿耿苐徼。有天幸獲侍令
GA032n0032_p0803a06║侄，老先生光霽竹林風範，芬馥襲人，已自竊附神交矣。
GA032n0032_p0803a07║徑山化城寺為八十一代祖師道塲，不肖痛其沉淪，苦
GA032n0032_p0803a08║心恢復，浙中左右兩轄俸資，悉罄于此，以贖寺田，任怨
GA032n0032_p0803a09║任𧩂，隨以傾擠歸山。豈料𣽃居魔徒，甘為獅蟲嬈法，本
GA032n0032_p0804a01║山合抱古松，累年大竹，伐賣一空。不肖去春，自禮普陀，
GA032n0032_p0804a02║回至徑山清理，始將魔徒驅逐，躬請慈門住持，以為得
GA032n0032_p0804a03║所托矣。不意今年仍蹈前轍，若慈門復去，則古刹遭其
GA032n0032_p0804a04║蹂踐，復就荒蕪矣。兩位老先生大護法，金湯慈光，所照
GA032n0032_p0804a05║無分遠近，破山洞聞雖逝，原無外侮，聞本善儘堪住持，
GA032n0032_p0804a06║况去潭府甚近，護衞不難，萬乞憫念化城在危撼之際，
GA032n0032_p0804a07║幸寛假慈門仍主法席，則古刹賴以保全，兩位老先生
GA032n0032_p0804a08║功德永永不朽矣。披瀝丹忱，𢢽希俞允，不勝感激。
GA032n0032_p0804a09║寄慈門師吳用先
GA032n0032_p0805a01║去春，不佞千里外躬詣化城，禮請上人住山，無非為道
GA032n0032_p0805a02║塲念重耳。上人親受付託兹方，踰年乃欲棄之去耶！一
GA032n0032_p0805a03║去，則古刹凌夷矣。於當年不佞𢬵官𢬵命恢復之苦心，
GA032n0032_p0805a04║何言之可為下涕？二位錢老先生，皆法門金湯，破山、化
GA032n0032_p0805a05║城必無異視，况彼處風恬浪靜，一本善可撑支，且法卷
GA032n0032_p0805a06║尚多也。此則魔黨危撼上人去畱，關道塲安危，其能不
GA032n0032_p0805a07║為八十代祖師動念而忍于去耶？若彼魔徒，去歲不佞
GA032n0032_p0805a08║區處，周悉彼等，各有親筆誓約，出山淨室，向有批帖，止
GA032n0032_p0805a09║容小樸一人，不許餘徒混住山，除方家山外，悉聽常住
GA032n0032_p0806a01║專管，紙筆甚明。今復寫告示，併軍門布政司各書共七
GA032n0032_p0806a02║封，可看過封投齋米十石，帖付天真，取運刻藏。銀每歲
GA032n0032_p0806a03║一百兩，自明年送起，丹陽賀門刻貲，已在京中面說過
GA032n0032_p0806a04║矣。開田以充齋粮，極是好事，盡力為之，但可為山門護
GA032n0032_p0806a05║持者，生無不竭盡心力也。萬乞安住，勿移望空。叩祝至
GA032n0032_p0806a06║𢢽至𢢽。
GA032n0032_p0806a07║答宋元實錢謙益
GA032n0032_p0806a08║親丈秉鐸，禹航鼓吹文事，惠顧風雅，為一時青氊之最。
GA032n0032_p0806a09║至于護持法門，為聞谷師唱導，大作人天眼目，則又末
GA032n0032_p0807a01║法所希有，恒沙請佛所共讃嘆也。遠承見存，深感注念，
GA032n0032_p0807a02║長安邸中當先呼斗酒為兄濯足耳。孟芳兄扇置之家
GA032n0032_p0807a03║笥，另以一柄書去為致意。
GA032n0032_p0807a04║與宋元實釋法鎧
GA032n0032_p0807a05║欽仰明公，積素有年矣。不期會晤，因緣得借名山佛地，
GA032n0032_p0807a06║仰仗金湯大力何異？玄度重來，不惟眾僧得霑恩渥，即
GA032n0032_p0807a07║不佞私謂就正有道之日，長且遠也。昨承欵接，接談深
GA032n0032_p0807a08║語，乃知是一魁梧丈夫，其偉傑之氣，不露一言，而舌覆
GA032n0032_p0807a09║大千矣。門下遄征，正應龍天行時也，不知再晤在何年
GA032n0032_p0808a01║何地重話今日公案也。所願門下江南勝處，惟有越國
GA032n0032_p0808a02║山水而已，於無思念中念之。所求序文，雖不佞與門下
GA032n0032_p0808a03║有一日之雅，實千古定交，亦在此耳。門下筆端之口，捫
GA032n0032_p0808a04║寫雲林丘壑，他日山僧送客松間竹下，溪聲潄石，倚杖
GA032n0032_p0808a05║聽之，響若盤空而下，答門下之說法也。門下謂山僧此
GA032n0032_p0808a06║言何如？不然與公作他日巴鼻，據案可也。大紙二張奉
GA032n0032_p0808a07║用。
GA032n0032_p0808a08║與無從禪師姚鏜（臨安令）
GA032n0032_p0808a09║幸接田衣，深慰夙昔，願見之懷，一侍麈譚，如聽天樂、飲
GA032n0032_p0809a01║醍醐。至今膈門猶作旃檀香氣，簿書俗吏政儗擺落塵
GA032n0032_p0809a02║氛，載奉支公，杖履而飛錫。遄欲言旋何故，豈五濁界中，
GA032n0032_p0809a03║不堪長者信宿畱耶？修復古刹，故是再來菩薩事；護持
GA032n0032_p0809a04║善果，故是我輩今日事。敢不竭蹷，無煩挂念也。春和倘
GA032n0032_p0809a05║得再一過，從何快如之？
GA032n0032_p0809a06║寄宋元實吳伯與
GA032n0032_p0809a07║舟中檢游紀二紙、詩九首，附上覽政，乞為訂訛。〈無徒災
GA032n0032_p0809a08║木合誌序〉久已脫稿，尚欲親筆書之，當偏袒頂禮公案，
GA032n0032_p0809a09║奈行人來甚，迫不及候，然亦不出十日便寄到也。國一
GA032n0032_p0810a01║師為年兄同府人，妙喜師為弟同邑人，而弟忝同籍，正
GA032n0032_p0810a02║屬操筆轉輪，豈非因緣哉？願年兄大致神力，弟尚欲廣
GA032n0032_p0810a03║宣其間也。序文到時，或年兄北征，幸先致之，同事俾其
GA032n0032_p0810a04║卒業，何如？
GA032n0032_p0810a05║答李孟芳居士釋廣印
GA032n0032_p0810a06║承問脚跟下事者，只是當人涅槃心耳。涅槃心未明，便
GA032n0032_p0810a07║是生死苦，今無他，但將身世隨緣勾當，將涅槃心作切
GA032n0032_p0810a08║要的大事，不然業識𣴭𣴭，塵沙劫又塵沙劫去矣，豈不
GA032n0032_p0810a09║痛哉！玄沙所謂：「不向今生都了却，誰能累劫受灾殃？」然
GA032n0032_p0811a01║要明此心的工夫途路極多，只消依祖師門下，看個「生
GA032n0032_p0811a02║從何來，死從何去？」的公案。叅來叅去真疑現前，自然身
GA032n0032_p0811a03║世輕微，生死重大。如牧牛相似，始則生獰，頭角不受鞭
GA032n0032_p0811a04║䋲，終見相隨歸去不須牽矣。佛法無難事，久長難得人，
GA032n0032_p0811a05║珎重珎重。志事居士鄭重，再三精詳真難得，若是信心
GA032n0032_p0811a06║也。松源舊本亦仔細看過，間有字句不妥者、誤者，亦率
GA032n0032_p0811a07║意訂正，俱可入補遺。雖有幾代言語淺淡，在人不在文，
GA032n0032_p0811a08║既為一代佛法住持，所貴在人之道德，切不可遺之，他
GA032n0032_p0811a09║日未必有人真為兹山故也。
GA032n0032_p0812a01║
GA032n0032_p0812a02║
GA032n0032_p0812a03║
GA032n0032_p0812a04║
GA032n0032_p0812a05║
GA032n0032_p0812a06║
GA032n0032_p0812a07║
GA032n0032_p0812a08║餘杭丁應標助刻
GA032n0032_p0812a09║徑山志卷之八終