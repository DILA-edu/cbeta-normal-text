GA032n0032_p0813a01║卷之九目錄
GA032n0032_p0813a02║偈詠
GA032n0032_p0813a03║契嵩一首道潜一首
GA032n0032_p0813a04║宗杲一首東山空二首
GA032n0032_p0813a05║道冲一首原肇六首
GA032n0032_p0813a06║行端三首砥平石一首
GA032n0032_p0813a07║祖銘七首智及一首
GA032n0032_p0813a08║僧聲二首宗泐六首
GA032n0032_p0813a09║明本四首仁行中一首
GA032n0032_p0814a01║梵𤦺七首栯堂益一首
GA032n0032_p0814a02║僧祥一首普莊五首
GA032n0032_p0814a03║文琇一首宗淨二首
GA032n0032_p0814a04║僧頃一首道衍一首
GA032n0032_p0814a05║曇讃一首僧珉二首
GA032n0032_p0814a06║僧鏡一首來復一首
GA032n0032_p0814a07║景隆一首祖福一首
GA032n0032_p0814a08║真可二首如空一首
GA032n0032_p0814a09║性冲二首龍大淵三首
GA032n0032_p0815a01║廣詢二首玄讃二首
GA032n0032_p0815a02║介軒雝一首德清四首
GA032n0032_p0815a03║月珠一首法乗四首
GA032n0032_p0815a04║法鎧四首圓澄一首
GA032n0032_p0815a05║廣化一首廣印十一首
GA032n0032_p0815a06║廣來七首圓信一首
GA032n0032_p0815a07║超宗三首大淑一首
GA032n0032_p0815a08║照初二首大惺一首
GA032n0032_p0815a09║自彥一首道衡一首
GA032n0032_p0816a01║廣澈一首廣燈一首
GA032n0032_p0816a02║大壑一首
GA032n0032_p0816a03║
GA032n0032_p0816a04║
GA032n0032_p0816a05║
GA032n0032_p0816a06║
GA032n0032_p0816a07║
GA032n0032_p0816a08║
GA032n0032_p0816a09║卷之九目錄終
GA032n0032_p0817a01║徑山志卷之九
GA032n0032_p0817a02║汶上李燁然刪定海陽徐文龍、鹿城陳𢡟德訂虞山宋奎光輯
GA032n0032_p0817a03║
GA032n0032_p0817a04║偈詠
GA032n0032_p0817a05║契嵩（字仲靈，五言律一首）
GA032n0032_p0817a06║題徑山寺
GA032n0032_p0817a07║翠拔羣山外　連天勢未休雲迷飛鳥道　雨出古龍湫僧
GA032n0032_p0817a08║在深雲定　香和杳靄浮人間游不到　一𣪫自清秋
GA032n0032_p0817a09║道濳（別號參寥子，於潜人，七言律一首）
GA032n0032_p0818a01║游徑山懷司馬才仲
GA032n0032_p0818a02║柔桑蔽野麥初齊　布穀催晴雨一犂略彴獨橫溪上下
GA032n0032_p0818a03║　薔薇亂發水東西重尋勝處追前賞　無復斯人手共携
GA032n0032_p0818a04║回首春風增感慨　綿蠻黃鳥更悲啼
GA032n0032_p0818a05║宗杲（第十三代大慧禪師，字曇晦，宣州人，七言絕句一首）
GA032n0032_p0818a06║寄無垢居士
GA032n0032_p0818a07║上苑玉池方解凍　人間楊柳又垂春山堂盡日焚香坐
GA032n0032_p0818a08║　常憶毗耶杜口人
GA032n0032_p0818a09║東山空（氏里未詳，七言絕句二首）
GA032n0032_p0819a01║送僧上徑山柬妙喜老子
GA032n0032_p0819a02║大士昨來聞出世　阿師今日又登途杖頭倘有閒田地
GA032n0032_p0819a03║　寄我山頭一紙書
GA032n0032_p0819a04║半幅全封一字無　莫嫌者也及之乎還將昔日芭蕉語
GA032n0032_p0819a05║　冩作王公十道符
GA032n0032_p0819a06║道冲（第三十五代癡絕禪師，武信人，偈一首）
GA032n0032_p0819a07║朱居士化薑芋以實齋庖，因示之以偈
GA032n0032_p0819a08║佛功德海不可量　有如虛空含眾像園林衣食及臥具
GA032n0032_p0819a09║　作諸佛事隨所須薑芋為物雖甚㣲　能滅世間饑火苦
GA032n0032_p0820a01║訥諸香積國土中　香氣周遍十方界乃至一切諸眾生
GA032n0032_p0820a02║　具有無邉佛功德佛之功德非有無　眾生心量亦如是
GA032n0032_p0820a03║而我現前諸衲子　實無能受所受心檀波羅蜜眾上人
GA032n0032_p0820a04║　亦無能施所施者有無能所二俱遣　空之一字還非真
GA032n0032_p0820a05║是名為佛最㣲妙　世出世間難思議
GA032n0032_p0820a06║原肇（第三十九代淮海禪師，通州人，五言、七言古律六首）
GA032n0032_p0820a07║徑山天開圖畵
GA032n0032_p0820a08║幽澗㵼泠泠　千峯疉翠屏曉雲開混沌　遠水接滄溟松
GA032n0032_p0820a09║影揺禪榻　苔衣上淨瓶塵中夢不到　爭欲買丹青
GA032n0032_p0821a01║徑山冬日
GA032n0032_p0821a02║東西兩徑幽　歳晚得周遊壑雪隂猶在　溪雲凍不浮鳥
GA032n0032_p0821a03║驚樵斧重　猨挂樹枝𣐱怕有梅花發　因行到水頭
GA032n0032_p0821a04║喝石巖
GA032n0032_p0821a05║皓首來迎宴坐師　山靈易地應俱胝要知弘法回天力
GA032n0032_p0821a06║　但看精誠裂石時一徑蘚苔春寂莫　斷崖文字雨淋漓
GA032n0032_p0821a07║徘徊想象登雲處　風撼松杉萬壑悲
GA032n0032_p0821a08║菖蒲田
GA032n0032_p0821a09║一從神武挂冠纓　便入千峰適性情已向𦒿英逃姓字
GA032n0032_p0822a01║　肯因楊柳作歌行石田水冷菖蒲節　茅屋雲深薜荔榮
GA032n0032_p0822a02║白髮山僧知此意　時時來聽野泉聲
GA032n0032_p0822a03║樹王
GA032n0032_p0822a04║翠絲縝密赤心存　膚凑陵風溜雨皴直節向時曾遇上
GA032n0032_p0822a05║　㣲荄率土莫非臣輪囷古栢空生蜀　偃蹇寒松枉仕秦
GA032n0032_p0822a06║瀑布青山堪帶礪　森森同見萬年春
GA032n0032_p0822a07║上淛翁和尚
GA032n0032_p0822a08║凌霄峰頂極高寒　中有高人把釣竿萬里江湖未歸客
GA032n0032_p0822a09║　滿天風雨獨凭欄醫和世遇肱三折　慈氏門開指一彈
GA032n0032_p0823a01║管領梅花春有意　免教回首望長安
GA032n0032_p0823a02║行端（第四十八代元叟禪師，臨海人，五、七言古三首）
GA032n0032_p0823a03║題徑山（二首）
GA032n0032_p0823a04║昔人弘法動天庭　此地因垂萬古名龍抱雨雲歸洞府
GA032n0032_p0823a05║　鵬搏山島壯江城先秋每覺巖風冷　未曉常觀海日明
GA032n0032_p0823a06║玉局詩鐫舊貞石　至今苔蘚不曾生
GA032n0032_p0823a07║曲曲灣灣水　重重疊疊山水流雙徑畔　山在半天間九
GA032n0032_p0823a08║夏凉偏甚　三秋暖尚慳龍潭因作寺　今古共躋攀
GA032n0032_p0823a09║趙、李、倪三居士建凌霄會求贈
GA032n0032_p0824a01║雙徑在吳淛，實為山之雄。天目如屏擁其北，錢塘如練
GA032n0032_p0824a02║紆其東，其東重巒疊巘不知幾千萬數？但見五峰秀色，𡺚崒
GA032n0032_p0824a03║摩青空。下有䟦難娑竭神龍之窟，上有覩史夜摩之宮。
GA032n0032_p0824a04║晴雲暖靄生巖松，朝開暮合無終窮。祖師據之，而鞭麟
GA032n0032_p0824a05║笞鳳；靈物依之，而給雨支風。叅玄上士由之，洞森羅寳
GA032n0032_p0824a06║印，明萬象真宗。納須彌于芥子，卷法界於鍼鋒，皆本源
GA032n0032_p0824a07║自性之常分，且非妙用并神通。諸上善人，登此山預此
GA032n0032_p0824a08║會者，境由心攝，事得理融。治生產業，皆與實相不相違
GA032n0032_p0824a09║背。儼然如鹿苑、鷲嶺，覩紫金光聚於百千萬人天之中。
GA032n0032_p0825a01║說法至今猶未散，天花如雨飄空濛。噫！四生紛擾兮，白
GA032n0032_p0825a02║雲蒼狗儵變滅；五欲驅馳兮，驚濤駭浪常撞舂。苟非氷
GA032n0032_p0825a03║懷雪慮，而棲禪于此地兮，其將曷從？
GA032n0032_p0825a04║砥平石（未詳，七言律一首）
GA032n0032_p0825a05║送藴藏主省徑山元叟和尚
GA032n0032_p0825a06║山頭老漢八十一　如此東南大法城雙髩又添新歳白
GA032n0032_p0825a07║　片言能使古風清為人不用擊虎術　養子寧忘䑛犢情
GA032n0032_p0825a08║明月堂前坐深夜　餘光分得到長庚
GA032n0032_p0825a09║祖銘（第五十一代古鼎禪師，五言古七首）
GA032n0032_p0826a01║宿徑山娑羅林（二首）
GA032n0032_p0826a02║高齋宿層巒　無眠振衣起歷歷夜方悄　婉婉情自美濃
GA032n0032_p0826a03║露濯桂花　清香襲庭几林曠鳴籟隱　空淨停雲徒萬事
GA032n0032_p0826a04║坐若遺　靜極到天理舉目注秋江　凉月薄如水
GA032n0032_p0826a05║其二
GA032n0032_p0826a06║閒宵散積抱　淡然得心妙𧉨冷暗響流　燈靜寒光掉星
GA032n0032_p0826a07║河累明滅　崖溜落淵奥林風來朋朋　吹我形影弔浩歌
GA032n0032_p0826a08║弄明月　高樓入清照
GA032n0032_p0826a09║堆珠峰
GA032n0032_p0827a01║天勢下凌霄　坐使萬壑趨元氣結巒岫　狀此大寶珠翊
GA032n0032_p0827a02║殿護釋𣑽　鐘鼓殷八區
GA032n0032_p0827a03║大人峰
GA032n0032_p0827a04║五髻上雲雨　鎮踞何春容具此大人相　題為大人峰偉
GA032n0032_p0827a05║哉天地間　萬象同擴充
GA032n0032_p0827a06║鵬搏峰
GA032n0032_p0827a07║峰勢來大鵬　鼓此垂天翼培風本無待　適兹造化力何
GA032n0032_p0827a08║須問天池　在在六月息
GA032n0032_p0827a09║宴坐峰
GA032n0032_p0828a01║杉松太古色　不別春與冬道人此宴坐　一念萬劫融不
GA032n0032_p0828a02║特座燈王　等了諸法空
GA032n0032_p0828a03║朝陽峰
GA032n0032_p0828a04║二儀開幽漠　日月臨下土萬物麗高明　此峰正當午堂
GA032n0032_p0828a05║堂大聖人　兩眼空寰宇
GA032n0032_p0828a06║智及（第五十三代以中禪師，蘇州人，七言律一首）
GA032n0032_p0828a07║次韵賀象原禪師遷徑塢
GA032n0032_p0828a08║萬仞龍門奏凱歸　山頭魚躍井塵飛生機透脫空諸有
GA032n0032_p0828a09║　妙用縱橫顯眾㣲四海叢林師望重　三台人物曉星稀
GA032n0032_p0829a01║祖翁塔所能延老　擬辦遮寒布衲衣
GA032n0032_p0829a02║僧聲（字九臯，七言律二首）
GA032n0032_p0829a03║次韵寄徑山以中和尚
GA032n0032_p0829a04║山川樓觀總丘墟　雙徑還成化佛居四海重修輿地起
GA032n0032_p0829a05║　群龍仍護𣑽天書野猿拱筆詩成後　玉女焚香定起餘
GA032n0032_p0829a06║大覺昔承天子詔　解知山體本如如
GA032n0032_p0829a07║其二
GA032n0032_p0829a08║東南地上絕尊榮　國一重來更有情一院秋風蘿蔔老
GA032n0032_p0829a09║　滿山風雨苾蒭生他方弟子來傳法　上國公卿盡慕名
GA032n0032_p0830a01║繞繞花雲圍宴坐　予生自愧老于行
GA032n0032_p0830a02║宗泐（第五十五代季潭禪師，台州人，律古絕六首）
GA032n0032_p0830a03║曉晴流止亭看巖下眠雲
GA032n0032_p0830a04║非烟非霧曉濛濛　萬象都歸一氣中深似海時初歇雨
GA032n0032_p0830a05║　白於綿處不隨風得閒漸有還鄉意　偃臥寧無澤物功
GA032n0032_p0830a06║亭際老僧來倚檻　只疑下界頓成空
GA032n0032_p0830a07║法華寺山房為曇公賦
GA032n0032_p0830a08║山房白日靜　政對五蓮峰猿坐沼邉石　鶴巢簷外松閒
GA032n0032_p0830a09║門無客到　深徑有雲封坐冷千林雨　香殘半夜鐘道情
GA032n0032_p0831a01║甘澹泊　身計得從容莫戀一枝穩　鳥飛無定蹤
GA032n0032_p0831a02║長偈送印無相還徑山重蓋國一祖師塔院，兼簡
GA032n0032_p0831a03║海印老叔和尚
GA032n0032_p0831a04║來無所從　信脚踏斷槎枒峰去無所至　一口吸盡龍淵
GA032n0032_p0831a05║水不來不去又如何　機先勘破迦葉波須彌卓　海水立
GA032n0032_p0831a06║　木童拍　石女歌道人本來無所住　一種平懷仍舊去喝
GA032n0032_p0831a07║石巖前架樓閣　井底蓬塵話重舉有為法與無為法　體
GA032n0032_p0831a08║用全彰元不別國一高風天下聞　徑塢禪叢冠吳越昔
GA032n0032_p0831a09║我峰頭繼席時　忍見祖塔何𣣱危道人不日還舊規　森
GA032n0032_p0832a01║羅萬象同掀眉方丈老人今碩匠　雲月谿山遠相望不
GA032n0032_p0832a02║學江西馬𥳽箕　千里令人寄圓相
GA032n0032_p0832a03║寄徑山南石禪師退居大安
GA032n0032_p0832a04║徑塢荒凉正下秋　老師砥柱屹中流一新門戶龍神喜
GA032n0032_p0832a05║　何事匆匆即退休
GA032n0032_p0832a06║竹箆放下便抽身　妙喜庵頭去結隣山上鯉魚打𨁝跳
GA032n0032_p0832a07║　誰知井底輥蓬塵
GA032n0032_p0832a08║凌霄退席皷三撾　去住渾同眼底花何日到京重敘舊
GA032n0032_p0832a09║　殷勤意不在香茶
GA032n0032_p0833a01║明本（號中峰，錢塘人，讃四首附。）
GA032n0032_p0833a02║（元至治壬戌，行宣政院虚徑山席，強師主之。師不就，結茅中隹山終焉。）
GA032n0032_p0833a03║密庵禪師
GA032n0032_p0833a04║（徑山二十五代）
GA032n0032_p0833a05║投機以句　頂門廓徹唯破沙盆　萬古一傑
GA032n0032_p0833a06║無準佛鑑禪師
GA032n0032_p0833a07║（徑山三十四代）
GA032n0032_p0833a08║用文武火　行密化周鳳毛麟角　一網齊收
GA032n0032_p0833a09║晦機熈禪師
GA032n0032_p0834a01║（徑山四十六代）
GA032n0032_p0834a02║面如臨濟三角　心似妙喜空廓坐斷大雄峰　高踞慧日
GA032n0032_p0834a03║閣自徑山而至仰山　肻受尊卑之束縛是風動旙動心
GA032n0032_p0834a04║動　黑漆竹箆難湊泊
GA032n0032_p0834a05║虛谷陵禪師
GA032n0032_p0834a06║（徑山四十七代）
GA032n0032_p0834a07║面冷如鐵　髪白如雪起集雲萬古法幢　追凌霄三世遺
GA032n0032_p0834a08║業奔走象龍　掃空魔孽佛祖不敢正視　天人咸被慈攝
GA032n0032_p0834a09║我𠹉隔嶺望餘光　惟見曇華開五葉
GA032n0032_p0835a01║仁行中（未詳，七言律一首）
GA032n0032_p0835a02║次韵象原懷徑山
GA032n0032_p0835a03║蒼蒼喬木五峰齊　十載江湖憶舊棲丘壑芝蘭香霧裏
GA032n0032_p0835a04║　金銀樓閣彩雲低秋風悵望遼天鶴　夜雨悲凉塚上雞
GA032n0032_p0835a05║但得閒身各安徤　會尋石壁洒新題
GA032n0032_p0835a06║𣑽𤦺（字楚石，象山人，五、七言古律七首）
GA032n0032_p0835a07║送徑山空維那
GA032n0032_p0835a08║井底蓬塵山上鯉　大家坐聽爐邉水三登九到不惺惺
GA032n0032_p0835a09║　少室誰云有皮髓此事將心謾度量　山河為汝長敷揚
GA032n0032_p0836a01║虚空開口笑不已　露柱燈籠爭放光興化打克賔　叢林
GA032n0032_p0836a02║俱鼎沸須是金毛獅子兒　一聲哮吼吒沙地
GA032n0032_p0836a03║題徑山
GA032n0032_p0836a04║五峰之勢欲東垂　當寺一峰如覆杯高極上通聞笑語
GA032n0032_p0836a05║　斷崖終日見樓臺下方鳳舞千山去　絕頂龍分兩道來
GA032n0032_p0836a06║却憶坡仙三百載　壁間詩句逸風雷
GA032n0032_p0836a07║送弘藏主還徑山兼柬西白首座
GA032n0032_p0836a08║上上上　上到最高高處望望見青山起白雲　雲山出沒
GA032n0032_p0836a09║如波浪大華藏海知幾重　重重圍繞凌霄峰須彌絕頂
GA032n0032_p0837a01║只這是　耳聞迦葉敲金鐘百千萬億四天下　信手拈來
GA032n0032_p0837a02║無一把束作龜毛一管筆　經頭一字如何冩冩得分明
GA032n0032_p0837a03║說得親　還他眼目人天人
GA032n0032_p0837a04║送明禪人往叅徑山兼簡古鼎和尚
GA032n0032_p0837a05║近離何處來　曾到此間否不許俊衲僧　人前亂開口天
GA032n0032_p0837a06║寧拄杖子　未免劈脊摟決不至三十　但打二十九留一
GA032n0032_p0837a07║棒自喫　諸方若為剖凌霄老宗匠　管取橫點首不是野
GA032n0032_p0837a08║干鳴　亦非獅子吼若人會此意　堪續牟尼後
GA032n0032_p0837a09║送徑山英首座歸鄞
GA032n0032_p0838a01║凌霄峰頭第一座　摩訶衍法曾明破百非四句俱已離
GA032n0032_p0838a02║　白雪陽春有誰和直得含暉亭𨁝跳上𣑽天　東坡池吞
GA032n0032_p0838a03║却四明山驀然倒騎佛𣪫出門去　碁盤石徑苔痕斑君
GA032n0032_p0838a04║不見寒山子歸太早　十年忘却來時道又不見明覺老
GA032n0032_p0838a05║無處討　十洲春盡花凋殘珊瑚樹林日杲杲
GA032n0032_p0838a06║送徑山一藏主
GA032n0032_p0838a07║一大藏教閒葛藤　盡大地人跳不出夢庵本是竒衲子
GA032n0032_p0838a08║　夜半扶桑吐紅日拈起凌霄峰頂茶　却是洞庭湖上橘
GA032n0032_p0838a09║松風澗水自談玄　却笑區區論權實權非權　實非實白
GA032n0032_p0839a01║雲道個鉢羅娘　帶累兒孫空受屈
GA032n0032_p0839a02║賀徑山永首座
GA032n0032_p0839a03║摩訶衍法若為宣　五髻崢嶸高插天一喝虚空成粉碎
GA032n0032_p0839a04║　重提佛祖舊因緣分明劍向眉間挂　豈得瓢從地上旋
GA032n0032_p0839a05║彈壓滿堂龍象眾　方知法社有英賢
GA032n0032_p0839a06║栯堂益（未詳，七言律一首）
GA032n0032_p0839a07║題徑山
GA032n0032_p0839a08║攀蘿捫石上崔嵬　為訪名師特到來碧眼望穿紅日際
GA032n0032_p0839a09║　青鞋蹋破白雲堆松濤振壑鳴天籟　瀑布春巖動地雷
GA032n0032_p0840a01║好境自然塵世別　何須海上覔蓬萊
GA032n0032_p0840a02║僧祥（第五十九代止𢊊禪師，杭州人。）
GA032n0032_p0840a03║題雨篷
GA032n0032_p0840a04║巖頭茅屋兩三椽　寛窄其如一釣船幾樹晴鴉晚來看
GA032n0032_p0840a05║　一谿春水雨中眠舊愁無復生心上　新句偏多到眼前
GA032n0032_p0840a06║吾亦平生釣竿手　菰蒲叢裏住多年
GA032n0032_p0840a07║普莊（第六十代呆𢊊禪師，台州人，七言絕五首）
GA032n0032_p0840a08║龍河遇敬𢊊禪師，出示塗毒和尚真跡，用韵為贈
GA032n0032_p0840a09║箭鋒相直解南機　自是情㤀取舍時截斷從前閒露布
GA032n0032_p0841a01║　龜毛拈得笑掀眉
GA032n0032_p0841a02║驀劄相逢笑日邉　布單欲賣不成錢諸方徧歷渾閒事
GA032n0032_p0841a03║　佛祖原無一法傳
GA032n0032_p0841a04║道情親密世情疎　方外交游個也無笑索梅花寒共語
GA032n0032_p0841a05║　一輪明月伴清孤
GA032n0032_p0841a06║遠隨彭蠡下揚州　一葉扁舟逐水浮自斷神仙東海上
GA032n0032_p0841a07║　釣鰲誰復置金鈎
GA032n0032_p0841a08║半生蹤跡水雲鄉　兩處曾陞演法堂喜有睦州遺範在
GA032n0032_p0841a09║　閑房獨坐破䋲牀
GA032n0032_p0842a01║文琇（第六十二代伯藴禪師，蘇州人，七言律一首）
GA032n0032_p0842a02║敬菴禪師見訪北山松院敘舊次韵
GA032n0032_p0842a03║承召修書蚤識翁　超然才調自堪從泰山屼屼群峰繞
GA032n0032_p0842a04║　滄海茫茫萬派宗言謂有言成滯礙　妙知無妙絕研窮
GA032n0032_p0842a05║近蒙遠訪吳城裏　拍手松間一笑同
GA032n0032_p0842a06║宗淨（第六十五代月江禪師，金華人，七言絕二首）
GA032n0032_p0842a07║京師問徑山之勝，老子倦荅示之以偈
GA032n0032_p0842a08║天下叢林數徑山　貞珉墨跡枕高寒苔封文字迷消息
GA032n0032_p0842a09║　錯雜從教着眼看
GA032n0032_p0843a01║退居東堂偈
GA032n0032_p0843a02║坐斷凌霄已十年　匡宗論道只隨緣於今休去便休去
GA032n0032_p0843a03║　嘯月眠風樂自然
GA032n0032_p0843a04║僧頃（第六十七代西疇禪師，會𥡴人，七言律一首）
GA032n0032_p0843a05║住徑山作
GA032n0032_p0843a06║千觔擔子上吾肩　道德荒蕪愧昔賢得座披衣無法說
GA032n0032_p0843a07║　聮芳續𦦨有燈傳含暉亭古存餘景　喝石巖高藹瑞煙
GA032n0032_p0843a08║願汲龍淵一勺水　為雲為雨沃枯田
GA032n0032_p0843a09║道衍（又名廣孝，字斯道，蘇州人，七言古一首）
GA032n0032_p0844a01║琇公禪師新命住持徑山，無以為贈，賦詩以駕之
GA032n0032_p0844a02║徑山主席非公誰　山靈但恨公來遲今年山中王氣回
GA032n0032_p0844a03║　公忽自至逢其時凌霄峰頭日杲杲　喝石巖畔風披披
GA032n0032_p0844a04║陞堂提唱第一義　緇白圍繞如春熙當年國一心為喜
GA032n0032_p0844a05║　宜與諸老相追隨諸天散花無路入　老龍獻供伸鬚眉
GA032n0032_p0844a06║碁盤石剝舊苔蘚　洗硯池發青漣漪僧殘屋老固非昔
GA032n0032_p0844a07║　入門尚見穹然𥓓坐看檀越施金粟　飛樓湧殿重維持
GA032n0032_p0844a08║嗟余老病不出月　終日兀坐如蹲鴟安得乗雲到山頂
GA032n0032_p0844a09║　援筆再和蘇公詩
GA032n0032_p0845a01║曇讃（號雲隱，讃一首附。）
GA032n0032_p0845a02║讃月江和尚
GA032n0032_p0845a03║神定氣冲　言雄貌偉擊拂一下　大海截流咳唾一聲　須
GA032n0032_p0845a04║彌粉碎衲子師模　佛祖骨髓文淵閣下　道動天顔喝石
GA032n0032_p0845a05║巖前　名尊地位夫是之謂正𢊊和尚之的傳　妙喜七葉
GA032n0032_p0845a06║之華裔也
GA032n0032_p0845a07║僧珉（第七十九代石𥦗禪師，律古二首）
GA032n0032_p0845a08║題大安東谿草堂
GA032n0032_p0845a09║愛爾東谿草堂靜　幾廻相過却忘還牕含斜日吳山紫
GA032n0032_p0846a01║　門掩落花春蘚斑問字船來虚載酒　濯纓歌罷每凭欄
GA032n0032_p0846a02║忙忙奔走紅塵客　飛夢何曾到此間
GA032n0032_p0846a03║讃達磨祖師
GA032n0032_p0846a04║臊臭老皮膿　靣黑腸似漆萬里見蕭王　覿靣道不識打
GA032n0032_p0846a05║落當門齒　少林去靣壁癡癡坐九年　着甚麽死急吁　若
GA032n0032_p0846a06║不是神光眼有䈥　千古萬古成狼藉
GA032n0032_p0846a07║僧鏡（第八十代月林禪師，杭州人，七言古一首）
GA032n0032_p0846a08║贈琳座元職滿解回嘉禾漏澤寺住持
GA032n0032_p0846a09║五髻山高竒更絕　湧殿飛樓人境別白雲巖際宿層層
GA032n0032_p0847a01║　澗底泉聲鳴决决上人揚錫扣我門　風月平分情更悅
GA032n0032_p0847a02║山頭鯉躍井塵飛　密密機鋒如電掣含暉亭上望晴川
GA032n0032_p0847a03║　鬱鬱蒼松挺寒節明朝拂袖賦歸歟　嘉禾舊隱存高潔
GA032n0032_p0847a04║來復（號見心，五言律一首）
GA032n0032_p0847a05║宿徑山天瑞院次虞伯生韵
GA032n0032_p0847a06║佛屋凌霄見　僧鐘隔水聞石苔留虎跡　山氣動龍文鉢
GA032n0032_p0847a07║自諸天送　燈從白日分東游共清賞　猿鶴每為群
GA032n0032_p0847a08║景隆（號空谷，五言古一首）
GA032n0032_p0847a09║送僧歸徑山
GA032n0032_p0848a01║侍者叅得禪　日輪正卓午頑石盡點頭　木人齊起舞却
GA032n0032_p0848a02║笑老南陽　三喚成露布歸去凌霄峰　抹過途中句更有
GA032n0032_p0848a03║轉身着　子當自會去
GA032n0032_p0848a04║祖福（號谷泉，七言律一首）
GA032n0032_p0848a05║禮佛日大師塔
GA032n0032_p0848a06║振衣獨上大鵬峰　雲磴迢迢軼紫空力借扶搖搏曠漢
GA032n0032_p0848a07║　自臨縹緲挾長風重崖尚接源泉遠　喬木常懸海日紅
GA032n0032_p0848a08║逈立千山春欲暮　石牀花雨正濛濛
GA032n0032_p0848a09║真可（字達觀，吳江人，七言古絕二首）
GA032n0032_p0849a01║登徑山作
GA032n0032_p0849a02║天上富貴人間慕　人間富貴天上唾從來唯有達道人
GA032n0032_p0849a03║　天上人間都覷破楖栗一條橫瘦肩　窮山深水不知年
GA032n0032_p0849a04║兩丸日月誰抛擲　滄海桑田幾變遷君不見　崑崙腹　飛
GA032n0032_p0849a05║來江淛號天目一枝揺擺向東溟　怒馬方馳忽頓伏雙
GA032n0032_p0849a06║徑縈廻雲霧深　五峰盤踞星辰簇天所作　地所藏　待人
GA032n0032_p0849a07║而興名始揚欽師一受龍神施　深湫漲為行道塲道成
GA032n0032_p0849a08║德厚動天子　王侯奔走為金湯須信開池非待月　池成
GA032n0032_p0849a09║水滿月自光又不見　幽巖樹　歷盡嚴霜春未遇一旦陽
GA032n0032_p0850a01║和驀地來　嬌花嫩蕋分相附自唐來　至于今　煙霞朝市
GA032n0032_p0850a02║幾浮沉何事東風撼塔鈴　殘紅流水澹人心龍與蛇　無
GA032n0032_p0850a03║常居　山頭老漢八十餘夜叉佛靣振家聲　正令當陽肯
GA032n0032_p0850a04║讓渠白兎蹤　靈雞塚　暖足功高報曉勇豈可人為萬物
GA032n0032_p0850a05║靈　逢緣不布菩提種放生池　金蓮開　異香時復𣑱樓臺
GA032n0032_p0850a06║㣲風閒吹石上松　定裏初驚聲若雷聲與色　休妄測　眼
GA032n0032_p0850a07║聞耳見不可即兩者既然法法同　凡夫作佛無多力怪
GA032n0032_p0850a08║底獃郎業垢昏　青天白日生疑惑石解喝　螺解活　情與
GA032n0032_p0850a09║無情一機栝試將輕線石下牽　橫來豎去皆通達螺既
GA032n0032_p0851a01║死　仍復生　百沸鍋中別路行若人於此知消息　劫火毘
GA032n0032_p0851a02║嵐一任烹且拈小　喻其大　了得頭頭本非昧前朝後代
GA032n0032_p0851a03║祖師禪　善解施為何利害趙州狗　無佛性　相逢舉著誰
GA032n0032_p0851a04║不病一朝徹底忽掀翻　救却瞿曇窮性命一大事　饒將
GA032n0032_p0851a05║相　管取懸知弄不上非是欽師惑亂人　情斷輸他本色
GA032n0032_p0851a06║匠子房謀　淮隂功　楚漢爭雄春夢中沙飛何處鳴刀斗
GA032n0032_p0851a07║　醒來自笑兩成空這空相　元清淨　無邉劫海虚明鏡一
GA032n0032_p0851a08║㣲涉動太山崩　今古紛紛憎愛柄莫若早　直下休　千頭
GA032n0032_p0851a09║萬緒付溪流明月池邉趺坐時　雲空臺殿自清秋嗟祖
GA032n0032_p0852a01║道　轉荒凉　狐兎成群白日狂三衣瓦鉢是何物　[婬-壬+(工/山)]房酒
GA032n0032_p0852a02║肆較低昻山林勝　無過此　絕頂纔登收眾美淛江濤接
GA032n0032_p0852a03║海門潮　觀音舌相拖牀被大慧老　慈悲好　白雲却許紅
GA032n0032_p0852a04║帬掃遊人若怪烟花迷　敢保先生未聞道迷在我　不在
GA032n0032_p0852a05║人　境緣逆順䧟根塵逈脫根塵光獨露　閒花野草大家
GA032n0032_p0852a06║春聊蹔遊　未能留　阿誰追我雙溪頭孤燈達旦話疇昔
GA032n0032_p0852a07║　臨別甄陶情更綢丈夫脚　肯閒蹋　蓮花藏板期永納分
GA032n0032_p0852a08║付山靈善護持　萬古蒼生無畏塔
GA032n0032_p0852a09║弔千松得法師
GA032n0032_p0853a01║茫茫宇宙總他鄉　像季驚摧正法幢南望江梅愁不盡
GA032n0032_p0853a02║　千松深處落寒香
GA032n0032_p0853a03║如空（字無趣，秀水人。）
GA032n0032_p0853a04║徑山竹箆子
GA032n0032_p0853a05║探竿在手任施為　那管人間是與非總使這僧能脫略
GA032n0032_p0853a06║　好生認取不饒伊
GA032n0032_p0853a07║性冲（字無幻，秀水人，古律二首）
GA032n0032_p0853a08║題徑山植樹行者
GA032n0032_p0853a09║劫初有樹名菩提　般若榦兮金剛枝不滋雨露宛自茂
GA032n0032_p0854a01║　累經扳折顏無移有一道人親㧞得　無隂陽地深培植
GA032n0032_p0854a02║雲蒸水發摩尼香　日炙風吹太古色道人得之宜自保
GA032n0032_p0854a03║　頃刻莫交藤蔓繞元非智藥移將來　不識這株何處討
GA032n0032_p0854a04║道人保之宐自重　不與千林萬林共常將智慧水溉根
GA032n0032_p0854a05║　莫被八風輕撼動道人重之宜自固　迦文昔日曾為坐
GA032n0032_p0854a06║不離自己脚跟邉　日用森森靡不露道人固之宜自悟
GA032n0032_p0854a07║　莫弄閒條功不數抱根守節到春深　自有枝頭香果墮
GA032n0032_p0854a08║徑山回至圓明禪院關居
GA032n0032_p0854a09║歳暮下空碧　來棲湖上關八風門外撼　一竅個中圓白
GA032n0032_p0855a01║日誰為伴　黃昏我獨眠通宵今古意　都在寂寥間
GA032n0032_p0855a02║龍大淵（未詳，七言律三首）
GA032n0032_p0855a03║明月堂
GA032n0032_p0855a04║明月堂開似廣寒　八牕瀟洒出雲端碧天㵼作琉璃鏡
GA032n0032_p0855a05║　滄海飛來白玉盤金粟界中香冉冉　水晶簾外影團團
GA032n0032_p0855a06║清心肝膽誰能共　獨𠋣天街十二欄
GA032n0032_p0855a07║含暉亭
GA032n0032_p0855a08║亭亭逈出千峰上　絕頂青蒼世罕聞畫棟浮嵐開曉日
GA032n0032_p0855a09║　彤簷新霽逗春雲谷中虎豹皆能變　天上鵉皇本不羣
GA032n0032_p0856a01║拄笏何人瞻氣爽　拂衣唯我出塵氛
GA032n0032_p0856a02║凌霄閣
GA032n0032_p0856a03║脚蹋玲瓏上木天　此身如在第三禪重重樓閣香雲合
GA032n0032_p0856a04║　一一山河帝網懸玉輦曾扶雙鳳下　珠宮只帶六鰲連
GA032n0032_p0856a05║眉山學士今何在　彩筆題詩百代傳
GA032n0032_p0856a06║廣詢（字明宗，古律二首）
GA032n0032_p0856a07║登徑山次蘇長公韵
GA032n0032_p0856a08║生平長作天涯客　不愛城中愛山色雙徑路出古臨安
GA032n0032_p0856a09║　野竹流泉清到骨堦前萬壑雲不蒸　峰頭九月秋搏鷹
GA032n0032_p0857a01║霞標古寺苔封塔　一代高僧一代燈高僧無去亦無至
GA032n0032_p0857a02║　月落屋梁誰得似秋風颯颯松影飄　且拭殘𥓓看文字
GA032n0032_p0857a03║徑山看竹
GA032n0032_p0857a04║（徑山之竹勝于他山，而徑塢火衖尤勝。）
GA032n0032_p0857a05║處處幽篁裏　迢迢不厭行亂山全託影　深徑獨含情織
GA032n0032_p0857a06║翠搏秋色　調水弄夜聲相看潭上水　歷歷共君清
GA032n0032_p0857a07║玄讃（號北厓，五、七言律二首）
GA032n0032_p0857a08║贈梅菴
GA032n0032_p0857a09║古梅深處結禪龕　地位孤高懶訪叅群玉山中閒宰相
GA032n0032_p0858a01║　蕋珠宮裏老瞿曇翠禽啼早春先得　白鶴歸遲雪正酣
GA032n0032_p0858a02║僵臥閒門寒徹骨　了無殘夢到城南
GA032n0032_p0858a03║贈玉峰
GA032n0032_p0858a04║友公棲隱地　千仞玉為峰瑞氣清吟骨　溫光長道容益
GA032n0032_p0858a05║知精進力　更見琢磨功倒影蛟潭淨　歸雲鳥道通瑶泉
GA032n0032_p0858a06║流雪乳　瓊樹壓玲瓏丹閣漫霄逈　明霞拂石重卓然雙
GA032n0032_p0858a07║徑處　秀出玉芙蓉甘露心𡮢潤　靈芝地本空威儀真有
GA032n0032_p0858a08║鳳　磅礴豈無龍法鼓鳴峰下　天花點座中袈裟含佛日
GA032n0032_p0858a09║　杖錫振宗風慧劒凝神秀　籠燈閟劫紅禪翁初出定　頓
GA032n0032_p0859a01║屐散行蹤回首浮塵世　人間萬事慵
GA032n0032_p0859a02║介軒雝（七言律一首）
GA032n0032_p0859a03║題徑山
GA032n0032_p0859a04║五髻縈環紫翠連　叅差樓閣冠層巔安禪人去惟開石
GA032n0032_p0859a05║　聽法龍移或在淵萬頃白雲來上界　四時花雨集諸天
GA032n0032_p0859a06║四禪不動人間頂　下視雙輪日月旋
GA032n0032_p0859a07║德清（號憨山，南京人，七言律絕四首）
GA032n0032_p0859a08║登凌霄峰
GA032n0032_p0859a09║獨上高峰𠋣杖藜　侵人空翠轉凄迷西來二目如鵬翼
GA032n0032_p0860a01║　東去千山似馬蹄巖壑久稱師子窟　山林終許象王棲
GA032n0032_p0860a02║我來欲說無生法　麈尾纔揮萬象低
GA032n0032_p0860a03║示徑山靜主
GA032n0032_p0860a04║電光石火豈為真　瞥地相逢未可親若是本來消息斷
GA032n0032_p0860a05║　大千隨處現全身
GA032n0032_p0860a06║示若野禪人從黃梅走南嶽復叅雙徑
GA032n0032_p0860a07║遠從南嶽覔行蹤　喜得黃梅一線通別向五峰相見處
GA032n0032_p0860a08║　萬山雪擁白頭翁
GA032n0032_p0860a09║寄徑山廓菴堂主
GA032n0032_p0861a01║雙徑單傳佛祖心　蒼崖翠竹古叢林應知正令常新處
GA032n0032_p0861a02║　鐘鼓時宣妙法音
GA032n0032_p0861a03║月珠（氏里未詳，七言律一首）
GA032n0032_p0861a04║贈隱翠禪師
GA032n0032_p0861a05║丹崖翠壁擁珠峰　境繞諸天世念空竹舞朝陽騰彩鳳
GA032n0032_p0861a06║　泉流靈壑起神龍經開五藴心初淨　悟了三生日正中
GA032n0032_p0861a07║暫借禪林一棲息　還聞妙法𠋣蒼穹
GA032n0032_p0861a08║法乘（號雪栢，吳江人，七言律四首）
GA032n0032_p0861a09║贈澹居弟
GA032n0032_p0862a01║衲僧皮骨瘦伶仃　看到山窮眼倍青雙徑春深歸鳥倦
GA032n0032_p0862a02║　五峰花發過雲靈門高幾處開禪窟　地廣隨方設旅亭
GA032n0032_p0862a03║漏盡鐘鳴塵夢斷　薜蘿猿鶴正惺惺
GA032n0032_p0862a04║化城
GA032n0032_p0862a05║法宇沉埋幾百年　憑誰須復大因緣狐狼遠遁連宵走
GA032n0032_p0862a06║　師象常遊趂日還鳥啄幽花分野供　僧持香飯共諸天
GA032n0032_p0862a07║會來總是慈悲力　滿貯靈文益後賢
GA032n0032_p0862a08║大佛殿
GA032n0032_p0862a09║佛堂虚廠逼諸天　疊嶂層樓積翠間時有清風來萬竹
GA032n0032_p0863a01║　年無白衲出重𨶚𠋣門下視千山落　轉徑遙聞一水傳
GA032n0032_p0863a02║佛法無多親薦取　鼻頭還被祖師穿
GA032n0032_p0863a03║徑山招等慈師
GA032n0032_p0863a04║（等慈，名廣潤，雲棲高足，姓錢氏，長興人，附葬于常熟破山四高僧墓。）
GA032n0032_p0863a05║半間茅屋暫容身　瓦竈茶爐事事真漏月自憐簷角破
GA032n0032_p0863a06║　過雲却喜短牆新奈緣紫閣多留客　豈是青山不放人
GA032n0032_p0863a07║漠漠天涯誰作伴　諸天百鳥謾相親
GA032n0032_p0863a08║法鎧（號澹居，江隂人，七言絕四首）
GA032n0032_p0863a09║山居
GA032n0032_p0864a01║為僧清淨住山中　憎愛是非念自空冬日圍爐燒榾柮
GA032n0032_p0864a02║　春來帶雨種青松
GA032n0032_p0864a03║重崖道士不朝天　山烏山花頗解禪月到竹牕春夢曉
GA032n0032_p0864a04║　佛燈無𦦨竈無烟
GA032n0032_p0864a05║雲月谿山處處同　莫將雲月又隨東化城門對雙溪水
GA032n0032_p0864a06║　月在五峰雲幾重
GA032n0032_p0864a07║訪自光法姪
GA032n0032_p0864a08║千嶂松風萬疊雲　杖藜行遍為尋君春林花盡逢人少
GA032n0032_p0864a09║　尚有黃鶯到處聞
GA032n0032_p0865a01║圓澄（號湛然，紹興人，偈一首）
GA032n0032_p0865a02║和憨山老人為紫栢尊者秉炬偈（并序）
GA032n0032_p0865a03║達大師達大師，生前好惡相半，滅後非是兩忘。天人
GA032n0032_p0865a04║已失依怙，四眾永沒舟航。大地一時變白，松濤徹夜
GA032n0032_p0865a05║顛狂。（時風雪大作故云）吹散許多障礙，豎起無上法幢。大師
GA032n0032_p0865a06║來也在甚麽處？却在山僧筆尖放光。那知音的搥胸
GA032n0032_p0865a07║呌屈，那不知音的徒自悲傷。偈曰：
GA032n0032_p0865a08║石火光中着脚　電光影裏翻身當塲燒却皮袋　踏破毘
GA032n0032_p0865a09║盧頂𩕳露出本來靣目　千聖莫有知名只許自問自荅
GA032n0032_p0866a01║　休言無臭無聲
GA032n0032_p0866a02║廣化（字無期，海鹽人，律一首）
GA032n0032_p0866a03║江上懷化儀師寓徑山
GA032n0032_p0866a04║憶初留別處　西水驛前亭夢裡驚春色　途中換客星雨
GA032n0032_p0866a05║來吳甸黑　月出徑山青倘滌清江足　香龕就石扄
GA032n0032_p0866a06║廣印（號聞谷，烏程人，頌律十一首）
GA032n0032_p0866a07║（師住白雲菴最久，後復于大藏閣，集眾坐禪三年，機會所觸，輙寄之吟咏，顧未𡮢脫稿。門人請以授，
GA032n0032_p0866a08║簡曰：「此非衲衣下事也。」以故佳句多落人口，而全篇則絕無。偶得牧牛圖頌，及簡無盡法師一首錄
GA032n0032_p0866a09║之，以見住徑山師有此等詩偈，俾後人知所向往云爾。）
GA032n0032_p0867a01║和牧牛圖十頌
GA032n0032_p0867a02║未牧
GA032n0032_p0867a03║信足奔馳不覺勞　東西南北路途遙只貪蒭草平田濶
GA032n0032_p0867a04║　亡却家山有異苗
GA032n0032_p0867a05║初調
GA032n0032_p0867a06║氣性雖頑鼻已穿　牧童從此痛加鞭渾身血汗芒䋲急
GA032n0032_p0867a07║　遙望家山儘力牽
GA032n0032_p0867a08║受制
GA032n0032_p0867a09║暫時出草息奔馳　好把鞭䋲緊自隨到處凍雲霜路滑
GA032n0032_p0868a01║　斤斤調伏敢忘疲
GA032n0032_p0868a02║回首
GA032n0032_p0868a03║芒䋲不到自回頭　毛色皤然性已柔水草也知山裏足
GA032n0032_p0868a04║　牧童多意尚羈留
GA032n0032_p0868a05║馴伏
GA032n0032_p0868a06║暖風晴日柳溪邉　俛首循人意悄然花落郊原春色晚
GA032n0032_p0868a07║　相隨歸去不須牽
GA032n0032_p0868a08║無礙
GA032n0032_p0868a09║調伏多年意自如　水邉林下總無拘一聲羌笛松風起
GA032n0032_p0869a01║　此日忘歸樂有餘
GA032n0032_p0869a02║任運
GA032n0032_p0869a03║百花溪上柳隂中　飽食和雲臥綠茸歌罷山童無所事
GA032n0032_p0869a04║　遺鞭枕石睡方濃
GA032n0032_p0869a05║相忘
GA032n0032_p0869a06║在在溪山雲月中　木人花鳥意相同國王水草從來足
GA032n0032_p0869a07║　閑步陂塘西復東
GA032n0032_p0869a08║獨照
GA032n0032_p0869a09║玉鞭無用草䋲閒　踪跡全無古路間空手獨歸林下月
GA032n0032_p0870a01║　更前一步即牢𨵿
GA032n0032_p0870a02║雙冺
GA032n0032_p0870a03║杳杳人牛不見踪　一團新月照秋空個中若問還源㫖
GA032n0032_p0870a04║　風落巖花點翠藂
GA032n0032_p0870a05║登高明寺簡無盡法師（無盡，名傳燈，唱導天台。）
GA032n0032_p0870a06║晴日度幽溪　松蘿青藹迷路隨峰上下　雲逐樹高低猊
GA032n0032_p0870a07║座支郎即　雞園學士題此中堪隱處　應在響巖西
GA032n0032_p0870a08║廣來（字無從，華亭人，七言律絕七首）
GA032n0032_p0870a09║徑山感懷次韵
GA032n0032_p0871a01║樓閣三千幾度塵　草鞋蹋破石頭鱗空堂列祖既非相
GA032n0032_p0871a02║　昔日老龍曾化人一塚雞靈何自曉　五峰螺翠為誰新
GA032n0032_p0871a03║如逢撥草瞻風者　莫道無人却笑秦
GA032n0032_p0871a04║開山影堂
GA032n0032_p0871a05║霜空清洗碧琅玕　劫外長趺草不殘遇徑止來千嶂裏
GA032n0032_p0871a06║　乘流行徧一毫端巖雲尚作靈芝秀　夜雪翻憐伏兎寒
GA032n0032_p0871a07║自是祖庭從此立　一枝橫出破頭看
GA032n0032_p0871a08║禮大慧塔
GA032n0032_p0871a09║神弓聖箭較猶遲　鐵壁銀山粉碎時一個竹箆離背觸
GA032n0032_p0872a01║　片言皮襪浪驚疑廣長舌覆傾無盡　日月心空照不私
GA032n0032_p0872a02║突屼五峰縣窣堵　常光寧與劫同隳
GA032n0032_p0872a03║馬大師緘書徑山
GA032n0032_p0872a04║打圓作點絕無蹤　一墨水成兩處龍多口南陽添注脚
GA032n0032_p0872a05║　却令千里信難通
GA032n0032_p0872a06║禮紫栢塔
GA032n0032_p0872a07║胸藏狼毒氣冲天　一劒橫眉雪佛冤珍重曼殊臺畔骨
GA032n0032_p0872a08║　何如撆在路𠊓邉
GA032n0032_p0872a09║肯將性命閒抛擲　不是冤家不聚頭今日空山埋舍利
GA032n0032_p0873a01║　白雲孤月自千秋
GA032n0032_p0873a02║雲龍風虎及時雄　一等心肝絕不同佛祖頂門都抹煞
GA032n0032_p0873a03║　棒頭流血至今紅
GA032n0032_p0873a04║圓信（號雪嶠，寧波人，七言絕一首）
GA032n0032_p0873a05║徑山作
GA032n0032_p0873a06║亭亭喬木兩三行　古井無龍聖水香欲向五峰尋舊跡
GA032n0032_p0873a07║　殘𥓓雲續斷文章
GA032n0032_p0873a08║超宗（字曇衍，江陵人，七言律絕三首）
GA032n0032_p0873a09║贈野萍住白雲窩
GA032n0032_p0874a01║五峰旋竚𠊓幽棲　隱几山𥦗聽鳥啼鑿石栽梅留月影
GA032n0032_p0874a02║　尋詩拾葉帶霜題寒松鬱鬱停雲色　瘦竹蕭蕭夾路迷
GA032n0032_p0874a03║異境盡知歸掌握　望中那得與君齊
GA032n0032_p0874a04║喝石
GA032n0032_p0874a05║昔聞肯法生公聚　今見當機國一徒莫道無情不解語
GA032n0032_p0874a06║　曾經一喝下嵯峨
GA032n0032_p0874a07║盤陀石（一名宴坐）
GA032n0032_p0874a08║空生宴寂語如雷　遍界雨花香滿臺今日盤陀敷坐在
GA032n0032_p0874a09║　諸天何事不歸來
GA032n0032_p0875a01║大淑（號西蓮，杭州人，七言律一首）
GA032n0032_p0875a02║禮大慧塔
GA032n0032_p0875a03║尋常破笠蹈𤇆霞　鐵脊生成小釋迦百億須彌一拄杖
GA032n0032_p0875a04║　五千教海半袈裟竹箆無靣橫南國　慧眼忘人謫海涯
GA032n0032_p0875a05║𥡴首再三重問訊　此山若個又拈花
GA032n0032_p0875a06║照初（又名正初，字朗㣲，南屏僧，五言律二首）
GA032n0032_p0875a07║餘杭董性之招遊雙徑
GA032n0032_p0875a08║自分如孤鶴　閑行孰與儔會君攻苦暇　邀我事芳遊路
GA032n0032_p0875a09║隔五峰勝　泉通雙徑流今宵有清夢　隨月到山頭
GA032n0032_p0876a01║將遊徑山喜值復如師、宋元實、張叔維、李孟芳
GA032n0032_p0876a02║言尋翠屏勝　遙指白雲邉遊計憑孤錫　行裝減半肩𡶨
GA032n0032_p0876a03║容開曉霽　樹色斂寒烟何意尋支許　㝠搜興更偏
GA032n0032_p0876a04║大惺（字以明，湘南人，七言偈一首）
GA032n0032_p0876a05║送孟芳居士再遊徑山
GA032n0032_p0876a06║雙脚頻向雙溪走　依樣葫蘆莫開口五峰默默待人叅
GA032n0032_p0876a07║　昔日竹箆今在否
GA032n0032_p0876a08║自彥（字朗若，杭州人，七言絕一首）
GA032n0032_p0876a09║遊徑山
GA032n0032_p0877a01║幾回坐石聽松風　雙徑盤廻鳥道空長嘯一聲千仞上
GA032n0032_p0877a02║　自疑身在五雲中
GA032n0032_p0877a03║道衡（號西吾，常熟人，偈一首）
GA032n0032_p0877a04║徑山偈
GA032n0032_p0877a05║井底蓬塵山上鯉　阿誰究得西來㫖橫擔楖栗上凌霄
GA032n0032_p0877a06║　南山出雲北山雨
GA032n0032_p0877a07║廣澈（字念空，華亭人，七言律一首）
GA032n0032_p0877a08║早春同無從道兄、馮文玉、錢澈原、李蕚西三居士
GA032n0032_p0877a09║登徑山叅憨山和尚
GA032n0032_p0878a01║名籃絕頂列杉松　殘雪還將石徑封禮遍祖師唯白塔
GA032n0032_p0878a02║　叅來知識是猶龍晴空竹密半沉雨　古𣪫蓮開五片峰
GA032n0032_p0878a03║落草喜從良伴侶　山頭同聽幾宵鐘
GA032n0032_p0878a04║廣燈（號斷峰，華亭人，五言絕一首）
GA032n0032_p0878a05║登徑山
GA032n0032_p0878a06║雙徑直條條　五峯青矗矗八十老古椎　阿誰真面目
GA032n0032_p0878a07║大壑（號玄津，五言排律一首）
GA032n0032_p0878a08║丙辰冬入徑塢謁紫栢尊塔院
GA032n0032_p0878a09║峰勢矗凌霄　躋攀不待招徑疑通上界　石想喝前朝亂
GA032n0032_p0879a01║竹迷空翠　長松落海潮香浮花氣合　梵逐樹聲飄雞塚
GA032n0032_p0879a02║荒靈蹟　龍湫徙別椒嵐生羣嶂沒　風起眾山搖總為尋
GA032n0032_p0879a03║師切　寧辤涉險遙會心狂頓歇　旋見翳俱消誰謂禪非
GA032n0032_p0879a04║淨　從他夕與朝一身因抖搜　千指亦豐饒禮塔嗟何及
GA032n0032_p0879a05║　陞堂悟欲超那堪愁忽別　積雪過溪橋
GA032n0032_p0879a06║
GA032n0032_p0879a07║
GA032n0032_p0879a08║餘杭王祺助刻
GA032n0032_p0879a09║徑山志卷之九終
GA032n0032_p0880a01║
GA032n0032_p0880a02║
GA032n0032_p0880a03║
GA032n0032_p0880a04║
GA032n0032_p0880a05║
GA032n0032_p0880a06║
GA032n0032_p0880a07║
GA032n0032_p0880a08║
GA032n0032_p0880a09║