GA032n0032_p1055a01║徑山志卷之十四
GA032n0032_p1055a02║汶上李燁然刪定海陽徐文龍、鹿城陳𢡟德訂虞山宋奎光輯
GA032n0032_p1055a03║
GA032n0032_p1055a04║古跡
GA032n0032_p1055a05║開山國一先此結茅，今建開山庵，供像于中。
GA032n0032_p1055a06║喝石開山庵側，即巾子山人喝石為三片。里有前喝、
GA032n0032_p1055a07║後喝，界以此。
GA032n0032_p1055a08║龍井龍王𣪫側，即龍王徙居天目，留一穴送供處也。
GA032n0032_p1055a09║龍洞三門外巖下，人或秉炬而入，空深無盡，寒氣𠸃
GA032n0032_p1056a01║人。
GA032n0032_p1056a02║鉢盂池堆珠峰下。
GA032n0032_p1056a03║明月池宋紹興，妙喜杲禪師鑿于明月堂前，因以得
GA032n0032_p1056a04║名，今池尚在。
GA032n0032_p1056a05║洗硯池在三門外，東坡先生𠹉登山題咏，洗硯于此。
GA032n0032_p1056a06║其水澄澈可愛，明月上生，微波鱗動，舊有東坡祠。
GA032n0032_p1056a07║放生池寂照庵左，宋時所鑿，池中曾生金蓮花，有碑
GA032n0032_p1056a08║題「祝延天壽放生池」，銘曰：鳶飛麗天　魚躍于囦各從其
GA032n0032_p1056a09║類　億萬斯年
GA032n0032_p1057a01║佛聖水望江亭外，水能明目。
GA032n0032_p1057a02║錢王井妙香菴下，相傳井上石欄鐫《金剛經》。
GA032n0032_p1057a03║上水池凌霄峰半，古雲㕑接水處。
GA032n0032_p1057a04║下水池凌霄峰下。
GA032n0032_p1057a05║棊盤石凌霄峰南，元時雷去一角。
GA032n0032_p1057a06║玉芝巖在喝石峭壁之左，欽師入定時，產靈芝，色潤
GA032n0032_p1057a07║如玉，故名。
GA032n0032_p1057a08║羅漢石磴級若階陛，相傳大慧時，五百應真化身應
GA032n0032_p1057a09║供，常坐其上，在望江亭。
GA032n0032_p1058a01║雲居石古雲居庵左，一名盤陀石。
GA032n0032_p1058a02║行童坑古千僧閣後。大慧時，以此山為行童衣单，故
GA032n0032_p1058a03║名。
GA032n0032_p1058a04║子潜坑訛為「紙錢坑」。
GA032n0032_p1058a05║南塔三門前龍首。詳見〈紀異〉。
GA032n0032_p1058a06║麪臺石國一息影于此，有石平如臺，山下樵者送供
GA032n0032_p1058a07║于石上作麪，故名。
GA032n0032_p1058a08║垃塔坑橫嶺下，有小石塔立于上。
GA032n0032_p1058a09║龍潭在徑塢，瀑布流注，有龍王廟。
GA032n0032_p1059a01║梅樹灣梅谷南，多栽梅花，開時香雪滿谷，今無。
GA032n0032_p1059a02║水磨塢菜園外，古作水磨處。
GA032n0032_p1059a03║少卿塢彈嶺下，北海馮少卿問道高峰禪師，潜修塢
GA032n0032_p1059a04║中，故名。
GA032n0032_p1059a05║陳大塢普慶寺陳大捨塢中山于寺，故名。
GA032n0032_p1059a06║文殊臺大寂巖，紫栢塔在其上。
GA032n0032_p1059a07║普賢臺南塔，𡭊過上有二祖師塔。
GA032n0032_p1059a08║碑牌灣通寂照路，𠊓有御祭端禪師碑在。
GA032n0032_p1059a09║香水海開山西，石[榻-木+石]上僅容一拳，大旱不涸，相傳為
GA032n0032_p1060a01║靈雞飲水處。
GA032n0032_p1060a02║金雞泉喝石西岡，國一初到，見金雞跑麓，泉隨湧出，
GA032n0032_p1060a03║味極甘洌，冠于諸泉。
GA032n0032_p1060a04║靈雞塚喝石東。
GA032n0032_p1060a05║白兎塚開山側。
GA032n0032_p1060a06║菖蒲田凌霄峰下。
GA032n0032_p1060a07║蠟衲嶺徑山西北。大慧時，有八百眾老衲坐蠟于此。
GA032n0032_p1060a08║訛為「𡓍塌嶺」。
GA032n0032_p1060a09║月清橋跨月清池上，圓照房前，今毁。
GA032n0032_p1061a01║船橋大慧時，雨後溪深，船可至此，在直嶺外。
GA032n0032_p1061a02║鯽魚池在大安寺，大慧蓄文魚于中，故名。
GA032n0032_p1061a03║栗園在大安寺，大慧栽栗樹以供眾僧，今廢。
GA032n0032_p1061a04║茭苩池在大守寺，大慧栽茭苩處。
GA032n0032_p1061a05║花果園大安，古栽花果處，在通徑橋北，相傳四十畒，
GA032n0032_p1061a06║今廢。
GA032n0032_p1061a07║禮拜石在蘿蔔坪，宋徽宗入山，見四圍叢竹，秀木若
GA032n0032_p1061a08║紫邏翠屏。惟西方一闕，因望而歎曰：「觀此西天勝境，盡
GA032n0032_p1061a09║在目前。」即下輦，拜於石上，故名。
GA032n0032_p1062a01║古樅唐時植，即詩云「絲杉樹王」是也。在山門前。
GA032n0032_p1062a02║古銀杏宋時植，大可百圍，大慧塔右。
GA032n0032_p1062a03║金蓮花出放生池中，移植他所則槁，今無。
GA032n0032_p1062a04║佛聖水宋孝宗臨幸，蹕至半山時，盛暑，六飛稱渴，忽
GA032n0032_p1062a05║石間迸出一泉，胥飲沾足，故名。
GA032n0032_p1062a06║
GA032n0032_p1062a07║
GA032n0032_p1062a08║
GA032n0032_p1062a09║寂照僧如杲助刻
GA032n0032_p1063a01║寺產
GA032n0032_p1063a02║徑山唐代宗、宋孝宗勅賜香燈山，界限廣大莫考，今
GA032n0032_p1063a03║據碑勒，寺基四至，東至里洪龍潭，南至臨安觀音巖下，
GA032n0032_p1063a04║西至徑塢立塔，北至𨵿門石雪坑、長[山/郎]青潭後。正德六
GA032n0032_p1063a05║年，分為十八房，而常住割裂矣。
GA032n0032_p1063a06║蘓州徑山庄坐嘉定角直鎮，東至西十二里，南至北
GA032n0032_p1063a07║十二里，共田一萬三千畒。宋陽和王所賜，孝宗免稅，今
GA032n0032_p1063a08║廢。
GA032n0032_p1063a09║湖州庄敕賜，莫考。
GA032n0032_p1064a01║崑山庄國一時欽賜，有大寺基八角井，坐落徑山江，
GA032n0032_p1064a02║今廢。
GA032n0032_p1064a03║嘉興庄欽賜，今廢。
GA032n0032_p1064a04║仁和庄欽賜，今廢。
GA032n0032_p1064a05║草蕩三千畒欽賜，坐徑山港口，今廢。
GA032n0032_p1064a06║梅谷庄市村田五十畒，地一十畒，山一號。
GA032n0032_p1064a07║臨安庄田四十畒，山六號，坐大王塢。又田四十畒，山
GA032n0032_p1064a08║一號，坐獨山塢。
GA032n0032_p1064a09║傳衣庄尚書陸公光祖捨山八十畒，又臨安山八畒
GA032n0032_p1065a01║五分，寄稅盛四綱戶。嘉興田一十五畒，立石東林寺。
GA032n0032_p1065a02║大𣪫常住山六十四畒，坐落曹仰大南塢，亦名火
GA032n0032_p1065a03║衖。山十畒，坐落後杳界後童塢。山十五畒，坐
GA032n0032_p1065a04║落風高嶺。山十五畒，坐落東界四郎塢南後[山/郎]頂。
GA032n0032_p1065a05║山十畒，坐落龍潭裏。（已上舊額。）山四十畒五
GA032n0032_p1065a06║分，坐落妙香庵、行童坑、半山亭。山十五畒二分，坐
GA032n0032_p1065a07║落開山、碑牌。山六十二畒，坐落橫嶺頭。山一
GA032n0032_p1065a08║百五十畒，坐落蘿蔔坪。山三十二畒，坐落林家坑
GA032n0032_p1065a09║橫青嶺。地四畒四分五厘，坐落大慧門首南塔。（已
GA032n0032_p1066a01║上見在。）
GA032n0032_p1066a02║觀音𣪫常住僧廣慧于萬曆四十七年，置柴山共十
GA032n0032_p1066a03║畒，坐落𡭊過川。又山五畒，坐落行童坑。又惠力寺
GA032n0032_p1066a04║僧景虚，于天啟元年，捨常住山五十畒，坐落棋槃石。
GA032n0032_p1066a05║大安寺原額山九十三畒，東至大安街，南至大路，西
GA032n0032_p1066a06║至田畈，北至樹山。古冊在大慧房，於天啟年間，三契續
GA032n0032_p1066a07║置山田，共一十二畒。
GA032n0032_p1066a08║真寂院錢唐縣界田三十餘畒，坐落板橋調露十七
GA032n0032_p1066a09║啚珠字號。又六畒又二畒五分，俱坐落洋山圩。餘
GA032n0032_p1067a01║杭縣界田十三畒三分，坐落小吳山塔水橋。又嚴武
GA032n0032_p1067a02║順捨田八畒，坐落免涵化灣圩。又柴竹茶山二百二
GA032n0032_p1067a03║十畒、靜室一所。又山六十畒，又山六畒，俱坐落厚郎塢
GA032n0032_p1067a04║北山。又恢復古安眾寺，山二百零五畒，亦坐落厚郎
GA032n0032_p1067a05║塢。
GA032n0032_p1067a06║南湖地藏𣪫𣪫基一十二畒，僧明賢于天啟元年，呈
GA032n0032_p1067a07║水利道邢准，陞科立戶于郎王界一啚。又湖𠊓久荒
GA032n0032_p1067a08║廢土，及土堆二處，僧海聞于天啟三年，呈水利道王准
GA032n0032_p1067a09║開墾，陞科行縣議定額稅一兩八錢。
GA032n0032_p1068a01║化城寺原額山田地八百九十畒，悉為居民估佃。萬
GA032n0032_p1068a02║曆三十九年，僧澹居募金恢復，後為鄉書飛詭虛稅。僧
GA032n0032_p1068a03║慈門令徒解義，于天啟四年，呈布政司批縣查豁申詳。
GA032n0032_p1068a04║復駁送本府覆審，開除實存稅七百二十五畒。
GA032n0032_p1068a05║安樂寺山八十四畒、地八畒八分，坐落東南隅。一啚
GA032n0032_p1068a06║禪師塢俱。雲栖僧大順于天啟元年募貲回贖。
GA032n0032_p1068a07║寂照山二百四十畒，金壇于玉立、賀學仁，常熟繆希
GA032n0032_p1068a08║雍共捐貲置。
GA032n0032_p1068a09║梅谷僧通衢助刻
GA032n0032_p1069a01║紀事
GA032n0032_p1069a02║古鼎圓鏡
GA032n0032_p1069a03║古鼎和尚住杭之中天竺。歐陽圭齋以福建廉憲任滿，
GA032n0032_p1069a04║赴召京師，過杭抵古鼎，欵洽道話。旬浹臨別，古鼎送至
GA032n0032_p1069a05║西湖，圭齋云：「此別未卜會期。」古鼎云：「大圓鏡中，未𠹉與
GA032n0032_p1069a06║公相別也。」圭齋喜。無何古鼎遷徑山，圭齋寄以偈云：上
GA032n0032_p1069a07║人力舉龍文鼎　坐斷凌霄第一𨵿湖上別來圓鏡語　想
GA032n0032_p1069a08║應照我鬂毛斑
GA032n0032_p1069a09║惠洲業報
GA032n0032_p1070a01║徑山惠洲提點，虎巖徒弟，頗聰明，有幹蠱才。掌常住眾
GA032n0032_p1070a02║務三十餘年，一切金榖恣其糜費，或以果報諭之，乃答
GA032n0032_p1070a03║云：「滿載載角來，洲只戴得一雙。」至正初，高納麟領行宣
GA032n0032_p1070a04║政院事，其属淨珂具狀訴之，結罪杖，斷歸俗。既而潜住
GA032n0032_p1070a05║化城院，得風痺疾，攣拳如蝟，兩手握拳，承其兩顋，兩脚
GA032n0032_p1070a06║反承其尻，看病欲伸之，痛不可忍，日夜但聞霍霍之聲，
GA032n0032_p1070a07║如是者三年，始氣絕。
GA032n0032_p1070a08║淨業見報
GA032n0032_p1070a09║徑山𦒿舊，諱清泚，號一溪。壯年不守戒律，飲啖無所擇。
GA032n0032_p1071a01║至正中，自念：「人生于世，壽命能幾何？一旦無常殺鬼到
GA032n0032_p1071a02║來，將何排遣？」遂盡斂所積衣貲，就普慶東建觀音堂一
GA032n0032_p1071a03║所，修白淨業，祈生淨土。越數載，手書《金剛般若經》，至「三
GA032n0032_p1071a04║千大千世界」處，握筆正身，安坐而化。至正丁酉，猫𤢸燒
GA032n0032_p1071a05║劫普慶，及居民房屋，觀音堂巋然獨存。佛說善惡報應如影
GA032n0032_p1071a06║響，豈不信然？
GA032n0032_p1071a07║寳上座
GA032n0032_p1071a08║破庵和上退資福赴徑山，蒙庵招委以立僧首座職。有
GA032n0032_p1071a09║寶上座者，具大知見，遇住持首座開室，必橫機㨗出，迎
GA032n0032_p1072a01║鋒取勝。一日破庵開室，寶上座至，破菴垂語云：「乾坤之
GA032n0032_p1072a02║內，宇宙之間，中有寶。」擬議，被打出。其時，寳待破庵舉語
GA032n0032_p1072a03║盡，乃進語：「既於中有處被打出，以謂破庵故，摧我歸衣
GA032n0032_p1072a04║单下脫去。」火後，鄉人收舍利呈破庵，破庵拈起云：「寶上
GA032n0032_p1072a05║坐，饒你有舍利，八斛四斗置之一壁，還我生前一轉語
GA032n0032_p1072a06║來。」擲地唯見濃血。
GA032n0032_p1072a07║西巖和尚
GA032n0032_p1072a08║天童西巖和尚，蜀人，南游徧叅。至徑山見無凖，機語相
GA032n0032_p1072a09║投，容入室，欲授藏主職，或者以力攘之。次日，為亾僧訥
GA032n0032_p1073a01║侍者起龕。怯眾，一辭不吐。無準即令維那，請惠侍者起
GA032n0032_p1073a02║龕。惠至龕前，連喚訥侍者三，人亦以為怯，乃曰：「三喚不
GA032n0032_p1073a03║應，果然是訥，頂門放出遼天鶻。」無凖黜或者，而以惠侍
GA032n0032_p1073a04║者代其職。惠侍者即師也。
GA032n0032_p1073a05║佛性不得道有無
GA032n0032_p1073a06║無慍禪師曰：「徑山如一庵藏主，台州委羽人。由教入禪，
GA032n0032_p1073a07║沉潜不競，博通內外典，而于己躬下事尤研精究，晚年
GA032n0032_p1073a08║隱于天童山。」至正甲申，余過其隱所，因語及「無情有佛
GA032n0032_p1073a09║性？有情有佛性？」徃復徴詰。如庵忽曰：「吾記得教中先德
GA032n0032_p1074a01║曾難云：『將無情中本自有佛性耶？抑亦佛性周徧，不隔
GA032n0032_p1074a02║無情，於無情中有佛性耶？』」語未竟，余亟止之曰：「佛性虛
GA032n0032_p1074a03║曠，逈出名言，不得道有無也。」如菴首肯。
GA032n0032_p1074a04║神龍
GA032n0032_p1074a05║五峰中，故為大龍湫，欽師至山，龍化老人謂師曰：「自師
GA032n0032_p1074a06║至此，吾眷屬不安，願徙天目，捨所居為道塲。」至夕，雷雨
GA032n0032_p1074a07║瞑瞹，遂成平陸，𠊓留一井送供，累朝封王以祠焉。
GA032n0032_p1074a08║喝石
GA032n0032_p1074a09║昔國一禪師度天目巾子山人。師問巾子曰：「汝有何能？」
GA032n0032_p1075a01║巾曰：「能誦觀音咒。」師指座後石：「汝咒之能破否？」巾遂叱
GA032n0032_p1075a02║之為三，如川字。游者以線度之，根不着地。
GA032n0032_p1075a03║神冶鐘
GA032n0032_p1075a04║宋慶元間，住僧裒銅萬斤，欲鑄巨鐘，患無良工。一日，有
GA032n0032_p1075a05║工至，自言能鑄，遂以冶事委之。鑄既成，謂僧曰：「此鐘音
GA032n0032_p1075a06║韻洪遠，俟予去山三日，方擊之，可聞數百里外。」言訖辤
GA032n0032_p1075a07║去。僧有疑其詐者，度工下山甫數十里，即擊之，聲遂僅
GA032n0032_p1075a08║及此。
GA032n0032_p1075a09║無尾螺
GA032n0032_p1076a01║宋時，有異僧者乞食山家，其家獲螺數升，已去尾熟釡
GA032n0032_p1076a02║中，僧見而憫焉。請為放生，其家戲謂曰：「螺今可復生乎？」
GA032n0032_p1076a03║僧曰：「可。」遂與之，携投放生池。越日，螺復生，僅無尾耳。迄
GA032n0032_p1076a04║今池中，併山下澗，沼螺俱無尾。
GA032n0032_p1076a05║靈雞
GA032n0032_p1076a06║國一禪師有靈雞，常隨法會，不食生類。及師之長安，長
GA032n0032_p1076a07║鳴三日而死，至今有塚存於喝石庵上。
GA032n0032_p1076a08║白兎
GA032n0032_p1076a09║天寒時，為欽師暖足，馴繞履間。
GA032n0032_p1077a01║南塔
GA032n0032_p1077a02║宋南渡，青烏家有言：「徑山可作陵寢。」高宗令術者往視。
GA032n0032_p1077a03║一夕于三塔龍首忽起一塔，凌晨有見雲霧中，一僧從
GA032n0032_p1077a04║下砌上，一僧從上砌下，相接成塔。術者至，見塔云：「老龍
GA032n0032_p1077a05║生角，不堪作陵寢矣。」
GA032n0032_p1077a06║
GA032n0032_p1077a07║
GA032n0032_p1077a08║傳衣庵僧海耀助刻
GA032n0032_p1077a09║徑山志卷之十四終