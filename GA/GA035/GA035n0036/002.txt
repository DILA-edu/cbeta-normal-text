GA035n0036_pb065a01║常熟縣破山興福寺志卷二
GA035n0036_pb065a02║偈菴程嘉燧輯
GA035n0036_pb065a03║四高僧祠寳祐志寺有四高僧祠唐之懷述吳人
GA035n0036_pb065a04║常達及朱梁彥偁宋晤恩皆邑人按四公行履見高
GA035n0036_pb065a05║僧傳及劉拯詩甚詳而俗稱四高僧有降龍伏虎朝
GA035n0036_pb065a06║陽對月之目伏虎者偁公也降龍者則貞觀中老宿
GA035n0036_pb065a07║也俗語流傳徃徃見之碑版宜刊正之
GA035n0036_pb065a08║宋僧居簡：破山高僧塔
GA035n0036_pb066a01║居簡號北澗蜀人慶元嘉熈間嘗居西湖鄮山
GA035n0036_pb066a02║有北澗詩文集
GA035n0036_pb066a03║寺倚四僧傳　僧今已蛻蟬塔随榛棘老　徳與苾蒭全
GA035n0036_pb066a04║翠滴添衣重　雲深染屨鮮何年山脊斷　飛去玉蜿蜒
GA035n0036_pb066a05║唐高僧常達塔邑志字文擧年七十四歲塔在興
GA035n0036_pb066a06║福寺東南三百步
GA035n0036_pb066a07║唐吳郡破山寺常達傳
GA035n0036_pb066a08║見有宋《宋高僧傳．明律篇》，賛寧智輪奉勑撰。
GA035n0036_pb067a01║釋常達字文舉俗姓顧海隅人也發跡河陽大福山
GA035n0036_pb067a02║遊學江淮諸勝寺達允廸中和克完戒法專講南山
GA035n0036_pb067a03║律鈔後求涅槃圓音法華止觀復通隂符老莊百家
GA035n0036_pb067a04║之書其餘分時之學盡二王之茟蹟後随方叅禪詣
GA035n0036_pb067a05║于宗極俄屬武宗滅法嘆曰我生不辰不自我後繇
GA035n0036_pb067a06║是寢默山捿委裘遁世而無悶焉宣宗重建法幢荐
GA035n0036_pb067a07║興精舍合境人民皆達之化導故太守韋曙特加崇
GA035n0036_pb067a08║重身不衣繒纊室惟蒙薜蘿四眾知歸諸方慕化其
GA035n0036_pb068a01║潔白寉鷺如也咸通十二年合郭僧民請紹四眾教
GA035n0036_pb068a02║誨或遊遨坰牧或肅傲海壖不出林麓動經數載雖
GA035n0036_pb068a03║貴士單車詣門莫得而見於七五言詩追用元和之
GA035n0036_pb068a04║體著青山履道歌播人脣吻忽於自恣明辰鳩眾于
GA035n0036_pb068a05║長廊合掌遂申長別辭甚㓻正因臥疾不起絕食七
GA035n0036_pb068a06║日而逝實咸通十五秊九月十六日也春秋七十四
GA035n0036_pb068a07║僧臈五十一門人會清傳朗奉靈柩殯于寺之東南
GA035n0036_pb068a08║三百步後年即墳起塔頴川陳言撰塔銘邑大夫汝
GA035n0036_pb069a01║南周思輯為檀信乹符四年立碑焉
GA035n0036_pb069a02║劉拯：文舉塔
GA035n0036_pb069a03║唐高僧常達字文舉通涅槃經莊老書隱跡此
GA035n0036_pb069a04║山雖王侯詣門莫得而見塔在寺之東南
GA035n0036_pb069a05║圓昔探雙林　巵言發南華萬理歸一空　誰云正非邪
GA035n0036_pb069a06║門影摇青松　曾廻貴侯車猶遺數層塔　岌岌凌飛霞
GA035n0036_pb069a07║唐高僧懷述塔邑志在常達塔東北字體如戒行
GA035n0036_pb069a08║不下常達
GA035n0036_pb070a01║劉拯：體如塔
GA035n0036_pb070a02║高僧懷述字體如學涅槃伊字沙門遭武宗沙
GA035n0036_pb070a03║汰至大中仍復僧衣始終無瑕塔在文舉塔之
GA035n0036_pb070a04║東北
GA035n0036_pb070a05║妙理悟三伊　巍巍抗竒節千尺巖下松　蕭然獨凌雪
GA035n0036_pb070a06║珠影雖青黃　月輪猶圓闕危石揚寒泉　至今伴清絕
GA035n0036_pb070a07║梁高僧彥偁塔梁寳祐志彥偁年九十九歲戒行清
GA035n0036_pb070a08║苦一夜登閣有虎中矢咆哮于地偁徐為拔之虎偃
GA035n0036_pb071a01║伏瞑目舐血顧偁而去至曉獵師朱德尋蹤而至偁
GA035n0036_pb071a02║示以矢鏃朱感悟為罷獵有碑存焉塔在興福寺東
GA035n0036_pb071a03║梁蘇州破山興福寺彥偁傳
GA035n0036_pb071a04║壽闍黎附見亦見高僧傳明律篇
GA035n0036_pb071a05║釋彥偁姓龔氏吳郡常熟人也揭厲戒律錙銖塵務
GA035n0036_pb071a06║勤求師範唯善是從末扣擊繼宗記主得其戶牖乃
GA035n0036_pb071a07║於本生地講導同好鳩聚律風孔扇號為毗尼窟宅
GA035n0036_pb071a08║焉先是海隅巫咸氏之遺壤招真治之舊墟古寺周
GA035n0036_pb072a01║圍不全垝垣而已嘗一夜有虎中獵人箭伏于寺閣
GA035n0036_pb072a02║哮吼不止偁憫之忙係鞵秉燭下閣言欲拔之弟子
GA035n0036_pb072a03║輩扶遏且止者三四俟其更闌各睡乃自持炬就拔
GA035n0036_pb072a04║其箭虎耽耳舐矢鏃血顧偁而瞑目焉質明獵師朱
GA035n0036_pb072a05║德就寺尋虎偁告示其箭朱德悛心罷獵焉武肅王
GA035n0036_pb072a06║錢氏知重每設冥齋召行持明法時覆肩衣自肱而
GA035n0036_pb072a07║墮還自搭上或見鬼物随侍焉所謂道德盛則鬼神
GA035n0036_pb072a08║助也以貞明六年六月終于山房年九十九歲云次
GA035n0036_pb073a01║壽闍黎者淮浦左右貞諒不群護防正念時少雙偶
GA035n0036_pb073a02║傳南山律鈔極成不看他靣唐李楊氏奄有廣陵頻
GA035n0036_pb073a03║召供施四遠崇重食惟正命不畜盈長戶不施關及
GA035n0036_pb073a04║臨壇度弟子正乘羯磨未周三法忽爾坐亡于覆釜
GA035n0036_pb073a05║之畔聞見驚嘆與
GA035n0036_pb073a06║救虎閣邑志在三門東偏又有伏虎橋在邑厲壇
GA035n0036_pb073a07║左百步俗傳高僧騎虎入城虎伏候于此橋故名
GA035n0036_pb073a08║劉拯：救虎閣
GA035n0036_pb074a01║朱梁高僧彥偁嘗一夜有虎中箭投伏寺閣偁
GA035n0036_pb074a02║閔之下拔箭其虎舐血顧偁而去閣基在三門
GA035n0036_pb074a03║之東偏
GA035n0036_pb074a04║三昧遊深慈　結宇依蒼崕猛虎伏巍閣　拔箭非忘骸
GA035n0036_pb074a05║窮獸雖覆車　危雀亦投懷况我見已忘　而彼猶其儕
GA035n0036_pb074a06║宋陳表：高僧彥偁塔
GA035n0036_pb074a07║茁茁霜髭百歲身　慣持清苦發慈仁不因解脫於莬
GA035n0036_pb074a08║厄　一箭那能悟獵人
GA035n0036_pb075a01║宋高僧晤恩塔邑志太宗雍熈中通天台教起宗
GA035n0036_pb075a02║教院于破山塔與梁彥偁塔相近有石存焉按朱長
GA035n0036_pb075a03║文續圖經及劉拯破山八詠止載文舉體如二塔而
GA035n0036_pb075a04║邑志并載偁公恩公二塔偁公傳云終于山房則塔
GA035n0036_pb075a05║在破山無疑而恩公傳則云坐化于杭之慈光院今
GA035n0036_pb075a06║其塔仍在破山有碑石可考盖慈光化後歸舍利于
GA035n0036_pb075a07║此山與宋僧北磵詩云寺倚四僧傳僧今已蛻蟬四
GA035n0036_pb075a08║公塔皆在破山可無疑也
GA035n0036_pb076a01║大宋杭州慈光院晤恩傳
GA035n0036_pb076a02║見有宋高僧傳義解篇
GA035n0036_pb076a03║釋晤恩字修已姑蘇常熟人也姓路母張氏嘗夢梵
GA035n0036_pb076a04║僧入其家而姙焉及穉孺見沙門相必起迎遲年十
GA035n0036_pb076a05║三聞誦彌陀經遂求出家親黨饒愛再三沮之乃投
GA035n0036_pb076a06║破山興福寺受訓後唐長興中受滿分戒登徃崑山
GA035n0036_pb076a07║慧聚寺學南山律晋天福初從檇李皓端師聽習經
GA035n0036_pb076a08║論懸解之性天然時輩輙難抗敵後微聞天台三觀
GA035n0036_pb077a01║六即之說冥符意解漢開運中造錢塘慈光寺志因
GA035n0036_pb077a02║師講貫彌年通達法華光明經止觀論咸洞玄微尋
GA035n0036_pb077a03║施覆述出弟子相次角立雍熈三年八月朔日恩于
GA035n0036_pb077a04║中夜覩白光自井而出明滅不恒謂門人曰吾報齡
GA035n0036_pb077a05║極于此矣乃絕粒禁言一心念佛次夢擁衲沙門執
GA035n0036_pb077a06║金爐焚香三遶其室自言祖師灌頂來此相迎汝當
GA035n0036_pb077a07║去矣夢覺呼弟子至猶聞異香至二十五日為弟子
GA035n0036_pb077a08║說止觀旨歸及觀心義辰時端坐靣西而化享年七
GA035n0036_pb078a01║十五僧臘五十五其夜院僧有興文偃等皆聞空中
GA035n0036_pb078a02║絲竹嘹亮而無鞉鼓且多鈴鐸漸久漸遠依稀西去
GA035n0036_pb078a03║迨九月九日依西域法焚獲舍利青白圓粒無筭恩
GA035n0036_pb078a04║平時謹重一食不離衣鉢不蓄財寳臥必右脇坐必
GA035n0036_pb078a05║加趺弟子輩設堂居亦同今之禪室立制嚴峻日（別親）
GA035n0036_pb078a06║視明相方許淨人施粥曾有晚飲薯蕷湯者即時擯
GA035n0036_pb078a07║出黌堂每一布薩則潸灑不止盖思其大集滿洲之
GA035n0036_pb078a08║言耳徧誨人以彌陀淨業救生死事受教得生感祥
GA035n0036_pb079a01║可見者徃徃有之凢與人言不問賢不肖悉示以一
GA035n0036_pb079a02║乘圓意或怪不逗機者乃曰與作毒皷之縁耳不喜
GA035n0036_pb079a03║雜交游不好言世俗事雖大人豪族未嘗輒問名居
GA035n0036_pb079a04║况迃趨其門乎先是天台宗教會昌毀廢文義殘缺
GA035n0036_pb079a05║譚妙之辭沒名不顯恩尋繹十妙之始終研覈五重
GA035n0036_pb079a06║之旨趣講大玄義文句止觀二十餘周戒行兼明目
GA035n0036_pb079a07║足雙運使法華大旨全羙流于代者恩之力也又慊
GA035n0036_pb079a08║昔人科節與荊溪記不相苻順因著玄義文句止觀
GA035n0036_pb080a01║金光明金錍論科總三十五帖見行于世吁河漢中
GA035n0036_pb080a02║有魚泝流而上者何潜泳有所取故恩公不寬乘戒
GA035n0036_pb080a03║而出弟子十有七人求解而行行耳
GA035n0036_pb080a04║中吳紀聞曰後唐時崑山慧聚寺有紹明律師僧中
GA035n0036_pb080a05║傑出者居半山彌勒閣一夕夢神人曰簷前古桐下
GA035n0036_pb080a06║有石天王像與銅鍾師宜知之詰旦掘地果得二物
GA035n0036_pb080a07║今尚龕置壁間常熟破山恩高僧嘗學于紹明見本
GA035n0036_pb080a08║朝僧史
GA035n0036_pb081a01║天台宗唐荊溪尊者五傳為高論法師清竦高論二
GA035n0036_pb081a02║弟子羲寂志囙寂以教觀正脉傳義通通傳四明知
GA035n0036_pb081a03║禮志囙傳慈光晤恩恩傳𩄇光洪敏奉先源清清傳
GA035n0036_pb081a04║孤山智圓梵天慶昭境觀解行各師其說志磐統紀
GA035n0036_pb081a05║云光明玄義有廣略二本恩師著發揮記解釋略本
GA035n0036_pb081a06║清敏二師共結難辭輔成師義法智撰扶宗釋難力
GA035n0036_pb081a07║救廣本十種觀心恩師與孤山亦撰辨訛以救發揮
GA035n0036_pb081a08║之說法智備引詳論號十義書四明學者指恩清昭
GA035n0036_pb082a01║圓之學為山外宗按恩公當會昌毀廢講演山家教
GA035n0036_pb082a02║典法華大意昭著于世徒以光明廣略發揮同異衡
GA035n0036_pb082a03║岳家世斥為山外山家謂學華嚴唯識者為他宗而
GA035n0036_pb082a04║𩄇光敏之徒為長水璿師賢首宗推嗣七祖則山外
GA035n0036_pb082a05║之斥或非通論也公以雍熈三年示寂慈光後三十
GA035n0036_pb082a06║一年法孫智圓獲遺骨于學眾鑿石為塔葬馬腦坡
GA035n0036_pb082a07║孤山塔公遺骨在三十一年後則破山之塔豈非其
GA035n0036_pb082a08║徒先藏骨𩬊此與
GA035n0036_pb083a01║宗教院邑志在破山澗上
GA035n0036_pb083a02║劉拯：宗教院
GA035n0036_pb083a03║雍熈中高僧晤恩通天台教持于此在三門之
GA035n0036_pb083a04║西偏
GA035n0036_pb083a05║妙義傳天台　迷雲淨如掃初終雖五時　脩短自三草
GA035n0036_pb083a06║結隱非此峯　獲藏亦珍（一作真）寳秋來月正圓　獨炤松
GA035n0036_pb083a07║（一作僧）已老
GA035n0036_pb083a08║光明菴寳祐志興福寺之屬院也熈寧𨐌亥僧海
GA035n0036_pb084a01║素經始紹聖丙子訖工在山腰龍鬬澗之上最為勝
GA035n0036_pb084a02║絕望之縹緲若仙居僧仲殊為之記陳徽猷起宗有
GA035n0036_pb084a03║宿光明菴詩
GA035n0036_pb084a04║僧仲殊：破山光明菴記
GA035n0036_pb084a05║仲殊安州人居錢塘為詩敏捷立成辟糓常啖
GA035n0036_pb084a06║蜜東坡呼為蜜殊作安州老人食蜜歌熈寧中
GA035n0036_pb084a07║上堂辭眾閉方丈自縊死及火五色舍利不可
GA035n0036_pb084a08║勝計
GA035n0036_pb085a01║佛說金光明經是經莫知所始莫究所終杳無形聲
GA035n0036_pb085a02║廣無邊際最尊最上眾經中王類名曰金不可沮壞
GA035n0036_pb085a03║之體也現前日用光明之實相也雖天地之大萬物
GA035n0036_pb085a04║之多幽明之異死生之隔皆不出是經含洪徧覆之
GA035n0036_pb085a05║無外也廣矣大矣不入二乘之論浩然寂然未離三
GA035n0036_pb085a06║界之中樂著是經則入起滅輪趨嚮是經則示懺悔
GA035n0036_pb085a07║法繇懺悔法故能拂樂著之心無樂著之心故能達
GA035n0036_pb085a08║菩薩之本有大沙門名曰海素以曩故行願愛樂是
GA035n0036_pb086a01║經出入是經受用是經得是經三昧安樂賛嘆之不
GA035n0036_pb086a02║已又思一切眾生同入道塲供養是經行懺悔法去
GA035n0036_pb086a03║一切罪垢與人天四眾得清淨果究竟了義入無生
GA035n0036_pb086a04║法忍安住如如復次香火之地不無擇焉乃相眎此
GA035n0036_pb086a05║山西南頂有竒峯裂澗可以隔塵凢有長松茂竹可
GA035n0036_pb086a06║以庇經像燕坐屏息歸者悅來者遂以熈寧辛亥經
GA035n0036_pb086a07║始訖紹聖丙子建立凡三十餘間得東南之絕境擬
GA035n0036_pb086a08║化城之髣髴背望遼海而鏡空一天前臨尚湖則澄
GA035n0036_pb087a01║光百里於是擊大金皷出大音聲諸有聞者合手而
GA035n0036_pb087a02║至稱曰某甲等以宿昔縁墮塵色界煩惱障難願盡
GA035n0036_pb087a03║懺除素公乃為整威儀良久而大眾恍然有失瞿然
GA035n0036_pb087a04║有得悲唬懇切告謝而去徃問之則曰所失者煩惱
GA035n0036_pb087a05║妄想向來覺知今已斷滅所得者口耳不及使予何
GA035n0036_pb087a06║言仲殊身隱光明跡涉懺悔聞此殊勝書以自警公
GA035n0036_pb087a07║命勒于石以示四眾云爾紹聖四年正月十五日霅
GA035n0036_pb087a08║川空叜記一云雲游比丘仲殊記
GA035n0036_pb088a01║仲殊：光明菴
GA035n0036_pb088a02║身是光明幢　語是光明經光明聚不散　妙有成真形
GA035n0036_pb088a03║示現三界前　何勞問丹青坐斷龍鬬山　寳月孤亭亭
GA035n0036_pb088a04║宋陸曦：光明菴
GA035n0036_pb088a05║曦，吳郡人。
GA035n0036_pb088a06║檻外琅玕山外山　三峯橫碧有無間塵埃莫便市廛
GA035n0036_pb088a07║去　斜日秋風更倚闌
GA035n0036_pb088a08║瓔珞栢寳祐志門外二老松如虬龍屈蟠庭有瓔
GA035n0036_pb089a01║珞樹尤古左開花右結實
GA035n0036_pb089a02║僧居簡：破山瓔珞栢
GA035n0036_pb089a03║雪枝新縱縱　霜子舊玲玲漙露頻添綴　縈風緩剪零
GA035n0036_pb089a04║貫珠煩蟻度　編貝倩誰經瑶草随山盡　來尋千歲苓
GA035n0036_pb089a05║白蓮池寳祐志池產千葉重蕚白蓮芳色異常又
GA035n0036_pb089a06║云放生池舊即破山興福寺白蓮池為之乹道間令
GA035n0036_pb089a07║趙善括改就東塔崇教興福寺
GA035n0036_pb089a08║葉石林避暑録曰裴晋公詩云飽食緩行初睡覺　一
GA035n0036_pb090a01║甌新茗侍兒煎脫巾斜倚繩床坐　風送水聲來耳邊
GA035n0036_pb090a02║公為此詩必自以為得志然吾山居七年享此多矣
GA035n0036_pb090a03║今歲新茶適佳夏初作小池導安樂泉注之得常熟
GA035n0036_pb090a04║破山重臺白蓮植其間葉已覆水雖無淙潺之聲然
GA035n0036_pb090a05║亦澄澈可喜此晋公之所誦詠而吾得之可不為幸
GA035n0036_pb090a06║乎
GA035n0036_pb090a07║宋陳掞：破山寺雙頭白蓮
GA035n0036_pb090a08║湘南夜永風露清　明月耿耿波益平嬋娟有人步羅
GA035n0036_pb091a01║韈　瓊璫玉珮雙娉婷可憐玉骨埋藏久　腸斷人間無
GA035n0036_pb091a02║復有豈知化作蘭若蓮　宿契未忘猶並首想應快意
GA035n0036_pb091a03║洗塵縁　不向謝池爭取妍玻璃盤中淨玉頰　一心稽
GA035n0036_pb091a04║首西方僊請君以圖獻天子　當與嘉禾並周史毋令
GA035n0036_pb091a05║寂寞墮空山　泣月悲雲清夜殘
GA035n0036_pb091a06║尊勝石幢錢糓續吳都文粹云破山自宋以來歷
GA035n0036_pb091a07║歲久古蹟皆廢獨石梁外尊勝石幢猶存其上經刻
GA035n0036_pb091a08║乃唐平原陸展書清勁有法妙蹟也▆二幢當寺山
GA035n0036_pb092a01║門前左幢平原陸展書右幢京兆全貞書唐大中中
GA035n0036_pb092a02║建造宋建炎三年己酉八月二十三日重建
GA035n0036_pb092a03║舜井南畿志破山寺東北有空心潭舜井邑志在
GA035n0036_pb092a04║興福寺南又名舜過
GA035n0036_pb092a05║石梅林大同集云石梅舊志載在破山寺今招真
GA035n0036_pb092a06║有之在石厓上
GA035n0036_pb092a07║破山龍堂朱長文吳郡圖經續記常熟縣龍堂唐
GA035n0036_pb092a08║咸通中縣令周思輯以旱故禜龍于破山之潭上果
GA035n0036_pb093a01║雨以應于是為堂以祀之記刻今存破山即虞山也
GA035n0036_pb093a02║父老以謂每歲有龍徃來於陽山虞山之間其雲雨
GA035n0036_pb093a03║可識
GA035n0036_pb093a04║范成大吳郡志煥靈庿在常熟縣破山唐咸通中所
GA035n0036_pb093a05║建龍堂也本朝政和二年賜今額五年加賜𩄇惠侯
GA035n0036_pb093a06║皮日休：破山龍堂記
GA035n0036_pb093a07║禮山林川谷丘陵能生雲為風雨見怪物皆曰神若
GA035n0036_pb093a08║然者龍亦能為風雨見怪物則其澤之在民厚矣神
GA035n0036_pb094a01║而祀之又宜矣常熟澤國也風雨怪物日作于民在
GA035n0036_pb094a02║有其地者苟祀之至被其利祀之不至民受其禍汝
GA035n0036_pb094a03║南周君為令之初年夏且旱禜其神于破山之上果
GA035n0036_pb094a04║雨以應君曰受其賜徒禜以報不可也於是命工以
GA035n0036_pb094a05║土木介其象為室以蔭之著之於典用潔其祀於是
GA035n0036_pb094a06║風雨時怪物止水旱不為厲連歲以穰其神之澤乎
GA035n0036_pb094a07║君之祀乎凡雩者春秋之道皆書之勤民之祀也君
GA035n0036_pb094a08║為其祠已乞文其事日休嘉其為在民故從之咸通
GA035n0036_pb095a01║十三年二月十九日前攝嶺南東道節度巡官試祕
GA035n0036_pb095a02║書省較書即皮日休記
GA035n0036_pb095a03║大觀三年陸韶之煥靈庿記梁天監元年頂山東有
GA035n0036_pb095a04║蔣媪孕而生白龍失所徃三日龍歸若就乳姥怖而
GA035n0036_pb095a05║死即所居葬之既七日大雷雨冢遷于山腹每歲五
GA035n0036_pb095a06║月龍率來省墓必暴寒甚風雨或現形山間唐貞觀
GA035n0036_pb095a07║十年龍嘗鬬黑龍于虞山之東山破水泉出其下有
GA035n0036_pb095a08║破山寺今興福寺是也邑人因像事龍母子于破山
GA035n0036_pb096a01║寺西澗旁水旱禱焉咸通十三年夏旱令汝南周思
GA035n0036_pb096a02║輯雩于破山之潭上果應肖像立宮著之祀典皮日
GA035n0036_pb096a03║休為記宋太平興國四年令蔣文懌歸其祠于頂山
GA035n0036_pb096a04║寺
GA035n0036_pb096a05║破山路縣尉陳于記曰自縣至破山有破山寺又
GA035n0036_pb096a06║至頂山有頂山寺其路隨山山皆沙石昔有興福僧
GA035n0036_pb096a07║自出衣鉢累甎甃之自縣北門至興福寺門止今頂
GA035n0036_pb096a08║山中峯菴主懷素自破山雙塔甃之以抵頂山又建
GA035n0036_pb097a01║雙石塔以鎮交衢成于元豐二年之季夏云
GA035n0036_pb097a02║宋中散大夫陸綰墓盧熊蘇州府志云在破山綰
GA035n0036_pb097a03║為江淮荊浙發運使卧疾真州官舍儀狀無故動摇
GA035n0036_pb097a04║尋卒歸葬山下人每夕聞訶導聲從墓門出紅燭夾
GA035n0036_pb097a05║道如赴燕集繇是樵蘇無敢窺積五十餘年乃已
GA035n0036_pb097a06║明中憲大夫顧玉柱墓顧公歷仕有聲績為嘉靖
GA035n0036_pb097a07║間名臣仕至山東副使墓在寺東今遷于墓門之東
GA035n0036_pb097a08║偏營墓時掘得吳越錢忠懿王所藏阿育王銅塔今
GA035n0036_pb098a01║尊藏寺中憨山大師清公瞻禮作記
GA035n0036_pb098a02║僧德清：吳越忠懿國王造銅阿育王舍利塔記
GA035n0036_pb098a03║昔世尊入滅茶毘得舍利八斛四斗分作三分天上
GA035n0036_pb098a04║人間龍宮各建塔供養爾時阿育王親受一分散閻
GA035n0036_pb098a05║浮提震旦國得一十九座明州阿育王塔乃其一也
GA035n0036_pb098a06║其式亦出自西域而舍利燦爛光明變現随人各見
GA035n0036_pb098a07║亦有不見者蓋因障有厚薄耳二千年後五代時吳
GA035n0036_pb098a08║越忠懿國王承先業敬事三寳如式造小銅塔八萬
GA035n0036_pb099a01║四千座埋藏國內名山世未有知者我
GA035n0036_pb099a02║明萬曆初常熟顧耿光造其父憲副一江公塋地中
GA035n0036_pb099a03║掘出一小銅塔高五寸許如阿育王塔式內刻款云
GA035n0036_pb099a04║吳越國王錢弘俶敬造八萬四千寳塔乙卯年記一
GA035n0036_pb099a05║十九字外四靣鏤釋迦徃因本行示相前則尸毘王
GA035n0036_pb099a06║割肉飼鷹救鴿後則慈力王割耳燃燈左則薩埵太
GA035n0036_pb099a07║子投厓飼虎右則月光王捐捨寳首文理密緻滲以
GA035n0036_pb099a08║金飾顧為太史錢公母舅因公為忠懿王之後遂以
GA035n0036_pb100a01║塔付之公得此自號聚沙居士志因也乃送興福蘭
GA035n0036_pb100a02║若供養予適東遊訪太史過洞聞上座覩其塔竒其
GA035n0036_pb100a03║事因記之曰佛以法界為身即草葉縷結皆成佛真
GA035n0036_pb100a04║體况托象者乎良以眾生迷本法身變為三毒成八
GA035n0036_pb100a05║萬四千煩惱佛以普光明智熏三毒為三德秘藏故
GA035n0036_pb100a06║變煩惱為八萬四千功德育王所造蓋表功德之數
GA035n0036_pb100a07║量也吳越王倣造銅塔如其數盡埋地中意表功德
GA035n0036_pb100a08║藏于眾生心地兾啟一塔則見一種功德即覩法界
GA035n0036_pb101a01║之全身如從一隙見無際空見可以色相眎之哉法
GA035n0036_pb101a02║身堅固歷刼不磨随縁應現太史此塔豈從因地示
GA035n0036_pb101a03║性空之一隙耶萬曆四十五年佛生日憨山沙門德
GA035n0036_pb101a04║清記
GA035n0036_pb101a05║鄧黻常熟縣志寺址脩廣自官路外山門皆僧業兵
GA035n0036_pb101a06║火後僧徒散去為人占而為墳比歲豪右據者不已
GA035n0036_pb101a07║地理家以為山以破敗稱不利葬地僧舍故得僅存
GA035n0036_pb101a08║縣令馮汝弼見而矜之特與蠲除寺基稅一石四斗
GA035n0036_pb102a01║升寺已廢訪勝者率喜至焉（續吳都文粹同）
GA035n0036_pb102a02║常熟縣破山興福寺志卷二畢