GA035n0036_pb103a01║常熟縣破山興福寺志卷三
GA035n0036_pb103a02║偈菴程嘉燧輯
GA035n0036_pb103a03║本朝以來重建本寺事蹟
GA035n0036_pb103a04║屠隆：重建破山寺碑
GA035n0036_pb103a05║破山寺者虞山名藍也山開一時則自倪牧捨宅寺
GA035n0036_pb103a06║名千古則繇常建哦詩詩之千古實維兩言山光恱
GA035n0036_pb103a07║鳥性潭影空人心建為禮佛而成詩余請以詩而論
GA035n0036_pb103a08║佛夫有山則有光有潭則有影有鳥則有性有人則
GA035n0036_pb104a01║有心譬之剎竿立表形在而影随山亦可以言影潭
GA035n0036_pb104a02║亦可以言光鳥亦可以言心人亦可以言性譬之帝
GA035n0036_pb104a03║網綴珠交光而涉入山不與鳥期鳥性自恱鳥不與
GA035n0036_pb104a04║山約山光自臨潭不因人設人心自空人不與潭謀
GA035n0036_pb104a05║潭影自印寂寂長松惠風來吹則泠然成韻冥冥大
GA035n0036_pb104a06║地孤月下炤則瞥爾生明靈鍾無識應蜀山而自鳴
GA035n0036_pb104a07║蕤鐵何知聞流徴而忽躍是知大佛靈通咸自眾生
GA035n0036_pb104a08║之機感如來極聖不度博地之無縁究之則竹下間
GA035n0036_pb105a01║關花前睍睆鳥性自恱豈須待恱于山光波平寒水
GA035n0036_pb105a02║雲盡太虛人心自空何必借空于潭影再究之則山
GA035n0036_pb105a03║本無光鳥亦無性摠之能所雙亡潭本無影人亦無
GA035n0036_pb105a04║心斯是根塵並脫再究之則山光即是佛光鳥性即
GA035n0036_pb105a05║是佛性悉表真如潭影無非佛影人心無非佛心盡
GA035n0036_pb105a06║歸般若是故語蕩相則一空一切空大火聚中秋毫
GA035n0036_pb105a07║不著語建立則一有一切有大紅罏內眾寳俱鎔未
GA035n0036_pb105a08║能證悟此两語或尚是凢夫聲詩默契道機即一詩
GA035n0036_pb106a01║亦何異如來妙偈吾聞此山有大和尚先後住大道
GA035n0036_pb106a02║塲或靈心偉智示遊戲而現通或宿德耆年精木义
GA035n0036_pb106a03║而弘範繡棟華榱寳相莊嚴金地煙廊霧館叢林盛
GA035n0036_pb106a04║甲神州滄桑眨眼殿堂塌彼秋風幻泡傷心金碧銷
GA035n0036_pb106a05║于寒雨佛性無形無形故無變滅佛廬有相有相故
GA035n0036_pb106a06║有消沈縁以時來事因人造高僧無著者遠從雲水
GA035n0036_pb106a07║之蹤覽名山而太息遂即榛蕪之地思古蹟而經營
GA035n0036_pb106a08║無言率物桃李之下成蹊至德感人枹皷之應如響
GA035n0036_pb107a01║善女人罄產倡縁幾似昔賢之捨宅諸檀信發心樂
GA035n0036_pb107a02║助一同長者之布金梵宇巍峩倐爾高騫雲表玉毫
GA035n0036_pb107a03║璀燦煥然光暎林端山光潭影亦增秀于徃時鳥性
GA035n0036_pb107a04║人心且振響于雅詠是如來式臨之日佛日中興之
GA035n0036_pb107a05║期也方殿宇仗縁而落成適道民采真而至止錢侍
GA035n0036_pb107a06║御汝瞻翁給諫兆隆及侍御子用章進士太學生錢
GA035n0036_pb107a07║君偁孝孫君子桑等率僧無著問記道民夫闡揚宗
GA035n0036_pb107a08║乗奉三寳者既願增白業品題名勝志千秋者又樂
GA035n0036_pb108a01║附青雲吾想刼火洞然定信此碑無恙萬暦三十二
GA035n0036_pb108a02║年閏九月朔東海屠隆譔京山李維柱書
GA035n0036_pb108a03║李維楨破山寺碑跋云海虞破山相傳白龍母葬此
GA035n0036_pb108a04║忽一夕雷雨移其棺改葬今白龍祠而山為之破因
GA035n0036_pb108a05║是得名建寺自倪牧捨宅始唐常建賦詩而名益顯
GA035n0036_pb108a06║年遠寺圮錢太史受之王母卞夫人罄其資繕之諸
GA035n0036_pb108a07║檀那從之名藍復還舊觀屠緯真儀部為之碑是時
GA035n0036_pb108a08║比丘為蜀無著再傳而其徒衡陽人孚如以錢太史
GA035n0036_pb109a01║受兹介福于其王母緯真先生言深悟道秘在簡栖
GA035n0036_pb109a02║頭陀上屬余弟本石書碑余因附數語志其始末如
GA035n0036_pb109a03║此
GA035n0036_pb109a04║瞿汝稷：重修興福寺唱導文
GA035n0036_pb109a05║破山興福寺邑人郴州牧倪德光捨宅以建于齊始
GA035n0036_pb109a06║名大慈入梁乃更今名其地谿澗縈紆巖巘環合多
GA035n0036_pb109a07║茂林修竹夏日為之滄凉曲磴窈窕四境蕭寂息心
GA035n0036_pb109a08║了義之侶於以捿止真勝區也當其盛時丹甍翠橑
GA035n0036_pb110a01║與霞霱爭麗珍木靈蘤炤曜金地歲禩悠漠悉▆就
GA035n0036_pb110a02║蕪廢苾蒭明昱謂予曰而知佛法之所以不振歟夫
GA035n0036_pb110a03║佛法之有毗尼若樹之有柢西竺諸祖靡不受具即
GA035n0036_pb110a04║曹溪傳衣黃梅後亦受羯磨于智光而悠悠之徒冈
GA035n0036_pb110a05║念靈鷲苦心屡囑影附丹霞掩耳之一端殊不知翱
GA035n0036_pb110a06║翔實際木义為春後之複裪鍼砭膏肓尸羅誠病時
GA035n0036_pb110a07║之藥上世之能翱翔實際者少應鍼砭膏肓者多且
GA035n0036_pb110a08║戒初無戒三千威儀何所拘牽持本無持八萬細行
GA035n0036_pb111a01║奚為纏繳若奉眾善而無善善之心蠲諸惡而無惡
GA035n0036_pb111a02║惡之想則苦心者固嘉拾級掩耳者有不同趨哉乃
GA035n0036_pb111a03║茲齷齪浮說無礙之宗未詣不淄之域偃蹇具縛指
GA035n0036_pb111a04║揮撥無則擅特之幽求為虛施闡提之無信為正悟
GA035n0036_pb111a05║是先蹶其靈根又何冀于法蔭故佛法為善世之聖
GA035n0036_pb111a06║師而毘尼為救時之首務此寺達公偁公稽之徃牒
GA035n0036_pb111a07║皆弘毘尼以垂範者也幸有淨信矢心再興願為唱
GA035n0036_pb111a08║導俾克蚤成庶幾鵞珠之英比肩慧門麋草之秀接
GA035n0036_pb112a01║武慈室雖有竊田衣之波旬且見伏于授華鬘之大
GA035n0036_pb112a02║士耀日域于重昬永雷音於無盡為功不亦偉歟於
GA035n0036_pb112a03║是予為踴躍讃嘆遂次第其語以告于介眾
GA035n0036_pb112a04║興福寺大殿寺蕪廢幾二百年古殿在寺之東偏
GA035n0036_pb112a05║頹垣敗壁像設崩墜其地皆為荊棘林矣僧徒募修
GA035n0036_pb112a06║未幾輙棄去無著禪師昱公自天池來誓葺茲宇披
GA035n0036_pb112a07║攘經營不舍晝夜萬曆二十九年經始大殿三十二
GA035n0036_pb112a08║年落成三世佛十八羅漢塑像皆備請大藏于南都
GA035n0036_pb113a01║會其徒以繙閱將建閣尊藏未果而卒興福今復為
GA035n0036_pb113a02║叢林昱公開山之力也
GA035n0036_pb113a03║四高僧殿在大殿之左萬曆四十四年治事僧海
GA035n0036_pb113a04║蓮募憲副錢公建
GA035n0036_pb113a05║懶融殿在大殿之右崇禎七年治事僧本善募憲
GA035n0036_pb113a06║副錢公建
GA035n0036_pb113a07║韋馱殿廊廡萬曆三十八年鉢菴法師捐衣鉢資
GA035n0036_pb113a08║建
GA035n0036_pb114a01║四天王殿在山門內萬曆四十七年海蓮募侍郎
GA035n0036_pb114a02║錢公領眾建
GA035n0036_pb114a03║地藏殿在天王殿東崇禎十一年治事僧契德募
GA035n0036_pb114a04║錢公子孫愛建
GA035n0036_pb114a05║凖提殿在天王殿西崇禎十六年契德募太學陸
GA035n0036_pb114a06║廷祉建
GA035n0036_pb114a07║雲會堂在韋馱殿左側崇禎十二年契德募善信
GA035n0036_pb114a08║鮑應鴻建
GA035n0036_pb115a01║東西客寮東寮萬曆三十八年鉢菴弟子六空募
GA035n0036_pb115a02║建西寮崇禎八年僧契銘募建
GA035n0036_pb115a03║觀音殿在大殿東北鐵鑄大士像相傳是宋朝物
GA035n0036_pb115a04║崇禎八年契銘募太學嚴杓建殿之廻廊契德募建
GA035n0036_pb115a05║觀堂在觀音殿左側崇禎十五年契德募善信高
GA035n0036_pb115a06║雲舉建
GA035n0036_pb115a07║方丈在大殿之後萬曆二十六年無著禪師建
GA035n0036_pb115a08║齋堂
GA035n0036_pb116a01║　庫房
GA035n0036_pb116a02║　香積厨
GA035n0036_pb116a03║　茶寮俱契德募建
GA035n0036_pb116a04║三門崇禎十六年契德募孫公子藩建
GA035n0036_pb116a05║龍澗橋在三門之東崇禎十五年契德募孫孝廉
GA035n0036_pb116a06║魯建
GA035n0036_pb116a07║東房在寺界之東空心潭觀音殿基址皆在焉房
GA035n0036_pb116a08║之僧貧不能守崇禎八年侍郎錢公祭酒許公太學
GA035n0036_pb117a01║嚴公等贖歸于寺殿東新闢松岡山地又若干畝
GA035n0036_pb117a02║西房在寺界之西有應付僧若干人堂之額曰曉
GA035n0036_pb117a03║雲傍破龍澗竹樹峭蒨可觀
GA035n0036_pb117a04║興福寺外三門
GA035n0036_pb117a05║茶菴並去寺六百步崇禎十三年契德募祭酒許
GA035n0036_pb117a06║公建
GA035n0036_pb117a07║日居菴在三門內崇禎十五年寺僧恒思建
GA035n0036_pb117a08║高林菴在三門內萬曆間僧法雨建
GA035n0036_pb118a01║團瓢在空心潭上游僧了幻建
GA035n0036_pb118a02║高僧墓去寺二百步向入于民家萬曆某年僧如
GA035n0036_pb118a03║子募侍郎錢公贖歸于寺仍建四塔
GA035n0036_pb118a04║菜園在寺之西凡三畆寺之舊址入于民家萬曆
GA035n0036_pb118a05║某年施主贈侍郎景行錢公捐貲贖歸本寺又五畆
GA035n0036_pb118a06║在四十五都經字號興福莊
GA035n0036_pb118a07║山場若干畝在寺之前後左右嚮入民家天啟某
GA035n0036_pb118a08║年等贖歸于寺
GA035n0036_pb119a01║僧田六百餘畝
GA035n0036_pb119a02║四十五都四五啚興福莊經書亦達等號田二百餘畝
GA035n0036_pb119a03║十四都五啚秉鑑貢勸等號田一百十二畝
GA035n0036_pb119a04║四十四都三十三啚練村圩移自等號田五十畝
GA035n0036_pb119a05║四十三都溪叚圩元亨等號田五十畝
GA035n0036_pb119a06║二十九都六啚微字號田二十畝
GA035n0036_pb119a07║二十七都十三啚姚菴圩造字號田八畝
GA035n0036_pb119a08║三十都　　啚歷園等號田四十五畝
GA035n0036_pb120a01║二十一都　　啚慈隱等號田四十四畝
GA035n0036_pb120a02║常熟縣破山興福寺志卷三畢