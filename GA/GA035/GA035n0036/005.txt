GA035n0036_pb127a01║常熟縣破山興福寺志卷五
GA035n0036_pb127a02║康熈三十二年癸酉上元日，吳郡司馬李繼勳：重修
GA035n0036_pb127a03║大雄殿募疏
GA035n0036_pb127a04║破山之興福寺繇於蕭梁即常少府建後院題詩處
GA035n0036_pb127a05║也古有遺蹟而今無其人以處之則廢而不傳秀州
GA035n0036_pb127a06║雪鑑和上功行真實來修祖庭大暢宗風斯其人矣
GA035n0036_pb127a07║予蒞官後於諸山皆無所嚮獨尊重和上道德和上
GA035n0036_pb127a08║亦以予為可語而無所隱焉先是殿庭中棟為蠧所
GA035n0036_pb128a01║𩞾諸佛寳幢處危堕間又四宇頺剥和尚謂非宰官
GA035n0036_pb128a02║力不可屬予為首倡予曰噫佛家以象教化行震旦
GA035n0036_pb128a03║蕋宮紺宇幾遍山陬海澨間矣今之人猶多剏精益
GA035n0036_pb128a04║莊嚴螺髻鏤檀竦棨徒為酒肉漢所居而忍此丈六
GA035n0036_pb128a05║金身岌岌不保其於功德之軒輊抑何昧耶且觀少
GA035n0036_pb128a06║府詩曲徑禪房之句窈然秀絕而今之齋鐘講樹遙
GA035n0036_pb128a07║出於蒼翠窅藹間則深幽之蹟儼然在也山光潭影
GA035n0036_pb128a08║心與物契有獨悟之趣今和上鳶飛魚躍月到風来
GA035n0036_pb129a01║之旨徧浹人心何殊遠公蓮社寧止一少府之獨悟獨
GA035n0036_pb129a02║樂乎哉乃任其棟傾佛危至于名剎就圮古蹟湮淪
GA035n0036_pb129a03║匪惟負和上繼徃開來之意其撫澄漪而見道遡嘉
GA035n0036_pb129a04║景以流連者將邈焉矣興廢之感能不動於心乎予
GA035n0036_pb129a05║馬曹薄俸媿乎全力願有位與邦人士均致力焉事
GA035n0036_pb129a06║佛也延古蹟也徜徉歗歌自樂而及乎人使後之視
GA035n0036_pb129a07║今亦▆夫今之致美乎少府也若夫由因得果更有
GA035n0036_pb129a08║種福無漏之論予不多贅云
GA035n0036_pb130a01║重脩興福大雄殿記異
GA035n0036_pb130a02║上元攝山人馬贄記
GA035n0036_pb130a03║破山之興福寺為齊梁舊剎其大殿復搆於明萬暦
GA035n0036_pb130a04║間中極之下寳相巍然初縁棟材失選不百年而蠧
GA035n0036_pb130a05║而桁櫨栱榱之朽者多矣時秀州雪鑑禪師重興祖
GA035n0036_pb130a06║庭慮珠幢戴危甫欲易之會郡副三韓李公菉園來
GA035n0036_pb130a07║董海防欽服禪師道德遂為首倡適各邑大夫咸集
GA035n0036_pb130a08║琴川得共勷焉于是庀材鳩工於康熈甲戌九月之
GA035n0036_pb131a01║三日先令圬者數十輩升極而去其甃除其瓴甋廻
GA035n0036_pb131a02║翔運旋于上者累日若無事也繼令梓人又數十輩
GA035n0036_pb131a03║踞其棟拔其榱桷錐鑿雨施往來如織一木橫亘載
GA035n0036_pb131a04║億萬鈞而恣之震凌又若無事者意其外或蠧蝕而
GA035n0036_pb131a05║中好尚如故焉迨棧木既具以繘絡棟群工甫脫趾
GA035n0036_pb131a06║升棧則渹然有聲及垂絡而下如刅中截而十圍之
GA035n0036_pb131a07║材膚不踰寸其中盡屬腐屑皆如泥滓觀者環堵相頋
GA035n0036_pb131a08║竦息不知向之載億萬鈞而無危墮使寳華安然又
GA035n0036_pb132a01║復任群力措施訖無所虞而於一彈指頃忽作異響
GA035n0036_pb132a02║截然中摧不可思議如此是時讃佛之聲歡如雷動
GA035n0036_pb132a03║非禪師玅圎功行深心塵剎郡侯之精誠有以感之
GA035n0036_pb132a04║曷克臻此哉用是檀信景徔多所輸𦔳而殿廡三門
GA035n0036_pb132a05║眾寮庫𢈔皆山湧翬飛悉具瞻駭六朝選佛之塲復
GA035n0036_pb132a06║輪奐改觀矣記異近于語神九日上樑之辰天清地
GA035n0036_pb132a07║寧祥雲覆宇佛光照耀于丹陛間有百鳥翔舞之瑞
GA035n0036_pb132a08║皆不特書【圖】