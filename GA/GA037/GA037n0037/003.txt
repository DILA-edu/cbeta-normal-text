GA037n0037_p0421a01║金山龍游禪寺志畧
GA037n0037_p0421a02║金壇綏菴居士蔣超較正
GA037n0037_p0421a03║嗣祖比丘鐵舟行海修輯
GA037n0037_p0421a04║楚潭叅學門人超智編次
GA037n0037_p0421a05║選詩（小引）
GA037n0037_p0421a06║余自髫稚時即觸發己躬下事遂擲詩書不求世
GA037n0037_p0421a07║榮不親世味孳孳扣己朝夕叅承以此即為最上
GA037n0037_p0421a08║乘也輒杖笠徧叅諸方尊宿逮至透露雖機思脫
GA037n0037_p0421a09║落照用縱橫苦不知詩書惟動止面墻而已輒生
GA037n0037_p0421a10║驚悸脫或有把茅葢頭將何以助發機宜耶遂勉
GA037n0037_p0422a01║強批閱諸子詩集始知詩中亦有最上乘也矧見
GA037n0037_p0422a02║名公巨卿文藻佳製深有愧赧凡見吟咏必有格
GA037n0037_p0422a03║式必不失其本旨故集金山詩惟不失本旨者集
GA037n0037_p0422a04║之至於騷人韻士樂情山水與兹山面目不相干
GA037n0037_p0422a05║涉即明珠聯璧亦不敢多錄惟唐宋元明國朝
GA037n0037_p0422a06║雖時代分明而名位先後參差不及次序惟識者
GA037n0037_p0422a07║鑒之至於近代諸名賢新詠未及徵錄者虛左以
GA037n0037_p0422a08║俟
GA037n0037_p0422a09║金山唐張祜
GA037n0037_p0422a10║一宿金山寺　微茫水國分僧歸夜船月　龍出曉堂雲
GA037n0037_p0423a01║樹影中流見　鐘聲兩岸聞因悲在城市　終日醉醺醺
GA037n0037_p0423a02║送僧歸金山寺許渾
GA037n0037_p0423a03║老歸江上寺　不忘舊師恩駐錫逢山色　停盃見浪痕
GA037n0037_p0423a04║秋江吞楚驛　曉月上荊門為訪題詩處　莓苔幾字存
GA037n0037_p0423a05║金山寺杜荀鶴
GA037n0037_p0423a06║僧愛無塵地　江心島上居接船山影瘦　登陸路頭疎
GA037n0037_p0423a07║載土春栽樹　抛生日放魚入雲蕭帝寺　畢竟欲何如
GA037n0037_p0423a08║孫魴
GA037n0037_p0423a09║萬古波心寺　金山名日新天多剩得月　地少不生塵
GA037n0037_p0423a10║過櫓妨僧定　驚湍濺佛身誰言張處士　題後更無人
GA037n0037_p0424a01║李翱
GA037n0037_p0424a02║山載江心寺　魚龍是四隣樓臺懸倒影　鐘磬隔囂塵
GA037n0037_p0424a03║石室堪容膝　雲堂可憇身我來登眺處　能有幾閒人
GA037n0037_p0424a04║韓埀
GA037n0037_p0424a05║金山一峰秀　岌然殊眾山盤根大江底　撑影浮雲間
GA037n0037_p0424a06║雷霆常聞作　風雨時往還象外縣清景　千載長躋攀
GA037n0037_p0424a07║馬戴
GA037n0037_p0424a08║金陵江色裏　蟬急向秋分回首橫孤島　歸僧渡水雲
GA037n0037_p0424a09║夕陽依岸盡　清磬隔潮聞遙想禪林下　鑪香帶月焚
GA037n0037_p0424a10║徐道暉
GA037n0037_p0425a01║兩寺今為一　僧多外國人流來天際水　截斷世間塵
GA037n0037_p0425a02║鴉宿腥林徑　龍歸繞墖輪却宜成片石　曾坐謝心身
GA037n0037_p0425a03║許棠
GA037n0037_p0425a04║四面波濤匝　中流日月隣上窮如出世　下瞰忽驚神
GA037n0037_p0425a05║剎礙長空鳥　船通上國人禪房皆叠翠　風掃永無塵
GA037n0037_p0425a06║憶萬歲樓望金山李紳
GA037n0037_p0425a07║樓高雉堞千師壘　峰拔驚波萬壑攢山絕地維消虎
GA037n0037_p0425a08║踞　水浮天險尚龍盤蜃噓雲拱飛江島　鼇噴仙巖隔
GA037n0037_p0425a09║海瀾長對碧波臨古渡　幾經風月與悲歡
GA037n0037_p0425a10║宿金山寺劉滄
GA037n0037_p0426a01║一點青山翠色危　雲巖不掩與星期海門烟樹潮歸
GA037n0037_p0426a02║後　江面山樓月照時獨鶴唳空秋露下　高僧入定夜
GA037n0037_p0426a03║猿知蕭疎水木清鐘梵　灝氣寒光動石池
GA037n0037_p0426a04║金山（七言絕）竇庠
GA037n0037_p0426a05║一點青螺碧浪中　全依水府與天通晴江萬里雲飛
GA037n0037_p0426a06║盡　鼇背參差日氣紅
GA037n0037_p0426a07║題金山僧房羅隱
GA037n0037_p0426a08║根盤蛟蜃路藤蘿　四面無人輟棹過得似吾師始惆
GA037n0037_p0426a09║悵　眼前終日有風波
GA037n0037_p0426a10║金山寺石堂（七言絕句）唐李羣玉
GA037n0037_p0427a01║白波四面照樓臺　日夜潮聲遶寺回千葉紅蓮高會
GA037n0037_p0427a02║處　幾曾龍女獻珠來
GA037n0037_p0427a03║望金山寺鮑溶
GA037n0037_p0427a04║一朵蓬萊在世間　梵王宮闕翠雲閒近南秋水更清
GA037n0037_p0427a05║淺　聞道遊人未忍還
GA037n0037_p0427a06║
GA037n0037_p0427a07║
GA037n0037_p0427a08║
GA037n0037_p0427a09║
GA037n0037_p0427a10║
GA037n0037_p0428a01║
GA037n0037_p0428a02║
GA037n0037_p0428a03║
GA037n0037_p0428a04║
GA037n0037_p0428a05║
GA037n0037_p0428a06║
GA037n0037_p0428a07║
GA037n0037_p0428a08║
GA037n0037_p0428a09║
GA037n0037_p0428a10║
GA037n0037_p0429a01║贈寶覺禪師（并序五言古）宋王安石
GA037n0037_p0429a02║予始與寶覺，相識于京師，因與俱東後，以翰
GA037n0037_p0429a03║林學士召，宿金山一夕，今復見之。聞化城閣
GA037n0037_p0429a04║甚壯麗，可登眺，思往遊焉，故賦是詩。
GA037n0037_p0429a05║大師京國舊　興趣江湖迥往與惠詢輩　一宿金山頂
GA037n0037_p0429a06║懷哉若留戀　王事有朝請別來能幾時　浮念劇含梗
GA037n0037_p0429a07║今朝忽相見　眸子青烱烱夜闌接軟語　令人發深省
GA037n0037_p0429a08║化城出天半　遠色有諸嶺向前對汀洲　猶思理烟艇
GA037n0037_p0429a09║前人
GA037n0037_p0429a10║招提憑高岡　四面斷行旅勝地猶在險　浮梁褭相拄
GA037n0037_p0430a01║大江當我前　颭灎翠綃舞通流與厨會　甘美勝牛乳
GA037n0037_p0430a02║叩欄出黿鼉　幽姿可時覩夜深殿突兀　太微凝帝宇
GA037n0037_p0430a03║壁立兩崖對　迢迢隔雲雨天多賸得月　月落聞津鼓
GA037n0037_p0430a04║狂風一何喧　大舶弄雙艣顛沉在須臾　我自檝迎汝
GA037n0037_p0430a05║始知像教力　但度無所苦憶昨狼狽初　只見石與土
GA037n0037_p0430a06║榮華一朝盡　土梗空俯僂人事隨轉燭　蒼茫竟誰主
GA037n0037_p0430a07║咄嗟檀施開　繡楹盤萬礎高閣切星辰　新秋照牛女
GA037n0037_p0430a08║湯休起我病　轉上青天去攝身凌蒼霞　同凭朱欄語
GA037n0037_p0430a09║我歌爾其聆　幽憤得一吐誰言張處士　雄筆映千古
GA037n0037_p0430a10║送金山鄉僧（歸蜀開堂）蘇軾
GA037n0037_p0431a01║撞鐘浮玉山　迎我三千指眾中聞謦欬　未語知鄉里
GA037n0037_p0431a02║我非個中人　何以默識子振衣忽歸去　隻影千江裏
GA037n0037_p0431a03║涪江與中泠　共此一味水氷盤薦琥珀　何似糖霜美
GA037n0037_p0431a04║暇日侍法曹叔父遊得往字朱熹
GA037n0037_p0431a05║長江西委輸　匯澤東滉漾中川屹孤嶼　佛屋寄幽賞
GA037n0037_p0431a06║我來此何日　秋氣欲蕭爽共載得高儔　良辰豈孤往
GA037n0037_p0431a07║酒酣清笑發　浪湧初月上叠鼓喚歸艎　奇跡真俯仰
GA037n0037_p0431a08║遊金山寺作曾鞏
GA037n0037_p0431a09║候潮動鳴艣　出沒縱方舟舉箔見兹山　巋然峙中流
GA037n0037_p0431a10║朱堂出烟霧　縹緲若瀛洲十年入夢想　一日恣尋遊
GA037n0037_p0432a01║屣履上層閣　披襟當九秋地勢已瀟灑　風飇更颼颼
GA037n0037_p0432a02║遠挹蜀浪來　旁臨滄海浮壺觴對京口　笑語落揚州
GA037n0037_p0432a03║久聞神龍伏　况覩鷙鳥投行緣石徑盡　却倚巖房幽
GA037n0037_p0432a04║頗諧雲林思　頓豁塵土憂昏鐘滿江路　歸榜尚夷猶
GA037n0037_p0432a05║（自揚子渡，以兩小舟夾引所乘舟，故云方舟。）
GA037n0037_p0432a06║鮮于侁
GA037n0037_p0432a07║蓬萊三神山　橫絕巨鰲背鰲傾海水動　一峰失所在
GA037n0037_p0432a08║飛來大江心　䃲礴幾千載化為金仙居　龍象錯朱貝
GA037n0037_p0432a09║夙昔愛山水　江湖不易㤀君前或剖竹　匏繫古維揚
GA037n0037_p0432a10║隱然絕勝地　旦旦遙相望不憶二君子　招携一葦航
GA037n0037_p0433a01║高攀躡雲梯　濶視皦溟漲潮來隱天地　萬里捲白浪
GA037n0037_p0433a02║波清霄漢淨　澄澈迷下上更深月正中　山影杳無象
GA037n0037_p0433a03║蛟鼉四面穴　形勢三洲壯融結既難窮　丹青殊莫狀
GA037n0037_p0433a04║蘇侯韻高遠　邵子雅趍尚奇觀極無邊　幽尋端未放
GA037n0037_p0433a05║浮生閱流水　清晨造方丈畢景趣言歸　侵星搖兩漿
GA037n0037_p0433a06║陳子高
GA037n0037_p0433a07║縹緲浮巨浸　空漾倒諸天林棲十方僧　門泊萬里船
GA037n0037_p0433a08║四圍極壯麗　一鉢餘芳鮮頗疑龍宮逈　時有人世喧
GA037n0037_p0433a09║大江東流去　天濶象緯旋群動驟起滅　獨餘此山巔
GA037n0037_p0433a10║蓬萊若可到　補陀亦現前二家忽聚訟　委曲信所傳
GA037n0037_p0434a01║徑滑繚幽步　窗虛寄空眠老僧將無問　但咏山中篇
GA037n0037_p0434a02║化城閣集句王安石
GA037n0037_p0434a03║層宮憑風逈　兩岸聞鐘聲鑿翠開戶牗　構雲有高營
GA037n0037_p0434a04║化城若化出　仰攀日月行俛視大江奔　茫茫與天平
GA037n0037_p0434a05║大江盤嵌根　囬波自成浪却畧羅翠屏　秀色各異狀
GA037n0037_p0434a06║楞伽海中山　杳出霄漢上中有不死庭　天龍盡回向
GA037n0037_p0434a07║惜我不得往　側坐渺難望登兹翻百憂　意欲鏟疊嶂
GA037n0037_p0434a08║忽憶年少時　孤嶼坐題詩空懷焉能果　唯有故人知
GA037n0037_p0434a09║寄佛印禪師妙高臺詩蘇軾
GA037n0037_p0434a10║我欲乘飛車　東訪赤松子蓬萊不可到　弱水三萬里
GA037n0037_p0435a01║不如金山去　清風半帆耳中有妙高臺　雲峰自孤起
GA037n0037_p0435a02║仰觀初無路　誰信平如砥臺中老比丘　碧眼照窗几
GA037n0037_p0435a03║巉巉玉為骨　凛凛霜入齒機鋒不可觸　千偈如翻水
GA037n0037_p0435a04║何須尋德雲　即此比丘是長生未暇學　請學長不死
GA037n0037_p0435a05║金山寺蘇轍
GA037n0037_p0435a06║揚州望金山　隱隱大如幘朅來長江上　孤高三千尺
GA037n0037_p0435a07║僧居厭山小　四面貼蒼石虛樓三百間　正壓江潮白
GA037n0037_p0435a08║清風斂霽霧　曉日曜金碧直侵魚龍居　似有鬼神役
GA037n0037_p0435a09║我行有程度　欲去空自惜風吹渡江水　山僧方午食
GA037n0037_p0435a10║波瀾洗我心　笋蕨飽我腹平生足遊衍　壯觀此云極
GA037n0037_p0436a01║鐵甕本誰安　海門復誰植東南遞隱見　遙與此山匹
GA037n0037_p0436a02║兹遊幾不遂　深愧幕府客歸時日已暮　正值江月黑
GA037n0037_p0436a03║顧視天水并　坐恐星斗濕使君何時罷　登覽不可失
GA037n0037_p0436a04║蘇子美
GA037n0037_p0436a05║孤峰湧滄江　突兀臺殿積驚波四面起　日夜走霹靂
GA037n0037_p0436a06║陰壑畜風雲　陽崖產金碧離披萬年樹　根抱太古石
GA037n0037_p0436a07║修廊轉峻閣　窈窕壓山脊寶像浮海來　珠瓔冷光滴
GA037n0037_p0436a08║扣闌見黿鼉　揚首意自得偃蹇互出沒　日此飽餘食
GA037n0037_p0436a09║又有翠羽禽　群飛喜賓客口銜紺蒂花　近我若相識
GA037n0037_p0436a10║開軒心曠絕　上下無異色氣象特清壯　所覽輒快適
GA037n0037_p0437a01║余心本高灑　誤為塵土隔不知人間世　有此物外跡
GA037n0037_p0437a02║落日將發舟　低回空自惜
GA037n0037_p0437a03║秦觀
GA037n0037_p0437a04║江流會楊子　洶洶東南騖海門劃前開　金山屹中據
GA037n0037_p0437a05║鼓鐘食萬指　金鑊棲千柱夜庭遊月波　曉顧搏山霧
GA037n0037_p0437a06║天清猿鶴哀　風暗魚龍怒雲物橫今古　波濤閱晨暮
GA037n0037_p0437a07║三州氣色來　上下端倪露偉哉元氣間　此勝知誰聚
GA037n0037_p0437a08║念昔琴瑟廬　登臨輒忘去汲新試月團　飯素羹魁芋
GA037n0037_p0437a09║妙興入芳藤　真境在芒屐別來星暑換　寤寐經從處
GA037n0037_p0437a10║忽蒙珠璧投　了與雲巒遇幽光烱肝肺　爽氣森庭戶
GA037n0037_p0438a01║區中多滯念　方外饒奇趣寄語山阿人　泠然復復御
GA037n0037_p0438a02║遊金山分得微字史良臣
GA037n0037_p0438a03║長江古天壍　浩浩無津涯金鰲屹中流　白晝烟霧埀
GA037n0037_p0438a04║大船聲號嘈　開蓬若星馳繫纜石壁側　天風吹我衣
GA037n0037_p0438a05║攀蘿陟幽險　四顧心神怡東觀浴赤日　光動扶桑枝
GA037n0037_p0438a06║西拱蓬萊宮　銀潢抱神畿上有五色雲　萬狀爭獻奇
GA037n0037_p0438a07║吳楚隔南北　間氣裂坤維壯哉形勝地　恍若青琉璃
GA037n0037_p0438a08║晚登妙高臺　飛步縱所之其巔宿牛斗　其下蟠蛟螭
GA037n0037_p0438a09║臨流不敢唾　轉愳神物疑蕭爽給孤園　祗樹森陸離
GA037n0037_p0438a10║臺殿雨花外　突兀摩穹倪浮屠歷浩劫　千年今若兹
GA037n0037_p0439a01║涓涓楊枝兩　灑向青蓮池洪鐘吐崇岫　大荒西日微
GA037n0037_p0439a02║再拂古碑碣　試讀前賢詩長歌歸去來　清絕和者稀
GA037n0037_p0439a03║金山（七言古）蘇軾
GA037n0037_p0439a04║魏王大瓠無人識　種成何翅實五石不辭破作兩大
GA037n0037_p0439a05║樽　只憂水淺江湖窄我才廓落無所用　虛名驚世終
GA037n0037_p0439a06║何益東方先生好自譽　伯夷子路并為一杜陵布衣
GA037n0037_p0439a07║老且愚　信口自比契與稷暮年欲學柳下惠　嗜好酸
GA037n0037_p0439a08║醎不相入金山也是不覊入　蚤歲聞名晚相得我醉
GA037n0037_p0439a09║而嬉欲仙去　傍人笑倒山謂實問我此生何所歸　笑
GA037n0037_p0439a10║指浮休百年宅蒜山幸有閑田地　招此無家一房客
GA037n0037_p0440a01║金山王珪
GA037n0037_p0440a02║江流滾滾抱山回　曠古不易牢根荄一峰但見貼雲
GA037n0037_p0440a03║起　仰觀俯視森樓臺吳淮此景端第一　金碧一片中
GA037n0037_p0440a04║天開清詩妙畫遠持寄　使我東望心悠哉隋苑吳宮
GA037n0037_p0440a05║已寂寞　茆峰蒜嶺空崔巍大風吹江晝翻雪　驚濤捲
GA037n0037_p0440a06║浪晴轟雷吾徒何為自驚絆　驅馬六月走黃埃厚恩
GA037n0037_p0440a07║寵祿無禆補　青山白雲歸去來
GA037n0037_p0440a08║郭祥正
GA037n0037_p0440a09║金山杳在滄溟中　雪崖氷柱浮仙宮乾坤扶持自今
GA037n0037_p0440a10║古　日月彷彿躔西東我泛靈槎出塵世　搜索異境窺
GA037n0037_p0441a01║神工一朝登臨重太息　四時想像何其雄捲簾夜月
GA037n0037_p0441a02║掛北斗　大鯨駕浪吹長空舟摧岸斷豈足數　往往霹
GA037n0037_p0441a03║靂鎚蛟龍寒蟾八月蕩瑤海　秋光上下磨青銅鳥飛
GA037n0037_p0441a04║不盡莫天碧　漁歌忽斷蘆花風蓬萊久聞未成往　壯
GA037n0037_p0441a05║觀絕致遙應同潮生潮落夜還曉　物與數會誰能窮
GA037n0037_p0441a06║百年形影浪自苦　便欲此地安微躬白雲南來入我
GA037n0037_p0441a07║望　又起歸興隨征鴻
GA037n0037_p0441a08║潘景良
GA037n0037_p0441a09║嵌岩穹窿　屹立乎江中崩湍下瞰不見底　巨石崛出
GA037n0037_p0441a10║高摩空混沌破來到今幾萬歲　雄奇秀麗胡為乎此
GA037n0037_p0442a01║山兮獨鍾長江西來一萬里　當空削出金芙蓉上有
GA037n0037_p0442a02║金仙居　下有馮夷宮寶坊櫛比列霄漢　塔影倒置驚
GA037n0037_p0442a03║魚龍有時洪鐘咽烟響　潮音屬和驅群龍鳥飛竟力
GA037n0037_p0442a04║不得到　我嘗挐舟一抵其雲峰攝衣步樓閣　矯首觀
GA037n0037_p0442a05║無窮齊州九點落眼底　岷峨西望滄溟濛忽聞長風
GA037n0037_p0442a06║破巨浪　芥蒂一洗平生胸山僧喜殊常　握手何從容
GA037n0037_p0442a07║盃擎陸羽水　茶泛玉川風鶴菴散仙　恒齋老翁　把臂
GA037n0037_p0442a08║大笑聲融融天風吹袂欲輕舉　白雲縹緲將何從不
GA037n0037_p0442a09║知海外之三山　群仙之樂與此將異而或同迄今別
GA037n0037_p0442a10║去五六載　我舟又復來掀蓬山靈偃蹇我踞傲　塵懷
GA037n0037_p0443a01║汨沒不得追前踪風帆一笑金山過　山頭日落飛冥鴻
GA037n0037_p0443a02║楊萬里
GA037n0037_p0443a03║金山未到時　羨渠奄有萬里之長江金山既到了　長
GA037n0037_p0443a04║江不見只見千步廊老夫平生不耐事　點檢風光難
GA037n0037_p0443a05║可意老僧覺我見睫睂　引入妙高臺上嬉不知老僧
GA037n0037_p0443a06║有妙手　捲舒江山在懷袖挂上西窗萬丈間　長江浮在爐
GA037n0037_p0443a07║烟端長江南邊千萬山　一時飛入兩眼寒最愛簷前
GA037n0037_p0443a08║絕奇處　江心巉然景純墓僧言道許乃浪傅　龍宮特
GA037n0037_p0443a09║書珠貝篇初云謝靈運愛山如愛命　掇取天台鴈宕
GA037n0037_p0443a10║恠石頭　疊作假山立中流又云王逸少草聖入神妙
GA037n0037_p0444a01║　天賜琉璃筆格玉硯屏　仍將大江作陶泓老夫聞二
GA037n0037_p0444a02║說　沉吟未能决長年抵死催上船　徘徊欲去空茫然
GA037n0037_p0444a03║宿金山秦觀
GA037n0037_p0444a04║山南山北江水流　半空金碧隨雲浮我來仍值風日
GA037n0037_p0444a05║好　十月未寒如晚秋山僧引客尋蒼翠　歷盡參差到
GA037n0037_p0444a06║平地萬里風來拂骨清　却憶人間如夢寐夜深無風
GA037n0037_p0444a07║月入扉　相對老人如槁枝流水與天爭入海　共笑此
GA037n0037_p0444a08║心誰得知下山却向中泠望　翻憶當時在屏障老母
GA037n0037_p0444a09║思兒且欲歸　囬首雲峰已天上
GA037n0037_p0444a10║遊金山蘇軾
GA037n0037_p0445a01║我家江水初發源　宦遊直送江入海聞道潮頭十丈
GA037n0037_p0445a02║高　天寒尚有沙痕在中泠南畔石磐陀　古來出沒隨
GA037n0037_p0445a03║濤波試登絕頂望鄉國　江南江北青山多羈愁畏晚
GA037n0037_p0445a04║尋歸楫　山僧苦留看落日微風萬頃靴文細　斷靈半
GA037n0037_p0445a05║空魚尾赤是時江月初生魄　二更月落天深黑江心
GA037n0037_p0445a06║似有炬火明　飛焰照山棲鳥驚悵望歸卧心莫識　非
GA037n0037_p0445a07║鬼非人竟何物江山如此不歸山　江神見怪驚我頑
GA037n0037_p0445a08║我謝江神豈得已　有田不歸如江水（是夜所見如此）
GA037n0037_p0445a09║曉登金山楊廷秀
GA037n0037_p0445a10║金山東　金山西　金山排霄南斗齊天將三江五湖水
GA037n0037_p0446a01║　併作一江字楊子來從九天上　瀉入九地底遇嶽嶽
GA037n0037_p0446a02║立摧　逢石石立碎乾坤氣力聚此江　一波打來誰敢
GA037n0037_p0446a03║當金山一何強　上流獨立江中央一塵不隨海風舞
GA037n0037_p0446a04║　一礫不隨海潮去四旁無蒂下無根　浮雲躍出江心
GA037n0037_p0446a05║住金銀宮闕起峰頭　搥鼓撞鐘聞九州詩人踏雪來
GA037n0037_p0446a06║清游　天風吹儂上瓊樓不為浮玉飲玉舟　大江端的
GA037n0037_p0446a07║替人羞　金山端的替人愁
GA037n0037_p0446a08║次梁必大金焦行費震
GA037n0037_p0446a09║太倉一米梁魏中　梵王坐處如天宮硨磲瑪瑙珊瑚
GA037n0037_p0446a10║重　護法更有諸天龍醍醐浮香甘露濃　我欲問訊當
GA037n0037_p0447a01║何從惟有一席西津風　快哉八九雲夢胸海門直指
GA037n0037_p0447a02║扶桑東　金鰲兩角爭豪雄蒜山房客送墨綜　妙高千
GA037n0037_p0447a03║偈佛印同衲衣玉帶知何在　至今詩句撐蒼穹江山
GA037n0037_p0447a04║如畫人往已　雲霾浪打寺復寺華陽真逸曾至止　鶴
GA037n0037_p0447a05║銘筆法蘭亭似老綸敗壁扶不起　沙戶初蠶修竹裏
GA037n0037_p0447a06║處士蝸牛空舊址　畱得名山作焦字年來俗事怕到
GA037n0037_p0447a07║耳　神尻氣輿隨所至從渠烏兔走如矢　白雲之鄉吾
GA037n0037_p0447a08║故里桑榆斥鷃安識此　大鵬逍遙問莊子
GA037n0037_p0447a09║金山蘇轍
GA037n0037_p0447a10║長江欲盡濶無邊　金山當中惟一石潮平風靜日浮
GA037n0037_p0448a01║空　縹緲樓臺轉金碧瓜洲初見石頭城　城下波瀾與
GA037n0037_p0448a02║海平中流轉舵疑無岸　泊舟未定僧先迎山中岑寂
GA037n0037_p0448a03║恐未足　復將江水繞山麓四無隣家群動息　鐘聲鏗
GA037n0037_p0448a04║鍠答山谷烏鳶力薄墮中路　惟有胡鷹石上宿誰知
GA037n0037_p0448a05║江海多行舟　遊人上下集巖幽老僧心定身不定　送
GA037n0037_p0448a06║往迎來何時竟潮來未厭夜未歸　愛山如此如公稀
GA037n0037_p0448a07║不待遊人盡歸去　恐公未識山中趣
GA037n0037_p0448a08║遊金山程卓
GA037n0037_p0448a09║楊子長江天際來　中流有山何壯哉深根盤礴千萬
GA037n0037_p0448a10║丈　寸土不受雙崔嵬金山屹據上流險　四面佛屋相
GA037n0037_p0449a01║環回來帆去漿別艫舳　住僧過客煩追陪排空傑閣
GA037n0037_p0449a02║揖滄海　海山亂點浮纖埃龍潭列聳石峰巧　獨立野
GA037n0037_p0449a03║鶴慵毰毸堂頭回首指遺像　坡翁印老留青煤其人
GA037n0037_p0449a04║已去詩尚在　倡酬風月相徘徊再三瞻我二山去　縹
GA037n0037_p0449a05║緲又入雲濤堆焦山一望二十里　舟師駕櫓如奔雷
GA037n0037_p0449a06║行行滉蕩呼吸頃　繫纜埆犖登山隈山中僧少竹木
GA037n0037_p0449a07║古　瘦根迸石穿莓苔幽姿野態隨步出　勝處往往多
GA037n0037_p0449a08║樓臺洪厓路轉尋瘞鶴　幾年浪打風雨摧遺銘破碎
GA037n0037_p0449a09║石剝落　摩挲細讀心眸開同行韻遠心未盡　飛仙亭
GA037n0037_p0449a10║上傾樽罍酒酣我為發前絕　底須方外求蓬萊
GA037n0037_p0450a01║登金山唐文若
GA037n0037_p0450a02║江流出岷蜀　萬折東南傾兹山若巨舫　勢欲扼滄溟
GA037n0037_p0450a03║天高象教尊　海岳朝百靈雲水渺四極　下上涵日星
GA037n0037_p0450a04║朱甍倚霄漢　倒影魚龍驚重游十年舊　掛席鷗鳥輕
GA037n0037_p0450a05║維揚魏公幕　回首劍戟明行都望北固　鐵甕高崢嶸
GA037n0037_p0450a06║孤舟繫烟月　六尺僧窗橫印師支遠儔　靜對如風鈴
GA037n0037_p0450a07║曠懷憐此翁　得法世慮平塵勞霜鬂秃　風月氷壺清
GA037n0037_p0450a08║乞詩寫崖壁　指月雙浮萍
GA037n0037_p0450a09║金山行次梁必大韻金遁初
GA037n0037_p0450a10║江春淮水通吳中　深有萬丈天吳宮珠樓貝闕知幾
GA037n0037_p0451a01║重　魚首人面赤如龍紫雲赫奕青霞濃　天帝下降百
GA037n0037_p0451a02║神從鮫鯨無端怒生風　勅移三山填其胸日纏月緯
GA037n0037_p0451a03║分西東　戴鰲方知策強雄馬塵轍跡絕遊蹤　仙境真
GA037n0037_p0451a04║與蓬萊同千濤萬浪插兩峰　乞然對拱摩層穹金山
GA037n0037_p0451a05║蜿蜒勢未已焦山縈廻藏古寺大覺仙所廬聖止　人
GA037n0037_p0451a06║間畫圖那得似鏡銅摩青鳥飛起　浮屠倒影澄波裏
GA037n0037_p0451a07║六朝陵闕存故址　百戰功名數行字相去清風半帆
GA037n0037_p0451a08║耳　此身未遊心已至君詩到手破的矢　我詩刻劃慚
GA037n0037_p0451a09║下里三分之句豈辨此　舉杯一酹問蘇子
GA037n0037_p0451a10║次前韻張道元
GA037n0037_p0452a01║二山砥柱江流中　下有水府之幽宮巨靈設此天險
GA037n0037_p0452a02║重　怒濤欲起兩伏龍山光對面山淡濃　朝暮雲起相
GA037n0037_p0452a03║過從鐘聲兩樣飄江風　撞驚大夢醒塵胸海門茫茫
GA037n0037_p0452a04║直其東　江山第一麗且雄六朝形勝留遺蹤　天荒地
GA037n0037_p0452a05║老代不同登臨此地閱幾翁　公獨硬詰盤高穹長江
GA037n0037_p0452a06║滔滔去不已　千古名山占蕭寺白髮印公心水止　嗟
GA037n0037_p0452a07║予勞生竟何似人間平地風波起　誰能釣舟烟波裏
GA037n0037_p0452a08║千年門限鐵臺址　不如流芳向文字州縣之職徒勞
GA037n0037_p0452a09║耳　丈夫封矦待時至以道事人直如矢　豈但絃歌化
GA037n0037_p0452a10║州里人兮山兮有如此　我願學者梁夫子
GA037n0037_p0453a01║登金山（五言律）
GA037n0037_p0453a02║范仲淹
GA037n0037_p0453a03║空半簇樓臺　紅塵安在哉山分江色破　潮帶海聲來
GA037n0037_p0453a04║烟景諸隣斷　天光四望開疑師得仙去　白日上蓬萊
GA037n0037_p0453a05║梅聖俞
GA037n0037_p0453a06║吳客獨來後　楚橈歸夕曛山形無地接　寺界與波分
GA037n0037_p0453a07║巢鶻寧窺物　馴鷗自作群老僧忘歲月　坐石看江雲
GA037n0037_p0453a08║韓持國
GA037n0037_p0453a09║寶塔中流起　香園此布金鴿棲秋殿冷　龍伏夜潭深
GA037n0037_p0453a10║水鳥銜生食　江黿聽梵音上方聊縱目　天幕杳陰森
GA037n0037_p0454a01║熊茂叔
GA037n0037_p0454a02║注海銀成壑　浮空玉作堆鼇翻三島出　鷲駕一峰來
GA037n0037_p0454a03║塔影波搖動　鐘聲潮拍回猶嗟禪伯老　虛入妙高臺
GA037n0037_p0454a04║李燾
GA037n0037_p0454a05║金山何處好　四顧不相連窗逈前無地　波澄下有天
GA037n0037_p0454a06║堂留三楚客　門泊五湖船暝色關詩思　江籠兩岸烟
GA037n0037_p0454a07║楊時
GA037n0037_p0454a08║環望荊吳坼　清江日夜流飛騰潮汐浪　漂泊利名舟
GA037n0037_p0454a09║山湧鼇翻出　樓虛蜃氣浮僧窗千古意　出沒看輕鷗
GA037n0037_p0454a10║張栻
GA037n0037_p0455a01║萬頃洪濤裏　巍然閱古今雲烟三島接　花木四時深
GA037n0037_p0455a02║亂石維舟住　西風倚檻吟朝宗知不斷　凄切此時心
GA037n0037_p0455a03║戴復古
GA037n0037_p0455a04║水湧孤峰出　濤聲日夜聞重巖戍鐵屋　雙墖礙行雲
GA037n0037_p0455a05║天地八窗見　江淮兩岸分登臨多感慨　北鴈又成群
GA037n0037_p0455a06║何千里
GA037n0037_p0455a07║上妙空王殿　諸天不敢窺雲霞捧兠率　日月遶須彌
GA037n0037_p0455a08║八柱當如許　三山定自奇波瀾吞巨海　正要十分詩
GA037n0037_p0455a09║劉儀鳳
GA037n0037_p0455a10║奇特開山老　江心一味禪眾流將到海　萬頃忽擎拳
GA037n0037_p0456a01║絕境宜衰病　歸途憇靜便故巢心未死　又上逆風船
GA037n0037_p0456a02║金山（七言律）歐陽修
GA037n0037_p0456a03║地接龍宮漲浪賖　鷲峰岑絕插雲斜巖披宿霧三竿
GA037n0037_p0456a04║日　路引迷人四照花海國鹽牙爭起榻　河童施鉢但
GA037n0037_p0456a05║驚沙春蘿攀倚難成去　山谷疎鐘落暮霞
GA037n0037_p0456a06║金山懷古黃庭堅
GA037n0037_p0456a07║星霣高岡勢若浮　上擎青殿寶香樓裴公託跡開神
GA037n0037_p0456a08║秘　真廟頒名紀夢遊東際雲航來越國　北邊烟樹認
GA037n0037_p0456a09║揚州笑看郭璞墳前水　激石淘沙幾日休
GA037n0037_p0456a10║題金山蘇紳
GA037n0037_p0457a01║九派分流湧化城　登臨潛覺骨毛清僧依玉鑑光中
GA037n0037_p0457a02║住　人踏金鰲背上行鐘阜雲開春雨霽　海門雷吼夜
GA037n0037_p0457a03║潮生因思絕頂高秋夜　四面銀濤浸月明
GA037n0037_p0457a04║金山夕望楊蟠
GA037n0037_p0457a05║世上蓬萊第幾洲　長雲漠漠鳥飛愁海山亂點當軒
GA037n0037_p0457a06║出　江水中分遶檻流天遠樓臺橫北固　夜深燈火見
GA037n0037_p0457a07║楊州回船却望金陵月　獨倚牙旗坐浪頭
GA037n0037_p0457a08║與荊公會宿王安國
GA037n0037_p0457a09║寺壓蒼崖勢欲傾　歡然西度為誰興雲隨草樹縈群
GA037n0037_p0457a10║岫　江浸樓臺點萬燈坐久不知身寂寞　夢回猶覺氣
GA037n0037_p0458a01║軒騰思君城郭塵埃滿　相逐尋閒亦未能
GA037n0037_p0458a02║會宿次平甫韻寄親友王安石
GA037n0037_p0458a03║天末海雲橫北固　烟中沙岸似西興已無船舫猶聞
GA037n0037_p0458a04║笛　遠有樓臺只見燈山月入松金破碎　江風吹水雪
GA037n0037_p0458a05║崩騰飄然欲作乘槎計　一到扶桑恨未能
GA037n0037_p0458a06║別寶覺圓通二禪師蘇軾
GA037n0037_p0458a07║沐罷巾冠快晚凉　睡餘齒頰帶茶香艤舟北岸何時
GA037n0037_p0458a08║渡　晞髮東軒未肻忙康濟此身殊有道　醫治外物本
GA037n0037_p0458a09║無方風流二老長還往　顧我歸期尚渺茫
GA037n0037_p0458a10║登金山晁公武
GA037n0037_p0459a01║東遊尋勝即登臨　浮玉知名冠古今萬壑波濤喧海
GA037n0037_p0459a02║口　千年巖岫據江心兩蓬烟棹征帆遠　曉磬昏鐘佛
GA037n0037_p0459a03║屋深詩客分畱風景在　憑君為發一長吟
GA037n0037_p0459a04║遊金山曾鞏
GA037n0037_p0459a05║城外岧嶤鷲嶺宮　駕虛排險出青紅林光巧轉滄波
GA037n0037_p0459a06║上　海色遙涵白日東夜靜神龍聽呪食　秋凉蒼鶻起
GA037n0037_p0459a07║搏風連荊控蜀長江水　盡在回廊顧盻中
GA037n0037_p0459a08║金山述懷宋賢
GA037n0037_p0459a09║水湧樓臺寺裏山　魚龍聽法石溪禪飯香京口三千
GA037n0037_p0459a10║眾　茶好江心第一泉古墓衣冠傳晉代　斷碑文字見
GA037n0037_p0460a01║唐年幾回楚尾吳頭夢　長在金鰲勝槩邊
GA037n0037_p0460a02║金山翁逢龍
GA037n0037_p0460a03║波濤湧處浮雙墖　墖影高低樹影邊山下雖無歸寺
GA037n0037_p0460a04║路　門前却有過淮船石峰隔水難尋水　井脉通泉易
GA037n0037_p0460a05║得泉聞說老龍歸洞口　幾番驚起定僧禪
GA037n0037_p0460a06║趙葵
GA037n0037_p0460a07║紫金千仞鬱崔嵬　四面驚濤捲雪堆屹立中流天柱
GA037n0037_p0460a08║壯　高標雙闕海門開江流今古幾分合　日月東西自
GA037n0037_p0460a09║往來一覽眾山皆培塿　不知身世是蓬萊
GA037n0037_p0460a10║王安石
GA037n0037_p0461a01║數重樓枕層層石　四壁窗開面面風忽見鳥飛平地
GA037n0037_p0461a02║上　始驚身在半空中插雲金碧虹千丈　倚漢嶒嶸玉
GA037n0037_p0461a03║一峰想得高秋涼月夜　分明人世蕊珠宮
GA037n0037_p0461a04║同大覺遊金山寄介甫兄王安國
GA037n0037_p0461a05║憶同支遁宿嶔崟　不負平生壯觀心北固山連三楚
GA037n0037_p0461a06║盡　中泠水入九江深紛紛落月搖空影　杳杳歸舟送
GA037n0037_p0461a07║梵音東去何時來蠟屐　天邊爽氣夢相尋
GA037n0037_p0461a08║李士元
GA037n0037_p0461a09║滄江水底湧金根　千古崔嵬勢獨尊雙墖層臺飛壯
GA037n0037_p0461a10║觀　全吳平楚入雄吞天開兠率在人境　神駕金鰲控
GA037n0037_p0462a01║海門倦客欲歸歸不得　時登絕頂望中原
GA037n0037_p0462a02║王逢原
GA037n0037_p0462a03║萬頃清江浸碧山　乾坤都向此中𡩖樓臺影落魚龍
GA037n0037_p0462a04║駭　鐘磬聲浮水石寒日暮海門飛白鳥　潮回𤓰步見
GA037n0037_p0462a05║黃灘常時戶外風波惡　秪為高僧靜處看
GA037n0037_p0462a06║蔡天啟
GA037n0037_p0462a07║曾訪山中支道林　厭聞鐘鼓日欽欽百川赴海通三
GA037n0037_p0462a08║島　萬籟逢秋共一音折戟戰痕誰與弔　浮杯足跡杳
GA037n0037_p0462a09║難尋魚峰梵唄隨曹植　試聽雲間鸞鳳吟
GA037n0037_p0462a10║余去金山五年而復至次舊詩韻贈
GA037n0037_p0463a01║寶覺禪師蘇軾
GA037n0037_p0463a02║誰能斗酒博西凉　但看齋厨法豉香舊事真成一夢
GA037n0037_p0463a03║過　高談為洗五年忙清風偶與山阿曲　明月聊隨屋
GA037n0037_p0463a04║角方稽首願師憐久客　直將歸路指茫茫
GA037n0037_p0463a05║毛澤民
GA037n0037_p0463a06║莫把他山比一同　紫金光彩孰磨礲樓臺影壓浮天
GA037n0037_p0463a07║月　鐘磬聲隨過岸風知有神龍潛洞壑　初疑海市變
GA037n0037_p0463a08║青紅蓬萊此境應相類　我欲南徐覔画工
GA037n0037_p0463a09║平甫遊金山見寄次韻王安石
GA037n0037_p0463a10║漳南開寺好叢林　慧劍何年出水心獨往便應諸漏
GA037n0037_p0464a01║盡　相逢未免故情深檻窺山鳥有真意　窗聽海潮非
GA037n0037_p0464a02║世音一笑上方人事外　不知衰境兩侵尋
GA037n0037_p0464a03║登金山黃庭堅
GA037n0037_p0464a04║落星開士深結屋　龍閣老人來賦詩小雨藏山客坐
GA037n0037_p0464a05║久　長江接天帆到遲燕寢清香與世隔　畫圖絕妙無
GA037n0037_p0464a06║人知蜂房各自開戶牗　處處煮茶藤一枝
GA037n0037_p0464a07║金山吳日
GA037n0037_p0464a08║我泛靈槎天漢來　清風吹到妙高臺一拳石上須彌
GA037n0037_p0464a09║見　萬象珠中金碧堆烏兎東西催晝夜　魚龍掀舞響
GA037n0037_p0464a10║風雷瓣香端拜東坡像　喜見紗籠無點埃
GA037n0037_p0465a01║登金山陳孚
GA037n0037_p0465a02║萬頃天光俯可吞　壺中別有一乾坤雲移墖影橫江
GA037n0037_p0465a03║口　風送鐘聲過海門僧榻夜隨蛟室湧　佛燈秋隔蜃
GA037n0037_p0465a04║樓昏年年只有中泠水　不受人間一點塵
GA037n0037_p0465a05║遊金山唐桂芳
GA037n0037_p0465a06║我正無心懶似雲　那堪奔走汗緇塵飛花岸柳偏留
GA037n0037_p0465a07║客　吹浪江豚忽拜人玉帶暫抛煩轉語　楞伽曾寫悟
GA037n0037_p0465a08║前身異時好說金山寺　小小漁舟喚渡頻
GA037n0037_p0465a09║馮海粟
GA037n0037_p0465a10║雙塔嵯峨聳碧空　爛銀堆湧紫金峰江流吳楚三千
GA037n0037_p0466a01║里　山壓蓬萊第一宮雲外樓臺迷鳥雀　水邊鐘鼓振
GA037n0037_p0466a02║蛟龍問僧何處波濤險　郭璞墳前浪打風
GA037n0037_p0466a03║申屠䮐
GA037n0037_p0466a04║層層紺宇聳崔巍　脚底洪濤激怒雷墖影暗搖坤軸
GA037n0037_p0466a05║動　鐘聲晴擊海門開僧臨水府洞中出　人泛仙槎海
GA037n0037_p0466a06║上來六鑿塵根俱洗盡　不知身在妙高臺
GA037n0037_p0466a07║黃晉卿
GA037n0037_p0466a08║偶為清遊宿梵宮　凌晨試上最高峰水翻雪色寒猶
GA037n0037_p0466a09║落　雲掩丹光遠更重舊有一僧能跨虎　近聞三洞盡
GA037n0037_p0466a10║藏龍下方車馬應難到　烟際唯聽日暮鐘
GA037n0037_p0467a01║吞海亭張翥
GA037n0037_p0467a02║危亭突兀戴鼇頭　俯視滄溟一勺浮龍伯衣冠藏下
GA037n0037_p0467a03║府　梵王宮殿起中流扶桑夜色三山日　灔澦江聲萬
GA037n0037_p0467a04║里秋者我惜無吞海句　但磨崖石記曾遊
GA037n0037_p0467a05║寄即休禪師危素
GA037n0037_p0467a06║八十了公如古佛　禪心久矣會真如飯供南海浮來
GA037n0037_p0467a07║鉢　經鈔西天譯後書持呪降龍秋雨歇　焚香迎客晚
GA037n0037_p0467a08║潮初此生終擬依蓮社　猶苦塵緣未破除
GA037n0037_p0467a09║俞希魯
GA037n0037_p0467a10║雪崖氷柱出氛埃　掛席登臨每厭囬兩塔撐空鼇極
GA037n0037_p0468a01║壯　千楹捲露蜃樓開無風但見驚濤沸　盡日如聞驟
GA037n0037_p0468a02║雨來欲訪開山裴祖蹟　荒凉古洞翳蒿萊
GA037n0037_p0468a03║送長溪禪師還金山前人
GA037n0037_p0468a04║阿師召到金鑾殿　喜動龍顏坐賜茶三宿觀堂談般
GA037n0037_p0468a05║若　九重春色上袈裟波濤險處龍藏鉢　鴻鴈來時月
GA037n0037_p0468a06║印沙歸到江心舊禪榻　妙高臺上望京華
GA037n0037_p0468a07║金山（五言絕）陳篁墩
GA037n0037_p0468a08║樓閣中天起　波濤四面降崔嵬千尺影　終古鎮長江
GA037n0037_p0468a09║善財石
GA037n0037_p0468a10║何物瑤琨石　龍宮夜不函由來江岸側　天造補陀巖
GA037n0037_p0469a01║題金山（七言絕句）宋孝宗
GA037n0037_p0469a02║崒然天立鎮中流　雄跨東南百二州武士每登須破
GA037n0037_p0469a03║膽　毋勞平地戰貔貅
GA037n0037_p0469a04║題金山寺王安石
GA037n0037_p0469a05║北檝南檣泊四陲　共憐金碧爛參差孤根萬丈滄溟
GA037n0037_p0469a06║底　除卻蛟龍世不知
GA037n0037_p0469a07║其二
GA037n0037_p0469a08║波瀾蕩沃乾坤大　氣象包藏水石閒秪有此中宜曠
GA037n0037_p0469a09║望　誰令天作海門山
GA037n0037_p0469a10║其三
GA037n0037_p0470a01║天日蒼茫海氣湥　一船西去此登臨丹樓碧閣皆時
GA037n0037_p0470a02║事　只有江山古到今
GA037n0037_p0470a03║金山晚眺秦觀
GA037n0037_p0470a04║西津江口月初弦　水氣昏昏上接天清渚白沙茫不
GA037n0037_p0470a05║辨　只應燈火是漁船
GA037n0037_p0470a06║登金山李石
GA037n0037_p0470a07║紺殿浮渠十丈華　黃金布地梵王家只應白足行天
GA037n0037_p0470a08║上　免使塵埃污紫霞
GA037n0037_p0470a09║其二
GA037n0037_p0470a10║樓觀驚飛水府開　海龍扶出妙高臺潮音震動龍歡
GA037n0037_p0471a01║喜　子母西川萬里來
GA037n0037_p0471a02║登金山楊大年
GA037n0037_p0471a03║白浪掀空無盡時　孫魴張祜此何之興來獨上盤金
GA037n0037_p0471a04║頂　萬里清風快我吹
GA037n0037_p0471a05║金山王元之
GA037n0037_p0471a06║波心樓殿拂雲霓　吟繞詩脾日欲西張祜孫魴靈魄
GA037n0037_p0471a07║在　也知相笑不畱題
GA037n0037_p0471a08║次韻荅寶覺禪師蘇軾
GA037n0037_p0471a09║𦬆鞋竹杖布行纏　遮莫千山更萬山從來無脚不解
GA037n0037_p0471a10║滑　誰信石頭行路難
GA037n0037_p0472a01║解玉帶鎮山門
GA037n0037_p0472a02║病骨難堪玉帶圍　鈍根仍落箭鋒機欲教乞食歌姬
GA037n0037_p0472a03║院　故與雲山舊衲衣
GA037n0037_p0472a04║其二
GA037n0037_p0472a05║此帶閱人如傳舍　傳流到我亦悠哉錦袍錯落真相
GA037n0037_p0472a06║稱　乞與佯狂老萬回
GA037n0037_p0472a07║金山夢中作
GA037n0037_p0472a08║江東賈客木綿裘　會散金山月滿樓夜半潮來風又
GA037n0037_p0472a09║急　臥吹簫管到揚州
GA037n0037_p0472a10║將遊金山寄元禪師蘇轍
GA037n0037_p0473a01║麤砂施佛佛欣受　怪石供僧僧不嫌空手遠來還要
GA037n0037_p0473a02║否　更無一物可增添
GA037n0037_p0473a03║元禪師見訪畱坐具而去戲作一絕調之
GA037n0037_p0473a04║石霜舊奪裴休笏　坐具只今君自畱畱放書房還會
GA037n0037_p0473a05║否　受降曾不費戈矛
GA037n0037_p0473a06║金山書懷晁補之
GA037n0037_p0473a07║山名浮玉一峰立　波接海門千頃開我欲此中成小
GA037n0037_p0473a08║隱　莫教山脚有船來
GA037n0037_p0473a09║夜登金山沈括
GA037n0037_p0473a10║樓臺兩岸水相連　江北江南鏡裏天蘆管玉簫齊送
GA037n0037_p0474a01║夜　一聲飛斷月如烟
GA037n0037_p0474a02║金山晚眺米芾
GA037n0037_p0474a03║插雲樓殿壓滄溟　笑語風生袢暑清誰為决雲開皎
GA037n0037_p0474a04║月　練飛雪捲看潮生
GA037n0037_p0474a05║贈金山寺僧蔡襄
GA037n0037_p0474a06║畫梁詩板暗流塵　水石魚龍萬句新誰識高僧最湥
GA037n0037_p0474a07║意　慈航長濟過江人
GA037n0037_p0474a08║贈金山石牛上人趙葵
GA037n0037_p0474a09║萬里江山萬里天　疎鐘半夜落漁船老來卻羨禪關
GA037n0037_p0474a10║客　一枕江聲抱月眠
GA037n0037_p0475a01║金山元俞希魯
GA037n0037_p0475a02║突兀浮金出浪花　江淮一覽浩無涯誰依玉鑑光中
GA037n0037_p0475a03║住　知是法成禪老家
GA037n0037_p0475a04║晚過金山虞集
GA037n0037_p0475a05║雲連山樹樹連村　數筆元輝水墨痕吟苦不知身入
GA037n0037_p0475a06║畫　更添白鳥破烟昏
GA037n0037_p0475a07║金山遺山
GA037n0037_p0475a08║攢青疉翠幾何般　玉鏡修睂十二環常著一峰烟雨
GA037n0037_p0475a09║裏　苦才多思是金山
GA037n0037_p0475a10║浮玉山趙孟頫
GA037n0037_p0476a01║玉湖流水清且閒　中有浮玉之名山千帆過盡暮天
GA037n0037_p0476a02║碧　惟見白雲時往還
GA037n0037_p0476a03║題金山陳元輿
GA037n0037_p0476a04║千尋寶閣涵秋色　四面魚龍聽梵音應是江神好禪
GA037n0037_p0476a05║理　故移兠率在波心
GA037n0037_p0476a06║宿金山薩都剌
GA037n0037_p0476a07║遠人夜宿金山寺　坐對畫圖如夢中剪燭題詩雲氣
GA037n0037_p0476a08║重　不知身已在龍宮
GA037n0037_p0477a01║金山龍游禪寺志畧
GA037n0037_p0477a02║金壇綏菴居士蔣超較正
GA037n0037_p0477a03║嗣祖比丘鐵舟行海修輯
GA037n0037_p0477a04║楚潭叅學門人超智編次
GA037n0037_p0477a05║宿金山聽潮軒（五言古）明儲巏
GA037n0037_p0477a06║朝遊歡未極　暮憇還自營上方鐘磬落　虛室冷然清
GA037n0037_p0477a07║起視夜何共　片月東南生青山如攺顏　隱隱攢高城
GA037n0037_p0477a08║蛟龍寒尚蟄　波浪誰與爭乃知群動息　夕景寒空明
GA037n0037_p0477a09║歘爾紫霞想　緬懷滄洲情篝燈閉石閣　細聽江濤聲
GA037n0037_p0477a10║遊金山羅崇岳
GA037n0037_p0478a01║舊聞金山名　偶訪金山寺印公遠相迎　踏徧黃金地
GA037n0037_p0478a02║山靈知我來　春風扇和氣雲帆地中行　銀盤湧螺髻
GA037n0037_p0478a03║試汲中泠泉　一掬嘗真味灑然滌我懷　逈隔人間世
GA037n0037_p0478a04║愧無玉帶留　重結印公契一笑登舟去　鐘聲隔江涘
GA037n0037_p0478a05║登金山黃元功
GA037n0037_p0478a06║寺傍虛空搆　山從元化分佛光霑浩渺　潮響帶聲聞
GA037n0037_p0478a07║清嘯驚靈壍　高躋想莫雲江寒秋氣早　楓葉月如新
GA037n0037_p0478a08║天壍分南北　帆檣日夜行其峰應歷劫　此水未揚塵
GA037n0037_p0478a09║灝氣通真宰　浮漚悟幻身一花五葉後　誰是渡江人
GA037n0037_p0478a10║遊金山王士性
GA037n0037_p0479a01║金山一拳石　杳然天宇涵朱甍連萬瓦　梵宇俯澄湍
GA037n0037_p0479a02║海月開夕霽　天風散朝嵐長江咫尺地　天輿隔東南
GA037n0037_p0479a03║水府淼莫測　[馬*百*百]頷誰許探若為拾金人　驟至啟石函
GA037n0037_p0479a04║卜築嵌空竇　猶然坐瞿曇回首挹浮圖　貝葉聲喃喃
GA037n0037_p0479a05║真境不再得　何時早投簪回光坐水觀　彌勒好同龕
GA037n0037_p0479a06║遊金山湛若水
GA037n0037_p0479a07║世道程途永　艱危憂思長涉江問京口　駐節金山陽
GA037n0037_p0479a08║群公半知舊　相逢喜欲狂登高濯長纓　浩蕩閱湖江
GA037n0037_p0479a09║舉首望五雲　悄然思帝鄉心期久不至　竚立以徜徉
GA037n0037_p0479a10║題妙空岩盛祥
GA037n0037_p0480a01║斯岩同地闢　萬古尚完堅窈曲幽而深　寥廓虛以玄
GA037n0037_p0480a02║上連兠率境　下引中泠泉祥芝毓幽竇　佳木蔭華巔
GA037n0037_p0480a03║海曙出雲霞　日暮生嵐烟有時風雨暝　一如混沌先
GA037n0037_p0480a04║天日倐開霽　軒豁猶洞天幽棲方外士　靜隱雲中仙
GA037n0037_p0480a05║說法琅風生　人定明月懸岩影倒寒碧　心境俱湛然
GA037n0037_p0480a06║妙趣誰能識　聰師獨悟傳何時謝事歸　結屋隣岩前
GA037n0037_p0480a07║金山俞則全
GA037n0037_p0480a08║漫遊天姥客　特上留雲臺雲冷山將暝　路危僧未來
GA037n0037_p0480a09║巖空歸鳥集　汐暗江風急起舞香袖單　欲歌綵琴澁
GA037n0037_p0480a10║徘徊不成飲　惆悵還群立回首望江南　江南雲漢濕
GA037n0037_p0481a01║贈野閒上人馬一龍
GA037n0037_p0481a02║山林異臺閣　勳業同草菅天地一逆旅　日月如轉環
GA037n0037_p0481a03║此身寄塵土　誰能百歲顏逸于性之外　備歷辛與艱
GA037n0037_p0481a04║安得大師分　一日山中慳幽居非厦屋　草舍餘一間
GA037n0037_p0481a05║世事付水流　白雲晝常關遊神入碧落　定歸玄鶴還
GA037n0037_p0481a06║虛窗夜生白　一念空宇寰邇來悟圓覺　閒者閑更閒
GA037n0037_p0481a07║遊金山華雲
GA037n0037_p0481a08║點皷越京口　揚帆行中流對面金芙蓉　可望不可求
GA037n0037_p0481a09║臨淵興彌生　太息雙浮漚幸遘輕舟廻　飄飄愜兹遊
GA037n0037_p0481a10║飛磴恣蠟屐　玄風極高丘觀妙矌六合　囂塵逈遭周
GA037n0037_p0482a01║江寒柳花黃　石落黿鼉愁何處謫仙人　遙傷白鷺洲
GA037n0037_p0482a02║他時據孤抱　卧聽江楓秋
GA037n0037_p0482a03║月夜泊舟金山寺鄒之麟
GA037n0037_p0482a04║繫舟以山繫　閒眠有孤詣水盡天為涯　影謝月無蒂
GA037n0037_p0482a05║將此窮俯仰　於何置身世夜半鐘聲來　畫然前後際
GA037n0037_p0482a06║登金山（七言古）林俊
GA037n0037_p0482a07║孟凟海門江所滙　幾道桑田信東海風饕浪雪日嚙
GA037n0037_p0482a08║之　滅沒青山一拳在龍遊古寺開頭陀　僧船載景橫
GA037n0037_p0482a09║夕波就食黿鼉冷不起　巴蜀雪水潮來多是日長風
GA037n0037_p0482a10║送孤楫　鳥外吳峰半含日岸影遙連島樹深　暝暉斜
GA037n0037_p0483a01║映山門赤東方月遲日初魄　路滑石頭行昏黑春星
GA037n0037_p0483a02║布野搖空明　出沒水恠神魂驚無生妙語憑誰識　眼
GA037n0037_p0483a03║裏贅疣皆長物白雲作伴同宿山　曉猿夜鶴驚癡頑
GA037n0037_p0483a04║達曙聽濤意未已　歸吸中泠一瓢水
GA037n0037_p0483a05║再登金山沈周
GA037n0037_p0483a06║金鰲嶪嶪高當江　西覽鳳皇東渤海薄游已快老夫
GA037n0037_p0483a07║眼　身今去山心故在當時戲筆貌陂陀　蒼玉拳然蘸
GA037n0037_p0483a08║碧波東堂不意掣敏手　我正鄙陋他人多補忘尚憶
GA037n0037_p0483a09║笑有諾　塵土懸忙徒曠目今年吉老遣孫來　喋喋致
GA037n0037_p0483a10║勤書一尺空心何苦存既亡　譬自白鬚求返黑賢孫
GA037n0037_p0484a01║顧謂我累明　具意涉文辭可驚江山須公記賞識　非
GA037n0037_p0484a02║為吾徒錮留物若教歸袖無此山　不蒙收錄山耻頑
GA037n0037_p0484a03║我起磨墨興不已　欲注中泠充硯水
GA037n0037_p0484a04║聽潮軒張寧
GA037n0037_p0484a05║海門蕩蕩天風來　雲潮千里如山摧空雷隱地雨將
GA037n0037_p0484a06║作　萬皷齊伐車喧豗初疑群蠅爭振翼　忽若洪罏沃
GA037n0037_p0484a07║湯液風廻籟歇如漸遠　兵馬蕭蕭走勍敵年去年來
GA037n0037_p0484a08║似有期　春秋長落幾人思天涯共道初來懼　夢裏空
GA037n0037_p0484a09║驚夜語時海濱老禪得幽趣　禪居正近潮來處山空
GA037n0037_p0484a10║木落境無人　地逈天高歲云暮塵緣斷絕雙耳清　天
GA037n0037_p0485a01║機自動非人聲上方鐘梵隨風散　下界樓臺孤月明
GA037n0037_p0485a02║風微月朗眾將定　將定猶聞心轉靜來非有為去無
GA037n0037_p0485a03║情　留連世韻何須聽見說空軒百事無　音聲色相盡
GA037n0037_p0485a04║成虛禪家自有西來話　莫向中州說六如
GA037n0037_p0485a05║贈別味上人還金山顏福
GA037n0037_p0485a06║金山遙望一拳小　亂石巑岏出江表佛宮梵剎倚雲
GA037n0037_p0485a07║霄　似此奇蹟天下少個中還有中泠泉　碧波倒影連
GA037n0037_p0485a08║青天一脉淵洪不可測　人言內有蛟龍眠喜有高僧
GA037n0037_p0485a09║號義之　能醫能寫亦能詩愛此泉香味偏美　啜來肻
GA037n0037_p0485a10║令旁人覗江南鉅儒沈石田　作詩寫畫如通仙卷中
GA037n0037_p0486a01║寫出味泉僧　持杯獨坐心悠然錢公本是龍頭客　蚤
GA037n0037_p0486a02║向金門曾射策生平大手愛題詩　雲烟滿卷光赫赫
GA037n0037_p0486a03║我亦歸來林下叟　潦倒無能空白首揮毫寫就味泉
GA037n0037_p0486a04║篇　汝水橋頭酌別酒
GA037n0037_p0486a05║長江行李東陽
GA037n0037_p0486a06║長江西來是何年　奔流直下岷山巔長風一萬里　吹
GA037n0037_p0486a07║破鴻濛天天開地闢萬物茁　五岳四瀆皆森然帝遣
GA037n0037_p0486a08║長江作南瀆　直與天地相周旋是時共工怒觸天柱
GA037n0037_p0486a09║折　遂使后土東南偏女媧補天不補地　山崩谷鏬漏
GA037n0037_p0486a10║百川有崇之叟狂而顛　坐看萬國赤子淪深淵帝赫
GA037n0037_p0487a01║怒　罰乃罪神禹來　乘四載驅大章　走竪亥黃龍夾舟
GA037n0037_p0487a02║穩不驚　直送馳波到東海朝離巴峽暮洞庭　九派却
GA037n0037_p0487a03║轉潯陽城縈紆南徐萬餘里　更萬餘里通蓬瀛君不
GA037n0037_p0487a04║見黃河之水天上下　其大如股空縱橫長游清濟出
GA037n0037_p0487a05║中境　曷敢南向爭權衡千流萬派瑣瑣不足數　雖有
GA037n0037_p0487a06║吐納無虧盈下亘厚地　上摩高穹日月出沒　蛟龍所
GA037n0037_p0487a07║宮奇形異態　不可以物象　但見變化無終窮或如重
GA037n0037_p0487a08║胎抱混沌　或如灝氣開穹窿或如織女拖素練　或如
GA037n0037_p0487a09║天馬馳風𩦲或如空山怒號飽後虎　巨壑下飲渴死
GA037n0037_p0487a10║虹或如軒轅鑄九鼎　大冶鼓動洪罏風或如夸父逐
GA037n0037_p0488a01║三足　曳杖狂走無西東或如甲兵宵馳　聚嘯滿山谷
GA037n0037_p0488a02║或如神鬼晝露　萬象出入虛無中吁嗟乎長江　胡為
GA037n0037_p0488a03║若兹雄　人不識　無乃造化之奇功天開九州　十有二
GA037n0037_p0488a04║山南北並峙　江流其間堯舜都冀方　三苗尚為頑魏
GA037n0037_p0488a05║帝倚天嘆　征吳但空還吁嗟乎長江　其險不可攀古
GA037n0037_p0488a06║來英雄必南騖　我祖開基自江渡古來建國惟中原
GA037n0037_p0488a07║　我宗坐制東南藩始知天險不足恃　惟有聖德可以
GA037n0037_p0488a08║通乾坤長江來　自西極　包人寰　環帝宅我來何為　為
GA037n0037_p0488a09║觀國泛吳濤　航楚澤笑張騫　悲祖逖壯神功　歌聖德
GA037n0037_p0488a10║聖德浩蕩如江波　千秋萬歲同山河而我無才竟若
GA037n0037_p0489a01║何　聊為擊節長江歌
GA037n0037_p0489a02║砥柱行楊一清
GA037n0037_p0489a03║長江萬餘里　來自岷山巔摩空亘地　不知幾千載　直
GA037n0037_p0489a04║與造化爭機權千流萬派時吐納　滾滾下徹滄溟淵
GA037n0037_p0489a05║當年神龍驅百怪　宵馳晝走無停鞭岩摧岸拆在頃
GA037n0037_p0489a06║刻　濤决浪倒　蕩蕩浩浩　止有巨浸無平田天吳愁　海
GA037n0037_p0489a07║若懼排清都　訴上帝帝聞曰吁其可傷　錫以砥柱為
GA037n0037_p0489a08║隄防中流無聲屹相向　狂瀾過之不敢狂江漢朝宗
GA037n0037_p0489a09║　衡嵩鎮定乾為之清　坤歸其靜猗歟嗟哉　雨雲變化
GA037n0037_p0489a10║晨昏殊　風波世路多艱虞元氣一脉須匡扶　何人能
GA037n0037_p0490a01║作砥柱乎　柱乎柱乎今有無
GA037n0037_p0490a02║
GA037n0037_p0490a03║
GA037n0037_p0490a04║
GA037n0037_p0490a05║
GA037n0037_p0490a06║
GA037n0037_p0490a07║
GA037n0037_p0490a08║
GA037n0037_p0490a09║
GA037n0037_p0490a10║
GA037n0037_p0491a01║留雲亭
GA037n0037_p0491a02║亭子臨孤絕　江雲礙不飛時來巖下宿　水氣濕僧衣
GA037n0037_p0491a03║
GA037n0037_p0491a04║
GA037n0037_p0491a05║
GA037n0037_p0491a06║
GA037n0037_p0491a07║
GA037n0037_p0491a08║
GA037n0037_p0491a09║
GA037n0037_p0491a10║
GA037n0037_p0492a01║
GA037n0037_p0492a02║
GA037n0037_p0492a03║
GA037n0037_p0492a04║
GA037n0037_p0492a05║
GA037n0037_p0492a06║
GA037n0037_p0492a07║
GA037n0037_p0492a08║
GA037n0037_p0492a09║
GA037n0037_p0492a10║
GA037n0037_p0493a01║金山寺（五言律）明吳登
GA037n0037_p0493a02║金山孤絕處　幽閴遠塵寰花木江心地　樓臺水面山
GA037n0037_p0493a03║安禪無客到　喚渡有僧還此日乘舟過　鐘聲落照間
GA037n0037_p0493a04║盧濬
GA037n0037_p0493a05║天地奇觀在　登臨兩腋輕雲橫低度鳥　潮濶遠吞城
GA037n0037_p0493a06║帆影春霞沒　漁歌夕浦生瘡痍吾有寄　俯檻若為情
GA037n0037_p0493a07║姚淶
GA037n0037_p0493a08║孤嶂登臨處　凭欄四望通潮聲千里靜　秋色萬山空
GA037n0037_p0493a09║石壓黿鼉窟　烟開舴艋風廣陵逢八月　豪思納胸中
GA037n0037_p0493a10║楊一清
GA037n0037_p0494a01║長憶波心寺　能清塵外心乾坤自高下　魚鳥任浮沉
GA037n0037_p0494a02║徑轉層樓險　雲深古洞陰道人吹鐵笛　如和老龍吟
GA037n0037_p0494a03║顧福
GA037n0037_p0494a04║金山高突兀　玉宇靜塵埃窟底蒼蛟卧　沙邊白鳥來
GA037n0037_p0494a05║江空浮島嶼　樹遠見樓臺斜日帆檣亂　臨流首重回
GA037n0037_p0494a06║羅洪先
GA037n0037_p0494a07║久別江南景　逢山眼更明樓臺石壁逈　霄漢暮鐘輕
GA037n0037_p0494a08║秋水四圍碧　蘆花兩岸清平生愛幽絕　對此亦堪情
GA037n0037_p0494a09║白鉞
GA037n0037_p0494a10║千古金山寺　分明鎮海門濤聲春岸急　雲影入簾昏
GA037n0037_p0495a01║傑閣凌空際　疎松漏月痕題詩記曾到　回棹指天閽
GA037n0037_p0495a02║次唐韻方豪
GA037n0037_p0495a03║再宿金山寺　空堂坐夜分開窗見新月　入洞破晴雲
GA037n0037_p0495a04║水冷黿猶伏　春初鳥未聞平生愛山水　無酒亦成醺
GA037n0037_p0495a05║黃侍顯
GA037n0037_p0495a06║紅塵吹客鬂　僧榻此宵分絕巘低沙月　虛堂抱石雲
GA037n0037_p0495a07║乾坤元有限　雞犬杳無聞愛爾能同調　𢋫酬酒半醺
GA037n0037_p0495a08║唐鵬
GA037n0037_p0495a09║閉戶北隣近　追君烟雨分谷音開遠曙　島色濕輕雲
GA037n0037_p0495a10║蜃閣參差出　鯨濤日夜聞仙舟那可挽　愁絕不成醺
GA037n0037_p0496a01║張祜
GA037n0037_p0496a02║古今斯島絕　南北大江分水濶吞滄海　亭高宿斷雲
GA037n0037_p0496a03║返潮千磵落　啼鳥半空聞此日登臨處　歸航酒半醺
GA037n0037_p0496a04║金山蔣詔
GA037n0037_p0496a05║萬里廻天壍　中流湧地輿濤聲翻檻急　雲影落窗虛
GA037n0037_p0496a06║曉日觀桐樹　長風引玉裾登臨疑蜃結　羽化欲何如
GA037n0037_p0496a07║鄭大同
GA037n0037_p0496a08║九折趨溟渤　金鰲勢欲吞孤根出黿窟　一柱控龍門
GA037n0037_p0496a09║石影秋邊瘦　江心夜不昏蓬萊吾已得　應不數崑崙
GA037n0037_p0496a10║孔彥光
GA037n0037_p0497a01║孤逈塵緣斷　無如此寺僧月分江練白　濤湧髻螺青
GA037n0037_p0497a02║鴿散驚鳴磬　龍歸欲聽經中泠空世味　瓢飲獨惺惺
GA037n0037_p0497a03║唐順之
GA037n0037_p0497a04║隱隱檣帆外　分明見法幢川光孤斷石　井脉割寒江
GA037n0037_p0497a05║折葦僧歸渡　觀潮客倚窗一窺龍女偈　坐使戰心降
GA037n0037_p0497a06║金山寺顧銳
GA037n0037_p0497a07║絕巘突江心　禪關合嶼陰塔搖晴浪影　鐘散暮潮音
GA037n0037_p0497a08║佛境浮年月　神州閱古今吳堤兼楚岸　不受一塵侵
GA037n0037_p0497a09║次張祜韻李學道
GA037n0037_p0497a10║浮玉渾無倚　乾坤向此分亭吞吳海月　帆帶楚天雲
GA037n0037_p0498a01║圖畫江心出　風濤石下聞蓬瀛一舒嘯　不覺酒微醺
GA037n0037_p0498a02║次孫魴韻
GA037n0037_p0498a03║一峰橫巨浪　四面物華新地脉連滄海　江光隔世塵
GA037n0037_p0498a04║塔懸帆外影　僧老鏡中身南北紛爭渡　幽尋有幾人
GA037n0037_p0498a05║江汝壁
GA037n0037_p0498a06║憑虛聊縱目　奇勝隔人間白鳥依沙影　青山帶雨顏
GA037n0037_p0498a07║樓高風易冷　塵遠世何關未盡登臨興　哦詩月下還
GA037n0037_p0498a08║陳銳
GA037n0037_p0498a09║覽勝息塵機　攀蘿入翠微鳥從天外沒　僧向渡頭歸
GA037n0037_p0498a10║山色濃還淡　人情是與非凭闌舒醉目　帆影掛斜暉
GA037n0037_p0499a01║金山王同祖
GA037n0037_p0499a02║寶剎臨無地　丹丘倚碧空古臺留夜月　禪榻自春風
GA037n0037_p0499a03║水勢微茫外　鐘聲杳靄中艱難復行役　回首意何窮
GA037n0037_p0499a04║其二
GA037n0037_p0499a05║紫巒晴霧起　滄海暮潮回樓觀諸天近　帆檣萬里來
GA037n0037_p0499a06║凌波看白鳥　坐石掃蒼苔臥向雲霄外　斯遊亦壯哉
GA037n0037_p0499a07║徐泰
GA037n0037_p0499a08║海上評佳勝　金山最得名濕雲拖水影　清磬荅濤聲
GA037n0037_p0499a09║落日催詩急　長江洗骨清紛紛名利客　過此亦忘情
GA037n0037_p0499a10║金山寺袁袠
GA037n0037_p0500a01║孤島龍門逈　飛雲鳥道迷大江流日夜　吳楚混東西
GA037n0037_p0500a02║空翠浮蓮宇　金銀燿玉梯登臨牽別興　愁絕暮烏啼
GA037n0037_p0500a03║送僧還金山
GA037n0037_p0500a04║高僧何處住　孤錫向空飛驛樹連天盡　江帆帶雨歸
GA037n0037_p0500a05║潮聲喧講席　山色映漁磯遙憶東林下　精廬隱翠微
GA037n0037_p0500a06║金山寺
GA037n0037_p0500a07║舟從京口渡　地湧大江孤水濶遙吞楚　山長半入吳
GA037n0037_p0500a08║海門分脉絡　斗極望虛無直北浮雲外　迢迢是帝都
GA037n0037_p0500a09║王縝
GA037n0037_p0500a10║長江風浪定　此地古今浮山靜惟聞磬　天空不礙舟
GA037n0037_p0501a01║樓臺雲外逈　烟樹望中稠共說凭闌後　何人為國憂
GA037n0037_p0501a02║梅俊
GA037n0037_p0501a03║乾坤鍾此秀　鰲背立松關金布水心地　玉浮江面山
GA037n0037_p0501a04║磬聲雲外落　帆影月中還鬱結塵襟久　登臨一解顏
GA037n0037_p0501a05║金山寺黃玄
GA037n0037_p0501a06║江心浮絕島　古寺軼氛埃樓逈中天起　窗閑向水開
GA037n0037_p0501a07║空雲龍影度　海雨鴈聲來故國登臨後　如今又幾廻
GA037n0037_p0501a08║許宗魯
GA037n0037_p0501a09║北客理歸棹　南江別遠公行旌沾法雨　離思亂春風
GA037n0037_p0501a10║化國魚龍護　高樓海岳通結緣期後會　談劫水雲中
GA037n0037_p0502a01║留雲亭羅洪載
GA037n0037_p0502a02║一亭天尺五　坐此賞雲容曲檻還看落　虛簷亦借封
GA037n0037_p0502a03║從龍應出洞　作雨更埀松羽翼渾疑假　蓬萊羨爾逢
GA037n0037_p0502a04║其二
GA037n0037_p0502a05║南紀無雙勝　東吳第一丘江雲呵怪石　天意扼橫流
GA037n0037_p0502a06║瑤海風烟合　晴空殿閣浮攬衣登絕頂　欲接太清遊
GA037n0037_p0502a07║與顧華玉登金山陳沂
GA037n0037_p0502a08║江心擁鷲峰　金界出芙蓉僧向空中定　人從水上逢
GA037n0037_p0502a09║懸燈動星月　傳梵起魚龍浪說蓬瀛路　鯨波更幾重
GA037n0037_p0502a10║登金山文肇祉
GA037n0037_p0503a01║波心千古寺　日夜一峰浮草色分江岸　潮聲帶海流
GA037n0037_p0503a02║月高人返棹　更靜水鳴樓欲坐金鰲閣　攀躋最上頭
GA037n0037_p0503a03║沈鯨
GA037n0037_p0503a04║孤峰從水湧　峭拔自天成佛閣凌空起　漁燈隔岸明
GA037n0037_p0503a05║魚龍諳梵語　鷗鷺識僧名四面虛空處　紅塵何處生
GA037n0037_p0503a06║夜渡金山傅慧
GA037n0037_p0503a07║空江信淼茫　月出水生光入浦潮如雨　沾衣露欲霜
GA037n0037_p0503a08║天清河氣白　夜靜海雲黃坐久鐘聲動　應知近上方
GA037n0037_p0503a09║金山寺羅端
GA037n0037_p0503a10║獨上金山寺　禪關次第開塔穿霄漢碧　僧卧水雲堆
GA037n0037_p0504a01║鳥為懸旛去　龍因擊磬回妙高臺上望　弱水繞蓬萊
GA037n0037_p0504a02║張元忭
GA037n0037_p0504a03║天險何年設　神功此地分濤飛千里雪　樓插九霄雲
GA037n0037_p0504a04║帆影參差渡　漁歌杳渺聞當杯論往事　惆悵不成醺
GA037n0037_p0504a05║登金山張鏊
GA037n0037_p0504a06║鷲嶺天香染　慈航法水侵定中潭月白　空裏雨花深
GA037n0037_p0504a07║洗鉢龍驚蟄　傳燈海散陰一江清漢影　何處着塵心
GA037n0037_p0504a08║金山寺顧璘
GA037n0037_p0504a09║俯鑑江心寺　濤聲兩帶分天晴秋見海　山潤午生雲
GA037n0037_p0504a10║短棹今重到　名泉昔有聞西風吹別酒　斜日未成醺
GA037n0037_p0505a01║金山即事張奎
GA037n0037_p0505a02║屹立江心寺　仙凡景自分懸崖晴滴雨　虛閣晚留雲
GA037n0037_p0505a03║沙鳥隨潮落　漁歌隔岸聞登臨天地濶　不覺酒成醺
GA037n0037_p0505a04║孔鏞
GA037n0037_p0505a05║一水遠趨海　孤高極接天江分南北路　潮送往來船
GA037n0037_p0505a06║砥柱經千古　廻瀾倒百川涵虛樓上月　閒伴老僧眠
GA037n0037_p0505a07║朝陽洞
GA037n0037_p0505a08║天地石色老　東南江勢開神鞭真浪說　仙島定飛來
GA037n0037_p0505a09║根古龍為窟　崖奇鶻亦猜雲亭舒望眼　山海共縈廻
GA037n0037_p0505a10║韓蘄王廟談自新
GA037n0037_p0506a01║廟存孤島上　白浪日奔騰以此江心月　為君地下燈
GA037n0037_p0506a02║數推安足定　忠憤獨堪憑麥飯何人祭　唯應隔岸僧
GA037n0037_p0506a03║其二
GA037n0037_p0506a04║我厭人間世　來尋最上禪乘潮汎星斗　躡磴到江天
GA037n0037_p0506a05║空濶無生界　微茫太古前相將御風去　郍復絆塵緣
GA037n0037_p0506a06║金山李春芳
GA037n0037_p0506a07║誰將一拳石　點破江心碧如彼浮雲起　太虛生障隔
GA037n0037_p0506a08║我欲遣天丁　鏟此塊然跡頓令如掌平　悠悠無湍激
GA037n0037_p0506a09║鄭材
GA037n0037_p0506a10║島嶼空中見　招提象外幽潮回雲共斂　天霽月同流
GA037n0037_p0507a01║樹影翻江底　濤聲下石頭逍遙聊寓目　蓬嶠問莊周
GA037n0037_p0507a02║登金山多寶塔李開芳
GA037n0037_p0507a03║潮平雙岸出　塔聳半空寒鳥背看雲度　鐘聲帶月殘
GA037n0037_p0507a04║滄江浮一粟　大地等孤丸莫道人天隔　翛翛長羽翰
GA037n0037_p0507a05║張敷華
GA037n0037_p0507a06║浩浩長江水　巍然卧玉龍山高疑地少　水遠覺天空
GA037n0037_p0507a07║塔聳層層月　樓開面面風夕陽飛鳥下　雲外一聲鐘
GA037n0037_p0507a08║張程
GA037n0037_p0507a09║長鏡開天壍　孤峰浸巨波潮連平野漫　風送亂帆多
GA037n0037_p0507a10║海氣朝含蜃　鐘聲暮起鼉此中超象外　虛說汎銀河
GA037n0037_p0508a01║王叔杲
GA037n0037_p0508a02║騁望臨高閣　無邊景色新洪濤翻日月　紺宇出風塵
GA037n0037_p0508a03║形勝連三島　人烟絕四鄰坐來忘去住　何必問迷津
GA037n0037_p0508a04║袁宏道
GA037n0037_p0508a05║白浪三千頃　蒼巖二十盤鮫人分夜火　龍女給晨餐
GA037n0037_p0508a06║潮湧天難定　地孤石也寒由來多勝跡　草裏讀碑殘
GA037n0037_p0508a07║鄧伯羔
GA037n0037_p0508a08║古寺微茫裏　輝輝木葉紅蛟龍日下舞　麋鹿水邊逢
GA037n0037_p0508a09║清磬有時發　禪房無路通遠心何處是　千里付冥鴻
GA037n0037_p0508a10║鄭直
GA037n0037_p0509a01║喚起登山興　飄然渡水涯雲霞互出沒　樓閣倚高卑
GA037n0037_p0509a02║黿解山僧意　花催遊子詩一朝成勝賞　誰復是相知
GA037n0037_p0509a03║龎浩
GA037n0037_p0509a04║萬頃波濤上　鰲峰磊玉堆飛樓凌碧漢　貝闕壯山隈
GA037n0037_p0509a05║海色連潮至　江聲入座來登臨因奉命　去意總徘徊
GA037n0037_p0509a06║諸葛味水
GA037n0037_p0509a07║江勢吞天去　金山特吐奇飛來將自海　俛仰盡成詩
GA037n0037_p0509a08║王氣潮聲裏　荒坵碧草瀰妙高臺上月　何必▆鴟夷
GA037n0037_p0509a09║龔情
GA037n0037_p0509a10║楊子金山寺　狂波至此廻人喧江底市　檣度月中杯
GA037n0037_p0510a01║打磬黿求食　聽經鳥自來分明開色相　為我拂天埃
GA037n0037_p0510a02║夜宿金山寺呈同遊黎惟敬因讀黎所題碑文
GA037n0037_p0510a03║賦此朱正初
GA037n0037_p0510a04║寺僻藏幽勝　烟霞滿榻生窗窺遠潮白　鐘響出雲清
GA037n0037_p0510a05║夜密傳燈寂　心將聽偈明看君題石處　共起薜蘿情
GA037n0037_p0510a06║謝肇淛
GA037n0037_p0510a07║一柱接青霄　春江浪正驕龍歸山寺雨　月落海門潮
GA037n0037_p0510a08║水氣中峰合　人烟兩岸遙振衣危塔畔　疑度赤城橋
GA037n0037_p0510a09║盛德
GA037n0037_p0510a10║山寺江心挺　恍如天落星僧資舟楫渡　佛藉浪濤熒
GA037n0037_p0511a01║鐘響魚龍逝　經聲鳥雀聽詩人題石壁　漁叟釣沙汀
GA037n0037_p0511a02║登金山寺王正億
GA037n0037_p0511a03║渺渺江心寺　停橈試一遊深林晴帶雨　虛閣夏先秋
GA037n0037_p0511a04║風送潮聲急　天空塔影流寂寥塵世外　疑是陟蓬丘
GA037n0037_p0511a05║登金山寺二首黃惟楫
GA037n0037_p0511a06║江天四望寬　吳楚此奇觀山色寺門靜　濤聲佛座寒
GA037n0037_p0511a07║黃金浮夜氣　白日走風湍一柱中流植　滄桑欲變難
GA037n0037_p0511a08║其二
GA037n0037_p0511a09║日照水冥冥　江峰數點青重蘿縈鳥道　古木帶龍腥
GA037n0037_p0511a10║吞海若無岸　留雲故有亭憑虛聊縱目　大塊一蟭螟
GA037n0037_p0512a01║遊金山寺二首王承勳
GA037n0037_p0512a02║中流寺孤立　面面繞風烟鳥卧波心樹　僧移渡口船
GA037n0037_p0512a03║慈雲空外護　慧日鏡中懸不道人間世　居然別有天
GA037n0037_p0512a04║其二
GA037n0037_p0512a05║一塵不到處　晏坐淡忘歸山色全侵座　天花欲墜衣
GA037n0037_p0512a06║鶴來當月到　龍出帶雲飛試問塵途客　何如此息機
GA037n0037_p0512a07║宿金山禪室章詔
GA037n0037_p0512a08║金地隱祗林　孤峰象外尋還因月中坐　會得水邊心
GA037n0037_p0512a09║鳥或聽經下　龍猶向鉢吟自知常住者　不斷海潮音
GA037n0037_p0512a10║何喬遠
GA037n0037_p0513a01║團團似玉缸　拖練掛小窗入門惟見寺　面壁不知江
GA037n0037_p0513a02║龍藏家非一　曇花樹本雙一聲懸磬下　萬念已俱降
GA037n0037_p0513a03║陳思謙
GA037n0037_p0513a04║山寺盤危磴　江流萬古分明星動空水　絕閣隱層雲
GA037n0037_p0513a05║客夢他年到　漁歌此夜聞悠然抱孤興　高枕謝塵醺
GA037n0037_p0513a06║同淨談夜坐蕭祥曜
GA037n0037_p0513a07║金地逢僧話　山房坐夜深江空天一色　禪定月同明
GA037n0037_p0513a08║諸相元無着　三生夙有盟臨風增感慨　不盡古今情
GA037n0037_p0513a09║俞則全
GA037n0037_p0513a10║相傳開此洞　何代得黃金遠水生秋月　虛岩無夕陰
GA037n0037_p0514a01║山中閑佛骨　海外住禪心只恐雲深處　重來不可尋
GA037n0037_p0514a02║徐九臯
GA037n0037_p0514a03║朅來洗心魂　旅憇磐陀石樹影入江深　波光盪山碧
GA037n0037_p0514a04║空岩月徘徊　鶻嶺天傾側為謝蘇長公　風期宛如昔
GA037n0037_p0514a05║海嶽樓翫月曠宗舜
GA037n0037_p0514a06║金山落木夜　寶月倚樓看輪滿空中相　人逢絕境歡
GA037n0037_p0514a07║舉杯吞海氣　廻席避江寒遙憶關山笛　誰憐涇渭官
GA037n0037_p0514a08║孫陞
GA037n0037_p0514a09║江口倚天碧　中流見此峰珠樓涵蜃氣　玉柱壯鴻濛
GA037n0037_p0514a10║一水吳淮隔　三洲蓬島通飛檣簇來往　山勢轉奇雄
GA037n0037_p0515a01║次鍾陵張韻張堯臣
GA037n0037_p0515a02║立我金山上　翛然近斗牛江空驚鳥堕　閣逈共雲浮
GA037n0037_p0515a03║秋色群峰淨　藤蘿側逕幽振衣消客慮　何必問瀛洲
GA037n0037_p0515a04║中泠泉陳沂
GA037n0037_p0515a05║一酌中泠水　塵襟即灑然江心辨地脉　石竇得天泉
GA037n0037_p0515a06║思入吟風葉　身輕吸露蟬暫叅殊勝味　還結惠山緣
GA037n0037_p0515a07║張祜
GA037n0037_p0515a08║帆收依浦口　潮上渡江心壁立烟崖古　水涵玉井深
GA037n0037_p0515a09║中流分月色　飛閣枕松陰地脉金陵接　憑高望遠岑
GA037n0037_p0515a10║宗訓
GA037n0037_p0516a01║兩岸瞻臺殿　金銀畫裏天澄江翻白練　絕壁見青蓮
GA037n0037_p0516a02║四面縈帆影　半空飛海煙更憐瓜渡口　往返渡人船
GA037n0037_p0516a03║金山錢溥
GA037n0037_p0516a04║渡江方一半　同作此山遊背踏金鰲曉　堂開玉鑑秋
GA037n0037_p0516a05║人烟分兩岸　佛剎映中流海內論名勝　當為第一洲
GA037n0037_p0516a06║題金山丘濬
GA037n0037_p0516a07║岷江萬里下　梵剎半空開吳樹風吹斷　淮山水蕩廻
GA037n0037_p0516a08║潮聲雜鐘磬　波影動樓臺千載張公子　題詩會再來
GA037n0037_p0516a09║右次唐韻姚埛
GA037n0037_p0516a10║獨上高臺望　青山隔岸分潛龍吹洞雨　野鶴夢松雲
GA037n0037_p0517a01║嵐翠波心滴　潮雷島上聞徘徊恣漫賞　歸酒不成醺
GA037n0037_p0517a02║登金山姚堂
GA037n0037_p0517a03║大江一孤嶼　岩畔聳禪林水漾疑山動　潮來覺地沉
GA037n0037_p0517a04║龍光現石罅　墖影蘸波心兩岸人家近　時聞鐘磬音
GA037n0037_p0517a05║遊金山吳啟
GA037n0037_p0517a06║造化真奇絕　江流四遶山樓臺浮水面　鐘磬落雲間
GA037n0037_p0517a07║地接紅塵遠　僧眠白晝閑宦遊經此處　仙境欲忘還
GA037n0037_p0517a08║金山吳廷舉
GA037n0037_p0517a09║夙有金山約　今無玉帶留僧身天竺化　地勢海珠浮
GA037n0037_p0517a10║壯觀唐人句　飄零楚客舟獨行憐影外　四面抱江流
GA037n0037_p0518a01║登金山毛倫
GA037n0037_p0518a02║一上金山寺　飄然與世疎雲霞孤島出　今古幾僧居
GA037n0037_p0518a03║缽潤龍涎在　樓高蜃氣虛天風醒醉目　杯酒笑談餘
GA037n0037_p0518a04║次唐韻謝琛
GA037n0037_p0518a05║大江千古寺　吳楚自平分地斷天連水　亭空晝宿雲
GA037n0037_p0518a06║鷗盟閑有伴　世事喜無聞坐看風波惡　詩成酒未醺
GA037n0037_p0518a07║次韻陸深
GA037n0037_p0518a08║過水金山寺　真憐地脉分潮聲生絕壁　江影落孤雲
GA037n0037_p0518a09║晚吹先秋到　漁歌入夜聞登臨殊不極　斜日伴微醺
GA037n0037_p0518a10║遊金山鄭善夫
GA037n0037_p0519a01║雙眼無空濶　長江會百靈吳門對海定　淮樹貼天青
GA037n0037_p0519a02║鐘動黿鼉窟　雲生鸛鶴庭中流倘並濟　擊楫下滄溟
GA037n0037_p0519a03║遊金山許相卿
GA037n0037_p0519a04║山脉潛滄渚　江心湧玉虬鯨波環佛舍　客路寄僧舟
GA037n0037_p0519a05║此境若為勝　吾生本自浮壯遊猶未愜　汗漫訪蓬丘
GA037n0037_p0519a06║除夕登山施儒
GA037n0037_p0519a07║奇絕冠江左　登臨適歲終風帆天借便　僧榻意何濃
GA037n0037_p0519a08║燈影搖孤嶼　寒濤吼萬松奉高真脫灑　千里得相從
GA037n0037_p0519a09║金山寺壽蔣南泠劉儲秀
GA037n0037_p0519a10║銀漢仙槎下　珠林壽域開蓮花平入座　竹葉共傳杯
GA037n0037_p0520a01║青鳥啣書至　蒼龍聽法來欲知遐算遠　劫石盡成灰
GA037n0037_p0520a02║登金山楊宏
GA037n0037_p0520a03║突兀金山寺　江流一柱分帆檣朝浴日　臺殿暝棲雲
GA037n0037_p0520a04║勝槩登臨見　洪濤遠近聞蓬瀛渺何許　此地絕塵氛
GA037n0037_p0520a05║次唐韻歐陽重
GA037n0037_p0520a06║尋春來古寺　春意逐江分山暝洞留雪　亭高簷宿雲
GA037n0037_p0520a07║人歌疑鳥散　僧語慣黿聞今古多賢達　能消幾度醺
GA037n0037_p0520a08║遊金山伍餘福
GA037n0037_p0520a09║有約揚州鶴　重來問長公樓前青玉案　江上白蘋風
GA037n0037_p0520a10║樹接山雲闘　船從水國通樊川寄何處　明月落杯中
GA037n0037_p0521a01║登金山薛祖學
GA037n0037_p0521a02║紫翠凌虛閣　蒼茫浮漢津風濤噴吳楚　島嶼列梁陳
GA037n0037_p0521a03║海窟橫蛟室　江光動鬼神飄然欲結社　憶爾廬山人
GA037n0037_p0521a04║次王守溪韻湯惟學
GA037n0037_p0521a05║卓錫無多地　禪房住幾間波濤自今古　登眺豁心顏
GA037n0037_p0521a06║群岫開京國　孤帆渡海關重遊情不極　向夕未言還
GA037n0037_p0521a07║次前韻蕭與成
GA037n0037_p0521a08║濤聲環日夜　孤島屹江間天設東南壍　山呈遠近顏
GA037n0037_p0521a09║躋攀成野興　幽寂坐禪關望望知何極　輕帆任往還
GA037n0037_p0521a10║次許樊川韻楊言
GA037n0037_p0522a01║破浪登山寺　僧房宿贊公入門發清磬　倚杖起秋風
GA037n0037_p0522a02║金玉兩峰落　波濤萬壑通乾坤陪一嘯　師塞定吾中
GA037n0037_p0522a03║登金山吳儒
GA037n0037_p0522a04║十年擕一杖　幾度妙高臺圖畫江心出　風雲天際來
GA037n0037_p0522a05║此中非幻境　何處是蓬萊酌罷中泠水　忘機坐綠苔
GA037n0037_p0522a06║遊金山豐坊
GA037n0037_p0522a07║危樓控江閣　閑坐盡遐荒波送千山翠　雲連落日黃
GA037n0037_p0522a08║便風聞岸語　遠樹下烟航到此吟懷豁　神遊入渺茫
GA037n0037_p0522a09║次許御史韻曾夢祺
GA037n0037_p0522a10║勝地多僧占　由來造化公雲屯京口樹　花落杖頭風
GA037n0037_p0523a01║擊鉢魚龍躍　乘槎霄漢通凌高趺坐處　詩思渺茫中
GA037n0037_p0523a02║登妙高臺楊時潤
GA037n0037_p0523a03║臺逈八方盡　川廻東海深江空聲蕩漾　秋老氣蕭森
GA037n0037_p0523a04║碧殿中流枕　青山兩岸襟登臨多逸興　偏起浩吟心
GA037n0037_p0523a05║次唐韻楊鏐
GA037n0037_p0523a06║偶上金山寺　飄然與俗分一身旋瘦鶴　兩足襯飛雲
GA037n0037_p0523a07║蘇帶今何在　張詩古即聞興亡感無盡　索酒欲求醺
GA037n0037_p0523a08║次前韻王尚綗
GA037n0037_p0523a09║清磬諸天近　高臺上界分佛光波耀日　僧衲冷棲雲
GA037n0037_p0523a10║墖影層穹見　濤聲盡日聞登臨興何極　夕墜未成醺
GA037n0037_p0524a01║登金山李夢陽
GA037n0037_p0524a02║狂瀾日東倒　此嶼忽中流蜃學樓臺結　龍專澒洞遊
GA037n0037_p0524a03║光涵天上下　影變地沉浮解識超三界　何須問十洲
GA037n0037_p0524a04║遊金山盛顒
GA037n0037_p0524a05║一柱摩空碧　登臨手可捫江流吞日月　海氣蕩乾坤
GA037n0037_p0524a06║泉冽通雲脉　松寒蔭洞門分携各南北　翹首望天閽
GA037n0037_p0524a07║題金山金獻民
GA037n0037_p0524a08║客喜中秋至　舟尋勝槩停摳衣臨絕頂　拭目看空冥
GA037n0037_p0524a09║江水圍山碧　岩松擁佛青烹茶消俗慮　呼僕汲中泠
GA037n0037_p0524a10║金山桂華
GA037n0037_p0525a01║丹碧慿虛起　蓬萊入海流坤輿應軸斷　塵世逐萍浮
GA037n0037_p0525a02║日暮愁飛鳥　天空失去舟興亡千古恨　寂寞望中收
GA037n0037_p0525a03║登金山周倫
GA037n0037_p0525a04║試陟金山頂　能收大觀奇孤帆懸海際　一鳥入天涯
GA037n0037_p0525a05║象緯依簷逼　龍蛇出洞遲老僧煩引接　玉帶愧無遺
GA037n0037_p0525a06║遊金山馬章
GA037n0037_p0525a07║寺古頭陀老　江空眼界寬乾坤一砥柱　南北兩奇觀
GA037n0037_p0525a08║樹影迷晴浪　鐘聲隱怒湍平生今日過　詩酒夕陽酣
GA037n0037_p0525a09║次唐韻范璋
GA037n0037_p0525a10║江心一古寺　野趣許誰分水濶先來月　山高多礙雲
GA037n0037_p0526a01║市城元有隔　鷄犬寂無聞到此懷陳跡　詩腸酒半醺
GA037n0037_p0526a02║登金山叚金
GA037n0037_p0526a03║弭棹凌蒼翠　登臺識妙高暝含瓜步雨　晴見海門濤
GA037n0037_p0526a04║絕界廻飛鳥　神功掣巨鰲坐聞鐘梵發　未覺佛天遙
GA037n0037_p0526a05║楞伽臺閻世科
GA037n0037_p0526a06║埀老投簪穩　憑高對衲閒江風梳白髮　海霧羃青山
GA037n0037_p0526a07║目極秋天遠　身依暮鳥還書經有遺迹　千載喜追攀
GA037n0037_p0526a08║
GA037n0037_p0526a09║
GA037n0037_p0526a10║
GA037n0037_p0527a01║登金山（五言排律）黃鶚
GA037n0037_p0527a02║乾運埀玄象　坤靈聳石頭江流千里湧　山勢半空浮
GA037n0037_p0527a03║日月飛明鏡　星辰燦綴旒凉風生殿閣　細雨灑松楸
GA037n0037_p0527a04║聽月潮聲急　留雲樹影幽懸崖新寶塔　砥柱古丹丘
GA037n0037_p0527a05║漠漠漁歌晚　瀟瀟木葉秋波濤驚旅鴈　鐘磬起沙鷗
GA037n0037_p0527a06║老我江天興　携兒海嶽遊開窗塵眼豁　閉戶放心收
GA037n0037_p0527a07║學慕醇儒董　文希大筆歐登臨來往便　題詠古今留
GA037n0037_p0527a08║東望滄溟近　西連赤壁悠淮揚朝北極　吳楚列南州
GA037n0037_p0527a09║為惜兹山勝　空煩彼岸修皇威任文武　駐節擁貔貅
GA037n0037_p0527a10║永賴江防重　全銷海寇憂賈生言厝火　王燦賦登樓
GA037n0037_p0528a01║竊抱山林見　奚裨廊廟謀應知千慮得　可致萬年休
GA037n0037_p0528a02║金山陳永年
GA037n0037_p0528a03║名區開漭蕩　初地啟澄清蜃氣樓臺雜　蓮花島嶼成
GA037n0037_p0528a04║已將鷗鷺侶　終是薜蘿情埀柳分堤綠　歸雲夾浪輕
GA037n0037_p0528a05║玉浮孤砥砫　金布小蓬瀛笑指交如石　烟波狎主盟
GA037n0037_p0528a06║偕陳郡伯實齋先生同登金山用東坡韻
GA037n0037_p0528a07║廖道南
GA037n0037_p0528a08║把袂同陳矦　矯首望揚子凌空超八極　乘風來萬里
GA037n0037_p0528a09║江清蕩鰲背　山翠削龍耳傑閣臨波出　層臺拂霧起
GA037n0037_p0528a10║群籟若有竅　一柱堪為砥飛虹墮簷楹　驚濤濺軒几
GA037n0037_p0529a01║招鶴霞冥冥　呼黿石齒齒僊闕啟蓬壺　海門限弱水
GA037n0037_p0529a02║留雲亭故在　待月人誰是獨憶蘇長公　深究常不死
GA037n0037_p0529a03║遊金山周訥
GA037n0037_p0529a04║乍到金山寺　疑從閬苑遊乾坤一大剎　今古幾經秋
GA037n0037_p0529a05║地極江心建　仙踪石上留龍門漱白玉　鰲背載丹丘
GA037n0037_p0529a06║砥柱潮聲撼　凌霄樹影浮黿鼉眠水窟　鷗鳥立磯頭
GA037n0037_p0529a07║月透江天閣　鐘鳴海岳樓一泉通渤海　萬象拱神州
GA037n0037_p0529a08║崖洞環僧宇　山藤繫客舟大觀元自異　斯境更殊尤
GA037n0037_p0529a09║翫賞雙眸豁　登臨百感幽重來何日是　賦此淨談收
GA037n0037_p0529a10║金山寺張恂
GA037n0037_p0530a01║拳石浮江上　巍然勢獨尊儼成金法界　幻出玉崑崙
GA037n0037_p0530a02║洞掩裴陀跡　波埋璞老魂孤亭吞遠海　雙塔擘朝暾
GA037n0037_p0530a03║風起山搖寺　潮回水到門夜龍噓月白　晴鶻踏雲蹲
GA037n0037_p0530a04║鐘鼓鯨音雜　樓臺樹色昏唄多閒日月　襟帶限乾坤
GA037n0037_p0530a05║隨喜真如境　聊投淨土轅三泠如可汲　一勺滌塵煩
GA037n0037_p0530a06║登金山呂高
GA037n0037_p0530a07║翠疊波心寺　登臨思不窮孤巒上霄漢　萬象俯晴空
GA037n0037_p0530a08║客至碧雲表　帆歸白浪中樓臺低日月　鐘梵出魚龍
GA037n0037_p0530a09║江漢三泠派　山河四望通水搖金滉漾　斗轉木巃嵸
GA037n0037_p0530a10║磴折攀陰霧　簷虛宿斷虹神超三島化　醉醒八窗風