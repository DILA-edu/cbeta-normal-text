GA040n0040_p0265a01║平山堂圖志卷第三
GA040n0040_p0265a02║寧夏趙之壁編纂
GA040n0040_p0265a03║藝文一
GA040n0040_p0265a04║賦
GA040n0040_p0265a05║宋
GA040n0040_p0265a06║波光亭賦陳造
GA040n0040_p0265a07║汾王後身，金阜老仙，笑談功名，師友簡編。手神丹
GA040n0040_p0265a08║而活國，身長城而護邊。虎節所臨，犢佩已捐，興仆
GA040n0040_p0265a09║振蠱，終古所傳。有亭屹立，城闉右偏，插深池之清
GA040n0040_p0265a10║泚，凌蒼靄而高騫。面勢之孤危，簷榮之纏連，在公
GA040n0040_p0266a01║之設張經畫，纔太倉之稊米已度，越乎後前，相旌
GA040n0040_p0266a02║纛之每臨，宛笙鶴之雲軿，賔從嫮姱，笑歌嬋娟。掃
GA040n0040_p0266a03║故俗之淫哇，奏新唱之清妍。泛淑景之香紅春秋
GA040n0040_p0266a04║冬夏；信非我有，而我安與之周旋。佳月上兮闖冰
GA040n0040_p0266a05║奩，凝風動兮媚淪漣。撫物而得之，應世之心池月
GA040n0040_p0266a06║之湛寂，緯武有文風，漪之自然，推此用之，躋世三
GA040n0040_p0266a07║五，軼勳四七，將俯拾而需旃，是猶衡氣機也耶？世
GA040n0040_p0266a08║識之規恢之，後吾得之拱默之先。彼不知者，方以
GA040n0040_p0266a09║吾為億中，而或者必予其知言。
GA040n0040_p0266a10║（〔按〕宋波光亭在九曲池側，已詳名勝。）
GA040n0040_p0267a01║國朝
GA040n0040_p0267a02║平山堂賦潘耒
GA040n0040_p0267a03║伊茲堂之締搆，洵宏敞而寡儔，超埃塧而特起，踞
GA040n0040_p0267a04║名都之上游。崇臺瑰其造天兮，華榱鬱乎雲浮。窮
GA040n0040_p0267a05║地勢於南條兮，見江山之相繆。苞牽牛而絡婺女
GA040n0040_p0267a06║兮，納埃風乎不周。怊惝恍於虛無兮，渺仙靈之所
GA040n0040_p0267a07║留。爾其託體則平岡坡陁，西走滁濠支阜，崛立削
GA040n0040_p0267a08║成，增高其面。勢則宅岡之陽，居乾之位，觀宇迴環，
GA040n0040_p0267a09║林薄周被。爾乃斬懸岩以累砌，規廣阿以築堂。旁
GA040n0040_p0267a10║羅桂楣，仰承杏梁。飛宇周閣，鱗鱗將將；觚稜枍詣，
GA040n0040_p0268a01║若騰若翔。塗丹錯碧，及景流光。遠而望之，巃嵸參
GA040n0040_p0268a02║差；若神山之出海，見銀闕也，仰而闚之；硱磳巍峩，
GA040n0040_p0268a03║若射的之在空植箭。栝也容兮，如幄崒兮如冠，霧
GA040n0040_p0268a04║翕雲舒，不可乎得原。若乃踐平臯經，長坂步廣，除
GA040n0040_p0268a05║臨絕巘，瀏覽有無，獨察近遠前。瞻揚土之博大兮，
GA040n0040_p0268a06║原隰紛其錯重。綴麗譙於連星兮，壯千雉之金墉。
GA040n0040_p0268a07║天塹劃夫神臯兮，屬赴海之白虹。層山迴顧乎秣
GA040n0040_p0268a08║陵兮，矗三茅之仙峯。左眺海陵原田，每每熬波漉
GA040n0040_p0268a09║鹽利盡東海，右瞰揚子銅陵嶕嶢，即山鑄冶吳濞
GA040n0040_p0268a10║以饒。後巨浸之湯湯兮，沐日月於中央。洩斗門於
GA040n0040_p0269a01║邗溝兮，轉舳艫於帝鄉。泛歷覽其無垠兮，蹇躊躇
GA040n0040_p0269a02║以相羊。至如朝光絢野，暝色騰麓，晴景澄鮮，微陰
GA040n0040_p0269a03║霡霂。變合一瞬，態窮萬族。長楊垂絲，大隄水平。芙
GA040n0040_p0269a04║蕖含華的，皪芬馨怒。濤瀺灂於曲江兮，風雪颯灑
GA040n0040_p0269a05║於蕪城。物無隱之能遯，狀無奇而不呈；耳目為之
GA040n0040_p0269a06║滌蕩，天日為之開明。斯誠臺觀之巨麗海表，莫之
GA040n0040_p0269a07║與京者也。於是邦伯郡牧，來游來豫。弭節停騶，怡
GA040n0040_p0269a08║情遣慮。賔從詳雅，尊俎有序。究觀夫風土之清嘉，
GA040n0040_p0269a09║與民物之阜庶；山川之形，便謠俗之遷注。調燥濕
GA040n0040_p0269a10║於徽弦，齊六轡之柔馭。遙興遠思，超乎獨喻。其或
GA040n0040_p0270a01║大夫君子，善辭能文，比材曺劉，方藻卿雲。期春秋
GA040n0040_p0270a02║之佳日，聊整駕而索羣。參萬象於靈府，吐元黃之
GA040n0040_p0270a03║繽紛。亦有都人士女，嬉春競往，稅青驪泊，蘭槳采
GA040n0040_p0270a04║蘼。蕪搴宿莽，睇關河結。遐想極泛，濫沛自廣。至如
GA040n0040_p0270a05║遷人放客，經奇瓌材。鬱風雲乎未感，臨岐路而徘
GA040n0040_p0270a06║徊。塊獨遣此羇愁兮，憑高望遠穆乎登臺。悵民生
GA040n0040_p0270a07║之多故，羨天地之無涯。歲月忽其如流，羌長吟而
GA040n0040_p0270a08║永懷。原夫揚之為土也，襟背江淮，綰轂水陸。百貨
GA040n0040_p0270a09║所凑，土膏衍沃。故經營窮乎地軸，雕斵極夫天工。
GA040n0040_p0270a10║璇臺瓊館，穆若神居者，盖不知其幾。而今皆影滅
GA040n0040_p0271a01║光沉，山移壑徙，際天驚沙，覆地白葦。惟斯堂也，創
GA040n0040_p0271a02║自隆宋，著於歐陽；遺澤在人，勿翦樹棠。五百年乃
GA040n0040_p0271a03║有賢牧（謂太守金鎮）爰希德而齊光。考圖索乎故址，新
GA040n0040_p0271a04║夏屋於崇岡。華不侈心，儉不陋；目高不絕陵，深不
GA040n0040_p0271a05║蔽谷。不勞民而就，不糜財而足形；勢盡東南之美，
GA040n0040_p0271a06║風聲表士庶之愛。續前薪於無窮，宐可久而可大。
GA040n0040_p0271a07║嗟宇宙之悠遐兮，惟令聞為不刊。德業若大車之
GA040n0040_p0271a08║載兮，文采輪轂而使前。或鐫功於銅柱兮，或沈碑
GA040n0040_p0271a09║於深淵。金石敝而名存兮，孰膠結之使然。慨賢豪
GA040n0040_p0271a10║之寥廓兮，曠千載其猶比肩。承休風而結撰兮，尚
GA040n0040_p0272a01║有述於後賢。
GA040n0040_p0272a02║平山堂賦郭彭齡
GA040n0040_p0272a03║廣陵舊郡，淮左名邦，星分斗牛之野，地聯吳楚之
GA040n0040_p0272a04║疆，山通脉乎岷蜀，水發源於巴江。岡阜迴環，夙號
GA040n0040_p0272a05║烟霞之窟；波瀾縈帶，久稱雲水之鄉。名賢於此乎
GA040n0040_p0272a06║涖治，騷客於焉而徜徉。謝文靖之管，絃絲竹梁。昭
GA040n0040_p0272a07║明之翰，墨縹緗徐。刺史之吟風弄月何水部之嚼
GA040n0040_p0272a08║雪餐香。雖世與人而俱遠，實名與地而偕長。况乎
GA040n0040_p0272a09║文章宗匠，太守歐陽，毫揮萬字，飲縱千觴。公餘休
GA040n0040_p0272a10║暇，登眺平岡。三山並峙，卜厥中央。程材鳩水，經始
GA040n0040_p0273a01║辨方。攻成不日，特建斯堂。維堂之上，既望遠而憑
GA040n0040_p0273a02║高；維山之隈，亦蒔花而種柳。佳辰良夜，招上客以
GA040n0040_p0273a03║賦詩；妙舞清歌，司芳樽而助酒。聽溪流之湍瀉，左
GA040n0040_p0273a04║縈右迴；望山色於晴空，似無若有。豈若鮑昭三過，
GA040n0040_p0273a05║徒弔古而傷心；還看蘇軾重來，正凭欄而搔首。於
GA040n0040_p0273a06║是牧唱漁歌，都來檻外；江聲花氣，並落牕間。明月
GA040n0040_p0273a07║二分，把清輝於萬里；疏鐘五夜，流吟韻於千山。聽
GA040n0040_p0273a08║人語之嘈嘈，江城夜市；對方洲之歷歷，遠樹晴川。
GA040n0040_p0273a09║物何時之不聚，山無景而不妍。惜追歡於遲暮，思
GA040n0040_p0273a10║行樂乎少年。乃若麗景融和，春光明媚。公子攜紅
GA040n0040_p0274a01║袖而尋芳，美人步香塵而拾翠登。斯堂也，則鶯梭
GA040n0040_p0274a02║燕翦，譜簫管以傳聲；蝶翅蜂鬚，雜綺羅而成隊。又
GA040n0040_p0274a03║或黃梅雨過，綠樹陰濃，采藕花於湖畔，調氷水於
GA040n0040_p0274a04║盤中。登斯堂也，則酌彼清泉，如吸金人之露；坐來
GA040n0040_p0274a05║高閣，同御列子之風。若夫白露零，金風舞燕去江
GA040n0040_p0274a06║南鴻飛沙渚蘆白，汀洲葭黃烟浦。於是時也則見。
GA040n0040_p0274a07║天高氣肅，虞人應候而蒐田；馬壯鷹驕，貔士升堂
GA040n0040_p0274a08║而講武。迨夫溪水凝結，山骨蒼凉。松篁沈碧，草色
GA040n0040_p0274a09║全荒。於是時也，則見夫山衲扶笻，尋寒梅而覓句；
GA040n0040_p0274a10║漁蓑披雪，傍枯木以維航。羌四時之代謝兮，山川
GA040n0040_p0275a01║俯仰；緬千古之人豪兮，風流相賞。悼仙翁之不再
GA040n0040_p0275a02║兮，悵彼美之一往。登高堂而逡巡兮，倚危欄而慨
GA040n0040_p0275a03║慷。爰作歌曰：千年真賞處，風景浩無邊。細柳綠垂
GA040n0040_p0275a04║地，遙峰青接天。堂開萬里月，簾捲五湖烟。試問登
GA040n0040_p0275a05║臨者，何如永叔賢。乃載歌曰：攬勝尋常事，我思在
GA040n0040_p0275a06║古人。風流已昔日，花鳥為誰春？幸際清時運，常經
GA040n0040_p0275a07║御輦廵。恩膏隨處遍，草木亦懷新。吁嗟乎雲山閣，謝剩有
GA040n0040_p0275a08║浮雲。明月樓空，惟餘皓月。千秋詞賦，豔冷蕪城。六
GA040n0040_p0275a09║代繁華，夢回槐郡。獨斯文之永乆，幸風雅之未衰。
GA040n0040_p0275a10║宛伊人之相接，尋堂構而溯洄。瞻鬚眉兮仿彿，惟
GA040n0040_p0276a01║明德之可懷。乃終起而為之亂曰：山不在高兮平
GA040n0040_p0276a02║無陂，堂不在廣兮足嘯歌。樽有酒兮旨且多，薄言
GA040n0040_p0276a03║酌之醉顏酡。我欲乘天風兮泛仙槎，凌五岳之上
GA040n0040_p0276a04║兮涉滄海之波。
GA040n0040_p0276a05║平樓賦吳可馴
GA040n0040_p0276a06║平山堂左栖靈寺，東宅幽據，爽有樓橫。空斯樓也。
GA040n0040_p0276a07║上切璇霄，下臨寶地，齊雲尚陋，散花未擬。比中天
GA040n0040_p0276a08║之百尺，大可憑欄；上佛國之初桄，如聞彈指。於是
GA040n0040_p0276a09║攜麈尾，藉𣰽毺，茶竈挈，奕匳俱。松風入袂以蕭颯，
GA040n0040_p0276a10║竹煙縈几而紛敷。當吳楚川原之會，展江淮名勝
GA040n0040_p0277a01║之圖。廼有兔徑牛涔，平烟灌木。草蔓三城，波荒九
GA040n0040_p0277a02║曲。選樓之跡已陳，蕪城之賦誰續？若夫天容皛皛，
GA040n0040_p0277a03║平碧迢迢；千枰田小，一桁峰遙。塔書空以頴露，樓
GA040n0040_p0277a04║飲水以虹搖。香門磬遞，酒舫歌飄。蕪徑之塵遺屧
GA040n0040_p0277a05║印，枳籬之樹挂吟瓢。點烏犍於遠牧，下白鳥以歸
GA040n0040_p0277a06║樵。王粲則晚際而登，偏誇信；美庾亮則月明而望，
GA040n0040_p0277a07║自發長謠。此則樓中之勝概所為與士友相招要
GA040n0040_p0277a08║者也。
GA040n0040_p0277a09║洛春堂牡丹賦（以題為韵）陳章
GA040n0040_p0277a10║名擅姚左，根分河洛。培客土以未疏，依靈區而有
GA040n0040_p0278a01║託。綠雲旖旎以交枝，紅豔鮮新而破萼。桃時杏日，
GA040n0040_p0278a02║恥妖態之爭妍；火後雨前，散天香而自襮。脂融粉
GA040n0040_p0278a03║膩，妙手傳于子華；林下水邊，閒情寄于康樂。若夫
GA040n0040_p0278a04║曉風微扇，細雨如塵；亂堆錦被，低照華茵。擬薰香
GA040n0040_p0278a05║于荀令，儼被酒之太真。化工謝巧，一國都春。出水
GA040n0040_p0278a06║芙蕖，自低回而作婢；翻堦芍藥，亦俯伏而稱臣。油
GA040n0040_p0278a07║幕遮陰，偶吹開而終護；金盤餉客，幾欲翦而還珍。
GA040n0040_p0278a08║山屐偕來，喜句留于詩老；田衣對坐，恐撩破于禪
GA040n0040_p0278a09║人。而乃閱高議于青瑣，檢雜俎于酉陽，縱近觀而
GA040n0040_p0278a10║遠睇，較北勝而南强。深紅擬乎蓮蕋，嫩綠比乎瓜
GA040n0040_p0279a01║瓤。天上金刀，翦綺羅之稠疊；月中玉斧，搆樓閣之
GA040n0040_p0279a02║低昂。桐君藥錄，未足悉其功效；醉翁花譜，疇能盡
GA040n0040_p0279a03║彼鋪張？至若朱戶洞開，鈿車狂走，笙歌送酒以如
GA040n0040_p0279a04║泉，池館量金而論斗。雖一年好景，莫教辜負于此
GA040n0040_p0279a05║身；而十戶中人，又輒吟哦而在口。隨情自適，不遠
GA040n0040_p0279a06║求於青越延丹；熨眼皆佳，又何暇于驪黃牝牡。然
GA040n0040_p0279a07║而年華暗換，韶景易闌，游𧊵惜而作隊，粉蝶戀而
GA040n0040_p0279a08║成團。顧物情之尚爾，豈人意之無千？於是作雕盤
GA040n0040_p0279a09║之食，拾煎酥于欲墮；添寶鼎之火，燒餘片之將。殘
GA040n0040_p0279a10║岫遠巫娥，不信若仙而若夢風回，少女重看，如火
GA040n0040_p0280a01║而如丹。乃為之歌曰：琉璃地上錦窠開。月裏仙人
GA040n0040_p0280a02║曳佩來。紅幞數苞朝露折。異香一種午風回。兕觥
GA040n0040_p0280a03║莫負當心凸。蠻鼓何煩百面催。未要仙春尋舊館，
GA040n0040_p0280a04║此堂應已勝蓬萊。
GA040n0040_p0280a05║雲山閣賦閔濬
GA040n0040_p0280a06║江左風流，竹西佳麗，賢守呂公惠涖斯地。惟時秋
GA040n0040_p0280a07║中，乃登雲山之閣。其閣基彼崇高，踞茲形勢。儉非
GA040n0040_p0280a08║土茅，奢不雕繢。連秋水于五塘，帶夕陽之雙寺，則
GA040n0040_p0280a09║有淮海俊人，翩然而適至。于是攜手周眺，共倚曲
GA040n0040_p0280a10║欄。指繚白縈青而延伫，效小山叢樹以盤桓。白日
GA040n0040_p0281a01║既匿清露正漙太守開明月之樽以酌客，集鄒枚
GA040n0040_p0281a02║之侶而追歡。選諸僚眾，屬辭扵觀觀。乃揎袖燭底，
GA040n0040_p0281a03║蘸墨一丸，文泉百斛，競湧毫端。其辭曰：登彼高閣
GA040n0040_p0281a04║兮凌虛空，挹彼羣峰兮青芙蓉。閒雲戀岫兮陰濛
GA040n0040_p0281a05║濛。江上四時兮變景物而靡窮。山蜿蜒兮無定容，
GA040n0040_p0281a06║雲卷舒兮西復東。二十四橋人望兮，惟明月與清
GA040n0040_p0281a07║風何處？簫聲縹緲兮，疑在廣寒之宮。
GA040n0040_p0281a08║
GA040n0040_p0281a09║
GA040n0040_p0281a10║
GA040n0040_p0282a01║
GA040n0040_p0282a02║
GA040n0040_p0282a03║
GA040n0040_p0282a04║
GA040n0040_p0282a05║
GA040n0040_p0282a06║
GA040n0040_p0282a07║
GA040n0040_p0282a08║
GA040n0040_p0282a09║
GA040n0040_p0282a10║平山堂圖志卷第三