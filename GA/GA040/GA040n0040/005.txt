GA040n0040_p0311a01║平山堂圖志卷第五
GA040n0040_p0311a02║寧夏趙之壁編纂
GA040n0040_p0311a03║藝文三
GA040n0040_p0311a04║詩二
GA040n0040_p0311a05║國朝
GA040n0040_p0311a06║平山堂王士祿
GA040n0040_p0311a07║平山樓閣說淮南　想像風流向夕嵐更有司徒遺
GA040n0040_p0311a08║廟在　石幢松火照深龕
GA040n0040_p0311a09║平山堂作二首王士正
GA040n0040_p0311a10║廣陵城北早春時　寂寂東風柳未垂不見歐公遊
GA040n0040_p0312a01║賞地　荒亭片石使人悲
GA040n0040_p0312a02║偶來折柳向平山　幾樹柔條未忍攀一種輕黃江
GA040n0040_p0312a03║水上　依依曾照昔人顏
GA040n0040_p0312a04║冶春絕句（同林茂之前輩，杜于皇、孫豹人、張祖望、程穆倩、孫無言、許力臣師六，修稧紅橋，
GA040n0040_p0312a05║酒間賦冶春詩）王士正
GA040n0040_p0312a06║今年東風太狡獪　弄晴作雨遣春來江梅一夜落
GA040n0040_p0312a07║紅雪　便有夭桃無數開
GA040n0040_p0312a08║紅橋飛跨水當中　一字闌干九曲紅日午畫船橋
GA040n0040_p0312a09║下過　衣香人影太囱囱
GA040n0040_p0312a10║東家蝴蝶作團飛　西家流鶯聲不稀白紵新裁如
GA040n0040_p0313a01║雪色　潛來花下試春衣
GA040n0040_p0313a02║髯翁三過平山下　白髮門生感故知欲覓醉翁呼
GA040n0040_p0313a03║不起　碧虛樓閣草離離
GA040n0040_p0313a04║東風花事到江城　早有人家喚賣餳他日相思忘
GA040n0040_p0313a05║不得　平山堂下五清明
GA040n0040_p0313a06║坐上同矜作達名　留犁風動酒鱗生江南無限青
GA040n0040_p0313a07║山好　便與諸君荷鍤行
GA040n0040_p0313a08║海棠一樹澹胭脂　開時不讓錦城姿花前痛飲情
GA040n0040_p0313a09║難盡　歸卧屏山看折枝
GA040n0040_p0313a10║故國風流在眼前　鵲山寒食泰和年（《元遺山．濟南》詩句）邗
GA040n0040_p0314a01║溝未似明湖好　名士軒頭碧漲天（時祖望談吾郡山水之勝，名士
GA040n0040_p0314a02║軒在明湖，曾子固守郡時所作。）
GA040n0040_p0314a03║春杪登平山堂眺江南山王士正
GA040n0040_p0314a04║時魚出水浪花圓　北固樓前四月天却憶戴顒山
GA040n0040_p0314a05║戶裏　櫻桃風急打琴弦
GA040n0040_p0314a06║宗定九畫紅橋小景，于便面見，寄賦懷二首
GA040n0040_p0314a07║王士正
GA040n0040_p0314a08║辛夷花照明寒食　一醉紅橋便六年好景匆匆逐
GA040n0040_p0314a09║流水　江風幾度沈郎錢
GA040n0040_p0314a10║紅橋秋柳最多情　露葉烟條遠恨生好在東原舊
GA040n0040_p0315a01║居士　雨窗著意寫蕪城
GA040n0040_p0315a02║吳江顧樵水寫予平山舊詩「摘星樓閣浮雲裏，一
GA040n0040_p0315a03║傍危闌望楚江」之句，為圖相寄，雨中偶成一詩
GA040n0040_p0315a04║奉答，兼寄茂倫、定九王士正
GA040n0040_p0315a05║哦詩三十年　往往在人口旗亭與樂府　流傳亦時
GA040n0040_p0315a06║有江淮好事多　圖畫煩好手詎敢擬右丞　家風映
GA040n0040_p0315a07║先後廿載走京塵　頗已忘敝帚君復為此圖　毋乃
GA040n0040_p0315a08║太駢拇平山高矗矗　楚江清瀏瀏雁齒紅闌橋　鵝
GA040n0040_p0315a09║黃水楊柳風景故依然　問是淮南否俯仰慨今昔
GA040n0040_p0315a10║　少壯成皓首他時鱸鄉亭　相過索盃酒息壤猶在
GA040n0040_p0316a01║彼　寄語雪灘叟
GA040n0040_p0316a02║汪舟次雨集泛紅橋，同劉公㦷、唐耕塢、孫豹人、程
GA040n0040_p0316a03║穆倩、孫無言施閏章
GA040n0040_p0316a04║出城通野艇　鼓枻過名園只為論文友　重開對雨
GA040n0040_p0316a05║尊亭臺緣浦漵　雲樹接江村遙望平山路　風流二
GA040n0040_p0316a06║老存
GA040n0040_p0316a07║雨集平山送查編修（嗣瑮）、蔡舍人（㺱）、方上舍（世舉）、
GA040n0040_p0316a08║唐明府紹祖入都二十韻朱彛尊
GA040n0040_p0316a09║金飈斂行潦　絳葉鳴凛秋曉雨原上來　枯桑落荒
GA040n0040_p0316a10║溝筠車北岡路　徑盡知所投平山表遺迹　經始歐
GA040n0040_p0317a01║九修手移新堂柳　綆汲冽井流至今闌檻曲　詩版
GA040n0040_p0317a02║存王劉吾來堂未建　再至乃登樓未知百年內　紺
GA040n0040_p0317a03║塔能復不一蕭（暘）二卞子（恒久澍）　載酒羅庶羞征鴻
GA040n0040_p0317a04║適來賓　鳴鹿迭相求翩翩羣雅才　簦笠偕燕遊江
GA040n0040_p0317a05║光湧平楚　草色連遙洲淮南十一郡　千里極望收
GA040n0040_p0317a06║同人齊所願　于野獲良謀查蔡金閨彦　方唐才士
GA040n0040_p0317a07║尤將從畿南驛　直抵山後州豈曰無衣裳　客子在
GA040n0040_p0317a08║道周感彼蟋蟀唱　役車何時休燕南趙北際　慎勿
GA040n0040_p0317a09║久滯留且復飲沈頓　率意成狂謳
GA040n0040_p0317a10║紅橋朱彛尊
GA040n0040_p0318a01║春蕪小雨滿城隈　茆屋疏簾兩岸開行到紅橋轉
GA040n0040_p0318a02║深曲　綠楊如薺酒船來
GA040n0040_p0318a03║丙午小春，同曹子顧、宋荔裳、王西樵諸先生讌集
GA040n0040_p0318a04║紅橋園亭，分得青暉二字陳維崧
GA040n0040_p0318a05║載酒紅橋北　群公屐早停小春風景好　高雁度秋
GA040n0040_p0318a06║亭薄醉慿闌望　狂歌抱膝聽那須愁日落　月挂柳
GA040n0040_p0318a07║枝青
GA040n0040_p0318a08║多病心情減　深居與世違今宵偕勝侶　清夜叩山
GA040n0040_p0318a09║扉野色明霜樹　疎林照夕暉來朝仍有約　翻恐峭
GA040n0040_p0318a10║帆歸
GA040n0040_p0319a01║招林茂之先生、劉公㦷比部小飲紅橋野園
GA040n0040_p0319a02║陳維崧
GA040n0040_p0319a03║遲日和風泛綠蘋　落花飛絮罥紅巾此間簾影空
GA040n0040_p0319a04║于水　何處琴聲細若塵水上管絃三月飲　坐中裙
GA040n0040_p0319a05║屐六朝人獨懷紅板橋頭路　白髮淮南又暮春
GA040n0040_p0319a06║平山堂陸可求
GA040n0040_p0319a07║土阜環疎柳　來探春色閒靜聞孤寺磬　遙見隔江
GA040n0040_p0319a08║山碧塢桃千樹　清溪水一灣堂高極目望　瀟灑出
GA040n0040_p0319a09║人間
GA040n0040_p0319a10║揚州懷古雜詩汪琬
GA040n0040_p0320a01║畫檻雕欄異昔時　平山遺阯半參差如何行客春
GA040n0040_p0320a02║風裏　猶唱文章太守詞
GA040n0040_p0320a03║雨中過平山堂飲秦松齡
GA040n0040_p0320a04║廣陵城外氣蕭森　有客衝泥入遠林風獵夜荷山
GA040n0040_p0320a05║閣動　雨寒新竹草堂深放歌天地多濃綠　中酒江
GA040n0040_p0320a06║湖易薄陰無恙雷塘東下水　盈盈猶照故人心
GA040n0040_p0320a07║紅橋秦松齡
GA040n0040_p0320a08║王郎佐郡絕風華　百首詩成未放衙今日使君遺
GA040n0040_p0320a09║愛在　紅橋齊唱浣溪沙
GA040n0040_p0320a10║九日同人讌集，限登平山堂四韻，兼寄金長真太
GA040n0040_p0321a01║守丁澎
GA040n0040_p0321a02║爽閣秋烟裏　虛闌任客凭扁舟何意住　逸興幾人
GA040n0040_p0321a03║乘野菊今朝醉　山翁舊日登臨風把巵酒　松下酹
GA040n0040_p0321a04║廬陵
GA040n0040_p0321a05║山樓長眺望　極目見蕪城沙闊江鴻遠　天空楚樹
GA040n0040_p0321a06║平十千豐酒價　六一盛詩名重起烟霞色　偏憐客
GA040n0040_p0321a07║宦情
GA040n0040_p0321a08║堂北秋將暮　丹楓照客顏比鄰殘葉寺　遠樹夕陽
GA040n0040_p0321a09║山無恙川原在　難逢歲序閒風流時代盡　憑弔欲
GA040n0040_p0321a10║追攀
GA040n0040_p0322a01║兄弟登高宴　天涯共此堂樹栽今太守　日落古重
GA040n0040_p0322a02║陽白袷攲看鬢　茱萸醉滿囊竹西歸路近　野色暮
GA040n0040_p0322a03║蒼蒼
GA040n0040_p0322a04║平山堂陳廷敬
GA040n0040_p0322a05║我浮大江來　迴望江上山山遠翠猶送　江去潮復
GA040n0040_p0322a06║還江山遞明滅　暝宿茱萸灣訪古平山堂　水竹清
GA040n0040_p0322a07║心顏遂登堂上樓　江流山色閒是時夏景殊　雲峰
GA040n0040_p0322a08║爭烟鬟歐公千載後　何人共躋攀風流寄欣賞　寬
GA040n0040_p0322a09║簡蘇煢鰥豈惟雄文字　實將激懦頑門前清渠水
GA040n0040_p0322a10║　至今餘潺湲留題渺何處　似有墨痕斑
GA040n0040_p0323a01║平山堂二首宋犖
GA040n0040_p0323a02║路出紅橋畔　秋原問蜀岡穿林尋曲徑　拾級到高
GA040n0040_p0323a03║堂遠岫平襟帶　長江得渺茫呼童埽黃葉　好煮石
GA040n0040_p0323a04║泉嘗
GA040n0040_p0323a05║昔賢良宴會　茲事已千秋勝地幾興廢　閑雲此去
GA040n0040_p0323a06║留樓開歌舞外　塔入海天浮何處鳴笳發　蕭騷起
GA040n0040_p0323a07║暮愁
GA040n0040_p0323a08║紅橋（命名自阮亭）宋犖
GA040n0040_p0323a09║最是揚州勝　紅橋帶綠楊著名同廿四　佳話自漁
GA040n0040_p0323a10║洋去住笙歌接　空濛烟水長幾回憑弔處　詩思寄
GA040n0040_p0324a01║斜陽
GA040n0040_p0324a02║平山堂社集吳綺
GA040n0040_p0324a03║偶爾成三過　於今復此間歡塲輕白首　才子重青
GA040n0040_p0324a04║山古樹知興廢　寒雲見往還誰言一杯酒　千古幾
GA040n0040_p0324a05║人間
GA040n0040_p0324a06║平山堂雜感，和蘇江陵韻二首吳綺
GA040n0040_p0324a07║千載關情地　頻來繞砌行過江山翠近　倚檻暮雲
GA040n0040_p0324a08║輕遊女矜粧束　山僧少送迎莫愁浮棹遠　春水正
GA040n0040_p0324a09║渟泓
GA040n0040_p0324a10║此地山光好　春來二月時微風響鈴鐸　殘日在罘
GA040n0040_p0325a01║罳慷慨仍懷古　蒼茫獨詠詩所思曾不見　天末碧
GA040n0040_p0325a02║霞披
GA040n0040_p0325a03║蔣前民招集紅橋袁于令
GA040n0040_p0325a04║郭外藕花秋　輕風蕩小舟自來千古地　能得幾人
GA040n0040_p0325a05║遊有客如孤鶴　容予比信鷗平山觴詠處　不負舊
GA040n0040_p0325a06║揚州
GA040n0040_p0325a07║秋日，郡中諸友招飲平山堂舊址，因議修復，分得
GA040n0040_p0325a08║寒字，賦成二十韻金鎮
GA040n0040_p0325a09║白露戒素節　凉風動輕紈感此君子心　攜手共盤
GA040n0040_p0325a10║桓弭節泊枉渚　列筵面層巒芙蕖發朱花　離披香
GA040n0040_p0326a01║未殘葭菼依岸生　簌簌驚秋寒杖策入烟徑　堆阜
GA040n0040_p0326a02║列巑岏日落禪智塔　草深蜀井榦上方益聳秀　朱
GA040n0040_p0326a03║堂吐納寬平鋪出峽水　仰視隔江山淮岑萬疉來
GA040n0040_p0326a04║　青影落杯盤頗憶小蘇句　千里對平欄其時拭遺
GA040n0040_p0326a05║墨　流涕增汍瀾奈何彈指頃　轉為緇素蟠而我承
GA040n0040_p0326a06║餘芬　輟食空三歎甘棠藹遺蔭　剝復理必還茲事
GA040n0040_p0326a07║如有待　斯遊豈無端極目眄江海　氛祲氣漫漫吾
GA040n0040_p0326a08║土雖云樂　輸將恐已殫夕陽帶歸舟　荷鋤夾道觀
GA040n0040_p0326a09║所期閭里宴　日夕相追歡
GA040n0040_p0326a10║初冬，泛舟遊棲靈寺，訪平山堂舊址二首
GA040n0040_p0327a01║鄧漢儀
GA040n0040_p0327a02║小春風景勝　何故減登臨暖日偕君子　扁舟問遠
GA040n0040_p0327a03║林溪亭黃葉盛　山寺白雲深好坐岡頭石　烹泉細
GA040n0040_p0327a04║細吟
GA040n0040_p0327a05║聞有歐陽跡　風流天下傳少時猶過此　垂老竟茫
GA040n0040_p0327a06║然堂址開金像　碑銘坼冷泉何人輕改作　無乃負
GA040n0040_p0327a07║前賢
GA040n0040_p0327a08║金長真太守興復平山堂落成讌集紀事
GA040n0040_p0327a09║許虬
GA040n0040_p0327a10║天地餘清晏　江山慰寂寥仕優襄盛典　農隙應公
GA040n0040_p0328a01║徭六一儀型舊　尋常俎豆遙雖無金鑄像　還見石
GA040n0040_p0328a02║題標朋黨曾經錮　居民勿敢樵俄焉嗟剝落　竟爾
GA040n0040_p0328a03║任飄搖後學謀興宇　賢侯正接鑣采荷週曠野　躡
GA040n0040_p0328a04║棘上岧嶤蠲俸營丹艧　鳩工壯碧霄簪裾倫廣被
GA040n0040_p0328a05║　風雅道相招再集歡彌展　初成景輒饒層楹齊露
GA040n0040_p0328a06║樹　蔽甸暖烟苗月照三千履　花通廿四橋鹺帆風
GA040n0040_p0328a07║杳杳　漁網雨瀟瀟牓外高低堞　牕中曉夜潮星辰
GA040n0040_p0328a08║垂靜院　禮樂示僧寮逗磬松谿午　沈鐘竹幌宵規
GA040n0040_p0328a09║模遷後大　感慨坐來銷文擬昭明選　帷堪董子邀
GA040n0040_p0328a10║彈冠扶運會　振袖謝塵囂渡口能驅虎　林端幸絕
GA040n0040_p0329a01║鴞安瀾邦祀禹　擊壤世賡堯式版祈寒暑　存神泯
GA040n0040_p0329a02║祲妖輶軒倚過騎　鄉物講迎貓正誼當途責　平生
GA040n0040_p0329a03║吾黨要曾蘇身擬配　今古首同翹對越羹墻切　觀
GA040n0040_p0329a04║瞻位置超軍容閒內境　觴政布新條好士名逾重
GA040n0040_p0329a05║　昌期俗返澆魯侯多色笑　曼倩亦芻蕘有客工堅
GA040n0040_p0329a06║白　誰家病渴消和歌因畫諾　永夕復今朝霜久楓
GA040n0040_p0329a07║猶醉　嵐深黛欲描危巢攀鶻鷇　淵室瞰鮫綃幽興
GA040n0040_p0329a08║仙蹤別　生涯牧豎聊品泉第五穴　汲綆此雙瓢衰
GA040n0040_p0329a09║柳悽爭舞　高松勁恥凋疇垠荒綠穢　藥圃藝紅蕉
GA040n0040_p0329a10║探洞行呼鹿　弢弓坐仰鵰吳鉤凝乍凍　桐尾拂仍
GA040n0040_p0330a01║焦擁陌油車緩　廵隄寶勒驕蒼葭人弗遠　翠管曲
GA040n0040_p0330a02║方調玞礱資攻玉　羊裘肯伴貂楚漿馨桂醴　郇炙
GA040n0040_p0330a03║雜蘭椒落落筵剛滿　傞傞燭旋燒遊梁追授簡　入
GA040n0040_p0330a04║洛羨乘軺畫戟朱㽔吐　芸籤碧字雕聞聲懷縞紵
GA040n0040_p0330a05║　報賦愧瓊瑤几研憑苔設　縹緗荷杖挑鶴鳴依晚
GA040n0040_p0330a06║峭　鳥韻借春嬌綸綍頒恩寵　桑林問土謠扳轅宜
GA040n0040_p0330a07║父老　載筆借賓僚弦誦羅言偃　刑書陋國僑豬肝
GA040n0040_p0330a08║餘折柬　樾蔭避驚飇陵谷忘移改　登臨愛泬漻節
GA040n0040_p0330a09║催沙鴈度　蟄禁草蟲喓勝事應難朽　勳華共不祧
GA040n0040_p0330a10║邗溝長錯繡　鄒律轉陽杓旰食修干羽　邊烽隔麗
GA040n0040_p0331a01║譙萬方皆脫劒　孤櫂更聽簫
GA040n0040_p0331a02║訪大明寺泉，同張介子、蔣子久杜濬
GA040n0040_p0331a03║人代百務繁　山中一泉躍素友宛具舟　游子欣出
GA040n0040_p0331a04║郭騰騰陰霞霽　汩汩蚤潮落蒙翳經法雲　聊自意
GA040n0040_p0331a05║所畧寺名自劉宋　水味異漿酪躬汲窺沈深　獨醒
GA040n0040_p0331a06║知淡泊寧居第五名　不受驃騎爵飲罷祛塵機　意
GA040n0040_p0331a07║遠陟苔閣望眼竟有涯　寸心忽無託悠然來去情
GA040n0040_p0331a08║　誰知哀與樂
GA040n0040_p0331a09║分賦古蹟，得第五泉吳嘉紀
GA040n0040_p0331a10║荒邱絕塵囂　石甃蒙荊棘疇昔烟霞侶　修綆於此
GA040n0040_p0332a01║汲提攜甕罌潔　滴瀝苔蘚濕靈液生天壤　何心冀
GA040n0040_p0332a02║賞識人偶辨甲乙　名已傳都邑伊予家海濱　潮汐
GA040n0040_p0332a03║作飲食鹽井難沃胸　源泉苦相憶數載願弗遂　一
GA040n0040_p0332a04║瓢今始執悠悠寺鐘聲　靉靉秋山色披榛自去來
GA040n0040_p0332a05║　松風動蓑笠
GA040n0040_p0332a06║第五泉歌（平山堂逢禇硯耘孝廉，同徐元夏作）李良年
GA040n0040_p0332a07║平山堂下水　水石相氤煴第五與十二　品藻何紛
GA040n0040_p0332a08║紛茶經每見流傳誤　歐陽金石垂遺文伯芻最金
GA040n0040_p0332a09║山　鴻漸推康王吾徒游歷苦未遍　何由浥注為低
GA040n0040_p0332a10║昂竹西小住　今年乍茶甌惱殺　渾流瀉醉客宵嘗
GA040n0040_p0333a01║不解酲蒼頭　曉汲還論價忽記茲泉水清洌　遠拂
GA040n0040_p0333a02║荒碑探舊穴百轉銅瓶倒轆轤　齒牙卻潤嵰山雪
GA040n0040_p0333a03║褚翁嗜茶癖無比　身是王盧友劉李了髻山童折
GA040n0040_p0333a04║腳鐺　一擔花影斜陽裏鳩坑日鑄夙所耽　亦有顧
GA040n0040_p0333a05║渚新芽美蟹眼松濤解后間　綠莎如茵石堪几因
GA040n0040_p0333a06║思惠山飲　更憶江心艤不須甲乙較前人　暫游喜
GA040n0040_p0333a07║啜三名水君攜衲子我攜客　風景何曾負雙屐碧
GA040n0040_p0333a08║樹紅橋正可留　那知別思懸沙磧長安斗水須百
GA040n0040_p0333a09║錢　黃塵拍眼朔風顛蹄涔解渴尋常事　從此相思
GA040n0040_p0333a10║第五泉
GA040n0040_p0334a01║紅橋李良年
GA040n0040_p0334a02║出郭饒幽興　逶迤信馬蹄灑衣花片小　嗝岸酒帘
GA040n0040_p0334a03║齊沙雨迷離下　山禽睍睆啼微聞清珮響　人在板
GA040n0040_p0334a04║橋西
GA040n0040_p0334a05║三月三日，程師儉招同黃自先、江郢上家叔，定蛟
GA040n0040_p0334a06║門泛舟登平山堂，得詩十八韻汪楫
GA040n0040_p0334a07║瀲灩水增波　佳辰重修褉畫船如鱗次　盼睞失埤
GA040n0040_p0334a08║堄春氣今年惡　累月少開霽青簾得乍捲　飈風忽
GA040n0040_p0334a09║而細理檝踴篙師　靜波儼屏翳楊枝送婀娜　水檻
GA040n0040_p0334a10║引迢遞游河既濯穢（陸游詩濯穢游黃河）　凭風更決眥川光
GA040n0040_p0335a01║真是練　樹綠不如薺山堂斬然新　追往傲精衛登
GA040n0040_p0335a02║樓捫白日　浮雲未許蔽結搆亦已工　丹雘苦難繼
GA040n0040_p0335a03║以此俟後人　詎異調鑿枘義色動賢主　慷慨謀共
GA040n0040_p0335a04║濟指畫上檐阿　料理到堦砌試看聚米算　絕勝牙
GA040n0040_p0335a05║籌計曲水有浮杯　西池盛清製醲川且同酹（杜篤祓禊
GA040n0040_p0335a06║賦云酹酒醲川）　枯腸若為劌鼓枻待重過　抽毫頌佳麗
GA040n0040_p0335a07║金觀察招同杜于皇程穆倩孫無言鄧孝威、宗鶴
GA040n0040_p0335a08║問、彭爰琴、何弈美、黃交三集平山堂，限五言古
GA040n0040_p0335a09║體十二韻汪楫
GA040n0040_p0335a10║歲暮氷雪盛　松竹寒皚皚朝來山出日　倏若三春
GA040n0040_p0336a01║暉含光動林薄　物象欣有依野色淨車馬　主人攜
GA040n0040_p0336a02║賓來昨搆山上堂　前賢儼在斯入門古今接　襟抱
GA040n0040_p0336a03║豁然開今日復何日　前躅後人追絲竹山水間　誰
GA040n0040_p0336a04║謂知音稀空雲渡檐楹　江岫蒼庭階風景佳如此
GA040n0040_p0336a05║　歡娛正及時策足須要路　立身常苦遲相隨愛良
GA040n0040_p0336a06║會　美酒何能辭
GA040n0040_p0336a07║步平山堂舊址，有懷六一居士汪楫
GA040n0040_p0336a08║揚州自古繁華區　深谿峻壑無與娛品題慣得文
GA040n0040_p0336a09║章伯　名邦從此稱江都枚鄒已往鮑昭遠　濤聲寂
GA040n0040_p0336a10║寞蕪城晚廬陵學士剖符來　平埜一朝同絕巘平
GA040n0040_p0337a01║山山上幾間屋　繞屋新栽萬竿竹上客賦詩風滿
GA040n0040_p0337a02║樓　小史傳觴花映肉有時湖上採蓮歸　十里漁歌
GA040n0040_p0337a03║到山麓翻波荷葉亂花紅　隔江巖岫當門綠山光
GA040n0040_p0337a04║花氣未全非　只是堂前竹影稀把酒還來太古月
GA040n0040_p0337a05║　肯教早放畫船歸
GA040n0040_p0337a06║郡伯金公復建平山堂，招同諸君讌集，限五言排
GA040n0040_p0337a07║律得五十韻汪楫
GA040n0040_p0337a08║文采無今古　山川有廢興百年僧舍迥　一月草堂
GA040n0040_p0337a09║仍太守鳴騶至　羣賢接跡升新階同雨洗　畫棟儼
GA040n0040_p0337a10║霞烝道路爭傳瓦　工師正引縆喧豗雲欲變　邪許
GA040n0040_p0338a01║谷齊應此際宜晴朗　侵晨尚鬱蒸天心開笑語　人
GA040n0040_p0338a02║意盡飛騰往者堂初建　歐公世所稱至今崇俎豆
GA040n0040_p0338a03║　端不愧師承愛作平原飲　時招耐久朋荷花香十
GA040n0040_p0338a04║里　竹葉醖三升五馬行觀穫　輕舠唱采菱纏頭堆
GA040n0040_p0338a05║蜀錦　染翰費吳綾每讀朝中措　如飡六月冰衰翁
GA040n0040_p0338a06║還自看　年少敢相矜（朝中措歐公平山堂詞名看取衰翁詞中語也）大厦
GA040n0040_p0338a07║何時壞　朱欄不可凭樵蘇到柱礎　嶺路入田塍曉
GA040n0040_p0338a08║日鳴車鐸　春風響射堋頺垣空駐馬　低岸只懸罾
GA040n0040_p0338a09║無復文章伯　惟餘粥飯僧林中誰列炬　世外浪傳
GA040n0040_p0338a10║燈對此心常戚　其如力弗勝莊嚴有底急　兼併若
GA040n0040_p0339a01║為懲舍弟思持鉢（謂蛟門）　時人慣摸棱一朝公作郡
GA040n0040_p0339a02║　百務木從繩善說宰官法　羞參最上乘經營開草
GA040n0040_p0339a03║莽　結搆稍崚嶒繼往留渾樸　隨時飾綵繒丹樓須
GA040n0040_p0339a04║顧愷　留壁謝徐凝十月霜華薄　高邱爽氣澄紛拏
GA040n0040_p0339a05║山歷歷　雙峙塔層層好景收襟帶　華筵上毾㲪大
GA040n0040_p0339a06║人多九列　處士足三徵賦各懷王粲　舟都共李膺
GA040n0040_p0339a07║真成花照眼　遮莫酒如澠憶昨喧鼙鼓　橫空布繳
GA040n0040_p0339a08║矰離羣號旅鴈　掣臂走饑鷹天塹殊難恃　東山實
GA040n0040_p0339a09║可慿出城尋嘯咏　比屋失凌兢余豈鷄羣鶴　叨為
GA040n0040_p0339a10║驥尾蠅美名慚獨許　勝地快同登草木兵俱靜　江
GA040n0040_p0340a01║淮勢益增人皆欽雅量　竊更服廉能草野依肝膈
GA040n0040_p0340a02║　朝廷重股肱試看觀察使　詎遠秘書丞最喜遷喬
GA040n0040_p0340a03║木　還愁別廣陵難攀官閣樹　但把剡溪藤元叔悲
GA040n0040_p0340a04║窮鳥　青蓮賦大鵬徒然同舉觶　安得遂擔簦
GA040n0040_p0340a05║平山堂汪楫
GA040n0040_p0340a06║山色江南在　竹陰堂上稀野花猶愛客　片片下山
GA040n0040_p0340a07║飛
GA040n0040_p0340a08║乙巳春夜讀王阮亭先生紅橋冶春諸絕句，漫作
GA040n0040_p0340a09║二首宗元鼎
GA040n0040_p0340a10║紅橋春柳碧條條　十五橋中第一橋多少遊人渾
GA040n0040_p0341a01║不識　獨留才子聽吹簫
GA040n0040_p0341a02║休從白傅歌楊柳　莫向劉郎演竹枝五日東風十
GA040n0040_p0341a03║日雨　大家齊唱冶春詞
GA040n0040_p0341a04║平山堂宗觀
GA040n0040_p0341a05║堂對江南遠近山　千螺青插酒杯間幾時改作棲
GA040n0040_p0341a06║靈寺　六一高蹤可再攀
GA040n0040_p0341a07║汪季甪平山結夏宗觀
GA040n0040_p0341a08║消夏樓居得暫閒　八牕敞對有無山筆牀茶竈松
GA040n0040_p0341a09║風響　只許吟詩客報關
GA040n0040_p0341a10║平山堂落成四首汪耀麟
GA040n0040_p0342a01║誰使山堂廢　於今已十年忽開新棟宇　重見舊山
GA040n0040_p0342a02║川俎豆廬陵在　文章慶歷傳看碑思太守　端不愧
GA040n0040_p0342a03║前賢
GA040n0040_p0342a04║覽勝原無際　登高今有樓江光騰北固　山色隱西
GA040n0040_p0342a05║州到此心能曠　因之足欲休笙歌與風月　真賞信
GA040n0040_p0342a06║堪留
GA040n0040_p0342a07║不分山泉好　沈埋蔓草間小亭新結搆　勝蹟可躋
GA040n0040_p0342a08║攀豐樂名何遜　參寥味可刪自茲金井上　不放轆
GA040n0040_p0342a09║轤閒
GA040n0040_p0342a10║昔日行春地　封庭復有臺檻從空處倚　門對遠山
GA040n0040_p0343a01║開野竹何時長　垂楊且自栽觀成殊不易　把酒興
GA040n0040_p0343a02║悠哉
GA040n0040_p0343a03║暮秋紅橋野望，呈金長真郡伯汪耀麟
GA040n0040_p0343a04║一帶紅橋路　三秋綠水灣正宜撑小艇　直可到平
GA040n0040_p0343a05║山城郭斜陽裏　園林落葉間停車看柳樹　坐愛使
GA040n0040_p0343a06║君閒
GA040n0040_p0343a07║邱曙戒侍講招同豹人醉白家兄叔定汎舟登平
GA040n0040_p0343a08║山堂，用山色有無中為韻，分得無字
GA040n0040_p0343a09║汪懋麟
GA040n0040_p0343a10║凉風扇華節　霖潦盈江湖客行自淮水　幽興聊平
GA040n0040_p0344a01║蕪招攜登埜航　二三皆酒徒金魚不自惜　美醖從
GA040n0040_p0344a02║我沽蕩槳越城郭　沿渠足菰蒲蓮葉結淺翠　蓮花
GA040n0040_p0344a03║燿深朱顧此樂無極　陶然傾一壺檥舟版渚下　策
GA040n0040_p0344a04║杖平山隅密雲蔽陽景　回飇生高梧歐公雖云沒
GA040n0040_p0344a05║　綠楊猶未枯山川賴人傳　文章安可無
GA040n0040_p0344a06║人日諸子遊平山堂，大雪驟至，飲真賞樓，走筆得
GA040n0040_p0344a07║三十六韻汪懋麟
GA040n0040_p0344a08║時節初逢卯（是日癸卯）　年華復建寅一冬常苦旱　七日
GA040n0040_p0344a09║已驚春出郭宜登陸　尋幽怕問津柳容青未著　梅
GA040n0040_p0344a10║意白如勻凍草承車軟　林禽語客馴到山鐘未午
GA040n0040_p0345a01║　禮佛飯初辰祠宇尊先哲　周防仗後人廿年心始
GA040n0040_p0345a02║遂　八字夢何因（築真賞樓初成夢歐蘇兩文忠公命余作聯余應聲曰登斯樓也大
GA040n0040_p0345a03║哉觀乎遂用為對）勝跡原無敵　佳題信有神江山列淮楚
GA040n0040_p0345a04║　人代本梁陳夜夜笙歌沸　朝朝粉黛嚬燒香來妙
GA040n0040_p0345a05║女　祈嗣肅明禋范相宮方楚　胡公廟肯薪（山傍為文正安
GA040n0040_p0345a06║定兩祠）三賢真尚友　百世此為鄰地脉原通蜀　泉源
GA040n0040_p0345a07║舊出岷一亭依眾樹　片石出荒榛近水烟光活　遙
GA040n0040_p0345a08║天雪意純初焉猶是霰　倐矣盡成塵素女翔天闕
GA040n0040_p0345a09║　湘娥舞漢濱滿空交蛺蝶　遍夜失麒麟著地渾如
GA040n0040_p0345a10║掌　當杯不及脣廻戈光灼灼　奔馬勢駪駪喜勝褰
GA040n0040_p0346a01║瑤草　狂思倒葛巾步兵廚恐竭　公瑾味稱醕接席
GA040n0040_p0346a02║皆仙客　逃名半隱倫爭先持玉斗　攘臂劈銀鱗勢
GA040n0040_p0346a03║欲傾三峽　歡堪抵一旬交原垂髮好　飲是布衣真
GA040n0040_p0346a04║慎勿言通塞　何須辨主賓行觴休緩緩　起舞共蹲
GA040n0040_p0346a05║蹲晚霽還移席　終筵莫吐茵夕陽看有態　積雪浩
GA040n0040_p0346a06║無垠暮鵲歸飛急　昏烟繞舍頻紅樓連市燭　畫鼓
GA040n0040_p0346a07║隔城闉雨夜期烹韭　晴天訂採蓴定知邱壑好　得
GA040n0040_p0346a08║醉即稱臣
GA040n0040_p0346a09║同友人泛舟游平山新堂汪懋麟
GA040n0040_p0346a10║堂成羣望愜　勝賞眾歡同畫檻雲邊出　松門寺外
GA040n0040_p0347a01║通隄長宜雜樹　臺敞正晴空五百餘年後　依稀六
GA040n0040_p0347a02║一風
GA040n0040_p0347a03║金長真太守興復平山堂，落成讌集紀事
GA040n0040_p0347a04║黃虞稷
GA040n0040_p0347a05║勝蹟垂今古　風流見後先名邦恢傑構　盛事嗣前
GA040n0040_p0347a06║賢歌吹喧閭井　魚鹽富市廛岡因崑軸倚　岫借蔣
GA040n0040_p0347a07║陵懸陳迹歸蕪沒　新題煥刻鐫翬飛誇日麗　鼇奠
GA040n0040_p0347a08║詫雲連景物增新槩　江山入舊妍真成美輪奐　無
GA040n0040_p0347a09║復慨桑淵慶歷承平永　歐公出守專茲堂經作始
GA040n0040_p0347a10║　平楚攬收全每命觀風駕　時斟近寺泉五絃調淥
GA040n0040_p0348a01║水　百妓豔紅蓮楊柳風中檻　龍蛇醉後椽人間金
GA040n0040_p0348a02║馬客　上界玉堂仙代謝悲巖谷　登臨感逝川雲烟
GA040n0040_p0348a03║一瞬改　烏兔兩丸旋不見文章伯　空餘梵唄筵佳
GA040n0040_p0348a04║遊成寂寞　憑弔起延緣復古思徒切　乘時勢孰便
GA040n0040_p0348a05║幾傷頺壞久　幸覩昔觀還汝水恩波闊　維揚雨露
GA040n0040_p0348a06║涓來蘇賡豈弟　敷政善承宣閣為凝香靜　帷因問
GA040n0040_p0348a07║荅褰簿書雖旁午　逸興轉蹁躚退食行郊甸　娛賓
GA040n0040_p0348a08║盛豆籩雙旌虹旖旎　五馬錦連乾庾鮑還聯座　應
GA040n0040_p0348a09║劉實比肩升高能作賦　即席善題箋地映芙蕖曉
GA040n0040_p0348a10║　霞澄綺縠鮮當杯歌宛轉　揮翰字蜿蜒馴鹿方來
GA040n0040_p0349a01║駕　啼鶯已報遷外臺分節鉞　驛置卹危顛作牧三
GA040n0040_p0349a02║藩重　題屏特簡甄遠沾河潤沃　近接惠心闐吐握
GA040n0040_p0349a03║宏延攬　過存度陌阡式廬勤道左　擁篲失車前敢
GA040n0040_p0349a04║執衡門固　空紆長者軿春風乍披拂　碧蘚愈嬋娟
GA040n0040_p0349a05║翹首瞻雲漢　卑躬力研田嗜書疑有癖　得句喜應
GA040n0040_p0349a06║顛迂拙曾何取　勃溲亦見憐嶽宗羣望止　滄海眾
GA040n0040_p0349a07║歸遄江左夷吾日　襄陽叔子年請看三月化　更補
GA040n0040_p0349a08║六朝篇
GA040n0040_p0349a09║揚州金太守修復平山堂，讌集和曹侍郎韻
GA040n0040_p0349a10║毛奇齡
GA040n0040_p0350a01║東閣人何在　蕪城賦未傳每游吳苑去　只愛蜀岡
GA040n0040_p0350a02║前地擅江都勝　堂成慶歷年風流聞舊守　登覽揖
GA040n0040_p0350a03║前賢山遠平如掌　墻低甫及肩折荷分四座　種柳
GA040n0040_p0350a04║並三眠漸覺春風度　還看歲月遷重來送原父　三
GA040n0040_p0350a05║過憶坡仙廣牖通樵爨　空壇傍竺乾賓閑甓社酒
GA040n0040_p0350a06║　妓散廣陵船何幸文章牧　方從汝潁旋乘時聲籍
GA040n0040_p0350a07║甚　懷古意悠然行部朱旂繞　尋幽錦纜牽雲樓恢
GA040n0040_p0350a08║佛地　月俸解官錢文杏安琱檻　團花隱甃磚龍蛇
GA040n0040_p0350a09║遺字古　魚鳥近人憐翠甸宜圖畫　紅橋度管弦同
GA040n0040_p0350a10║舟攜郭泰　開館得田駢我本平臺友　忻觀鄴下篇
GA040n0040_p0351a01║淮西三歲別　江介一星躔末乘陪常晚　長筵醉不
GA040n0040_p0351a02║先到來追賦咏　何似杜樊川
GA040n0040_p0351a03║上巳平山堂修褉，分得急字彭桂
GA040n0040_p0351a04║蘭亭邈已遠　往哲渺難及修禊值茲辰　維舟傍江
GA040n0040_p0351a05║邑平山踞郡勝　蒼翠足攬挹歐公昔搆堂　千載猶
GA040n0040_p0351a06║岌岌邇者鞠為墟　榛莽泫露泣大雅洵有待　良牧
GA040n0040_p0351a07║嘅新葺修墜殫苦心　事剙而非襲朝夕共衙齋　經
GA040n0040_p0351a08║營覩汲汲今來倐落成　欣遇羣賢集出郭沿溪臯
GA040n0040_p0351a09║　登陸尋磴級朱栱層烟浮　丹甍迥霄立彌望騁雲
GA040n0040_p0351a10║端　縱賞目不給南徐諸峯巒　檻外如拱揖千帆帶
GA040n0040_p0352a01║潮迴　津樹壓城濕初柳綠未濃　含桃紅尚澀茫茫
GA040n0040_p0352a02║百感生　俯仰周原隰光風汎遙岑　披襟欣習習秉
GA040n0040_p0352a03║蕑非吾好　搴若且聊拾前徽苟不梁　廢興在呼吸
GA040n0040_p0352a04║游觀安足羨　令名良所急
GA040n0040_p0352a05║
GA040n0040_p0352a06║
GA040n0040_p0352a07║
GA040n0040_p0352a08║
GA040n0040_p0352a09║
GA040n0040_p0352a10║平山堂圖志卷第五