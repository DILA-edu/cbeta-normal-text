GA040n0040_p0437a01║平山堂圖志卷第八
GA040n0040_p0437a02║寧夏趙之壁編纂
GA040n0040_p0437a03║藝文六
GA040n0040_p0437a04║記一
GA040n0040_p0437a05║宋
GA040n0040_p0437a06║大明寺水記歐陽修
GA040n0040_p0437a07║世傳陸羽茶經其論水云：山水上江水，次井水下。
GA040n0040_p0437a08║又云：山水、乳泉、石池漫流者，上瀑湧湍激勿食，食
GA040n0040_p0437a09║乆令人有頸疾，江水取去人遠者，井水取汲多者，
GA040n0040_p0437a10║其說止於此，而未嘗品第天下之水味也。（至張又）
GA040n0040_p0438a01║新為煎茶水記始云：劉伯芻謂水之宜茶者有七
GA040n0040_p0438a02║等。又載羽為李季卿。論水次第有二十種，今攷二
GA040n0040_p0438a03║說，與羽茶經皆不合。羽謂山水上而乳泉、石池又
GA040n0040_p0438a04║上江水，次而井水下，伯芻以揚子江為第一，惠山
GA040n0040_p0438a05║石泉為第二，虎邱石井為第三，丹陽寺井為第四，
GA040n0040_p0438a06║揚州大明寺井水為第五，而松江第六，淮水第七
GA040n0040_p0438a07║與羽說相反，季卿所說二十水：廬山康王谷水第
GA040n0040_p0438a08║一，無錫惠山石泉第二，蘄州蘭谿石下水，第三扇
GA040n0040_p0438a09║子峽蝦蟇口水第四虎邱寺井水第五廬山招賢
GA040n0040_p0438a10║寺下方橋潭水第六揚子江南澪水第七，洪州西
GA040n0040_p0439a01║山瀑布泉第八桐柏淮源第九，廬州龍池山頂水
GA040n0040_p0439a02║第十，丹陽寺井第十一，揚州大明寺井第十二，漢
GA040n0040_p0439a03║江中澪水第十三玉虛洞香谿水第十四武關西
GA040n0040_p0439a04║水第十五松江水第十六天台千丈瀑布水第十
GA040n0040_p0439a05║七郴州圓泉第十八嚴陵灘水第十九，雪水第二
GA040n0040_p0439a06║十，如蝦蟇口水，西山瀑布，天台千丈，瀑布皆羽，戒
GA040n0040_p0439a07║人勿食，食之生疾。其餘江水居山水上，井水居江
GA040n0040_p0439a08║水上，皆與茶經相反，疑羽不當。二說以自異，使誠
GA040n0040_p0439a09║羽說，何足信也？得非又新妄附益之耶？其說羽辨
GA040n0040_p0439a10║南澪岸水特怪誕甚妄也。水味有美惡而已。欲舉
GA040n0040_p0440a01║天下之水，一一而次第之者，妄說也。故其為說前
GA040n0040_p0440a02║後不同如此，然此井為水之美者也。羽之論水惡
GA040n0040_p0440a03║渟浸，而喜泉源，故井取多汲者，江雖長流，然眾水
GA040n0040_p0440a04║雜聚，故次山水惟此說近物理云。
GA040n0040_p0440a05║重修平山堂記沈括
GA040n0040_p0440a06║揚州常節制淮南十一郡之地，自淮南之西，大江
GA040n0040_p0440a07║之東，南至五嶺，蜀漢十一路，百州之遷徙。貿易之
GA040n0040_p0440a08║人徃還，皆出其下。舟車南北，日夜灌輸。京師者居
GA040n0040_p0440a09║天下之七，雖選帥常用重人，而四方賓客之至者，
GA040n0040_p0440a10║語言面目，不相誰何，終日環坐滿堂，而太守應決
GA040n0040_p0441a01║一府之事，自若往往，亦不暇盡舉其職。不然，大敗
GA040n0040_p0441a02║不可復支，雖力足以自信，始皆不能近，謂之可治，
GA040n0040_p0441a03║卒亦必出於甚勞，然後能善其職。故凡州之燕賞
GA040n0040_p0441a04║享勞，太守之所遊處起居，率皆有常處，不能以意
GA040n0040_p0441a05║有所揀擇，以為賓客之歡。前守今參政歐陽公為
GA040n0040_p0441a06║揚州，始為平山堂於北岡之上。時引客過之，皆天
GA040n0040_p0441a07║下豪雋有名之士。後之人樂慕而來者，不在於堂
GA040n0040_p0441a08║榭之間，而以其為歐陽公之所為也。由是平山之
GA040n0040_p0441a09║名，盛聞天下。嘉祐八年，直史館丹陽刁公，自工部
GA040n0040_p0441a10║郎中領府事。去歐陽公，纔十七年，而平山僅若有
GA040n0040_p0442a01║存者，皆朽爛剝漫，不可支撑。公至踰年之後，悉撤
GA040n0040_p0442a02║而新之。凡工駔廩餼，材藳之費，調用若干，皆公點
GA040n0040_p0442a03║計素定一日指授其處。所以為堂之壯麗者，無一
GA040n0040_p0442a04║物不足，又封其庭中，以為行春之臺，昔之樂聞平
GA040n0040_p0442a05║山之名而來者。今又將登此以博望遐觀，其清凉
GA040n0040_p0442a06║高爽，有不可以語傳者也。揚為天下四方之衝，且
GA040n0040_p0442a07║至乎此者，朝不知其往朝，至乎此者，夕不知其往。
GA040n0040_p0442a08║民視其上，若通道大途，相值偶語，一不快其意，則
GA040n0040_p0442a09║遠近搔搖，謗喧紛不可解。公於此時，能使威令德
GA040n0040_p0442a10║澤，洽於人心，政事大小，無一物之失，而寄樂於山
GA040n0040_p0443a01║川草木，虛閒曠快之境。人知得此，足以為樂，而不
GA040n0040_p0443a02║知其致，此之為難也。後之人登是堂，思公之所以
GA040n0040_p0443a03║樂，將有指碑以告者也。
GA040n0040_p0443a04║九曲池新亭記沈括
GA040n0040_p0443a05║建隆元年，太祖親討李重進之亂，駐蹕於城北。時
GA040n0040_p0443a06║石守信破壁，取重進重，進以火死。揚州既歸從之，
GA040n0040_p0443a07║即其地以為原廟。天子歲五，遣使獻祠，以家人之
GA040n0040_p0443a08║禮，進于廟下。揚州刺史率其官，屬，月再朝焉。嘉祐
GA040n0040_p0443a09║八月，詔以直史館丹陽刁公守揚州。當淮南大水
GA040n0040_p0443a10║之後，民艱不支，歲籍不入。公以惠和慈仁，康集勞
GA040n0040_p0444a01║來，直心正身，脩明百職。文武賔吏，各率其業，罔敢
GA040n0040_p0444a02║怠傲，民卒用寧。歲以大康，乃以吉日巡視宮廟，按
GA040n0040_p0444a03║垣揆室曰：此上聖所以眷賜我邦，休有惠烈，實冒
GA040n0040_p0444a04║邦土。祠事弗虔，無以報稱。廢徹無所，神惠不歆。於
GA040n0040_p0444a05║是墁甃丹髹，獘脫黯黦。一新以為瓌麗宏潔，而又
GA040n0040_p0444a06║治其北垣蜀岡之淵，陊其故堂，博而新之，對峙二
GA040n0040_p0444a07║亭，臂張於前木茂泉清鳬鴈與與光氣上下朝霏
GA040n0040_p0444a08║夕陰浮動于檐櫨之間，而不知有荒榛斷蔓之可
GA040n0040_p0444a09║悲也。治平二年二月之晦，工徒告休，公將勞成于
GA040n0040_p0444a10║是屬其叅軍事沈某，考誨於碑而繼之以詩曰
GA040n0040_p0445a01║：昔在建隆　天子有征環揚有師　盜不敢膺體磔肩
GA040n0040_p0445a02║分　孰為股肱推其中軍　車裂馬騰截截彊埸　炎不
GA040n0040_p0445a03║可薄既扼其吭　附者益落士勵而獸　高噪大躍車
GA040n0040_p0445a04║盤轂交　有萬其羣氣抑不揚　投兵而奔我師蹙之
GA040n0040_p0445a05║　潰其國門持其大醜　狥于淮人天子在師　將以武
GA040n0040_p0445a06║克不驚不愆　以殞元慝有赫在天　降則在廟孔威
GA040n0040_p0445a07║有神　綏我億兆公在朝廷　崇事有嚴卒奠以出　龍
GA040n0040_p0445a08║旗纖纖廢無燕私　其福不下公作新亭　以御罇斚
GA040n0040_p0445a09║諸臣友朋　孔燕俟俟我邦有休　公實來為不冺有
GA040n0040_p0445a10║考　我公之思
GA040n0040_p0446a01║維揚龍廟記陳造
GA040n0040_p0446a02║五龍血食於揚，肇自國初，而備嚴於今，屹然為一
GA040n0040_p0446a03║郡乞靈之地。按圖志藝祖皇帝之破李，重進也。駐
GA040n0040_p0446a04║蹕九曲，池上有龍鬬於池事已，乃廟祀之。其後廟
GA040n0040_p0446a05║廢苐繪像於建隆僧舍其廟之故基，與夫不廟而
GA040n0040_p0446a06║像之，故漫不可考。慶元五年，帥郭侯某復屋之於
GA040n0040_p0446a07║池之西偏，至嘉泰之元。今待制趙公來制帥閫旱
GA040n0040_p0446a08║涸告，病禱而雨。歲以中熟，慨念水枯旱暵，挽回豐
GA040n0040_p0446a09║穰，非龍孰致之，而訪視所建庳陋甚，人莫起敬揚，
GA040n0040_p0446a10║不敢安，乃移為今祠居。有殿獻，有亭更，衣有所建，
GA040n0040_p0447a01║屋各三間，別為門而垣之，掄才而堅良，選貢院之
GA040n0040_p0447a02║餘也，擇地而亢，爽宅震面，兌兌澤震龍廟，則宐也。
GA040n0040_p0447a03║附佛宮，主香火，以僧欲其專也。遠邇聞見，奔趨畏
GA040n0040_p0447a04║敬，祠祭祈報，無或敢怠。始其經度也，或告九良星
GA040n0040_p0447a05║在焉，盍緩之？公一夕，夢人頎而髯顴聳而色瑩，黃
GA040n0040_p0447a06║袍而黑緣捧赤土龍笑授公，公許即為立祠，旦則
GA040n0040_p0447a07║鳩工庀材，不日而崇成。迎奉之辰，晴日麗空，遊雲
GA040n0040_p0447a08║蜚雨，滃鬱廟廷。公親書廟額，以揭殿顏，是日飛雲
GA040n0040_p0447a09║薦瑞，邦人聳觀，其靈異，昭著如此。夫仁民而為聖，
GA040n0040_p0447a10║賢澤物而為龍，相異而相同，相須以濟，其所不及，
GA040n0040_p0448a01║天命之也。而聖賢又龍所依，惟五龍顯異於昔眹，
GA040n0040_p0448a02║夢於今效啟聖之符，而致濟世之功。惟公積而德，
GA040n0040_p0448a03║敷而政，其信於君孚於民者，俯仰無愧，故有請於
GA040n0040_p0448a04║龍。若桴鼓若影響，惟其必諸已。故能必諸冥漠戃
GA040n0040_p0448a05║怳之表，不幸而水若旱，惟無禱也。彼且畧於已詳
GA040n0040_p0448a06║於龍，吁其難哉！公謂某粗知文者，使之志，龍之惠，
GA040n0040_p0448a07║利廟之廢置庸詔，永久辭不獲，遂以公之所示而
GA040n0040_p0448a08║紀之，且述其所以媚於龍者，詩而碑之。其詞曰
GA040n0040_p0448a09║：五龍顯迹　肇我藝祖越四壬戌　郡所依怙顯允趙
GA040n0040_p0448a10║公　建纛茲土迺新廟貌　迺大祠宇迺以旱請　應不
GA040n0040_p0449a01║移武始焉中熟　今茲四鬴民舒氣和　艾晴稼雨盈
GA040n0040_p0449a02║尺之雪　及歲未暮既雪而霽　望無違者民究所自
GA040n0040_p0449a03║　式歌且舞惠濟如公　漢則召杜宅生於公　古則岐
GA040n0040_p0449a04║跗惟龍與公　如賔斯主侑公之民　歆祉羨嘏公為
GA040n0040_p0449a05║民請　龍弗拒之鑿粢刑牲　龍則茹之鼓桴之應　如
GA040n0040_p0449a06║寄而取如掇而予　如交臂語民體公意　莫龍敢侮
GA040n0040_p0449a07║禱穰謁欵　滌樽潔俎歌歈紛若　坎坎其鼓飊馭靈
GA040n0040_p0449a08║旗　庶其來下燕我孫子　豐我稷黍庸祗事龍　彌亘
GA040n0040_p0449a09║千古
GA040n0040_p0449a10║（〔按〕宋之九曲亭，五龍廟俱已詳名勝。）
GA040n0040_p0450a01║平山堂後記洪邁
GA040n0040_p0450a02║揚為州最古南傅海壯抵淮井，而方之蓋萬里。後
GA040n0040_p0450a03║世華離鈲析殆，且百郡獨廣陵得鼎其名，故常稱
GA040n0040_p0450a04║為巨鎮為刺史。治所為總管府為大都督府，為淮
GA040n0040_p0450a05║南節度使。方唐盛時，全蜀尚列，其下有揚一益二
GA040n0040_p0450a06║之語，入本朝事，權雖殺，而太守猶一道鈐轄，安撫
GA040n0040_p0450a07║使品其域，望他方莫與京也。珠簾十里，二十四橋，
GA040n0040_p0450a08║風月登臨氣槩足以突兀。今古茲堂，最後出前志，
GA040n0040_p0450a09║謂江南諸峯，植立闌戶，且肩摩領接，若可攀取。山
GA040n0040_p0450a10║既佳，而歐陽又實張之，故聲壓宇宙，如揭日月。縉
GA040n0040_p0451a01║紳之東南，以身不到為永恨，意謂層城閬風，中天
GA040n0040_p0451a02║之臺抑末耳。然百餘年間，屢盛屢歇，瓦老木腐，因
GA040n0040_p0451a03║之以傾陊，薦之以兵革，而禾黍離離，無復一存，荒
GA040n0040_p0451a04║烟白露，蒼莽滅沒。使人意象蕭然，誦山色有無之
GA040n0040_p0451a05║句。付之三歎而已。（原缺）
GA040n0040_p0451a06║平山堂記樓鑰
GA040n0040_p0451a07║平山堂東南勝處也。長淮之東，地多堆阜，苟見山
GA040n0040_p0451a08║處，皆以得名於斗野山在他郡，何算自泗上南來
GA040n0040_p0451a09║者，望而首得之。故米寶晉有第一山之詠儀。真西
GA040n0040_p0451a10║北登高，見建業諸山，而有壯觀之勝。揚州大明寺
GA040n0040_p0452a01║所謂自有宇宙，便有此山，而千載無領畧之者六，
GA040n0040_p0452a02║一居士一覽而得之，撤僧盧之欹屋，作為斯堂，而
GA040n0040_p0452a03║風景煥然，遂名天下。公以為占勝，獨江南諸山一
GA040n0040_p0452a04║目千里，而王荊公亦謂一堂，高視兩三州者也。天
GA040n0040_p0452a05║造地設，待人而發，滁之醉翁，峽之至喜，皆以公得
GA040n0040_p0452a06║名而揚。又居南北之衝士大夫往來，喜至其下，自
GA040n0040_p0452a07║堂之成，所謂風亭、月觀、吹臺、琴室之蒨，俱在下風
GA040n0040_p0452a08║矣。公之記峴山亭，謂峴蓋山之小者，而其名特著，
GA040n0040_p0452a09║豈非以其人哉？羊叔子與杜元凱是已，亭屢廢而
GA040n0040_p0452a10║復興者，由後世慕其名而思其人者多也，此堂亦
GA040n0040_p0453a01║幾是耶？然而物有盛衰，承平才，更十七年，而堂已
GA040n0040_p0453a02║圮壞。直史館刁公約新之沈，內翰括為之記。紹興
GA040n0040_p0453a03║末年，廢於兵燹，周貳卿淙起其廢，而洪內翰邁記
GA040n0040_p0453a04║之。近歲趙龍圖子濛，嘗加葺治鄭承宣興裔更剏，
GA040n0040_p0453a05║而增大之開禧邊釁之起，環揚之境，本無侵軼。而
GA040n0040_p0453a06║是時閫帥畏怯太甚，始以大言自詭，事未迫而欲
GA040n0040_p0453a07║遁，遽假清野之名，縱火於外，負郭室廬，延燔一空
GA040n0040_p0453a08║而堂，為荊榛瓦礫之塲，於茲數年矣。嘉定三年，寇
GA040n0040_p0453a09║攘既息，而旱蝗饑饉之餘，瘡痍益甚，皇上思得人
GA040n0040_p0453a10║以鎮，撫之大理。少卿趙侯方以閩漕之節徯次於
GA040n0040_p0454a01║浙右，遂除右文殿修撰起帥，於揚遠繼叔祖龍圖
GA040n0040_p0454a02║之軌。下車之初，日不暇給，簡節疏目恩威並用教
GA040n0040_p0454a03║條井井軍民帖服邊鄙。既已不聳，而年榖順成寖
GA040n0040_p0454a04║復樂土之蒨。（原缺）
GA040n0040_p0454a05║明
GA040n0040_p0454a06║功德山觀音禪寺記嚴貞
GA040n0040_p0454a07║功德山觀音禪寺，在郡城西北七里大儀鄉地勢
GA040n0040_p0454a08║高三十三丈餘即古之摘星樓基也。元至元年間，
GA040n0040_p0454a09║僧申律始來駐錫結菴，為宴坐經行之所。丙申年
GA040n0040_p0454a10║廢弛，洪武己未僧惠整等募眾造觀音天王二殿
GA040n0040_p0455a01║各三間，慨無聖像，往蔣山寶公院，祗請聖朝欽賜
GA040n0040_p0455a02║八功德水，塑觀音像并地藏像。乙亥重造山門，門
GA040n0040_p0455a03║以間計者三，其高二丈，深如其高，而益丈有二尺
GA040n0040_p0455a04║以為廣。又前為正殿，以間計者五，其高五尋，深如
GA040n0040_p0455a05║其高而益尋有三尺以為廣。復於正殿之東北建
GA040n0040_p0455a06║鐘樓，而其高如正殿，其廣減正殿五之三，闢兩廊，
GA040n0040_p0455a07║東西作禪悅僧堂各五間，左右環為僧。廬方丈退
GA040n0040_p0455a08║居庖湢之屬地勢中高外峻，則貼石以廣其址。凢
GA040n0040_p0455a09║木石瓦甓匠傭之費為鈔三萬五千七百緡，為米
GA040n0040_p0455a10║一千五百六十斛，實洪武辛酉之年落成也。繼募
GA040n0040_p0456a01║僧今善緣憫年遠，而殿廡頹圮，瓦木朽腐，聚財鳩
GA040n0040_p0456a02║工，重新修葺。復建山門一所，曰雲林佛塔一座，以
GA040n0040_p0456a03║鎮峙其門。三十餘年，漸見華燈輝映金鐸鏘鳴，曲
GA040n0040_p0456a04║檻方櫺，下臨無地善緣謂此殊勝，昔所未有，宜當
GA040n0040_p0456a05║登載，以示方來。爰狀其實，謁辭為記。按建康志將
GA040n0040_p0456a06║山，舊名鍾山，考其地脈，則由東南泝長江而西數
GA040n0040_p0456a07║百里，蜿蟺磅礴，既翕復張，中脊而下，降為平衍，西
GA040n0040_p0456a08║為覆舟，雞籠諸山。又西為石頭城，而蔣山對峙，名
GA040n0040_p0456a09║之曰寶珠峯，八功德水寶公院實茲山請奉聖像，
GA040n0040_p0456a10║流派勝源也。今功德名山，奠茲吉壤，神棲聖止，妥
GA040n0040_p0457a01║焉以寧，千載猶一日，殆非偶然也。善緣經度指授，
GA040n0040_p0457a02║乆而弗懈，宜有以勒石以示永乆，無忘所自云爾。
GA040n0040_p0457a03║若夫茲山已往，陳蹟未為之志，前作後述，是在來
GA040n0040_p0457a04║者，與夫山川風物之美，亭軒樓閣之勝，著于前賢
GA040n0040_p0457a05║紀詠，茲不復書。
GA040n0040_p0457a06║重修大明寺碑記羅玘
GA040n0040_p0457a07║距揚郡城西下五七里許，有寺曰大明，蓋宋孝武
GA040n0040_p0457a08║時所建也。孝武紀年以大明，而此寺適剏於其時，
GA040n0040_p0457a09║故為名宋都官員外郎。梅聖俞，堯臣有曰：蕪城之
GA040n0040_p0457a10║北大明寺，闢堂高爽，趣廣而意厖。又曰：此景大梁
GA040n0040_p0458a01║無則，其舊規之觀美可窺矣。然歷世既乆，遂為瓦
GA040n0040_p0458a02║礫牛羊墟過者興慨景泰間，有僧曰智滄溟者，本
GA040n0040_p0458a03║真之武弁裔少慕禪宗投禮，冲徹堂禪師出家為
GA040n0040_p0458a04║佛弟子。天順間，北遊五臺，回抵于揚。偶適野，見摘
GA040n0040_p0458a05║星樓西平山堂東，中有空隙地，約廣數十畝。厥土
GA040n0040_p0458a06║燥剛，厥位靣陽，厥地孔良放生池環于左，清平橋
GA040n0040_p0458a07║橫于前，若移址也。啟請郡守三原王公宗貫、衛使
GA040n0040_p0458a08║李公鎧、徐公清輦，乃結小庵以棲于上。不踰月夜，
GA040n0040_p0458a09║夢一神人指示之曰：某有井井有藏循其處而發
GA040n0040_p0458a10║之，果得古井內有殘碑。一方上有大明禪寺，數字
GA040n0040_p0459a01║人，自是始知為古刹，其出於神授如此。四方博雅
GA040n0040_p0459a02║嗜義之人，悉捐金貲為法堂五間，東西廡各數間，
GA040n0040_p0459a03║庖湢庫庾以次麤備。越宏治癸丑，關陝諸鹺客始
GA040n0040_p0459a04║建大雄殿，設立金像，規模甚宏偉，而智滄溟，尋示
GA040n0040_p0459a05║寂矣。厥徒鎮大方嗣其緒。至乙丑歲，復建天王殿
GA040n0040_p0459a06║五間，而大方亦故今孫廣勝主焚修焉。於正德丁
GA040n0040_p0459a07║卯，建伽藍祖師一殿，蓋自是始稱備矣。夫勝地古
GA040n0040_p0459a08║蹟湮沒幾數百年，而恢復于祖孫相繩之三世，厥
GA040n0040_p0459a09║功懋矣。然非輕財者，樂為之助，其能告落成也哉？
GA040n0040_p0459a10║固宜礱石紀名，以垂永乆，此主僧所以為請也。予
GA040n0040_p0460a01║起復過揚時，嘗與江都丞曾英予門人葉如欒輩
GA040n0040_p0460a02║登眺，飲泉水於其間，於時尚草草也。今越二十年
GA040n0040_p0460a03║矣，而此寺規模寖備，予憶舊遊臨文，不覺憮然。
GA040n0040_p0460a04║重修法海橋記馬駙
GA040n0040_p0460a05║出郡城西折而北二里而近，有寺曰法海，創造經，
GA040n0040_p0460a06║始莫可考。寺僧淨杲為予言，寺存斷石經幢中有
GA040n0040_p0460a07║天祐，字知為唐物，嘗築垣得廢井。甓文曰：開皇開
GA040n0040_p0460a08║皇隋文帝年號，至是幾千年矣。出寺門而東，舊有
GA040n0040_p0460a09║石橋建始亦莫可考。凡郡人有事於西郭，棹小舟
GA040n0040_p0460a10║自南而北。由是橋達寺踰寺，不數里為大明、觀音
GA040n0040_p0461a01║二寺循岸，轉而西為茅義士祠，其陸自土穀壇道
GA040n0040_p0461a02║新雷二塘，汴渠甘泉其外百里高郵天長諸湖罔
GA040n0040_p0461a03║不循由是橋蓋一郡之名勝西北之要轄也。歲久，
GA040n0040_p0461a04║風雨剝蝕，漸圮而壞，壤土甓石，下湮上泐杲時為
GA040n0040_p0461a05║寺主僧，思起廢而取新，屬揚州衛指揮致仕火。公
GA040n0040_p0461a06║暇日與客過寺，顧瞻頫仰，因杲所及，而慨然任之。
GA040n0040_p0461a07║召工會計，取石於吳，踰年而橋成，所費踰百金華，
GA040n0040_p0461a08║偉堅壯，崇址而堅垣濬，其下益深。車馬戴負，牽挽
GA040n0040_p0461a09║轝掣，日相尋于上，舟檝往來，簫鼓填咽，日相尋於
GA040n0040_p0461a10║下。是舉也，其費盡出於公，未始醵金於人，杲乃礱
GA040n0040_p0462a01║石載趺，謁記於予。予因不辭而記其顛末，知此公
GA040n0040_p0462a02║名晟，字尚明為橋，時年七十有八。杲字東賜，始終
GA040n0040_p0462a03║於橋者也。其徒道倫孫德訓，嘗用力畚鍤之[勞-力+夕]列
GA040n0040_p0462a04║得附書，是為記。
GA040n0040_p0462a05║重修大明寺記葉觀
GA040n0040_p0462a06║廣陵為江淮之都會，故多勝蹟，值宋元兵火之餘，
GA040n0040_p0462a07║其存者僅十之二三耳。考之南北朝有寺曰大明，
GA040n0040_p0462a08║湮沒久矣。天順間，僧名智。滄溟者，于郡城西五里
GA040n0040_p0462a09║平山之原，而得其遺址焉，遂出囊貲，延檀越而重
GA040n0040_p0462a10║建之。殿宇崔嵬，門廊秀拔，泗水通流，江峯迭翠，誠
GA040n0040_p0463a01║勝境也。歲久荒頹，其徒干謁而無緣光祿，署丞火
GA040n0040_p0463a02║君文津，一旦慨然曰：余承先人之業，資其所費，以
GA040n0040_p0463a03║增山川之盛，不亦可乎？遂捐千金葺之。闢山門之
GA040n0040_p0463a04║隘者三易棟，宇之腐者百廣殿之前簷以軒，凡五
GA040n0040_p0463a05║楹焉。左右建鐘，鼓二樓，東西立門，二座所以豁登
GA040n0040_p0463a06║覽洞出入也，見其山曠衍平。伏謂歐陽文忠公所
GA040n0040_p0463a07║建平山堂，在其右而久傾，遂扃其前庭曰平山堂，
GA040n0040_p0463a08║飾之青綠施之文綵，所以昭先賢之佳況也。門之
GA040n0040_p0463a09║外有井，為古之第五泉，乃浚之立亭其上，復建廊
GA040n0040_p0463a10║房十四楹於方丈之右，以為僧之棲止，視滄溟所
GA040n0040_p0464a01║創，規模宏麗矣。督工者，戶侯張西樓璽也，僧感其
GA040n0040_p0464a02║德，走竹西草堂，求荒文以紀之。觀有感而言曰：美
GA040n0040_p0464a03║哉火君之舉，余昔登其山而游覽焉。水光東注，山
GA040n0040_p0464a04║色南侵，雲霞遠叠，綠野平臨，鑑樓左峙，鄉祠右廻，
GA040n0040_p0464a05║邗江逶前，盱山擁後。鶯花明媚，林木鬱蔥，白月皎
GA040n0040_p0464a06║野，瑞雪鋪瓊，凭高眺遠，四時可娛之法界也。今復
GA040n0040_p0464a07║葺而新之，其郡之麗，景何加焉？余嘗謂其先人樂
GA040n0040_p0464a08║山，公之種德宗儉，善于積財，而文津之好義喜施
GA040n0040_p0464a09║善於用財，克家之慶也。噫！非樂山之善積，無以成
GA040n0040_p0464a10║文津之美；非文津之善用，無以顯樂山之名。易曰：
GA040n0040_p0465a01║考無咎，文津以之因紀其槩，以為後之尚義者勸。
GA040n0040_p0465a02║廣陵三先生祠堂記胡植
GA040n0040_p0465a03║廣陵今稱三先生為宋胡安定瑗、王竹西居正、李
GA040n0040_p0465a04║樂庵衡。嘉靖初，臺察雷君應龍撤非鬼像，即厥祠
GA040n0040_p0465a05║祀安定焉，示崇正也。予按兩淮之明年，維壬寅春
GA040n0040_p0465a06║王正月祗謁祠下祠下諸校生胥諗願以王李二
GA040n0040_p0465a07║先生配食永永樹之風聲謀諸郡守懷幹輩，僉唯
GA040n0040_p0465a08║唯，遂增牢妥。主諏吉肇禋，扁曰廣陵，三先生祠邦，
GA040n0040_p0465a09║人士聞之欣欣，若有興者，乃申告曰：豪傑踵興，山
GA040n0040_p0465a10║川協靈，生式於鄉，歿尸於社。民之秉彜，雖百世可
GA040n0040_p0466a01║知也。傳稱門人皆循循雅飭，又知稽古愛民，每誦
GA040n0040_p0466a02║至此，未嘗不斂袵起敬也。蓋嘉安定之教，為有本
GA040n0040_p0466a03║云，而世徒以條約槩之殆淺乎？知安定者，竹西自
GA040n0040_p0466a04║隱約時，即不以希世而改是非之心。樂庵宦跡，所
GA040n0040_p0466a05║至專務，誠意化民，斯其人可易易視哉！以予所聞，
GA040n0040_p0466a06║彼皆所謂豪傑之士，而無文猶興者，假令登孔門，
GA040n0040_p0466a07║當不在閔冉下矣。夫崇賢以貞，教也祀往以勸來
GA040n0040_p0466a08║也，有倬維揚，稱雄振古，譽髦斯士，誕際昌明，孔軌
GA040n0040_p0466a09║可追，鄉範伊邇，論世私淑，無亦是務乎？苟徒俎豆
GA040n0040_p0466a10║云爾，奚取于三先生之堂？是為記。
GA040n0040_p0467a01║重修司徒廟記金獻民
GA040n0040_p0467a02║去歲，予奉敕之江西道便揚皇華亭山，西澤州李
GA040n0040_p0467a03║君藳商於揚，而翁謫予相與素善藳故人子也。因
GA040n0040_p0467a04║迓飲於城西之平山。堂藳曰：堂之後有祠甲一郡，
GA040n0040_p0467a05║而最神者揚之人無分。縉紳士夫男女長稚，咸觖
GA040n0040_p0467a06║顙而遵信之。歲時旱潦，郡之有事，其下靡不應酬。
GA040n0040_p0467a07║民有螟𧑞蟊賊，與夫癘祟不祥，是惟無禱禱輒應
GA040n0040_p0467a08║為影響靈異之顯不可具狀，詢其神英，顯司徒也。
GA040n0040_p0467a09║神五人，五姓首茅，次許次祝，次蔣次吳，以義相尚，
GA040n0040_p0467a10║結為兄弟，奮身匡危，多建異績，揚人建廟於此，歷
GA040n0040_p0468a01║代以侯王封之。是廟之建，凡幾百年矣。言既酒半，
GA040n0040_p0468a02║民因鼓在席之士步殿庭，而歷廊廡跡其事皆駸
GA040n0040_p0468a03║久不治，且壞眾合詞言曰：李君事鹺，此邦有年，而
GA040n0040_p0468a04║履其福者數矣。又常宴遊於斯，矧君挾貲鉅萬惡，
GA040n0040_p0468a05║得恝然無情哉？余繼曰：然。君應曰諾。既而捐貲，凡
GA040n0040_p0468a06║若干緡，躬搆材走，徒程工，晨夜展力，於是傾頹者
GA040n0040_p0468a07║起，破缺者成腐朽撓折不鮮者，治之於前，人無侈
GA040n0040_p0468a08║於後。觀無廢，煥然俱新矣。余未幾，事竣，旋自江西
GA040n0040_p0468a09║適理新之餘，訖功之日，藳詣行次，請民記之。民既
GA040n0040_p0468a10║得遊于此，又列詞其下，誠快事也。廟之作經，始於
GA040n0040_p0469a01║乙亥歲冬落成於丙子歲春不期而成，其神速如
GA040n0040_p0469a02║此，其亦有所感而然耳。遂援筆書之以畀藳
GA040n0040_p0469a03║
GA040n0040_p0469a04║
GA040n0040_p0469a05║
GA040n0040_p0469a06║
GA040n0040_p0469a07║
GA040n0040_p0469a08║
GA040n0040_p0469a09║
GA040n0040_p0469a10║
GA040n0040_p0470a01║
GA040n0040_p0470a02║
GA040n0040_p0470a03║
GA040n0040_p0470a04║
GA040n0040_p0470a05║
GA040n0040_p0470a06║
GA040n0040_p0470a07║
GA040n0040_p0470a08║
GA040n0040_p0470a09║
GA040n0040_p0470a10║平山堂圖志卷第八