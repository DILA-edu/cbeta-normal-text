GA042n0042_p0067a01║鄧尉聖恩寺志卷之二
GA042n0042_p0067a02║泉石
GA042n0042_p0067a03║七寶泉在山東麓，僧於岩下，鑿池貯之，結亭於前，泉從
GA042n0042_p0067a04║其下流出，伐竹為筧，引之味，殊甘冽其南。有玉泉一泓，
GA042n0042_p0067a05║清澈可鑑，僧結廬其上。山西麓有壽岩泉，與七寶泉相
GA042n0042_p0067a06║背，疑本一脉也。
GA042n0042_p0067a07║八德泉，舊名沸珠，在寺之西南近河平田內，因水沸如
GA042n0042_p0067a08║珠，故名後人。砌甃方池，覆以大石，年遠仍廢。迨崇禎戊
GA042n0042_p0067a09║寅，大旱徧山水，少惟此泉盈滿遠近，人民競汲不竭，日
GA042n0042_p0068a01║供寺眾三百餘，其味冲澹，甘潔烹煑，有異色鄉人繰絲，
GA042n0042_p0068a02║俱用此水為佳品。
GA042n0042_p0068a03║法乳泉在西山祗林後，萬曆初，忽從石罅流出，土人𡎺
GA042n0042_p0068a04║池深二尺許，嘗盈不涸，味甘清洌。
GA042n0042_p0068a05║井有四：一在喝石下，名中井，大旱不涸，近者接竹引之；
GA042n0042_p0068a06║一在齋厨外；一臨山半（即巧山下）；一在僧室簷下。
GA042n0042_p0068a07║又井四：一在山門西南茶園前，一在上陽村大路南，一
GA042n0042_p0068a08║在聖恩下院齋厨前，一在香光室左皆甘渫。
GA042n0042_p0068a09║山南鄧太尉廟東有一井，名曰龍眼，俗呼三角。竺山廟
GA042n0042_p0069a01║有井，亦名龍眼，其味俱與嘗水異。
GA042n0042_p0069a02║萬工池，在聖恩下院東南大路傍放生池，在純白窩前，
GA042n0042_p0069a03║鉅石在天，開圖畫僧室。後天順間，忽於土中露見稜鍔，
GA042n0042_p0069a04║扣之琤琤，遂加剔濯。巉巖洞越巧若天成，舊刻獅子岫
GA042n0042_p0069a05║棲禪洞，螺髻峰，滌硯泉，凌空橋削璧，岩流雲澗，海湧門
GA042n0042_p0069a06║八，題於上。（今廢）
GA042n0042_p0069a07║山之絕磴東上又有巧石，俗呼真假，山青碧奇絕。前有
GA042n0042_p0069a08║望湖亭，今廢。西下有喝石，相傳萬峰師穿井，有巨石上
GA042n0042_p0069a09║墜，師呵止之，遂名。
GA042n0042_p0070a01║
GA042n0042_p0070a02║
GA042n0042_p0070a03║
GA042n0042_p0070a04║
GA042n0042_p0070a05║
GA042n0042_p0070a06║
GA042n0042_p0070a07║
GA042n0042_p0070a08║
GA042n0042_p0070a09║鄧尉聖恩寺志卷之二（終）