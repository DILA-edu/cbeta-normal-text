GA042n0042_p0147a01║鄧尉聖恩寺志卷之五
GA042n0042_p0147a02║名釋
GA042n0042_p0147a03║善信傳釋明河
GA042n0042_p0147a04║善信，字無疑，蘇州嘉定吳氏子。年二十九，削染為僧，不
GA042n0042_p0147a05║識一字，唯事禪那。入玄墓，叅萬峰和尚。忽有得，謂眾曰：
GA042n0042_p0147a06║我自出家以來，脇不至席，今日始了當矣。未幾，示微疾，
GA042n0042_p0147a07║索浴，入龕畢，于彈指間，歘然火起，自焚其身，是葢得道
GA042n0042_p0147a08║急于入滅者也。或贊之，以偈曰：一念纔空萬境忘　更無
GA042n0042_p0147a09║餘事可商量翻身永入火光定　驚倒靈山老藥王出輪
GA042n0042_p0148a01║廻又入輪廻　究竟何曾有去來昨夜氷河中發焰　虛空
GA042n0042_p0148a02║燒作一堆灰
GA042n0042_p0148a03║山志舊載
GA042n0042_p0148a04║德昌、德珎皆篤於修行。珎於揚州，結萬松菴，以闡其教。
GA042n0042_p0148a05║後歸山鑄銅觀音像，吳文定公為記。
GA042n0042_p0148a06║靜戒性頴異，篤修淨業，尤明經論，機辨風生，時號法門
GA042n0042_p0148a07║梁棟，嘗遊歷名山，楚王製山記賜之，壽九十，終庭有兩
GA042n0042_p0148a08║高竹玉立，若侍卒之日，忽為風撼而折，人咸異之。嘗題
GA042n0042_p0148a09║佛像云：紅日光中坐得安，眾生業海自然乾，分明想像
GA042n0042_p0149a01║河沙數，鼻孔原來沒兩般。
GA042n0042_p0149a02║文端靜之徒，能詩尤善。學松雪書，晚年精進修行，遂得
GA042n0042_p0149a03║解悟。臨終，自書偈曰：七十九年　種種隨緣今日歸去　神
GA042n0042_p0149a04║孕九蓮趺坐而逝，其書視平日所作，風格特勝。
GA042n0042_p0149a05║大魯端之徒，持戒清苦，口不言錢財，足不入城府者四
GA042n0042_p0149a06║十年。嘗遊天目，道經廛里，始知塵境之紛，冗其修行，老
GA042n0042_p0149a07║而益堅，自戒至魯，三世皆能持律。僧徒推其精詣云。
GA042n0042_p0149a08║道純、明遵、自堅、宗惠、明賢、惠傑皆良僧。純于寺中多所
GA042n0042_p0149a09║興創，遵營別室幽勝，名公多賦咏之。宗、明與堅，同入山
GA042n0042_p0150a01║苦行，有文集，尤善寫蘭石。傑孤清自守，不妄募人，而人
GA042n0042_p0150a02║慨施之，建諸堂宇，亦于本寺有助焉。
GA042n0042_p0150a03║七寶泉菴僧慧順奉慈菴僧來復本亨，皆元時名釋。順
GA042n0042_p0150a04║自結菴一榻之外無他物，或欲廣其室力拒之，斯禪衲
GA042n0042_p0150a05║之孤介者也。少師姚廣孝銘其塔。復字見心，最名能詩，
GA042n0042_p0150a06║卒于洪武中，與亨俱有集行世。
GA042n0042_p0150a07║相首座雲南靈谷寺僧，禪定山中四十年，茶毘有五色
GA042n0042_p0150a08║舍利。惠堅亦雲南人，弘治間，棲于山中十年，嘗作偈贈
GA042n0042_p0150a09║惠傑云：本性真源獨不清　陰雲散後即嘗明從茲識得
GA042n0042_p0151a01║渠儂了　也不白兮也不青
GA042n0042_p0151a02║近代尊宿
GA042n0042_p0151a03║達觀真可禪師萬曆間入山，覩本寺荒落，殿宇傾頺，遂
GA042n0042_p0151a04║有興隆之念，付囑曇旭。曉公鑄鐘建樓，以補巽方之缺。
GA042n0042_p0151a05║因作偈曰：沿門乞得萬觔鐘　次第靈文鑄七重一撞一
GA042n0042_p0151a06║聲經一部　天寒莫怯五更風有紫柏老人集行世
GA042n0042_p0151a07║憨山德清禪師于萬曆末至山後，與仲容徐孝廉書云：
GA042n0042_p0151a08║山野夙慕，吳中多君子，高義薰心，非一日矣。適來幸覩
GA042n0042_p0151a09║光霽，與二三勝友濟濟一時之冠，良慰下懷，且辱慈愛
GA042n0042_p0152a01║之深，法施之厚，顧山野凉德，何以消受？信心檀度，撫膺
GA042n0042_p0152a02║增愧，報德無稱，行時匆匆，未及晤別，尤為耿耿。華山承
GA042n0042_p0152a03║尊慈，發廣大心，振支公之緒業，開法道之重關，惟此功
GA042n0042_p0152a04║德，自垂不朽。喜有巢雨二法師，為一時法門之眼目，何
GA042n0042_p0152a05║幸得公作金剛幢，此又法門中沾恩不淺也。昨至鄧尉，
GA042n0042_p0152a06║觀其山水勝槩，當為吳中第一道場。所幸賴公保持山
GA042n0042_p0152a07║靈，自當時時稽首，但念此山，為我　朝禪宗發源之地，
GA042n0042_p0152a08║乃　聖祖崇教重僧第一之明命西來，道脉傳燈，賴此
GA042n0042_p0152a09║為印證，殊非他山古剎比也。鄙意願公喜施璿師退居
GA042n0042_p0153a01║為中興檀越，倘得茲山重開，不惟昭　聖祖護法之心，
GA042n0042_p0153a02║抑令慧命不斷，而此功德祝公之子孫繁衍，其福當與
GA042n0042_p0153a03║太湖七十（二）峰同，其高深，又可儗議哉？深知公明達素有
GA042n0042_p0153a04║此心，故敢冐昧以請，然非山野一已，實法門之大望也，
GA042n0042_p0153a05║惟高明諒之。又與文湛持、姚現聞二太史書云：山野生
GA042n0042_p0153a06║平，足跡未達。吳中葢夙慕山川人物之盛，切恐終身有
GA042n0042_p0153a07║負此心，何幸垂老遊目，得遇諸公勝友，一時人倫之表，
GA042n0042_p0153a08║聊慰下懷，仰辱法愛甚深，匆匆言別，未及深談，中懷有
GA042n0042_p0153a09║所未盡。嗟嗟老矣！後會無期，當與諸公結龍華樹下緣
GA042n0042_p0154a01║耳。華山承二公贊成，仲容公已發大心，其究竟又在二
GA042n0042_p0154a02║公法力所持也。前坐中談及鄧尉之勝，當為吳中第一
GA042n0042_p0154a03║道場，及讀豐碑，為我　聖祖崇教重僧之明命，乃禪宗
GA042n0042_p0154a04║傳燈之首倡，殊非他山前朝故事比也。所幸仲容公保
GA042n0042_p0154a05║護，至今不為狐窟，倘得發無上心，喜捨智璿，退居以全
GA042n0042_p0154a06║法門之完璧，惟此功德福利不可思議，是有望于二公
GA042n0042_p0154a07║贊歎助揚之力也。此山野為名山道場，惜為仲容懿德
GA042n0042_p0154a08║勸，非區區世俗一己之私也。倘遂下願，則華山、鄧尉兩
GA042n0042_p0154a09║名剎，皆仲容重開，則法道之興，功德不讓其他矣。何如
GA042n0042_p0155a01║何如？惟高明諒之時，因匆匆未及面別，舟次京口，附此
GA042n0042_p0155a02║以謝。（有夢遊集行世）
GA042n0042_p0155a03║古心馨律師萬曆三十七年八月間，在山說戒，大闡律
GA042n0042_p0155a04║宗時，寺宇頹敝，法屬陵夷佛土山場，岌岌不守申文，定
GA042n0042_p0155a05║公時行手書梵天閣，懸扁於上，頗作山門之鎮，寺址不
GA042n0042_p0155a06║漸為豪右所侵矣。
GA042n0042_p0155a07║
GA042n0042_p0155a08║
GA042n0042_p0155a09║
GA042n0042_p0156a01║
GA042n0042_p0156a02║
GA042n0042_p0156a03║
GA042n0042_p0156a04║
GA042n0042_p0156a05║
GA042n0042_p0156a06║
GA042n0042_p0156a07║
GA042n0042_p0156a08║
GA042n0042_p0156a09║鄧尉聖恩寺志卷之五（終）