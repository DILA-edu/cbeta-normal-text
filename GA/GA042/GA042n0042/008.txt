GA042n0042_p0257a01║鄧尉聖恩寺志卷之八
GA042n0042_p0257a02║寺記
GA042n0042_p0257a03║聖恩禪菴開山記
GA042n0042_p0257a04║承德郎刑部主事永嘉、陳亢宗撰，并書篆
GA042n0042_p0257a05║中吳號稱名藩，非特以物產富雄天下，而佛宇之盛，咸
GA042n0042_p0257a06║殫極壯麗，雖小鄉僻壤，無處無之。郡西連山數十，鬱然
GA042n0042_p0257a07║森聳，香臺寶坊，爭據殊勝。若靈巖之軒豁，白雲之深秀，
GA042n0042_p0257a08║天池之幽邃，固已為古今名人所稱賞，其巍然興于我
GA042n0042_p0257a09║朝者，則聖恩禪菴亦其一焉。菴葢禪師萬峰蔚公所剏，
GA042n0042_p0258a01║在郡西七十里，袁墓村之鄧尉山。按郡志以袁為玄，蔚
GA042n0042_p0258a02║為尉，而名村以山。公恒得石刻山下，廼宋進士廸功葉
GA042n0042_p0258a03║君和甫墓中物，紹興二十九年所，藏繇是始克正三字
GA042n0042_p0258a04║之誤碑。晚出菴時，未甚有名，故志不暇悉。疑三字或姓，
GA042n0042_p0258a05║則莫知其然也。厥地瀕太湖，草木青潤，羣巒環抱，菴當
GA042n0042_p0258a06║其腹，軒豁而不病於敞，深秀而不患於僻，幽邃而弗失
GA042n0042_p0258a07║之隘。重樓複閣，位置適宜，並山勢為起伏，層現疊出，如
GA042n0042_p0258a08║畫法華山，自東逶迤而南，轉折西指，墮半湖中，宛若飛
GA042n0042_p0258a09║舞，下有小阜，隆然離立，類覆鉢正當其前，而洞庭諸峰
GA042n0042_p0259a01║點綴間處。其次而湖南苕霅羣山復次其後云：遠黛浮
GA042n0042_p0259a02║嵐，風颿沙鳥，日夕容與三萬六千頃之波瀾，七十二峰
GA042n0042_p0259a03║之奇，秀一盱衡，若指諸掌，誠足以兼眾美而有之也。初
GA042n0042_p0259a04║公以元末壬申，提其師千岩之學，自浙東遊歷，至是覩
GA042n0042_p0259a05║厥殊勝丐迪功之玄孫華一得棄隙數尺，縳茆居之。久
GA042n0042_p0259a06║之，人漸信向。　皇明開天表，章真乘，而公道價益隆，緇
GA042n0042_p0259a07║素奔凑。洪武九年，始闢地為觀音寶閣，諸室號曰聖恩
GA042n0042_p0259a08║焉。尋與其徒普壽等搆演法之堂落成，而公示寂壽，與
GA042n0042_p0259a09║其弟普隱，用甲乙之傳，繼主菴事，廼乘其願力，發其留
GA042n0042_p0260a01║貲於經畫指授處，建大佛殿，以及伽藍祖師二祠及三
GA042n0042_p0260a02║塔院。齋厨有堂，舂磑有室，凡像設之莊嚴妙麗，則僧普
GA042n0042_p0260a03║現、善明與今住持智璿任之。已而首座普持以為梵宇
GA042n0042_p0260a04║之制，必備鼓鐘警昬，旦以集眾而闕焉。非所以稱嚴肅
GA042n0042_p0260a05║乃為重屋，範銅為鉅鐘，而法鼓雲版，則委之僧淨心。自
GA042n0042_p0260a06║是雷轟鯨號，六時震撼，香花燈供，淨潔明鮮，而規制漸
GA042n0042_p0260a07║備矣。永樂七年，智璿既正席，尤孜孜於述作，首撤大殿
GA042n0042_p0260a08║瓴甓之毀敗者，而一新之議，以為前所造法堂去殿一
GA042n0042_p0260a09║隅非處，乃改卜於殿後龕置檇李蔡景和所施大藏經
GA042n0042_p0261a01║於中易舊為丈室，中奉大士小像前設無盡燈，後營僧
GA042n0042_p0261a02║堂，右立碧炤，軒為娛賔之署。而山門廊廡、眾寮庫庾船
GA042n0042_p0261a03║舫之類，以十四年之冬，咸用告成。于是丹甍紺宇，文栱
GA042n0042_p0261a04║華榱，山湧翬飛，人天瞻駭。而山川改觀四方遊覽之跡，
GA042n0042_p0261a05║莫不以寓目為勝事。雲水之徒從而棲止者，常以百數
GA042n0042_p0261a06║計有萬里而至者，咸謂之勝槩宏模。雖宿號名刹者，未
GA042n0042_p0261a07║易過之。其為役至殷，為費至鉅，雖出于四方，善信之所
GA042n0042_p0261a08║樂施，而人未始非之。大殿則郡人金榮甫及其子婦三
GA042n0042_p0261a09║人，罄家以濟，而功居其半。僧堂則智璿，佐以衣盂之，羨
GA042n0042_p0262a01║為鈔六千緡，前後置山園二百餘畝，斂其產，貿遷以佚，
GA042n0042_p0262a02║歲用不足者，則賴遠近好事之家，舟肩之助，庸取給焉。
GA042n0042_p0262a03║始公鑿四大井，人莫測其意，及是人無遠汲之困，益可
GA042n0042_p0262a04║見慧力之至矣。智璿念自剏始已來，三百甲子登載，顧
GA042n0042_p0262a05║未有作，爰礱石以記來請，余辭弗獲。竊以為天時人事
GA042n0042_p0262a06║之會合，一皆有數。今而四方名勝，為方外據，而有搜決
GA042n0042_p0262a07║殆盡，矧吳佛祠之盛歟？是地也，距郡不一牛鳴初無崇
GA042n0042_p0262a08║岡峻嶺，長林大澤為之限，隔方袍羽人之蹤，日相尋乎
GA042n0042_p0262a09║是，而有目弗見焉。豈非天造地設、鬼神訶衞，有俟于今
GA042n0042_p0263a01║日者乎？方公之得石刻也，欣然若有夙契，則其兆固非
GA042n0042_p0263a02║偶然矣。抑嘗觀夫所謂名山勝刹者皆興，自往昔多者
GA042n0042_p0263a03║千餘年，次以五六百祀，而後剏建始備。公以赤手入吳，
GA042n0042_p0263a04║得容膝之棄於灌莽。蒙羃中非若名山勝刹，素為人所
GA042n0042_p0263a05║欽仰之為易舉其難，豈直什百乃能跨而軼之，隱然成
GA042n0042_p0263a06║一大叢林？雖繇時事之會合，而公願力之，感召于人者，
GA042n0042_p0263a07║良不可誣。其為開山第一代祖師，又何負哉？普壽等又
GA042n0042_p0263a08║能篤于繼志述事，益可見其源流之懿，非能深達事理
GA042n0042_p0263a09║之不二，示現有為以成始成終者，疇能然乎？方今　聖
GA042n0042_p0264a01║人執金輪以馭世，佛日再中行見　敕額之頒，有不期
GA042n0042_p0264a02║然而然者矣。余不足以知佛學之奥庸，備著其山川之
GA042n0042_p0264a03║美，剏始之詳，欲使繼之者無忘所自，而顧名思義，共報
GA042n0042_p0264a04║夫　君師之恩，因不覺其辭之覼縷。若夫公之行業，自
GA042n0042_p0264a05║有語錄，及見翰林侍讀學士王公達善所為塔銘，洎余
GA042n0042_p0264a06║所造傳中，茲不復贅。
GA042n0042_p0264a07║耆舊本義、志傑、淨心、福祥、本忠、砧基道人本安
GA042n0042_p0264a08║永樂十二年三月朔旦住山比丘智璿立石
GA042n0042_p0264a09║天壽聖恩禪寺事蹟記
GA042n0042_p0265a01║通議大夫禮部侍郎王一寧撰
GA042n0042_p0265a02║太常卿兼經筵侍書程南雲篆
GA042n0042_p0265a03║承德郎刑部主事東淮史敏書
GA042n0042_p0265a04║姑蘇，去郡治西南僅七十里，有山名曰鄧尉，綴毓峰巒
GA042n0042_p0265a05║之蒼翠，遠枕洞庭之巨區。前朝剏建天壽禪寺聖恩禪
GA042n0042_p0265a06║菴，為上下道場。元季寺燬菴存而後神僧萬峰蔚禪師
GA042n0042_p0265a07║出謂是菴，氣脈敻異，乃於此開山說法，十方禪衲爭馳
GA042n0042_p0265a08║叅禮於座下者，星拱雲合。師日勤于封植，培蓺墾田於
GA042n0042_p0265a09║山，鑿井於谷，佳木修篁，䓗蘢環繞。山麓間，師叱石，預知
GA042n0042_p0266a01║覺慧神通，不可具述。繇是居民向化，施財資助者甚眾。
GA042n0042_p0266a02║殿宇廊廡輪奐一新像設，嚴整安禪。有室延僧有寮，伊
GA042n0042_p0266a03║蒲有供，為接眾叢林淨境。師入大寂定，其弟子勝學無
GA042n0042_p0266a04║念禪師勘明上乘微妙正宗，究竟不立文字之學，道風
GA042n0042_p0266a05║馳振於半天下。幸際，　太祖高皇帝龍飛開天，得以安
GA042n0042_p0266a06║隱。洪武中雲遊行化於湘南，以通靈矦薦　召至　奉
GA042n0042_p0266a07║天賜坐，喻問當世之事及正法宗旨，師仰瞻，具清淨眼，
GA042n0042_p0266a08║應對掉廣長舌，敬謹一言無失。　上大悅，欲授以僧錄，
GA042n0042_p0266a09║總司綱領法門之職。師載拜九頓，辭不就，　詔許之。爰
GA042n0042_p0267a01║灑　宸翰，遣中貴官齎送還山。厥後屢荷　龍章寵渥，
GA042n0042_p0267a02║錫賚彌厚，誠千載一遇也。師脫幻出塵，其法弟智璿亦
GA042n0042_p0267a03║蔚師手度梵行，卓爾而能靜定心王，超然物外，恢宏其
GA042n0042_p0267a04║新規，增餙其舊製，建層樓，甃複道，蓋其功深矣。永樂中
GA042n0042_p0267a05║秋，官主事陳公。亢宗嘗為作傳，以僧臘之高謝事復隱，
GA042n0042_p0267a06║同袍寶藏持禪師典其事。寶藏既超化僧錄講經，實公
GA042n0042_p0267a07║大和尚敘其本末，撰靈骨塔銘，其所傳有自也。璿師證
GA042n0042_p0267a08║無聲三昧，其法嗣碧潭清禪師，悟堅密徹見之，微歷正
GA042n0042_p0267a09║信，希有之功。其操也如金斯剛，其行也如玉斯潔睠是
GA042n0042_p0268a01║菴嗣葺若是之金碧交煥，歎寺之廢弛，為荊棘瓦礫之
GA042n0042_p0268a02║場，喟然曰：夫三界一體，十方一刹，可不以彼此併而歸
GA042n0042_p0268a03║之，奚用謀于二業？遂遣法弟道立上春官大宗伯疏其
GA042n0042_p0268a04║事，援　聖朝定制，得允所請部檄下郡，併額為天壽聖
GA042n0042_p0268a05║恩禪寺，實正統八年也。時住持虛席，適廵撫工部侍郎
GA042n0042_p0268a06║廬陵周公忱舉碧潭師以蒞其任，師尢能砥礪加勉，增
GA042n0042_p0268a07║建毘盧寶閣天王殿，香花石橋，山林出色，泉石重輝。法
GA042n0042_p0268a08║鐘法鼓祝　聖壽，與天地同其久。慧香慧燈贊佛法與
GA042n0042_p0268a09║滄海同其長，復搆軒室百楹，將廣階墀發，坡嶺得奇石，
GA042n0042_p0269a01║玲瓏小山，一壁四仞，靈秀乃天成也。豈非碧禪師道德
GA042n0042_p0269a02║之所符，夙緣之所合，主其寺寺，致日益盛，大繼之于其
GA042n0042_p0269a03║前，續之于其後，無忝祖風、名卿儒、碩樂與碧潭師交稅
GA042n0042_p0269a04║駕于此，則心曠神怡，不知世之埃𡏖為何如哉？一日，師
GA042n0042_p0269a05║致書請予言，記其傳宗事蹟，勒石以詔，後之嗣法者，義
GA042n0042_p0269a06║莫能斳予。惟汃國之教流于東上，延衍于天下。後世臨
GA042n0042_p0269a07║濟其一焉，得其人則顯其地，得其地則表其人。今碧潭
GA042n0042_p0269a08║師得時行道于太平之世寺，與名兩立，後之仰于清師，
GA042n0042_p0269a09║若清師之仰于蔚師也，閶闔門艁玄關，以便雲水行脚，
GA042n0042_p0270a01║野衲休息之所，可謂博施矣。投寺之選佛場者，常滿千
GA042n0042_p0270a02║指，香積齋糧，歲以千斛，計住持舉，以甲乙規範，有定而
GA042n0042_p0270a03║不紊也。因其請述此以復樂，道人善之萬一云是為記。
GA042n0042_p0270a04║大明正統十二年十月，上澣穀旦，住持沙門，道清立石
GA042n0042_p0270a05║敕賜聖恩禪寺中興記
GA042n0042_p0270a06║賜同進士出身都察院右副都御史，奉　敕提督雁門
GA042n0042_p0270a07║等關廵撫山西等處地方，崑山蔡懋德撰文
GA042n0042_p0270a08║賜進士出身都察院協理院事，左副都御史武進張瑋
GA042n0042_p0270a09║篆額
GA042n0042_p0271a01║賜同進士，出身行人，司右司副前吏科，給事中嘉魚熊，
GA042n0042_p0271a02║開元書丹
GA042n0042_p0271a03║聖恩禪寺在吳故稱名刹剏建緣始王少宗伯一，寧陳
GA042n0042_p0271a04║比部亢宗兩記，言之詳矣。唯天順　賜額以後，寺漸頹
GA042n0042_p0271a05║廢，淪為酒肉之場，其所謂萬峰禪院，居大殿右，即虛碧
GA042n0042_p0271a06║璿。公之退居歲久，規約盡隳，遂分東西兩房，嘉隆間盡，
GA042n0042_p0271a07║貿為民產。至萬曆時，徐孝廉洌得之，讀書其中，已知為
GA042n0042_p0271a08║禪院故業，欲返無其主。後聞郡紳將延吾師三峰和尚
GA042n0042_p0271a09║主席病革時遺命歸寺。師既開堂，唱臨濟正宗，續十一
GA042n0042_p0272a01║代燈焰，而璿公塔碑出焉，與清師塔相屬。院後舊有璿
GA042n0042_p0272a02║公方丈其業，主亦書券還，基鏡心覺。公先修塔院前建
GA042n0042_p0272a03║文殊堂，適萬峰十代，嗣法孫天童悟師入山掃塔，見塔
GA042n0042_p0272a04║前有堂，障湖山之勝，移堂於左，於是兩院並峙吾師，更
GA042n0042_p0272a05║念僧徒食指難繼謀諸檀越市濱湖葑田三頃有奇開
GA042n0042_p0272a06║荒鑿沼，以資灌溉，仰輸　國賦，俯飼僧伽，建純白窩、大
GA042n0042_p0272a07║義堂、放生所，為聖恩子院。殿左鐘樓，向懸萬石巨鐘，嘉
GA042n0042_p0272a08║靖間，被權相攫去。至　神廟中，年曇旭曉公受紫柏大
GA042n0042_p0272a09║師，命募銅蜀山，值前吳令傅公光宅持節，按蜀力為勸
GA042n0042_p0273a01║揚，獲銅萬餘觔，入冶三鑄不就，曉願捨身洪鑪始成器，
GA042n0042_p0273a02║仍鏤法華經六萬字，於上雲棲僧智在巢露架，晝夜杵
GA042n0042_p0273a03║擊千聲，聲持大悲咒一遍。天啓丁卯六月，其鐘丙夜，隨
GA042n0042_p0273a04║聲放光，如飛隼廻翔祖塔。曉公歿，鐘樓猶未構也。大殿
GA042n0042_p0273a05║佛閣，並為震風凌雨，飄搖柱棟，莫支其徒體慈洎本山，
GA042n0042_p0273a06║如修將殿閣、鐘樓及坐山悉交吾師。師復償以百金，躬
GA042n0042_p0273a07║荷其事，俾麓屏貢。公任鐘樓之役，而師自捐鉢資繕佛
GA042n0042_p0273a08║閣己經畫，內外指授，規為付法。剖石璧公退息死關，匪
GA042n0042_p0273a09║久示寂。璧公嗣綂，克振宗風，亟新大雄殿，併剏天王殿
GA042n0042_p0274a01║山門大悲堂方丈禪室，復購栴檀雕毘盧像，請大藏供
GA042n0042_p0274a02║奉佛閣。昔閣後璿師亦建禪堂，有天開圖畫一區，程太
GA042n0042_p0274a03║常南雲題額。東為雙梧軒，少師姚恭靖所憇也。西曰碧
GA042n0042_p0274a04║炤軒，軒後曰萬峰深處，以迨曠壤之粥為幽宮者，以堪
GA042n0042_p0274a05║輿不利，告遷乞贖，而寺之址斯全復無遺。萬峰之業，實
GA042n0042_p0274a06║于吾師中興云：嗟乎！非吾師，何以天人相輳如是？其初
GA042n0042_p0274a07║為勸相者，吳令陳公文瑞、吳江令熊公開元鄉紳閣學
GA042n0042_p0274a08║文公震、孟宮詹姚公希、孟忠介、周公順昌也，其山磽頃
GA042n0042_p0274a09║畝，永免徭差，坐派軍恤以護持不替者廵撫莊公祖誨、
GA042n0042_p0275a01║張公國維廵按陳公、乾陽祁公彪佳、縣令楊公、雲鶴牛
GA042n0042_p0275a02║公若麟也，稱揚大法。若財施殷殷無怠者，宗伯董公，其
GA042n0042_p0275a03║昌勳卿葉公紹顒、侍御李公模、孝廉、吳君瑞、鳳碩士周
GA042n0042_p0275a04║君祗、徐君泰寧、周君永年、沈君、愈昌也。不類德，雖立雪
GA042n0042_p0275a05║門，墻淺衷，弱植無能禆益大道，祗吾師西歸之。頃德嘗
GA042n0042_p0275a06║啓手啓足辱提耳，命曰寺成日爾。其作記德稽首敬諾，
GA042n0042_p0275a07║廼名根未淨，驅馳　王事，非踐戎馬之郊，即入荒殘之
GA042n0042_p0275a08║地，鞅掌未遑。茲銜　命晉疆寤寐之際，嘗若見師而璧
GA042n0042_p0275a09║公札至，遂盥手紀其大略。若夫師之道行海內，共尊德
GA042n0042_p0276a01║小，子何能贊一辭？其記亦紀夫有為之蹟。倘云大道，則
GA042n0042_p0276a02║不立文字，記亦贅矣，奚以多為？
GA042n0042_p0276a03║大明崇禎十四年辛巳季春朔旦，住持沙門弘璧立石
GA042n0042_p0276a04║華嚴壇碑記
GA042n0042_p0276a05║葢聞寶輪香海，悉在一華交攝之中，行樹音聲，即是眾
GA042n0042_p0276a06║生發願所現。故毘盧無相，不離毛孔而顯光明；普賢有
GA042n0042_p0276a07║權，能挈塵界而遊清淨。初從信入象王，逈絕狐蹤，終用
GA042n0042_p0276a08║智牧獅子，頓消驢乳。鄧山聖恩寺堂頭大和尚、剖石禪
GA042n0042_p0276a09║師者，披釋迦如來祖衣，受天山老人正印，幼涉文字，域
GA042n0042_p0277a01║輒於斯。經有酥酪因緣，長叅生死關，仍仗是諦詣遮那
GA042n0042_p0277a02║境界，潛孚密證八十卷，刳肉藏珠，揀異標同。六十年通
GA042n0042_p0277a03║身透頂，顧猶以一切懺儀十方稟式。若大悲楞嚴等部，
GA042n0042_p0277a04║咸築壇以莊嚴；惟犬方廣佛勝因，獨瞻容而杳邈。遡厥
GA042n0042_p0277a05║先代，大有祥徵繪像建華堂瑞鳥翩翾而戾止土龕修
GA042n0042_p0277a06║合論猛虎蹢躅以皈依和尚，援古驗今，乃罄一生闡揚
GA042n0042_p0277a07║之盛心，補本山缺陷之曠典。於是方丈後墖院左巍巍
GA042n0042_p0277a08║華嚴壇出焉。手芟荊棘，廣購楩柟，棟宇雲浮，則高連碧
GA042n0042_p0277a09║落；軒墀日麗，則俯瞰平蕪。中供華嚴聖相三尊，旁貯大
GA042n0042_p0278a01║經五十三部。玅選僧伽，精嚴禮誦，烟光滃浡，幡影參差，
GA042n0042_p0278a02║聚莖節於一絲，匯海山於半粟，以一世界現一蓮華，合
GA042n0042_p0278a03║小千世界為一蓮華，又合大千世界為一大蓮華。此日
GA042n0042_p0278a04║月須彌，各各不相涉之法位也。觀其圖者，可以徵娑婆
GA042n0042_p0278a05║之湫隘，與幻住之無窮。自初會菩提場二會普光殿，三
GA042n0042_p0278a06║會忉利天，以至八九復會普光殿逝多林。此信住、行、向
GA042n0042_p0278a07║地，以至等妙，各不相紊之次序也。領其旨者，可以徵開
GA042n0042_p0278a08║示之不難悟入，行布之不異圓融。且夫啓窓南眺，則太
GA042n0042_p0278a09║湖浩淼峙兩洞庭，為左右臂之雙。垂鍵室靜披，則梵筴
GA042n0042_p0279a01║煒煌，儼三大士，即法報身之互用。梅花極目，逝多林炫
GA042n0042_p0279a02║炫檻前童子南詢玅峰，山青青杖底師之悟超象罔故
GA042n0042_p0279a03║文殊失其慧機。師之行滿僧祗，故峩嵋讓其毅；力師不
GA042n0042_p0279a04║起於座，而徧歷閻浮。故勝峰香積以下，步步追隨；住一
GA042n0042_p0279a05║山，即具眾山之巖壑。師不染於趣，而圓彰法界，故勝熱
GA042n0042_p0279a06║無厭之儔，時時遮攝；示逆行益，表順行之威儀。宗風播
GA042n0042_p0279a07║矣，教乘超矣。爾時麈拂所加，智過鶖子，爐烟既集，緣等
GA042n0042_p0279a08║空生彌勒之樓閣，門開觀音之耳目，障撤不肖，鈍根覩
GA042n0042_p0279a09║而喜之，矧承慈命，感且倍矣。自悔一生鑽故紙，悶於牖
GA042n0042_p0280a01║蠅，而私竊微明於經下，兼愧十載滯俗廛，同夫穽鹿，而
GA042n0042_p0280a02║重依大乘于壇間。若使役色身作僕已，逼栽松道者之
GA042n0042_p0280a03║齡，僅令瀝心血充供，敢備眾藝童子之數。塗毒鼓，聞聲
GA042n0042_p0280a04║心死前莊嚴後，星宿不離彈指而脫落言詮，頗黎鏡，覩
GA042n0042_p0280a05║影出生左清凉合方山，直取玅心而流通儀軌，鐫石以
GA042n0042_p0280a06║垂金地，聊酬善信之檀施，鏤版而布叢林，即當文句之
GA042n0042_p0280a07║緣起。謹記。
GA042n0042_p0280a08║天山座下兩世聽法，弟子米前
GA042n0042_p0280a09║　賜進士出身，河南開封知府武進薛寀拜手譔
GA042n0042_p0281a01║藏經閣碑記
GA042n0042_p0281a02║吾吳天壽聖恩禪寺，繇山門拾級而登，仰見傑閣，聳於
GA042n0042_p0281a03║虛空，剖石璧和尚所搆，以奉一大藏教者也。其地踞鄧
GA042n0042_p0281a04║尉之半，層巖拔起，支隴蜿蜒，雕楹文礎，插入崖腹，前瞰
GA042n0042_p0281a05║具區，渟泓萬狀。遠則洞庭兩山，近則法華漁洋諸勝，若
GA042n0042_p0281a06║拱而揖，或環而抱。其下則秀樾干雲修篁漏日，法花忍
GA042n0042_p0281a07║草茁，長繽紛怖，鴿馴禽，飛翔匝繞信兜率之鉅觀，般若
GA042n0042_p0281a08║之勝境矣。先是萬峰蔚祖，當
GA042n0042_p0281a09║皇覺現身之初，受聖恩開山之寄。弟子智璿等，傳衣主
GA042n0042_p0282a01║席，琅函貝葉，結集流通，尊奉之地，即今毘盧遮那閣。是
GA042n0042_p0282a02║已歲月既往，龍象中衰，千箱秘帙，化作飛塵，萬眾名區，
GA042n0042_p0282a03║鞠為灌莽。於是三峰漢老人，杖錫飛來，剪剔薉荒，經營
GA042n0042_p0282a04║宏敞，庶事草創未盡，云為剖師親承記莂，進補其處，時
GA042n0042_p0282a05║節因緣，緇素瞻仰，信施填委，無廢不興，梵筴竺墳，缺焉
GA042n0042_p0282a06║未備。會有峨嵋道者，裝成南藏，道梗西川，因其方便之
GA042n0042_p0282a07║功，申我殷勤之請，遂移法寶，作鎮山門。方當牛首飈廻，
GA042n0042_p0282a08║瓦官霧塞，未踰旬朔，便接烽烟。獨此經早畁精藍，不罹
GA042n0042_p0282a09║劫火，咸以為修多羅藏有天龍神鬼，百萬護持和尚，福
GA042n0042_p0283a01║德感孚，不脛而至，四眾頂禮，网不欣欣，顧其時閣，猶未
GA042n0042_p0283a02║之建也。葢毘盧閣，雖經修葺業，以供養諸佛，安集僧徒，
GA042n0042_p0283a03║將謀改卜，高原另圖，嚴奉吾母。朱太夫人，專心在道，入
GA042n0042_p0283a04║山稟戒，躬覩勝因，發願弘施，聞者坌集。監院濟上等廼
GA042n0042_p0283a05║相，材運甓練，日鳩工經，始于癸巳之仲冬，告竣于甲午
GA042n0042_p0283a06║之季臘，列楹三間，廣筵九丈，深如其廣之數，崇閷其深
GA042n0042_p0283a07║之一，翼翼嚴嚴，若化若涌。就中塐釋迦藥師彌陀三像，
GA042n0042_p0283a08║慈容睟盎，纓絡交加。其旁則方匭長龕，東西森向，瓊籤
GA042n0042_p0283a09║玉軸，𠑽仞琳琅，經律論藏，部分櫛比，共有六百七十餘
GA042n0042_p0284a01║函。和尚以丁酉之夏六十，初度諸山老宿，為諷華嚴秘
GA042n0042_p0284a02║典者五十三人，皆安禪閣下，規重矩疊，衣裓肅肰，清淨
GA042n0042_p0284a03║道場，得未曾有。和尚曰：是閣之成，所以揚祖風示學者，
GA042n0042_p0284a04║不可無記。廼以相屬偉業，合掌而白師言：我佛如來演
GA042n0042_p0284a05║說三乘十二分教，利益眾生。達磨以拈花微笑之旨，不
GA042n0042_p0284a06║立文字而見性成佛。蓋利世人教相紛拏，欲以掃除支
GA042n0042_p0284a07║蔓，非謂鹿野苑跋，提河金口所宣一切空之也。古德相
GA042n0042_p0284a08║承，共弘斯義。後來門庭各立，諍論滋多，或執教以議禪，
GA042n0042_p0284a09║或竊禪而掃教，識者憂焉。今和尚從拈椎竪拂之中，搜
GA042n0042_p0285a01║揚真典，孳孳不倦，於以撈籠今古，震壓諸方，豈不盛哉！
GA042n0042_p0285a02║且成壞相仍，世相如是。以萬峰之
GA042n0042_p0285a03║聖皇授記，說法名山，猶不免法席榛蕪，勞後人之修復
GA042n0042_p0285a04║肰則貞珉之有鑱也，其可已乎？是經也，出於干戈俶擾
GA042n0042_p0285a05║之際，慬而獲存，百世而下，知其孔艱是纘是述，俾勿隕
GA042n0042_p0285a06║墜，皆記事之辭，所不得而缺略者也。為之頌曰：
GA042n0042_p0285a07║世尊天人師　普說無上道　傳譯至震旦
GA042n0042_p0285a08║是名修多羅　毘尼阿毘曇　不可得思議
GA042n0042_p0285a09║鄧尉古道塲　眾山盡環繞　有一善知識
GA042n0042_p0286a01║親遇金輪王　手持玉庫經　開演一大藏
GA042n0042_p0286a02║百年化宮壞　乘願廼再來　吼若獅子威
GA042n0042_p0286a03║直標正法眼　臨濟大宗旨　文字本不留
GA042n0042_p0286a04║方便利眾生　何所不融攝　但能去纏縳
GA042n0042_p0286a05║不落義解門　即此文句身　足證圓滿智
GA042n0042_p0286a06║如來廣長舌　八萬四千言　於一卷卷中
GA042n0042_p0286a07║各滴醍醐味　於一字字內　各貯摩尼珠
GA042n0042_p0286a08║護法天龍神　呵衛在左右　以此刀兵難
GA042n0042_p0286a09║末劫不得侵　將我貝多羅　移入清凉界
GA042n0042_p0287a01║寶閣矗天起　廣望千由旬　洞庭七十峰
GA042n0042_p0287a02║即為耆闍崛　震澤五百里　即為阿耨池
GA042n0042_p0287a03║無量玅高臺　變現彈指頃　當知向上著
GA042n0042_p0287a04║不礙於有為　覩像生敬心　藉彼莊嚴力
GA042n0042_p0287a05║諸佛所說法　億萬恒河沙　究竟歸虛空
GA042n0042_p0287a06║本來無一字　見道不見山　何處復有閣
GA042n0042_p0287a07║見心不見佛　何處復有經　乃至法界中
GA042n0042_p0287a08║草木禽鳥等　飛鳴與開落　若以慧眼觀
GA042n0042_p0287a09║無非是經者　經如紅日輪　旋繞須彌山
GA042n0042_p0288a01║照一四天下　經如香水海　舟航到彼岸
GA042n0042_p0288a02║涌出青蓮華　頭目與髓腦　有人乞施捨
GA042n0042_p0288a03║無怖亦無愛　此經當護持　能續慧命故
GA042n0042_p0288a04║珊瑚與瑪瑙　高過蘇迷巔　瓦礫了不異
GA042n0042_p0288a05║此經當寶惜　能種福田故　用此告來者
GA042n0042_p0288a06║常生難遇想　薰心與注耳　歷劫乃不磨
GA042n0042_p0288a07║我今作此辭　毫端見如來　刻之靈鷲峰
GA042n0042_p0288a08║永永示無極
GA042n0042_p0288a09║順治十四年丁酉三月，婁東奉佛弟子梅村吳偉業薰
GA042n0042_p0289a01║沐拜撰
GA042n0042_p0289a02║住洪州雲居晦山法侄戒顯和南書并篆額
GA042n0042_p0289a03║康熙二年歲次癸卯冬日監寺濟上立石
GA042n0042_p0289a04║重建大法堂碑記
GA042n0042_p0289a05║三界導師，設教閎勝，弘開覺路，啟迪羣迷，因事隨時，方
GA042n0042_p0289a06║便教詔，或熾然建立，形歸成壞，而攝入如幻三昧，以祛
GA042n0042_p0289a07║妄趨真，其致一也。所以憫凡夫之貪著，則樹下一宿；折
GA042n0042_p0289a08║昏塗之我慢，則尊崇塔廟。入不二門，理事無礙，此之謂
GA042n0042_p0289a09║矣。而後世躭苦空者，不知破眾生之慳，而啟愚氓之信。
GA042n0042_p0290a01║嗜有為者，則日逐逐于人天小果，而不知為有漏之因。
GA042n0042_p0290a02║二者交病焉。惟古佛再乘願輪而來，則真如世相，互攝
GA042n0042_p0290a03║交融，有為無為，皆第一義。故雖經營締構，不屬塵勞，丹
GA042n0042_p0290a04║艧堲茨，皆成般若，而非凡情之所能測也。法運晚秋，迷
GA042n0042_p0290a05║情膠結，沉淪黑業，未有出期。苟無以聳觀聽而攝身心，
GA042n0042_p0290a06║則何以祛昏蒙而啟正信？故耆闍崛山，有重閣講堂之
GA042n0042_p0290a07║勝；蓮華世界，侈琳宮寶地之嚴，蓋繇敬生信，繇信生悟
GA042n0042_p0290a08║此樓閣塔廟之所係於象教者極重也。昔周穆王築中
GA042n0042_p0290a09║天之臺，以奉化人，漢明帝立精舍于雒城西門，以居摩
GA042n0042_p0291a01║騰吳大帝赤烏中，感舍利之異，始大營浮圖，以居康居
GA042n0042_p0291a02║僧會。而晉宋之時，佛圖即有講堂，及達磨西來，直指人
GA042n0042_p0291a03║心，拈花一宗，盛唱東土，始分創禪院，而法堂之立從可
GA042n0042_p0291a04║知矣。自是世奉代嚴，歲增月益，而叢林巨剎，徧滿寰區，
GA042n0042_p0291a05║湧殿飛樓，充溢塵界，而名山勝地，尤無不開。法王之席
GA042n0042_p0291a06║者，如吾吳鄧尉山萬峰聖恩禪寺，亦其最著者也。山距
GA042n0042_p0291a07║吳城西七十餘里，其岡巒層複，嶺岫縈紆，五湖涵漾其
GA042n0042_p0291a08║前，二堰環帶其後。山水交暎，泉石含暉，艸木菁華，煙雲
GA042n0042_p0291a09║明媚，而龍翔鳳翥之奇，象廻虎踞之蹟，為障為屏，若几
GA042n0042_p0292a01║若案，此固吳山之最深，而亦最奇者也。而既逾重巒複
GA042n0042_p0292a02║嶺廻溪曲澗，而豁然天開，雄踞湖上，左右翊衞，前後承
GA042n0042_p0292a03║趨，氣象非常，形勢殊特，而聖恩大刹，巍然實踞其中焉。
GA042n0042_p0292a04║寺之經始，實于元季萬峰。祖師有蓽露藍蔞之勤，開人
GA042n0042_p0292a05║天龍象之窟，地靈人傑，再世益𨺚，　龍光昭回，　奎章
GA042n0042_p0292a06║赫奕，寵錫薦加，寺以增重。然建立一時，規制雖備，而歷
GA042n0042_p0292a07║年三百，傾廢為多。故昔之金輝碧明，大都凉煙衰艸，而
GA042n0042_p0292a08║昔之香林寶所夷，為酒坫歌臺，今昔廢興，為可感也。于
GA042n0042_p0292a09║是三峰漢老人，賁至而再興之，而今剖師大和尚繼住
GA042n0042_p0293a01║而法席愈盛。天龍雜遝，緇素奔趨，海湧雲臻，川流坌集。
GA042n0042_p0293a02║於是撤舊更新，興墜起廢。一時像設之玅麗，樓閣之崢
GA042n0042_p0293a03║嶸，有若天成，有同地湧，不特盡還舊觀，亦且什百往蹟。
GA042n0042_p0293a04║入其門者，如踐天宮，如遊化城，寶華莊嚴，毘盧樓閣，無
GA042n0042_p0293a05║以加矣。而大法堂之復建，則于戊子春焉。蓋其時諸廢
GA042n0042_p0293a06║具舉，而法堂未立，師慨然曰：續佛慧命，在於敷宣大法，
GA042n0042_p0293a07║而一時會下，常逾萬指。苟椎拂所至，而無以大容之，則
GA042n0042_p0293a08║何以展龍象之蹴蹋，而聆獅王之哮吼乎？乃庀材鳩工，
GA042n0042_p0293a09║壘基構室，而檀施翕集，畚鍤填委，不日而大厦成矣。凡
GA042n0042_p0294a01║為巨屋五楹間橫袤百餘尺，崇三進五，㴱峙宜稱。而觚
GA042n0042_p0294a02║楞鶱飛，棟宇雄邃，層橑蜚栱，聯甍櫛甓，地據殊勝，形稱
GA042n0042_p0294a03║最高。於是日月經于上楹，山河拱其洞戶，閎敞巨麗，實
GA042n0042_p0294a04║為大觀。直是兜率現彈指之間，不特東林有神運之殿
GA042n0042_p0294a05║也。所以一登斯堂，纔據高座，而五湖淜湃，儼若朝宗，萬
GA042n0042_p0294a06║峰環立，若為拱聽，將使滴水還源，頑石點首，又豈止化
GA042n0042_p0294a07║導法筵之四眾，覺悟含識之羣生哉？營建之功，於斯極
GA042n0042_p0294a08║矣。吾聞尊那經云：無盡功德七種而建立精舍，實居第
GA042n0042_p0294a09║二而福田經則又以興立佛圖僧房為梵天七種福德
GA042n0042_p0295a01║之第一。何也？噫！吾知之矣。但崇像設，僅芘雨風，而木石
GA042n0042_p0295a02║不通其性，靈禽魚無駴於鐘鼓，則雖高閎廣厦，概日干
GA042n0042_p0295a03║雲，窮金碧之妍，極侖奐之美，而事止有為，實第二義。若
GA042n0042_p0295a04║獅絃於此而再振，毒鼓於此而大鳴，龍神於此而聽法，
GA042n0042_p0295a05║天魔於此而摧鋒。大機大用，於此而闡其全；為實為權，
GA042n0042_p0295a06║于此而充其際。則如虎之負嵎，而威獰倍增，如龍之得
GA042n0042_p0295a07║雲，而神通愈大。則其有關于明心之大法，如來之慧命，
GA042n0042_p0295a08║為何如哉？故雖人天有漏之因，即是無上菩提之道矣。
GA042n0042_p0295a09║此福田經之所以稱為梵天福德之第一，而有進于尊
GA042n0042_p0296a01║那之所云也。因合掌稽首而復系之以銘。銘曰：
GA042n0042_p0296a02║有一大士　說法如雷霆電交飛　風濤并來鼓盪萬彙　聲
GA042n0042_p0296a03║施九垓震聾起蟄　地劃天開遂破陰凝　雲漢昭回神功
GA042n0042_p0296a04║一寂　雷安在哉惟此大士　說法如雨或灑稠林　或膏瘠
GA042n0042_p0296a05║土潤徧莖根　澤周天宇福蘖慧芽　瞬花息蘂會襲珠衣
GA042n0042_p0296a06║　頓森玉麈究竟千言　實無一語所以聽法　其眾如林瓊
GA042n0042_p0296a07║株駢條　玉樹千尋蔭芘大千　蔚蔚森森所以法席　其廣
GA042n0042_p0296a08║如海珊瑚千網　珠璣百琲鯤鯨游泳　島嶼塊壘沐日浴
GA042n0042_p0296a09║月　坤函乾宰滄海雖廣　函蓋容之鄧林雖稠　巨野載之
GA042n0042_p0297a01║詎此大眾　雨立風披乃購異材　乃集工師豫章層構　貞
GA042n0042_p0297a02║珉街基虹梁蜺棟　雨桷星榱魚鱗萬甓　龍首千栭八窗
GA042n0042_p0297a03║𤫩瓏　修廊逶迤萬頃為沼　層崖作梯香臺雲矗　寶級天
GA042n0042_p0297a04║躋峰巒扶伏　星漢低垂前頫巨浸　後倚崇巇暑來西爽
GA042n0042_p0297a05║　寒襲東曦山河萃美　風氣罄宜既成斯堂　以容法侶人
GA042n0042_p0297a06║天龍鬼　爰萃爰止半偈敷宣　四眾歡喜天樂要眇　雨華
GA042n0042_p0297a07║繽紛香煙沓霧　花氣蒸雲道風漸被　芳聲普聞我聞洪
GA042n0042_p0297a08║名　上弘下璧古佛現身　如來寶積大定巍山　精心慧日
GA042n0042_p0297a09║再乘願輪　實據此室囑吾為文　以標禪窟譬如有人　因
GA042n0042_p0298a01║指見月我一豪端　湧現閎閥永無壞者　在此銘碣
GA042n0042_p0298a02║俟齋居士徐枋譔
GA042n0042_p0298a03║
GA042n0042_p0298a04║
GA042n0042_p0298a05║
GA042n0042_p0298a06║
GA042n0042_p0298a07║
GA042n0042_p0298a08║
GA042n0042_p0298a09║
GA042n0042_p0299a01║臨幸聖恩寺記
GA042n0042_p0299a02║康熙二十八年正月
GA042n0042_p0299a03║皇上念東南財賦巨區，遠在三千里外，慮民生休戚阻
GA042n0042_p0299a04║於上達，乃
GA042n0042_p0299a05║命法駕，廵行吳。越二月五日，至蘇州幸西山聖恩寺，住
GA042n0042_p0299a06║持僧（濟石）年八十有四，率其徒眾跪迎道左，
GA042n0042_p0299a07║上命和尚起
GA042n0042_p0299a08║溫語慰勞，顧侍僧扶翼之。尋至法堂，少憇薄暮，幸吾家
GA042n0042_p0299a09║山觀梅
GA042n0042_p0300a01║聖情歡悅。明日
GA042n0042_p0300a02║召（濟石）
GA042n0042_p0300a03║賜御書松風水月四字，白金二百兩
GA042n0042_p0300a04║上遂行。山僧一旦膺此異數，閭里觀歎，得未曾有。於是
GA042n0042_p0300a05║監寺者恭紀其事，排次
GA042n0042_p0300a06║天語，泐石以傳，會（叔元）
GA042n0042_p0300a07║予假歸里。其知客僧（德和）卜日具舟楫過常，熟謁（叔元）
GA042n0042_p0300a08║於村舍，而囑為之記。（叔元）自惟無文，不能颺贊
GA042n0042_p0300a09║聖德，逡廵且止。明年正月，（叔元）以事至鄧尉過聖恩，登
GA042n0042_p0301a01║四宜堂，仰瞻
GA042n0042_p0301a02║御榻几案，具設肅如，穆如徘徊，屏息如覲，
GA042n0042_p0301a03║天顏不違咫尺（德和）復以記請（叔元）乃稽首頓首，執筆
GA042n0042_p0301a04║而為之辭曰：（臣）伏讀周南騶虞之詩，至于春田之
GA042n0042_p0301a05║際，草木之盛，禽獸之多，有以想見當日文王之化，
GA042n0042_p0301a06║無所不被。讀大雅卷阿之詩，至于游歌矢音，有以
GA042n0042_p0301a07║想見成周盛時，海內清和，百姓樂業，而君臣之間，
GA042n0042_p0301a08║賡歌喜起，致鳳鳴朝陽之盛。我
GA042n0042_p0301a09║皇上乾施坤載之功，巽風解雨之澤，日星河嶽之文，盛
GA042n0042_p0302a01║德大業，巍巍皇皇，充塞天地。自畿服甸服，以至海
GA042n0042_p0302a02║隅，出日含生之倫，無一物不得其所。而臨幸所至，
GA042n0042_p0302a03║蠲租省刑，問民疾苦，兒童婦女，瞻雲就日，莫不望
GA042n0042_p0302a04║見顏色，煦以春温大澤殷流，耋艾歌詠輿蹕之地，
GA042n0042_p0302a05║葢不覺山川之炳煥，而動植之咸若也。千百年後，
GA042n0042_p0302a06║游兹寺者，瞻拜
GA042n0042_p0302a07║宸翰，周視堂廡，摩娑古桂，軒窓闌楯間，一草一石，皆以
GA042n0042_p0302a08║為
GA042n0042_p0302a09║聖。天子之所經行循覽，有以想見我
GA042n0042_p0303a01║皇上今日春田草木，游歌矢音之盛事。况幸生斯世，遭
GA042n0042_p0303a02║遇
GA042n0042_p0303a03║主恩，晨夕於
GA042n0042_p0303a04║皇上之側，親承
GA042n0042_p0303a05║聖訓，如（臣叔元）者而紀之，烏容已乎？爰伏地書，此以竊
GA042n0042_p0303a06║附於騶虞卷阿詩人之後，俾來者得以覽觀焉。
GA042n0042_p0303a07║康熙二十九年二月朔日
GA042n0042_p0303a08║賜進士及第資政大夫
GA042n0042_p0303a09║經筵講官工部尚書（臣）翁（叔元）謹撰并書
GA042n0042_p0304a01║
GA042n0042_p0304a02║
GA042n0042_p0304a03║
GA042n0042_p0304a04║
GA042n0042_p0304a05║
GA042n0042_p0304a06║
GA042n0042_p0304a07║
GA042n0042_p0304a08║
GA042n0042_p0304a09║
GA042n0042_p0305a01║鄧尉山地藏殿記
GA042n0042_p0305a02║中吳之有鄧尉，居名勝之一銜遠山偭五湖佳木，繁陰
GA042n0042_p0305a03║修篁，叠翠可以步芳徑，訪香雪，聽鳥歌，邀素月。其間梵
GA042n0042_p0305a04║宮之巨麗，金碧之熒煌，經獅律虎之所開，承豊碑碣石
GA042n0042_p0305a05║之所，誌述前人，道之備矣。顧是山深隱秀蔚無崇岡，曲
GA042n0042_p0305a06║磵而縮於南北，嬴於西東。昔吳太史梅村公太母從大
GA042n0042_p0305a07║法堂右，經始藏閣，今巋然存也，而左翼闕如，未稱大觀。
GA042n0042_p0305a08║余友張子省碞顧而任之。自癸酉，閱乙亥，鳩工落成，為
GA042n0042_p0305a09║三大楹，中供幽冥，教主香像，旛幢整麗，猊座莊嚴，又清
GA042n0042_p0306a01║淨福地也。夫地藏以救母，故於忉利天宮，受佛接引，以
GA042n0042_p0306a02║一身度脫百千萬億恒河沙界眾，功德不可思議。張子
GA042n0042_p0306a03║力搆精藍，妙選僧伽日喃喃，大乘經無間。葢曰：為德配
GA042n0042_p0306a04║葛孺，人資冥福也。吾崑故太常中恬公文章政治，咄咄
GA042n0042_p0306a05║人口，鍾秀孺人淑慎，天植克嫺，經史明婦順三子，七女
GA042n0042_p0306a06║相繼早世，卒以憂悸，成疾而殞，雖邀翟茀，不獲永年。宜
GA042n0042_p0306a07║張子之悼喪無涯，冀其速轉法輪也。雖然，張子之意，念
GA042n0042_p0306a08║深遠矣。山河大地，無有盡期，卷舒出沒，總歸幻化。惟是
GA042n0042_p0306a09║本智慧因，樹無漏果，足長畱天地間耳。若乃不煩鼓動，
GA042n0042_p0307a01║不藉信施，而檀那儼然，運於反掌。由是鯨音鞺鞳，無異
GA042n0042_p0307a02║梵天之聲聞也；波光浩淼，不如法堂之圖畫也。而且暗
GA042n0042_p0307a03║香風動，翠影雲棲。或有禪宗法侶，探奇送難；或有騷人
GA042n0042_p0307a04║墨士，登高賦詩。彼遊息於斯者，𣶮厥本末。僉曰：此某之
GA042n0042_p0307a05║締造也，而張子傳、張子德配之，懿範傳，而鄧尉之為名
GA042n0042_p0307a06║勝，更傳所謂與天地長畱者，其在此乎？憶張子為頓丘
GA042n0042_p0307a07║舘，甥甫弱冠意氣，激昂閎中肆外知為有血性人，與余
GA042n0042_p0307a08║兄弟相敦以道義。洎宰中州政通人和，望高卓魯，既遷
GA042n0042_p0307a09║司馬髮未艾，以太孺人春秋高拂衣去郟。數年後，余匏
GA042n0042_p0308a01║繫京邸，遇中州人士，輒交口頌，其遺愛尤信為篤摯人，
GA042n0042_p0308a02║凡所表見，皆古君子也。矧其有造於名山者，諸天必設
GA042n0042_p0308a03║寶葢覆之五雲護之雨無量香華為忉利天，不朽勝果
GA042n0042_p0308a04║矣。故樂而為之記。
GA042n0042_p0308a05║康熙歲次戊寅，嘉平月崑山徐秉義薰沐拜譔
GA042n0042_p0308a06║
GA042n0042_p0308a07║
GA042n0042_p0308a08║
GA042n0042_p0308a09║
GA042n0042_p0309a01║聖恩中興第二代先師璧和尚影堂記
GA042n0042_p0309a02║堂之建也。始于康熙辛未臘月越七年己卯三月告成
GA042n0042_p0309a03║數。先師去世寒暑，閱三十主，法已四更，乃于是年菊月
GA042n0042_p0309a04║之朔，奉安遺像，以慰式瞻，所謂因緣時節，亦不易也。嗟
GA042n0042_p0309a05║乎！從上佛祖出世，或千百年一出，如優曇鉢華時一現
GA042n0042_p0309a06║耳。其出也，則必有法身大士同願同行輔翼之繼述之，
GA042n0042_p0309a07║故其道愈久而愈遠，愈光而愈大。昔世尊為一大事因
GA042n0042_p0309a08║緣出現于世說法四十九年，未曾說一字。最後於靈山
GA042n0042_p0309a09║會上拈花示眾，獨迦葉微笑，世尊云：我有正法眼藏，涅
GA042n0042_p0310a01║槃妙心，實相無相，微妙法門，付囑于汝，教外別傳，源始
GA042n0042_p0310a02║於此。遂稱迦葉為西天第一祖。迦葉二十八傳菩提達
GA042n0042_p0310a03║磨航海而來，傳佛心印。此土之人，知有禪宗，乃稱達磨
GA042n0042_p0310a04║為東土第一祖。達磨六傳至曹溪，並出南岳。讓青原思，
GA042n0042_p0310a05║自後派分五宗，因稱南岳為第一祖。南岳五傳出臨濟
GA042n0042_p0310a06║濟于滹沱小院，建立綱宗，故又稱臨濟為第一祖。臨濟
GA042n0042_p0310a07║二十一，傳出萬峰蔚開闢萬峰，故兹山稱萬峰為第一
GA042n0042_p0310a08║祖。萬峰十傳至天童悟祖悟出三峰藏翁崛起三百年
GA042n0042_p0310a09║將墜之。綱宗重復，鄧山已廢之，法席如日月麗天，雷霆
GA042n0042_p0311a01║震地，得其傳者十有三人，而其克紹鄧峰之祖席，應機
GA042n0042_p0311a02║說法，遐邇嚮慕。三十五年如一日者，實惟先師璧和尚
GA042n0042_p0311a03║師。十二歲出家，十七歲剃染，二十二叅學，二十四開悟，
GA042n0042_p0311a04║三十一得大徹，三十八而得受源，流衣拂即開堂說法，
GA042n0042_p0311a05║至七十有二而示寂。又二年，塔全身于華嚴壇。後又二
GA042n0042_p0311a06║十八年，得入影堂。司空李公顏其額曰真獅葢取漢祖
GA042n0042_p0311a07║記先師之語，凡師精進之勇，悟入之深，機用之峻，操履
GA042n0042_p0311a08║之篤，誓願之弘，利濟之普，固非小子筆舌所能殫述，而
GA042n0042_p0311a09║其建立規繩，精詳周備，無一事不稟佛心，無一法不遵
GA042n0042_p0312a01║佛制，攝化人天，感悟興起。此（志）所以追敘生平之實，以
GA042n0042_p0312a02║告將來，俾人人瞻之仰之，戀之慕之，於以見一代中興，
GA042n0042_p0312a03║師法之不朽。嗚呼！刦石或有時盡也，先師道德周行于
GA042n0042_p0312a04║天地之間，則無時盡也已矣。後之賢者，當思紹述先宗，
GA042n0042_p0312a05║繩其祖武，庶不辜真獅之意，是為記。嗣法門人濟志拜
GA042n0042_p0312a06║撰
GA042n0042_p0312a07║
GA042n0042_p0312a08║
GA042n0042_p0312a09║
GA042n0042_p0313a01║康熙五十八年己亥春正月初九日，
GA042n0042_p0313a02║特
GA042n0042_p0313a03║旨欽命管理江寧織造加一級（臣）曹（頫），
GA042n0042_p0313a04║管理蘇州織造戶部侍郎加六級（臣）李（煦），
GA042n0042_p0313a05║總理糧儲提督軍務廵撫江寧等處地方都察院
GA042n0042_p0313a06║右副都御史加六級（臣）吳（存禮），
GA042n0042_p0313a07║江南江寧蘇松常鎮淮揚徐州一州布政使司布
GA042n0042_p0313a08║政使（臣）楊（朝麟），賫
GA042n0042_p0313a09║賜帑金壹千兩，數珠壹千伍伯零壹掛，衣帽鞋襪各壹
GA042n0042_p0314a01║千伍伯零壹副，到鄧尉山，并
GA042n0042_p0314a02║勅在寺飯僧三千四百餘眾，敬涓十三日，肇始選戒行
GA042n0042_p0314a03║僧八十員，啟建
GA042n0042_p0314a04║萬壽道塲九永日。二十一日圓滿，奉為莊嚴
GA042n0042_p0314a05║皇太后遐昇果位。仰體
GA042n0042_p0314a06║聖天子大孝誠心，於二十二日放堂飯僧，俵給
GA042n0042_p0314a07║頒賜謝
GA042n0042_p0314a08║恩。
GA042n0042_p0314a09║住持（臣）僧（濟志）謹紀
GA042n0042_p0315a01║聞之布德施惠一人，慶有道之靈長，報本崇先，萬
GA042n0042_p0315a02║國仰孝，思之不匱。葢寢門視膳既恪奉晨昏，而春
GA042n0042_p0315a03║露秋霜尤情深昭格，此誠四方之維則，而一代之
GA042n0042_p0315a04║隆儀也欽。惟我
GA042n0042_p0315a05║皇上道高堯舜，德邁禹湯，世德作求弘猷，廣被善繼善
GA042n0042_p0315a06║述。闢亘古未廓之山河丕顯丕承開兩間，未有之
GA042n0042_p0315a07║功業，以豐年為上。瑞不誇膏露景星，昭文德於武
GA042n0042_p0315a08║功何憚？櫛風沐雨，車書大一，統日升月，恒聲教訖
GA042n0042_p0315a09║九州。民安物阜，
GA042n0042_p0316a01║金甌永固。曆數膺億萬斯年，
GA042n0042_p0316a02║玉燭長調冠裳集。千八百國，凡此受祜。弘多孰非，
GA042n0042_p0316a03║貽謀盡善。維茲吳會，夙擅山水。名區屬在鄧山，尤號東
GA042n0042_p0316a04║南首剎，歲逢己亥，月正春王。
GA042n0042_p0316a05║皇太后懿德昭垂
GA042n0042_p0316a06║聖天子明禋特舉，爰
GA042n0042_p0316a07║命臣工，聿修
GA042n0042_p0316a08║佛事。寶殿層層，依碧嶂絕少塵埃；珠宮處處，繞祥光
GA042n0042_p0316a09║真稱淨土。懺壇設夫九日，僧眾及於三千。響徹層
GA042n0042_p0317a01║霄，奏鈞天之雅樂；
GA042n0042_p0317a02║恩隆袛樹錫
GA042n0042_p0317a03║內帑之金錢。衲衣如帶
GA042n0042_p0317a04║御爐香典崇
GA042n0042_p0317a05║北闕；念珠遙錫
GA042n0042_p0317a06║天家寶貴並南金飛舄天來不數七襄錦製梵音，雷動
GA042n0042_p0317a07║何殊？
GA042n0042_p0317a08║萬歲嵩呼，巖前翠壁，丹崕俱沾。法雨界下香燈石室盡
GA042n0042_p0317a09║落天花，豈僅寶地生輝？抑且普天蒙
GA042n0042_p0318a01║福（臣）幸際昌時。愧涓埃之莫報，忝司封域，竭禱誦之
GA042n0042_p0318a02║維虔。看支遁談經拈香粟界，聽生公說法。拜手珠
GA042n0042_p0318a03║林，心切傾葵。情殷向
GA042n0042_p0318a04║日，伏願暘時。雨若
GA042n0042_p0318a05║皇圖，鞏固千秋。常見海晏河清，箕疇備陳五福。恭逢
GA042n0042_p0318a06║盛典，敬布丹衷。
GA042n0042_p0318a07║總理糧儲提督軍務廵撫江寧等處地方都察
GA042n0042_p0318a08║院右副都御史加六級（臣）吳（存禮）恭紀
GA042n0042_p0318a09║
GA042n0042_p0319a01║鄧尉山聖恩禪寺重建天王殿記
GA042n0042_p0319a02║域內有奥區得人而顯，人世有勝業，得時而彰。何
GA042n0042_p0319a03║謂時凡業之興也。或自始而有之，或繼廢而有之，
GA042n0042_p0319a04║又或受成而有之論者，皆以前之二者，烈倍受成，
GA042n0042_p0319a05║而事未可概也。彼作始起廢示現非常見者，聞者
GA042n0042_p0319a06║更相讚歎，理有固然。若其人處受成之，會其純心
GA042n0042_p0319a07║厚力，常晦沒於安隱循持之餘，而世或莫聞而傳
GA042n0042_p0319a08║焉，則時為之也。然吾聞之時，會無常形，誠則必形。
GA042n0042_p0319a09║世有實心實力，應時辦道，其人則必不自異而天
GA042n0042_p0320a01║異之，固將曲為之時，以震於世而暴其迹。（龍）葢觀
GA042n0042_p0320a02║鄧尉裕遠圓和上天王殿之役，益信天之巧，於為
GA042n0042_p0320a03║時也。吳郡鄧尉山聖恩禪寺當元之季明之興，萬
GA042n0042_p0320a04║峰蔚公始剏禪菴，閱五傳，規模大備，得請于朝易
GA042n0042_p0320a05║寺額。厥後裂為房，貿為別墅，百有餘年，蕩然廢敗
GA042n0042_p0320a06║訖。愍帝時，三峰藏公道價高天下，應請來為寺主，
GA042n0042_p0320a07║承以剖石璧公，而後殿堂樓閣，庫寮庖湢之為居
GA042n0042_p0320a08║像，設鐘懸藏經館，客之為制，燦然具舉，有嚴無斁。
GA042n0042_p0320a09║夫灌莽開而寶坊啟，淪胥轉而法運昌，如蔚公璧。
GA042n0042_p0321a01║公所謂作始起廢，其人是已。今和上以雍正十一
GA042n0042_p0321a02║年冬秉拂斯席，越明年甲寅二月，天王殿災，踰歲
GA042n0042_p0321a03║而工起，又踰歲而竣其楹間，崇廣像塐位，向如舊
GA042n0042_p0321a04║式麋白金二千二百兩，有奇出信施者十之八，出
GA042n0042_p0321a05║兩序者一出，具戒弟子者又一繈屬囊解，若酬逋
GA042n0042_p0321a06║責實乾隆二年丁巳春也。明年正月，（龍）信宿山寺
GA042n0042_p0321a07║寺僧為言災之起也。有衣工，見煙焰從佛口中出，
GA042n0042_p0321a08║亟召寮眾，已熾然成火，聚瓦皆作赤烏飛翔，類世
GA042n0042_p0321a09║俗翁媪燃楮庫，須臾皆燼，而殿左右廊櫩無燎及
GA042n0042_p0322a01║者，皆曰：是天火也。嘻天固以兹一炬震暴和上之
GA042n0042_p0322a02║精，能使與蔚公璧公爭烈歟？和上璧公之孫，而鶴
GA042n0042_p0322a03║山志公之子，四世九傳，倫序及之。世盛法隆，師馴
GA042n0042_p0322a04║象伏，載其清靜，引而勿替已爾向非事起不意，功
GA042n0042_p0322a05║成不日，孰傳之而孰震之？一旦轉無為，為有為，身
GA042n0042_p0322a06║處受成，功侔前烈，成毀變現，電掣雲起，不使純心
GA042n0042_p0322a07║厚力，佚於安隱，循持而不出，謂非一誠之應，而天
GA042n0042_p0322a08║之巧於為時者哉！考璧公遺緒天王殿實其始基
GA042n0042_p0322a09║在崇正乙亥，距今之燬甲寅，適得百年夫十日、十
GA042n0042_p0323a01║二子相配五子而甲一周，又四甲而數一轉。故古
GA042n0042_p0323a02║今紀年，率以百年為成數其人其時前後相際，而
GA042n0042_p0323a03║功績相輝，信乎其不偶然矣。和上震澤王氏子，脫
GA042n0042_p0323a04║白吾邑北禪寺寺老宿懶牧上人，吾王母舅也，自
GA042n0042_p0323a05║少以法器許之。吾兄弟嘗聯研削比壯歲，負擔行
GA042n0042_p0323a06║脚，勘明箇事，留侍志老人最久已乃應化接待陟
GA042n0042_p0323a07║金粟，養晦佛華，與吾軰把臂曠絕。會吾邑崇安大
GA042n0042_p0323a08║雄殿圮僧伽募建數軰皆中罷，咸以宿契屈致和
GA042n0042_p0323a09║上。浹歲，晤語工潰於成方謀息機湖壖，而祖庭折
GA042n0042_p0324a01║簡，屬余有滇行，遂別去。及歸，就訪入三門，丹碧異
GA042n0042_p0324a02║舊，合掌頂禮，徐乃得悉緣起，且出一編，皆入山來
GA042n0042_p0324a03║据座，普叅文句曰：序而記之，惟吾子宜（龍）不解佛
GA042n0042_p0324a04║法，未暇以為近趣。其門人德照理前說，來請（龍）方
GA042n0042_p0324a05║奉
GA042n0042_p0324a06║命司教蘇州時地會合，姑記其有為世諦佛所稱第二
GA042n0042_p0324a07║義者，以復於和上如此。或者曰：劫灰影事，眨眼虛
GA042n0042_p0324a08║空，忉利化城，彈指出現。於斯時也。四方正信，旁午
GA042n0042_p0324a09║而遝來；巨手鉗椎，應機而疾發。即此第二義夫安
GA042n0042_p0325a01║知非第一義之權輿乎？若夫侈巒勢之盤紆，駭湖
GA042n0042_p0325a02║光之隱耀，則陳比部、亢宗、吳司成偉業言之葢詳
GA042n0042_p0325a03║茲不復云也。非敢學過量人語，塵視山河，謂不屑
GA042n0042_p0325a04║道也。
GA042n0042_p0325a05║賜進士出身．雍正壬子科．應聘江西鄉試同考官．雲南
GA042n0042_p0325a06║五華書院掌教．蘇州府學教授法弟子．金匱浦起
GA042n0042_p0325a07║龍拜手譔