GA042n0042_p0423a01║鄧尉聖恩寺志卷之十
GA042n0042_p0423a02║錄序
GA042n0042_p0423a03║萬峰和尚語錄序釋慕聯
GA042n0042_p0423a04║萬峰和尚自見止岩之後，居山一住二十年，寒暑不易，
GA042n0042_p0423a05║發明向上事，末後見千岩無明，長公分坐，盡其決擇。復
GA042n0042_p0423a06║居嵩山十二年，褁糧躡屩而從之者，莫知其數。後于鄧
GA042n0042_p0423a07║尉山，坐斷要津，建法立宗，利生接物，雖不動舌，轉大法
GA042n0042_p0423a08║輪，言滿天下，而無原字脚與人卜度，何從得此語？其徒
GA042n0042_p0423a09║齡山壽上人，不為父隱而計露于余，時當中夏槐陰晝
GA042n0042_p0424a01║清，一展玩間，不覺鄧尉山壁立其前，矍然起舞，正所謂
GA042n0042_p0424a02║天目正宗，真善知識也。余曰：達磨西來，不立文字，直指
GA042n0042_p0424a03║人心，見性成佛。今觀此錄，是文字耶？非文字耶？則此老
GA042n0042_p0424a04║口業現在具大眼目者，試請與予言之。
GA042n0042_p0424a05║從上宗師應機接物，直是斬釘截鐵，初不以言句示人。
GA042n0042_p0424a06║至如雲門大師說法如雲如雨，猶不許記錄其語，懼屬
GA042n0042_p0424a07║流布也。今萬峰蔚公禪師，出天目之門，入伏龍之室，一
GA042n0042_p0424a08║出世住山，即菴居中吳，垂三十年，履真踐實。吳人多服
GA042n0042_p0424a09║其化而登其門者，可謂駢肩案迹。但隨機開導，未嘗以
GA042n0042_p0425a01║言句形于紙筆，其徒華首座私錄其語，間以示予，請識
GA042n0042_p0425a02║其後。予聞此老末後一叚光明，尤為卓異，宜乎吳人家
GA042n0042_p0425a03║繪其像而敬事之所錄之語，特其土苴緒餘耳。雖然，道
GA042n0042_p0425a04║本無言，因言顯道，讀是錄者，忽然築着磕着，洞見此老
GA042n0042_p0425a05║心肝五臟，未必無其人也，故為書之。洪武癸亥春，前住
GA042n0042_p0425a06║天界全室叟宗泐書
GA042n0042_p0425a07║海舟普慈禪師拈古頌古序沈貫
GA042n0042_p0425a08║禪師諱普慈，吳郡海虞錢氏子也。少讀楞嚴，有疑往叅
GA042n0042_p0425a09║萬峰大師，得悟印可，付以法偈。不久，辭大師，結廬於西
GA042n0042_p0426a01║洞庭，三十年不過湖，每嘗自痛未徹法源，萬峰久滅，寶
GA042n0042_p0426a02║藏已逝，今無其人，發明差別。法智聞虛白，旵公在安溪，
GA042n0042_p0426a03║東明說法，親承萬峰。祖印作用，大有超過。古人隨棄廬
GA042n0042_p0426a04║往叩居，旬日大悟深入堂奥洞達濟宗源底，纖毫無滯，
GA042n0042_p0426a05║遂嗣旵公。始知悟有淺深，法無隱秘，但有坐定悟境，而
GA042n0042_p0426a06║不肯百尺竿頭，策進一步耳。嗚呼！海舟嗣旵公一事，自
GA042n0042_p0426a07║佛至今，無有其人。人我四相，微些未盡者，不能為之師，
GA042n0042_p0426a08║誠古佛再現人間也無奈師年邁臘尊出世無何而入
GA042n0042_p0426a09║滅宗風，未能大暢。寰中惟有拈頌古機，緣百則令慧日
GA042n0042_p0427a01║重開，破暗千古。其頌或引人詩句，出自手眼，有合佛祖
GA042n0042_p0427a02║意者，採摭而成之。箇中意旨是非，不敢固必。但見師之
GA042n0042_p0427a03║操履人品，為法忘形，去名存實，自無苟足，而其頌拈量，
GA042n0042_p0427a04║不妄意測度，謬為撰述者也。明眼人見之究之，奉行有
GA042n0042_p0427a05║日在。嗟乎！今時魔熾法殘，拈花一脉，寥寥不顯於世。真
GA042n0042_p0427a06║正宗師煨鐺山穴，保養聖胎，俟時待緣，暗流枝派，使兒
GA042n0042_p0427a07║孫布揚祖道。雲興雨澍，潤澤靈根，佛祖花開，香浮震旦，
GA042n0042_p0427a08║觸聞其香，咸令悟入者，舍師之裔其誰歟？
GA042n0042_p0427a09║三峰和尚語錄說熊開元
GA042n0042_p0428a01║于開口不得處說法。方是正宗。于下手不得處用功。乃
GA042n0042_p0428a02║稱絕學。今人將修行打坐。依經𠊓律。一切憧憧知見。蘊
GA042n0042_p0428a03║在胸中。一遇上善知識。言無罅縫。不得箇方便進身之
GA042n0042_p0428a04║路。道與我針鋒不對。便自撇開。正論別理閑言增長。無
GA042n0042_p0428a05║限我慢貢高惡習。是猶五都市賈收貯米鹽雜坌。以至
GA042n0042_p0428a06║珊瑚妙寶百貨牣僃。以待過客直入而貨售。則適然志
GA042n0042_p0428a07║滿。自以為無不應。如有畸人語。以是諸實法。等于龜毛
GA042n0042_p0428a08║則羣詫為妄語。雖持其臂告之。亦必唾不顧。如是說法。
GA042n0042_p0428a09║誤盡兒孫祗成骨董。如是用功忙枯腦血無捄葛藤。便
GA042n0042_p0429a01║恁麼會。道能行總是識情。搬弄于祖師頭邊事。全無交
GA042n0042_p0429a02║涉。安得有出頭日子痛哭痛哭。三峰和尚闡揚宗旨。不
GA042n0042_p0429a03║啻千萬言。而其教人入處。却獨拈箇竹篦子話。硬殺活
GA042n0042_p0429a04║人學人苦。其無有門徑可通。遂往往葫蘆提。放過甚有
GA042n0042_p0429a05║疑。其誑語者。殊不知話頭之妙。正在不通門徑。門徑不
GA042n0042_p0429a06║通。則一切憧憧知見都無用處。平日蒲團上收攝書本
GA042n0042_p0429a07║內鑽磨。眼孔邊定動肚皮裏打算底本事。只得盡情抛
GA042n0042_p0429a08║却。抵死研窮。久久忽然坐斷。內無出路。憧憧知見一時
GA042n0042_p0429a09║頓絕。不識此四大置在何處。便是法身。現在止為鼻孔
GA042n0042_p0430a01║不在手內。尚卷舒不得自繇。一日頂門霹靂于無罅無
GA042n0042_p0430a02║縫處。撞開關棙。一輪杲日當天。頓見娘生鐵面。始信憧
GA042n0042_p0430a03║憧知見。我這裏原無他分。就是塗膏點漆。也粘惹不上。
GA042n0042_p0430a04║只落得箇赤條條地。無上無下無左無右。無古無今無
GA042n0042_p0430a05║大無小。無裏無外一齊函葢。圓覺經云。百千世界一滴
GA042n0042_p0430a06║之雨。能知其點。數彌陀經云。各以衣裓盛眾妙華。供養
GA042n0042_p0430a07║十方如來。即以食時還到本國。此際看來都成實義。更
GA042n0042_p0430a08║有何身心世界。虛空國土足為留礙。如是廻入火宅。中
GA042n0042_p0430a09║間徑行直步。不用垂簾閉戶。塵勞猛焰本來原。自清凉
GA042n0042_p0431a01║先德火裏生蓮。豈謬語哉。然要知是火裏蓮花。非有甚
GA042n0042_p0431a02║神通法術。入火不燒。原是入水不濡。入泥不污底本分。
GA042n0042_p0431a03║但要直直長養。可如斗大即可。如車輪大。即可與八萬
GA042n0042_p0431a04║四千繇旬等大。十方三世諸佛菩薩納于是花。一葉之
GA042n0042_p0431a05║中。都無逼促。亦無雜壞。又何火宅之足云。不然者。或拔
GA042n0042_p0431a06║置瓶盆。或用奇方接蒔。或屈曲枝莖。倒插泥壤。不逾時
GA042n0042_p0431a07║日與敗草同朽腐耳。可不察與說法用功至與麼地。終
GA042n0042_p0431a08║日翹唇。鼓舌擦掌。摩拳父母未生前。面孔未動一纖塵
GA042n0042_p0431a09║許。還看竹篦子無恙。老和尚無恙。便好鼾天𪖙地。大睡
GA042n0042_p0432a01║一覺慧師非誣人也。余自吾鄉覺來大師所出山二年
GA042n0042_p0432a02║于兹。未見有拈及此者。一日過玄墓山萬峰古道場。得
GA042n0042_p0432a03║見和尚初語間未能得其底蘊。尚未讋服。是夜別去方
GA042n0042_p0432a04║丈取和尚普說法語。諸集挑燈朗誦一過。遂竟夜不能
GA042n0042_p0432a05║成寐。明日再相舉證。始知和尚吾師一流人千里玄風。
GA042n0042_p0432a06║立教不同。而宗旨自一。宰官居士正好喫他三頓痛棒。
GA042n0042_p0432a07║非敵手也。因索其未盡傳之語。錄得四卷。凡一百五十
GA042n0042_p0432a08║四篇。急付梓人。以廣其傳。叅學者須剗盡知見。降伏其
GA042n0042_p0432a09║心。一聽和尚鉗錘。方于此四卷中。一句四句有箇入處。
GA042n0042_p0433a01║不愁不悟。不愁不了。若曰和尚誑人。則釋迦老子誑人
GA042n0042_p0433a02║臨濟德山誑人慧師誑人。萬峰無念誑人。我　太祖高
GA042n0042_p0433a03║皇帝。見無念則喜。去無念則思是喜是思為因為想。若
GA042n0042_p0433a04║有纖塵知見在世界。便自狹小有天子明堂。無和尚結
GA042n0042_p0433a05║菴處矣。
GA042n0042_p0433a06║頌古語錄序蔡懋德
GA042n0042_p0433a07║今天下聰明强力之士，率喜為義路之學，彼其心識之
GA042n0042_p0433a08║所依通，既日有可見之勳，而靜景之所栖泊，又暫得幽
GA042n0042_p0433a09║閒之樂，且學問愈深，我見愈重，與之隨順贊歎，尚肯盤
GA042n0042_p0434a01║旋與之，當頭劈棒入骨逼拶，則且怪且笑，直欲作無禪
GA042n0042_p0434a02║論矣。而一二善知識叅教明宗，微開一線，此為接引學
GA042n0042_p0434a03║人地非不婆心甚熱，而教外別傳之指，當前閃電之機，
GA042n0042_p0434a04║遂使覿面差池，交口唾罵所係，殆不小也。嗟乎！時當末
GA042n0042_p0434a05║法，人尠深心，葉公一生好龍，見真龍而怖走，豈特此一
GA042n0042_p0434a06║事為然哉？法華云：惟此一事實，餘二即非真。非真之病，
GA042n0042_p0434a07║罄竹難數，而獨舉前義路之學者，葢學人酣醉于他路，
GA042n0042_p0434a08║其眯巨，其所爭在，枝節膚貌，人得摘刺之故一日憣然
GA042n0042_p0434a09║猶易，學人酣醉于義路，其眯細其所爭，在根荄命髓，人
GA042n0042_p0435a01║偏尊貴之故。一日憣然反難，古德謂以思惟心測如來
GA042n0042_p0435a02║智，如將螢火燒須彌山，使以文字道理求祖師禪不幾，
GA042n0042_p0435a03║仰箭射空，箭盡而莫得，虛空所際哉！噫嘻！未易言矣。今
GA042n0042_p0435a04║烏黑鵠白鶴長鳬短，有目者能辨，若躡泰山巔，望吳門
GA042n0042_p0435a05║疋練，即顏氏子且在，惝怳縹緲間，况餘人乎？此非眼開
GA042n0042_p0435a06║心直真叅實鍊者，其孰從鄰虛杪忽之介，而洞然別白
GA042n0042_p0435a07║之三峰？漢月和尚得法金粟，而智過于師，精微自闢，固
GA042n0042_p0435a08║非廓門外所敢料量。但覺其提警學人處如萬仞壁立，
GA042n0042_p0435a09║不許攀緣，只要人勿畏險危，勿恤身命，一擊一撞，斬關
GA042n0042_p0436a01║直人，入得纔好商量，正如人遍身麻木，須一針一錐，得
GA042n0042_p0436a02║其穴，道使知痒痛，方好下藥。而學人于壁立沒攀緣，一
GA042n0042_p0436a03║步便已，瞪目搖舌，掉去不前，又安從量其入後，所詣之
GA042n0042_p0436a04║淺深而讚之訶之也哉？然和尚婆心較熱，不妨以文字
GA042n0042_p0436a05║說法語錄若干種，皆所謂舌頭談而不談，似有義路而
GA042n0042_p0436a06║絕盡義路攀緣之愈見壁立而一往猛擊，自有迸開時
GA042n0042_p0436a07║節者也。近見諸方競抹殺宗旨，致賔主炤用末後句等
GA042n0042_p0436a08║極妙的骨髓盡喪，僅以一棒一喝、一聯詩為得旨，其間
GA042n0042_p0436a09║線去絲來淺深，起住魔外，佛祖之分無從勘驗，乃不惜
GA042n0042_p0437a01║口業，一一將古人差別公案頌出，俾大心凡夫即有八
GA042n0042_p0437a02║處正好力，叅以振續七百年臨濟之燈，此其心良苦矣。
GA042n0042_p0437a03║廓根鈍習，穠幸從和尚法門小具信因誓，此生决不作
GA042n0042_p0437a04║文字禪，自了而大事極則，實未死心，鍛鍊透過，何敢容
GA042n0042_p0437a05║易置語，第丁佛命？懸絲祖道孤危之際，寧能昧吾胸微
GA042n0042_p0437a06║光屈殉時賢崇尚，而逡廵囁嚅，不一發明其說耶？故不
GA042n0042_p0437a07║揣謬披管見，以請正于天下後世之大開心眼，直斬疑
GA042n0042_p0437a08║關者。孟子曰：大匠不為拙工，改廢繩墨，羿不為拙，射變
GA042n0042_p0437a09║其彀，率君子引而不發，躍如也。中道而立，能者從之，廓
GA042n0042_p0438a01║于和尚亦云天下後世，果有能從之者，必知廓言之非
GA042n0042_p0438a02║誑也夫。
GA042n0042_p0438a03║三峰禪師語錄序周永年
GA042n0042_p0438a04║三峰和尚，以萬峰老人之嗣孫，來居鄧尉，祖位重登，宗
GA042n0042_p0438a05║風大振，當提唱之始年，亦預在叅請之末語出錄成請
GA042n0042_p0438a06║以入刻同事者謂年宜有片言以引其端。年于宗門，曾
GA042n0042_p0438a07║無一知半解，安敢輕語機緣，妄譚般若？特因輯造吳都
GA042n0042_p0438a08║法乘一書，亦嘗麄識前言往行，則請以記事代颺言，可
GA042n0042_p0438a09║乎？當六祖之已傳衣而未下髮也，聞其風旛非動之語，
GA042n0042_p0439a01║即從眾會中推出為天人師者，實維吳僧印宗是舉曹
GA042n0042_p0439a02║溪法水霑溉，天下緇流也。我吳人當居首功，當五燈之
GA042n0042_p0439a03║未出也。彙集佛祖機緣進景德傳燈錄，實維承天道原
GA042n0042_p0439a04║禪師是舉別傳心印，勘定後世禪派者，我吳地又當稱
GA042n0042_p0439a05║武庫臨濟一宗。其嘗開法于我吳者，如翠峰月、南峰廣
GA042n0042_p0439a06║定、慧信、瑞光月、般若、端薦福亮、穹窿圓、東、齋川、寶華鑑、
GA042n0042_p0439a07║泗洲元、永安、正慧日、道育王裕、南峰辯、靈隱、遠明因玩
GA042n0042_p0439a08║雪庭、淨、寶華、顯覺、報清等諸耆宿，固代不乏人，而虎丘
GA042n0042_p0439a09║隆之。後乃得應菴華，以至高峰、妙中峰本諸大祖師，則
GA042n0042_p0440a01║楊岐正脈獨此一支經行于我吳者為最盛。幻住之子
GA042n0042_p0440a02║雖有天如，則師居于郡城之師子林，乃若遇山懸合，其
GA042n0042_p0440a03║師記遣徒入應夫　帝召，則幻住之孫萬峰老人，在元
GA042n0042_p0440a04║末　國初興，顯于我吳者為最著。厥後無念學別，住九
GA042n0042_p0440a05║峰虛白旵，亦別住東明月江淨。又別住古道所謂寶藏
GA042n0042_p0440a06║持之的裔傳至龍池金粟，而還歸玄墓，直繼蔚師者，則
GA042n0042_p0440a07║惟我三峰和尚而已。和尚得心于高峰，得法于覺範，皆
GA042n0042_p0440a08║以無師之智印，不傳之秘舉。近世兼打坐者，苦其沉滯，
GA042n0042_p0440a09║兼講究者，痛其廉纖，而悉去其病。乃往嗣金粟、金粟、單
GA042n0042_p0441a01║提三頓痛棒為黃檗再興。而和尚重竪三玄，要四賓主，
GA042n0042_p0441a02║如臨濟復出會萬峰禪院，久已化為酣歌恒舞之場者，
GA042n0042_p0441a03║得徐氏喜捨，而復返為蘭若和尚先從諸地主檀那之
GA042n0042_p0441a04║請，而入院安禪，復狥邦君暨諸長者之請，而開堂演法，
GA042n0042_p0441a05║此語錄之所繇布也。先是山中所鑄法華鐘，屢放異光，
GA042n0042_p0441a06║直貫塔院。初謂聲光交攝，舉皆經中不思議力，今乃覺
GA042n0042_p0441a07║為大善知識瑞世之徵矣。年慶此遭逢轉慙頑懦，猶蒙
GA042n0042_p0441a08║悲憫，時加開示。爰表中吳之殊勝，並繫祖燈之繼承使。
GA042n0042_p0441a09║于未展時，先生一叚希有之心，庶于未開口前一摑，會
GA042n0042_p0442a01║盡從前向上之旨，是為序。