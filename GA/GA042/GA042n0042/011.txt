GA042n0042_p0443a01║鄧尉聖恩寺志卷之十一
GA042n0042_p0443a02║募疏（偈附）
GA042n0042_p0443a03║玄墓造殿疏董其昌
GA042n0042_p0443a04║姑蘇有玄墓者，葢震澤之上游，梵天之靈境也。雪映梅
GA042n0042_p0443a05║花，似得孤山之路；泉歸蓮社，如游慧遠之林。昔萬峰曾
GA042n0042_p0443a06║一口，吸盡具區；今僧灌披三條，悟明大事。荊蓁既剪，輪
GA042n0042_p0443a07║奐將興，雖蘭亭故有茂林，船子上無片瓦；念佛地有金，
GA042n0042_p0443a08║尚資檀度，而僧人作定，反與道謀。信能傾缾鉢之餘贏，
GA042n0042_p0443a09║便可落招提而游宿。多材為林，不敢期於一歲；善因成
GA042n0042_p0444a01║果，是所望於十方。嗟乎！昔也僻島窮巖，尚有啣花之鳥；
GA042n0042_p0444a02║今也朱門大宅，閴如緣木之魚。何則？名聞既普，刹那而
GA042n0042_p0444a03║化寶坊；感應未交，畢世而難茆葢。欲攝慳吝之種，須豎
GA042n0042_p0444a04║精進之幢，不日成之，吾筆非椽，斯言左券哉！
GA042n0042_p0444a05║玄墓山買飯僧田疏王稺登
GA042n0042_p0444a06║郁泰，玄墓門安在。晴湖千頃浸玻璃萬峰師塔院猶存
GA042n0042_p0444a07║香骨一函生舍利洪武時，煇煌梵宇。至今　賜額。自天
GA042n0042_p0444a08║題嘉隆間流散僧徒縱欲布金無地着波濤三萬頃。無
GA042n0042_p0444a09║處安禪竹樹一孤村。誰家乞食腰裝頂笠到來香積斷
GA042n0042_p0445a01║炊煙杖錫持瓢。入得山門空蔓草住山。真惠少年苦行
GA042n0042_p0445a02║獨立無依。雲堂上欲供十方僧塵。甑中全無一斗粟。葢
GA042n0042_p0445a03║謂有米作飯米盡而飯亦窮。不若買田種米田存而米
GA042n0042_p0445a04║可繼。鉢中如水。誰能阿堵化青蚨囊裏生雲。安得水田
GA042n0042_p0445a05║飛白鷺有錢施錢有帛施帛。須教早結良因。得尺則尺。
GA042n0042_p0445a06║得寸則寸。是必共成勝果。休論貧富貴賤。人人盡發菩
GA042n0042_p0445a07║提心。不分賢聖凡愚。箇箇悉沾禪悅味。
GA042n0042_p0445a08║鄧尉聖恩寺募齋疏姚希孟
GA042n0042_p0445a09║今天下法席之盛極矣。招提相望，四眾廻繞，登壇竪義，
GA042n0042_p0446a01║多屬講師，而教外之傳，幾於絕響。　昭代二百餘年，佛
GA042n0042_p0446a02║法盛而宗門衰，如雲門溈仰法眼三宗斬然既久，臨濟、
GA042n0042_p0446a03║曹洞亦在明滅間，賴金粟、博山諸尊宿稍為撑拄耳。余
GA042n0042_p0446a04║嘗語二三禪侶，何不共扶此事？忍使壁觀婆羅門一派
GA042n0042_p0446a05║家風，至今日銷歇。且義學門庭橫說竪說，縱饒石人點
GA042n0042_p0446a06║頭，猶恐墮在所知障於生死關頭，未能提刀直入，持名
GA042n0042_p0446a07║一路，最為切近。然使性光未迸，終成滯惑，况悠悠忽忽，
GA042n0042_p0446a08║火力不猛，終日念佛，不知念在何處，至於念佛是誰向
GA042n0042_p0446a09║上一路，更茫然無轉身站足之地矣。夫看教與念，佛在
GA042n0042_p0447a01║初心，必不可廢，看教者如頑徒得師，念佛者如矯兒傍
GA042n0042_p0447a02║母。然終日尋師指教，忽槖筆而赴選場，家中戀母啼呼，
GA042n0042_p0447a03║偶出門而逢暴客，師既講解不盡，母或迢遞未來。此時
GA042n0042_p0447a04║此際危乎危乎，大可怖也，則叅究一事，真急捄良方矣。
GA042n0042_p0447a05║頓悟漸除，佛語具在，豈待拈花會上，始逗露消息？而宗
GA042n0042_p0447a06║門駕祖師於如來禪上者，總是垛絕義路，又未許痴人
GA042n0042_p0447a07║前說夢也。予學佛日久，近欲究心於禪，因知宿生習氣
GA042n0042_p0447a08║絕非。楊大年張無垢一輩人，至古來善知識，如廣慧妙
GA042n0042_p0447a09║喜者，今世定不乏意，欲辦草鞋錢廣為諮叩，以迷陽載
GA042n0042_p0448a01║途枳足，未敢三峰漢公，傑然擔荷。此事於鄧尉山之聖
GA042n0042_p0448a02║恩禪寺，聚諸學人，曉夕提掇。浹歲之中，風光透漏，四方
GA042n0042_p0448a03║來叅，不期來集，擬以來春演法，提唱宗風。夫紹隆祖席，
GA042n0042_p0448a04║各有稟承，正印相接者，如宗子之承祧；分投住山者，如
GA042n0042_p0448a05║本枝之藩甸。千百年來，雖衣鉢禁傳，而譜系不爽，固非
GA042n0042_p0448a06║來學所可共載，亦非自己所可濫膺。但以性燈失熖，慧
GA042n0042_p0448a07║命垂絲，若人人各抱謙冲，則奄奄將成匱絕。昔年紫柏
GA042n0042_p0448a08║大師，宗風丕振，棒喝交馳，原其得統何人迄今似續何
GA042n0042_p0448a09║在？總為絕學道喪得人而興謙言之，則為閏位直言之，
GA042n0042_p0449a01║何妨崛起？守先待後，寧多讓焉？况三峰曾叅金粟，執侍
GA042n0042_p0449a02║巾瓶，仰遡流傳，直接臨濟。論其荷擔之勇，即草昧可以
GA042n0042_p0449a03║自闢；乃肇述之由，則芝醴亦有源本。當此式微衰颯之
GA042n0042_p0449a04║運，忽有弘道提唱之功，此諸方尊宿所共為塤箎，亦遠
GA042n0042_p0449a05║近宰官所樂與金湯者也。禪人某，願殫心力，為之粥飯
GA042n0042_p0449a06║主人，此最上一乘事，余何敢復言飯僧功德，落有漏之
GA042n0042_p0449a07║因，即古來公案亦何用薈？蕞成文效，頭上安頭，但欲覔
GA042n0042_p0449a08║黃魯直所書徐龍圖禧請晦堂說法，疏摹勒一通，置法
GA042n0042_p0449a09║堂前，毋令草深三尺耳。戊辰九月，撰於毘陵舟中
GA042n0042_p0450a01║募修佛殿疏釋法藏
GA042n0042_p0450a02║具區三萬頃，諸峰七十二，若奔若回，似駐似伏，從天目
GA042n0042_p0450a03║墮。苕溪落，蒼弁渡洞庭起於漁洋，躍彼穹窿，廻勒一脉
GA042n0042_p0450a04║而西。突然鄧尉奮舞衝霄之鳳，雙翼低垂，如鉗如窩。其
GA042n0042_p0450a05║下乃天壽聖恩之古刹也。寺前平湖羣峰拱立案上，鉢
GA042n0042_p0450a06║盂如從曹溪來，飯氣猶蒸，蒸然在米山柴嶺置于左，雙
GA042n0042_p0450a07║履八縫，浮于右古，殿巍于中傑，閣峨于後　國。初迄今
GA042n0042_p0450a08║雲浮丹剝，雨濕棟虛，天王殿址，石柱孤立。而
GA042n0042_p0450a09║聖祖賜無念禪師詩，序碑亭亭，竚芳草間，野花獨笑，山
GA042n0042_p0451a01║鳥自歌，而不知萬峰大師創業之有關於法道之隆替
GA042n0042_p0451a02║也。追惟萬峰開山繼之璿藏清宗列祖五代之隆，今二
GA042n0042_p0451a03║百年餘矣。藏媿不材，甘於樗朽，苐覩此荒落，不無激于
GA042n0042_p0451a04║花鳥，痛于法道。是將有事于弘闢適苦行。某發心奔募
GA042n0042_p0451a05║巨木于池陽，以叩夫大檀屬不肖，自書疏語，以見信干
GA042n0042_p0451a06║大方。藏媿不文，敬隨筆略。此以代夫椎鐘廣告之遠響
GA042n0042_p0451a07║云。
GA042n0042_p0451a08║聖恩寺募飯僧田疏文震孟
GA042n0042_p0451a09║世尊說法四十餘年。自阿羅漢而下。無不人人乞食供
GA042n0042_p0452a01║養。此何以故。道人家風辦道不辦食。眾生願力修供併
GA042n0042_p0452a02║修道。布施因緣所從來遠矣。然而有歡喜布施者。有發
GA042n0042_p0452a03║願布施者。有口舌布施者。有身命布施者。有隨緣布施
GA042n0042_p0452a04║者。有恒河沙數布施者何謂歡喜無所恡惜者是。何謂
GA042n0042_p0452a05║發願一切懺悔者是。何謂口舌竭誠勸募者是。何謂身
GA042n0042_p0452a06║命。不惜頂踵者是。何謂隨緣見善作福者是。何謂恒河
GA042n0042_p0452a07║沙數無可限量者。是施雖不同而同為利益。利益雖有
GA042n0042_p0452a08║大小不同。而同是福田善果。故飯僧一事乃真無量功
GA042n0042_p0452a09║德。施之不可不亟。并不可不力者也。吾吳自萬峰無念
GA042n0042_p0453a01║二祖以來二百餘年。宗風衰墮。不惟無知之抑。且無聞
GA042n0042_p0453a02║之矣。漢月老人獨具明眼拽杖三峰自得折竹消息。遂
GA042n0042_p0453a03║直追萬祖而親見臨濟。卓哉邈乎不可尚矣。吾友徐慶
GA042n0042_p0453a04║生自髫年。惟慕宗旨三謁紫柏。而三為病阻。乃嘆夙業
GA042n0042_p0453a05║沉黑。痛加刻勵。迨後幸遇漢公。而遂委心皈依并修。其
GA042n0042_p0453a06║從子仲容之志。以玄墓書院數武地為漢公禪室學人
GA042n0042_p0453a07║雲集。而齋厨蕭然。其何以安。漢公乃相與謀所以計長
GA042n0042_p0453a08║久而續振。萬祖門風者。無如買田。便日計一畝畝以三
GA042n0042_p0453a09║百六十而止畝。計三金金以一千八十而止。慶生遂慨
GA042n0042_p0454a01║然願為苦行頭陀勸募同志。分毫十百一憑願力。其或
GA042n0042_p0454a02║為歡喜。或為發願。或為隨緣。或為恒河沙數施者自施
GA042n0042_p0454a03║受者自受。利益者自利益。若以口舌布施慶生。則自任
GA042n0042_p0454a04║之不繼。惟有身命布施而已。願有志者。慎無錯過。漢公
GA042n0042_p0454a05║因緣而別云。布施乃真布施也。
GA042n0042_p0454a06║募置叅禪田疏釋法藏
GA042n0042_p0454a07║余少善病，目不知書，及棄俗修出世法，遵如來持鉢一
GA042n0042_p0454a08║食，暮宿塚間、糞布蔽形、繩床隨地之教，深見超然離脫
GA042n0042_p0454a09║冷月孤雲飄飄乎不知有身心世界之為累矣。遂疑東
GA042n0042_p0455a01║土百丈諸祖建叢林開田置突，大違佛制，初未知其為
GA042n0042_p0455a02║深體佛心，以弘道極贊皇綱以成化也。既而携一笠過
GA042n0042_p0455a03║海虞之三峰，漏室破鐺，拾隴邊菜葉，乞村中麥飯，月燈
GA042n0042_p0455a04║地席，於　神宗時，亦但知有佛制，而尚未知祖制之當
GA042n0042_p0455a05║學也。廿年以來，民齒日繁，僧衣益夥，就食人間者，十戶
GA042n0042_p0455a06║一堂，百步一院，月米盞飯，林林總總，檀福雖隆，而施力
GA042n0042_p0455a07║漸淺矣。頃以祖禪一唱，於天壽聖恩禪寺僧海忽來持
GA042n0042_p0455a08║鉢不便，人間宿塚，難於露地曰：募堂曰：乞米奔走則不
GA042n0042_p0455a09║便其聚叅，坐對則難耐其枵腹。始知如來之法，不便今
GA042n0042_p0456a01║時祖制開田有禆當世矣。因閱東土聖人書，至大學云：
GA042n0042_p0456a02║生財有大道，生之者眾，食之者寡，為之者疾，用之者舒，
GA042n0042_p0456a03║則財恒足矣。是知聖王之治，生財於井田，用財於民力，
GA042n0042_p0456a04║民富有而國計充民生安而王道久也。方今天下賦出，
GA042n0042_p0456a05║東南一隅，地而九邊待餉，萬役需飡。且海水久淤而窪
GA042n0042_p0456a06║浸巨溝，澮漸塞而高阜荒，民力瘁於供應，商賈疲於關
GA042n0042_p0456a07║津，曠人多而工益煩，司農勞而財道限。丁此則畏生死
GA042n0042_p0456a08║之心，人人真切，而日趨於超生脫死之場焉。欲求損緇
GA042n0042_p0456a09║益素，則勢有所難遏也。覩此，則古住持之法，政合行於
GA042n0042_p0457a01║今之世矣。夫開田說義為　時王，闢荒落以安淤曠也；
GA042n0042_p0457a02║制規安眾為　時王植良善以化兇頑也；種藝貢輸，百
GA042n0042_p0457a03║姓無異也；開丁圖版，四民不餘也。所以出家薙染者，為
GA042n0042_p0457a04║成道利生耳。夫成道利生佛之制也；開田禆　國祖之
GA042n0042_p0457a05║制也。一舉而兩得之矣。是當募福田于大檀，而繼法餐
GA042n0042_p0457a06║于僧眾，為長久之策宜矣。監寺某計置僧田三百六十
GA042n0042_p0457a07║畝，則率持戒之僧力耕以自食，斯不礙其日上殿　祝
GA042n0042_p0457a08║延時陞堂說法也，利益莫大矣哉！計田直每畝白金五
GA042n0042_p0457a09║兩，或施百畝十畝，用飯無盡之僧，以種無涯之福。此政
GA042n0042_p0458a01║為佛，即尊　皇弘道，即助　國矣。謹疏。
GA042n0042_p0458a02║建天王殿偈釋法藏
GA042n0042_p0458a03║蓮花佛刹四王持　建寺生生護佛慈國土永堅風雨順
GA042n0042_p0458a04║　一生成佛豈云遲
GA042n0042_p0458a05║
GA042n0042_p0458a06║
GA042n0042_p0458a07║
GA042n0042_p0458a08║
GA042n0042_p0458a09║
GA042n0042_p0459a01║重建天壽禪寺募緣疏（附）王稺登
GA042n0042_p0459a02║天壽禪寺者，塢號珎珠，徑連銅井。宋朝開創勝國，傾摧
GA042n0042_p0459a03║雞犬，桑蔴彷彿溪山如罨畫衣冠耕鑿，依稀風景，類桃
GA042n0042_p0459a04║源壞礎，臥荒草之間，猶紀紹興年代刼灰，出空林之下，
GA042n0042_p0459a05║曾經至正兵烽，爰有高僧，名為素一，葢茅茨而持誦，集
GA042n0042_p0459a06║緇笠而薰修。發願重興，堅心再造量沙安可求飽？無米
GA042n0042_p0459a07║不能為炊。破衲不完，只待披霜募化；高門雖閉，也須帶
GA042n0042_p0459a08║月敲開。若公卿若大夫，盡是十方現在佛。或長者或居
GA042n0042_p0459a09║士，豈無一箇有緣人？分樂歲之餘財，復空王之舊刹。欲
GA042n0042_p0460a01║教殿宇參差出，須待金錢次第來。霜前朱實橘千家，無
GA042n0042_p0460a02║非善果；雪後暗香梅十里，即是旃林。
GA042n0042_p0460a03║按吳縣志於天壽聖恩禪寺則云在鄧尉山之右。唐天寶間建天壽禪寺，宋寶祐間又建聖恩禪菴元季
GA042n0042_p0460a04║寺。燬菴存萬峰禪師時蔚開山正統八年，僧道立，奏請　賜今額。萬曆間，僧素一修寺于天壽禪寺，則云：
GA042n0042_p0460a05║在銅井山。宋紹興間，僧法琳建元至正間，兵火廢本朝隆慶間，僧素一募貲重建是則有兩天壽寺，一
GA042n0042_p0460a06║在鄧尉者建于唐，一在銅井者建于宋。其在鄧尉者，則已與聖恩合併矣。但止一僧素一在萬曆，則修鄧
GA042n0042_p0460a07║尉之天壽寺，在隆慶，則重建銅井之天壽寺。事易淆訛，故特附載此疏而詳具，其說如左。