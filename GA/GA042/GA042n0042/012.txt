GA042n0042_p0461a01║鄧尉聖恩寺志卷之十二
GA042n0042_p0461a02║請疏
GA042n0042_p0461a03║請三峰藏禪師住鄧尉山天壽聖恩禪寺開堂說
GA042n0042_p0461a04║法疏熊開元（法名如志）
GA042n0042_p0461a05║伏以變化即成龍半畝方塘雨吼分明未是鏡。一堂空
GA042n0042_p0461a06║鉢雲飄好喃喃。咦折棒子。無頭一喝。剛兀兀坐。拾鐘聲
GA042n0042_p0461a07║不繫之航。恭惟大師蓮座。萬峰空裏去來。金剛山中出
GA042n0042_p0461a08║沒庭前。皆是草竹影。分披枕子聲。橋下更何人。魚鈸蕭
GA042n0042_p0461a09║疎。清夜月。明明祖師意。古柏蟠溪。若葱寂寂。永嘉歌蟬
GA042n0042_p0462a01║聲。徹天相際花嫣蝶舞。坐看雲起石邊。喫茶洗盂。忽聽
GA042n0042_p0462a02║雷鳴床角。枯梅下馬去。牛來磊墻時。風清月白。行深自
GA042n0042_p0462a03║在。般若炤也。真如常住摩訶薩乎。東階致殷勤。北面通
GA042n0042_p0462a04║禮讓。那處安身未奇絕。怎知格外有高風。若更佇思逆
GA042n0042_p0462a05║順太平。草木成兵如志。志願宏深，翹勤瞻仰。
GA042n0042_p0462a06║疏二
GA042n0042_p0462a07║伏以青山依舊，萬峰何似三峰；白月重新，九夏已過半
GA042n0042_p0462a08║夏。無論應時而結制，所當開法以接人。良馬能馳，功全
GA042n0042_p0462a09║資于鞭影；野狐欲脫，必得渡于杖挑。爭聽白椎，渴承玄
GA042n0042_p0463a01║誨。恭惟漢月大師寶華敷座，金縷傳衣，折竹悟心，知因
GA042n0042_p0463a02║緣之甚大；握篦騐物，明觸背之皆非。大暢宗風，露出本
GA042n0042_p0463a03║來面目；高提祖印，坐斷天下舌頭一句，中間具有三玄
GA042n0042_p0463a04║三要。兩堂齊喝立分，誰主誰賓？今此名山，夙稱禪窟。拾
GA042n0042_p0463a05║聖祖詩中之松，實嘗聞草木吹香，飽蔚師鉢內之餘糧，
GA042n0042_p0463a06║無俟天龍送供。顧以時當末法祖庭，久覩其荒蕪。茲焉
GA042n0042_p0463a07║運值中興，宗旨再從，而昭揭幾多龍象，隨高步以周旋。
GA042n0042_p0463a08║如許香花結勝，因于久遠恭迎瓶錫，竚領鉗鎚，轉法華
GA042n0042_p0463a09║乎？洗鉢盂乎？但見案山當面捋虎鬚者，安佛名者，從教
GA042n0042_p0464a01║緇素同叅。謹疏。
GA042n0042_p0464a02║趙士諤、沈珣孫枝芳、李逢節、呂純如、周祝周祗、吳士
GA042n0042_p0464a03║龍寗接武、陶元采、沈正宗龐承寵、葉紹、袁葉紹顒、顧
GA042n0042_p0464a04║廷檟、吳有涯、周永年、趙度、沈自繼、周永言、周永肩、沈
GA042n0042_p0464a05║自友、陶廷爗、吳晉錫、吳溥、德趙、庾張起、周世澄、周廷
GA042n0042_p0464a06║祚、沈應禎、沈介立等同具
GA042n0042_p0464a07║請剖石璧禪師繼天壽聖恩禪寺開堂說法疏
GA042n0042_p0464a08║伏以曹溪一滴澍千江，法流再潤少室孤。燈傳午夜，祖
GA042n0042_p0464a09║焰重光。惟宗乘雅重俊兒，而大事難依，敗種黃檗親遊
GA042n0042_p0465a01║馬駒窟，能隨捲簟之踪；白雲翻斷，鸚鵡洲不媿雪珠之
GA042n0042_p0465a02║席。矧法末正憂，掃地式聸多子能持廼，座餘尤慶。得人
GA042n0042_p0465a03║洵幸，濟宗不墜。一花敷蕋，大地生春。恭遇剖石禪師，清
GA042n0042_p0465a04║姿玉立，妙悟淵渟，帶下綰單傳夙負祖庭，麟角峰頭標
GA042n0042_p0465a05║大隱深藏法窟，獅威鐵額銅頭摧倒千七百人而獨立
GA042n0042_p0465a06║華言；梵行善來，二十八代之後塵。靈樹遺符，識金輪之
GA042n0042_p0465a07║真主；戒壇懸記，應明鏡之非臺。會鄧尉堂頭和尚鹿苑
GA042n0042_p0465a08║終期鶴林高逝，三要三玄之雪調；屬和寡儔，四喝四簡
GA042n0042_p0465a09║之牢關，囑累有在。顧獅位猶虛，繼踵龍門，誰任先馳？拖
GA042n0042_p0466a01║白練而坐斷香烟，詎夢先師的意？背青原而競高，甎鏡
GA042n0042_p0466a02║徒勞靜處尋思，不有芳賢，將成廢席。惟師良玉在璞，球
GA042n0042_p0466a03║琳已耀清光况今神劒重施溫栗能沉素匣親聞末後
GA042n0042_p0466a04║句，飽觀紫磨金色之身，已捩上頭關，堪受紺網珠光之
GA042n0042_p0466a05║座。葉波在邇，何辭禮雞足以求師？慈氏當前是用哀龍
GA042n0042_p0466a06║華而補處，便請聳身華藏，高御刹塵。携來雪嶺一枝藤，
GA042n0042_p0466a07║蒺藜尖刺破瞿曇鼻孔，拈出梵王三寸鐵劒刃上，劈開
GA042n0042_p0466a08║聾瞶頂門建前人所未建，無妨發新令。斬新條明，向後
GA042n0042_p0466a09║之欲明。一任南斗七，北斗八雲橫谷口攔，五家衲子以
GA042n0042_p0467a01║迷巢電；閃塔𠊓拶，萬峰老人而上壁。是號再生之日，真
GA042n0042_p0467a02║酬不報之恩。所以眾山開士，闔郡道盟，瞻畫㲲而悲流
GA042n0042_p0467a03║嘆，金棺遙而金言不再。仰猊絃而喜動，幸象王去而象
GA042n0042_p0467a04║子猶存。衣鉢寄中峰，雙髻之音徽如旦；繩床歸百丈，西
GA042n0042_p0467a05║江之水月長暉。鐘鼓雷竑，人天雲竚。不勝翹肅瞻仰之
GA042n0042_p0467a06║至。
GA042n0042_p0467a07║申用懋顧天敘文震孟、姚希孟、劉錫玄、郭忠宁、胡汝
GA042n0042_p0467a08║淳、顧宗孟、沈士奇、蔡懋德、沈幾、李模、徐汧、張世偉、王
GA042n0042_p0467a09║志長、王佐聖、陳宗之、楊廷樞、王志慶、顧咸正、鄭敷教、
GA042n0042_p0468a01║張發、許元溥、陸坦、徐籕、文從簡、張世俊、管瓏、徐波、文
GA042n0042_p0468a02║震亨、姚宗典、張我城、黃翼聖、沈愈昌、姚宗昌、文秉、王
GA042n0042_p0468a03║偲、周茂蘭、王偕、申緒隆、王傚、張奕、周茂藻、徐淳、文乘、
GA042n0042_p0468a04║申繹受、許元恭、章美、張邕、李楷、蔡方熺、許元毅、戴穎
GA042n0042_p0468a05║昉、張鉌、汪日燝、汪日煃、魏肇曾、張封、王瀚、李拱、文東、
GA042n0042_p0468a06║朱陛臣、周之軸、徐允善、戴文光等同具
GA042n0042_p0468a07║疏四
GA042n0042_p0468a08║伏以一棒掀天，震毒鼓而聖凡俱喪；五宗掃地，撥寒灰
GA042n0042_p0468a09║而烈焰重飛。自非法王，孰肩茲任？惟我先師漢月大和
GA042n0042_p0469a01║尚，落梅影裏，踏翻觸背之根；折竹聲中，透盡要玄之路。
GA042n0042_p0469a02║野狐徧天下，曳杖挑來法席滿荊榛，運鉏載柞。釣洪波
GA042n0042_p0469a03║而金麟始遇，方幸說法，有人擔楖𣗖而直入千峰，正好
GA042n0042_p0469a04║自埋不顧。爰虛猊座，用佇鯨音。恭惟剖石大禪師，夙賦
GA042n0042_p0469a05║英靈，親承陶冶。實鄧山之嫡子，自應繼炤重離為臨濟
GA042n0042_p0469a06║之雲孫，直擬嗣音空谷。念先兄買山日久，半屬屠沽，幸
GA042n0042_p0469a07║寧等舍宅未幾，頓成叢薄。此固荷前人開創之力，實還
GA042n0042_p0469a08║賴後賢善守之功。謹遴廿二吉辰，虔請寶幢踞座，伏冀
GA042n0042_p0469a09║仰維祖風俯憐，庶有度三百餘會未度之人。天唱四十
GA042n0042_p0470a01║九年未唱之法要，俾尉峰舊莽，闢盡狐嘷，震澤新濤，濯
GA042n0042_p0470a02║清鼉窟，庶幾有情無情藉，鄧山如藉臨濟塵說刹說契
GA042n0042_p0470a03║大師如契先師寧等，且世世霑被無既矣。謹啟。
GA042n0042_p0470a04║徐泰寧，同弟泰安，率姪淳友、淳讓、洽洵用汲波元儁
GA042n0042_p0470a05║元芳元鼎溶元會、沆濬、濲瀛、夢得，同男渟溍，姪孫光
GA042n0042_p0470a06║祖、樹丕、樹啟、樾、樹藩、樹紀、樹韡、樹芬，姪曾孫燧煦煜
GA042n0042_p0470a07║興燇熺等同具
GA042n0042_p0470a08║疏五
GA042n0042_p0470a09║伏以六月霜晨，萬里不生；寸草三更，日午于林。何處孤
GA042n0042_p0471a01║峰石女兒？解舞能歌鐵餕饀。隨時供眾，莫謂白牛嬾惰，
GA042n0042_p0471a02║空打車轅。應知青鳥沉冥，猶傳記莂。恭惟剖石大禪師
GA042n0042_p0471a03║得來嶄絕用處縱橫調清濁妙，撫獅絃攬頭尾，掀翻虎
GA042n0042_p0471a04║窟。紹濟宗三十二代，轟毒鼓於寂音，環具區七十二山，
GA042n0042_p0471a05║應洪鐘於大歇，坐看木蛇脫兎，難禁露柱搥胸。只因先
GA042n0042_p0471a06║和尚折竹聲中偶然築着磕着，以及今聖恩拈花堂上，
GA042n0042_p0471a07║乘便撒土撒沙秋濤，捲萬壑，風幡古鏡，落三江水石。會
GA042n0042_p0471a08║中龍象，方驚函劒之雷鳴；塞外烽烟，永靖櫜弓於月指。
GA042n0042_p0471a09║伏願慈雲垂接，均利諸根，敷陳行脚，得道機緣，普為法
GA042n0042_p0472a01║界，人天眼目。生等雖路窮峭壁，莫敢躋扳，而香徧遙空，
GA042n0042_p0472a02║曷勝顒企。謹疏。
GA042n0042_p0472a03║于仕廉、于玉德、玉重、王觀宗、荊本徹、曹宗璠、于鑒之、
GA042n0042_p0472a04║于鎏、于美中、于在鎔、于嗣昌、于鍾、荊彬、于重慶、于頴
GA042n0042_p0472a05║于沚、于汝祺、于清禊等同具
GA042n0042_p0472a06║
GA042n0042_p0472a07║
GA042n0042_p0472a08║
GA042n0042_p0472a09║請疏（終）
GA042n0042_p0473a01║己卯春三月望旦，蘇松兩郡（臣民）等啓建
GA042n0042_p0473a02║萬壽道塲，至四月初八日滿散，
GA042n0042_p0473a03║聖躬萬壽睿筭永隆疏伏以
GA042n0042_p0473a04║東土普被
GA042n0042_p0473a05║皇慈，南國恭逢
GA042n0042_p0473a06║聖壽，羣依佛日，永戴堯天，俯瀝愚誠，仰塵慧照。竊惟
GA042n0042_p0473a07║圓通有覺，西來瞻象教之尊；澹泊無為，古往遡皇
GA042n0042_p0473a08║風之極。惟聖契聖，理無間乎。顯藏以真印真，相偶
GA042n0042_p0473a09║分于帝釋。欲展封人之祝，常流梵土之音。雲牗聲
GA042n0042_p0474a01║騰，珠林鑒朗。伏遇
GA042n0042_p0474a02║皇帝陛下知周庶類弘菩薩，願以化民；仁育羣生，現
GA042n0042_p0474a03║帝王身，而福世臨御。三十八載，輯寧億萬兆人。奠薄海
GA042n0042_p0474a04║若覆盂，制遐方如運掌詎兩河安瀾未奏致比歲
GA042n0042_p0474a05║納稼維艱。四載親乘，厪己溺己饑之慮；　六飛順
GA042n0042_p0474a06║動，繼省耕省斂之謨。塞巨浸于金堤，杯浮徑渡；導
GA042n0042_p0474a07║靈源于葱嶺，槎泛遄回。依古制之四廵，溥弘仁于
GA042n0042_p0474a08║一視。翠蕤南指，色相莊嚴；玉輦春臨，龍天擁衛。慈
GA042n0042_p0474a09║雲布濩，人皆各遂其生；甘露涵濡，物靡不得其所。
GA042n0042_p0475a01║適際季春之月，恭逢
GA042n0042_p0475a02║萬壽之辰。念　帝曆自極靈長，奚假岡陵之頌；顧　聖
GA042n0042_p0475a03║慈不遺愚賤，敢抒芹曝之忱。用是擇地靈山，結壇
GA042n0042_p0475a04║淨宇。
GA042n0042_p0475a05║宸章懸處，松風共水月雙清；法席開時，鹿苑與鷲峰並
GA042n0042_p0475a06║峻。葢中國，仰
GA042n0042_p0475a07║聖主，斯真持世之如來。而西域傳化人，即是乘時之
GA042n0042_p0475a08║哲后。稽首獅猊之駕，咫尺如覲。夫
GA042n0042_p0475a09║天顏皈心，龍象之筵，呼吸可通于
GA042n0042_p0476a01║帝座。御爐晻靄香熏薝蔔之花；仙仗繽紛，影拂栴檀之
GA042n0042_p0476a02║樹。梵窓夜唄，聲應呼嵩。齋室晨鐘，韻依擊壤。戶祝
GA042n0042_p0476a03║萬年之嘏，未足報此生成人持千佛之經，共欲捐
GA042n0042_p0476a04║夫踵頂。伏願法輪常轉，
GA042n0042_p0476a05║道駕時廵，證金剛不壞之身；世傳　龍鉢衍眉壽無疆
GA042n0042_p0476a06║之祚。歲奉　鸞輿，行看九品青蓮大地種真如之
GA042n0042_p0476a07║果；庶見四時玉燭，普天升至治之光。謹疏。