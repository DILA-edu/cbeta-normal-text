GA042n0042_p0539a01║鄧尉聖恩寺志卷之十六
GA042n0042_p0539a02║遊記
GA042n0042_p0539a03║西山遊記吳寬
GA042n0042_p0539a04║成化十四年五月，光福徐翁用莊，邀予為西山之遊，予
GA042n0042_p0539a05║諾之，然不忍，獨遊也，則為書招史。明古乙酉明古來自
GA042n0042_p0539a06║吳江丙戌，舟發胥門，西過橫塘，由木瀆斜橋拆而北行。
GA042n0042_p0539a07║經靈巖，讀宋韓蘄王墓碑，前望穹窿晚，乃至光福首過
GA042n0042_p0539a08║徐氏，用莊喜客至，見其子玭其孫天頴，更召其里隱士
GA042n0042_p0539a09║徐孟祥同導予步虎山橋橋南登擅勝亭，還飲其家，夜
GA042n0042_p0540a01║宿來青堂。丁亥，緣玉遮，入蒸山，謁徐武功墓，循北麓觀
GA042n0042_p0540a02║眠松遂泛下崦，入銅坑，還泊虎山橋。戊子遊鄧尉山，飲
GA042n0042_p0540a03║七寶泉，入玄墓寺，憇奉慈菴，登鳳岡而還。己丑，過海雲
GA042n0042_p0540a04║院，觀連理山茶，讀虞道園百丈泉遺墨已，乃別去。晡時
GA042n0042_p0540a05║至胥門，明古還吳江，予入城。是遊也，歷四日，舟行六十
GA042n0042_p0540a06║里，輿行四十里，總得詩三十首，悉錄歸用莊僃山中故
GA042n0042_p0540a07║事云。
GA042n0042_p0540a08║遊郡西諸山記（節文）都穆
GA042n0042_p0540a09║丁丑早雲翳，翳布空中，疑有變少焉。日光曈曨，眾游興
GA042n0042_p0541a01║勃發，由謝莊西行。復經遊湖南，過陸家港二里，入西𡹶
GA042n0042_p0541a02║水益緩山益近，岡嶺稠疊，橫廻峭拔，呈技獻巧，殆不可
GA042n0042_p0541a03║狀，而浮圖七級，聳龜山巔，影落水中。予笑曰：此王摩詰
GA042n0042_p0541a04║得意筆也。泊泰定橋，登虎山里許。至光福寺主僧聞客
GA042n0042_p0541a05║至，出速入方丈山峙其前者，名鉢盂，其左鄧尉山也。壁
GA042n0042_p0541a06║有元人，聯句詩，多剝落，皆不著氏名。其字畫類，黃豫章
GA042n0042_p0541a07║有墨沼，從窓隙窺之。僧云：傳為顧野王研池，殆或然也。
GA042n0042_p0541a08║過齋堂，讀唐進士，顧在鎔詩刻，遂上龜山，坐浮圖下浮
GA042n0042_p0541a09║圖，有巢鶴二見人戛戛作聲，眾方欲呼酒僧，謂七寶泉，
GA042n0042_p0542a01║在鄧尉東麓，不三里而近，共出登舟。經東崦已半，淤塞
GA042n0042_p0542a02║蘆葦，蒲稗生其中，視西崦少劣。至則舍舟遵山，經行夾
GA042n0042_p0542a03║道，多古梅長松，入僧菴。有雙柿丹實纍纍，可愛上山，行
GA042n0042_p0542a04║修竹間，有亭憇焉。其後即七寶泉，泉生石間，環甃以石，
GA042n0042_p0542a05║形如滿月深尺許，掬飲甚甘，僧接竹引之，然不知發自
GA042n0042_p0542a06║何時，且弔陸子之不能遭與，茲泉之不遭也。予索筆題
GA042n0042_p0542a07║名亭上，暮還光福方丈。戊寅，至姚家河陸行數里，遊奉
GA042n0042_p0542a08║慈菴中，故有養閒樓。元季里儒，徐良夫好客，四方賢士
GA042n0042_p0542a09║多集樓上今亡，獨其扁存堂，背白山茶枇杷臘梅列植
GA042n0042_p0543a01║左右出僧欲導觀山上泉，不果三里。至玄墓山，從松篠
GA042n0042_p0543a02║間傴僂而上。山多楊梅梅樹湖山明滅樹間，眾冉冉如
GA042n0042_p0543a03║空中行入西塔院小飲，晚院之僧具湯沐宿焉。己卯，自
GA042n0042_p0543a04║西而南，路多古梅蒼蘚被之如鱗出大道東北千步有
GA042n0042_p0543a05║長松五株鷹巢，其一度石梁上萬佛閣，南望太湖法華
GA042n0042_p0543a06║山橫亘其中，漁舟數十，出沒若鳬雁。然而洞庭諸山隱
GA042n0042_p0543a07║隱，列烟霧間，自北而東，有僧揖入小閣閣，視萬佛十才
GA042n0042_p0543a08║一二。然所據地高出木杪山四面，環之如玦景。特奇僧
GA042n0042_p0543a09║飯客，閣上仍出松花餅。客作詩，有不見太湖真面目眼
GA042n0042_p0544a01║前，終恨法華山之句。予不以為然，乃作詩為法華訟冤
GA042n0042_p0544a02║西行，可百步至僧房，其扁曰天開圖畫，見湖最多，兼見
GA042n0042_p0544a03║小橫山一抹，由禪堂西南三百二十步，有老僧房前美
GA042n0042_p0544a04║竹數百挺，與松柏爭長，地窪然下流，眾嘯詠焉。又西三
GA042n0042_p0544a05║百步經僧房六，以日暮不及遊還塔。院宿庚辰，僧陪客
GA042n0042_p0544a06║下山西行，復經奉慈菴，謁宋金紫光祿大夫黃公墓。其
GA042n0042_p0544a07║㫄有香火院僧盡出斷碑五六橫草，問葢玄墓，至是行
GA042n0042_p0544a08║四里至銅坑山，其山一名銅井。
GA042n0042_p0544a09║遊玄墓記蔡羽
GA042n0042_p0545a01║鄧尉之山長，不知其幾里，負其勝而名吳中者，得玄墓
GA042n0042_p0545a02║之萬峰寺。甲戌三月十五日，潘崇禮主玄墓之遊，乃從
GA042n0042_p0545a03║白馬磵出穹窿，南面泥行。田中未遠，而林木起，平野甚
GA042n0042_p0545a04║適，忽從深林入磵，道木葉蒙密，日光無所漏。泉行樹頭，
GA042n0042_p0545a05║鳥鳴穴中，林路斜覆，媒引乃通。俄從磵道登高山，忽若
GA042n0042_p0545a06║開霽，三里一墟，五里一村，煙火相望，還視故道如在淵
GA042n0042_p0545a07║底。始易綌以褶，尋易褶以裕，如是者屢屢行幾二十里，
GA042n0042_p0545a08║僅見鄧尉，出於烟際，乍斂乍長，忽又盤結，如青髻立霧
GA042n0042_p0545a09║中萬峰。寺藏焉求其道，左入右出，陟其岡外，高內深，巖
GA042n0042_p0546a01║巧而巒秀，峰廻而谷長。長松蔽日，仰不見天。白雲平鋪，
GA042n0042_p0546a02║俯不見地。殿屋如鳥飛厓間即之心恐。客有愛僎上人
GA042n0042_p0546a03║方丈者飯焉。從方丈望太湖，如在門中，包山烟浮，如落
GA042n0042_p0546a04║几格。客曰：是所謂十洲三島也。玄墓實以此勝於戲。余
GA042n0042_p0546a05║包山人也。生長太湖中，不自知其不凡，乃從玄墓，望包
GA042n0042_p0546a06║山，人皆以為不凡。凡不凡在我顧不自愛哉！飯已僎導
GA042n0042_p0546a07║客從諸院，或高視物表，或潛行磵中，或循竹數十百畝，
GA042n0042_p0546a08║蔭坐終日而不思去。天黑不逮歸還湢于方丈，處於維
GA042n0042_p0546a09║摩榻。明日繞光，福登虎山，橋由海雲看茶屏返自官橋，
GA042n0042_p0547a01║則出於穹窿之背矣。
GA042n0042_p0547a02║
GA042n0042_p0547a03║
GA042n0042_p0547a04║
GA042n0042_p0547a05║
GA042n0042_p0547a06║
GA042n0042_p0547a07║
GA042n0042_p0547a08║
GA042n0042_p0547a09║
GA042n0042_p0548a01║
GA042n0042_p0548a02║
GA042n0042_p0548a03║
GA042n0042_p0548a04║
GA042n0042_p0548a05║
GA042n0042_p0548a06║
GA042n0042_p0548a07║
GA042n0042_p0548a08║
GA042n0042_p0548a09║春遊偶記楊文驄
GA042n0042_p0549a01║自癸亥春客湖上探梅，西溪友人從萬頃香雪中語我
GA042n0042_p0549a02║曰：吳門鄧尉山梅花四十里。較此，則三山之與名嶽，洛
GA042n0042_p0549a03║神之與夷光大有仙，凡隔不可失也。繇是夢寐花神十
GA042n0042_p0549a04║有六年，無日不作春想，無春不作遊想，而鹿鹿魚魚憂
GA042n0042_p0549a05║思不折。逋此良願，甲戌乞一氊於茸城，去此一衣帶水，
GA042n0042_p0549a06║乃三年拜跪腰膝，為黃虀屈，而不能為梅花屈，不特陶
GA042n0042_p0549a07║元亮掩口捧腹，即余亦何以對此面目耶？丁丑復歸雲
GA042n0042_p0549a08║間，意欲一了山水朋友之緣，請自鄧尉始。戊寅正月三
GA042n0042_p0549a09║日，即拏舟，過婁水達江上，修拜謁故套。十一日，抵金閶
GA042n0042_p0550a01║童千仞，艤舟相待，遂訂游事。友人汪爾康程穆倩抹厲
GA042n0042_p0550a02║以須，而衲子利根，久居玄墓，因拉為先導焉。十二日，舍
GA042n0042_p0550a03║余敝舟合千仞，輕舟以進，風清日麗，澹蕩可人。出懷胥
GA042n0042_p0550a04║橋過橫塘，看兩岸諸山，山頂有墩垜，累累數武相接者，
GA042n0042_p0550a05║皆傳為吳王斥堠處也。噫！狼烟何在？虎帳空悲，反不若
GA042n0042_p0550a06║寒枝冷艶，年年動人熱，想忘情學草木，古人葢有遠思
GA042n0042_p0550a07║哉！再入轉幽溪橋，錯出空青撩人草香路細，舍舟登陸
GA042n0042_p0550a08║者久之，真不減在山陰道上。午餘木瀆，舟出橋下，水淺
GA042n0042_p0550a09║膠舟，詢土人買小舠至善人橋，而明月已落杯中矣。橋
GA042n0042_p0551a01║邊有小菴，菴有廣陵僧急問花信，則曰：東風吹萼，十綻
GA042n0042_p0551a02║二三，雖未及爪，然已是嬌羞學舞時矣。余不能待，意欲
GA042n0042_p0551a03║乘黃昏月影，一索暗香，急趣解維。而菴僧有危語，舟人
GA042n0042_p0551a04║有苦語，奴子有怨語不聽，急去之月，嚴人靜謔浪中流
GA042n0042_p0551a05║更盞更酌漏箭約三下，看太湖如掌流入胸次而花依
GA042n0042_p0551a06║山麓，襲襲送清烟靄中，不知狼藉過幾千樹也。將達光
GA042n0042_p0551a07║福橋，見小艇掠舟西去，從人疑之，余語千仞曰：安知非
GA042n0042_p0551a08║放？鶴林逋傳書，柳毅乎抵岸就寢，而魂夢已在七十二
GA042n0042_p0551a09║峰頭矣。十三日晨起，舟不能達寺前，遂於橋畔覓笋輿
GA042n0042_p0552a01║東行，舉目無凡草，唯有長松修竹相，為隱見應接，俱疲
GA042n0042_p0552a02║心神若醉過汪墓少憇之。諸友遞相後，先如人玉峰，各
GA042n0042_p0552a03║載所寶安意此時是碧瑠璃世界也。登輿半里過放生
GA042n0042_p0552a04║院，左折而北入鐘樓訪麓屏巍然傑閣，是大法幢。茶畢，
GA042n0042_p0552a05║登殿禮佛，過四宜堂古桂栖簷湖水就案，是即文。姚兩
GA042n0042_p0552a06║先生讀書處所謂鄧尉山房本蔚禪師所開後，斬式微
GA042n0042_p0552a07║蕩，為民有然。讀書於此者，皆如有物，憑之不能終日。文
GA042n0042_p0552a08║姚兩公獨處無恙，皆獲大物去。兩公心動，知是佛地，勸
GA042n0042_p0552a09║舍入寺，意謂復此，古德非善知識，不可共迎。三峰老人
GA042n0042_p0553a01║入山而玄墓中興，遂自此始。余初入雲間，潭吉師屢勸
GA042n0042_p0553a02║余早叅和尚，恐遲則無及，余以俗縳乃慳此緣，今惟以
GA042n0042_p0553a03║瓣香頂禮，致仰止而已。雖然，三峰具在，見與不見，何與
GA042n0042_p0553a04║焉？周金剛謂：塔長三寸，吾當再來，而寺僧終日看塔骨
GA042n0042_p0553a05║不幾，劒去而鑿舟耶？因退而作禮塔詩過方丈晤堂頭
GA042n0042_p0553a06║剖師及四弘三關，皆三峰高足茶，飲而罷，轉而上看天
GA042n0042_p0553a07║開圖畫余意，自入山處處，是此四字，若指某地而實之，
GA042n0042_p0553a08║則又鑿矣。汪爾康間，道登半顛，大呌奇絕，謂余不登峰
GA042n0042_p0553a09║頂，終是缺陷。約飯畢而往出寺左，折麓屏強，余看真假
GA042n0042_p0554a01║山，余曰：吾志在大烹，不屑此一臠矣。舍之扳援而上達
GA042n0042_p0554a02║山後靜室，主僧好潔，折竹為楹，一塵不到，跏趺石上，俯
GA042n0042_p0554a03║弄北面。諸峰俱在下界，出菴門望峰頂猶在，雲際千仞，
GA042n0042_p0554a04║病不能上，意欲中輟。余與穆倩爾康先登兩僧鼓千仞
GA042n0042_p0554a05║餘，勇亦次第。至天風怒，飛凄清，四顧湖波三萬頃，至此
GA042n0042_p0554a06║遂無遁情。峰顛七十二，至此亦無隱。相即遠如陽羨、如
GA042n0042_p0554a07║苕溪、如畫溪，皆知是此湖之襟帶而南也。近如東西兩
GA042n0042_p0554a08║山，如陽山、如米山、如漁山，皆此湖之枕藉而周也。再近
GA042n0042_p0554a09║如董墓、如管墓、如茶阜虎山橋七十二峰閣竹塢，凡梅
GA042n0042_p0555a01║花盛處，皆此湖之光影所接也。萬峰深邃，恍坐蓮花水
GA042n0042_p0555a02║上，不知何福消受耳。千仞欲回舊路，穆倩不許，發兜子
GA042n0042_p0555a03║先歸，以示燒絕棧道之意，於是御風而行，如在天上。左
GA042n0042_p0555a04║右直視，香氣氤氳，大約有數十里。嘗聞徑山竹盛，題為
GA042n0042_p0555a05║竹海玄墓之梅，余亦欲以梅海贈之，逶迤峰上，自下仰
GA042n0042_p0555a06║視。不幾向蜃氣樓臺中行耶，盤旋五里許，仍下山，入光
GA042n0042_p0555a07║福市。到虎山橋，而榜人推蓬相候載月衣雲，尚有花氣，
GA042n0042_p0555a08║游事竟矣。乃月下與諸友舉杯相酧曰：請以山中之權
GA042n0042_p0555a09║式序在位，則是山也，當以兩湖為第一，梅花次之，松竹
GA042n0042_p0556a01║又次之餘不足錄矣。山無水則燥，水狹則淺，玄墓以百
GA042n0042_p0556a02║里起，遂能狎主齊盟，使天下諸山包茅輯瑞，則論功列
GA042n0042_p0556a03║土洞庭君寧不受上賞乎？至于蛾眉黛綠，歌舞三千，弄
GA042n0042_p0556a04║雪承霜，水犀十萬，通侯之爵花王正笏而受之，無忝也。
GA042n0042_p0556a05║乃若龍鱗千丈秦封耶？龍種萬竿淇澳耶大夫君子，均
GA042n0042_p0556a06║無素餐之誚矣。不僭不濫，無枉無狥，授彤弓於一日，藏
GA042n0042_p0556a07║綠字于千秋，深山大澤，實聞斯言。月御花神，共欽是語。
GA042n0042_p0556a08║余之放浪于茲游也，庶不負十六年相思萬斛也哉！諸
GA042n0042_p0556a09║君皆以為然，遂援筆而記之。卷之十六（終）