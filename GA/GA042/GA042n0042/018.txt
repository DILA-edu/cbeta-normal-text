GA042n0042_p0609a01║鄧尉聖恩寺志卷之十八
GA042n0042_p0609a02║雜文
GA042n0042_p0609a03║本志
GA042n0042_p0609a04║柳河東有言：遊之適有二，曠如也，奥如也。吳中名山水
GA042n0042_p0609a05║可游者累數十。大率孤敻者，乏平遠之觀，娟秀者，鮮幽
GA042n0042_p0609a06║遐之趣。所謂曠與奥葢恒病，其不相兼也。廼惟茲山，實
GA042n0042_p0609a07║稱其美，所以使玄學棲遲，高賢賞寄，亦不虛得矣。爰志
GA042n0042_p0609a08║其槩，而諸山之附屬者，並牽連書之若太湖，則此僅當
GA042n0042_p0609a09║共一隅，又已有紀錄者，故不著。
GA042n0042_p0610a01║泉石
GA042n0042_p0610a02║名山淨界，靈氣所鍾，融為冷泉，聳為奇石。往往使巖壑
GA042n0042_p0610a03║增奇，卉木借潤。昔桑苧翁挾品藻之談，奇章公懷躭嗜
GA042n0042_p0610a04║之癖，皆所謂膏肓者而未及乎此。豈泉石之不遇，抑斯
GA042n0042_p0610a05║人之寡聞耶？若夫二八三八，飛泉仰流，亦靈源之委支，
GA042n0042_p0610a06║非食鮒之凡品，惡可遺之，庸附諸末。
GA042n0042_p0610a07║梵宇
GA042n0042_p0610a08║原夫崇巒淼浸，秀異則天泄其秘；珠宮金刹，弘邃則人
GA042n0042_p0610a09║成其能。厥實相須，以彰鉅美。談者或曰：造玄解者空諸
GA042n0042_p0611a01║相擅，賞適者貴自然是奚取於土木之區區者？然而居
GA042n0042_p0611a02║巢處穴之跡，非中士可希；擔簦褁糧之游，亦嘗流所病。
GA042n0042_p0611a03║匪資梵宇，又安能使錫鉢有憇，賓旅如歸者乎？若乃興
GA042n0042_p0611a04║替靡嘗，係於玄數，亦敘其略，俟來者考焉。
GA042n0042_p0611a05║山居
GA042n0042_p0611a06║山居者，因林負巖，得其自然上也；次則崇土木綴丘壑，
GA042n0042_p0611a07║以成其趣，久而忘其鑿焉。夫幽房古屋，妙香凝寂，足以
GA042n0042_p0611a08║澄神，飛軒浮宇，雲水交映，足以寓目，斯固高禪之邃棲，
GA042n0042_p0611a09║隱淪之別舘矣。若夫束縳世網而假步山扄者，惡暇識
GA042n0042_p0612a01║此。
GA042n0042_p0612a02║名釋
GA042n0042_p0612a03║圓覺輪廻，元聖垂其妙法；虛潛悟脫，大士衍其真傳。夫
GA042n0042_p0612a04║自白馬言湮，流沙道阻，上宗實證，遐哉邈乎斯山，繇萬
GA042n0042_p0612a05║峰以降至人輩，出闡三乘之要訣，超四大之無何，真可
GA042n0042_p0612a06║繼飛錫之靈蹤，涉浮盃之幻化。紀其名行，續傳燈之後
GA042n0042_p0612a07║云：若乃游緇埜衲，縱脫塵纓，名山福地，多憇息焉。夫其
GA042n0042_p0612a08║去來無礙，示現有徵，亦紀冥鴻之迹附焉。
GA042n0042_p0612a09║集詩集文
GA042n0042_p0613a01║山自有寺始多遊覽之作，然往往散佚掇其僅存者，著
GA042n0042_p0613a02║于篇首錄　御製，示所尊也。
GA042n0042_p0613a03║玄墓山探梅倡和詩序文徵明
GA042n0042_p0613a04║吳玄墓山在郡西南臨太湖之上，西崦銅坑，帶映左右，
GA042n0042_p0613a05║玉梅萬枝，與竹松雜值。冬夏之交，花香樹色，鬱然秀茂，
GA042n0042_p0613a06║而斷崖殘雪，上下輝煥，波光渺瀰，一目萬頃，洞庭諸山，
GA042n0042_p0613a07║宛在几格，真人間絕境也。但其地僻遠，居民鮮少，車馬
GA042n0042_p0613a08║所不通。雖則古刹名藍，歲久頹落，高僧韻士，日遠日無。
GA042n0042_p0613a09║苟其人非有幽情真識不能得其趣，非具高懷獨往之
GA042n0042_p0614a01║興，不能即其境而遊，矧能發為歌詩，品目詠讚，以深領
GA042n0042_p0614a02║其勝耶？此予於方伍兩君探梅之作而有取焉。古之名
GA042n0042_p0614a03║山，往往以人勝所貴於人，豈獨盤游歷覽而已？有名德
GA042n0042_p0614a04║以重之，有高情雅致以頌之。然非文章雄傑，足以發其
GA042n0042_p0614a05║奇秘，亦終冺冺爾。是故山無淺深近遠，苟遭名人，皆足
GA042n0042_p0614a06║稱勝天下。吾吳號山水郡，然知名當世，則靈巖虎丘耳。
GA042n0042_p0614a07║葢顧野王之文、清遠道士、李太白、韋白諸人之詩，謌有
GA042n0042_p0614a08║足重也。若玄墓之勝良，有不在二山之下者，而一時之
GA042n0042_p0614a09║人能道其名者鮮矣。豈非不遇其人文章之不立歟？或
GA042n0042_p0615a01║謂永柳諸山以柳子諸文傳，而柳子之文之奇，非永柳
GA042n0042_p0615a02║諸山，不足以發二君。他詩固多清麗，而評者謂玄墓諸
GA042n0042_p0615a03║篇尤勝，豈非山水之奇，有以發之耶？而其幽情真識，與
GA042n0042_p0615a04║夫高懷獨往之興，實足領之。且其人皆清修有立仕，以
GA042n0042_p0615a05║政顯隱以操稱，不肯碌碌人，後充其所至，必將名世他
GA042n0042_p0615a06║時，當有讀其詩而想見其人以歆茲山之勝者，余故敘
GA042n0042_p0615a07║而傳之。
GA042n0042_p0615a08║告文
GA042n0042_p0615a09║維崇禎五年歲次壬申七月丁酉朔越十五日中元令
GA042n0042_p0616a01║節之辰，嗣法第十一世孫法藏綂監寺濟上什百禪流
GA042n0042_p0616a02║等，謹以果茗香饈之供，敢致敬告于臨濟正宗傳法第
GA042n0042_p0616a03║二十一世天壽聖恩禪寺開山始祖萬峰蔚和尚及
GA042n0042_p0616a04║敕封楚國師無念學禪師果林和尚，本山第二代住持
GA042n0042_p0616a05║虛碧璿禪師第三代住持寶藏持禪師第四代住持碧
GA042n0042_p0616a06║潭清禪師第五代住持聖恩宗禪師并合山積世覺靈
GA042n0042_p0616a07║左右兩塔普同淨侶曰：粵自威音興，而圓相出祖之佛
GA042n0042_p0616a08║有繇來，七佛傳而迦葉起佛之祖，因繼暢簡。三宗從如
GA042n0042_p0616a09║來禪，以單提向上乳出醍醐，傳一脉。紹祖師位以直指
GA042n0042_p0617a01║人心，珠聯瓔珞達磨之一句，不識頓使，截江流而起。少
GA042n0042_p0617a02║林傳衣六代馬祖之四足全提直下，斷人命以立宗旨，
GA042n0042_p0617a03║道振千秋，五葉獨尊於臨濟二枝最勝於楊岐，三玄要
GA042n0042_p0617a04║霆震雷轟，末後句天高日赫智過師而代起英雄，總屬
GA042n0042_p0617a05║再來之宏願。法振起而時興龍象，皆承懸記之真流，維
GA042n0042_p0617a06║我萬峰。大師得法千巖，藏修元末，若隆冬為之植種，待
GA042n0042_p0617a07║陽春以之發華。遭遇　聖明，蒲輪敦聘而不起；闡揚祖
GA042n0042_p0617a08║道，尉峰始創而聿新。開大明之佛光，為萬世之祖席。遣
GA042n0042_p0617a09║學公應制妙契，　至尊得璿老紹隆，大弘勝國，寶藏持
GA042n0042_p0618a01║燦東明之後，胤及非材，碧潭清續，四代而昌，懸垂今日。
GA042n0042_p0618a02║果林挺喬枝而益茂，道宗振芳烈以逾明。霆震一時，春
GA042n0042_p0618a03║騰萬國。於戲！二百餘年之湖山長麗，第十一世，而法道
GA042n0042_p0618a04║重光。昔時叅眾復來，錫振晨松之響。此際宏模再整鐘
GA042n0042_p0618a05║聯夜塔之光。慶茲法運律回，將見，禪枝雨沃，仰大樹廣
GA042n0042_p0618a06║蔭之密布，見千葩萬果以齊榮。返本培根，遡今推始。瞻
GA042n0042_p0618a07║涅槃山而致敬，展舍利塔以翹勤。爇法身之香，呈正命
GA042n0042_p0618a08║之食。掬花灑水，烈炬掃龕，聊申嗣法之私，仰戴禪宗之
GA042n0042_p0618a09║德。賴我祖全身，嘗住聖聽時聰，寂光不動，而棒喝宛存；
GA042n0042_p0619a01║水騰山湧，正定靡移；而音聞熾若，石立松呼。所兾山靈
GA042n0042_p0619a02║鍾蘊道之光，祖蔭發毓祥之孕，俾五家之宿傑重來續
GA042n0042_p0619a03║萬世之真禪，不替不肖。孫藏等悲欣交并志，願鬱殷百
GA042n0042_p0619a04║拜。謹祝。
GA042n0042_p0619a05║鄧尉山溫研寮興讓社文劉道貞
GA042n0042_p0619a06║壬申初秋，萬峰解制，堂頭和尚感念法門，敕厲同學。一
GA042n0042_p0619a07║日鳴椎，告眾而言曰：昔妙喜大師菴於洋嶼，結夏者五
GA042n0042_p0619a08║十人，得道者十三輩。今茲一夏，寥寥無聞，胡古今之不
GA042n0042_p0619a09║相及也歟？噫！我知之矣。業怠於垂成，功隳於末路。吾今
GA042n0042_p0620a01║令諸子分曹結社，互效規模。初修與久習同勤，俗士偕
GA042n0042_p0620a02║衲衣并進。于是區分鑑別，各錫嘉名，鐘鼓聿新，雲山改
GA042n0042_p0620a03║色。其已經省悟者十有五人焉。龍象杰出，記莂非遙，寮
GA042n0042_p0620a04║列溫研，社名興讓。將紹覺王之位，先弘無諍之風。弟子
GA042n0042_p0620a05║濟斌稽首座前，厠名社末，濡墨為文，爰記其事。嗟乎！此
GA042n0042_p0620a06║風不作，垂四百餘載矣。粵自靈山囑累，妙法西來。少室
GA042n0042_p0620a07║曹溪，葉燦一華之秀；馬蹄麟角，光分二曜之靈。塗毒甘
GA042n0042_p0620a08║露，齊施獅兒，象王并奮，三登九到，不憚勤劬，斷臂折足，
GA042n0042_p0620a09║敢言軀命，當仁不讓，絕學離名，弘闡一心而機用各殊，
GA042n0042_p0621a01║差別多門，而歸元無二。略標大槩，用識其餘。雲門得旨
GA042n0042_p0621a02║于尊宿而受印雪峰，濟祖省發于高安而還。師斷際，鰲
GA042n0042_p0621a03║山功收上友黃檗，智過明師小釋迦續風穴之燈，顛，普
GA042n0042_p0621a04║化助滹沱之教。牛首住山而得度，華亭把釣而獲鱗。末
GA042n0042_p0621a05║後句旨洩，師徒不說破恩，逾父母還單錢而指人點化，
GA042n0042_p0621a06║趂出院而聽自眼。開千里之外，水乳相投；隻字之訛，溪
GA042n0042_p0621a07║山互證。明心盡法，服動必至，窮年入眾，藏身謙退，永居
GA042n0042_p0621a08║學地，波深瀾濶，源遠流長。是以兒童婦孺，咸薦機鋒；卿
GA042n0042_p0621a09║宰帝王，均霑法乳。宋元而降，差謬多門，或功困于密綿，
GA042n0042_p0622a01║或機窮于斷索。或離師太早，或印證非人，或覩始而昧
GA042n0042_p0622a02║終，或罣一而漏萬。或瞎罵盲拳，而宗眼逾失；或執修泥
GA042n0042_p0622a03║教，而正令不行。縱深聞慧，徒落顢頇，即識根源，竟歸滲
GA042n0042_p0622a04║漏。玄黃互角，門戶競高。刻鷂詎可從禽，羊質焉能蒙虎？
GA042n0042_p0622a05║慧命垂絕，末法誰扶？幸仗真師，重開慧日。抽釘拔楔，大
GA042n0042_p0622a06║人之略斯全；拯溺救焚，調御之心獨苦。矯偏邪而應機，
GA042n0042_p0622a07║接物念濟。上而忘己求師，入門掃盡，廉纖透法，務徹微
GA042n0042_p0622a08║奥。可謂禪兼眾妙，道集大成。在會羣賢，值緣非偶，從茲
GA042n0042_p0622a09║警策，勿負婆心。雖見性不涉程途，而人細無忘玄造真
GA042n0042_p0623a01║叅實悟，斷前後際。以為期極深研幾盡大小。法而無漏，
GA042n0042_p0623a02║先透濟宗之秘用；轉吹毛後，窮洞上之微詣。躋尊貴繇
GA042n0042_p0623a03║信位而證無；位出三要，以了三玄。薄佛祖而不為，忘歲
GA042n0042_p0623a04║時而弗計。破家散宅，龍鬚之霜雪晏如；遁跡藏踪，鐵笛
GA042n0042_p0623a05║之烟波長往。斯乃克臻穩實，冺絕功勳。印空印水，着着
GA042n0042_p0623a06║相因，入佛入魔，塵塵解脫。應時揚化，垂萬古之徽猷；出
GA042n0042_p0623a07║世為人，秉單刀而直入。炤用賓主，機從格外。掀翻函，葢
GA042n0042_p0623a08║乾坤，語必胸中流出，脫生死于問答箭鋒之下，收英雄
GA042n0042_p0623a09║于殺活。擒縱之間，極差殊之智，理事互融；銷諍論之端，
GA042n0042_p0624a01║塤箎叶奏。上下咸尊寶訓，始終嚴淨毘尼戒香，滋正法
GA042n0042_p0624a02║而普薰名德，載道風而丕著。在於今日，猶貴通方。傾心
GA042n0042_p0624a03║外護，秉同舟共濟之思；垂手入廛，收世典儒書之益。若
GA042n0042_p0624a04║天覺徧叅乎知識，如曇晦弘攝乎簪紳。盡廓偏私，同偕
GA042n0042_p0624a05║大道。將見英靈輩出，祖席聯輝，燈焰彌光，獅絃永續。亘
GA042n0042_p0624a06║十方，窮三際，咸悟一乘；超毘盧越釋迦，不為分外。凡有
GA042n0042_p0624a07║志於大事幸母，忽于斯文。
GA042n0042_p0624a08║大弘祖席永燦祗園疏（時順治庚子九月廿七日）
GA042n0042_p0624a09║伏為鄧山祖席，洪武初係臨濟第二十一世萬峰蔚祖
GA042n0042_p0625a01║道塲。其殿以西為虛碧禪師退居禪院，嘉隆間，法裔式
GA042n0042_p0625a02║微，一再轉售而歸。我先祖通議公文江府君府君念係
GA042n0042_p0625a03║佛地延戒僧，秋月居之，捐貲供養，歷有年所。府君棄賔
GA042n0042_p0625a04║客我伯我考三尊人，讀書于四宜堂中，相與發願，重恢
GA042n0042_p0625a05║祖席。緣主法無人，因循未果。天啓壬戌，孝廉仲容公即
GA042n0042_p0625a06║世後湛持文閣，學因三峰漢老人實為萬峰祖，十一世
GA042n0042_p0625a07║嫡孫遂同族長慶生公（法名濟泰）勸藩捨山嗣，同闔郡檀護，
GA042n0042_p0625a08║敦請開法，仰遵先世。素志興復，禪林呈憲，給劄永安僧
GA042n0042_p0625a09║眾，此崇禎戊辰年事也。迨至乙亥，漢老人示寂山中，剖
GA042n0042_p0626a01║和尚繼主法席，綱宗益振。祖道重光，于今三十年來，恐
GA042n0042_p0626a02║前人之風雅漸遙，香林之藝文猶略，非所以成先志而
GA042n0042_p0626a03║弘大願也。為此虔誠披瀝于
GA042n0042_p0626a04║聖恩寺護法韋馱尊天菩薩暨本山伽藍聖眾座下，惟
GA042n0042_p0626a05║願弟子上心等俗障，蠲除我相不立，歷千百世無二。此
GA042n0042_p0626a06║心世為佛法之金湯，代作禪林之屏翰。其常住後世法
GA042n0042_p0626a07║侶，亦願精心善護，永續燈傳，惟　神昭鑒，永作證盟，奉
GA042n0042_p0626a08║佛弟子。徐樹藩，法名上心。徐樹芬，法名上徹。同姪男徐
GA042n0042_p0626a09║炅，法名德載。徐昌熾法名德裕，徐烜法名德能等。謹疏。
GA042n0042_p0627a01║祝吼崖大和尚八十高臘序徐昌熾
GA042n0042_p0627a02║臨濟大法單行區夏，傳至近代，當絕續之交。漢月和尚
GA042n0042_p0627a03║以命世人傑掃除偏邪，為中興之祖，吳門大眾首請開
GA042n0042_p0627a04║堂。鄧尉山天壽聖恩寺剖石禪師則和尚第七法嗣也。
GA042n0042_p0627a05║剖公為克家之子，謹守無失，當兵戈震蕩，舉步荊榛之
GA042n0042_p0627a06║時，捍患禦災，不遺餘力。迨其辭世也，囑今吼崖禪師統
GA042n0042_p0627a07║眾弘化，緇流安之，方是時世臘幾七十矣。師以樸誠蘊
GA042n0042_p0627a08║藉之才，坐鎮深山十餘年間，不變色于觸迕，不破顏于
GA042n0042_p0627a09║歡愉泊如也。有侵陵剝啄者，以矜憫應之，亢厲自雄之
GA042n0042_p0628a01║徒，無不氣沮意銷，不自得以去師之於道也。未嘗以名
GA042n0042_p0628a02║德自恃，未嘗以文彩見長，未嘗以耆宿輕後生，未嘗以
GA042n0042_p0628a03║門庭異同，揚扢儕伍。其接人也，具正慧眼，施平等心，握
GA042n0042_p0628a04║持杓柄，操縱予奪，人自折服，而師無容心焉。至其勤敏
GA042n0042_p0628a05║刻苦，自同廝役，諸方或不能及也。曩者聖恩鼎新之日，
GA042n0042_p0628a06║勢處全盛，一時士大夫喜談佛法，自負作家，而當途諸
GA042n0042_p0628a07║公，又以宰官身為之擁衞，倡帥流俗，播聞遠方，以是瞻
GA042n0042_p0628a08║禮輻湊道昌，而財力充，今非其時矣。道衰於傳授太廣，
GA042n0042_p0628a09║而財力之詘，則由于世家大族，日趨窶貧，一切選佛塲，
GA042n0042_p0629a01║安得不困？而師適逢其會，上承漢公，振揚綱宗之烈，次
GA042n0042_p0629a02║稟剖公，持牢法席之心，肩荷榰梧，有不易言者。東土聖
GA042n0042_p0629a03║人之言曰：徹彼桑土，綢繆牖戶。今女下民，或敢侮予，雖
GA042n0042_p0629a04║指歸不同，可借之以頌師矣。若夫逞傾危之詞，縱數寸
GA042n0042_p0629a05║之管，譏訶駁辨，馳驟風霆，則師所掩耳，不願聞者也。斯
GA042n0042_p0629a06║真聖恩，子孫無忝厥祖者哉！聖恩雖古刹前此蕪廢日
GA042n0042_p0629a07║久，背山面湖，多寒門別業。先曾祖銀臺公未第時，讀書
GA042n0042_p0629a08║其間，已而從祖仲容公心皈釋氏，先以華山精舍歸袛
GA042n0042_p0629a09║林。後應憨大師之請，復屬先子舉別業，益聖恩寺。今大
GA042n0042_p0630a01║殿西偏四宜堂，及漢公塔院基址，皆其遺規也。仲容公
GA042n0042_p0630a02║萬曆間名孝廉，同里如文、文肅、姚文毅、周忠介、朱德升、
GA042n0042_p0630a03║張異度諸先生，皆金石交與才子欽愚公有倡和合，刻
GA042n0042_p0630a04║傳于世，不幸無嫡子，墓木森挺，尋斧斤焉。黃土一抔，震
GA042n0042_p0630a05║驚杌隉，况醴酒麥飯之供乎？先是聖恩住持，不忘棟宇
GA042n0042_p0630a06║土田之所，自為先孝，廉立祠堂，歲時薦馨，若烝嘗然，至
GA042n0042_p0630a07║於師不廢則甚矣，釋門之澤之長也。康熙乙丑，師春秋
GA042n0042_p0630a08║八十，臨濟大法，尚賴老成，典刑砥柱洪濤，用是畧敘本
GA042n0042_p0630a09║末前為壽。
GA042n0042_p0631a01║雜記
GA042n0042_p0631a02║誡出神（載尚理編）釋景隆
GA042n0042_p0631a03║洪武間，姑蘇萬峰和尚，入僧堂，廵視眾僧坐禪，指文藏
GA042n0042_p0631a04║主云：此僧出神去矣。少頃，萬峰召文誡曰：圓頂方袍，叅
GA042n0042_p0631a05║禪學道，何以出神作此鬼神活計？苟非改正，吾即擯出
GA042n0042_p0631a06║老僧門下，不着閑神野鬼。文乃懺悔改過，自新永樂間，
GA042n0042_p0631a07║萬峰弟子義首座向我說也。已而復會統藏主於虎丘，
GA042n0042_p0631a08║亦言此事。統嘗與文同處坐。夏文謂統曰：我之出神，不
GA042n0042_p0631a09║分遠近，皆能往來，亦能談論，亦能取物，惟不能到天邊
GA042n0042_p0632a01║運行，只在低處行去，我亦自知，不足取也。苟不得萬峰
GA042n0042_p0632a02║老和尚，痛心尅責，然亦沉溺於其中矣。統詰文之心法，
GA042n0042_p0632a03║所蘊文實供說，元來渾無見識，惟能靜坐而已。嗟乎！佛
GA042n0042_p0632a04║祖訶斥出神鬼家活計，非謬矣。
GA042n0042_p0632a05║三峰語錄問答內一則
GA042n0042_p0632a06║姚太史現聞入萬峰，問：臨濟四喝，如何是金剛？王語未
GA042n0042_p0632a07║竟，師震聲一喝。又問：如何是踞地？師遽云：住！住！史疑駭
GA042n0042_p0632a08║久之，云：此是老師機用。師疾云：今日可謁曇公否？史云：
GA042n0042_p0632a09║要去聻。語未竟，師撫凡大喝，史不覺灑然。
GA042n0042_p0633a01║常熟三峰禪院志略（附）
GA042n0042_p0633a02║海隅烏目山，其西北最高之頂為第三峰，峰之東北岡
GA042n0042_p0633a03║有三峰禪院，創始齊梁，懷素禪師曾結廬於此處。唐嘗
GA042n0042_p0633a04║徵君建尉海虞，登三峰，詩有西山第三頂之句。今董太
GA042n0042_p0633a05║史其昌書其詩勒石峰中院前有大師巷，以破山文舉
GA042n0042_p0633a06║禪師退居於此，故得大師名焉。邑盧志載三峰院，復勒
GA042n0042_p0633a07║院名于山圖之顏嘉靖倭亂僧徒散去，遂成虎穴。屬大
GA042n0042_p0633a08║護法趙少參益齋公護持，存其墟屋萬歴間。庚戌，僧法
GA042n0042_p0633a09║藏住持其院，善友包福明出資贖其半，而山主和齋趙
GA042n0042_p0634a01║公率子侄施其半。間有須價者，則文靖公孫嚴豫林出
GA042n0042_p0634a02║資十兩，購完其址。其山門基則蕭觀察夫人統媳，若孫
GA042n0042_p0634a03║所施，環址山場，俱以價還。嘗住僧因修建，遂成一大叢
GA042n0042_p0634a04║席。錢太史　序藏公山居詩，謂之小雲棲。續置參禪
GA042n0042_p0634a05║田三百畝，立約製規，永為選佛場云。
GA042n0042_p0634a06║
GA042n0042_p0634a07║
GA042n0042_p0634a08║
GA042n0042_p0634a09║鄧尉聖恩寺志卷之十八（終）
GA042n0042_p0635a01║題鄧尉山聖恩寺志後
GA042n0042_p0635a02║此志為剖石禪師及熊魚山囑周安期所輯，詳見周熊
GA042n0042_p0635a03║兩序。攷安期卒於順治四年丁亥，剖石示寂於康熙八
GA042n0042_p0635a04║年己酉，志中羼入丁亥、己酉以後事甚多，非復安期原
GA042n0042_p0635a05║本矣，為攷正之如次：
GA042n0042_p0635a06║本志（原本）
GA042n0042_p0635a07║泉石（原本）
GA042n0042_p0635a08║梵宇（山寺山庵問有羼入山居原本）
GA042n0042_p0635a09║禪祖（原本　剖石行道碑羼）
GA042n0042_p0636a01║名釋（原本）
GA042n0042_p0636a02║聖製（原本　頒賜奏對謝恩表羼凡例亦無是目）
GA042n0042_p0636a03║奏疏（原本）
GA042n0042_p0636a04║公移（原本）
GA042n0042_p0636a05║碑記（全羼凡例亦無是目）
GA042n0042_p0636a06║寺記（原本　藏經閣以下羼）
GA042n0042_p0636a07║語錄（羼）
GA042n0042_p0636a08║錄序（原本）
GA042n0042_p0636a09║募疏（原本）
GA042n0042_p0637a01║請疏（原本）
GA042n0042_p0637a02║塔廟（原本）
GA042n0042_p0637a03║塔銘（原本　剖石塔銘羼）
GA042n0042_p0637a04║鐘部（原本）
GA042n0042_p0637a05║遊記（原本）
GA042n0042_p0637a06║題詠（原本）
GA042n0042_p0637a07║雜文（原本）
GA042n0042_p0637a08║雜記（原本）
GA042n0042_p0637a09║友人周迦陵（麟書），安期九世從孫，藏有周氏舊譜鈔本，
GA042n0042_p0638a01║載錢牧齋撰安期志贊，錄之卷末，以見作者生平云。民
GA042n0042_p0638a02║國十五年丙寅十月李根源
GA042n0042_p0638a03║周安期墓誌銘
GA042n0042_p0638a04║年家弟虞山蒙叟錢謙益撰
GA042n0042_p0638a05║故太宰吳江周恭肅公有曾孫二人，曰永年，字安期，宗
GA042n0042_p0638a06║建，字季侯。與余俱壬午生，以書生定交。余與季侯同舉
GA042n0042_p0638a07║萬曆丙午，相繼中甲科，季侯入西臺，忤奄拷死，賜謚忠
GA042n0042_p0638a08║毅而安，期為老生。自如季侯歿安期視余兄弟之好益
GA042n0042_p0638a09║親，故余知安期為詳。余初交安期，才名驚爆，不自矜重，
GA042n0042_p0639a01║攢眉摩腹，輸寫情愫，久與共居，而不能捨以去。其待後
GA042n0042_p0639a02║生，門下士亦然。諸公貴人聲跡，擊戛爭羅致，安期安期，
GA042n0042_p0639a03║披襟升座，軒豁談笑，不為町崖，卒亦無所附麗邦君大
GA042n0042_p0639a04║夫虛左延佇箋表撰述，必以請材官小胥錯跡道路間，
GA042n0042_p0639a05║值諸旗亭酒樓捉敗管，捨寸幅落筆聲簇簇然緣手付
GA042n0042_p0639a06║去，終不因是有所陳請以是知其人樂易通，脫超然俊
GA042n0042_p0639a07║人勝流也。為詩文多不起草賓朋唱酬，離筵贈處，絲竹
GA042n0042_p0639a08║喧闐，驪駒促數筆酣墨飽倚待數千百言，旁人愕貽，驚
GA042n0042_p0639a09║倒安期，亦都盧一笑，以是歎其敏捷，而惜其不能深思，
GA042n0042_p0640a01║徒與時人相騁逐也。父季華府君篤老，安期扶侍如嬰
GA042n0042_p0640a02║兒，與二弟踐更侍寢，以終其身，哭季侯也，過時而悲，二
GA042n0042_p0640a03║弟善小詞工畫出，以示余喜見，顏面不啻身為之也。家
GA042n0042_p0640a04║世奉佛，王母薛夫人禪定坐脫安期，稟承父叔，刻藏飯
GA042n0042_p0640a05║僧，誓終紫柏付囑，窮老盡氣，若營其私，蓋能以佛脩梵
GA042n0042_p0640a06║行稱其家風者也。晚年撰吳都法乘百餘卷，蠧簡齾翰，
GA042n0042_p0640a07║搜羅旁魄，其大意歸宗，紫柏一鐙，標此土之眼目。又以
GA042n0042_p0640a08║其間排纘掌故，訪求事務，庶幾所謂用我以往者弘光
GA042n0042_p0640a09║南渡，詒余書數萬言，條列東南戰守中興建置事宜鑿
GA042n0042_p0641a01║鑿可施用，余將疏薦而未遑也。亂後，移家西山，與余執
GA042n0042_p0641a02║手噓嚱酒半，脫帽垂頂，童然顧影長歎，以謂老可踐而
GA042n0042_p0641a03║死可貰也。丁亥八月，發病不汗，卒無子，以季弟之子人
GA042n0042_p0641a04║牧為後生，四女皆適。士人與其妻沈氏合葬吳縣之藤
GA042n0042_p0641a05║箐山。既葬，弟永言永肩，泣而言曰：吾兄已矣，其生不獲，
GA042n0042_p0641a06║以功名顯有志於文章禪悅，皆有緒言而未竟也。夫子
GA042n0042_p0641a07║其何以表之，使其無憾於土中乎？余曰：安期學道人也，
GA042n0042_p0641a08║功名之與文章，其能立與否，皆有命焉。我知其無餘憾
GA042n0042_p0641a09║也，安期植善根深矣。佛言：食少金剛，終當穿骨。安期之
GA042n0042_p0642a01║食，金剛不為少矣。雖未終正定，所有善根，不唐捐，不淪
GA042n0042_p0642a02║墜。佛有要言，可無疑也，而吾與子何足以知之？姑略次
GA042n0042_p0642a03║其生平以志於墓，又長言以為之詞，庶幾并寫余之所
GA042n0042_p0642a04║以哀安期者。其辭曰：
GA042n0042_p0642a05║歲在敦牂兮　三人以降先弱一个兮　碧血如虹惟我與
GA042n0042_p0642a06║爾兮　睕睌過從俛仰昔游兮　颯如雨風吳趨清嘉兮　宛
GA042n0042_p0642a07║雒雍容春明柳市兮　夕陽花宮染翰未慗兮　酒杯不空
GA042n0042_p0642a08║浮圖矗天兮　長橋漂紅梵志歸來兮　皤然兩翁又俾我
GA042n0042_p0642a09║獨兮　如蹷失蛩斵詞告哀兮　歸命法幢長夜一燈兮　庶
GA042n0042_p0643a01║吾子之不夢
GA042n0042_p0643a02║周安期像贊
GA042n0042_p0643a03║虞山蒙叟錢謙益題
GA042n0042_p0643a04║嗚呼　此吾友安期之遺照也神情蕭爽　筆力兀奡才無
GA042n0042_p0643a05║數器　中懷孤調或就肆而閱書　或危坐而持釣或摳衣
GA042n0042_p0643a06║而徐談　或擲帽而大叫或伸紙奮筆　颯颯如春蠶之食
GA042n0042_p0643a07║葉得意高吟　落落如梵猿之夜嘯惜哉斯人　終老蓬藋
GA042n0042_p0643a08║迴心淨域　西向而笑般若因依　薰香染妙毒鼓必發　灰
GA042n0042_p0643a09║豆終燋依紫柏以南詢　訪啟明之東廟斯人斯願　我却
GA042n0042_p0644a01║其塵塵刦刦　不與刦石而俱燒也耶
GA042n0042_p0645a01║
GA042n0042_p0645a02║　　應如是
GA042n0042_p0646a01║　　布施
GA042n0042_p0646a02║壬戌八月　張寶之【圖】通州張寶之印
GA042n0042_p0647a01║　　行於布施
GA042n0042_p0647a02║　　無邊功德
GA042n0042_p0647a03║朱熙【圖】朱熙之印
GA042n0042_p0648a01║　　如是我聞
GA042n0042_p0648a02║　　法尚應捨
GA042n0042_p0648a03║癸亥夏五月
GA042n0042_p0648a04║德清蔡寶善【圖】師愚一宝善盫
GA042n0042_p0649a01║隨願慨助，替天地啓
GA042n0042_p0649a02║生門；樂善好施，為子
GA042n0042_p0649a03║孫培福果。碩中外大，
GA042n0042_p0649a04║善士勵且勸焉。
GA042n0042_p0649a05║癸亥小春七十七叟朱永璜【圖】永璜【圖】能▆
GA042n0042_p0650a01║有志者事竟
GA042n0042_p0650a02║成，脩德者無不報。
GA042n0042_p0650a03║此語願為行道上
GA042n0042_p0650a04║人朂，且為十方善
GA042n0042_p0650a05║士告焉。
GA042n0042_p0650a06║癸亥麥秋
GA042n0042_p0650a07║▆矦郭▆▆【圖】
GA042n0042_p0651a01║無量功
GA042n0042_p0651a02║德
GA042n0042_p0651a03║壬戌孟秋
GA042n0042_p0651a04║朱佩珍【圖】朱佩珍
GA042n0042_p0652a01║廣種福
GA042n0042_p0652a02║田癸亥冬日
GA042n0042_p0652a03║八十二叟潘祖謙【圖】▆▆
GA042n0042_p0653a01║大德
GA042n0042_p0653a02║𣻤芳
GA042n0042_p0653a03║壬戌
GA042n0042_p0653a04║九月
GA042n0042_p0653a05║申璜
GA042n0042_p0653a06║題【圖】申璜之印
GA042n0042_p0653a07║祖楹
GA042n0042_p0653a08║篆【圖】▆▆▆祖楹▆▆▆書
GA042n0042_p0654a01║聚沙成墖，集腋
GA042n0042_p0654a02║成裘，願眾擎之
GA042n0042_p0654a03║易舉，留此▆求
GA042n0042_p0654a04║永久。
GA042n0042_p0654a05║癸亥立秋
GA042n0042_p0654a06║嗅桐何震堃【圖】何震堃印
GA042n0042_p0655a01║盖聞恒星未見魯史，襮其祥以教初來洛京闓其
GA042n0042_p0655a02║化，懸慧日於中。天既惣去來今三世，溥慈雲於下土，
GA042n0042_p0655a03║何妨千万億化身七佛法，所以至高至明，而無邊無
GA042n0042_p0655a04║際也。吾獲鄧尉山天壽聖恩寺始基唐宋章美，
GA042n0042_p0655a05║元明萬峰府祖肇開夫藂席三峯藏師大振。
GA042n0042_p0655a06║夫宗風綜南朝四百八十寺，興衰猒輝金碧，攬太
GA042n0042_p0655a07║湖三萬六千頃，浩淼恍鑑，琉璃其靈。奇則喝，石
GA042n0042_p0656a01║泉湧，假山天真▆；輔佐則香雪梅蘤，松風水月。誠
GA042n0042_p0656a02║探奇必至之地，亦選佛最勝之塲。中名梵天閣者，
GA042n0042_p0656a03║乃明正統閒，碧梧清禪師所創也。先世祖文㝎
GA042n0042_p0656a04║公榜題者，上王宗傳記敘尤詳。盖上層供毘盧像，
GA042n0042_p0656a05║旁為十二，圓覺中層供萬佛，故亦名萬佛閣。下層
GA042n0042_p0656a06║乃有觀音象維茲傑構疋称世尊歲月既遠，風雨
GA042n0042_p0656a07║互蝕，龍表山脩，理所能了，事須根本，建置乃▆▆
GA042n0042_p0657a01║▆璜，居傍旃檀，叨陪地主，不忍坐眎，謬願垂脩，而志大
GA042n0042_p0657a02║力微，交疏行薄為代。（住持僧敬求）
GA042n0042_p0657a03║當代官紳洎都人士，隨緣樂助，弘無量之願，程示日
GA042n0042_p0657a04║之功，廣種福田，合裝淨土，彈指而閎觀，頓復兜率，莊嚴
GA042n0042_p0657a05║克期而眾愿皆完。菩提美滿斯出為名山弥𧣹憾三
GA042n0042_p0657a06║龍三鳳所誣與我佛結善緣一叶一花，皆是而異。探
GA042n0042_p0657a07║梅掇桂，召蹟俱香，勤名未泯之士，微示著參敬叩。
GA042n0042_p0658a01║氷銜日脩善果，倘蒙
GA042n0042_p0658a02║金諾，請列
GA042n0042_p0658a03║芳名。
GA042n0042_p0658a04║歲在壬戌葭月鄧尉申璜敂啓
GA042n0042_p0658a05║
GA042n0042_p0658a06║
GA042n0042_p0658a07║
GA042n0042_p0659a01║蘇州鄧尉山天壽聖恩寺募修萬佛閣序
GA042n0042_p0659a02║佛說始於魏自天竺迦維衛國王子釋迦昌明
GA042n0042_p0659a03║佛學德充道備，導化羣生，於是清淨寂滅家宗
GA042n0042_p0659a04║之至。後魏又有達摩，亦天竺國王子讓國出家，
GA042n0042_p0659a05║入南海，深參禪理為中原，崇奉佛教，最盛時期。
GA042n0042_p0659a06║唐韓退之諫，迎佛骨闢佞佛之不誠，非護法也。
GA042n0042_p0659a07║然佛法精微，浩渺無邊，迄今傳授不衰，蘇州鄧
GA042n0042_p0659a08║尉，名勝也。太湖在其前，羣峰列於後，層巒聳翠，
GA042n0042_p0659a09║環峙左右，固天然佳境，而亦森然佛地也。明萬
GA042n0042_p0660a01║峰禪師創興天壽聖恩寺，於是山閱四傳至碧
GA042n0042_p0660a02║潭，和尚當正統十年，剏建萬佛閣，於寺中初供
GA042n0042_p0660a03║毘盧佛像，故稱毘盧閣，亦名梵天閣。閣之旁供
GA042n0042_p0660a04║十二圓覺，楣棟閒羅，列佛像萬尊，此萬佛閣之
GA042n0042_p0660a05║名所由來也。是閣也，軒敞高宏，為全寺冠。當建
GA042n0042_p0660a06║築時，王一寗先生曾作事蹟碑記，勒書於石，皆
GA042n0042_p0660a07║班班可考者。年湮代遠，浩刼屢經，昔日巍峩，今
GA042n0042_p0660a08║漸傾圮，風霜剝蝕，及時修葺，事尚輕而易舉，若
GA042n0042_p0660a09║聽其頹廢，不獨佛像莊嚴，胥歸烏有。竊恐桒田
GA042n0042_p0661a01║滄海，向之鳥革翬飛者，不幾年而悉成瓦礫矣。
GA042n0042_p0661a02║禪師圓達圓通，皈依釋教，信仰素深，無閒暑寒，
GA042n0042_p0661a03║數十年如一日，頗得禪宗奥理。今雖年邁，退居
GA042n0042_p0661a04║閒適，而欲重新是閣，每慮有志未伸，其徒行道，
GA042n0042_p0661a05║能承其志，詳述緣起，屬為之序。理泰有心無力，
GA042n0042_p0661a06║欲謀贊助，而自愧未遑。然天壽聖恩寺中而有
GA042n0042_p0661a07║是閣，知必有大發慈悲者之樂，觀厥成也，爰不
GA042n0042_p0661a08║揆檮昧而為之序。
GA042n0042_p0661a09║時在壬戌大暑，古吳貝理泰（哉安甫）敬敘【圖】
GA042n0042_p0662a01║蘇州鄧尉山天壽聖恩禪寺募化重建萬佛閣緣起
GA042n0042_p0662a02║古以立德、立功、立言為三不朽。然而軒轅生知尚師廣成，博施
GA042n0042_p0662a03║濟眾，堯舜猶病六經以外，餘如雜說。三不朽，豈易言耶？釋迦世
GA042n0042_p0662a04║尊為一大事因緣，往昔捨無量數之國城、妻子、頭目、手足，滅度
GA042n0042_p0662a05║一切眾生已，而云實無一眾生得滅度者，乃至說不可說不可
GA042n0042_p0662a06║說之微塵數法，而曰若云如來有所說法，即為謗佛不立而立，
GA042n0042_p0662a07║作三界導師，為四生慈父不朽之道。葢從自性中流出，不落生
GA042n0042_p0662a08║滅窠，四方為止於至善。此性也。萬佛同宗，眾生共具，惟是佛已
GA042n0042_p0662a09║覺滿，眾生尚迷耳。故釋迦世尊應機出世說法四十九年，最後
GA042n0042_p0662a10║拈花示眾，直指見性之道，遂開禪宗一脈。東土禪宗自達摩西
GA042n0042_p0663a01║未奕葉相傳而至，臨濟、臨濟二十傳而有萬峰蔚祖出徹，悟本
GA042n0042_p0663a02║性開山鄧尉，創與樷席，明太祖問風慕仰，遣使徵召，載在聖恩
GA042n0042_p0663a03║志書班班，可考蔚祖四傳而至。碧漂道清和尚大興佛事，凡前
GA042n0042_p0663a04║所未及舉者一一舉之，萬佛閱即明正統十年碧祖所創建者
GA042n0042_p0663a05║也。閣中供毘盧佛像，初名毘盧閣，亦名梵天閣閣，傍供十二圓
GA042n0042_p0663a06║覺，楣棟列佛像萬尊，故名萬佛閣。下層供觀音聖像，西傍安禪
GA042n0042_p0663a07║床以棲禪者。清初本寺中興曾經修理閣之巍峩，廣博為一寺
GA042n0042_p0663a08║冠，材料豐碩，工程堅固，迄今數百年，本根尚在。王一寗君作事
GA042n0042_p0663a09║蹟碑記，稱碧祖悟堅密徹見之，微立正信希有之功，信不誣也。
GA042n0042_p0663a10║兹山其閣，一興於明始，再興於清初盛衰，咸與國運相終始默
GA042n0042_p0664a01║默之間關係何其切歟？今則重厯刦波，閣將傾圮，萬佛之金容
GA042n0042_p0664a02║已，杳多年之大厦。雜支非由表面，修理能以敷衍；須從本根建
GA042n0042_p0664a03║立，庶可重新。（衲等）障深慧淺，心大力微，欲立舉而未能，豈坐觀
GA042n0042_p0664a04║之可忍？是用恭脩短引，普告十方，惟冀
GA042n0042_p0664a05║檀那，共垂
GA042n0042_p0664a06║鑒納。竊謂際茲法運垂秋，人心不古，黑業山積，致感水旱刀兵
GA042n0042_p0664a07║之災；召苦無己，雖萬佛之𡨜光常照，而自於幻相空花中，翳目
GA042n0042_p0664a08║顛倒。不悟如馳之光陰，培脩自性之功德，良可浩嘆！夫名山古
GA042n0042_p0664a09║蹟，能使人身厯其境，心曠神怡，高尚性質，自然埋長。當今逢者，
GA042n0042_p0664a10║公認此理，己不惜精神財費之犧牲，而經營之矣。矧鄧尉既係
GA042n0042_p0665a01║名山，又屬佛地，大有關於世道人心，而可不一致意耶？鄧尉前
GA042n0042_p0665a02║臨太湖，後枕需山，羣巒環抱，佳木繁陰。梅花萬樹，與松竹雜植，
GA042n0042_p0665a03║煙雲雪月，與湖光山色相輝。四時之閒，音態萬狀，以姑蘇而言
GA042n0042_p0665a04║佳勝，不下於虎邱、白雲、靈巖諸山，古之志者，已有空評聖恩寺，
GA042n0042_p0665a05║適當山腹住置得宣試，一登萬佛之閣，遊目四顧，一切▆▆羅
GA042n0042_p0665a06║列於前矣。是閣也，禪宗碧祖之所經緯，清淨道場，以其出現，顯
GA042n0042_p0665a07║三身於上座，會萬佛於一梅。在昔一瞻一禮，已曾永結勝因；而
GA042n0042_p0665a08║今或捨或施，定必長培道果。施捨財物，不殊施捨慳心；莊嚴佛
GA042n0042_p0665a09║土，便是莊嚴真性。（衲等）攄誠悃以陳言，竊有漸乎佛使，立德功
GA042n0042_p0665a10║而不朽，是所望於
GA042n0042_p0666a01║檀那。隨願布施，不執一相。資籌羣力，仰羣力以就岑樓；事仗眾
GA042n0042_p0666a02║心，緣眾心而成萬佛。果得踴躍輸將，信誠護助。佇見傑閣重輝，
GA042n0042_p0666a03║金身復耀，叩毘盧於本雷，歎萬佛於毫端。華藏非遠，閣應自彰；
GA042n0042_p0666a04║不厯他方，普皆供養。如此以垂不朽，當與萬佛無二。
GA042n0042_p0666a05║時在壬戌年孟秋鄧尉山聖恩寺前（住持）圓達、
GA042n0042_p0666a06║圓通、
GA042n0042_p0666a07║（退居）行梵、
GA042n0042_p0666a08║（現住持）行道、
GA042n0042_p0666a09║（監院）行靜等叩募【圖】萬峰精舍
GA042n0042_p0667a01║重印鄧尉山志序
GA042n0042_p0667a02║吳西之鄧尉山勝境也，冒雪探梅，詩人逸趣，結廬避世。
GA042n0042_p0667a03║太史高風（潘遵祁歸田後嘗與夫人偕隱此山）在當時以為平淡無奇，不
GA042n0042_p0667a04║數年後，即為可敬可羨之事。苟無志乘，何能垂久年遠？
GA042n0042_p0667a05║代湮之後，勢必湮沒無聞，貽無徵不信之口實而已。此
GA042n0042_p0667a06║無論鄉鎮山川志書之不可，或缺也。（麟）愧不文生平有
GA042n0042_p0667a07║愛故之癖，是以江蘇省通志長、元、吳三邑合志均任采
GA042n0042_p0667a08║訪事近修相城小志，甫將出版，然覆瓿之物不堪，與木
GA042n0042_p0667a09║凟、黃埭等志並傳然一鄉之掌，故得以闡發，亦足以遂
GA042n0042_p0668a01║我之初衷耳。中恕上人住持鄧尉山天壽聖恩寺，能繼
GA042n0042_p0668a02║鐵橋，暨松、樵兩師父之志，罄鉢餘資，重印山志，廣為流
GA042n0042_p0668a03║傳。得曾君淦泉之託，轉求吳穎芝太史作序，遂不揣譾
GA042n0042_p0668a04║劣，代述數言，以伸同志云。爾時在。
GA042n0042_p0668a05║民國庚午季夏　穀旦漁沙施兆麟濟眾氏謹識