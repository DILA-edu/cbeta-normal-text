GA043n0043_pa063a01║寒山寺志卷二
GA043n0043_pa063a02║賜進士出身．翰林院侍講．國史館提調．會典館幫總纂．甘肅學政（臣）葉昌熾
GA043n0043_pa063a03║志碑
GA043n0043_pa063a04║「張繼留題內翰書」，讀程公闢詩，知此寺舊有宋石。今所
GA043n0043_pa063a05║存者，惟前明文徵仲、唐子畏兩碣為最古。捫苔蘚而讀
GA043n0043_pa063a06║之，剝蝕過半。其餘三、四斷碑，僅記檀施姓氏，無可甄錄。
GA043n0043_pa063a07║歐陽公《集古錄》不遺近刻，今援其例，擇稍有資於掌故
GA043n0043_pa063a08║者，并新舊諸碑序次之，識其存佚，閒附攷證，以詔後來。
GA043n0043_pa063a09║志碑第五。
GA043n0043_pa063a10║宋王郇公書張繼詩（石刻）（佚）
GA043n0043_pa063a11║此張繼詩第一石也。《吳郡圖經續記》：楓橋，舊或誤為
GA043n0043_pa064a01║「封橋」。今丞相王郇公居吳下，親筆張繼一絕於石，而「楓」
GA043n0043_pa064a02║字遂正。《吳郡志》：程師孟詩「張繼留題內翰書」下，注云：
GA043n0043_pa064a03║「今禹偁王內翰丁太夫人憂，任其親寫是詩，故不題名。」
GA043n0043_pa064a04║《吳郡圖經續記》論楓橋之名，謂：「今丞相王郇公頃居吳門，親
GA043n0043_pa064a05║筆張繼一絕於石，而『楓』字遂正。」閱者每以宋宰執中無王
GA043n0043_pa064a06║郇公為疑。及檢《吳郡志》采程師孟〈楓橋寺〉詩云：「『邇來寺好
GA043n0043_pa064a07║尤瀟灑，張繼留題內翰書。』自注：『今禹偁王內翰丁太夫人
GA043n0043_pa064a08║憂，任其（毛刻有此二字，不可解，疑是「在吳」之誤）親寫是詩，故不題名。』」又疑王
GA043n0043_pa064a09║元之未為丞相，且無封號，恐非朱伯原所指寫詩者。況師
GA043n0043_pa064a10║孟不與元之並世，亦不應稱「今」。續檢《宋詩紀事》選師孟此
GA043n0043_pa064a11║詩，即從《吳郡志》采入，其自注則云：「今禹玉王內翰丁太夫
GA043n0043_pa065a01║人憂，親寫是詩，故不題名。」（「憂」下無「任其」二字，應是厲太鴻以其不可解而刪之。）禹玉
GA043n0043_pa065a02║為王珪之字，按《宋史》珪本傳，以熙甯九年作相，而母憂正
GA043n0043_pa065a03║在為翰林學士時。得此，方知毛刻《吳郡志》之舛誤不足據，
GA043n0043_pa065a04║而師孟詩實與《圖經續記》相合。所謂王丞相者即禹玉。王
GA043n0043_pa065a05║「內翰」、「郇公」當是其初封，而史傳逸之也。然則寒山寺中，舊
GA043n0043_pa065a06║當有此石刻，不知何時失去。今惟存文待詔大行草寫此
GA043n0043_pa065a07║詩碑在三門內西南隅壁閒，若為王丞相補此遺跡。此石
GA043n0043_pa065a08║與東壁唐解元書〈募鐘疏〉碑對峙，惜石已裂損，地更湫隘
GA043n0043_pa065a09║囂塵，更數十年後，安知不又為王書之湮沒乎？（《鷗陂漁話．寒山寺王
GA043n0043_pa065a10║郇公書張繼詩石刻》一則）
GA043n0043_pa065a11║王郇公，非但見於《圖經續記》，憶《蘇沈良方》亦稱王郇公有治
GA043n0043_pa066a01║小便不通方，但以史無明文，猶待蒐攷。近見王明清《揮麈
GA043n0043_pa066a02║後錄．（三）》，舉熙甯以後宰輔封國，王文恭下注「郇、岐」二字，是
GA043n0043_pa066a03║禹玉之初封郇公已有明證矣，然猶未詳其得封年月也。
GA043n0043_pa066a04║既而勞季言寓書告余曰：「考《長編．（三百五十五）》，元豐八年三月
GA043n0043_pa066a05║庚申，銀青光祿大夫．守尚書左僕射兼門下侍郎郇國公
GA043n0043_pa066a06║王珪，為金紫光祿大夫，進封岐國公。又攷宋朝《大詔令集．
GA043n0043_pa066a07║（五十七）》。元豐五年四月癸酉，王珪左相制結銜尚稱『太原郡
GA043n0043_pa066a08║開國公』，其封郇國，當在六年十一月甲寅文武官並以南
GA043n0043_pa066a09║郊赦書加恩時。（見《長編．三百四十一》）《詔令．（六十二）》載加恩制畧云：『錫爾
GA043n0043_pa066a10║以成國之封』。《圖經續記》成於元豐七年，正珪封郇公時也。
GA043n0043_pa066a11║其丁母憂在嘉祐二年七月，復拜學士在四年十月，張詩
GA043n0043_pa067a01║書石當在嘉祐，程詩當作於熙甯三年王未參政之前，故
GA043n0043_pa067a02║以『內翰』稱之。」又胡心耘示以杜大圭《名臣碑傳琬琰之集》
GA043n0043_pa067a03║（宋本有「之」字，近刻刪去）上集第八卷李清臣所撰〈王太師珪神道碑〉，
GA043n0043_pa067a04║今節錄其文云：「元豐三年，朝廷用階官寄祿，超授銀青光
GA043n0043_pa067a05║祿大夫兼門下侍郎，監修國史。五年四月，復三省官，為尚
GA043n0043_pa067a06║書右僕射兼門下侍郎。上日，御史中丞率百官班賀仁宗、
GA043n0043_pa067a07║英宗加徽號（按《本紀》，事在六年閏六月），為仁宗冊寶使。禮成，封郇國公。
GA043n0043_pa067a08║上即位，恩加金紫光祿大夫，改岐國公。元豐八年五月己
GA043n0043_pa067a09║酉薨。是禹玉之封郇國，具有的確年月可據。且岐國之封，
GA043n0043_pa067a10║身受衹及兩月，而郇國則閱二年。《宋史》本傳與《東都事畧》
GA043n0043_pa067a11║皆不紀，致後世不知，未免疏漏。殆以虛封為無關輕重而
GA043n0043_pa068a01║畧之歟？得此攷證，不特可補史文之闕，并足為《圖經續記》
GA043n0043_pa068a02║注腳也。」（同上〈王郇公封國年月〉一則）
GA043n0043_pa068a03║按：王郇公與王元之，一字禹玉，一名禹偁，本易滋訛。元
GA043n0043_pa068a04║之曾知長洲縣事，有〈移任長洲〉詩五首，見《小畜集》（《郡志》亦采
GA043n0043_pa068a05║入〈藝文〉），此邦人士，耳熟能詳。郇公作此詩，在未參政前，誠
GA043n0043_pa068a06║如調生先生之說。然文穆追書其事，何以仍稱為「內翰」，
GA043n0043_pa068a07║又冠以「今」字也？竊謂宋時傳訛已久，並不自文穆始，汲
GA043n0043_pa068a08║古、守山兩刻，但未及糾正耳。
GA043n0043_pa068a09║孫覿：楓橋寺記（佚）
GA043n0043_pa068a10║紹興十六年七月。文據《吳郡志》錄入〈志寺〉篇。
GA043n0043_pa068a11║明唐寅：姑蘇寒山寺化鐘疏
GA043n0043_pa069a01║（無年月，十行，行二十四至二十九字不等，行書。）
GA043n0043_pa069a02║木鐸徇于道路，《周官》所以警其頑愚；銅鍾司其晨昬，釋氏所
GA043n0043_pa069a03║以覺夫靈性。解魔王之戰鬬，上振天宮；緩眾生之悲酸，下聞
GA043n0043_pa069a04║地獄。所以提婆尊者現神通，而外道無言；本寂禪師悟真筌，
GA043n0043_pa069a05║而古德讃頌。實名法器，厥號大音。本寺額號寒山，建始普明。
GA043n0043_pa069a06║月落烏啼，負張繼〈楓橋〉之句；雷霆皷擊，愧李白〈化城〉之銘，今
GA043n0043_pa069a07║將皷洪爐以液精金，範土泥而鑄大樂。舉茲盛事，用叩高賢，
GA043n0043_pa069a08║增壯山門，惟祈樂施。啟千門之曉，潛蟄皆興；夙萬戶之昏，魚
GA043n0043_pa069a09║龍盡息。莊嚴佛土，利益人天。慧日增明，福田不薄。以茲疏告，
GA043n0043_pa069a10║仰冀垂明。偈曰：
GA043n0043_pa069a11║姑蘇城外古禪房　擬鑄銅鐘告四方試看脫胎成器後　一聲
GA043n0043_pa070a01║敲下滿天霜鄉貢進士唐寅書
GA043n0043_pa070a02║按：《六如居士集》有此疏全文，據以錄入〈志鐘〉篇。今碑斷
GA043n0043_pa070a03║裂，所存殘字，援翁蘇齋〈化度寺碑〉、〈范氏書樓殘石圖〉之
GA043n0043_pa070a04║例，釋其文如右。集本「殿宇麤備，銅鐘未成」八字，今碑無。
GA043n0043_pa070a05║「建始」下，集本空，碑補「普明」二字。
GA043n0043_pa070a06║文徵明書張繼詩（殘石）
GA043n0043_pa070a07║（無年月，四行，行字不等，大草書。）
GA043n0043_pa070a08║月落烏啼霜滿天　江楓漁火對愁眠姑蘇城外寒山寺　夜半
GA043n0043_pa070a09║鐘聲到客船　徵明
GA043n0043_pa070a10║此張繼詩第二石也，今泐存不及十字。
GA043n0043_pa070a11║章美題額（四大字）
GA043n0043_pa071a01║（一字一行，橫列。年月題款，左右小字，分行如門額式，皆正書。）
GA043n0043_pa071a02║寒拾遺踪
GA043n0043_pa071a03║翰林學士姚希孟題崇禎癸酉冬，章美書，住持明五立
GA043n0043_pa071a04║爭寺基帖（殘石）
GA043n0043_pa071a05║（無年月，共三段。第一段，五行，草書。第二、三段，皆七行，行書。行字不等。前題名，八分書。）
GA043n0043_pa071a06║□□張
GA043n0043_pa071a07║寺基俗占已非法，況既受贖價而復不退出，是豪民也。寺中
GA043n0043_pa071a08║僧何不嗚于
GA043n0043_pa071a09║官耶？閱文太史書字，漫為書之。
GA043n0043_pa071a10║濟南黃山居士張印延登　　壬辰進士（印）（篆文）
GA043n0043_pa071a11║少宗伯錢
GA043n0043_pa072a01║地屬三寶□□鬼神護訶。有侵佔者，身墮地獄，▆及子孫。果
GA043n0043_pa072a02║報昭然，可怖可畏！今寺僧能恢復故地，不獨佛土清淨，亦□
GA043n0043_pa072a03║為豪民（下缺）孽矣！彼如有知，當稽首皈命之不暇，寺僧善為
GA043n0043_pa072a04║彼懺悔之也。
GA043n0043_pa072a05║聚沙居士錢謙益書
GA043n0043_pa072a06║宮詹姚
GA043n0043_pa072a07║寺宇民居，自當隔列，非獨肅寺規，亦所以嚴□範也。寒山古
GA043n0043_pa072a08║剎，邇來僧□並精心嚮道。凡□□□□□□為金湯，何得有
GA043n0043_pa072a09║黃乾▆□闢門啟竇，不存緇白之▆無論穢觸三寶，有韋馱、
GA043n0043_pa072a10║伽藍訶譴。若稍知禮（下缺）。（按：「黃乾」下，諦視似「初者」二字。）
GA043n0043_pa072a11║按：此石首尾斷裂，不詳何刻。審其文義，為豪民佔地而
GA043n0043_pa073a01║作。以魯公〈坐位帖〉例之，當題為〈爭寺基帖〉。錢蒙叟、姚孟
GA043n0043_pa073a02║長皆書明時官秩，孟長未見明亡即捐館，是此帖尚在
GA043n0043_pa073a03║鼎革以前，非即廣承事。（廣承力守此寺。見《百城煙水》。）章美題額，在崇
GA043n0043_pa073a04║禎癸酉，其時住持為明五，則刻石以鎮山門者，明五為
GA043n0043_pa073a05║近之。葢此寺閒田，虞芮之爭其來已久。據張黃山一帖，
GA043n0043_pa073a06║文湛持相國實為禪林護法。其前有文肅書，而今佚矣！
GA043n0043_pa073a07║國朝
GA043n0043_pa073a08║世宗憲皇帝御製寒山子詩序
GA043n0043_pa073a09║雍正十一年癸丑五月朔日。宣統庚戌，江蘇巡撫程德
GA043n0043_pa073a10║全勒石，建
GA043n0043_pa073a11║御碑亭於山門內。
GA043n0043_pa074a01║雲漢天章，龍蟠螭負。（臣）謹案
GA043n0043_pa074a02║《欽定四庫全書提要》
GA043n0043_pa074a03║列朝
GA043n0043_pa074a04║御製，仍以時序列於前明之後，
GA043n0043_pa074a05║本朝臣民之上。今謹援其例，
GA043n0043_pa074a06║昭代諸碑錄，
GA043n0043_pa074a07║宸翰為首，並恭錄
GA043n0043_pa074a08║御製序於卷端。
GA043n0043_pa074a09║梁同書書〈陰騭文〉（殘石）
GA043n0043_pa074a10║（殘字十七行。跋，前二行，後四行，行字皆不等，行書。）
GA043n0043_pa074a11║文（自「人之財產」起上缺。未錄。）
GA043n0043_pa075a01║乾隆五十有九年歲次甲寅冬十月二十六日，頻羅庵主
GA043n0043_pa075a02║梁同書書，時年七十又二。
GA043n0043_pa075a03║寫此篇時病，行格少仄，不能展布，勉強應之。今錦峯世
GA043n0043_pa075a04║兄業已上石，意在勸善，當不□拙劣也。壬申九月三日，山
GA043n0043_pa075a05║舟又書。
GA043n0043_pa075a06║王應春刻。
GA043n0043_pa075a07║韋光黻：古銅佛象記（佚）
GA043n0043_pa075a08║道光壬寅九月，里人摹象勒石，韋君繡作記。見褚仙根詩
GA043n0043_pa075a09║序。（詩次〈志象〉篇。）庚申之劫，碑、象皆毀於兵燹。
GA043n0043_pa075a10║署蘇州府知府平翰：禁佔寺產碑
GA043n0043_pa075a11║咸豐四年閏七月二十日，正書，文錄下〈志產〉篇。
GA043n0043_pa076a01║羅聘畫：寒山、拾得象
GA043n0043_pa076a02║無年月、跋，正書。見〈志象〉篇。
GA043n0043_pa076a03║鄭文焯畫：寒山子象
GA043n0043_pa076a04║光緒庚辰九月既望。跋，行書，見〈志象〉篇。右兩象並新
GA043n0043_pa076a05║刻，彙列於此。
GA043n0043_pa076a06║俞樾：新修寒山寺記
GA043n0043_pa076a07║光緒三十二年歲次丙午。孫陛雲書。文見〈志寺〉篇。
GA043n0043_pa076a08║俞樾重書張繼詩（石刻）
GA043n0043_pa076a09║（詩三行，行十字。跋三行，行十八字。草書。有陰、側。）
GA043n0043_pa076a10║詩（見前）
GA043n0043_pa076a11║寒山寺，舊有文待詔所書唐張繼〈楓橋夜泊〉詩，歲久漫漶。
GA043n0043_pa077a01║光緒丙午，筱石中丞於寺中新葺數楹，屬余補書刻石。
GA043n0043_pa077a02║俞樾
GA043n0043_pa077a03║碑陰
GA043n0043_pa077a04║（八行，行二十字，行書。）
GA043n0043_pa077a05║唐張繼〈楓橋夜泊〉詩，膾炙人口，惟次句「江楓漁火」四字，頗有
GA043n0043_pa077a06║可疑。宋龔明之《中吳紀聞》作「江村漁火」，宋人舊籍可寶也。此
GA043n0043_pa077a07║詩，宋王郇公曾寫以刻石，今不可見。明文待詔所書亦漫漶，
GA043n0043_pa077a08║「江」下一字不可辨。筱石中丞屬余補書，姑從今本，然「江村」
GA043n0043_pa077a09║古本不可沒也。因作一詩附刻，以告觀者：
GA043n0043_pa077a10║郇公舊墨久無存　待詔殘碑不可捫幸有中吳紀聞在　千金
GA043n0043_pa077a11║一字是江村俞樾
GA043n0043_pa078a01║碑側（一面。
GA043n0043_pa078a02║五行，行三十二字，真書。）
GA043n0043_pa078a03║張懿孫此詩，傳世頗有異同。題中「楓橋」，舊誤作「封橋」，《吳郡圖
GA043n0043_pa078a04║經續記》已據王郇公所書訂正。詩中「漁火」，或誤作「漁父」，雍正
GA043n0043_pa078a05║閒輯《全唐詩》所據本如此，然注云：「或作火。」則亦不以作「父」者
GA043n0043_pa078a06║為定本也。《中吳紀聞》載此詩作「江村漁火」，宋人舊籍，足可依
GA043n0043_pa078a07║據。曲園太史作詩以證明之，今而後此詩定矣！光緒丙午，
GA043n0043_pa078a08║余移撫三吳，偶過此寺，嘆其荒廢，小為修治，因刻張詩并刻
GA043n0043_pa078a09║曲園詩，以質世之讀此詩者。　貴陽陳夔龍
GA043n0043_pa078a10║是為張繼詩第三石，今與文待詔原碑同陷寺壁。
GA043n0043_pa078a11║江蘇巡撫程德全書寒山子詩
GA043n0043_pa079a01║（詩三十六首，分四石刻。每石三十行，三行為一首。末一石，附跋十二行，行十七八九字不等，均行書。）
GA043n0043_pa079a02║詩（未錄。）
GA043n0043_pa079a03║右寒山子詩，唐〈藝文志〉入釋家類，作七卷。世傳台州刺史閭
GA043n0043_pa079a04║邱允得其題句於寒巖竹木石壁閒，因令國清寺僧道翹纂
GA043n0043_pa079a05║集成帙，凡三百餘首。宋淳熙中，沙門道南為之記，始有傳本。
GA043n0043_pa079a06║明吳、計兩家複校刻，並為一卷。別本世所希見。漁洋山人嘗
GA043n0043_pa079a07║稱其五言有唐調，不名一格，葢所謂「詩雜仙心，超以𤊱外」者
GA043n0043_pa079a08║也。今既謀諸邦士大夫，重修寒山寺落成，複得其詩集舊本，
GA043n0043_pa079a09║選錄如干首，礱諸寺壁。其大旨多諷時勵俗之作，以幽隱歌
GA043n0043_pa079a10║笑出之，豈辟世而非遺世者，乃託言「豐干饒舌」邪？爰識數語，
GA043n0043_pa079a11║以質後之攬者。
GA043n0043_pa080a01║宣統庚戌九月，雲陽程德全記
GA043n0043_pa080a02║程德全：重修寒山寺記
GA043n0043_pa080a03║（石本未見。）
GA043n0043_pa080a04║文（錄〈志寺〉篇。）
GA043n0043_pa080a05║江蘇布政使陸鍾琦：重修寒山寺記
GA043n0043_pa080a06║（分兩石刻，每石三十行，行自十四至十七字不等，正書。）
GA043n0043_pa080a07║文（錄〈志寺〉篇。）
GA043n0043_pa080a08║宣統三年歲次辛亥六月廿八日刊石
GA043n0043_pa080a09║鄒福保：重修寒山寺記
GA043n0043_pa080a10║（三十二行，行二十二字，正書。）
GA043n0043_pa080a11║文（錄〈志寺〉篇。）
GA043n0043_pa081a01║宣統三年辛亥夏四月
GA043n0043_pa081a02║寶山印康祚（號印川）：偕調生寒山寺拓碑題壁詩按：調生先生名廷管，出吾宗東山支，著有《蛻翁詩錄》、《吹網錄》、《鷗
GA043n0043_pa081a03║陂漁話》，又輯《蛻翁所見詩錄》。故人供具勸扶笻　來
GA043n0043_pa081a04║訪楓橋夜泊蹤聊與寒山生箇事　一雙碑響替霜鐘再題
GA043n0043_pa081a05║云：碑下趺跏倚短笻　往來詞客幾留蹤眾前拈起椎兒示
GA043n0043_pa081a06║　白日來敲夜半鐘（《鷗天閣集》，並見《蛻翁所見詩錄》）
GA043n0043_pa081a07║志僧
GA043n0043_pa081a08║吳中山水殊勝，浮杯飛錫，時有古德往來。支帛道場，條
GA043n0043_pa081a09║衣不替。惟寒山一鐙，若明若滅，豈金閶近市，湫隘囂塵，
GA043n0043_pa081a10║不足以安禪悅乎？宋元僧史，晨星落落，至前明桑海之
GA043n0043_pa081a11║交，故老遺黎，緇衣遁禪林中，始有可傳焉。文子悱詩云
GA043n0043_pa082a01║云：「高僧不易逢」。志僧第六。
GA043n0043_pa082a02║宋有遷老、溫老，梵行皆未詳。法遷詳於孫覿〈寺記〉，又見〈示遷
GA043n0043_pa082a03║老〉三詩。舊志又載仲益〈與溫老〉詩云：閶闔層城外　寒山古
GA043n0043_pa082a04║道西若人具眼隻　與佛拍肩齊白浪噴鷁首　黃塵送馬蹄
GA043n0043_pa082a05║憧憧南北路　一榻有高棲（《吳都文粹》並《吳郡志》合纂）
GA043n0043_pa082a06║按：南宋俞桂（字晞郗，錢唐人）《漁溪詩稿》，有〈楓橋寺〉詩一首（錄下〈志詩〉
GA043n0043_pa082a07║篇），又有〈南蹌跧上人之平江〉詩：「詩囊和月橫挑去，穩泛
GA043n0043_pa082a08║楓橋夜半船。」「上人」疑亦寒山法侶也。
GA043n0043_pa082a09║明初有道性庵。平顯《松雨軒集》（按：顯，字仲微，錢唐人，洪武初，官廣西藤縣令）有〈道
GA043n0043_pa082a10║性庵住寒山寺〉詩云：蘭若黃金地　楓橋碧水灣春風上方
GA043n0043_pa082a11║路　秋色太湖山既接三生舊　終謀半日閒明年理歸楫　持
GA043n0043_pa083a01║以叩禪關（據《松雨軒集》纂）
GA043n0043_pa083a02║繼性庵而起者，有慧公。袁永之〈送慧公之京〉詩：寒律窮陰紀
GA043n0043_pa083a03║　晨征戒遠游浮雲望飛錫　細雨送孤舟朔雁遙天外　霜楓
GA043n0043_pa083a04║古渡頭歸應沾一命　休憶故園愁又〈送慧公住持寒山寺〉
GA043n0043_pa083a05║云：古寺人天外　精廬杳藹中君依蓮社去　心與白雲同溪
GA043n0043_pa083a06║水看清淨　寒山對苦空何時聽說法　為我暢元風（據《胥臺集》纂）
GA043n0043_pa083a07║天與名廣承，吳江計氏，持誦不輟，古朴有德。順治初，汛官戍
GA043n0043_pa083a08║此，幾為署。師苦守殿隅，觀察壽公護之，始得復。今寺中所
GA043n0043_pa083a09║遺，皆其力也。（《百城煙水》）
GA043n0043_pa083a10║性能號法華，寓寒山寺。適逢鼎革，四處焚劫，松陵徐瑞宇素
GA043n0043_pa083a11║奉三寶，皈依禪宿。性能勸其捨宅為寺，募四十八願，仍捐
GA043n0043_pa084a01║槖千餘金，營構殿堂寮廡，名其庵曰「法華」。工未畢而歿。（《百城
GA043n0043_pa084a02║煙水》，參金文通〈法華禪院碑〉）（按：法華庵在寒山寺隔岸，聽鐘橋之西。性能圓寂，新構精廬尚未落成，是終於寒山
GA043n0043_pa084a03║寺也。）
GA043n0043_pa084a04║在昔，學詩於葉星期，與黃九煙、殳山夫諸公相唱和，年未五
GA043n0043_pa084a05║十而歿。星期祭之以文，曰：「某年月日，方外友葉燮，以清醴
GA043n0043_pa084a06║一尊、苦茗一甌，告於在昔開士之靈。曰：嗚呼！在昔子何為
GA043n0043_pa084a07║而死耶？今之衲其衣而髠其頂，妄踞南座，以號於人而稱
GA043n0043_pa084a08║師，胸無墨瀋，信口囈語，拾禪家一、二剩吻以自誇者，曾不
GA043n0043_pa084a09║若子之惠休片語，下筆如有神也。其敷座而談教乘，勦襲
GA043n0043_pa084a10║注疏，絕無心得，依樣胡盧者，曾不若子之長城五言、隻語
GA043n0043_pa084a11║彈丸膾炙人口也。以子之才，亦既充之以學，何遽不可如
GA043n0043_pa085a01║貫休、齊己、皎然輩？以子之瀟灑胸襟，寓情物外，何遽不可
GA043n0043_pa085a02║如參寥、辨才輩也？子蕭然一瓢，託跡古寺，不欲效乞食輩，
GA043n0043_pa085a03║日奔走闤闠中，即飢驅迫切，終不去寄跡《兔園》一冊，以餬
GA043n0043_pa085a04║其口。今子之歿也，子之徒罄𥳑子所遺之瓶鉢，祇餘三十
GA043n0043_pa085a05║八文、舊衲質券數紙，此外並無粒粟寸布值半銖寸錢之
GA043n0043_pa085a06║物，此其人為何如人，其懷何如懷耶？方外之徒，原無所論
GA043n0043_pa085a07║於壽命之延促。然世之可以即死而不死者，千百其羣；可
GA043n0043_pa085a08║以未死而即奄然長謝者，子何獨罹其酷也？子之從予游
GA043n0043_pa085a09║且十年矣。子之學詩，發憤直欲淩古人。與予或月一見，子
GA043n0043_pa085a10║詩必一小進；或經年一見，子詩必一大進。吾嘗謂子使天
GA043n0043_pa085a11║假以季，竟可獨立為古今方外詩人之冠。將毋天之忌子，
GA043n0043_pa086a01║年未五十而竟死耶？此真風雅之缺陷，能不拊膺而揮淚
GA043n0043_pa086a02║耶？子之同學聞子之歿也，無不頓足長歔，僉謂詩道賴以
GA043n0043_pa086a03║干城，而今者長夜何時旦耶？行將搜子遺稿，亟梓之行世，
GA043n0043_pa086a04║此亦詩教盛衰之所繫，一以慰子之寂靈，一以慰同學之
GA043n0043_pa086a05║永懷也。嗚乎！靈其知之。」（《已畦集》）
GA043n0043_pa086a06║在昔《詩僧苦行錄》，吾宗星期先生祭文一首，宗風戒律，
GA043n0043_pa086a07║畧見一斑。至其酬答詩什，見下〈志詩〉篇。
GA043n0043_pa086a08║梵公，亦未詳何許人。徐臞庵〈丁巳秋飲梵公寒山寓齋〉：一杖
GA043n0043_pa086a09║來吳苑　秋光迥碧空清言聆惠遠　高隱遇梁鴻世路寒山
GA043n0043_pa086a10║外　人煙夕照中何時移釣艇　江上看丹楓又〈過寒山示梵
GA043n0043_pa086a11║公〉：山夫已病嘉生死　世事年來不可言消遣自攜詩滿袖
GA043n0043_pa087a01║　寂寥誰置酒盈尊高僧松樹催詩句　處士梅花入夢魂愁
GA043n0043_pa087a02║絕聽鐘橋畔客　滿船風雨易黃昏（《百城煙水》）
GA043n0043_pa087a03║（按：《百城煙水．寒山寺》錄此兩詩，次在昔詩後。觀臞庵詩，
GA043n0043_pa087a04║既稱寒山為寓齋，又有「一杖來吳苑」之句，以梁鴻廡下
GA043n0043_pa087a05║為況，則梵公之於此寺，不過閒雲來往，偶然駐錫，在宗
GA043n0043_pa087a06║門中為流寓，非如在昔之為住山僧也。）
GA043n0043_pa087a07║（又按：鴻慶居士所稱「沼公」、「悟上人」之類，一住虎邱，一住
GA043n0043_pa087a08║能仁寺，同為游客，薢茩相逢，更非梵公之比，故不列此
GA043n0043_pa087a09║寺，別詳下〈志游〉篇。）
GA043n0043_pa087a10║志產
GA043n0043_pa087a11║「寒山古剎」、「封橋常住」，見於金粟箋印。但以歲久籍亡，履
GA043n0043_pa088a01║畝無攷。宋元以後，洊經劫火，歎鐘梵之銷沈，等樵蘇之
GA043n0043_pa088a02║不爨。今有田如干畝，後圃廣場灌園蔬筍，可供清眾，皆
GA043n0043_pa088a03║賢有司之助也。所願法幢高座謹持木叉，庶幾量鼓善
GA043n0043_pa088a04║緣，無虛檀度。志產第七。
GA043n0043_pa088a05║明末，有豪民黃乾□者，侵佔寺基。住持某僧搘拄法門，請於
GA043n0043_pa088a06║文文肅公，書石證明其事，並有黃山居士張延登暨錢宗
GA043n0043_pa088a07║伯、姚學士三帖。（詳〈志碑〉篇）
GA043n0043_pa088a08║國朝咸豐四年，內閣中書趙文麟、前廣東鹽運使司運同周
GA043n0043_pa088a09║曾毓等，捐置寺旁隙地，造屋招租，為寒山寺香火。
GA043n0043_pa088a10║署理蘇州府知府平翰給示碑
GA043n0043_pa088a11║為給示勒石永禁事，據內閣中書加四級趙文麟、趙文龍、
GA043n0043_pa089a01║前廣東鹽運使司運同周曾毓、國子監典籍銜文生高誠
GA043n0043_pa089a02║赴府禀稱：「竊楓鎮有古寒山寺，在吳治十一都十六圖。寺
GA043n0043_pa089a03║久失修，經住持僧果圓募捐修葺。奈寺無恒產，職等募捐，
GA043n0043_pa089a04║置買寺旁隙地，起造房屋，招租收息，作為寒山寺香火薪
GA043n0043_pa089a05║水之資，契經投稅。僧果圓物故，伊徒僧擴壽亦頗謹守。茲
GA043n0043_pa089a06║因擴壽已故，住持僧人非老即幼，誠恐將來或有盜賣，以
GA043n0043_pa089a07║及被人覬覦、恃強謀佔情事，為將印契三紙黏呈，乞賜給
GA043n0043_pa089a08║示，勒石永禁」等情。並據（闕）呈印契三紙到府。據此，查寒山
GA043n0043_pa089a09║寺向無寺產，該寺香火、住持薪水無資。經該紳士等募捐，
GA043n0043_pa089a10║置買寺旁隙地，建造房屋，招租收息，以抵該寺香火、住持
GA043n0043_pa089a11║僧人薪水之需，洵屬善舉，殊堪嘉尚。除將呈到印契三紙
GA043n0043_pa090a01║附卷外，合行給示，勒石嚴禁。為此示，仰該寺住持僧眾及
GA043n0043_pa090a02║軍民、地保人等知悉：自今以後，務將前項房屋妥為經理，
GA043n0043_pa090a03║永遠遵守，毋許盜賣廢弛。如有地棍匪徒覬覦、恃强謀佔
GA043n0043_pa090a04║者，許即指名禀候拿究。地保徇隱，察出並提，重處不貸。其
GA043n0043_pa090a05║各凛遵毋違，特示。
GA043n0043_pa090a06║計開：
GA043n0043_pa090a07║契得高賡裕，價紋銀柒拾柒兩。（布字貳伯叁號）
GA043n0043_pa090a08║契得吳鐵華（秋巖、蓉塘），價紋銀壹伯拾貳兩。（布字貳伯肆
GA043n0043_pa090a09║號）
GA043n0043_pa090a10║契得陳周氏同子亦梁，價紋銀貳伯陸拾兩。（布字貳
GA043n0043_pa090a11║伯伍號）俱元年分投稅。四址：（南，□□寺。北，官街。東，□屋。西，許屋。）
GA043n0043_pa091a01║以上隙地起造樓房貳進，計貳拾捌閒，招租收息，立
GA043n0043_pa091a02║有寒山寺香產界址。
GA043n0043_pa091a03║咸豐肆年閏柒月二十日示
GA043n0043_pa091a04║宣統三年，長洲縣吳姓兩孀張氏、黃氏，因義田涉訟。署縣事
GA043n0043_pa091a05║趙夢泰屢鞫不服。後令張鎔萬集兩造開導，訟既息，勸酌
GA043n0043_pa091a06║捐田畝，各以二十五畝充寺產。
GA043n0043_pa091a07║陸鍾琦：寒山寺吳姓捐田始末記
GA043n0043_pa091a08║凡一事之顯晦，往往有不期然而然、非可强而致者。觀夫
GA043n0043_pa091a09║名山古剎，偶經賢士大夫所提倡，登臨覽眺，極文酒之盛。
GA043n0043_pa091a10║乃閱時未幾，仍歸闃寂，其為一時興會之所寄，而未策久
GA043n0043_pa091a11║長耶？抑亦顯晦之有定也？於寒山寺吳姓捐田一事，尤有
GA043n0043_pa092a01║足記者。寺自唐張繼〈楓橋夜泊〉一詠，膾炙人口，遂占吳中
GA043n0043_pa092a02║名勝之一，乃屢更興廢。近數十年，經行之室、禪誦之堂，零
GA043n0043_pa092a03║落殆盡。海內外文士凡至吳中者，靡不訪古流連，輒以精
GA043n0043_pa092a04║藍勝跡委棄於頹垣廢阯閒為憾。歲庚戌，雲陽程公來撫
GA043n0043_pa092a05║是邦，下車伊始，即以保存古蹟為念，而於寒、拾遺踨，尤亟
GA043n0043_pa092a06║亟焉謀興復。爰命鍾琦籌集款項，鳩工庀材，不數月而樓
GA043n0043_pa092a07║殿廊廡規模觕備。惟是歲月遷貿，不稍置寺產，僧徒既無
GA043n0043_pa092a08║所依賴，而龍象尊嚴亦恐無以持永久。適長洲吳姓張氏、
GA043n0043_pa092a09║黃氏兩孀，因二百畝義田涉訟。前署縣趙令夢泰以屢鞫
GA043n0043_pa092a10║不服，深嫉其所為，欲有以振勵之，令輸田於寺，以息訟。案
GA043n0043_pa092a11║未結而他調，繼任張令思援前斷以解紛，而兩造負氣爭
GA043n0043_pa093a01║執不相下，至欲盡捐其田以為快。張令以始末見告，余曰：
GA043n0043_pa093a02║「是大不可！夫吳姓二孀，以爭義田，故纏訟越稔，是誠薄俗
GA043n0043_pa093a03║之宜懲勸者。責令稍輸其田以助斯寺，藉以平其爭而為
GA043n0043_pa093a04║好訟者之鑒則可。若聽彼出於一朝之忿，必貽他日之悔。
GA043n0043_pa093a05║吾輩治事，務得其平。」張令深韙之，歸而重集兩造，專案開
GA043n0043_pa093a06║庭，自申交子，反覆開導，彼此始感悔。惟此田已入
GA043n0043_pa093a07║奏案，張令為之假定田價，責其親長料理購置，使張氏出資，
GA043n0043_pa093a08║黃氏歸產，訟遂息。案既定，從而勸令兩造自行酌捐田畝，
GA043n0043_pa093a09║各願以二十五畝充寺產，都五十畝。斯寺甫修，適有是舉，
GA043n0043_pa093a10║殆事之顯晦有定者耶！寺僧其善保守焉，以無負兩賢令
GA043n0043_pa093a11║維護之盛心。更望此邦士紳有以管理之，庶一時鴻爪長
GA043n0043_pa094a01║作因緣，此又鍾琦所企願者也。田二十六則，田單二十六
GA043n0043_pa094a02║紙，所有區畝、號分、坐落、四至暨捐者姓氏，鐫列於左。是為
GA043n0043_pa094a03║記。
GA043n0043_pa094a04║宣統三年歲次辛亥閏六月
GA043n0043_pa094a05║按：此記，陸文節公赴太原時，馳書見示，未見拓本。科則
GA043n0043_pa094a06║坐落，既未附後，不數日而國變作，今鎸石與否亦未知。
GA043n0043_pa094a07║志游
GA043n0043_pa094a08║寒山負城面市，棹扁舟出閶門七里，即望見蘭若。其地
GA043n0043_pa094a09║近接虎阜，遠瞰天平、臨硎諸峯。春秋佳日，𥯣舫筍輿，靚
GA043n0043_pa094a10║川淑野。今雖屢經浩劫，斷甃荒煙，猶足令人憑弔，攄懷
GA043n0043_pa094a11║舊之蓄念，談禪林之逸軌。彼君子兮，噬肎來游，其相與
GA043n0043_pa095a01║把臂入林乎？志游第八。
GA043n0043_pa095a02║宋范文穆《吳郡志．寒山寺》下，有孫覿〈示遷老〉詩三首，亦見《吳
GA043n0043_pa095a03║都文粹》。仲益守郡，正在遷老興寺之日。攷《鴻慶居士集》，仲
GA043n0043_pa095a04║益寒山寺詩，不僅此三首。有〈贈沼老〉云：「與余相遇楓橋方
GA043n0043_pa095a05║丈。」又有〈悟上人索詩〉云：「來楓橋訪余。」又似以僧房為旅舍，
GA043n0043_pa095a06║或在去官後乎？〈贈沼老〉云：虎邱沼老，豫章詩僧也。與余相
GA043n0043_pa095a07║遇於楓橋方丈，誦所作「徐獻之侍郎生日」詩，有「東湖孺子，
GA043n0043_pa095a08║南極老人」之句。余愛其工，賦小詩寄贈：落景下層城　遙煙
GA043n0043_pa095a09║起孤戍繫舟著漁磯　曳杖叩僧戶忽逢丹霞侶　自誦碧雲
GA043n0043_pa095a10║句噌吰應黃鐘　清絕追白紵不落江西派　肎學邯鄲步冥
GA043n0043_pa095a11║搜自天得　妙中有神助夤緣半日留　邂逅一笑遇詎復管
GA043n0043_pa096a01║中窺　看沐南山霧又〈悟上人〉一首云：能仁寺悟上人來楓
GA043n0043_pa096a02║橋訪余索詩，賦兩絕句：撚斷吟鬚皺兩眉　鏤冰琢雪等兒
GA043n0043_pa096a03║嬉解啼孤月如雞口　堪笑窮郊作許悲（自注：「韓吏部詩云：
GA043n0043_pa096a04║『有窮者孟郊。』郊〈聞雞〉詩云：『似聞孤月口，能說落星心。』」）老去
GA043n0043_pa096a05║都將筆硯焚　相逢相問只寒溫更無一語堪酬對　已入維
GA043n0043_pa096a06║摩不二門
GA043n0043_pa096a07║明竺塢文氏，風流文采，照映江左。玉蘭堂、青瑤嶼皆在城西，
GA043n0043_pa096a08║一門裙屐，時往來於寒山寺。今雖履綦銷歇，而攷其家集，
GA043n0043_pa096a09║猶有游蹤可記。文肅父子悱先生，有〈寒山寺訪僧不遇〉詩：
GA043n0043_pa096a10║寺古殘陽冷　經聲雜晚鐘引流縈白草　留雪點青松迂徑
GA043n0043_pa096a11║原難到　高僧不易逢都將方外意　付與一枝笻又其先文
GA043n0043_pa097a01║和州詩：春尋古寺幽　相與話前修名豈寒山得　詩曾張繼
GA043n0043_pa097a02║留樓鐘虛夕照　橋影急河流尚怪石龍柱　拏雲勢未休（據文
GA043n0043_pa097a03║嘉《和州詩》、文元發《蘭雪齋詩》纂）
GA043n0043_pa097a04║漁洋山人：夜雨題寒山寺，寄西樵、禮吉二首日暮東塘正落
GA043n0043_pa097a05║潮　孤篷泊處雨瀟瀟疏鐘夜火寒山寺　記過吳楓第幾橋
GA043n0043_pa097a06║楓葉蕭條水驛空　離居千里悵難同十年舊約江南夢　獨
GA043n0043_pa097a07║聽寒山半夜鐘先生至蘇，舟泊楓橋，過寒山寺，夜已曛黑，
GA043n0043_pa097a08║風雨雜遝，攝衣著屐，列炬登岸，徑上寺門，題詩二絕而去，
GA043n0043_pa097a09║時以為狂。（據《精華錄箋注》、戴延年《秋鐙叢話》合纂）
GA043n0043_pa097a10║國初殳丹生，號山夫，寓寒山寺，與松陵徐崧臞庵、葉燮星期
GA043n0043_pa097a11║往來唱和。（殳、徐詩，見《百城煙水》。）星期有〈松鶴堂記〉，為殷斐仲作。（按：斐仲名
GA043n0043_pa098a01║麗，《百城煙水》采其〈楓橋〉詩一首。徐崧有〈斐仲招飲寒山〉詩，即其人也。）亦吳閶之勝流也。錄其
GA043n0043_pa098a02║文，可以見當時觴詠之盛。文曰：「余三十年前，過楓橋之寒
GA043n0043_pa098a03║山寺，時故人殳子山夫憩寺中讀書，為予言：『里中有殷子
GA043n0043_pa098a04║斐仲能詩，所交皆一時賢者。築堂於所居，曰松鶴堂。登其
GA043n0043_pa098a05║堂者，斐仲飲食之無厭。先生盍訪之乎？』予時適事北行，不
GA043n0043_pa098a06║能留，即別去。今癸酉冬，予復過寒山，上人在昔留予度歲。
GA043n0043_pa098a07║予因訊及所謂松鶴堂者，悉如山夫言，但松鶴堂已易主
GA043n0043_pa098a08║矣。已斐仲來過予，予始識之，訊松鶴堂，又悉如在昔言，予
GA043n0043_pa098a09║為太息久之。斐仲貧不可支，而愛賢樂友朋，意氣猶在。已
GA043n0043_pa098a10║出一卷示予，皆四方及里中高賢與知名士，如李灌溪、姚
GA043n0043_pa098a11║文初諸前輩所贈題松鶴堂詩文，裝潢成軸，而山夫所題
GA043n0043_pa099a01║在其中。予又歎息山夫化為異物踰二十年，姚、李諸公亦
GA043n0043_pa099a02║相繼物故，人與堂俱為陳迹，等於飄風斷草。然松鶴堂之
GA043n0043_pa099a03║名，猶然尚存，則以斐仲向日好賢之雅，而『松鶴』之名尚在
GA043n0043_pa099a04║人口也。予以為寒山寺肇於梁，至於今不知幾經興廢，天
GA043n0043_pa099a05║下佛剎之流傳，或有或無，天下人安能盡知而道之？惟寒
GA043n0043_pa099a06║山則人無不知而能道之者，則以唐人張繼『月落烏啼』一
GA043n0043_pa099a07║詩，人人童而習之。寺有興廢，詩無興廢，故因詩以知寒山。
GA043n0043_pa099a08║今松鶴堂之詩文，其即張繼寒山之詩乎？「松鶴」之名可長
GA043n0043_pa099a09║存於天地閒矣！余因不勝太息，於人世之事之物，孰為可
GA043n0043_pa099a10║留而長存者？其亦思為其所以存者可矣！」。（《已畦集》，參《百城煙水》）
GA043n0043_pa099a11║王昶：袁又愷漁隱小圃記楓橋之水從梁溪來，過橋分支西
GA043n0043_pa100a01║南流，別為西塘。又有橋名江村，其南則袁子又愷漁隱小
GA043n0043_pa100a02║圃在焉。圃之先為王岡齡居，名江村山齋。岡齡師沈文愨
GA043n0043_pa100a03║公，工小詩，畫仿文待詔，往往招集勝流名士，作文字飲，具
GA043n0043_pa100a04║見所刻《西塘酬唱集》中。又愷之兄，岡齡女夫也，故是圃歸
GA043n0043_pa100a05║袁氏，又愷拓而新之，名「漁隱小圃」。於是春秋佳日，復命儔
GA043n0043_pa100a06║嘯，侶無虛日。而遠方賢士大夫過吳者，拏舟造訪，填咽於
GA043n0043_pa100a07║江村橋南北，尊酒飛騰，詩卷參互，更非岡齡所能逮矣。（《春融
GA043n0043_pa100a08║堂集》）
GA043n0043_pa100a09║錢大昕：五硯樓記袁子又愷向居金閶亭畔，題其讀書之室
GA043n0043_pa100a10║曰「三硯齋」。三硯皆其先世所詒：一為介隱先生物；一為「謝
GA043n0043_pa100a11║湖草堂硯」，則尚之先生物；一為「列岫樓硯」，則永之先生物
GA043n0043_pa101a01║也。丁巳歲，青浦王侍郎以所藏清容居士硯贈又愷。未幾，
GA043n0043_pa101a02║又得谷虛先生廉吏石硯，并前所藏而五。是夏，又愷移歸
GA043n0043_pa101a03║楓橋舊居。甫卸裝，即謀藏書之所，惟茲樓宜，名其樓曰「五
GA043n0043_pa101a04║硯」。暇日坐樓中，甲乙校讐，丹黃不去手。其樓四面洞達，迥
GA043n0043_pa101a05║出埃𡑷。靈巖、天平之紫翠，望之如可摘也；支硎、法螺之鐘
GA043n0043_pa101a06║磬，招之若相答也。前俯澄碧，旁植花竹，挹風土之清嘉，屏
GA043n0043_pa101a07║絲管之嘈雜。予葢嘗裵回徙倚焉，而不能去也。（《潛研堂集》）
GA043n0043_pa101a08║陸鼎：漁隱小圃雅集圖序漁隱主人為六俊諸孫，耽吟好客，
GA043n0043_pa101a09║能世其家。居楓江之西塘，有圃曰「漁隱」，為讀書之所，其地
GA043n0043_pa101a10║則唐詩人張繼泊船處也。入其圃，竹樹幽森，廊榭繚曲，一
GA043n0043_pa101a11║樓當西山之缺，晴翠飛落几席閒。登斯樓者，衣裾盡碧，無
GA043n0043_pa102a01║不翛然意遠，想見玉山清閟之勝，而仿佛其人。於是吳之
GA043n0043_pa102a02║詩流，以及四方名士，堂相過從。歲丁巳秋，叢桂盛開，主人
GA043n0043_pa102a03║張筵飲客者三日，人各有詩，以巨冊連書之。屬余為圖，以
GA043n0043_pa102a04║冠其首。亭林觴詠，東南罕覯，非主人之賢，烏足以致之？（《梅葉
GA043n0043_pa102a05║閣文鈔》）
GA043n0043_pa102a06║朱綬：翠薇花館詞序癸酉秋，余識戈君寶士，因詣君江楓漁
GA043n0043_pa102a07║火之鄉，清流繞門，雙橋夾於左右。登其堂，蕭蕭寥寥，曠然
GA043n0043_pa102a08║以清，齋有古圖史，庭蒔雜花、苔石、松竹之屬。余每過，君必
GA043n0043_pa102a09║延致余所素相識而居與君近者。如是者，一歲必三、四，必
GA043n0043_pa102a10║有豐肴嘉醴，極燕衎之樂，又必為慢詞令曲，以申寫其中
GA043n0043_pa102a11║之志趣。（《知止堂集》）
GA043n0043_pa103a01║戈載：徵招詞．題朱立齋楓江草堂圖鐘聲一杵寒山近　空簾
GA043n0043_pa103a02║片雲飛起竹徑掃蒼苔　有林泉清致　琴書塵靜洗展緗帙
GA043n0043_pa103a03║　古香盈几屋角春星　門前秋水　北窗閒倚能幾賞音人
GA043n0043_pa103a04║　鷗盟冷　霜楓更添愁思隔岸結比鄰　賭花閒吟事　修簫曾
GA043n0043_pa103a05║共擬倘商略　彩箋銀字好攜酒　晚唱滄波　把釣竿還理（原注：
GA043n0043_pa103a06║立齋詞名〈楓江漁唱〉。《翠薇花館詞集》）
GA043n0043_pa103a07║（按：順卿又有〈喜遷鶯詞．題惠磐卿冷香別館圖〉，序云：「磐
GA043n0043_pa103a08║卿之高祖半農先生，家於葑門冷香溪，後遷滸墅。今磐
GA043n0043_pa103a09║卿卜宅楓江，與僕結鄰而居，名其室以誌先澤。」詞未錄。）
GA043n0043_pa103a10║蔣志凝，字澹懷，有〈木蘭花慢〉詞一闋云：對江楓漁火　畫橋曲
GA043n0043_pa103a11║　舊蕭齋記白石詞名　翠薇花影　裙屐談諧推排　髩絲換盡
GA043n0043_pa104a01║　更囊琴身世橘踰淮（原注：時君客淮浦。）博得天涯小住　香爐茗盌
GA043n0043_pa104a02║詩牌朋儕　俊賞都乖閒賦手　澀吟懷賸酒闌清夢　煙霞
GA043n0043_pa104a03║芰製　風雪芒鞵鄰街　玉驄鈿舄　甚蕉梧涼雨此荒階遲我
GA043n0043_pa104a04║鷗邊泊宅　女墳湖淥平揩又王嘉祿井叔〈摸魚子〉詞，前半
GA043n0043_pa104a05║闋有云：「煙波唱起，有點點霜楓，星星漁火，都是賦愁地。」皆
GA043n0043_pa104a06║為戈順卿作也。（《翠薇花館詞．題辭》）
GA043n0043_pa104a07║按《姑蘇志》，江村橋，在楓橋西南；又有聽鐘橋，在寒山寺
GA043n0043_pa104a08║隔岸。（見《百城煙水》）皆因張繼詩得名也。王岡齡江村山
GA043n0043_pa104a09║齋，尚在乾嘉盛時。其後歸袁壽階，為漁隱小圃。顧千里
GA043n0043_pa104a10║思適齋，距其地亦不遠。最後有戈小蓮父子（小蓮名宙襄，著有《半
GA043n0043_pa104a11║樹齋集》；其子即順卿先生，名載，工填詞）、陸東蘿（損之）、朱立齋（紫貴）、惠磐卿，
GA043n0043_pa105a01║楓江壇坫，極一時之盛。惜其時寒山宗風零替，如游蓮
GA043n0043_pa105a02║社，無遠公以為導師耳。
GA043n0043_pa105a03║又按：《東蘿遺稿》（卷三）有〈自楓江汎舟至西山道中〉二首、
GA043n0043_pa105a04║〈自楓江至當湖舟行雜詠〉二首，起二句云：「一棹過江城，
GA043n0043_pa105a05║鄉音已漸更。」又〈辭家〉二首：「回首楓江江上橋，羇人於此
GA043n0043_pa105a06║漸魂銷。」是先生所居，去寒山寺亦不遠可證。
GA043n0043_pa105a07║張緯餘：游楓溪記壬子八月二十四日，余自秣陵還吳門，道
GA043n0043_pa105a08║經楓橋，訪顧君河之至思適齋，讀其祖千里先生零星筆
GA043n0043_pa105a09║札，因飯於河之所。午後，與河之游寒山寺。寺近市，甚囂塵，
GA043n0043_pa105a10║至則如入山林中。由大殿至後樓，徘徊良久。河之曰：「此地
GA043n0043_pa105a11║去五硯樓不遠。」乃過寺濱，又折而東南，有樓特起，四面洞
GA043n0043_pa106a01║達，可望天平、靈巖諸勝。「是樓也，為袁君又愷所建。吾祖千
GA043n0043_pa106a02║里府君，嘗與錢辛楣、段若膺諸先生詠觴是樓。袁君尚有
GA043n0043_pa106a03║竹柏樓，歿未及三十年，是樓已三易其主，今亦置之蔓草
GA043n0043_pa106a04║荒煙之閒而已。余生也晚，無能指其所在。」乃與河之游虎
GA043n0043_pa106a05║邱而別。（《仰蕭樓文集》）
GA043n0043_pa106a06║志事
GA043n0043_pa106a07║「叢書」始於陸魯望，言不名一體也。「雜記」起於葛稚川，言
GA043n0043_pa106a08║不名一事也。山門故實，余既以類編次，削牘將竟，其有
GA043n0043_pa106a09║無可附麗者，彙而書之。雖咫見瑣聞，寥寥短𥳑，亦足以
GA043n0043_pa106a10║資談助也。志事第九。
GA043n0043_pa106a11║明仁和倪謙有〈題國子吳檢討先塋四景〉詩，其二：曰〈楓橋月
GA043n0043_pa107a01║落〉，曰〈寒寺鯨音〉。攷《郡志．人物傳》，吳
GA043n0043_pa107a02║尚書一鵬，四世皆有傳。尚書以編修起家，子子孝由庶吉士出為推官，孫尚儉高
GA043n0043_pa107a03║蹈不仕，曾孫安國亦以進士改知縣。又《吳之佳傳》，萬厯庚
GA043n0043_pa107a04║辰進士，襄陽知縣。又攷《選舉表》「正德十六年，楊維聰榜」：吳
GA043n0043_pa107a05║文之號與成，庶吉士。吳瀚號受之，副都御史。無厯官檢討
GA043n0043_pa107a06║者。楓橋塋域，未詳屬於誰氏，但據標題，必與寒山寺為鄰。
GA043n0043_pa107a07║今錄其詩曰：吳江楓落水通橋　斜月將沈斗轉杓兩岸秋聲
GA043n0043_pa107a08║隨籟發　半篷寒影帶波搖漁舟乍起吹殘火　估舶爭開
GA043n0043_pa107a09║趁早潮幾度吟詩憶張繼　鐘鳴山寺夜迢迢（右〈楓橋月落〉）招提
GA043n0043_pa107a10║遙隔闔閭城　夜半蒲牢吼地鳴度嶺微分山寺曉　穿林偏
GA043n0043_pa107a11║帶野泉清高低敻徹三千界　次第頻連百八聲獨有思親
GA043n0043_pa108a01║情倍感　烏啼月落夢魂驚（右〈寒寺鯨音〉，據《倪文僖詩集》纂）
GA043n0043_pa108a02║寒山臨流負郭，招提近市，雖無巖壑之勝，以張懿孫一詩，前
GA043n0043_pa108a03║賢攬古，得與支硎、靈巖共垂篇什。歸安陸存齋觀察心源
GA043n0043_pa108a04║藏文衡山《姑蘇十景冊》，一虎山橋，二桃花塢，三姑蘇臺，其
GA043n0043_pa108a05║四即為楓橋。又有支硎、天池、虎邱、靈巖、天平、堯峯、太湖、石
GA043n0043_pa108a06║湖，實有十二景。今錄其〈楓橋〉詩云：金閶西來帶寒渚　策策
GA043n0043_pa108a07║丹楓墮煙雨漁火青熒泊棹時　客星寂寞聞鐘處水明人
GA043n0043_pa108a08║靜江城孤　依然落月啼霜烏荒涼古寺煙迷蕪　張繼詩篇
GA043n0043_pa108a09║今有無下鈐「潤州戴植戴培之鑑藏書畫印」、「聽鸝館主藏
GA043n0043_pa108a10║書畫印」、「芝農家藏」諸朱記。又文五峯亦有《姑蘇十景冊》，舊
GA043n0043_pa108a11║藏
GA043n0043_pa109a01║天府，以四字為標題，如〈洞庭春色〉、〈滄浪清夏〉之類，其九為〈江
GA043n0043_pa109a02║村漁火〉，不題詞，後署「五峯文伯仁寫」。（據《穰棃館過眼錄》、《石渠隨筆》合纂）
GA043n0043_pa109a03║寒山寺僧某，有一力甚勤，然不得於少主，逐之。夜風雨，僧從
GA043n0043_pa109a04║電光中見屋脊上有物蠕蠕，偵之則人也。迫而察之，乃所
GA043n0043_pa109a05║逐者。僧默無言，謹其楗而臥。夜半，楗發有聲，僧曰：「爾恐我
GA043n0043_pa109a06║耶？爾為此不法之事，倘聞於不相得之主，爾無命矣！爾第
GA043n0043_pa109a07║入，質明相遣。」其人伏地請死。將旦，贈以斤金，曰：「亟去，毋為
GA043n0043_pa109a08║少主所知。但取一房老小，不失為人。否者，亦聽若耳！」後十
GA043n0043_pa109a09║五年，其人率妻子來謝，自言有百金裝矣。時世長在僧座，
GA043n0043_pa109a10║見其人，聞其事。袁石公嘗閱書畫於寒山僧舍，詫謂：「力不
GA043n0043_pa109a11║如者，此老僧也。」（張大復《梅花草堂筆談》）
GA043n0043_pa110a01║聖祖南巡，問：「張伯行居官何如？」又問：「江南還有如此好官否？」
GA043n0043_pa110a02║即令巡撫江南。時兩江總督噶禮大張威福，公劾督臣營
GA043n0043_pa110a03║私壞法，請正國典。總督聞之，密購疏稾，揑款揭參。
GA043n0043_pa110a04║上命俱解任聽審。公審畢回蘇，寓楓橋，士民雲集獻蔬果。秋
GA043n0043_pa110a05║七月，復赴揚聽審。回蘇時，比戶焚香遮道，自楓橋至葑門
GA043n0043_pa110a06║二十餘里擁塞不可行。（吳翊鳳《遜志堂雜鈔．乙集》）
GA043n0043_pa110a07║吳江徐釚，字電發，號虹亭，晚號楓江漁父。康熙中，由薦舉博
GA043n0043_pa110a08║學鴻詞
GA043n0043_pa110a09║召試，授檢討，乞歸。著有《南州草堂集》、《鞠莊詞》。攷《虹亭集．自序》
GA043n0043_pa110a10║云：「先君子築室於吳淞之西、澈浦之東。太倉王奉常題其
GA043n0043_pa110a11║額曰『南州草堂』。壘石為山，疏土為池，堂之中藏書數千卷。
GA043n0043_pa111a01║先君子既即世，堂亦圮，余遂漂泊四方，今忽忽老矣。詩文
GA043n0043_pa111a02║稾仍繫以『南州草堂』者，不忘先君子之志也。徐釚書於城
GA043n0043_pa111a03║西松風書屋。」錫山錢礎日序云：「《南州草堂集》不名一種，昌
GA043n0043_pa111a04║亭草十之一，皖江詩十之三，齊魯游詩又多於皖。徐子讀
GA043n0043_pa111a05║書姑蘇，其登臨贈答限於地，故昌亭詩為少。」據此，則南州
GA043n0043_pa111a06║老屋為其先業，童時游釣之所。所謂「城西松風書屋」者，葢
GA043n0043_pa111a07║在吳城西，其僑寄之地也。《昌亭集》中有〈金昌雜詩〉八首。又
GA043n0043_pa111a08║赴皖〈滸墅夜泊〉云：片帆纔過寒山寺　暮雨瀟瀟畏遠征估
GA043n0043_pa111a09║客吹鐙依岸宿　長年貰酒對愁傾繞街月黑鐘初斷　三帀
GA043n0043_pa111a10║烏嗁夢未成夜半鄰舟彈濩索　聽來都是別離聲辭家之
GA043n0043_pa111a11║作，亦多興起於「月落烏啼」一什。其寓齋去楓橋殆不遠，當
GA043n0043_pa112a01║與寒山寺鐘梵相聞。及晚年倦游歸，有〈漁村詩和工部曹
GA043n0043_pa112a02║子清韻〉云：「我是舊漁父，飄然東海東。」又〈題雪灘釣叟圖〉：「我
GA043n0043_pa112a03║亦楓江舊漁父，雪灘可許得平分。」蒪鱸之思，不在垂虹，而
GA043n0043_pa112a04║在楓溪矣！既自號楓江漁父，又繪〈楓江漁火圖〉。松陵翁雒
GA043n0043_pa112a05║有詩〈同徐丈雪廬作〉云：圖為徐虹亭檢討故物，今歸其族
GA043n0043_pa112a06║孫山民待詔。白髮蕭蕭篛笠寒　半生春夢記叢殘知交常
GA043n0043_pa112a07║感遭逢異　兄弟相依出處難薇省頭銜簪筆冷　松陵煙水
GA043n0043_pa112a08║釣船寬如何一闋漁家傲　贏得雞林貴素紈（據《南州草堂集》、《小蓬海遺
GA043n0043_pa112a09║詩》合纂）
GA043n0043_pa112a10║《虹亭集》又有〈鄧尉探梅，雪中返櫂，由西郊達村居，卻憶安節
GA043n0043_pa112a11║歸江楓庵作〉中二句云：「風向江郭流澌急，寒逐郊原細草
GA043n0043_pa113a01║生。」賦雪中風景，自是近城蘭若。又〈祝江楓庵指公八十壽〉：
GA043n0043_pa113a02║挂卻條衣丈室中　貪煨芋火老江楓不隨時輩開堂去　常
GA043n0043_pa113a03║愛清流笑語同蓮座經聲依佛日　石牀花雨散春風劫逢
GA043n0043_pa113a04║龍漢分明在　應記開元鶴髮翁（自注：「指公於五十年前，與
GA043n0043_pa113a05║周安期、翁仲謙、吳茂申、俞無殊、家介白為方外交。」）今聽鐘
GA043n0043_pa113a06║橋畔一小剎，為
GA043n0043_pa113a07║國初徐姓捨宅所建之法華庵。其東南為積善律院。而江楓
GA043n0043_pa113a08║庵獨迷其處所，從張繼詩得名，又與虹亭村居相近，亦為
GA043n0043_pa113a09║寒山之鄰剎矣。（據《南州草堂集》纂）
GA043n0043_pa113a10║吳翊鳳《懷舊續集》：「馬元勳，字成章，號雲曹，吳江布衣，有《蕉雨
GA043n0043_pa113a11║軒詩鈔》。其〈楓橋〉一首結句云：『災傷連數郡，米價幾時平？』」自
GA043n0043_pa114a01║注：「橋邊有米市。」又吳竹橋《素脩堂集》有〈出洋米〉一首云：「出
GA043n0043_pa114a02║洋米，出洋米，眾人趨利如流水。大為之坊民猶踰，何況水
GA043n0043_pa114a03║多坊亦無。出洋一日十餘石，一月出洋已數百。內地石約
GA043n0043_pa114a04║二千錢，出洋石至六七千。海口卻從何處出？徐六涇口稱
GA043n0043_pa114a05║第一。福山、白茆、許浦復有之，牙行、囤戶、販商、游食、地保、汍
GA043n0043_pa114a06║兵、津吏、營弁各各肥其私。」又云：「連朝價昂過一倍，市中悉
GA043n0043_pa114a07║推鄰縣買，不是太倉即上海。太倉出洋有劉河，比聞上海
GA043n0043_pa114a08║出更多。」此詩雖不為楓溪而作，然參攷〈苦雨吟〉五首，其第
GA043n0043_pa114a09║四首云：「湖北江西下米船，楓橋市想日喧闐。如何吾邑難
GA043n0043_pa114a10║平減，一斗仍需四百錢？」可見當時洋米轉般之地，實以橋
GA043n0043_pa114a11║邊為水次。葢庚申以前，海道未通，兩湖江皖米艘自長江
GA043n0043_pa115a01║汛舟而下，漏私海舶，又皆麇棸於此。聞諸故老云：「自昌門
GA043n0043_pa115a02║至楓橋十里，估檣雲集，唱籌邪許之聲宵旦不絕，舳艫銜
GA043n0043_pa115a03║接，達於滸墅。」今雖時移勢易，闠闤非昔，而各省偏災迭告，
GA043n0043_pa115a04║海卮難塞，前事不遠，可為殷鑒。附錄於此，敬告采風者。（據《懷
GA043n0043_pa115a05║舊續集》、《素脩堂詩集》纂）
GA043n0043_pa115a06║寒山寺，在姑蘇城外，唐人詩已累累見之。千餘歲來，為吳下
GA043n0043_pa115a07║一大禪院。道光年閒，寺僧之老者、弱者、住持者、過客者共
GA043n0043_pa115a08║一百四十餘人，忽一日盡死。寺中既已無人，鄉保為之報
GA043n0043_pa115a09║縣，縣令前來相驗。適一竈下養死而復蘇，縣令問：「諸僧今
GA043n0043_pa115a10║日食何物？」對曰：「食麫。」縣令復詳詢煮麫之人與澆麫之湯，
GA043n0043_pa115a11║竈下養對曰：「今日值方丈和尚生日，特設素麫，以供諸僧。
GA043n0043_pa116a01║我適見後園中有蕈二枚，紫色鮮豔，其大徑尺，因擷以調
GA043n0043_pa116a02║羹澆湯。但覺其香味鮮美異常，未及親嘗，忽然頭暈倒地，
GA043n0043_pa116a03║不省人事。今甫醒，而始知諸僧食麫死矣。不知是何故也？」
GA043n0043_pa116a04║縣令使導至後園采蕈處，則復見有蕈二枚，其大如扇，鮮
GA043n0043_pa116a05║豔無匹。命役摘蕈，蕈下有兩大穴。縣令復集夫役，持鍬鐝，
GA043n0043_pa116a06║循其穴而發掘之。丈餘以下，見有赤練蛇大小數百尾，有
GA043n0043_pa116a07║長至數丈者，有頭大如巨盌者。葢兩穴口為眾蛇出入之
GA043n0043_pa116a08║所，蕈乃蛇之毒氣所噓，以自蔽其穴者。諸僧既皆食之，故
GA043n0043_pa116a09║無一生。竈下養僅嗅其香味，故幸而復蘇。縣令乃命儲火
GA043n0043_pa116a10║種，發鳥槍，一舉焚之。蛇之種類盡滅，而寒山寺由此亦廢。
GA043n0043_pa116a11║（薛福成《庸盦筆記》）
GA043n0043_pa117a01║陳筱石制府在畿疆，聞寒山寺落成，喜蓮社之重新，溯楓溪
GA043n0043_pa117a02║而憶昔。櫻花移東國之枝，梵葉補南公之槧。又得陸文節
GA043n0043_pa117a03║公函告，賦詩四絕。其德配許夫人，錢唐許文慎公之妹，清
GA043n0043_pa117a04║才望族，馳譽思芬，亦有和章四首。並付郵筒，如覩玉臺之
GA043n0043_pa117a05║集。倘刊貞石，長留丈室之芬。筱帥詩云：一別姑蘇感舊游
GA043n0043_pa117a06║　五年客夢上心頭逢人怕問寒山寺　零落江楓瑟瑟秋丁
GA043n0043_pa117a07║字沽頭夕照濃　客船隨處寄萍蹤海光玉鉢聲聲徹　如聽
GA043n0043_pa117a08║楓橋夜半鐘（自注：「津門海光寺，舊藏
GA043n0043_pa117a09║純皇所賜玉鉢，余有長歌。」）張句推敲兩字訛　江村漁父費摩
GA043n0043_pa117a10║挲曲園已逝春何在　苔蘚封碑未滅磨（自注：「張繼詩有『江
GA043n0043_pa117a11║楓』作『江村』，『漁火』作『漁父』者，余撫蘇時，特請俞曲園先生書
GA043n0043_pa118a01║碑紀事。」）舊地新開選佛場　烏啼月落幾經霜重來定有櫻
GA043n0043_pa118a02║花識　祇恐山僧髩亦蒼（自注：「寺中櫻花，乃日本白須領事
GA043n0043_pa118a03║手植。丁未春仲，曾讌飲花下。」）許夫人（禧身）詩云：回首蘇臺
GA043n0043_pa118a04║憶昔游　杖藜扶我過橋頭清風入耳濤聲遠　紅葉漫山已
GA043n0043_pa118a05║報秋漁火江楓暮色濃　雪泥鴻爪寄行蹤何當共載瓜皮
GA043n0043_pa118a06║艇　重聽寒山夜半鐘佳句流傳每易訛　殘碑斷碣幾摩挲
GA043n0043_pa118a07║說詩幸有曲園叟　壁上留題字不磨十里鶯花闢廣場　金
GA043n0043_pa118a08║閶門外月如霜何人領得清涼趣　一道虹腰踏蘇蒼
GA043n0043_pa118a09║陸文節公馳書僚佐，廣徵聯額，將赴太原，裒寺中楹帖見示。
GA043n0043_pa118a10║自雲陽中丞以下，騁妍抽祕，異曲同工。異日有續輯叢話
GA043n0043_pa118a11║繼長樂梁氏之後者，自在網羅之列。此志囿於體裁，未能
GA043n0043_pa119a01║甄錄。錄樊山方伯書一通，亦文節之志也。書云：「寒山寺為
GA043n0043_pa119a02║金閶城外古剎。嘉名肇錫，緣拾得之高風；盛美必彰，有懿
GA043n0043_pa119a03║孫之絕唱。近千餘年來，劫火屢經，祇園漸剝。鳩摩闃寂，象
GA043n0043_pa119a04║教陵夷，遂有異域胡僧，潛謀卓錫。幸護憲暨諸公，見機獨
GA043n0043_pa119a05║早，護法有心，布施金錢，自新寶相。支硎旁峙，帶青峰而作
GA043n0043_pa119a06║屏；震澤浚瀦，雜天河而俱灑。珠網圓於夕露，丹雘麗於朝
GA043n0043_pa119a07║霞。鴿下罘罳，鸝穿結構。化人之宇，厯千春而不傾；四照之
GA043n0043_pa119a08║花，開萬品而莫識。近得名公潤色，神化丹青。削牘題詩，繼
GA043n0043_pa119a09║漁火江楓之後；動墨橫錦，鬬飛霜落月之妍。頃更獻佛徵
GA043n0043_pa119a10║文，郵筒索句。彼巳公茅屋，杜陵且賦新詩；豈釋慧頭陀，𥳑
GA043n0043_pa119a11║栖能辭述作？惟自顧元白俗輕，齊梁風靡。慈恩塔上，恐遺
GA043n0043_pa120a01║章八之譏；崔灝樓頭，難下青蓮之筆。既承雅命，敢竭鄙懷。
GA043n0043_pa120a02║一俟公暇成篇，即當繕寫呈上。泊船何日，客願聞半夜之
GA043n0043_pa120a03║鐘；見佛幾時，心已在水精之域。增祥再啟。五月十七日。」
GA043n0043_pa120a04║唐張繼詩流傳海舶，東鄰三尺童子能誦之。白須直君之手
GA043n0043_pa120a05║栽櫻花於寺，以永嘉樹之譽。辛亥之夏，工既畢，雲陽中丞
GA043n0043_pa120a06║以專車迎外賓於滬瀆以落成之。冠裳高會，五洲聚於一
GA043n0043_pa120a07║堂，誠盛事也。俄領事格羅思首以書來，請留名山寺。中丞
GA043n0043_pa120a08║介筱雅太守傳示函稿，諄屬著錄。余謂：「邦交一視，書則俱
GA043n0043_pa120a09║書，請開列各國領事姓名見示，庶無責言。」太守未及復而
GA043n0043_pa120a10║國難作，此𥳑遂輟，今錄俄領事函於後。踐茲息壤，亦庶知
GA043n0043_pa120a11║峴首沈碑；山門留帶，不獨我邦傳為故事也。俄領事函云：
GA043n0043_pa121a01║「日昨獲預盛筵，醉酒飽德，餘芬在齒，感篆難忘。本總領事
GA043n0043_pa121a02║駐劄滬濱，未能與貴撫暨各位司道時相把晤，暢領教言。
GA043n0043_pa121a03║乃承雅意殷拳，專車遠迓。五洲冠葢，聚於一堂。既旨且多，
GA043n0043_pa121a04║歡聯尊俎。異日纂修蘇府志者，必將濡筆而紀斯盛會。且
GA043n0043_pa121a05║於寒山名蹟中，多留一重鴻雪，庶不僅作尋常游讌觀也。
GA043n0043_pa121a06║閏六月十五日。」
GA043n0043_pa121a07║寒山唱道，梵夾無徵，惟顧沅《吳門表隱》引姚廣孝〈記〉云：「唐元
GA043n0043_pa121a08║和中，有寒山子者，冠樺布冠，著木履，被藍縷衣，掣風掣顛，
GA043n0043_pa121a09║笑歌自若，來此縛茆以居。尋游天台、寒巖，與拾得、豐干為
GA043n0043_pa121a10║友，終隱而去。希遷禪師募建殿宇，於方丈設寒、拾、豐干象，
GA043n0043_pa121a11║不敢忘本也。」其事既不載於僧史，余藏鈔本《逃虛子集》亦
GA043n0043_pa122a01║無此文。寒山子生於隋末，少師不應不知，何以云在「元和
GA043n0043_pa122a02║中」？未知湘舟何據？或當時寺中，尚有斷碑可攷。然亦俗語
GA043n0043_pa122a03║不實，流為丹青，緇流援少師以為重耳。余曩纂《郡志》，寒山
GA043n0043_pa122a04║已列廢寺，但於注中附錄其語。今〈志寺〉篇仍刪不載，非敢
GA043n0043_pa122a05║漏略，疑則葢闕，猶初志也。
GA043n0043_pa122a06║
GA043n0043_pa122a07║
GA043n0043_pa122a08║
GA043n0043_pa122a09║
GA043n0043_pa122a10║
GA043n0043_pa122a11║