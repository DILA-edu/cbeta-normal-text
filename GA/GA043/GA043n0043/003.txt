GA043n0043_pa123a01║寒山寺志卷三
GA043n0043_pa123a02║賜進士出身．翰林院侍講．國史館提調．會典館幫總纂．甘肅學政（臣）葉昌熾
GA043n0043_pa123a03║志詩
GA043n0043_pa123a04║唐賢首唱，作者如林，錄張繼詩於篇首，先經起義之例
GA043n0043_pa123a05║也。宋以後詩，若其中有事在傳，其詩即以傳其事，隨文
GA043n0043_pa123a06║綴錄，難可離析，又計敏夫《唐詩紀事》之例也。至於汎詠
GA043n0043_pa123a07║皋壤，流連景光，別為一篇，畢登𥳑末，庶後之覽者有感
GA043n0043_pa123a08║於斯文。志詩第十。
GA043n0043_pa123a09║宋程師孟：游楓橋偶成
GA043n0043_pa123a10║晚泊橋邊寺　迎風坐一軒好山平隔岸　流水漫過門朱舫朝
GA043n0043_pa123a11║天路　青林近郭村主人頭似雪　怪我到多番（《吳郡志》題據《吳都文粹》補）
GA043n0043_pa124a01║胡埕
GA043n0043_pa124a02║朝辭海湧千人石　暮宿楓橋半夜鐘明日館娃宮裏去　洞庭
GA043n0043_pa124a03║呼起一帆風（《吳郡志》）
GA043n0043_pa124a04║（按：胡埕，《郡志》無傳。《吳都文粹》作「胡理」，又錄其〈滄浪詠〉一
GA043n0043_pa124a05║首。）
GA043n0043_pa124a06║郭附
GA043n0043_pa124a07║師子山雲漠漠　越來溪水悠悠鐘到客船未曉　月和漁火俱
GA043n0043_pa124a08║愁咫尺橫塘古塔　連綿芳草長洲一老翛然自在　時時來繫
GA043n0043_pa124a09║扁舟（《吳郡志》）
GA043n0043_pa124a10║（按盧熊《蘇州府志》：郭附，字明仲，嘉祐八年進士。熙甯中，
GA043n0043_pa124a11║以大理寺丞權知崑山縣，官至朝奉大夫致仕。幅巾策
GA043n0043_pa125a01║杖，窮山林詩酒之適。東南高士，皆樂與之游。卒年八十
GA043n0043_pa125a02║四。）
GA043n0043_pa125a03║范成大：楓橋（《長洲縣志》引「楓」上有「經」字）
GA043n0043_pa125a04║朱門白壁枕灣流　桃李無言滿屋頭牆上浮圖路旁堠　送人
GA043n0043_pa125a05║南北管離愁（《范石湖詩集》）
GA043n0043_pa125a06║又閶門初泛二十四韻（并序）
GA043n0043_pa125a07║新修小舫，因病禳祓屯滯，遂至北城，迆邐至楓橋一路而
GA043n0043_pa125a08║還。
GA043n0043_pa125a09║好在馳煙路　平生載酒行摧藏身久病　契闊歲頻更昨夜燈
GA043n0043_pa125a10║光曉　今朝稻把晴出門新夢境　觸目舊詩情水滿推篷眩　天
GA043n0043_pa125a11║寬倚柁驚轉灣添縴挽　罨岸併篙撐舫後裝兒女　艫前酌弟
GA043n0043_pa126a01║兄醅香新麴嫩　茗味小春輕紅皺分霜果　黃蔫撚夕英纈林
GA043n0043_pa126a02║疏露屋　朱閣靜臨城桃塢論今昔　楓橋管送迎山腰樵擔動
GA043n0043_pa126a03║　木末酒旗明竟日窑煙直　中流塔影橫數帆殘照滿　一笛暮
GA043n0043_pa126a04║江平曬網楓邊桁　牽𦌘柳際棚岫雲縈石住　田水穴隄鳴過
GA043n0043_pa126a05║渡牛歸速　穿籬犬吠𤢆魚寒猶作陳　雁遠更聞聲急艣潮痕
GA043n0043_pa126a06║出　疏鐘暝色生鄰翁欣問訉　逋客愧寒盟一昨成歸卧　於今
GA043n0043_pa126a07║負耦耕生涯都塌颯　心曲漫崢嶸猿鶴休多怨　菰蓴尚可羹
GA043n0043_pa126a08║藥囊吾厭苦　扶憊且班荊（同上）
GA043n0043_pa126a09║陸游：宿楓橋
GA043n0043_pa126a10║七年不到楓橋寺　客枕依然半夜鐘風月未須輕感慨　巴山
GA043n0043_pa126a11║此去尚千重（《陸劍南集》）
GA043n0043_pa127a01║薛季宣：吳江放船至楓橋灣
GA043n0043_pa127a02║短篷負長虹　破䉬挂明月風馬座中生　天幕（《長洲縣志》引作「暮」）波中
GA043n0043_pa127a03║出高城多隱映　遠岫攙羅列少小泛吳江　始識仙凡別（《浪語集》）
GA043n0043_pa127a04║釋英：重到楓橋
GA043n0043_pa127a05║晚泊楓橋市　冥搜憶舊游月明天不夜　江冷水先秋岸曲依
GA043n0043_pa127a06║漁艇　林低出戍樓堪嗟名與利　白了幾人頭（《白雲集》）
GA043n0043_pa127a07║（按：釋英，字實存，宋末錢唐詩僧，著有《白雲集》。此詩《長洲
GA043n0043_pa127a08║縣志》題張羽作，當從《靜居集》錄出，其題祇「泊楓橋」三字，
GA043n0043_pa127a09║亦與英《集》不同。按：《四庫提要》稱〈贈趙孟若〉七律一首，
GA043n0043_pa127a10║亦兩集重出，斷為《靜居集》誤收。觀此篇「憶舊游」句，作「重
GA043n0043_pa127a11║到」為是。《白雲》傳本甚尠，豈《靜居》一集，猶蘇過之於《龍
GA043n0043_pa128a01║洲》耶？）
GA043n0043_pa128a02║元顧仲瑛：泊閶門
GA043n0043_pa128a03║楓葉蘆花暗畫船　銀箏斷絕十三絃西風只在寒山寺　長送
GA043n0043_pa128a04║鐘聲攪客眠（《玉山草堂集》）
GA043n0043_pa128a05║明張元凱：楓橋與送者別
GA043n0043_pa128a06║楓橋秋水綠無涯　楓葉滿樹紅於花萬里之行纔十里　闔閭
GA043n0043_pa128a07║城頭尚堪指游子尊前淚溼衣　離心已逐片帆飛酒酣忘卻
GA043n0043_pa128a08║身為客　意欲元同送者歸（《長洲縣志》）
GA043n0043_pa128a09║高啟：泊楓橋
GA043n0043_pa128a10║畫橋三百映江城　詩裏楓橋獨有名幾度經過憶張繼　烏啼
GA043n0043_pa128a11║月落又鐘聲
GA043n0043_pa129a01║又楓橋送丁鳳
GA043n0043_pa129a02║紅葉寺前橋　停君晚去橈醉應忘世難　歸不計程遙山隱初
GA043n0043_pa129a03║沈日　風吹欲上潮離魂來此處　還似灞陵銷
GA043n0043_pa129a04║又歸吳至楓橋（原注：舊有塔，今廢。）
GA043n0043_pa129a05║遙看城郭尚疑非　不見青山舊塔微官秩加身應謬得　鄉音
GA043n0043_pa129a06║到耳是真歸夕陽寺掩嗁烏在　秋水橋空乳鴨飛寄語里閻
GA043n0043_pa129a07║休復羨　錦衣今已作荷衣
GA043n0043_pa129a08║又將赴金陵，始出閶門夜泊（二首）
GA043n0043_pa129a09║烏嗁霜月夜寥寥　回首離城尚未遙正是思家起頭夜　遠鐘
GA043n0043_pa129a10║孤棹宿楓橋
GA043n0043_pa129a11║煙月籠沙客未眠　歌聲燈火酒家前如何纔出閶門宿　已似
GA043n0043_pa130a01║秦淮夜泊船
GA043n0043_pa130a02║又東歸至楓橋
GA043n0043_pa130a03║故人當日送登畿　此地停舟醉落暉慙愧臨河舊攀柳　尚留
GA043n0043_pa130a04║青眼看人歸
GA043n0043_pa130a05║又閶門舟中逢白範
GA043n0043_pa130a06║十載長嗟故舊分　半歸黃土半青雲扁舟此日楓橋畔　一褐
GA043n0043_pa130a07║秋風忽見君（以上七首皆據《高青邱集》）
GA043n0043_pa130a08║謝晉：楓橋歌送吳秀才之金陵
GA043n0043_pa130a09║君不見　楓橋水　奔流直下太湖來環繞闔閭城西地　其閒風
GA043n0043_pa130a10║土何佳哉層樓𤴁榭侵雲起　望處人家半臨水水邊歌舞不
GA043n0043_pa130a11║勝春　橋下帆檣停似蟻復有大道接金陵　送客每來橋上行
GA043n0043_pa131a01║山寺鐘鳴知夜半　漁村月落見鐙明今朝卻餞吳公子　解我
GA043n0043_pa131a02║金貂酤綠醑帆挂長洲苑外煙　衣沾虎阜山頭雨暮煙秋雨
GA043n0043_pa131a03║益淒其　別緒離情無限期昔時應是今時景　今人還誦昔人
GA043n0043_pa131a04║詩見說長干花似綺　君歸更莫思鄉里
GA043n0043_pa131a05║又移家，將之金陵宿楓橋
GA043n0043_pa131a06║山寺煙初暝　江村月又生辭家無十里　不寐到三更犬逐漁
GA043n0043_pa131a07║鐙吠　鐘催客棹行從茲去鄉土　甯得是吳氓
GA043n0043_pa131a08║又過楓橋留別城西諸友
GA043n0043_pa131a09║煩君遠餞意偏饒　念我離羣乍寂寥祖帳雨催詩欲就　郵亭
GA043n0043_pa131a10║風勁酒頻澆舟移射瀆黃昏近　路轉江村碧樹遙記取今宵
GA043n0043_pa131a11║分手處　烏嗁時節過楓橋（上三首謝孔昭《蘭庭集》）
GA043n0043_pa132a01║徐源：翌日攜酒餞太傅於楓橋，辱留題於蘭臺清鑒之舟，次
GA043n0043_pa132a02║韻（按：《瓜涇集》此詩之前有〈郡守林思紹邀陪太傅屠朝宗餞於石湖〉一首，太傅即朝宗。）
GA043n0043_pa132a03║寒山鐘盡便開船　來往楓橋共幾年黃敕到門須就國　玄纁
GA043n0043_pa132a04║沐手敢辭天官高勛爵還加舊　老去精神覺倍前到日坐朝
GA043n0043_pa132a05║先問道　五雲宮闕鳳池邊（《瓜涇集》）
GA043n0043_pa132a06║沈周：和嘉本初夜泊楓橋
GA043n0043_pa132a07║風流張繼憶當年　一夜留題百世傳橋帶人家斜倚寺　月籠
GA043n0043_pa132a08║沙水澹生煙火知漁子仍村外　舟載詩僧又客邊我愧不能
GA043n0043_pa132a09║同此宿　卻因新韻偶聯篇（《沈石田稿》，據王迺昭鈔本）
GA043n0043_pa132a10║皇甫汸：題沈周八景圖（〈楓橋〉一首）
GA043n0043_pa132a11║橋橫古渡帶平沙　楓落寒山日影斜舟女莫言估客樂　鐘聲
GA043n0043_pa133a01║將夢到天涯（《皇甫司勳集》）
GA043n0043_pa133a02║文元發：歸過楓橋
GA043n0043_pa133a03║輕雲駮日江村暮　西風短棹寒山路去時柳色綠含煙　歸來
GA043n0043_pa133a04║楓老紅棲樹（《蘭雪齋詩選》）
GA043n0043_pa133a05║文肇祉：泊楓橋用大父韻
GA043n0043_pa133a06║辭親遠別動離情　滿幅風帆帶雨行水長關河無阻道　春深
GA043n0043_pa133a07║柳陌尚聞鶯輕拋故國三千里　細數遐征第一程此夜維舟
GA043n0043_pa133a08║不成寐　寒山依舊起鐘聲（《文錄事詩》）
GA043n0043_pa133a09║郭諫臣：晚過楓橋
GA043n0043_pa133a10║落日楓橋路　船窗暮雨昏秋蘋擁沙觜　霜葉墜籬根山寺炊
GA043n0043_pa133a11║煙起　江村宿鳥喧臨風思往事　獨坐暗銷魂（《鯤溟先生集》）
GA043n0043_pa134a01║國朝朱彝尊：楓橋夜泊
GA043n0043_pa134a02║初月開平林　繁星羅遠戍驚禽沙上鳴　漁子夜深語遙聞歌
GA043n0043_pa134a03║吹聲　暗入楓橋去（《曝書亭集》）
GA043n0043_pa134a04║徐崧：楓橋獨步有感
GA043n0043_pa134a05║石橋高帶驛樓平　擾擾南征與北征賈客帆檣連樹影　庵僧
GA043n0043_pa134a06║鐘鼓和經聲天邊雲冷斜陽澹　雪後江深急水清放曠一身
GA043n0043_pa134a07║何所繫　劇憐八口累閒情
GA043n0043_pa134a08║又歲暮阻雨楓江懷友人
GA043n0043_pa134a09║乍寒乍煖客招提　一夜懷人笠澤西窗外雲昏滋礎潤　空中
GA043n0043_pa134a10║陰暗壓燈低田家薄暮牛纔放　竹院侵晨鳥亂啼幾度相尋
GA043n0043_pa134a11║多不遇　白頭煙水雨淒淒
GA043n0043_pa135a01║董靈預：楓橋夜泊
GA043n0043_pa135a02║落日一尊酒　風塵此地看嘯歌今夜月　燈火萬家寒珠樹何
GA043n0043_pa135a03║年古　楓林幾處丹故鄉憑夢繞　峰影碧巑岏
GA043n0043_pa135a04║殷麗：丹陽賀魯縫訪予楓江不值，悵然有作
GA043n0043_pa135a05║去年江上逢君別　柳絮飛殘二月天今日橋邊尋我去　麥秋
GA043n0043_pa135a06║寒泛一谿煙餘生買藥因投市　旅泊攜詩偶放船共醉狂吟
GA043n0043_pa135a07║應不惜　歸來探取杖頭錢（上四首《百城煙水》）
GA043n0043_pa135a08║沈文愨：楓江夜泊（二首）
GA043n0043_pa135a09║野宿隨寒雁　辭家第一宵星星漁火亂　知是泊楓橋
GA043n0043_pa135a10║柝響已深更　鄰舟人語歇不忍便安眠　貪看故山月（《歸愚詩鈔》）
GA043n0043_pa135a11║吳蔚光：楓橋舟夜
GA043n0043_pa136a01║暝色綠為煙　染我東塘路斜月浸迴波　繁星挂疏樹燈光明
GA043n0043_pa136a02║欲飛　艣聲細如語滅獨聞春鐘　清夢落何所（《素脩堂集》）
GA043n0043_pa136a03║李繩：楓橋夜泊（字勉百，長洲舉人，有《葑田》、《剡東》諸集。）
GA043n0043_pa136a04║又復悤悤賦遠征　烏啼霜月若為情寺鐘漁火楓橋泊　已是
GA043n0043_pa136a05║思家第一程
GA043n0043_pa136a06║吳琦：月夜石湖至楓橋（字赤玉，杭州仁和人，諸生，有《圭齋稿》。）
GA043n0043_pa136a07║上方山下路　一泛石湖船秋月清如此　吾心自冷然荻花縈
GA043n0043_pa136a08║客棹　漁火亂江煙此夕楓橋泊　吟鐙中酒眠（上二首，王西莊《江浙十二家詩
GA043n0043_pa136a09║選》）
GA043n0043_pa136a10║馬元勳：楓橋
GA043n0043_pa136a11║秋氣入淒清　江楓照眼明寒霜侵月色　殘夢落鐘聲水閣吳
GA043n0043_pa137a01║孃曲　風檣估客程災傷連數郡　米價幾時平（自注：橋邊有米市。）
GA043n0043_pa137a02║王昭嗣：楓江夜泊（字誕敷，號篔谷，長洲諸生，有《蔭茅居詩稿》。）
GA043n0043_pa137a03║古寺江村無十里　楓葉紛紛亂糽紫一杵霜鐘度水來　磔磔
GA043n0043_pa137a04║驚鴻拍波起此夜城西抱影眠　煙波蕭瑟五湖船何人共話
GA043n0043_pa137a05║孤篷下　消遣鄉愁暮雨天（上二首，吳枚庵《懷舊續集》）
GA043n0043_pa137a06║陳𤇍：夜泊楓橋（字漢賢，長洲人，有《虹橋詩鈔》。）
GA043n0043_pa137a07║繫纜楓江畔　蒼茫月上餘微霜冬樹白　殘夜水村虛禦冷圍
GA043n0043_pa137a08║爐火　安眠枕篋書寒山鐘乍動　風景憶當初（吳枚庵《卬須集》）
GA043n0043_pa137a09║褚逢椿：楓江看山
GA043n0043_pa137a10║吳山有媚骨　非春亦如笑想像桃李時　更復足詩料我來正
GA043n0043_pa137a11║殘雪　佳景供遠眺平陂斷岸閒　時時見垂釣畫意冷詩心　會
GA043n0043_pa138a01║心契微妙蘊藉釀和平　取神不求肖悅性理塵襟　且當事長
GA043n0043_pa138a02║嘯暫得亦快然　旨言王逸少伫久聞暮鐘　空林下斜照
GA043n0043_pa138a03║又楓江即目
GA043n0043_pa138a04║沿隄一半是衰楊　漁網人家秋水光禾黍田疇閒倚棹　亂山
GA043n0043_pa138a05║斜日似橫塘（上二首《行素齋詩集》）
GA043n0043_pa138a06║王元文：由石湖抵楓橋即事（字睪曾，吳江人。此詩見《北溪旅稾》第一種《往來集》。）
GA043n0043_pa138a07║驟雨楓橋路　西風颯沓旋須臾霽景見　倍覺夕陽鮮米市希
GA043n0043_pa138a08║高價　商人畏有年寺鐘昬暮動　曾到幾家船（《北溪詩集》）
GA043n0043_pa138a09║袁翼：楓橋夜泊（字穀廉，寶山人，厯官江西知縣。）
GA043n0043_pa138a10║分明記得楓橋上　十一年前聽晚鐘𤍠客幾時拋褦襶　空門
GA043n0043_pa138a11║無地養疏慵烏嗁月落句仍在　拾得寒山僧不逢隔岸义魚
GA043n0043_pa139a01║星火閃　溼雲如霧寺門封（《邃懷堂集》）
GA043n0043_pa139a02║附：詩餘
GA043n0043_pa139a03║陳維崧：浣溪紗（雨中由楓橋至齊門。）
GA043n0043_pa139a04║料峭春寒恰未銷　鵓鴣嗁急水迢迢　半船微雨過楓橋薺
GA043n0043_pa139a05║菜綠平齊女墓　黎花雪壓伍胥潮　柳枝和恨一條條
GA043n0043_pa139a06║又齊天樂（楓橋夜泊，用湘瑟詞〈楓溪〉原韻。）
GA043n0043_pa139a07║楓橋漁火星星處　鐘聲客舫仍度　微昏簾幕乍冥帆檣　夾岸
GA043n0043_pa139a08║多于津樹船娘吳語　為蘸水挓煙　脆來如許不管人愁　棹歌
GA043n0043_pa139a09║杳藹掠波去如眉月棱半吐　想當年曾鬬　館娃嬌嫵夜市
GA043n0043_pa139a10║聽鶯　春衣撲蝶　夢到將圓頻誤鳴珂舊路問冶葉倡條　可能
GA043n0043_pa139a11║如故撩亂心情　茶煙銷半縷（上兩闋《陳檢討集》）
GA043n0043_pa140a01║右楓橋四十二首，附詞二闋。
GA043n0043_pa140a02║唐韋應物：游寒山寺（「游」，一本作「宿」。）
GA043n0043_pa140a03║心絕去來緣　跡住人間世獨尋秋草逕　夜宿寒山寺今日郡
GA043n0043_pa140a04║齋閒　思問楞嚴字（《韋蘇州集》）
GA043n0043_pa140a05║張祜
GA043n0043_pa140a06║長洲苑外草蕭蕭　卻憶重游歲月遙唯有別時因不忘　暮煙
GA043n0043_pa140a07║疏雨過楓橋（《姑蘇志》「卻憶」作「卻算」，「重游」作「游程」，「因」作「今」。）
GA043n0043_pa140a08║宋張師中
GA043n0043_pa140a09║吳門多精藍　此寺名尤古拒城七里餘　冠蓋日旁午斜徑通
GA043n0043_pa140a10║採香　遠岫對棲虎巖扉橫野橋　塔影落前浦霜樓鳴曉鐘　夕
GA043n0043_pa140a11║舸軋雙艣方丈中有人　學佛洞禪語跡忙心已閒　道樂行彌
GA043n0043_pa141a01║苦不為喧所遷　意以靜為主何必深山林　峰巒繞軒戶（按：「巖扉」，《姑
GA043n0043_pa141a02║蘇志》作「寺扉」。）
GA043n0043_pa141a03║程師孟
GA043n0043_pa141a04║門對雲山畫不如　師今一念六年居邇來寺好尤瀟灑　張繼
GA043n0043_pa141a05║留題內翰書（原注：今禹偁王內翰丁太夫人憂，任其親寫是詩，故不題名。）
GA043n0043_pa141a06║孫覿：過楓橋寺示遷老（三首）（《吳郡志》「楓橋寺」下附詩，惟張繼〈晚泊〉一首，覿〈與溫老〉一首不全
GA043n0043_pa141a07║載題，其餘但有姓名而已，此據《宋詩鈔》補。）
GA043n0043_pa141a08║白首重來一夢中　青山不改舊時容烏嗁月落橋過寺　欹枕
GA043n0043_pa141a09║猶聞半夜鐘
GA043n0043_pa141a10║翠木蒼藤一兩家　門依古柳抱溪斜古城流水參差是　不見
GA043n0043_pa141a11║元都舊日花
GA043n0043_pa142a01║三年瘴海臥炎宵　夢隔青楓一水遙萬里歸來悲故物　銅駝
GA043n0043_pa142a02║埋沒草齊腰
GA043n0043_pa142a03║朱子儋（承爵）《存餘堂詩話》：張繼〈楓橋夜泊〉詩，世多傳誦。
GA043n0043_pa142a04║近讀孫仲益〈過楓橋寺〉詩云：「白首重來一夢中，青山不
GA043n0043_pa142a05║改舊時容。烏啼月落橋邊寺，欹枕猶聞夜半鐘。」亦可謂
GA043n0043_pa142a06║鼓動前人之意云爾。
GA043n0043_pa142a07║按：《吳郡志》「楓橋寺」張繼詩後，接錄張師中五言古一首，
GA043n0043_pa142a08║次為程師孟七絕一首、
GA043n0043_pa142a09║五言一首，又次為孫覿四首，前五言一首〈與溫老〉，後即此三絕句也。《吳都文粹》不知如
GA043n0043_pa142a10║何誤析張師中詩為二，以後半首為程師孟作，而以程
GA043n0043_pa142a11║五言一首遞移為孫覿作，（《姑蘇志》沿其誤）并覿之五律一首、七
GA043n0043_pa143a01║絕中前二首，共題為〈與溫老〉四首。又以最後一絕遞移
GA043n0043_pa143a02║為胡珵作，胡珵原詩又遞移為張孝祥作。孝祥詩，《吳郡
GA043n0043_pa143a03║志》本衹一首，今增入胡詩，遂有兩絕。觀《文粹》於程師孟
GA043n0043_pa143a04║〈游楓橋〉七絕之下，承上題「前人」二字，（上即誤析張師中詩之下半首，題為
GA043n0043_pa143a05║程師孟。）可見其譌實自鄭虎臣始，非毛、錢兩本校讐之失
GA043n0043_pa143a06║也。又按：前一首「欹枕猶聞半夜鐘」──「猶聞」，《姑蘇志》作「遙聞」；
GA043n0043_pa143a07║末一首，「青楓」作「青風」，「故物」作「古物」，皆范為長。
GA043n0043_pa143a08║張孝祥
GA043n0043_pa143a09║四年忽忽兩經過　古岸依然窣堵波借我繩牀銷午暑　亂蟬
GA043n0043_pa143a10║鳴處竹陰多（「窣堵波」，《吳都文粹》作「宰渚波」，殊誤。）（唐張祜以下七首，據《吳郡志》。）
GA043n0043_pa143a11║俞桂：楓橋寺（字唏郗，南宋末錢唐人。）
GA043n0043_pa144a01║湖水相連月照天　雁聲嘹唳攪人眠昔年曾到楓橋宿　石岸
GA043n0043_pa144a02║旁邊繫小船（《漁溪詩稾》）
GA043n0043_pa144a03║元湯仲友
GA043n0043_pa144a04║出城才七里　地僻罕曾過孤塔臨官道　三門背運河鐘鳴驚
GA043n0043_pa144a05║鳥宿　牆矮入漁歌醉裏看題壁　如今張繼多（《姑蘇志》）
GA043n0043_pa144a06║（按：此詩，王文恪與張繼詩皆附「楓橋」下，繹其詞意，實游
GA043n0043_pa144a07║寒山寺而作也。盧熊《志》：湯仲友，字端夫，先名益，學詩於
GA043n0043_pa144a08║周弼。浪跡湖海，晚復歸吳，自號西樓，有《北游詩集》。）
GA043n0043_pa144a09║明高啟：賦得寒山寺送別
GA043n0043_pa144a10║楓橋西望碧山微　寺對寒江獨掩扉船裏鐘催行客起　塔中
GA043n0043_pa144a11║燈照遠僧歸漁村寂寂孤煙近　官路蕭蕭眾葉稀須記姑蘇
GA043n0043_pa145a01║城外泊　烏啼時節送君違（《青邱詩集》）
GA043n0043_pa145a02║王衡：泊舟楓橋過寒山寺
GA043n0043_pa145a03║燈含帆影亂　鐘雜市聲昏杳杳竹深處　蕭蕭僧倚門獨將殘
GA043n0043_pa145a04║雪色　遙對遠山言又聽烏嗁急　江城送客喧（乾隆《蘇州府志》）
GA043n0043_pa145a05║唐寅：寒山寺（《姑蘇八詠》之第六首）
GA043n0043_pa145a06║金閶門外楓橋路　萬家月色迷煙霧譙閣更殘角韻悲　客船
GA043n0043_pa145a07║夜半鐘聲度樹色高低混有無　山光遠近成模糊霜華滿天
GA043n0043_pa145a08║人怯冷　江城欲曙聞嗁烏（《六如居士集》）
GA043n0043_pa145a09║王穉登：寒山寺詩
GA043n0043_pa145a10║古寺西邊路　青山滿目中石龍從作雨　江鵲尚鳴風市近僧
GA043n0043_pa145a11║難定　泉慳花不紅燭憐門外路　塵土暗江楓（《金昌集》）
GA043n0043_pa146a01║國朝殳丹生：同臞庵過寒山寺
GA043n0043_pa146a02║萬家叢寺裏　一徑入寒山木葉蕭蕭靜　江雲黯黯閒殘碑苔
GA043n0043_pa146a03║剝落　古殿鴿飛還羈客同游此　徘徊夕照閒
GA043n0043_pa146a04║徐崧：斐仲招飲寒山，時吉生將往維揚
GA043n0043_pa146a05║淥水紅塵江上路　采菱沽酒傍寒山盤桓且緩揚州鶴　松月
GA043n0043_pa146a06║松風好共閒
GA043n0043_pa146a07║釋逸慈（三首）
GA043n0043_pa146a08║當年突兀矗寒空　郡志猶傳節度功今日遺基何處覓　斷垣
GA043n0043_pa146a09║衰草夕陽中（〈斷塔遺基〉）
GA043n0043_pa146a10║傑閣巍然瞰碧虛　飛花片片惜春餘閒庭老樹參天出　喜趁
GA043n0043_pa146a11║清陰讀梵書（〈龍函新綠〉）
GA043n0043_pa147a01║蕭索西風樹影疏　江邊古寺有棲烏夜闌啞啞驚殘夢　誰繪
GA043n0043_pa147a02║霜天落月圖（〈古木啼鳥〉）（殳丹生以下五首《百城煙水》）
GA043n0043_pa147a03║陸鼎：寒山寺
GA043n0043_pa147a04║寺樓直與眾山鄰　魚米東南此要津獨惜牙郎趨利市　不聞
GA043n0043_pa147a05║漁火感詩人絕無逆旅知歸客　安問寒巖舊應真一自鐘聲
GA043n0043_pa147a06║響清夜　幾人同夢不同塵（《梅葉閣詩鈔》）
GA043n0043_pa147a07║姚配：夜過寒山寺（二首）（字協文，號雲湄，元和人，有《雪鴻軒詩鈔》。）
GA043n0043_pa147a08║杖藜踏破蘚痕斑　古寺蕭條未掩關落葉滿廊僧不見　空餘
GA043n0043_pa147a09║漁火對寒山
GA043n0043_pa147a10║流傳佳句自唐朝　詩版還隨劫火銷只有疏鐘添客恨　瀟瀟
GA043n0043_pa147a11║暮雨過楓橋（吳翊鳳《懷舊又續集》）
GA043n0043_pa148a01║蔣棨渭：寒山寺（字遇溪，吳縣人。）
GA043n0043_pa148a02║曲徑松花積　雲房黛色連一聲鐘欲午　清響落寒泉（《萬壑雲樓集》）
GA043n0043_pa148a03║褚逢椿：過楓江憇寒山寺
GA043n0043_pa148a04║近市人家水繞城　無端踪跡作江行黑雲壓屋有雪意　黃葉
GA043n0043_pa148a05║打窗如雨聲古佛已荒空去劫　寒鐘未起待殘更欲尋張繼
GA043n0043_pa148a06║停舟處　一片蒼山暮色橫（《行素齋詩集》）
GA043n0043_pa148a07║右寒山寺二十四首。
GA043n0043_pa148a08║國朝徐崧：同山夫訪在昔
GA043n0043_pa148a09║閒行懷古蹟　乍冷正初冬門掩橋邊寺　樓空夜半鐘盛衰知
GA043n0043_pa148a10║有數　喧寂覓無蹤一笑同寒拾　天台是別峯
GA043n0043_pa148a11║黃周星：寒山次答在昔
GA043n0043_pa149a01║一曲陽春未易賡　蒲團趺坐自三更松濤入枕知風細　梅影
GA043n0043_pa149a02║移窗愛月明惠遠匡廬饒酒興　已公茅屋有詩名青山笻笠
GA043n0043_pa149a03║應同志　五岳何年訪向平
GA043n0043_pa149a04║王庭：過寒山贈在昔
GA043n0043_pa149a05║為憶鐘聲尋古寺　得因遺象識寒山楓江橋畔人如織　始信
GA043n0043_pa149a06║禪房盡日閒
GA043n0043_pa149a07║又
GA043n0043_pa149a08║西風吹夢到林邱　薄醉吟寒信夜游深巷犬聲人寂寂　一溪
GA043n0043_pa149a09║明月宿漁舟
GA043n0043_pa149a10║徐汝嶧：壬戌冬留別在昔
GA043n0043_pa149a11║龍函閣下日招呼　聯榻經旬興不孤江月溶溶窺紙帳　松風
GA043n0043_pa150a01║謖謖起茶爐多君贈我詩千首　怪汝留人酒百壺別後踟躇
GA043n0043_pa150a02║游賞地　應思霅水問狂夫
GA043n0043_pa150a03║馬壽榖：前題
GA043n0043_pa150a04║勞勞薊北又江南　勝地幽人許共探且喜傳杯哦好句　還期
GA043n0043_pa150a05║聯榻聽清談龍翻高閣雲千卷　桂落寒江月一函此夕鐘聲
GA043n0043_pa150a06║醒客夢　與君松下結茅庵
GA043n0043_pa150a07║莊際盛：前題
GA043n0043_pa150a08║一灣流水小橋東　盡日幽棲古寺中自有傳燈明實際　不須
GA043n0043_pa150a09║倚杖說虛空杯浮竹葉搖寒月　笛弄梅花落晚風兩載與君
GA043n0043_pa150a10║酬唱近　睽離能不憶支公（徐崧以下七首《百城煙水》）
GA043n0043_pa150a11║右贈在昔七首。
GA043n0043_pa151a01║宋王安石：擬寒山、拾得（二十首）
GA043n0043_pa151a02║牛若不穿鼻　豈肎推人磨馬若不絡頭　隨宜而起卧乾地終
GA043n0043_pa151a03║不涴　平地終不墮擾擾受輪迴　衹緣疑這箇
GA043n0043_pa151a04║我曾為牛馬　見草豆歡喜又曾為女人　歡喜見男子我若真
GA043n0043_pa151a05║是我　衹合長如此若好惡不定　應知為物使堂堂大丈夫　莫
GA043n0043_pa151a06║認物為己
GA043n0043_pa151a07║凡夫當夢時　眼見種種色此非作故有　亦非求故獲不知今
GA043n0043_pa151a08║是夢　道我能畜積貪求復守護　嘗怕水火賊自覺方自悟　本
GA043n0043_pa151a09║空無所得死生如覺夢　此理甚明白
GA043n0043_pa151a10║風吹瓦墮屋　正打破我頭瓦亦自破碎　豈但我血流我終不
GA043n0043_pa151a11║嗔渠　此瓦不自由眾生造眾惡　亦有一機抽渠不知此機　故
GA043n0043_pa152a01║自認愆尤此但可哀憐　勸令真正脩豈可自迷悶　與渠作冤
GA043n0043_pa152a02║讐
GA043n0043_pa152a03║若言夢是空　覺後應無記若言夢非空　應有真實事燔燒陽
GA043n0043_pa152a04║自招　沈溺陰自致令汝嘗驚魘　豈知安穩睡
GA043n0043_pa152a05║人人有這箇　這箇沒量大坐也坐不定　走也跳不過鋸也解
GA043n0043_pa152a06║不斷　鎚也打不破作馬便搭鞍　作牛便推磨若問無眼人　這
GA043n0043_pa152a07║箇是甚麼便遭伊纏繞　鬼窟裏忍餓
GA043n0043_pa152a08║我讀萬卷書　識盡天下理智者渠自知　愚者誰信爾奇哉閑
GA043n0043_pa152a09║道人　跳出三句裏獨悟自根本　不從他處起
GA043n0043_pa152a10║幸身無事時　種種妄思量張三袴口窄　李四帽簷長失腳落
GA043n0043_pa152a11║地獄　將身投鑊湯誰知受𤍠惱　卻不解思涼
GA043n0043_pa153a01║有一即有二　有三即有四一二三四五　有亦何妨事如火能
GA043n0043_pa153a02║燒手　要須方便智若未解傳薪　何須學鑽燧
GA043n0043_pa153a03║昨日見張三　嫌他不守己歸來自悔責　分別亦非理今日見
GA043n0043_pa153a04║張三　分別心復起若除此惡習　佛法無多子
GA043n0043_pa153a05║傀儡衹一機　種種沒根栽被我入棚中　昨日親看來方知棚
GA043n0043_pa153a06║外人　擾擾一場獃終日受伊謾　更被索錢財
GA043n0043_pa153a07║李生坦蕩蕩　所見實奇哉問渠前世事　答我燒炭來炭成能
GA043n0043_pa153a08║然火　火過卻成灰灰成即是土　隨意立根栽
GA043n0043_pa153a09║眾生若有我　我何能度脫眾生若無我　已死應不活眾生不
GA043n0043_pa153a10║了此　便聽佛與奪我無我不二　四天王獻鉢
GA043n0043_pa153a11║莫嫌張三惡　莫愛李四好既往念即晚　未來思又早見之亦
GA043n0043_pa154a01║何有　欻然如電掃惡既是磨滅　好亦難長保若令好與惡　可
GA043n0043_pa154a02║積如財寶自始而至今　有幾許煩惱
GA043n0043_pa154a03║失志難作福　得勢易造罪苦即念快樂　樂即生貪愛無苦亦
GA043n0043_pa154a04║無樂　無明亦無眛不屬三界中　亦非三界外
GA043n0043_pa154a05║打賊賊恐怖　看客客喜歡豈有客是賊　切莫受伊謾樂哉貧
GA043n0043_pa154a06║兒家　無事役心肝既無賊可打　豈有客須看
GA043n0043_pa154a07║有一種貧兒　不能自營生若不作客走　即須隨賊行復
GA043n0043_pa154a08║有一種貧　常時腹彭亨若有亦不畜　若無亦不營
GA043n0043_pa154a09║汝無名高者　以見利貪叨汝無行實者　以取著名高行實尚
GA043n0043_pa154a10║非實　利名豈堅牢一朝投土窟　魂魄散迢迢
GA043n0043_pa154a11║勇有孟施舍　能無懼而已若人學佛法　勇亦當如此休來講
GA043n0043_pa155a01║座下　莫入禪門裏但能一切捨　管取佛歡喜
GA043n0043_pa155a02║利瞋汝刀山　濁愛汝灰河汝癡分別心　即汝澹魔羅圓成但
GA043n0043_pa155a03║一性　一切法依他徧了一切法　不如且頭陀（《臨川集》）
GA043n0043_pa155a04║元張雨：擬寒山子一首贈活死人窩玄道先生（此詩在《補遺》）
GA043n0043_pa155a05║有一道丈夫　船居活潑潑視身為浮漚　閱世同水沫釣徒非
GA043n0043_pa155a06║吾友　荷鍤未為達作得活死人　方是死人活
GA043n0043_pa155a07║又，自覺生死忙，因書四韻，予豈效寒山子者？
GA043n0043_pa155a08║人生浪自苦　古今無一了雞命湯火閒　喔喔猶戒曉預憂復
GA043n0043_pa155a09║何益　轉使髮白早不如噇酒糟　糟邱無壽夭（《貞居先生集》二首）
GA043n0043_pa155a10║按：貞居詩曠達，固道家本色，然非兼得宗門三昧，不能
GA043n0043_pa155a11║如此大解脫，曰「豈效寒山子」，正其效寒山子也。
GA043n0043_pa156a01║又按：宋釋英《白雲集》有言詩一首〈寄致祐上人〉云：始信
GA043n0043_pa156a02║文字妙　妙不在文字食蜜忘中邊　無味乃真味寒山題
GA043n0043_pa156a03║木葉　此心頗相似此僧教觀，亦於台宗門庭為近。
GA043n0043_pa156a04║國朝何焯：讀柳子〈送文暢上人序〉效寒山體
GA043n0043_pa156a05║裴楷論守一　文殊說不二正許合儒墨　聊假釋疑滯穢累脫
GA043n0043_pa156a06║去時　步武清涼界吾書有祕寶　無俟下臨代迥躅可勤求　覺
GA043n0043_pa156a07║路非此地亦不邇聲色　亦不殖貨利佛出還作禮　何羨靈山
GA043n0043_pa156a08║會臣受孔子戒　者漢也超詣（《義門集》）
GA043n0043_pa156a09║陳汝楫：效寒山子體（十四首）
GA043n0043_pa156a10║看看江上過三冬　方丈能將七尺容香炷旋銷虛室白　透霜
GA043n0043_pa156a11║林外一聲鐘
GA043n0043_pa157a01║我是人間無事人　山林城市往來頻關河一色空明裏　中有
GA043n0043_pa157a02║梅花萬樹春
GA043n0043_pa157a03║暗裏香生不待風　枝頭消息觀中通淺清池水黃昬月　又道
GA043n0043_pa157a04║巡檐是夢中
GA043n0043_pa157a05║鼓打殘更雞已號　霜生屋瓦何寥蕭起來自檢寒灰看　一點
GA043n0043_pa157a06║星紅尚未銷
GA043n0043_pa157a07║懸厓無路有風雲　天上人間自此分也知就裏春如海　一點
GA043n0043_pa157a08║桃花漾水紋
GA043n0043_pa157a09║松搭荒茆竹架扉　滿山桂子拾樵歸一輪海月從空湧　長嘯
GA043n0043_pa157a10║數聲煙四飛
GA043n0043_pa157a11║生來頑傲不成仙　須信威音有劫前爛吃豬頭按村酒　倒騎
GA043n0043_pa158a01║雕虎過山顛
GA043n0043_pa158a02║出入常從鹿豕游　百年日月儘悠悠石梁苔滑便休去　坐聽
GA043n0043_pa158a03║溪聲不斷流
GA043n0043_pa158a04║得句何因更帶泥　春光到處不愁歸禪心常似東風煖　儘逐
GA043n0043_pa158a05║楊花上下飛
GA043n0043_pa158a06║千年古洞偶然開　桃自生花水自迴我笑漁人歸去後　卻尋
GA043n0043_pa158a07║舊路又重來
GA043n0043_pa158a08║一削瓜根瓣四開　也應兜頂是蓮胎藤蘿斬盡風雲絕　上有
GA043n0043_pa158a09║真人獨往來
GA043n0043_pa158a10║貝葉莊嚴白氎繙　人間多病是醫門藏中一字何曾說　卻有
GA043n0043_pa158a11║虛空挂墨痕
GA043n0043_pa159a01║一粒粟中藏世界　許君同禮維摩足忽然粉碎這些兒　大千
GA043n0043_pa159a02║世界一粒粟
GA043n0043_pa159a03║非偈非詩亦可憐　終身拍手向風前人間鼓笛皆敲破　好譜
GA043n0043_pa159a04║陶家壁上絃（《賞詩閣集續編》）
GA043n0043_pa159a05║彭定求：題寒山集（此詩亦效寒山子）
GA043n0043_pa159a06║一卷寒山詩　恰稱幽人讀嘐嘐天籟聲　空山洗絲竹中有如
GA043n0043_pa159a07║意珠　明光徧地燭憐憫諸有情　色味同徵逐那堪慧眼觀　一
GA043n0043_pa159a08║笑發其覆所以紫陽翁　嘉歎好篇牘（朱子〈偶摘寒山〉詩云：「煞有好詩，人未易到此。」）
GA043n0043_pa159a09║紛彼淫哇興　盈耳滋導欲誰能契真原　脫足離五濁千古南
GA043n0043_pa159a10║華仙　不殊轂與軸我行置座隅　六時矢熏沐（《南盷先生詩錄》）
GA043n0043_pa159a11║附錄
GA043n0043_pa160a01║徐枋：題碓菴和尚效寒山詩
GA043n0043_pa160a02║九方皋之相馬也，若滅若沒，若存若亡，得其天機，斯得真馬
GA043n0043_pa160a03║矣。嗟乎！彼天下俊物，便不可以形似求之，況形而上者乎？匠
GA043n0043_pa160a04║人胡寬營構新豐，門閭巷術如一，徒者爭歸其家，至於雞犬
GA043n0043_pa160a05║亦各識其處，然不可即謂之豐。優填國王思慕於佛，募神工，
GA043n0043_pa160a06║以牛頭旃檀刻佛象，豪髮無遺。後佛再至，象遂出迎，然不可
GA043n0043_pa160a07║即謂之佛，徒效之於形似也。若於道也，得其天機，如印印空，
GA043n0043_pa160a08║規矩縱橫，其揆則一。不然轍迹可循，去之彌遠矣！竺典云：「菩
GA043n0043_pa160a09║薩聲聞，不能作佛語。」亦在其所得耳，豈效之而能然乎？雖然，
GA043n0043_pa160a10║吾聞之《詩》曰：「惟其有之，是以似之。」得之，斯效之矣。《易》曰：「擬議
GA043n0043_pa160a11║以成其變化。」效之，斯得之矣。
GA043n0043_pa161a01║又碓庵和尚繼席靈巖，詩以贈之（原注：字僧鑒，名曉青。）
GA043n0043_pa161a02║現在靈山豈易逢　法幢高踞碧芙蓉喜看南嶽朱陵後　更有
GA043n0043_pa161a03║參天第一峰
GA043n0043_pa161a04║片雲無意傍琴臺　彈指聲中法苑開狂象馴龍俱聽法　溪聲
GA043n0043_pa161a05║山色盡西來
GA043n0043_pa161a06║支許襟期三十年　同懷蘭雪意翛然時聽法語霑沙界　何啻
GA043n0043_pa161a07║仙音落梵天
GA043n0043_pa161a08║按：碓庵詩未知有無傳本，錄俟齋先生題詞，如讀碓庵
GA043n0043_pa161a09║詩也。再錄三絕句，知碓庵之即為曉青也。攷《松陵見聞
GA043n0043_pa161a10║錄》曉青，字僧鑒，吳江朱氏子，祝髮郡之休休庵，參靈巖
GA043n0043_pa161a11║宏儲，受戒為弟子。
GA043n0043_pa162a01║右擬寒山詩三十八首，附錄文一首，詩三首。
GA043n0043_pa162a02║附：寒、拾事跡
GA043n0043_pa162a03║寒山子詩集傳
GA043n0043_pa162a04║唐朝議大夫．使持節．台州諸軍事守㓨史．上柱國．賜緋
GA043n0043_pa162a05║魚袋閭邱𦙍撰
GA043n0043_pa162a06║詳夫寒山子者，不知何許人也。自古老見之，皆謂貧人風狂
GA043n0043_pa162a07║之士，隱居天台唐興縣西七十里，號為寒巖。每於茲地，時還
GA043n0043_pa162a08║國清寺。寺有拾得，知食堂，尋常收貯餘殘菜滓於竹筒內，寒
GA043n0043_pa162a09║山若來，即負而去。或長廊徐行，呌噪陵人，或望空獨笑。時僧
GA043n0043_pa162a10║遂捉罵打趁，乃駐立撫掌，呵呵大笑，良久而去。且狀如貧子，
GA043n0043_pa162a11║形貌枯悴。一言一氣，理合其意。沈思有得，或宣暢乎道情。凡
GA043n0043_pa163a01║所啟言，洞該玄默。乃樺皮為冠，布裘破敝，木屐履地。是故至
GA043n0043_pa163a02║人遯迹，同類化物。或長廊唱詠，唯言：「咄哉！咄哉！三界輪迴。」或
GA043n0043_pa163a03║於村墅，與牧牛于而歌笑。或逆或順，自樂其性。非哲者，安可
GA043n0043_pa163a04║識之矣！𦙍頃受丹邱薄宦，臨途之日，乃縈頭痛，遂召日者醫
GA043n0043_pa163a05║治，轉重。乃遇一禪師名豐干，言從天台山國清寺來，特此相
GA043n0043_pa163a06║訪。乃命救疾，師乃舒容而笑曰：「身居四大，病從幻生，若欲除
GA043n0043_pa163a07║之，應須淨水。」時乃持淨水上師。師乃噀之，須臾祛殄。乃謂𦙍
GA043n0043_pa163a08║曰：「台州海㠀嵐毒，到日必須保護。」𦙍乃問曰：「未審彼地當有
GA043n0043_pa163a09║何賢，堪為師仰？」師曰：「見之不識，識之不見。若欲見之，不得取
GA043n0043_pa163a10║相，迺可見之。寒山文殊，遯迹國清；拾得普賢，狀如貧子，又似
GA043n0043_pa163a11║風狂，或去或來，在國清寺庫院走使，厨中著火。」言訖辭去。𦙍
GA043n0043_pa164a01║乃進途，至任台州，不忘其事。到任三日後，親往寺院，躬問禪
GA043n0043_pa164a02║宿，果合師言。乃令勘唐興縣有寒山、拾得是否？時縣申稱：「當
GA043n0043_pa164a03║縣界西七十里，內有一巖。巖中古老，見有貧士，頻往國清寺
GA043n0043_pa164a04║止宿。寺庫中有一行者，名曰拾得。」𦙍乃特往禮拜。到國清寺，
GA043n0043_pa164a05║乃問寺眾：「此寺先有豐干禪師院在何處？並拾得、寒山子見
GA043n0043_pa164a06║在何處？」時僧道翹答曰：「豐干禪師院在經藏後，即今無人住
GA043n0043_pa164a07║得。每有一虎，時來此吼。寒山、拾得二人，見在厨中。」僧引𦙍至
GA043n0043_pa164a08║豐干禪師院，乃開房，唯見虎跡。乃問僧寶德道翹：「禪師在日，
GA043n0043_pa164a09║有何行業？」僧曰：「豐干在日，惟攻舂米供養，夜乃唱歌自樂。」遂
GA043n0043_pa164a10║至厨中竈前，見二人向火大笑。𦙍便禮拜，二人連聲喝𦙍，自
GA043n0043_pa164a11║相把手，呵呵大笑，叫喚乃云：「豐干饒舌，饒舌！彌陀不識，禮我
GA043n0043_pa165a01║何為？」僧徒奔集，遞相驚訝，何故尊官禮二貧士？時二人乃把
GA043n0043_pa165a02║手走出寺，乃令逐之，急走而去，即歸寒巖。𦙍乃重問僧曰：「此
GA043n0043_pa165a03║二人肎止此寺否？」乃令覓訪，喚歸寺安置。𦙍乃歸郡，遂置淨
GA043n0043_pa165a04║衣二對、香藥等，持送供養。時二人更不返寺，使乃就巖送上，
GA043n0043_pa165a05║而見寒山子，乃高聲喝曰：「賊！賊！」退入巖穴，乃云：「報汝諸人，各
GA043n0043_pa165a06║各努力。」入穴而去，其穴自合，莫可追之。其拾得迹沈無所。乃
GA043n0043_pa165a07║令僧道翹等具往日行狀。唯於竹、木、石壁書詩，並村墅人家
GA043n0043_pa165a08║廳壁上所書文句三百餘首，及拾得於土地堂壁上書言偈，
GA043n0043_pa165a09║並纂集成卷。𦙍棲心佛理，幸逢道人，乃為讚曰：
GA043n0043_pa165a10║菩薩遁跡　示同貧士獨居寒山　自樂其志
GA043n0043_pa165a11║貌悴形枯　布裘敝止出言成章　諦實至理
GA043n0043_pa166a01║凡人不測　謂風狂子時來天台　入國清寺
GA043n0043_pa166a02║徐步長廊　呵呵撫指或走或立　喃喃獨語
GA043n0043_pa166a03║所食厨中　殘飯菜滓吟偈悲衰　僧俗咄捶
GA043n0043_pa166a04║都不動搖　時人自恥作用自在　凡愚難值
GA043n0043_pa166a05║即出一言　頓祛塵累是故國清　圖寫儀軌
GA043n0043_pa166a06║永劫供養　長為弟子昔居寒山　時來茲地
GA043n0043_pa166a07║稽首文殊　寒山之士南無普賢　拾得定是
GA043n0043_pa166a08║聊申贊歎　願超生死（《寒山子詩集》）
GA043n0043_pa166a09║仙傳拾遺
GA043n0043_pa166a10║寒山子者，不知其名氏。大厯中，隱居天台翠屏山。其山深邃，
GA043n0043_pa166a11║當暑有雪，亦名寒巖，因自號寒山子。好為詩，每得一篇一句，
GA043n0043_pa167a01║輒題於樹閒石上。有好事者隨而錄之，凡三百餘首。多述山
GA043n0043_pa167a02║林幽隱之興，或譏諷時態，能警勵流俗。桐柏徵君徐靈府序
GA043n0043_pa167a03║而集之，分為三卷，行於人間。（《太平廣記》）
GA043n0043_pa167a04║案：《四庫提要》引此文，而下申之曰：「《仙傳拾遺》云云。則
GA043n0043_pa167a05║寒山子又為中唐仙人，與閭邱允事異，無從深攷。」
GA043n0043_pa167a06║宋慧明首座：五鐙會元
GA043n0043_pa167a07║天台山豐干禪師。因寒山問：「古鏡未磨時，如何照燭？」師曰：「冰
GA043n0043_pa167a08║壺無影像，猿猴探水月。」曰：「此是不照燭也，更請道看。」師曰：「萬德
GA043n0043_pa167a09║不將來，教我道甚麼？」寒山、拾得俱作禮而退。師欲游五臺，
GA043n0043_pa167a10║問寒山、拾得曰：「汝共我去游五臺，便是我同流。若不共我去
GA043n0043_pa167a11║游五臺，不是我同流。」山曰：「你去游五臺作甚麼？」師曰：「禮文殊。」
GA043n0043_pa168a01║山曰：「你不是我同流。」師尋獨入五臺，逢一老人便問：「莫是文
GA043n0043_pa168a02║殊麼？」曰：「豈可有二文殊？」師作禮，未起，忽然不見。（趙州代曰：「文殊！文殊！」）
GA043n0043_pa168a03║天台山寒山子。因眾僧炙茄次，將茄串向一僧背上打一下，
GA043n0043_pa168a04║僧回首，山呈起茄串曰：「是甚麼？」僧曰：「這風顛漢。」山向傍僧曰：
GA043n0043_pa168a05║「你道這僧，費卻我多少鹽醋。」因趙州游天台，路次相逢，山見
GA043n0043_pa168a06║牛跡，問州曰：「上座還識牛麼？」州曰：「不識。」山指牛跡曰：「此是五
GA043n0043_pa168a07║百羅漢游山。」州曰：「既是羅漢，為甚麼卻作牛去？」山曰：「蒼天！蒼
GA043n0043_pa168a08║天！」州呵呵大笑。山曰：「作甚麼？」州曰：「蒼天！蒼天！」山曰：「這廝兒，宛
GA043n0043_pa168a09║有大人之作。」
GA043n0043_pa168a10║天台山拾得子。一日掃地，寺主問：「汝名拾得，因豐干拾得汝
GA043n0043_pa168a11║歸。汝畢竟姓箇甚麼？」拾得放下掃帚，叉手而立。主再問，拾得
GA043n0043_pa169a01║拈掃帚，掃地而去。寒山搥胸曰：「蒼天！蒼天！」拾得曰：「作甚麼？」山
GA043n0043_pa169a02║曰：「不見道東家人死，西家人助哀？」二人作舞，笑哭而出。國清
GA043n0043_pa169a03║寺半月念戒眾集，拾得拍手曰：「聚頭作想那事如何？」維那叱
GA043n0043_pa169a04║之，得曰：「大德且住，無嗔即是戒，心淨即出家。我性與爾合，一
GA043n0043_pa169a05║切法無差。」
GA043n0043_pa169a06║明瞿汝稷：指月錄
GA043n0043_pa169a07║天台豐干禪師，不知何許人，居天台國清寺。翦髮齊眉，衣布
GA043n0043_pa169a08║裘，嘗誦唱道歌，乘虎入松門，眾僧驚畏。本寺厨中有二苦行，
GA043n0043_pa169a09║曰寒山子、拾得。二人執爨，終日晤語，潛聽者都不解，時謂風
GA043n0043_pa169a10║狂，獨與師相親。一日，寒山問：「古鏡未磨，如何照燭？」師曰：「冰壺
GA043n0043_pa169a11║無影象，猿猴探水月。」曰：「此是不照燭也？」更請師道。師曰：「萬德
GA043n0043_pa170a01║不將來，教我道甚麼？」寒、拾俱禮拜。師欲游五臺，問寒、拾曰：
GA043n0043_pa170a02║「汝共我去游五臺，便是我同流。若不共我去游五臺，不是我
GA043n0043_pa170a03║同流。」山曰：「爾去游五臺作甚麼？」師曰：「禮文殊。」山曰：「爾不是我
GA043n0043_pa170a04║同流。」師尋獨入五臺，逢一老人便問：「莫是文殊麼？」曰：「豈可有
GA043n0043_pa170a05║二文殊？」師作禮未起，忽然不見。（趙州因沙彌舉此，州代干云：「文殊！文殊！」）後回天
GA043n0043_pa170a06║台山示滅。師凡有人問佛理，止答「隨時」二字。初，閭邱𦙍
GA043n0043_pa170a07║出牧丹邱，將議巾車，忽患頭痛，醫莫能愈。師造丘，以咒水噴
GA043n0043_pa170a08║之，立差。𦙍異之，乞一言，師曰：「到任記謁文殊、普賢。」曰：「此二菩
GA043n0043_pa170a09║薩何在？」師曰：「即國清寺寒山、拾得也。」𦙍後既至任，即入寺問
GA043n0043_pa170a10║師所在，及寒、拾蹤跡。僧道翹對曰：「豐干舊院在經藏後，今闃
GA043n0043_pa170a11║無人矣。寒、拾二人見在僧厨執役。」𦙍入師房，惟見虎跡，復問
GA043n0043_pa171a01║翹：「師在此作何行業？」翹曰：「惟事舂穀供僧，閒則諷詠。」乃入厨
GA043n0043_pa171a02║訪寒、拾，如下章敘之。
GA043n0043_pa171a03║寒山子，本無氏族，始豐縣西有寒、明二巖，以其於寒巖中居
GA043n0043_pa171a04║止得名也。容貌枯瘁，布襦零落，以樺皮為冠，曳大木屐，時來
GA043n0043_pa171a05║國清寺，就拾得取眾僧殘食及菜滓食之。或廊下徐行，或望
GA043n0043_pa171a06║空噪罵。寺僧以杖逼逐，拊掌大笑而去。眾僧炙茄次，將茄
GA043n0043_pa171a07║串向僧背上打一下。僧回首，山呈起茄串，曰：「是甚麼？」僧曰：「這
GA043n0043_pa171a08║風顛漢。」山向旁僧曰：「你道這僧，費卻我多少鹽醬！」趙州游
GA043n0043_pa171a09║天台，路次相逢。山見牛跡，問州曰：「還識牛麼？」州曰：「不識。」山指
GA043n0043_pa171a10║牛跡曰：「此是五百羅漢游山。」州曰：「既是羅漢，為甚麼卻作牛
GA043n0043_pa171a11║去？」山曰：「蒼天！蒼天！」州呵呵大笑。山曰：「作甚麼？」州曰：「蒼天！蒼天！」
GA043n0043_pa172a01║山曰：「這厮兒，宛有大人之作。」閭邱入厨，見山同拾得圍爐
GA043n0043_pa172a02║語笑，邱致拜，二人連聲咄叱，且笑曰：「豐干饒舌。」二人即相攜
GA043n0043_pa172a03║出松門。閭邱又致寒巖禮謁，送衣服、藥物。二人高聲喝之曰：
GA043n0043_pa172a04║「賊！賊！」便縮身入巖石縫中，唯曰：「汝諸人，各各努力。」其石縫忽
GA043n0043_pa172a05║然而合。閭邱哀慕，令僧道翹尋其遺跡，得所書林閒葉上及
GA043n0043_pa172a06║村墅屋壁辭頌，共三百餘首。後曹山寂禪師為之注釋，謂之
GA043n0043_pa172a07║《對寒山子詩》，行於世。
GA043n0043_pa172a08║拾得者，不言名氏，因豐干禪師山中經行，至赤城道側，見兒
GA043n0043_pa172a09║孤啼，拾歸國清，故名。後沙門靈熠攝受，令知食堂香燈。忽一日
GA043n0043_pa172a10║登座，與佛象對盤而餐，復於憍陳如上座塑形前，呼曰：「小
GA043n0043_pa172a11║果聲聞。」靈熠怒，因罷斥，令厨內滌器。每濾食滓，以筒盛之，寒
GA043n0043_pa173a01║山來即與負去。一日掃地，寺主問：「汝名拾得，因豐干拾得
GA043n0043_pa173a02║汝歸。汝畢竟姓個甚麼？」拾得放下苕帚，叉手而立。寺主再問，
GA043n0043_pa173a03║拈帚掃地竟去，寺主罔測。寒山搥胸云：「蒼天！蒼天！」拾得卻問：
GA043n0043_pa173a04║「汝作甚麼？」山曰：「不見東家人死，西家助哀？」二人作舞，哭笑而
GA043n0043_pa173a05║去。國清寺半月念戒眾集，拾得拍手曰：「聚頭作想那事如
GA043n0043_pa173a06║何？」維那叱之，拾得曰：「大德且住，無嗔即是戒，心淨即出家。我
GA043n0043_pa173a07║性與爾合，一切法無差。」僧厨食為鳥所啄，拾得以杖抶伽
GA043n0043_pa173a08║藍神，曰：「汝食不能護，何能護伽藍？」是夕，神示夢合寺僧曰：「拾
GA043n0043_pa173a09║得譴我。」由是著異，呼曰賢士。未幾，與寒山隱石巖而逝。道翹
GA043n0043_pa173a10║纂《寒山詩》，得偈亦附焉。
GA043n0043_pa173a11║按：寒、拾行業，此篇所錄皆本《傳鐙》，閒采閭邱《詩集傳》。一
GA043n0043_pa174a01║鐙所分，鐙無異照。然章有并析，詞有詳畧，字句亦小小
GA043n0043_pa174a02║不同。佛鐙普徧，未敢妄節。其下陳文莊〈天台憶〉，凡有複
GA043n0043_pa174a03║緟，即從芟薙，義各有當，非有所取舍焉。
GA043n0043_pa174a04║陳文莊：天台憶
GA043n0043_pa174a05║豐干禪師，不知何許人，居天台國清寺，或云邑人豐尚書之
GA043n0043_pa174a06║子。形貌寢惡，被髮布裘，或時唱歌。人問之，第云：「隨我騎虎游
GA043n0043_pa174a07║松門。」與寒山、拾得三人相親，每邂逅，則長吟大笑，人莫測也。
GA043n0043_pa174a08║寒山，不言氏族，以其寒石山中居止得名。雖出言如狂，而
GA043n0043_pa174a09║有意趣。予登寒、明二巖，蒼老絕似雁蕩，是其出游地也。余
GA043n0043_pa174a10║住國清寺久，住拾得竈下，談踰夜分。晴眺松岡，雨洗昏濛，夜
GA043n0043_pa174a11║半不辨濤聲、雨聲、松聲、篁聲、梵聲，如是半月。寒山子入滅
GA043n0043_pa175a01║後，有梵僧杖錫，拾黃金鎖子骨。或問所以，對曰：「吾拾文殊菩
GA043n0043_pa175a02║薩舍利歸西天耳！」後人於此建塔。（《無夢園集》）
GA043n0043_pa175a03║按：文莊又有〈台雁憶〉一首，記寒、拾古蹟，寒巖洞有寒山
GA043n0043_pa175a04║舍利塔。
GA043n0043_pa175a05║寒、拾問答
GA043n0043_pa175a06║昔日，寒山問拾得曰：「世間謗我、欺我、辱我、笑我、輕我、賤我、惡
GA043n0043_pa175a07║我、騙我，如何處治乎？」拾得云：「只要忍他、讓他、由他、避他、耐他、
GA043n0043_pa175a08║敬他，不要理他。再待幾年，你且看他。」寒山云：「還有甚訣，可以
GA043n0043_pa175a09║躲得？」拾得云：「我曾看過彌勒菩薩訣，你且聽我念，偈云：老拙
GA043n0043_pa175a10║穿衲襖　淡飯腹中飽補破好遮寒　萬事隨緣了有人罵老拙
GA043n0043_pa175a11║　老拙只說好有人打老拙　老拙自睡倒涕唾在面上　隨他自
GA043n0043_pa176a01║乾了我也有力氣　他也無煩懊這樣波羅蜜　便是妙中寶若
GA043n0043_pa176a02║知這消息　何愁道不了人弱心不弱　人貧道不貧一心要脩
GA043n0043_pa176a03║行　常在道中辦世人愛榮華　我卻不待見名利總成空　我心
GA043n0043_pa176a04║無足厭堆金積如山　難買無常限子貢他能言　周公有神算
GA043n0043_pa176a05║孔明大智謀　樊噲救主難韓信功勞大　臨死只一劍古今多
GA043n0043_pa176a06║少人　那個活幾千這個逞英雄　那個做好漢看看兩髩白　年
GA043n0043_pa176a07║年容顏變日月穿梭織　光陰如射箭不久病來侵　低頭暗嗟
GA043n0043_pa176a08║歎自想年少時　不把脩行辦得病想回頭　閻王無轉限三寸
GA043n0043_pa176a09║氣斷了　拏只那個辦也不論是非　也不把家辦也不爭人我
GA043n0043_pa176a10║　也不做好漢罵著也不言　問著如啞漢打著也不理　推著渾
GA043n0043_pa176a11║身轉也不怕人笑　也不做臉靣兒女哭嗁嗁　再也不得見好
GA043n0043_pa177a01║個爭名利　須把荒郊伴他看世上人　都是精扯淡勸君即回
GA043n0043_pa177a02║頭　爭他脩行幹做個大丈夫　一刀截兩斷跳出紅火阬　做個
GA043n0043_pa177a03║清涼漢悟得長生理　日月為鄰伴」（此篇陸文節公錄示，不知所從出。雖釋子語，難以我
GA043n0043_pa177a04║法論，亦不似唐以前緇流筆墨。重在文節遺言，姑錄之。）
GA043n0043_pa177a05║潘耒：寒巖詩
GA043n0043_pa177a06║嘯天獅子最嶙峋　開口平吞摸象人雄拔萬山皆奪氣　孤高
GA043n0043_pa177a07║大士合藏身石膚剝盡存真骨　雲頂單棲絕四鄰會得寒山
GA043n0043_pa177a08║詩外句　無邊煙景鎮長新（《遂初堂集．台蕩游草》）
GA043n0043_pa177a09║沈文愨：寒巖詩
GA043n0043_pa177a10║突兀萬仞岡　一獅踞其頂猙𤢆欲搏人　象犀勢俱屏（旁有石象、石犀）
GA043n0043_pa177a11║寒山昔晏坐　三年等俄頃至今蟠膝處　石上留餘影虹梁跨
GA043n0043_pa178a01║彎環　下視氣深迥橫飛瀑如練　倒挂藤疑綆晴空蓄風雷　白
GA043n0043_pa178a02║晝幻昏冥人生塵土胸　到此庶一醒野猿時嘯羣　孤鶴忽聞
GA043n0043_pa178a03║警試讀寒山詩　清言發深省（原注：朱夫子謂：「寒山詩，有唐人道不到處。」《歸愚集．台山游草》。）
GA043n0043_pa178a04║按：稼堂、確士兩先生詩，皆為天台而作，事在祖庭，故不
GA043n0043_pa178a05║錄〈志詩〉篇。
GA043n0043_pa178a06║附：《寒山子詩集》解題及諸家書牘、詩話、序、跋、攷證
GA043n0043_pa178a07║宋朱子：與南老帖（原本草書，下陸〈帖〉同。提行悉依原刻。）
GA043n0043_pa178a08║五月十三日，熹悚息啟上：久不聞動靜，使至，特辱
GA043n0043_pa178a09║惠書，獲審此日
GA043n0043_pa178a10║住山安隱為慰。
GA043n0043_pa178a11║天台之勝，夙所願游。往歲僅得一過山下，而以方有公事，不
GA043n0043_pa179a01║能登覽，每以為恨。今又聞
GA043n0043_pa179a02║故人挂錫其閒，想見
GA043n0043_pa179a03║行住坐卧，不離水聲山色之中，尤以不得往同此樂為念也。
GA043n0043_pa179a04║新詩見寄，篤摰超精，又非往時所見之比。但
GA043n0043_pa179a05║稱說之過，不敢當耳。
GA043n0043_pa179a06║二刻亦佳作也，但攙行奪市，恐不免失故步耳。
GA043n0043_pa179a07║《寒山子詩》彼中有好本否？如未有，能為讎校刊刻，令字畫稍
GA043n0043_pa179a08║大，便於觀覽，亦佳也。
GA043n0043_pa179a09║寄惠黃精、筍乾、紫菜多品，尤荷
GA043n0043_pa179a10║厚意。偶得安樂茶，分去廿缾，并雜碑刻及《唐詩》三冊，漫附回
GA043n0043_pa179a11║使，幸
GA043n0043_pa180a01║視至。相望千里，無由
GA043n0043_pa180a02║會面，臨書馳情，千萬
GA043n0043_pa180a03║自愛，不宣。　熹悚息啟上
GA043n0043_pa180a04║國清南公禪師方丈。
GA043n0043_pa180a05║熹再啟：
GA043n0043_pa180a06║清眾各安佳，兒輩時聞，黃壻歸三山已久，時得書也。　《出師
GA043n0043_pa180a07║表》未暇寫，俟寫得，轉寄去未晚也。　《寒山詩》刻成，幸
GA043n0043_pa180a08║早見寄。有便足時，至臨安趙節推廳，託其尋便，必無不達，渠
GA043n0043_pa180a09║黃巖人也。
GA043n0043_pa180a10║熹再啟。
GA043n0043_pa180a11║陸放翁：與明老帖
GA043n0043_pa181a01║有人兮山徑　雲卷兮霞纓秉芳兮欲寄　路漫兮難征心惆悵
GA043n0043_pa181a02║兮狐疑　蹇獨立兮忠貞
GA043n0043_pa181a03║此寒山子所作楚詞也，今亦在集中。妄人竄改附益，至不
GA043n0043_pa181a04║可讀。放翁書寄　天封明公。或以刻之山中也。
GA043n0043_pa181a05║王深甯：困學紀聞
GA043n0043_pa181a06║寒山子詩，如施家兩兒，事出《列子》；羊公鶴，事出《世說》；如子、卜
GA043n0043_pa181a07║商（「子」下疑脫「張」字）；如侏儒、方朔，涉獵廣博，非但釋子語也。對偶之工
GA043n0043_pa181a08║者，青蠅、白鶴；黃籍、白丁；青蚨、黃絹（翁注：據本書「絹」當作「卷」）；黃口、白頭；七
GA043n0043_pa181a09║札、五行；綠熊席、青鳳裘。而楚辭尤超出筆墨畦逕，曰：有人兮
GA043n0043_pa181a10║山陘　雲卷兮霞纓秉芳兮欲寄　路漫兮難征心惆悵兮狐疑
GA043n0043_pa181a11║　蹇獨立兮忠貞
GA043n0043_pa182a01║餘姚翁元圻注：何云（此引何屺瞻校語）：「酒壚猛狗，出《韓非子》；枕流，
GA043n0043_pa182a02║事出《世說》。如一道一德、言有枝葉、雲梯棘刺、亡羊補牢之
GA043n0043_pa182a03║類，尤多。」又云：「六極、九維；東岱、北邙；衛氏兒、鍾家女。三端、
GA043n0043_pa182a04║六藝；黃腸、白骨；獼猴心、獅子吼；待鶴、乘魚，亦工。」又云：「楚
GA043n0043_pa182a05║辭則為人竄為五言。第七句云『眾喔吚嘶蹇』，可為失笑也。
GA043n0043_pa182a06║放翁曾寄書天封明公，屬為正之。」又云：「『苔滑非關雨，松鳴
GA043n0043_pa182a07║不假風。』真佳句也。」元圻案：《唐書．藝文志》：「《寒山子詩》七卷。
GA043n0043_pa182a08║寒山子，隱唐興縣寒山巖，於國清寺與隱者拾得往還。」
GA043n0043_pa182a09║《列子．說符篇》：「魯施氏有二子，其一好學，其一好兵。好學者，
GA043n0043_pa182a10║以術干齊侯，為公子之傅；好兵者，以法干楚王，以為軍正。
GA043n0043_pa182a11║施氏之鄰孟氏同有二子，所業亦同，而窘於貧，羨施氏之
GA043n0043_pa183a01║有，因從請進趣之方，二子以實告。孟氏之一子，以術干秦
GA043n0043_pa183a02║王，秦王曰：『當今諸侯力爭，所務兵食而已。若用仁義治吾
GA043n0043_pa183a03║國，是滅亡之道也。』遂宮而放之。其一子，以法干衛侯，衛侯
GA043n0043_pa183a04║曰：『吾弱國也，而攝乎大國之閒。大國吾事之，小國吾撫之，
GA043n0043_pa183a05║是求安之道。若賴兵權，滅亡可待矣！若全而歸之，適於他
GA043n0043_pa183a06║國，為吾之患不輕矣！』遂刖之，而還諸魯。」《世說．排調類》：「劉
GA043n0043_pa183a07║遵祖少為殷中軍所知，稱之于庾公，遂名之為『羊公鶴』。昔
GA043n0043_pa183a08║羊叔子有鶴善舞，客試驅來，氃氋而不肎舞，故稱比之。」
GA043n0043_pa183a09║《漢書．東方朔傳》：「侏儒長三尺，奉一囊粟；臣朔長九尺，亦奉
GA043n0043_pa183a10║一囊粟。侏儒飽欲死，臣朔飢欲死。」《三國志．吳．虞翻傳》注：
GA043n0043_pa183a11║「《虞翻別傳》曰：翻放逐南方，自恨犯上獲罪，當長沒海隅，生
GA043n0043_pa184a01║無可與語，死以青蠅為弔客，使天下一人知己者，足以不
GA043n0043_pa184a02║恨。」《太平御覽．九百十六．陶侃別傳》曰：「侃丁母憂，在墓下，
GA043n0043_pa184a03║忽有二客來弔，不哭而退，儀形鮮異，知非常人。遣看之，但
GA043n0043_pa184a04║見雙鶴飛而沖天。」《通鑑．齊紀．高帝建元二年》：「宋自孝建
GA043n0043_pa184a05║以來，政綱弛紊，簿籍訛謬。上詔虞玩之等更加檢定，曰：『黃
GA043n0043_pa184a06║籍，民之大紀，國之治端。自頃巧偽日甚，何以釐乎？』」注：杜佑
GA043n0043_pa184a07║曰：「黃籍者，戶口版籍也。」《漢書．鄒陽傳》注曰：「白徒，言素非
GA043n0043_pa184a08║軍旅之人，若今言白丁矣。」《搜神記》：「青蚨蟲如蟬，殺其母
GA043n0043_pa184a09║子，塗八十一錢，凡市，或用子，先用母，皆飛歸，循環無已。」故
GA043n0043_pa184a10║《淮南子》名錢曰「青蚨」。《會稽典錄》：「上虞長度尚弟子邯鄲
GA043n0043_pa184a11║淳，字子禮，甫弱冠而有異才。尚使作《曹娥碑》，操筆而成，無
GA043n0043_pa185a01║所點定。其後蔡邕題八字曰：『黃絹幼婦，外孫齏臼。』」《淮南
GA043n0043_pa185a02║子》：「古之伐國，不殺黃口，不獲二毛。」《史記．鄒陽傳》：「白頭如
GA043n0043_pa185a03║新，傾葢如故。」《左傳》：「晉、楚遇于鄢陵。潘尫之黨與養由基
GA043n0043_pa185a04║蹲甲而射之，穿七札焉。」《後漢書．應奉傳》：「奉讀書，五行並
GA043n0043_pa185a05║下。」《西京雜記》：「趙飛燕女弟，居昭陽殿中，設玉几、玉牀、白
GA043n0043_pa185a06║象牙簟、綠熊席。」《拾遺記》：「周昭王時，塗修國獻青鳳、丹雀，
GA043n0043_pa185a07║各一雌一雄。昭王綴鳳毛為裘。」《晏子》：「人有酤酒者，酒酸
GA043n0043_pa185a08║不售，問之里人其故。里人云：『公之猛狗，人挈器而入，且酤
GA043n0043_pa185a09║公酒，狗迎而噬之。此酒所以酸而不售也。』」《韓非子》記管仲
GA043n0043_pa185a10║對齊桓公語，與《晏子》同。《世說》：「孫子荊曰：所以枕流，欲洗
GA043n0043_pa185a11║其耳；所以漱石，欲礪其齒。」《戰國策》：「公輸般為楚設機，將
GA043n0043_pa186a01║以攻宋。墨子曰：『聞公為雲梯，將以攻宋，宋亦何罪之有？』」
GA043n0043_pa186a02║《列子》：「紀昌謀殺飛衞，二人交射于路。飛衞之矢先窮，紀昌
GA043n0043_pa186a03║遺一矢。既發，飛衞以棘刺之端扞之，而無差焉。」《韓非子》：
GA043n0043_pa186a04║「燕王徵巧術人，請以棘刺之端為母猴。母猴成，巧人曰：『人
GA043n0043_pa186a05║主欲觀之，必半歲不入宮，不飲酒食肉，雨霽日出，視之晏
GA043n0043_pa186a06║陰之閒，而棘刺之母猴乃可見也。』」《戰國策》：「見兔而顧犬，
GA043n0043_pa186a07║未為遲也；亡羊而補牢，未為晚也。」《語林》：「衛洗馬穎識通
GA043n0043_pa186a08║達，論者以為王眉子、平子、武子之右。世人為之語曰：『諸王
GA043n0043_pa186a09║三子，不如衞家一兒。』」劉向《列女傳》：「齊鍾離春者，齊無鹽
GA043n0043_pa186a10║邑之女，其為人極醜，行嫁不售。」《韓詩外傳》：「君子宜避三
GA043n0043_pa186a11║端：文士筆端，武士鋒端，辯士舌端。」《漢書．霍光傳》：「賜……黃腸、
GA043n0043_pa187a01║題湊各一具。」注：「蘇林曰：以柏木黃心，致累棺外，故曰黃腸。
GA043n0043_pa187a02║木頭皆向內，故曰題湊。」《後漢書．郅惲傳》：「昔文王不忍露
GA043n0043_pa187a03║白骨，武王不以天下易一人之命。」宋知覺禪師《宗鏡錄》
GA043n0043_pa187a04║三引《大涅槃經》曰：「云何現喻？如經中說，眾生心性，有如獼
GA043n0043_pa187a05║猴。獼猴之性，捨一取一。眾生心性，亦復如是。取著色、聲、香、
GA043n0043_pa187a06║味、觸、法，無暫住時，是名現喻。可驗即今眾生之心，如猿猴
GA043n0043_pa187a07║之處高樹，上下不停。」《楞嚴經》：「富樓𨚗云：『世尊知我，有大
GA043n0043_pa187a08║辨才，以音聲輪，教我發揚。我於佛前，助佛轉輪，因獅子吼，成
GA043n0043_pa187a09║阿羅漢。』」《太平御覽．九百十六．列仙傳》曰：「王子喬見桓
GA043n0043_pa187a10║良曰：『待我緱氏山頭。』至期，果乘白鶴至山顛，望之不可到。」
GA043n0043_pa187a11║陶宏景《本草》曰：「鯉最為魚中之王，形既可愛，又能神變，
GA043n0043_pa188a01║乃至飛越山湖，所以琴高乘之。」宋《許彥周詩話》載寒山
GA043n0043_pa188a02║子楚辭，首句作「若有人兮坐山楹」，第五句「心」字作「獨」字。謂
GA043n0043_pa188a03║雖屈宋復生，不能過也。
GA043n0043_pa188a04║天台山國清禪寺三隱集記
GA043n0043_pa188a05║豐干禪師，唐正觀初居天台國清寺，翦髮齊眉，衣布裘。人或
GA043n0043_pa188a06║問佛理，止答「隨時」二字。常唱道，乘虎出入，眾僧驚畏，無誰語。
GA043n0043_pa188a07║有寒山子、拾得者，亦不知其氏族，時謂風狂子，獨與師相親。
GA043n0043_pa188a08║寒居止唐興縣西七十里寒巖，以是得名。拾因師至赤城，道
GA043n0043_pa188a09║側聞兒啼聲，問之，云孤棄於此，乃名拾得。攜至寺，付庫院，後
GA043n0043_pa188a10║庫僧靈熠令知食堂香鐙。忽登座，與佛象對盤而餐，復於聖
GA043n0043_pa188a11║僧前呼曰「小果」。熠告尊宿等，易令厨內滌器。常日齋畢，澄濾
GA043n0043_pa189a01║殘食菜滓，以筒盛之，寒來即負之而去。寒容貌枯悴，布襦零
GA043n0043_pa189a02║落，以樺皮為冠，曳大木屐。時至寺，或廊下徐行，或厨內執爨，
GA043n0043_pa189a03║或混處童牧，或時呌噪，望空慢罵，或云：「咄哉！咄哉！三界輪迴。」
GA043n0043_pa189a04║僧以杖逼逐，即撫掌大笑。一日問師：「古鏡不磨，如何照燭？」曰：
GA043n0043_pa189a05║「冰壺無影象，猿猴探水月。」曰：「此是不照燭也？更請師道。」曰：「萬
GA043n0043_pa189a06║德不將來，教我道什麼？」寒、拾俱作禮。師謂寒曰：「汝與我游五
GA043n0043_pa189a07║臺，即我同流。若不與我去，非我同流。」曰：「我不去。」師曰：「汝不是
GA043n0043_pa189a08║我同流。」寒問：「汝去五臺作什麼？」曰：「我去禮文殊。」曰：「汝不是我
GA043n0043_pa189a09║同流。」師尋獨入五臺，逢一老翁，問：「莫是文殊否？」曰：「豈有二文
GA043n0043_pa189a10║殊？」及作禮，忽不見。後回天台而化。寒因眾僧炙茄，以茄串打
GA043n0043_pa189a11║僧背一下，僧回首，寒持串云：「是什麼？」僧云：「這風顛漢。」寒示傍
GA043n0043_pa190a01║僧曰：「你道這個師僧，費卻多少鹽醬。」趙州到天台，行見牛跡，
GA043n0043_pa190a02║寒曰：「上座還識牛麼？此是五百羅漢游山。」州曰：「既是羅漢，為
GA043n0043_pa190a03║什麼作牛去？」寒曰：「蒼天！蒼天！」州呵呵大笑。寒曰：「笑作什麼？」州
GA043n0043_pa190a04║曰：「蒼天！蒼天！」寒曰：「這小廝兒，卻有大人之作。」溈山來寺受戒，
GA043n0043_pa190a05║與拾往松門夾道，作虎吼三聲。溈無對，寒曰：「自從靈山一別，
GA043n0043_pa190a06║迄至於今，還相記麼？」溈亦無對。拾拈拄杖曰：「老兄喚這個作
GA043n0043_pa190a07║甚麼？」溈又無對。寒曰：「休！休！不用問他，自從別後，已三生作國
GA043n0043_pa190a08║王來，總忘卻也。」拾掃地，寺主問：「姓箇什麼？住在何處？」拾置帚，
GA043n0043_pa190a09║叉手而立。主罔測，寒搥胸曰：「蒼天！蒼天！」拾問：「汝作什麼？」寒曰：
GA043n0043_pa190a10║「豈不見道東家人死，西家助哀？」因作舞，笑哭而出。又於莊舍
GA043n0043_pa190a11║牧牛歌詠，呌天曰：「我有一珠，埋在陰中，無人別者。」眾僧說戒，
GA043n0043_pa191a01║拾驅牛至，倚門撫掌，微笑曰：「悠悠哉！聚頭作相，這箇如何？」僧
GA043n0043_pa191a02║怒呵云：「下人風狂，破我說戒。」拾笑曰：「無瞋即是戒，心淨即出
GA043n0043_pa191a03║家。我性與汝合，一切法無差。」驅牛出，乃呼前世僧名，牛即應
GA043n0043_pa191a04║聲而過。復曰：「前生不持戒，人面而畜心。汝今招此咎，怨恨於
GA043n0043_pa191a05║何人？佛力雖然大，汝辜於佛恩。」護伽藍神，僧厨下食，每每為
GA043n0043_pa191a06║烏所耗，拾杖抶之曰：「汝食不能護，安能護伽藍乎？」神附夢於
GA043n0043_pa191a07║合寺僧曰：「拾得打我。」詰旦說夢，一一無差。視神像，果有所損，
GA043n0043_pa191a08║驚異。牒申郡縣，郡謂賢士遯迹，菩薩應身，號「拾得賢士」。初，閭
GA043n0043_pa191a09║邱𦙍將牧丹邱，頭疾，醫莫能愈。遇禪師，名豐干，言自天台來
GA043n0043_pa191a10║謁，使君告之病，師曰：「身居四大，病從幻生。若欲除之，應須淨
GA043n0043_pa191a11║水。」索器咒水噀之，立愈。閭邱異之，乞言示此去安危之兆。師
GA043n0043_pa192a01║曰：「記謁文殊、普賢。此二菩薩，見之不識，識之不見。若欲見之，
GA043n0043_pa192a02║不得取相。國清寺執爨滌器寒山、拾得是也。」閭邱到任三日，
GA043n0043_pa192a03║至國清，問：「此寺有豐干禪師否？寒山、拾得復是何人？」僧道翹
GA043n0043_pa192a04║對曰：「豐干舊址在經藏後，今闃無人矣。寒山、拾得尚處僧厨。」
GA043n0043_pa192a05║閭邱入師房，止見虎跡，復問：「在此作何行業？」翹曰：「唯事負舂
GA043n0043_pa192a06║供僧，閒則諷詠。」入厨尋訪寒、拾，見於竈前，向火拊掌大笑。閭
GA043n0043_pa192a07║邱致拜，二人連聲呵叱，執手復大笑曰：「豐干饒舌！饒舌！彌陀
GA043n0043_pa192a08║不識，禮我何為？」相攜出松門，自此不復入寺。閭邱歸郡，送淨
GA043n0043_pa192a09║衣、香藥到巖，寒山高聲喝曰：「賊！賊！」遂入巖石縫中，且曰：「報汝諸
GA043n0043_pa192a10║人，各各努力。」石縫忽合。後有僧採薪南峰，距寺東南二里遇
GA043n0043_pa192a11║一梵儀，持錫入巖，挑鏁子骨，曰：「取拾得舍利。」乃知入滅於此，
GA043n0043_pa193a01║因號巖為「拾得」。閭邱俾道翹尋訪遺跡，於林閒葉上得寒所
GA043n0043_pa193a02║書辭頌及村墅人家三百餘首。拾亦有詩數十首，題行壁閒
GA043n0043_pa193a03║云。按舊序，「二人呵叱，自執手大笑，閭邱歸郡，遣送衣藥，與夫
GA043n0043_pa193a04║挑鏁子骨」等語，乃知寒山不執閭邱手，閭邱未嘗至寒巖，拾
GA043n0043_pa193a05║得亦出寺門二里許入滅，今《傳鐙》所錄誤矣。因筆及此，以俟
GA043n0043_pa193a06║百世君子。淳熙十六年歲次己酉孟春十有九日，住山禹穴
GA043n0043_pa193a07║沙門志南謹記
GA043n0043_pa193a08║釋可明：跋
GA043n0043_pa193a09║大士垂迹，不泄密因。語言三昧，發於淵才雅思。大圭不瑑，豈
GA043n0043_pa193a10║追琢者可同日而語？或直道其事，使賢鄙同笑。粗言軟語，咸
GA043n0043_pa193a11║彰至理。悅耳目，適口體，此其深試（疑「識」之譌）。究己躬，明心性，此其
GA043n0043_pa194a01║格言。緩細披尋，大有好笑，板行其可闕乎？東皋苾芻無隱得
GA043n0043_pa194a02║舊本，感慨重刊，俾為讎校，因題其後，一覽知妙。且由此而入，
GA043n0043_pa194a03║較世里尤當寶翫。旹屠維赤奮若陬月上澣，華山除饉男可
GA043n0043_pa194a04║明敬跋
GA043n0043_pa194a05║宋大字本附詩一首此篇，慧身但刊以補東皋本之缺，非其所作也。題曰「聖制古文」，疑為時王之製，
GA043n0043_pa194a06║亦未敢臆定。
GA043n0043_pa194a07║若人何鄉何姓氏　隋季□□□傑士屠龍技癢無所施　東守
GA043n0043_pa194a08║西征徒萬里天厭荒淫羖䍽君　大地山河移姓李滿眼清賢
GA043n0043_pa194a09║登廟堂　書生分合山林死朅來寒山三十年　不堪回首紅塵
GA043n0043_pa194a10║市。遨戲千巖萬水閒　駕言足躡龜毛履不飢不采山中薇　渴
GA043n0043_pa194a11║來只飲山中水風瓢戞擊惱幽懷　移家屢入深雲裏貧衣繿
GA043n0043_pa195a01║縷足風霜　不礙寒潭瑩無滓時訪豐干看拾公　膜外形骸忘
GA043n0043_pa195a02║爾汝擾擾人寰蟻慕羶　哂然一笑寒生齒擬將大筏渡迷津
GA043n0043_pa195a03║　咳唾煙雲生筆底銀鉤灑洒落巖阿　至今護守煩山鬼世無
GA043n0043_pa195a04║相馬九方皋　但從肥瘦求形似詩成眾口浪雌黃　往往視之
GA043n0043_pa195a05║為下俚近來一二具眼人　頗憐名字遺青史雲衮霞纓妙語
GA043n0043_pa195a06║言　謂與騷章無異旨寥寥千載無人知　偶逢知者惟知此知
GA043n0043_pa195a07║與不知於我乎何知　此其所以得為寒山子
GA043n0043_pa195a08║曩閱東皋寺《寒山集》缺此一篇，適獲　聖制古文，命工刊
GA043n0043_pa195a09║梓，以全其璧。觀音比丘無我慧身敬書。（一記、一跋、一詩，據日本仿宋刻《寒山
GA043n0043_pa195a10║子詩集》錄出。）
GA043n0043_pa195a11║元徐一夔：重刊《中峯和尚廣錄》序
GA043n0043_pa196a01║大德、延祐之閒，中峯本公居天目山，有《擬寒山詩》。《廣錄》鏤板
GA043n0043_pa196a02║于杭州之南山大普慶寺。板燬，有武弁之士曰張子華，謀於
GA043n0043_pa196a03║智暠、慧澤二師重刊，踰年而功完。（按：「本公全書為《天目中峯和尚廣錄》。《擬寒山詩》，其中
GA043n0043_pa196a04║之一種也。」）（徐大章《始豐稿》）
GA043n0043_pa196a05║白珽：湛淵靜語（按：白珽，字廷玉，元錢唐人。）
GA043n0043_pa196a06║呂洞賓、寒山子，皆唐之士人。嘗應舉不利，不羣於俗，葢楚狂、
GA043n0043_pa196a07║沮溺之流，觀其所存詩文可知。如寒山子詩，其一云：有人兮
GA043n0043_pa196a08║山陘　雲卷兮霞纓秉芳兮欲寄　路漫兮難征心惆悵兮狐疑
GA043n0043_pa196a09║　蹇獨立兮忠貞前輩以為無異〈離騷〉語。今行於世者，多混偽
GA043n0043_pa196a10║作，以諧俗爾。
GA043n0043_pa196a11║明瞿汝稷：寒山詩序
GA043n0043_pa197a01║嚴道行刻《寒山詩》，命那羅延窟學人序之。那羅延窟學人曰：
GA043n0043_pa197a02║「寒山氏日與羣有酬酢於無盡哉！」曰：「以其言之得，復謵於世
GA043n0043_pa197a03║乎？」曰：「未也。夫棲遲於寒巖，蹢䠱於國清，此寒山之可見者也。
GA043n0043_pa197a04║小言大言，若諷若道。瀏乎若傾雲竇之冷泉，足以清五𤍠之
GA043n0043_pa197a05║沈濁；暾乎若十日之出摶桑，足以破昬衢之重幽。此寒山之
GA043n0043_pa197a06║可聞者也。之二者，於寒山妙莊嚴海之一漚也。有能循夫可
GA043n0043_pa197a07║見，而見不可見；循夫可聞，而聞不可聞。則知寒山昔未嘗示
GA043n0043_pa197a08║跡於始豐，今未嘗謝跡於人間也。吾默而息，泊乎以同寂；吾
GA043n0043_pa197a09║蕩而趨，奚適而不與？吾俱一身蹠乎石山而無介，多身起於
GA043n0043_pa197a10║剎塵而非出。充吾之目，塞吾之耳，皆寒山也。而眾生各鐍其
GA043n0043_pa197a11║見而不見，各鐍其聞而不聞，顛㝠於三苦，回環於永劫。於是
GA043n0043_pa198a01║寒山哀之，釋珍御，襲弊垢，運漚和慈，勤惓告試，掊眾生之鐍，
GA043n0043_pa198a02║使之見，使之聞，以息其崩奔，俾休於常寂。而眾生卒不能盡
GA043n0043_pa198a03║見盡聞也，可不大哀耶？夫既以宗於不可見，而帝於不可聞，
GA043n0043_pa198a04║又何欲掊眾生之鐍，使之見，使之聞，而哀眾生之不盡見盡
GA043n0043_pa198a05║聞耶？不可見矣，又何見？不可聞矣，又何聞？見於見，不見於不
GA043n0043_pa198a06║見；聞於聞，不聞於不聞。故聞鐍於聲，見鐍於色，眾生之所以
GA043n0043_pa198a07║眾生也。見於不見，聞於不聞，故不運吾目，而殫見沙界無盡
GA043n0043_pa198a08║也；不闢吾聰，而殫聞沙界無盡也。此所以躡寒山而游於無
GA043n0043_pa198a09║盡也。欲聞於不聞，必以聞而旋其聞；欲見於不見，必以見而
GA043n0043_pa198a10║旋其見。此寒山之所以不能不言，而道行不能不以剞劂利
GA043n0043_pa198a11║生也。審於是，即以其言之得，復謵於世，而謂寒山日與羣有
GA043n0043_pa199a01║酬酢於無盡，可也。」（《瞿冏卿集》）
GA043n0043_pa199a02║徐𤊹：寒山子詩跋（按：𤊹，字惟起，號興公，明季閩人，藏書極富。）
GA043n0043_pa199a03║余他日偶訪瀚上人於平遠臺山房，見案頭有《寒山子詩》一
GA043n0043_pa199a04║帙，上人不知愛重，鼠齧其腦，漸至於中。余曰：「寒山子詩，詩中
GA043n0043_pa199a05║即偈，師其知寒山之禪機乎？」上人茫然不答。余遂丐歸，上人
GA043n0043_pa199a06║視之如棄敝屣也。山窗無事，手自黏補，重加裝潢，第鼠齧處，
GA043n0043_pa199a07║闊深傷字，為可恨也。載觀卷首朱晦翁、陸放翁二札，則明老、
GA043n0043_pa199a08║南老賢於瀚上人遠矣。識者能不呵呵大笑邪？己亥閏四月
GA043n0043_pa199a09║徐惟起跋（《紅雨樓題跋》）
GA043n0043_pa199a10║國朝
GA043n0043_pa199a11║欽定四庫全書提要
GA043n0043_pa200a01║《寒山子詩集》二卷，附《豐干拾得詩》一卷。（浙江巡撫採進本）案：寒山
GA043n0043_pa200a02║子，貞觀中天台唐興縣僧，居於寒巖，時還往國清寺。豐干、拾
GA043n0043_pa200a03║得則皆國清寺僧也。世傳台州刺史閭邱允遇三僧事，蹤蹟
GA043n0043_pa200a04║甚怪，葢莫得而攷證也。其詩，相傳即允令寺僧道翹，尋寒山
GA043n0043_pa200a05║平日於竹木石壁上及，人家廳壁所書，得三百餘首。又取拾
GA043n0043_pa200a06║得土地堂壁上所書偈言，並纂集成卷。豐干則僅存房中壁
GA043n0043_pa200a07║上詩二首。允自為之序。宋時又名《三隱集》，見淳熙十六年沙
GA043n0043_pa200a08║門道南所作〈記〉中。《唐書．藝文志》載《寒山詩》入釋家類，作七卷。
GA043n0043_pa200a09║今本併為一卷，以拾得、豐干詩別為一卷附之，則明新安吳
GA043n0043_pa200a10║明春所校刻也。王士禎《居易錄》云：「寒山詩，詩家每稱其『鸚鵡
GA043n0043_pa200a11║花閒弄，琵琶月下彈。長歌三月響，短舞萬人看』，謂其有唐調。
GA043n0043_pa201a01║（原案：此明江盈科《雪濤評語》，士禎引之。寒山子即唐人，盈科以為有唐調，葢偶未攷其時代。謹附訂於此。）其詩有
GA043n0043_pa201a02║工語，有率語，有莊語，有諧語。至云『不煩鄭氏箋，豈待毛公解』，
GA043n0043_pa201a03║又似儒生語。大抵佛語、菩薩語也。」今觀所作，皆信手拈弄，全
GA043n0043_pa201a04║作禪門偈語，不可復以詩格繩之，而機趣橫溢，多足以資勸
GA043n0043_pa201a05║戒。且專集傳自唐時，行世已久，今仍著之於錄，以備釋氏文
GA043n0043_pa201a06║字之一種焉。（《別集類》）
GA043n0043_pa201a07║欽定四庫全書𥳑明目錄
GA043n0043_pa201a08║《寒山子詩集》一卷，附《豐干拾得詩》一卷。寒山子、豐干、拾得
GA043n0043_pa201a09║皆貞觀中台州僧，世頗傳其異跡。是集乃台州刺史閭邱允
GA043n0043_pa201a10║令寺僧道翹所蒐輯，寒山子詩最多，拾得次之，豐干存詩二
GA043n0043_pa201a11║首而已。其詩多類偈頌，而時有名理。邵子《擊壤集》一派，此其
GA043n0043_pa202a01║濫觴也。（《別集類》）
GA043n0043_pa202a02║欽定天祿琳琅續編
GA043n0043_pa202a03║《寒山子詩集》一函一冊，唐釋寒山子撰。寒山子，天台唐
GA043n0043_pa202a04║興縣僧，居寒巖，時還往國清寺。書一卷，計詩三百十三首，前
GA043n0043_pa202a05║有閭邱允序，附豐干詩二首、拾得詩五十六首，皆國清寺僧，
GA043n0043_pa202a06║亦有閭邱允錄宋時所稱〈三隱集〉也。是書，明新安吳明春有
GA043n0043_pa202a07║刻本。是本宋諱闕筆，雕手古雅，汲古閣所藏。
GA043n0043_pa202a08║錢曾：讀書敏求記
GA043n0043_pa202a09║《寒山、拾得詩》一卷。豐干語閭邱允：「寒山、拾得，文殊、普賢。」真
GA043n0043_pa202a10║為饒舌矣。允令國清寺僧道翹纂集文句成卷，而為之序讚，
GA043n0043_pa202a11║附著〈拾得錄〉於詩之前。惜乎傳世絕少，此從宋刻摹寫，攷南
GA043n0043_pa203a01║北藏俱未收。余謂應同龎居士並添入《三藏目錄》中，庶不至
GA043n0043_pa203a02║泯滅無傳耳！
GA043n0043_pa203a03║黃丕烈：士禮居藏書題跋記
GA043n0043_pa203a04║《寒山、拾得詩》一卷，載諸《讀書敏求記》，此從宋刻摹寫。余向收
GA043n0043_pa203a05║一精鈔本，似與遵王藏本相類，當亦宋刻摹寫者也，惜首尾
GA043n0043_pa203a06║略有殘闕耳。後五柳主人自都中寄一本示余，楮墨古雅，甚
GA043n0043_pa203a07║為可愛。細視之，乃係外洋板刻，惜通體覆背，俱用字紙，殊不
GA043n0043_pa203a08║耐觀。頃命工重裝，知有失去半葉者，共四處，以洋紙補之。復
GA043n0043_pa203a09║取向所收者，核其文理，始信二本互異。詩之次序有先後，分
GA043n0043_pa203a10║七言於五言之外，洋板所獨。此拾得詩〈雲林最幽棲〉一首，內
GA043n0043_pa203a11║「日斜挂影低」句，精鈔本「日」字下俱缺，此外皆不可攷矣。故茲
GA043n0043_pa204a01║所失四半葉，無從補全。而二本板心，彼題「寒山子詩」，此題「三
GA043n0043_pa204a02║隱」，後又云　詩本不相類也。惜遵王所記，但云「傳世絕少」，豈
GA043n0043_pa204a03║知宋刻摹寫之外，尚有他刻流傳於世耶？此刻似係洋板，然
GA043n0043_pa204a04║寒山詩後有一條云「杭州錢塘門裏車橋南大街郭宅□鋪
GA043n0043_pa204a05║印行」，則又不知此刻之果為何地本矣，俟與藏書家驗之。嘉
GA043n0043_pa204a06║慶丁卯春三月二十有五日，復翁黃丕烈識
GA043n0043_pa204a07║陸心源：儀顧堂題跋
GA043n0043_pa204a08║《寒山詩》　卷，毛氏汲古閣影宋鈔本。光緒伍年，以番板五枚，
GA043n0043_pa204a09║得此書於吳市，葢何（當作「胡」）心耘博士舊藏也。端陽前五日，以
GA043n0043_pa204a10║舊藏廣州刊本及《全唐詩》校一過。《全唐詩》即從此本出。卷末
GA043n0043_pa204a11║「怡然居憩地日」以下缺，亦同廣州本，序次既異，字句亦多不
GA043n0043_pa205a01║同。拾得詩缺〈人生浮世中〉、〈平生何所憂〉、〈故林又斬新〉、〈一入雙
GA043n0043_pa205a02║谿不計春〉，凡四首。寒山詩缺〈沙門不持戒〉、〈可貴一名山〉、〈我見
GA043n0043_pa205a03║多知漢〉、〈昔年曾到大海游〉、〈夕陽赫西山〉，凡五首。非善本也。
GA043n0043_pa205a04║程德全：寒山子詩集跋
GA043n0043_pa205a05║庚戌夏孟，予移撫三吳。政事餘暇，稍稍厯覽古蹟，以存守土
GA043n0043_pa205a06║之責。時方有重建楓橋寒山寺之議，甚盛舉也。未幾，趙大令
GA043n0043_pa205a07║夢泰以羅兩峯繪寒山、拾得像來視，鄭中翰文焯亦以舊繪
GA043n0043_pa205a08║寒山象為貺，最後復得《寒山子詩集》於俞階青太史。千數百
GA043n0043_pa205a09║年流風逸采，萃集一時，不禁為之歡忻贊歎。釋氏所謂因緣
GA043n0043_pa205a10║者，殆類此歟？寒山子生有唐之世，值海內初平，瘡痍未復。青
GA043n0043_pa205a11║宮貽失德之漸，黔首苦征戍之勞。雖以房、杜諸賢，曾不能致
GA043n0043_pa206a01║國家於無敝。傳未數紀，遂螗沸雲擾，天下亂作。故寒山子凜
GA043n0043_pa206a02║霜冰之履，抱杞人之憂，託迹方外，佯狂傲世，自放於山顛水
GA043n0043_pa206a03║涯閒。一以詼諧謾罵之辭，寓其牢愁悲憤之概，發為詩歌，不
GA043n0043_pa206a04║名一格，莫句端倪。其瑰博也，若商彝夏鼎，沈霾千載，一經暴
GA043n0043_pa206a05║露，光怪陸離，不敢逼視。其清雋也，若味明水太羹，若嚼梅花、
GA043n0043_pa206a06║飲冰雪，涼冽澈人肺腑。其幽靚也，若方春之花，磊落而逋峭；
GA043n0043_pa206a07║若秋巖木落，山骨巉然。其音節之高𥳑也，若聆蕢桴土鼓，絃
GA043n0043_pa206a08║管箏琶，頓絕凡響。其說理之平實也，若老農老圃，坐話桑麻
GA043n0043_pa206a09║閒事。其意境之窵遠而泬寥也，若朝游丹嶽，莫棲蒼梧，咳唾
GA043n0043_pa206a10║九天，珠玉皆落。其滑稽也，若東方曼倩；其譎變也，若莊周、若
GA043n0043_pa206a11║列禦寇。要其惟一之指歸，則欲使一世之人人蠲嗜欲、明慧
GA043n0043_pa207a01║業，不為塵世繮網所牽縛，迺能卓然有所成就。用心良苦，造
GA043n0043_pa207a02║意深微，彼賈島之逃禪，祕演之厭世，非其比也。予少厯險阻，
GA043n0043_pa207a03║中經患難，觀釋氏脫形累、達死生之旨，契然有合。深慨夫世
GA043n0043_pa207a04║道夷陵，風會日變，雖學士大夫，往往汩沒心靈，馳鶩榮利，蕩
GA043n0043_pa207a05║然而不知所返，極其弊害，遂隱中於國家。每思一大智慧人，
GA043n0043_pa207a06║雷音海潮，喚醒一世，迺久之不可必得。今得寒山子之粲花
GA043n0043_pa207a07║妙舌，苦口婆心，揆以今日社會趨向，未始非對證良藥。故屬
GA043n0043_pa207a08║之僚掾，付諸剞劂，將以接迷津之寶筏，然暗室之明燈。世之
GA043n0043_pa207a09║學人，若僅沾沾於禪悅字句中，則又相即遠矣。昔六祖惠能
GA043n0043_pa207a10║信口說「菩提明鏡」一偈，立證大乘，了無賸義。朱子宿金山寺，
GA043n0043_pa207a11║五更聞鐘聲，心中便把握不住。若寒山子詩，菩提妙偈耶？金
GA043n0043_pa208a01║山晨鐘耶？願與海內具慧根人共參之。詩凡一卷，都三百八
GA043n0043_pa208a02║首，附拾得詩四十八首、豐干詩二首。淛鄞吳宗元氏精校本，
GA043n0043_pa208a03║舊為曲園先生藏。刻既竣，疏其大恉如此。宣統庚戌十月，雲
GA043n0043_pa208a04║陽程德全跋於蘇州節署之思賢堂
GA043n0043_pa208a05║日本澁江全善、森立之：經籍訪古志
GA043n0043_pa208a06║《寒山子詩集》（附《豐干拾得詩》一卷），宋槧本，姬路河合元昇藏。
GA043n0043_pa208a07║卷首題「寒山詩集」，下記「豐干、拾得詩附」。每半板八行，行十
GA043n0043_pa208a08║四字，界長六寸七分，幅四寸九分，左右雙邊。「𦙍」、「𭾛」、「𤣥」等字欠
GA043n0043_pa208a09║末筆，字畫端楷，宋槧之佳者。首有觀音比丘無我慧身記一
GA043n0043_pa208a10║篇，閭邱𦙍序并讚，又有朱晦庵〈與南老帖〉、陸放翁〈與明老帖〉，
GA043n0043_pa208a11║皆從真蹟摹入。末有淳熙十六年沙門志南記及可明跋，卷
GA043n0043_pa209a01║首有「慶福院」及「無範」印。
GA043n0043_pa209a02║島田翰：刻宋本《寒山詩集》序（節錄）
GA043n0043_pa209a03║寒山沒，千有二百餘年，遺集寥寥希傳，雖以南北釋藏之博，
GA043n0043_pa209a04║猶未採輯之，而《高麗藏》亦未收。其見於《讀書敏求記》者，殆幾
GA043n0043_pa209a05║乎斷種。清《四庫總目》所著錄，則不過明新安吳明春刻本，而
GA043n0043_pa209a06║黃蕘圃所獲精鈔本及外洋刻本者，亦今不知其已歸於何
GA043n0043_pa209a07║人之手。雖元有高麗刻本，明有閩刻，而近時亦有金陵刻本，
GA043n0043_pa209a08║實多訛誤，而宋本竟無一存者。葢非必其書之未足傳後也，
GA043n0043_pa209a09║清淡沖朕，唐人所不好，而宋、元兩代又視之萞如，不肎數動
GA043n0043_pa209a10║棗梓，何怪乎其日就湮滅也。則及今為之表章，亦吾儕之責
GA043n0043_pa209a11║也。顧僧詩之流傳於今者，唐有皎然、齊己，宋有九僧（劍南希晝、金華
GA043n0043_pa210a01║保暹、南越文兆、天台行肇、沃州𥳑長、青城惟鳳、江東宇昭、峩眉懷古、淮南惠崇九人）、契嵩、道顯、道潛、惠
GA043n0043_pa210a02║洪、居𥳑、無文，而其《吳興晝上人集》、《白蓮集》、《九僧詩》、《鐔津文集》、
GA043n0043_pa210a03║《雪竇祖英集》、《參寥子集》、《石門文字禪》、《北礀集》、《無文印》諸集，今
GA043n0043_pa210a04║皆存宋、元本與舊刊覆宋本。而寒山之詩，機趣橫溢，韻度自
GA043n0043_pa210a05║高，在皎然上、道顯下，是木鐸者所潛心，其失傳為尤可歎。書
GA043n0043_pa210a06║為姬路河合元昇暢春堂舊收，刻搨精妙，字大如錢，紙質緊
GA043n0043_pa210a07║薄，光潤似玉，墨色奕奕，撲人眉宇，足與祕府《王文成集》、《誠齋
GA043n0043_pa210a08║集》相頡頏。「𦙍」、【圖】，避宋諱，闕末筆。左右雙邊，半番，界長
GA043n0043_pa210a09║六寸八分五釐，幅四寸五分，八行十四字，魚尾上方記字數，
GA043n0043_pa210a10║大名則併二行大書，下分書「豐干拾得詩附」六字。葢宋氏南
GA043n0043_pa210a11║渡以降，卷尾記字之體壞亂無存，於是有算一番所有大小
GA043n0043_pa211a01║字數，楷文記之於縫心者，如大幾字、小幾字即是也。至宋季，
GA043n0043_pa211a02║多易楷以行草，而其字數則視猶弁髦。故宋、元陋板，其所記
GA043n0043_pa211a03║字數多不相符者，此古今之昇降也。首有寒山序詩六行，行
GA043n0043_pa211a04║十二字，末云：「曩閱東皋寺《寒山集》缺此一篇，適獲聖制古文，
GA043n0043_pa211a05║命工刊梓，以全其璧。觀音比丘無我慧身敬書。」次閭邱𦙍〈序〉，
GA043n0043_pa211a06║九行，行十五字。次晦翁〈與南老帖〉，次放翁〈與明老帖〉，並從真
GA043n0043_pa211a07║蹟刻入。卷尾有淳熙己酉沙門志南〈三隱集記〉，又有紹定己
GA043n0043_pa211a08║丑可明〈跋〉，捺「慶福院」、「無範」、「植村書屋」、「霞亭珍藏」、「暢春堂圖書
GA043n0043_pa211a09║記」五印。寒山詩云：「五言五百篇，七字七十九，三字二十一，都
GA043n0043_pa211a10║來六百首。一例書巖石……」今檢是本，寒山詩三百四首，而次之
GA043n0043_pa211a11║以豐干詩二首及拾得詩四十八首，不符於六百之數。然閱
GA043n0043_pa212a01║閭邱𦙍〈序〉，其屬道翹所撰次者，已不過三百餘首，云：「唯於竹
GA043n0043_pa212a02║木石壁書詩，並村墅人家廳壁上所書文句三百餘首，及拾
GA043n0043_pa212a03║得於土地堂壁上書言偈，并纂集成卷。」葢其書竹木石壁，故
GA043n0043_pa212a04║多遺佚歟？抑三僧蹤蹟極怪，莫得而考證也。其詩，《唐書．藝文
GA043n0043_pa212a05║志》七卷，徐靈府所序本則分為三卷，又別稱〈三隱集〉，見於志
GA043n0043_pa212a06║南〈記〉。宋時國清南老一刻於淳熙己酉。南老即與朱子友善，
GA043n0043_pa212a07║晦翁《文集》中引其「沾衣欲溼杏花雨，吹面不寒楊柳風」二句，
GA043n0043_pa212a08║以為清麗有餘，絕無蔬筍氣者。朱子使之稍大於字畫，便於
GA043n0043_pa212a09║觀覽。然其所刻，竄改易置最多。東皋無隱再刻於紹定己丑，
GA043n0043_pa212a10║而是篇則觀音比丘無我慧身所補刻，又在東皋寺本之後。
GA043n0043_pa212a11║又有寶祐乙卯行果就江東漕司本所重鐫者，至茲始分七
GA043n0043_pa213a01║言於五言之外，又以拾得加於豐干上。元時有高麗覆宋本，
GA043n0043_pa213a02║葢據宋東皋寺本所改行上梓，卷尾題云：「嘉議大夫．耽羅軍
GA043n0043_pa213a03║民萬戶府達魯花赤．高麗匡靖大夫．都僉議評理．上護軍朴
GA043n0043_pa213a04║景亮刊行。」紙質黃紉，宛似元本。而據其裝成梵夾，又似《麗藏》。
GA043n0043_pa213a05║嘗抵川越，見喜多院《高麗藏》，卷尾結銜，正與此相符，而彼別
GA043n0043_pa213a06║有「皇慶三年二月日」一行，然徧檢全帙，不收此集，乃知其非
GA043n0043_pa213a07║出於《麗藏》。葢當時景亮為之鋟梓，而未及編入者矣。明則有
GA043n0043_pa213a08║吳明春刻本，清《四庫總目》載之，未見。又有閩建陽書坊慎獨
GA043n0043_pa213a09║齋刻本，即繫於正德丙子刻本，次序與寶祐本同，而版貌緊
GA043n0043_pa213a10║縮，字字欹仄，若使其無「正德」木記，妄人則必以為元刻矣。近
GA043n0043_pa213a11║時又有金陵刻本，次序與建本同，黃蕘圃所獲，則寒山詩後
GA043n0043_pa214a01║有「杭州錢塘門裏車橋南大街郭宅□鋪印行」一條，云：「分七
GA043n0043_pa214a02║言於五言之外，洋版所獨。」洋板豈出於寶祐本乎？又有正中、
GA043n0043_pa214a03║元和、寬永、正保、延享數次雕本。依是乃知今之所傳，實原於
GA043n0043_pa214a04║淳熙、寶祐二本，而二書次序，全不相同也。然據宋樊汝霖《唐
GA043n0043_pa214a05║文藝補》引〈城中蛾眉女〉一首在前，〈鸚鵡宅西國〉一首、〈去年春
GA043n0043_pa214a06║鳥鳴〉一首、〈丹邱迴聳與雲齊〉一首、〈千年石上古人蹤〉一首，次
GA043n0043_pa214a07║第排列，而正與是本符，是邱𦙍之原第即如此。葢輇材小生，
GA043n0043_pa214a08║謏聞目學，改其文從字順，妄謂可以幾訂訛奪，而曾不知其
GA043n0043_pa214a09║改者卻誤。古籍之點校，雖聞人動筆，亦有臆改，一經妄手，其
GA043n0043_pa214a10║譌謬滋甚。予故曰：「鈔本必卷子，必隋、唐。刻本必宋本，必監本。
GA043n0043_pa214a11║上下千載，舍是無善本焉。」獨怪狩谷掖齊著《掖翁過言》，乃以
GA043n0043_pa215a01║是書為高麗覆宋本，豈非因其紙墨黃紉類高麗繭紙而誤
GA043n0043_pa215a02║乎？明治三十八年太歲乙巳夏四月，島田翰序
GA043n0043_pa215a03║按：《寒山子詩》，世所行皆一卷，附《豐干拾得詩》一卷，或分
GA043n0043_pa215a04║為三卷。惟徐靈府序者七卷，今不傳。《唐書．藝文志》著錄
GA043n0043_pa215a05║亦七卷，宋《崇文總目》同朱彝尊校云：「《唐志》作釋智升《對
GA043n0043_pa215a06║寒山子詩》。」今攷瞿氏《指月錄》載寒山詩，曹山寂禪師為
GA043n0043_pa215a07║之注釋，謂之《對寒山子詩》，行於世。《傳燈》曹山第一代為
GA043n0043_pa215a08║本寂禪師，不言名智升，未知其為一燈否也？寂公注，南
GA043n0043_pa215a09║北《藏》不收，亦久佚，世莫能見。謂之「對」者，當是以詩為問，
GA043n0043_pa215a10║而設詞以答之。禪機活潑，箭鋒相契，正如向子期之注
GA043n0043_pa215a11║《莊》、張處度之注《列》，但以微言剖析名理，不必如詁經之
GA043n0043_pa216a01║隨文箋釋也。壬子小春，六十四叟緣裻附記
GA043n0043_pa216a02║
GA043n0043_pa216a03║
GA043n0043_pa216a04║
GA043n0043_pa216a05║
GA043n0043_pa216a06║
GA043n0043_pa216a07║
GA043n0043_pa216a08║
GA043n0043_pa216a09║
GA043n0043_pa216a10║
GA043n0043_pa216a11║寒山寺志卷三終