GA043n0044_pb002a01║鹿泉寺位於江蘇丹徒招隱山，招隱山在城西南十里，一名獸窟山，羣峰環其三面，而大江襟帶其
GA043n0044_pb002a02║北，其中稍平衍可居，劉宋時有處士戴顒隱於此，山因以招隱名，與焦山、北固山、金山、黃鶴
GA043n0044_pb002a03║山合稱京口五名山。山之西有三泉：曰真珠，曰鹿跑，曰虎跑。山中有寺，深邃幽雅，本為戴顒
GA043n0044_pb002a04║隱居處，其女捨其宅為寺，乃名寺為「招隱」。寺自劉宋景平元年（四二三）曇度禪師始創天王殿，
GA043n0044_pb002a05║又有增華閣，王蘂亭，後皆廢。唐宋諸賢之題詠石刻，明正統中移至鶴林寺。此寺於明永樂間
GA043n0044_pb002a06║盛極而衰，亭榭臺閣，悉皆荒蕪，嘉靖間有毘陵惠山僧正讓來主寺，乃奉郡守林華命，力為修葺，
GA043n0044_pb002a07║飾殿宇、佛像、廻廊、石梁、泉亭，以次鼎建，墾田二十餘畝，植樹萬餘株，始稍稍自給。嗣
GA043n0044_pb002a08║是漸以消耗，寺幾廢。萬曆二十七年（一五九九）郡守許國誠，復捐俸修葺，易其匾曰「鹿泉寺」，
GA043n0044_pb002a09║蓋取鶴林、鹿泉二寺並稱；又擇寺西山麓稍高敞者建堂，匾曰「玉蘂仙踪」。招隱舊無記錄，
GA043n0044_pb002a10║郡守許國誠既修殿宇，又倩郡博高一福增修「京口三山全志」，乃輯有關招隱寺之詩文為一卷，
GA043n0044_pb002a11║附於三山志後。此志分古蹟、五言詩、七言詩、賦、記等五目，其中有關此寺之建置沿革者，有
GA043n0044_pb002a12║「古蹟」、「玉蘂仙踪堂記」、「招隱寺記」、「重修招隱寺記」、「萬古清流記」等五篇，餘
GA043n0044_pb002a13║者為藝文。按此寺與鶴林同為古剎，唐宋諸賢遊跡所至，題詠刻石，每多名家之作，如米芾「戴
GA043n0044_pb002a14║顒高士記」之斷碑，此志皆未採錄。「京口三山全志」初刻於正德七年（一五一二），萬曆間增補
GA043n0044_pb002a15║刊行，今國立中央圖書館代管北平圖書館藏本即此本也，其鶴林寺志有殘闕，鹿泉寺志則尚完整，
GA043n0044_pb002a16║茲據此藏本景印。其版漫漶，以無別本，故不予描補，祈讀者鑒之。
GA043n0044_pb003a01║鹿泉寺志卷之十一（数集）
GA043n0044_pb003a02║郡守許國誠𪔂臣甫增修
GA043n0044_pb003a03║郡司訓高一福輯正
GA043n0044_pb003a04║古蹟
GA043n0044_pb003a05║招𨼆，在城西南十里，一名獸窟山，自常山
GA043n0044_pb003a06║五洲延袤至黃鶴山之西北、磨笄山之後。
GA043n0044_pb003a07║有寺深邃幽雅，盖為劉宋處士所𨼆，故名
GA043n0044_pb003a08║招𨼆。梁昭明太子統亦嘗讀書于此，今昭
GA043n0044_pb003a09║明石案猶存。寺之後有石洞四，北有真珠
GA043n0044_pb004a01║泉，西有鹿跑泉、虎跑泉。有石井，傳謂昭明
GA043n0044_pb004a02║所開。有萬松關、蕭梁子讀書臺，今廢。寺自
GA043n0044_pb004a03║宋景平元年曇度禪師始創天王殿，又有
GA043n0044_pb004a04║增華閣、玉蕊亭，今亦廢。有萬古常清亭、觀
GA043n0044_pb004a05║泉亭，有米芾、戴顒、高士記斷碑、唐宋諸賢
GA043n0044_pb004a06║題咏石刻。正統中，移于鶴林寺（在此寺之
GA043n0044_pb004a07║東南）。永樂間盛極而衰，亭榭臺閣悉皆荒
GA043n0044_pb004a08║蕪，僧亦無以自存，徃徃逃去。嘉靖間有正
GA043n0044_pb004a09║讓者，毘陵惠山僧也，適來主寺，見寺頹圮，
GA043n0044_pb005a01║乃奉郡守林公華命，力為修葺，飾殿宇、佛
GA043n0044_pb005a02║像，廻廊、石梁、泉亭以次𣇄建，懇田二十餘
GA043n0044_pb005a03║畆，植𣗳萬餘株，稍稍自給。嗣是，漸以消耗，
GA043n0044_pb005a04║而僧又引去，寺亦幾廢。萬曆己亥，郡守許
GA043n0044_pb005a05║公復捐俸修葺，易其扁曰「鹿泉寺」。又擇寺
GA043n0044_pb005a06║西山麓稍高敞者，建堂四丈餘，堂之左右
GA043n0044_pb005a07║別為東西廂，繚以垣墻，扁曰「玉蘂仙踪」。左
GA043n0044_pb005a08║虎泉，右鹿泉，前遠眺大江，靜虛閒泰中，而
GA043n0044_pb005a09║得軒豁洞達之趣，盖真潤州第一勝槩也。
GA043n0044_pb006a01║招𨼆舊無志，許公命修訂之，并輯詩文附
GA043n0044_pb006a02║于《翠山志》後，以全南徐之景，盖與二山爭
GA043n0044_pb006a03║烈云。
GA043n0044_pb006a04║
GA043n0044_pb006a05║
GA043n0044_pb006a06║
GA043n0044_pb006a07║
GA043n0044_pb006a08║
GA043n0044_pb006a09║
GA043n0044_pb007a01║鹿泉寺五言詩
GA043n0044_pb007a02║陪潤州薛司空、丹徒桂明府游招𨼆寺
GA043n0044_pb007a03║駱賔王
GA043n0044_pb007a04║共尋招𨼆寺　初識戴顒家還依舊泉壑　應攺
GA043n0044_pb007a05║昔雲霞綠竹寒天笋　紅蕉臘月花金繩俏留
GA043n0044_pb007a06║客　為繫日光斜
GA043n0044_pb007a07║招𨼆寺劉禹錫
GA043n0044_pb007a08║𨼆士遺塵在　高僧精舍開地形臨渚斷　江勢
GA043n0044_pb007a09║觸山廻楚野花多思　南禽聲例哀殷勤最高
GA043n0044_pb008a01║頂　閒即望鄉來
GA043n0044_pb008a02║招𨼆寺張祜
GA043n0044_pb008a03║千年戴顒宅　佛廟此崇脩古寺人名在　清泉
GA043n0044_pb008a04║鹿跡幽竹光寒閉院　山影夜藏樓未得高僧
GA043n0044_pb008a05║旨　烟霞空暫遊
GA043n0044_pb008a06║郡守東萊勝侯約遊招𨼆山，醉中紀興
GA043n0044_pb008a07║楊一清
GA043n0044_pb008a08║朝出虎踞門　旋經鴻鶴山舉目望招𨼆　森森
GA043n0044_pb008a09║青翠攢肩輿歷丹梯　直造浮雲端縈紆路若
GA043n0044_pb009a01║無　恍惚非人間郡侯政稍暇　約我一日閒而
GA043n0044_pb009a02║我性疏野　此興良不慳同遊總儒彥　相見各
GA043n0044_pb009a03║開顏不嫌方丈陋　抵掌共清歡山僧老而朴
GA043n0044_pb009a04║　非俗亦非禪因之訪遺跡　咄咄竟忘言昭明
GA043n0044_pb009a05║讀書處　石案猶未刓彼𨼆戴顒宅　浮屠今踞
GA043n0044_pb009a06║蟠寂寞玉蘂亭　凋蕭萬松關惟有名賢詩　能
GA043n0044_pb009a07║膾炙人傳侯曰此勝遊　吾當窮躋攀山頭覔
GA043n0044_pb009a08║三洞　山下尋三泉探奇兼索𨼆　慎勿辭險艱
GA043n0044_pb009a09║大洞邃而迂　懸厓亘蜿蜒二洞稍明曠　鉅石
GA043n0044_pb010a01║誰所安可琴復可奕　可以羅盤飡披搜到三
GA043n0044_pb010a02║洞　小窟橫榛菅鬼斧鑿誰施　神驅不容鞭雲
GA043n0044_pb010a03║根虎鹿跑　真珠濺潺湲源頭秪一勺　流潤滋
GA043n0044_pb010a04║園田想當出門時　溽暑尚未瀾山巔坐良久
GA043n0044_pb010a05║　已覺絺綌單濃陰釀急雨　老病怯高寒雨歇
GA043n0044_pb010a06║氣蕭爽　豁然襟抱寬脩竹光逾麗　殘花色猶
GA043n0044_pb010a07║殷去城纔咫尺　乃有此區寰諸公各盡興　雄
GA043n0044_pb010a08║飲吸百川夕陽度西嶺　暝色迷巑岏落葉隨
GA043n0044_pb010a09║流去　飛鳥和煙還蟋蟀戒無荒　呼僮促回▆
GA043n0044_pb011a01║作詩謝同遊　聊以識奇觀
GA043n0044_pb011a02║春日邀陳自所郡矦招𨼆寺登覽
GA043n0044_pb011a03║鄔紳
GA043n0044_pb011a04║今代招提境　先朝處士居王春停五馬　佛日演三車香裊蓮華座　風翻
GA043n0044_pb011a05║貝葉書禪雲晴縹緲　祗𣗳晝扶踈山鳥歌相
GA043n0044_pb011a06║似　巖花錦不如洞疑龍臥處　泉是虎跑餘沓
GA043n0044_pb011a07║嶂啣斜照　澄江浸太虛何年載餘興　重訪遠
GA043n0044_pb011a08║公廬
GA043n0044_pb011a09║秋日遊招𨼆寺回飲于竹院
GA043n0044_pb012a01║高一福（福清）
GA043n0044_pb012a02║古𨼆逃跫虛　宦餘訪禪居山僧迎谷口　徑僻
GA043n0044_pb012a03║且停車躡磴雲穿足　攀巖藤引祛泉清虎跑
GA043n0044_pb012a04║迹　水曲蛇廻潴浮白流霞瑩　散步曳鸞琚渴
GA043n0044_pb012a05║飲龍唇澤　靜聆鳥韻紓羣山抱𨼆勝　美境度
GA043n0044_pb012a06║居諸我仕亦稱𨼆　齋居獨自如塵韁不染慮
GA043n0044_pb012a07║　契爾恋躊躇戒僕休脂轄　曠懷竟未除旋車
GA043n0044_pb012a08║經鶴寺　竹院憶蘇廬暢飲竟餘日　偕朋擷囿
GA043n0044_pb012a09║蔬暮雲山環聚　怯雨乃登輿賡和咏以歸　黃花歸與與
GA043n0044_pb013a01║鹿泉寺七言詩
GA043n0044_pb013a02║詠玉蘂花龔理
GA043n0044_pb013a03║山水窟宅江之南　搜奇抉勝味飽諳朱方招𨼆
GA043n0044_pb013a04║最超絕　𣗳作玉蘂珠濺潭高花密葉互掩映　柔
GA043n0044_pb013a05║柯老𠏉相撑擔叢林何事着此𣗳　香嚴鼻觀禪
GA043n0044_pb013a06║獨叅繞之百匝足未止　贊以千偈言獨甘空山
GA043n0044_pb013a07║變滅異今昔　枯松折竹徒侵攙彜器遷移鍾鼎
GA043n0044_pb013a08║去　誰復別識缶與罎溫澤縝栗夙比德　棄使不
GA043n0044_pb013a09║見情難堪東皇移根謹訶護　玉立殿陛清光涵
GA043n0044_pb013a10║蘂宮仙人委長珮　青髻一尺瑤華簪長齋三時
GA043n0044_pb014a01║晝方靜　凍雨一洗春正酣眼中突兀現妙品　繚
GA043n0044_pb014a02║以閣道棲神庵瞿曇老聃共空寂　出彼入此容
GA043n0044_pb014a03║何慚人間多事到詩酒　甚欲忍口牢三緘荒城
GA043n0044_pb014a04║邂逅此粲者　換飲却肯𢬵春衫時當晴埃吹野
GA043n0044_pb014a05║馬　採掇沃若眠吳蚕清尊如空雜花莖　落日欲
GA043n0044_pb014a06║墮西山衘流年過眼急如電　留此一賞容非貪
GA043n0044_pb014a07║即今芳事已塵土　我軰正爾多空談
GA043n0044_pb014a08║詠玉蘂花李德裕
GA043n0044_pb014a09║玉蘂天中樹　金閨昔共窺落英閑舞雪　密葉乍
GA043n0044_pb014a10║低帷舊賞煙霄遠　前歡歲月移今來想顏色　還
GA043n0044_pb015a01║似憶瓊枝
GA043n0044_pb015a02║春望鄔紳
GA043n0044_pb015a03║梁皇帝子有仙臺　詞客春遊騎鶴來遠岫千
GA043n0044_pb015a04║重雲外出　澄江一道鏡中開林垂桃實珠為
GA043n0044_pb015a05║𣗳　酒泛梅英玉作杯欲向山中招𨼆士　滿川
GA043n0044_pb015a06║明月未應廻
GA043n0044_pb015a07║招[隱-(采-木+工)+(一/(止-一))]寺龔思菴
GA043n0044_pb015a08║崇岡餘嶺澷登登　古木蒼藤互鬱層寺接鶴
GA043n0044_pb015a09║林容我憇　堂虛綠野共誰凭馬禪柱錫空留
GA043n0044_pb016a01║偈　民役輸征實累僧郡有循良思問訊　烟籠
GA043n0044_pb016a02║萬叠暮山凝
GA043n0044_pb016a03║南涯、玉山、南郭三大夫邀登招𨼆，用舊
GA043n0044_pb016a04║韻張寰
GA043n0044_pb016a05║老我名山許數登　寺藏招𨼆路層層金焦銜
GA043n0044_pb016a06║照遙堪睇　虎鹿跑泉近可凭五載重過賡舊
GA043n0044_pb016a07║詠　一龕暫憩傍閒僧將依三老投吟社　萬壑
GA043n0044_pb016a08║千崖紫翠凝
GA043n0044_pb016a09║遊招[隱-(采-木+工)+(一/(止-一))]寺韓克濟
GA043n0044_pb017a01║靜盱獸窟石案平　何許人署招𨼆名潔身已
GA043n0044_pb017a02║聞戴處士　居業兼有梁昭明金山焦山翠微
GA043n0044_pb017a03║合　虎跑鹿跑蒼玉鳴結茅臥此亦不惡　默然
GA043n0044_pb017a04║長與吾心盟
GA043n0044_pb017a05║同吳文臺郡守、徐龍寰邑令游招𨼆（二
GA043n0044_pb017a06║首）趙錦
GA043n0044_pb017a07║百轉蒼崖路未窮　萬松深處古禪宮亭臺已
GA043n0044_pb017a08║出諸天上　山水還歸一覽中遶砌流泉寒尚
GA043n0044_pb017a09║駛　入簾秋色晚逾紅人間共詫金焦勝　自是
GA043n0044_pb018a01║仙源不易逢
GA043n0044_pb018a02║幾廻京口歷崔巍　更有幽宮未及窺翠峰成
GA043n0044_pb018a03║幃深自好　長江作帶遠逾奇人天咫尺塵難
GA043n0044_pb018a04║到　松徑逶迤過每遲不是使君多暇豫　花間
GA043n0044_pb018a05║誰為席頻移
GA043n0044_pb018a06║遊招[隱-(采-木+工)+(一/(止-一))]寺王士崧
GA043n0044_pb018a07║振衣突兀過諸天　乘興還登萬仞顛巒翠列
GA043n0044_pb018a08║屏浮檻外　江流如帶盪杯前奇觀不數三山
GA043n0044_pb018a09║勝　幽趣全收二▆▆▆▆▆堂留古蹟　懷人
GA043n0044_pb019a01║千載思悠然
GA043n0044_pb019a02║招𨼆寺賦唐劉乾着
GA043n0044_pb019a03║其始穿竹田以行崎嶇，詰曲十餘里而後至。
GA043n0044_pb019a04║草木幽異，猿猱下來，空谷無人，水流花開。寺
GA043n0044_pb019a05║門東向，趾古搆新，茅茨接於碧瓦，畫墻見乎
GA043n0044_pb019a06║苔侵，青山澹乎吾慮，潭影空乎人心。噫，予何
GA043n0044_pb019a07║來之晚也！寺之東南，山氣森肅。泉名「虎跑」，石
GA043n0044_pb019a08║泓萬斛，色若漬藍，聲如戞玉。下注三坎，雷奔
GA043n0044_pb019a09║雪觴，懸崖赴壑而不危，附川到海而氣足。嗚
GA043n0044_pb020a01║呼奇哉！古人之文流出肝肺，混混而不竭者
GA043n0044_pb020a02║甚有似於斯，而今也不在於傼。舊聞梁有昭
GA043n0044_pb020a03║明太子此曾養晦讀書於此，安得起九原而
GA043n0044_pb020a04║與之言哉？忽然天風吹衣，林有清嘯化耶鬼
GA043n0044_pb020a05║耶，萬竅叫耶。客有五人者，携壺促予披雲上，
GA043n0044_pb020a06║但求所謂讀書臺而吊之。立孤峰以展眺，探
GA043n0044_pb020a07║古洞而搜異，拂蘚文之午封，悵石章之滅既。
GA043n0044_pb020a08║雲冉冉以閑飛，松颾颾而晴吹，驚恠木之如
GA043n0044_pb020a09║龍，悅鳥語之禪味。悟我生之無始，卑佛書之
GA043n0044_pb021a01║揭諦，假使昭明之猶在，將謂此語之不易。彼
GA043n0044_pb021a02║既與未死而俱徃，吾故乘元化而再至。臺之
GA043n0044_pb021a03║上兮多月明，臺之下兮古道不可行，茅山青
GA043n0044_pb021a04║兮練湖平，美人不復兮我心如縈。遂與客躡
GA043n0044_pb021a05║雲根、縁鳥道，距盤石而坐焉。烟霞極目，其平
GA043n0044_pb021a06║如席，殘陽一片，萬屋露脊。叅蒼閒赭，如畫如
GA043n0044_pb021a07║織，閱大塊之文章，歎斯遊之奇跡。已而悲風
GA043n0044_pb021a08║凄其四起，暝色合乎寒城，客寺予而俱返，別
GA043n0044_pb021a09║遣謝乎山靈。
GA043n0044_pb022a01║門人▆會志曰：京口之山，蓋金焦、北固為最著云。獸窟山在城南十里許，有奇觀數種，往抱道者常樂隱其間，因又稱招隱山焉。然地辟路幽，終不若三山之多所登臨、播名方內也。吾師劉夫子典教茲土，無何，教行化浹，乃間賦三山，復賦招隱。夫招隱山自劉禹錫氏來，其詠題者不少，唯是賦發揚殆盡，可以與君子探闚之，思久當與三山爭盛矣。然則是賦曷可廢哉？會故敬暨夏生汝▆、李生渠、李生勳、童生舉、王生應勒諸石。
GA043n0044_pb022a02║
GA043n0044_pb022a03║
GA043n0044_pb022a04║
GA043n0044_pb022a05║
GA043n0044_pb022a06║
GA043n0044_pb022a07║
GA043n0044_pb022a08║
GA043n0044_pb022a09║
GA043n0044_pb023a01║玉蘂仙踪堂記許國誠（郡守）
GA043n0044_pb023a02║郡之南十里許，有獸窟山，劉宋處士戴顒
GA043n0044_pb023a03║𨼆焉，故其山之寺名「招𨼆」。考《南史》，顒世居
GA043n0044_pb023a04║剡中，又徙京口，常居竹林，其後築舘此山。
GA043n0044_pb023a05║文帝每欲見之，至謂東巡之日當宴戴公
GA043n0044_pb023a06║山下，即其地也。元俞用中碑云：「戴顒女捨
GA043n0044_pb023a07║宅為院，後誓志于此山之東南，因以『磨笄』
GA043n0044_pb023a08║名山。」及梁昭明太子亦嘗讀書于此，今石
GA043n0044_pb023a09║案猶存。而寺則自宋景平元年曇度禪師
GA043n0044_pb024a01║始創也。寺北有真珠泉，西有鹿跑、虎跑二
GA043n0044_pb024a02║泉，而虎跑之泉有龍嘴噴出，引為流觴曲
GA043n0044_pb024a03║水。稍進，舊有玉蘂亭，岳珂題咏，而李衛公
GA043n0044_pb024a04║有詩刻之石。按《志》：「玉蘂，再嵗始着花，鬚如
GA043n0044_pb024a05║氷絲，上綴金粟。花心類膽瓶，中別抽一英，
GA043n0044_pb024a06║出眾鬚上，散為十餘蘂，猶刻玉然，故劉夢
GA043n0044_pb024a07║得有『雲蘂瓊絲』之句。世傳神女下遊，折花
GA043n0044_pb024a08║而去，以踐玉峰之期，盖仙品也。」蔡寬夫謂：
GA043n0044_pb024a09║「招𨼆無復此花，而亭因以廢。」余承乏守郡，
GA043n0044_pb025a01║諏名山異蹟，偶暇登覽之。曲徑紆廻，蒼莽
GA043n0044_pb025a02║盤桓。登其山，前有古𨼆坊，始以入寺。環山
GA043n0044_pb025a03║懷抱，四旁羅密，真高𨼆岩扉也。因觀鹿跑、
GA043n0044_pb025a04║虎跑二泉中間頗宏敞，登其麓，高幾丈許，
GA043n0044_pb025a05║一覽之，兩山開抱，若拱若揖，中襟大江若
GA043n0044_pb025a06║帶，高明洞達，令人有吞海吸江之想。余喜
GA043n0044_pb025a07║謂諸同寅，可搆築于斯，以增山之勝。僉以
GA043n0044_pb025a08║為然，遂捐俸鳩工，鑿山築堂。其間堂成，余
GA043n0044_pb025a09║改其寺之額曰「鹿泉寺」，盖取鶴林、鹿泉二
GA043n0044_pb026a01║寺並稱，攺其泉上之亭曰「觀泉」，而堂則扁
GA043n0044_pb026a02║之曰「玉蘂仙踪」，盖冀其復有此花以寓思
GA043n0044_pb026a03║也。或者謂余甫按郡而治登遊之所，得無
GA043n0044_pb026a04║妨政乎？余謂：為政之道，要在清心省事，以
GA043n0044_pb026a05║與其民相安於和平。余竊見趙寧宇先生
GA043n0044_pb026a06║以此，須諭甚三復之。潤州民風頗淳，簿書
GA043n0044_pb026a07║頗簡，然南北之衝，舟車輻輳，奔走應接，神
GA043n0044_pb026a08║不啻勞矣，非藉公事之暇尋幽登山，以怡
GA043n0044_pb026a09║養其性情、豁達其胷襟，則心惡得清，政惡
GA043n0044_pb027a01║得平，而民惡得被其澤乎？故搆斯堂者，且
GA043n0044_pb027a02║將為政治之助，而又何妨焉。或者又謂余
GA043n0044_pb027a03║素不信神仙，而茲以「玉蘂仙踪」名其堂，得
GA043n0044_pb027a04║無誕乎？余又謂：神仙之事，固其有之，然惟
GA043n0044_pb027a05║生則為人，沒則為神仙與佛，皆神也。人生
GA043n0044_pb027a06║而精𤕤正直，其性行能自脩，其德澤能以
GA043n0044_pb027a07║及人，則沒自為仙為佛，不待學而然也。其
GA043n0044_pb027a08║不能者乃為鬼，而為仙佛所役使。彼其呼
GA043n0044_pb027a09║吸吐納、偃仰屈伸，不過養生之一節，非其
GA043n0044_pb028a01║所以仙也。世之學仙者，吾甚咲焉。故神仙
GA043n0044_pb028a02║不可學，而未嘗不可談，題名「仙踪」，亦談之
GA043n0044_pb028a03║而已。至於僧家脩佛亦然，其棄妻子、滅人
GA043n0044_pb028a04║倫，甚無當於義，然山川之勝、堂宇之潔，非
GA043n0044_pb028a05║得僧家清靜以守之，其將付之誰乎？故山
GA043n0044_pb028a06║必有寺，寺必有僧，胡可少也？然使僧而能
GA043n0044_pb028a07║守其法戒，清靜慈悲，居茲山勝，愛惜保護，
GA043n0044_pb028a08║務貽之永久，則為山靈所庇，其沒必成佛。
GA043n0044_pb028a09║如不潔不脩，蕪穢山靈，著則生有空門之
GA043n0044_pb029a01║苦，死亦厲鬼之徒，可不戒哉，可不戒哉？茲
GA043n0044_pb029a02║堂成必以付之僧，吾固以是告之，而且以
GA043n0044_pb029a03║破夫天下之慕仙佛者也。是為記。
GA043n0044_pb029a04║
GA043n0044_pb029a05║
GA043n0044_pb029a06║
GA043n0044_pb029a07║
GA043n0044_pb029a08║
GA043n0044_pb029a09║
GA043n0044_pb030a01║
GA043n0044_pb030a02║
GA043n0044_pb030a03║
GA043n0044_pb030a04║
GA043n0044_pb030a05║
GA043n0044_pb030a06║
GA043n0044_pb030a07║
GA043n0044_pb030a08║
GA043n0044_pb030a09║
GA043n0044_pb031a01║招𨼆寺記
GA043n0044_pb031a02║郡人曹慎
GA043n0044_pb031a03║吾潤江山之勝，甲于東南，金焦、北固，崇隆
GA043n0044_pb031a04║脩曠，廻日星而瞰風雨，遊目八極，眇忽萬
GA043n0044_pb031a05║象，固天下之大觀也。然曠矣而未奧，探奇
GA043n0044_pb031a06║者猶𢦙少之，謂幽人之趣未極也。城南十
GA043n0044_pb031a07║里，得招𨼆焉，地遐以僻，林莽蓊薆，自郭之
GA043n0044_pb031a08║野平，綠被壠道，夾喬木秀，蒨撲眉睫，伏流
GA043n0044_pb031a09║淙淙鳴草下，紆廻曲折，途窮而寺見，含桃
GA043n0044_pb032a01║千章，燦然若錦。殿外兩泉：其一為虎跑，石
GA043n0044_pb032a02║鑿龍口以竇，泉乳晝夜噴震，作雪湧狀，引
GA043n0044_pb032a03║而曲之，倣蘭亭為流觴；其一為鹿跑，渟膏
GA043n0044_pb032a04║澄澈，可數顱髮。昔人登太嶽，尚謂山贏水
GA043n0044_pb032a05║詘，此山數武內雙泉泠泠、兩亭如翼，其不
GA043n0044_pb032a06║强人意乎？方丈後古松藂茂，蒼鱗駁犖，號
GA043n0044_pb032a07║萬松關。山巔巃嵸峭㧞，巖洞𥥆曲，俯首而
GA043n0044_pb032a08║入，玉蕋下垂如墜，授几席可憩可飲，洞口
GA043n0044_pb032a09║碧梧被之薜蘿綴之青蘚環周，綠縟蔥蔚，
GA043n0044_pb033a01║使棲霞飡玉者值此不以為玄都洞室耶？
GA043n0044_pb033a02║唐人論遊，以奧與曠並。三山雄偉，咸得其
GA043n0044_pb033a03║曠，而招𨼆獨得其奧，真伯仲也。曠者，冠盖
GA043n0044_pb033a04║駢集，飾之恒新；奧者，則鮮至矣。邑當南北
GA043n0044_pb033a05║孔道，庶政㫄午，奚暇及此？東越龍寰徐公
GA043n0044_pb033a06║來令茲邑，弘才駿發，事至若游刃，未嘗以
GA043n0044_pb033a07║劇自撓。時大府文臺吳公方貞度肅僚，於
GA043n0044_pb033a08║上府佐西泉高公翼蒼、王公永思、項公海
GA043n0044_pb033a09║樓、左公分猷，贊政於中公，祗受成憲，奉持
GA043n0044_pb034a01║而恪行之。政平人理，庭無留務，間命駕於
GA043n0044_pb034a02║山水，以愜其對育之懷。遊此而異之曰：「此
GA043n0044_pb034a03║奇觀也，胡荒蕪若此？無亦周轍之不至，謝
GA043n0044_pb034a04║屐之不經耶！」謀鼎新焉，因請命於吳公。吳
GA043n0044_pb034a05║公聞而韙之，四公僉同，遂十日鳩工，搆楹
GA043n0044_pb034a06║濬池，不數月而煥然攺覩聴。山若增而高，
GA043n0044_pb034a07║泉若增而深，洞若增而巧，夭喬飛躍，售奇
GA043n0044_pb034a08║於目者，益不可臚述矣。既成，吳公以政事
GA043n0044_pb034a09║之暇，偕四公登覽勝槩。公從遊亭下，虎跑
GA043n0044_pb035a01║飛流縹碧，瀯瀯者與耳謀；鹿跑靜虛瑩湛，
GA043n0044_pb035a02║淵淵者與神謀。二者異趣，而動靜一機也。
GA043n0044_pb035a03║陟山把酒，羣峰秀色，時時來襲；人衣雲浮，
GA043n0044_pb035a04║鳥翔雅歌，互荅韻動。巖谷恍乎仙境矣！既
GA043n0044_pb035a05║而召余遊且問記，余曰：「柳子厚有云：『為政
GA043n0044_pb035a06║者必有遊息之具、高明之物，使清寧平夷，
GA043n0044_pb035a07║恒若有餘，然後理達而事成。』崔刺史之萬
GA043n0044_pb035a08║石，裴中丞之訾洲，歐文忠之瑯琊，皆紓志
GA043n0044_pb035a09║意以為理道之助，非小也。諸公既以碩德
GA043n0044_pb036a01║宿望坐治吾郡，而徐公仰事於下，同心厪
GA043n0044_pb036a02║政，清風播江南，渥澤淪洽，已有年矣，相與
GA043n0044_pb036a03║寄情茲寺，以示偕樂，豈徒遊豫已哉？且也
GA043n0044_pb036a04║三山偉觀，海內稱最，徐公從諸公，常従其
GA043n0044_pb036a05║巔遙吟俯眺，盖已襟度凌天表而狹宇宙，
GA043n0044_pb036a06║乃尤寓意於此，其諸湛恩浩蕩，而窮簷尤
GA043n0044_pb036a07║加意者乎，將規模宏遠而幽𨼆必察也。抑
GA043n0044_pb036a08║登崇俊，乂而飯牛，版築巖穴，尤㫄求也。古
GA043n0044_pb036a09║稱得其致、得其勝、得其人者，於今再見矣！
GA043n0044_pb037a01║他日握衡樞、陪坐論，必將先憂後樂以傳
GA043n0044_pb037a02║澤於天下，豈特吾郡吾邑之慶哉！而吾郡
GA043n0044_pb037a03║吾邑則首加意地也。」余於茲舉，知吳公能
GA043n0044_pb037a04║樂其樂，又知四公及徐公能樂吳公之樂，
GA043n0044_pb037a05║而尤幸余得樂諸公之樂也，記以俟之。徐
GA043n0044_pb037a06║公諱桓，別號龍寰，浙江會稽人。
GA043n0044_pb037a07║重修招𨼆寺記鄔紳
GA043n0044_pb037a08║招𨼆山（一名獸窟），羣峰環其三面，而大江
GA043n0044_pb037a09║襟帶其北，其中稍平衍可居，初為劉宋徵
GA043n0044_pb038a01║士戴顒故宅，其女捨以為寺，名曰招𨼆，亦
GA043n0044_pb038a02║因以名其山，取淮南王招𨼆士之义，盖為
GA043n0044_pb038a03║顒也。𢦙曰，梁昭明太子統嘗讀書于此，亦
GA043n0044_pb038a04║名招𨼆云。山之西有泉三：曰真珠，曰鹿跑，
GA043n0044_pb038a05║曰虎跑。而虎跑尤渟泓澄瑩，其流泠泠有
GA043n0044_pb038a06║聲，不舍晝夜，因導以為流觴曲水。踰山而
GA043n0044_pb038a07║南有石洞四，洞之中大者可設几席容數
GA043n0044_pb038a08║人。洞之趾為敞軒，俯視江流，稍前為禪房，
GA043n0044_pb038a09║棲釋子，盖寺之別院也。大率寺境幽邃，奇
GA043n0044_pb039a01║勝為郡之最，而巖阿崇搆，林杪飛甍▆▆，
GA043n0044_pb039a02║之盛，殆與金焦、北固爭雄。學士大夫遊者
GA043n0044_pb039a03║繼踵，題詠頗富，元俞別駕用中之述備矣。
GA043n0044_pb039a04║迨我
GA043n0044_pb039a05║明永樂間，盛極而衰，僧庸教弛，昔之門廡臺
GA043n0044_pb039a06║榭、橋梁樓閣悉皆蕪沒。頃猶及見所謂萬
GA043n0044_pb039a07║松關者，今亦有存。徃徃牛羊外來，魑魅羣
GA043n0044_pb039a08║行，荊棘榛莽，遍滿岩谷。其東北有寺，曰鶴
GA043n0044_pb039a09║林，舊為寺之下院，今顧稅其地以自贍，征
GA043n0044_pb040a01║租索賦，殆無虛日，為主僧者力不支，席未
GA043n0044_pb040a02║暇煖輙逃去。而正讓者，毘陵惠山僧也，其
GA043n0044_pb040a03║人頗聰明，悅禪味，適來主寺，廼已勤行刈
GA043n0044_pb040a04║蓬蒿葺翳，伐石于山，取材于市，首葺約錙，
GA043n0044_pb040a05║其殿宇飾，其像設。次為山門，為天王殿，為
GA043n0044_pb040a06║廻廊，為石梁，為泉亭。又以其余力，墾田二
GA043n0044_pb040a07║十餘畆，種𣗳萬餘株，以給經費，而前太守
GA043n0044_pb040a08║巽峰林公實倡之。至是煥然一新，見者攺
GA043n0044_pb040a09║觀，寺亦永有脩賴矣經始於庚寅訖工于
GA043n0044_pb041a01║癸丑，凢二十有四年，厥惟艱哉！眾僉謂讓
GA043n0044_pb041a02║復三年不至，則寺或幾乎廢矣。一日，語其
GA043n0044_pb041a03║徒曰：「作而不記，非盛事也。」相與謀，乞文於
GA043n0044_pb041a04║余。余志在肥遯，尤喜讀書，以寺為戴徵士
GA043n0044_pb041a05║𨼆居，且有蕭梁子讀書臺，心甚愛之，數數
GA043n0044_pb041a06║遊焉，而輙來追隨。聞告余以重修之故，余
GA043n0044_pb041a07║嘉其不墜徃蹟也，遂為之記。
GA043n0044_pb041a08║萬古清流記周儒
GA043n0044_pb041a09║招𨼆，古剎也。四山環翠，百卉挺秀，南有虎
GA043n0044_pb042a01║跑泉流出巖下，清冽可掬而飲。舊有方地
GA043n0044_pb042a02║匯泉，泉混混又流出一大方池。郡人袁氏
GA043n0044_pb042a03║繼祖慕義好事，捐貲鳩工，鑿石欄圍其池，
GA043n0044_pb042a04║池前建亭，亭下引泉，作流觴曲水，源長而
GA043n0044_pb042a05║景亦奇矣。太守公清修古道，治鎮三載，六
GA043n0044_pb042a06║事孔修，百度具舉。每于政暇，率同寅遊招
GA043n0044_pb042a07║𨼆，命人持盤飱一二味、酒一壺，共飲于亭。
GA043n0044_pb042a08║移時，太守公鼓琴池上，諸同寅環坐以聴，
GA043n0044_pb042a09║平慾釋躁，雖隸卒侍立，忘倦焉。儒叨寅末，
GA043n0044_pb043a01║謀於鄒君揚、趙君獻常、龔君秉德，曰：「太守
GA043n0044_pb043a02║公倡遊此泉，夫豈漫遊怡情、杯盤已哉？公
GA043n0044_pb043a03║惕歷中外，甘清苦如飴，意將借清泉以貽
GA043n0044_pb043a04║訓乎？其古人譬治于亏乎，吾軰盍淬礪乎，
GA043n0044_pb043a05║僉謀扁『萬古清流』于亭，志公遺愛也。」儒載
GA043n0044_pb043a06║颺言曰：「自有此山，即有此泉。不濬不導，幾
GA043n0044_pb043a07║萬斯年。造物遺功，若俟後賢。」袁氏好義以
GA043n0044_pb043a08║潤色之，鑿為二池，𣗳為一亭。山不過千仞，
GA043n0044_pb043a09║意擬衡靈；池不盈數丈，量若江海。知足造
GA043n0044_pb044a01║適，境不在天，恠石纍纍，流湍潺潺，仙洞在
GA043n0044_pb044a02║北，雲興其間。公登山，樂同樂無間，操琴咏
GA043n0044_pb044a03║歌，花麗鳥喧，朱旛徐驅，明月滿山。於戯！人
GA043n0044_pb044a04║寔弘道，物不自美，向㣲羊公遊漢之涘，峴
GA043n0044_pb044a05║山寂寞，千古誰紀？後之聆清風而起敬者，
GA043n0044_pb044a06║盍挹公于泉乎？於是二三君子咸曰：「吾固
GA043n0044_pb044a07║知太守公之樂不在酒，而在乎山水之間
GA043n0044_pb044a08║也。」聞子之言，吾又知太守公之意不在乎
GA043n0044_pb044a09║山水，而在垂穀於我人也。太守謂誰？莆陽
GA043n0044_pb045a01║林公華也。
GA043n0044_pb045a02║如斯亭對（今攺觀泉亭）郡守林華著
GA043n0044_pb045a03║乙巳仲春閏月既望，林子與寅友水東、鄒
GA043n0044_pb045a04║子山泉、趙子東川、周子思菴、龔子歸，自峴
GA043n0044_pb045a05║山遙望江南諸峰，神思飛動，乃相與挈榼
GA043n0044_pb045a06║携琴，復遊招𨼆山。太宇氣清，天光流形，大
GA043n0044_pb045a07║江北流，長山西峙，鳥獸熈熈，嘉林蔚然。山
GA043n0044_pb045a08║有亭翼，然臨于寒泉之上，泉自亭穿崖而
GA043n0044_pb045a09║下，川源出焉。於是探石洞之雲巢，沿廻巒
GA043n0044_pb046a01║之盤谷，登昭明之書臺，反而鼓琴歌咏其
GA043n0044_pb046a02║間，泉聲泠泠與絃相應和。諸君曰：「美哉泉
GA043n0044_pb046a03║乎！清且漣漪。」林子舍琴鏗然而作，喟然而
GA043n0044_pb046a04║嘆曰：「斯夫子之所謂逝者如斯者乎？」既而
GA043n0044_pb046a05║合以「如斯」名其亭。海嶽精舍諸生方挾羲
GA043n0044_pb046a06║經太極圖従予以遊，進而問曰：「何謂也？」對
GA043n0044_pb046a07║曰：「此所謂天地設位，而易行乎其中者也。」
GA043n0044_pb046a08║天地絪緼，以融以結，山澤通氣，出乎無垠，
GA043n0044_pb046a09║化機之無盡藏也。流而不盈，行險而不失，
GA043n0044_pb047a01║其信放乎四海，莫測其端。自開闢以來，今
GA043n0044_pb047a02║古幾更，莫見其止，道妙不息，著乎川矣。故
GA043n0044_pb047a03║聖人持發以示人，豈惟一物？凡化皆然。川
GA043n0044_pb047a04║如斯其流，山如斯其峙，日月如斯其貞明，
GA043n0044_pb047a05║風霆如斯其流形，天地如斯其高厚，寒暑
GA043n0044_pb047a06║如斯其來徃，陰陽如斯其動靜，鬼神如斯
GA043n0044_pb047a07║其不測，百物如斯其化生，磅薄宇宙，逼塞
GA043n0044_pb047a08║虛空，經緯今古，與川流同妙者也。故曰：「剛
GA043n0044_pb047a09║柔相摩，八卦相盪，鼓之以雷霆，潤之以風
GA043n0044_pb048a01║雨，日月運行，一寒一暑，乾道成男，坤道成
GA043n0044_pb048a02║女，終始天地，生生不已者也。」不已者，何誠
GA043n0044_pb048a03║也？夫人者天地之心，造化之管也，誠之主
GA043n0044_pb048a04║也。自有乾坤，自有太極，兼體而有之者也。
GA043n0044_pb048a05║諸生登斯山，而坐斯亭、觀斯川，天高地下，
GA043n0044_pb048a06║鳶飛魚躍，俯仰之間，孰非備於我者？子思
GA043n0044_pb048a07║子曰：「溥愽如天，淵泉如淵，故廣大配天地，
GA043n0044_pb048a08║變通配四時，陰陽之義配日月，易簡之善
GA043n0044_pb048a09║配至德。」所謂萬物皆備於我矣，反身而誠
GA043n0044_pb049a01║樂莫大焉。邵子亦曰：「先天之學，心法也。萬
GA043n0044_pb049a02║事萬化生于心。」有作而言者曰：「茫茫大化，
GA043n0044_pb049a03║藐然此身，而以此擬彼，奚但鮒魚滄海之
GA043n0044_pb049a04║不相及也。」林子曰：「是以形器言也。夫以形
GA043n0044_pb049a05║器言，雖造化不能以不變；以理言，則不以
GA043n0044_pb049a06║生存，不以死亡，我與造化俱無窮矣。」故夫
GA043n0044_pb049a07║盈虛消息之在天地者，吾不得而與之矣。
GA043n0044_pb049a08║而吾心之乾坤，吾性之太極，放之彌六合，
GA043n0044_pb049a09║卷之退藏于密，反身而誠，則可與合德矣。
GA043n0044_pb050a01║可與合德，則性靈所通，天壤俱在，庸知千
GA043n0044_pb050a02║古之為前、萬古之為後乎，而何形器之拘
GA043n0044_pb050a03║也？顧所以反身而養心者何如耳。傳曰：「君
GA043n0044_pb050a04║子行此四德者，故曰：乾，元、亨、利、貞。」又曰：「養
GA043n0044_pb050a05║而無害，則塞乎天地之間。塞乎天地之間，
GA043n0044_pb050a06║則天下之理得而成位乎其中矣。」大哉《易》
GA043n0044_pb050a07║也，斯其至矣！海嶽生唯唯，諸君亦欣然而
GA043n0044_pb050a08║咲。相與坐石觀雲，烹茶論《易》，浩然不知天
GA043n0044_pb050a09║地之為大，吾身之為小也。