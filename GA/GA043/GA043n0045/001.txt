GA043n0045_pc002a01║明萬曆間，許國誠據史宗道所輯「京口三山志」，屬郡博高一福增修，題曰「三山全志」，而始
GA043n0045_pc002a02║以鶴林寺附焉，鶴林於是有志矣！此本於明正德七年（一五一二）初刊而於萬曆間所增補者，今
GA043n0045_pc002a03║國立中央圖書館代管北平圖書館藏本者是也，茲據此藏本取其鶴林寺志（全志卷十二）景印。此本
GA043n0045_pc002a04║頗有殘闕，存本中有古蹟、田土、詩、傳、法語等目。查其原編之葉次，此本闕第二、六、十、
GA043n0045_pc002a05║十八等四葉，然就存本中另有殘頁觀之，知此本闕頁尚多，今以無別本，故於所闕處，皆空以白
GA043n0045_pc002a06║頁，俟異日覓補。僅就此本所闕處略作說明：①第二葉闕：此葉記鶴林寺之建置沿革，釋明賢
GA043n0045_pc002a07║「鶴林寺志」之記載較本志簡略，不足以參看。②第六葉闕：第五葉最後一首詩為顧況「寄江
GA043n0045_pc002a08║南鶴林寺石冰上人」，可參看明賢志六四葉反面（新編頁碼142），第七葉最前一首詩，為俞烈之
GA043n0045_pc002a09║詩（無題），可參看明賢志第六八葉反面（150頁），其餘所闕，亦可參看明賢志第六四至九三葉
GA043n0045_pc002a10║（141-200頁）。③第十葉闕：第九葉最後一首詩為茅溱「集鶴林寺」，參看明賢志第八四葉正面
GA043n0045_pc002a11║（180頁），其餘所闕，亦請參看明賢志。④第十八葉闕：本葉為「黑漆光菩薩傳」後半部，明賢志
GA043n0045_pc002a12║無此傳；第十九葉前二行之上文，可參看明賢志第七葉正面（27頁）「朱元章墓」條。⑤存本僅
GA043n0045_pc002a13║至第二十八葉止，以下應有闕，茲留白頁二面，容後補闕。⑥存本中有陶望齡「鶴林寺畫祖師像
GA043n0045_pc002a14║記」殘頁，置於最後，所闕文字，參看明賢志第四七、四八葉（107-109頁）。又此存本頗為漫漶，
GA043n0045_pc002a15║可以明賢志比閱。此志所錄文字與明賢志間有出入，所載文獻亦有為明賢志所無者，故雖為殘
GA043n0045_pc002a16║本，仍予收編，俾與明賢志互為參考。
GA043n0045_pc003a01║鶴林寺志卷之十二
GA043n0045_pc003a02║郡守許國誠（鼎臣甫）增修
GA043n0045_pc003a03║郡司訓高一福輯正
GA043n0045_pc003a04║鶴林寺
GA043n0045_pc003a05║按府志載：鶴林寺在城西南黃鶴山下，舊
GA043n0045_pc003a06║名竹林，晋大興四年創。宋高祖微時嘗遊
GA043n0045_pc003a07║焉，及即位，改今額并錫田山萬計，是為律
GA043n0045_pc003a08║院。唐開元天寶間玄素禪師，諱法照者，得
GA043n0045_pc003a09║法於牛頭山，歸主其地，僧徒日眾，始改律
GA043n0045_pc004a01║為禪寺，又名古竹院。後薛朗、劉浩作亂，寺
GA043n0045_pc004a02║燼廢。宋紹興中重建，改名報恩光孝禪寺。
GA043n0045_pc004a03║咸淳間，僧慶清重修（當塗令繆君寶〈記〉斷碣尚存）。永樂
GA043n0045_pc004a04║中，寺盡廢，僧得月就竹院稍葺蘭若。弘冶
GA043n0045_pc004a05║中，僧了心始建堂殿。萬曆間，郡守秀水鍾
GA043n0045_pc004a06║公庚陽招禪衲德乘居之，冢宰平湖陸公
GA043n0045_pc004a07║光祖因禮素師之塔，見寺日削，遂捐金稍
GA043n0045_pc004a08║復寺旁地若干畝，重建天王殿、方丈、僧僚、
GA043n0045_pc004a09║靜室、蓮亭、竹院，而寺以復。僧德乘示寂，囑
GA043n0045_pc005a01║原稿缺
GA043n0045_pc005a02║
GA043n0045_pc005a03║
GA043n0045_pc005a04║
GA043n0045_pc005a05║
GA043n0045_pc005a06║
GA043n0045_pc005a07║
GA043n0045_pc005a08║
GA043n0045_pc005a09║
GA043n0045_pc006a01║原稿缺
GA043n0045_pc006a02║
GA043n0045_pc006a03║
GA043n0045_pc006a04║
GA043n0045_pc006a05║
GA043n0045_pc006a06║
GA043n0045_pc006a07║
GA043n0045_pc006a08║
GA043n0045_pc006a09║
GA043n0045_pc007a01║古蹟
GA043n0045_pc007a02║黃鶴山在寺之南，俗名鴻鶴山，又名鴻鵠。山京口記曰：有黃鶴山在縣界，晋
GA043n0045_pc007a03║王恭為刺史，改創西南樓名萬歲，西北樓名芙蓉，至今存焉。輿地志云：俗傳此
GA043n0045_pc007a04║樓，飛向江外，以鐵鎖縻之乃已。則此山之名，其來已久。而謂宋武帝微時躬耕
GA043n0045_pc007a05║於此，有群寉飛舞其上，為之蔽日，理或然也。及受命始為宮室，以藏農具。
GA043n0045_pc007a06║戴公山即黃鶴山也。南史戴顒，世居剡中，又徙京口，止黃寉山。宋文帝每欲
GA043n0045_pc007a07║見之，曰：吾東巡當晏戴公山下故名。
GA043n0045_pc007a08║磨笄山戴顒女于頂磨笄，以誓固不適人。
GA043n0045_pc007a09║胡蜂嶺俗名祖師岡，舊因秦始皇所鑿。
GA043n0045_pc008a01║放生池舊名秦潭，亦始皇所開，本名綠水潭，宋紹興間，郡守鄭滋始改名放
GA043n0045_pc008a02║生池。唐陸龜蒙詩曰：松門穿戴寺，荷徑遶秦潭。皆廢。
GA043n0045_pc008a03║古竹院李涉詩「因過竹院逢僧話」之句，即其處也。及火燼後，蘇學士復培竹
GA043n0045_pc008a04║於蓮池上，今名蘇公竹院。
GA043n0045_pc008a05║愛蓮池昔周子讀書，山中鑿以栽蓮者。
GA043n0045_pc008a06║龍目湖周孚詩：平湖認龍目，斷嶺記蜂腰。今寺前有斷蜂嶺。
GA043n0045_pc008a07║昇仙橋或謂緋衣，杜鵑花神自橋而騰空，故名。
GA043n0045_pc008a08║濂溪祠萬曆丁酉，郡守王公應麟建。
GA043n0045_pc008a09║古竹院祠亭萬曆己亥歲修建。
GA043n0045_pc009a01║米元章護伽藍神祠今復。
GA043n0045_pc009a02║殿後祖堂即供歷代祖師遺像處。
GA043n0045_pc009a03║宋武帝賜田山碑今已殘缺。
GA043n0045_pc009a04║宋高宗御書七佛偈并像碑七座今廢四存三。
GA043n0045_pc009a05║金剛經碑一座元人丁友信書。
GA043n0045_pc009a06║心經塔一座、太湖石香爐一座慶元年造。
GA043n0045_pc009a07║寄奴泉泉中有白龜，人皆謂龍種呼之。
GA043n0045_pc009a08║鴻鶴橋今廢。
GA043n0045_pc009a09║杜鵑花院今廢。
GA043n0045_pc010a01║天雨寶華堂即米元章聽聰禪師講法處，今廢，扁存。
GA043n0045_pc010a02║輪藏殿并大藏經，舊自金山別峯印禪師移入，今皆廢殘，經畧存數十卷。
GA043n0045_pc010a03║周濂溪先生書堂今廢。
GA043n0045_pc010a04║田土
GA043n0045_pc010a05║○舊額田土捌拾陸頃陸拾柒畆肆分○山
GA043n0045_pc010a06║地貳拾陸頃壹拾貳畆餘○塘（柒拾貳畆肆分貳厘）
GA043n0045_pc010a07║見存田壹頃肆拾肆畆貳分肆厘○地柒拾
GA043n0045_pc010a08║壹畆捌分柒厘玖毫○荒白地伍拾伍畆
GA043n0045_pc010a09║捌分○山伍頃壹拾陸畆肆分玖厘捌毫
GA043n0045_pc011a01║鶴林寺五言詩
GA043n0045_pc011a02║奉陪韋潤州遊鶴林寺唐李嘉祐
GA043n0045_pc011a03║野寺江城近　雙旌五馬過禪心超忍辱　梵語
GA043n0045_pc011a04║問多羅松竹間僧老　雲烟晚日多寒塘歸路
GA043n0045_pc011a05║轉　清磬隔微波
GA043n0045_pc011a06║鶴林寺皇甫曾
GA043n0045_pc011a07║古寺傳燈久　層城閉戶間香花同法侶　旌斾
GA043n0045_pc011a08║入深山寒磬虛空裏　孤雲起滅間謝公憶高
GA043n0045_pc011a09║臥　徒望欲東還
GA043n0045_pc012a01║題鶴林寺綦母潜
GA043n0045_pc012a02║道門隱形勝　向背臨層霄松覆山殿泠　花藏
GA043n0045_pc012a03║溪路遙珊珊寶幡挂　焰焰明燈燒遲日半空
GA043n0045_pc012a04║谷　春風連上潮少憑水木興　蹔忝身心調願
GA043n0045_pc012a05║謝携手客　茲山禪侶饒
GA043n0045_pc012a06║寄江南鶴林寺石氷上人顧况
GA043n0045_pc012a07║山川重復出　心地暗相逢忽憶秋江月　如聞
GA043n0045_pc012a08║古寺鍾潮平南北𡶨　雲抱兩三峰空力超香
GA043n0045_pc012a09║象　真言攝毒龍風中何處鶴　石上幾年松為
GA043n0045_pc013a01║報煙霞道　人間共不容
GA043n0045_pc013a02║原稿缺
GA043n0045_pc013a03║
GA043n0045_pc013a04║
GA043n0045_pc013a05║
GA043n0045_pc013a06║
GA043n0045_pc013a07║
GA043n0045_pc013a08║
GA043n0045_pc013a09║
GA043n0045_pc014a01║原稿缺
GA043n0045_pc014a02║俞烈
GA043n0045_pc014a03║蘚石魚龍卧　松風幾送迎卯金空往記　玉立
GA043n0045_pc015a01║尚多情寺古人猶勝　詩𦚤味更清臞仙定何
GA043n0045_pc015a02║許　歲月老江行
GA043n0045_pc015a03║鶴林寺劉光祖
GA043n0045_pc015a04║竹院逢僧話　山門掃地迎英雄猶有迹　般若
GA043n0045_pc015a05║太無情王蘂春陰密　琅玕晚暑清半年來徃
GA043n0045_pc015a06║屢　野合送人行
GA043n0045_pc015a07║鶴林寺馮多祖（河東）
GA043n0045_pc015a08║春郊躬勸相　稅駕欵禪關院古深藏竹　堂虛
GA043n0045_pc015a09║靜對山日曛農父醉　雲伴老僧閑暇日還携
GA043n0045_pc016a01║茗　同來㵸虎班
GA043n0045_pc016a02║李埴（眉山）
GA043n0045_pc016a03║山寺非復昔　變遷兵火餘猶怜數竿竹　蕭瑟
GA043n0045_pc016a04║晚風疎鸛寉未何許　飛鳴似屬于斜陽欲歸
GA043n0045_pc016a05║去　為爾且踟蹰
GA043n0045_pc016a06║默坐有深會　清游無一塵名花已不見　况復
GA043n0045_pc016a07║司花人曩日情誰在　浮雲事更新閑來題作
GA043n0045_pc016a08║遍　不怕晚傷祈
GA043n0045_pc016a09║鶴林寺愈昌
GA043n0045_pc017a01║樹合深藏寺　僧間獨悟禪殘碑唐宋在　半日
GA043n0045_pc017a02║古今緣鶴獻山頭色　茶烹竹裏泉東林如許
GA043n0045_pc017a03║入　不羨遠公年
GA043n0045_pc017a04║鶴林寺率翁
GA043n0045_pc017a05║因觀李涉題　一字不可續鶴去幾何年　空山
GA043n0045_pc017a06║自修竹
GA043n0045_pc017a07║陳鳳梧（庐陵）
GA043n0045_pc017a08║憲節徑行晚　尋幽古寺閑詩人多墨剡　佛殿
GA043n0045_pc017a09║半青山烟雨霏微外　竹林空翠間老僧觧迎
GA043n0045_pc018a01║送　數步語之還
GA043n0045_pc018a02║鶴林寺唐文獻
GA043n0045_pc018a03║每逢山水地　便有卜居心終歲風塵裏　何年
GA043n0045_pc018a04║滄海潯林寒泉滴細　花暝石房深青壁須留
GA043n0045_pc018a05║姓　他時好共尋
GA043n0045_pc018a06║重游鶴林寺吳撝謙
GA043n0045_pc018a07║逢僧此夜話　超然忘積愁意適池塘草　心閒
GA043n0045_pc018a08║沙伴鷗梵宮新十載　竹徑已千秋蓮國從茲
GA043n0045_pc018a09║入　曾誇萬戶侯
GA043n0045_pc019a01║范崙（郡人）
GA043n0045_pc019a02║寂寂辭江寺　悠悠到竹林一燈傳世法　流水
GA043n0045_pc019a03║鍳禪心古壁青鍾動　霜霄獨鶴陰爾時陶阮
GA043n0045_pc019a04║軰　安可廢幽尋
GA043n0045_pc019a05║送履中歸鶴林王士昌（天台）
GA043n0045_pc019a06║息緣方以內　到處禮名山經月擔簦至　閒雲
GA043n0045_pc019a07║傍錫還鴈湖澄象外　龍瀑下林間許援躭禪
GA043n0045_pc019a08║理　清都可共攀
GA043n0045_pc019a09║遊鶴林寺劉覲文（郡人）
GA043n0045_pc020a01║因懷馬素蹟　引杖出山城日影窺林冷　風聲
GA043n0045_pc020a02║到竹清片雲閒自散　斷字續無情倦掩柴扉
GA043n0045_pc020a03║晚　歸來有月明
GA043n0045_pc020a04║鶴林寺李蔚（郡人）
GA043n0045_pc020a05║稍似武陵溪　人家綠樹迷桔橰茅屋左　荷蓧
GA043n0045_pc020a06║蓽門西清吹生衣袂　繁陰散馬蹄紅塵纔咫
GA043n0045_pc020a07║尺　城郭意都暌
GA043n0045_pc020a08║集鶴林寺茅溱（郡人）
GA043n0045_pc020a09║載酒尋幽賞　沿流路幾重碑殘蒼蘚合　院古
GA043n0045_pc021a01║白雲封感慨悲陳跡　沉冥寄幻蹤
GA043n0045_pc021a02║浮生閒不易　聊得話從容
GA043n0045_pc021a03║原稿缺
GA043n0045_pc021a04║
GA043n0045_pc021a05║
GA043n0045_pc021a06║
GA043n0045_pc021a07║
GA043n0045_pc021a08║
GA043n0045_pc021a09║
GA043n0045_pc022a01║原稿缺
GA043n0045_pc022a02║
GA043n0045_pc022a03║
GA043n0045_pc022a04║
GA043n0045_pc022a05║
GA043n0045_pc022a06║
GA043n0045_pc022a07║
GA043n0045_pc022a08║
GA043n0045_pc022a09║
GA043n0045_pc023a01║鶴林寺七言詩
GA043n0045_pc023a02║中秋翫月許渾
GA043n0045_pc023a03║待月中秋月正圓　廣廷無樹草無烟中秋雲
GA043n0045_pc023a04║盡出滄海　半夜露寒當碧天輪彩漸移金殿
GA043n0045_pc023a05║外　鏡光猶挂玉樓前莫辭達曙殷勤望　一墮
GA043n0045_pc023a06║西巖又隔年
GA043n0045_pc023a07║同柳子玉游鶴林招隱醉歸呈景純
GA043n0045_pc023a08║蘇軾
GA043n0045_pc023a09║花時臘酒照人光　歸路春風灑面凉劉氏宅
GA043n0045_pc024a01║邉霜竹老　戴公山下野桃香巖頭疋練兼天
GA043n0045_pc024a02║淨　泉底真珠濺客忙安得道人携笛去　一聲
GA043n0045_pc024a03║吹裂翠崖岡
GA043n0045_pc024a04║景純見和次韻贈之
GA043n0045_pc024a05║觧組歸來道益光　坐看百物自炎凉卷簾堂
GA043n0045_pc024a06║上檯槽鬧　送客林間樺燭香淺量己愁當酒
GA043n0045_pc024a07║怯　非才猶覺和詩忙何入貪佩黃金印　千柱
GA043n0045_pc024a08║耽耽鎖北岡
GA043n0045_pc024a09║人間膏火正爭光　每到藏春得踅凉多事始
GA043n0045_pc025a01║知田舍好　凶年偏覺野蔬香溪山勝盡徒能
GA043n0045_pc025a02║說　來徃如梭為底忙老去此身無處着　為翁
GA043n0045_pc025a03║栽插萬松岡
GA043n0045_pc025a04║子玉家宴，用前韻見寄，復答之
GA043n0045_pc025a05║自酌金樽歡孟光　便教長笛奏伊凉牽衣男
GA043n0045_pc025a06║女遶太白　扇枕郎君煩阿香詩病逢春轉深
GA043n0045_pc025a07║痼　愁魔得酒暫奔忙醒時情味吾能說　日在
GA043n0045_pc025a08║西南白草岡
GA043n0045_pc025a09║景純復以二篇言唱酬之意，仍次其韻
GA043n0045_pc026a01║𩄇壽扶來似孔光　咸時懷舊一悲凉蟾枝不
GA043n0045_pc026a02║獨同攀桂　鷄舌還應共賜香等是浮休無得
GA043n0045_pc026a03║喪　粗分憂樂有閑忙年來世事如波浪　鬱鬱
GA043n0045_pc026a04║誰知栢在岡
GA043n0045_pc026a05║屢把鈆刀齒步光　更遭華衮照厖凉蘇門山
GA043n0045_pc026a06║上莫長嘯　簷蔔林中無別香燭燼已殘中夜
GA043n0045_pc026a07║刻　槐花還似昔時忙背城借一吾何敢　慎莫
GA043n0045_pc026a08║樽前替戾岡
GA043n0045_pc026a09║禱雨有應邵農之
GA043n0045_pc027a01║惟我惟天本一公　雨晴不在片雲中旌旗影
GA043n0045_pc027a02║潤臨芳野　鼓吹聲和遞遠風時正耕桑雖爾
GA043n0045_pc027a03║勸　心存孝弟與人同三杯羅拜皇恩後　首肯
GA043n0045_pc027a04║銀髯扶杖翁
GA043n0045_pc027a05║𣛜敬和
GA043n0045_pc027a06║及時膏雨荷天公　更喜新晴二月中但勸爾
GA043n0045_pc027a07║耕田力穡　自慙君子德如風桔橰不動春渠
GA043n0045_pc027a08║滑　雞大相聞樂意同薄晚從容過野寺　醉歸
GA043n0045_pc027a09║何敢傚山翁
GA043n0045_pc028a01║訪住山石隱翁常欽
GA043n0045_pc028a02║閒身政爾厭紛華　觧后還陪小坐茶千古意
GA043n0045_pc028a03║存深院竹　一枝春到背岩花昔人曾奉天台
GA043n0045_pc028a04║鉢　老我猶乘海上槎欲問向來賓主話　可堪
GA043n0045_pc028a05║塵滿舊袈裟
GA043n0045_pc028a06║遊鶴林寺王士崧
GA043n0045_pc028a07║梵宮疑不在人間　携榼春風試共攀斷碣殘
GA043n0045_pc028a08║碑唐後寺　䵱紅深碧雨餘山重過竹院僧非
GA043n0045_pc028a09║舊　暫扣禪扉客自閒莫報城笳歸騎疾　還期
GA043n0045_pc029a01║洗耳聽潺湲
GA043n0045_pc029a02║題鶴林寺眭石
GA043n0045_pc029a03║西湖舊跡勝東山　翠竹蒼松曲逕聞千刼觀
GA043n0045_pc029a04║空來佛地　片時習靜憇禪關懷賢海嶽窺真
GA043n0045_pc029a05║像　吊古風塵寄醉顏回首金鼇佳麗處　夕陽
GA043n0045_pc029a06║南埭淚痕班
GA043n0045_pc029a07║七言絕句
GA043n0045_pc029a08║過竹院唐李涉
GA043n0045_pc029a09║終日昏昏醉夢間　忽聞春盡強登山因過竹
GA043n0045_pc030a01║院逢僧話　又得浮生半日閒
GA043n0045_pc030a02║春晚遊劉禹錫
GA043n0045_pc030a03║野寺尋花春已遲　背巖惟有兩三枝明朝携
GA043n0045_pc030a04║酒猶堪賞　為報春風且莫吹
GA043n0045_pc030a05║李棊
GA043n0045_pc030a06║杜鵑花裏杜鵑啼　信馬尋春入翠微何事主
GA043n0045_pc030a07║人貪放鶴　日薄西山猶未歸
GA043n0045_pc030a08║竹院清陰晝景遲　禪床趺坐等多時壁間吟
GA043n0045_pc030a09║遍坡仙句　流水涓涓鵲噪枝
GA043n0045_pc031a01║春晚因視賑糶之鶴林，次前韻
GA043n0045_pc031a02║柳花飛處晚鶯啼　雨脚纔收日色微麥壠青
GA043n0045_pc031a03║青湏夏熟　飢膓誰復惜春歸
GA043n0045_pc031a04║主人留客茗甌遲　忙裏偷閒坐片時我自不
GA043n0045_pc031a05║緣行樂至　仕渠褪盡好花枝
GA043n0045_pc031a06║清明日過鶴林寺金華王埜
GA043n0045_pc031a07║蒿目黃塵擾擾間　出門偶到鶴林山仙花僧
GA043n0045_pc031a08║竹俱陳跡　白日青春祗自閑
GA043n0045_pc031a09║竹院閑來春正遲　籜龍猶自有孫枝野人豈
GA043n0045_pc032a01║識尋芳意　為愛光風面面吹
GA043n0045_pc032a02║釋圓欽
GA043n0045_pc032a03║未會𠫵禪未會宗　謾携鉼錫學踈慵春來黃
GA043n0045_pc032a04║鶴山頭過　擬是生前手種松
GA043n0045_pc032a05║鶴林寺陳均
GA043n0045_pc032a06║知有楓林坐竹間　每從紆路試尋山虛簷忽
GA043n0045_pc032a07║見籠中鶴　似我愛閑身未閑
GA043n0045_pc032a08║竹繞高僧逢話處　花留仙者舊開枝道身虛
GA043n0045_pc032a09║談元無着　付與東風爛漫次
GA043n0045_pc033a01║次前韻汴水趙汝棊
GA043n0045_pc033a02║仙去當年荒舊跡　傳來此日尚名山花開花
GA043n0045_pc033a03║落朝昏事　唯有春風歲歲閑
GA043n0045_pc033a04║偷閑閑共山僧話　猶想清音在竹枝我正無
GA043n0045_pc033a05║言春晝永　幾聲桐角隔林吹
GA043n0045_pc033a06║遊鶴林寺，與錢翊之譚禪
GA043n0045_pc033a07║楊時喬（信州）
GA043n0045_pc033a08║春雨微濛江上寒　江花山寺未曾幾何林幽
GA043n0045_pc033a09║邃聊乘興　囊槖蕭條合減餐論學何曾窺聖
GA043n0045_pc034a01║域　譚禪真自媿儒冠能言辯者今▆是　千里
GA043n0045_pc034a02║釐毫亦自難
GA043n0045_pc034a03║
GA043n0045_pc034a04║
GA043n0045_pc034a05║
GA043n0045_pc034a06║
GA043n0045_pc034a07║
GA043n0045_pc034a08║
GA043n0045_pc034a09║
GA043n0045_pc035a01║黑漆光菩薩傳
GA043n0045_pc035a02║宋紹興法永撰
GA043n0045_pc035a03║菩薩諱法明，亡族氏，示蹟于萊州，即墨縣荊
GA043n0045_pc035a04║溝村，以試經得度于郡之崇福寺，精練法華，
GA043n0045_pc035a05║時人皆稱之為明法華，唯以利生為行願。每
GA043n0045_pc035a06║游州邑聚落間，遇有胎孕婦，徃過其門，或為
GA043n0045_pc035a07║講藥草喻品，或安樂行品，其娠即輕免，殊無
GA043n0045_pc035a08║危苦之狀。遇無嗣息，婦徃過其門，或為講普
GA043n0045_pc035a09║門品，或普賢勸發品，其求即果，遂且全德慧
GA043n0045_pc036a01║之相。又他郡有木客，以筏為風濤所敗，趨告
GA043n0045_pc036a02║求援，即示以觀世音菩薩號，俾其急誦，遂獲
GA043n0045_pc036a03║安濟。江河之人，由是亦共翕向。後值歲旱，民
GA043n0045_pc036a04║庶禱籲不應，命以積薪為窣堵，遂捐身以入，
GA043n0045_pc036a05║化火自焚，感天大霔，三日烟焰亦不息滅。如
GA043n0045_pc036a06║日之數，雨足開霽，眾奔聚觀，獨餘真身，危坐
GA043n0045_pc036a07║灰燼，曾無少損。但益以光明如黑漆之祥，異
GA043n0045_pc036a08║州牧以聞于　朝，因賜號黑漆光菩薩，仍詔
GA043n0045_pc036a09║漆布其身，迎歸京城大慈寺，以永瞻奉，若茲
GA043n0045_pc037a01║山之刻像者，迺僧慧超知法化之方有在。自
GA043n0045_pc037a02║彼請至，以與淮淛士女共斯福利，廣揚慈風
GA043n0045_pc037a03║也。扵戲！觀音開士，以悲願度生，應身三十有
GA043n0045_pc037a04║二，此非所謂即現比丘身而為說法者歟！觀
GA043n0045_pc037a05║者冝加勸焉。宋紹興二十六年十二月十五
GA043n0045_pc037a06║日，住山傳燈正祖大師法永撰
GA043n0045_pc037a07║比丘常欽既刻諸石，仍繼以贊曰：開普濟門
GA043n0045_pc037a08║　應眾生噐一月眾水　光無不被覺天之雲　大
GA043n0045_pc037a09║地甘雨等慈無緣　均霑苦窳樹精進幢　水寒
GA043n0045_pc037a10║氷熱虗空贊揚　萬象訢說
GA043n0045_pc038a01║原稿缺
GA043n0045_pc038a02║米元章墓俱在黃鶴山下。宋僧慶清䟦曰：黃
GA043n0045_pc038a03║鶴山下舊有米元章墓碑稱禮部郎中米芾
GA043n0045_pc038a04║父左武衞將軍贈中
GA043n0045_pc039a01║散大夫母贈丹陽縣太君。閻氏皆塟于此。中
GA043n0045_pc039a02║書舍人蔡肇銘。
GA043n0045_pc039a03║法語
GA043n0045_pc039a04║玄素禪師
GA043n0045_pc039a05║潤州鶴林玄素禪師者，延陵人也，姓馬氏。晚
GA043n0045_pc039a06║𠫵威禪師，遂悟性宗，後居鶴林寺。一日，有屠
GA043n0045_pc039a07║者禮謁，願就所居辦供，師欣然而徃，眾皆見
GA043n0045_pc039a08║訝。師曰：佛性平等，賢愚一致，但可度者，吾即
GA043n0045_pc039a09║度之，復何差別之？有僧問：如何是西來意？師
GA043n0045_pc040a01║曰：會即不會，疑即不疑。又曰：不會不疑底，不
GA043n0045_pc040a02║疑不會底。有僧扣門，師問：是甚麼人？曰：是僧。
GA043n0045_pc040a03║師曰：非但是僧，佛來亦不著。曰：為甚麼不著？
GA043n0045_pc040a04║師曰：無汝棲泊處。
GA043n0045_pc040a05║中峯禪師
GA043n0045_pc040a06║昔王常侍訪臨濟，至僧堂問曰：此一堂僧在
GA043n0045_pc040a07║此作麼？濟曰：不看經，不坐禪，總教他成佛去。
GA043n0045_pc040a08║此話流落叢林，舊矣鶴林定寶殿主要向不看
GA043n0045_pc040a09║經，不坐禪處，長伸化喙，極力扶持，使臨濟家
GA043n0045_pc041a01║聲，千古不墜。
GA043n0045_pc041a02║峽山禪師
GA043n0045_pc041a03║僧問：如何是法身？師曰：法身無相。僧曰：如何
GA043n0045_pc041a04║是法眼？師曰：法眼無瑕。
GA043n0045_pc041a05║圓悟禪師
GA043n0045_pc041a06║西湖然禪師都中相別，能自奮志，竟繼佛性，
GA043n0045_pc041a07║住持甚善凢百日慎一日久之，菓熟自馨香
GA043n0045_pc041a08║也。收書敘致殊慇懃，奈他值冗附此相勉領
GA043n0045_pc041a09║剎作粥主一味，公心平直以身先之，及應接
GA043n0045_pc042a01║謙和人乃皈向要潔清梵行，然後随以己所
GA043n0045_pc042a02║得，以開示於人，勿自過為矜衒，便是守本也。
GA043n0045_pc042a03║附孫覿語
GA043n0045_pc042a04║余寓曹山寺，見一僧面壁趺坐，如老尊宿，問
GA043n0045_pc042a05║其年四廿三矣，固己心異之。一日，長老撞鐘
GA043n0045_pc042a06║選監寺眾論雜然，請以山為之，凡五辭而後
GA043n0045_pc042a07║就隘處細務，綜練精覈。又如老於事者，至於
GA043n0045_pc042a08║辱身勵行，芒履自随，涉水穿雲，風餐露宿，為
GA043n0045_pc042a09║眾人營一飽，無厭倦意，盖為佛法也。苟充此
GA043n0045_pc043a01║心，至于刳眼斷臂，割截支節，無不可者。彼尸
GA043n0045_pc043a02║居不以東說西指空畫地，以欺世取譽為語，
GA043n0045_pc043a03║吾不信也。
GA043n0045_pc043a04║覿啟族孫書言
GA043n0045_pc043a05║公住鶴林矣，方欲具記馳省，惠問喜矜，宴坐
GA043n0045_pc043a06║安穩，鶴林自杜鵑花收還閬苑，數百年後，鍾
GA043n0045_pc043a07║鼓一新，雲山改色，自公始也。不宣。
GA043n0045_pc043a08║覿啟上　山老。
GA043n0045_pc043a09║又
GA043n0045_pc044a01║覿啟已具書函封，欲遣而族孫附，致所賜帖，
GA043n0045_pc044a02║名言超詣，粲然溢目，把玩竟日，何喜如之？具
GA043n0045_pc044a03║審即日四大安隱一別又見歲遒，每記浮杯
GA043n0045_pc044a04║卓錫之嘲，想見故人風度，聊以自慰也。不宣，
GA043n0045_pc044a05║覿啟上　山老禪宗。
GA043n0045_pc044a06║
GA043n0045_pc044a07║
GA043n0045_pc044a08║
GA043n0045_pc044a09║
GA043n0045_pc045a01║殷天祥傳
GA043n0045_pc045a02║殷七七名天祥，又名道筌。嘗自稱七七俗多
GA043n0045_pc045a03║呼之，不知何所人也。遊行天下人言久見之，
GA043n0045_pc045a04║不測其年壽面光白，若四十許人到處，或易
GA043n0045_pc045a05║其姓名不定。曾於涇州賣藥時，靈臺蕃漢疫
GA043n0045_pc045a06║癘俱甚，得藥者入口即愈，皆謂之神聖得錢，
GA043n0045_pc045a07║即施於人。又嘗醉於城市間，周寳舊於長安
GA043n0045_pc045a08║識之，尋為涇原節度延之禮，重慕其道術房
GA043n0045_pc045a09║中之事。及寳移鎮浙西數年後七七，忽到復
GA043n0045_pc046a01║賣藥寳聞之，驚喜召之，師敬益甚，每日醉歌
GA043n0045_pc046a02║曰：彈琴碧玉調　藥鍊曰珠砂觧醞頃刻酒　能
GA043n0045_pc046a03║開非時花寳常試之悉有驗。復求種瓜釣魚，
GA043n0045_pc046a04║若葛𠎣翁也。鶴林寺杜鵑高丈餘，每春末花
GA043n0045_pc046a05║爛熳，寺僧相傳言。貞元中有外國僧，自天台
GA043n0045_pc046a06║來盂中，以藥養其根來種之。自後搆餙花院
GA043n0045_pc046a07║鎖閉時，或窺見二女子紅裳豔麗，共遊樹下，
GA043n0045_pc046a08║人有輙採花折枝者，必為所崇。俗傳女子花
GA043n0045_pc046a09║神，是以人共寳惜故，繁盛異於常花。其花欲
GA043n0045_pc047a01║開探報分數節，使賔僚官属繼日賞翫。其後
GA043n0045_pc047a02║一城士女，四方之人無不載酒樂遊，縱連春
GA043n0045_pc047a03║入夏，自旦及昏，閭里之間，殆于廢業。寳一日，
GA043n0045_pc047a04║謂七七，曰：鶴林之花，天下奇絕。嘗聞能開非
GA043n0045_pc047a05║時花，此花可開否。七七，曰：可也。寳曰：今重九
GA043n0045_pc047a06║將近能副此日乎？七七，乃前二日徃鶴林宿
GA043n0045_pc047a07║焉。中夜，女子來，謂七七曰：道者欲開此花耶？
GA043n0045_pc047a08║七七，乃問女子何人，深夜到此？女子曰：妾為
GA043n0045_pc047a09║上玄所命，下司此花。然此花在人間，已逾百
GA043n0045_pc048a01║年，不久即歸閬苑去。今與道者共開之，非道
GA043n0045_pc048a02║者無以感妾。於是女子瞥然不見。來日晨起，
GA043n0045_pc048a03║寺僧忽訝，花漸折蕊。及九日，爛熳如春，乃以
GA043n0045_pc048a04║聞寳與一城士庶驚異之，遊賞復如春間數
GA043n0045_pc048a05║日，花俄不見，亦無落花在地。後七七偶到官僚家，適值賓㑹次，主與賓趨而迎奉之。有佐酒倡優甚輕侮之，七七乃白主人，欲以二栗為令，可乎？咸喜謂：必有戲術，資於歡笑。乃以栗巡行，接者皆聞異香，驚歎，唯佐酒笑七七者二人嗅之化作石綴扵鼻，掣拽不落，但言穢氣不可堪。二人共起狂舞，花鈿委地，相次悲啼粉黛交下，及優伶輩一時亂舞鼓樂皆自作聲，頗合節奏，曲止而舞不已，一席之人笑皆絕倒。久之，主人祈謝於七七。有頃，石自鼻落，復為栗嗅之異香，及花鈿粉黛悉如舊，畧無所損，咸敬事之。又七七酌水為酒，削木為脯。使人退行，指船即駐，呼鳥自墜，唾魚即活。撮土畫地，狀山川形勢，折茅聚蟻，變成城市。人有曾經行處見之，歴歴皆似，但少狹耳。凡諸術不可勝紀。後二十年，薛朗
GA043n0045_pc048a06║劉浩亂寳南奔杭州，而寳總戎為政，刑殺無
GA043n0045_pc048a07║辜。前上饒牧陳全裕經其境搆之，以禍盡赤。
GA043n0045_pc048a08║其放寳八十三，筋力尤壯，女妓百數，盡得七
GA043n0045_pc048a09║七之術，後為無辜。及全裕全裕作厲，一旦忽
GA043n0045_pc049a01║殂七七。劉浩軍變之時，甘露寺眾推落北崖，
GA043n0045_pc049a02║謂墜江死矣。其後人見在江西十餘年，賣藥
GA043n0045_pc049a03║入蜀，莫知所之。寉林犯兵火焚寺，樹失根株，
GA043n0045_pc049a04║信歸閬苑矣。
GA043n0045_pc049a05║
GA043n0045_pc049a06║
GA043n0045_pc049a07║
GA043n0045_pc049a08║
GA043n0045_pc049a09║
GA043n0045_pc050a01║
GA043n0045_pc050a02║
GA043n0045_pc050a03║
GA043n0045_pc050a04║
GA043n0045_pc050a05║
GA043n0045_pc050a06║
GA043n0045_pc050a07║
GA043n0045_pc050a08║
GA043n0045_pc050a09║
GA043n0045_pc051a01║
GA043n0045_pc051a02║
GA043n0045_pc051a03║
GA043n0045_pc051a04║
GA043n0045_pc051a05║
GA043n0045_pc051a06║
GA043n0045_pc051a07║
GA043n0045_pc051a08║
GA043n0045_pc051a09║
GA043n0045_pc052a01║枝增秀幢於千尺，廣巨材於十圍，變虬龍
GA043n0045_pc052a02║之氣勢，逈天柱之峩巍饒，絡身以蘿帔，老
GA043n0045_pc052a03║護甲之苔衣。曾幾何時，而木理之蕃息，有
GA043n0045_pc052a04║如是乎？休糧僧曰：斬伐有禁，斧斤不如子。
GA043n0045_pc052a05║徒知斯木之美矣，抑孰知斯木之所以遂
GA043n0045_pc052a06║其美乎？鹿泉子問之，乃愕然曰：何為其然
GA043n0045_pc052a07║也？休糧僧曰：寺苦催科，將刑于木。大人憐
GA043n0045_pc052a08║材，爰出金贖。是知吾與子得觀斯木，以復
GA043n0045_pc052a09║存於斯地者，大人之賜也。鹿泉子曰▆▆：
GA043n0045_pc053a01║危哉，大人之仁。人中騶虞，天上麒麟。財不
GA043n0045_pc053a02║已私，恩被物均。推澤民之餘愛，及草木之
GA043n0045_pc053a03║紛紜。彼松之將伐也，山靈為之夜泣，山妖
GA043n0045_pc053a04║為之夜啼。及松之免伐也，野𣆨喜其有粒
GA043n0045_pc053a05║野鶴喜其有居。保霜柯於歲晚，培雪榦於
GA043n0045_pc053a06║寒餘。休吾人於坐止，興廢剎於丘墟。足知
GA043n0045_pc053a07║大人不徒熈
GA043n0045_pc053a08║帝載於百揆，又能若物性於朕虞者也。爾其
GA043n0045_pc053a09║赤手扶持，重育下土，斡旋康壽，交翠萬古。
GA043n0045_pc054a01║撼燒痕之霹靂，歷晦冥之風雨，斂神用於
GA043n0045_pc054a02║莫則，補造物於方毁。是將妙爕理之全功，
GA043n0045_pc054a03║同天地於不死僧唯而作躍而喜因相與
GA043n0045_pc054a04║竟半日之餘間，不覺蘿月之東起。
GA043n0045_pc054a05║十三松銘丁同
GA043n0045_pc054a06║偓佺之化徂徠育　千年菩提水澤沃日月
GA043n0045_pc054a07║降祥麗而彧　霹靂憤裂恠不俗受命土壤
GA043n0045_pc054a08║正也獨　數以紀閏分象屬墨氏不守樵氏
GA043n0045_pc054a09║讀　疇其惜者今柱國割廩奚異觧驂贖　爰
GA043n0045_pc055a01║景墜寺巢橋木高蔭曰出青原陸　止我遊
GA043n0045_pc055a02║人倚我榖屏息既幻玄龜伏　摩庠莫變青
GA043n0045_pc055a03║牛觸后千百禩野史錄　聞者起敬見者肅
GA043n0045_pc055a04║咸曰太傅式多福　試銘盤石垂無斁
GA043n0045_pc055a05║十三松記潘沂
GA043n0045_pc055a06║正德戊寅春二月既望，余與施君汝繼丁
GA043n0045_pc055a07║君子正載酒携肴烏巾野服，出南郭作鶴
GA043n0045_pc055a08║林游。行將入寺，顧指談咲竚于松蔭之下。
GA043n0045_pc055a09║適有樵自道就隅而謂曰：三君子樂乎？余
GA043n0045_pc056a01║曰：鶴林為古名剎，磨笄聳其旁，黃鶴當其
GA043n0045_pc056a02║前，泉流遶其門，嬌花秀草，喚宇鳴鳩，又點
GA043n0045_pc056a03║粧其春色當此地，值此景夫，何為不樂？樵
GA043n0045_pc056a04║曰：吾所謂樂者，以其松，非以其山水也。余
GA043n0045_pc056a05║曰：（松之）為物黛色蒼髯，龍鱗鶴骨，裂石參天，
GA043n0045_pc056a06║披霜冐雪，靜影陰陰，風聲瑟瑟，時一撫之，
GA043n0045_pc056a07║固為可樂。然與其搜僻探幽，尋詩適興，則
GA043n0045_pc056a08║未能擾于山水也。樵曰：子云則然矣。其事
GA043n0045_pc056a09║尚未知已，請以▆寺▆田田無收。寺有曾
GA043n0045_pc057a01║僧無食，既苦官秞之征，復為私券之追▆，
GA043n0045_pc057a02║欲以償，僅此數株，道旁松耳，竟以貨時將
GA043n0045_pc057a03║伐，或以其事聞于大傳。楊公公驚嘆久之
GA043n0045_pc057a04║曰：吾歲時先墓每經其地，見是松俱高踰
GA043n0045_pc057a05║百尺，圍踰合抱，自古迄今，歲莫可紀。而寺
GA043n0045_pc057a06║之觀美，實惟所頼，與其為人伐之，孰若為
GA043n0045_pc057a07║我留之？遂解囊出金為贖。故今為太傅松，
GA043n0045_pc057a08║而非鶴林松矣。吾以子為知而樂也。余曰：
GA043n0045_pc057a09║噫嘻！余始知也。夫竊以地有興廢，物有存
GA043n0045_pc058a01║亡，固寓于數，亦由于人。使松非公則必為
GA043n0045_pc058a02║爨下薪寺非松則不稱厥觀，將日就頹圮。
GA043n0045_pc058a03║今于寺之將廢，松之將亡，而得以興，且存
GA043n0045_pc058a04║者，公之惠也。松既由公之惠以存，則後之
GA043n0045_pc058a05║僧雖貧而不敢貨，人雖有所梜，而卒不忍
GA043n0045_pc058a06║伐，將必與公同高潔，與山川同秀麗，與天
GA043n0045_pc058a07║地同悠久矣。嗚呼！公之功利及于物者▆
GA043n0045_pc058a08║如此哉！雖然此時一末事耳。若夫▆▆▆
GA043n0045_pc058a09║▆邉疆正，百官主宰，文教調和，爕▆▆▆
GA043n0045_pc059a01║原稿缺
GA043n0045_pc059a02║
GA043n0045_pc059a03║
GA043n0045_pc059a04║
GA043n0045_pc059a05║
GA043n0045_pc059a06║
GA043n0045_pc059a07║
GA043n0045_pc059a08║
GA043n0045_pc059a09║
GA043n0045_pc060a01║鶴林寺畫祖師像記陶望齡
GA043n0045_pc060a02║電至疾，雲至變也。而人能狀之，水之霔凸，
GA043n0045_pc060a03║火之光燄，善繪者至以擅名，皆相也。天下
GA043n0045_pc060a04║之必不可畫者，唯天唯風。然草樹之梢偃，
GA043n0045_pc060a05║波濤之飛立，特寫其摧靡澎湃之態，而風
GA043n0045_pc060a06║狀得矣。星纒日道羅絡經緯，明之以雲霞，
GA043n0045_pc060a07║晦之以雰霧，而天象具矣。然則天與風，亦
GA043n0045_pc060a08║未嘗不可繪也。如來三十二相，即為非相，
GA043n0045_pc060a09║志公一面而現觀音十二面見者如狀風，擬
GA043n0045_pc061a01║者如圖天况帋墨所能摹邈哉！然非相一
GA043n0045_pc061a02║相多，而三十一又多，而八十種好，萬毛孔
GA043n0045_pc061a03║光明，非面正面多而十有二，又多而千手
GA043n0045_pc061a04║千眼而八萬四千。爍迦羅首母陀羅臂，清
GA043n0045_pc061a05║淨寶目，如草樹之一葉一縷，如星之一纒
GA043n0045_pc061a06║一次。非天非風，而天風宛然，范金刻木，土
GA043n0045_pc061a07║塑帋描，一一相好，一一莊嚴，皆非相皆正
GA043n0045_pc061a08║面，皆真佛真祖也。嗚呼！像教陵夷，古宿道
GA043n0045_pc061a09║塲草深，一丈經遊者，欲瞻仰遺像而不可
GA043n0045_pc062a01║得。僧徒惰窳，恬不知怪久矣。京口鶴林寺
GA043n0045_pc062a02║僧名明賢者，乃能具此一大因緣，精繪善
GA043n0045_pc062a03║裝，歷世前後，歷土東西，諸聖比肩，如語如
GA043n0045_pc062a04║咲，又惧其久而莫守也。謁余言以永之，豈
GA043n0045_pc062a05║非奇特最勝事乎？繪本出白下祖堂，裒而
GA043n0045_pc062a06║聚之者，為達觀禪師，今繪工之。施貲者，陳
GA043n0045_pc062a07║如寶等，為軸九十有四。諸佛無相，諸祖無
GA043n0045_pc062a08║相，繪者無相，施者無相，作是因緣者，無相
GA043n0045_pc062a09║記者亦無相。