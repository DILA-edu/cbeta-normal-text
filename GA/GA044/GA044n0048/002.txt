GA044n0048_pb095a01║勅建弘慈廣濟寺新志（中）
GA044n0048_pb095a02║傳臨濟正宗三十三世沙門湛佑遺藁
GA044n0048_pb095a03║監院沙門然叢編輯
GA044n0048_pb095a04║白下余賓碩鴻客較訂
GA044n0048_pb095a05║傳記序
GA044n0048_pb095a06║喜雲慧大師傳余賓碩
GA044n0048_pb095a07║大師，名普慧，字喜雲，山西潞州人也。未詳其
GA044n0048_pb095a08║生緣，亦不能考其本師授受。明天順初至京
GA044n0048_pb096a01║師，常與彭城伯張守忠、惠安伯張元善、暨大
GA044n0048_pb096a02║學士李東陽萬安相友善，為方外交。重建西
GA044n0048_pb096a03║劉村寺，宗風大振，名聞九重，賜額廣濟，遂為
GA044n0048_pb096a04║廣濟開山祖。先是景泰間人有得佛像及石
GA044n0048_pb096a05║龜石柱於土中者，云是西劉村寺故址。按宋
GA044n0048_pb096a06║末有兩劉家村，在西者為西劉村，村人劉望
GA044n0048_pb096a07║雲自謂天台劉真人裔孫，得煉氣法。一日有
GA044n0048_pb096a08║僧號且住者過之，望雲出迎，僧喝曰：守屍鬼！
GA044n0048_pb097a01║認得老僧麽？雲無語，僧即曳杖行。雲執其手
GA044n0048_pb097a02║曰：且為我說法去。因為之建寺，曰西劉村寺，
GA044n0048_pb097a03║說法二十年。元末為兵火焚燬，蕩然無遺。至
GA044n0048_pb097a04║是慧重為興造，金碧煥然，雲水始歸，京師寶
GA044n0048_pb097a05║坊，斯為第一。慧為明敏，性復沉靜，雖曰默默，
GA044n0048_pb097a06║而機鋒所觸，犀利莫當。涅槃涅槃後，造墖於
GA044n0048_pb097a07║玉泉山二聖菴側。成化六年歲次庚寅朔，越
GA044n0048_pb097a08║十六日乙未，帝遣禮部郎中孫洪諭祭於萬
GA044n0048_pb098a01║壽戒壇。詔曰：爾早通釋典，克持戒律，正期闡
GA044n0048_pb098a02║揚宗風，何遽一疾而逝？爰昭錫典，特賜以祭。
GA044n0048_pb098a03║爾靈有知，尚其歆！　樹碑於墖院。大海洪禪
GA044n0048_pb098a04║師，其高弟也。洪弟子明仁、明宗，皆能祖述宗
GA044n0048_pb098a05║旨，一時穪許。有云：前有大海名不弱，後有二
GA044n0048_pb098a06║蛟未生角。至今百餘年，寺僧尚守其遺規云。
GA044n0048_pb098a07║石戶農人曰：地之靈也。豈不以人哉？一寺也，
GA044n0048_pb098a08║前何以興？後何以廢？前何以廢？後何以興？觀
GA044n0048_pb099a01║於且住、喜雲二衲，謂人不靈於地者，必其人
GA044n0048_pb099a02║非也。故吾於傳而詳其先後之興廢，以為舉
GA044n0048_pb099a03║世之禪衲勸。
GA044n0048_pb099a04║恒明羙律師傳釋湛祐
GA044n0048_pb099a05║性羙，字恒明，順天人也。父王母艾，師生而敦
GA044n0048_pb099a06║厚，性頴氣雄。母早喪，師泣曰：慈親長逝，我將
GA044n0048_pb099a07║入山矣。王公遂送入廣濟剃度。時洗元相和
GA044n0048_pb099a08║尚道風藉甚，師執弟子禮不少怠，周旋進退，
GA044n0048_pb100a01║悉中機宜。洗元大奇之。及長見廣濟酬應雜
GA044n0048_pb100a02║沓，不可作焚修地。因退隱玉泉山之二聖菴，
GA044n0048_pb100a03║閉戶禁足，草衣木食，并日而餐，有曇摩九年
GA044n0048_pb100a04║面壁之意。葢崇禎元年事也。
GA044n0048_pb100a05║興朝兵，過玉泉山所獲男婦，盡衣以彩繪。見師
GA044n0048_pb100a06║有道，使其監守兵發。師與諸婦處，凡數日誦
GA044n0048_pb100a07║經不絕，畧無亂意，男婦皆敬服焉。兵退悉全
GA044n0048_pb100a08║節歸。崇禎十五年，
GA044n0048_pb101a01║皇師復從墻嶺下守將逆戰，半日擒殺數千人，
GA044n0048_pb101a02║陳尸遍野。
GA044n0048_pb101a03║皇師還，師意豁如，若不知有軍旅事者。戰塲外
GA044n0048_pb101a04║糜爛血肉，腥穢薰天，過客觸之輒病。師憫然
GA044n0048_pb101a05║愴惻，荷長鍬，率弟子復初徃。是時復初十五
GA044n0048_pb101a06║歲，亦樂與俱，至積尸處，掘土深四五尺，抱尸
GA044n0048_pb101a07║入坑埋之。復初顙有泚掩其鼻，師變色曰：此
GA044n0048_pb101a08║非人耶，汝怪之也。復初用是不復憎惡埋屍。
GA044n0048_pb102a01║一月復初或以他故辭不行，即責之曰：作善
GA044n0048_pb102a02║事不了底，豈是好人。以故復初無日不偕徃
GA044n0048_pb102a03║埋，訖天陰夜黑時徃徃鬼哭，亦有白晝現形
GA044n0048_pb102a04║者，人或逢之無不死。師即建水陸大會四十
GA044n0048_pb102a05║九晝夜燄口，後四郊不復聞鬼哭矣。當其始
GA044n0048_pb102a06║逢兵也，軍士以兩指之曰：瓦迷瓦迷者。華言
GA044n0048_pb102a07║曰殺其主者。以師方外頭陀令勿殺。師於萬
GA044n0048_pb102a08║眾奔竄中，低徊不去。明使來畧地，又不疑貳。
GA044n0048_pb103a01║天下望之曰：安得真實如恒師者乎。師亦不
GA044n0048_pb103a02║以得名幸揚揚喜，苟非忠信篤敬，足以孚遠
GA044n0048_pb103a03║近者未易言。此師住二聖庵地甚逼隘。四方
GA044n0048_pb103a04║禪客歸之計六千眾請師上座不許。曰。我常
GA044n0048_pb103a05║行人耳。安知說法。大眾固請師却益，堅不得
GA044n0048_pb103a06║已迎滿月法師陞座講華嚴疏鈔。眾聞之皆
GA044n0048_pb103a07║有省悟。功歸於師。而師謙讓未遑也。師以一
GA044n0048_pb103a08║人飯六千眾，皆果腹無去意師剌血冩，華嚴
GA044n0048_pb104a01║經飯而不菜，眾稱曰：白齋爺然，恭敬滿月。師
GA044n0048_pb104a02║與大眾等至今常住有巨釜煑粟二十四石。
GA044n0048_pb104a03║葢遺蹟云。師未策蹇入城市，而名嘖嘖禁庭。
GA044n0048_pb104a04║時史兵兩曹以至御史內院來謁者，車轍馬
GA044n0048_pb104a05║跡交於庵門。而司禮監太監王永祚尤加敬
GA044n0048_pb104a06║禮。諸公問：常住米缺乎？師曰：否。又問：衣單足
GA044n0048_pb104a07║乎？師曰：然。問答後，忽見行者自外擔菜入，眾
GA044n0048_pb104a08║訝之曰：何不藝蔬。師曰：常住無圃。諸公皆無
GA044n0048_pb105a01║語。王公獨發心買園十畝，為藝蔬地。則知白
GA044n0048_pb105a02║齋之戒皆為菜蔬不給而起。
GA044n0048_pb105a03║世祖章皇帝順治元年賊目。李自成突犯
GA044n0048_pb105a04║闕下，荼毒生靈殆盡
GA044n0048_pb105a05║皇師入關逐之八旗所處，皆故明宅第叢林未
GA044n0048_pb105a06║免築薛之恐樂山僧為廣濟耆宿，不能支馬
GA044n0048_pb105a07║化龍捨柳林地。十二頃作贄見禮迎師於二
GA044n0048_pb105a08║聖庵，師復如廣濟。爾時從師來者百人大眾
GA044n0048_pb106a01║皆不行。滿月法師亦躊躇二聖庵中。師在廣
GA044n0048_pb106a02║濟諸藩府，聞之不曰：此絕女色之。恒大師即
GA044n0048_pb106a03║曰。此埋枯骨之恒長老其剌血冩經。請師說
GA044n0048_pb106a04║法白齋自勵之行。感化行人諸檀那慕之來
GA044n0048_pb106a05║者門如市。於是仍請滿月法師陞廣濟座，講
GA044n0048_pb106a06║護國仁王經。　八王隨喜至，見師有加禮五
GA044n0048_pb106a07║年春。師慨然曰：叢林規矩敗極矣。滿月師已
GA044n0048_pb106a08║去世，法席久虛且奈何。玉光律師朝五臺山
GA044n0048_pb107a01║回留京闕，師即請入方丈。執弟子禮。大眾皆
GA044n0048_pb107a02║從師意。隨侍之尊其戒也。廣濟為都門律席，
GA044n0048_pb107a03║恒師實倡舉之。大眾益多，常住忽絕糧。師曰：
GA044n0048_pb107a04║糧盡矣。大眾何不乞食去。堂中執事皆死。守
GA044n0048_pb107a05║不散。遂鍵戶瞑目禪床。有頃，忽有叩門聲啟
GA044n0048_pb107a06║所鍵戶。顯功馮居士送米五六車，至師延入
GA044n0048_pb107a07║坐定。問曰：送米于意云何？顯功曰：昨夜夢中
GA044n0048_pb107a08║似有人告曰：廣濟絕糧，何不送去？如是者三，
GA044n0048_pb108a01║故送來耳。長安遂有成佛之謠。是時復初上
GA044n0048_pb108a02║人十七歲。其兄德光諱湛祥先，以其未經薙
GA044n0048_pb108a03║染故復初得常侍巾瓶，湛洽湛寧，湛期湛實，
GA044n0048_pb108a04║湛因湛檜、湛裕湛禮，湛祿湛祚湛岫相繼。至
GA044n0048_pb108a05║惟天孚湛祐，上人最幼，與復初同隨杖履，得
GA044n0048_pb108a06║鉗錘之益。居多副寺。樂山有孫曰慧全慧鑑
GA044n0048_pb108a07║及回首二公尚稚，師撫之屹然成立樂山臨
GA044n0048_pb108a08║命時有回禮之意不受也。十三年秋七月，發
GA044n0048_pb109a01║大弘願，供如意齋，齋名如意。佛家所謂大歡
GA044n0048_pb109a02║喜之義。有一僧，即與床帳衣服，日用動作之
GA044n0048_pb109a03║物靡不具。問其所好，罔不與之。上自知識法
GA044n0048_pb109a04║師下及村俗無知之衲，皆平等觀，見則下拜
GA044n0048_pb109a05║無傲色。齊魯燕趙閔越滇黔有名知識平生
GA044n0048_pb109a06║嚮慕者，皆以前所供僧之物送之，悉如意焉。
GA044n0048_pb109a07║而成佛之說由茲定。師乃南渡江遊雨花牛
GA044n0048_pb109a08║首諸勝，東至靈隱，執淨頭事。三月後過金陵
GA044n0048_pb110a01║印藏，經五千四十八卷。十六年秋，江南行脚
GA044n0048_pb110a02║歸玉光，師把手甚歡。十八年冬，玉光示寂。
GA044n0048_pb110a03║今上康熙二年建大藏經閣，其額宮詹沈太史
GA044n0048_pb110a04║荃題也。六年正月十三日寅時，呼德光復初，
GA044n0048_pb110a05║天孚等卧所曰：大願已完，我將逝矣，汝等好
GA044n0048_pb110a06║為之。眾皆愕然汗浹，背師沭浴，披衣盤膝，叠
GA044n0048_pb110a07║掌而逝，建塔於玉泉山外。史氏曰：我佛皆由
GA044n0048_pb110a08║行門起，我師亦由行門起恒明，豈肉身菩薩
GA044n0048_pb111a01║耶？何生之慈也？觀其不屑屑于色慾，不戀戀
GA044n0048_pb111a02║于貨利，以天下為一家，是非不形，物我無間，
GA044n0048_pb111a03║其所造道至矣。然其無呼不應，無願不酬，苟
GA044n0048_pb111a04║非再來者，曷克臻此恒明之為僧神矣。世人
GA044n0048_pb111a05║捨此而求佛于西域，豈不謬哉！
GA044n0048_pb111a06║滿月清法師傳釋湛祐
GA044n0048_pb111a07║滿月，大師，姓杜，諱　清，號滿月，山東人也。少
GA044n0048_pb111a08║讀書學舉子業，博通經史諸家其于正心誠
GA044n0048_pb112a01║意之學，尤所究心，不樂仕，進去而出家。後𠫵
GA044n0048_pb112a02║學于京都卧佛寺。岫和尚座下，聼講諸經。和
GA044n0048_pb112a03║尚問之曰：汝識字否？師曰：未經。師和尚心知
GA044n0048_pb112a04║其為大噐，佯謂之曰：汝既不識字，且向樓上
GA044n0048_pb112a05║撞鐘去。師即出陞樓，撞鐘不少怠。是時慈慧
GA044n0048_pb112a06║院慈憫庵千佛寺卧佛寺，皆具講席，名僧據
GA044n0048_pb112a07║坐善信如雲四處聼講者千百計。師于撞鐘
GA044n0048_pb112a08║暇，竊徃聼講方過。慈慧又到慈憫，還至卧佛
GA044n0048_pb113a01║三處聼講畢，仍歸聼本寺講經不廢，而樓上
GA044n0048_pb113a02║鐘聲未嘗間也，如是者五六年。岫和尚疾劇
GA044n0048_pb113a03║，眾弟子繞榻，圜立問曰：和尚涅槃後，誰為繼
GA044n0048_pb113a04║席者？眾弟子皆有希望心，畧不以師為意也。
GA044n0048_pb113a05║和尚張目移時大言曰：撞鐘者安在？眾弟子
GA044n0048_pb113a06║相顧失色和尚，即將祖衣源流與侍者持付
GA044n0048_pb113a07║撞鐘者。侍者趨出喚師，師甫撞鐘訖，鏗爾。徐
GA044n0048_pb113a08║謂侍者曰：和尚喚我耶？侍者曰：然。師問：何故？
GA044n0048_pb114a01║曰：和尚命汝，上座且亟去，即將祖衣授師。師
GA044n0048_pb114a02║拜受上座講華嚴經一章。眾弟子聞之，驚且
GA044n0048_pb114a03║喜曰：撞鐘者亦能爾乎？于是深相嘆服。講罷，
GA044n0048_pb114a04║下座禮拜和尚，岫和尚一笑而逝。師以此主
GA044n0048_pb114a05║卧佛寺講席，檀護聼法者不减岫公在。時崇
GA044n0048_pb114a06║禎二年，恒明大師迎入二聖庵。師在玉泉山，
GA044n0048_pb114a07║瞻顧徘徊，仰視峯巒之突，兀俛觀水勢之洶
GA044n0048_pb114a08║湧，呻吟有頃，曰：我將老此山矣。日與大眾講
GA044n0048_pb115a01║華嚴疏鈔、涅槃諸經。閱十五載。大眾中有好
GA044n0048_pb115a02║文者，即以左史、秦漢六朝諸書與之論有好
GA044n0048_pb115a03║詩者，即以晉、魏、唐、宋諸集與之談有好奇思
GA044n0048_pb115a04║卓識者，即以莊騷荀、楊管晏諸子與之語，諄
GA044n0048_pb115a05║諄然如父之訓，其子未嘗稍倦。十四年歲饑
GA044n0048_pb115a06║絕糧，凡數月，大眾食糠粃不肯去，徃徃脫衣
GA044n0048_pb115a07║買粟以辦齋。其師弟之相得如此。常以膝示
GA044n0048_pb115a08║大眾曰：我昔在卧佛寺撞鐘聼講後跪奉華
GA044n0048_pb116a01║嚴經，瓦礫中不施具，今年近七十膝上，肉痂
GA044n0048_pb116a02║尚在，萬勿畧得此中意即置諸高閣也。大眾
GA044n0048_pb116a03║皆欷歔。間有問：其聼經四處不誤撞鐘者何？
GA044n0048_pb116a04║師曰：此老僧好學耳，豈身外復有身耶？弟子
GA044n0048_pb116a05║亦不敢復問。師惡聞恠異，院中迭有奇瑞，皆
GA044n0048_pb116a06║不記曉起。時侍者以銅盤盛水進師沭後，侍
GA044n0048_pb116a07║者傾所沭水盤底輒氷，且結異花，或蓮或梅
GA044n0048_pb116a08║或桃杏，盤日進水，日易所結，花亦日異，大內
GA044n0048_pb117a01║索之。監院抱銅盤獻，自玉泉山至宮禁凡二
GA044n0048_pb117a02║十餘里，氷不化。皇后見之，氷方解通，都以為
GA044n0048_pb117a03║奇。師笑曰：此偶事何奇之有？皇后為師送供
GA044n0048_pb117a04║養，師受之不以為㤗。襄城伯李國禎、司禮監
GA044n0048_pb117a05║王之臣曹化淳等，皈依者凡千百人。
GA044n0048_pb117a06║世祖章皇帝順治元年，恒師復入廣濟，請師講
GA044n0048_pb117a07║護國仁王經。一期八王無不敬事焉。二年從
GA044n0048_pb117a08║容語恒師曰：我將歸二聖庵作西歸計矣。遂
GA044n0048_pb118a01║示寂于玉泉山。其所留典籍銅盤諸物亦旋
GA044n0048_pb118a02║失云。別室天孚祐題其畫像曰：這個老人，豁
GA044n0048_pb118a03║達放曠，卓錫玉泉。發無盡藏。明無無明想非
GA044n0048_pb118a04║非想。或恐此公文字所障，六經糟粕諸史諢
GA044n0048_pb118a05║帳。何况西來單提向上。法本非法，講無所講。
GA044n0048_pb118a06║劈破重關一條拄杖。滿師為何？舌尖榜樣。希
GA044n0048_pb118a07║聖希賢演說快暢。借問自己，可曾厮像。師道
GA044n0048_pb118a08║甚高。師膽甚壯。化度眾生。口頭無量。花亦可
GA044n0048_pb119a01║獻。鐘亦可揰。勿與多言。此公崛強。
GA044n0048_pb119a02║玉光壽律師傳釋湛祐
GA044n0048_pb119a03║玉光老人。諱寬。壽平陽洪同人忘其姓氏。少
GA044n0048_pb119a04║時徧歷諸山，足迹半天下。順治五年，朝五臺
GA044n0048_pb119a05║山回廣濟恒明大師。請住方丈。杜門却軌。終
GA044n0048_pb119a06║日與人坐對無一言故弟子甚親炙者，莫知
GA044n0048_pb119a07║其由。自主席以至涅槃。夜必燒燭。坐至曉未
GA044n0048_pb119a08║嘗曲躬兀首挺如也。喜則笑，怒則喝。窅然不
GA044n0048_pb120a01║知塵世間事。渴飲饑食。有無懷葛天氏之風。
GA044n0048_pb120a02║至其陞座說戒條理井井。一歲三期共十三
GA044n0048_pb120a03║載。出其門者數千人。
GA044n0048_pb120a04║世祖章皇帝聞之，順治十三年冬，親幸廣濟住
GA044n0048_pb120a05║持德光入報曰：
GA044n0048_pb120a06║皇帝駕臨師方，瞑張目曰：親近老僧耶？曰：善。師
GA044n0048_pb120a07║曰：何不入住持？曰：方且迎
GA044n0048_pb120a08║駕。師曰：誰為迎
GA044n0048_pb121a01║駕者？曰：和尚去。師雅不欲出大眾，以師不接，
GA044n0048_pb121a02║駕方遑，遽而
GA044n0048_pb121a03║龍輦已駐山門矣。侍衛傳呼甚急，大眾固請師
GA044n0048_pb121a04║不肯行，強扶掖出天王殿。眾皆蛇行匐伏，師
GA044n0048_pb121a05║屹立
GA044n0048_pb121a06║上見之，勃然。有頃曰：不接
GA044n0048_pb121a07║駕者是誰？師默然，
GA044n0048_pb121a08║上微笑，下如正殿，住持勸隨
GA044n0048_pb122a01║駕，師以目瞠之，即趨歸方丈。
GA044n0048_pb122a02║駕回，輦將發
GA044n0048_pb122a03║上，謂住曰：和尚不知禮住持。惶恐謝罪。
GA044n0048_pb122a04║上還宮，問：今日朕遊廣濟，御史在否？內臣曰：在。
GA044n0048_pb122a05║默然者久之，使侍衛來，方丈問曰：不接
GA044n0048_pb122a06║聖駕，出何經典？師抗聲曰：出梵網經。菩薩戒中，
GA044n0048_pb122a07║以手抽經與侍衛曰：進呈。
GA044n0048_pb122a08║皇帝看侍衛得經，即馳去。大眾為師，恐相顧失
GA044n0048_pb123a01║色。師廼相羊杖履無懼容
GA044n0048_pb123a02║上御便殿侍衛捧經至
GA044n0048_pb123a03║上曰：和尚如何？對曰：和尚禮在此中。
GA044n0048_pb123a04║上展經歎賞久之。越一日，召師入椒園，師不徃，
GA044n0048_pb123a05║大眾勸曰：和尚當保障此山。師徒步入西華
GA044n0048_pb123a06║門，至萬善殿，眾知識皆在，師廼南向趺坐，傳
GA044n0048_pb123a07║云：
GA044n0048_pb123a08║駕至眾知識，皆變色長跪，師卓然不起。
GA044n0048_pb124a01║上近師坐處曰：和尚好麽？對曰：好無他語。齋畢
GA044n0048_pb124a02║，即拖拄杖出。
GA044n0048_pb124a03║上又臨問：和尚安在？眾曰：行矣。
GA044n0048_pb124a04║上頗重之語眾善知識曰：汝曹當學此老詔經
GA044n0048_pb124a05║筵大臣日講梵網經，講官購經，急經價騰貴
GA044n0048_pb124a06║萬機之暇，常曰：廣濟雖崛強，朕視之愈覺，可
GA044n0048_pb124a07║喜遣使送幣。師即傳副寺曰：汝將去賣之，買
GA044n0048_pb124a08║米供眾。使臣曰：此
GA044n0048_pb125a01║聖賜物也。師曰：有此不將供眾受，且何為　親？
GA044n0048_pb125a02║王元宰禮拜者不能悉數。十六年冬，奉
GA044n0048_pb125a03║旨說具足戒，賜衣鉢七百五十人。十八年
GA044n0048_pb125a04║駕崩，師親率大眾哭臨極哀，尋歸方丈歎息曰：
GA044n0048_pb125a05║萬歲既升遐，我亦無意人世矣。是年十二月二
GA044n0048_pb125a06║十四日，終於方丈茶毘，時得堅固子六十餘
GA044n0048_pb125a07║顆，世壽八十歲，僧臘五十八歲。外史氏曰：師
GA044n0048_pb125a08║亦峻絕已哉！凡人讀書至叚子踰垣，泄柳閉
GA044n0048_pb126a01║戶，則掀髯大呌，自謂能之，一見
GA044n0048_pb126a02║朝廷，則悚然恐矣。玉師之見
GA044n0048_pb126a03║駕，何其異也？於戲！師亦峻絕已哉！
GA044n0048_pb126a04║萬中祿律師傳何元英
GA044n0048_pb126a05║萬中老人，諱海祿，順天，大興人。髫稚祝髮興
GA044n0048_pb126a06║隆庵。順治五年間，玉光和尚開戒廣濟。師與
GA044n0048_pb126a07║同衣相誡曰：我等守戒未堅，當先登律堂求
GA044n0048_pb126a08║造履坐作進退，悉合規矩，方是衲子。非謂畧
GA044n0048_pb127a01║知經典，以口舌為活計也。况近來沙門佻撻，
GA044n0048_pb127a02║甚不守律，何稱佛者？遂入廣濟玉光。師語人
GA044n0048_pb127a03║曰：此真戒子也。大加贊賞。師居廣濟衣敝履
GA044n0048_pb127a04║穿坐無越席，行無越步，經歲不聞笑語聲行
GA044n0048_pb127a05║過處，塵不為動，即有喧笑其側者，師則凝坐
GA044n0048_pb127a06║寂然視若無覩。玉光師以其純篤，非庸眾所
GA044n0048_pb127a07║及，拔為教授。大眾中有好讀書者，師則欣然，
GA044n0048_pb127a08║與之究解，終始無倦。雖崛強不馴者，與之處
GA044n0048_pb128a01║未經月薰，其德皆化。爾雅玉光師愈益敬愛，
GA044n0048_pb128a02║見師入則誾誾然歡，若父子然有問則答，未
GA044n0048_pb128a03║嘗妄下一語。出見大眾，澹然無繁言，而腹中
GA044n0048_pb128a04║空洞不着一物數十載如旦夕也。八年默然。
GA044n0048_pb128a05║師坐方丈時玉光師已入滅矣，默然。師好遊，
GA044n0048_pb128a06║不喜枯坐遂去。廣濟恒老人率大眾迎師陞
GA044n0048_pb128a07║座，師仍着前來舊衲冠履行止與木坐方丈
GA044n0048_pb128a08║同主席六年，未嘗輕責人過，拄杖且虛設堂
GA044n0048_pb129a01║中有相角者，執事入白。師從容詰曰：汝等執
GA044n0048_pb129a02║何事廼使相角耶？曰：既角矣，和尚何以處？師
GA044n0048_pb129a03║曰：此何等事不克排解。來白老僧曰：彼不服
GA044n0048_pb129a04║我。師曰：汝德不可服，眾掛虛名何益？遂奪其
GA044n0048_pb129a05║執事，用是兩序。有不睦者，執事悉力以和，不
GA044n0048_pb129a06║使露諸色相。兩序感師之化，皆怡然無一言，
GA044n0048_pb129a07║以故說戒六年，檀那若不知和尚在方丈大
GA044n0048_pb129a08║眾，則畏之如嚴君也。康熙七年戊申冬，作持
GA044n0048_pb130a01║戒簡要頌一百十四言，明白易曉，以訓後學，
GA044n0048_pb130a02║幽燕弟子皆遵之。檢藏之暇，著正法經五卷
GA044n0048_pb130a03║行於世，撰作在別集中者，皆不錄搜。今摭古
GA044n0048_pb130a04║外好乘月獨行，聞誦讀聲，師即其門，竚立不
GA044n0048_pb130a05║去。時或以指彈戶牖，弟子即知為方丈來也。
GA044n0048_pb130a06║開門時，師即檢其案曰：所讀何書？弟子以誦
GA044n0048_pb130a07║讀之書對，師聞之欣然給以紙筆。其撫堂中
GA044n0048_pb130a08║新進皆如此。而於天孚上，人尤切焉。文墨之
GA044n0048_pb131a01║緣不斷於廣濟者，實師有以基之也。語笑中
GA044n0048_pb131a02║節，冠履潔樸，不怒而威，不言而化，遊其門者
GA044n0048_pb131a03║幾二千人。其最上者則曰：非我師之戒不及
GA044n0048_pb131a04║此。師聞曰：汝等能自向上，我何功之有？康熙
GA044n0048_pb131a05║十年，示寂於廣濟茶毘，後歸靈骨於二聖庵
GA044n0048_pb131a06║之塔院。鴛水何元英。贊曰：觀諸塵眾，緣假相
GA044n0048_pb131a07║結，如大海水波濤起滅，戒等慈航，彼岸新涉，
GA044n0048_pb131a08║是何以故而得淨徹？惟解生定，灰木解脫，因
GA044n0048_pb132a01║定生慧，摩尼皎潔，宗教悉由，法無差別。萬中
GA044n0048_pb132a02║老人，遠離苦業，堅持淨戒，律儀超絕，以此清
GA044n0048_pb132a03║凉，化諸煩熱，瞻斯道貌，菩提滿月，結跏趺坐，
GA044n0048_pb132a04║圓頂如雪。我聞至行，壽無量刦，勇猛精進，千
GA044n0048_pb132a05║花六葉。
GA044n0048_pb132a06║德光祥律師傳釋湛佑
GA044n0048_pb132a07║湛祥，字德光，順天人趙姓。八歲拜恒明老人
GA044n0048_pb132a08║求剃度許之，用是披衲於二聖庵，其在玉泉
GA044n0048_pb133a01║山也。恒老人且以其年尚雛，不以法律規之，
GA044n0048_pb133a02║故染而不薙。稍長漸有成德，乃披剃焉。順治
GA044n0048_pb133a03║元年，同老人入廣濟，眾皆守戒。師獨喜結納，
GA044n0048_pb133a04║豁達大度，一言投契，揮金如土，視碌碌庸，眾
GA044n0048_pb133a05║不屑也。因朝五臺山得大空和尚戒一變，前
GA044n0048_pb133a06║所作為，於是居然戒師矣。恒老人曰：德光舉
GA044n0048_pb133a07║止，非復前日，殆可托以行吾志矣。順治十三
GA044n0048_pb133a08║年老人，南遊吳越印藏，金陵將束裝，遂立師
GA044n0048_pb134a01║為監院。老人既去，師總持山門。復初，師為副
GA044n0048_pb134a02║寺，從如掌書算，皆名宿練達常住。事冝故老
GA044n0048_pb134a03║人遠出，而大眾不易。是時
GA044n0048_pb134a04║世祖章皇帝結制二期，說戒一期。
GA044n0048_pb134a05║龍車數過，恩禮特隆。衲子雲屯，道風洋溢。雖師
GA044n0048_pb134a06║焦勞所致，復初從如實勷成之復初，慎重能
GA044n0048_pb134a07║為大眾從，如檢料纖悉不遺以故師雖監院
GA044n0048_pb134a08║而內外調，理裕如也。大眾每歎曰：非恒老人
GA044n0048_pb135a01║安此二公不至此十六年秋。恒老人歸見山
GA044n0048_pb135a02║門，氣象無異，昔時喜甚。師與諸藩徃來，不啻
GA044n0048_pb135a03║家人。父子
GA044n0048_pb135a04║章皇帝結制說法濟貧，作諸佛事，所降
GA044n0048_pb135a05║旨皆師拜，受師進椒園，啟奏語大臣曰：廣濟德
GA044n0048_pb135a06║光奏事
GA044n0048_pb135a07║上即傳入便殿，奏訖即出一日數次，
GA044n0048_pb135a08║上不為厭，以其常徃奔走勞頓，親出名馬賜之。
GA044n0048_pb136a01║今
GA044n0048_pb136a02║上康熙二年恒師，復建大藏經閣。爾時東華門
GA044n0048_pb136a03║大街有僧葢閣為游，覽地當事，為其妖執。至
GA044n0048_pb136a04║刑曹僧無辯廼，引廣濟葢藏經閣事，欲將此
GA044n0048_pb136a05║以方彼也。部署即遣人問常住欲與東華門
GA044n0048_pb136a06║僧一等議罪。閣將廢師白部堂曰：本寺後原
GA044n0048_pb136a07║有藏經閣舊基，非與侵占官街等。且閣之興，
GA044n0048_pb136a08║世祖皇帝皆聞之，非私意也。閣乃建於是。刑曹
GA044n0048_pb137a01║相顧曰：不聼德光言幾污此廣濟矣。恒老人
GA044n0048_pb137a02║藏經閣之興，惟師是賴。十六年冬十一月十
GA044n0048_pb137a03║三日卒，享年六十五歲。戒臘三十歲，造塔於
GA044n0048_pb137a04║玉泉山二聖庵傍，即其離塵所在也。外史氏
GA044n0048_pb137a05║曰監院，亦難乎其為人矣哉。有道之衲，持誦
GA044n0048_pb137a06║焚香，不知世事者，良不少也。然一遇事變之
GA044n0048_pb137a07║來，能劈理分肌，如德光祥師者乎。以師如此
GA044n0048_pb137a08║作畧，而又托以復初，資以從如諸宿而後成
GA044n0048_pb138a01║乃公事而况其外之人乎。今之好獨斷而不
GA044n0048_pb138a02║用人聼言剛愎不遜自是，其愚者見師當如
GA044n0048_pb138a03║何也。噫嘻！德光可謂不負老人者矣。
GA044n0048_pb138a04║道光會律師傳釋湛祐
GA044n0048_pb138a05║正會，字道光，汾州永寧人。父劉母李師生而
GA044n0048_pb138a06║持重檏實性直氣剛有不可一世之意離塵。
GA044n0048_pb138a07║時甫十二歲，安國寺果從師撫之長披度。後
GA044n0048_pb138a08║從能隱法師聼楞嚴經。聼未竟，知識忽開眼
GA044n0048_pb139a01║光，識力與群兒自異。
GA044n0048_pb139a02║世祖章皇帝順治七年，玉光老人說戒廣濟，師
GA044n0048_pb139a03║即拜受焉。爾時緇衲漸眾常住，日給浩繁，師
GA044n0048_pb139a04║慨然曰：我將擊柝大同矣。遂躡芒辭去。大眾
GA044n0048_pb139a05║皆不知所如，師亦不作別歸，見故園田廬榛
GA044n0048_pb139a06║莽，耆舊凋零，斷井頺垣，離離禾黍，低徊久之，
GA044n0048_pb139a07║不能去云。又矍然而興曰：我道其南乎？於是
GA044n0048_pb139a08║泛長江，浮震澤，往來於金陵鐵甕之門，徘徊
GA044n0048_pb140a01║於玉峯鑑湖之上。登高四望，滿目烽烟，憑弔
GA044n0048_pb140a02║久之，悵然自失。師由是折而北歷。齊、宋、魯、趙
GA044n0048_pb140a03║魏，為五臺之遊葢，順治十八年事也。其在五
GA044n0048_pb140a04║臺，退然自處，不敢求異於人，見之者皆不顧。
GA044n0048_pb140a05║師乃於行單小憇，齋後客師皆出遊，覽不戀
GA044n0048_pb140a06║師，師即徐步入梵園。暮春三月，磵谿草長，荒
GA044n0048_pb140a07║蔓四圍，路徑皆沒。師乃揎袖拔之，作芟闢焦
GA044n0048_pb140a08║芽計，忽見空中現金光五六丈，瑞雲中半露
GA044n0048_pb141a01║文殊，寶相下停尚隱金光中師方錯愕，而菩
GA044n0048_pb141a02║薩已屹然前立，師禮拜時而一片紫霞從東
GA044n0048_pb141a03║極飛來，捧之西逝，金光隨滅，師以白大眾，眾
GA044n0048_pb141a04║皆疑之。然師平生無戲言，洵不誣也。本年冬，
GA044n0048_pb141a05║師見文殊，後發憤，欲透一着子，行般舟三昧，
GA044n0048_pb141a06║百日不坐，不卧其勇猛之氣，直作與佛齊肩
GA044n0048_pb141a07║想，以故不戀戀都門大同。擊柝，葢寓言也。師
GA044n0048_pb141a08║久出雲光，師乃立闍黎於本院。康熙元年，復
GA044n0048_pb142a01║入廣濟為西堂首座，悉非師志。大眾曰：師曾
GA044n0048_pb142a02║見文殊者矣，又行般舟三昧云何？師聞之，輾
GA044n0048_pb142a03║然而已。是時，萬和尚在座，雲光與師為羯磨
GA044n0048_pb142a04║教授。十年和尚終，因師說戒，信安不得與廣
GA044n0048_pb142a05║濟事，且應宗師府萬壽戒壇，兩期不少，暇用
GA044n0048_pb142a06║是雲光師得主方丈。十五年，雲光遊盤山不
GA044n0048_pb142a07║返法席虛者，將一載監院迎師還，師入廣濟，
GA044n0048_pb142a08║乃立振寰上人為闍黎，振寰為燕臺，華胄恬
GA044n0048_pb143a01║澹自如虔於禮誦，又能左右本山諸事宜故，
GA044n0048_pb143a02║師得不出叢林，而道風籍甚。辛酉冬，
GA044n0048_pb143a03║今上皇帝幸臨藏經，閣下問：和尚：安在？闍黎對
GA044n0048_pb143a04║曰：前接
GA044n0048_pb143a05║駕者即是。
GA044n0048_pb143a06║上曰：何不見朕？大臣即引和尚入，師欲拜，
GA044n0048_pb143a07║上以手扶起曰：起來。
GA044n0048_pb143a08║上曰：和尚何處？法臘幾何？師對曰：晉人年七十，
GA044n0048_pb144a01║上熟視。有頃，曰：殊健在
GA044n0048_pb144a02║上舉趾而東，師即隨
GA044n0048_pb144a03║駕行入丈室，重瞳顧般若經，問曰：此經共幾卷？
GA044n0048_pb144a04║師老重聼不及，答闍黎。對曰：六百卷。
GA044n0048_pb144a05║上曰：朕聞此經八百卷，何云爾？闍黎對曰：二百
GA044n0048_pb144a06║卷實相般若亦在此中。
GA044n0048_pb144a07║上曰：汝言乃是，即乘翠輦出。大眾但知闍黎相
GA044n0048_pb144a08║師之賢，而不知師之用人，實有過人處。嗟乎！
GA044n0048_pb145a01║悲夫！大覺匪易，真實亦難，道光和尚可謂空
GA044n0048_pb145a02║門之真實者也。夫以雲師去後，律堂有欹，不
GA044n0048_pb145a03║可扶之象，師之來此安然以處之，而大眾之
GA044n0048_pb145a04║規模如故，何其幸也！假令雲光去師，不歸龍
GA044n0048_pb145a05║宮獅窟蛇鼠穴之，且柰何師之復來，廣濟安
GA044n0048_pb145a06║知其非文殊指示而為此者乎？以是故故師
GA044n0048_pb145a07║不忘廣濟其主席也，見
GA044n0048_pb145a08║上而
GA044n0048_pb146a01║上重之，安人而人服之，其作畧已概可見。噫嘻！
GA044n0048_pb146a02║師終不得為真實於行門者耶！葢確乎守律
GA044n0048_pb146a03║者矣。
GA044n0048_pb146a04║復初仍律師傳釋湛祐
GA044n0048_pb146a05║燕京之西有玉泉山民，風悃愊嬉，嬉如方孩。
GA044n0048_pb146a06║編蓬為牗，結茅為軒。有太古之風。住持復初。
GA044n0048_pb146a07║師居之師楊姓母。王懷抱時，即捨入二聖庵。
GA044n0048_pb146a08║出家成童。隨廣濟老人行苦行。顛覆艱難靡
GA044n0048_pb147a01║不歷盡。其行事大畧載恒明德光二傳中。師
GA044n0048_pb147a02║為副寺時。出其囊積修築二聖庵并塔院。不
GA044n0048_pb147a03║取給善信資財本山諸耆宿。嘗言於大眾曰。
GA044n0048_pb147a04║師從幼薙染。未嘗作俗人態。十四年十月。父
GA044n0048_pb147a05║早喪母獨居。師雖在廣濟。而定省不絕。母矢
GA044n0048_pb147a06║柏舟志師愉色婉容奉事之。而恒老人亦為
GA044n0048_pb147a07║其有至性甚愛重。老人之為山門。日不安食。
GA044n0048_pb147a08║夜不貼席。長衣碎衲。赤脚行雨雪中。師無不
GA044n0048_pb148a01║追隨。老人供齋為眾菜必甘脆饌。必精潔供
GA044n0048_pb148a02║養至數千人。而師無有少怠老人坐卧無常
GA044n0048_pb148a03║所。終歲與十方人同寢處。而師無不侍。自客
GA044n0048_pb148a04║寮而園頭，而圊房皆委一人總管。而師無不
GA044n0048_pb148a05║總。外而採辦出納之事，內而焦勞煩劇之工，
GA044n0048_pb148a06║一一托師為之掌。而師調度秩如也。老人徃
GA044n0048_pb148a07║徃故掩其功而過痛。責之且甚。而師未之或
GA044n0048_pb148a08║辯怡然承受無怨言。其為人也。行重語遲。一
GA044n0048_pb149a01║目稍眇。兩腮不髭。胸無城府。身肥而色蒼。見
GA044n0048_pb149a02║人輒微笑。十八年德光師逝。僧錄司心明與
GA044n0048_pb149a03║眾護法。及諸山開士聞訃慨然曰：如此法席。
GA044n0048_pb149a04║可無真心為眾之人乎。遂立師為監院。爾時
GA044n0048_pb149a05║本山緇衲蕭蕭翹翹潰然。欲散米無宿。儲瓶
GA044n0048_pb149a06║罍將罄，師獨當常住。事不辭其嗣睡林叢上
GA044n0048_pb149a07║人籍。真定寓居八里。庄與師有渭陽誼來歸。
GA044n0048_pb149a08║摩其頂曰：此子北人南相。可撑我門。遂留本
GA044n0048_pb150a01║寺睡林雛年丰神清雅，舉止不群，可二旬許。
GA044n0048_pb150a02║其作畧寬厚，酷類舅氏。此本山香火之所由
GA044n0048_pb150a03║永久云。師生徒三人而睡林為最然進然榮
GA044n0048_pb150a04║皆留守下院。十八年，京師地震所在院宇傾
GA044n0048_pb150a05║圯。𢘆老人舊建俱毀。師獨鳩工庀材，修葢如
GA044n0048_pb150a06║故。前後梵殿瓦縫悉裂，畫壁崇垣剝落無剩。
GA044n0048_pb150a07║師乃晝夜修行傷心蒿目，喟然作意曰：仍雖
GA044n0048_pb150a08║不德，甫當監院祗林凋謝乃爾耶。是時鎮國
GA044n0048_pb151a01║將軍法名如髻。發心重整。非師之碩德安所
GA044n0048_pb151a02║募化之。一時執事悟修蘭若納川諸公。均能
GA044n0048_pb151a03║奔走効勞以成厥事。其法姪然鈘然悅然志
GA044n0048_pb151a04║係師髫稚撫養諸公。皆早歲喪師。伶仃孤苦。
GA044n0048_pb151a05║非師之慈愛又安所輔翼之大眾日繁。欲起
GA044n0048_pb151a06║東西禪堂未就。髮豎眉棘。有極不堪之狀。見
GA044n0048_pb151a07║四五齡小衲。則輾然喜其心。無適莫類。如此。
GA044n0048_pb151a08║禪堂久竣願力猶未艾焉。進茶時必問曰。大
GA044n0048_pb152a01║眾飲否。莫使渴進。食時必問曰。大眾齋否。莫
GA044n0048_pb152a02║使饑有。一菓之鮮。必送眾前。雖從不知味者
GA044n0048_pb152a03║無私啖。則又感化檀那之大概也。師所安執
GA044n0048_pb152a04║事
GA044n0048_pb152a05║朝廷盡識其名而師絕無非分想。
GA044n0048_pb152a06║聖天子駐蹕山門，遊幸大殿，深嘉法地，精嚴有
GA044n0048_pb152a07║霽色。大眾皆傳
GA044n0048_pb152a08║朝廷一日之稱許，庸詎知復師繼往開來之不
GA044n0048_pb153a01║易也？辛酉冬，大悲壇落成斯時也。滇閩悉平，
GA044n0048_pb153a02║楚秦向化，啟建祝　國，裕民道塲，四十九晝，
GA044n0048_pb153a03║夜　和碩康。親王奉
GA044n0048_pb153a04║命凱還，甚憫干戈之慘。又修大悲懺。期二十一
GA044n0048_pb153a05║日，見師子孫蕃衍重師，德行高閒，聞其奉母
GA044n0048_pb153a06║尊師為之加禮焉。
GA044n0048_pb153a07║天孚祐禪師傳曹曰瑛
GA044n0048_pb153a08║湛祐，字天孚，三韓金氏子。甫生而家遭燬，生
GA044n0048_pb154a01║七月而孤，六歲時得危疾。有道人至其門，手
GA044n0048_pb154a02║拈一丸，藥投入師口中，疾隨愈。道人訂其母
GA044n0048_pb154a03║曰：此子空門法噐也，勿久留。年十三，母送入
GA044n0048_pb154a04║廣濟寺落髮，師事恒明羙。尊宿未幾，母亡，師
GA044n0048_pb154a05║哀毀，甚久之，豁然曰：吾有以報吾母矣。於是
GA044n0048_pb154a06║恪遵師訓，讀經論解義，受具戒。後禁足書華
GA044n0048_pb154a07║嚴經。久之，忽有省發。遂南游江浙，徧𠫵諸方，
GA044n0048_pb154a08║與靈機觀和尚問答，投契機緣，不偶復去，至
GA044n0048_pb155a01║京口鶴林寺。時天樹植和尚開法，道風甚熾，
GA044n0048_pb155a02║師留久之，深入閫奧，授衣偈都門檀護啟請
GA044n0048_pb155a03║師歸廣濟於寺，別築一室，韜晦自養。諸名刹
GA044n0048_pb155a04║往往延請開法，卒不一赴師室前種仙棗一
GA044n0048_pb155a05║樹，甚賞愛之。八景中所謂仙棗垂瓔也。久之，
GA044n0048_pb155a06║樹壞別種一樹，人皆不能名，或曰桐樹。康熙
GA044n0048_pb155a07║甲戌孟冬三日
GA044n0048_pb155a08║車駕臨幸坐別室中，問師：此何樹？師曰：人謂之
GA044n0048_pb156a01║桐樹。
GA044n0048_pb156a02║上曰：非也。桐樹故多種，此甚不類，存之以待，識
GA044n0048_pb156a03║者勿強。名有花否？何時開放？師曰：季春時。
GA044n0048_pb156a04║上曰：花色云何？師曰：紫而藍
GA044n0048_pb156a05║上。曰：花時奏知。明年乙亥，春王朔旦，
GA044n0048_pb156a06║上賜御書金剛經八部
GA044n0048_pb156a07║東宮賜文，徵明所扶杖一其年，季春花放，師趨
GA044n0048_pb156a08║奏　孟夏朔日，
GA044n0048_pb157a01║車駕臨幸坐花下，問侍臣曰：識此樹否？皆對曰：
GA044n0048_pb157a02║不知。
GA044n0048_pb157a03║上曰：此樹皮質柔輭，細蔓不旁，引枝枝上，聳葢
GA044n0048_pb157a04║異樹也。師跪奏曰：樹凡兩株，其一植圃中臣
GA044n0048_pb157a05║僧一并進奉。
GA044n0048_pb157a06║上曰：此樹勿動圃中可也。又曰：爾為宗，為律師
GA044n0048_pb157a07║曰宗天童牧雲和尚之孫。得法京口鶴林寺
GA044n0048_pb157a08║天樹植和尚，問答深合
GA044n0048_pb158a01║聖意，語多不錄，
GA044n0048_pb158a02║特賜帑金寺額中。元盂蘭會三日，
GA044n0048_pb158a03║特賜御書藥師經十卷。十八羅漢讚十首，臨米
GA044n0048_pb158a04║芾觀音讚一首，師拜受訖。日長至，進樹暢春
GA044n0048_pb158a05║園團圞青翠
GA044n0048_pb158a06║上甚悅。是時，天童祖席啟請師方欲請假，一夕
GA044n0048_pb158a07║示疾以逝。年五十四，僧臘四十一。建塔玉泉
GA044n0048_pb158a08║山下為傳。臨濟宗三十三世有偈頌，詩若干
GA044n0048_pb159a01║首未梓行世。贊曰：天童一老　傳法十二佛
GA044n0048_pb159a02║緣最深　光耀海內師始以律　如谷傳燈默悟
GA044n0048_pb159a03║顯脩　歷然光明孤陽獨囬　窮冬陰沍氷雪崔
GA044n0048_pb159a04║巍　風霜飄忽西方聖人　歸以禪宗東方聖人
GA044n0048_pb159a05║　扇以仁風樓閣千間　雲堂一宿何處是師　本
GA044n0048_pb159a06║來面目
GA044n0048_pb159a07║大悲壇記沈荃
GA044n0048_pb159a08║十六年秋七月，天孚大師鶴林得法歸。當是
GA044n0048_pb160a01║時滇南多事，禁旅遄征，干羽臨階，有苖未格，
GA044n0048_pb160a02║用是發願建大悲壇，以祝　國居。士蔡永茂
GA044n0048_pb160a03║聞而善之，即與俱鄧光乾謂師曰：汝欲建壇
GA044n0048_pb160a04║鳩材，屬我蔡與鄧，同發是願，則壇於是乎？有
GA044n0048_pb160a05║成說云：噫嘻！師亦一愿也，蔡亦一愿也，鄧亦
GA044n0048_pb160a06║一愿也。眾人但知蔡與鄧之成師愿而不知
GA044n0048_pb160a07║師之成蔡鄧之愿，而自成其愿也。王寂，本解
GA044n0048_pb160a08║其貂裘，趨別室曰：師何以絕大功德，引蔡、鄧
GA044n0048_pb161a01║二居士，不使我少分維摩一座耶？師笑而受
GA044n0048_pb161a02║之。繼之起者曰梁𠃔，昌曰侯居，正是一公者，
GA044n0048_pb161a03║則又因蔡鄧之愿而自成其愿者，自成其愿
GA044n0048_pb161a04║也者，成師之愿者也。上而峩𠜍愽帶之客下
GA044n0048_pb161a05║而掛錫披緇之侶，罔不倒槖，以完厥愿。辛酉
GA044n0048_pb161a06║冬，工廼竣，諸君起問曰：佛性歡喜，大悲之義
GA044n0048_pb161a07║云何？師曰：以大為大，不若以非大為大之為
GA044n0048_pb161a08║真大也；以悲為悲，不若以非悲為悲之為真
GA044n0048_pb162a01║悲也。世人所謂大悲云者，照徹欲界之為大，
GA044n0048_pb162a02║救拔苦難之為悲也，皆非也，落迦大士說法
GA044n0048_pb162a03║而已。爾謂之大，而大無所大，謂之悲而悲無
GA044n0048_pb162a04║所悲。大悲者，無名而強名之詞也。果且有聲
GA044n0048_pb162a05║與聞乎哉？又問曰：我曹結壇瞻禮之有功德
GA044n0048_pb162a06║乎？曰：有。曰：昔者西域王通正遊於鄭鄭人搆
GA044n0048_pb162a07║宮室苑囿臺池樓閣之屬，與之處顧而笑曰：
GA044n0048_pb162a08║我居石門巖竇焉足矣。安所用此大悲菩薩，
GA044n0048_pb163a01║豈非石門巖竇之人耶？其素所悲，不悲端，不
GA044n0048_pb163a02║在壇之成不成也，必築壇者烏乎？義曰：此葢
GA044n0048_pb163a03║僧之一愿也。天下甫平，擒縱南人所在，且有
GA044n0048_pb163a04║水火焚溺者，且有崖岸墜落者，且有軍陣相
GA044n0048_pb163a05║撞怨家讎，對枷鎖杖禁者，種種㐫惡，不可名
GA044n0048_pb163a06║狀。噫嘻！菩薩亦人爾，能不悲乎？噫嘻！我之愿
GA044n0048_pb163a07║足，菩薩之願亦足也。諸公曰：菩薩者，亦有建
GA044n0048_pb163a08║壇之愿否耶？曰：大悲者菩薩，建壇者居士也。
GA044n0048_pb164a01║大悲於我，一而已矣，然而不可褻也。苟斯壇
GA044n0048_pb164a02║之不建，則寶葢蓮幢，奚以安置士女之瞻仰
GA044n0048_pb164a03║者，又何途之從也哉？故曰大悲者菩薩，建壇
GA044n0048_pb164a04║者居士也。大悲像廼，永茂獨成，併為之記。
GA044n0048_pb164a05║賜進士及第．通奉大夫．
GA044n0048_pb164a06║經筵日講官．起居注．詹事府詹事．加禮部侍郎
GA044n0048_pb164a07║加一級．兼翰林院侍讀學士華亭沈荃沭手
GA044n0048_pb164a08║拜書
GA044n0048_pb165a01║旃檀佛記嚴我斯
GA044n0048_pb165a02║康熙中，佛弟子王國弼與其弟國臣薰修自
GA044n0048_pb165a03║善，忽得白檀高數尺，寶而藏之。良久曰：此香
GA044n0048_pb165a04║可成佛，惜乏良工。適江南劉拱北詣門，請見
GA044n0048_pb165a05║拱北良工也。二子具陳得香事。拱北曰：此旃
GA044n0048_pb165a06║檀也，世尊曾有之。二子問以故曰：昔優填王
GA044n0048_pb165a07║思佛而不得見，願刻像瞻禮，舉國名手皆在
GA044n0048_pb165a08║第不識佛之面目，何如欲中止其事？目犍連
GA044n0048_pb166a01║尊者聞而憫之，白優填曰：汝等欲識佛狀，能
GA044n0048_pb166a02║引見王疑，且駭尊者。遂使諸工升忉利天，見
GA044n0048_pb166a03║佛三返而像成。葢周穆王十二年事，迄今歷
GA044n0048_pb166a04║二千八百載，而像廼迎入宮禁中，舉世罕見
GA044n0048_pb166a05║之。葢有是檀者，未必發是願。舉是像者，未必
GA044n0048_pb166a06║得是，工無恠乎？寥寥千百年，莫之覯也。子得
GA044n0048_pb166a07║此香，而又遇我，安知不有數存乎其間二子
GA044n0048_pb166a08║然其說三年像始竣別室。天大師得法還二
GA044n0048_pb167a01║子請至出像隨喜。和南之後，如見故人旋繞
GA044n0048_pb167a02║三匝，心神怡悅，退而嘆曰：我終不得是佛供
GA044n0048_pb167a03║養乎？斯時大悲壇尚未建也。又聞世尊下忉
GA044n0048_pb167a04║利天，為母說法，旃檀佛像，出殿相迓。世尊三
GA044n0048_pb167a05║喚像亦三應云：辛酉冬大悲壇落成二子，遂
GA044n0048_pb167a06║送入廣濟大師奉迎供養。焉知佛不為之色
GA044n0048_pb167a07║喜乎？於戲！優填之想佛，猶大師之想佛也。師
GA044n0048_pb167a08║方慕之，而佛即副其愿以到，庸詎知非三喚
GA044n0048_pb168a01║三應之旨歟？壇既成矣，佛亦臨矣，大師之愿
GA044n0048_pb168a02║已滿矣。假令遠邇不識其神，壼掖不傳其異，
GA044n0048_pb168a03║則此像之來，又烏足為祗林重哉！是年十月
GA044n0048_pb168a04║三十日
GA044n0048_pb168a05║朝廷駕幸壇中，一見斯像，又如他鄉之遇，故解
GA044n0048_pb168a06║白帨懸左臂而去，志不忘也。余於此復有感
GA044n0048_pb168a07║焉，以千百年不得之香，而王氏忽得之，又得
GA044n0048_pb168a08║普天下，罕遇良工以造之，又得普天下僅見
GA044n0048_pb169a01║名僧以事之，又得普天下絕大上刹以供之。
GA044n0048_pb169a02║又得普天下第一，聰明仁聖，
GA044n0048_pb169a03║朝廷以拜之，則其理甚非偶然也。世尊曰：無為
GA044n0048_pb169a04║真佛，實在我身，像安得應？嗟乎天下之大感，
GA044n0048_pb169a05║而遂通儒家泥於理而不化，特未見非常之
GA044n0048_pb169a06║人耳。斯時也，
GA044n0048_pb169a07║翠華少駐，從容喚之，我知旃壇，必應聲而出矣。
GA044n0048_pb169a08║是為記。
GA044n0048_pb170a01║峕
GA044n0048_pb170a02║康熙二十二年歲次癸亥三月吉旦
GA044n0048_pb170a03║賜進士狀元及第．通議大夫．
GA044n0048_pb170a04║經筵日講官．起居註．翰林院侍讀學士．加詹
GA044n0048_pb170a05║事府詹事．充纂修．
GA044n0048_pb170a06║聖訓官．壬戌科
GA044n0048_pb170a07║殿試執事．前翰林院侍講學士．弘文院侍讀．庚
GA044n0048_pb170a08║戌科文武
GA044n0048_pb171a01║殿試執事．內秘書院修撰管理．
GA044n0048_pb171a02║誥勅己酉科山東典試正主考．歸安嚴我斯薰
GA044n0048_pb171a03║沐拜手撰
GA044n0048_pb171a04║廣濟戒壇記
GA044n0048_pb171a05║城西廣濟寺，京師名刹也。舊址為西劉村寺。
GA044n0048_pb171a06║明景泰間有耕地者，得石碑於土中。天順丙
GA044n0048_pb171a07║戌，山西僧普慧即其地建為寺太監。廖屏以
GA044n0048_pb171a08║聞，賜額曰弘慈廣濟此寺之緣起也。初為緇
GA044n0048_pb172a01║流習靜之所，晨鐘暮鼓，一瓶一缽，二三法屬，
GA044n0048_pb172a02║自相傳授而已。我
GA044n0048_pb172a03║皇清龍興恒明大師主寺事師，戒行精嚴，福慧
GA044n0048_pb172a04║圓足，聞風皈向者，不可勝數。始攺為律院，延
GA044n0048_pb172a05║請玊光老人入主方丈，陞座說戒，條理井然。
GA044n0048_pb172a06║歲三期，凡十三載，聼受者恒數千人。順治十
GA044n0048_pb172a07║三年
GA044n0048_pb172a08║世祖章皇帝車駕至寺，召見老人，深加歡異。自
GA044n0048_pb173a01║是王公大人接踵頂禮，寺名益著。恒明始造
GA044n0048_pb173a02║大藏經閣五楹，貯藏經於上，屢延尊宿，宣揚
GA044n0048_pb173a03║戒律，如萬中德光，道光復初，皆人中龍象，有
GA044n0048_pb173a04║功茲寺者也。暨天孚和尚寺益開拓，樓臺殿
GA044n0048_pb173a05║宇，金碧煥然，規矩莊嚴，威儀整肅，遂為京師
GA044n0048_pb173a06║伽藍之𠜍天孚故名家子人。寺時年僅十三，
GA044n0048_pb173a07║恒明知為法噐，深加愛重。性敏慧，嘗讀法華
GA044n0048_pb173a08║經有省，遂徧游東南，窮歷名勝。最後至鎮江
GA044n0048_pb174a01║鶴林寺，遇天樹植和尚，機鋒契合，因受法焉。
GA044n0048_pb174a02║都門檀越啟請還山，恭遇我
GA044n0048_pb174a03║皇上至聖至仁，為人天宗主，萬幾之暇，㽞心禪
GA044n0048_pb174a04║悅
GA044n0048_pb174a05║雅聞廣濟。寺戒律精嚴，
GA044n0048_pb174a06║屢賜臨幸。天孚奏對稱
GA044n0048_pb174a07║旨，聖心嘉悅，
GA044n0048_pb174a08║御製廣濟寺碑文，以賜
GA044n0048_pb175a01║親書寺額，懸之山門。
GA044n0048_pb175a02║歷賜御書金剛經八部、
GA044n0048_pb175a03║御書藥師經十卷、十八羅漢讚十首、臨米芾觀
GA044n0048_pb175a04║音讚一首
GA044n0048_pb175a05║皇太子賜文徵明所，扶杖一枝。天孚自念，遭際
GA044n0048_pb175a06║聖明，叠膺
GA044n0048_pb175a07║榮遇，惟有闡揚佛教，以祝讚
GA044n0048_pb175a08║皇圖。既建大悲壇，復慨然曰寺。以律名律，因戒
GA044n0048_pb176a01║入歲，為眾生說戒，而戒壇未立，猶闕典也。
GA044n0048_pb176a02║詳考大藏戒壇，宜在寺之東隅，為善神護，持
GA044n0048_pb176a03║之地壇，凡三層，週圍遮以欄楯，皆白玊石，鑿
GA044n0048_pb176a04║成雲湧，獸攢過於繪畫，上供阿育王塔一座，
GA044n0048_pb176a05║塔中貯舍利子一顆壇成
GA044n0048_pb176a06║皇上親書持梵律三字，以賜每逄。說戒之日，雲
GA044n0048_pb176a07║水畢至，緇素環列，祥光擁護，香氣氤氳，恍如
GA044n0048_pb176a08║諸天，森羅左右，見者咸讚，歡不可思。議云：余
GA044n0048_pb177a01║惟都城說戒之地，北則廣濟，南則愍忠，所設
GA044n0048_pb177a02║戒壇，皆架木為之。規制未備。且方位失宜，不
GA044n0048_pb177a03║合大藏。若天孚之考㨿精確，締造嚴整，不獨
GA044n0048_pb177a04║天龍八部恒為護持，於以衍佛法於可久，祝
GA044n0048_pb177a05║聖壽之無疆，其功偉矣。余歲一再至其地，天孚
GA044n0048_pb177a06║求記於余。余嘉其所興建，深有合於佛法，而
GA044n0048_pb177a07║能為我
GA044n0048_pb177a08║國家宣揚教化也。遂欣然為之記。
GA044n0048_pb178a01║康熙歲次戊寅孟春宛平王熙薰沐拜撰
GA044n0048_pb178a02║
GA044n0048_pb178a03║
GA044n0048_pb178a04║
GA044n0048_pb178a05║
GA044n0048_pb178a06║
GA044n0048_pb178a07║
GA044n0048_pb178a08║
GA044n0048_pb179a01║金陵印藏序周天成
GA044n0048_pb179a02║葢聞釋教之興昉于周時祥光發現，已知西
GA044n0048_pb179a03║方有聖人矣。自大雄氏以金身入夣，漢武帝
GA044n0048_pb179a04║遣使西迎，得四十二章經及摩騰、竺法闌二
GA044n0048_pb179a05║尊者來我震旦，始重佛法僧三寶。故尼山氏
GA044n0048_pb179a06║創建儒教，猶龍氏肇闢玄宗，乃當時王公宰
GA044n0048_pb179a07║輔異道九流于孔老二氏外，別聞夫天地我
GA044n0048_pb179a08║生性命我造之旨。此三界惟心萬法惟識之
GA044n0048_pb180a01║所自來也。佛祖垂世立教，于諸方世界出廣
GA044n0048_pb180a02║長舌相，隨上中下演大小乘，但有聞經者，皆
GA044n0048_pb180a03║為一切諸佛之所護念，得不退轉于阿耨菩
GA044n0048_pb180a04║提，于世出世之力難解之法，而能歡喜信受，
GA044n0048_pb180a05║其功德可思議哉！至于經之來東土，自梁、魏、
GA044n0048_pb180a06║隋唐諸君尤為篤信。貞觀間，勅法師玄裝，演
GA044n0048_pb180a07║譯闡揚，而聖教一叙，遂括之淵海矣。迨至明
GA044n0048_pb180a08║朝，修復南藏經繕，始起于高祖北藏于永樂
GA044n0048_pb181a01║庚子梓成于正綂。庚申萬曆七年，聖母李太
GA044n0048_pb181a02║后皈依釋教，頂禮尤虔，印施續藏。自華嚴圓
GA044n0048_pb181a03║談以下四十一凾，共計前後經文六千七百
GA044n0048_pb181a04║一十四卷，六百七十七凾。此南藏之全數也。
GA044n0048_pb181a05║現貯江南大報恩寺北板全經，貯于大內，不
GA044n0048_pb181a06║意年久，比遭寇亂釋典散遺巳多，南板之殘
GA044n0048_pb181a07║缺過半。有松影和尚者，禪門之法師也。性嚴
GA044n0048_pb181a08║圭璧，戒凛氷淵，始住于廬山。既而廣陵後卓
GA044n0048_pb182a01║錫報恩寺，慨然以補造藏板為己任，洵莫大
GA044n0048_pb182a02║之功矣。予自戊戌夏，奉　璽書織造江寧，偶
GA044n0048_pb182a03║過長干，瞻禮寶塔，僧即指示貯藏板之處，墻
GA044n0048_pb182a04║壁傾圯，軒窻頺壞。明之二百餘年，為風雨之
GA044n0048_pb182a05║所剝落者有矣。視無雀鼠穢垢之蹟，亦天龍
GA044n0048_pb182a06║護持之力大耳。予見藏經閣經板，功成洪鉅，
GA044n0048_pb182a07║何敢惜涓滴之水，不以益高深于是跫然動
GA044n0048_pb182a08║念，捐微俸以助洪功，猶土壤之加泰山耳。正
GA044n0048_pb183a01║在庀材鳩工，忽有都門廣濟寺住持律師、恒
GA044n0048_pb183a02║明等持司吏院掌印、理事官張公、嘉謨、暨馮
GA044n0048_pb183a03║公顯功、張公、起祥、劉公登科、孫公繼儒等書，
GA044n0048_pb183a04║併捐資屬，予印藏全經，以董其事。此眾宰官
GA044n0048_pb183a05║之願力相濟侍御孫公魁布金二百金有同
GA044n0048_pb183a06║善云，予亦自捐薄俸，用是眾力成功，克勷厥
GA044n0048_pb183a07║事。雖云浮圖合尖，不過藉諸公之力以集成
GA044n0048_pb183a08║耳。大抵全經，固有要道，儒以盡心知性，握其
GA044n0048_pb184a01║宗道，以修真養性，提其要而釋以明心見性，
GA044n0048_pb184a02║洞其源摠之三教合一，自古皆然。若佛祖以
GA044n0048_pb184a03║天上天下之尊，闡無上無邊之法，以三千大
GA044n0048_pb184a04║千世界願力宏施，自天子以至庶人，必以忠
GA044n0048_pb184a05║孝節義為本。方今
GA044n0048_pb184a06║聖天子聰明睿智，冨于春秋，教敷釋典，現有萬
GA044n0048_pb184a07║善殿蕉園，各處錫米，賜號賜紫衣，晨夕祝延，
GA044n0048_pb184a08║再諭禮部，以傳燈附入大藏，頒賜諸王大臣、
GA044n0048_pb185a01║楞嚴尊經各一部，迎請大善知識，以談性命
GA044n0048_pb185a02║之學，將見淡薄無為，以奏恬熙之化。一時公
GA044n0048_pb185a03║卿士庶，靡不信受皈依，實知善法之誘掖，可
GA044n0048_pb185a04║以佐刑賞之不及者，則佛教之功不淺矣。即
GA044n0048_pb185a05║諸印藏護僧之力，予敢猥云功德哉！
GA044n0048_pb185a06║印藏檀越開列於左：
GA044n0048_pb185a07║巡撫江寧等處地方都察院右僉都御史張
GA044n0048_pb185a08║中元
GA044n0048_pb186a01║督理蘇州織造司設局掌印加一級馬偏俄
GA044n0048_pb186a02║督理杭州織造掌印務事陳秉正
GA044n0048_pb186a03║巡按陝西監察御史孫魁
GA044n0048_pb186a04║江南等處布政使司布政使陳培楨
GA044n0048_pb186a05║督理蘇松常鎮四府糧儲道左𠫵政王添貴
GA044n0048_pb186a06║分守江寧兵偹道布政使司右參政李翀霄
GA044n0048_pb186a07║江南江安等處督糧道布政使司右參政范
GA044n0048_pb186a08║廷元
GA044n0048_pb187a01║江南池太兵偹道按察使司副使張文光
GA044n0048_pb187a02║江南通省驛傳鹽法屯田道按察使司副使
GA044n0048_pb187a03║吳大壯
GA044n0048_pb187a04║江南都使司掌印都司徐烶
GA044n0048_pb187a05║蘇州府知府鄒蘊賢
GA044n0048_pb187a06║蘇州織造物林大張成福　李逢春
GA044n0048_pb187a07║筆帖式汪顯明
GA044n0048_pb187a08║江寧織造物林大孫繼善
GA044n0048_pb188a01║筆帖式葛勒
GA044n0048_pb188a02║原任浙江嘉興府秀水縣知縣孫繼儒
GA044n0048_pb188a03║江南布政使司長銀庫郭鼎
GA044n0048_pb188a04║戶部辦事管理馬獻祥
GA044n0048_pb188a05║信士馮顯功　張起祥　劉登科　黃旋相
GA044n0048_pb188a06║時
GA044n0048_pb188a07║順治己亥仲秋望日臨濟學人遼左周天成
GA044n0048_pb188a08║題于織造公署