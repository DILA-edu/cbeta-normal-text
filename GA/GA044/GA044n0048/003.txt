GA044n0048_pb189a01║勅建弘慈廣濟新志（下）
GA044n0048_pb189a02║傳臨濟正宗三十三世沙門湛祐遺藁
GA044n0048_pb189a03║監院沙門然叢編輯
GA044n0048_pb189a04║白下余賓碩鴻客較訂
GA044n0048_pb189a05║賦贊跋
GA044n0048_pb189a06║廣濟寺賦釋湛祐
GA044n0048_pb189a07║僧自江南歸，城郭依然，丁公已化，一聲長嘯，
GA044n0048_pb189a08║鶴唳猿驚。客見園中樹陰交雜，時鳥變聲，整
GA044n0048_pb190a01║冠而請曰：師以法王之學，運才子之文，必有
GA044n0048_pb190a02║過人詞藻，幸為我賦之？山僧偏袒合掌曰：敬
GA044n0048_pb190a03║聞命矣，但愧不文耳。因即席而為之賦曰：惟
GA044n0048_pb190a04║廣濟之叢林兮，臺殿鬱以嵯峨。東枕西華以
GA044n0048_pb190a05║卜築兮，決法海之洪波。嘆車塵之擾擾兮，髣
GA044n0048_pb190a06║髴寢食於巖阿。花澹蕩兮落蔭，樹蘢葱兮交
GA044n0048_pb190a07║柯。鐘聲沉沉兮相發，鶴影翩翩兮乍過。何須
GA044n0048_pb190a08║軒冕而佚豫兮，即方袍圓領而亦可。婆娑面
GA044n0048_pb191a01║目兮秪林，道德兮恒河。我常終日閉關而定
GA044n0048_pb191a02║想兮，葢空諸所有而不知其他。出門惘惘有
GA044n0048_pb191a03║不可一世之意兮，且埋頭獨善而學夫詩歌。
GA044n0048_pb191a04║蒲編兮咀嚼，竹簡兮吟哦。猛然畀之炎火兮，
GA044n0048_pb191a05║逈革去乎從來意。想而拜我彌陀，塵沙兮金
GA044n0048_pb191a06║馬、荊棘兮銅駝。奚况此區區之蘭若兮，詎足
GA044n0048_pb191a07║託遊方之跡而為安樂之窩？秋清小屋兮可
GA044n0048_pb191a08║供高枕，月明深樹兮可起沉疴。爾乃南北奔
GA044n0048_pb192a01║馳，不知所止。本分持循，留心生死八極。一言
GA044n0048_pb192a02║三昧，一指夣幻泡影。宗門如是：水向東流，雲
GA044n0048_pb192a03║從西逝；經不可談，道不可試；慧外無禪，定中
GA044n0048_pb192a04║無事。問學佛之原，則靈山在空；問開山之心，
GA044n0048_pb192a05║則大隱在市。子雖屬我以繡虎雕龍，我已掃
GA044n0048_pb192a06║除一切而不立乎語言與文字。歌曰：廣濟兮
GA044n0048_pb192a07║清幽，僧眾兮薰修。達人大觀，廢址荒丘。又曰：
GA044n0048_pb192a08║廣濟兮蕭森，僧眾兮登臨。達人大觀，絕壑深
GA044n0048_pb193a01║林。亂曰：泰山頹兮黃河竭，星斗虧兮煙雲滅；
GA044n0048_pb193a02║惟有廣濟風，千年吹不絕。
GA044n0048_pb193a03║觀音三十二變相贊跋高兆
GA044n0048_pb193a04║觀音大士普願護群生，三十二相傳冩供養，
GA044n0048_pb193a05║殆遍墖廟，從未有以應身表示現者。別室天
GA044n0048_pb193a06║孚禪師住持廣濟律院，修建梵宇，親承鶴林
GA044n0048_pb193a07║天樹老人付囑提唱濟宗於化度之暇，念大
GA044n0048_pb193a08║士願中，以種種形度脫眾生，當使人天覿面
GA044n0048_pb194a01║相見，作頌拈舉真諦。眾學人覩聞踴躍，捐捨
GA044n0048_pb194a02║善財，偹諸毫素。適吾友廖子引公客燕，因請
GA044n0048_pb194a03║繪冩，永供茲院，俾諸有情頂禮圍繞，悟形異
GA044n0048_pb194a04║法一之義，各乘大願，用證菩提兆，訪舊相過，
GA044n0048_pb194a05║躬逢圖成，禮誦莊嚴，得未曾有。不敏載筆，敬
GA044n0048_pb194a06║跋於後。按院為成化廿三年，尚衣監太監廖
GA044n0048_pb194a07║公屏所建。後二百年，禪師嗣法重興，而廖子
GA044n0048_pb194a08║來冩此像異化，同姓因緣感應，葢不可思議云。
GA044n0048_pb195a01║勅建弘慈廣濟新志（下）
GA044n0048_pb195a02║傳臨濟正宗三十三世沙門湛祐遺藁
GA044n0048_pb195a03║監院沙門然叢編輯
GA044n0048_pb195a04║白下余賓碩鴻客較訂
GA044n0048_pb195a05║尊宿
GA044n0048_pb195a06║萬松老人名行秀，河內人。遊燕歷潭柘、慶壽
GA044n0048_pb195a07║各刹，亦曾掛褡西劉村寺。後叅勝默灮禪師
GA044n0048_pb195a08║令看長沙，轉自已歸山河大地，話半載，無所
GA044n0048_pb196a01║入。灮曰：我只願你遲會。一日，有省，復於元沙
GA044n0048_pb196a02║未徹語有疑。行脚至磁州，大明請益。雪巖滿
GA044n0048_pb196a03║禪師力叅廿七日，於滿言下廓然大悟，滿以
GA044n0048_pb196a04║衣偈付之。旋還住中都萬壽金。章宗請入內
GA044n0048_pb196a05║廷說法宮眷羅拜建普度會，萬眾雲臻，復詔
GA044n0048_pb196a06║師住大都仰山，次移錫報恩洪濟元太祖。庚
GA044n0048_pb196a07║寅，復奉勅主萬壽。晚年退居，從容庵數遷巨
GA044n0048_pb196a08║刹，大振洞上宗風。至元定宗元年丙午後四
GA044n0048_pb197a01║月四日示疾七日，書偈而逝，世壽八十一，臘
GA044n0048_pb197a02║六十。建墖於西劉村寺前，今乾石橋、北磚墖
GA044n0048_pb197a03║是也。
GA044n0048_pb197a04║雲灮師精持毘尼，歷任羯磨，曾演律於寺，後
GA044n0048_pb197a05║歸盤山，不知所終。
GA044n0048_pb197a06║密圓師專心本分，不務塵囂，長年為常住化
GA044n0048_pb197a07║米，每家一缽，每月再收，有聚沙成墖之意，歷
GA044n0048_pb197a08║數十年，無倦廣濟，一眾賴之，人謂之千缽師。
GA044n0048_pb198a01║復庵師處西堂之位，儀度端肅，緇素望見，即
GA044n0048_pb198a02║攺容瞻禮。然師閑雅溫厚，令人可畏，可親學
GA044n0048_pb198a03║者瞷其獨處，趺坐觀心，長年無懈。
GA044n0048_pb198a04║欣怡師堂中散眾也，亦不詳其生緣年尚少，
GA044n0048_pb198a05║凛然有不可犯之色，耆宿皆敬禮之。忽一日，
GA044n0048_pb198a06║從容語同衣曰：乞與某甲冩一帳。同衣捉筆
GA044n0048_pb198a07║為書，欣曰：某物與某，某物與某。同衣訝之。問
GA044n0048_pb198a08║曰：汝將所有散訖，殆將死乎？欣笑曰：然。汝以
GA044n0048_pb199a01║為奇特耶？同衣驚告於眾，群徃視之，則已瞑
GA044n0048_pb199a02║目化去矣。
GA044n0048_pb199a03║克念師能背持楞嚴、法華梵網諸經，少時行
GA044n0048_pb199a04║脚，南方徧叅知識，諸山盡識其名。晚歲北歸，
GA044n0048_pb199a05║棲息廣濟，日持彌陀萬句兩行，般舟三昧，不
GA044n0048_pb199a06║求人知，而善信來叩者，接踵對客，默然間出，
GA044n0048_pb199a07║一語先事有奇驗，葢靜極而通也。
GA044n0048_pb199a08║玉庵師為尊證，闍黎有年禮，拜華嚴經。寒暑
GA044n0048_pb200a01║無間，道範整肅，有古尊宿之風。
GA044n0048_pb200a02║翠峰師本京人，玉灮老人之闍黎也。高潔不
GA044n0048_pb200a03║詭隨，又能悅眾玉老人門風高峻，目空一世。
GA044n0048_pb200a04║師獨執侍多年，老人最愛之，且曰：如我闍黎
GA044n0048_pb200a05║方是衲子，他何能及耶？大眾受峯鉗錘者皆
GA044n0048_pb200a06║成大器，至今學者稱之。
GA044n0048_pb200a07║普化師修行真實，自焚香禮佛外，不知有門
GA044n0048_pb200a08║外事，常謂人曰：我等衲僧家，生死事大，自治
GA044n0048_pb201a01║不暇，乃與他事，唐喪灮陰哉！或有𠜍葢來訪
GA044n0048_pb201a02║，即辭以他出避之，倘有相晤者對之，默然而
GA044n0048_pb201a03║已。
GA044n0048_pb201a04║徧如師為人慎重，周密生平，無一戱言來徃
GA044n0048_pb201a05║堂中，人皆欽重雲灮。師厺盤山不返，寺中無
GA044n0048_pb201a06║主席者，戒子星散，師獨留不肯厺。曰：學者原
GA044n0048_pb201a07║由自己，豈在他人手中討生活耶？後果成律
GA044n0048_pb201a08║門耆宿。
GA044n0048_pb202a01║續灮師日事持誦，不遊市廛，堅守戒律，口不
GA044n0048_pb202a02║妄開，齒不輕露，焚脩禁足，絕不接見賔客。生
GA044n0048_pb202a03║平道契，惟恒明老人而已。
GA044n0048_pb202a04║恒老人普設如意齋，忽有癩頭陀入腥穢不
GA044n0048_pb202a05║堪，聞堂中人輒掩鼻却走，執事揮之，出頭陀
GA044n0048_pb202a06║曰：齋名如意獨不如我意耶？眾異其舉止，因
GA044n0048_pb202a07║延入堂。恒老人三拜，引之上坐，供以伊蒲頭
GA044n0048_pb202a08║陀無所不啖。臨去索䞋，恒師與之。且曰：未能
GA044n0048_pb203a01║充我，願何名如意？師又與復曰：未能充我願
GA044n0048_pb203a02║何名如意？師又與將出，復索酒肉，師難之。頭
GA044n0048_pb203a03║陀笑曰：是終不如我意矣。師以錢授之自市
GA044n0048_pb203a04║頭陀乃欣然曰：是可名如意矣。遂辭厺。厺後
GA044n0048_pb203a05║職事檢所供食物，與錢宛然，仍留客寮葢，應
GA044n0048_pb203a06║化聖贒也。
GA044n0048_pb203a07║道庵師一生苦行，至老不移，常語人曰：做衲
GA044n0048_pb203a08║子不勤辦本分事，出家何益？一見恒老人則
GA044n0048_pb204a01║禮拜曰：此真善知識也。
GA044n0048_pb204a02║道灮師曾演律於寺僧俗雲臻，後入五臺不
GA044n0048_pb204a03║歸
GA044n0048_pb204a04║今上皇帝御書「松風水月」四字賜之。
GA044n0048_pb204a05║
GA044n0048_pb204a06║
GA044n0048_pb204a07║
GA044n0048_pb204a08║
GA044n0048_pb205a01║勅建弘慈廣濟新志（下）
GA044n0048_pb205a02║傳臨濟正宗三十三世沙門湛祐遺藁
GA044n0048_pb205a03║監院沙門然叢編輯
GA044n0048_pb205a04║白下余賓碩鴻客較訂
GA044n0048_pb205a05║墖院
GA044n0048_pb205a06║玉泉山西麓墖院一所，
GA044n0048_pb205a07║中建歷代方丈墖一座，中內建五十九龕。
GA044n0048_pb205a08║左普同墖一座，德光祥律師墖一座。
GA044n0048_pb206a01║右開建律院恒明羙律師墖一座。
GA044n0048_pb206a02║復初仍律師墖一座。
GA044n0048_pb206a03║墖院中碑一通，祭臺一座，五供一分。
GA044n0048_pb206a04║南房七間，
GA044n0048_pb206a05║北房七間。
GA044n0048_pb206a06║垂華門一座，
GA044n0048_pb206a07║大門一楹，
GA044n0048_pb206a08║小樓一座，南角
GA044n0048_pb207a01║四圍石垣遶之，林木叅天，盛夏暑氣不侵。
GA044n0048_pb207a02║墖右新建臨濟正宗第三十二世天孚祐禪
GA044n0048_pb207a03║師墖一座，在
GA044n0048_pb207a04║墖院之穆圍墻繞之，墖上照房三楹，
GA044n0048_pb207a05║外出廈一間，
GA044n0048_pb207a06║中墖銘行實碑一通，
GA044n0048_pb207a07║祭臺一座，五供一分。
GA044n0048_pb207a08║大小羅漢松二百餘株，維樹不贅，林木茂盛。
GA044n0048_pb209a01║勅建弘慈廣濟新志（下）
GA044n0048_pb209a02║傳臨濟正宗三十三世沙門湛祐遺藁
GA044n0048_pb209a03║監院沙門然叢編輯
GA044n0048_pb209a04║白下余賓碩鴻客較訂
GA044n0048_pb209a05║下院
GA044n0048_pb209a06║二聖庵：三門，裏鐘，皷樓二座，二聖殿三間，後
GA044n0048_pb209a07║大殿五間，東西禪堂六間，耳房四間，大厨三
GA044n0048_pb209a08║間，後觀音殿三間，大鍋一口，在玉泉山西北
GA044n0048_pb210a01║華亭。汪曆贒詩「新綠漲天猶吝夏，晚花貪水
GA044n0048_pb210a02║未歸春」，即其處也。昔年於此演律，僧俗萬指，
GA044n0048_pb210a03║大鍋尚存，炊米二十四石。
GA044n0048_pb210a04║玉泉山飯僧地二頃二十畝，坐落二聖庵。
GA044n0048_pb210a05║昌平州西南太監馬公化龍捨飯僧園地一
GA044n0048_pb210a06║十二頃，坐落柳林村。
GA044n0048_pb210a07║彰儀門外天寧寺東墻下菜園二十四畝，瓦
GA044n0048_pb210a08║房五間，井二圓，康熙二十六年置。
GA044n0048_pb211a01║
GA044n0048_pb211a02║
GA044n0048_pb211a03║
GA044n0048_pb211a04║
GA044n0048_pb211a05║
GA044n0048_pb211a06║
GA044n0048_pb211a07║
GA044n0048_pb211a08║
GA044n0048_pb212a01║
GA044n0048_pb212a02║
GA044n0048_pb212a03║
GA044n0048_pb212a04║
GA044n0048_pb212a05║
GA044n0048_pb212a06║
GA044n0048_pb212a07║
GA044n0048_pb212a08║
GA044n0048_pb213a01║勅建弘慈廣濟寺志（下）
GA044n0048_pb213a02║傳臨濟正宗三十三世沙門湛祐遺藁
GA044n0048_pb213a03║監院沙門然叢編輯
GA044n0048_pb213a04║白下余賓碩鴻客較訂
GA044n0048_pb213a05║題咏
GA044n0048_pb213a06║冬日過廣濟寺袁煒
GA044n0048_pb213a07║凍日蒼凉風滿衣　聞鐘下馬訪禪機早知流
GA044n0048_pb213a08║水東西去　不及閒雲朝夕飛貝葉飜經清磬
GA044n0048_pb214a01║遠　𣑯花滿觀冷烟微老年數欲尋玄理　寧待
GA044n0048_pb214a02║朝僕叩此扉
GA044n0048_pb214a03║宿廣濟寺程敏政
GA044n0048_pb214a04║早晚朝簪出苑城　喜投禪室坐深更頓疑身
GA044n0048_pb214a05║在山中住　却記詩從馬上成把釣未能歸計
GA044n0048_pb214a06║拙　照人偏是佛燈明枕酣一夜清無夣　蕉鹿
GA044n0048_pb214a07║當年亦浪驚
GA044n0048_pb214a08║偕白塔寺欽上人過廣濟寺
GA044n0048_pb215a01║葉維榮
GA044n0048_pb215a02║扶節偕道侶　日暮叩松寮老衲通禪理　踈鐘
GA044n0048_pb215a03║應海潮繙經人悄悄　揮麈鬂蕭蕭一與法筵
GA044n0048_pb215a04║接　清言共此宵
GA044n0048_pb215a05║題廣濟寺紀映鍾
GA044n0048_pb215a06║晚寺蒼𣴭鴉亂飛　朔風凛凛弄寒威鐘聲起
GA044n0048_pb215a07║處行人少　猶有山僧帶雪歸
GA044n0048_pb215a08║冬日同鄭侍郎遊廣濟寺余懷
GA044n0048_pb216a01║古槐深殿徑通幽　風動旛幢瑞靄浮吟就碧
GA044n0048_pb216a02║雲探白社　踏殘黃葉見紅樓鐘鳴午夜寧知
GA044n0048_pb216a03║省　鴿繞空王不解愁莫謂老年貪佛日　平生
GA044n0048_pb216a04║意興在林丘
GA044n0048_pb216a05║過廣濟寺王澤弘
GA044n0048_pb216a06║薰風春煖護胚胎　遲日烘雲花漫開我向海
GA044n0048_pb216a07║棠親致語　今朝不為老僧來
GA044n0048_pb216a08║方丈濃陰自潔清　手栽奇樹不知名葉垂深
GA044n0048_pb217a01║綠花凝紫　獨坐蒲團對月明
GA044n0048_pb217a02║冬日遊廣濟寺和廣霞韻鄭重
GA044n0048_pb217a03║蒼蒼古木愛清幽　寺後西山一片浮野衲經
GA044n0048_pb217a04║行芳草地　詩人吟嘯夕陽樓每從退食思行
GA044n0048_pb217a05║樂　便與同心豁旅愁回首皇居照丹碧　畫
GA044n0048_pb217a06║圖難得李營丘
GA044n0048_pb217a07║遊廣濟寺用前韵鄧瑛
GA044n0048_pb217a08║風塵隔斷上方幽　佳氣葱葱寺裏浮清磬聲
GA044n0048_pb218a01║招雲外客　白毫光抱空中樓禪機直欲窮三
GA044n0048_pb218a02║乘　覊思真能慰九愁滿眼繁華望宮闕　此身
GA044n0048_pb218a03║今日在蓬丘
GA044n0048_pb218a04║遊廣濟寺用前韵陳于王
GA044n0048_pb218a05║林間鳴磬夕陽幽　樹泊閒雲宿雨浮鳥語不
GA044n0048_pb218a06║離清靜地　佛光常現妙香樓天花散處人同
GA044n0048_pb218a07║樂　蓮社開時客遣愁欲問無生尋惠遠　人間
GA044n0048_pb218a08║何必羡丹丘
GA044n0048_pb219a01║廣濟和韵查克敬
GA044n0048_pb219a02║宮闕煇煌佛寺幽　曈曈曙色瑞烟浮蓮花開
GA044n0048_pb219a03║後風飄麈　貝葉繙時月滿樓古樹雪消禪客
GA044n0048_pb219a04║定　暮山簾捲故鄉愁勝遊未易還心賞　却擬
GA044n0048_pb219a05║乘閒訪比丘
GA044n0048_pb219a06║過廣濟寺朱端
GA044n0048_pb219a07║樓臺空際出　門外五雲飛白業三乘妙　青苔
GA044n0048_pb219a08║一逕微雁堂風渺渺　龍藏日輝輝便與禪栖
GA044n0048_pb220a01║客　清言不忍歸
GA044n0048_pb220a02║同馬祖修過廣濟寺（二首）袁啟旭
GA044n0048_pb220a03║飛閣聳霄漢　天高雲氣清映窻松子落　繞檻
GA044n0048_pb220a04║鶴雛行鸑鷟回頭見　琉璃照眼明已知清靜
GA044n0048_pb220a05║理　不必學長生
GA044n0048_pb220a06║初地留天語　洪爐發御香青園開白社
GA044n0048_pb220a07║　紫禁接紅墻樹影雲千片　鐘聲月一方何當
GA044n0048_pb220a08║共秉燭　問法接高光
GA044n0048_pb221a01║同昭亭遊廣濟寺（二首）馬幾先
GA044n0048_pb221a02║忽與塵囂隔　入門宮殿清偶聞一磬響　如在
GA044n0048_pb221a03║半山行天語傳松籟　香烟靄月明未能逢惠
GA044n0048_pb221a04║遠　何處問無生
GA044n0048_pb221a05║漸覺來幽處　行聞一院香飛花紅撲面　細草
GA044n0048_pb221a06║綠依墻鳥雀喧深殿　鐘魚隱上方舉頭瞻
GA044n0048_pb221a07║睿藻　初地有輝光
GA044n0048_pb221a08║遊廣濟寺和前韵（二首）蔡㺱
GA044n0048_pb222a01║寺與皇居近　人霑雨露清磬幽通宛轉　僧
GA044n0048_pb222a02║老慣經行飯罷鳥爭下　燈懸月並明憑誰相
GA044n0048_pb222a03║問法　天竺古先生
GA044n0048_pb222a04║夜夜天花落　微風吹妙香幢幡常繞閣　薜荔
GA044n0048_pb222a05║復緣墻金埒開初地　瑶凾賜上方紅樓一
GA044n0048_pb222a06║以望　如見白毫光
GA044n0048_pb222a07║遊廣濟寺洪韶
GA044n0048_pb222a08║香林夕照開　一杖破蒼苔月殿僧初定　花臺
GA044n0048_pb223a01║鳥不猜階前青樹合　鐘後白雲來欲問無生
GA044n0048_pb223a02║法　還應訪辨才
GA044n0048_pb223a03║過廣濟寺朱庭柏
GA044n0048_pb223a04║遙聞鐘磬音　一徑愜幽尋人有烟霞氣　門垂
GA044n0048_pb223a05║蘿薜陰青雲看道噐　白月淨禪心聖藻光
GA044n0048_pb223a06║輝處　人知雨露深
GA044n0048_pb223a07║題廣濟寺龔鐸
GA044n0048_pb223a08║莊嚴不與舊時同　月殿花臺聳梵宮門外軟
GA044n0048_pb224a01║塵三十丈　那知僧老磬聲中
GA044n0048_pb224a02║同石農白紅橋看落照，遂過廣濟寺
GA044n0048_pb224a03║查弘道
GA044n0048_pb224a04║氣靜虹垂水　光斜山壓城樓臺照金碧　鳥雀
GA044n0048_pb224a05║墮空明遂接幽人步　還為初地行聞鐘深自
GA044n0048_pb224a06║省　真欲謝浮名
GA044n0048_pb224a07║廣濟寺祝天孚兄五十壽釋超揆
GA044n0048_pb224a08║始信人天定有師　歲寒今識傲霜枝法身何
GA044n0048_pb225a01║礙威儀覔　壽量惟應鶴鹿知沙界三千猶可
GA044n0048_pb225a02║算　趙州百二末稱奇未流砥柱心常苦　試看
GA044n0048_pb225a03║星星兩鬂絲
GA044n0048_pb225a04║贈睡林法侄前人
GA044n0048_pb225a05║操持瓶缽有家傳　更向滹沱荷一肩壇建喜
GA044n0048_pb225a06║看弘律虎　社開何必種池蓮五雲卓錫原無
GA044n0048_pb225a07║住　十字開罏待有緣誰道睡公真瞌睡　大千
GA044n0048_pb225a08║沙界枕頭邊
GA044n0048_pb226a01║自玉泉浮舟至高梁橋，信宿廣濟，與睡林
GA044n0048_pb226a02║續寰諸公篝燈夜話前人
GA044n0048_pb226a03║去住皆塵跡　何分律與禪欲尋梵王宅　遠泛
GA044n0048_pb226a04║御溝舩燕市沿流句　盤山應化賢掀髯同一
GA044n0048_pb226a05║笑　剪燭竟忘眠
GA044n0048_pb226a06║和輪菴和尚自玉泉投宿廣濟寺
GA044n0048_pb226a07║余賓碩
GA044n0048_pb226a08║徒然天下士　一笑已逃禪花煖石門路　烟深
GA044n0048_pb227a01║泖水船蓬蒿容我懶　緇白數君賢料得經行
GA044n0048_pb227a02║處　聞鐘夜不眠
GA044n0048_pb227a03║重過廣濟，贈睡林上人前人
GA044n0048_pb227a04║信步過禪舍　西風肺氣蘓一燈明暗室　半偈
GA044n0048_pb227a05║醒迷途花檻清晨鶴　烟鐘子夜烏六時持誦
GA044n0048_pb227a06║好　心地不荒蕪
GA044n0048_pb227a07║己卯秋日同敬夫過廣濟訪睡公（二首）
GA044n0048_pb227a08║前人
GA044n0048_pb228a01║樓閣浮雲外　松杉落日邊暗塵消晚磬　清梵
GA044n0048_pb228a02║響秋天馴鴿寧知法　拈花欲問禪如何第一
GA044n0048_pb228a03║義　自古少言傳
GA044n0048_pb228a04║摇落逢時晚　招携與客閒徑廻秋苑草　簾捲
GA044n0048_pb228a05║夕陽山䨇闕金莖外　諸天銀漢間徘徊龍象
GA044n0048_pb228a06║側　日暮不知還
GA044n0048_pb228a07║冬夜宿摠持堂，用少陵夜宿贊公土室，韵
GA044n0048_pb228a08║二首前人
GA044n0048_pb229a01║琳宮敞天衢　微塵消蹕路悲風颯恒河　從容
GA044n0048_pb229a02║得車渡我心曠以閒　茲遊愜平素訪舊引禪
GA044n0048_pb229a03║機　彌新結山趣逍遙龍藏探　俯仰花臺步澹
GA044n0048_pb229a04║然望遠空　隹氣窮四顧一室土銼烟　趺坐忘
GA044n0048_pb229a05║寒冱華月吐流雲　靈禽息嘉樹冷冷鐘磬音
GA044n0048_pb229a06║　萬象紛已暮因之悟吾生　繁霜變零露
GA044n0048_pb229a07║人閒境逾清　月明心更靜征鴻恋群遊　野鶴
GA044n0048_pb229a08║愛孤影儒釋本異源　清談忘夜永茶香烹活
GA044n0048_pb230a01║流　飯輭煑甘井飛蓬轉天涯　寂悟夙所秉前
GA044n0048_pb230a02║途窮杳渺　後念懸高逈世事付雲雷　吾生墮
GA044n0048_pb230a03║箕頴以此慎風波　了然就幽屏尋空願啟鑰
GA044n0048_pb230a04║　觀化惜騎嶺何當解愛網　獨立三峰頂
GA044n0048_pb230a05║贈睡林上人曹曰瑛
GA044n0048_pb230a06║蘭若依丹禁　翛然隔軟紅閒看䨇樹老　靜覺
GA044n0048_pb230a07║一身空寵渥承天語　莊嚴邁祖風自憐難
GA044n0048_pb230a08║入社　茶話暫時同
GA044n0048_pb231a01║己卯秋日，同石農過廣濟寺，訪睡林上人（二首）
GA044n0048_pb231a02║章松
GA044n0048_pb231a03║鐘鳴開廣濟　樓閣五雲邊樹影濯初地　曦光
GA044n0048_pb231a04║徹梵天鴻聞歸說法　花笑待安禪上有聖
GA044n0048_pb231a05║人字　書來萬古傳
GA044n0048_pb231a06║招提臨帝座　選勝訪僧閒見月如臨水　開
GA044n0048_pb231a07║門似入山雲垂秋殿角　風定戒壇間况得幽
GA044n0048_pb231a08║人賦　相携共徃還
GA044n0048_pb232a01║重過廣濟寺訪睡林上人張昭
GA044n0048_pb232a02║三年重過訪　禪寂意閒閒堦老巢雲樹　苔添
GA044n0048_pb232a03║畫壁山天章褒物外　花雨落人間馴鹿隨
GA044n0048_pb232a04║飛錫　聞鐘亦解還
GA044n0048_pb232a05║題廣濟寺月臺古槐姚景崇
GA044n0048_pb232a06║古槐陰下有神仙　不見神仙幾百年今日乘
GA044n0048_pb232a07║風來樹下　晚鐘敲徹夕陽天
GA044n0048_pb232a08║廣濟寺後古槐下納凉郭鉽
GA044n0048_pb233a01║鐘靜天空風寂然　暖烟銷盡古槐邊濃陰亦
GA044n0048_pb233a02║有山林意　莫遣虫聲來替蟬
GA044n0048_pb233a03║壬申三月九日過廣濟寺藏經樓看海棠
GA044n0048_pb233a04║張英
GA044n0048_pb233a05║萬斛車塵吹軟風　擾擾闤闠喧囂中焉知咫
GA044n0048_pb233a06║尺有佳地　香林一鶴塵埃空糓雨纔過名卉
GA044n0048_pb233a07║發　紅雲兩簇樓西東我正來值爛熳時　錦幢
GA044n0048_pb233a08║繡幄花重重自昔西川號繁艶　海棠香國將
GA044n0048_pb234a01║無同別有神仙好丰骨　苦教桃李若為容最
GA044n0048_pb234a02║是斜陽烘屋角　粉腮亂點腥腥紅惠休知予
GA044n0048_pb234a03║惜花意　徘徊宛轉芳樹叢為言居士今老矣
GA044n0048_pb234a04║　一年一度難遭逢須乘旭景再來看　烟開露
GA044n0048_pb234a05║濕春溶溶我聞斯語笑未答　發人深省如晨
GA044n0048_pb234a06║鐘便是上乘微妙義　不須更與叩南宗
GA044n0048_pb234a07║前題張廷瓚
GA044n0048_pb234a08║柳絲摇綠啼春鶯　垂鞭拂袖風微生乘閒走
GA044n0048_pb235a01║馬過蘭若　海棠䨇樹當階迎扶踈老幹各異
GA044n0048_pb235a02║熊　丹霞輪菌紛縱橫小綴朱絲琢紅玉　半含
GA044n0048_pb235a03║細蕋懸春星微雨輕陰若朝沐　低昻不定隨
GA044n0048_pb235a04║風傾恍如華清宿酲重　羯鼓催促愁難醒自
GA044n0048_pb235a05║昔諷咏放翁句　錦城歌吹看花行東阡南陌
GA044n0048_pb235a06║逞嬌吒　揚州芍藥羞同稱祗今無復一枝在
GA044n0048_pb235a07║　碧雞坊裏繁榛荊燕山名卉不易得　慈仁古
GA044n0048_pb235a08║寺羅修莖可憐濃艶雜廛市　弱質怯與囂塵
GA044n0048_pb236a01║爭何如此花託清閟　遠公謝客門常扄丹樓
GA044n0048_pb236a02║百尺起天際　嫣然欲語依前楹我來花底日
GA044n0048_pb236a03║將夕　晚烟落照光盈盈周遭諦視那忍別　輪
GA044n0048_pb236a04║蹄頓使心䰟清想象朝景更奇絕　露花滋浥
GA044n0048_pb236a05║紅蘓蒸更擬重過存後約　夜來風惡無停聲
GA044n0048_pb236a06║天公好事不相借　枝頭香霧應難勝明年探
GA044n0048_pb236a07║取任朝暮　更待墜粉傷飄零
GA044n0048_pb236a08║己卯暮春曹恒齋供奉招集諸子廣濟寺
GA044n0048_pb237a01║看海棠馬士芳
GA044n0048_pb237a02║瑞靄氤氳隱梵宮　尋幽步入海棠叢纔標嫩
GA044n0048_pb237a03║碧三更月　忽吐嬌紅一夜風春接上林分
GA044n0048_pb237a04║冨貴　香生初地破鴻濛光輝摠是
GA044n0048_pb237a05║君王借　正與身霑雨露同
GA044n0048_pb237a06║消受繁華清磬聲　顛狂記得放翁名千愁萬
GA044n0048_pb237a07║恨躭春睡　舞蝶遊蜂戀晚晴宿酒未醒微雨
GA044n0048_pb237a08║過　流鶯欲囀好風生莫將街鼓催人去　銀燭
GA044n0048_pb238a01║高燒照錦城
GA044n0048_pb238a02║前題，分得十五咸汪灝
GA044n0048_pb238a03║春風來初地　川紅發香嵓一夕燕支雨　綘綃
GA044n0048_pb238a04║潤春衫艶質喜皈佛　花鬘對經凾宛如優婆
GA044n0048_pb238a05║花　色相逈不凡梵音入高枝　珧珠繞渢渢翻
GA044n0048_pb238a06║疑剪紫霞　天女散摻摻老僧飯清齋　世味殊
GA044n0048_pb238a07║酸醎復指優曇花　威儀尊古杉濃淡眼前樹
GA044n0048_pb238a08║　幽窻雲外巖心境萬象清　榛莽一時芟勝因
GA044n0048_pb239a01║難忍歸　西山從日啣
GA044n0048_pb239a02║前題，分得十二侵（二首）查嗣韓
GA044n0048_pb239a03║頗聞僊種植禪林　良友招携入院尋一笑乍
GA044n0048_pb239a04║疑神女現　半開微覺彩雲侵多情合帶繁花
GA044n0048_pb239a05║相　不語真含錦繡心最愛戒壇清淨地　名花
GA044n0048_pb239a06║相對話幽禽
GA044n0048_pb239a07║䨇䨇瓊樹共為林　櫪馬嘶來盡合簮天近獨
GA044n0048_pb239a08║饒雲日麗　春深不怕雪霜侵籠紗書在瞻羲
GA044n0048_pb240a01║畫　擊缽詩成雜梵音歸到蓬山誇盛事　亂英
GA044n0048_pb240a02║猶自襲衣襟
GA044n0048_pb240a03║前題，分得八庚黃叔琳
GA044n0048_pb240a04║玉河金穗留鶯聲　天街十二春正明化城香
GA044n0048_pb240a05║閣絕人境　奇葩移值從瑶京莊嚴龍象始
GA044n0048_pb240a06║昭代　時傳翠輦花中行紫錦䨇株竦百尺　夭
GA044n0048_pb240a07║桃穠李孰抗衡曉光欲奪碧瓦色　夕艶慣與
GA044n0048_pb240a08║紅霞爭恍如懸圃群真集　翩翩鸞鶴來合并
GA044n0048_pb241a01║又如昭陽讌未畢　三千雜遝理鳳笙閶閤九
GA044n0048_pb241a02║重添氣象　上林虞譜徒虛名看花續舉南皮
GA044n0048_pb241a03║會　不及飛觴擷紫英（時不及赴）主人才子東阿裔
GA044n0048_pb241a04║　承恩甲第連太清芙蓉閣下捧
GA044n0048_pb241a05║御賜　墨花松雪同春榮藉君補却少陵闕　香粉
GA044n0048_pb241a06║毫端宛轉生
GA044n0048_pb241a07║前題，分得九隹萬經
GA044n0048_pb241a08║春暮晴空風日隹　招提選勝有同懷客攀秪
GA044n0048_pb242a01║樹多因色　僧設伊蒲且當齋消得清芬尋翰
GA044n0048_pb242a02║墨　引來雜珮走裙釵蕋珠宮裏天花落　雲際
GA044n0048_pb242a03║門高閶閤排
GA044n0048_pb242a04║前題，分得五歌曹彥栻
GA044n0048_pb242a05║珠宮紺宇高峩峩　翠華游幸時鳴珂繚垣
GA044n0048_pb242a06║廣廡拓十丈　海棠滿樹當盤阿結根清淨塵
GA044n0048_pb242a07║不起　離離細蕋生猗儺如見翠綃垂玉手　朱
GA044n0048_pb242a08║顔不醉含微酡敢作尋常羙人看　洗粧解佩
GA044n0048_pb243a01║𠫵維摩乘風拂拂啜盃茗　踈陰覆席揚清歌
GA044n0048_pb243a02║起問花年驚座客　植來三紀還再過（家恒齋生於壬
GA044n0048_pb243a03║寅花之移植亦于是歲）名花國士却相若　詩成起舞重
GA044n0048_pb243a04║摩挲年華方盛不用惜　干雲直上舒璚柯
GA044n0048_pb243a05║己卯暮春，邀諸公廣濟寺，看海棠分得十一
GA044n0048_pb243a06║真（二首）曹曰瑛
GA044n0048_pb243a07║香林咫尺淨無塵　暇日招携坐錦茵䨇樹籠
GA044n0048_pb243a08║烟依法海　萬花啣雨待詩人燕鶯自合歸初
GA044n0048_pb244a01║地　桃李應慚占好春最是年同移植歲（樹于壬寅
GA044n0048_pb244a02║歲移植適同予生之年）　莫誇隹麗笑人貧
GA044n0048_pb244a03║梅花同艶不同春　繞樹依稀索笑廵酒暈欲
GA044n0048_pb244a04║銷知睡足　燭痕新褪得愁頻高懸佛日風沙
GA044n0048_pb244a05║少　近接皇居雨露勻詞客山僧齊搦管　却
GA044n0048_pb244a06║　　　結良因
GA044n0048_pb244a07║寒月宿廣濟嘯軒余賔碩
GA044n0048_pb244a08║凛凛關山路　稜稜氷雪天已生無限思　何必
GA044n0048_pb245a01║十分圓簾燭歛無熖　樓鐘禁不前徒將徙倚
GA044n0048_pb245a02║意　併入嘯軒眠
GA044n0048_pb245a03║題廣濟寺雙樹金之縉
GA044n0048_pb245a04║䨇樹團團初地尋　到來不廢短長吟一株不
GA044n0048_pb245a05║肯躭禪寂　管領春風人上林
GA044n0048_pb245a06║冬日憇別室萬夔輔
GA044n0048_pb245a07║室煖爐常熱　階明雪未殘客愁忘歲暮　鄉思
GA044n0048_pb245a08║惜居歡好鳥能添興　繁花亦耐寒庭前有芳
GA044n0048_pb246a01║樹　日日報平安
GA044n0048_pb246a02║別室八首釋湛祐
GA044n0048_pb246a03║別室從來獨自居　五更燈火碧窻虛山童又
GA044n0048_pb246a04║變烹茶法　野老空傳乞食書賸有片雲翔獨
GA044n0048_pb246a05║鶴　漫勞尺牘寄䨇魚柴門深鎖無人到　絕壑
GA044n0048_pb246a06║高峯摠不如
GA044n0048_pb246a07║別室從來獨自居　十年客坐半窻虛閒看日
GA044n0048_pb246a08║漏簷前竹　莫問風飄架上書扣戶兒童驚乳
GA044n0048_pb247a01║燕　傍溪鷗鳥嬉游魚物情共有飛潛趣　我亦
GA044n0048_pb247a02║憑闌得自如
GA044n0048_pb247a03║別室從來獨自居　沉沉鐘磬耳邊虛驚回半
GA044n0048_pb247a04║枕華胥夢　忽憶十年風雨書南麓祗堪馴虎
GA044n0048_pb247a05║豹　北溟終見化鯤魚即今每憶重遊處　峭璧
GA044n0048_pb247a06║丹崖畫不如
GA044n0048_pb247a07║別室從來獨自居　天將時雨人清虛那須支
GA044n0048_pb247a08║遁同槜杖　但有倪寬伴讀書禁路花深嘶駿
GA044n0048_pb248a01║馬　御河風急縱神魚凉秋景物嗟摇落　一葦
GA044n0048_pb248a02║何年任所如
GA044n0048_pb248a03║別室從來獨自居　且憑蠧簡問盈虛江淹漫
GA044n0048_pb248a04║著銷䰟賦　李密空聞掛角書種得高梧招彩
GA044n0048_pb248a05║鳳　鑿成靈沼出丹魚扶笻大笑非無謂　指月
GA044n0048_pb248a06║傳燈葢闕如
GA044n0048_pb248a07║別室從來獨自居　御風誰得共憑虛只言一
GA044n0048_pb248a08║缽能傳食　無復千金為購書豪傑共忘秦苑
GA044n0048_pb249a01║鹿　故交猶望薛公魚黃昏讀史蓬窻下　拍案
GA044n0048_pb249a02║狂歌意豁如
GA044n0048_pb249a03║別室從來獨自居　雲階草色靜含虛南遊曾
GA044n0048_pb249a04║道埋金簡　西狩何時上玉書車馬風塵終鹿
GA044n0048_pb249a05║鹿　山林日月且魚魚此中大有忘機趣　杖策
GA044n0048_pb249a06║臨軒一灑如
GA044n0048_pb249a07║別室從來獨自居　十年心意摠空虛欲從天
GA044n0048_pb249a08║上問奇字　肯向人間覔異書山裏惡聞三面
GA044n0048_pb250a01║虎　海邊驚見半身魚錫飛未盡搜探興　偃息
GA044n0048_pb250a02║禪床亦自如
GA044n0048_pb250a03║別室晚晴釋湛祐
GA044n0048_pb250a04║雨過蜻蜓喜　花飄蛺蝶愁杖藜成獨徃　日影
GA044n0048_pb250a05║澹溪流
GA044n0048_pb250a06║十景詩
GA044n0048_pb250a07║梵閣春雲
GA044n0048_pb250a08║崔嵬梵閣對晴空　十里春雲指顧中自是徃
GA044n0048_pb251a01║來常載雨　可憐狼籍不禁風龍堆晝出邊陰
GA044n0048_pb251a02║靜　鳳闕朝過御氣同忽到祗園成小憇　依稀
GA044n0048_pb251a03║𠫵拜白頭翁
GA044n0048_pb251a04║經臺夜月
GA044n0048_pb251a05║松門不許遊踪駐　海月偏從薄暮來稍喜清
GA044n0048_pb251a06║凉同欵洽　漫將幽思與徘徊蟾宮有客三秋
GA044n0048_pb251a07║到　兎窟何人五夜開莫照山人空外色　須知
GA044n0048_pb251a08║明鏡本無臺
GA044n0048_pb252a01║中庭放鶴
GA044n0048_pb252a02║凉秋白鶴下空庭　獨立西風島嶼青院外客
GA044n0048_pb252a03║閒同露頂　花間禪定好梳翎松江唳處還思
GA044n0048_pb252a04║陸　華表歸時本姓丁想為世情消未得　遠來
GA044n0048_pb252a05║堂下一聞經
GA044n0048_pb252a06║別室馴猿
GA044n0048_pb252a07║山猿自絕天台路　忽傍沙門意若何佛印禪
GA044n0048_pb252a08║關新意旨　仙谿玄嶠舊經過有時熟睡呼還
GA044n0048_pb253a01║起　永夜相聞泣更多安得為君添一定　大開
GA044n0048_pb253a02║襟抱寄巖阿
GA044n0048_pb253a03║花開方丈
GA044n0048_pb253a04║花發祗林春不深　况將紅白掛踈藤遠迎麗
GA044n0048_pb253a05║色峰䨇峙　深鎖幽香霧幾層開落自成塵外
GA044n0048_pb253a06║物　橫斜不礙定中燈群芳壓倒尋常事　西域
GA044n0048_pb253a07║青蓮見未曾
GA044n0048_pb253a08║香裊深窻
GA044n0048_pb254a01║竹窻松火燄中宵　坐爇蛟涎慰寂寥香氣自
GA044n0048_pb254a02║能穿佛壁　爐烟未肯駐僧寮數回欲去仍無
GA044n0048_pb254a03║定　一度歸來若見招只待東風好消息　餘馨
GA044n0048_pb254a04║尚可望雲霄
GA044n0048_pb254a05║院樹秋陰
GA044n0048_pb254a06║叢林秋晚樹蕭森　影落階除樂靜心窻上有
GA044n0048_pb254a07║痕應為日　潭中不染自成陰僧當大葢空持
GA044n0048_pb254a08║缽　我藉餘凉且坐琴若使乾坤終不曉　却從
GA044n0048_pb255a01║何處更招尋
GA044n0048_pb255a02║海棠晚色
GA044n0048_pb255a03║黃昏鐘鼓靜雲堂　晚色行看上海堂賸有輕
GA044n0048_pb255a04║盈欺拙漢　敢將妖艶近空王摠教遲日開先
GA044n0048_pb255a05║足　但向薰風落不妨高燭漫勞頻照睡　智燈
GA044n0048_pb255a06║無恙老禪床
GA044n0048_pb255a07║大椿團葢
GA044n0048_pb255a08║靈椿本屬天池種　偶到長安亦不愁自吐雲
GA044n0048_pb256a01║霞三百度　莫論甲子八千秋高柯遠障名人
GA044n0048_pb256a02║眼　交蔭平臨大士頭我欲借君遮赤日　不教
GA044n0048_pb256a03║殘暑到龍樓
GA044n0048_pb256a04║仙棗垂瓔
GA044n0048_pb256a05║仙棗鍾靈海外移　至今惟是怪安期花香似
GA044n0048_pb256a06║桂曾無隱　實大如瓜或用奇蓮座下居欣有
GA044n0048_pb256a07║托　梵園肥遁最相宜恒河忽見蓬瀛物　瓔珞
GA044n0048_pb256a08║垂來亦可疑
GA044n0048_pb257a01║自述滿江紅詞（四首）前人
GA044n0048_pb257a02║廣濟禪林　正好覔　西來消息怪他們　白頭金
GA044n0048_pb257a03║闕　半星不得幾處風塵馳戰馬　幾番花月留
GA044n0048_pb257a04║行客摠只是　一去不回頭　真無益並非是
GA044n0048_pb257a05║　深難測又何曾　高難極為名韁利鎖　塊然成
GA044n0048_pb257a06║僻翠轂故隨月色遠　朱門浪把光陰擲笑則
GA044n0048_pb257a07║笑　隨喜繡衣郎　將人嚇
GA044n0048_pb257a08║廣濟禪林　聼車馬　鎮喧京洛溯開山　許多奇
GA044n0048_pb258a01║事　宛然如昨日月平臨留客院　雲霄逈矗繙
GA044n0048_pb258a02║經閣怪的是　庭下海棠花　剛吹落當隹境
GA044n0048_pb258a03║　詩休索遇良辰　文慵作把尋聲問響　付之寥
GA044n0048_pb258a04║廓回首不教俗慮起　翻身頓覺塵情惡苦斜
GA044n0048_pb258a05║日　不多高　無繩縳
GA044n0048_pb258a06║廣濟禪林　又早是　秋聲剛足念當年　西冷𠫵
GA044n0048_pb258a07║學　享些清福晚鴨鳴時山色紫　暮鴉飛處雲
GA044n0048_pb258a08║光綠到今日　獨立繡幢間　疑天竺大拄杖
GA044n0048_pb259a01║　拖青竹小紙窻　關紅玉道書中一句　至人無
GA044n0048_pb259a02║欲開闢蹔為舒隻手　繁華並不關䨇目有則
GA044n0048_pb259a03║有　佛典六千餘　都高朿
GA044n0048_pb259a04║廣濟禪林　別室外　梅花開徹想江南　負經而
GA044n0048_pb259a05║去　數枝橫雪落照笛聲烟翳隔　太湖舟影波
GA044n0048_pb259a06║光裂最可惜　行脚賦歸來　三年別早抹殺
GA044n0048_pb259a07║　凡夫業乍跳出　空王刼與長安故舊　沒些交
GA044n0048_pb259a08║涉埜老那知學佛好　山僧自分為人拙喜則
GA044n0048_pb260a01║喜　獨坐撿名香　和雲爇
GA044n0048_pb260a02║南軒晚坐（二首）前人
GA044n0048_pb260a03║鵲噪林稍墜落花　游蜂忽爾過窻紗奪巢釀
GA044n0048_pb260a04║蜜渾閒事　且坐南軒看晚霞
GA044n0048_pb260a05║數竿脩竹近南軒　風影輕敲對月圓寂寂鐘
GA044n0048_pb260a06║聲人不到　暮鴉歸自白雲邊
GA044n0048_pb260a07║雪後登廣濟寺藏經閣萬夔輔
GA044n0048_pb260a08║寶筏渡金繩　高樓與客登虛無藏萬法　妙有
GA044n0048_pb261a01║發三乘鶴語堯年雪　鐘鳴午夜燈欲尋蓮社
GA044n0048_pb261a02║約　須覔虎溪僧
GA044n0048_pb261a03║春日藏經閣曉望何李
GA044n0048_pb261a04║閣曉望晴空　鐘聲杳靄中千花迎佛日　萬戶
GA044n0048_pb261a05║動春風宮闕金銀界　階墀錦繡叢上林瞻
GA044n0048_pb261a06║紫氣　回首意無窮
GA044n0048_pb261a07║遊廣濟寺藏金閣阮檉
GA044n0048_pb261a08║自知塵跡入門盡　喜有閒心與道深夜半登
GA044n0048_pb262a01║樓僧定後　仰看蘿月思沉沉
GA044n0048_pb262a02║遊廣濟寺藏經閣朱絃
GA044n0048_pb262a03║徘徊䨇樹下　想像六龍廻忍草生馳道　慈雲
GA044n0048_pb262a04║覆講臺靈禽雲外落　異卉雪中開為有登樓
GA044n0048_pb262a05║興　猶扶一杖來
GA044n0048_pb262a06║雪夜登廣濟寺藏經閣龔纓
GA044n0048_pb262a07║撥火當寒夜　傳籌起禁城卷簾山盡失　倚杖
GA044n0048_pb262a08║月同明燈暗幢幢影　窻鳴淅淅聲自憐無酒
GA044n0048_pb263a01║伴　寂寞話浮生
GA044n0048_pb263a02║
GA044n0048_pb263a03║
GA044n0048_pb263a04║
GA044n0048_pb263a05║
GA044n0048_pb263a06║
GA044n0048_pb263a07║
GA044n0048_pb263a08║
GA044n0048_pb264a01║
GA044n0048_pb264a02║
GA044n0048_pb264a03║
GA044n0048_pb264a04║
GA044n0048_pb264a05║
GA044n0048_pb264a06║
GA044n0048_pb264a07║
GA044n0048_pb264a08║
GA044n0048_pb265a01║廣濟舊志跋
GA044n0048_pb265a02║弘慈廣濟志成，客起而問弘慈者何？曰：仁也。
GA044n0048_pb265a03║廣濟者何？曰：義也。既仁與義矣，而志焉者何？
GA044n0048_pb265a04║曰：弘其所慈，廣其所濟也。弘其所慈，廣其所
GA044n0048_pb265a05║濟，必欲傳諸當時，而聲施後世者何？曰：我以
GA044n0048_pb265a06║本院諸僧眾之行事，表而出之，使天下後世
GA044n0048_pb265a07║皆弘其所慈，廣其所濟也。嗚呼噫嘻！天下一
GA044n0048_pb265a08║大弘慈廣濟，弘慈廣濟一小天下也。以天下
GA044n0048_pb266a01║之大，必有君以主之。群公之袍笏者，都俞相
GA044n0048_pb266a02║答，則史臣必珥筆以議其後。某為善則與之，
GA044n0048_pb266a03║某為惡則削之，某為忠則賞之，某為奸則罰
GA044n0048_pb266a04║之。夫為善為惡，為忠為奸，初不計及與之削
GA044n0048_pb266a05║之、賞之罰之也。然而朝廷作史非無謂也，不
GA044n0048_pb266a06║過欲天下臣工知有與削賞罰之不可逃，為
GA044n0048_pb266a07║善而不為惡，為忠而不為奸也。志書之刻，大
GA044n0048_pb266a08║亦前所云之謂爾，豈山僧好勞也哉？間嘗過
GA044n0048_pb267a01║高山，探大𡋹，放下凡緣，洞然心腑，此中諸妄
GA044n0048_pb267a02║消除殆盡，無有所謂與削賞罰累其靈臺也。
GA044n0048_pb267a03║夫如是，則與削賞罰皆足以害其心，而孰知
GA044n0048_pb267a04║有大謬？不然者，辟如置一鏡于此，未嘗有物
GA044n0048_pb267a05║照其中，則湛然已爾。有物臨之，則妍蚩好醜
GA044n0048_pb267a06║畢露而不得遁。假令妍者好者照之而不別
GA044n0048_pb267a07║其好與妍，蚩者醜者照之而不分其蚩與醜，
GA044n0048_pb267a08║安在其為鏡乎？茲所編者，禪門一鏡也。禪門
GA044n0048_pb268a01║之妍蚩好醜悉集其中，而鏡不失其為鏡，我
GA044n0048_pb268a02║相人相令彼自得，而又不為鏡累。夫能諳我
GA044n0048_pb268a03║之意者，廼能讀我之志者也。我聞祖師東土
GA044n0048_pb268a04║除棒喝之外，不立文字語言筆墨之事，何為
GA044n0048_pb268a05║乎來哉？若然，海外有形語之國，以指為口，捷
GA044n0048_pb268a06║於齒頰，其遂足以為祖師之意耶？僧竊以為
GA044n0048_pb268a07║非也。我人為道，不入于弘慈，即入于廣濟，不
GA044n0048_pb268a08║入于▆削賞罰，即入于忠奸善惡，誠如異學，
GA044n0048_pb269a01║棄爾弘慈，去爾廣濟，禁爾與削賞罰，捐爾忠
GA044n0048_pb269a02║奸善惡，惟有逃入空虛而已。然空虛之內，豈
GA044n0048_pb269a03║能舍仁與義而坐清淨寂滅之鄉者乎？是非
GA044n0048_pb269a04║佛之道而魔之道矣。嗚呼噫嘻！法王之法，猶
GA044n0048_pb269a05║人土之法也。革去語言文字者，亦法也；別出
GA044n0048_pb269a06║語言文字者，亦法也，此本山志書之所由出
GA044n0048_pb269a07║也。僧雖獨居別室，傳述古人，繕冩區處之所
GA044n0048_pb269a08║在，一若珥筆于金馬，與其所與，不與其所不
GA044n0048_pb270a01║與。其所與者，即賞也。削其所削，不削其所不
GA044n0048_pb270a02║削，其所削者，即罰也。推此意以及天下，其亦
GA044n0048_pb270a03║有春秋之義焉。山僧雖無坐鏡之優，葢亦少
GA044n0048_pb270a04║過於形語矣。
GA044n0048_pb270a05║峕
GA044n0048_pb270a06║康熙甲子歲別室湛祐琹書