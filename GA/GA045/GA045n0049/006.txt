GA045n0049_p0255a01║峨眉山志卷六
GA045n0049_p0255a02║第七、王臣外護（初、歷朝勅賜，二、護法名文。）
GA045n0049_p0255a03║昔世尊以建立正法、護持三寶，付囑國王大臣。誠以三寶雖為人天眼目、度世津
GA045n0049_p0255a04║梁，倘無有力大人發心維護，則魔外必加摧殘，而眾生失其怙恃矣。故歷朝來，佛
GA045n0049_p0255a05║法之隆替與夫世運之升沈，大可於護法一門卜之。故志外護。
GA045n0049_p0255a06║初、歷朝勅賜
GA045n0049_p0255a07║唐僖宗勅建黑水寺，賜額「永明華藏」。又賜住持慧通禪師藕絲無縫袈裟一領，以黃
GA045n0049_p0255a08║金白玉為鉤環，及諸供器。今失。
GA045n0049_p0255a09║宋太宗、真宗、仁宗，勅賜萬年寺（亦名白水寺）御書百餘軸、七寶冠、金珠瓔珞、袈裟、金銀瓶
GA045n0049_p0255a10║鉢、奩鑪匙箸、果壘、銅鐘鼓鑼磬、蠟茶塔、芝草之類。又有仁宗御賜紅羅紫繡袈裟、寶
GA045n0049_p0255a11║環，上有御書發願文曰：「佛法長興，法輪常轉。國泰民安，風調雨順。干戈永息，人民安
GA045n0049_p0255a12║樂，子孫昌熾。一切眾生，同登彼岸。」又仁宗嘉祐七年，御札頒賜經藏。經紙俱碧硾紙，
GA045n0049_p0256a01║銷銀書。卷首悉有銷金圖畫，各圖一卷之事。經縑織輪相、鈴杵、器物及「天下太平」、「皇
GA045n0049_p0256a02║帝萬歲」等字於花葉中。又有徽宗崇寧中所賜錢旛及織成紅幢。後三經回祿，無存。
GA045n0049_p0256a03║明英宗勅賜峨眉山靈巖寺藏經勅書：「皇帝聖旨。朕體天地保民之心，恭承皇曾祖
GA045n0049_p0256a04║考之志，刊印大藏經典，頒賜天下，用廣流傳。茲以一藏，安置大峨眉山靈巖禪寺，永
GA045n0049_p0256a05║充供養。聽所在僧眾，看誦讚揚。上為國家祝釐，下與僧民祈福。務須敬奉守護，故諭。
GA045n0049_p0256a06║天順四年五月初四日。」
GA045n0049_p0256a07║明神宗勅賜海會堂，金繡千佛袈裟紫衣，及丁雲鵬所畫八十八祖像，今失。惟佛牙
GA045n0049_p0256a08║一具，與頒賜藏經勅書，尚存。
GA045n0049_p0256a09║明神宗勅賜圓通庵，慈寧宮皇太后手書佛號繡金長旛一對，及烏思藏金銀書番
GA045n0049_p0256a10║經三本，今俱失。惟九層沈香塔尚存。
GA045n0049_p0256a11║明神宗勅賜峨眉山白水寺藏經勅書：「勅諭峨眉山白水寺住持及僧眾人等。朕發
GA045n0049_p0256a12║誠心，印造佛大藏經，頒施在京及天下名山寺院供奉。經首護勅，已諭其由。爾住持
GA045n0049_p0257a01║及僧眾人等，務要虔潔供安，朝夕禮誦。保安眇躬康泰，宮壼肅清。懺已往愆尤，祈無
GA045n0049_p0257a02║疆壽福。民安國泰，天下太平。俾四海八方同歸仁慈善教，朕成恭己無為之治道焉。
GA045n0049_p0257a03║今特差御馬監右少監、漢經廠表白王舉，齎請前去彼處供安，各宜仰體知悉。欽哉
GA045n0049_p0257a04║故諭。萬曆二十七年閏四月二十四日。」
GA045n0049_p0257a05║明神宗勅賜峨眉山慈延寺藏經勅書：「皇帝勅諭四川峨眉山，勅賜慈延寺住持本
GA045n0049_p0257a06║炯。朕惟自古帝王，以儒道治天下。而儒術之外，復有釋教，相翼並行。朕以沖昧，嗣承
GA045n0049_p0257a07║大統，迄今已四十年，天下和平，臣民樂業。仰思天眷祖德洪庇，良由大公同善之因。
GA045n0049_p0257a08║況國初建置僧錄司，職掌厥事。蓋仁慈清淨，其功德不昧；神道設教，於化誘為易。祖
GA045n0049_p0257a09║宗睿謨，意深遠矣。佛氏藏經，舊刻六百三十七函。聖母慈聖宣文明肅貞壽端獻恭
GA045n0049_p0257a10║熹皇太后，續刻四十一函。朕既恭序其端，而又因通行印施，序其前後，勅諭護持。所
GA045n0049_p0257a11║以錫孝類、流慈恩也。茲者朕嘉善道之可依，念傳布之未廣，爰命所司，印造全藏六
GA045n0049_p0257a12║百七十八函，施捨在京，及天下名山寺院，永垂不朽。庶表朕敬天法祖之意、弘仁普
GA045n0049_p0258a01║濟之誠，使海宇共享無為之福。先民有言：『一念思善，和風慶雲；一念不善，災星厲烈。』
GA045n0049_p0258a02║夫善念，以有感而興，無感而懈。是以皇極敷言，不厭諄懇。聖喆所貴，善與人同。古今
GA045n0049_p0258a03║相傳，其揆一也。且善在一人，尚萃一家敦穆。若億兆向善，豈不四海太和？此經頒布
GA045n0049_p0258a04║之處，本寺僧眾人等，其務齋心禮誦，敬奉珍藏。不許褻玩，致有毀失。特賜護勅，以垂
GA045n0049_p0258a05║永久。欽哉故諭。萬曆四十年六月十五日。」
GA045n0049_p0258a06║明神宗勅賜峨眉山永延寺藏經勅書：「勅諭四川峨眉山萬佛金殿，勅建護國聖壽
GA045n0049_p0258a07║永延寺住持僧福登及僧眾人等。朕發誠心，印造佛大藏經，頒施在京，及天下名山
GA045n0049_p0258a08║寺院供奉。經首護勅，已諭其由。爾住持及僧眾人等，務要虔潔供安，朝夕禮誦。保安
GA045n0049_p0258a09║眇躬康泰，宮壼肅清。懺已往愆尤，祈無疆壽福。民安國泰，天下太平。俾四海八方同
GA045n0049_p0258a10║歸仁慈善教，朕成恭己無為之治道焉。今特差御馬監張然，齎請前去彼處供安，各
GA045n0049_p0258a11║宜仰體知悉。欽哉故諭。萬曆四十二年月日。」
GA045n0049_p0258a12║清聖祖康熙四十一年壬午季春，在京暢春苑，皇上親賜《金剛經》、《藥師經》、《心經》各一
GA045n0049_p0259a01║部，「臥雲庵」三大字，於伏虎寺僧照裕。又賜《藥師經》一部、「慈燈普照」四大字，於光相寺
GA045n0049_p0259a02║僧普震。是年十一月二十五日，皇上欽差內大臣海清、五哥，德其內，欽奉聖旨，峨眉
GA045n0049_p0259a03║山降香。齎捧御書法寶匾額、僧詩，頒賜伏虎寺僧照裕，金字《心經》、《金剛經》、《藥師經》各
GA045n0049_p0259a04║一部，「離垢園」三大字，字幅僧詩一軸：宿世身金粟　初因社白蓮瞻依神八萬　接引路
GA045n0049_p0259a05║三千果結菩提樹　池分阿耨泉無生能自悟　雨似散花天伏虎寺寓僧德果，字幅二
GA045n0049_p0259a06║句：到處花為雨　行時杖出泉善覺寺僧元亨，《金剛經》一部。大峨寺僧常舒，《金剛經》一
GA045n0049_p0259a07║部，字幅二句：洗鉢泉初暖　焚香曉更清洪椿坪僧圓瑞，《金剛經》、《藥師經》各一部，「忘塵
GA045n0049_p0259a08║慮」三大字，字幅二句：錫飛常近鶴　杯度不驚鷗白龍洞僧祖元，《金剛經》一部，字幅二
GA045n0049_p0259a09║句：挂衲雲林靜　翻經石榻涼毗盧殿僧德敬，《金剛經》、《藥師經》各一部，字幅四句：釣艇
GA045n0049_p0259a10║去悠悠　烟波春復秋惟將一點火　何處宿蘆洲雷洞坪僧慧植，《金剛經》一部，「靈覺」二
GA045n0049_p0259a11║大字。銅殿藏經閣僧照乾，《金剛經》一部，「玉毫光」三大字，字幅二句：絕頂來還晚　寒窗
GA045n0049_p0259a12║睡達明臥雲庵僧照玉，「野雲」二大字，字幅僧詩八句：何所問津梁　行行到上方天香
GA045n0049_p0260a01║飄廣殿　山氣宿空廊石漱泉聲細　林穿鳥路長疎鐘沈夜雨　坐定俗情忘
GA045n0049_p0260a02║峨眉開山近二千年。歷代皇帝，所有勅書及所賜物，多難勝記。世遠人亡，湮沒殆
GA045n0049_p0260a03║盡。今但摭拾少分，以示端倪云爾。
GA045n0049_p0260a04║二、護法名文
GA045n0049_p0260a05║峨眉山普光殿記（明）朱懷園（蜀王）
GA045n0049_p0260a06║普光殿，在峨眉山之絕頂，峨眉乃普賢大士示現之所也。峨眉之勝聞天下，其山周
GA045n0049_p0260a07║帀千里，八十四盤於青雲之端。有石龕百餘、大洞十二、小洞二十八。又有雷洞坪、飛
GA045n0049_p0260a08║來鐘、玉泉石、金剛臺之境。峯巒倚天，彩錯如畫，與岷山相對，實吾封內之巨鎮也。山
GA045n0049_p0260a09║之上，天霽則圓光大現；山之下，雲開則聖燈夜明，誠為佛之境界。成化二年，舊殿戹
GA045n0049_p0260a10║於回祿。寺之住山了鑑，以事聞於予。予因憫古佛道場不可廢毀，捐資命工重為修
GA045n0049_p0260a11║建。越三年，己丑而工畢。峻傑弘麗，於舊尤加。殿中以銅鑄天地水府、天君侍者、雷電
GA045n0049_p0260a12║山王之神像，以為百千萬年之香火也。夫天地之理，生生不息。成毀也，代謝也，理勢
GA045n0049_p0261a01║相因而然。後人不繼前人之為而為之，則其迹化為草莽之區矣。成而毀，毀而成，亦
GA045n0049_p0261a02║生生不息之意也。斯殿一新，因前人之為而為之。四方覩佛者，登斯山，上斯殿，當知
GA045n0049_p0261a03║普賢願王應變無窮，而行澤無盡也。殿之規制，茲不一一焉，是為記。
GA045n0049_p0261a04║峨眉大佛寺碑記（明）范醇敬（禮部侍郎）
GA045n0049_p0261a05║西來旨意，大空諸有，要以超出色界，普度眾生。即言一已多，何有於千？言心已寂，何
GA045n0049_p0261a06║有於手目乎？然觀世音大士，神通設教，夫豈其獨具千手千目，而並千其心？惟其心
GA045n0049_p0261a07║空，故妙於神應。所謂一以貫之，即萬億可也，何千之足云？世人紛擾爾心，役爾手足，
GA045n0049_p0261a08║四大爾色身。即左持右攫，必有妨誤；前瞻後顧，必有遺脫。由不能無，故不能一；不能
GA045n0049_p0261a09║一，故不能千，此眾生相也。大士心若虛空，手目無有。惟其無有，是以廣有。隨應隨妙，
GA045n0049_p0261a10║運而不宰。不煩攝持，不相罣礙。斂入毛孔，散滿沙界。一切眾生，咸歸濟度。以方於吾
GA045n0049_p0261a11║儒萬殊一本之義，豈有異耶？諦觀大造中形形色色，別生分彙，果物物而雕之哉？又
GA045n0049_p0261a12║奚疑於大士之多變也！然以一覓佛，執矣，而乃千之；以千神佛，幻矣，而乃象之。何以
GA045n0049_p0262a01║故？彼見相尋宗，因無彰有，下乘不廢，而所謂報佛恩者如是，寧詎贅哉？矧大光明山，
GA045n0049_p0262a02║震旦選佛道場，範金櫛比，獨大悲缺如，事應有待。我皇上乘輪覺世，德布人天；聖母
GA045n0049_p0262a03║金粟如來，褒揚法指。宮闈儉素之餘，施此名山，作大悲果。於是知縣臣李應霖、臣魏
GA045n0049_p0262a04║世軫，前後奉命，來令茲土，實司此山。仰承慈懿，祗襄勝事。有僧真法者，六塵不著，五
GA045n0049_p0262a05║戒肅如。荒度招提，謹如願意。莊嚴卒業，爰壽貞珉。小臣不佞，拜手稽首，為作頌曰：
GA045n0049_p0262a06║栩栩眾生　沈迷苦海生死輪迴　與化俱改爾時世尊　閔念眾生神通願力　惟觀世音
GA045n0049_p0262a07║顯諸神變　現千手眼撐持世界　永無增減法際虛空　諸相冥杳究竟慈悲　萬億猶少
GA045n0049_p0262a08║白馬之東　峨眉大雄不逢曇華　曷構琳宮用奉塵剎　皈依寶相法力如天　功德無量
GA045n0049_p0262a09║坤維永奠　乾運遐昌天子萬年　奉我慈皇
GA045n0049_p0262a10║重修會福寺記（明）宿進（刑部員外　漹江）
GA045n0049_p0262a11║寺之顯於世者，有以哉。水之潤，近沃而遠汔；火之光，近焯而遠微。故天下名藍，屬都
GA045n0049_p0262a12║城孔道者，得受歷朝恩待，既藏且額，而又舉有僧行者嗣而尸之。其他宗散四遐荒
GA045n0049_p0263a01║忽之地，毋慮數萬，則固不能是數數也。然一再之，非夫寺之真有殊尤爽塏之境、嚴
GA045n0049_p0263a02║苦高卓之僧，與諸收肯清葉貴達之門，蓋亦難至乎爾也。考之令甲，宋賜藏書，普覺
GA045n0049_p0263a03║三十，福嚴五十，景佑二百二十。其賜額也，梁於廣利八、聖者三。唐於月華、水西、能仁、
GA045n0049_p0263a04║大慈者四。宋於法雲、慧日、光孝、慈恩、寶積、菩提、普庵、覺報、明心、開福、普化、興聖、景德、
GA045n0049_p0263a05║仙林、龍德、南禪者，十有六。國朝列聖，累下勅典，如故事。然寺實祝釐禳熒之有所繄
GA045n0049_p0263a06║加之意。若大天界、大興隆、大報恩、大龍、興化、正覺、寶塔、靜海、華林、普惠、永壽、光福、通
GA045n0049_p0263a07║善、顯通、興樂、靈聖、廣惠諸寺，或頒藏經，賜御額，而至嘉之獲顯於世也。雖「靈巖」天下
GA045n0049_p0263a08║維四，一姑蘇，一雁蕩，一南安，而峨山之靈巖，實荷恩待之重也。天順庚辰，賜藏經，若
GA045n0049_p0263a09║護勅。成化乙酉，賜額「會福」，豈非以靈巖為峨山第一境耶？抑亦以有僧行者出，而又
GA045n0049_p0263a10║得人以張之耶？先是，隋稱寶掌濫觴是寺，第傳之弘義、圓通，了貴傳之本興、本印。本
GA045n0049_p0263a11║興寂，本印領祠部牒再嗣之，搴禪枝而𣂏定水者四十年。遹念寺久傾圮，衲麤蔬澹，
GA045n0049_p0263a12║不踰閫以自礪，復田若干畝，捐資銓度，鳩工庀材，建天王、地藏殿，修勅賜經閣、大雄
GA045n0049_p0264a01║寶殿、伽藍、祖堂、庖廥、方丈若干楹，後殿貌諸佛像。又募緇流本欽、益崇、福容、淳泰、真
GA045n0049_p0264a02║裕等，為法堂石橋各二。穹墉嶢榭，聯煇竟爽。經始於弘治癸亥八月，訖工於正德辛
GA045n0049_p0264a03║未二月。落成，通途之屬，罔不集觀稱願，皆曰：「靈巖殊尤爽塏之境，印師嚴苦高卓之
GA045n0049_p0264a04║僧，其清葉貴達之張之也，如萬公安者，顧可少乎哉？」會夾江典史王翼，礲石來請記，
GA045n0049_p0264a05║亟辭不獲。本印，別號理源，恭州永川，遂碑。（正德六年辛未春三月既望）
GA045n0049_p0264a06║勅賜會福寺碑文（明）萬安（大學士　眉山）
GA045n0049_p0264a07║距峨眉縣西一舍許，有山曰大峨眉山。山畔有覩佛臺，臺右有寺，曰靈巖，傳自隋唐
GA045n0049_p0264a08║間創建。宋紹興五年，太尉王陵、朝請大夫知漢州軍事王陟，施資重修，改曰光林。朝
GA045n0049_p0264a09║奉大夫通判軍事王訪，贖田以贍寺用。其界東至魚洞山背，南至捲洞溪，西至𨮂板
GA045n0049_p0264a10║山坡，北過石佛龕嶺，中連響水灘，下抵高橋河口，載在古碑如此。元季，寺燬於兵。國
GA045n0049_p0264a11║朝洪武、永樂間，僧弘義、圓通相繼主寺重建之，仍曰靈巖。時佛宇方丈，僅存香火，庇
GA045n0049_p0264a12║風雨而已。其田半為居民所侵。景泰間，了貴，號寶峯者，來主寺事。辛勤勸募，始建三
GA045n0049_p0265a01║世佛殿。殿前為明玉樓，殿東為伽藍堂，西為祖師堂。凡禪堂、齋堂、僧房、庖庫及賓客
GA045n0049_p0265a02║之位，咸以次成，而田至是悉歸寺矣。寺之興盛，殆非昔比。寶峯每顧其徒曰：「我佛教
GA045n0049_p0265a03║言，悉具藏經，不丐於朝，曷以得觀？」天順五年，詣闕以請之，復荷璽書護持。越四年，為
GA045n0049_p0265a04║成化元年。寶峯來疏曰：「聖朝於天下名山古剎，俱有錫額。竊惟大峨名山，靈巖古剎，
GA045n0049_p0265a05║幸一體賜與。」上念英宗睿皇帝，嘗寵賚茲寺，遂更名會福。明日，寶峯謝恩訖，乃狀寺
GA045n0049_p0265a06║始末，徵言刻石，用侈上賜於悠久。予以峨眉吾州之案山，亦因以名寺。榮荷國恩覃
GA045n0049_p0265a07║及，豈容默默無紀耶？夫寺有興替，由所主者有賢愚，抑亦所據之地有顯有晦也。峨
GA045n0049_p0265a08║眉顯名天下，與五嶽伍。寺實遠離闤闠，又得寶峯戒行精專，不私所有者主之。寺能
GA045n0049_p0265a09║丕興，良有以焉。不然，彼佛氏為學者所在，往往其寺廟又被海隅，曾幾何能永迓恩
GA045n0049_p0265a10║寵重賁若是耶？既謹述寺之始末如右，復繫之以詩云：
GA045n0049_p0265a11║蜀江之西　大峨崇峙巖巖梵剎　實宅其域創自隋唐　興於有宋富有贍田　助之者眾
GA045n0049_p0265a12║歷元乃廢　今復興之其興伊誰　自寶峯師維彼寶峯　克振宗風緬懷教旨　具載經中
GA045n0049_p0266a01║迺來懇求　先皇時允璽書護持　龍光煇煇聖人踐祚　爰念先志錫之嘉號　恩榮斯極
GA045n0049_p0266a02║而徒遭值　厥慶無疆受斯慶只　莫或敢忘而率而徒　晨鐘夕鼓心心稱誦　孰其予侮
GA045n0049_p0266a03║上祝國釐　下祈民福河嶽效靈　皇圖永固
GA045n0049_p0266a04║大峨山新建銅殿記（明）王毓宗（翰林檢討）
GA045n0049_p0266a05║今上在宥六合，誕育蒸人，嘉與斯世，共臻極樂。遣沙門福登，齎聖母所頒《龍藏》，至鷄
GA045n0049_p0266a06║足山。登公既竣事，還禮峨眉鐵瓦殿，猛風倏作，棟宇若撼。因自念塵世功德，土石木
GA045n0049_p0266a07║鐵，若非勝，若非劣；外飾炫燿，內體弗堅，有摧剝相，未表殊利。惟金三品，銅為重寶。瞻
GA045n0049_p0266a08║彼玉毫，敞以金地，中坐大士，天人瞻仰，眷屬圍繞。樓閣臺觀，水樹花鳥，七寶嚴飾，罔
GA045n0049_p0266a09║不具足。不越咫尺，便見西方。以此功德，迴施一切眾生。從現在身，盡未來際，皆得親
GA045n0049_p0266a10║近供養一切諸佛菩薩，共證無上菩提。既歷十年所，願力有加。瀋王殿下文雅如河
GA045n0049_p0266a11║間，樂善如東平，以四方多事，痌𤸄有恤。久之，聞登公是願，乃捐數千金，拮据經始，為
GA045n0049_p0266a12║國祝釐。會大司馬王公，節鎮來蜀。念蜀當兵侵之後，謂宜灑以法潤，洗滌陰氛。乃與
GA045n0049_p0267a01║稅監丘公，各捐資以助其經費。已，中使銜命，奉宣慈旨，賜尚方金錢，葺置焚修常住
GA045n0049_p0267a02║若干，命方僧端潔者主之。庀工於萬曆壬寅春，成於癸卯秋。還報王命，額其寺曰「永
GA045n0049_p0267a03║明華藏寺」。遐邇之人，來遊來瞻，歎未曾有。登公謁於九峯山中，俾為之記。惟我如來，
GA045n0049_p0267a04║弘開度門，法華會中，廣施方便。檀相甍雲，徧周沙界，竹林布地，上等色天。所以使人
GA045n0049_p0267a05║見像起信，而為功德之母，萬善所由生也。法界有情，種種顛倒，執妄為真。隨因感果，
GA045n0049_p0267a06║墮入諸趣。當知空為本性，性中本空，真常不滅。六塵緣影，互相磨盪，如金在鎔，鑪冶
GA045n0049_p0267a07║煎灼，非金之性。舍彼鎔金，求金之性，了不可得。十方剎土，皆吾法身。一切種智，或淨
GA045n0049_p0267a08║或染，有情無情，皆吾法性。大覺聖人，起哀憐心，廣說三乘，惟寂智用，渾之為一。然非
GA045n0049_p0267a09║因像生信，因信生悟；欲求解脫，若濟河無筏，無有是處。故密義內熏，莊嚴外度。爰闢
GA045n0049_p0267a10║廟塔以為瞻禮，馨潔香花以為供養。財法並施，以破貪執。皆以使人革妄歸真、了達
GA045n0049_p0267a11║本性而已。登公，號妙峯，力修梵行，智用高爽，法中之龍象，山西蒲州萬固寺僧也。讚
GA045n0049_p0267a12║曰：
GA045n0049_p0268a01║世尊大慈父　利益於眾生功德所建立　種種諸方便後代踵遐軌　嚴飾日益勝
GA045n0049_p0268a02║如來說法相　皆是虛妄作云何大蘭若　福徧一切處微塵剎土中　塵塵皆是佛
GA045n0049_p0268a03║眾生正昏迷　深夜行大澤覿面不見佛　冥冥罔所覩忽遇紅日輪　赫赫出東方
GA045n0049_p0268a04║三千與大千　萬象俱悉照亦如陽春至　百卉盡發生本自含萌芽　因法而溉潤
GA045n0049_p0268a05║亦如母憶子　形神兩相通瞻彼慈憫相　酌我甘露乳唯知佛願弘　聖凡盡融攝
GA045n0049_p0268a06║熒熒白毫相　出現光明山帝網日繽紛　寶珠仍絢爛欄楯互周遮　扃戶各洞啓
GA045n0049_p0268a07║天龍諸金剛　擁護於後先既非圖繪力　亦非土木功於一彈指間　樓閣聳霄漢
GA045n0049_p0268a08║星斗為珠絡　日月成戶牖即過阿僧劫　此殿常不毀願我大地人　稽首咸歸依
GA045n0049_p0268a09║一覽心目了　見殿因見性若加精進力　了無能見者佛法難度量　讚歎亦成妄
GA045n0049_p0268a10║諸妙樓觀間　各有無量光各備普賢行　慎勿作輕棄我今稽首禮　紀此銅殿碑
GA045n0049_p0268a11║佛佛為證盟　同歸智淨海萬曆三十一年癸卯九月
GA045n0049_p0268a12║峨眉山金殿記（明）傅光宅（四川提學　聊城）
GA045n0049_p0269a01║余讀《華嚴經》，佛授記震旦國中，有大道場者三：一代州之五臺，一明州之補怛，一即
GA045n0049_p0269a02║嘉州峨眉也。五臺則文殊師利，補怛則觀世音，峨眉則普賢願王。是三大士，各與其
GA045n0049_p0269a03║眷屬千億菩薩，常住道場，度生弘法。乃普賢者，佛之長子；峨眉者，山之領袖。山起脈
GA045n0049_p0269a04║自崐崙，度蔥嶺而來也。結為峨眉，而後分為五嶽。故此山西望靈鷲，若相拱揖授受。
GA045n0049_p0269a05║師弟父子，三相儼然。文殊以智入，非願無以要其終；觀音以悲運，非願無以底其成。
GA045n0049_p0269a06║若三子承乾，而普賢當震位；蜀且於此方為坤維，峨眉若地軸矣。故菩薩住無所住，
GA045n0049_p0269a07║依山以示相；行者修無所修，依山以歸心。十方朝禮者，無論緇白，無閒遠邇，入山而
GA045n0049_p0269a08║瞻相好、覩瑞光者，無不回塵勞而思至道。其冥心入理、捨愛棲真者，或見白象行空，
GA045n0049_p0269a09║垂手摩頂，直遊願海，度彼岸，住妙莊嚴域，又何可量，何可思議哉？顧其山高峻，上出
GA045n0049_p0269a10║層霄、鄰日月、磨剛風。殿閣之瓦以銅鐵為之，尚欲飛去。榱桷棟梁，每為動搖。宅辛丑
GA045n0049_p0269a11║春暮登禮焉，見積雪峯頭，寒冰澗底。夜宿絕頂，若聞海濤震撼，宮殿飛行虛空中。夢
GA045n0049_p0269a12║驚歎曰：「是安得以黃金為殿乎？太和真武之神，經所稱毗沙門天王者，以金為殿久
GA045n0049_p0270a01║矣，而況菩薩乎？」居無何，妙峯登公自晉入蜀，攜瀋王所施數千金，來謀於制府濟南。
GA045n0049_p0270a02║王公委官易銅於酆都石柱等處。內樞丘公，復捐資助之。始於壬寅之春，成於癸卯
GA045n0049_p0270a03║之秋。殿高二丈五尺，廣一丈四尺四寸，深一丈三尺五寸。上為重簷雕甍，環以繡櫺
GA045n0049_p0270a04║瑣窗，中坐大士，傍繞萬佛。門枋空處，雕畫雲棧劍閣之險，及入山道路逶迤曲折之
GA045n0049_p0270a05║狀。滲以真金，巍峨晃漾，照耀天地。建立之日，雲霞燦爛，山吐寶光。澗壑峯巒，恍成一
GA045n0049_p0270a06║色，若兜羅緜。菩薩隱現，身滿虛空。嗚呼異哉！依眾生心，成菩薩道；依普賢行，證如來
GA045n0049_p0270a07║身。非無為，非有為；非無相，非有相。大士非一，萬佛非眾。毗盧遮那如來坐大蓮華千
GA045n0049_p0270a08║葉之上，葉葉各有三千大千。一一世界，各有一佛說法。則佛佛各有普賢為長子，亦
GA045n0049_p0270a09║復毗盧遮那如來由此願力成就。普賢大願，即出生諸佛。賓主無礙，先後互融。十方
GA045n0049_p0270a10║三世，直下全空，亦不妨歷有十方三世。華嚴理法界、事法界、理事無礙法界、事事無
GA045n0049_p0270a11║礙法界，此一殿之相足以盡攝之矣。大矣哉！師之用心也，豈徒一錢一米作福緣，一
GA045n0049_p0270a12║拜一念為信種哉？師山西臨汾人，受業蒲之萬固。後住蘆芽梵剎，興浮圖。起住上谷，
GA045n0049_p0271a01║建大橋數十丈。茲殿成，而又南之補怛，北之五臺，皆同此莊嚴，無倦怠心，無滿足心。
GA045n0049_p0271a02║功成拂衣而去，無係吝心。是或普賢之分身，乘願輪而來者耶！宅敬信師已久，而於
GA045n0049_p0271a03║此悟大道之無外、願海之無窮也。歡喜感歎而為之頌曰：
GA045n0049_p0271a04║峨眉秀拔　號大光明有萬菩薩　住止經行普賢大士　為佛長子十願度生　無終無始
GA045n0049_p0271a05║金殿陵空　日月倒影萬佛圍繞　莊嚴相好帝網珠光　重重明了西連靈鷲　東望補怛
GA045n0049_p0271a06║五臺北拱　鐘磬相和是一即三　是三即一分合縱橫　彰顯三密示比丘相　現宰官身
GA045n0049_p0271a07║長者居士　國王大臣同駕願輪　同遊性海旋嵐長吹　此殿不改　壽同賢聖六牙香象
GA045n0049_p0271a08║　徧歷恆沙威音非遙　龍華已近虛空不銷　我願無盡
GA045n0049_p0271a09║峨山修改盤路記（明）傅光宅
GA045n0049_p0271a10║峨眉之山，四方緇白朝禮者無虛日。乃其盤道，曲折險峭，登陟艱難。雖大士神力，善
GA045n0049_p0271a11║士之信力，往返上下，頓忘其苦；而攀援喘息，汗溢氣竭，有望山而懼，半途而止者。又
GA045n0049_p0271a12║有聞而心駭，欲行而不果者。至於縉紳士夫，不能徒步，肩輿拽扶，為難尤倍。布帛米
GA045n0049_p0272a01║鹽，來自檀施；負戴顧值，浮於本價。居山者，一衣一食，豈能易得？則路之當修治改移
GA045n0049_p0272a02║也，審矣！顧工劇而費廣，誰其任之？有覺巖居士者，登此山，遂發弘願。歲在壬寅，遇制
GA045n0049_p0272a03║府司馬王公、司禮太監丘公，皆乘夙願，莊嚴此山。始攜資鳩工，徧幽深、窮高遠，而得
GA045n0049_p0272a04║其捷徑寬衍處，修治之。起自伏虎寺，而至涼風橋、解脫坡，次至華嚴寺前，建坊表之。
GA045n0049_p0272a05║至五十三步，次至中峯寺前，再建坊表之。三望坡建涼亭，為憩息所。次至白水寺，繞
GA045n0049_p0272a06║弓背山後上頂，重修虎渡橋。次至黑水寺，至麻子壩、蕨坪，建公館。上至雷洞坪，合舊
GA045n0049_p0272a07║路。至八十四盤，至大歡喜。蓋自峨眉縣城至絕頂，俱無險峻艱難之苦，厥功偉矣。夫
GA045n0049_p0272a08║修險為彝，改難從易，使步者、乘者、肩荷背負者，咸獲便利。使遠者、近者、居山而上下
GA045n0049_p0272a09║往來者，咸讚歎歡喜。使捐一錢、施一食、移一石、伐一木、持畚鍤而效力者，咸增冥福
GA045n0049_p0272a10║而消積業。使禪者、講者、誦習者、精戒律而苦行者，咸於此山發大誓願、成大因緣，功
GA045n0049_p0272a11║德又何可量哉？惟居士視人之苦猶己之苦，故能以己之願合眾之願。普賢大士十
GA045n0049_p0272a12║願，尤以「恆順眾生」為第一。路之修，「恆順」之一事也。《易》謂：「人心之險，險於山川。」夫山川
GA045n0049_p0273a01║之險，人心為之耳。持地菩薩，但平心地，則大地自平。故迷則以易成險，覺則以險為
GA045n0049_p0273a02║易。居士乃能依大光明山，開眾生覺路，豈比夫尋常有為功德而已？雖然，無為者以
GA045n0049_p0273a03║有為為基，有為者以無為為至，是不可限也，亦不可泯也。余登山於未修路之前，當
GA045n0049_p0273a04║春雪未消時，身歷其險且難者。故於居士功成，樂為之記。居士姓王名禮，由中貴人
GA045n0049_p0273a05║受戒於達觀尊者，道名法經。時莊嚴金殿，則妙峯師。重修白水寺，則有台泉師。居士
GA045n0049_p0273a06║皆從之聞法要，緣會信非偶云。是役也，工始於萬曆三十年壬寅秋，竣於癸卯冬。助
GA045n0049_p0273a07║緣善信皆勒名碑陰。
GA045n0049_p0273a08║續蓮社序（明）范文光（內江）
GA045n0049_p0273a09║大學道人當以參悟為極則。第無始來，業緣已深，習氣難化；念起念滅，未易翦除。故
GA045n0049_p0273a10║壽禪師著《宗鏡錄》百卷，深入理奧，而首以念佛為事。此淨土修持，三根普被，是出世
GA045n0049_p0273a11║之捷徑也。余在南曹已存心向往，與山中諸上人約為蓮社計久矣。今登峨頂，而殿
GA045n0049_p0273a12║宇頹廢，佛事寥落，大不稱願王勝地。而聞達大師乃欲續舉淨土社事，乞余一言引
GA045n0049_p0274a01║之，余甚喜其發心。第事以時遷，緣可義起，今當為學人酌行之。夫入道必須資糧，今
GA045n0049_p0274a02║約入社者，凡社中所費，或多或少，油鹽米豆，盡一歲止，次歲照約。入社中人，去來增
GA045n0049_p0274a03║減，各從其便。但使山中佛號不斷，即是蓮池淨業長存。而其地，則因寒暑之宜，夏在
GA045n0049_p0274a04║峯頂，餘時則在山下。堂中而六時之課，達觀老人改為四時；蓋欲休暇身心，以益精
GA045n0049_p0274a05║進。此皆規之可從者，故併及之。
GA045n0049_p0274a06║住山說范文光
GA045n0049_p0274a07║經世出世，其事兩不相謀。而古之人常兼而行之。如張子房、李鄴侯，經世又復出世。
GA045n0049_p0274a08║陸法和、姚廣孝，出世又復經世。余恆慕其為人，而才不及古人，竊有志焉。中年為南
GA045n0049_p0274a09║曹尚書郎，遂乞身歸蜀。得聞達大師欲結茅勝峯之下，作終老計。而寇亂我蜀，大義
GA045n0049_p0274a10║乃迫，奮臂以起，裒集義旅，以逐逆徒。蓋不惟草茅俱憤，即山中諸僧亦爭執金剛杵
GA045n0049_p0274a11║以抗賊。聞公亦周旋其間，常以慧眼觀其勢，而使我大眾三年以來，事得少息。公有
GA045n0049_p0274a12║歇心焉，復合向巉巖之下，結跏趺坐，畢此僧臘，為余道其事。然昔日之余可同公，而
GA045n0049_p0275a01║今余則未能也。公且往，先於孤峯絕頂處，以一莖草始其事；而其傍留一蒲團地，以
GA045n0049_p0275a02║待道人錦江公。所謂現天大將軍身而為說法者，公可以意逆之。經世出世，皆男子
GA045n0049_p0275a03║事。三世諸佛，不過一血性男子，錦江公當亦有忻然者矣。
GA045n0049_p0275a04║峨眉山伏虎寺碑記（清）江皋（四川督學　龍眠）
GA045n0049_p0275a05║周峨眉山，寺以百數；由山麓而登，則自伏虎始。寺踞山之口，虎溪環注。沿溪一徑折
GA045n0049_p0275a06║而入，山谷盤紆。後一山橫枕雄峙，高出寺背，蹲伏如虎，寺因以得名。或曰：「山昔多虎，
GA045n0049_p0275a07║宋僧士性於寺左溪上，建尊勝幢壓之，虎患遂息，寺名其徵也。」寺創自宋，明末毀於
GA045n0049_p0275a08║兵。可聞禪師隨其師貫之禪師來，結茅居之，漸圖興復。垂四十餘年，規模始備，其建
GA045n0049_p0275a09║造亦云勞矣。先是，寺基逼山趾，庳隘不稱。殿宇僧寮，盡委荊棘。可禪師鑿山數丈，拓
GA045n0049_p0275a10║其基，建大殿一區，表山冠林。翼以岑樓複閣，因地勢高下，曲折深邃，隨所扳躋。人遊
GA045n0049_p0275a11║其上，如置身縹緲，萬壑千峯，遙相拱揖。又闢寺左為藏經閣。募僧走江南，出瞿塘三
GA045n0049_p0275a12║峽，單舸往返萬餘里，得藏經置其上。又為長廊廣廡，栖十方雲水。單寮丈室，齋廚浴
GA045n0049_p0276a01║堂，清淨莊嚴，為茲山所未有，真大歡喜休歇地也。然師之所以殫力於斯者，有三義
GA045n0049_p0276a02║焉。一曰天啓與緣，二曰人弘其願，三曰地致其靈。非此三者之相需而應，則四十餘
GA045n0049_p0276a03║年之經營規畫，豈易觀厥成哉？事之興廢，各有其機。卒然相值，若或使之。非人力所
GA045n0049_p0276a04║與，則因師之自致也。峨眉梵剎之盛，經千餘年，陵谷變遷，蕩為灰燼；獨此栴檀片址，
GA045n0049_p0276a05║猶然薙草開林，法雲垂蔭，從棘榛荒翳中，望如兜率天宮。自此拈花聚石，大振獅音，
GA045n0049_p0276a06║莫不由莖草以倡之。此因緣響應，豈非天哉？世傳普賢願王以三千眷屬示現茲山，
GA045n0049_p0276a07║直欲徧大千世界，遊願海，超彼岸。白毫光中，瀰漫普照，其願力勇猛，固如是也。當師
GA045n0049_p0276a08║之一念堅忍，不怵於利害，亦既有成。揆其所願，不盡峨眉之祇林精舍同歸清淨化
GA045n0049_p0276a09║城不止。且山川靈氣，因時而發，鎮雄峯、奠坤維。其靈奇清寂，多為仙真禪逸之所鍾，
GA045n0049_p0276a10║近則精靈亦稍閒矣。於此有人焉，栖身巖壑，其精神氣魄日與山林相符合。安知非
GA045n0049_p0276a11║英華所結，藉斯人以洩其奇哉？不然，以渺焉杖笠之身，際兵戈震蕩之會，雖坐冰崖，
GA045n0049_p0276a12║囓霜雪，誰為拓給園、林鷲嶺耶？固知非緣不立，非願不成，非靈不效也。予感茲三者，
GA045n0049_p0277a01║因寺之成，而重念師之勞也，為之銘：
GA045n0049_p0277a02║瞻彼峨眉　乃號佛窟祇樹叢生　香滿山谷伏虎始登　千峯在抱雙谿潺潺　塵迹如掃
GA045n0049_p0277a03║劫火憑陵　琳宮寂滅金粟再來　津梁重設發願王心　具勇猛力莖草插地　香雲變色
GA045n0049_p0277a04║樓閣陵虛　鐘磬振響夕露朝霞　盤旋沃蕩爰栖雲水　十方雲集龍象威儀　蕭然杖笠
GA045n0049_p0277a05║瑞相光明　普徧銀海香象行塵　慈容儼在因緣自天　應時則合維山萃靈　注茲老衲
GA045n0049_p0277a06║方石淥池　實崇相教磨巖不刊　過谿長嘯
GA045n0049_p0277a07║重建峨眉峯頂臥雲庵接待十方禪院記（清）哈點（兵部侍郎）
GA045n0049_p0277a08║海內山之多，莫若蜀，即山之奇，亦莫若蜀。千巖萬崿，虎踞虯連，其為謝屐之所難窮，
GA045n0049_p0277a09║郭《經》之所未載者，指不勝屈。要其聳秀特起，礙日干霄，巍巍屹屹，俯羣巒而兒孫之，
GA045n0049_p0277a10║則惟峨眉為坤維具瞻云。夫峨眉之名何昉乎？考之《輿圖記》，曰：「兩峯對峙，宛若蛾眉。」
GA045n0049_p0277a11║或又曰：「脈自岷山而來，至此穹窿突峻，其勢峨峨然也。」二者之說，未知孰是。然皆取
GA045n0049_p0277a12║象形之義，亦如水之似巴名巴，峽之類巫號巫云爾，無足深論。大約其體勢敻者，則
GA045n0049_p0278a01║神靈必尊；其奧窔深者，則呵護必遠。豈徒仙梵之窟宅，實為神皋之重鎮，不可得而
GA045n0049_p0278a02║褻也。今上御極，十有一年，特遣一等侍衛吳公，祭告如禮；兼命繪圖以進，藏之內府，
GA045n0049_p0278a03║不時上備睿覽，猗歟重哉！余曩者專督陝右時，側聞峨眉之勝為域中第一奇觀，心
GA045n0049_p0278a04║竊嚮往久之。然地非所轄，禮不越境，則亦付諸少文之臥閱名山，青蓮之夢遊天姥
GA045n0049_p0278a05║已耳。庚申冬。
GA045n0049_p0278a06║峨山伏虎寺藏經樓碑記（清）傅作楫（四川巡道　三韓）
GA045n0049_p0278a07║峨眉山麓有剎曰伏虎，蓋以山形得名也。余雅慕其名勝，適癸亥年，有採木之役，偕
GA045n0049_p0278a08║撫軍、藩臬諸公，於倥偬中，入寺一遊，未遑流覽也。至甲子夏，又奉檄履繪川西南一
GA045n0049_p0278a09║帶輿圖，叱馭峨眉，在所必登。及攀躡巉巖，舍籃輿而徒步者十之七。至峯頂，則見大
GA045n0049_p0278a10║地山河，一望收之。言旋，途復經伏虎寺，可聞禪師遲余憩蘭若。時維宿雨初晴，苔青
GA045n0049_p0278a11║石澀，著屐徐登，山門內外，徘徊久之。陟殿謁普賢大士，歷禪堂，造方丈。觀其殿宇莊
GA045n0049_p0278a12║嚴自在，岑樓遠眺，蒼翠紛來，飄飄然，不啻置身兜率天也。師謂余曰：「此先師貫之和
GA045n0049_p0279a01║尚所創修，而山衲竭蹶以終乃事。開堂會講有年矣，皆諸檀越之德。今寺中所缺，惟
GA045n0049_p0279a02║全經一藏。已使徒與峨之金陵購取。會至，則如願矣。」遂飽伊蒲、臥禪榻，翌晨始就道。
GA045n0049_p0279a03║洎事竣歸署，拜家慈太淑人前。詢遊狀，余舉以此。因命余曰：「吾有素願，汝知之乎？蓋
GA045n0049_p0279a04║從兵戈搶攘而默有所期許也。」于焉卜期辦香供，往叩願王。至則見殿之西偏有若
GA045n0049_p0279a05║經營始基者，知為謀構藏經樓也。家慈即命捐俸以玉其成。值與峨自金陵負經至
GA045n0049_p0279a06║矣，樓工已竣，即以貯之。噫！寺此樓何異石室金櫃也哉？余因之有感云。
GA045n0049_p0279a07║重修光相寺碑記（清）張德地（四川巡撫　三韓）
GA045n0049_p0279a08║余性嗜山水，嘗覽〈西蜀峨眉紀〉，謂伯仲崐崙，為震旦第一山。是以李白詩云：「蜀國多
GA045n0049_p0279a09║仙山，峨眉邈難匹。」每一遐想，不禁神往坤維，憾不能扶筇一探峯頂煙雲之勝也。迨
GA045n0049_p0279a10║今上甲辰歲，余奉命撫蜀。凡境內名山大川，應舉祀典，以昭聖天子格百神而及河
GA045n0049_p0279a11║嶽之意，或可藉此以慰夙好。但稽考往牒，峨之孤據西南也，髳盧暱處，歷代以來，祀
GA045n0049_p0279a12║典鮮聞。雖古今仰止者多，而登躋或寡。蓋以峨眉高標巀嶭，似於山為逸，不欲供人
GA045n0049_p0280a01║耳目近玩。若紅塵俗吏，吾知其岸然不屑也；況封疆肩鉅，奚暇遂觀之願？逾年餘，適
GA045n0049_p0280a02║有嘉陽閱城之役。峨眉處在道左，始獲一登眺焉。數十年寤寐之思，一旦得識面目，
GA045n0049_p0280a03║胸次為之豁然。乃攀援奇險，徧歷名勝，真宇內大觀。至鳥道中，珠林錯置，凡仙掌瓊
GA045n0049_p0280a04║峯，到處營建，不下數十百所，皆題雕越繪，禪棲清潔。山雖幽危而不荒寞，竊歎化工
GA045n0049_p0280a05║點染之妙。及陟峯頂光相寺，高出雲表，四維絕巘，俯視大千，渺如蟻蛭。懸巖萬丈，彩
GA045n0049_p0280a06║毫五色，是即普賢大士現身法界，放玉毫光，布兜羅緜之福地也。無何，而荏苒屢遷，
GA045n0049_p0280a07║寖至傾圮。楹桷支離，欄柵朽腐，予為悵然久之。夫峨眉以名勝甲天下，匪直巑岏矗
GA045n0049_p0280a08║起，輪尻磅礡，培垤太華已也。若乃雷霖初霽，蕩滌清虛，俛仰之間，毫髮無隱。西瞻靈
GA045n0049_p0280a09║鷲插天，遙對如相拱揖。空濛沕杳，光怪陸離，遂成銀色世界。如此神異，柰何苾芻僧，
GA045n0049_p0280a10║惟丈室是營；而遊人過客，亦惟以飯僧莊嚴作果。此光明希有之淨域，任其頹覆，何
GA045n0049_p0280a11║異子姓蕃昌，忍令父祖落寞？衫履麗楚，岸幘不冠；本末倒植，源流罔顧，莫此為甚。余
GA045n0049_p0280a12║爰捐俸金若干，及諸有司相率而助者，共若干，委峨眉邑令李莊年及縣尉彭昌德，
GA045n0049_p0281a01║督工修葺之，閱三月告成。重修正殿三楹，立門二重，各顏匾聯。復增禪室以居守僧。外
GA045n0049_p0281a02║置臺欄數十武，新建一坊，以標覩佛臺之故蹟。但見日映璇題，雲封雪嶺，人天胥
GA045n0049_p0281a03║有攸賴，瞻拜得所皈依。此一役也，將以彰聖人之德，所以格百神而及喬嶽。彼峨山
GA045n0049_p0281a04║者，豈能終逸於遐荒異域，負沈鬱詭異之概，寞處蠻髳，而不與諸嶽協供乃職也哉？
GA045n0049_p0281a05║眾請余言以垂不朽，余愧不敏，爰書所見，以記其勝云。
GA045n0049_p0281a06║重修萬年寺碑記（清）張德地
GA045n0049_p0281a07║今上龍飛四葉，歲在乙巳九秋，余因閱嘉陽城垣之役，適望峨山處在道左，遂一登
GA045n0049_p0281a08║眺。所歷諸剎名勝不一，多由新構。獨光相、萬年二寺，一為普賢大士現光之所，一為
GA045n0049_p0281a09║中道止宿。前代敕建梵宮，實峨山首善之地。柰何傾圮有年，卒無修葺者，無殊乎養
GA045n0049_p0281a10║一指而失肩背耳。余遂捐俸，及諸有司共襄，約八百餘兩。半給光相寺，委峨眉尉彭
GA045n0049_p0281a11║昌德董之；半給萬年寺，委洪雅尉、陳國斌董之。閱數月告成。光相寺已書數言誌之
GA045n0049_p0281a12║矣。茲萬年寺僧亦以記事請，余因而有感焉。海內名山，如五嶽，視三公，主以五帝；蓋
GA045n0049_p0282a01║以其吐納雲雨，施德廣大，有功於民也。峨眉山，或為仙域，或為佛都，敷雲渙雨，不在
GA045n0049_p0282a02║五嶽下。予獨怪登覽者徒摭其林壑陰森、岡巒屼邃，以藻繪遊圃。而梵剎成毀，漠不
GA045n0049_p0282a03║關情。山靈有知，亦應所不許。況萬年寺適處峨眉之中，上而插天奇峻，歷八十四盤，
GA045n0049_p0282a04║閱七十二洞，登天門石、太子坪，謁銅錫諸殿，由此拾級，實為瞻禮階梯；下而亂山屏
GA045n0049_p0282a05║簇，兩峯相對，黑、白二水，纏綿如帶；豬肝洞，牛心寺，於此分途，又為風氣所團聚。是以
GA045n0049_p0282a06║創自唐慧通禪師，至宋勅賜白水普賢寺。明萬曆又改為聖壽萬年寺。原建有藏經
GA045n0049_p0282a07║閣、旋螺甎殿，堅緻絕倫，巍峨壯麗，甲於天下。內有銅鑄普賢騎象像一尊，高二丈。其
GA045n0049_p0282a08║前為毗盧殿，適當闔寺之主，實為普賢下院，安可任其頹廢而不修葺耶？況普賢大
GA045n0049_p0282a09║士以法王子，守護如來教，現身於此，以密引世人入光明藏海，證菩提覺性，其功德
GA045n0049_p0282a10║關係甚大。兹山屹然鎮巨蠏坤維，文章滋味之府；又為歷代勅建，非等閒淫祠者比。
GA045n0049_p0282a11║顧名思義，將以祝聖壽於無疆，奠磐石於永固。豈同怡情山水、藻繪紀遊者為哉？遂
GA045n0049_p0282a12║以是為記。
GA045n0049_p0283a01║峨眉山萬年寺真武閣碑記（清）朱國柱（峨眉知縣）
GA045n0049_p0283a02║聞之古君子權輿造化，盪移陰陽，諸凡耳目所界，興廢因之，而補燮存焉。邇者黃岡
GA045n0049_p0283a03║梧陽劉公，奉命來按西川，百廢具舉。事竣，乃以便道躋峨，則癸酉秋日躔矣。人謂普
GA045n0049_p0283a04║賢示現，事屬虛渺，而余謂不然。蓋動念事佛，事神如在，感應之理，誠有不可揜者。況
GA045n0049_p0283a05║峨眉為坤維重鎮，插空萬仞，拔萃羣峯，吐納烟雲，蔽虧寒暑。所謂銀色世界、七重洞
GA045n0049_p0283a06║天者，非盡悠謬。使非有神靈呵護、法力維持，其何以至此？憶當戡定之會，戎馬生郊，
GA045n0049_p0283a07║烽烟四望，老稚殲於干戈，村廬化為灰燼，有目所不忍觀者。而峨山附近，何獨保全
GA045n0049_p0283a08║者尚多乎？即以余論，方督飛輓于崎嶇鳥道間，勍敵在前，羽檄嚴迫，袵金革而習鉦
GA045n0049_p0283a09║鼓，不遑朝食矣。儌惠聲靈，功成肆靖，得侍太君膝下；而尸饔無缺，子舍承歡，安知非
GA045n0049_p0283a10║冥冥默佑，得有今日哉？況吾太淑人，天性仁慈，喜施樂捐，其為願王所篤祐，又可知
GA045n0049_p0283a11║矣。閣成請記于予，因略敍其事，勒之石，庶此閣徑永垂無斁也歟。
GA045n0049_p0283a12║海會堂八十八祖真像總讚王僧芥
GA045n0049_p0284a01║達法非今古，傳燈無後先。不會如來意，安得祖師禪？諸祖像貌盡棱棱，看來都是無
GA045n0049_p0284a02║心人。法界本無人共我，性海誰論妄與真？水中月，鏡中華，認得分明也大差。開口驀
GA045n0049_p0284a03║然成隔礙，揚眉早已涉周遮。這般關棙子，大地無人識。除非伶俐漢，動著有得失。古
GA045n0049_p0284a04║人振衣千仞岡，懸巖撒手獨承當。可憐漫覓西來旨，不知當下已亡羊。過去現在未
GA045n0049_p0284a05║來迹，大火燄中安不得。箇箇能操殺活機，婆心時露真消息。咄！玄路絕行蹤，翻飛不
GA045n0049_p0284a06║在翼。幻士跨泥牛，空手荷鋤立。任爾想像百千般，到此多應描不出。
GA045n0049_p0284a07║鐵羅漢頌並序（宋）黃庭堅
GA045n0049_p0284a08║峨眉山之下，蟆頤津之淵，有百煉剛，鑄成二怖魔開士。人物表儀，隨世尺度。其中空
GA045n0049_p0284a09║洞，不留一物。扣之鏗然，應大應小。香塗刀割，受供不二。沈之水則著底，投之火則熾
GA045n0049_p0284a10║然。水火事息，二老相視而笑。涪翁曰：「世人稱鐵人石心，吾不信也。」二老者，真鐵石耳。
GA045n0049_p0284a11║乃為之頌曰：
GA045n0049_p0284a12║人言怖魔像　非金亦非鐵若作世金鐵　開士亦不現禪坐應念往　一鉢千家供
GA045n0049_p0285a01║順佛遺勅故　不宣示神通有為中無為　火聚開蓮華無為中有為　甘露破諸熱
GA045n0049_p0285a02║魔子自怖畏　我無怖畏想或欲壞鎔之　為己富貴梯賴世主慈觀　虎兕失爪角
GA045n0049_p0285a03║或得遇佛書　文字不能讀罪垢若消滅　字義皆炳然卻來觀六經　全是顛倒想
GA045n0049_p0285a04║今世青雲士　慎莫疑此解
GA045n0049_p0285a05║息心所頌（明）熊過（翰林　富順）
GA045n0049_p0285a06║我聞普賢菩薩，於大光明山坐蓮華藏白象之座，普照十方，為說以後於閻浮提界，
GA045n0049_p0285a07║有一居士，現宰官身，了一切法；即與善緣，與其同學，而入此山。見諸辟支無學，居於
GA045n0049_p0285a08║一室。其室方丈，有一長者，善為說法。息心居士稽首而說偈云：善哉諸眾生　皆涉有
GA045n0049_p0285a09║為法菩薩入三昧　遮那之願力身相如虛空　不涉善惡念是名息心所　菩薩方便力
GA045n0049_p0285a10║憫念於眾生　無住而生心遂有種種法　流浪生死際唯願諸處者　遠離一切覺　餘者
GA045n0049_p0285a11║皆非是
GA045n0049_p0285a12║峨眉大佛寺落成頌並序（明）李長春（禮部尚書）
GA045n0049_p0286a01║蓋聞震旦國中有道場三：曰峨眉，曰五臺，曰普陀，鼎立宇內，為人天津梁。顧五臺、普
GA045n0049_p0286a02║陀，距神州甚邇，人士趾錯肩摩，朝禮殆無虛日。獨峨眉在西南徼，非乘軺建旄者，與
GA045n0049_p0286a03║單瓢隻履之衲，不能一涉其巔。故人望之，宛在虛無縹渺間，視中土遼邈逖矣。邇歲，
GA045n0049_p0286a04║皇上奉聖母慈聖宣文明肅貞壽端獻皇太后命，凡宇內名山奧區，並頒布大藏，以
GA045n0049_p0286a05║闡揚教典。峨眉獨蒙賜金，命鑄千手大悲觀世音像，特繕殿閣以覆之，功德最為鴻
GA045n0049_p0286a06║鉅。於是令尹魏世軫囑比丘真法法主，鳩工庀材，選地於邑之東關外。甫逾年而範
GA045n0049_p0286a07║冶精好，結構雄麗。煌煌哉！三峨之麓，逾益增嚴助勝矣。蜀以近西域，故佛化漸摩，歆
GA045n0049_p0286a08║嚮恆切。茲覩聖人作為，咸思檄蔀啓迷，刮垢澄濁，以無墮障礙沈淪之習。而以觀世
GA045n0049_p0286a09║音力，冥扶默相，上之斂福宸極，綿壽慈闈；下之錫祐蒸黎，垂庥方域。即大千未為多，
GA045n0049_p0286a10║萬劫未為永矣。（臣）忝禮官，欣聞茲事，乃拜手稽首，而作頌曰：
GA045n0049_p0286a11║我聞大士　與佛齊肩退處菩薩　自貶位權以大悲故　發弘誓願閻浮眾生　普度億萬
GA045n0049_p0286a12║事理無礙　機相盡融耳觀非哲　目聽非聰由音有聞　由聞有覺聞實無聞　覺實無覺
GA045n0049_p0287a01║兩目兩臂　散為大千心無思慮　隨感應焉言觀世人　心為形役涉境迷真　顛倒思索
GA045n0049_p0287a02║雖一手目　猶桎梏存況乃千變　攫攘何煩惟是圓通　了無滯累如谷受響　如鏡懸視
GA045n0049_p0287a03║慈悲靈感　沙界畢周若光明山　尤號神丘於皇聖后　為萬姓母坤德攸載　乾祚斯久
GA045n0049_p0287a04║爰乘願力　廣度生靈經函法像　徧施四溟繄茲峨眉　獨沾渥澤範金為容　結宇為宅
GA045n0049_p0287a05║苾芻踴躍　龍象懽呼楊枝初拂　立現珊瑚稽首大悲　願佑我后如月常明　如山常壽
GA045n0049_p0287a06║慶澤誕毓　天子萬年熙熙化日　蕩蕩皥天乃溉餘波　微塵國土聿登春臺　共樂寧宇
GA045n0049_p0287a07║天壤有盡　功德無垠敢用作頌　永戴皇仁萬曆三十三年乙巳仲冬
GA045n0049_p0287a08║海會堂募置飯僧田偈（明）曹學佺（四川廉使）
GA045n0049_p0287a09║大峨山萬年寺碑文，予友聊城傅伯俊作也。序述此經費煩鉅，聖恩優渥，出內帑金
GA045n0049_p0287a10║錢無算。時惟中貴人料理，勿及子民。而其時當事地方，善於奉行，得以告成功者，則
GA045n0049_p0287a11║實仗大司禮丘公、少司馬王公之力也。寺外有海會堂一區，以處僧眾。有常住田畝，
GA045n0049_p0287a12║以資供養。庶乎居者、行者，皆獲給足，斯知森然備矣。予壬子歲，與比丘惟淨坐夏，具
GA045n0049_p0288a01║詢之，乃知堂眾日增，田疇尚闕。蓋丘、王二公，向欲完滿此緣，機猶有待。予亟合掌讚
GA045n0049_p0288a02║歎宣揚是役之不容已也。竊不自揣度，捐資百金，使惟淨藉手而乞。二公欣然樂成
GA045n0049_p0288a03║之，且令予友伯俊，發為至論，因述以偈云：
GA045n0049_p0288a04║大方廣佛華嚴經　普賢菩薩為上首正覺世間器世間　有情世間皆聚會
GA045n0049_p0288a05║三世一切諸如來　國土莊嚴劫次第如是皆於佛身現　佛身毛孔發智光
GA045n0049_p0288a06║其光處處演妙音　說法利益無邊際口門放光何因緣　普賢長子佛所說
GA045n0049_p0288a07║普賢品說平等因　如來所說平等果往昔無量劫海中　願常供養一切佛
GA045n0049_p0288a08║隨願所行得圓滿　桃李先花後果成普慧雲興二百問　普賢瓶瀉二千醻
GA045n0049_p0288a09║凡說一法一切法　理事圓融法門中善財童子菩提心　五十三參差別盡
GA045n0049_p0288a10║文殊囑令見普賢　法解已圓須行證普賢十願等虛空　禮敬諸佛及回向
GA045n0049_p0288a11║十方三世微塵剎　一一微塵皆佛所及有菩薩摩訶薩　重重海會而圍繞
GA045n0049_p0288a12║我以普賢行願力　現諸上妙為供養華鬘音樂衣蓋雲　塗香末香燒香聚
GA045n0049_p0289a01║一一燈炷須彌山　一一燈油大海水以如是等最勝具　皆悉如法而供養
GA045n0049_p0289a02║虛空眾生煩惱盡　我此供養無有盡十願之中功德海　一皆綸貫悉無餘
GA045n0049_p0289a03║所有與我同行者　願持諸佛微妙法　光顯一切菩提行世間所有眾福業
GA045n0049_p0289a04║　一切皆是佛光照海會堂中福田利　所有功德亦如是予今施助一供養
GA045n0049_p0289a05║　悉使修行至於果一法門中無量門　無量千劫如是說我以無量音聲海
GA045n0049_p0289a06║　普願功德皆圓滿
GA045n0049_p0289a07║
GA045n0049_p0289a08║第八、仙隱流寓
GA045n0049_p0289a09║舊志特闢神仙一門，似覺以神仙為高貴。其實修仙者，不過存想固形，多延歲月。
GA045n0049_p0289a10║即真得仙者，雖能昇騰變化，究是識神作用，並非斷惑證真之了生死法。但其看
GA045n0049_p0289a11║空世事、浮雲富貴、襟懷高尚、樂我天真，與唯取自適、不計其他之隱士，同足以鍼
GA045n0049_p0289a12║砭世俗囂競之風。故合志之，為仙隱流寓。
GA045n0049_p0290a01║《列仙傳》：「周陸通者，楚狂接輿也。好養生，食櫜盧、木實及蕪菁子。遊諸名山，住蜀峨眉
GA045n0049_p0290a02║山。土人世世見之，歷數百年也。」費士戣《歌鳳臺記》云：「按皇甫謐《高士傳》、葛洪《神仙傳》、
GA045n0049_p0290a03║宋劉孝標《世說注》，皆以接輿避楚王聘，夫妻入蜀，隱於峨眉，不知所終也。」
GA045n0049_p0290a04║《青神志》云：「漢光武時有史通平者，自會稽來蜀，詣峨眉，謁天皇真人，得授三一之法
GA045n0049_p0290a05║及五行之訣。廬於縣之北平山頂，煉大丹，龍虎成形。餌之，白日昇舉。」
GA045n0049_p0290a06║《列仙傳》：「丁次卿欲還峨眉山，語主人丁氏云：『當相為作漆。』以甖十枚，盛水覆口，從次
GA045n0049_p0290a07║唾之。百日乃發，皆成漆也。」
GA045n0049_p0290a08║《寰宇記》：「瞿君，字鵲子，後漢犍為人。入峨眉山四十年，得仙。乘白龍還家，於平岡治，白
GA045n0049_p0290a09║日昇上。」
GA045n0049_p0290a10║《神仙傳》：「許碏，自稱高陽人。周遊五嶽名山洞府，到處，於石巖峭壁人不及所，題云：『許
GA045n0049_p0290a11║碏自峨眉山尋偃月子到此。』」
GA045n0049_p0290a12║紫陽真人，姓周諱義山，字季通，汝陰人也，漢丞相勃之七世孫。登峨眉山，入空洞金
GA045n0049_p0291a01║府，遇甯先生授《大丹隱書》八稟十訣。退登岷山，遇陰先生授《九赤班符》。又退鶴鳴山，
GA045n0049_p0291a02║遇陽安君授《金液丹經》、《九鼎神丹圖》。
GA045n0049_p0291a03║左慈，字元放，號烏角先生。隱峨眉山。後遊鄴下，曹操出郊，慈齎酒一升，脯一斤，親手
GA045n0049_p0291a04║斟酌，眾官皆醉飽。操怪，行視諸壚，悉亡其酒。操怒，欲因座上殺之。慈卻入壁中，或見
GA045n0049_p0291a05║於市。慈眇一目，操令人捕之，便見市中眇一目者無數。後又遁羣羊中，旋殺旋活，終
GA045n0049_p0291a06║不能害。
GA045n0049_p0291a07║《神仙傳》：「宿山圖，隴西人，採藥於峨之隴寧山，服之仙去。」
GA045n0049_p0291a08║陳芳慶，漢季好道，隱東武山，後入峨眉，不知所終。即子昂始祖，得《墨子五行祕書》，通
GA045n0049_p0291a09║白虎七變法。
GA045n0049_p0291a10║唐天后朝，大旱，有勅：「選洛陽德行僧徒數千百人，於天宮寺誦《大雲經》，以祈雨澤。」有
GA045n0049_p0291a11║二人在眾中，鬚眉皓白。僧曇林遣人謂曰：「罷後，可過某院。」既至，問其從來，曰：「予伊、洛
GA045n0049_p0291a12║二龍也。」林曰：「誦經求雨，二聖知乎？」答曰：「焉得不知？然雨者，須天符乃能致之，居常何
GA045n0049_p0292a01║敢自施？」林固求之，二老曰：「有修道人，以章疏達天，某始可效力。」林乃入啓則天，發使
GA045n0049_p0292a02║嵩陽，宣孫思邈入內殿，飛章，其夕大雨。思邈亦不自明，退詣經筵，問曰：「吾修心五十
GA045n0049_p0292a03║年，不為天知，何也？」因請林代問，二老答曰：「非利濟生人，豈得昇天？」於是，思邈歸青城
GA045n0049_p0292a04║山，撰《千金方》三十卷，既成，白日昇舉。
GA045n0049_p0292a05║《酉陽雜俎》：「唐明皇幸蜀，夢孫思邈乞武都雄黃，乃命中使齎雄黃十斤，送於峨眉頂
GA045n0049_p0292a06║上。中使上山未半，見一人，幅巾披褐，鬚髻皓白。一童青衣丸髻夾侍，立屏風側，以手
GA045n0049_p0292a07║指大磐石曰：『可致藥於此。上有表，錄上皇帝。』中使視石上朱書百餘字，遂錄之。隨寫
GA045n0049_p0292a08║隨滅，寫畢，石上無復字矣。須臾白風漫起，忽然不見。」
GA045n0049_p0292a09║宋成都府有僧，誦《法華經》有功，雖王均、李順兩亂於蜀，亦不遇害。一日，忽見山僕曰：
GA045n0049_p0292a10║「先生來晨請師誦經，在藥市奉迎。」至則已在。引入溪嶺，數里煙翠，見一跨溪山閣，乃
GA045n0049_p0292a11║其居也。僕曰：「先生請師誦經，老病起遲。若至〈寶塔品〉，乞見報。」師報之，先生果出。野服
GA045n0049_p0292a12║藜杖，兩眉垂肩，默揖，焚香側聽而入。齋則藤盤竹箸，秫飯杞菊，不調鹽酪，美若甘露。
GA045n0049_p0293a01║飯訖，下襯一鍰。僕曰：「先生寄語，遠來不及攀送。」僕即送行，僧於中途問曰：「先生何姓？」
GA045n0049_p0293a02║曰：「姓孫。」「何名？」僕即於僧掌書思邈二字。僧嗟駭，僕忽不見。凡尋三日，竟迷路蹤。歸視
GA045n0049_p0293a03║襯金，乃金錢一百。由茲一饍，身輕無疾。至宋天禧中，一百五十歲，長遊都市，後隱不
GA045n0049_p0293a04║見。一說係王蜀時大慈寺僧事，並錄俟考。
GA045n0049_p0293a05║王蜀時，有僧居成都大慈寺，恆誦《法華經》。嘗入青城大面山採藥，沿溪越險。忽然雲
GA045n0049_p0293a06║霧四起，不知所往。少頃，見一翁，揖之，敍寒暄。翁曰：「莊主人欲屈君一往，可否？」僧曰：「甚
GA045n0049_p0293a07║願。」少頃，雲散，見一宅宇陰森。既近，翁曰：「且先報莊主人。」僧入門覩，事皆非凡調。問曰：
GA045n0049_p0293a08║「還齋否？」曰：「未。」遂焚香請念所業，此僧朗聲誦經，翁令誦徹部。所饋齋饌，皆大慈寺前
GA045n0049_p0293a09║食物。齋畢，青衣負竹器，以香草薦之，乃施錢五貫，為師市胡餅之費。翁合掌送出。問
GA045n0049_p0293a10║人，或云：「孫思邈先生。」此僧到寺，已經月餘矣。其錢將入寺，則黃金貨泉也。王主聞之，
GA045n0049_p0293a11║收金錢，別給錢五百貫，其僧散施之。後嘉州羅目縣，復有人遇孫山人賃驢不償直，
GA045n0049_p0293a12║訴縣乞追攝。縣令驚怪，出錢代償。其人居山下，及出縣，路見思邈先生取錢二百以
GA045n0049_p0294a01║授之，曰：「吾原伺汝於此，何遽怪乎？」
GA045n0049_p0294a02║牟羅漢，眉山人，名安。以廂兵，隸倅廳。如岷山，陟上清坡，苦饑。忽遇髯者顧笑曰：「汝饑，
GA045n0049_p0294a03║何不食柏子耶？」摘柏子投其口，顧髯者不復見矣。遂不火食，亦往往通老莊。偶一日，
GA045n0049_p0294a04║江水暴漲，舟不可行，或戲指其笠曰：「乘此渡，可乎？」牟遂置笠水面，趺坐其上，截江以
GA045n0049_p0294a05║濟，觀者異之。
GA045n0049_p0294a06║宋陳摶，號希夷，普州人。初隱華山，藝祖即位召對。後遠遁峨眉，自號峨眉真人。今大
GA045n0049_p0294a07║峨石「福壽」二大字，乃出其筆。
GA045n0049_p0294a08║《感遇傳》：「宋文才，眉州人。少時，與鄉里數人遊峨眉山。上及絕頂，偶遺其所齎巾履。步
GA045n0049_p0294a09║求之，去伴稍遠。見一老人，引之徐行，皆廣陌平原，奇花珍木。數百步，乃到一宮闕，玉
GA045n0049_p0294a10║砌瓊堂，雲樓霞館，非世人所覩。老人引登萼臺，顧望羣峯，棋列於地。有道士弈棋，青
GA045n0049_p0294a11║童採藥，清渠瀨石，靈鶴翔空。文才驚駭，問老人：『此何處？』答曰：『名山小洞，有三十六天。
GA045n0049_p0294a12║此峨眉洞天，真仙所居，第二十三天也。』揖坐之際，有人連呼文才名，老人曰：『同侶相
GA045n0049_p0295a01║求，未可久住。他年復來可耳！』命侍童引至門外，與同侶相見。迴顧，失仙宮所在。同侶
GA045n0049_p0295a02║云：『相失已半月矣！每日來求，今日乃得相見。』文才具述所遇，眾異之。」
GA045n0049_p0295a03║漢竇誼，居蜀峨眉山，放浪不羈。月夜子規啼竹，誼曰：「竹裂，吾可歸矣。」其夕竹裂，遂遁
GA045n0049_p0295a04║去。武帝三徵不起。
GA045n0049_p0295a05║譙秀，南充人，周之孫。隱居高尚，李雄徵之不應，逃入峨眉山中。
GA045n0049_p0295a06║唐仲子陵峨眉人。讀書大峨石，通后蒼大小《戴禮》，以文義自怡。家惟圖書及酒數斛
GA045n0049_p0295a07║而已。
GA045n0049_p0295a08║唐胡份，不知何許人，嘗隱廬山。李騰弓旌之，逃入峨眉，隱九老洞。
GA045n0049_p0295a09║宋杜鵬舉，崇慶人。喜遊，嘗奉親挈家，徧訪名山。愛峨眉之勝，因家焉。
GA045n0049_p0295a10║宋梁鼎，字凝正，華陽人。入峨山，著《隱書》三卷。
GA045n0049_p0295a11║明巖下老人，不知姓名。宣德間，自廬山往峨眉，各巖下每一二宿，輒遷他所。有時微
GA045n0049_p0295a12║吟，以指畫空。人咸以巖下老人呼之。
GA045n0049_p0296a01║明韓懋，號飛霞道人。博極羣書，善歌詩。遊京師，大學士楊公禮重之，聞於武宗，召見
GA045n0049_p0296a02║與語大悅。時逆瑾有異謀，懋為醫藥保御，頗有力，賜建飛霞宮。後乞還峨眉。今錦江
GA045n0049_p0296a03║滸有竹窩，乃嘉定安彭諸公以居懋者。
GA045n0049_p0296a04║
GA045n0049_p0296a05║
GA045n0049_p0296a06║
GA045n0049_p0296a07║
GA045n0049_p0296a08║
GA045n0049_p0296a09║
GA045n0049_p0296a10║
GA045n0049_p0296a11║
GA045n0049_p0296a12║峨眉山志卷六終