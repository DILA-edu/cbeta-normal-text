GA052n0055_pa061a01║洛陽城南伽藍記卷第三
GA052n0055_pa061a02║魏撫軍府司馬楊衒之撰
GA052n0055_pa061a03║景明寺。宣武皇帝所立也。景明年中立。因以為名。在宣陽門外一里御道
GA052n0055_pa061a04║東。其寺東西南北方五百步。前望嵩山、少室。卻負帝城。青林垂影。綠水
GA052n0055_pa061a05║為文。形勝之地。爽塏獨美。山懸堂觀。一千餘間。複殿重房。交疏對霤。青
GA052n0055_pa061a06║臺紫閣。浮道相通。雖外有四時。而內無寒暑。房簷之外。皆是山池。松竹
GA052n0055_pa061a07║蘭芷。垂列階墀。含風團露。流香吐馥。至正光年中。太后始造七層浮圖
GA052n0055_pa061a08║一所。去地百仞。是以邢子才碑文曰俯聞激電。旁屬奔星是也。莊飾華
GA052n0055_pa061a09║麗。侔於永寧。金盤寳鐸。煥爛霞表。寺有三池。萑蒲蔆藕。水物生焉。或黃
GA052n0055_pa061a10║甲紫鱗。出沒於蘩藻。或青鳧白雁。沈浮於綠水。碾磑春簸。皆用水功。伽
GA052n0055_pa062a01║藍之妙。最為稱首。時世好崇福。四月七日。京師諸像皆來此寺。尚書祠
GA052n0055_pa062a02║部曹錄像。凡有一千餘軀。至八日。以次入宜陽門。向閶闔宮門前受皇
GA052n0055_pa062a03║帝散花。於時金花映日。寳蓋浮雲。幡幢若林。香煙似霧。梵樂法音。聒動
GA052n0055_pa062a04║天地。百戲騰驤。所在駢比。名僧德眾。負錫為羣。信徒法侶。持花成藪。車
GA052n0055_pa062a05║騎填咽。繁衍相傾。時有西域胡沙門見此。唱言佛國。至永熙年中。始詔
GA052n0055_pa062a06║國子祭酒邢子才為寺碑文。（子才、河間人也。志性通敏。風情雅潤。下帷覃思。溫故知新。文宗學府。騰斑馬而孤上。英規勝範。凌許郭而獨高。
GA052n0055_pa062a07║是以衣冠之士。輻輳其門。懷道之賓。去來滿室。升其堂者。若登孔氏之門。沾其賞者。猶聽東吳之句。藉甚當時。聲馳遐邇。正光末。解褐為世宗挽郎。黃門侍郎。子才治
GA052n0055_pa062a08║聞博見。無所不通。軍國制度。罔不訪及。自王室不靖。虎門業廢。復遷國子祭酒。謨訓上庠。子才罰惰賞勤。專心勸誘。青領之生。競懷雅術。洙泗之風。茲焉復盛。永熙年末。以母老辭。帝不許。子
GA052n0055_pa062a09║才恪請懇至。辭淚俱下。帝乃許之。詔以光祿大夫歸義私庭。所在之處。給事力五人。歲一朝。以備顧問。王侯祖道。若漢朝之送二疏。暨臯居徙鄴。民訟殷繁。前格後詔。自相子奪。法吏疑獄。轉
GA052n0055_pa062a10║領成山。乃敕子才與散騎常侍溫子升誤麟趾新制十五篇。省府以之決疑。州郡用為治本。武定中。除驃騎大將軍、西兗州刺史。為政清淨。吏民安之。復徵為中書令。時戎馬在郊。朝庭多事。
GA052n0055_pa063a01║國禮朝儀咸自子才出。所製詩賦詔策章表碑頌贊記五百篇皆傳於世。鄰國欽其模楷。朝野以為美談也。）
GA052n0055_pa063a02║大統寺。在景明寺西。即所謂利民里。寺南有太公令史高顯洛宅。每夜見
GA052n0055_pa063a03║赤光行於堂前。如此者非一。向光明所掘地丈餘。得黃金百斤。銘云蘇
GA052n0055_pa063a04║秦家金。得者為吾造功德。顯洛遂造招福寺。人謂此地是蘇泰舊宅。當
GA052n0055_pa063a05║時元义秉政。聞其得金。就洛索之。以二十金與之（衒之按。蘇秦時未有佛法。功德者不必是寺。應是碑
GA052n0055_pa063a06║銘之類。頌其聲跡也）東有秦太上公二寺。在景明南一里。西寺太后所立。東寺皇姨
GA052n0055_pa063a07║所建。並為父追福。因以名之。時人號為雙女寺。並門隣洛水。林木扶疏。
GA052n0055_pa063a08║布葉垂陰。各有五層浮圖一所。高五十丈。素綵畫工。比於景明。至於六
GA052n0055_pa063a09║齋。常有中黃門一人監護僧舍。襯施供具。諸寺莫及焉。寺東有靈臺一
GA052n0055_pa063a10║所。基址雖頹。高五丈餘。即是漢光武帝所立者。靈臺東辟雍是魏武
GA052n0055_pa064a01║帝所立者。至我正光中。造明堂於辟雍之西南。上圓下方。八牕四闥。汝
GA052n0055_pa064a02║南王復造碑浮圖於靈臺之上。（孝昌初。妖賊四侵。州郡失據。朝廷設募征格於堂之北。從戎者拜曠野將軍、偏將軍、裨將軍。當時甲冑之
GA052n0055_pa064a03║士號明堂隊。虎賁駱子淵者。自云洛陽人。昔孝昌年戍在影城。其同營人樊元寳得假還京。子淵附書一封。令達其家。云宅在靈臺南。近洛河。卿但至彼。家人自出相看。元寶如其言。至靈臺
GA052n0055_pa064a04║南。了無人家可問。從倚欲去。忽見一老翁來。問從何而來。彷徨於此。元寳具向道之。老翁云。是吾兒也。取書引元寶入。遂見館閣崇寬。屋宇佳麗。坐命婢取酒。須臾見婢抱一死小兒而過元
GA052n0055_pa064a05║寶初甚怪之。俄而酒至。色甚紅。香美異常。兼設珍羞。海陸具備。飲訖辭還。老翁送元寶出云。後會難期。以為悽恨。別甚殷勤。老翁還入。元寶不復見其門巷。但見高岸對水。淥波東傾。唯見一
GA052n0055_pa064a06║童子。可年十五。新溺死。鼻中出血。方知所飲酒是其血也。及還彭城。子淵已失矣。元寶與子淵同戍三年。不知是洛水之神也。）
GA052n0055_pa064a07║報德寺。高祖孝文皇帝所立也。為馮太后追福。在開陽門外三里。開陽門
GA052n0055_pa064a08║御道東有漢國子學堂。堂前有三種字石經二十五碑。表裏刻之。寫春
GA052n0055_pa064a09║秋、尚書二部。作篆科斗隸三種字。猶有十八碑。餘皆殘毁。復有石碑四
GA052n0055_pa064a10║十八枚。亦表裏隸書。寫周易、尚書、公羊、禮記四部。漢右中郎將蔡邕筆
GA052n0055_pa065a01║之遺跡也。又讚學碑一所。並在堂前。魏文帝作典論六碑。至太和十七
GA052n0055_pa065a02║年猶有四存。高祖題為勸學里。里內有大覺、三寳、寧遠三寺。（武定四年。大將軍遷石經
GA052n0055_pa065a03║於鄴。）週迴有園。珍果出焉。有大谷含消梨。重六斤。從樹着地。盡化為水。世
GA052n0055_pa065a04║人云。報德之棃。承光之柰。（承光寺亦多果木。柰味甚美。冠於京師）勸學里東有延賢里。里內有
GA052n0055_pa065a05║正覺寺。尚書令王肅所立也。肅字恭懿。瑯琊人也。（偽齊州刺史奐之子也。）贍學多通。
GA052n0055_pa065a06║才辭美茂。為齊秘書丞。太和十八年。背逆歸順。時高祖新營洛邑。多所
GA052n0055_pa065a07║造制。肅博識舊事。大有裨益。高祖甚重之。常呼王生。延賢之名。因肅立
GA052n0055_pa065a08║之。肅在江南之日。聘謝氏女為妻。及至京師。復尚公主。其後謝氏入道
GA052n0055_pa065a09║為尼。亦來奔肅。見肅尚主。作五言詩以贈之。其詩曰。本為箔上。蠶今作
GA052n0055_pa065a10║機上絲。得路逐勝去。頗憶纒綿時。公主代肅答謝云。針是貫線物。目中
GA052n0055_pa066a01║恒任比。得帛縫新去。何能衲故時。肅甚有愧謝之色。遂造正覺寺以憩
GA052n0055_pa066a02║之。（肅憶父非理受禍。常有子胥報楚之意。卑身素服。不聽樂。時人以此稱之。肅初入國。不食羊肉及酪漿等物。常飯鯽魚。渦飲茗汗。京師士子道肅一飲一斗。號為涵扈。經數年已後。
GA052n0055_pa066a03║肅與高祖殿會。食羊肉酪粥甚多。高祖怪之。謂肅曰。卿中國之味也。羊肉何如魚羹。茗飲何如酪漿。肅對曰。羊者是陸產之最。魚者乃水族之長。所好不同。並各稱珍。以味言之。甚有優劣。羊
GA052n0055_pa066a04║比齊魯大邦。魚比邾莒小國。唯茗不中。與酪作奴。高祖大笑。因舉酒曰。三三橫。兩兩縱。誰能辯之賜金鍾。御史中尉李彪曰。沽酒老嫗瓮注瓨。屠兒割肉與秤同。尚書右丞甄琛曰。吳人浮水
GA052n0055_pa066a05║自云工。妓兒擲繩在虛空。彭城王重曰。臣始解此字是習字。高祖即以金鐘賜彪。朝廷服彪聰明有智。甄琛和之亦速。彭城王謂肅曰。卿不重齊魯大邦。而愛邾莒小國。肅對曰。卿曲所美。不
GA052n0055_pa066a06║得不好。彭城王重謂曰。卿明日顧我。為卿設邾莒之食。亦有酪奴。因此復號茗飲為酪奴。時給事中劉繞慕肅之風。專習茗飲。彭城王謂縞曰。卿不慕五侯八珍。好蒼頭水厄。海上有逐臭之
GA052n0055_pa066a07║夫。里內有學顰之婦。以卿言之即是也。其彭城五家有吳奴。以此言戲之。自是朝貴讌會。雖設茗飲。皆耻不復食。唯江表殘民遠來降者好之。後蕭衍子西豐侯蕭正德歸降。時元义欲為之
GA052n0055_pa066a08║設茗。先問卿於水厄多少。正德不曉义意。答曰。下官雖生於水鄉。而立身以來。未遭陽侯之雍。元义與學會之客皆笑焉。）龍華寺。廣陵王所立也。
GA052n0055_pa066a09║追聖寺。北海王所立也。並在報德寺之東。法事僧房。比秦太上公。京師
GA052n0055_pa066a10║寺皆種雜果。而此三寺園林茂盛。莫之與爭。
GA052n0055_pa067a01║出宣陽門外四里至洛水上。作浮橋。所謂永橋也。（神龜中。常景為洛汭頌。其辭曰。浩浩大川。泱泱清洛。導源
GA052n0055_pa067a02║熊耳。控流巨壑。納穀吐伊。貫周淹毫。近達河宗。遠朝海若。兆唯洛食。實曰土中。上應張柳。下據河嵩。寒暑攸叶。日月載融。帝世光宇。函夏同風。前臨少室。却負太行。製巖東邑。崤炬西疆。四險
GA052n0055_pa067a03║之地。六達之莊。恃德則罔。失道則亡。詳觀古昔。考見丘墳。乃禪乃革。或質或文。周餘九列。漢季三分。魏風衰晚。晉景彫曛。天地發輝。圖書受命。皇建有極。神功無戴。魏籙仰天。玄符握鏡。璽運
GA052n0055_pa067a04║會昌。龍圖受命。乃睠書軌。永懷寳定。敷茲景跡。流美洪謨。襲我冠冕。正我神樞。水陸兼會。周鄭交荷。爰勒洛沽。敢告中區。）南北兩岸有華表。舉高
GA052n0055_pa067a05║二十丈。華表上作鳳凰似欲冲天勢。永橋以南。圜丘以北。伊洛之間。夾
GA052n0055_pa067a06║御道。東有四夷館。一曰金陵。二曰燕然。三曰扶桑。四曰崦嵫。西有四夷
GA052n0055_pa067a07║里。一曰歸正。二曰歸德。三曰慕化，四曰慕義。吳人投國者。處金陵館三
GA052n0055_pa067a08║年已後。賜宅歸正里。（景明初。偽齊建安王蕭寶夤來降。封會稽公。為築宅於歸正里。後進爵為齊王。尚南陽長公主。寶夤恥與夷人同列。令公主啓世宗。
GA052n0055_pa067a09║求入城內。世宗從這。賜宅於永發里。）正光四年中。蕭衍子西豐侯蕭正德降。處金陵館。為
GA052n0055_pa067a10║築宅歸正里。正德捨宅為歸正寺。北夷來附者。處燕然館。三年已後。賜
GA052n0055_pa068a01║宅歸德里。（正光元年。蠕蠕主郁久閭阿郍紘來朝。執事者莫知所處。中書舍人常景畿云。咸寧中單于來朝。晉世處之王公特進之下。可班郍紘番王儀同之間。朝廷從
GA052n0055_pa068a02║其議。又處之燕然館。賜宅歸德里。）北夷酋長遣子入侍。常秋來春去。避中國之熱。時人謂
GA052n0055_pa068a03║之雁臣。東夷來附者。處扶桑館。賜宅慕化里。西夷來附者。處崦嵫館。賜
GA052n0055_pa068a04║宅慕義里。自葱嶺已西。至於大秦。百國千城。莫不歡附。商胡販客。日奔
GA052n0055_pa068a05║塞下。所謂盡天地之區已。樂中國土風因而宅者。不可勝數。是以附化
GA052n0055_pa068a06║之民。萬有餘家。門巷修整。閶闔填列。青槐蔭陌。綠柳垂庭。天下難得之
GA052n0055_pa068a07║貨。咸悉在焉。別立市於洛水南。號曰四通市。民間謂為永橋市。伊洛之
GA052n0055_pa068a08║魚多於此賣。士庶須膾。皆詣取之。魚味甚美。京師語曰。洛鯉伊魴。貴於
GA052n0055_pa068a09║牛羊。（永橋南道東有白象、獅子二坊。白象者。永平二年乾陀羅國胡王所獻。背後設五綵屏風。七寳坐床。容數人。真是異物。常養於秉黃曹。象常壞屋敗節。增出於外。逢樹即拔。遇牆
GA052n0055_pa068a10║亦倒。百姓驚怖。奔走交馳。太后遂從象於此坊。獅子者。波期國胡五所獻也。為逆賊万俟醜奴所獲。留於寇中。永安末。醜奴破。始達京師。莊帝謂侍中李或曰。朕聞虎見獅子必伏。可覔試之。
GA052n0055_pa069a01║於是詔近山郡縣捕虎以送。鞏縣、山陽並送二虎一豹。帝在華林閱觀之。於是虎豹見獅子。悉皆瞑目。不敢仰視。園中素育一盲熊。性甚馴。帝令取試之。虞人牽盲熊至。聞獅子氣。驚怖跳踉。
GA052n0055_pa069a02║曳鎖而走。帝大笑。普泰元年。廣陵王即位。詔曰。禽獸囚之則違其性。宜放還山林。獅子亦令送歸本國。送獅子胡以波斯道遠。不可送達。遂在路殺獅子而還。有司糺刻。罪以違旨論。廣陵王
GA052n0055_pa069a03║曰。豈以獅子而罪人也。遂赦之。）菩提寺。西域胡人所立也。在慕義里。沙門達多發塚取甎。
GA052n0055_pa069a04║得一人以進。時太后與明帝在華林都堂。以為妖異。謂黃門付郎徐紇
GA052n0055_pa069a05║曰。上古以來。頗有此事否。紇曰。昔魏時發塚。得霍光女婿范明友家奴。
GA052n0055_pa069a06║說漢朝廢立。與史書相符。此不足為異也。后令紇問其姓名。死來幾年。
GA052n0055_pa069a07║何所飲食。死者答曰。臣姓崔名涵。字子民博陵安平人也。父名暢母姓
GA052n0055_pa069a08║魏。家在城西阜財里。死時年十五。今滿二十七。在地下十有二年。常似
GA052n0055_pa069a09║醉臥。無所食也。時復游行。或遇飯食。如似夢中。不甚辨了。后既遣門下
GA052n0055_pa069a10║錄事張秀攜詣阜財里。訪涵父母。果得崔暢。其妻魏氏。秀攜問暢曰。卿
GA052n0055_pa070a01║有兒死否。暢曰。有一息子涵。年十五而死。秀攜曰。為人所發。今日蘇活。
GA052n0055_pa070a02║在華林園中。主上故遣我來相問。暢聞驚怖曰。實無此兒。向者謬言。秀
GA052n0055_pa070a03║攜還。具以實陳聞。后遣攜送涵回家。暢聞涵至。門前起火。手持刀。魏氏
GA052n0055_pa070a04║把桃枝。謂曰。汝不須來。吾非汝父。汝非吾子。急手速去。可得無殃。涵遂
GA052n0055_pa070a05║捨去。遊於京師。常宿寺門下。汝南王賜黃衣一具。涵性畏日。不敢仰視。
GA052n0055_pa070a06║又畏水火。及刀兵之屬。常走於逵路。遇疲則止。不徐行也。時人猶謂是
GA052n0055_pa070a07║鬼。洛陽大市北有奉終里。里內之人多賣送死人之具。及諸棺槨。涵謂
GA052n0055_pa070a08║曰。作柏木棺。勿以桑木為欀。人問其故。吾在地下。見人發鬼兵。有
GA052n0055_pa070a09║一鬼訴稱是柏棺應免。主兵吏曰。爾雖柏棺。桑木為欀。遂不免。京師聞
GA052n0055_pa070a10║此。柏木踴貴。人疑賣棺者貨涵發此等之言也。
GA052n0055_pa071a01║高陽王寺。高陽王雍之宅也。在津陽門外三里御道西。雍為尔朱榮所害
GA052n0055_pa071a02║也。捨宅以為寺。正光中。雍為丞相。給羽葆鼓吹、虎賁班劍百人。貴極人
GA052n0055_pa071a03║臣。富兼山海。居止第宅。匹於帝宮。白殿丹檻。窃窕連亘。飛簷反宇。轇轕
GA052n0055_pa071a04║週通。僮僕六千。妓女五百。隋珠照日。羅綺從風。自漢晉以來。諸王豪侈。
GA052n0055_pa071a05║未之有也。出則鳴騶御道。文物成行。鐃吹響發。笳聲哀轉。入則歌姬舞
GA052n0055_pa071a06║女。擊筑吹笙。絲管迭奏。連宵盡日。其竹林魚池。侔於禁苑。芳草如積。珍
GA052n0055_pa071a07║木連陰。雍嗜口味。厚自奉養。一食必以數萬錢為限。海陸珍羞。方丈於
GA052n0055_pa071a08║前。陳留侯李崇謂人曰。高陽一食。敵我千日。（崇為尚書令、儀同三司。亦富傾天下。僮僕千人。而性多儉恡。惡衣麄
GA052n0055_pa071a09║食。常無肉味。止有韭茹韭菹。崇客李元佑語人云。李令公一食十八種。人間其故。元佑曰。二九一十八。聞者大笑。世人即以為讚焉。）雍薨後。諸妓悉令入
GA052n0055_pa071a10║道。或有嫁者。美人徐月華。善彈箜篌。能為明妃出塞之歌。聞者莫不動
GA052n0055_pa072a01║容。永安中。與衞將軍原士康為側室。宅近青陽門。徐鼓箜篌而歌。哀聲
GA052n0055_pa072a02║入雲。行路聽者。俄而成市。徐常語士康曰。王有二美姬。一名脩容。二名
GA052n0055_pa072a03║艷姿。並娥眉皓齒。潔貌傾城。脩容亦能為綠水歌。艷姿善赤鳳舞。並愛
GA052n0055_pa072a04║傾後室。寵冠諸姬。士康聞此。遂常令徐鼓綠水火鳳之曲焉。（高陽宅北有中甘里。里內
GA052n0055_pa072a05║有穎川荀子文。年十三。幼而聽辨。神情卓異。雖黃琬、文舉。無以加這。正光初。廣宗潘崇和講服氏春秋於城東昭義里。子文攝齊北面。就和受道。時趙郡李才問子文曰。荀生住在何處。子文
GA052n0055_pa072a06║對曰。僕住在中甘里。才曰何為住城南。城南有四夷館。才以此譏之。子文對曰。國陽勝地。卿何怪也。若言川澗。伊洛崢嶸。語其舊事。靈臺石經。招提之美。報德、景明。當世富貴。高陽、廣平。四方
GA052n0055_pa072a07║風俗。萬國千城。若論人物。有我無卿。才無以對之。崇和曰。汝穎之士利如鑑。燕趙之士鈍如錘。信非虛言也。舉學皆笑焉。）
GA052n0055_pa072a08║
GA052n0055_pa072a09║高阮案
GA052n0055_pa072a10║○本卷報德寺條末龍華寺、追聖寺一節。如隱堂本另為獨立之一條。實則並敍二寺與報德三者園林之盛。
GA052n0055_pa073a01║今屬報德寺條。
GA052n0055_pa073a02║○本卷宣陽門外條末菩提寺沙門達多發塚得一人一大節。如隱堂本以為獨立之一條。案菩提寺為宣陽
GA052n0055_pa073a03║門外四夷里中所建寺之一。今各出宣陽門外條。
GA052n0055_pa073a04║
GA052n0055_pa073a05║
GA052n0055_pa073a06║
GA052n0055_pa073a07║
GA052n0055_pa073a08║
GA052n0055_pa073a09║
GA052n0055_pa073a10║洛陽城南伽藍記卷第三