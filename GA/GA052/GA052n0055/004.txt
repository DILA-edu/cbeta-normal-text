GA052n0055_pa075a01║洛陽城西伽藍記卷第四
GA052n0055_pa075a02║魏撫軍府司馬楊衒之撰
GA052n0055_pa075a03║冲覺寺。太傅清河王懌捨宅所立也。在西明門外一里御道北。懌，親王之
GA052n0055_pa075a04║中最有名行。世宗愛之。特隆諸弟。延昌四年。世宗崩。懌與高陽王雍、廣
GA052n0055_pa075a05║平王懷並受遺詔。輔翼孝明。時帝始年六歲。太后代總萬機。以懌名德
GA052n0055_pa075a06║茂親。體道居正。事無大小。多諮詢之。是以熙平、神龜之際。勢傾人主。第
GA052n0055_pa075a07║宅豐大。踰於高陽。西北有樓。出凌雲臺。俯臨朝市。目極京師。古詩所謂
GA052n0055_pa075a08║西北有高樓。上與浮雲齊者者。樓下有儒林館、延賓堂。形製並如清暑
GA052n0055_pa075a09║殿。土山釣池。冠於當世。斜峰入牗。曲沼環堂。樹響飛嚶。堦叢花藥。懌愛
GA052n0055_pa075a10║賓客。重文藻。海內才子。莫不輻輳。府僚臣佐。並選雋民。至於清晨明景。
GA052n0055_pa076a01║騁望南臺。珍羞具設。琴笙並奏。芳醴盈罍。佳賓滿席。使梁王愧兎苑之
GA052n0055_pa076a02║遊。陳思慙雀臺之燕。正光初。元义秉權。閉太后於後宮。薨懌於下省。孝
GA052n0055_pa076a03║昌元年。太后還總萬機。追贈懌太子太師。大將軍、都督中外諸軍事。假
GA052n0055_pa076a04║黃鉞。給九旒鸞輅、黃屋、左纛、轀輬車、前後部羽葆鼓吹，虎賁班劍百人、
GA052n0055_pa076a05║輓歌二部。葬禮依晉安平王孚故事。諡曰文獻。圖懌像於建始殿。拔清
GA052n0055_pa076a06║河國郎中令韓子熙為黃門侍郎。徙王國三卿為執戟者。近代所無也。
GA052n0055_pa076a07║為文獻追福。建五層浮圖一所。工作與瑤光寺相似也。
GA052n0055_pa076a08║宣忠寺。侍中司州牧城陽王徽所立也。在西陽門外一里御道南。永安中。
GA052n0055_pa076a09║北海王入洛。莊帝北巡。自餘諸王。各懐二望。唯徽獨從莊帝至長子城。
GA052n0055_pa076a10║大兵阻河。雄雌未決。徽願入洛陽捨宅為寺。及北海敗散。國道重暉。遂
GA052n0055_pa077a01║捨宅焉。（永安末。莊帝謀煞尔朱榮。恐事不果。請計於徽。徽曰。以生太子為辭。榮必入朝。因以斃之。莊帝曰。后懷孕未十月。今始九月。可爾以不。徽曰。婦人產子。有延月者。有少月
GA052n0055_pa077a02║者。不足為怪。帝納其謀。遂唱生太子。遣徽馳詔至太原王第。等號云皇皇儒誕育。值榮與上黨王天穆博戲。徽脫榮帽。懼舞盤旋。徽素大度量。喜怒不形於色。兼殿內外懼叫。榮遂信之。與穆並入
GA052n0055_pa077a03║朝。莊帝聞榮來。不覺失色。中書舍人溫子升曰。陛下色髪。帝連素酒飲之。然後行事。榮、穆已誅。拜徽太師司馬。餘官如故。典統禁兵。偏被委任。及尔朱兆擒莊帝。徽投前洛陽令寇祖仁。祖仁
GA052n0055_pa077a04║一門三刺史。皆是徽之將校。少有舊恩。故往投之。祖仁謂子弟等曰。時聞尔朱兆募城陽王甚重。擒獲者千戶侯。今日富貴至矣。遂斬送之。徽初投祖仁家。賣金一百斤。馬五十匹。祖仁利其
GA052n0055_pa077a05║財貨。故行此事。所得金馬。總親之內均分之。所謂匹夫無罪。懷璧其罪信矣。兆得徽首。亦不勳賞祖仁。兆忽夢徽云。我有黃金二百斤。馬一百匹。在祖仁家。卿可取之。兆悟覺。即自思量。城陽
GA052n0055_pa077a06║祿位隆重。未聞清貧。常自入其家採掠。本無金銀。此夢或真。至曉。掩祖仁。徵其金馬。祖仁謂人密告。望風欵服。云實得金一百斤。馬五十匹。兆疑其藏隱。依夢徵之。祖仁諸房素有金三十斤。
GA052n0055_pa077a07║馬三十疋。盡送致兆。猶不充數。兆乃發怒。提祖仁。懸首高樹。大石墜足。鞭捶之。以及於死。時人以為交報。楊衒之云。崇善之家。必有餘慶。積惡之門。殃所舉集。祖仁負恩反嗟。貪貨殺徽。徽即
GA052n0055_pa077a08║託夢。增金馬。假手於兆。還以斃之。使祖仁備經楚撻。窮其塗炭。雖魏侯之笞田蚡。秦主之刺姚萇。以此論之。不能加也。）宣忠寺東有王典御寺。閹
GA052n0055_pa077a09║官王桃湯所立也。時閹官伽藍。皆為尼寺。唯桃湯所建僧寺。世人稱之
GA052n0055_pa077a10║英雄。有三層浮圖一所。工踰昭儀。宦者招提。最為入室。至於六齋。常擊
GA052n0055_pa078a01║鼓歌舞也
GA052n0055_pa078a02║白馬寺。漢明帝所立也。佛入中國之始。寺在西陽門外三里御道南。帝夢
GA052n0055_pa078a03║金人長丈六。項背日月光明。胡神號曰佛。遣使向西域求之。乃得經像
GA052n0055_pa078a04║焉。時白馬負來。因以為名。明帝崩。起祇洹於陵上。自此以後。百姓塚
GA052n0055_pa078a05║上或作浮圖焉。寺上經函。至今猶存。常燒香供養之。經函時放光明。耀
GA052n0055_pa078a06║於堂宇。是以道俗禮敬之。如仰真容。浮圖前荼林蒲萄。異於餘處。枝葉
GA052n0055_pa078a07║繁衍。子實甚大。荼林實重七斤。蒲萄實偉於棗。味並殊美。冠於中京。帝
GA052n0055_pa078a08║至熟時。常詣取之。或復賜宮人。宮人得之。轉餉親戚。以為奇味。得者不
GA052n0055_pa078a09║敢輒食。乃歷數家。京師語曰。白馬甜榴。一實值牛。有沙門寳公者。不知
GA052n0055_pa078a10║何處人也。形貌醜陋。心機通達。過去未來。預覩三世。發言似讖。不可得
GA052n0055_pa079a01║解。事過之後。始驗其實。胡太后聞之。問以世事。寳公曰。把粟與鷄呼朱
GA052n0055_pa079a02║朱。時人莫之能解。建義元年。后為尔朱榮所害。始驗其言。時亦有洛陽
GA052n0055_pa079a03║人趙法和。請占早晚當有爵否。寳公曰。大竹箭。不須羽。東廂屋。急手作。
GA052n0055_pa079a04║時不曉其意。經十餘日。法和父喪。大竹箭者苴杖。東廂屋者倚廬造十
GA052n0055_pa079a05║二辰歌。終其言也。
GA052n0055_pa079a06║寳光寺。在西陽門外御道北。有三層浮圖一所。以石為基。形製甚古。瓦畫工
GA052n0055_pa079a07║雕刻。隱士趙逸見而嘆曰。晉朝石塔寺今為寳光寺也。人問其故。逸曰。
GA052n0055_pa079a08║晉朝四十二寺。盡皆湮滅。唯此寺獨存。指園中一處曰。此是浴堂。前五
GA052n0055_pa079a09║步應有一井。眾僧掘之。果得屋及井焉。井雖填塞。磚口如初。浴堂下猶
GA052n0055_pa079a10║有石數十枚。當時園地平衍。果菜葱青。莫不嘆息焉。園中有一海。號咸
GA052n0055_pa080a01║池。葭菼被岸。菱荷覆水。青松翠竹。羅生其旁。京邑士子至於良辰美日。
GA052n0055_pa080a02║休沐告歸。徽友命朋。來遊此寺。雷車接軫。羽盖成陰。或置酒林泉。題詩
GA052n0055_pa080a03║花圃。折藕浮瓜。以為興適。普泰末。雍州刺史隴西王尔朱天光揔士馬
GA052n0055_pa080a04║於此寺。寺門無何都崩。天光見而惡之。其年天光戰敗。斬於東市也。
GA052n0055_pa080a05║法雲寺。西域烏場國胡沙門曇摩羅所立也。在寳光寺西。隔牆並門。摩羅
GA052n0055_pa080a06║聰慧利根。學窮釋氏。至中國即曉魏言隸書。凡所聞見。無不通解。是以
GA052n0055_pa080a07║道俗貴賤同歸仰之。作祇洹一所。工制甚精。佛殿僧房。皆為胡飾。丹素
GA052n0055_pa080a08║炫彩。金玉垂輝。摹寫真容。似丈六之見鹿苑。神光壯麗。若金剛之在雙
GA052n0055_pa080a09║林。伽藍之內。花果蔚茂。芳草蔓合。嘉木被庭。京師沙門好胡法者。皆就
GA052n0055_pa080a10║摩羅受持之。戒行真苦。難可揄揚。秘呪神驗。閻浮所無。呪枯樹能生枝
GA052n0055_pa081a01║葉。呪人變為驢馬。見之莫不忻怖。西域所賚舍利骨及佛牙經像。皆在
GA052n0055_pa081a02║此寺。寺北有侍中尚書令臨淮王彧宅。（彧博通典籍。辨慧清恬。風儀詳審。容止可觀。至三元肇慶。萬闕齊臻。金蟬曜日。寳玉
GA052n0055_pa081a03║鳴腰。負荷執笏。逶迤複道。觀者忘疲。莫不嘆服。彧性愛林泉。又重賓客。至於春風扇揚。花樹如錦。晨食南館。夜遊後園。僚寀成羣。俊民滿席。絲桐發髺。羽觴流行。詩賦並陳。清言乍起。莫不領
GA052n0055_pa081a04║其玄奧。忘其褊恡焉。是以入彧室者謂登仙也。荊州秀才張斐。常為五言。有清拔之句云。異林花共色。別樹鳥同聲。或以較龍錦賜之。亦有得耕紬紫綾者。唯河東裴子明為詩不工。罰酒一
GA052n0055_pa081a05║石。子明八斗而醉眠。時人譬之山壽。及尔朱兆入京師。彧為亂兵所害。朝野痛惜焉。）
GA052n0055_pa081a06║出西陽門外四里御道南有洛陽大市。周廻八里。市南有皇女臺。漢大將
GA052n0055_pa081a07║軍梁冀所造。猶高五丈餘。景明中。比丘道恆立靈僊寺於其上。臺西有
GA052n0055_pa081a08║河陽縣。臺東有侍中侯剛宅。市西北有土山魚池。亦冀之所造。即漢書
GA052n0055_pa081a09║所謂採土築山。十里九坂。以象二崤者。市東有通商、達貨二里內之
GA052n0055_pa081a10║人。盡皆工巧。屠販為生。資財巨萬。（有劉寳者。最為富室。州郡都會之處皆立一宅。各養馬十匹。至於鹽栗貴賤。市值高下。所在一
GA052n0055_pa082a01║例。舟車所通。人跡所覆。莫不商販焉。是以海內之貨。咸萃其庭。產匹銅山。家藏金穴。宅宇踰制。樓觀出雲。車馬服飾。擬於王者。）市南有調音、樂律二里。
GA052n0055_pa082a02║里內之人。絲竹謳歌。天下妙伎出焉。（有田僧超者。善吹笳。能為壯士歌。項羽吟。征西將軍崔延伯甚愛之。正光末。高平失據。虐
GA052n0055_pa082a03║吏充斥。賊帥方俟醜奴寇暴涇岐之間。朝廷為之旰食。延伯總步騎五萬討之。延伯出師於洛陽城西張方橋。即漢之夕陽亭也。時公卿祖道。車騎成列。延伯危冠長劍。耀武於前。僧超吹壯
GA052n0055_pa082a04║士曲於後。聞之者懦夫成勇。劍客思奮。延伯膽略不羣。威名早著。為國展力二十餘年。攻無全城。戰無橫陣。是以朝廷傾心送之。延伯每臨陣。令僧超為壯士聲。甲冑之士莫不踴躍。延伯單
GA052n0055_pa082a05║馬入陣。帝若無人。勇冠三軍。威鎮戎豎。二年之問。獻捷相繼。醜奴募善射僧超亡。延伯悲惜哀慟。左右謂伯牙之失鍾期不能過也。後延伯為流矢所中。卒於軍中。於是五萬之師一時
GA052n0055_pa082a06║潰散。）市西有延酤、治觴二里。里內之人多醖酒為業。（河東人劉白墮善能釀酒。季夏六月。時暑赫晞。
GA052n0055_pa082a07║以甖貯酒。暴於日中。經一句。其酒味不動。飲之香美而醉。經月不醒。京師朝貴多出郡登藩。遠相餉饋。於千里。以其遠至。號曰鷄觴。亦名騎驢酒。永熙年中。南青州刺史毛鴻賓齎酒之蕃。
GA052n0055_pa082a08║路逢劫賊。盜飲之。即醉。皆被擒獲。因復命為擒姧酒。遊俠語曰。不畏張弓拔刀。唯畏白墮春醪。）市北慈孝奉終二里。里內之人以
GA052n0055_pa082a09║賣棺槨為業。賃輀車為事。（有輓歌孫巖。娶妻三年。不脫衣而臥。巖因怪之。伺其睡。陰解其衣。有毛長三尺。似野狐尾。巖懼而出之。妻臨去。將刀
GA052n0055_pa082a10║截巖髪而走。隣人逐之。變成一狐。追之不得。其後京邑被截髪者一百三十餘人。初變婦人。衣服脫裝。行路人見而悅近之。皆被截發。常時有婦人着綵衣者。人皆指為狐魅。熙平二年四月
GA052n0055_pa083a01║有此。至秋乃止。）別有阜財，金肆二里。富人在焉。凡此十里。多諸工商貨殖之民。
GA052n0055_pa083a02║千金比屋。層樓對出重門啓扇。閣道交通。迭相臨望。金銀錦繡。奴婢緹
GA052n0055_pa083a03║衣。五味八珍。僕隸畢口。神龜年中。以工商上僭。議不聽衣金銀錦鄉。雖
GA052n0055_pa083a04║立此制。竟不施行。阜財里內有開善寺。京兆人韋英宅也。英早卒。其妻
GA052n0055_pa083a05║梁氏。不治喪而嫁。更納河內人向子集為夫。雖云改嫁。仍居英宅。英聞
GA052n0055_pa083a06║梁氏嫁。白日來歸。乘馬將數人至於庭前。呼曰。阿梁。卿忘我也。子集驚
GA052n0055_pa083a07║怖。張弓射之。應弦而倒。即錢為桃人。所騎之馬。亦變為茅馬。從者數人。
GA052n0055_pa083a08║盡變為蒲人。梁氏惶懼。捨宅為寺。南陽人侯慶有銅像一軀。可高尺餘。
GA052n0055_pa083a09║慶有牛一頭。擬貨為金色。遇急事。遂以牛他用之。經二年。鹿妻馬氏忽
GA052n0055_pa083a10║夢此像謂之曰。卿夫負我金包久而不償。今取卿兒醜多。以償金色焉。
GA052n0055_pa084a01║悟覺心不遑安。至曉。醜多得病而亡。慶年五十。唯有一子。悲哀之聲。感
GA052n0055_pa084a02║於行路。醜多亡日。像忽自有金包。光照四鄰。一里之內。咸聞香氣。僧俗
GA052n0055_pa084a03║長幼。皆來觀覩。尚書右僕射元稹聞里內頻有怪異。遂改阜財為齊諧
GA052n0055_pa084a04║里也。自延酤以西。張方溝以東。南臨洛水。北達芒山。其間東西二里。南
GA052n0055_pa084a05║北十五里。並名為壽丘里。皇宗所居也。民間號為王子坊。當時四海晏
GA052n0055_pa084a06║清。八荒率職。縹囊紀慶。玉燭調辰。百姓殷阜。年登俗樂。鰥寡不聞犬豕
GA052n0055_pa084a07║之食。煢獨不見牛馬之衣。於是帝族王侯。外戚公主。擅山海之富。居川
GA052n0055_pa084a08║林之饒。爭修園宅。互相誇競。崇門豐室。洞戶連房。飛館生風。重樓起霧。
GA052n0055_pa084a09║高臺芳榭。家家而築。花林曲池。園園而有。莫不桃李夏綠。竹柏冬青。而
GA052n0055_pa084a10║河間王琛最為豪首。常與高陽爭衡。造文柏堂。形如徽音殿。置玉井金
GA052n0055_pa085a01║罐。以五色繢為繩。妓女三百人。盡皆國色。有婢朝雲。善吹箎。能為團扇
GA052n0055_pa085a02║歌。隴上聲。琛為秦州刺史。諸羌外叛。屢討之不降。琛令朝雲假為貧嫗。
GA052n0055_pa085a03║吹箎而乞。諸羌聞之。悉皆流涕。迭相謂曰。何為棄墳井在山谷為寇也。
GA052n0055_pa085a04║即相率歸降。秦民語曰。快馬健兒。不如老嫗吹箎。琛在秦州。多無政績。
GA052n0055_pa085a05║遣使向西域求名馬。遠至波斯國。得千里馬。號曰追風赤驥。次有七百
GA052n0055_pa085a06║里馬十餘匹。皆有名字。以銀為槽。金為鎻環。諸王服其豪富。琛常語人
GA052n0055_pa085a07║云。晉室石崇乃是庶姓。猶能雉頭狐掖。畫卵雕薪。況我大魏天王。不為
GA052n0055_pa085a08║華侈。造迎風館於後園。牕戶之上。列錢青璅。玉鳳銜鈴。金龍吐佩。素柰
GA052n0055_pa085a09║朱李。枝條入簷。伎女樓上。坐而摘食。琛常會宗室。陳諸寳器。金瓶銀瓮
GA052n0055_pa085a10║百餘口。甌檠盤盒稱是。自餘酒甄有水晶鉢、瑪瑙盃、琉璃碗、赤玉巵數
GA052n0055_pa086a01║十枚。作工奇妙。中土所無。從西域而來。又陳女樂。及諸名馬。復引諸王
GA052n0055_pa086a02║按行府庫。錦罽珠璣。冰羅霧縠。充積其內。綉纈、紬綾、絲綵、越葛、錢絹等。
GA052n0055_pa086a03║不可數計。琛忽謂章武王融曰。不恨我不見石崇。恨石崇不見我。融立
GA052n0055_pa086a04║性貪暴。志欲無限。見之惋嘆。不覺生疾還家。臥三日不起。江陽王繼來
GA052n0055_pa086a05║省疾。謂曰。卿之財產應得抗衡。何為嘆羨。以至於此。融曰。常謂高陽一
GA052n0055_pa086a06║人寳貨多融。誰知河間瞻之在前。繼咲曰。卿欲作袁術之在淮南。不知
GA052n0055_pa086a07║世間復有劉備也。融乃蹶起。置酒作樂。于時國家殷富。庫蔵盈溢。錢絹
GA052n0055_pa086a08║露積於廊者。不可較數。及太后賜百官絹。任意自取。朝臣莫不稱力而
GA052n0055_pa086a09║去。唯融與陳留侯李崇負絹過任。蹶倒傷踝。太后即不與之。令其空出。
GA052n0055_pa086a10║時人笑焉。（侍中崔光止取兩匹。太后問侍中何少。對曰。臣有兩手。唯堪兩匹。所獲多矣。朝貴服其清廉。）經河陰之役。諸元殲盡。
GA052n0055_pa087a01║王侯第宅多題為寺。壽丘里閶。列刹相望。祇洹鬱起。寳塔高淩。四月初
GA052n0055_pa087a02║八日。京師士女多至河間寺。觀其廊廡綺麗。無不嘆息。以為蓬萊仙室
GA052n0055_pa087a03║亦不是過。入其後園。見溝瀆蹇產。石磴礁嶢。朱荷出池。綠萍浮水。飛梁
GA052n0055_pa087a04║跨閣。高樹出雲。咸皆嘖嘖。雖梁王兎苑。想之不如也。
GA052n0055_pa087a05║追先寺。侍中尚書令東平王略之宅也。略生而岐嶷。幼則老成。博洽羣書。
GA052n0055_pa087a06║好道不倦。神龜中。為黃門侍郎。元义專政。虐加宰輔。略密與其兄相州
GA052n0055_pa087a07║刺史中山王熙欲起義兵。問罪君側。雄規不就。釁起同謀。略兄弟四人
GA052n0055_pa087a08║並罹塗炭。唯略一身逃命江左。蕭衍素聞略名。見其器度寬雅。文學優
GA052n0055_pa087a09║贍。甚敬重之。謂曰。洛中如王者幾人。略對曰。臣在本朝之日。承乏攝官。
GA052n0055_pa087a10║至於宗廟之美。百官之富。鴛鸞接翼。祀梓成陰。如臣之比。趙咨所云車
GA052n0055_pa088a01║載斗量。不可數盡。衍大笑。乃封略為中山王。食邑千戶。儀比王子。又除
GA052n0055_pa088a02║宣城太守。給鼓吹一部。劍卒千人。略為政清蕭。甚有治聲。江東朝貴侈
GA052n0055_pa088a03║於矜尚。見略入朝。莫不憚其進止。尋遷信武將軍、衡州刺史。孝昌元年。
GA052n0055_pa088a04║明帝宥吳人江燕。請略歸國。江革者。蕭衍之大將也。蕭衍謂曰。朕寧失
GA052n0055_pa088a05║江革。不得無王。略曰。臣遭家禍難。白骨未收。乞還本朝。敍錄存沒。因即
GA052n0055_pa088a06║悲泣。衍哀而遣之。乃賜錢五百萬。金二百斤。銀五百斤。錦繡寳玩之物
GA052n0055_pa088a07║不可稱數。親率百官送於江上。作五言詩贈者百餘人。凡見禮敬如此
GA052n0055_pa088a08║比。略始濟淮。明帝拜略侍中、義陽王。食邑千戶。略至闕。詔曰。昔劉蒼好
GA052n0055_pa088a09║善。利建東平。曹植能文。大啓陳國。是用聲彪盤石。義鬱維城。侍中義陽
GA052n0055_pa088a10║王略。體自藩華。門勳夙著。內潤外朗。兄弟偉如。既見義亡家。捐生殉國。
GA052n0055_pa089a01║永言忠烈。何日忘之。雖往弛擔偽梁。今便言旋闕下。有志有節。能始能
GA052n0055_pa089a02║終。方傳美丹青。懸諸日月。略前未至之日。即心立稱。故封義陽。然國既
GA052n0055_pa089a03║邊地。寓食他邑。求之二三。未為盡善。宜比德均封。追芳曩烈。可改封東
GA052n0055_pa089a04║平王。戶數如前。尋進尚書令、儀同三司。領國子祭酒。侍中如故。略從容
GA052n0055_pa089a05║閑雅。本自天資。出南入北。轉復高邁。言論動止。朝野師模。建義元年。薨
GA052n0055_pa089a06║於河陰。贈太保。諡曰文貞。嗣王景式捨宅為此寺。
GA052n0055_pa089a07║融覺寺，清河文獻王懌所立也。在閶闔門外御道南。有五層浮圖一所。與
GA052n0055_pa089a08║冲覺寺齊等。佛殿僧房。充溢三里。比丘曇謨最善於禪學。講湼槃、華嚴。
GA052n0055_pa089a09║僧徒千人。天竺國胡沙門菩提流支見而禮之。號為菩薩。流支解佛義。
GA052n0055_pa089a10║知名西土。諸夷號為羅漢。曉魏言及隸書。翻十地、楞伽。及諸經論二十
GA052n0055_pa090a01║三部。雖石室之寫金言。草堂之傳真教。不能過也。流支讀曇謨最大乘
GA052n0055_pa090a02║義章。每彈指讚嘆。唱言微妙。即為胡書寫之。傳之於西域。西域沙門常
GA052n0055_pa090a03║東向遙禮之。號曇謨最為東方聖人。
GA052n0055_pa090a04║大覺寺。廣平王懷捨宅立也。在融覺寺西一里許。北瞻芒嶺。南眺洛汭。東
GA052n0055_pa090a05║望宮闕。西顧旗亭。神皐顯敞。實為勝地。是以溫子升碑云。面水背山。左
GA052n0055_pa090a06║朝右市是也。懷所居之堂。上置七佛。林池飛閣。比之景明。至於春風動
GA052n0055_pa090a07║樹。則蘭開紫葉。秋霜降草。則菊吐黃花。名僧大德。寂以遣煩。永熙年中。
GA052n0055_pa090a08║平陽王即位。造磚浮圖一所。是土石之工。窮精極麗詔中書舍人溫子
GA052n0055_pa090a09║升以為文也。
GA052n0055_pa090a10║永明寺。宣武皇帝所立也。在大覺寺東。時佛法經像盛於洛陽。異國沙門
GA052n0055_pa091a01║咸來輻輳。負錫持經。適兹樂土。世宗故立此寺以憇之。房廡連亘。一千
GA052n0055_pa091a02║餘間。庭列脩竹。簷拂高松。奇花異草。駢闐堦砌。百國沙門三千餘人。（西域
GA052n0055_pa091a03║遠者。乃至大秦國。盡天地之西垂。耕耘績紡。百姓野居。邑屋相望。衣服車馬。撅儀中誤。南中有歌營國。去京師甚遠。風土隔絕。世不與中國交通。雖二漢及魏亦未曾至也。今始有沙門菩提
GA052n0055_pa091a04║拔陁至焉。自云北行一月。至勾稚國。從勾稚國北行十一日。至典孫國。從典孫國北行三十日。至扶南國。方五千里。南夷之國。最為强大。民戶殷多。出明珠金玉。及水精珍異。饒梹榔。從扶南
GA052n0055_pa091a05║國北行一月。至林邑國。出林邑。入蕭衍國。拔陁於揚州。歲餘。隨揚州比丘法融來至京師。沙門間其南方風俗。拔陁云。有古奴調國。乘四輪馬為車。斯調氏出火浣布。以樹皮為之。其樹入火
GA052n0055_pa091a06║不燃。凡南方諸國。皆因城郭而居。多饒珍麗。民俗淳善。質直好義。亦與西域大秦、安息、身毒諸國交通往來。或三方四方。浮浪乘風。百日便至。率奉佛教。好生惡煞。）寺西有
GA052n0055_pa091a07║宜年里。里內有陳留王景皓、侍中安定公胡元吉等二宅。景皓者。河州
GA052n0055_pa091a08║刺史陳留莊王祚之子。立性虛豁。少有大度。愛人好士。待物無遺。夙善
GA052n0055_pa091a09║玄言道家之業。遂捨半宅。安置佛徒。演唱大乘。數部並進。京師大德超、
GA052n0055_pa091a10║光、唌榮四法師。三藏胡沙門菩提流支等咸預其席。諸方伎術之士。莫
GA052n0055_pa092a01║不歸赴。時有奉朝請孟仲暉者。武威人也。父賓。金城太守。暉志性聰明。
GA052n0055_pa092a02║學兼釋氏。四諦之義。窮其旨歸。恒來造第。與沙門論義。時號為玄宗先
GA052n0055_pa092a03║生。暉遂造人中夾紵像一軀。相好端嚴。希世所有。置皓前廳。須臾彌寳
GA052n0055_pa092a04║坐。永安二年中。此像每夜行遶其坐。四面脚跡。隱地成文。於是士庶異
GA052n0055_pa092a05║之。咸來觀矚。由是發心者亦復無量。永熙三年秋。忽然自去。莫知所之。
GA052n0055_pa092a06║其年冬而京師遷鄴。武定五年。暉為洛州開府長史。重加採訪。寥無影
GA052n0055_pa092a07║跡。
GA052n0055_pa092a08║（出閶闔城門外七里有長分橋。中朝時以穀水浚急。注於城下。多壤民舍。立石橋以限之。長則
GA052n0055_pa092a09║分流入洛。故名曰長分橋。或云晉河間王在長安。遣張方征長沙王。營軍於此。因為張方橋也。
GA052n0055_pa092a10║未知孰是。今民間語訛。號為張夫人橋。朝士迎送。多在此處。長分橋西有千金堰。計其水利。日
GA052n0055_pa092a11║益千金。因以為名。皆都水使者陳勰所造。令備夫一千。歲恒修之。）
GA052n0055_pa093a01║高阮案
GA052n0055_pa093a02║○本卷宣忠寺條末王典御寺節。如隱堂本以為獨立之一條。今屬宣忠寺條。
GA052n0055_pa093a03║○本卷出西陽門外條。以洛陽大市綰市南古臺及靈僊寺。市東十里及開善寺。並及壽丘里皇宗宅第所改
GA052n0055_pa093a04║諸寺。合文注凡二千三百餘字。如隱堂本誤屬上法靈寺條之末。今以為獨立之一條。
GA052n0055_pa093a05║○本卷末附注一節。自出閶闔城門外句迄歲恆修之。凡一百三十餘字。如隱堂本屬永明寺條之末。然實與
GA052n0055_pa093a06║此條無涉。而僅寫長分橋或稱張方橋一事。蓋為本卷出西陽門外條調音、樂律二里一節子注中崔延伯出
GA052n0055_pa093a07║師洛陽城西張方橋一語作注。今以為卷末之附注。同卷一末附注例。
GA052n0055_pa093a08║
GA052n0055_pa093a09║
GA052n0055_pa093a10║洛陽城西伽藍記卷第四