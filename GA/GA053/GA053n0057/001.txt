GA053n0057_p0003a01║江南通志卷四十三
GA053n0057_p0003a02║輿地志
GA053n0057_p0003a03║　寺觀（一）（江寧一府）
GA053n0057_p0003a04║仙佛之宇，經始於江南者，天保為報上之嘉名，崇元為
GA053n0057_p0003a05║洞天之華構。其後金剎瑤宮建勝幡而啓妙門者，往往
GA053n0057_p0003a06║標映江山，與翠樾、丹霞參差高下矣。朱子萬杉寺詩云：
GA053n0057_p0003a07║願以清淨化，永作太平基。又齋居聞磬詩云：此時鄰磬
GA053n0057_p0003a08║發，聲合前山響。起對玉書文，誰知道機長？是則朝香夜
GA053n0057_p0003a09║梵，風鐸霜鐘，起人天初覺之心，助
GA053n0057_p0003a10║聖朝清和之理，抑豈可少哉？
GA053n0057_p0003a11║江寧府
GA053n0057_p0004a01║靈谷寺在府鍾山東南，舊於獨龍阜建道林寺，梁武帝
GA053n0057_p0004a02║為寶誌禪師建塔於玩珠峯前，名開善。宋改太平興國，
GA053n0057_p0004a03║後改蔣山。明洪武初徙山之東偏，改名靈谷。自山門入
GA053n0057_p0004a04║松徑五里乃至寺，大殿皆壘甓空洞而成。後有浮圖，即
GA053n0057_p0004a05║梁寶誌禪師幻身改葬於此。塔前有石泉，石旁有古松
GA053n0057_p0004a06║偃幹，明高帝月夜掛衣處。
GA053n0057_p0004a07║國朝康熙四十六年，
GA053n0057_p0004a08║聖祖仁皇帝南巡臨幸
GA053n0057_p0004a09║賜：御書靈谷禪林四字匾額
GA053n0057_p0004a10║御書天香飄廣殿山氣宿空廊對聯
GA053n0057_p0004a11║御書石刻金剛經一部
GA053n0057_p0005a01║御書泥金心經一卷
GA053n0057_p0005a02║御書白居易絕句金扇一柄
GA053n0057_p0005a03║烟滿秋堂月滿庭　香花漠漠磬鈴鈴誰能來此尋真諦　白老
GA053n0057_p0005a04║新開一藏經
GA053n0057_p0005a05║御書木刻藥師經一部（附）〔新城，王貽上：遊記〕遊雞籠龍潭之明日，遂往鍾山過青
GA053n0057_p0005a06║溪，拜侍中黃公祠祠。有夫人血影石出通濟門，經天壇壇已廢，彌望蔓草縈烟而已。沿鍾山行▆有向背𡶶崿
GA053n0057_p0005a07║蔽虧雲日明晦𣹢沈隱侯千雲非一狀。蘇端明峯，多巧障日之句，歎其極工。按江左時，刺史還任例種松千頭
GA053n0057_p0005a08║山在六朝，故多林木勝國為陵園，地龍鱗虬鬣蟠▆山谷上段者寒濤天籟中不復見山，今十九供樵爨矣。寺
GA053n0057_p0005a09║燬於乙酉丙戌間，惟無量殿寶公塔存上人於南靈隱豁堂師法嗣為言寺廢之，由乘願而來，欲以十年重興
GA053n0057_p0005a10║初地午，浴樓下樓，後面屏風嶺，風逢逢自絕壑，卜林木颯然有聲。飯方丈畢，偕上人觀景陽鐘禮寶公塔子登
GA053n0057_p0005a11║焉。上人不能從問三絕碑亦燬於火。三絕者，張僧繇畫誌公像李太白贊顔魯公書也。寺舊有誌公法衣革履，
GA053n0057_p0006a01║吳道子畫折蘆渡江烏巢佛印，三教畫壁皆不見，惟頹壁數版，丹青漫漶，如天吳紫鳳顛倒裋褐而已。稍東為
GA053n0057_p0006a02║說法臺址，旁即八功德水，榛荊蒙茸，無復涓滴。南為琵琶街僧雛拊掌隱若弦絲之音。殿前有巨鐵剪鍥，大吳
GA053n0057_p0006a03║字上人，訛為赤烏時物。按明高帝初定建康為吳國公，八年為吳王，此當是未改元時所作，然不識何所用之？
GA053n0057_p0006a04║上人云，相傳山有蛟，鑄此為鎮云。梅花庵在山門東，寒香數百樹尚橫斜山翠中，問周顒草堂、王安石定林舊
GA053n0057_p0006a05║址，皆不可詳。會日夕，遂與上人別。樵唱滿山，悲風騷屑，澗水潺湲，屢亂流而渡。昔人登樂遊原詩，若為今咏之
GA053n0057_p0006a06║上人，貽予豁堂詩，自蔣陵至青溪，遂盡其卷，湯休、帛道猷之流也。
GA053n0057_p0006a07║棲霞寺在府東北攝山南齊明僧紹故宅，陳江總有碑
GA053n0057_p0006a08║尚存，隋文帝琢白石為塔，寘舍利，唐改功德寺。高宗製
GA053n0057_p0006a09║明隱君碑，亦尚完。南唐改妙因寺徐鉉書額，宋改普雲
GA053n0057_p0006a10║寺仁宗，賜金寶方碑。明洪武初，仍賜額棲霞。有王世貞
GA053n0057_p0006a11║記僧寮倚山架壁，各擅其勝。白雲庵紫峯閣，尤稱幽峻。
GA053n0057_p0007a01║明覺浪禪師開法於此，笑峯竺菴繼起焉。
GA053n0057_p0007a02║衡陽寺在府東北四十里清風鄉，即古寶城寺。昔朗法
GA053n0057_p0007a03║師駐錫于此，有衡陽神女來聽講，因名寺。唐天祐三年，
GA053n0057_p0007a04║徐溫重建，寺舊有保大七年齊已重開衡陽寺古跡詩
GA053n0057_p0007a05║石刻。
GA053n0057_p0007a06║草堂寺在府慈仁鄉唐家渡濱大江，舊建鍾山西麓，本
GA053n0057_p0007a07║齊周顒捨宅。明洪武七年，徙寺于此。
GA053n0057_p0007a08║嘉善寺在府鐵石山明正統中，僧法通建寺賜額。山椒
GA053n0057_p0007a09║有石佛閣，蒼雲崖一線天，奇石綺錯，崖壑幽勝，焦竑為
GA053n0057_p0007a10║記。
GA053n0057_p0007a11║崇化寺在府古高峯院，與嘉善寺相連，明正統間，重建
GA053n0057_p0008a01║賜額，崖下有泉沸起水面若散花，名梅花水。
GA053n0057_p0008a02║幕府寺在府北幕府山，晉元帝渡江，王導嘗駐軍于此。
GA053n0057_p0008a03║梁天監中，武帝與寶誌禪師來遊始建寺，因名。幕府山
GA053n0057_p0008a04║有達摩洞。
GA053n0057_p0008a05║弘濟寺在府北觀音門外燕子磯明，洪武初即山建觀
GA053n0057_p0008a06║音閣。正統初因閣建寺，賜名弘濟殿閣，皆緣崖構成，危
GA053n0057_p0008a07║石半空，以鐵繩穿石繫棟，俯臨大江，為金陵絕景。
GA053n0057_p0008a08║三塔寺在府神策門外明永樂間建。
GA053n0057_p0008a09║香林寺原名興善寺，在府太平門內明。時建
GA053n0057_p0008a10║國朝康熙三十八年
GA053n0057_p0008a11║聖祖仁皇帝南廵改為香林寺，方丈內
GA053n0057_p0009a01║書覺路二字匾額。
GA053n0057_p0009a02║佛國寺在太平門外，鍾山之西古華嚴菴也。明景泰間
GA053n0057_p0009a03║建賜額。
GA053n0057_p0009a04║翼善寺在府東南，相傳晉謝安高臥東山，及與張元圍
GA053n0057_p0009a05║碁睹墅，即其處。梁資福院武帝建淨名院，神僧寶誌說
GA053n0057_p0009a06║法于此。宋元改淨名寺，明正統間重建，賜今額。
GA053n0057_p0009a07║定林寺在府東方山宋乾道間建鍾山，舊有上定林寺，
GA053n0057_p0009a08║寺廢移，其額于此。明弘治間，重建有昭明讀書臺、石龍
GA053n0057_p0009a09║池諸勝。
GA053n0057_p0009a10║天寧寺在府高橋門外，祈澤寺北五里，青龍、彭城二山
GA053n0057_p0009a11║之間，山林幽迥，野泉散落，人跡罕到。宋治平間建。（附）〔明，
GA053n0057_p0010a01║顧𤩰：遊天寧寺記〕正德丁丑春三月子，兄東橋先生赴官台州，予出餞于祈澤寺，酒數行東
GA053n0057_p0010a02║橋，別去子與諸君共宿祈澤。舊聞隣寺號天寧者，境絕幽敻。次早邀諸君遊從僧借小童導騎緣寺前逕登山，
GA053n0057_p0010a03║歷墟墓數處，即平野曠然，兩旁皆童山環抱，縱轡行里。餘見山盡處如門闕，狀闕外，諸山濃淡，晦明如畫方愛
GA053n0057_p0010a04║玩未已，寬山腹間隱隱，有樓閣在空際，到即寺也，眾皆大喜，棄馬振衣綵石逕而登逕。且半聞陂陁下灌莽中
GA053n0057_p0010a05║有聲，洶洶如雷奔風怒。予謂諸君：此當有異。泉乃遣人踪跡之，徐步入寺，寺僧多出乞食。獨老僧惠禧者，見客
GA053n0057_p0010a06║至，似喜延入室，焚香供茗甚肅，室亦雅潔不▆荒。山少憩復出。寺先所遣人來報山下，果得泉，但荒翳不可入。
GA053n0057_p0010a07║予奮然先行，藤梢竹刺，時絓冠袂，輙絕之以去。稍下見泉珠零玉散飛落石澗中，可十數處，不知所從來亦莫
GA053n0057_p0010a08║能極其所止。澗闊尺餘，兩旁及底，皆由石自然所成。玲瓏㟏岈，清泉如空，碧下漬子，喜呼酒飲，擇泉流，平緩處
GA053n0057_p0010a09║列坐，汎觴引滿數觥而出。回及山半，得泉脉樹間，乃平地湧出，不甚瀰溢，不知何緣流衍之廣乃爾。既登，復觴
GA053n0057_p0010a10║寺外石上數行，乃上馬歸。
GA053n0057_p0010a11║莊嚴寺在府治東高橋門外，晉永和四年謝治捨宅，建
GA053n0057_p0011a01║宋大明，中路太后另建莊嚴寺于西樂園，改此為謝鎮
GA053n0057_p0011a02║西寺。金陵新志云：謝尚莊嚴寺已改興嚴寺，考謝尚宅，
GA053n0057_p0011a03║又在城中竹格渡，不知何年徙。此明永樂間，僧真常重
GA053n0057_p0011a04║建。仍前名江，總舊有寺碑。
GA053n0057_p0011a05║祈澤寺在高橋門外祈澤山，宋少帝景平元年，建名祈
GA053n0057_p0011a06║澤，治平寺，梁即寺置龍堂龍池在焉。會昌中，廢南唐昇
GA053n0057_p0011a07║元間復宋，改祈澤寺，為祈禱雨澤之所。
GA053n0057_p0011a08║本業寺在府麒麟門外。宣儀鄉，梁天監九年建有唐乾
GA053n0057_p0011a09║德年寺碑。
GA053n0057_p0011a10║慧居寺在府治東六十里，句容縣界，寶華山相傳為梁
GA053n0057_p0011a11║寶誌公道塲，故名寶華。久廢明，嘉靖間，僧普照建寶公
GA053n0057_p0012a01║庵。萬歷間，僧妙峯奉勅建銅殿，賜名聖化隆昌寺。
GA053n0057_p0012a02║國朝順治二年僧見月建白石戒壇。康熙四十二年，
GA053n0057_p0012a03║聖祖南巡
GA053n0057_p0012a04║勅賜慧居寺額
GA053n0057_p0012a05║御書心經一卷，金剛經一卷。四十六年，
GA053n0057_p0012a06║南廵
GA053n0057_p0012a07║駕幸山中
GA053n0057_p0012a08║賜飛白大書蓮畍雲香四字，額懸于銅殿，精持梵戒四字額懸
GA053n0057_p0012a09║于戒壇。雍正十二年，總督趙弘恩，奉
GA053n0057_p0012a10║旨重修。
GA053n0057_p0012a11║雞鳴寺在府城北雞籠山，與臺城相接，晉永康間，倚山
GA053n0057_p0013a01║為室，始建道塲。明洪武二十年改刱雞鳴寺置門三日，
GA053n0057_p0013a02║秘密關觀田所出塵徑，皆賜額也。遷靈谷寺寶誌公法
GA053n0057_p0013a03║函，瘞于山麓，建浮圖五級。
GA053n0057_p0013a04║國朝康熙四十四年
GA053n0057_p0013a05║御書鷄鳴古蹟四字匾額。
GA053n0057_p0013a06║同泰寺在府北臺城內，梁大通元年，武帝幸寺捨身，宋
GA053n0057_p0013a07║為法堂寺，明為營衞地。
GA053n0057_p0013a08║清凉寺在府西北石城門內清凉山吳順義中建為興
GA053n0057_p0013a09║教寺，南唐為文益禪師道塲。後主嘗留宿寺中，有未能
GA053n0057_p0013a10║歸去宿龍宮之句。宋太平興國間，改清凉廣惠寺，蘇軾
GA053n0057_p0013a11║嘗捨彌陀佛像，于寺中有詩明洪武初賜今額，左上為
GA053n0057_p0014a01║清涼臺，俯視大江，即南唐翠微亭舊址，登覽最勝，西偏
GA053n0057_p0014a02║為善。慶菴幽潔，高爽莫愁。湖朗然在目寺，舊有董羽畵
GA053n0057_p0014a03║龍、李後主八分書，李霄逵草書時人目為三絕。
GA053n0057_p0014a04║鐵塔寺在府治西北冶城後岡。劉宋泰始中建名延祚
GA053n0057_p0014a05║寺。唐有靈智禪師，生無目能通曉經論，時人稱有天眼
GA053n0057_p0014a06║為建塔。今寺廢，獨塔存。
GA053n0057_p0014a07║永慶寺在府北門橋之西，與謝公墩相近。梁永慶公主
GA053n0057_p0014a08║建又名白塔寺，明洪武中重建賜今額。
GA053n0057_p0014a09║吉祥寺在府清凉山之北，宋治平二年賜額，後有古梅
GA053n0057_p0014a10║虬枝鐵榦扶疏數畝。
GA053n0057_p0014a11║金陵寺在府定淮門內馬鞍山唐沙門貫休建。
GA053n0057_p0015a01║靜海寺在府西北，儀鳳門外盧龍山之麓，明永樂間，內
GA053n0057_p0015a02║監鄭和使西洋歸，因建寺賜額。
GA053n0057_p0015a03║普緣寺在府城西北隅，晉名耆闍寺。
GA053n0057_p0015a04║大報恩寺在府城南聚寶門外，古長千里吳赤烏間康
GA053n0057_p0015a05║僧會致舍利吳大帝建寺及塔。晉太元九年，劉薩訶干
GA053n0057_p0015a06║越王城望氣得舍利于此建長干寺。梁武帝發塔下舍
GA053n0057_p0015a07║利及爪髮髮青紺色，帝命復修塔瘞之南唐，時寺廢為
GA053n0057_p0015a08║營廬。久之舍利，數見感應。宋祥符中釋可政表其狀，復
GA053n0057_p0015a09║建寺，賜塔，號聖感舍利寶塔。天禧二年改為天禧寺。明
GA053n0057_p0015a10║永樂十年，勅建塔九級，賜額大報恩寺御製碑記。塔高
GA053n0057_p0015a11║百餘尺，皆五色琉璃，頂冠黃金，照耀雲日，江山城郭悉
GA053n0057_p0016a01║在凴眺中，篝燈百二十有八，居民點炷無虛，夜數十里，
GA053n0057_p0016a02║風鐸相聞，星光的爍明。嘉靖間大殿燬，惟塔存
GA053n0057_p0016a03║國朝。康熙三年，重修二十三年
GA053n0057_p0016a04║聖祖南廵
GA053n0057_p0016a05║駕嘗幸塔之最高，頂
GA053n0057_p0016a06║御書不二法門，四字匾額，懸於大殿，
GA053n0057_p0016a07║御製幸報恩寺詩一首（恭紀首卷）。又每級
GA053n0057_p0016a08║御書一額曰：一乘慧業，二儀有象，三空勝地，四海無波，五律精
GA053n0057_p0016a09║嚴，六通真諦，七寶蓮花，八表同風，九有弘觀。又
GA053n0057_p0016a10║賜金佛一尊金剛經一部，供奉塔頂
GA053n0057_p0016a11║御製登報恩寺浮圖詩一首（恭紀首卷）。三十八年，塔燬，
GA053n0057_p0017a01║特頒帑金修建
GA053n0057_p0017a02║御製修報恩寺塔。初畢登之，詩一首（恭紀首卷）。〔附　明，盛時泰：塔
GA053n0057_p0017a03║賦〕出都門以游衍兮，經長干之故墟。瞻寶塔之崒𡷏兮，心四顧而踟躕。始卜築於孫吳，既再興於晉馬。獲石
GA053n0057_p0017a04║內之三珠，得函中之半髮。光煜霅而亂輝，色青紺而騰發。惟金粟之自炯，出玉毫而普現。乃寶氣之燭幽，故慈
GA053n0057_p0017a05║光之上燀。歷塵刼而獨存，超人天以自展。惟明祖之龍興兮，振大法於將隳。既離明之繼照兮，拓弘基而建之。
GA053n0057_p0017a06║念櫛沐之久觔兮，哀罔極之難報。證實地以舒虞兮，仰提慈而洞照。發睿念於淵衷兮，沛綸音於天詔。承乃近
GA053n0057_p0017a07║徵畿甸，遠募荒陲。盡甄工之意巧，極日匠之伎奇。華宮闕以立極，擬路寢而築基。備百制之儲萃，煥五色之葳
GA053n0057_p0017a08║蕤。飾隨村而殊質，彩呈體而異施。盤后土以奠方兮，浚重泉而作鎮。擁蓮趺以旋規兮，列朱楹而作蹬。映紺殿
GA053n0057_p0017a09║以孤蹇兮，超[屧-彳+爿]廊而直䟴。出木末以高標兮，踰臺顛而獨峻。故遠而視之，則嶒峵嵣㟮，一何高也；崢嶸巘崿，乂
GA053n0057_p0017a10║何麗也，嶵峗嶕嶢，誠可駭也，嶙峋熣燦亦▆異也。玲瓏烑烺，炫輝炘炘，若海藏之涌生焉。巍巍嵯嵯，紛葩爛熳，
GA053n0057_p0017a11║若空界之幻成焉。竦露盤於雲中兮，峙金相於天關。開八戶以翕施兮，盤九曲而嶻嶪。剛風寥寥，拂其上兮，灝
GA053n0057_p0018a01║氣汩汩旋其根。勢嶐嵷而直矗，俾喬嶽以失尊。掩映雲表，若隱若彰。凴陵旻昊，輝輝煌煌。心仰瞻而內悸兮，日
GA053n0057_p0018a02║搖搖以喪精。魂淫淫以自失兮，睫閃閃而若驚。於是詳其制度，觀乎窈冥。崇基詭制，巨搆殊形。高踰三八，數邁
GA053n0057_p0018a03║徑三。非尋丈也，鈎鬬簷牙，坐計甲乙，非斵削也；闢以八維虛實，其四順陰陽也。列牖設篝，婉轉洞徹，通明暗也。
GA053n0057_p0018a04║甃㽃瓳以為固兮，盤鉛錯以為堅。懸鈴鐸以為振兮，𦊰蚌蠣以為緣。列巨靈以顯化兮，飾諸像以感緣。冠纓鎖
GA053n0057_p0018a05║胄，悉其飭兮。耳目眉髮，暨其全虎。豹犀象蹲其下兮，蓮曇蔓鉢嵌其巔。外侈極於弘麗，內縝緻於精緻。上標極
GA053n0057_p0018a06║於峻迥，下盤固於無倪。雕欄婉轉而逶迤兮，瑣闢軒翥而弘張棼。繚繽紛以相齧兮，斗栱奮起而翱翔。螭頭岉
GA053n0057_p0018a07║崛以交結兮，豹尾夤緣而橫當。懸棟㟏岈而撑柱兮，綺阿露珮以飄颺。鎪鏤煒煌而煊炫兮，布置絡繹以縱橫。
GA053n0057_p0018a08║飛梁偃蹇以翕翼兮，層櫨𡿔岋而昻藏金。除燡燭而赫起兮，皓壁螢液以韜光。於是極目而矚則長江渺渺；其
GA053n0057_p0018a09║帶束兮，羣山隱隱而如垤。闤闠遠其稠依兮，城闉聳其密疊。廛市迴其千圍兮，衝衢委其四列。阡陌交其塍偃
GA053n0057_p0018a10║兮，原隰互其明滅。趨視若燭龍之下翔，佇瞻恍火齊之上騰。昕暮互其變態兮，風霾鬱其聿蒸。倏現彩於罔測
GA053n0057_p0018a11║兮，忽幻質於虛無。既作鎮於神京兮，又翹準於▆▆極寰。海之淨土兮，孰茲塔之可如。誠法界之偉觀兮，擬冥
GA053n0057_p0019a01║工之所鏤。匪近知其可詮兮，恍神鬼之自符。願照迷方於十地兮，續慧性於八區。庶普人智於罔極兮，注洪澤
GA053n0057_p0019a02║以沾濡。
GA053n0057_p0019a03║天界寺在聚寶門外，善世橋南舊在城中大市橋北元
GA053n0057_p0019a04║名龍翔集慶寺。明初改天界寺。洪武戊辰災，徙建今所。
GA053n0057_p0019a05║寺中萬松菴半峯亭最勝。
GA053n0057_p0019a06║能仁寺在聚寶門外，天竺山舊在古城西門。劉宋元嘉
GA053n0057_p0019a07║中，文帝建名能仁寺，楊吳太和中改報先院。南唐昇元
GA053n0057_p0019a08║中改興慈院，宋政和中改能仁禪寺，明洪武戊辰移建
GA053n0057_p0019a09║今地。
GA053n0057_p0019a10║碧峯寺在聚寶門外。晉瑞相院唐貞觀中，勅褚遂良重
GA053n0057_p0019a11║建，改翠靈寺。宋淳化中改妙果寺，元至元中改鐵索寺。
GA053n0057_p0020a01║明洪武中，勅建居異僧金碧峯，因名。
GA053n0057_p0020a02║普德寺在聚寶門外，明正統間，刱建前後，山蒼翠環遶，
GA053n0057_p0020a03║松林深茂，旁接雨花之勝。
GA053n0057_p0020a04║高座寺在雨花臺梅岡上。
GA053n0057_p0020a05║永福寺在天竺山前能仁寺東本晉開福寺後徙此。
GA053n0057_p0020a06║永寧寺在府梅岡古名剎，昔高座亦名永寧，今為二寺，
GA053n0057_p0020a07║後有方孝孺、景、清二祠，其地高敞，羣峯環繞，上有木末
GA053n0057_p0020a08║亭，南對雨花，北眺鍾陵，據南岡之勝，永寧，泉出其下。
GA053n0057_p0020a09║安隱寺在雨花臺，即古安隱院明永樂初重建賜額，北
GA053n0057_p0020a10║接高座，南連寶光，東對永寧，岡隴相接，樓宇掩映，風景
GA053n0057_p0020a11║極勝。
GA053n0057_p0021a01║寶光寺在梅岡東南，舊名天王寺。劉宋大明中建梁昭
GA053n0057_p0021a02║明太子果園。楊吳時又為徐景通園。南唐保大間，更建
GA053n0057_p0021a03║奉先禪院，後葬曇師起塔，遂名寶光塔。院元改為寺曰
GA053n0057_p0021a04║普光明初復今額。
GA053n0057_p0021a05║永興寺在梅岡下明成化，初賜額。
GA053n0057_p0021a06║普照寺在永興寺旁元至大間，建明成化間，重修賜額。
GA053n0057_p0021a07║惠應寺在永興寺旁明正德中建。
GA053n0057_p0021a08║西天寺在報恩寺後，虢國公墓右。明洪武中，西域僧班
GA053n0057_p0021a09║的達居此示寂，勅建賜額。
GA053n0057_p0021a10║德恩寺在西天寺東晉普光寺基明正統間，重建賜今
GA053n0057_p0021a11║額。
GA053n0057_p0022a01║弘覺寺在府南牛首山梁天監間，建名佛窟。唐大歷元
GA053n0057_p0022a02║年，代宗因感夢勅修浮圖七級。宋太平興國二年，更名
GA053n0057_p0022a03║崇教寺。明正統間，改賜今額茲山為唐法融禪師開教
GA053n0057_p0022a04║處。入門有白雲梯、石磴百級、銀杏一株，蔭蔽天日。緣石
GA053n0057_p0022a05║徑而上為觀音閣，為兠率崖。又上為文殊洞洞。旁有含
GA053n0057_p0022a06║虛閣，巒壑萬狀，踞牛首之勝舊傳。牛首山下有辟支佛
GA053n0057_p0022a07║窟，宋大明中，移郊壇于山之東峯。執事者于西峯石窟。
GA053n0057_p0022a08║見一僧趺坐問之。忽不見遺錫杖香爐瓶盂而已。梁徐
GA053n0057_p0022a09║度建寺，因名佛窟舍利。塔在文殊洞下，影入禪堂。隙中
GA053n0057_p0022a10║倒掛佛几，陰晴不改西峯。又有方塔在文殊洞前。
GA053n0057_p0022a11║花巖寺在府南，幽棲山陰，即古獻花巖。唐高僧懶融居
GA053n0057_p0023a01║此，有百鳥獻花，因名明成化間，建寺賜額。
GA053n0057_p0023a02║幽棲寺在府南三十里花巖山前，劉宋孝武時建。唐貞
GA053n0057_p0023a03║觀初，法融禪師居此，更名祖堂楊吳太和中改延壽院，
GA053n0057_p0023a04║宋治平中復改今名。
GA053n0057_p0023a05║慧光寺在府西南新亭鄉宋治平間，建名古光宅寺雲
GA053n0057_p0023a06║光法師講經于此，明洪武初重建賜今額。
GA053n0057_p0023a07║寂照寺在府慧光寺東蹊路自樹杪而下，極幽邃。
GA053n0057_p0023a08║靜明寺在府安德鄉寂照寺西有玉華，泉出山下。
GA053n0057_p0023a09║崇因寺在府城南十里石馬山之陰，新亭舊址也。有王
GA053n0057_p0023a10║謝遺跡，劉宋時名曠野寺。唐開元中，以懶融嘗居改禪
GA053n0057_p0023a11║居院，宋改今額。
GA053n0057_p0024a01║永泰寺在府城南吉山梁建南，唐葬淨果禪師，亦名淨
GA053n0057_p0024a02║果院。
GA053n0057_p0024a03║祝禧寺在府安德門外，明正德間，建賜額。
GA053n0057_p0024a04║華嚴寺在安德門外古剎也，明永樂間重建。
GA053n0057_p0024a05║天隆寺在石子岡、牛首山北明，宣德間建。
GA053n0057_p0024a06║江心護國烈山寺在府西南烈山上。
GA053n0057_p0024a07║三山寺在府西三山之麓本古剎，明洪武十三年復建。
GA053n0057_p0024a08║瓦官寺在府城西南隅，晉興寧二年，移陶官于淮水北，
GA053n0057_p0024a09║遂以南岸陶所建寺，故名瓦官。內有獅子國所獻玉，佛
GA053n0057_p0024a10║戴安道，手製佛像。顧長康，維摩圖，世號三絕南唐昇元
GA053n0057_p0024a11║中改為昇元寺，并以名閣。明嘉靖中改為古瓦官寺，建
GA053n0057_p0025a01║閣曰青蓮。
GA053n0057_p0025a02║鳳遊寺在府治西南鳳凰臺之右，即保寧禪寺也。吳大
GA053n0057_p0025a03║帝赤烏四年為西竺康僧會建寺名建初，宋元嘉中有
GA053n0057_p0025a04║鳳翔集此山，因建鳳凰臺於寺側，名寺曰祗園。昇明二
GA053n0057_p0025a05║年，得外國甎為白塔，名曰白塔寺。唐開元中改為長慶
GA053n0057_p0025a06║寺韓擇木書額。南唐保大中為先主造寺，因名奉先。宋
GA053n0057_p0025a07║高宗幸江寧，權以寺為行宮，明嘉靖間，名為上瓦官寺
GA053n0057_p0025a08║焦竑易，今名。
GA053n0057_p0025a09║承恩寺在府城中，三山街東明御用監王瑾故宅，景泰
GA053n0057_p0025a10║間改宅為寺。
GA053n0057_p0025a11║古鹿苑寺在府城東南隅，金陵驛舊為蕭帝寺，今石觀
GA053n0057_p0026a01║音院也。宋元絳重建鹿苑寺記云：殿有聖像，即山而成。
GA053n0057_p0026a02║寺後有周處臺佛殿前有郄氏窟，舊傳郄后化蟒于此。
GA053n0057_p0026a03║今鷲峯廻光二寺，世云是鹿苑寺。舊址誤也。
GA053n0057_p0026a04║鷲峯寺在府城中鈔庫街南齊為東府城梁為江總宅。
GA053n0057_p0026a05║唐乾元中，刺史顏魯公置放生池，東接青溪，北通運瀆。
GA053n0057_p0026a06║宋淳熙間，待制史正志，移于青溪之曲明天順間，即其
GA053n0057_p0026a07║地建寺，賜額曰鷲峯。
GA053n0057_p0026a08║廻光寺在府城中，去鷲峯寺半里，梁天監間刱，明永樂，
GA053n0057_p0026a09║間有廻光大士自西域至重建故名。
GA053n0057_p0026a10║普惠寺在府三山門外明永樂間為唱經樓天順年重
GA053n0057_p0026a11║修賜額
GA053n0057_p0027a01║封崇寺在府三山門內，一名卧佛寺。
GA053n0057_p0027a02║〔國朝，王貽上：遊金陵城南諸剎記〕二十二日，自烏衣巷出聚寶門，遂造報恩寺。寺即古
GA053n0057_p0027a03║長干，明金陵八大寺之一也。龍象鉅麗甲諸剎，登九級，塔四望，俯視金陵城闕。旭日飛甍參差，可見西瞰大江
GA053n0057_p0027a04║南望牛首祖堂，如玉笏犀株，東面蔣山，紫雲丹巘，出沒烟霧，鬱作龍蟠。近眺秦淮青溪三十六曲，才若一線，艇
GA053n0057_p0027a05║子如驚，蛺蝶倏忽往來，大不盈尺。雲逢逢起腋下，鳥俯其背。忽憶唐諸公詩塔勢如湧出，連山若波濤，所謂眼
GA053n0057_p0027a06║前有景道不得也。僧言順治。戊戌雷起，塔中塔震壞。有田姓兄弟四人，張姓者一人，不用一繂一木，數日而工
GA053n0057_p0027a07║成於最。高欄楯上步立，游龍飛鳥無以過，殆裝莊所稱伯昏無人臨百仞之淵，背逡廵足二分垂在外，為能外
GA053n0057_p0027a08║生死至人者耶！天界寺在報恩東南人家沿溪居，多以畧彴通出入數折，得寺門松栝疎古篁竹幽邃後為鳳
GA053n0057_p0027a09║山觀轉輪藏，登毘盧閣閣前，叢竹中有姚恭靖公碑。又二碑皆記明。初賜田之數碧峯寺者，即唐褚遂良翠靈
GA053n0057_p0027a10║寺，以碧峯禪師易今名。師嘗自言：坐下當出三虎一彪，葢榮公也。洪武中師出使西洋，今十八沉香羅漢，猶是
GA053n0057_p0027a11║西域物。萬歷中崇川顧氏竊其一以祈嗣，數見怪異，還之乃已。寺僧出正統十年，賜藏經，勅諭墨澤如新。遂迤
GA053n0057_p0028a01║邐，登高座寺。秋草滿庭，闃無人跡，遐想王謝庾卞之風，為之慨然。過梅將軍廟，廟祀晉豫章內使。梅頤頤字仲
GA053n0057_p0028a02║真，嘗進孔傳尚書者，拜方景二公祠方祠舊在岡上古木末亭側喬木數百。章
GA053n0057_p0028a03║國初邵某者來作令盡伐之亭，與祠並圮，今亭祠皆徙而北。雛松數株，殊失古意。按景公陝之真寧人，靖難時，十二
GA053n0057_p0028a04║族並死事最烈。從叔霽者以耕釣寄真州，得不絕如綫壁上陽羨朱君一詩頗奇，今記於此。慷慨誓死心不移，
GA053n0057_p0028a05║欲死不死，將何為欲揮豫讓橋下劍，欲操博浪沙中椎衣緋如火如衣，衰懷刃如雪，甘如飴疾行犯駕氣何壯？
GA053n0057_p0028a06║千秋萬世當如斯誦之，勃勃有生氣，可以廉頑立懦也。考革除之際，以身殉國者，自勛戚大臣，下至樵夫門卒
GA053n0057_p0028a07║之流，凡數百人，人才之盛，古今無與為比，雖功名如三楊，不免射鈎之恥，得與諸公朽骨抔土，爭千秋萬歲之
GA053n0057_p0028a08║名哉！王稌者，方公之門人，負骸骨塟聚寶山，復輯公遣文為侯城，集傳於代，亦文氏之王鼎翁云。
GA053n0057_p0028a09║崇明寺在句容縣東北隅。晉咸熙中，建名義和，梁昭明
GA053n0057_p0028a10║太子書額。宋太平興國年改今額，寺有浮圖甚峻，鐘樓
GA053n0057_p0028a11║有趙孟頫手蹟。
GA053n0057_p0029a01║興教寺在句容縣治東北晉咸寧間建。
GA053n0057_p0029a02║金華寺在句容縣治東南。晉咸康三年，尚書令李逸捨
GA053n0057_p0029a03║宅造靈曜寺，宋改今額。
GA053n0057_p0029a04║開福寺在溧水縣南門外萬壽橋，西唐開元間建名天
GA053n0057_p0029a05║興寺，宋改今額。
GA053n0057_p0029a06║上方寺在溧水縣西二十五里本古剎舊傳為孫鍾種
GA053n0057_p0029a07║瓜處。鍾富春人，吳大帝之祖也。早孤，事母孝，嘗于此種
GA053n0057_p0029a08║瓜有三。少年造鍾，乞瓜鍾事之，惟謹三。少年，指山下善
GA053n0057_p0029a09║地示之，行數百步，即化鶴去，鍾如其言。後子孫果昌至
GA053n0057_p0029a10║今其鄉曰思鶴鄉。
GA053n0057_p0029a11║崇慶寺在溧水縣東南八里，梁大通間，鴻鶴禪師在東
GA053n0057_p0030a01║廬山建道塲，後至中山西建寺，宋改今額。建𤆌兵燬，餘
GA053n0057_p0030a02║枯檜二株。
GA053n0057_p0030a03║華勝寺在溧水縣南三里，舊在思鶴鄉佛子墩，宋乾道
GA053n0057_p0030a04║五年，移寺額，復興于此。
GA053n0057_p0030a05║興教寺在溧水縣大西門外，唐天復時刱。
GA053n0057_p0030a06║無想寺在溧水縣南十八里杜城山麓，唐武德時建宋
GA053n0057_p0030a07║時，掘土得石觀音像祀于後閣，寺門外有古柏二株。寺
GA053n0057_p0030a08║西有南唐韓熙載讀書臺。
GA053n0057_p0030a09║廣嚴寺在溧水縣北四十里，唐天復三年刱。
GA053n0057_p0030a10║明覺寺在溧水縣西四十里，唐咸通十年刱。
GA053n0057_p0030a11║興化寺在溧水縣東北三十里，唐大中時建名豐安寺，
GA053n0057_p0031a01║宋改今額。
GA053n0057_p0031a02║妙果寺在溧水縣東三十五里白鹿鄉舊在安興鄉唐
GA053n0057_p0031a03║時所建也。宋嘉祐三年移此。
GA053n0057_p0031a04║興善寺在溧水縣西四十里左山中舊傳即黃初平牧
GA053n0057_p0031a05║羊處，唐大順中建。
GA053n0057_p0031a06║般若寺在溧水縣南四十五里儀鳳鄉，宋嘉熙三年建。
GA053n0057_p0031a07║大通寺在溧水縣東北十五里，梁大通九年建。
GA053n0057_p0031a08║太安寺在溧水縣東北三十里長壽鄉，唐天祐三年建。
GA053n0057_p0031a09║永壽寺在溧水縣西北明萬歷三十六年建。
GA053n0057_p0031a10║保聖寺在高淳縣東五里，唐貞元中建名龍城，宋祥符
GA053n0057_p0031a11║中改今額。
GA053n0057_p0032a01║禪林寺在高淳縣東二十里，唐咸通中建。
GA053n0057_p0032a02║龍化寺在高淳縣南五十里，唐咸通初建。
GA053n0057_p0032a03║顯慈寺在高淳縣西四十里，唐中和間建名劉莊寺，宋
GA053n0057_p0032a04║紹興中改今額。
GA053n0057_p0032a05║飛來寺在高淳縣西南三里相傳明天啓二年中秋夜
GA053n0057_p0032a06║有銅像彌勒一尊端坐太平圩之東角，因建寺名曰飛
GA053n0057_p0032a07║來。
GA053n0057_p0032a08║定山寺在江浦縣東北三十里獅子峯下有泉出殿中
GA053n0057_p0032a09║亦名定山泉。
GA053n0057_p0032a10║石佛寺在江浦縣東北十八里宋建𤆌中建。
GA053n0057_p0032a11║東濟寺在江浦縣西三十里，舊名湯泉院。宋元祐　　
GA053n0057_p0033a01║建。
GA053n0057_p0033a02║接待寺在江浦縣治西門外，明洪武初建。
GA053n0057_p0033a03║長蘆寺在六合縣南二十五里宋天聖中建。
GA053n0057_p0033a04║靈巖寺在六合縣東十五里靈巖山上，唐咸通中建。
GA053n0057_p0033a05║臥佛寺在六合縣東北，南唐保大中建。
GA053n0057_p0033a06║寶聖寺在六合縣北四十里屏山之北元，至和元年建
GA053n0057_p0033a07║有泉，亦名寶聖。
GA053n0057_p0033a08║祗洹寺在六合縣北五十里冶山唐開元間建。
GA053n0057_p0033a09║盧龍觀在府西北盧龍山與儀鳳門相接，明高帝克偽，
GA053n0057_p0033a10║漢陳友諒，親樹旌麾，督戰于此。山及即位，改為獅子，山
GA053n0057_p0033a11║環以城建觀其上。
GA053n0057_p0034a01║靈應觀在府烏龍潭側與石城門近宋名恩隆祠明正
GA053n0057_p0034a02║統間，以禱雨有驗，賜今額。
GA053n0057_p0034a03║洞元觀在府東方山之麓，葛仙公白日飛昇處吳大帝
GA053n0057_p0034a04║赤烏二年，建唐貞觀間，併入巖棲，觀明重建洗藥池錬
GA053n0057_p0034a05║丹井猶存。
GA053n0057_p0034a06║紫芝觀在府鍾山下。
GA053n0057_p0034a07║仙鶴觀在府東北仙鶴門外漢時建。
GA053n0057_p0034a08║元真觀在府中和橋北明，永樂十八年建。
GA053n0057_p0034a09║玉虛觀在府東上方門外，吳時刱，唐保大間重建。
GA053n0057_p0034a10║朝真觀在府淳化鎮東明，正統間建。
GA053n0057_p0034a11║清源觀在府城南雨花臺側，宋建。
GA053n0057_p0035a01║棲真觀在府南安德鄉，明正統間建賜額。
GA053n0057_p0035a02║佑聖觀在府西江東門外，明成化二年建。
GA053n0057_p0035a03║青元觀在句容縣治西南隅葛洪故宅，梁天監中建。
GA053n0057_p0035a04║五雲觀在句容縣華陽洞西五雲峯下，宋天聖中建。
GA053n0057_p0035a05║聖祐觀在句容縣大茅峯頂，刱于漢，宋淳祐中賜額。
GA053n0057_p0035a06║玉晨觀在句容縣大茅峯下，舊傳高辛氏時展上公于
GA053n0057_p0035a07║此得仙。後周有郭真人巴陵侯，漢有杜廣平，東晉有楊
GA053n0057_p0035a08║真人、許長史，梁有陶弘景，唐有李元靜，南唐有王貞素，
GA053n0057_p0035a09║俱在此得道。梁為朱陽館，唐太宗時為華陽觀，明皇時
GA053n0057_p0035a10║為紫陽觀，宋祥符初改今額，世稱為茅山第一福地。
GA053n0057_p0035a11║崇壽觀在句容縣大茅峯之下，華陽南洞側，晉任敦舊
GA053n0057_p0036a01║宅，劉宋元嘉十一年始建壇宇。齊建元初名崇元館，宋
GA053n0057_p0036a02║大中祥符七年勅賜今名。（附）〔元，虞集：碑記〕大茅峯之下，當華陽南洞
GA053n0057_p0036a03║之便門。有崇壽觀者，本晉洞天館主任敦故宅。宋元嘉十一年，路太后始建壇宇。太始中，廬陵太守孔嗣之重
GA053n0057_p0036a04║立，以奉曲阿高士華。文賢齊建元二年，勅句容王文清，仍立而主之，名崇元館，武帝以太子時至焉。唐貞觀初，
GA053n0057_p0036a05║勅改為崇元觀有太極元年所樹碑石完而文冺可識者，左拾遺孫處懸文楊幽經書數字而已。天寶七年，李
GA053n0057_p0036a06║元靜先生奉勅重修，復民百家偹修葺。寶歷三年，主者有賀恩寶，則因器物銘識而考見者也。宋大中祥符七
GA053n0057_p0036a07║年，勅賜今名。大元至治二年，句曲外史張君嗣真始來主之，顧瞻方臺，近對南面左峯，疊玉右引大茅之支，而
GA053n0057_p0036a08║回合焉。定錄君授言：大茅山下有泉水近水口處可立靜舍。陶隱居云：近南大洞口，有好流水，而多石少出便
GA053n0057_p0036a09║平，比有王文清居之，則此觀是矣。乃歎曰：山中館宇，自齊梁、唐、宋，至於今代，有增益求諸晉人之舊，惟此與玉
GA053n0057_p0036a10║晨許長史宅耳。而吾所治乃傾廢隘陋，特甚，豈不在我耶？於是度材鳩工，更後堂為太元殿，以復舊規象三茅
GA053n0057_p0036a11║君於中東為任華王李賀五君祠西為陶隱，居祠充前殿基，為弘道壇，自製銘其上。壇東為元武，祠西為廣惠
GA053n0057_p0037a01║祠，後為文賢講堂，而前都門門外浚古津池，盡受大茅南面諸原之水，循池西南，得昭明太子讀書臺臺東有
GA053n0057_p0037a02║井曰福鄉井福鄉者，因昭明道館名也。出諸榛莽，著文刻石，覆之以亭，而巖洞泉石之勝近在百步內者，皆按
GA053n0057_p0037a03║圖表之，可以觀覽。泰定元年，上清四十五代宗師劉君大彬朝京師，授予始未俾為之次第焉。張君，吳郡人。名
GA053n0057_p0037a04║天雨，內名嗣真，字伯雨，別號真居。所著外史山世集三卷，碧巖懸會錄二卷。又尋山志十五卷，考索極精博云。
GA053n0057_p0037a05║崇福觀在句容縣中茅峯西白雲峯下。初華陽宮道士
GA053n0057_p0037a06║王景溫。退居結廬於此。宋紹興間，詔即所居建觀。
GA053n0057_p0037a07║乾元觀在句容縣茅山大橫山下。梁天監中陶隱居刱
GA053n0057_p0037a08║鬱罡齋，天聖間改賜。今額有觀妙先生碑，後閻希顏、李
GA053n0057_p0037a09║徹度，皆修煉于此。
GA053n0057_p0037a10║紫陽觀在句容縣大茅峯下，崇禧宮左。
GA053n0057_p0037a11║太平觀在句容縣茅山側，即陶隱居華陽館也。宋元符
GA053n0057_p0038a01║中改今額。
GA053n0057_p0038a02║抱元觀在句容縣茅山柳谷泉舊名柳谷菴。宋政和八
GA053n0057_p0038a03║年，因陳希徵修行于此，賜今額。
GA053n0057_p0038a04║清真觀在句容縣茅山大羅源中，宋政和中建紹興間，
GA053n0057_p0038a05║每歲三月十八日，四方道人會此時多鶴至，謂之鶴會。
GA053n0057_p0038a06║香山觀在溧水縣城東北隅元時所建明嘉靖間學宮
GA053n0057_p0038a07║圮縣令易觀址建學移觀于縣治東。
GA053n0057_p0038a08║尋仙觀在溧水縣治東南仙壇鄉梁建。
GA053n0057_p0038a09║白石觀在溧水縣治東南六十五里，荊山中舊傳卞和
GA053n0057_p0038a10║獲玉之地，有卞和塑像。李白詩云：白石分金井，丹砂布
GA053n0057_p0038a11║玉田。是也。井僅三四尺，投之以石，則水上沸如珠。
GA053n0057_p0039a01║祠山觀在高淳縣治南元，至元初建。
GA053n0057_p0039a02║尋真觀在高淳縣治北。
GA053n0057_p0039a03║萬壽觀在高淳縣寶陽門外宋時建。
GA053n0057_p0039a04║玉虛觀在江浦縣浦子口。
GA053n0057_p0039a05║元真觀在六合縣治西高岡之上。宋隆興初建。
GA053n0057_p0039a06║慈應菴在府東麒麟門外，龍潭大道
GA053n0057_p0039a07║國朝康熙六年建。
GA053n0057_p0039a08║古林菴在府吉祥寺之左明萬歷間，律師古心創建。
GA053n0057_p0039a09║水草菴在府通濟門外明萬，歷間建有放生池。
GA053n0057_p0039a10║圓覺菴在府南馴象門明萬歷年，建律僧白齋燃指臂
GA053n0057_p0039a11║苦行拓修。
GA053n0057_p0040a01║濟生菴在府石城門內，西隅烏龍潭南。以上諸菴皆
GA053n0057_p0040a02║接眾之所。
GA053n0057_p0040a03║隱仙菴在府城西北虎踞關側，相傳宋陶弘景隱居於
GA053n0057_p0040a04║此，故名明初冷謙。諸真人多遊此王，思任有碑記。
GA053n0057_p0040a05║龍華菴在府城銀鼎橋西。康熙五十九年。按察司葛繼
GA053n0057_p0040a06║孔置地延僧，寶光募建。
GA053n0057_p0040a07║孤舟菴在江浦縣西門定山珠泉側明萬歷丁酉年建。
GA053n0057_p0040a08║朝天宮在府城西石城門內崇道。橋北，即吳冶城也。晉
GA053n0057_p0040a09║為西州城劉宋為國學，後廢置總明觀，以居儒士，尋以
GA053n0057_p0040a10║道者居之，仍舊觀名楊吳建紫極宮徐鉉作記云：冶城
GA053n0057_p0040a11║峻址，西州舊宇，卞忠貞之遺壠，郭文舉之故臺。宋元屢
GA053n0057_p0041a01║改額明洪武，十七年重建易今名。
GA053n0057_p0041a02║洞神宮在府城淮清橋西宋景定間建元、李孝光有記。
GA053n0057_p0041a03║真武行宮在府東南洪武門外，舊為神樂觀，明初郊祀
GA053n0057_p0041a04║習樂之所。
GA053n0057_p0041a05║天妃宮在府獅子山下，儀鳳門外，明文皇帝遣使海外
GA053n0057_p0041a06║遇颶風天妃現像護之，奉勅建此，有御製碑。
GA053n0057_p0041a07║崇禧萬壽宮在句容縣茅山，華陽洞南門之東唐王知
GA053n0057_p0041a08║遠師陶弘景得其道法見知於太宗貞觀初置觀居之
GA053n0057_p0041a09║元改今額趙孟頫書碑記。
GA053n0057_p0041a10║元符萬寧宮在句容縣茅山積金峯下。宋嘉祐中，蜀人
GA053n0057_p0041a11║王畧結廬煉丹於此，後道士劉混康居之，徽宗賜額。
GA053n0057_p0042a01║祠宇宮在句容縣中茅峯西唐天寶中勅建。
GA053n0057_p0042a02║紫竹林在府城北耆闍山麓明末顓愚禪師建
GA053n0057_p0042a03║祗陀林在府城西南隅鳳凰街之南明，末建徑山、雪嶠、
GA053n0057_p0042a04║天童五峯，皆駐錫於此。
GA053n0057_p0042a05║三官堂在府城武定橋東明洪武中建。
GA053n0057_p0042a06║
GA053n0057_p0042a07║
GA053n0057_p0042a08║
GA053n0057_p0042a09║
GA053n0057_p0042a10║
GA053n0057_p0042a11║江南通志卷四十三終