GA053n0057_p0295a01║江南通志卷四十八
GA053n0057_p0295a02║輿地志
GA053n0057_p0295a03║　寺觀（六）（太、廬、鳳、潁四府　滁、和、廣、六、泗五州）
GA053n0057_p0295a04║太平府
GA053n0057_p0295a05║萬壽寺在府城東門內，宋景德中勅分化城為萬壽寺。
GA053n0057_p0295a06║寶祐三年，濬放生池，造石梁於上，以通山門。
GA053n0057_p0295a07║古化城寺在府城內向化橋禮賢巷。吳大帝時為康里
GA053n0057_p0295a08║國僧會法師建道塲三，此其一也，其址最廣。宋孝武南
GA053n0057_p0295a09║巡駐蹕，於此增二十八院院各有額。唐天寶間造舍利
GA053n0057_p0295a10║塔大戒壇，鑄銅鐘一李白銘至宋分其半，為設險之所，
GA053n0057_p0295a11║餘為西菴。
GA053n0057_p0296a01║廣濟寺在府北采石山，吳赤烏二年建，宋天聖十年改
GA053n0057_p0296a02║廣濟院。
GA053n0057_p0296a03║白雲寺在府東南青山之東峯，六朝宋建。
GA053n0057_p0296a04║福源寺在府東龍泉山六朝宋時，螺浮尊者開山於此。
GA053n0057_p0296a05║舊名龍泉，宋改福源院，明改今額。
GA053n0057_p0296a06║澄心寺在府東，橫山齊陶弘景，棲隱地。宋嘉祐中改澄
GA053n0057_p0296a07║心院紹定中重建。
GA053n0057_p0296a08║報恩光孝寺在府城西南隅，唐名瑞竹寺。宋紹興間，改
GA053n0057_p0296a09║今額，俗稱南寺。
GA053n0057_p0296a10║古麓心寺在府城北采石，鎮寶積山之東南，一名寶積
GA053n0057_p0296a11║禪林，舊在楊墓山。唐武德四年建，宋紹興中移建今所。
GA053n0057_p0297a01║彌勒寺在府東南多福鄉。唐貞觀二年建。
GA053n0057_p0297a02║均慶寺府東南湖陽鄉唐乾元二年建。
GA053n0057_p0297a03║東承天寺在府姑孰鄉上官？莊唐大中三年建。
GA053n0057_p0297a04║廣教寺府城東黃池鎮，唐大中三年華林覺禪師建，宋
GA053n0057_p0297a05║紹興中改今名。
GA053n0057_p0297a06║大仁寺在府北慈湖馬鞍山，唐天成元年建。
GA053n0057_p0297a07║廣福禪寺在府北黃山巔，宋嘉祐三年建，賜額廣福院。
GA053n0057_p0297a08║藏雲寺在府城東歸善鄉舊名延壽院，又名雲際院。宋
GA053n0057_p0297a09║嘉祐中改今名。
GA053n0057_p0297a10║無相寺在府城外尚書塘一名靈山寺元皇慶二年建。
GA053n0057_p0297a11║吉祥寺在蕪湖縣西五里，舊名永壽，唐元和二年建，宋
GA053n0057_p0298a01║景祐中賜名吉祥院。
GA053n0057_p0298a02║東能仁寺在縣東，即南唐古城院也。宋大中祥符元年
GA053n0057_p0298a03║改曰東承天院。政和中遷於城東寺，後為夢日亭址。
GA053n0057_p0298a04║普門寺在縣西南丹陽鄉甸山舊名普濟院，南唐順義
GA053n0057_p0298a05║五年建，明洪武中改今額。
GA053n0057_p0298a06║普濟寺在縣南舊名水西，宋天聖改今額。以上蕪
GA053n0057_p0298a07║湖縣。
GA053n0057_p0298a08║廣善寺在繁昌縣南十里八峯山下寺，始於東晉明寶
GA053n0057_p0298a09║月禪師卓錫於此山多異蹟。
GA053n0057_p0298a10║隱靜禪寺縣東南二十里隱靜山，一名五峯寺，六朝宋
GA053n0057_p0298a11║杯渡禪師建，宋大中祥符間改晉慧禪寺。嘉祐三年建
GA053n0057_p0299a01║閣藏，三朝御書百一十軸。
GA053n0057_p0299a02║龍泉寺縣西南二十里清隱山唐乾符間建。
GA053n0057_p0299a03║善利寺在縣治南，先在舊縣名善利院，宋太平興國間
GA053n0057_p0299a04║建，明天順元年遷縣寺，移今所。
GA053n0057_p0299a05║靈山寺縣西北靈山墩，宋嘉祐間，名戒香院，明改今額。
GA053n0057_p0299a06║圓炤寺在縣西十里銅山下。
GA053n0057_p0299a07║化城寺縣東北三十里峩橋鎮舊在靈塘名松城寺。宋
GA053n0057_p0299a08║焦韜移此嘉祐八年，改今額。
GA053n0057_p0299a09║幢山寺縣西三十里青山下，宋淳熙六年建，有甘泉古
GA053n0057_p0299a10║井碑。
GA053n0057_p0299a11║龍華寺縣西十五里宋紹興二年建。以上繁昌縣。
GA053n0057_p0300a01║元妙觀舊名天慶在城北，宋大中祥符間建。紹興二年，
GA053n0057_p0300a02║徙建新城西門內。
GA053n0057_p0300a03║希夷觀府城崇教坊，舊在城南，宋紹興元年建，名希夷
GA053n0057_p0300a04║堂。元元統六年，遷建於此，改今額。
GA053n0057_p0300a05║寧淵下觀在蕪湖縣西四里上觀，舊在蟂磯，山因風濤
GA053n0057_p0300a06║不便祈禱，即佑聖祠增創宋隆興中賜今額。
GA053n0057_p0300a07║元帝觀在繁昌縣西十五里紅花山頂，唐乾符間建，山
GA053n0057_p0300a08║腰有半山宮。
GA053n0057_p0300a09║西延觀在繁昌縣西五十里荻港鎮舊名清華，宋改今
GA053n0057_p0300a10║名相傳趙自然住此修煉。
GA053n0057_p0300a11║神霄宮在采石鎮唐賢坊內，有太白祠。宋嘉泰元年建。
GA053n0057_p0301a01║禪那院在府東南，丹陽鎮齊。永明二年建，舊名禪定，又
GA053n0057_p0301a02║名宣善。宋淳祐中改今額。
GA053n0057_p0301a03║淨居院在府多福鄉孳牧厰梁大寶元年建。
GA053n0057_p0301a04║太平興國院府東白苧山，宋紹興三年勅建。
GA053n0057_p0301a05║廣濟院在蕪湖縣北赭山南麓。唐乾寧中建，有塔，黃庭
GA053n0057_p0301a06║堅滴翠軒遺址在焉。
GA053n0057_p0301a07║西能仁院在蕪湖縣治後，即南唐古城羅漢院。宋政和
GA053n0057_p0301a08║元年，與東能仁寺同賜額，真宗御書閣在焉。
GA053n0057_p0301a09║常寂院在繁昌縣東北雲居山，創於唐名古城寺，宋嘉
GA053n0057_p0301a10║祐中改今額。
GA053n0057_p0301a11║香雲院在縣東北三山香爐峯，唐元和中建，宋嘉祐中
GA053n0057_p0302a01║改今額。
GA053n0057_p0302a02║崇法院縣南二十里，唐建，名雲峯菴，宋嘉祐中改今額。
GA053n0057_p0302a03║資聖院在縣東南隱玉山，舊名浮邱寺，宋嘉祐中改今
GA053n0057_p0302a04║額。
GA053n0057_p0302a05║清隱院在縣西青山，一名青山寺，山下有翠麓亭太極
GA053n0057_p0302a06║洞。
GA053n0057_p0302a07║普照禪林在蕪湖縣西北五里。
GA053n0057_p0302a08║廬州府
GA053n0057_p0302a09║壽龍寺在府東南五十里晉建。
GA053n0057_p0302a10║浮槎寺在府東浮山上，梁建，初名道林。又曰福嚴先有
GA053n0057_p0302a11║梵僧過是。山曰：此闍耆一峯也。
GA053n0057_p0303a01║萬壽寺在時雍門內歲豐橋南唐武德間建。
GA053n0057_p0303a02║開福寺府西大蜀山唐貞觀間慧滿禪師道塲有碑記。
GA053n0057_p0303a03║明教寺在大東門內教弩臺遺址，唐大歷中，裴緝奏為
GA053n0057_p0303a04║明教寺。三城寺在府城東。
GA053n0057_p0303a05║天王寺在西平門內，唐建，明正統丁卯重建，有碑文。
GA053n0057_p0303a06║地藏寺在北城內，宋淳熙八年建。
GA053n0057_p0303a07║五星寺府南嶽廟東宋咸淳▆建。
GA053n0057_p0303a08║邑棠寺府東三十里，宋建。羅漢寺在明教寺後。
GA053n0057_p0303a09║石佛寺在三河鎮，宋建。包城寺在店埠鎮，元建。
GA053n0057_p0303a10║寶福寺在府小蜀山，元建。演法寺在府梁縣鄉。
GA053n0057_p0303a11║金剛寺在廬江縣東南紫芝坊，即楊行密故居，舊名光
GA053n0057_p0304a01║化，吳主建，以居伏虎禪師。妙光寺在縣西南，元建。
GA053n0057_p0304a02║冶父寺在縣東北二十里，唐伏虎禪師建。
GA053n0057_p0304a03║國朝順治四年重修。大隆寺在縣東南，元建。
GA053n0057_p0304a04║金牛寺在縣西南四十五里，宋僧安雅建，有塔。
GA053n0057_p0304a05║竹林寺在縣東六十里，宋慶元五年建。
GA053n0057_p0304a06║甘泉寺在縣東，元建，順治十一年重修。以上廬江縣。
GA053n0057_p0304a07║觀音寺在舒城縣治西，唐建。
GA053n0057_p0304a08║白水寺在縣西鄉。
GA053n0057_p0304a09║真如寺縣南十里。千佛寺縣東二十里。
GA053n0057_p0304a10║大聖寺縣東十里，俱宋建。旌忠禪寺在縣西。
GA053n0057_p0304a11║香社寺在縣桃城鎮。伏虎寺在縣城南三里。
GA053n0057_p0305a01║淨梵寺在縣西周瑜城，俱元建。
GA053n0057_p0305a02║西伏虎寺在縣西梅嶺內，有錫杖泉、虎跑泉。以上
GA053n0057_p0305a03║舒城縣。
GA053n0057_p0305a04║景福寺在無為州治西，唐貞觀中建，
GA053n0057_p0305a05║國朝順治十五年修。
GA053n0057_p0305a06║羅漢寺在州城東，唐永徽三年建。
GA053n0057_p0305a07║延福寺在州南，宋淳祐三年建。
GA053n0057_p0305a08║寶林寺在州西，有古塔，唐垂拱二年建。
GA053n0057_p0305a09║南汰寺在州汰水之南，宋咸平元年建，有古塔。
GA053n0057_p0305a10║北汰寺在州汰水之北，唐永徽二年建。
GA053n0057_p0305a11║雙泉寺在州北鄉，唐伏虎禪師建。
GA053n0057_p0306a01║泗州寺在州太平鄉，宋開寶五年建。
GA053n0057_p0306a02║慈雲寺在太平鄉，宋建淳熙中勅賜教忠禪院。
GA053n0057_p0306a03║巖臺寺在州開城鄉，宋景德三年建。
GA053n0057_p0306a04║報國寺在州開城鄉，宋建。
GA053n0057_p0306a05║國朝順治五年修。以上無為州。
GA053n0057_p0306a06║定林慈氏寺在巢縣崇善坊，梁建，宋乾道中建塔。
GA053n0057_p0306a07║西隱寺在縣卧牛山下，梁建，宋景定明宣德重修，見寺
GA053n0057_p0306a08║碑。
GA053n0057_p0306a09║濡須寺在縣龜山上。金城寺在縣西南。
GA053n0057_p0306a10║圓通寺縣南二十里，宋建。
GA053n0057_p0306a11║相山寺在縣南山中，宋開寶四年建，高宗嘗幸其處，勅
GA053n0057_p0307a01║賜教忠禪院。
GA053n0057_p0307a02║大甘泉寺縣南散兵，鎮宋淳熙間建，有泉清冽出百洞。
GA053n0057_p0307a03║觀心寺在縣鎮南橋，宋淳熙間建，俗呼銅腸寺。
GA053n0057_p0307a04║法輪寺在縣白露河，宋紹熙間，建有石柱輪藏古塔。
GA053n0057_p0307a05║竹城寺縣西七十里，即寶林院，宋寶祐元年建。
GA053n0057_p0307a06║大力寺在縣王喬洞東北，宋景定間建，傍有大力泉，深
GA053n0057_p0307a07║不可測，味極佳，為合境第一。以上巢縣。
GA053n0057_p0307a08║玉虛觀在府城內即子胥臺，一名中聖宮。
GA053n0057_p0307a09║梓潼觀在府玉虛觀東。白鶴觀在府東門，唐建。
GA053n0057_p0307a10║沖元觀府城南三河鎮，元建。
GA053n0057_p0307a11║玉虛觀在廬江縣南關，一名南臺，相傳左慈所居，內有
GA053n0057_p0308a01║丹井遺址。真武觀廬江縣西門外。
GA053n0057_p0308a02║洞元觀在舒城縣北門外，宋元祐中建。
GA053n0057_p0308a03║崇德觀在無為州治東隅，舊名羣仙觀，宋建。
GA053n0057_p0308a04║國朝順治十五年重修。
GA053n0057_p0308a05║白鶴觀在州襄安鎮墩上，唐建，墩形如印，高十餘丈，中
GA053n0057_p0308a06║有墨泉。
GA053n0057_p0308a07║紫薇觀舊在巢縣北十里金庭山下，世所稱第十八金
GA053n0057_p0308a08║庭洞天也，晉咸康四年創。宋寶祐二年勅建，有碑。湖山
GA053n0057_p0308a09║重複，巖谷幽閟，三峯峙於前，兩洞擁於後，今遺址猶存。
GA053n0057_p0308a10║宋末遷入於城，洪武二年再遷於縣治西北臥牛山。
GA053n0057_p0308a11║聖妃神宮在府東湖內姥山上，晉時勅建。
GA053n0057_p0309a01║鳳陽府
GA053n0057_p0309a02║龍興寺在府東三里盛家，山南初名皇覺寺，明太祖▆
GA053n0057_p0309a03║時潛踪之地。洪武初改今名，有太祖御書第一山三字
GA053n0057_p0309a04║碑陰，有御製文，又有神宗，勅賜藏經。康熙十二年，重修
GA053n0057_p0309a05║洪戒寺在府治東。
GA053n0057_p0309a06║栖巖寺府西白石山有石室宋高宗賜御書於此。
GA053n0057_p0309a07║靈泉寺府東南武，店中有銀杏，根盤數丈，元建。
GA053n0057_p0309a08║大聖寺府西南，一名白塔寺，元建。
GA053n0057_p0309a09║法華寺在府西內有七級浮圖。
GA053n0057_p0309a10║竹林寺府南門外，明建。
GA053n0057_p0309a11║開元寺在臨淮縣聞賢門內，一名莊臺寺，唐開元二十
GA053n0057_p0310a01║六年，詔天下州郡各建一大寺，以紀年為額。南唐主李
GA053n0057_p0310a02║昇微時嘗寓此。鍾離寺在縣東。
GA053n0057_p0310a03║竹林寺在縣曲陽門外，創自唐時，明洪武初復建。
GA053n0057_p0310a04║淨眾寺縣東北六十里，宋咸淳間創，弘治元年復建。
GA053n0057_p0310a05║大聖寺縣東北七十里，宋咸淳間建。
GA053n0057_p0310a06║真如寺縣東二十五里，元大德間建，明洪武間復建。
GA053n0057_p0310a07║戒香寺在縣南明正統間重建，賜舊額。以上臨淮
GA053n0057_p0310a08║縣。
GA053n0057_p0310a09║大聖寺在懷遠縣南一里，宋雍熙元年建，明洪武重建。
GA053n0057_p0310a10║水月寺在縣北一里。華嚴寺在縣西，元建。
GA053n0057_p0310a11║崇寧寺在縣龍亢集。靈巖寺在縣塗山東頂
GA053n0057_p0311a01║山香寺縣東北二十五里。羅漢寺在縣東二里。
GA053n0057_p0311a02║以上懷遠縣。
GA053n0057_p0311a03║禪窟寺在定遠縣西北三十里，唐元和間建，明洪武八
GA053n0057_p0311a04║年重建。寺當山腰，有泉穿屋壁而出，聲泠然若絃。奏前
GA053n0057_p0311a05║有繫虎石，旁有茂林修竹，森映寺宇。
GA053n0057_p0311a06║國朝康熙十九年重修。
GA053n0057_p0311a07║西禪寺在縣治西，舊為學宮，宋咸淳間建，明洪武間修。
GA053n0057_p0311a08║能仁寺在縣東北，宋建。元封寺在縣東六十里。
GA053n0057_p0311a09║大聖寺有三：一在縣東十五里，一在縣西三十五里，一
GA053n0057_p0311a10║在縣西南三十里。大山頂寺在縣東八十里。
GA053n0057_p0311a11║包公寺縣南二十里。南萬善寺縣南四十里。
GA053n0057_p0312a01║永興寺縣南一名九子寺。南觀音寺縣西南四十里。
GA053n0057_p0312a02║慈氏寺在縣西九十里，宋紹興間建，明洪武間修。
GA053n0057_p0312a03║槎枒寺在縣西北七十里，明洪武十六年建，勅賜圓通
GA053n0057_p0312a04║禪寺。前有石塔二，石碁枰一。以上定遠縣。
GA053n0057_p0312a05║釋迦寺在虹縣城東南隅，明洪武初建。
GA053n0057_p0312a06║清涼寺在縣東北朱山下。潼城寺縣東北潼城河。
GA053n0057_p0312a07║定林寺今為虹縣城隍廟，止存碑記。
GA053n0057_p0312a08║祥蘭寺在縣赤山。以上虹縣。
GA053n0057_p0312a09║棲賢寺在壽州六朝時古剎。
GA053n0057_p0312a10║興福寺在州西北茅仙洞
GA053n0057_p0312a11║駐駕寺在州南，明成祖曾駐駕於此。
GA053n0057_p0313a01║黃溪塔寺在州南一百三十里。以上壽州。
GA053n0057_p0313a02║報恩寺舊名東禪寺，在鳳臺縣治東北隅，有塔，宋天聖
GA053n0057_p0313a03║間建，明洪武中修，改今名。以上鳳臺縣。
GA053n0057_p0313a04║聖果寺在宿州東北，宋治平丁未建，明洪武二年重建。
GA053n0057_p0313a05║上元寺州故相城內，漢御史薛廣德授二龔魯詩處。
GA053n0057_p0313a06║中元寺在州泉山陽方汀，即元之福勝院，有碑。
GA053n0057_p0313a07║大覺寺在州西關。以上宿州。
GA053n0057_p0313a08║聖壽寺在靈璧縣東二里，創於元時，明洪武間重修。
GA053n0057_p0313a09║陽城寺在縣齊眉山之東，明永樂初車駕駐蹕於此。
GA053n0057_p0313a10║興龍寺在縣雙溝渠。九灣寺縣南九十里。
GA053n0057_p0313a11║巍橋寺在縣治，一名普濟寺，有碑文。以上靈璧縣。
GA053n0057_p0314a01║會仙觀在府東十五里臨濠水面奕壇，世傳有仙人會
GA053n0057_p0314a02║奕於此，故名。
GA053n0057_p0314a03║翊真觀俗稱前宮。元妙宮俗稱後宮，並在府東南。
GA053n0057_p0314a04║通真觀在臨淮縣昇仙坊，元至治間道士王永模創，明
GA053n0057_p0314a05║洪武中復建，內有石碑，刻藍采和像，濠梁志：采和一日
GA053n0057_p0314a06║即市樓飲酒，有五色雲覆樓上，飲畢乘雲而去。今觀即
GA053n0057_p0314a07║其地也。
GA053n0057_p0314a08║元妙觀在懷遠縣塗山，舊名天慶觀，元大德間改今名。
GA053n0057_p0314a09║漆園觀在定遠縣治東，濠梁志云：唐弘道三載勅建。
GA053n0057_p0314a10║隱僊觀在定遠縣東南六十里，宋宣和中建。
GA053n0057_p0314a11║真武觀在定遠縣東後街。
GA053n0057_p0315a01║隱真觀在虹縣東南隅，元泰定間建。
GA053n0057_p0315a02║梓橦觀在壽州北，學正黃奇士講學處。
GA053n0057_p0315a03║元妙觀在鳳臺縣西北，明正統間建。
GA053n0057_p0315a04║天慶觀即上真觀在宿州北關。雍熙中，回道人訪觀主，
GA053n0057_p0315a05║不遇題詩於壁，以玉筯篆其字，往往為人刮去煎湯，療
GA053n0057_p0315a06║病字跡，旋刮旋生。
GA053n0057_p0315a07║南華觀在靈璧縣治北潼山，舊傳莊子嘗居此，元至元
GA053n0057_p0315a08║間建。
GA053n0057_p0315a09║插花塔在宿州西南，宋至正間建，常燦五色毫光，鄉人
GA053n0057_p0315a10║異之。明永樂七年，坍塌得舍利子十一顆，佛牙一枝獻
GA053n0057_p0315a11║上。上令火之，金光燦爛，乃命收舍利，以佛牙給還佛會
GA053n0057_p0316a01║鎮塔。
GA053n0057_p0316a02║潁州府
GA053n0057_p0316a03║資福寺在府治西南，宋建，明洪武十六年重修貯藏經。
GA053n0057_p0316a04║新渡寺在府治，宋蘇軾於此餞歐陽叔弼，有詩。
GA053n0057_p0316a05║善現寺在府東明，太祖曾駐蹕於此，奉勅建，亦名北照
GA053n0057_p0316a06║寺。
GA053n0057_p0316a07║香臺寺在府沈邱浮香臺上，四面皆潁水繞之。
GA053n0057_p0316a08║艾亭寺在府南鄉古艾亭
GA053n0057_p0316a09║龍興寺舊在潁上縣通津門內，元末改為倉，明洪武六
GA053n0057_p0316a10║年重建於城外北關。永寧寺在縣東門外。
GA053n0057_p0316a11║宿緣寺縣西南五十里古南趙寺，明洪武中建。
GA053n0057_p0317a01║新興寺縣西南四十里。靈臺寺縣西南五十里。
GA053n0057_p0317a02║水月寺縣西正陽鎮。以上潁上縣。
GA053n0057_p0317a03║福昌寺在霍邱縣治西，宋治平間建。
GA053n0057_p0317a04║聖壽寺縣南開順鎮，宋建。
GA053n0057_p0317a05║圓覺寺在縣西北，明洪武二十五年勅建賜額。
GA053n0057_p0317a06║華嚴寺縣北十里。普濟寺在縣大別山。
GA053n0057_p0317a07║金華寺縣芙蓉山隈硃砂寺縣南有浮屠。
GA053n0057_p0317a08║蓮花寺縣南六十里。走馬嵓寺在縣開順鎮。
GA053n0057_p0317a09║七井寺縣長山中。香山寺縣南百里。
GA053n0057_p0317a10║龍泉寺縣東十五里。以上霍邱縣。
GA053n0057_p0317a11║咸平寺在毫州城北門內，明洪武二十八年建。
GA053n0057_p0318a01║鐵佛寺有三：一在州南三十里，一在州南七十五里，一
GA053n0057_p0318a02║在州西北四十里。
GA053n0057_p0318a03║北李村寺在州東南。
GA053n0057_p0318a04║大雲寺在州東南，有石塔，又一在州東南一百六十里。
GA053n0057_p0318a05║石佛寺有二：一在州東南六十里，一在東北二十五里。
GA053n0057_p0318a06║留鹿寺在州東南，元時建。
GA053n0057_p0318a07║楊村寺在州東南，明弘治三年建。
GA053n0057_p0318a08║海會寺州東南百二十五里。
GA053n0057_p0318a09║華嚴寺有二：一在州東南百四十里，一、在州東百里。
GA053n0057_p0318a10║晉菴寺在州西西臺上明成化七年建。以上毫州。
GA053n0057_p0318a11║興國寺在太和縣東門內，明景泰間建，掘地得斷碣，有
GA053n0057_p0319a01║興國二字，故名。
GA053n0057_p0319a02║運邱寺在縣運邱上，有古檀樹幹，可十圍，葉蔭二畝。
GA053n0057_p0319a03║倪邱寺在縣倪邱東，有古銀杏二株，連理大可數圍。
GA053n0057_p0319a04║天宮寺縣東天保鄉。金佛寺縣北六十里。
GA053n0057_p0319a05║海眼寺縣北三十里，原有二塔，其一與寺俱廢，其一尚
GA053n0057_p0319a06║存，今人呼為雙浮屠。
GA053n0057_p0319a07║朱家淺寺縣西北七十里。以上太和縣。
GA053n0057_p0319a08║慈氏寺在蒙城縣東南有古浮圖一座，舊名慈氏院，元
GA053n0057_p0319a09║至正間，因故址修建。明洪武十五年重修改今名。
GA053n0057_p0319a10║興化寺在縣東，宋建。
GA053n0057_p0319a11║福聖寺在縣西，元延祐中建。
GA053n0057_p0320a01║普照寺縣西鐵牛嶺。
GA053n0057_p0320a02║太平寺縣西西陽集，俱元建。
GA053n0057_p0320a03║壽聖寺縣西蒙觀鎮之後，唐開元初建。
GA053n0057_p0320a04║普濟寺　福建寺俱在縣北，元泰定五年建。
GA053n0057_p0320a05║以上蒙城縣。
GA053n0057_p0320a06║迎祥觀在府西北隅，元泰定二年建，明洪武中修，相傳
GA053n0057_p0320a07║張三丰修煉於此，遺有混元衣，至今猶存。
GA053n0057_p0320a08║靈壇觀府城內有再生檜樹。
GA053n0057_p0320a09║東華觀潁上縣城內，元建，明洪武十年重建。
GA053n0057_p0320a10║九仙觀在霍邱縣開順鎮。三清觀在霍邱縣西門外。
GA053n0057_p0320a11║東來第一宮在府西關，
GA053n0057_p0321a01║國朝康熙初建。
GA053n0057_p0321a02║清華觀在太和縣東三十里。
GA053n0057_p0321a03║丹陽觀在蒙城縣西南，金興定二年建，後廢為預備倉，
GA053n0057_p0321a04║明改建於崇元觀側。
GA053n0057_p0321a05║慶真觀蒙城縣東北，元至順元年建。
GA053n0057_p0321a06║清源觀蒙城縣西街，明嘉靖間建。
GA053n0057_p0321a07║寥陽萬壽宮在亳州城內，元通真子劉志義建，編修注
GA053n0057_p0321a08║禧撰碑記，今為軍儲倉，又為儒學碑猶存。
GA053n0057_p0321a09║天靜宮老子所妊之地，在州東福寧鎮，基址猶存，有元
GA053n0057_p0321a10║張起巖撰碑。
GA053n0057_p0321a11║興國院在城父之北楊團村，舊名大聖，元泰定二年改
GA053n0057_p0322a01║曰興國。
GA053n0057_p0322a02║法相禪院在亳州治，宋建，穆修作記。
GA053n0057_p0322a03║滁州
GA053n0057_p0322a04║龍興寺在州城中，舊名興壽院，周顯德中改今名，明洪
GA053n0057_p0322a05║武十八年無為禪師重建。
GA053n0057_p0322a06║開化寺州南琅琊山，唐大歷中刺史李幼卿與僧法琛
GA053n0057_p0322a07║建，宋太平興國中賜今額藏，累朝御書，明洪武中拓而
GA053n0057_p0322a08║廣之，今屬龍興寺。
GA053n0057_p0322a09║光孝寺州西南二里，宋元豐間，有僧淨果創報恩光孝
GA053n0057_p0322a10║禪寺，熙寧三年賜額。壽聖政和七年改為神霄玉清萬
GA053n0057_p0322a11║壽宮。宣和間，復為寺紹興間，始賜今額，今為保豐堂。
GA053n0057_p0323a01║龍蟠廣福寺城南十七里，僧慧江建。
GA053n0057_p0323a02║黃悅廣福寺州東南四十五里，宋皇祐初建，熙寧中賜
GA053n0057_p0323a03║額壽聖淳熙中改今額。
GA053n0057_p0323a04║葛城廣福寺州東南五十五里，即莊嚴寺。明天順間改
GA053n0057_p0323a05║今額。龍華寺在州西豐山後。
GA053n0057_p0323a06║新珠廣福寺州西四十里，明弘治中重修。
GA053n0057_p0323a07║幽棲寺在州西南舊名黃草窪明萬歷初建有羅漢像
GA053n0057_p0323a08║五百尊。
GA053n0057_p0323a09║黃山寺州西八十里有石柱，刻祥符元年造。
GA053n0057_p0323a10║法華寺州南蓼湖之西，南宋嘉定間建。
GA053n0057_p0323a11║寶林寺在全椒縣西南，唐貞觀七年建。
GA053n0057_p0324a01║新興寺縣西南三十里，宋紹興間建。
GA053n0057_p0324a02║永安寺在縣東，宋建。康豐寺縣南二十五里。
GA053n0057_p0324a03║神山寺縣西北，唐建。福山寺縣西北有古井七。
GA053n0057_p0324a04║石溪寺縣西七十里，元至正中建。以上全椒縣。
GA053n0057_p0324a05║吉祥寺在來安縣治北，僧會司在焉。宋建。
GA053n0057_p0324a06║延塘寺縣東南五十里本真覺院，宋天聖三年建，治平
GA053n0057_p0324a07║中賜額壽聖，後改今名。
GA053n0057_p0324a08║三城寺縣西南五十里，宋慶歷三年建。
GA053n0057_p0324a09║孔雀寺縣西北▆寺山。獨山寺縣西北三十五里。
GA053n0057_p0324a10║太平興國寺縣治西北八十步，唐淮南節度使劉長慶
GA053n0057_p0324a11║捨宅為寺，宋太平興國中賜額。
GA053n0057_p0325a01║龍泉寺縣東北三十里，元建。
GA053n0057_p0325a02║寶積寺縣北石固山白塔寺縣北六十里。
GA053n0057_p0325a03║新興寺縣北三十五里，元至正元年建。
GA053n0057_p0325a04║普賢寺縣北三十里，宋元祐中建，明正德間修。
GA053n0057_p0325a05║永興寺縣北長店橋，宋建。以上來安縣。
GA053n0057_p0325a06║梓橦觀在州城內，即舊文昌宮，元泰定間建。
GA053n0057_p0325a07║真武觀在州東即真武壇，宋咸淳中建。
GA053n0057_p0325a08║白鶴觀在全椒縣治西，唐垂拱初，侍郎邢文偉建。
GA053n0057_p0325a09║開元觀舊在來安縣北，宋淳熙間移東門內，明重修。（附）
GA053n0057_p0325a10║〔明，周之冕：記〕來安邑東有開元觀。或曰：是唐開元時建，故名也。余考來安有縣起于南唐，是廟乃
GA053n0057_p0325a11║能先縣而有？且縣設之後，遷廢靡定，而是廟巍然獨存，豈其未經兵燹耶？抑神靈呵護，雖兵燹而廟貌猶昔耶？
GA053n0057_p0326a01║是皆未之或知也。苐所祀者，為真武神帝之神，徧海宇今邑之祀帝也。吾誠莫測其來，其著響應于前朝也，吾
GA053n0057_p0326a02║亦不得詳其顛，未惟我高皇混一寰海。時東吳有士誠，西楚有友諒二雄最稱勁敵。雖然，士誠猶自守虜耳。告
GA053n0057_p0326a03║友諒奄有荊漢，富强獨最。雖吾郡鄱湖之戰，殲厥渠魁，而子理奔武昌阻，陰力守，未可一鼓而下。乃聖衷政爾
GA053n0057_p0326a04║猶豫，未決入楚之師，而帝儼然應之以夢揖讓一堂，語為指導，自稱迎駕，復許嘿助，且囑以草廬。既毀成業之
GA053n0057_p0326a05║後，欲聖祖鼎新其廟，則其靈爽赫著何如耶？爰以江漢削平我聖祖，思酬神功，命有司于太和舊勝，置黃金殿，
GA053n0057_p0326a06║爼豆千秋，香火之盛，甲實宇無兩嗣。後威靈赫著，遐邇傾慕，四方之民，梯航謁拜者，日不可隸首記而神旦區
GA053n0057_p0326a07║別。善惡立著報應，故其為震悔自新者不少，則神之德著於民，生盛又何如也？以功若彼，以德若此，宜乎崇祀
GA053n0057_p0326a08║者徧海內，何獨太和？又何獨於來安？惟來安有廟最久，而湫隘特甚。帝嘗徵夢於別駕愚谷，周君召，乃崇其悚
GA053n0057_p0326a09║宇，廣其址基，與諸父老共維新之事，成屬余為之記。
GA053n0057_p0326a10║梓橦觀在來安縣南。真武觀來安縣南水口集。
GA053n0057_p0326a11║寶公菴全椒縣西七十里，即龍山寺，梁武帝建。
GA053n0057_p0327a01║雲隱菴全椒縣西北五十里，宋嘉熙間建。
GA053n0057_p0327a02║全容宮在州學宮東，明萬歷三年建。
GA053n0057_p0327a03║玉皇殿在州城西南琅琊山，梁柱皆以石為之。
GA053n0057_p0327a04║和州
GA053n0057_p0327a05║百福寺在州城內。唐貞觀二年建，初有五寺，因名以五
GA053n0057_p0327a06║華寺，一曰文殊，二曰泗州，三曰淨土，四曰彌勒，五曰百
GA053n0057_p0327a07║福。元末俱燬於兵。吳元年，僧法珪重建百福寺。
GA053n0057_p0327a08║廣勝寺在東北烏江鎮。香延寺在州南，俱唐建。
GA053n0057_p0327a09║乾明寺州東南乘駟橋東，其西即宋學舊址。
GA053n0057_p0327a10║普明寺州東南天門山後，元至正二年建。
GA053n0057_p0327a11║極樂寺州南四十里。
GA053n0057_p0328a01║梵行寺州南五十里，有古塔。
GA053n0057_p0328a02║妙巖寺在州南裕溪北。清福寺州南二十里晉建。
GA053n0057_p0328a03║延慶寺在州西長壽鄉，宋熙寧三年建。
GA053n0057_p0328a04║莊嚴寺宋太平興國中，徙苦林村，有海棠洞、罩春亭。
GA053n0057_p0328a05║開化寺在州南六十里，宋元祐中建。
GA053n0057_p0328a06║香社寺在州北寺，旁有香泉，故名。有昭明書院，有塔。寺
GA053n0057_p0328a07║後有二松，甚奇。
GA053n0057_p0328a08║赭樂寺州北五十里，以土沙赤，故名。宋嘉定十年建。
GA053n0057_p0328a09║馬鞍普明寺州北馬鞍山中，元無用禪師建。
GA053n0057_p0328a10║六墳寺州北如方山下，相傳有僧六世修道此山，六墳
GA053n0057_p0328a11║在焉，故名。釋迦方誌：東晉隆安初，涼州沙門釋寶雲常
GA053n0057_p0329a01║遊天竺大夏，解諸國音，詳譯經論。後自江表幽棲六合
GA053n0057_p0329a02║山，以終六合，即今如方山，此寺所由創也。
GA053n0057_p0329a03║孔夫寺州北孔夫山下，明嘉靖間重修，有碑記。
GA053n0057_p0329a04║華嚴寺州東北三十里，宋建
GA053n0057_p0329a05║甘露寺州東北二十里，元至正三年建。
GA053n0057_p0329a06║泉水寺州西北七十里，寺有泉，甚奇，唐貞觀五年建。
GA053n0057_p0329a07║安國寺在含山縣城西南，唐貞觀中澄禪師建
GA053n0057_p0329a08║褒山寺在縣北褒禪山，因唐貞觀惠褒禪師得名。宋元
GA053n0057_p0329a09║豐中，黃庭堅、王安石、王回皆有記。張孝祥書寶塔額。明
GA053n0057_p0329a10║永樂中，鄭和使西域，還建殿堂，制度甚工，無蛛絲鼠竁，
GA053n0057_p0329a11║云有辟塵珠所致，然不知所在。藏經楮小而古，蠧不敢
GA053n0057_p0330a01║蝕，云有異香所塗，住持世守，更有玉杵、銕杖、金磬、錦悅、
GA053n0057_p0330a02║玻璃盤、旃檀座等物，或侵或毁，無復遺者。
GA053n0057_p0330a03║興教寺在縣東關，舊名興教院，唐貞觀二年鐵船祖師
GA053n0057_p0330a04║創，明洪武十五年重建，有飲馬池、卓刀泉。
GA053n0057_p0330a05║正覺寺在縣運漕鎮，唐貞觀二年金禪師建。
GA053n0057_p0330a06║大善寺在縣南，唐鐵船祖師建。
GA053n0057_p0330a07║三塔寺在縣十四都。永興寺縣十四都有湯泉。
GA053n0057_p0330a08║華陽寺在縣十四都，寺後有華陽洞。
GA053n0057_p0330a09║雲閣寺縣北三十里，唐鐵船禪師建。
GA053n0057_p0330a10║普明寺在縣太湖山，宋元豐二年無用禪師建。
GA053n0057_p0330a11║佛慧寺縣西三十五里，元至正間建。
GA053n0057_p0331a01║城山寺縣昭關山麓，曲徑逶迤，幽靜特甚。
GA053n0057_p0331a02║圓通寺縣南黃稻山。明山寺縣六都明山。
GA053n0057_p0331a03║淨戒寺縣南七十里，唐貞觀二年守密禪師建，有彭祖
GA053n0057_p0331a04║煉丹井，併仙室在焉。以上含山縣。
GA053n0057_p0331a05║元妙觀在州治西南，宋熙寧六年建，舊名天慶觀，元改
GA053n0057_p0331a06║名。
GA053n0057_p0331a07║淳熙觀州南四十里，葛仙翁嘗煉丹於此，有八卦池。宋
GA053n0057_p0331a08║太祖駕幸觀，誕生太子，又名壽寧宮。
GA053n0057_p0331a09║棲雲觀州西南三十里，即今棗林寺。
GA053n0057_p0331a10║元真觀州治南，宋建，元燬，明洪武元年復建。
GA053n0057_p0331a11║寶臺觀在含山縣東街，宋張知觀建。
GA053n0057_p0332a01║長真觀在縣白石山，即彭祖仙室，一名白石觀。
GA053n0057_p0332a02║麟川觀縣南六十里。
GA053n0057_p0332a03║蒼山菴縣南十三都菴，有龍泉，禱雨輒應。
GA053n0057_p0332a04║雲霧菴縣北二都。三元宮在縣運漕鎮。
GA053n0057_p0332a05║大徹禪院在縣太湖山西，鶴巖禪師建，有雷鳴泉、象鼻
GA053n0057_p0332a06║峯、洗心澗、疉玉屏諸勝。
GA053n0057_p0332a07║廣德州
GA053n0057_p0332a08║天壽寺在州治東，一名開化寺，唐天祐間法苑禪師建，
GA053n0057_p0332a09║宋太平興國中賜額。
GA053n0057_p0332a10║聖感寺州治東南隅，亦法苑禪師建，宋賜額。
GA053n0057_p0332a11║天寧寺州城南，唐元和中歸宗禪師建。
GA053n0057_p0333a01║定慧寺州南十五里，舊名竹山寺，唐咸通八年建，明太
GA053n0057_p0333a02║祖駐師廣德，更今名。
GA053n0057_p0333a03║唐興寺州治北三十里，唐武德二年建。
GA053n0057_p0333a04║海會寺州治西南五十里，晉義熙中建。
GA053n0057_p0333a05║牧馬寺州治西南。東泉寺州治東北四十里。
GA053n0057_p0333a06║上辛豐寺州治西。靈山寺州治南七十里。
GA053n0057_p0333a07║崇法寺州治南。雲門寺州北。以上六
GA053n0057_p0333a08║寺俱唐建。
GA053n0057_p0333a09║鎻山寺州北二十里，宋至道二年建。
GA053n0057_p0333a10║上柳寺州北二十五里，宋淳熙中建。
GA053n0057_p0333a11║明教寺州治西，宋崇寧二年建。
GA053n0057_p0334a01║東山寺州南，宋元祐中建。右辛豐寺州南，宋元祐建。
GA053n0057_p0334a02║資福寺在州西，宋大中祥符中建。
GA053n0057_p0334a03║資聖寺在州北，宋大中祥符中建。
GA053n0057_p0334a04║保安寺州北六十里，南唐保大七年建。
GA053n0057_p0334a05║石溪寺州治東南五十里，元延祐中建。
GA053n0057_p0334a06║開法寺在建平縣城內。梵王寺縣東南二十五里。
GA053n0057_p0334a07║寶光寺縣西南三十里。寶林寺縣西南六十里。
GA053n0057_p0334a08║興教寺縣南四十五里。靜覺寺縣南八十里。
GA053n0057_p0334a09║靜安寺縣東北二十五里。龍會寺縣東北四十里。
GA053n0057_p0334a10║壽昌寺縣北三十里，一名雙柏寺。
GA053n0057_p0334a11║元妙觀在州治東門外，舊在州南，初名天慶觀，唐貞元
GA053n0057_p0335a01║元年易今名，明嘉靖初移。
GA053n0057_p0335a02║越城觀在建平縣西北二十里。
GA053n0057_p0335a03║陽春觀縣北二十里。
GA053n0057_p0335a04║存真道院在縣治東，明洪武中建。
GA053n0057_p0335a05║六安州
GA053n0057_p0335a06║觀音寺在州城西南，唐建，有碑刻吳道子畫大士像。
GA053n0057_p0335a07║文殊寺州武定門外。西安寺州通濟門，俱宋建。
GA053n0057_p0335a08║化城寺在州溶河西北。石佛寺州四十九都宋建。
GA053n0057_p0335a09║雲居寺在州西北，獨龍澗水繞環其旁。唐建。
GA053n0057_p0335a10║華巖寺州南響河口，與八仙巖相望，唐開寶間建，有碑。
GA053n0057_p0335a11║黃蓮寺州西四十里，寺前有池，舊生蓮花，色如金明。嘉
GA053n0057_p0336a01║靖間重修，得斷碑，載建炎年號。
GA053n0057_p0336a02║隆興寺州西南九公山南，元建。
GA053n0057_p0336a03║萬壽寺在英山縣南，元建。
GA053n0057_p0336a04║長石寺在縣治西北。萬峯寺縣西北，俱宋建。
GA053n0057_p0336a05║神峯寺在縣西神峯山上。以上英山縣。
GA053n0057_p0336a06║灊臺寺在霍山縣西灊臺山，元建。
GA053n0057_p0336a07║會勝寺在縣挹秀門外，有古佛、古爐，皆元時舊物。
GA053n0057_p0336a08║復覽寺縣東二十里，有聖泉三，清馨異常。
GA053n0057_p0336a09║雲峯寺在縣西野雞嶺。
GA053n0057_p0336a10║水口寺在縣西三十五里，仙人沖山，凡數折，奇削天成，
GA053n0057_p0336a11║諸峯環抱。以上霍山縣。
GA053n0057_p0337a01║佑聖觀在州東北儒林岡左，宋建。
GA053n0057_p0337a02║太乙觀在英山縣治西，元建。
GA053n0057_p0337a03║祐聖觀在霍山縣西。沖虛觀霍山縣南，俱元建。
GA053n0057_p0337a04║萬壽禪林在州通濟門外，即大悲禪院，內建御書樓。
GA053n0057_p0337a05║泗州
GA053n0057_p0337a06║大聖寺在州治西，唐普照王寺，中宗避太后諱，易曰普
GA053n0057_p0337a07║光王寺，屢燬，元再建，有趙孟頫記，明永樂中重修。
GA053n0057_p0337a08║福慶寺在州治西，即今觀音寺，宋淳熙中建，明萬歷間
GA053n0057_p0337a09║構藏經樓於內。臨淮寺州東四十里，明建。
GA053n0057_p0337a10║臥佛寺州西甓山上，明建
GA053n0057_p0337a11║恭覺寺州西北龍窩鎮，元延祐二年建。
GA053n0057_p0338a01║鐵佛寺州西四十里，寺有古鐵佛，唐建。
GA053n0057_p0338a02║上龜山寺在盱眙縣西南，宋天禧二年建，明洪武初重
GA053n0057_p0338a03║修，有無梁殿、鐵羅漢一百二十尊。
GA053n0057_p0338a04║下龜山寺在縣東三十里，宋天禧間京師歲旱，有浮屠
GA053n0057_p0338a05║人斷臂禱雨，官為起寺於龜山，所謂金臂祖師。明洪武
GA053n0057_p0338a06║八年僧永正重建佛像，皆鐵鑄。
GA053n0057_p0338a07║大寶塔雲寺在縣南一百二十里，唐建，明洪武五年修。
GA053n0057_p0338a08║靜明寺縣東紫陽山，宋建，明景泰中修，有古塔。
GA053n0057_p0338a09║開化寺縣西七十里，宋皇祐間建，明洪武中修。
GA053n0057_p0338a10║五塔寺縣西南面臨淮水，寺後舊有五塔，下有石室三
GA053n0057_p0338a11║聯，即今之歸雲洞。
GA053n0057_p0339a01║靈巖寺在縣西浮山頂上。以上盱眙縣。
GA053n0057_p0339a02║真勝寺在天長縣東，梁普通間達磨建，明洪武中修。
GA053n0057_p0339a03║羅漢寺在縣東，唐貞觀中建，明洪武間修。
GA053n0057_p0339a04║地藏寺在縣東北。大悲寺在縣西，俱唐建。
GA053n0057_p0339a05║寶定寺縣西南三十五里，明洪武中建。
GA053n0057_p0339a06║勝因禪寺縣東南四十五里，宋建
GA053n0057_p0339a07║禪林寺縣東北城門鎮東，元至正五年建。
GA053n0057_p0339a08║天官寺縣東橫山，明洪武二十二年重建。
GA053n0057_p0339a09║宣梵寺縣西四十五里，元文宗時建，明正統間浚古井，
GA053n0057_p0339a10║獲石佛三十有六。以上天長縣。
GA053n0057_p0339a11║壽聖寺舊在五河縣北，宋德祐中建，明洪武十九年移
GA053n0057_p0340a01║建於縣西。
GA053n0057_p0340a02║三清觀在州治西，宋咸淳九年建，明洪武三十年修。
GA053n0057_p0340a03║瑞巖觀在盱眙縣玻璃泉南石巖上，宋時女冠朱妙真
GA053n0057_p0340a04║建，明永樂間修。元妙觀在盱眙上龜山。
GA053n0057_p0340a05║至道觀在天長縣治，宋建。
GA053n0057_p0340a06║元妙觀在天長縣北，即真武祠。
GA053n0057_p0340a07║天保宮在五河縣東南，明嘉靖二十五年改建，四十年
GA053n0057_p0340a08║重修為祝慶之所。
GA053n0057_p0340a09║觀音院在州東門山，宋嘉祐間建，明洪武中修。
GA053n0057_p0340a10║嘉祐院在盱眙縣昭信集，宋建。
GA053n0057_p0340a11║興教塔院在天長縣銅城鎮，明洪武二年重建。
GA053n0057_p0341a01║真武廟在州北門城上，即今老君望，明洪武初建。
GA053n0057_p0341a02║靈瑞塔在州城西，唐景龍中建，宋太平興國七年奉勅
GA053n0057_p0341a03║重建，塔高十三級，改名雍熙塔。後燬，元延祐二年改建
GA053n0057_p0341a04║甎塔，高一百五十尺，基廣二十一丈，有趙孟頫碑記。
GA053n0057_p0341a05║國朝順治九年重修。