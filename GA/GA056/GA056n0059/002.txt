GA056n0059_pa040a01║第二篇　寺院
GA056n0059_pa040a02║第一章　梵宇
GA056n0059_pa040a03║一　偃祖創建之規模
GA056n0059_pa040a04║初，祖任靈樹知聖長老首座，知聖遷化，祖繼靈樹法席。大闡雪峯宗旨，「禪河汹湧，佛
GA056n0059_pa040a05║日輝華，道俗數千，問答響應。」爾後祖唯恬靜，「倦於迎接，志在幽棲。」遂於後唐莊宗同
GA056n0059_pa040a06║光元年癸未，（公元九二三年）奏准南漢王移庵，領眾開雲門山。因高就遠，審地為基，創
GA056n0059_pa040a07║建梵宇，莊嚴淨域，層軒高閣而湧成，花界金繩而化出，簷欄翼翥，高下鱗差，「曉霞低覆，絳
GA056n0059_pa040a08║帷微襯於雕楹；夕露散垂，珠網輕籠於碧瓦」；「邃壑幽泉，挫暑月而寒生戶牗；喬松修竹，
GA056n0059_pa040a09║冒香風而韻雜宮商。」五載功竣，四周雲合。由是莊嚴寶相，豐積香廚，聞風向道者。雲來四
GA056n0059_pa040a10║表，擁錫依止者，恆逾半千。後唐莊宗天成二年丁亥（公元九二七年，）院主師傅大德，表
GA056n0059_pa040a11║奏造院工竣，勑賜額曰：「光泰禪院。」後勑改為「證真禪寺。」宋太祖乾德元年癸亥（公
GA056n0059_pa040a12║元九六三年，）祖入滅已十五年，示夢阮紹莊，託李特進奏准南漢王開塔，真身畢露，栩栩
GA056n0059_pa041a01║如生，放光散香，顯彰靈異。奉勅封祖為「大慈雲匡聖宏明大師。」并勅昇「證真禪寺」
GA056n0059_pa041a02║為「大覺禪寺。」詳見雷岳撰匡真大師實性碑銘並序，及陳守中撰雲門宏明禪師銘。
GA056n0059_pa041a03║二　歷代修葺之概况
GA056n0059_pa041a04║韶州府志載，本院梵宇：「宋建中間，僧紹資，明洪武初，僧了偈，俱重修；成化五年，僧法
GA056n0059_pa041a05║浩重建。」其修建情形，已不可考。按趙佑卿撰雲門寺山門記：明萬曆十一年癸未，住持僧
GA056n0059_pa041a06║法傳，以山門頹圮，獨自募緣，重新修葺一次。芳題重修雲門寺大殿募化疏：萬曆四十六年
GA056n0059_pa041a07║丁巳，芳等以大殿傾欹，募款修葺一次。（芳籍姓待考）
GA056n0059_pa041a08║有清一代，修寺裝像，先後大小，共約五次：
GA056n0059_pa041a09║一、康熙三十一年丁卯，住持僧元才撰雲門寺重裝匡真祖師金身碑記略云：偃祖真
GA056n0059_pa041a10║身，巍據寺中，迄今八百餘載，遐邇士庶。祈晴禱雨，如響斯應。邑侯舒公倡捐廉俸十金，檀越
GA056n0059_pa041a11║育才坊等四十餘人，共抽淨資四十四兩，供祖真身，布添裝金。
GA056n0059_pa041a12║二、康熙四十三年甲申，乳源縣令伍弈芳撰重修雲門寺記略云：僅存祖殿大殿各一，
GA056n0059_pa041a13║棟宇飄搖，榱桷朽壞，寶像剝落，鞠為草莽！丙子冬余獨捐俸金，重新祖殿。壬午春與劉君朝
GA056n0059_pa042a01║柱共出淨資，裝飾三寶金像。更募化善信，外建照壁，內砌圍牆；使有規範。後復獨捐俸金，修
GA056n0059_pa042a02║理大殿，壯其規模；并在山門內新建一殿，供奉韋馱天尊及接引聖像。至是金碧輝煌，煥然
GA056n0059_pa042a03║改觀。
GA056n0059_pa042a04║三、嘉慶五年庚申，某公撰重建雲門寺碑記略云：康熙間伍君弈芳重新之雲門寺宇，
GA056n0059_pa042a05║歷年既久，自山門至大殿後，棟宇凋殘，金像剝落，兩廊僅存其地，堂寮諸多頹廢，幸全者唯
GA056n0059_pa042a06║一祖師殿耳。嘉慶二年丁巳夏，邑侯朱公振翰，慨然倡修，分廉實助，序簿分募。人情踴躍，聚
GA056n0059_pa042a07║腋成裘，鳩工庀材，經始於丁巳冬，落成於庚申夏。自山門以至大殿，盡行革故鼎新，門內并
GA056n0059_pa042a08║起韋馱樓，兩旁鼎建遊廊，大殿柱砌以花磚。所有佛菩薩伽藍大小聖像，重新塑造，飾彩裝
GA056n0059_pa042a09║金。至是丹碧輝煌，煥然一新。
GA056n0059_pa042a10║四、道光三十年庚戌，武舉鄧漢卿撰重修雲門寺并鼎建客堂韋馱殿記略云：雲門古
GA056n0059_pa042a11║剎，雖經幾度重修，近復楹拆榱崩，簷傾廊頹，禪堂草茂，觸景心惻：爰糾合同志一十七人，買
GA056n0059_pa042a12║料雇工，重行修葺。新正經始，夏蒲落成。凡廊簷棟宇，照牆丹墀，甬道拱門，神廚佛座，均予修
GA056n0059_pa042a13║葺。更為南修級路，東創客堂。塗飾丹艧，輪煥維新。
GA056n0059_pa042a14║五、咸豐元年辛亥，邑廩生鄧佩秋撰鼎建祖師殿䦳門記略云：今春拉二三戚友，遊眺
GA056n0059_pa043a01║雲門，見夫頹者興，廢者舉，莫不煥然嶄然，而獨於祖殿轄然，得毋有取空門之義耶？抑或經
GA056n0059_pa043a02║事乏人耶？爾時贊堃邱君，憮然有間曰：「此間松膏僧粒，先大父常不靳施與，恆有志焉未
GA056n0059_pa043a03║逮也。今茲䦳門櫺牗，責成於恆可也。」爰糾匠氏，削墨引繩，兩越月工告竣矣。此邱君善承
GA056n0059_pa043a04║先志，獨力落成者也。
GA056n0059_pa043a05║三　雲公重建之新猷
GA056n0059_pa043a06║本寺在清季雖有重修，然規模甚小，殿宇無多。逮及民國，歷時數十年，已日就傾圮！殘
GA056n0059_pa043a07║屋頹垣，淪於榛莽；野狐山獸，踞為巢窟。凋殘荒廢，難以罄述！雲公老人，有大願力，展其生平
GA056n0059_pa043a08║迭興祖庭，丕振宗風之精神，於民國三十二年十二月，由曹溪移錫雲門，決心重興大覺禪
GA056n0059_pa043a09║寺，復振雲門宗風。如是晝夜辛勤，宏規碩劃，鉅細躬親，仍復因高就遠，審地為基。配合山川
GA056n0059_pa043a10║形勢，燮理陰陽風水，更改山向，重奠地基。蕩掃榛蕪。大興土木，廣造梵宇，歷時九年，計建殿、
GA056n0059_pa043a11║堂、閣、寮、廳、樓、庫、塔、共一百八十餘楹連放生池及碓房，海會塔，共佔地積約二十餘畝。崇樓
GA056n0059_pa043a12║傑閣，廣廈層臺，寶相莊嚴，梵剎清淨，加以大德演化，觀機說法，解黏去縛，直指人心，是故士
GA056n0059_pa043a13║庶瞻禮，十方雲來，論聖地道場，僅亞於曹溪；而宏宗盛化，實冠於宇內也。至其新建梵宇之
GA056n0059_pa044a01║部署結構分中央及四路兩排。中央為大雄寶殿位置，坐西北向東南，辛山乙向。大殿前後
GA056n0059_pa044a02║梵宇各一排，左右梵宇各兩路。茲分別詳述如後：
GA056n0059_pa044a03║大雄寶殿據全寺之中央，高約五丈，寬三十六方丈，牆柱均係火磚砌成。前有月台，月
GA056n0059_pa044a04║台下有大丹墀，後有大天井，左右各有長天井，廻廊四面，通左右各路梵宇，大殿正中奉釋
GA056n0059_pa044a05║迦牟尼佛、藥師佛、彌陀佛。後奉西方三聖及文殊普賢兩大菩薩。左右兩序，奉十八羅漢及
GA056n0059_pa044a06║諸天二十四聖。
GA056n0059_pa044a07║前排梵宇，分中左右三大棟，中棟即頭山門、天王殿、韋馱殿、奉彌勒菩薩於中央，左右
GA056n0059_pa044a08║奉四大天王，後奉韋馱菩薩。寶相莊嚴。順德岑學呂題山門聯曰：「雲覆大千界，門傳不二
GA056n0059_pa044a09║宗。」左棟總名曰「旭日樓」，上下兩層，大小廳、堂、亭、寮及廂房，共十八楹。內靠天王殿左
GA056n0059_pa044a10║邊地下一楹，設為報恩堂，奉本寺各人宗親父母師長之蓮位。右棟總名曰「明月樓」，上
GA056n0059_pa044a11║下兩層，大小廳堂亭寮及廂房，共十六楹。內靠天王殿地下一楹，設為西歸堂，奉「本寺開
GA056n0059_pa044a12║山、中興、繼位、住持諸祖老和尚蓮位」，及「本寺開山、中興、前亡後化一切僧行覺靈等蓮
GA056n0059_pa044a13║位」。在「旭日」、「明月」兩樓亭中：晨夕望山光雲影，四時變幻無常，中宵覩皓月明星，
GA056n0059_pa044a14║一真法界恆在。
GA056n0059_pa045a01║後排梵宇，分中左右三大棟：中棟為法堂、戒壇、藏經閣，上下兩層。下層一大楹，法堂、戒
GA056n0059_pa045a02║壇通用，中置獅子座，上奉釋迦玉佛。上層為藏經閣，計分六楹。上有「雨花台」三字，左棟
GA056n0059_pa045a03║為祖堂，奉雲門開宗始祖文偃禪師真身，及本宗傳承歷代祖師牌位。棟宇分上下兩層，共
GA056n0059_pa045a04║約二十楹。右棟為方丈，上下兩層，計堂寮廂房約二十間。內奉觀音菩薩一尊。有聯曰：「誰
GA056n0059_pa045a05║云有道有禪，任汝雨寶彌空，總是鬼家活計。這裏無棒無喝，不妨拈草作藥，坐令天下太
GA056n0059_pa045a06║平。」雲公和尚自撰一聯云：「兩手將山河大地，捏扁搓圓，掐碎了徧撒虛空，渾無色相，一
GA056n0059_pa045a07║棒把千古業魔，打死救活，喚醒來放入微塵，共作道場。」
GA056n0059_pa045a08║左邊一路梵宇分三大棟：一曰客堂，中為廳，兩旁寮房四楹，客堂上第一層樓，中為廳，
GA056n0059_pa045a09║兩旁寮房四楹，第二層為鐘樓，懸大鐘一口，鐘聲聞十數里，足以發人深省。二曰伽藍殿，中
GA056n0059_pa045a10║奉給孤長者，兩旁有寮房四楹。伽藍殿樓上，大小廳寮共五楹。三曰雲水堂，樓上樓下廳寮
GA056n0059_pa045a11║十餘楹。
GA056n0059_pa045a12║左邊二路梵宇分三大棟：一曰香積廚，內建大小灶五口，石水缸一個，凡食用之水，以
GA056n0059_pa045a13║鐵管接入鍋缸。寮房五楹，住典座飯頭，廚龕上供監齋菩薩，二曰齋堂，額字搨蘇東坡舊書。
GA056n0059_pa045a14║聯云：「粥去飯來，莫把光陰遮面目；鐘鳴板響，常將生死掛心頭。」三曰庫房，樓上樓下及
GA056n0059_pa046a01║連同齋堂樓上，大小廳寮共十餘楹。
GA056n0059_pa046a02║右邊一路梵宇分三大棟：一曰功德堂，奉本寺護法檀那生蓮之位及長生祿位。連同
GA056n0059_pa046a03║第一層樓，共廳寮十楹，暫作上客堂之用。第二層樓為鼓樓。安置大皷一面，與鐘樓相對稱。
GA056n0059_pa046a04║二曰祖師殿，奉達摩初祖及百丈禪師道宣律師。連同樓上大小堂寮共十楹。三曰禪堂，樓
GA056n0059_pa046a05║上樓下大小廳寮十二楹，番禺湯瑛題禪堂聯云「照顧話頭，不管他長慶捲簾，香嚴擊竹。
GA056n0059_pa046a06║遠離妄想，許會得禾山打鼓，雪峯輥球。」右邊一路上通方丈拱門，懸有古聯曰：「入此門，
GA056n0059_pa046a07║不許你七顛八倒；到這裏，莫管他五蘊六通。」
GA056n0059_pa046a08║右邊二路梵分宇為三棟：一曰工人寮，平屋三楹。二曰如意寮，平屋三楹。三曰圊所，平
GA056n0059_pa046a09║屋三楹。
GA056n0059_pa046a10║碾米房兩棟，樓上樓下大小五楹。利用水力碾米，除碾常住糧米外，并可供附近村民
GA056n0059_pa046a11║應用。
GA056n0059_pa046a12║山門外鑿有放生池，寬逾一畝，深達一丈。水滿魚游，清波蕩漾，金池柳色，桂殿香風，遊
GA056n0059_pa046a13║人至此，已入清涼境界矣。
GA056n0059_pa046a14║海會塔建於寺西二里許，上下兩層，約十餘楹。繞以短垣，植以異卉。七眾遺蛻，於焉是
GA056n0059_pa047a01║歸，晝夜佛聲，幽明普利。