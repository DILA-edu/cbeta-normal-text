GA056n0059_pa048a01║第三篇　宗統
GA056n0059_pa048a02║第一章　偃祖傳略
GA056n0059_pa048a03║嘗考各關於偃祖之記載典籍，似尚無述及師之出生、出家、及受具等年份者。比閱現
GA056n0059_pa048a04║存雲門大覺寺之歷代碑記，其中南漢王劉鋹大寶元年（公元九五八）雷岳所撰之實
GA056n0059_pa048a05║性銘述師「法齡七紀二，僧臘六旬六」，及大寶七年陳守中所撰之碑銘述師「壽齡八
GA056n0059_pa048a06║十六，僧臘六十六」，乃根據師示寂於南漢王劉晟乾和七年（公元九四九）推尋之，尚
GA056n0059_pa048a07║可按考。惟實性銘所述「法齡七紀二，僧臘六旬六」，不無疑焉，蓋法齡即法臘，亦即僧臘，
GA056n0059_pa048a08║乃比丘受具戒之年數，若爾，則師當於十五歲及二十一歲時兩度受具足戒。竊或不然？此
GA056n0059_pa048a09║恐是撰銘者未明佛制，誤稱受沙彌戒之年數為法齡耳。且各籍均載師幼投空王寺出家，
GA056n0059_pa048a10║碑銘則戴「纔逾丱歲」，是未冠時之稱。故今假定師出家及受沙彌戒之年為十五歲，確
GA056n0059_pa048a11║否待考。
GA056n0059_pa048a12║又師受具後二十七年間，各籍僅載師稟具後還侍澄公數年研覽律藏，及親睦州數
GA056n0059_pa049a01║年後往雪峯外，餘似無關於年之記載；且侍澄公及親睦州若干年，亦未有確數。考律制比
GA056n0059_pa049a02║丘五夏以前，專精戒律，五夏以後，方許聽教參禪。澄公是律師，當倍遵律制，其令師研律最
GA056n0059_pa049a03║少五年必矣。故今又假定師稟具後還侍澄公為五年，親睦州亦五年，餘十七年為參謁諸
GA056n0059_pa049a04║方之年。師之遺表有「困風霜於十七年間，涉南北於數千里外」之句，似不為無據。爰將
GA056n0059_pa049a05║偃祖傳略為編年如下：
GA056n0059_pa049a06║一　幼年兒童及沙彌時代（一歲至二十歲——公元八六四至八八三）
GA056n0059_pa049a07║——即唐懿宗咸通五年甲申至唐僖宗中和三年癸卯——
GA056n0059_pa049a08║師諱文偃，晉張翰十三代孫也。翰吳人，初仕於洛，後休祿返里，徙於江浙，故胤及我師
GA056n0059_pa049a09║生於嘉興（縣名今屬浙江省），時唐懿宗咸通五年甲申（公元八六四）也。
GA056n0059_pa049a10║師面丰頰，精銳絕倫，目纖長瞳子如點漆，眉秀近睫，視物凝遠，敏質生知，慧辯天縱，纔
GA056n0059_pa049a11║數齡，讀書過目不忘，談吐與常童異，人已知其終非池中物矣。
GA056n0059_pa049a12║以師夙負靈姿，為物應世，故年甫十五，（唐僖宗乾符五年戊戌——公元八七八）
GA056n0059_pa049a13║即投嘉興空王寺禮志澄律師出家，并受沙彌戒焉。受十支戒後，謹遵律儀，澄公深器重之。
GA056n0059_pa050a01║二　壯年受具及參方時代（二十一歲至四十七歲——公元八八四至九一
GA056n0059_pa050a02║〇）——即唐僖宗中和四年甲辰至後梁太祖開平四年庚午——
GA056n0059_pa050a03║師年二十一（唐僖宗中和四年甲辰——公元八八四）受具足戒於常州毗陵壇，
GA056n0059_pa050a04║稟具後還侍澄公講數年，窮探律部，博覽無遺。
GA056n0059_pa050a05║年二十六（唐昭宗龍紀元年己酉——公元八八九）以毗尼既嚴淨，而己事尚未
GA056n0059_pa050a06║明，乃辭澄公往遊方。初至睦州（隋置，宋廢，即今浙江建德縣）聞有老宿隱於古寺，織蒲
GA056n0059_pa050a07║屨養母，遂往謁之，老宿名道蹤禪師乃黃檗斷際禪師之法嗣也，知道不偶世，引遠自處，潛
GA056n0059_pa050a08║居古剎，雖高蹈，而為世所慕，凡應接來者，關鑰高險，機辯峭捷。見師纔至，（碑銘則載師先
GA056n0059_pa050a09║與睦州來往數月）即閉却門，師乃扣門，州曰：「誰？」師曰：「某甲。」州曰：「作甚麼？」師
GA056n0059_pa050a10║曰：「己事不明，乞師指示！」州開門一見又閉却，師如是連三日扣門，至第三日，州開門，師
GA056n0059_pa050a11║乃拶入，州即擒住曰：「道！道！」師擬議，州以手推出曰：「秦時𨍏轢鑽。」遂掩門，損師右足，
GA056n0059_pa050a12║師從此悟入，既而諮參數載，深入堂奧，州知其終為法門柱石，因語之曰：「吾非汝師，今雪
GA056n0059_pa050a13║峯（山名在福建福州）義存禪師，可往參承之，無復留此。」師依旨辭睦州南下。
GA056n0059_pa051a01║時師年三十一（唐昭宗乾寧元年甲寅——公元八九四）策杖入關，到雪峯莊，見
GA056n0059_pa051a02║一僧，迺問：「上座今日上山去那？」僧曰：「是。」師曰：「寄一則因緣問堂頭和尚，祗是不
GA056n0059_pa051a03║得道是別人語。」僧曰：「得。」師曰：「上座到山中見和尚上堂，眾纔集，便出握腕立地曰：
GA056n0059_pa051a04║『這老漢項上鐵枷何不脫却？』」其僧一依師教，雪峯見這僧與麼道，便下座攔胸把住曰：
GA056n0059_pa051a05║「速道！速道！」僧無對，峯拓開曰：「不是汝語。」僧曰：「是某甲語。」峯曰：「侍者將繩棒
GA056n0059_pa051a06║來！」僧曰：「不是某語，是莊上一浙中上座教某甲來道。」峯曰：「大眾去莊上迎取五百
GA056n0059_pa051a07║人善知識來。」師次日上雪峯，峯纔見便曰：「因甚麼得到與麼地？」師乃低頭，從茲契合，
GA056n0059_pa051a08║溫研積稔，遂密以宗印付師。後雪峯遷化，學徒問峯佛法付誰，峯曰：「遇松偃處住。」學徒
GA056n0059_pa051a09║莫測，偃者蓋師之法號也。故雪峯後不立尊宿。
GA056n0059_pa051a10║師參罷出嶺，徧謁諸方，歷十七載，覈窮殊軌，鋒辯險絕，世所盛聞，備載廣錄中遊方遺
GA056n0059_pa051a11║錄。
GA056n0059_pa051a12║三　晚年為人天眼目時代（四十八歲至八十六歲——公元九一一至九四
GA056n0059_pa051a13║九）——即後梁太祖乾化元年辛未至後漢隱帝乾祐二年己酉——
GA056n0059_pa052a01║後梁太祖乾化元年辛未——公元九一一——時師年四十八，造曹溪（即曲江馬
GA056n0059_pa052a02║壩南華寺）禮塔，旋行抵靈樹（山名在韶州附近確址待考）知聖禪師道場，冥符靈樹
GA056n0059_pa052a03║接首座之說。初、知聖禪師住靈樹數十年，不請首座，有勸請者，樹曰：「吾首座已出家。」久
GA056n0059_pa052a04║之又請，樹曰：「吾首座已行腳，悟道。」久之又請，樹曰：「吾首座已度嶺矣，少待之。」一日，
GA056n0059_pa052a05║忽令擊鐘三門外接首座，眾出迓，師果至。樹見師即迎笑曰：「奉遲甚久，來何暮耶？」直請
GA056n0059_pa052a06║入首座寮解包。（相傳靈樹世世為僧不失神通）
GA056n0059_pa052a07║後梁末帝貞明三年丁丑（公元九一七，時師年五十四）廣王劉岩（後取易「龍
GA056n0059_pa052a08║飛在天」之義改名龑）將興兵，欲就靈樹決可否，樹前知之，乃潛書祕函中謂師及各門
GA056n0059_pa052a09║弟子曰：「吾滅後必有貴人來為吾荼毗，請以此函遺之。」
GA056n0059_pa052a10║翌年（貞明四年戊寅——公元九一八——時師年五十五）廣王劉龑果至，樹預
GA056n0059_pa052a11║測其至，乃升堂跏趺而寂，及王至已滅矣。王詢其遺示，門人出函奉之，王啓函得書云：「人
GA056n0059_pa052a12║天眼目，堂中上座。」乃命為樹荼毗，獲舍利，塑形於方丈；并詔師入見，賜紫焉。
GA056n0059_pa052a13║越年（貞明五年己卯——公元九一九——時師年五十六）廣王命韶州牧何希
GA056n0059_pa052a14║範具禮請師繼靈樹法席，（見廣錄中請疏）師於是據靈樹筵，說雪峯法，凡歷四載，參謁
GA056n0059_pa053a01║者接踵。
GA056n0059_pa053a02║後唐莊宗同光元年癸未（公元九二三——時師年六十）師請移庵，廣王俞允，乃
GA056n0059_pa053a03║領學者赴乳源雲門山，鼎革廢址，大新棟宇，歷五載畢功，於後唐明宗天成二年丁亥（公
GA056n0059_pa053a04║元九二七——時師年六十四。）工竣之日，廣王賜「光泰禪院」額。
GA056n0059_pa053a05║後晉高祖天福三年戊戌（公元九三八——時師年七十五）師赴南漢王劉龑詔
GA056n0059_pa053a06║入闕，對答有容，洞韞元機，王皈敬倍加，欲授師左右街大僧錄，謙遜再三而免，翌日賜師號
GA056n0059_pa053a07║曰「匡真大師」，延駐浹旬，賜名香藥品等送還。厥後每年頻有頒賚。
GA056n0059_pa053a08║後漢隱帝乾祐一年即南漢王劉晟乾和七年己酉（公元九四九——時師年八十
GA056n0059_pa053a09║六）四月，師示微疾，忽謂學徒曰：「吾當行矣。」乃命侍者奉湯，師付湯椀於侍者曰：「第
GA056n0059_pa053a10║一是吾著便，第二是汝著便。」乃脩表以告別漢王，扎遺誡以囑咐徒眾，（遺表及遺誡均
GA056n0059_pa053a11║見廣錄）付法於白雲山（在韶州）實性志庠大師，遂於四月初十日子時坐化。是月二
GA056n0059_pa053a12║十五日，諸山尊宿四眾道俗千數百人，送師入塔，依師訓塔於當山方丈內。
GA056n0059_pa053a13║師壽齡八十六，僧臘六十六，坐道場凡三十年，風流四表，大弘法化，天下學者望風而
GA056n0059_pa053a14║至，登堂入室者不可勝數，得旨嗣法者七十六人。其開示法語等備載於廣錄內之對機室
GA056n0059_pa054a01║中語要垂示代語及勘辨等章。師之法道，世宗仰之，目之曰「雲門宗」。
GA056n0059_pa054a02║四　寂後示瑞
GA056n0059_pa054a03║其後十五年（宋太祖乾德元年即南漢王劉鋹大寶六年——公元九六三）癸亥
GA056n0059_pa054a04║（碑銘則云後十七年但由己酉至癸亥前後僅十五年耳）八月，有雄武節度推官阮紹
GA056n0059_pa054a05║莊，夢師以拂子招曰：「為我寄語秀華宮使特進李托，託他奏聞，為吾開塔。」時托奉使韶
GA056n0059_pa054a06║州監脩營諸寺院，因得紹莊之語，奏聞漢王，王諭韶州牧梁延鄂至雲門山啓塔，見師顏貌
GA056n0059_pa054a07║如昔，髭髮猶生，旋奉旨迎入內庭供養月餘送還山，因改寺為大覺禪寺謚大慈雲匡聖弘
GA056n0059_pa054a08║明大師。
GA056n0059_pa054a09║宋仁宗慶歷七年（公元一〇四六）有叛寇唐和過寺，將欲為害，師現身在空，唐和
GA056n0059_pa054a10║感悟，寺中首僧霸因而招降。宋哲宗元祐八年（公元一〇九三，）賜師號覺化大師。
GA056n0059_pa054a11║師之肉身，迄今千年有奇矣，仍栩栩欲活，趺坐雲門祖堂內也。
GA056n0059_pa054a12║庚寅釋惟心撰
GA056n0059_pa054a13║附大事年表
GA056n0059_pa055a01║公元甲子歷代帝王年號南漢年號偃祖年齡偃祖僧臘大事
GA056n0059_pa055a02║八六四甲申唐懿宗咸通五年一歲師誕生於嘉興
GA056n0059_pa055a03║八六五乙酉六二
GA056n0059_pa055a04║八六六丙戌七三
GA056n0059_pa055a05║八六七丁亥八四
GA056n0059_pa055a06║八六八戊子九五
GA056n0059_pa055a07║八六九己丑十六
GA056n0059_pa055a08║八七〇庚寅十一七
GA056n0059_pa055a09║八七一辛卯十二八
GA056n0059_pa055a10║八七二壬辰十三九
GA056n0059_pa055a11║八七三癸巳十四十歲
GA056n0059_pa055a12║八七四甲午唐僖宗乾符元年十一
GA056n0059_pa055a13║八七五乙未二十二
GA056n0059_pa055a14║八七六丙申三十三
GA056n0059_pa055a15║八七七丁酉四十四
GA056n0059_pa056a01║八七八戊戌五十五師投空王寺出家
GA056n0059_pa056a02║八七九己亥六十六
GA056n0059_pa056a03║八八〇庚子廣明元年十七
GA056n0059_pa056a04║八八一辛丑中和元年十八
GA056n0059_pa056a05║八八二壬寅二十九
GA056n0059_pa056a06║八八三癸卯三二十歲
GA056n0059_pa056a07║八八四甲辰四二十一一夏師受具毗陵壇後還侍澄。
GA056n0059_pa056a08║八八五乙巳光啓元年二十二二
GA056n0059_pa056a09║八八六丙午二二十三三
GA056n0059_pa056a10║八八七丁未三二十四四
GA056n0059_pa056a11║八八八戊申文德元年二十五五
GA056n0059_pa056a12║八八九己酉唐昭宗龍紀元年二十六六師辭澄往參睦州。
GA056n0059_pa056a13║八九〇庚戌大順元年二十七七
GA056n0059_pa056a14║八九一辛亥二二十八八
GA056n0059_pa056a15║八九二壬子景福元年二十九九
GA056n0059_pa057a01║八九三癸丑二三十歲十夏
GA056n0059_pa057a02║八九四甲寅乾寧元年三十一十一師辭睦州往參雪峯。
GA056n0059_pa057a03║八九五乙卯二三十二十二其後十餘年參謁諸方。
GA056n0059_pa057a04║八九六丙辰三三十三十三
GA056n0059_pa057a05║八九七丁巳四三十四十四
GA056n0059_pa057a06║八九八戊午光化元年三十五十五
GA056n0059_pa057a07║八九九己未二三十六十六
GA056n0059_pa057a08║九〇〇庚申三三十七十七
GA056n0059_pa057a09║九〇一辛酉天復元年三十八十八
GA056n0059_pa057a10║九〇二壬戌二三十九十九
GA056n0059_pa057a11║九〇三癸巳三四十歲二十夏
GA056n0059_pa057a12║九〇四甲子唐昭宣帝天祐元年四十一二十一
GA056n0059_pa057a13║九〇五乙丑二四十二二十二
GA056n0059_pa057a14║九〇六丙寅三四十三二十三
GA056n0059_pa057a15║九〇七丁卯後梁太祖開平元年四十四二十四
GA056n0059_pa058a01║九〇八戊辰二四十五二十五
GA056n0059_pa058a02║九〇九己巳三四十六二十六
GA056n0059_pa058a03║九一〇庚午四四十七二十七
GA056n0059_pa058a04║九一一辛未乾化元年四十八二十八師禮曹溪，旋謁靈樹。
GA056n0059_pa058a05║九一二壬申二四十九二十九
GA056n0059_pa058a06║九一三癸酉末帝（乾化）三年五十歲三十夏
GA056n0059_pa058a07║九一四甲戌四五十一三十一
GA056n0059_pa058a08║九一五乙亥貞明元年五十二三十二
GA056n0059_pa058a09║九一六丙子二五十三三十三
GA056n0059_pa058a10║九一七丁丑三南漢王劉龑稱帝於廣州五十四三十四
GA056n0059_pa058a11║九一八戊寅四五十五三十五靈樹遷化。
GA056n0059_pa058a12║九一九己卯五五十六三十六南漢王請師繼靈樹法席。
GA056n0059_pa058a13║九二〇庚辰六五十七三十七
GA056n0059_pa058a14║九二一辛巳龍德元年五十八三十八
GA056n0059_pa058a15║九二二壬午二五十九三十九
GA056n0059_pa059a01║九二三癸未後唐莊宗同光元年六十歲四十夏師領學者開雲門山。
GA056n0059_pa059a02║九二四甲申二六十一四十一
GA056n0059_pa059a03║九二五乙酉三六十二四十二
GA056n0059_pa059a04║九二六丙戌後唐明宗天成元年六十三四十三
GA056n0059_pa059a05║九二七丁亥二六十四四十四雲門光泰寺工竣。
GA056n0059_pa059a06║九二八戊子三六十五四十五
GA056n0059_pa059a07║九二九己丑四六十六四十六
GA056n0059_pa059a08║九三〇庚寅長興元年六十七四十七
GA056n0059_pa059a09║九三一辛卯二六十八四十八
GA056n0059_pa059a10║九三二壬辰三六十九四十九
GA056n0059_pa059a11║九三三癸巳四七十歲五十夏
GA056n0059_pa059a12║九三四甲午後唐閔帝清泰元年七十一五十一
GA056n0059_pa059a13║九三五乙未（潞王）二七十二五十二
GA056n0059_pa059a14║九三六丙申後晉高祖天福元年七十三五十三
GA056n0059_pa059a15║九三七丁酉二七十四五十四
GA056n0059_pa060a01║九三八戊戌三七十五五十五師赴南漢王劉龑詔入闕。
GA056n0059_pa060a02║九三九己亥四七十六五十六
GA056n0059_pa060a03║九四〇庚子五七十七五十七
GA056n0059_pa060a04║九四一辛丑六七十八五十八
GA056n0059_pa060a05║九四二壬寅後晉出帝（天福七年）七十九五十九
GA056n0059_pa060a06║九四三癸卯八南漢劉晟乾和元年八十歲六十夏
GA056n0059_pa060a07║九四四甲辰開運元年二八十一六十一
GA056n0059_pa060a08║九四五乙巳二三八十二六十二
GA056n0059_pa060a09║九四六丙午三四八十三六十三
GA056n0059_pa060a10║九四七丁未後漢高祖（天福十二年）五八十四六十四
GA056n0059_pa060a11║九四八戊申後漢隱帝乾祐元年六八十五六十五
GA056n0059_pa060a12║九四九己酉二七八六歲六六夏四月初十日師示寂。
GA056n0059_pa060a13║九五〇庚戌三
GA056n0059_pa060a14║九五一辛亥後周太祖廣順元年
GA056n0059_pa060a15║九五二壬子二
GA056n0059_pa061a01║九五三癸丑三
GA056n0059_pa061a02║九五四甲寅後周世宗顯德元年
GA056n0059_pa061a03║九五五乙卯二
GA056n0059_pa061a04║九五六丙辰三
GA056n0059_pa061a05║九五七丁巳四
GA056n0059_pa061a06║九五八戊午五南漢劉鋹大寶元年雷岳撰實性銘於是年
GA056n0059_pa061a07║九五九己未六二
GA056n0059_pa061a08║九六〇庚申宋太祖建隆元年三
GA056n0059_pa061a09║九六一辛酉二四
GA056n0059_pa061a10║九六二壬戌三五
GA056n0059_pa061a11║九六三癸亥乾德元年六師示夢於阮紹莊
GA056n0059_pa061a12║九六四甲子二七陳守中撰偃祖碑銘於是年
GA056n0059_pa061a13║第二章　偃祖行錄
GA056n0059_pa061a14║師諱文偃，姓張氏，世為蘇州嘉興人，實晉王冏東曹參軍翰十三代孫也。師夙負靈姿，
GA056n0059_pa062a01║為物應世，故纔自髫齔，志尚率己厭俗，遂依空王寺志澄律師出家為弟子，以其敏質生知，
GA056n0059_pa062a02║慧辯天縱，凡誦諸典，無煩再閱，澄深器美之。及長落髮稟具於毗陵壇，後還澄左右，侍講數
GA056n0059_pa062a03║年，賾窮四分旨。既毗尼嚴淨，悟器淵發，乃辭澄謁睦州道蹤禪師。
GA056n0059_pa062a04║蹤黃檗之裔也，知道不偶世，引已自處，潛居古伽藍，雖揖世高蹈，而為世所慕，凡應接
GA056n0059_pa062a05║來者，機辯峭捷，無容佇思。師初往參，三扣其門，蹤纔啓關，師擬入，蹤托之云：「秦時𨍏轢鑽。」
GA056n0059_pa062a06║因是釋然朗悟。既而諮參數載，深入淵微。蹤知其神器充廓，覺轅可任，因語之曰：「吾非汝
GA056n0059_pa062a07║師，今雪峯義存禪師，可往參承之，無復留此。」師依旨，入嶺造雪峯，溫研積稔，道與存契，遂
GA056n0059_pa062a08║密以宗仰付之，由是回稟存焉。
GA056n0059_pa062a09║師參罷出嶺，徧謁諸方，覈窮殊軌，鋒辯險絕，世所盛聞。後抵靈樹知聖禪師道場，知聖
GA056n0059_pa062a10║夙已憶其來，忽鳴鼓告眾，請往接首座，時師果至。先是知聖住靈樹凡數十年，堂虛首席，眾
GA056n0059_pa062a11║屢請命上座，知聖不許，嘗曰：「首座纔遊方矣。」及師至，始命首座焉。
GA056n0059_pa062a12║洎知聖將示滅，欲師踵其席，乃潛書祕函中，謂門弟子曰：「吾滅後上或幸此，請以遺
GA056n0059_pa062a13║上。」果會駕幸山，知聖預測上至，乃升堂跏趺而終。及帝至已滅矣，帝詢師遺示，門人出函
GA056n0059_pa062a14║奉之，上啓函得書云：「人天眼目，堂中上座。」帝乃敕刺史何希範具禮命師以襲法會。上
GA056n0059_pa063a01║於是欽美之，累召至闕，每所顧問，酬答響應，帝愈揖服，遂賜紫袍師名。
GA056n0059_pa063a02║後徙居雲門山，鼎革廢址，大新棟宇。師自衡踞祖域，凡二紀有半，風流四表，大弘法化，
GA056n0059_pa063a03║禪徒湊集，登門入室者，莫可勝紀，今白雲山實性大師乃其甲也。
GA056n0059_pa063a04║師以乾和七年己酉四月十日順寂，夙具表以辭帝，兼述遺誡，然後跏趺而逝。尋奉敕
GA056n0059_pa063a05║賜塔額，以師遺旨，令置全軀於方丈中，或上賜塔額，祗懸於方丈，勿別營作。門人乃依教瘞
GA056n0059_pa063a06║師於丈室以為塔焉。
GA056n0059_pa063a07║師先付法於弟子實性，俾紹覺場，僉議為實性已傳道育徒，乃革命，在會門人法球以
GA056n0059_pa063a08║繼師席。
GA056n0059_pa063a09║嗚呼！世導云滅矣，擿植冥行者何所從適哉！岳幸參目師之餘化，知師所為之大略，敢
GA056n0059_pa063a10║不書之以貽方來。
GA056n0059_pa063a11║時己酉歲孟夏月二十有五日集賢殿雷岳譔
GA056n0059_pa063a12║第三章　雲門宗法統
GA056n0059_pa063a13║一　偃祖前歷代祖師傳承表
GA056n0059_pa064a01║始祖釋迦牟尼佛第一祖摩訶迦葉尊者
GA056n0059_pa064a02║第二祖阿難陀尊者第三祖商那和脩尊者
GA056n0059_pa064a03║第四祖優波毱多尊者第五祖提多迦尊者
GA056n0059_pa064a04║第六祖彌遮迦尊者第七祖婆須密尊者
GA056n0059_pa064a05║第八祖佛陀難提尊者第九祖伏馱密多尊者
GA056n0059_pa064a06║第十祖脅尊者第十一祖富那夜舍尊者
GA056n0059_pa064a07║第十二祖馬鳴大士第十三祖迦毗摩羅大士
GA056n0059_pa064a08║第十四祖龍樹大士第十五祖迦那提婆大士
GA056n0059_pa064a09║第十六祖羅睺羅多尊者第十七祖僧伽難提大士
GA056n0059_pa064a10║第十八祖伽耶舍多尊者第十九祖鳩摩羅多大士
GA056n0059_pa064a11║第二十祖闍夜多大士第二十一祖婆脩盤頭大士
GA056n0059_pa064a12║第二十二祖摩拏羅大士第二十三祖鶴勒那大士
GA056n0059_pa064a13║第二十四祖師子尊者第二十五祖婆舍斯多尊者
GA056n0059_pa064a14║第二十六祖不如密多尊者第二十七祖般若多羅尊者
GA056n0059_pa065a01║第二十八祖菩提達磨尊者第二十九祖慧可尊者
GA056n0059_pa065a02║第三十祖僧燦尊者第三十一祖道信尊者
GA056n0059_pa065a03║第三十二祖弘忍尊者第三十三祖惠能尊者
GA056n0059_pa065a04║第三十四世青原行思禪師第三十五世石頭希遷禪師
GA056n0059_pa065a05║第三十六世天皇道悟禪師第三十七世龍潭崇信禪師
GA056n0059_pa065a06║第三十八世德山宣鑑禪師第三十九世雪峯義存禪師
GA056n0059_pa065a07║第四十世雲門文偃禪師
GA056n0059_pa065a08║二　偃祖後各代法嗣一覽表
GA056n0059_pa065a09║偃祖下一世
GA056n0059_pa065a10║白雲子祥禪師德山緣密禪師
GA056n0059_pa065a11║巴陵顥鑒禪師雙泉師寬禪師
GA056n0059_pa065a12║香林澄遠禪師洞山守初禪師
GA056n0059_pa065a13║泐潭道謙禪師奉先深禪師
GA056n0059_pa066a01║雙泉郁禪師披雲智寂禪師
GA056n0059_pa066a02║舜峯義韶禪師般若啓柔禪師
GA056n0059_pa066a03║妙勝臻禪師薦福承古禪師
GA056n0059_pa066a04║清涼智明禪師南台道遵禪師
GA056n0059_pa066a05║雙峯竟欽禪師資福詮禪師
GA056n0059_pa066a06║黃雲元禪師龍境倫禪師
GA056n0059_pa066a07║雲門爽禪師白雲聞禪師
GA056n0059_pa066a08║淨法章禪師溫門滿禪師
GA056n0059_pa066a09║大容諲禪師羅山崇禪師
GA056n0059_pa066a10║雲門常實禪師林谿竟脫禪師
GA056n0059_pa066a11║韶州廣悟禪師華嚴慧禪師
GA056n0059_pa066a12║長樂政禪師英州觀音和尚
GA056n0059_pa066a13║韶州林泉和尚雲門煦禪師
GA056n0059_pa066a14║黃檗法濟禪師康國耀禪師
GA056n0059_pa067a01║谷山豐禪師羅漢匡果禪師
GA056n0059_pa067a02║滄溪璘禪師洞山清稟禪師
GA056n0059_pa067a03║北禪寂禪師天王永平禪師
GA056n0059_pa067a04║永安朗禪師湘潭明照禪師
GA056n0059_pa067a05║青城乘禪師普通封禪師
GA056n0059_pa067a06║淨源真禪師大梵圓禪師
GA056n0059_pa067a07║藥山圓光禪師鵝湖雲震禪師
GA056n0059_pa067a08║開先清耀禪師奉國清海禪師
GA056n0059_pa067a09║韶州慈光禪師雙峯慧真禪師
GA056n0059_pa067a10║保安師密禪師雲門法球禪師
GA056n0059_pa067a11║佛陀遠禪師慈雲深禪師
GA056n0059_pa067a12║化城鑒禪師廬山護國和尚
GA056n0059_pa067a13║天王徽禪師廬山慶雲和尚
GA056n0059_pa067a14║永福朗禪師芭蕉弘義禪師
GA056n0059_pa068a01║趙橫山和尚西禪欽禪師
GA056n0059_pa068a02║南天王海禪師覺華普照禪師
GA056n0059_pa068a03║鐵幢覺禪師延長山和尚
GA056n0059_pa068a04║福化充禪師黃龍賛禪師
GA056n0059_pa068a05║大聖守賢禪師天柱山和尚
GA056n0059_pa068a06║雲門朗上座纂子山庵主
GA056n0059_pa068a07║偃祖下二世
GA056n0059_pa068a08║白雲祥禪師法嗣
GA056n0059_pa068a09║韶州大歷和尚連州寶華和尚
GA056n0059_pa068a10║月華山月禪師南雄地藏和尚
GA056n0059_pa068a11║樂淨含匡禪師後白雲和尚
GA056n0059_pa068a12║白雲福禪師
GA056n0059_pa068a13║德山密禪師法嗣
GA056n0059_pa068a14║文殊應真禪師南台勤禪師
GA056n0059_pa069a01║德山紹晏禪師黑水承璟禪師
GA056n0059_pa069a02║鹿苑文襲禪師藥山可瓊禪師
GA056n0059_pa069a03║乾明普禪師中梁山崇禪師
GA056n0059_pa069a04║黃龍志愿禪師東禪秀禪師
GA056n0059_pa069a05║普安道禪師
GA056n0059_pa069a06║巴陵鑒禪師法嗣
GA056n0059_pa069a07║泐潭靈澄散聖興化興順禪師
GA056n0059_pa069a08║雙泉寬禪師法嗣
GA056n0059_pa069a09║五祖師戒禪師福昌重善禪師
GA056n0059_pa069a10║乾明居信禪師四祖志諲禪師
GA056n0059_pa069a11║興化奉能禪師天睦慧滿禪師
GA056n0059_pa069a12║建福智同禪師延慶宗本禪師
GA056n0059_pa069a13║大龍炳賢禪師自巖上座
GA056n0059_pa069a14║香林遠禪師法嗣
GA056n0059_pa070a01║智明光祚禪師灌州羅漢和尚
GA056n0059_pa070a02║香林信禪師
GA056n0059_pa070a03║洞山初禪師法嗣
GA056n0059_pa070a04║福嚴良雅禪師開福德賢禪師
GA056n0059_pa070a05║報慈嵩禪師乾明睦禪師
GA056n0059_pa070a06║廣濟同禪師東平洪教禪師
GA056n0059_pa070a07║泐潭謙禪師法嗣
GA056n0059_pa070a08║了山宗盛禪師
GA056n0059_pa070a09║奉先深禪師法嗣
GA056n0059_pa070a10║蓮花峯祥庵主崇勝御禪師
GA056n0059_pa070a11║雙泉郁禪師法嗣
GA056n0059_pa070a12║德山慧遠禪師含珠山彬禪師
GA056n0059_pa070a13║披雲寂禪師法嗣
GA056n0059_pa070a14║開先照禪師金陵天寶和尚
GA056n0059_pa071a01║舜峯韶禪師法嗣
GA056n0059_pa071a02║桃園曦朗禪師法雲智善禪師
GA056n0059_pa071a03║般若柔禪師法嗣
GA056n0059_pa071a04║藍田縣真禪師
GA056n0059_pa071a05║妙勝臻禪師法嗣
GA056n0059_pa071a06║雪峯欽山主
GA056n0059_pa071a07║薦福古禪師法嗣
GA056n0059_pa071a08║淨戒守密禪師
GA056n0059_pa071a09║清凉明禪師法嗣
GA056n0059_pa071a10║祥符雲豁禪師
GA056n0059_pa071a11║偃祖下三世
GA056n0059_pa071a12║文殊真禪師法嗣
GA056n0059_pa071a13║洞山曉聰禪師
GA056n0059_pa071a14║南台勤禪師法嗣
GA056n0059_pa072a01║高陽法廣禪師石霜節誠禪師
GA056n0059_pa072a02║德山晏禪師法嗣
GA056n0059_pa072a03║德山志先禪師
GA056n0059_pa072a04║黑水璟禪師法嗣
GA056n0059_pa072a05║黑水義欽禪師
GA056n0059_pa072a06║五祖戒禪師法嗣
GA056n0059_pa072a07║泐潭懷澄禪師洞山自寶禪師
GA056n0059_pa072a08║北塔思廣禪師四祖端禪師
GA056n0059_pa072a09║雲蓋志顒禪師海會通禪師
GA056n0059_pa072a10║洞山妙圓禪師義台子祥禪師
GA056n0059_pa072a11║天童懷清禪師寶嚴叔芝禪師
GA056n0059_pa072a12║五祖秀禪師白馬辯禪師
GA056n0059_pa072a13║水南智昱禪師
GA056n0059_pa072a14║福昌善禪師法嗣
GA056n0059_pa073a01║上方齊岳禪師育王常坦禪師
GA056n0059_pa073a02║金山瑞新禪師夾山惟俊禪師
GA056n0059_pa073a03║乾明信禪師法嗣
GA056n0059_pa073a04║藥山彝肅禪師
GA056n0059_pa073a05║智明祚禪師法嗣
GA056n0059_pa073a06║雪竇重顯禪師延慶子榮禪師
GA056n0059_pa073a07║百丈智映禪師南華寶緣禪師
GA056n0059_pa073a08║護國壽禪師九峯勸禪師
GA056n0059_pa073a09║雲蓋繼鵬禪師黃龍海禪師
GA056n0059_pa073a10║彰法澄泗禪師雲台省因禪師
GA056n0059_pa073a11║福嚴雅禪師法嗣
GA056n0059_pa073a12║北禪智賢禪師衡嶽振禪師
GA056n0059_pa073a13║開福賢禪師法嗣
GA056n0059_pa073a14║日芳上座
GA056n0059_pa074a01║報慈嵩禪師法嗣
GA056n0059_pa074a02║興陽遜禪師
GA056n0059_pa074a03║德山遠禪師法嗣
GA056n0059_pa074a04║開先善暹禪師欽勤禪師
GA056n0059_pa074a05║禾山楚材禪師資聖盛勤禪師
GA056n0059_pa074a06║鹿苑圭禪師
GA056n0059_pa074a07║偃祖下四世
GA056n0059_pa074a08║洞山聰禪師法嗣
GA056n0059_pa074a09║雲居曉舜禪師大溈懷宥禪師
GA056n0059_pa074a10║佛日契嵩禪師太守許式郎中
GA056n0059_pa074a11║泐潭澄禪師法嗣
GA056n0059_pa074a12║育王懷璉禪師靈隱雲知禪師
GA056n0059_pa074a13║承天惟簡禪師九峯鑒韶禪師
GA056n0059_pa074a14║西塔顯殊禪師崇善用良禪師
GA056n0059_pa075a01║慧力有文禪師雪峯象敦禪師
GA056n0059_pa075a02║雲居守億禪師洞山永孚禪師
GA056n0059_pa075a03║令滔首座
GA056n0059_pa075a04║洞山寶禪師法嗣
GA056n0059_pa075a05║洞山清辯禪師
GA056n0059_pa075a06║北塔廣禪師法嗣
GA056n0059_pa075a07║玉泉承皓禪師
GA056n0059_pa075a08║四祖端禪師法嗣
GA056n0059_pa075a09║廣明常委禪師
GA056n0059_pa075a10║雲蓋顒禪師法嗣
GA056n0059_pa075a11║雲居文慶禪師
GA056n0059_pa075a12║上方岳禪師法嗣
GA056n0059_pa075a13║國慶順宗禪師
GA056n0059_pa075a14║金山新禪師法嗣
GA056n0059_pa076a01║天聖守道禪師
GA056n0059_pa076a02║夾山俊禪師法嗣
GA056n0059_pa076a03║夾山遵禪師
GA056n0059_pa076a04║雪竇顯禪師法嗣
GA056n0059_pa076a05║天衣義懷禪師稱心省棕禪師
GA056n0059_pa076a06║報本有蘭禪師稱心守明禪師
GA056n0059_pa076a07║承天傳宗禪師南明日慎禪師
GA056n0059_pa076a08║投子法宗道者寶相蘊觀禪師
GA056n0059_pa076a09║君山顯昇禪師洞庭惠金典座
GA056n0059_pa076a10║脩撰曾會居士
GA056n0059_pa076a11║延慶榮禪師法嗣
GA056n0059_pa076a12║圓通居訥禪師
GA056n0059_pa076a13║萬丈映禪師法嗣
GA056n0059_pa076a14║惠因懷祥禪師慧因義寍禪師
GA056n0059_pa077a01║南華緣禪師法嗣
GA056n0059_pa077a02║興化延慶禪師寶壽行德禪師
GA056n0059_pa077a03║白虎守昇禪師
GA056n0059_pa077a04║北禪賢禪師法嗣
GA056n0059_pa077a05║興化紹銑禪師法昌倚遇禪師
GA056n0059_pa077a06║廣因擇要禪師
GA056n0059_pa077a07║開先暹禪師法嗣
GA056n0059_pa077a08║雲居了元禪師智海本逸禪師
GA056n0059_pa077a09║天章元楚禪師
GA056n0059_pa077a10║欽山勤禪師法嗣
GA056n0059_pa077a11║梁山應圓禪師
GA056n0059_pa077a12║偃祖下五世
GA056n0059_pa077a13║雲居舜禪師法嗣
GA056n0059_pa077a14║蔣山法泉禪師天童澹交禪師
GA056n0059_pa078a01║崇梵餘禪師慈雲脩慧禪師
GA056n0059_pa078a02║大溈宥禪師法嗣
GA056n0059_pa078a03║歸宗慧通禪師興教慧憲禪師
GA056n0059_pa078a04║育王璉禪師法嗣
GA056n0059_pa078a05║佛日戒弼禪師天宮慎徽禪師
GA056n0059_pa078a06║靈隱知禪師法嗣
GA056n0059_pa078a07║靈隱正童禪師
GA056n0059_pa078a08║承天簡禪師法嗣
GA056n0059_pa078a09║智者利元禪師
GA056n0059_pa078a10║九峯韶禪師法嗣
GA056n0059_pa078a11║大梅法英禪師
GA056n0059_pa078a12║玉泉皓禪師法嗣
GA056n0059_pa078a13║興教文慶禪師
GA056n0059_pa078a14║夾山遵禪師法嗣
GA056n0059_pa079a01║福昌信禪師
GA056n0059_pa079a02║天依懷禪師法嗣
GA056n0059_pa079a03║惠林宗本禪師法雲法秀禪師
GA056n0059_pa079a04║惠林若冲禪師長蘆應夫禪師
GA056n0059_pa079a05║臨安智才禪師天鉢重元禪師
GA056n0059_pa079a06║瑞巖子鴻禪師棲賢智遷禪師
GA056n0059_pa079a07║淨眾梵言首座三祖冲會禪師
GA056n0059_pa079a08║資壽院接禪師觀音啓禪師
GA056n0059_pa079a09║天章元善禪師長蘆體明禪師
GA056n0059_pa079a10║開元智孜禪師澄照慧慈禪師
GA056n0059_pa079a11║法雨慧源禪師崇德智澄禪師
GA056n0059_pa079a12║棲隱有評禪師定慧雲禪師
GA056n0059_pa079a13║大同旺禪師鐵佛因禪師
GA056n0059_pa079a14║報本法存禪師開聖棲禪師
GA056n0059_pa080a01║衡山惟禮禪師顯明善孜禪師
GA056n0059_pa080a02║啓霞惠安禪師雲門靈侃禪師
GA056n0059_pa080a03║太平元坦禪師佛日文祖禪師
GA056n0059_pa080a04║望仙宗禪師五峯用機禪師
GA056n0059_pa080a05║佛足處祥禪師明因慧贇禪師
GA056n0059_pa080a06║西台其辯禪師侍郎楊傑居士
GA056n0059_pa080a07║稱心倧禪師法嗣
GA056n0059_pa080a08║慧日堯禪師
GA056n0059_pa080a09║報本蘭禪師法嗣
GA056n0059_pa080a10║中際可遵禪師法明上座
GA056n0059_pa080a11║稱心明禪師法嗣
GA056n0059_pa080a12║上藍光寂禪師
GA056n0059_pa080a13║廣因要禪師法嗣
GA056n0059_pa080a14║妙峯如璨禪師
GA056n0059_pa081a01║雲居元禪師法嗣
GA056n0059_pa081a02║百丈淨悟禪師善權慧泰禪師
GA056n0059_pa081a03║崇福德基禪師寶林懷吉禪師
GA056n0059_pa081a04║資福宗誘禪師
GA056n0059_pa081a05║智海逸禪師法嗣
GA056n0059_pa081a06║黃檗志因禪師大中德隆禪師
GA056n0059_pa081a07║簽判劉經臣居士
GA056n0059_pa081a08║偃祖下六世
GA056n0059_pa081a09║蔣山泉禪師法嗣
GA056n0059_pa081a10║清獻趙抃居士
GA056n0059_pa081a11║慧林本禪師法嗣
GA056n0059_pa081a12║法雲善本禪師金山善寍禪師
GA056n0059_pa081a13║資壽巖禪師本覺守一禪師
GA056n0059_pa081a14║投子脩顒禪師地藏守恩禪師
GA056n0059_pa082a01║甘露仲宣禪師瑞巖有居禪師
GA056n0059_pa082a02║廣靈希祖禪師淨因惟岳禪師
GA056n0059_pa082a03║乾明慧覺禪師長蘆崇信禪師
GA056n0059_pa082a04║金山法慧禪師靈曜𧦪良禪師
GA056n0059_pa082a05║香山延泳禪師道場慧印禪師
GA056n0059_pa082a06║妙慧文義禪師靈泉宗一禪師
GA056n0059_pa082a07║普照處輝禪師南禪寍禪師
GA056n0059_pa082a08║石佛曉通禪師
GA056n0059_pa082a09║法雲秀禪師法嗣
GA056n0059_pa082a10║法雲惟白禪師保寍子英禪師
GA056n0059_pa082a11║開先智珣禪師甘露德顒禪師
GA056n0059_pa082a12║仙岩景純禪師廣教守訥禪師
GA056n0059_pa082a13║慈濟聰禪師白兆圭禪師
GA056n0059_pa082a14║淨名法因禪師福岩守初禪師
GA056n0059_pa083a01║德山仁繪禪師香積用旻禪師
GA056n0059_pa083a02║瑞相子來禪師真空從一禪師
GA056n0059_pa083a03║乾明廣禪師
GA056n0059_pa083a04║慧林冲禪師法嗣
GA056n0059_pa083a05║華嚴智明禪師永泰智航禪師
GA056n0059_pa083a06║壽聖子邦禪師
GA056n0059_pa083a07║長蘆夫禪師法嗣
GA056n0059_pa083a08║雪竇道榮禪師長蘆宗賾禪師
GA056n0059_pa083a09║慧日知覺禪師
GA056n0059_pa083a10║佛日才禪師法嗣
GA056n0059_pa083a11║夾山自齡禪師
GA056n0059_pa083a12║天鉢元禪師法嗣
GA056n0059_pa083a13║元豐清滿禪師定慧法本禪師
GA056n0059_pa083a14║善勝真悟禪師
GA056n0059_pa084a01║瑞巖鴻禪師法嗣
GA056n0059_pa084a02║育王曇振禪師
GA056n0059_pa084a03║棲賢遷禪師法嗣
GA056n0059_pa084a04║崇福燈禪師
GA056n0059_pa084a05║淨眾言首座法嗣
GA056n0059_pa084a06║招提惟湛禪師
GA056n0059_pa084a07║偃祖下七世
GA056n0059_pa084a08║法雲本禪師法嗣
GA056n0059_pa084a09║淨慈楚明禪師長蘆道和禪師
GA056n0059_pa084a10║雪峯思慧禪師寶林果昌禪師
GA056n0059_pa084a11║資福法明禪師雲峯志璿禪師
GA056n0059_pa084a12║慧林常悟禪師道場有規禪師
GA056n0059_pa084a13║延慶可復禪師道場慧顏禪師
GA056n0059_pa084a14║雙峯宗達禪師五峯子琪禪師
GA056n0059_pa085a01║雲門道信禪師天竺從諫講師
GA056n0059_pa085a02║金山寍禪師法嗣
GA056n0059_pa085a03║普濟子淳禪師禾山用安禪師
GA056n0059_pa085a04║本覺一禪師法嗣
GA056n0059_pa085a05║越峯粹珪禪師天台如庵主
GA056n0059_pa085a06║西竺尼法海禪師
GA056n0059_pa085a07║投子顒禪師法嗣
GA056n0059_pa085a08║資壽灌禪師崇壽江禪師
GA056n0059_pa085a09║香嚴智月禪師丞相富弼居士
GA056n0059_pa085a10║甘露宣禪師法嗣
GA056n0059_pa085a11║妙湛尼文照禪師
GA056n0059_pa085a12║瑞巖居禪師法嗣
GA056n0059_pa085a13║萬年處幽禪師
GA056n0059_pa085a14║廣靈祖禪師法嗣
GA056n0059_pa086a01║仙岩懷義禪師
GA056n0059_pa086a02║淨因岳禪師法嗣
GA056n0059_pa086a03║鼓山體淳禪師
GA056n0059_pa086a04║乾明覺禪師法嗣
GA056n0059_pa086a05║長慶應圓禪師
GA056n0059_pa086a06║長蘆信禪師法嗣
GA056n0059_pa086a07║慧林懷深禪師光孝如璝禪師
GA056n0059_pa086a08║天衣如哲禪師智者法銓禪師
GA056n0059_pa086a09║徑山知訥禪師
GA056n0059_pa086a10║金山慧禪師法嗣
GA056n0059_pa086a11║報恩覺然禪師
GA056n0059_pa086a12║法雲白禪師法嗣
GA056n0059_pa086a13║智者紹先禪師福聖仲易禪師
GA056n0059_pa086a14║慧林慧海禪師建隆原禪師
GA056n0059_pa087a01║保寍英禪師法嗣
GA056n0059_pa087a02║廣福惟尚禪師雪竇法寍禪師
GA056n0059_pa087a03║開先珣禪師法嗣
GA056n0059_pa087a04║延昌熙詠禪師開先宗禪師
GA056n0059_pa087a05║甘露顒禪師法嗣
GA056n0059_pa087a06║光孝元禪師
GA056n0059_pa087a07║雪竇榮禪師法嗣
GA056n0059_pa087a08║雪峯大智禪師
GA056n0059_pa087a09║元豐滿禪師法嗣
GA056n0059_pa087a10║雪峯宗演禪師衞州王大夫
GA056n0059_pa087a11║育王振禪師法嗣
GA056n0059_pa087a12║岳林真禪師
GA056n0059_pa087a13║招提湛禪師法嗣
GA056n0059_pa087a14║華亭觀音和尚
GA056n0059_pa088a01║偃祖下八世
GA056n0059_pa088a02║淨慈明禪師法嗣
GA056n0059_pa088a03║淨慈象禪師雪峯隆禪師
GA056n0059_pa088a04║長蘆和禪師法嗣
GA056n0059_pa088a05║甘露達珠禪師靈隱惠淳禪師
GA056n0059_pa088a06║雪竇明禪師
GA056n0059_pa088a07║雪峯慧禪師法嗣
GA056n0059_pa088a08║淨慈道昌禪師徑山了一禪師
GA056n0059_pa088a09║金山了心禪師
GA056n0059_pa088a10║香嚴月禪師法嗣
GA056n0059_pa088a11║香嚴如璧禪師
GA056n0059_pa088a12║慧林深禪師法嗣
GA056n0059_pa088a13║靈隱慧光禪師國清妙印禪師
GA056n0059_pa088a14║國清普紹禪師九座慧邃禪師
GA056n0059_pa089a01║圓覺曇禪師
GA056n0059_pa089a02║報恩然禪師法嗣
GA056n0059_pa089a03║資聖元祖禪師
GA056n0059_pa089a04║慧林海禪師法嗣
GA056n0059_pa089a05║萬杉壽堅禪師
GA056n0059_pa089a06║開先宗禪師法嗣
GA056n0059_pa089a07║黃檗惟初禪師嶽麓海禪師
GA056n0059_pa089a08║雪峯演禪師法嗣
GA056n0059_pa089a09║西禪慧舜禪師
GA056n0059_pa089a10║偃祖下九世
GA056n0059_pa089a11║雪竇明禪師法嗣
GA056n0059_pa089a12║𡺸山寍禪師
GA056n0059_pa089a13║淨慈昌禪師法嗣
GA056n0059_pa089a14║五雲悟雲師
GA056n0059_pa090a01║靈隱光禪師法嗣
GA056n0059_pa090a02║中竺元妙禪師
GA056n0059_pa090a03║圓覺曇禪師法嗣
GA056n0059_pa090a04║靈岩圓日禪師
GA056n0059_pa090a05║嶽麓海禪師法嗣
GA056n0059_pa090a06║玉泉思達禪師
GA056n0059_pa090a07║偃祖下十世
GA056n0059_pa090a08║中竺妙禪師法嗣
GA056n0059_pa090a09║光孝深禪師
GA056n0059_pa090a10║第四章　偃祖法語
GA056n0059_pa090a11║開堂日，廣王劉龑親臨曰：「弟子請益。」師曰：「目前無異路。」又曰：「莫道今日謾
GA056n0059_pa090a12║諸人好，抑不得已向諸人前作一場狼籍，忽遇明眼人見成一場笑具，如今避不得也。且問
GA056n0059_pa090a13║你諸人從上來有甚事？欠少甚麼？向你道無事已是相埋沒也。雖然如是，也須到這田地始
GA056n0059_pa091a01║得，亦莫趁口快亂問，自己心裏黑漫漫地，明朝後日大有事在。你若根思遲回，且向古人建
GA056n0059_pa091a02║化門庭東覷西覷，看是箇甚麽道理。你欲得會麼？都緣是你自家無量刦來妄想濃厚，一期
GA056n0059_pa091a03║聞人說著，便生疑心，問佛問法，問向上向下，求覓解會，轉沒交涉；擬心即差，况復有言有句？
GA056n0059_pa091a04║莫是不擬心是麼？莫錯會好！更有甚麼事？珍重！」
GA056n0059_pa091a05║上堂：「我事不獲已，向你諸人道，直下無事，早是相埋沒了也。更欲踏步向前，尋言逐
GA056n0059_pa091a06║句，求覓解會，千差萬別，廣設問難，贏得一場口滑，去道轉遠，有什麽休歇時？此事若在言語
GA056n0059_pa091a07║上，三乘十二分教豈是無言語，因甚麼更道教外別傳？若從學解機智得，祗如十地聖人說
GA056n0059_pa091a08║法如雲如雨，猶被呵責，見性如隔羅縠。以此故知一切有心，天地懸殊。雖然如此，若是得底
GA056n0059_pa091a09║人，道火不能燒口，終日說事未嘗挂著唇齒，未嘗道著一字，終日著衣喫飯，未嘗觸著一粒
GA056n0059_pa091a10║米，挂一縷絲；雖然如此，猶是門庭之說也，須是實得恁麼始得。若約衲僧門下，句裏呈機，徒
GA056n0059_pa091a11║勞佇思，直饒一句下承當得，猶是瞌睡漢。」時有僧問：「如何是一句？」師曰：「舉。」
GA056n0059_pa091a12║上堂：「三乘十二分教橫說豎說，天下老和尚縱橫十字說，與我拈針鋒許說底道理
GA056n0059_pa091a13║來看！恁麼道早是作死馬醫。雖然如此，且有幾箇到此境界？不敢望汝言中有響，句裏藏鋒，
GA056n0059_pa091a14║瞬目千差，風恬浪靜。伏惟尚饗！」
GA056n0059_pa092a01║僧來參，師乃拈起袈裟曰：「汝若道得，落我袈裟圈䙡裏；汝若道不得，又在鬼窟裏坐
GA056n0059_pa092a02║作麼生？」自代曰：「某甲無氣力。」
GA056n0059_pa092a03║上堂：「舉一則語，教汝直下承當，早是撒屎著汝頭上也；直饒拈一毫頭盡大地，一時
GA056n0059_pa092a04║明得，也是剜肉作瘡。雖然如此，汝亦須是實到這箇田地始得，若未，切不得掠虛，却須退步
GA056n0059_pa092a05║向自己根脚下推尋，看是箇甚麼道理，實無絲毫許與汝作解會，與汝作疑惑。况汝等各各
GA056n0059_pa092a06║當人有一段事大用現前，更不煩汝一毫頭氣力，便與祖佛無別；自是汝諸人信根淺薄，惡
GA056n0059_pa092a07║業濃厚，突然起得許多頭角，擔鉢囊，千鄉萬里受屈作麼？且汝諸人有甚麼不足處？大丈夫
GA056n0059_pa092a08║漢阿誰無分？獨自承當得猶不著，便不可受人欺謾，取人處分，纔見老和尚開口，便好把石
GA056n0059_pa092a09║驀口塞。便是屎上青蠅相似，闘唼將去，三箇五箇，聚頭商量，苦屈！兄弟！古德一期為汝諸人
GA056n0059_pa092a10║不奈何，所以方便垂一言半句，通汝入路，知是般事，拈放一邊，自著些子筋骨，豈不是有少
GA056n0059_pa092a11║許相親處？快與！快與！時不待人，出息不保入息，更有甚麼身心別處閒用？切須在意！珍重！」
GA056n0059_pa092a12║上堂：「盡乾坤一時將來著汝眼睫上，你諸人聞恁麼道，不敢望你出來，性燥地把老
GA056n0059_pa092a13║漢打一摑，且緩緩。仔細看是有是無，是箇甚麼道理。直饒你向這裏明得，若遇衲僧門下，好
GA056n0059_pa092a14║槌折脚。若是箇人聞說道甚麼處有老宿出世。便好驀面唾污我耳目，汝若不是箇手脚，纔
GA056n0059_pa093a01║聞人舉便承當得，早落第二機也。汝不看他德山和尚纔見僧入門拽杖便趁，睦州和尚纔
GA056n0059_pa093a02║見僧入門來便云：『見成公案放汝三十棒。』自餘之輩，合作麼生？若是一般掠虛漢，食人
GA056n0059_pa093a03║涎唾，記得一堆一擔骨董，到處馳騁，驢唇馬嘴，誇我解問，十轉五轉，饒你從朝問到夜，論劫
GA056n0059_pa093a04║恁麼，還曾夢見麼？甚麼處是與人著力處？似這般底有人屈衲僧齋，也道得飯喫，有甚堪共
GA056n0059_pa093a05║語處？他日閻羅王面前不取汝口解說。諸兄弟！若是得底人，他家依眾遣日，若也未得，切莫
GA056n0059_pa093a06║容易過時，大須仔細！古人大有葛藤相為處，祗如雪峯道：『盡大地是汝自己。』夾山道：『百
GA056n0059_pa093a07║草頭上薦取老僧，鬧市裏識取天子。』洛浦云：『一塵纔起，大地全收，一毛頭師子，全身㧾
GA056n0059_pa093a08║是。』汝把取翻覆思量看，日久歲深，自然有箇入路。此事無汝替代處，莫非各在當人分上，
GA056n0059_pa093a09║老和尚出世，祗為汝證明，汝若有少許來由，亦昧汝不得，若實未得，方便撥汝即不可。兄弟！
GA056n0059_pa093a10║一等是踏破草鞋，拋却師長父母行脚，直須著些子精彩始得，若未有箇入頭處，遇着本色，
GA056n0059_pa093a11║齩猪狗手脚，不惜性命入泥入水，相為有可齩嚼，眨上眉毛，高挂鉢囊，拗折拄杖，十年二十
GA056n0059_pa093a12║年辦取徹頭，莫愁不成辦，直是今生不得徹頭，來生亦不失人身。向此門中，亦乃省力，不虛
GA056n0059_pa093a13║孤負平生，亦不孤負師長父母十方施主，直須在意，莫空遊州獵縣，橫擔拄杖，一千里二千
GA056n0059_pa093a14║里走，這邊經冬，那邊過夏，好山好水堪取性，多齋供易得衣鉢。苦屈！苦屈！圖他一粒米，失却
GA056n0059_pa094a01║半年粮！如此行脚，有甚麽利益？信心檀越，把菜粒米，作麽生消得？直須自看無人替代，時不
GA056n0059_pa094a02║待人，忽然一日眼光落地，到前頭將甚麼抵擬，莫一似落湯螃蟹，手脚忙亂，無汝掠虛說大
GA056n0059_pa094a03║話處。莫將等閒，空過時光，一失人身，萬劫不復，不是小事。孔子尚道：『朝聞道，夕死可矣。』
GA056n0059_pa094a04║况我沙門，合履踐箇甚麼事？大須努力！珍重！」
GA056n0059_pa094a05║普請搬柴次，師遂拈一片拋下曰：「一大藏教祗說這箇。」見僧量米次，問「米籮裏
GA056n0059_pa094a06║有多少達磨眼睛？」僧無對，師代曰：「斗量不盡。」
GA056n0059_pa094a07║上堂：「人人自有光明在，看時不見暗昏昏，作麼生是諸人自己光明？」自代曰：「廚
GA056n0059_pa094a08║庫三門。」又曰：「好事不如無。」
GA056n0059_pa094a09║上堂：「一言纔舉，千車同轍，該括微塵，猶是化門之說；若是衲僧，合作麼生？若將佛意
GA056n0059_pa094a10║祖意，這裏商量，曹溪一路平沉，還有人道得麼？道得底出來！」僧問：「如何是超佛越祖之
GA056n0059_pa094a11║談？」師曰：「餬餅。」曰：「這裏有甚麼交涉？」師曰：「灼然有甚麼交涉。」乃曰：「汝等諸
GA056n0059_pa094a12║人沒可作了，見人道著祖意，便問超佛越祖之談。汝且喚甚麼作佛？喚甚麼作祖？且說超佛
GA056n0059_pa094a13║越祖底道理看！問箇出三界，汝把將三界來看，有甚麼見聞覺知隔礙著汝？有甚麼聲塵色
GA056n0059_pa094a14║法與汝可了，了箇甚麼椀？以那個為差殊之見？他古聖不奈何，橫身為物，道箇舉體全真，物
GA056n0059_pa095a01║物覿體不可得，我向汝道直下。有甚麼事，早是相埋沒了也。汝若實未有入頭處，且獨自參
GA056n0059_pa095a02║詳，除却著衣喫飯屙屎送尿，更有甚麼事？無端起得如許多般妄想作甚麼，更有一般底如
GA056n0059_pa095a03║等閒相似，聚頭學得箇古人話路，識性記持，妄想卜度，道我會佛法了也，祗管說葛藤取性
GA056n0059_pa095a04║過時，更嫌不稱意，千鄉萬里拋却父母師長，作這去就，這般打野榸漢，有甚麼死急？行腳
GA056n0059_pa095a05║去！」以拄杖趁下。
GA056n0059_pa095a06║上堂：「故知時運澆漓，代干像季，近日師僧，北去言禮文殊，南去謂遊衡嶽，恁麼行腳，
GA056n0059_pa095a07║名字比丘，徒消信施，苦哉苦哉！問著黑漆相似，祗管取性過時。設有三箇兩箇狂學多聞，記
GA056n0059_pa095a08║持話路，到處覓相似語句，印可老宿，輕忽上流，作薄福業，他日閻羅王釘釘之時，莫道無人
GA056n0059_pa095a09║向你說。若是初心後學，直須擺動精神，莫空記人說處，多虛不如少實，向後祗是自賺，有甚
GA056n0059_pa095a10║麼事近前？」
GA056n0059_pa095a11║上堂拈拄杖曰：「天親菩薩，無端變作一條楖栗杖。」乃畫一畫曰：「塵沙諸佛盡在
GA056n0059_pa095a12║這裏葛藤。」便下座。
GA056n0059_pa095a13║上堂：「聞聲悟道，見色明心。」遂舉起手曰：「觀世音菩薩將錢買餬餅。」放下手曰：
GA056n0059_pa095a14║「元來祗是饅頭。」
GA056n0059_pa096a01║上堂拈拄杖曰：「凡夫實謂之有，二乘析謂之無，圓覺謂之幻有，菩薩當體即空，衲僧
GA056n0059_pa096a02║家見拄杖便喚作拄杖，行但行，坐但坐，不得動著。」
GA056n0059_pa096a03║僧問：「萬機喪盡時如何？」師曰：「與我拈佛殿來與汝商量！」曰：「豈關他事？」師
GA056n0059_pa096a04║喝曰：「這掠虛漢！」
GA056n0059_pa096a05║上堂：「諸和尚子，莫妄想，天是天，地是地，山是山，水是水，僧是僧，俗是俗。」良久曰：「與
GA056n0059_pa096a06║我拈案山來！」僧便問：「學人見山是山，水是水時如何？」師曰：「三門為甚麼騎佛殿從
GA056n0059_pa096a07║這裏過？」曰：「恁麼則不妄想去也？」師曰：「還我話頭來！」
GA056n0059_pa096a08║上堂：「光不透脫有兩般病；一切處不明，面前有物是一，又透得一切法空，隱隱地似
GA056n0059_pa096a09║有箇物相似，亦是光不透脫。又法身亦有兩般病？得到法身，為法執不忘，已見猶存，坐在法
GA056n0059_pa096a10║身邊是一，直饒透得法身去，放過即不可，仔細點檢將來，有甚麼氣息，亦是病。」問僧：「『光
GA056n0059_pa096a11║明寂照徧河沙』豈不是張拙秀才語？」曰：「是。」師曰：「話墮也。」僧問：「如何是法身？」
GA056n0059_pa096a12║師曰：「六不收。」問：「不起一念還有過也無。」師曰：「須彌山。」問：「如何是清淨法
GA056n0059_pa096a13║身？」師曰：「花藥欄。」曰：「便恁麼去時如何？」師曰：「金毛獅子。」問：「如何是塵塵三
GA056n0059_pa096a14║昧？」師曰：「鉢裏飯，桶裏水。」問：「一言道盡時如何？」師曰：「裂破。」問：「如何是佛
GA056n0059_pa097a01║法大意？」師曰「面南看北斗。」問：「一切智通無障礙時如何？」師曰：「掃地潑水相公
GA056n0059_pa097a02║來。」
GA056n0059_pa097a03║師到天童，童曰：「你還定當得麼？」師曰：「和尚道甚麼？」童曰：「不會則目前包裹。」
GA056n0059_pa097a04║師曰：「會則目前包裹。」
GA056n0059_pa097a05║師到曹山見示眾云：「諸方盡把格則，何不與他道却，令他不疑去？」師問：「密密處
GA056n0059_pa097a06║為甚麼不知有？」山曰：「祇為密密所以不知有。」師曰：「此人如何親近？」山曰：「莫向
GA056n0059_pa097a07║密密處親近。」師曰：「不向密密處親近時如何？」山曰：「始解親近。」師應「喏！喏！」
GA056n0059_pa097a08║師到鵝湖聞上堂曰：「莫道未了底人，長時浮逼逼地；設使了得底，明明得知有去處，
GA056n0059_pa097a09║尚乃浮逼逼地。」師下問首座：「適來和尚意作麼生？」曰：「浮逼逼地。」師曰：「首座久
GA056n0059_pa097a10║在此住，頭白齒黃，作這箇語話？」曰：「上座又作麼生？」師曰：「要道即得見，即便見，若不
GA056n0059_pa097a11║見，莫亂道！」曰：「祗如道浮逼逼地又作麼生？」師曰：「頭上著枷，脚下著杻。」曰：「與麼
GA056n0059_pa097a12║則無佛法也？」師曰：「此是文殊普賢大人境界。」
GA056n0059_pa097a13║僧舉灌溪上堂曰：「十方無壁落，四面亦無門，淨躶躶，赤洒洒，沒可把。」師曰：「舉即
GA056n0059_pa097a14║易出也大難。」曰：「上座不肯和尚，與麼道那？」師曰：「你適來與麼舉那。」曰：「是。」師
GA056n0059_pa098a01║曰：「你驢年夢見灌溪！」曰：「某甲話在。」師曰：「我問你十方無壁落，四面亦無門，你道
GA056n0059_pa098a02║大梵天王與帝釋天商量甚麼事！」曰：「豈干他事？」師喝曰：「逐隊喫飯漢！」
GA056n0059_pa098a03║師到江洲，有陳尚書者請齋，纔見便問：「儒書中即不問，三乘十二分教自有座主，作
GA056n0059_pa098a04║麼生是衲僧行脚事？」師曰：「曾問幾人來？」書曰：「即今問上座。」師曰：「即今且置，作
GA056n0059_pa098a05║麼生是教意？」書曰：「黃卷赤軸。」師曰：「這箇是文字語言，作麼生是教意？」書曰：「口
GA056n0059_pa098a06║欲談而辭喪，心欲緣而慮忘。」師曰：「口欲談而辭喪，為對有言；心欲緣而慮忘，為對妄想
GA056n0059_pa098a07║作麼生是教意？」書無語。師曰：「見說尚書看法華經是否？」書曰：「是。」師曰：「經中道：
GA056n0059_pa098a08║『一切治生產業，皆與實相不相違背。』且道非非想天有幾人退位。」書無語。師曰：「尚
GA056n0059_pa098a09║書且莫草草，三經五論，師僧拋却，特入叢林十年二十年，尚不奈何，尚書又爭得會？」書禮
GA056n0059_pa098a10║拜曰：「某甲罪過。」
GA056n0059_pa098a11║師唱道靈樹雲門凡三十載，機緣語句，備載廣錄，門人識明大師集結凡四卷。右係照
GA056n0059_pa098a12║五燈會元節略。