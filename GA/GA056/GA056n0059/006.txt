GA056n0059_pa172a01║第六篇　護法
GA056n0059_pa172a02║第一章　開山之護法
GA056n0059_pa172a03║一　南漢王劉龑、劉晟、劉鋹
GA056n0059_pa172a04║初，偃祖任靈樹知聖長老首座，知聖遷化，南漢王劉龑請祖，繼主靈樹法席。越四年癸
GA056n0059_pa172a05║未，（公元九二三年後唐莊宗同光元年）祖奏准南漢王移庵，領眾開雲門山。五載功成，
GA056n0059_pa172a06║蒙勅額曰「光泰禪院」，後改為「證真禪寺」。其時摳衣者歲溢千人，則南漢王護持
GA056n0059_pa172a07║布施之功德，當無量也。公元九三八年戊戌，後晉高祖天福三年，南漢王劉龑，詔祖入闕以
GA056n0059_pa172a08║朝對有容，益加欽敬，欲授祖為左右街大僧錄，遜讓再三而免，乃賜祖號曰「匡真大師」。
GA056n0059_pa172a09║延駐浹旬，賜幣銀絹香藥物，禮送還山。「厥後常注宸衷，頻加賜賚，繁不勝紀。」
GA056n0059_pa172a10║後漢隱帝乾祐元年，公元九四八年戊申，南漢王劉晟，詔祖赴闕，入內經月供養，賜六
GA056n0059_pa172a11║珠衣一襲及香藥施利等而還，並製塔額，預賜為「寶光之塔，瑞雲之院」。乾祐二年，公元
GA056n0059_pa172a12║九四九年己酉，祖示寂，王備盡悼誠，并賜賚在京諸弟子。
GA056n0059_pa173a01║後周錫德五年，公元九五八年戊午，南漢王劉鋹繼位，紹四葉之耿光，崇三寶而弗替。
GA056n0059_pa173a02║越六年癸亥八月，祖示夢阮紹莊託李托奏請開塔，蒙勅梁延鄂，遵照辦理。以祖真身，栩栩
GA056n0059_pa173a03║如生，放光散香，顯彰靈異，乃迎入大內，王「別注敬誠，賜昇祕殿，大陳供養，疊啓齋筵，排內
GA056n0059_pa173a04║帑之瓌珍，饌天廚之蘊藻。刊砌之驪珠斛滿，盈盤之虹玉花明，浮紫氣於皇城，炫靈光於清
GA056n0059_pa173a05║禁。」王親臨寶輦，重換法衣，謂侍臣曰：「金剛不壞之身，此之謂也。」乃許羣僚士庶，四海
GA056n0059_pa173a06║蕃商，俱入內廷，各得瞻禮，施利錢銀不可殫紀。以十月十六日下制曰：「定水澄源，火蓮發
GA056n0059_pa173a07║艷；夙悟無生之理，永留不朽之名。萬象都捐，但祕西乾之印；一真不動，惟餘南祖之燈。韶州
GA056n0059_pa173a08║雲門山證真禪寺匡真大師，早契宗乘，洞超真覺，雖雙林示滅，十七年靡易金軀，隻履遺蹤，
GA056n0059_pa173a09║數萬里應還葱嶺。朕顯膺曆數，纘嗣丕圖，洎三朝而并切皈依，乃一心而不忘廻向，仰我師
GA056n0059_pa173a10║而獨登果位，在冲人而良所歎嘉。宜行封賞之文。用示襃崇之典，可贈『大慈雲匡聖宏明
GA056n0059_pa173a11║大師』，『證真禪寺』宜昇為『大覺禪寺』。重臣將命，乳奠伸儀，太常行禮於天墀，綸誥
GA056n0059_pa173a12║宣恩於雲陛。」祖在內一月餘日，聖澤優隆，七寶裝龕，六珠裁服，頒賜所厚，今古難倫。當月
GA056n0059_pa173a13║二十九日宣下李托部署，却回山門。對上足弟子廣悟等百餘人，均有賜賚，恩渥異常。
GA056n0059_pa173a14║二　阮紹莊、李托、梁延鄂及岳雷、陳守中
GA056n0059_pa174a01║先是南漢王，劉鋹，大寶六年癸亥八月，有雄武節度推官阮紹莊，忽於夢中見祖在佛
GA056n0059_pa174a02║殿上，以拂子相招，報云：「吾在塔多時，汝可言於李特進，託他奏聞，為吾開塔。」紹莊應對
GA056n0059_pa174a03║之次，驚覺歷然。是時秀華宮使特進李托，正在韶州於諸山門寺院修建道場，因此得述斯
GA056n0059_pa174a04║夢。修齋事畢，回京奏聞，王謂近臣曰：「此師道果圓滿，坐化多年，今若託夢奏來，必有顯
GA056n0059_pa174a05║現。」乃降勅命指揮韶州都監軍府事梁延鄂，同本官吏往雲門開塔，如無所壞，則奏聞迎
GA056n0059_pa174a06║取入京。梁延鄂遵勅致齋，然後施功開鑿。「菩薩相依稀旋覩，蓮花香馥郁先聞。須臾寶塔
GA056n0059_pa174a07║豁開，法身如故，眼半合而珠光欲轉，口微啓而珂雪密排，髭髮復生，手足猶軟，放神光於方
GA056n0059_pa174a08║丈，晃耀移時；興瑞霧於周廻，氳氤永日，即道即俗，觀者數千。靈異既彰，尋乃具表奏聞，勅旨
GA056n0059_pa174a09║宣李托部署人船，往雲門修齋迎請。天吳息浪，風伯清塵，直濟中流，俄達上國，勅旨於崌崍
GA056n0059_pa174a10║步駐泊。翌日左右兩街，諸寺僧眾，東西教坊，四部伶倫，迎引靈龕入於大內。」是役也，阮李
GA056n0059_pa174a11║梁諸公，備竭敬誠，護持我祖，其功德亦不可思議云。
GA056n0059_pa174a12║後周世宗錫德五年，公元九五八年戊午，南漢王，劉鋹大寶元年，內門使監集賢殿御
GA056n0059_pa174a13║書院給事郎守內侍省內常侍上柱國賜紫金魚袋雷岳，撰大漢韶州雲門山光泰禪院故
GA056n0059_pa174a14║匡真大師實性碑銘并序越六年甲子，西御院使集賢殿學士御前承旨太中大夫行右諫
GA056n0059_pa175a01║議大夫知太僕寺事上柱國賜紫金魚袋陳守中撰大漢韶州雲門山大覺禪寺大慈雲匡
GA056n0059_pa175a02║聖弘明大師碑銘并序。兩碑文各二三千餘言，洋洋灑灑典雅堂皇，允推鉅製。我雲門祖師，
GA056n0059_pa175a03║以天縱聖智，拔萃絕倫，覺海湛寂，超今邁古；雲門山寺，以天造道場，水繞山環，梵侶清淨，離
GA056n0059_pa175a04║塵遠俗。得兩公雄文表揚之，益顯人傑地靈之勝，詢為本寺之名碑，珍貴之文獻也。本寺廢
GA056n0059_pa175a05║而復興，宗風墮而重振，兩公碑文，與有力焉！
GA056n0059_pa175a06║第二章　歷代之護法
GA056n0059_pa175a07║一　明代護法
GA056n0059_pa175a08║趙佑卿，越東華人，明萬曆間知乳源縣正，清正廉明，深達治本，政通人和，士庶悅服。平
GA056n0059_pa175a09║日崇奉三寶，護持祖庭甚力。慮本寺田地山場，年久喪失，囑率乳源縣武陽巡檢張文登，儒
GA056n0059_pa175a10║學訓導蔡宗堯，典吏李越九，儒官劉潛，魏良翰，鄧維新，鍾鳴韶，詹世用，胡維芳，鮑惟亮，暨合
GA056n0059_pa175a11║邑眾信，於萬曆十二年甲申歲三月，建立雲門寺田地山場碑記，俾垂永久。迄今本寺據以
GA056n0059_pa175a12║管業者，猶賴此碑之存！
GA056n0059_pa175a13║有芳君者，姓氏失考，以本寺大雄寶殿傾欹，聖像莫安，曾倡募修復之。
GA056n0059_pa176a01║二　清代護法
GA056n0059_pa176a02║黃士學古揚真州人，順治間知乳源縣事。以本寺自順治三四年丙戌丁亥以來，「始
GA056n0059_pa176a03║罹猺寇之亂，繼受八營之擾，遭戮被捉，十無一存，田地悉皆荒蕪，糧餉未得蠲免，致僧難安
GA056n0059_pa176a04║身，逃竄殆盡，寺門棘茂，佛殿苔生，鐘鼓輟音，香燈斂焰，歷年常盛之地，一旦冷落堪嗟！幸邑
GA056n0059_pa176a05║侯黃君。登臨斯地，目擊心悲，慨然嘆曰：『佛之闕供，由無僧也，僧之逃避，由賦重也。』旋下
GA056n0059_pa176a06║令招回減其賦稅。於是釋子慧性等，得以耕而食，汲而飲，無追呼之擾，盡供奉之勞。」佛祖
GA056n0059_pa176a07║香燈，賴以復明，晨暮鐘鼓，因而重振。凡此起廢振衰之功德，皆出之於黃侯也！
GA056n0059_pa176a08║吳士恒，湖北沔陽人，康熙間賜進士都察院觀政，知乳縣政目擊本寺徭重，田荒僧散，
GA056n0059_pa176a09║於康熙三年甲辰，從紳耆之請，倣歷免雜徭成例，蠲免本寺大差，并作記為銘，勒諸碑石。
GA056n0059_pa176a10║邑侯舒公（名籍待考）康熙二十一年丁巳，捐俸十金；三十年丙寅，育才坊等四十
GA056n0059_pa176a11║餘人，共抽淨資四十四兩；交住持元才，金裝偃祖真身。
GA056n0059_pa176a12║伍奕芳，姑蘇人，知乳源縣正，康熙三十五年丙子，捐俸重修祖殿。越六年，壬午，復謀於
GA056n0059_pa176a13║劉朝柱，共出淨資，裝飾三寶金像。更募化善信，修築照壁圍牆。後復獨捐俸金，修理大殿，并
GA056n0059_pa177a01║新建一殿，以奉韋馱及接引聖像。
GA056n0059_pa177a02║江左桂，知乳源縣正，乾隆間五十年乙巳，以本寺「前有住持僧，經理不善，逋負纍纍，
GA056n0059_pa177a03║十數年來，子母相權，愈積愈累，幾至諸僧枵腹，寺宇傾圮，寶相剝落，不暇計及矣！」乃勸諭
GA056n0059_pa177a04║諸逋主，效孟嘗君從馮驩焚券之計，廣種福田，以希善果。諸逋主咸樂從，各發願悉數捐捨
GA056n0059_pa177a05║之，本寺逋負從此乃免。
GA056n0059_pa177a06║朱振翰知乳源縣正，嘉慶二年，丁巳夏，倡導重修本寺，革故鼎新，多所興建，并重裝寶
GA056n0059_pa177a07║相，煥然為之一新。
GA056n0059_pa177a08║邱景恒，號贊堃乳源人也，從九品候選典史。其先大父對本寺松膏僧粒，常不靳施與。
GA056n0059_pa177a09║恒承先人志，咸豐元年，獨力鼎建祖師殿䦳門。
GA056n0059_pa177a10║邵漢卿武舉人，於道光三十年庚戌，糾合同志十七人，重修廓簷棟宇，照牆丹墀，甬道
GA056n0059_pa177a11║拱門，神廚佛座；并南修級道，東創客堂。
GA056n0059_pa177a12║袁廣壽乳源人，光緒三年癸未，偕其子孫十四人，捐奉本寺香油田種二斗，坐落雲門
GA056n0059_pa177a13║山下二坵，縣前源頭峒杉樹脚大一坵。
GA056n0059_pa178a01║第三章　中興之護法
GA056n0059_pa178a02║一　護法功德概述
GA056n0059_pa178a03║此次雲門中興，固以雲公願力為主因，亦賴護法助緣，始得成就也。諸護法功德不一：
GA056n0059_pa178a04║有發起者，有贊助者，有施法者，有施財者，有隨時隨事護持而無疲厭者，功德無量，難以殫
GA056n0059_pa178a05║述。惟願佛光普照，吉祥如意，生者福壽高增，沒者咸生淨土，自利利他，同圓種智。
GA056n0059_pa178a06║二　護法芳名臚列
GA056n0059_pa178a07║姓名法名備考姓名法名備考
GA056n0059_pa178a08║陳培根屈映光
GA056n0059_pa178a09║鄒洪簡作禎寬作
GA056n0059_pa178a10║李濟深謝鶴年
GA056n0059_pa178a11║陳銘樞黃日光寬日
GA056n0059_pa178a12║吳種石伍志勤寬志
GA056n0059_pa179a01║吳季禧寬乘葉靈行
GA056n0059_pa179a02║蔡敦福寬恕方業元寬烈
GA056n0059_pa179a03║葉恭綽寬綽劉德譜
GA056n0059_pa179a04║高深佛乘曾璧山寬璧
GA056n0059_pa179a05║岑學呂寬賢王學仁
GA056n0059_pa179a06║李鑽錚卓仁機
GA056n0059_pa179a07║張子廉寬廉余質民寬成
GA056n0059_pa179a08║湯瑛寬筠張佛性
GA056n0059_pa179a09║徐學英寬學盧啓增寬啓
GA056n0059_pa179a10║許國柱寬柱鄧寬良
GA056n0059_pa179a11║鄒魯許業勤寬勤
GA056n0059_pa179a12║梁定慧楊季鹿
GA056n0059_pa179a13║何寬智冷榮泉
GA056n0059_pa179a14║林楞真寬真江錫武寬見
GA056n0059_pa180a01║陳德威寬威林遠凡寬旭
GA056n0059_pa180a02║何德馨寬馨黃大白
GA056n0059_pa180a03║朱鐸民關伯平
GA056n0059_pa180a04║趙鏡涵寬鏡唐竹青寬清
GA056n0059_pa180a05║王君恪顏世亮寬德