GA056n0059_pa188a01║第八篇　規約
GA056n0059_pa188a02║第一章　規約
GA056n0059_pa188a03║一　共住規約
GA056n0059_pa188a04║棲心息影，端藉名藍；修道循規，必須同志。久參耆宿，以遊歷深而百緒從生；後進時流，
GA056n0059_pa188a05║因知見淺而初心漸退。以至綱宗失旨，模範多乖，習以為然，積成法弊！虛雲重整茲山，自愧
GA056n0059_pa188a06║薄德，空懷佛制，未徹法門，欲挽以往頹風，惟冀方來賢眾，共遵佛說戒律，祖制規繩，調治三
GA056n0059_pa188a07║業，折伏過失。住斯叢林，願為遵守，如若不然，無勞共住！
GA056n0059_pa188a08║一、犯根本大戒者，不共住。
GA056n0059_pa188a09║二、破口相罵，交拳相打者，不共住。
GA056n0059_pa188a10║三、談論國事，遊心世俗者，不共住。
GA056n0059_pa188a11║四、私收徒眾，及破和合僧者，不共住。
GA056n0059_pa189a01║五、不存正念不依規矩者，不共住。
GA056n0059_pa189a02║六、有犯清規，不遵議罰者，不共住。
GA056n0059_pa189a03║七、任意出入，不白執事者罰。
GA056n0059_pa189a04║八、不持鉢過堂者罰。（無者向常住借用）
GA056n0059_pa189a05║九、佛制不得非時食，不聽而過午私食者罰。
GA056n0059_pa189a06║一〇、閑闖寮房，及吃煙酒雜話者罰。
GA056n0059_pa189a07║一一、私造飲食，及私應經懺者罰。
GA056n0059_pa189a08║一二、佛制服飾如法，不准戴小帽及穿短衣外行，不聽者罰。
GA056n0059_pa189a09║一三、公事不到，及坡事不隨眾者罰。
GA056n0059_pa189a10║一四、動止不隨眾，殿堂不到，私載小菜過堂者罰。
GA056n0059_pa189a11║一五、不習僧禮，粗心忽略者罰。
GA056n0059_pa189a12║一六、黑白月布薩，三世諸佛儀式，令法久住；聞楗槌不到者罰。
GA056n0059_pa189a13║一七、非禮責人，及私心訕謗者罰。
GA056n0059_pa189a14║一八、結夏安居，不遵律制者罰。
GA056n0059_pa190a01║一九、結不正之友以為朋黨者罰。
GA056n0059_pa190a02║二〇、侵損常住，破期告假者罰。
GA056n0059_pa190a03║二一、住不滿期，誘眾他去，私自逃走者掛牌。
GA056n0059_pa190a04║二二、以常住物私作人情者罰。
GA056n0059_pa190a05║以上條約，必須遵守，如有違犯，決不循情，凡共住者，各宜慎重。
GA056n0059_pa190a06║二　客堂規約
GA056n0059_pa190a07║擔囊負鉢，本為參尋，撥草瞻風，曾無別事。既垂見訪，宜禁喧囂，諸凡安排，有事隨眾，動
GA056n0059_pa190a08║靜凜夫人表，閒忙卓乎眾先，有法可嚴，有儀可範，如此法器，可謂高流。所有規約，幸相共鑒。
GA056n0059_pa190a09║一、客至茶湯點心被單一一調停，若不相識，即請問名號住處，不得疎慢失誤，違者罰。
GA056n0059_pa190a10║二、值日知客，不拘有事無事，須坐客堂靜候，失誤者罰。
GA056n0059_pa190a11║三、早晚上殿，若無僧值，由知客照應路燈及大殿蒲團，并照管諸師站立行序；如不到
GA056n0059_pa190a12║者，問明公事有無，若誤者罰。
GA056n0059_pa190a13║四、聞梆聲諸師過堂，若無僧值，由知客照應打大滾板及站立齋堂，若誤者罰。
GA056n0059_pa191a01║五、遇班首秉拂，或八節犒勞，或兩序公幹出寺等事，須知客自請，次後再使照客請之。
GA056n0059_pa191a02║六、官員來往，帖到即差照客白住持，知客先為侍陪，奉茶隨住持，誤者罰。
GA056n0059_pa191a03║七、凡二板客堂議事，副寺舉買賣用費，悅眾報堂中事，侍者白住持上下通事，知客開
GA056n0059_pa191a04║時節人情當作一切大小等事，議畢同白住持。
GA056n0059_pa191a05║八、內外諸師有事白值日知客理問，若置之不問者罰；口角相爭，白客堂，值日宜秉公
GA056n0059_pa191a06║直言，如不服者，請眾知客公議處罰之，倘再不服公摒出院；若循私情，斷事不公，一
GA056n0059_pa191a07║併處罰。
GA056n0059_pa191a08║九、外來閒遊雜人在寺鬧事，知客須極力相勸，值日畏不向前坐視者罰。
GA056n0059_pa191a09║一〇、知客無事，須上殿過堂出坡，除有病外，餘不到者罰。
GA056n0059_pa191a10║一一、諸師出入，不到客堂告假銷假，及在外閑遊放逸執事不舉者同罰。
GA056n0059_pa191a11║一二、知客一應事務，或有專權自主，同寮互相嫉妬，及私情偏袒者，白眾同寮議罰。
GA056n0059_pa191a12║一三、知客雖非值日，亦不得在外閑遊，違者罰。
GA056n0059_pa191a13║一四、禪客至，不得一例：諸方耆宿安上客房；舊執回來，素有功於常住者，送上客房五
GA056n0059_pa191a14║日作客，次安賢者寮；遠來禪衲及久住，三日作客，初參晚學，送上客堂隨眾行事；
GA056n0059_pa192a01║江湖混雜之流，早到一餐，晚到一宿，即令其別行；混誤者罰。
GA056n0059_pa192a02║一五、別剎長老至請淨面吃茶，即報住持，然後領見；至齋畢送客單至尊客寮，後派一
GA056n0059_pa192a03║侍者侍候；彼若參堂巡寮，大眾齋禮，法堂左設一座；若看兩序，另看單；彼不參堂
GA056n0059_pa192a04║巡寮，大眾不禮，惟兩序看單，彼亦看兩序。
GA056n0059_pa192a05║一六、齋主設齋散䞋等事，副寺協同知客公議如一，或給供小食，除客堂待賓客，內外
GA056n0059_pa192a06║一例散䞋，雙䞋照規。
GA056n0059_pa192a07║一七、客至或法眷及道人，俱送客寮暫住，然後再斟酌送客寮，如混送入堂者罰。
GA056n0059_pa192a08║一八、凡求共住者，先令看規約，共住欲進堂者，先看禪堂共住規約，須商諸執事，察其
GA056n0059_pa192a09║立志係參學之人，方許安單，若邪知見或粗野頑劣之人，皆不可入堂妨眾，混送
GA056n0059_pa192a10║者罰。
GA056n0059_pa192a11║一九、客堂床帳等一切物件，俱宜檢點如法，不得私借外寮及諸閑住之人，如有以舊
GA056n0059_pa192a12║兌新，察出雙倍賠罰，不賠者遷單。
GA056n0059_pa192a13║二〇、佛事命照客預先掛牌，失誤者罰。
GA056n0059_pa192a14║二一、凡有書信禮物至，問明送某處即登簿，當時收送交代，有回書付來手，誤者罰。
GA056n0059_pa193a01║二二、客堂眾執事犯淨鬧者，即時抽單逐出，勿論是非，或恃强偏見，障礙同寮等執事，
GA056n0059_pa193a02║不肯同和商議，有礙常住事，倍罰出寮。
GA056n0059_pa193a03║二三、凡起單必須細檢物件，防錯攜帶常住等物，如失誤者罰。
GA056n0059_pa193a04║二四、凡開期有求戒者來，須查其來歷并經律衣缽香敬席銀等齊備，書記登簿，引見
GA056n0059_pa193a05║住持，送堂，若不如法，誤許者罰。
GA056n0059_pa193a06║二五、逢各殿堂換職事，該處所有物件，知客僧值約同監院三處當眾與新舊職點交
GA056n0059_pa193a07║清楚，如有損失，令舊職賠還原物，不如法者罰。
GA056n0059_pa193a08║二六、應用人情錢物及公署禮等，須兩序同為商議，若己見自行者罰。
GA056n0059_pa193a09║二七、施主來往，銀錢進出，多從客堂經手，善惡因果不爽，各宜慎之慎之！
GA056n0059_pa193a10║二八、逢年四季告香及黑白月布薩，客堂掛牌，時至僧值巡查不到者罰之；如無僧值，
GA056n0059_pa193a11║知客代理。
GA056n0059_pa193a12║三　雲水堂規約
GA056n0059_pa193a13║夫負笈擔簦，為明己事，勿以形勞而少安，勿以力倦而多懈，雲堂禪堂，俱要規模無二，
GA056n0059_pa194a01║自心自性，何妨隨處提撕，其或未然，是自欺耳。所有規約，謹列於後：
GA056n0059_pa194a02║一、隨禪堂鉗椎，坐香、上殿、過堂、出坡隨眾，違者罰。
GA056n0059_pa194a03║二、不得出外隨喜，如違者罰。
GA056n0059_pa194a04║三、堂內外不得高聲笑語，如違者罰。
GA056n0059_pa194a05║四、凡來掛單，寮元須問有砵否？過堂須用砵，如無，由寮元代向常住借用；若去時，歸寮
GA056n0059_pa194a06║元收回還常住，誤者罰。
GA056n0059_pa194a07║五、倚立門外頑視者罰。
GA056n0059_pa194a08║六、吃煙酒者責擯，不整威儀者罰。
GA056n0059_pa194a09║七、睡眠笑談者罰，不在正念者重罰。
GA056n0059_pa194a10║八、談笑諸方善知識長短者罰。
GA056n0059_pa194a11║九、機鋒轉語，前後不明，專以利舌爭辯高低者重罰。
GA056n0059_pa194a12║以上條約，必須謹守，參方上士，各宜珍重！
GA056n0059_pa194a13║四　禪堂規約
GA056n0059_pa195a01║古規失檢，怠惰成風，時弊多端，提撕貴密。雖則現成公案，要須大眾共知，行解相應，則
GA056n0059_pa195a02║無愧於先宗，道德兼資，乃有利於來學，是在同心，共相遵守。
GA056n0059_pa195a03║一、鐘板參差者巡寮跪香行禮，不服者出院。
GA056n0059_pa195a04║二、挑唆是非，交拳破口者出院。
GA056n0059_pa195a05║三、除老病公事，私自逃單者出院掛牌，不復共住。
GA056n0059_pa195a06║四、禪堂內外閑談雜話者罰，靜中響動驚眾者重罰，不服者出堂。
GA056n0059_pa195a07║五、鳴[木*魚]鐘板等參差不清者罰。
GA056n0059_pa195a08║六、不顧本分，交頭接耳者重罰。
GA056n0059_pa195a09║七、上堂小參等，各搭衣持具，齊集法堂，次第而立，有問則出，不得參差，違者罰。
GA056n0059_pa195a10║八、不滿期不許出堂，除充公執事，不許私自告假，不遵者重罰。
GA056n0059_pa195a11║九、偷看典章者罰，非時私睡者罰。
GA056n0059_pa195a12║一〇、出不白執事者罰，止靜不到者罰。
GA056n0059_pa195a13║一一、行香坐香不到者罰，失誤巡香散香者罰。
GA056n0059_pa195a14║一二、值日交代不清者罰，破壞什物者罰。
GA056n0059_pa196a01║一三、不顧本分，亂逞機鋒者罰，妄作拈頌評論公案者罰。
GA056n0059_pa196a02║一四、堂中出入，次第而行，違者罰，若攛單亂位，穿堂直過，并無事闖寮者罰。
GA056n0059_pa196a03║一五、私借堂內什物出入者罰。
GA056n0059_pa196a04║一六、滋事失儀，不聽執事規諫者罰，不服者出堂。
GA056n0059_pa196a05║一七、行坐，課誦，受食，出坡，不隨眾者罰。
GA056n0059_pa196a06║一八、檢點他人是非，攪亂羣眾者罰。
GA056n0059_pa196a07║一九、警策昏沉，三香板不下位者罰。
GA056n0059_pa196a08║二〇、故縱昏沉者罰，爭香板者罰。不服者出堂。
GA056n0059_pa196a09║二一、警策後昏沉如故立參，再三香板警策仍然昏沉者跪參，不服者出堂。
GA056n0059_pa196a10║二二、經行縱橫，談笑涕唾，鞋物作聲者罰，不服者出堂。
GA056n0059_pa196a11║二三、出外不穿直裰，衣不過膝者罰。
GA056n0059_pa196a12║二四、有事他出，歸期失限者罰。
GA056n0059_pa196a13║二五、尊客參堂，各依位坐，不得失儀，違者罰。
GA056n0059_pa196a14║二六、擅入客堂與人雜話者重罰。
GA056n0059_pa197a01║二七、開大靜後語笑者，在監值寮在外寮閑闖者重罰。
GA056n0059_pa197a02║二八、私造飲食者，及煙酒者重罰。
GA056n0059_pa197a03║二九、闖靜者罰。
GA056n0059_pa197a04║三〇、巡香循情，或以公報私故打者罰，違者重罰。
GA056n0059_pa197a05║三一、小恙給假三日，重病者出堂調養，不得故留妨眾，違者罰。
GA056n0059_pa197a06║三二、年逢七期，更深點心，祇可乾點，不得使用鍋火碗筷，違者罰。
GA056n0059_pa197a07║以上各條，本分攸關，如或不遵，自失善利，同居大眾，戒之慎之。
GA056n0059_pa197a08║五　戒堂規約
GA056n0059_pa197a09║夫戒法為定慧基礎，當先遵故，釋迦世尊於湼槃時遺囑弟子當依「波羅提木叉」
GA056n0059_pa197a10║為師，雖律有明條依法而受，然新發意者，未登法壇前，無所依憑，既同堂共住，又不可無條
GA056n0059_pa197a11║章以範圍之，因依古今規制，訂定數條，以便四威儀中有所矩矱，方不負佛祖垂訓，諸師成
GA056n0059_pa197a12║就，及各人出家之初衷，檀那信施之緣法也。
GA056n0059_pa197a13║不遵堂規破根本大戒者罰擯。
GA056n0059_pa198a01║樹立朋黨者擯。
GA056n0059_pa198a02║不真心求戒，只圖虛名，而故犯律儀者擯。
GA056n0059_pa198a03║引禮師命行則行，命止則止，倘有執拗不遵者罰。
GA056n0059_pa198a04║出入往返均須告假銷假，若不呈白師承許可，自由行動者罰。
GA056n0059_pa198a05║受罰不服重罰。
GA056n0059_pa198a06║破口相罵，交拳相打者，不分曲直，量情處罰。
GA056n0059_pa198a07║不真心學佛，談論國事者罰。
GA056n0059_pa198a08║任意涕唾者罰。
GA056n0059_pa198a09║凡出堂外見老戒及師承，不合掌讓路，並師承進堂，不起立合掌者罰。
GA056n0059_pa198a10║除病及公務，而殿堂不隨眾者罰。
GA056n0059_pa198a11║凡行一切佛事若不志誠懇切者罰。
GA056n0059_pa198a12║吸食三煙，飲酒食肉，私造飲食者罰。
GA056n0059_pa198a13║當監值不盡心作務交代不清者罰。
GA056n0059_pa198a14║錯誤犍椎，及雜語闖靜者罰。
GA056n0059_pa199a01║故意毀損公物加十倍罰。
GA056n0059_pa199a02║戒期未滿，不得外出，違者罰。
GA056n0059_pa199a03║小淨大便不准言笑，若故違者罰。
GA056n0059_pa199a04║有故上單須先向師承告假，如未經許可，擅自上單者罰。
GA056n0059_pa199a05║上單下單不隨眾一律者罰。
GA056n0059_pa199a06║攅單攅位者罰。
GA056n0059_pa199a07║眼本不收者罰。
GA056n0059_pa199a08║聞犍椎聲不依時集眾，點名不到者罰。
GA056n0059_pa199a09║過午飲食者罰。
GA056n0059_pa199a10║佛事問答不留心學習，臨事不如法者罰。
GA056n0059_pa199a11║着短衣出外及戴小帽，不綁褲脚者罰。
GA056n0059_pa199a12║上單捫蝨者罰。
GA056n0059_pa199a13║擅出堂外者罰。
GA056n0059_pa199a14║殿堂偷安者罰。
GA056n0059_pa200a01║穿堂直過者罰。
GA056n0059_pa200a02║六　愛道堂共住規則
GA056n0059_pa200a03║佛在世時，以佛為師，佛滅度後以「戒」為師，捨戒之外，莫由出離，雖有智辯，總成魔
GA056n0059_pa200a04║外，故僧尼之於戒律，猶車輛之於軌道也，如少違越，立即墮坑落塹，毗尼之道，可不慎歟，今
GA056n0059_pa200a05║幸為人聞法受戒，若不乘此反省，精勤學法，一生所辦，則一氣不來，又披毛戴角去，汝等既
GA056n0059_pa200a06║受戒已，應當為暗世明燈，作如來使，荷負家業，勿為物質所誘惑，勿為放逸而蹉跎，勿以煩
GA056n0059_pa200a07║惱無量而不斷，勿以眾生難窮而不度，各宜精持律儀，上求下化，今為共住之便，特制規約
GA056n0059_pa200a08║於下：
GA056n0059_pa200a09║破根本大戒者如律擯。
GA056n0059_pa200a10║違犯國法者擯。
GA056n0059_pa200a11║不奉行八敬法者罰擯。
GA056n0059_pa200a12║習學外道誹謗正法，諫至三次，再不改悔者擯。
GA056n0059_pa200a13║破口相罵，以至交拳相打者，不分曲直，罰或擯。
GA056n0059_pa201a01║二時課誦及坐香或念佛，除病及公務，不到者罰。
GA056n0059_pa201a02║朔望布薩，及教誡不到者罰。
GA056n0059_pa201a03║聞犍椎聲不依次入眾者罰。
GA056n0059_pa201a04║凡有賓客常住招待，若私留親友不白常住者罰。
GA056n0059_pa201a05║不盡職務者罰。
GA056n0059_pa201a06║服裝華美，易招譏嫌，穿著豔色服飾者罰。
GA056n0059_pa201a07║穿短衣外行及戴小帽散褲脚者罰。
GA056n0059_pa201a08║坡事均要隨眾，除病及公務，不到者罰。
GA056n0059_pa201a09║私募外緣肥己潤身者罰。
GA056n0059_pa201a10║出入不告假銷假者罰。
GA056n0059_pa201a11║高聲驚眾者罰。
GA056n0059_pa201a12║大靜後任意言笑者罰。
GA056n0059_pa201a13║面是背非，刁唆彼此者，查出議罰。
GA056n0059_pa201a14║吃煙酒者罰，如有病非用酒不可時，要白眾許可，違者罰。
GA056n0059_pa202a01║非時食者罰。
GA056n0059_pa202a02║如供奉佛制不許供奉之神鬼，及國令取締之外道者罰。
GA056n0059_pa202a03║不得與男眾來往語言，違者罰。
GA056n0059_pa202a04║學佛以利人利己發明自心為宗旨，而反提倡邪教宣卷打偈扶乩降神讀誦惡
GA056n0059_pa202a05║經論者罰。
GA056n0059_pa202a06║妄論時事，擅評知識，不務本業者罰。
GA056n0059_pa202a07║收留形跡可疑未經家庭許可之婦女，及擅自剃度者罰。
GA056n0059_pa202a08║錯亂犍椎，粗心動氣，不受教誡者罰。
GA056n0059_pa202a09║在殿堂爭前退後者罰。
GA056n0059_pa202a10║戲畜鳥獸限制動物自由者罰。
GA056n0059_pa202a11║七　衣缽寮規約
GA056n0059_pa202a12║衣缽寮事，乃內輔監院，外執衣缽，常理常住莊嚴法器財物等事，故雖老誠者為之。立
GA056n0059_pa202a13║心端謹，遇事通融，庶幾上和下睦，輕浮之人，切不可用，所有寮規七條，當熟記之。
GA056n0059_pa203a01║一、莊嚴法器，出入清楚登記，失記者罰。
GA056n0059_pa203a02║二、銀錢出入，隨登賬目，若有錯誤不清者罰。
GA056n0059_pa203a03║三、菓品食物，愛惜收藏，清潔奉客，私食者罰。
GA056n0059_pa203a04║四、住持外出，方丈內更須留心照應，有誤者罰。
GA056n0059_pa203a05║五、客至方丈，所設某事，着小老請知客查明，事白監院定奪，或需茶點飯食，見機以待，
GA056n0059_pa203a06║每逢禮物香敬，不可私開，違者罰。
GA056n0059_pa203a07║六、同寮及行者，須嚴正處之，不得嬉戲，違者罰。
GA056n0059_pa203a08║七、客房用物，或用或藏，不得損壞，違者罰。
GA056n0059_pa203a09║八　庫房規約
GA056n0059_pa203a10║愛惜常住物，如護眼中珠。興利莫如除弊，盡公自爾無私，信施膏脂，沾染便成業海；伽
GA056n0059_pa203a11║藍因果，明察即是福基。銘云：
GA056n0059_pa203a12║物屬招提　絲毫難犯守在爾躬　必慎必敬清若澄潭　正如直幹無曲無私　何憂何患一
GA056n0059_pa203a13║有參差　天龍較勘
GA056n0059_pa204a01║一、監院乃大眾所倚，須發好心扶持叢林，弊端要革，利益要興不可糊塗度日，祗圖虛
GA056n0059_pa204a02║名；所為悖理，大眾勸不從者，罰出院。
GA056n0059_pa204a03║二、眾職皆有人充，監院所管何事？須總理一切，時時覺察，處處留心巡視，各職有事，俱
GA056n0059_pa204a04║白監院議斷，亦不得自專，凡事必同兩序大眾共議，否則若稱能，辦事不妥，小則容
GA056n0059_pa204a05║之，大則罰出院。
GA056n0059_pa204a06║三、副寺出納常住財物等件，須登記明白，失記者罰，糊混不清者罰；以及出田收租收
GA056n0059_pa204a07║銀，銀至通知兩序同看，驗過封記，用時當眾開封，私用者罰。
GA056n0059_pa204a08║四、庫司管田務各事，交付器物，必須明白，不得損壞，如有失落者令賠之，賠銀仍買原
GA056n0059_pa204a09║物，違者罰。
GA056n0059_pa204a10║五、庫頭管各色物件出入，當與不與，不當與而與之者皆罰。
GA056n0059_pa204a11║六、發給香燭油米菓菜等，須照例而給之，如循私加減者罰。
GA056n0059_pa204a12║七、買賣或收租時，暗中取利者，罰後出院。
GA056n0059_pa204a13║八、米麥等收至查明登記，此係大眾慧命所關，不許出還店舖債賬及出糶等情，如有
GA056n0059_pa204a14║違者，大眾公擯之。
GA056n0059_pa205a01║九、各殿堂寮房在庫房領取各物，庫房須立簿記賬。
GA056n0059_pa205a02║一〇、一切財物，若以公濟私，及私情假借，交代不清者罰。
GA056n0059_pa205a03║一一、飲食背眾，及恣意多用常住物者罰。
GA056n0059_pa205a04║一二、各處香燭及一切應。用之物，須預先備妥，用時不齊者罰。
GA056n0059_pa205a05║一三、監修將工人所用之物件出入隨手登記，失記者罰，如偷安不查工匠，及工賬不
GA056n0059_pa205a06║清者罰。
GA056n0059_pa205a07║一四、病人需要物件，看病之輕重及需要之多少，從公給之，如違者罰。
GA056n0059_pa205a08║一五、飲食不時檢查，若以餿爛與眾食，不當心承管者罰。
GA056n0059_pa205a09║一六、若有亡僧遺物，不得誤用，違者罰。
GA056n0059_pa205a10║一七、每月初三日須召集兩序核算上月出入賬項一次，不清者罰。
GA056n0059_pa205a11║一八、每年完粮稅票，須呈存方丈，如私藏者罰。
GA056n0059_pa205a12║一九、庫房職事如有調換，舊任須一一點明，當監院交與新職事，違者或交代不清者
GA056n0059_pa205a13║賠罰。
GA056n0059_pa206a01║九　大寮規約
GA056n0059_pa206a02║寸薪粒米，當思來處之艱難，滴水殘虀，須念作時之不易，既不暴殄天物，復當調和口
GA056n0059_pa206a03║味，鹹淡適度，香軟得宜，慎重烹飪，勿生輕忽，以供養為懷，不貪口腹，雖隨眾作務，常抱道心，
GA056n0059_pa206a04║粥飯二時，不可一朝失慎，晨昏二課，何妨片刻清修。銘曰：
GA056n0059_pa206a05║雪峯飯頭　溈山典座古德芳風　於今未墮攝爾狂心　慎爾口過運水搬柴　毋忘這個
GA056n0059_pa206a06║堂內坐禪　堂外禪坐誰知傳衣　不離碓磨故此苦行　佛天所喜求福則得　造業則失
GA056n0059_pa206a07║勤謹嚴防　求福之本偏眾懈怠　造業之基遵守規銘　為汝良師
GA056n0059_pa206a08║一、廚房共住者，二時粥飯俱在廚下，同眾甘苦，一概不許別處私食，及私留鮮美自食，
GA056n0059_pa206a09║違者罰。
GA056n0059_pa206a10║二、盜取常住油鹽食物者賠罰。
GA056n0059_pa206a11║三、飯頭煑大眾二時粥飯，務要刻刻當心，不得太多太少，香到開梆，失誤者罰。
GA056n0059_pa206a12║四、菜頭洗大眾菜，必須干淨，鹹淡調和，食畢菜鍋自洗及打火板，誤者罰。
GA056n0059_pa206a13║五、大寮各執事人，各宜盡心，勿得懈怠，凡典座有齋，一應相幫，不到妨誤公事者罰。
GA056n0059_pa207a01║六、聞叫香各處到大寮打飯，先儘齋堂，次客堂方丈等處，務報人數，打飯毋許爭論，不
GA056n0059_pa207a02║得紊亂，違者罰。
GA056n0059_pa207a03║七、所剩粥飯，必須盡心料理，不可損壞，留存後吃，違者罰。
GA056n0059_pa207a04║八、大寮閑談雜話，高聲大叫，闖寮吃煙辛酒賭博，破口交拳者罰，不服者出院。
GA056n0059_pa207a05║九、除公事外，皆要上殿過堂，隨眾出坡，懶惰偷安者罰。
GA056n0059_pa207a06║一〇、不許滾湯潑地，免傷虫命，違者罰。
GA056n0059_pa207a07║一一、大寮門戶火燭，必須互相照應，違者罰。
GA056n0059_pa207a08║一二、外寮人不許閑竄大寮飲食，搬弄是非，違者罰。
GA056n0059_pa207a09║一三、外寮諸師，不得擅入大寮私食菜飯，違者罰。
GA056n0059_pa207a10║一四、有公事或客到，隨報客飯，不得假借客名報飯，查出者罰。
GA056n0059_pa207a11║一五、雲水堂本當不應非時食，因念行脚辛苦，准聽初到三日，隨工人方便晚粥，過限
GA056n0059_pa207a12║者罰。
GA056n0059_pa207a13║一六、工人晚該吃粥，倘有重務則吃飯，違者罰。
GA056n0059_pa207a14║一七、凡執事見有犯規矩者，應檢舉按罰，如有不服者，重罰出院。
GA056n0059_pa208a01║以上各條，務希各人切實遵守。
GA056n0059_pa208a02║一〇　浴室規約
GA056n0059_pa208a03║蕩滌盡也，未是本來面目，盥沐潔矣，終非無位真人，未達色空，祗道塵末；身外了知冷
GA056n0059_pa208a04║暖，方明自性本靈，果有一絲不掛的禪客，正好向這裏摸索。銘曰：
GA056n0059_pa208a05║山巍路遠　致其柴薪瀹釜燃火　效其勤勞昧者不知　浴身偏緊年少嬉笑　沸湯交淋
GA056n0059_pa208a06║凡此暴褻　永宜自箴洗心滌慮　日新又新何以報德　忽悟水因其或未然　且遵規銘
GA056n0059_pa208a07║一、凡浴日圊頭挑水，料理燃火熱水，設監浴位，少時先請住持，次請尊客，兩序頭首。擊
GA056n0059_pa208a08║梆一下，禪堂諸師浴；擊梆二下，列職等師浴；擊梆三下，普浴。
GA056n0059_pa208a09║二、凡浴者各宜聽梆聲依次而浴，不得蹉跎，違者罰。
GA056n0059_pa208a10║三、不得高聲大笑，違者罰。
GA056n0059_pa208a11║四、脫衣穿衣，各宜廻護，不得放縱，違者罰。
GA056n0059_pa208a12║五、在浴堂左右顧視及談笑喧嚷涕唾者罰。
GA056n0059_pa208a13║六、浴時各宜自量，不得堂中久戀，致礙後來，違者罰。
GA056n0059_pa209a01║七、用香胰肥皂者罰。
GA056n0059_pa209a02║八、有疥癬各宜自量在後洗浴，違者罰。
GA056n0059_pa209a03║九、僧值監浴，留心照察，有犯者照例罰，失照者同罰。
GA056n0059_pa209a04║一一　農場組織簡章
GA056n0059_pa209a05║一、本農場為適應現實環境之需要，特組織僧伽開發本寺所有荒地，努力增加國家
GA056n0059_pa209a06║生產，并以彌補本寺糧食之不足，且達到人人勞動自給自足之目的，用以維護祖
GA056n0059_pa209a07║庭為宗旨。
GA056n0059_pa209a08║二、本農場定名為雲門山大覺農場。
GA056n0059_pa209a09║三、本農場內設總管理一人，副管理二人，監植一人，均係義務任職，不受酬勞。總管理
GA056n0059_pa209a10║以本寺方丈任之，副管理以首座及監院任之，監植由總管理選派；至庫房人員，由
GA056n0059_pa209a11║總管理指派，負責辦理農場一切事務。
GA056n0059_pa209a12║四、凡在本寺長住之僧眾，除總副管理監植可免墾種工作，及年在六十以上，體格衰
GA056n0059_pa209a13║弱，確不能任勞者，酌量派遣其他任務外，其餘均須一律參加墾種工作，如有好逸
GA056n0059_pa210a01║惡勞，苟且偷安，不肯參加者，概不留單，惟臨時掛單，及年在十五齡以下者，不在此
GA056n0059_pa210a02║限，但遇公眾出坡，則應隨眾工作。
GA056n0059_pa210a03║五、規定每人應墾種荒地最少三十方丈，但庫房大寮米頭等人員，因其工作繁忙，可
GA056n0059_pa210a04║自由參加，免受規定之限制，而各當職人員，亦因其各有任務，時間有限，可減少規
GA056n0059_pa210a05║定之半數，其餘均須依照上述規定墾種。
GA056n0059_pa210a06║六、如有發心加墾荒地者，甚表歡迎，但事前須將其欲加墾之數量及處所，報告監植
GA056n0059_pa210a07║或農場其他負責人，取得同意，以便登記。
GA056n0059_pa210a08║七、分配土地以抽簽法行之。
GA056n0059_pa210a09║八、由總管理指派庫房一人負責，將抽簽所得荒地之名字號碼數量分別登記清楚，
GA056n0059_pa210a10║至收成時并分別抽收常住應得之利益。
GA056n0059_pa210a11║九、未及參加而新到本寺長住之僧人，仍須遵照本章程第五條之規定參加墾種工
GA056n0059_pa210a12║作。
GA056n0059_pa210a13║一〇、墾種所用各種工具，概歸常住辦理，分配借用，由監植負責將各人借用之器具
GA056n0059_pa210a14║分別登記，如有損壞則借者應負賠償或修理之責。
GA056n0059_pa211a01║一一、各樣種子由常住貸發，收成時如數繳還，但用何樣種子及數量須事前到庫房
GA056n0059_pa211a02║登記，以便準備。
GA056n0059_pa211a03║一二、墾種人員，每日二時一粥一飯，由常住供給，不另備點心。
GA056n0059_pa211a04║一三、所有收獲之農作品，除種子外，種者與常住均分。
GA056n0059_pa211a05║一四、在墾種期間，每日早殿及晚上坐香或普佛殿，除另有任務者外，均須齊到，但晚
GA056n0059_pa211a06║殿則可輪班行之。
GA056n0059_pa211a07║一五、凡聞板聲即是常住之公務，大眾師應一齊出坡，先將公事做完，方得做私人之
GA056n0059_pa211a08║墾種工作。
GA056n0059_pa211a09║一六、各任職人員應將其每日應做之公務，先行分別辦理完竣後，方得繼續其墾種
GA056n0059_pa211a10║工作，以免因私誤公。
GA056n0059_pa211a11║一七、本章程如有未盡事宜，得隨時公議修改之。
GA056n0059_pa211a12║一八、本章程自公佈日起施行。