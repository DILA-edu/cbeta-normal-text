GA056n0060_pb055a01║二　名勝
GA056n0060_pb055a02║將軍石
GA056n0060_pb055a03║在大嶼山西岸。有峯巒起伏處。名為虎山。乃大澳口之屏蔽。山後舊有地藏廟在此。今大澳警署建於山
GA056n0060_pb055a04║麓。新建碼頭。築成大路。沿虎山南麓石仔埗古村　入街市。距虎山嘴倒行一百碼遠處。有大石一塊。靠
GA056n0060_pb055a05║在山脚。近海斜坡。石高約三丈。像全身盔甲武士。有頭有身有足。臂以下至足踝。不與斜坡相連。人可從
GA056n0060_pb055a06║此空隙通過。前面有突出部份。極像不文之物。相傳此石像向正對海斗門唐家灣。後為該鄉紳耆延地
GA056n0060_pb055a07║師尋至該處。發現石像不文之物極不雅馴。乃將其毀去大半。以正觀瞻云。
GA056n0060_pb055a08║寶珠潭
GA056n0060_pb055a09║在大澳北岸。虎山與獅山水口交界處。有土丘墳起。形圓如珠。四泓碧水。名為寶珠潭。南向有古廟一間。
GA056n0060_pb055a10║供奉楊侯王。考其鑄鐘刻康熙三十八年造。其錫香案刻咸豐十年。堪稱古廟。至光緒三年丁丑闔澳值
GA056n0060_pb055a11║事鄭榮貴等重修寶珠潭楊侯王廟碑云。
GA056n0060_pb055a12║蓋聞祗園寶樹。曾鋪長者之金。蜀道浮屠。尚待尊官之力。則欲支大廈。必使羣材朗矣。我澳楊侯古廟。歷
GA056n0060_pb055a13║創有年。座擁嶼山。大列岡巒之體勢。澳環碧水。極窮海島之縈迴。正是山川毓秀。寶藏興焉。珠潭映輝。福
GA056n0060_pb056a01║地名矣。遐邇祈禱。咸沐洪庥。民物安阜。均沾大德。是以地因神而靈。不特施威風於宋代。廟得寶而顯。猶
GA056n0060_pb056a02║本布法雨於海隅也云云。
GA056n0060_pb056a03║廟門口刻石聯云。擁鵲嶺而為屏。靈鍾秀毓。控鳳山而作鎮。物阜民康。廟內花圃刻聯云。檻外雲山開眼
GA056n0060_pb056a04║界。窻前潭水活文機。又聯云。鳥欲娛人嬌語轉。花如愛客笑顏開。
GA056n0060_pb056a05║海心石牌
GA056n0060_pb056a06║在大澳口虎山頭對向海面。有石牌一方突起。站立海心。石牌下乃最著名之白花魚所叢集蕃育之區。
GA056n0060_pb056a07║有重逾數十斤一尾者。
GA056n0060_pb056a08║大澳運動場
GA056n0060_pb056a09║在大澳石仔埗古村靠山處。新闢運動場。乃賽球塲所。前為勝覺苑佛堂。左為洪聖古廟。該廟每年均有
GA056n0060_pb056a10║演戲酧神之舉。考其鑄鐘刻乾隆十一年造。嘉慶七年重修一次。道光二十一年重修一次。光緒元年重
GA056n0060_pb056a11║修一次。民國十八年重修一次。皆有碑可據。堪稱古廟。茲錄光緒元年鄭榮貴等重修碑文云。
GA056n0060_pb056a12║蓋聞勝地波羅。咸仰各關於南海。粵都省會。壯觀廟宇於西關。奉御祭而永享春秋。邀勒封而崇稱王聖
GA056n0060_pb056a13║間乎赫赫厥聲。濯濯厥靈。莫若洪聖之較著者也。茲在石仔埗向有古廟。建自前朝。歷年已久。牆垣傾塌。
GA056n0060_pb056a14║風雨飄搖。靈爽奚自憑依。祀事曷貽誠敬。亟宜修葺。乃浩大之工程。全仗捐題。乃重新乎廟貌。惟願行商
GA056n0060_pb057a01║遠客。樂予輸將。凡來海舶魚舟。隨緣佈助云云。
GA056n0060_pb057a02║廟內舊有長聯云。洪恩汪濊。聖澤傍流。水陸慶安瀾。更喜鯨海波恬。黌帆風靜。還祈商纏萬貫。農獲千廂。
GA056n0060_pb057a03║物阜民康歌廣利。大地春回。王圖運轉。華夷欣勝利。正當河山重秀。國土中興。從此鐵牡嚴扃。銅駝穩健。
GA056n0060_pb057a04║金鐘革皷祝和平。
GA056n0060_pb057a05║關帝古廟
GA056n0060_pb057a06║在大澳市場中心有武帝古廟。三幢四楹。左隣一幢為天后廟。貼隣乃大澳鄉事委員會辦公處。即原日
GA056n0060_pb057a07║居民協會舊址。右隣新建大澳酒店。即原日之屯地衙門。考該廟大清咸豐二年重修碑云。本廟興創已
GA056n0060_pb057a08║計二百餘載。自乾隆六年間為之重修。始像廟貌。至今約值百有餘年云。又光緒二十九年總理李文著
GA056n0060_pb057a09║等第三次重修碑云。溯此廟創建自明朝以來。歷有三百餘載。迨至乾隆六年。咸豐二年重修二次云云。
GA056n0060_pb057a10║可知該廟歷數百年。堪稱古廟。內有聯云。與天地同參。澳水匯流存浩氣。崇古今永祀。嶼山高峙凜丹心。
GA056n0060_pb057a11║天后古廟
GA056n0060_pb057a12║在大澳市區郊外一帶鹽田向南邊鳳山脚下。於清初順治時代建有古廟一間。供奉天后。道光十八年
GA056n0060_pb057a13║重修。勅封太后元君。該廟左右兩山雄峙。面臨大海。魚檣黌帆。一望無際。後接高山。松林薈萃。於乾隆年
GA056n0060_pb057a14║間在廟前築成四大幅鹽田。廟之右側。盡是禾田。左為新村。右為沙田村。後為坑尾村。至光緒二十一年
GA056n0060_pb058a01║第二次重修。總理李慎培等刻碑云。
GA056n0060_pb058a02║蓋集羣樂業。固宜得地為先。闢壤而居。必以依神而主。斯廟建於順治之年。有北涌南山之佐護。鹽田築
GA056n0060_pb058a03║於乾隆之歲。環繞有太平永安之街衢。地接鳳山秀脈。座納獅嶺英華。澳水蟠旋。波恬浪靜。揚帆拱向。巒
GA056n0060_pb058a04║秀峰青。人傑地靈。民安物阜。嘉慶年間。海隅洋匪猖厥。本澳獨保無虞云。
GA056n0060_pb058a05║龍巖寺
GA056n0060_pb058a06║在大澳坑尾村獅山脚。道家系統彭師傅。黃修凡。鍾復真。及女士萬壽姑四人。於民國十八年發起在此
GA056n0060_pb058a07║建廟一間。名曰龍巖寺。其派系由平海龍泉寺分支而來。一連三幢。寺前一帶鹽田。遠瞻大海無涯。寺左
GA056n0060_pb058a08║建芳名亭一座。內有石碑刻捐資人姓名。亭邊左上建龍口小廟一間。下建食水塘一個。供給部份水上
GA056n0060_pb058a09║居民食水之用。松林茂盛。花木扶疏。廟內供奉有釋迦像。觀音像。彌陀像。睡佛像。彌勒像。又有朱大仙像。
GA056n0060_pb058a10║天后。譚公等神像。尤其是以朱大仙為主。每年三月建醮一次慶祝朱大仙誕。又有符印令旗等物售與
GA056n0060_pb058a11║水上居民以為鎮煞。純屬道家香火性質。
GA056n0060_pb058a12║嶼山初地
GA056n0060_pb058a13║在大澳坑尾村登山處。或由沙田村經鹽田禾田過坑有登高橋。橋後有小牌坊矗立山麓。即嶼山初地
GA056n0060_pb058a14║登山路徑。一九五〇年並橋頭一段路乃筏可和尚發起建築。嶼山初地四字署名岑學呂題。背面直心
GA056n0060_pb059a01║是道四字乃筏可書。前面岑學呂撰聯云。風塵變異無停狀。天海蒼茫一問津。至一九五三年大澳紳耆
GA056n0060_pb059a02║發起在此建凉亭一座。名曰第一亭。亭下有小型浴池更衣處。名為嶼山泳池。亭面筏可撰聯云。面前清
GA056n0060_pb059a03║溪次第濯。往返小歇一時休。陳從彬撰大澳坑尾凉亭碑記云。
GA056n0060_pb059a04║大澳坑尾。嶼山初步。雙峰尖峙。一澗激湍。上連峻嶽重巒。下接平槁流水。俯視坑谷。無數奇石縱橫。平眺
GA056n0060_pb059a05║海洋。一片碧波蕩漾。聽淙淙之澗水。盡滌塵心。乘習習之山風。全消俗氣。泉甘而冽。智者可濯可游。景雅
GA056n0060_pb059a06║且幽。騷人宜詩宜畫。然而樹木疏落。亭榭闕如。倘值赤帝高張。何堪熱曝。或逢雨師驟降。復感淋漓。於是
GA056n0060_pb059a07║眾人建亭一倡。眾君捐資相助。乃砌石壆築。兩月經營。季春啓幕。從此名山勝地。因得亭而益彰。遊客行
GA056n0060_pb059a08║人。因得亭而可憇。爰鐫此石。用垂永代不湮。因撰斯文以志當年所創。
GA056n0060_pb059a09║鷄翼角
GA056n0060_pb059a10║在大嶼山西南尖端。形如鷄翼伸出。此地名為鷄翼角。東邊即東灣。西邊即西灣。東灣山上約三百英尺
GA056n0060_pb059a11║高處。有炮壘廢址。周圍二十餘丈。高一丈。牆厚五六尺。從前有門。現在全座湮沒在蔓草叢中。西灣舊有
GA056n0060_pb059a12║觀音古廟。戰時被日軍所毀。廟側有石筍高約二丈。大約數圍。此地又名石筍村。其石筍尖頭獨角部份
GA056n0060_pb059a13║已破。故老相傳此石筍極像石犀牛。此間田禾收割時。屢次發現被牛偷喫。某日有農夫看見。將牛追逐。
GA056n0060_pb059a14║至石筍處。已失牛所在。因此恍然悟為石犀牛作祟。乃糾集農民將此石角毀破。其怪始絕。姑錄此以存
GA056n0060_pb060a01║疑。
GA056n0060_pb060a02║石响鐘
GA056n0060_pb060a03║在二澳東邊分流村山下。有石一面。四圍圓形。石底通透。扣之如鐘响叮噹。音韵悠久。又稱為叮噹石。
GA056n0060_pb060a04║石麒麟墓
GA056n0060_pb060a05║在大澳坑尾三丫水山脚下。有曾母墳墓。四圍羣山環繞。前向大海。墳面亂石叢沓。最奇者石尖上向。地
GA056n0060_pb060a06║師稱之為麒麟吐火。聞其後人即曾榕。原屬大澳沙田村人。乃香港九龍金邊的士公司創辦人云。
GA056n0060_pb060a07║萬丈瀑
GA056n0060_pb060a08║在二澳東北。由千餘尺山上瀉下長大瀑布一條。此即水嘮嘈瀑布。又名萬丈布。或名萬丈瀑。乃大嶼山
GA056n0060_pb060a09║第一長大飛泉。但見迤邐婉延。高十餘丈。一折一疊。形成許多小潭。山上有慈恩寺一間建築頗為華麗。
GA056n0060_pb060a10║原日名國興寺。民國十九年法傳大師於此開山。戰後由度輪法師改建。最下處有深坑。可透至大澳虎。
GA056n0060_pb060a11║山下流。原日深坑處有天然石鴨一雙。如遊水狀。聞說被外國人取去。惜今不存。
GA056n0060_pb060a12║石壁古文
GA056n0060_pb060a13║在大嶼山南。鳳凰山脚近海處。即石壁村。乃東莞徐姓族人於此開村。舊村在山麓。供侯王廟一間。新村
GA056n0060_pb060a14║在涌口建洪聖廟一間。廟雖不廣。堪稱古廟。廟前涌口原有大圓石一顆。合兩便山勢。如二龍爭珠。惜戰
GA056n0060_pb061a01║前某年遭山洪瀑發。將石珠冲入大海。現存廟傍石壁刻有甲骨文字四個。每字大約七八寸。雖經風雨
GA056n0060_pb061a02║剝蝕。而字跡猶存。一般學者皆未能證明為某字。香港考古家曾在此發掘古物。掘出有葡國製磁碟用
GA056n0060_pb061a03║具等數項。又在東灣發掘有坭古碗石桌斧頭等物。名流陳公哲有五言詩刻於石壁傍以紀其事云：石
GA056n0060_pb061a04║筍矗東灣　沉沙考玦環蘊藏多寶氣　攻錯借他山磨洗存千古　謳吟到百蠻前朝空悵望　提筆莽蒼間戊
GA056n0060_pb061a05║寅陳公哲題
GA056n0060_pb061a06║薑山瀑布
GA056n0060_pb061a07║由嶼山初地直上對面即薑山。在觀音廟西邊。有一條垂直白練。高約六七丈。水聲潺潺。瀑布下面有一
GA056n0060_pb061a08║小潭。從潭下溪流轉入坑尾三义涌。流出大澳灣。溪流右邊山崖。刻弘傳不朽四字。乃筏可和尚手筆。
GA056n0060_pb061a09║貝澳海灘
GA056n0060_pb061a10║在大嶼山東南方面。一個巨大海灣。平坦寬廣如球塲。斜度極少。砂細如粉。間有黑砂。此即有名海浴之
GA056n0060_pb061a11║貝澳。濤聲澎湃盈耳。右方為涌口。水勢甚大。亦能游泳其中。
GA056n0060_pb061a12║沙螺礦跡
GA056n0060_pb061a13║在大嶼山北邊。由大澳寶珠潭東行。近東涌灣處。即沙螺灣。此地以出產海螺得名。灣上山頂平凹處。於
GA056n0060_pb061a14║一九五二年為居民發現鎢礦。一時各處聞風而至。開採礦產者絡驛不絕。現今礦跡猶存。
GA056n0060_pb062a01║東涌古城
GA056n0060_pb062a02║由沙螺灣東行轉一海灣。便是東涌。又名馬涌灣。從大澳登山至此三十六里。由昂坪至此十八里。在大
GA056n0060_pb062a03║嶼山之正北。向大東山脚下嶺皮村。有古城一座。周圍一百餘丈。高二丈。有城門三個。中為拱宸門。左為
GA056n0060_pb062a04║聯庚門。右為接秀門。城上雉堞有古大炮六尊。兩尊每重二千斤。其餘各重一千二百斤。戰時佛山華英
GA056n0060_pb062a05║中學於此借用為學校。清除瓦礫。建設房舍球場。又在附近闢天然游泳池等。現改東涌學校。
GA056n0060_pb062a06║侯王廟
GA056n0060_pb062a07║先有東涌。後有大澳。此乃故老相傳古語。從前東涌城內。有大鵬協鎮右營守府衙門設於其間。今已故
GA056n0060_pb062a08║址無存。城外近海灣處有巍峨廟宇一座。內供奉楊侯王。關於楊侯王稱神來歷。據東莞翰林陳伯陶考
GA056n0060_pb062a09║據。乃宋末忠臣。即楊亮節。生時封侯。死後封王。故號為楊侯王。此廟經過乾隆嘉慶光緒年間重修三次。
GA056n0060_pb062a10║均有石碑可考。前臨巨海。後擁高山。廟前一帶廣場。方橫半里。鄉民人等。例逢神誕。每屆集資演劇。以祝
GA056n0060_pb062a11║神庥。
GA056n0060_pb062a12║爛頭營
GA056n0060_pb062a13║在大東山又名大洞山副峯下。即爛頭營。由東涌東行。或由梅窩西行。均可至其處。此地有二十多間小
GA056n0060_pb062a14║屋。俱是外國人別墅。中有天主教堂一間。頗為精潔。不遠處有天然游泳池。乃外國人之避暑勝地。
GA056n0060_pb063a01║銀礦灣
GA056n0060_pb063a02║在大嶼山東方。左抱坪洲。右引長洲。對向尼姑洲。車公門。遠接東南丫海峽。有深廣海灣。及幼細沙灘。為
GA056n0060_pb063a03║漁業出產之區。與大澳漁業相伯仲。一九五六年新建碼頭。登岸後仍有一涌之隔。過涌方到海灘。上有
GA056n0060_pb063a04║海屋及海屋別舘等。以應遊旅食宿之所。還有帳幕等以供游泳者使用。
GA056n0060_pb063a05║梅窩礦跡
GA056n0060_pb063a06║在大嶼山銀礦灣岸上一帶村落。統稱為梅窩。包括有涌口村。陸地塘村。大地塘村。白銀鄉村。盲塘村。共
GA056n0060_pb063a07║五個村落。其中白銀鄉一處有銀礦洞。銀礦坑。出產銀礦苗。以前有外國人在此開採。其後已經荒廢。至
GA056n0060_pb063a08║今尚有礦洞遺跡。礦洞右邊下去是銀礦坑。坑上有瀑布兩條。水聲淙淙遊人到此。不免留連。
GA056n0060_pb063a09║東山法門
GA056n0060_pb063a10║從東涌地塘仔登山。經過無數斜坡。至鳳凰山麓高原處。有小牌坊一座。刻有東山法門四字。乃英人政
GA056n0060_pb063a11║府律師貝納祺所建。背面刻有鳶飛魚躍草書。有聯云。到此已為無俗慮。上來自覺有天然。俱為半角僧
GA056n0060_pb063a12║明慧所書。入門數武即見四圍廣袤農場。轉過山坡則昂平寶蓮禪寺歷歷在目。
GA056n0060_pb063a13║大風坳
GA056n0060_pb063a14║由大澳鹿湖向東直上。遶過幾處山坡。至山脊處。名為大風坳。又名吹風坳。該處一路山脊婉延。南望萬
GA056n0060_pb064a01║山羣島。北看小伶仃山。東瞻鳳凰峯頂。西覩鹿湖林樹。海景山色。盡覽無遺。行人小憩。心曠神怡。山坳處
GA056n0060_pb064a02║有小亭一座。亭內有小石碑刻南無阿彌陀佛六字。傍有小字云。諸惡莫作。眾善奉行。自淨其意。是諸佛
GA056n0060_pb064a03║教。
GA056n0060_pb064a04║海天一境
GA056n0060_pb064a05║在昂平高原西北方面。由大澳鹿湖登山。從大風坳直上山角處有小亭題曰襟海亭。沿亭邊百丈嶺至
GA056n0060_pb064a06║高原入口處。有雄峙牌坊一座。題海天一境四字。背面刻風平浪靜橫額。前聯云。願乘雲水毋疲滄涯入
GA056n0060_pb064a07║寶所。行仰高山歷過崎嶇自坦平。後聯云。大路在前須分明認去。一肩擔下。當努力將來。俱為筏可和尚
GA056n0060_pb064a08║撰書。
GA056n0060_pb064a09║舍利塔
GA056n0060_pb064a10║梵語舍利。中華譯為靈骨。又名堅固子。在昂平彌勒山左邊副峰處有四角尖形塔一座。中供佛舍利子。
GA056n0060_pb064a11║塔下壓巨石數塊。中刻福海靈山四字。遠眺巨海。一望無際。每當夕陽啣山。回光返照。如萬道金蛇。
GA056n0060_pb064a12║石皷
GA056n0060_pb064a13║在昂平彌勒山東南之陽。有天然巨石一幅。寬廣約一丈。扣之淵淵有聲。山鳴谷應。土人名為石皷。
GA056n0060_pb064a14║石蓮花
GA056n0060_pb065a01║在昂平彌勒山西北邊。突起一小山。即蓮花山。山上布滿亂石。狀似蓮花。不假斧鑿。斑駁陸離。別饒古趣。
GA056n0060_pb065a02║最巨者可容坐十餘人。遊山士女。多於此攝影紀念。
GA056n0060_pb065a03║鳳凰峰
GA056n0060_pb065a04║鳳凰山為大嶼山之主山。拔海三千〇六十五尺。山勢雄渾。絕頂裂作雙峰。北峰尤為峻峭。怪石嶙峋。形
GA056n0060_pb065a05║狀奇險。每當春秋佳日。中西士女。不惜遠道登臨。犯霜凌露。以觀朝日初出。
GA056n0060_pb065a06║法華塔
GA056n0060_pb065a07║在鳳凰山西麓平坡過處。有土山突起。四面渾圓。上下層峰。形如木魚。故名木魚山。其第二層峰處。筏可
GA056n0060_pb065a08║和尚於此建塔一座。塔基四方形。圍以石欄。中圓頂尖塔內藏妙法蓮華經七卷。爾時筏可和尚於寶蓮
GA056n0060_pb065a09║禪寺初講法華。至圓滿後將原經卷建塔貯藏以留紀念。故稱為法華塔。塔基刻法華經偈云：若人散亂
GA056n0060_pb065a10║心　入於塔廟中一稱南無佛　皆已成佛道傍有巨石一塊。一面刻天風海濤。一面刻轉大法輪。
GA056n0060_pb065a11║羅漢塔
GA056n0060_pb065a12║梵語阿羅漢。譯云不生。取不受生死輪迴之意。又譯云殺賊。謂殺盡無明貪愛煩惱諸賊害。又譯云應供。
GA056n0060_pb065a13║應真。謂修到阿羅漢位。應受三界人天真正供養。筏可和尚建法華塔後。又在寶蓮寺左背。即彌勒山東
GA056n0060_pb065a14║南低峰上建塔一座。由山上拾級而上。四柱蓋頂。中通四門。取名羅漢塔。以示苦集滅道四諦法之意。
GA056n0060_pb066a01║華嚴塔
GA056n0060_pb066a02║在鳳凰山至木魚山平坡相連處。香港殷商張某施資於此建塔一座。塔分三層。依華嚴經意。上層供毘
GA056n0060_pb066a03║盧遮那佛。中層供廬舍那佛。下層奉釋迦牟尼佛。塔門橫額有正大光明四字。兩便欄杆圍繞。刻聯云。平
GA056n0060_pb066a04║地高山先照處。百重雲水周行時。塔門刻聯云。獅子頻呻芳草綠。象王回顧落花紅。俱為筏可和尚撰書。
GA056n0060_pb066a05║塔側有巨石一立方。岑學呂題無礙二字。有句云：嶼山湧出華嚴塔　無量門中無礙無即此便明無量義
GA056n0060_pb066a06║　塵塵剎剎現毘盧
GA056n0060_pb066a07║迓鷹角墳
GA056n0060_pb066a08║在大澳口虎山對岸山峰。由番鬼塘斜路直上。山形如迓鷹。有嘴突出。兩傍展翼。氣象雄渾。百餘年前徐
GA056n0060_pb066a09║姓人塟父墳於山腹。累代發出巨富。後來子孫與人不睦。被人偷掘墳內。將金塔移去。遍尋不獲。而家道
GA056n0060_pb066a10║從此衰落。後得先人示夢。始尋回金塔安塟如故云。
GA056n0060_pb066a11║田螺古墓
GA056n0060_pb066a12║在鹿湖與薑山交界處。四面皆山。下凹如湖。中有土阜突起。形如田螺。時人名為田螺山。清咸豐年間。大
GA056n0060_pb066a13║澳石仔埗村人鄭榮祥得地師指點。在山後石板下塟父墳於此。名為田螺篤。鄭氏由此以武弁起家。累
GA056n0060_pb066a14║陞至江南千總提督。當時榮歸娶媳。御賜匾額題奉旨下馬四字懸於家門。並重修各處古廟。均有碑為
GA056n0060_pb067a01║記。
GA056n0060_pb067a02║民國十三年大澳鄉紳吳光輔遷塟其夫人鄭氏於田螺山之陽。並親立寶鑑以囑後人云。蓋卜地塟親。
GA056n0060_pb067a03║乃慎終之事。而子孫世澤。皆出其中。則人道之所以終。即為人道之所以始也。如樹木者然。根本得氣。而
GA056n0060_pb067a04║枝葉皆榮。根本先撥。則枝葉皆萎。然則人之窮通壽夭。實由塟地之吉凶。余因有鑑於此。擇地之心益切。
GA056n0060_pb067a05║遍請堪輿。頻年奔走。始將先室鄭氏塟於大澳黃枝貝山。斯時余司大澳藥肆事。適劉醫生亦彭君。因避
GA056n0060_pb067a06║亂而來。余延之懸壺藥肆中。劉君得先君之秘傳。好談風水。遂偕往觀鄭氏之壆。劉曰。龍來斜歪不成穴。
GA056n0060_pb067a07║面對峰巒惡曜侵。立向兩宮皆雜亂。改遷不速禍將臨。余不以為然。來年春間果損丁。劉為我憂。遂尋龍
GA056n0060_pb067a08║審脈。幾經勞瘁。已越月矣。始於薑山村土名螺山扞得一金穴。曾訂之曰。龍從鳳凰山出脈。飛走數十里。
GA056n0060_pb067a09║穿帳過峽。至鹿湖而起少祖。開屏開帳。鶴膝蜂腰。轉關起伏。飛舞而來。到薑山則穿田過脈。顯然貴格之
GA056n0060_pb067a10║龍。臨結地。乃突起金星。恍似响螺之象。兩面奇峰成掛榜。四圍玉帶水纏腰。後座錦屏環拱衞。前方天馬
GA056n0060_pb067a11║特來朝。旗山秀處貴人地。帽嶺尖圓祿位超。立向庚申風水渙。坐位甲寅雷火豐。俱用三爻變震巽。長男
GA056n0060_pb067a12║長女夫婦宗。子午峰莊乾坤卦。甲離庚坎亦相同。卦運相生河洛合。八卦全爻八卦通。陰陽配偶人難識。
GA056n0060_pb067a13║生生不已在其中云云。