GA056n0060_pb068a01║三　梵剎
GA056n0060_pb068a02║鹿湖精舍
GA056n0060_pb068a03║由大澳至昂平。在鹿湖村恰一半路。是處羣山環繞。中凹如湖。昔有野鹿遊於此。故名曰鹿湖。沿山滿植
GA056n0060_pb068a04║松林。枝柯交翠。面對薑山。沿嶼山初地登山右上竹林深處有小亭曰至止。由亭邊山路迤邐直上山坡
GA056n0060_pb068a05║有石崖刻鍊行兩個大字。再上迎面有大石一方。高約二丈。刻發菩提心四字。石牌後有小亭一座曰息
GA056n0060_pb068a06║肩亭。再行數十武。即見土丘上有六角亭。亭向對面繞以圍墻。門首有洞門二字。入內即鹿湖精舍。洞門
GA056n0060_pb068a07║聯云。一輪明月開丹竈。八面青山映鹿湖。初創時原名純陽仙院。乃羅浮道士羅元一於光緒九年在此
GA056n0060_pb068a08║開山創建。有正殿及普雲院兩大座。正殿左有客堂。右有祖堂。普雲院乃女士清修之所。正門石刻橫額
GA056n0060_pb068a09║純陽仙院四字。乃閩浙總督何璋題。正門刻聯云。緱嶺分踪。雖處天涯皈淨土。嶼山寄跡。獨超塵界峙中
GA056n0060_pb068a10║流。廣東狀元梁耀樞書。入正門左邊勒石碑云。
GA056n0060_pb068a11║欽加同知銜特授廣東廣州府新安縣正堂加十級唐。調處廣東大鵬協鎮右營守府閩粵南澳鎮右營
GA056n0060_pb068a12║守府賴。為出示曉諭事。照得昨據該耆紳呂景輝等呈稱。在於大嶼海島之鳳凰山鹿湖洞創建純陽普
GA056n0060_pb068a13║雲仙院二座。復據呈以該道院鳩工告峻。懇請再給示諭。以杜奸邪。而潔仙院等情。查該紳耆所請。懸為
GA056n0060_pb069a01║尊崇道教。詢屬出自誠忱。應予照准。合就出示曉諭。為此示諭該院住持及軍民人等知悉。道山乃清淨
GA056n0060_pb069a02║之地。道果本修持之居。固不容于褻穢。亦不任于勾留。外住僧道偶遊到院。不准借居住宿。不得留連竟
GA056n0060_pb069a03║日。來往客旅。亦不許久住棲遲。恐其中有因事敗逃名。藉偏僻之區以慝其罪者有之。有扮作遊人先為
GA056n0060_pb069a04║借宿。飄竊財物。各亦有之。爾住持務應持躬修己。留心伺察。倘有形跡可疑者速行驅逐。並有斧伐山林。
GA056n0060_pb069a05║與及牧童飼牛。踐踏污泥挖石等弊。如敢呈惡不遵。故意勾留刁抗者。該住持一面鳴官以儆奸邪。而淨
GA056n0060_pb069a06║福地。各宜凜遵毋違持諭。光緒九年十月廿四日示紳士陸師彥。黎斯治。羅名丁。呂景輝。值事源顯之。梁
GA056n0060_pb069a07║耀焜。蔡星樞。鄭世安。羅鳳南。蔡明。住持羅元一等同勒石。
GA056n0060_pb069a08║有觀清法師者。久在鎮江金山寺與揚州高旻寺參禪多年。回粵後結茅庵於羅浮山安居。爾時該處土
GA056n0060_pb069a09║匪猖厥。不堪騷擾。法師於民國初年。芒鞋竹杖到港至大嶼山大澳口虎山之地藏廟駐錫。偶至鹿湖洞
GA056n0060_pb069a10║隨喜瞻仰。羅元一道長對之一見如故。知其是法器能人。乃將鹿湖純陽仙院全部親交與觀清法師住
GA056n0060_pb069a11║持。由此時起。將道教改轉佛教。所有院內制度儀式。皆遵禪門軌範。又將普雲院改作禪堂。男女同參。由
GA056n0060_pb069a12║是信徒皈依薙髮者不計其數。迨後羅元一道長羽化。觀清法師亦圓寂。遂成女眾清修之所。至一九五
GA056n0060_pb069a13║五年將禪堂重修改為念佛堂。又將純陽仙院橫額改為鹿湖精舍。同住女眾約百餘人。每年四月十四
GA056n0060_pb069a14║日呂祖誕期舉行住持當家輪值云。
GA056n0060_pb070a01║觀音廟
GA056n0060_pb070a02║由大澳嶼山初地登山沿山脚轉角至象山口。有小亭一座。亭前有路直上薑山中部。有靜室五幢並立。
GA056n0060_pb070a03║此即蓬瀛古洞。以供奉觀音菩薩故水陸居民稱為觀音廟。由宣統二年建築。開山是葉善開女修士。又
GA056n0060_pb070a04║名東姑。右便題靜室之家四字。正門有龔芳齋題蓬瀛古洞門額。並門聯云。蓬島擁祇園。座鎮薑山開法
GA056n0060_pb070a05║界。瀛洲昭勝蹟。恩施化兩濟民生。門內殿前有民國元年曾獻中長聯云。蓮座擁慈雲。佛法無邊。參透自
GA056n0060_pb070a06║由真樂。蓬瀛通旭日仙緣廣結。修成獨立玄機。另有黃伯臣民國二年聯云。山水清音雲中一磬。神仙福
GA056n0060_pb070a07║地天外三峰。葉東姑原是先天道信徒。初時洞內女修士。俱依先天道制度。初是護道。其次皈依。其次求
GA056n0060_pb070a08║道。其次領天恩。方能為人師表。迨民國廿九年葉東姑去世後至民國三十年。張二姑。蕭六姑。及淨觀女
GA056n0060_pb070a09║士正式皈依寶蓮寺筏可和尚為三寶弟子。由此將先天道制度轉為佛教。民國三十一年歸蓉姑住持
GA056n0060_pb070a10║當家。民國四十年有海山法師由大陸來港到大嶼山觀音廟。各女眾等奉為住持。民國四十二年將門
GA056n0060_pb070a11║面重修。原日蓬瀛古洞橫額及對聯三付盡皆移去。新題門匾為觀音殿。
GA056n0060_pb070a12║靈隱寺
GA056n0060_pb070a13║在嶼山初地登山到至止亭。亭之右邊一泓溪水長流。其聲淙淙。環繞高山形如蝙蝠展翼。外有石橋通
GA056n0060_pb070a14║到山麓。即靈隱寺。門外韋馱殿遶以圍牆。由韋馱殿下層入正門。即見正殿四楹並立。一連五幢。自民國
GA056n0060_pb071a01║十七年由津微老大師開山建築。將屆落成。忽罹重病。遂交託靈溪和尚住持。由是農田種植。四眾皈依
GA056n0060_pb071a02║者六七百人。年內廣作佛事。隨期傳戒。增建地藏閣一幢。次建吉祥居三層而住女眾。又在山門口建韋
GA056n0060_pb071a03║馱彌勒殿。又擬在對山建成就殿。現尚規劃進行中。
GA056n0060_pb071a04║靈溪和尚生于光緒十四年戊子。俗姓凌。廉州合浦人。年十九於廣西博白縣覺岸寺出家。依鼎湖山慶
GA056n0060_pb071a05║雲寺壽安和尚得戒。受左山和尚傳法為曹洞慶雲宗派。自題津微開山祖竹聯云。全副肝腸。臻築方成
GA056n0060_pb071a06║因退讓。一條榔檐。徵求靈意託維持。皈依弟子黃湛題竹聯云。靈隱高僧。衣鉢真傳徒有愧。溪流麻飯。法
GA056n0060_pb071a07║壇常潔道無瑕。英社行友贈聯云。靈根參妙諦隱跡悟玄機。民國十九年庚午吳道鎔題靈寺三字橫額
GA056n0060_pb071a08║並題門聯云。靈資淨域。隱證禪門。
GA056n0060_pb071a09║如筏
GA056n0060_pb071a10║在靈隱寺最左邊。民國廿七年虛雲和尚皈依弟子梁敦普建。現由融明大師住持。呂恭巽題如筏二字
GA056n0060_pb071a11║橫額及門聯云。如居極樂土。筏作般若船。
GA056n0060_pb071a12║明真隱樂
GA056n0060_pb071a13║在靈隱寺左邊一連兩間。同時落成。明真乃靈溪和尚弟子印西比丘尼建。隱樂是淨清比丘尼建。
GA056n0060_pb071a14║提舍
GA056n0060_pb072a01║左鄰明真隱樂。右鄰靈隱寺。門外欄河。小樓憑眺。一九五六年淨安比丘尼建。
GA056n0060_pb072a02║少慈航
GA056n0060_pb072a03║在薑山瀑布下三义涌山窩處。一九五五年廣信大師建。
GA056n0060_pb072a04║西來意院
GA056n0060_pb072a05║在薑山觀音廟西邊。一幢洋樓型。一九五二年本覺大師與皈依弟子創建。
GA056n0060_pb072a06║悟真
GA056n0060_pb072a07║在靈隱寺對面至止亭後便。一連三幢。門前花圃。兩傍修竹。四圍墻壁紅色。又稱為紅屋。民國十七年筏
GA056n0060_pb072a08║可和尚弟子淨徹比丘尼創建。民國三十八年張德能女居士出資重修。
GA056n0060_pb072a09║紫竹林
GA056n0060_pb072a10║在至止亭側左邊有英坭路拾級直上有靜室一座一連三幢。即紫竹林。民國七年。法慧。發心。法常三位
GA056n0060_pb072a11║比丘尼於此創建。室外餘地種植木瓜果樹。收成纍纍。人多爭購之。
GA056n0060_pb072a12║寶蓮室
GA056n0060_pb072a13║在至止亭沿右邊登山處。分三路入門。此即寶蓮室。分兩座建築。中通水巷。每座兩幢。一連四間。門前花
GA056n0060_pb072a14║圃。蔭以修竹長松。民國五年。德水女居士創建一座。至公元一九二五年交鏡德比丘尼管業。一九三五
GA056n0060_pb073a01║年由鏡德比丘尼弟子悟真承管。大事興建重修。筏可和尚於牌門題寶樹蓮宗四字。
GA056n0060_pb073a02║法華禪院
GA056n0060_pb073a03║在薑山對山斜坡處即鹿湖息肩亭右邊山麓有小石屋一間。一九五四年精參大師由昂平村原有法
GA056n0060_pb073a04║華禪院遷移於此。
GA056n0060_pb073a05║佛泉寺
GA056n0060_pb073a06║在鹿湖村與鹿湖精舍相連。又稱為三寶殿。民國廿一年建。四楹並立。一連三幢。美奐美輪。乃番禺梁世
GA056n0060_pb073a07║新梁盧錦榮書橫樑。正門三寶殿額題番禺梁硯田敬獻。殿內橫額有佛自西來四字。一九三三年英人
GA056n0060_pb073a08║許士德立古滇趙松雲書。寺前柱聯云。對此綠水青山。能參般若。問他黃花翠竹。可悟禪機。寺門聯云。佛
GA056n0060_pb073a09║境自仙開。仙境界即佛境界。泉聲緣水覺。水聲聞是泉聲聞。殿前華園居士書聯云。得掃三心空色相。頓
GA056n0060_pb073a10║超四大證涅槃。殿後黃子藝等恭祝信可德賢兩大法座長聯云。佛法廣無邊。入聖超凡。近倚峯巒皆淨。
GA056n0060_pb073a11║土泉湖清且潔。明心見性。遠瞻帆影盡慈航。
GA056n0060_pb073a12║悟徹
GA056n0060_pb073a13║在鹿湖村左鄰佛泉寺。右貼智積林門前花木扶疏。一連兩幢。民國二年觀清法師弟子德芳比丘尼與
GA056n0060_pb073a14║陳德樂女士創建。門前聯云。五百年來目前相識咨稱問。千數載去背後荷擔是何人。
GA056n0060_pb074a01║智積林
GA056n0060_pb074a02║在鹿湖村左邊悟徹。三楹兩幢。門前花圃蓮池。珠柏四株。亭亭如傘。前有園門岑學呂題智積林三字。並
GA056n0060_pb074a03║門聯云。智若如愚。入道先依八敬法。積之以漸。成佛皆由一念堅。正殿門口鄒魯題聯云。智海宏深。普度
GA056n0060_pb074a04║羣生歸覺海。積功廣大。徧將眾善出迷津。民國廿一年順德大良比丘尼森荃師太於此創建。現為了願
GA056n0060_pb074a05║比丘尼主理。
GA056n0060_pb074a06║寶華園
GA056n0060_pb074a07║在鹿湖息肩亭山坡下便。原日為松發林。現為訪學大師所居。故改今名。一連兩幢。門前果木繁茂。頗饒
GA056n0060_pb074a08║幽勝。
GA056n0060_pb074a09║寶樹林
GA056n0060_pb074a10║在鹿湖息肩亭直上數十碼右邊有石級向下平坡處。一連有三間靜室。即寶樹林。淨如。簷蔔林。寶樹林
GA056n0060_pb074a11║於民國二十年。乃大覺。德覺。近覺。三位比丘尼創建。
GA056n0060_pb074a12║淨如
GA056n0060_pb074a13║右鄰寶樹林。左鄰簷蔔林。民國二十年朗明比丘尼於此創建。
GA056n0060_pb074a14║簷蔔林
GA056n0060_pb075a01║右鄰淨如。左種修竹。前面各有花圃一帶相通。民國十七年淨純比丘尼創建。一九五五年重修一座兩
GA056n0060_pb075a02║幢。
GA056n0060_pb075a03║勝林
GA056n0060_pb075a04║在鹿湖村下坑。三楹兩幢。門面洋式。前有花圃。左右松竹交翠。坑邊有小橋通過。近連阡陌。耳聽溪流。水
GA056n0060_pb075a05║聲潺潺。自然幽勝。民國十七年。證明比丘尼創建。因勝大馬票得彩而建。故號為勝林。
GA056n0060_pb075a06║蓮花蓬
GA056n0060_pb075a07║在簷蔔林上便山脚。民國廿四年。息通比丘尼創建。
GA056n0060_pb075a08║覺修
GA056n0060_pb075a09║在鹿湖息肩亭左邊路上。民國三十五年。光嚴比丘尼創建。
GA056n0060_pb075a10║隱徹
GA056n0060_pb075a11║在息肩亭左邊路上覺修後便。民國十八年紹真比丘尼創建。
GA056n0060_pb075a12║華嚴
GA056n0060_pb075a13║在隱徹後背。民國二十年圓覺比丘尼於此創建。門前刻聯云。華閣見佛明佛性。嚴樓參禪盡禪心。
GA056n0060_pb075a14║覺廬
GA056n0060_pb076a01║由息肩亭路上。隣近華嚴。民國十六年比丘尼普明老師太於此創建。門前刻聯云。頓超覺海三祗劫。此
GA056n0060_pb076a02║是廬山五老峯。
GA056n0060_pb076a03║慧蓮
GA056n0060_pb076a04║由息肩亭上在覺廬上層。一連三幢。民國十七年葉慧超女士創建。一九五六年重修。葉女士皈依寶靜
GA056n0060_pb076a05║法師。禪淨雙修精卜易。於港大笪地設道德堂。代人決疑。談言微中。人多信之。其徒眾約三十人。以鍾梁
GA056n0060_pb076a06║二女士為入室弟子。筏可和尚為其題門聯云。慧日光明應如是見。蓮華世界從聞思修。
GA056n0060_pb076a07║普賢禪
GA056n0060_pb076a08║在慧蓮下層。一連三幢。民國廿四年。覺雲比丘尼於此創建。門前刻聯云。普念潛修。化却紅塵求靜樂。賢
GA056n0060_pb076a09║禪清潔。逍遙經卷度韶光。
GA056n0060_pb076a10║妙華禪
GA056n0060_pb076a11║在普賢禪左上便。民國廿二年德利比丘尼與定道女士同建。
GA056n0060_pb076a12║同修
GA056n0060_pb076a13║在鹿湖智積林右背上。民國三十六年淨光比丘尼與淨藏女士等六人同建。
GA056n0060_pb076a14║寳華禪
GA056n0060_pb077a01║民國初年建築。清雲老比丘尼於此開山。一連三幢。右邊為普賢禪。前有花圃。雜花生樹。羣山環繞。風景
GA056n0060_pb077a02║怡人。清雲老尼專修淨業。禁足不下山。其弟子淨持為其題像贊曰：吾師清雲　幼而穎悟長即持齋　心經
GA056n0060_pb077a03║是慕嶼嶺栖真　我佛趨步明鏡菩提　了徹有素年已六旬　色空不鶩彼岸波羅　慈航普渡室門前刻聯云。
GA056n0060_pb077a04║身比閒雲。月影溪光堪證性。心同流水。松聲竹色共忘機。
GA056n0060_pb077a05║竹園精舍
GA056n0060_pb077a06║在鹿湖精舍左傍直出閘口有雙榕古樹交柯。枝葉垂蔭處。有大建築物矗立其間。此即竹園精舍。一連
GA056n0060_pb077a07║三幢。門前花圃。石砌几桌。雜花生樹。風景天然。舍傍乃鹿湖至昂平必經之所。民國廿二年芙蓉山竹林
GA056n0060_pb077a08║寺融秋和尚皈依弟子茂昌女士於此開山創建。茂昌女士俗姓林。原籍廣東新會。配夫李姓。系出名門。
GA056n0060_pb077a09║以航業起家。在商場交遊道廣。年二十五。夫婿已捐館舍。由是看破紅塵。披髮入山。年二十六發心皈依。
GA056n0060_pb077a10║年三十六。禮融秋和尚出家。年三十八。親詣粵北韶關南華寺求虛雲和尚受具足戒。從此住持竹園精
GA056n0060_pb077a11║舍。資修淨業。度出家徒眾十餘人。在家皈依者四百餘人。出家曾孫敏生敏莊尼師二人。在家皈依徒孫
GA056n0060_pb077a12║二十餘人。現交首徒意澄尼師理事。戰前延請慈航法師常駐主辦佛學三年。現今弘經。弘論。繼航。騰光。
GA056n0060_pb077a13║聖權。聖空。慈德。慈華。諸法師等皆是期畢業。到處弘揚佛法。年內或延大德法師講經說法。或建佛七道
GA056n0060_pb077a14║塲。對於上求下化。篤修淨業。力行不懈。戰前趙廣夫人送贈慈禧太后御筆蓮花中堂一幀。蓋有鮮紅御
GA056n0060_pb078a01║璽。可稱珍品。並贈戴鴻慈聯一對。門額竹園二字雄渾勁偉。署名鄒魯題。吳道鎔太史撰書門聯云。竹杖
GA056n0060_pb078a02║偶雲遊。願度眾生皈正覺。園花同雨墜。拈來一笑悟真如。
GA056n0060_pb078a03║慧修院
GA056n0060_pb078a04║由鹿湖竹園精舍向下山坡。遶路至東邊山脚。有大靜室一座。即慧修院。建築一連三幢。與竹園模型相
GA056n0060_pb078a05║同。民國廿三年荃灣東普陀寺茂峰上人皈依弟子聖修女居士於此開山創建。至民國三十四年禮茂
GA056n0060_pb078a06║峰上人出家。現由真明比丘尼主理。真明俗姓鄒。原籍北京。寄居新會。在北京貞嚴小學及婦孺醫院產
GA056n0060_pb078a07║科專科畢業。四十九歲來山。在院內教小學生兩三年。遵照小學科目教授。現各生已往各處升學了。平
GA056n0060_pb078a08║時禪淨雙修、曾建楞嚴佛七道場三年。延請法師講楞嚴法華全部及梵網心地戒品。年五十八出家。向
GA056n0060_pb078a09║昂平寶蓮寺求筏可和尚受具足戒。民國廿四年山上有巨石一塊。重數百斤。由山頂墜下至院後墻相
GA056n0060_pb078a10║距一尺而止、並無擦及墻壁。至今墜石猶存。見者皆云奇跡。院內懸茂峰和尚題聯云。慧能證性輝千古。
GA056n0060_pb078a11║修聖圓明耀萬年院門刻聯云。慧日高懸。三界眾生皆獲耀。修成妙智。十方群類盡沾光。
GA056n0060_pb078a12║法華淨苑
GA056n0060_pb078a13║由鹿湖慧修院沿路南行至薑山交界處。有牌坊妙莊嚴橫額矗立路口。進內即法華淨苑。民國廿九年
GA056n0060_pb078a14║瑞光戒理兩位比丘尼及何淨恒女士於此購地建築。一連五幢。樓上住房櫛比。由覺澄法師在上海代
GA056n0060_pb079a01║購造木製塔型佛龕。及地藏幽冥巨鐘等法物。又預約購宋砂磧版大藏經全部。並主持開光典禮。戰時
GA056n0060_pb079a02║只有何淨恒在此固守。何女士以屋廣人稀。欲賴高僧大德為號召維持。乃將該院全部送與筏可和尚
GA056n0060_pb079a03║為靜室修養。一九五〇年建妙莊嚴牌坊。一九五五年增建韋馱地藏殿。天台建望海觀音室一小座。將
GA056n0060_pb079a04║原日法華苑三▆改為法華淨苑。另建牌坊在左邊入門處。儼然殊勝道場。殿前一環菜圃。廣植林木。年
GA056n0060_pb079a05║內隨期講經及建佛七等法事。二時課誦不輟。妙蓮法師曾在此閉關三年。東西兩堂樓上下懸各式佛
GA056n0060_pb079a06║偈法語。殿內刻觀本老法師撰長聯云。曹溪法雨。南海慈雲。此地是道塲。龍宮湧現。彌勒華林。釋迦淨土。
GA056n0060_pb079a07║我師無量壽。鷲嶺同參。正殿門口刻筏可和尚聯云。法雨珠林。樹擁千山翠。華飄梵苑。蓮開萬劫春。
GA056n0060_pb079a08║妙法
GA056n0060_pb079a09║在鹿湖慧修院左邊。一九三六年韓淨嚴女居士於此創建。現居性融比丘尼及黃常滿女居士。
GA056n0060_pb079a10║寂光
GA056n0060_pb079a11║右邊鄰近妙法。民國廿二年。慧信比丘尼建。
GA056n0060_pb079a12║碧雲院
GA056n0060_pb079a13║在寂光左邊。慧緣比丘尼建。至一九五五年重修。
GA056n0060_pb079a14║羅漢岩
GA056n0060_pb080a01║在東涌侯王廟後沿大東山麓至鳳凰山脚。有天然石岩一處。民國十六年。暢緣禪師於此在岩頂加築一
GA056n0060_pb080a02║上蓋。成為修持隱處。號曰羅漢岩。
GA056n0060_pb080a03║南華苑
GA056n0060_pb080a04║在東涌羅漢岩右邊。民國廿五年德高德本。兩位比丘尼同建。
GA056n0060_pb080a05║靜隱
GA056n0060_pb080a06║在東涌羅漢岩上層。民國二十八年信恩妙恩兩位比丘尼同建。
GA056n0060_pb080a07║竹林
GA056n0060_pb080a08║由東涌羅漢岩直上鳳凰山地塘仔村落。有小靜室一間。丁方一丈。室傍有巨石一塊高約二丈。上用英
GA056n0060_pb080a09║坭結成尖塔型。此日原日之東涌華嚴閣。遠參法師於民國初年由大江南北弘法回港。於此結廬。四圍
GA056n0060_pb080a10║修竹。流泉潺潺。對海青山入目。四時好鳥依人。溪聲山色。別有境界。迨戰事蔓延華南。是時遠參老法師
GA056n0060_pb080a11║因往南洋弘法。乃將此靜室轉讓顏居士。遂將華嚴閣三字改為竹林。
GA056n0060_pb080a12║葩嚴閣
GA056n0060_pb080a13║在地塘仔竹林上層。一連兩幢。原名鶴林。民國十五年了見比丘尼於此創建。前後廣栽花木。下闢菜圃。
GA056n0060_pb080a14║接竹引泉。石橋通溪。樓上供佛。陳設莊嚴。戰後遠參老法師回港。適了見比丘尼往昂平鐘樓接理。乃將
GA056n0060_pb081a01║全座售與遠老法師。仍改回葩嚴閣。
GA056n0060_pb081a02║菩提苑
GA056n0060_pb081a03║在地塘仔華嚴閣側。民國廿二年高浩文居士於此建築。以為焚修之所。後隨虛雲老和尚往韶關重興
GA056n0060_pb081a04║南華寺。由此發心出家。法號寬文。
GA056n0060_pb081a05║蓮華臺
GA056n0060_pb081a06║在地塘仔華嚴閣下層。民國十七年智明比丘尼於此開山創建。四楹並立。一連三幢。殿堂寬敞。左右有
GA056n0060_pb081a07║水巷兩邊小室附焉。美輪美奐。莊嚴殊勝。惜戰時正殿毀於火。尚存門樓兀立。一九五七年香港東蓮覺
GA056n0060_pb081a08║苑林楞真出資重修。智明老尼另建一小室於蓮華台右側。號曰東林。
GA056n0060_pb081a09║法林
GA056n0060_pb081a10║在地塘仔蓮華台上層。建築佔地與蓮華台大致相同。民國二十一年德清比丘尼於此購建。左右兩山
GA056n0060_pb081a11║合抱。面迎青山最高峰。門前闢為菜圃。花木扶疏。戰後贈與南華寺退居復仁老和尚。龍天擁護。四眾皈
GA056n0060_pb081a12║依。至一九五二年大加重修。將樓上全座改作禪堂。效南華坐禪風範。親與同居大眾躬作農禪生活。師
GA056n0060_pb081a13║百丈一日不作一日不食之旨。年內專弘禪七。為港九新界打禪七最多之道塲。門前原刻黃叔度即寶
GA056n0060_pb081a14║乘法師題聯云。法法何曾法。林林不是林。
GA056n0060_pb082a01║雙樹居
GA056n0060_pb082a02║在鳳凰山地塘仔葩嚴閣右側。民國二十五年楊鐵夫老居士於此購建。原名桐廬。後改雙樹居。
GA056n0060_pb082a03║佛光園
GA056n0060_pb082a04║在地塘仔葩嚴閣上層。民國十八年德山比丘尼於此創建。
GA056n0060_pb082a05║廻瀾小築
GA056n0060_pb082a06║在地塘仔高處。右隣佛光園。一連兩幢。樓砌石欄。別饒雅致。民國十九年圓成比丘尼等購地建築。
GA056n0060_pb082a07║蓮苑
GA056n0060_pb082a08║原名雲岩。在地塘仔最右邊。依山而建。一連兩幢。民國十八年道明慧持兩位比丘尼開山。現由法光比
GA056n0060_pb082a09║丘尼主理。改名蓮苑。一九五六年重修。
GA056n0060_pb082a10║普明禪院
GA056n0060_pb082a11║在大嶼山昂平高原。昂平先有靜室。以普明禪院為始創開山。妙參老和尚弟子果修比丘尼。於宣統元
GA056n0060_pb082a12║年在此結茅蓬。又參觀清法師為師以究心法。民國四年改建石屋。一連三幢。室前四邊廣塲。原擬闢作
GA056n0060_pb082a13║女叢林。與鹿湖精舍相輝映。後因大茅蓬寶蓮寺建立十方叢林。大展宗風。因此仍作靜室修持之所。
GA056n0060_pb082a14║合德堂
GA056n0060_pb083a01║在昂平普明禪院左邊相貼。民國七年妙參和尚弟子福修比丘尼於此創建。
GA056n0060_pb083a02║覺道林
GA056n0060_pb083a03║在昂平普明禪院左隣。與合德堂一連三間。民國十一年。觀清法師弟子德道比丘尼創建。
GA056n0060_pb083a04║蓮池精舍
GA056n0060_pb083a05║在昂平海天一境入牌坊轉右邊彌勒山脚下。有大靜室一連三幢。即蓮池精舍。民國六年式如法師與
GA056n0060_pb083a06║圓超女士於此開山建築。右傍彌勒山麓。門前一帶花圃。廣栽果木。用人工結成石池以種蓮花。因此號
GA056n0060_pb083a07║為蓮池。門額石刻唵嘛呢吧彌吽六個梵字。現由淨猷比丘尼主理。
GA056n0060_pb083a08║悟覺
GA056n0060_pb083a09║在昂平蓮池精舍後便。一連小室三間。民國十三年觀音山凌雲寺智修師女弟子淡然尼到此創建。右
GA056n0060_pb083a10║傍闢作菜圃。果樹成林。新築花几石路。以利行人。淡然師體肥胖。笑口常開。見者皆生歡喜。
GA056n0060_pb083a11║栴檀林
GA056n0060_pb083a12║在昂平寶蓮禪寺對開右便。正門對正華嚴塔。民國三年。儀真比丘尼於此創建。至一九五三年重修加
GA056n0060_pb083a13║高地基。上蓋岑樓。清光緒舉人楊鐵夫題栴檀林三字橫額。半角僧明慧書門聯云。栴檀香風。隨所住處
GA056n0060_pb083a14║常安樂。林泉見性。盡虛空界悉光明。
GA056n0060_pb084a01║沙泉
GA056n0060_pb084a02║在昂平栴檀林左隣。民國六年定常比丘尼創建。一連大小兩幢。原名溪雲。後改沙泉。
GA056n0060_pb084a03║竺覺蓬
GA056n0060_pb084a04║在昂平沙泉後便。南向法華塔木魚山。宣統二年月卿比丘尼於此結小茅蓬。後改建石屋。
GA056n0060_pb084a05║靜安居
GA056n0060_pb084a06║原名香林。在昂平竺覺蓬右隣。一連三幢。民國十年。德妙照燃兩位比丘尼於此同建。門前花圃。左邊菜
GA056n0060_pb084a07║園。花木扶疏。堂內霍仁生贈聯云。靜意明心堪見性。安居去妄自歸真。
GA056n0060_pb084a08║圓溪
GA056n0060_pb084a09║在昂平彌勒山南向華嚴塔。地勢圓凹。溪水長流。通過門前。其聲淙淙。四時皆聞音韵。民國二十年福修
GA056n0060_pb084a10║比丘尼依本師妙參和尚指示地盤建築。至一九五二年福修老尼首徒浩蓮重修一連三幢。新築石路。
GA056n0060_pb084a11║遶山而進。路傍另闢菜圃種植。兩傍果木雜樹垂蔭。別成境界。
GA056n0060_pb084a12║澹如西
GA056n0060_pb084a13║在昂平圓溪上層。一連三幢。民國二十五年。雷州王佛莊女士於此購建。
GA056n0060_pb084a14║仰德
GA056n0060_pb085a01║在昂平與澹如西相連建築。同用牆壁。原名極樂蓬。民國十三年成福比丘尼創建。至民國二十二年合
GA056n0060_pb085a02║澹如西修建。改名仰德。
GA056n0060_pb085a03║天平
GA056n0060_pb085a04║在昂平由仰德直上彌勒山腹。內築石巖。上建小室。民國初年。靈峰禪師於此結廬修隱處。
GA056n0060_pb085a05║巖溪
GA056n0060_pb085a06║在昂平圓溪左邊下層。左傍岩石。溪水下流。門前花圃。林泉逸致。一九五二年成福比丘尼於此購建。
GA056n0060_pb085a07║妙香林
GA056n0060_pb085a08║在昂平左隣岩溪。一九五二年南海霍仁生居士與堅持比丘尼購屋。作為別墅。增建水月閣。闢鳳凰池。
GA056n0060_pb085a09║門前三株喬松。蒼勁高古。雜花生樹。好鳥鳴喈。室雅而精。坐看白雲出岫。洵屬雅人深致。逸興為懷。
GA056n0060_pb085a10║阿彌陀佛
GA056n0060_pb085a11║在昂平彌勒山溪澗高處。民國十年。揚州長生寺重興祖湖北人性蓮老和尚於此創建。海仁法師於民
GA056n0060_pb085a12║國六年親近老和尚隨同到港。徵募萬緣鋪長生寺佛金。至大嶼山。見香港氣候溫和。乃於此結廬。名為
GA056n0060_pb085a13║阿彌陀佛。至民國十二年揚州弟子多人函請老和尚回長生寺。命海仁看守。及回揚後。致函來港云因
GA056n0060_pb085a14║長生寺事繁。未暇再來。將阿彌陀佛靜室轉歸海仁法師管業。
GA056n0060_pb086a01║慧明
GA056n0060_pb086a02║在昂平阿彌陀佛靜室左邊下層。乃海仁法師學者龐女居士姊妹同建。
GA056n0060_pb086a03║般若殿
GA056n0060_pb086a04║在昂平舍利塔後座。民國十五年觀清法師弟子德能師於此創建。內懸巨鐘一口。人皆稱為鐘樓。
GA056n0060_pb086a05║靜悟林
GA056n0060_pb086a06║在昂平靜安居對開廣塲。建築一連三幢。民國二十八年創建。現正殿及左邊兩座上蓋塌下。尚存右幢
GA056n0060_pb086a07║及新建後座一間。正殿牆壁石碑猶完整。幸道比丘尼立。碑文云。蓋聞世間慘事。三灾為害。為最為極。而
GA056n0060_pb086a08║颶風更慘。若遇此者。生命財產。盡變為空。行船渡海。或葬魚腹之中。平坦大陸。或死危牆之下。自民國十
GA056n0060_pb086a09║一年七月初七日。本省經遭此害。本山損失無量。目不忍覩。本常住幸道發願。四月初八萬佛聖誕。六月
GA056n0060_pb086a10║十九大悲觀音誕。十一月十七阿彌陀佛誕。每年念佛七三期。夫此佛七乃是方便法門。一人亦得。至千
GA056n0060_pb086a11║萬人亦得。但有常住一日一劫至萬劫。一人住至萬千百人。永遠不能毀此願力。求佛信佛。必得福報。大
GA056n0060_pb086a12║灾化為小灾。小灾化為無。佛乃慈悲最善。平等普徧一切。度眾生於苦海。引含識於涅槃。但願同住大眾
GA056n0060_pb086a13║一心念佛。依願奉行。他方此土。一切眾生。感荷佛恩。同占利樂。消除無妄之災。共享昇平之福。民國戊辰
GA056n0060_pb086a14║年淨悟林幸道立。門前刻聯云。闢土結茅廬。隱蹟清心求靜樂。居山環草舍。拋名了性悟禪機。
GA056n0060_pb087a01║娑羅精舍
GA056n0060_pb087a02║在昂平靜悟林左側原名法華禪院。民國十七年精參大師創建。一連兩幢。一九五二年轉售與游性津
GA056n0060_pb087a03║女居士。大加重修。加建圍牆。闢花圃菜園。及左邊小室。頗為壯麗。娑羅精舍橫額乃摩訶衍山題。
GA056n0060_pb087a04║了塵樂
GA056n0060_pb087a05║在昂平娑羅精舍右隣。民國二十年本覺大師女弟子慧海居士建。一連兩幢。與慧廣進禪兩尼同住。一
GA056n0060_pb087a06║九五五年慧廣進禪等發起重修上蓋。門前菜圃。一帶禾田。兩傍果木。本覺大師原是陽江大洞山支派。
GA056n0060_pb087a07║義和蓬
GA056n0060_pb087a08║在昂平了塵樂左隣。民國二十三年羅浮山相榮大師弟子覺禪比丘尼創建。
GA056n0060_pb087a09║聯善堂
GA056n0060_pb087a10║在昂平了塵樂後便。民國十八年妙參和尚弟子普修比丘尼建。
GA056n0060_pb087a11║菩提閣
GA056n0060_pb087a12║在昂平栴檀林轉西便。門前一帶花木。民國十七年筏可和尚女弟子淨曉淨潔等同建。
GA056n0060_pb087a13║致志蓬
GA056n0060_pb087a14║在昂平寶蓮寺右邊遶過山坡處。一連兩座。門前築石圍基。以通山路。民國十四年靜通比丘尼創建以
GA056n0060_pb088a01║供奉其師德壽比丘尼安居。
GA056n0060_pb088a02║淨覺
GA056n0060_pb088a03║在致志蓬右隣。門前花圃。民國二十六年。浩山比丘尼創建。
GA056n0060_pb088a04║小金山
GA056n0060_pb088a05║在昂平致志蓬右邊上層民國十七年蓮池精舍式如大師弟子曾容女士建。
GA056n0060_pb088a06║蘭若林
GA056n0060_pb088a07║在昂平小金山右隣。民國二十年雷州銘生比丘尼建。
GA056n0060_pb088a08║淨念佛
GA056n0060_pb088a09║在昂平聯善堂左便。民國二十五年了寬比丘尼於此創建。
GA056n0060_pb088a10║窮苦樂
GA056n0060_pb088a11║在昂平普明禪院右便上層。民國二十三年雷州淨通比丘尼建。一九五四年重修。
GA056n0060_pb088a12║蓮苑
GA056n0060_pb088a13║在昂平蘭若林右隣。民國二十五年淨悟比丘尼建。
GA056n0060_pb088a14║新築園
GA056n0060_pb089a01║在昂平菩提閣對開處。民國二十五年。信機尼胞姊李如女士創建。今由信機尼主理一九五二年重修。
GA056n0060_pb089a02║阿彌陀佛林
GA056n0060_pb089a03║在昂平寶蓮寺背後。民國二十六年觀心比丘尼於此創建。一連三幢。原擬闢作女叢林。現歸了凡大師
GA056n0060_pb089a04║為靜室。門前刻石聯云。壽光佛佛皆無量。心性人人當了知。
GA056n0060_pb089a05║如光
GA056n0060_pb089a06║在寶蓮寺淨行堂右隣。民國二十六年超道比丘尼與淨開女士同建。今轉與淨卿比丘尼。
GA056n0060_pb089a07║覺蓮苑
GA056n0060_pb089a08║在寶蓮寺地藏殿左背後。民國二十六年淨悟比丘尼建。戰後售與英人貝納祺律師。將四邊地段闢作
GA056n0060_pb089a09║農塲。種植畜牧。作為公餘別墅。
GA056n0060_pb089a10║寶蓮禪寺
GA056n0060_pb089a11║香港新界最著名之十方叢林。在於大嶼山昂平高原。介於鳳凰山與彌勒山兩峯之間。始創開山功行
GA056n0060_pb089a12║大德是大悅。頓修。悅明三位禪師。三禪師俱中年出家。志同道合。初來昂平。見半里高山平地。四面皆山。
GA056n0060_pb089a13║堪為十方道塲。於是刪蔓草。除荊蓁。先築小石屋。次蓋大茅蓬。十方雲水僧到此。一粒同餐。種山蔬。置法
GA056n0060_pb089a14║器。草創禪門模範。至民國十三年。紀修和尚由鎮江金山江天寺到港來山。大眾懇請任十方叢林第一
GA056n0060_pb090a01║代主席。由此改為寶蓮寺。於是宗風遠播。諸山輔翊。不期而同住同參者數十人。紀老首建大木屋作禪
GA056n0060_pb090a02║堂。一切清規儀制。悉依鎮江金山軌範。民國十七年大殿落成。供奉釋迦大佛及迦葉阿難二尊者金像。
GA056n0060_pb090a03║以大殿右邊為丈室客堂。民國十八年在大殿背後木屋側建五觀齋堂。民國十九年秋期傳戒完滿後。
GA056n0060_pb090a04║紀公老人春秋已高。精神勞瘁。訪覓繼任主席人選。以便退居。自辦生死大事。經諸山長老會議。公請屯
GA056n0060_pb090a05║門青山清凉法苑如是住筏可法師為住持。筏師進院以來。蕭規曹隨。法席更為隆盛。大轉法輪。先在大
GA056n0060_pb090a06║殿前建護法韋馱殿並彌勒殿。築妙湛總持大牌坊作山門。自題寶蓮禪寺橫額。在山前建妙法蓮華經
GA056n0060_pb090a07║塔。在山後建羅漢塔。民國二十四年在大殿左側建禪堂。及東西兩便石圓門。民國二十六年建地藏殿。
GA056n0060_pb090a08║鑄地藏菩薩銅像重四百斤供養。並鑄二千餘斤銅巨鐘一口。又建安樂室為紀公老人宴息之所。民國
GA056n0060_pb090a09║二十七年建指月堂。由南洋請回玉佛一尊在大殿供奉。發起在地藏殿樓下開辦嶼山佛學院。以造就
GA056n0060_pb090a10║僧尼教育。延請留港各法師居士任教授。未幾而戰事蔓延香港。大眾多往內地逃難。寺內幸保安然。至
GA056n0060_pb090a11║光復後。在客堂禪堂門前建東西亭兩座。一九五二年在大殿後建如是室退居一年。增秀和尚暫攝住
GA056n0060_pb090a12║持。至一九五三年復任住持。建華嚴塔。重修指月堂加建層樓。將五觀堂改建為真香閣。一九五六年增
GA056n0060_pb090a13║建貯水塘以備農禪種植。每三年繼續秋期傳戒。每年元月打禪七一次。四月。七月。九月。修建大悲法會
GA056n0060_pb090a14║各一次。律。禪。教。密。淨。五宗弘布。諸方共仰。中外馳名。洵天然之道塲。乃佛國之勝地。中外人士遊覽留題
GA056n0060_pb091a01║者不可勝紀。山門有李公達撰聯云。寶樹繞重樓。周匝儼成極樂剎。蓮花開法界。萬方咸仰佛陀門。又沙
GA056n0060_pb091a02║門融熙撰聯云。寶山既入莫空回。參。大疑大悟。小疑小悟。頓疑頓悟。漸疑漸悟。蓮花化生非分外。咦青色
GA056n0060_pb091a03║青光。黃色黃光。赤色赤光。白色白光。正殿覺琳老和尚撰聯云。靈鷲恒常住。蓮華歷劫香。大殿柱懸筏可
GA056n0060_pb091a04║和尚撰聯云。但願山河大地清淨本然悉成安樂土。普為四恩三有至心一禮皈向法中王。殿前劉承澤
GA056n0060_pb091a05║撰聯云。入菩薩道塲同霑法雨。現維摩寶室永護慈雲。香港佛學會送橫匾覺海澄圓四字。禪堂內青山
GA056n0060_pb091a06║了幻贈聯云。大冶爐金鐵何分。有鉗錘便成法器。選佛塲智愚不別。無妄想即是覺人。客堂內懸南海李
GA056n0060_pb091a07║宗簡聯云。曉閣清香生靜境。夜堂疎磐發禪心。
GA056n0060_pb091a08║
GA056n0060_pb091a09║
GA056n0060_pb091a10║
GA056n0060_pb091a11║
GA056n0060_pb091a12║
GA056n0060_pb091a13║