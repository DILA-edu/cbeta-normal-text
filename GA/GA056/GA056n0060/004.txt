GA056n0060_pb092a01║四　禪德
GA056n0060_pb092a02║釋紀修
GA056n0060_pb092a03║紀修老和尚。大嶼山昂平寶蓮寺十方叢林開山第一代祖師。原籍廣東四邑人。少時負販沿街賣布。光
GA056n0060_pb092a04║緒初年至廣東丹霞山發心出家。由丹霞往羅浮山華首台受具足戒。民國三年。往鎮江金山江天寺掛
GA056n0060_pb092a05║搭。任夜巡打更職十一年。至民國十三年。中山定佛比丘尼朝山至金山江天寺。相與談論云。欲回廣東。
GA056n0060_pb092a06║定佛比丘尼以其清貧。乃為其購船票及書函延其到大嶼山東涌地塘仔主持楞嚴壇。老和尚到港後
GA056n0060_pb092a07║乘船到大嶼山。因不識東涌登岸。直至大澳。隨即登山至鹿湖下紫竹林靜室歇宿。適遇心空。明新。悅明
GA056n0060_pb092a08║諸長老相會。懇其住持大茅蓬寶蓮寺。開闢十方叢林。老和尚以因緣時會。辭不獲已。默然承諾。於是大
GA056n0060_pb092a09║眾皆大歡喜。翌晨相率歡送至昂平就任。登高一呼。群山響應。時開山大德大悅頓修悅明三人之靜室。
GA056n0060_pb092a10║即現在廚房淨行堂合併歸寶蓮常住。建木屋設禪堂。效金山寺坐禪宗風。民國十四年開始傳戒。民國
GA056n0060_pb092a11║十七年建大殿。在寧坡請金色莊嚴大佛像及迦葉阿難二尊者像。當時諸山龍象皆來護法。老和尚律
GA056n0060_pb092a12║人律己皆嚴。脇不著席。男女聞風皈依出家者不可數計。至民國十九年戒期圓滿後。公請筏可和尚繼
GA056n0060_pb092a13║任住持。自行退休。民國廿七年示寂。荼毘後得舍利子一小杯如芝麻黑色。
GA056n0060_pb093a01║釋妙參
GA056n0060_pb093a02║妙參老和尚。原籍廣東陽江容氏子。年十六領鄉秀才。設塾授童蒙。年十九遊羅浮山至朝元洞。訪延祥
GA056n0060_pb093a03║寺。禮寶積寺海老和尚出家。年二十一往南京寶華山隆昌寺。求浩淨律師受具足戒。受戒時曾見地藏
GA056n0060_pb093a04║菩薩像顯應。及戒期畢即往金山江天寺坐禪三年。二十四歲。返羅浮山重興延祥寺闢作十方叢林。恭
GA056n0060_pb093a05║請元亨和尚任住持。至宣統年間重至外省到安徽九華山重修地藏菩薩肉身道塲。完滿後再返羅浮。
GA056n0060_pb093a06║時地方土匪猖獗。難以安居。乃聯同師友等往港求暫息之地。初在香港中環士丹頓街設延祥分院。以
GA056n0060_pb093a07║為師友棲息之所。時元朗觀音山有靜室一間。原屬明朝某皇姑修建供奉母親長生牌位。中座安文武
GA056n0060_pb093a08║二帝。乃鄉紳鄧伯球管理。鄧氏原信奉基督。將該靜室作別墅修養。及妙參和尚至觀音山將鄧氏說服。
GA056n0060_pb093a09║願將該靜室献出。改建為現今之凌雲寺。又得港督金文泰贊助迅速完成。儼然佛教道塲。又當時屯門
GA056n0060_pb093a10║青山寺之前身。原屬純陽仙觀。乃先天道信徒道塲。妙參和尚乃將其男住持說服隨諦閑法師出家法
GA056n0060_pb093a11║名顯奇。即青山寺開山第一代祖師。其女住持名金姑太墨守成法。不願出家落髮。妙參和尚見之求其
GA056n0060_pb093a12║布施。金姑太問其所求何物皆可施與。妙參和尚謂願得金姑太之頭髮以作佛事。金姑太乃悟。遂隨顯
GA056n0060_pb093a13║奇和尚薙髮出家。後往九華山求受具足戒。至今青山寺遂成名山名剎。妙參和尚同時又在觀音山建
GA056n0060_pb093a14║圓通寺。及紫竹林。度男女信徒四五千人。其女徒觀修在南洋建千佛塔。亦度信徒過千人。民國十三年
GA056n0060_pb094a01║來大嶼山。在寶蓮寺牌坊正門左側。即現在禾田處建四老蓬。與紀修。觀清。顯奇。共稱諸山四老。預為後
GA056n0060_pb094a02║來同參同住。現已毀去。又輔紀修和尚傳戒任監寺。公議大嶼山。青山。觀音山每年輪流傳戒。民國十六
GA056n0060_pb094a03║年合併觀音山在寶蓮寺舉行。是年倡建寶蓮寺大佛殿。以妙老出力最多。後返觀音山凌雲寺。留偈在
GA056n0060_pb094a04║韋馱殿自行下山。年六十八因腦病至廣州北門。徵求如來庵當家借地方圓寂。入棺在白雲山火化。是
GA056n0060_pb094a05║日男女送棺至北門外白雲庵觀荼毘者數千人。途為之塞。後凌雲寺將其留偈供奉。偈曰：
GA056n0060_pb094a06║十八年來住此山　白雲飛去又飛翻我今拜別辭雲去　天緣有份再回還
GA056n0060_pb094a07║釋慈謙
GA056n0060_pb094a08║慈謙長老。廣東南海人。忘其姓。父名亦喜。在鄉中經營藥材店。長老年十八。悟世無常。離父出家。受戒後
GA056n0060_pb094a09║往鎮江金山寺及揚州高旻寺參禪。朝禮四大名山。向在韶關芙蓉山靜室自誦法華經數十年。時五嶺
GA056n0060_pb094a10║南北迭罹兵鏑。而芙蓉山適當要衝。為避兵亂故乃間關來港。初在大澳虎山地藏廟與觀清法師同住
GA056n0060_pb094a11║同參二三年。至民國十六年在昂平阿彌陀佛靜室住八年。時觀清法師已住持鹿湖純陽仙院。大展宗
GA056n0060_pb094a12║風。長老乃應邀在鹿湖居一小靜室。年已七十高齡。每日必誦法華經兩部。寒暑不輟。屆八十四歲三月
GA056n0060_pb094a13║告人曰。這個月內若無人死則他死。果自知時至。端坐安詳而寂。荼毘時有白煙從口而出。化成金色佛
GA056n0060_pb094a14║像。冉冉升空而沒。其徒淨勤師收取舍利帶往韶關芙蓉山靜室供奉。淨勤師亦苦行誦華嚴經。曾朝禮
GA056n0060_pb095a01║四大名山及十小山。祁山亦曾到一次。
GA056n0060_pb095a02║釋正興
GA056n0060_pb095a03║正興長老。鹿湖下寶蓮室德水女居士皈依師。專修淨業。戒行堅固。以念佛為常課。民國五年時五十二
GA056n0060_pb095a04║歲在寶蓮室居住。民國十九年昂平大茅蓬寶蓮寺紀修和尚傳戒當首席尊證阿闍黎。計居寶蓮室二
GA056n0060_pb095a05║十一年。自課教人皆以念佛修淨土為務。不雜禪定教相。具足信願行三種資糧。至七十三歲念佛而逝。
GA056n0060_pb095a06║安詳自在。並無苦况。荼毘後得舍利子大小五十餘粒。分別有黃綠白金及古銅五種色彩。各處善信乞
GA056n0060_pb095a07║取供奉。現今寶蓮室尚存十餘粒。奉為至寶。
GA056n0060_pb095a08║釋靈峰
GA056n0060_pb095a09║靈峰禪師。民國初年來大嶼山。結石岩於昂平彌勒山腹。上蓋小屋號曰天平。虔誠苦行。在此參究。禁足
GA056n0060_pb095a10║不下山。臨終自知時至。先一日催促木匠。為其做木龕一座。說明天要用。不得悞期。木匠如期造就。乃依
GA056n0060_pb095a11║時而歿。荼毘後得舍利七十餘粒。
GA056n0060_pb095a12║釋悅明
GA056n0060_pb095a13║悅明長老。大悅。頓修。悅明。三位禪師是昂平大茅蓬開山功行大德。臨終時對人云。待十年後再來此山。
GA056n0060_pb095a14║圓寂入龕數天後。鹿湖下靈隱寺有某禪師登山至昂平。在至止亭與長老相遇。當時不知其已圓寂。道
GA056n0060_pb096a01║左相逢。問其何去。長老云往南京寶華山隆昌寺。某禪師到昂平對人云及長老往南京事。始知其已經
GA056n0060_pb096a02║圓寂入龕數天。所遇者乃其化身。人皆嘖嘖稱奇。
GA056n0060_pb096a03║釋遠參
GA056n0060_pb096a04║遠參老法師。原籍廣東吳川高氏子。幼而孤。年十五。遂溪東華山靜齋和尚見其天資聰穎。度其出家。年
GA056n0060_pb096a05║十八往鼎湖山慶雲寺受戒。翌年往羅浮山延祥寺親近妙參和尚。年二十二發心至江南名剎參學。隨
GA056n0060_pb096a06║月霞法師及度厄法師研教理。暇則自修閱藏。初覆講小座。滔滔雄辨。深為月霞法師所器重。命其代座
GA056n0060_pb096a07║講經。由是漸露聲名。講席遠遍各地。現居大嶼山東涌地塘仔葩嚴閣靜室。而年中在各處講席不輟。年
GA056n0060_pb096a08║逾八十。猶精神矍鑠。人有所問。莫不樂答焉。
GA056n0060_pb096a09║釋海仁
GA056n0060_pb096a10║海仁老法師。原籍廣東中山南門沙崗陳氏子。少時因看爭鬥小說。請如來佛祖分解。因此覺得佛之人
GA056n0060_pb096a11║格偉大。光緒三十一年。年二十乃發心出家。依述蓮和尚在羅浮山華手寺居住。年二十三在羅浮山華
GA056n0060_pb096a12║首台受戒。年二十四游江浙地方參學。初聽慧明老法師講法華經。宣統二年在天童寺聽佛乘法師講
GA056n0060_pb096a13║楞嚴經。民國元年到揚州高旻寺親近楚泉法師參禪過冬。民國二年在杭州靈隱寺聽諦閑法師講楞
GA056n0060_pb096a14║嚴經。是年秋有同學十人請湖南証因法師教授楞嚴。至冬在上海哈同花園聽月霞法師講摩訶般若。
GA056n0060_pb097a01║與遠參法師增秀大師為同學。民國三年隨月霞法師往九華山冬崖下院聽地藏經及金剛經是時遠
GA056n0060_pb097a02║參法師代座。民國四年往安徽迎江寺閱藏經一年民國五年在高旻寺禪堂過冬。民國六年在江蘇磬
GA056n0060_pb097a03║山聽月霞法師講法華經。又在高旻寺過冬。民國七年往常州天寧寺聽湖北元藏法師講法華經。是年
GA056n0060_pb097a04║返港。與性蓮和尚同住昂平阿彌陀佛靜室。民國八年應澳門塔石善信之邀初講楞嚴經。其後在元朗
GA056n0060_pb097a05║觀音山紫竹林新界沙田廣州中山等處地方繼續弘法。又在韶關丹霞山講梵網菩薩戒品。現年七十
GA056n0060_pb097a06║一。說法四十年有奇。講經數百會。虔誠苦行。戒律精嚴。教授後學。循循善誘。孜孜不倦。曾任香港佛教會
GA056n0060_pb097a07║理事長。不慕名利供養。堪為末法時代僧人模範。
GA056n0060_pb097a08║釋海山
GA056n0060_pb097a09║海山老法師。現年六十七。原籍湖北黃陂。俗姓陳。年十七隨父商於河南開封。居近相國寺。時入寺遊觀。
GA056n0060_pb097a10║見僧眾課誦念佛。有感於衷。慕出家修行能脫煩惱。遂投該寺住持性空和尚出家。法名清晏。字海山。次
GA056n0060_pb097a11║年十八往南京寶華山慧居律寺受具足戒。年十九至終南山親近金山長老慈本老和尚學禪習教。以
GA056n0060_pb097a12║後往天寧。天童。及北京紅螺各大叢林參學。三朝四大名山。十禮仰光大金塔。及暹羅緬甸印度錫蘭等
GA056n0060_pb097a13║佛跡。民國三年在上海哈同花園華嚴大學親近月霞法師求學。在緬甸請購玉佛兩尊。每尊高四尺重
GA056n0060_pb097a14║八百觔回國供養。一在開封鐵塔寺。一在洛陽白馬寺。曾在南北二京及蘇杭二州弘法多年。講經數十
GA056n0060_pb098a01║餘座。近八年來在港九大嶼山等處集團打華嚴佛七十餘次。居大嶼山薑山觀音廟。將該廟重修改為
GA056n0060_pb098a02║觀音殿。又在鯉魚門創華嚴閣佛堂。著有華嚴堂隨筆一冊行世。
GA056n0060_pb098a03║釋增秀
GA056n0060_pb098a04║增秀和尚。原籍廣東開平黃氏子。年二十二發心出家。於廣東肇慶七星岩大覺寺禮建初大師為師。光
GA056n0060_pb098a05║緒三十一年往鼎湖山慶雲寺求具足戒。至宣統二年。是年二十七。鼎湖山壽安和尚傳法為慶雲寺宗
GA056n0060_pb098a06║派。即在寺任維那知客等職事。民國二年往浙江省寧波天童寺參禪二年。轉往上海哈同花園華嚴大
GA056n0060_pb098a07║學聽月霞法師講大般若經。是時與遠參海仁兩法師為同學。講經期完滿後復回鼎湖山當知客。民國
GA056n0060_pb098a08║十二年在香港新界大埔馬窩山創建蘭若園精舍。至年六十三在新界慈航淨苑掩關。原以三年為期。
GA056n0060_pb098a09║由二月入關至八月間忘餐廢枕。靜坐中忽然有醒。悟出古德說偈曰：修行無別修　貴在識路頭路頭若
GA056n0060_pb098a10║識得　生死自然休是時連說忽然捉得個老賊。看真原來王大伯。今次親見認識渠。從今不被他迷惑。可
GA056n0060_pb098a11║惜這種境界。霎時輕安。而翌日依然故我。心中懊悔當時作有所得。至十二月間聞說鼎湖山常住發生
GA056n0060_pb098a12║諍鬥。不得已解關返鼎湖。兩造調停。以息諍訟。是時廣州佛教會及高要縣官紳等舉為慶雲寺住持。年
GA056n0060_pb098a13║六十八在大嶼山寶蓮禪寺戒期中任羯磨阿闍黎。筏可和尚於戒期完滿後退休。眾請其任住持。一年
GA056n0060_pb098a14║後遂告辭。今已七十三高齡。尚健談不倦。
GA056n0060_pb099a01║釋明觀
GA056n0060_pb099a02║明觀和尚。原籍湖北生於光緒十七年。▆喪父母。年十六。隨兄貿易。辛亥武昌起義。入湖北陸軍工業學
GA056n0060_pb099a03║校攻讀。民國三年往南京聽度厄世航法師講彌陀經要解。厭離塵俗。禮九華山百歲宮開忍老和尚出
GA056n0060_pb099a04║家。民國四年往寶華山求具足戒。回南京隨度厄法師聽講楞嚴經正脈。習學教典。民國五年冬往天寧
GA056n0060_pb099a05║依冶開老和尚參念佛是誰。茫無頭緒。民國六年。往鎮江金山過夏結冬打禪七。坐中有省。覺禪宗妙義。
GA056n0060_pb099a06║不可以心思言解。舉此面陳方丈性融和尚。和尚示斥云。點水不足奇。波浪尚未息。海底透明月。萬象一
GA056n0060_pb099a07║般齊。不到萬年一如。不可放過。謹防無始習氣。招波作浪。有性命之關。子細子細。民國七年由金山過夏
GA056n0060_pb099a08║至焦山。聽月霞度厄兩法師講楞嚴。與常惺。墨庵。祥瑞。靄亭諸法師為同學。是年往高旻寺過冬。復舉金
GA056n0060_pb099a09║山前事經過面陳堂頭楚泉老和尚。老和尚又斥云。凡情聖解不斷。休談工夫淺深。一日無常來到。心中
GA056n0060_pb099a10║自生驚怕。人法未忘。總是生死途徑。放下又放下。去參。民國八年來果和尚住持高旻寺。又往親近復敘
GA056n0060_pb099a11║此事。和尚云。懸崖一事。進退兩難。虛空落地時。請再來談。民國九年往西天目山親近歸元老和尚。又談
GA056n0060_pb099a12║前事。老和尚云。大道在目前。如何眉不見。祇因未拖地。兩眼看青天。古人說道非是道。去參。民國十年往
GA056n0060_pb099a13║江西雲居山親近九參首座。言談生死。亦復如是。民國十一年在雲居山聽慧明老法師講楞嚴。學覆講。
GA056n0060_pb099a14║民國十二年往終南山親近華嚴老人居湘子洞。至民國十四年同葉荃居士往北京。民國十五年朝五
GA056n0060_pb100a01║台山與力宏和尚蓮生師等闢太原雙塔寺為十方叢林。民國十七年與了願和尚重建馬祖第一叢林。
GA056n0060_pb100a02║民國二十一年往福建皷山依虛雲和尚。民國二十三年虛雲和尚往南華重興六祖道塲。受命代理寺
GA056n0060_pb100a03║務。民國二十五年。在浙江閉關。禮拜華嚴經一部。一日靜坐中忽見一童子亦禮拜。倏然不見。不可測量
GA056n0060_pb100a04║是聖是魔。民國二十七年出關朝天台山。靜權老法師命講彌陀經。民國二十八年開建明岩寺寒山拾
GA056n0060_pb100a05║得勝蹟。功程浩大。尚未完滿。民國三十七年即接虛雲和尚來函。委任廣州六榕寺住持。因此放棄明岩
GA056n0060_pb100a06║寺往粵就任。翌年九月。廣州解放。十月來港。雲水荃灣芙蓉。青山。大嶼間。寶蓮寺筏可和尚請為首座領
GA056n0060_pb100a07║眾坐禪。民國四十五年得各檀越資助在荃灣三叠潭建造靜室修養。現在動工程中。說到禪宗。無邊涯
GA056n0060_pb100a08║岸。豈可一言談云。
GA056n0060_pb100a09║釋復仁
GA056n0060_pb100a10║復仁老和尚。原藉廣東大埔縣王氏子。年二十六往暹羅營商七年。是年三十三。忽悟世無常。在暹京甘
GA056n0060_pb100a11║露寺禮盧慶和尚出家。民國十年發心往寧坡天童寺求受具足戒。文哲律師為得戒和尚。隨住天童寺
GA056n0060_pb100a12║禪堂一年學參究。翌年回暹京與廣東藉同參師友四人往朝五台山。聽戒乘法海師講楞嚴經全部。民
GA056n0060_pb100a13║國十四年往揚州高旻寺禪堂過冬。親近來果和尚。安單在禪堂樓上半年。樓上原有佛前琉璃燈一盞。
GA056n0060_pb100a14║有一晚睡後萬籟俱寂。平時此燈若睡在單上係看不見者。是晚忽見此燈大放光明。心知了了。並無對
GA056n0060_pb101a01║人言及。第二天來果和尚在堂內開示。發心修道之人用功參究。若見光明境界。不是燈光。乃是自心所
GA056n0060_pb101a02║發之光等法語。當時以來果和尚開示默契己事。乃更加精進。往返鎮江金山江天寺與揚州高旻寺連
GA056n0060_pb101a03║住六七年。任高旻寺知客一期。往焦山定慧寺聽仁山老法師講楞嚴經。轉往蘇州靈岩山任知客二年。
GA056n0060_pb101a04║聞虛雲和尚在福建皷山湧泉寺大展宗風。遂往親近虛老。住禪堂由堂主陞至後堂。民國十九年福建
GA056n0060_pb101a05║初成立人民政府。寺內糧食缺乏。受虛老命兼任化主職務往廣東化緣。遇張壽波居士（即觀本法師）
GA056n0060_pb101a06║海仁法師。青山寺了幻大師三人熱心贊助提倡。募得粵幣數千元返皷山救濟粮食。虛老又命往南
GA056n0060_pb101a07║洋一帶化緣。適暹羅隆恩寺大眾懇請任住持十年。至民國二十九年。虛老派寬鑑幻齊兩位大師來暹。
GA056n0060_pb101a08║請回粵北韶關南華寺在戒期內當傳戒和尚。為虛老和尚嗣法門人。又回暹羅居住。至民國三十一年
GA056n0060_pb101a09║虛老往重慶主持開息災法會。是時海道不通。由暹乘車步行數月方回南華。虛老任命代理住持職務。
GA056n0060_pb101a10║至民國三十二年虛老回山。正式任命進院住持。至民國三十五年退任。民國三十七年虛老命為廣東
GA056n0060_pb101a11║六榕寺住持。辭不受命。因往香港新界大嶼山寶蓮寺遊覽。與寬鑑寬文兩禪師往東涌地塘仔。有寬姑
GA056n0060_pb101a12║女居士因法林靜室被日軍戰時破壞。願將全間送贈與出家人修養。復仁和尚面見寬姑。一說即合。於
GA056n0060_pb101a13║是全間重修。闢樓上作禪堂供大士像。樓下作正殿供釋迦像。每年建禪七道塲最多。為港九之冠。現在
GA056n0060_pb101a14║六十九。農禪苦行。力行參究。得傳法弟子多人。剃度弟子二十餘人。皈依弟子七百餘人。有百丈禪師遺
GA056n0060_pb102a01║風云。
GA056n0060_pb102a02║釋慧命
GA056n0060_pb102a03║慧命法師。原藉廣東新會。俗姓張。與兄觀祖。昆仲二人少年皆信佛。其兄禮筏可和尚出家。法師於民國
GA056n0060_pb102a04║廿三年親近虛雲和尚。面聆法要。民國二十四年禮寶靜法師出家。往南京寶華山受具足戒。在浙江寧
GA056n0060_pb102a05║坡觀宗寺聽寶靜法師講摩訶止觀又在七塔寺聽圓瑛法師講金剛經。又聽海仁法師講楞嚴經。又在
GA056n0060_pb102a06║杭州雲居山聖水寺聽靜修老法師講法華經。又在江蘇常熟寶岩寺華嚴大學聽應慈老法師講華嚴
GA056n0060_pb102a07║楞伽等經。又在上海圖明講堂聽圓瑛法師講楞嚴綱要。又在法藏寺聽靜修老法師講教觀綱宗。回港
GA056n0060_pb102a08║後住大嶼山寶蓮寺。在嶼山佛學院初講教觀綱宗。戰時往廣州灣在清涼寺及持名靜室講金剛法華
GA056n0060_pb102a09║等經。光復後在廣州普慶堂講法華經返港仍居昂平寶蓮寺。在娑羅精舍講金剛經。又在靈隱寺講金
GA056n0060_pb102a10║剛經。維摩經及普門品。對於禪宗公案與教相悉心研究。極有心得。說法流利。如倒瀉軍持。每逢開示講
GA056n0060_pb102a11║說皆引經據典一氣呵成。並無拉雜拮掘等語病。聽者願樂欲聞。生平依法不依人。現在寶蓮寺禪堂當
GA056n0060_pb102a12║堂主職事。最貴古德真參實行。不肯隨聲附和。及妄許時人以為證悟云。
GA056n0060_pb102a13║釋筏可
GA056n0060_pb102a14║筏可老和尚寶蓮寺十方叢林第二代住持。原藉廣東南海西樵。李兆文喆嗣。童時穎達。天資聰敏。年十
GA056n0060_pb103a01║歲就外傳祖父病重將易簀時。其母囑其多見祖父一面過此再不能見矣由此感覺祖父死向何處去
GA056n0060_pb103a02║默坐思惟數小時。疑團不釋。至十四歲。隨母舅往暹羅。偶遊佛寺。心生歡喜。非常戀慕。因水土不服。患脚
GA056n0060_pb103a03║氣病。迫得回鄉醫理。數年始愈痼疾。但心中常想佛像莊嚴。及寺內清淨生活。出家之念由此發生。暇則
GA056n0060_pb103a04║訪尋出家處所。以何地為勝。恰至穗垣白雲山能仁寺詢問。有某大師告以西江鼎湖山及東江羅浮山
GA056n0060_pb103a05║二處最勝。於是出家之願更為堅固。不告父母。潛至鼎湖山遇鑑航大師。乞求薙度。鑑航大師以其志誠
GA056n0060_pb103a06║許之。遂留寺中作務。其父因子離家不返。倩人向各戚友處訪尋。均無踪跡。某日忽接其子由鼎湖來函。
GA056n0060_pb103a07║說明出家志願。其父得函後。喜從天降。刻日買舟西上肇慶。在廣利墟羅隱涌後瀝駁艇中適父子相見。
GA056n0060_pb103a08║同返鼎湖與鑑航大師商洽接子回家。鑑航大師以佛制有父母不聽不許出家之明訓。翌辰乃命隨父
GA056n0060_pb103a09║同返西樵。父母戚屬多方勸導。頻揮老淚。動以人子之情。殊難阻其出家志願。其老祖母洎父母等以不
GA056n0060_pb103a10║能挽留。乃聽其再返鼎湖山正式依鑑航大師至南江九江半角寺薙度。取名念恩。號筏可。民國元年冬
GA056n0060_pb103a11║期在鼎湖山求穀林老和尚受具足戒。當丈室侍者。常聞穀老談說鎮江金山江天寺及揚州高旻寺之
GA056n0060_pb103a12║禪門宗風意義。心焉嚮往。乃要求鑑航大師准予看佛經。鑑師乃檢出沙彌律儀及金剛經五十三家註
GA056n0060_pb103a13║解等令其閱讀。暇則閉門靜坐以調身心。某日當閉門靜坐時。覩見門外丹墀水缸邊緣有甲虫動物跌
GA056n0060_pb103a14║下水中。忽然醒目。開門一看。果見甲蟲動物淹在水中。乃將其救回生命。自此更加精進。穀老乃提陞。其
GA056n0060_pb104a01║在客堂庫房當要職務。民國三年甲寅歲。西江滌堂圍崩決。江水泛濫。漲至羅隱涌鼎湖下院。公家派出
GA056n0060_pb104a02║客堂隱林師。雲房鉢多師。及庫房筏可師三人乘小艇同往磡驗水漲情形。在崩圍處。忽然水勢起旋。將
GA056n0060_pb104a03║小艇冲出崩圍之外。最奇者以後三人連續卜杯輪當住持。民國五年春因緣時會。隨同融秋和尚茂峰
GA056n0060_pb104a04║法師靈禪大師一行四人往外省參學。融秋等三人到龍潭寶華山隆昌律寺受戒。筏師自往鎮江金山
GA056n0060_pb104a05║江天寺。請求入禪堂隨眾參禪二年。往天童寺聽慧明老法師講大乘起信論。圓滿後往朝南海普陀山。
GA056n0060_pb104a06║遊徧前寺後寺及佛頂山各處勝境。返上海海潮寺親近微軍老和尚過冬。共住二年。至民國十年春正
GA056n0060_pb104a07║月與融秋靈禪二師發心同朝五台山。自天津步行至北平龍泉寺稍息月餘。再步至南口經居庸關及
GA056n0060_pb104a08║平型關。行脚二十餘天始抵五台。初朝東台至北台。西台。南台。中台。各處道塲俱供奉文殊菩薩。有普濟
GA056n0060_pb104a09║劳蓬及顯通寺即原日華嚴寺清涼國師道塲。約住月餘。回時經龍泉關至定州乘車返北平龍泉寺。偶
GA056n0060_pb104a10║染小恙在此閱經。愈後乘船返上海見微軍老和尚。挽留不住。乘船返廣東鼎湖山慶雲寺。仍在客堂任
GA056n0060_pb104a11║職。至民國十三年到香港遊新界青山屯門在樨香園現改清涼法苑附近。購地建小靜室。潘達微老居
GA056n0060_pb104a12║士為其題額如是住。在此閱經坐禪。至民國十四年觀音山凌雲寺請湛芬笑航兩法師每日輪講楞嚴
GA056n0060_pb104a13║經受命當維那十餘天。適順德大良寶林寺派員禮請湛芬返寶林寺進院住持。妙參和尚及聽眾等請
GA056n0060_pb104a14║其代湛芬法師講座。聽者欣然。後應青山寺講楞嚴經全部。至民國十九年大嶼山寶蓮寺紀修老和尚
GA056n0060_pb105a01║傳戒完滿自行退院。由紀老及觀清妙參顯奇等諸山長老公請任寶蓮寺主席。迎請父親李兆文在山
GA056n0060_pb105a02║供養。向紀修老和尚受五戒。法名慈雲。居山五年身故。又度其胞妹及甥女出家。民國二十年應中山弘
GA056n0060_pb105a03║法社聘請講地藏經。以後共往中山四次弘法。民國廿二年青山寺顯奇老和尚圓寂。監寺了幻及兩序
GA056n0060_pb105a04║大眾請任青山寺住持。是年廣州懲戒塲。莫主任親請赴廣州監獄為犯人說法。謝英伯老居士等繼請
GA056n0060_pb105a05║在廣州六榕寺講大乘起信論。以後在廣州弘法講經五次。民國廿三年安南西貢隆河法華寺傳戒。請
GA056n0060_pb105a06║當說戒和尚。回港後創嶼山佛學院。民國廿七年鼎湖山慶雲寺卜杯住持當選。由鼎湖派大師二名到
GA056n0060_pb105a07║港迎請往鼎湖進院。是時中日戰事蔓延各地。思惟鼎湖乃祖師門庭。不容卸責。乃間關運路而往。當進
GA056n0060_pb105a08║院後翌日。即有山下工專學校現駐稅警團鐘團長。親率團警上山。將寺圍住。强請方丈往團部有事商
GA056n0060_pb105a09║量。是時寺內正當新舊住持交接數目之際。以情形嚴重。只得隨往團部。聽候質疑。據團部謂接有函告
GA056n0060_pb105a10║密。說鼎湖山新住持有與日人通謀嫌疑。必須查明辦理。不准保釋。在團部覊留七天。解往肇慶潮龍廟
GA056n0060_pb105a11║鄧龍光軍部臨時拘留所。旋得南華寺虛雲老和尚面謁省長李漢魂致電肇慶軍部開釋。回復自由。返
GA056n0060_pb105a12║鼎湖山。在寺內講溈山警策約半月。時肇慶軍部開僧道尼追悼陣亡將士大會。函邀住持親往參加。昔
GA056n0060_pb105a13║為階下囚。今作座上客。不勝感慨係之。軍部透露此次告密函件。乃寺內人所為。於是决意捨棄慶雲寺
GA056n0060_pb105a14║住持職務。由肇慶經白土。高明。開平。由四邑三埠返香港寶蓮寺。即致函鼎湖退居。民國三十年日軍佔
GA056n0060_pb106a01║領香港。山中糧缺。雷州人士請往廣州灣持名靜室講彌陀經。為山上及青山大眾請命化緣。約得五千
GA056n0060_pb106a02║港元匯港救濟粮食。由廣州灣經澳門返港。至光復後。任香港佛教聯合會會長。繼海仁。倓虛。茂峰。顯慈。
GA056n0060_pb106a03║諸法師等就任四次。公元一九五六年。世界各地舉行佛曆二千五百年紀念。香港佛教聯合會改董事
GA056n0060_pb106a04║制。首任董事長。是年夏令應檀香山中華佛教會邀請前往弘法。約期七個月至一九五七年三月返港
GA056n0060_pb106a05║大嶼山寶蓮寺。計每年在各處講席不輟。每日誦金剛經為常課。寒暑無間斷。自奉儉約。律己甚嚴。有餘
GA056n0060_pb106a06║貲則建築堂舍及創辦佛教教育事業。在家出家四眾皈依弟子數萬人。著述有心經講要及十善業道
GA056n0060_pb106a07║經講義中英文本行世。僧行高潔。不趨炎附勢。淡泊為懷。不求名而名自至。不受福而福常隨。現年六十
GA056n0060_pb106a08║五望之如四十許人。其弟子明慧祝五十八華誕時為畫像贊云：三山作方丈　五苑領禪林德在人天重
GA056n0060_pb106a09║　機緣歲月深千年松鶴骨　萬壑水雲心賴有羣生願　普門演法音自被薰風化　難忘塵剎恩大悲勞父母
GA056n0060_pb106a10║　得力愧兒孫癸巳諸天耀　庚寅冬日溫年年龍象祝　歲歲法庭尊岑學呂老居士為其朝五台山題詩云：
GA056n0060_pb106a11║此行莫問幾時回　北去應須到五台若遇文殊放光處　殷勤為我記歸來
GA056n0060_pb106a12║釋定佛尼
GA056n0060_pb106a13║定佛老尼。原藉廣東中山陳氏女。即海仁老法師姑母。老法師有姑母五人。三人信佛。年十八禮浙江普
GA056n0060_pb106a14║陀山老和尚出家。曾朝禮各大名山。遇有講經法會。必親往聽。又發心往日本留學佛法多年。回港後在
GA056n0060_pb107a01║東涌地塘仔首創楞嚴壇。現已毀去。度出家女徒眾十餘人。在家皈依者千餘人。喜結人緣。後在昂平致
GA056n0060_pb107a02║志蓬靜室修養。某年在港參加某檀越送殯。因天氣炎熱。感暑入陰。急回昂平致志蓬。痛苦不堪。當時急
GA056n0060_pb107a03║延大澳名醫薰南先生到診。細切脉理。决其是晚不治。到酉刻時分。在臥床忽起。結跏趺坐。命人為其束
GA056n0060_pb107a04║褲脚。對人云。來生再到此坐道塲。說後乃念佛合掌而逝。生平對香港佛教有六事可紀。一。始創請佛乘
GA056n0060_pb107a05║法師初在廣東講經。二。最初發起在香港澳門打佛七。三。初在香港修結界大悲懺。四。由先天道最初轉
GA056n0060_pb107a06║皈依三寶。五。初以女傭身份出家。六。少年有丈夫出家。
GA056n0060_pb107a07║釋儀真尼
GA056n0060_pb107a08║儀真尼法師。原藉廣東中山。俗姓楊。即前清光緒舉人揚鐵夫胞妹。年三十五。披髮入山。在昂平建栴檀
GA056n0060_pb107a09║林靜室。民國五年向觀音山凌雲寺禮定修比丘尼出家。民國六年往鎮江金山江天寺受具足戒。在江
GA056n0060_pb107a10║蘇圓通庵及上海同善堂居住二年。返港住凌雲寺後回大嶼山昂平常住栴檀林。好坐禪念佛。禪淨雙
GA056n0060_pb107a11║修。曾親近遠參。海仁。佛乘。顯慈。筏可諸法師聽經。暇則閱藏以貫通融會。年五十七。洵山上各女眾請求。
GA056n0060_pb107a12║在栴檀林講楞嚴經大勢至圓通章。以後隨講各大乘經典。手編楞嚴懺儀一卷行世。現年七十七。猶講
GA056n0060_pb107a13║述不倦。
GA056n0060_pb107a14║釋福修尼
GA056n0060_pb108a01║福修老尼。廣東順德人。妙忝老和尚女弟子。民國七年來大嶼山。在昂平建合德堂靜室。民國二十年又
GA056n0060_pb108a02║建圓溪靜室。生平寡言笑。禁足不下山。日誦金剛經為常課。寒暑無間斷。至一九五六年元月初三日圓
GA056n0060_pb108a03║寂。年七十二。臨終自知時至。對人說偈云：閑遊舉步到嶼山　溪水琹音晝夜彈四大分屍無可挽　向西而
GA056n0060_pb108a04║去不宜還說畢安詳而逝
GA056n0060_pb108a05║
GA056n0060_pb108a06║
GA056n0060_pb108a07║
GA056n0060_pb108a08║
GA056n0060_pb108a09║
GA056n0060_pb108a10║
GA056n0060_pb108a11║
GA056n0060_pb108a12║
GA056n0060_pb108a13║