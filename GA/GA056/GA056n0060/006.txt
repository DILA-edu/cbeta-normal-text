GA056n0060_pb112a01║六　法制
GA056n0060_pb112a02║寶蓮寺同住規約並序
GA056n0060_pb112a03║棲心息影。端藉名藍。修道循規。必須同志。久參耆宿。以遊歷深而百緒從生。後進時流。因知見淺而初心
GA056n0060_pb112a04║漸退。以致綱宗失旨。禮範多乖。習以為然。積成流弊。筏可住持茲山。自慚薄德。空懷佛制。無報法門。欲挽
GA056n0060_pb112a05║已往頹風。惟冀方來賢眾。共遵佛說戒律。祖制規繩。調治三業。折伏過非。住斯叢林。原為遵行。如或不然。
GA056n0060_pb112a06║無勞共住。
GA056n0060_pb112a07║犯根本大戒者出院
GA056n0060_pb112a08║禪貴真參實悟弄口頭禪者出院
GA056n0060_pb112a09║吃葷酒看戲吸食洋煙者罰已出院若重病非酒莫療者白眾方服
GA056n0060_pb112a10║故與有過人往復思害叢林攪亂好人者出院
GA056n0060_pb112a11║鬥諍是非破口相罵交拳相打不論曲直出院
GA056n0060_pb112a12║米麥蔬菜等物不白住持私取用者罰賠償已出院
GA056n0060_pb112a13║施護入寺執事私化緣者量事輕重處罰已出院
GA056n0060_pb113a01║非公事私走檀護及本山尼庵者定非潛修人即令出院知而不舉者同罰
GA056n0060_pb113a02║己眼不明妄評他人見地出語不知自非者即令出院
GA056n0060_pb113a03║課誦坐香出坡不隨眾者罰本堂不舉待堂外舉者堂內執事同罰
GA056n0060_pb113a04║除公事不在本寮至各寮縱意放逸者罰
GA056n0060_pb113a05║聚眾賭博賭錢嬉戲追逐不安本份者重罰出院執事不舉者同罰
GA056n0060_pb113a06║無事不得吃二堂食時不得談笑不得爭坐位不得不照位坐不得未結齋先起不得自携碗入厨取
GA056n0060_pb113a07║食違者罰
GA056n0060_pb113a08║遇普茶聽規約除公事不隨眾者罰不得托人取茶果歸寮與者取者同罰
GA056n0060_pb113a09║常住經書莊嚴器皿概不借出違者罰不得已白眾方借
GA056n0060_pb113a10║輕視耆德惡聞直言妄生誹謗者出院
GA056n0060_pb113a11║不聽執事人約束調遣及不滿期告假者罰
GA056n0060_pb113a12║非重病背眾飲食者罰
GA056n0060_pb113a13║私留親友歇宿者罰
GA056n0060_pb113a14║各寮聞報鐘不起者罰
GA056n0060_pb114a01║恃己有功不順調伏者罰
GA056n0060_pb114a02║凡受信施物不白執事人知照即受者倍罰除親戚鄰友
GA056n0060_pb114a03║長養鬚髮概不留單暑天赤膊不束褲脚冬天烘火並戴小帽者罰
GA056n0060_pb114a04║常住錢物出入即登記朔望兩序公算失記及含糊者罰
GA056n0060_pb114a05║堂中出外生事者嚴擯借事起單永不復入
GA056n0060_pb114a06║保留有大過人及年輕者出院
GA056n0060_pb114a07║私留徒眾者出院
GA056n0060_pb114a08║叢林若無僧值。則內外不正。弊何能除。法何能立。當值者宜盡心糾察。不得循情。如有犯者照欵罰。失值
GA056n0060_pb114a09║者僧值受罰。以上條約。乃真實辦道之規則。同居大眾。各宜珍重。
GA056n0060_pb114a10║甲戌年四月八日住持筏可重錄
GA056n0060_pb114a11║禪堂規約並序
GA056n0060_pb114a12║禪堂乃陶鑄賢聖之所。了生脫死之塲。欲透向上一關。捨此無由得入。所謂十方同聚會。個個學無為。此
GA056n0060_pb114a13║是選佛塲。心空及第歸。既學無為。即應諸緣屏息。專精參究。若仍散誕。依舊隨情。蓋古規失檢。怠惰成風。
GA056n0060_pb114a14║時弊多端。提持貴密。雖則現成公案。要須大眾共知。行解相應。則無愧於先宗。道德兼資。乃有利於末學。
GA056n0060_pb115a01║是在同心。共相遵守。
GA056n0060_pb115a02║鐘扳參差者跪香行禮不服者出堂
GA056n0060_pb115a03║挑唆是非者交拳破口者出堂
GA056n0060_pb115a04║私自逃單者掛牌不許復住
GA056n0060_pb115a05║禪堂內外閒談雜話者罰靜中響動驚眾者罰不服者出堂
GA056n0060_pb115a06║不顧本份交頭接耳者罰
GA056n0060_pb115a07║不滿期不許出堂除充公執私自告假者罰
GA056n0060_pb115a08║出入不白執事者罰止靜不到者罰
GA056n0060_pb115a09║行香坐香不到者罰失悞散香巡香者罰
GA056n0060_pb115a10║值日交代不清者罰破壞什物者罰賠
GA056n0060_pb115a11║不顧本參亂逞機鋒者罰妄作拈頌評論公案者罰
GA056n0060_pb115a12║堂中出入次第而行若竄單亂位穿堂直過並無事闖寮者重罰
GA056n0060_pb115a13║私借堂內什物出外者罰
GA056n0060_pb115a14║滋事失儀不聽執事規諫者罰不聽者出堂
GA056n0060_pb116a01║行坐課誦受食出坡等不隨眾者罰
GA056n0060_pb116a02║檢點他人是非攪羣亂眾者重罰
GA056n0060_pb116a03║警策昏散三香扳不下單者罰
GA056n0060_pb116a04║故縱昏沉者罰爭香扳者罰不服者出堂
GA056n0060_pb116a05║警策後昏沉如故者立參再三警策昏沉如故者跪參不服者出堂
GA056n0060_pb116a06║有事他出歸期失限者罰
GA056n0060_pb116a07║出外不穿長衫者罰
GA056n0060_pb116a08║尊客參堂各依位次不得失儀違者罰
GA056n0060_pb116a09║擅入客堂與人雜話者罰
GA056n0060_pb116a10║私與齋主談話者重罰
GA056n0060_pb116a11║私造飲食者罰
GA056n0060_pb116a12║闖靜者罰
GA056n0060_pb116a13║巡香循情或以公報私故打者罰
GA056n0060_pb116a14║小恙給假三日重病出堂療養不得故留妨眾違者罰
GA056n0060_pb117a01║以上條約。本份攸關。如或不遵。自失善利。同居大眾。戒之勉之。
GA056n0060_pb117a02║甲戌年四月八日住持筏可重錄
GA056n0060_pb117a03║講堂規約並序
GA056n0060_pb117a04║夫禪之與教。原無二致。教為禪詮。禪為教髓。執文義而守詮。禪亦為教。離文義而契心。教亦名禪。即行儀
GA056n0060_pb117a05║以彰真如。依模範而成妙道。善財遍法界參求。釋尊示有學成覺。為參學標榜作後進楷模。故知由信解
GA056n0060_pb117a06║以行證。因開示而悟入。典至重矣。非有條章。莫由持守。謹列於左。幸各式遵。
GA056n0060_pb117a07║講經期內託故在外閒遊及應別處經懺者出院。
GA056n0060_pb117a08║諍人我是非毀謗講法及法師同學者出院
GA056n0060_pb117a09║不隨眾聽講者罰
GA056n0060_pb117a10║衣袍不正者罰
GA056n0060_pb117a11║別經雜典概不許看違者罰
GA056n0060_pb117a12║預日先細閱大座所講經文庶聽講時易於領會有不解處下座後請問如懈怠不看聽講時昏沉放
GA056n0060_pb117a13║逸者出堂
GA056n0060_pb117a14║聽經須解義若不解義庶無悟期隨行逐隊虛應故事者出堂
GA056n0060_pb118a01║法師未下座不得先行退出違者罰
GA056n0060_pb118a02║以上條約。各宜遵守。有疾病者。或尊客隨喜。不拘常例
GA056n0060_pb118a03║甲戌年四月八日住持筏可重錄
GA056n0060_pb118a04║雲水堂規約
GA056n0060_pb118a05║者裏放得下。不妨當處知歸。明日又担去。依舊石頭路滑。暫投一宿。賓主歷然。入眾三餐。精粗須辦。溪山
GA056n0060_pb118a06║各異。終非究竟因緣。雲月雖同。未是到家消息。個中不了。寸香聊供同參。自業兼修。二課切須共到。可住
GA056n0060_pb118a07║即住。慎勿虛延。欲行便行。毋勞擬議。須知負笈担簦。為明己事。勿以形勞而少安。勿以力倦而多懈。雲堂
GA056n0060_pb118a08║禪堂。要具規模無二。自心自性。何妨隨處提撕。所有規條。謹列於左。
GA056n0060_pb118a09║本堂安單凡課誦坐香止靜等並隨禪堂規式日逐祗圖在外閑遊者罰睡眠時談笑者罰
GA056n0060_pb118a10║近午到午飯隨眾近晚到晚餐隨眾晚到一宿次日午飯即行天雨待雨止有病待病愈
GA056n0060_pb118a11║眾中有不守清規者寮元善勸不聽即白眾查明白客堂遷單若不白眾徑自亂嚷亂罵者罰亂打者
GA056n0060_pb118a12║重罰
GA056n0060_pb118a13║隨喜出外久不歸堂者罰
GA056n0060_pb118a14║聞普梆不隨眾出坡者罰
GA056n0060_pb119a01║威儀不整肅者罰
GA056n0060_pb119a02║議論諸方知識長短好惡者罰好逞機鋒者罰
GA056n0060_pb119a03║過堂上殿不搭衣者罰
GA056n0060_pb119a04║遇有來踪詭異言辭閃爍人即須從細查問恐有匪徒託跡致啓禍端顢頇失察者罰
GA056n0060_pb119a05║甲戌年四月八日住持筏可重錄
GA056n0060_pb119a06║厨房條規
GA056n0060_pb119a07║寸薪粒米。當知來處之艱難。滴水殘虀。須念作時之非易。既不肯暴殄於天物。更當思調和夫眾口。酸鹹
GA056n0060_pb119a08║適味。香甘得宜。慎重烹飪。勿生輕忽。以供養為懷。不貪果腹。雖隨眾作務。常抱道心。粥飯三時。不得一朝
GA056n0060_pb119a09║失誤。晨昏二課。何妨數刻清修。銘曰
GA056n0060_pb119a10║雪峰飯頭　溈山典座古德芳風　於今未墮攝爾狂心　慎爾口過運水搬柴　毋忘者個堂內坐禪　堂外禪坐
GA056n0060_pb119a11║誰知傳衣　不離碓磨故此行門　佛天所喜求福則得　造業則失勤謹廉隅　求福之本偏眾懈怠　造業之基
GA056n0060_pb119a12║謹遵規銘　為此良師
GA056n0060_pb119a13║厨房共住者粥飯小食俱在厨下同眾甘苦
GA056n0060_pb119a14║概不許別處私食及私留鮮美自食者罰早課不上殿者罰竊取常住油米食物者倍罰出院
GA056n0060_pb120a01║菜頭洗切大眾菜辦齋等事一齊相幫不到者罰
GA056n0060_pb120a02║飯頭煮大眾粥飯洗鍋二飯相幫抬飯器推諉失事者罰
GA056n0060_pb120a03║貼案收拾客菜小火頭燒火雜務洗鍋留私菜者重罰
GA056n0060_pb120a04║雜務到庫房取客菜偷取私留者重罰出院
GA056n0060_pb120a05║厨房高聲大叫者罰飲酒賭博者重罰出院
GA056n0060_pb120a06║設齋日頭堂所剩腐菜晚粥再供大眾不得棄擲違者罰
GA056n0060_pb120a07║不得將滾湯潑地上傷蟲蟻命違者罰
GA056n0060_pb120a08║甲戌年四月八日住持筏可重錄
GA056n0060_pb120a09║念誦規約
GA056n0060_pb120a10║古之叢林。高蹈絕俗。除祝釐外。不通應酧。正為大事不明。剪爪不暇。那肯應酧。散其道念。又若自未度。何
GA056n0060_pb120a11║以度人。故經云。瑜伽一事。乃登地菩薩利生之事。非初心凡夫所宜。然恐叢林淡薄。缺乏所需。衲子懈修。
GA056n0060_pb120a12║法門衰減。不得已乃略應念誦。必也進壇生道塲想。對經像如對佛想。誦其文。思其義。行其事。踐其實。必
GA056n0060_pb120a13║使身與口合。口與心合。不昏沉。不散亂。不懈怠。不貪利。知因果知慚愧。兢兢業業。若是。則不期度人而自
GA056n0060_pb120a14║度人。不期利益而自利益。所謂人以財與我。我以法與人。等施無異。猶可權為。若不識字或不出聲而誦
GA056n0060_pb121a01║經。若不觀想全無誠意而禮懺。或身對尊像而目視他方。或口誦經懺而心存別念。如是。必招現前叢林
GA056n0060_pb121a02║道衰。未來自靈受苦。使自利利他之法寶。反成自誤誤人之罪案。可不慎哉。所有規條謹陳於左
GA056n0060_pb121a03║念誦人是日見牌上有名即沐浴潔淨入壇須身到眼到口到心到不得於誦經懺時夾雜閑語不得
GA056n0060_pb121a04║於經懺歇後在壇戲談
GA056n0060_pb121a05║念誦時不得回頭轉腦看人看物須一心稱念字字分明不出聲者罰
GA056n0060_pb121a06║主法人不得散心妄想宜一一依文精誠作觀
GA056n0060_pb121a07║表白人不得急遽簡略宜一一依文次第宣誦其鐘皷等宜莊重雅馴不宜繁碎
GA056n0060_pb121a08║經懺及施食等不得法事未竟先收佛像莊嚴器物
GA056n0060_pb121a09║施食要一一依文精誠結印誦咒作觀三業相應不得含糊彈舌急促了事白文亦然
GA056n0060_pb121a10║香燈要誠潔小心燈火燭
GA056n0060_pb121a11║香燭供果等倘落地者不用已供過者不用
GA056n0060_pb121a12║庫房要打點整理合用法物不得苟簡
GA056n0060_pb121a13║以上條約。須信受遵守。不然自取殃禍。可不慎哉。
GA056n0060_pb121a14║雲棲法彙云。近日應赴者。水陸頭尾相連。經懺接續不斷。求經次。汲汲如選官。開牌名。忙忙如報喜。經懺
GA056n0060_pb122a01║日盛。則道業日微。應緣者當自警也。
GA056n0060_pb122a02║甲戌年四月八日住持筏可重錄
GA056n0060_pb122a03║祝釋迦佛誕儀式
GA056n0060_pb122a04║農曆四月初八日早課祝聖。客堂掛牌云。午飯後。兩序大眾師聞鐘聲齊詣大殿前。稱揚聖號浴佛。伏願
GA056n0060_pb122a05║佛日增輝。法輪常轉。
GA056n0060_pb122a06║時至鳴大鐘三下。大眾齊詣殿前。殿中先設花亭。中供佛降生悉達太子小像於香湯盆內。安二小杓。維
GA056n0060_pb122a07║那師舉香讚。住持拈香拜已。維那至中拈香展具三拜己歸位唱云。釋迦如來。九龍吐水。灌沐金軀。維那
GA056n0060_pb122a08║舉法身咒眾同和唱。住持在浴亭中太子降生像以右手持杓浴佛。以次班首職事大眾同浴已。念咒至
GA056n0060_pb122a09║浴完乃止。大眾各歸本位。維那長跪合掌高聲白安位文云。
GA056n0060_pb122a10║恭聞法身現相。祥光靄淨飯之宮。化佛應真。瑞氣擁迦維之國。金軀生處。便能一手指天。寶體浴時。遂感
GA056n0060_pb122a11║九龍吐水。四方遍顧。七步成蓮。稱上下之獨尊。受人天之交讚。不戀王宮富貴。直趣雪嶺修行。十九學道
GA056n0060_pb122a12║出家。三十降魔成佛。演經至五千餘卷。住世於八十多年。開三乘方便之門。導七趣菩提之路。憶昔二千
GA056n0060_pb122a13║五百年前。我佛降臨。當今公元一九五六年來。真風遠被。眾生荷生成之德。今辰竭慶賀之誠。氷潔道塲
GA056n0060_pb122a14║雲臻梵侶。金盆高捧。喜觀悉達太子之金容。聖水頻傾。仰見摩耶夫人之聖德。欲覲我佛之光輝。須仗雷
GA056n0060_pb123a01║音之唱和。
GA056n0060_pb123a02║維那白竟舉偈眾和
GA056n0060_pb123a03║天上天下無如佛　十方世界亦無比世間所有我盡見　一切無有如佛者我今灌沐諸如來　淨智莊嚴功
GA056n0060_pb123a04║德聚五濁眾生令離垢　同證如來淨法身香花燈塗妙莊嚴　供養如來法報化唯願慈悲受供養　窮未來
GA056n0060_pb123a05║際作佛事
GA056n0060_pb123a06║眾和唱畢。將佛聖像安回本位。將一切供物器皿。仍歸佛座前已。維那舉供養讚畢三皈依竟各回本處。
GA056n0060_pb123a07║浴佛經出大藏經。明藏才字函。清龍藏知字函。準經所說。先作方壇。中以淨坭和香水作口桌一張。敷浴
GA056n0060_pb123a08║床座。上安浴盤。盤內安小浴床。床上供悉達太子像。人各以二指取少許水浴佛。口誦偈咒。浴佛之水。各
GA056n0060_pb123a09║自洗頭。名吉祥水。浴竟用棉拭潔。仍供座上云。
GA056n0060_pb123a10║是日大殿門口書聯云：
GA056n0060_pb123a11║功圓萬德　位證一乘是天中天　扇真風於末世
GA056n0060_pb123a12║橫遍十方　豎窮三際作聖中聖　揭慧日於羣生
GA056n0060_pb123a13║祝釋迦佛成道
GA056n0060_pb123a14║十二月初八日。客堂掛牌。早課祝聖與佛誕日相同。午梆佛前上供。大眾齊集。燒香。傳爐。住持上香。維那
GA056n0060_pb124a01║舉讚。齊念供養咒畢。維那出班上香展具三拜。長跪合掌高聲作白文云。
GA056n0060_pb124a02║恭聞如來無量劫來成佛。豈假進修。為憫眾生日用不知。示以先覺。覺自覺他而成覺道。世出世間而稱
GA056n0060_pb124a03║世尊。闡一代之化儀。遵先佛之遺軌。坐菩提樹。魔宮隱而無光。現優曇花。法輪熾然常轉。故始喻初日先
GA056n0060_pb124a04║照。而末示拈花正傳。顧末裔之何知。誦遺言而有惕。於今月八日。恭遇如來成道之辰。現前大眾。少伸供
GA056n0060_pb124a05║養。所願色空明暗。咸宣微妙法音。蠢動含靈。共證智慧德相。
GA056n0060_pb124a06║白已。一拜起具復位。舉讚禪悅藏三稱畢回堂
GA056n0060_pb124a07║釋迦佛涅槃儀
GA056n0060_pb124a08║二月十五日佛示現涅槃。客堂掛牌云。是日聞皷聲大眾師依派班次。詣大殿禮釋迦如來。涅槃禮讚文
GA056n0060_pb124a09║懺。誦遺教經。早粥後兩序排班挨次上殿。住持說法畢誦經。回堂。至午梆上供儀式與成道日同。唯換文
GA056n0060_pb124a10║云。
GA056n0060_pb124a11║恭以能仁應世。寂默證真。廓千界以居尊。撫四生而為子。形隨物現。元同非相之身。教逐機興。詎異無言
GA056n0060_pb124a12║之道。爰自法輪再轉。化迹彌隆。半字初談。譬擊蒙而靡倦。百金後寄。猶贖命以唯勤。普令煩惱之儔。安住
GA056n0060_pb124a13║如來之藏。四心告滿。三德云歸。所謂不令一人獨得滅度。皆以如來滅度而滅度之。是故入於涅槃。不可
GA056n0060_pb124a14║得而思議。我等鶴林既遠。悲痛失於前緣。像法猶存。忝恪遵於遺訓。今值仲春之日。緬懷北首之時。澗藻
GA056n0060_pb125a01║溪蘋。聊表薦羞之禮。升香歎德。少申哀慕之誠。唯願洪慈。俯垂昭鑒。
GA056n0060_pb125a02║白已一拜起具復位。舉讚禪悅藏三稱畢回堂。是日書聯云：
GA056n0060_pb125a03║順世無常　囿於化者終於盡
GA056n0060_pb125a04║是名寂滅　寓諸幻而返諸真
GA056n0060_pb125a05║又書大殿聯云：
GA056n0060_pb125a06║大定恒常　永住恒河沙劫
GA056n0060_pb125a07║圓機普應　示現千百億身
GA056n0060_pb125a08║
GA056n0060_pb125a09║
GA056n0060_pb125a10║
GA056n0060_pb125a11║
GA056n0060_pb125a12║
GA056n0060_pb125a13║
GA056n0060_pb125a14║