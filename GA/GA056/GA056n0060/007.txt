GA056n0060_pb126a01║七　藝文
GA056n0060_pb126a02║香港大嶼山寶蓮禪寺同戒錄序釋筏可
GA056n0060_pb126a03║世尊成道說法。最後於金河顧命。在雙林鶴樹談常之時。囑諸大弟子曰。汝等當依波羅提木叉。是汝等
GA056n0060_pb126a04║大師。依此修行。如佛在世無異。所以楞嚴四種清淨明誨。為修行妙莊嚴路。法華四安樂行。乃成就善行
GA056n0060_pb126a05║菩薩道。如是攝律儀饒益善法。諸大乘經莫不以戒為菩提本源。是知受持此一戒者。豈小因緣哉。茲大
GA056n0060_pb126a06║嶼山之有寶蓮寺傳戒者。乃紀公和尚於民國十三年自鎮江金山寺來駐錫此山。四眾欣然為之蓋木
GA056n0060_pb126a07║屋三間曰大茅蓬。從此坐禪接眾。修行辦道。效大徹之家風。苦心孤詣。抖擻精神。二時清粥薄飯。慘淡經
GA056n0060_pb126a08║營幾十載。聚沙成塔。而三寶殿妙相莊嚴。皆紀老人之力也。民十九戒期完後。紀公以年老告退。時諸山
GA056n0060_pb126a09║舉不慧以繼斯席。自愧德薄才棉。曷能勝任。辭不獲已。姑負其難。以維現狀。雖然一粥一飯。又不知從何
GA056n0060_pb126a10║處來。幸佛陀法力。檀那財力。使山門韋馱殿禪堂地藏殿大鐘次第落成。繼續傳戒。然丁茲法運垂秋之
GA056n0060_pb126a11║際。有情習染熾盛之時。欲得解脫火宅焚燒業累縈纏之苦。捨入我佛陀第一園林清淨地。其誰能離苦
GA056n0060_pb126a12║得樂者哉。本山自來二載傳戒一期。俾香江環海有志出家之士。得斯耳提面命。我佛最後深慈護念護
GA056n0060_pb126a13║囑大悲心戒。如大地長養一切諸善根。成就一切諸善果。吾儕相信。此會諸善男子善女人等皆同值善
GA056n0060_pb127a01║本。故不畏渡海風波。登山跋踄。同會高山平地。一聽天風海濤。共瞻釋尊毘盧舍那之慈光。此又豈無緣
GA056n0060_pb127a02║乎。惟願汝等求戒善人。處今日之時代。正好勤習勞動務農生活。在農務中不廢持戒。參禪念佛。五分律
GA056n0060_pb127a03║云。昔佛在毘舍離城。時世饑饉。生活維艱。諸比丘白佛。若聽我等種植。可以足食。佛言聽許。昔百丈禪師
GA056n0060_pb127a04║一日不作一日不食。正為當今佛子好模範。汝等如是一心中。方便勤莊嚴。上報佛恩。下濟有情。始不負
GA056n0060_pb127a05║今日來山求戒之苦心。若是則深有厚望諸來者也。公元一九五四年秋節筏可識於嶼山丈室
GA056n0060_pb127a06║佛法與平等釋筏可
GA056n0060_pb127a07║夏威夷日僑佛教聯合會。在一九五六年十二月八日。舉行一個恭祝釋迦牟尼佛成道紀念大典。柬請
GA056n0060_pb127a08║中華佛教會同人。先後致意屆時務希蒞臨。以表中西日佛教聯誼合作恭祝。亦即為世界性聯誼也。因
GA056n0060_pb127a09║此我們於是日。偕中華佛教會同人。前往國際電影院。為臨時慶祝會塲。抵達時由日人法師迎入座位。
GA056n0060_pb127a10║開會時由英人漢特大師。引陪拈香行恭祝禮。是日參加人數二千多眾。異常融洽熱鬧。如四海內外一
GA056n0060_pb127a11║合相。
GA056n0060_pb127a12║我們今日與會國際人士。站在這太平洋上夏威夷檀香山。大家都得到平等自由法治中。安居樂業。有
GA056n0060_pb127a13║此良辰寶貴機會。得與佛教大眾。及各界親善人士。歡天喜地同來慶祝。那二千五百年前。在印度迦毘
GA056n0060_pb127a14║羅衞國。淨飯王宮。悉達多太子。生而聖明慈忍。觀眾生苦。犧牲世榮。出家修道。雪嶺餐風。蔴麥充飢。不問
GA056n0060_pb128a01║寒暑。因緣時節到來。覩明星出現。大徹大悟。成無上菩提。號釋迦牟尼佛。為解脫眾生。生老病死苦。本自
GA056n0060_pb128a02║證無上平等真覺。運無緣平等大悲心。燃着救濟大夜沉沉的明燈。提携引接。一切有情。眾生平等。咸登
GA056n0060_pb128a03║覺岸。下面就略為敘述。佛陀與人接物。平等解脫的真理。
GA056n0060_pb128a04║一、生佛平等怎樣叫做生佛平等呢。生就是眾生。凡含情抱識一切眾生。六道皆名眾生。何名六道。天、人、
GA056n0060_pb128a05║阿修羅。為三善道。地獄、鬼、畜生、為三惡道。因為他都是隨着其善惡業緣。受種種身。數數轉故。說名眾生。
GA056n0060_pb128a06║先賢說。鬼神沉幽愁之苦。鳥獸懷猶越之悲。諸天正樂。修羅方瞋。可以整心慮趣菩提。惟人道能為。人道
GA056n0060_pb128a07║處中。凡聖可通。所以諸佛。皆於人道中成等正覺。
GA056n0060_pb128a08║二、階級平等怎樣叫做階級平等呢。那就是印度種族差別。一種階級專制。分為四個種族。一、婆羅門。此
GA056n0060_pb128a09║云梵胤。掌其宗教典籍。祭禮祈禱的專權。二、剎帝利。此云王種貴族。掌國家軍政的大權。三、毘舍。此云商
GA056n0060_pb128a10║農。此三是亞利安人。四、首陀。此是奴役卑下的人。永遠沒有機會參加宗教軍政的權益。只有畢生做奴
GA056n0060_pb128a11║役胼手胝足。聚落另外別開住處。世代傳習奴役工作。
GA056n0060_pb128a12║釋迦牟尼。首先唱導。四河入海。同一鹹味。四姓出家。同名釋子。人類苦樂賢愚的報感是業。精神的安慰
GA056n0060_pb128a13║歸宿只有一個道理。因是而說。是法平等無有高下。佛陀從降生出家成道說法。為命眾生還復這個平
GA056n0060_pb128a14║等自在真理。雖為人天師。常與比丘僧眾。同樣飯食時。著衣持鉢。入舍衞大城乞食。於其城中。次第乞已。
GA056n0060_pb129a01║還至本處。所問亦無貴賤貧富之分。大悲益物。為世福田隨緣利物。行於等慈。
GA056n0060_pb129a02║以六和法為僧眾團體。同在一起的安居生活。進行無諍三昧。人中最為第一。一、身和同住。二、口和無爭。
GA056n0060_pb129a03║三、意和同悅。四、戒和同守。五、見和同解。六、利和同均。釋迦世尊有一期間過夏與五百羅漢比丘。在一石
GA056n0060_pb129a04║巖坐禪安居。時有勝行長者獻一香菓供佛。佛自將此菓分開片片。分與五百漢羅比丘同時受用。後來
GA056n0060_pb129a05║的人為敬仰佛陀這樣等慈分菓同沾故。名其巖曰片片。佛陀在二千五百年前。就有這樣共同和合團
GA056n0060_pb129a06║體。人類平等相處。道心融洽。即是佛法在世間。不離世間平等覺。
GA056n0060_pb129a07║三、怨親平等怎樣叫做怨親平等呢。怨的意思。就如被他人惡罵。或痛打。或陷害。因此懷恨在心名怨。親
GA056n0060_pb129a08║的意思就愛念於我。或慇勤奉事。或恭敬供養因此感情名親。此二如水火不相容。何以相處。佛陀常說。
GA056n0060_pb129a09║左手刀割。右手塗香於此二人無有憎愛。平等無二。於往昔修忍辱行時。被歌利王。割截身體。不生瞋恨。
GA056n0060_pb129a10║安然如故。知一切法無我得成於忍。
GA056n0060_pb129a11║菩提薩埵。消除一切魔障。破除一切煩惱。成就無量功德。安慰無量眾生。以大無畏的精神。安忍下去。就
GA056n0060_pb129a12║履險如平。提婆達多常惱害佛陀。然而佛陀。恒慈念提婆達多。佛陀常說。以怨報怨。怨終不已。無爭無怨。
GA056n0060_pb129a13║其怨自止。自證無上道。以此度眾生。變娑婆為淨土。轉寃家為親友。因為在後五百歲。鬥爭堅固的時期。
GA056n0060_pb129a14║人類。物欲與貪求。瞋忿與殘忍。虛偽與欺騙。我大你小。我强你弱。隨時羅人的火網。粉骨碎身的燋散。安
GA056n0060_pb130a01║得世有。昨日夜叉心。今朝菩薩面。夜叉與羅叉。不隔一條線。在這舉心動念一剎那間。化干戈為玉帛珍
GA056n0060_pb130a02║寶。變荊棘為宮殿勝林。這不就是佛說。當平心地。則世界地。一切皆平。
GA056n0060_pb130a03║四、師資平等怎樣叫做師資平等呢。師即調御丈夫天人師。又名接引導師。皆佛陀名號。調解降伏引令
GA056n0060_pb130a04║歸於正道。故名大導師。弟就弟子。跟隨佛陀出家修道的人。或在家受持奉行皈戒的人。通名弟子。從佛
GA056n0060_pb130a05║口生。從法化生。得佛法分。名為佛子。佛陀常說。一切眾生有如來藏當如父如母。如兄如弟。如姊如妹。如
GA056n0060_pb130a06║親如友。恒為利益安樂。生度脫心。息滅惡念。或問。既言平等。為甚唱言。天上天下。唯我獨尊。答、獨尊這箇
GA056n0060_pb130a07║田地本來離言說相。即是真如絕待。佛陀獨證獨到處所以說。盡思共度量。不能測佛智。一功眾生。照着
GA056n0060_pb130a08║佛陀的路線修行造道。迎頭趕上。亦得成佛。無二無別。佛陀言。我是已成佛。汝是來成佛。
GA056n0060_pb130a09║波斯匿王。有一次請佛及比丘僧。入王宮受供養。佛陀令大比丘僧眾。次第往應供。佛陀自在祇園裏。隨
GA056n0060_pb130a10║處巡視。各比丘所住寮房。有病比丘呻吟。喊叫的聲浪湧出來。佛陀推開房門入看。見病比丘臥着床。狀
GA056n0060_pb130a11║甚苦惱。不淨流便。染着衣衫。病者見世尊到。想勉强掙扎起來。佛陀止勿起。而向病比丘言。有人來照顧
GA056n0060_pb130a12║你們嗎。病者說未有。佛陀又問。同住人有病你有不去照顧他嗎。病者說未有。佛陀慈愍柔和地的音聲
GA056n0060_pb130a13║說。你們既為修道而來。共住一處。常應互助則善。佛陀親自為病比丘。洗潔身體。更換除去不淨的衣衫。
GA056n0060_pb130a14║使病者調息。然後為病比丘說法。病者聞法歡喜。心開意解。深感佛陀慈悲垂誨。從此依法進道。釋迦世
GA056n0060_pb131a01║尊嘗為諸弟子說。四姓出家。同為釋子。應當互助為道。八福田中。視病福田。最為第一。
GA056n0060_pb131a02║五、自他平等怎樣叫做自他平等呢。自己一體的身語意業。與他大眾的身語意業。一總檢驗體察。其行
GA056n0060_pb131a03║為動作語言清淨不。故名自他平等。諸惡莫作。即斷一切惡。眾善奉行。即修一切善。自淨其心意。是為諸
GA056n0060_pb131a04║佛教。由此離苦得樂。人天勝福樂。三乘菩提涅槃樂。戒律有軌範三業。離諸過患。生善滅惡。勝淨因緣。因
GA056n0060_pb131a05║戒生定。因定發慧。三無漏學。以戒為先。人天三乘共稟。所以說。毘尼住世。佛法得住世。佛陀嘗教誡。嚴謹
GA056n0060_pb131a06║諸弟子。三業清淨。能得解脫。
GA056n0060_pb131a07║釋迦世尊一時作如是說。告比丘大眾言。汝等從來。於如來身語意業。看見有怎樣過失呢。於是大眾同
GA056n0060_pb131a08║白佛陀言。我等從昔已來於今。然而觀見如來身語意業清淨。乃至無有如毛塵許的過失。正是明如日
GA056n0060_pb131a09║月燈。一任有目者睹。最勝業徧知。色無礙自在。救世大悲者。自證無我。教人無我。自行清淨。教人清淨。這
GA056n0060_pb131a10║不就是佛陀表現自他平等。同行同趣的真實道。
GA056n0060_pb131a11║僑薩羅國有大惡人。名央掘摩羅。受邪師所惑。要殺千人取指為為鬘。匿王軍兵追捕亦無奈他何。一日
GA056n0060_pb131a12║見其母來欲殺之。佛陀大悲心即行在其前。央掘摩羅乃棄母向佛追去。佛陀徐步而行。央掘摩羅猛力
GA056n0060_pb131a13║追亦不及。乃喚曰。瞿曇且住。（瞿曇即釋尊姓）佛陀告言。央掘摩羅。吾住久已。然而汝是不住。央掘摩羅聞佛所說
GA056n0060_pb131a14║疑念問曰。云何是你久住我不住呢。佛即對央掘摩羅言。我是正等覺。常住淨戒故。汝是邪惡行。以是
GA056n0060_pb132a01║為不住。央掘摩羅聞佛所說法。如雷貫耳。與佛抵抗之念。到此力屈心轉摧伏。歸投大覺世尊。伏地懺悔。
GA056n0060_pb132a02║佛復對央掘摩羅說。如他己不異。如己他亦然。恕己可為喻。勿殺勿教殺。央掘摩羅從此處就放下屠刀。
GA056n0060_pb132a03║便歸正道。
GA056n0060_pb132a04║六、結上來所講都是略為敘述釋尊應世度生為眾生解黏去縛。愛護人羣等如一子。為眾生說法教化。
GA056n0060_pb132a05║轉邪歸正。轉凡入聖。佛法在世間。不離世間覺。世間行法等。即如佛法等。美利堅林肯總統。解放黑人得
GA056n0060_pb132a06║到同一平等自由。孫總理建國廢除不平等條約。就是為世界民族履行平等基地。因為世界大同就是
GA056n0060_pb132a07║眾生平等。猶憶民國十年的期間。孫總理帥府廣州時。與胡漢民諸先生出巡西江。遊鼎湖山寺書留一
GA056n0060_pb132a08║聯曰。「一切有情。眾生平等。」總理於山林宴息字裏行間。猶流露其平等風度理念與暢明佛理平等。
GA056n0060_pb132a09║深望國際社會時代賢明人士。及佛教同仁。人同此心。心同此理。展揚愛護這平等真義康莊大道。繼往
GA056n0060_pb132a10║開來。東西南北地球人類。一切有情。眾生平等。彼此和平相處。用是莊嚴。人間樂園幸福。
GA056n0060_pb132a11║遊寶蓮寺排律莊子才
GA056n0060_pb132a12║癸巳歲三秋　霜高白露寒我遊寶蓮寺　寺在大嶼山青巒五六里　一路水潺漫漸至耳目曠　遺世出塵寰
GA056n0060_pb132a13║直向山上望　山高入雲端少憇幽篁裏　不聞人世喧再行六七里　饑渴力疲殫忽覩觀音洞　門外聞香檀
GA056n0060_pb132a14║既登般若門　侍者供晚飯住僧因舊識　名字曰海珊（即海山法師楚之黃陂人）久別喜相逢　共話到更瀾信宿復前行
GA056n0060_pb133a01║　紆徊過石磐回首山門望　松蔭多綠竿上徑路險峻　下臨不測灣目眩手足掉　未敢俯首看徐行且驚恐
GA056n0060_pb133a02║　身心强自安前一斜蹬路　欲上多苦艱却顧所來徑　交流水聲潺須臾登上塱　隱隱見禪關高山一平地
GA056n0060_pb133a03║　豁然眼界寬置身天際外　極山海大觀樹林深密處　寶蓮現其間莊嚴清淨地　人見盡歡顏四野真廣大
GA056n0060_pb133a04║　上介兩峯巒往往白雲過　長期霧漫漫此山名鳳凰　處所非人寰高若與天齊　豈我能援攀彼山云彌勒
GA056n0060_pb133a05║　欲上亦嫌難玩水誠多趣　遊詩不厭刪濯足冷泉下　試茶白石磐搖竹清風至　看花每凴欄名勝與異跡
GA056n0060_pb133a06║　周覽更倍歡一遊三晝夜　回顧尚盤桓我本山中人　誤為世網欄終朝忙到晚　人事百千般早歲多勤苦
GA056n0060_pb133a07║　至此形骸殘今來知有路　始覺離憂患靜心觀定水　清淨水無瀾禪僧與詩客　論道出世間以此都了義
GA056n0060_pb133a08║　外緣不能干從此山水遊　心寬歲月閒
GA056n0060_pb133a09║夜探鳳凰行僉二
GA056n0060_pb133a10║鳳山凹　鳳山凹　鳳凰山頂觀出日庸社旅程途　舉行方第一先入寶蓮寺　拜謁筏可師小尼山茶献　暢敘
GA056n0060_pb133a11║暮弗知齋罷宿鐘樓　窗含月色瘦羅漢有奇床　可容六十友更深擾攘喧　通宵無間斷五更即起程　戴月
GA056n0060_pb133a12║弗知倦電炬映山窟　馬交燈火密鳥道太崎嶇　怪石何突兀懸崕又峭壁　驚險窮人力忽然岩石墜　同儕
GA056n0060_pb133a13║幾受擊歷盡千辛苦　安然造其極鳳嶺已登臨　鳳峰達目的女道亦同羣　稽首朝聖佛一聲阿彌陀　般若
GA056n0060_pb133a14║波羅密天葵產山谷　價值比金玉瞪目神州府　嵐光繞半麓白日起高空　歸途有徑踪合影留紀念　羣體
GA056n0060_pb134a01║盡雍容下路經山背　一步一徘徊坐行胯下黑　淤泥染草灰興盡又回還　已過萬重山古剎留客步　僧眾
GA056n0060_pb134a02║臨午壇積厨藥根香　情定覺其馥行列別山門　合十禮何肅昔由昂平別　鹿湖靜室列薑山有靈隱　飛瀑
GA056n0060_pb134a03║聲無歇鹽田似棋局　大澳雲煙合呼棹渡海心　那知船去速霄漢雁長鳴　驛邸作居停漁家海鮮美　同道
GA056n0060_pb134a04║把樽傾酒籌分南北　諸天宴彌勒扶醉泛仙槎　醒來已辰刻翌日無所事　遊程且記之筆拙塗鴉慣　惟恨
GA056n0060_pb134a05║讀書遲
GA056n0060_pb134a06║乙未秋遊鳳凰山觀日出夜宿寶蓮寺用東坡清虛韵以紀之李啓
GA056n0060_pb134a07║唐衢車馬厭風沙　清遊舟艤東涌衙溪岩雲鎖紅藥院　霜重秋深黃菊花荒煙廿里迷古徑　疏鐘幾杵尋
GA056n0060_pb134a08║山家躑躅野店駭吠犬　毰毸落葉無棲鴉禪門信宿供齋飯　詩僧妙諦飄仙葩諸公觀日夜半起　呼僮伺
GA056n0060_pb134a09║月高崖爬棧石嵯峨艱杖履　絕頂席坐羅酒茶日匿初疑后羿射　風急若皷彌衡撾俄頃朱輪湧波出　奇
GA056n0060_pb134a10║麗金光驚咨嗟重來還愁滄海變　悟徹世事皆朝霞
GA056n0060_pb134a11║大嶼山昂平八景
GA056n0060_pb134a12║鳳嶺朝瞰（一）智照
GA056n0060_pb134a13║犯霜凌露步崚嶒　為看扶桑浴日情忽報紅霞見天際　洪濤遙湧一輪昇
GA056n0060_pb134a14║又梁隱盦
GA056n0060_pb135a01║峯尖嶺脊石崚嶒　道是痴頑却有情爭與羣龍齊點首　金光萬縷日輪昇
GA056n0060_pb135a02║又李啓
GA056n0060_pb135a03║蒼崕峻阪石崚嶒　上接雲霄萬古情拂曉光華生萬象　風濤傾洞日東昇
GA056n0060_pb135a04║鐘樓夕照（二）智照
GA056n0060_pb135a05║小樓獨立倚羣峰　不斷傳來向晚鐘最愛斜陽饒美景　餘霞燒得半天紅
GA056n0060_pb135a06║又梁隱盦
GA056n0060_pb135a07║小樓般若對雙峰　十里悠揚殿角鐘一卷彌陀經課罷　琉璃燈映晚霞紅
GA056n0060_pb135a08║又李啓
GA056n0060_pb135a09║路轉亭幽萬仞峰　伽藍高處聽霜鐘柴扉半掩行人急　路靄蒼茫夕照紅
GA056n0060_pb135a10║山藏石皷（三）智照
GA056n0060_pb135a11║媧皇煉就有餘材　林下山隈置一坯圓外中通渾似皷　撾來隱隱走風雷
GA056n0060_pb135a12║又梁隱盦
GA056n0060_pb135a13║玄黃戰後此遺材　化石長埋土一坯最是晦明風雨夜　聲傳萬壑隱輕雷
GA056n0060_pb135a14║又李啓
GA056n0060_pb136a01║五丁揭地搜奇材　留此崇阿石一坯戰火已銷休伐皷　漁陽不使動雲雷
GA056n0060_pb136a02║巖鎖清溪（四）智照
GA056n0060_pb136a03║溪邊密樹布濃陰　野果山花綴上林更有一般幽絕處　湍流擊石似鳴琹
GA056n0060_pb136a04║又梁隱庵
GA056n0060_pb136a05║流泉幽咽出岩陰　綠滿青溪花滿林日午風微雲影淡　誰家高士撫瑤琹
GA056n0060_pb136a06║又李啓
GA056n0060_pb136a07║乍聽禽啼囀綠陰　雲岩深處看溪林似來金姥橋頭立　下有幽人彈古琴
GA056n0060_pb136a08║石現蓮花（五）智照
GA056n0060_pb136a09║亭亭玉立有清香　化石尤稱獨擅塲瓣萼分明工鬼斧　逗將遊客興偏長
GA056n0060_pb136a10║又梁隱盦
GA056n0060_pb136a11║何年摩詰散花香　種得蓮華傍道塲石蕊雲根山作砵　靈風法雨佛心長
GA056n0060_pb136a12║又李啓
GA056n0060_pb136a13║蓮花隱隱散幽香　山嶽鍾靈建佛塲浩劫須彌成幻相　點頭頑石意偏長
GA056n0060_pb136a14║雲封窣堵（六）智照
GA056n0060_pb137a01║初看出岫淡如煙　漸覺羣峯盡裹綿舉目忽驚雙塔失　又分雲葉過前阡
GA056n0060_pb137a02║又梁隱盦
GA056n0060_pb137a03║乍疑濃霧乍輕煙　薄似氷綃密似綿天半華嚴不可即　金剛隱約現南阡
GA056n0060_pb137a04║又李啓
GA056n0060_pb137a05║寶樹樓臺隔野煙　九洲幻入兜羅綿法華舍利歸何許　塔影雲封在遠阡
GA056n0060_pb137a06║僧歸攝度（七）智照
GA056n0060_pb137a07║登樓一望雨飄蕭　向晚僧歸攝度橋背負傴僂宜入畫　生花妙筆愧難描
GA056n0060_pb137a08║又梁隱盦
GA056n0060_pb137a09║鹿湖古道晚蕭蕭　樹影斜陽度小橋荷担如來歸去也　黃金如海畫難描
GA056n0060_pb137a10║又李啓
GA056n0060_pb137a11║黃金翠岫景蕭蕭　斜照僧歸過小橋最是芒鞋行脚處　天開圖畫獨難描
GA056n0060_pb137a12║樵過覺蓮（八）智照
GA056n0060_pb137a13║繩索鐮刀荷一肩　樵蘇人指鳳凰巔恍似軍旅趨前敵　破曉衝寒過覺蓮
GA056n0060_pb137a14║又梁隱盦
GA056n0060_pb138a01║荷笠提筐笑拍肩　朝朝採藥翠微巔覺蓮苑畔雲遮徑　好聽鐘聲認寶蓮
GA056n0060_pb138a02║又李啓
GA056n0060_pb138a03║落木千山採一肩　朝曦樵子陟峰巔遊人若有看行色　且自寶蓮過覺蓮
GA056n0060_pb138a04║乙未冬遊寶蓮寺留別梁隱盦
GA056n0060_pb138a05║昨夜初更叩佛門　今晨破曉望朝暾勞人亦有清閒福　欲向名山拾慧根
GA056n0060_pb138a06║其二
GA056n0060_pb138a07║佛光寶相接明霞　葉葉紅蓮朵朵花向覺背塵新合掌　從今莫種故侯瓜
GA056n0060_pb138a08║其三
GA056n0060_pb138a09║度我初登攝度橋　無明煩惱此時消獨憐回首高原上　颯颯霜風草木凋
GA056n0060_pb138a10║其四
GA056n0060_pb138a11║塵心何住去何年　彌勒山頭大帽巔未許頓觀菩薩地　先從文字結因緣
GA056n0060_pb138a12║遊鳳凰山夜宿寶蓮寺梁秀馨
GA056n0060_pb138a13║更深佛殿拜如來　肯度凡夫知見開煩惱心依清淨地　修羅塲隔妙高臺金剛窟裏音常住　指月樓中影
GA056n0060_pb138a14║自回一夢拈花渾未悟　鐘聲無奈苦相催
GA056n0060_pb139a01║丙申暮春應寶蓮寺智照大師之邀同施憲夫
GA056n0060_pb139a02║李啓梁隱盦諸君及少峰登大嶼山昂平吟易少蘭
GA056n0060_pb139a03║十里東涌徑　溪流漱石根巖巉驚鳥道　失喜見山門
GA056n0060_pb139a04║其二
GA056n0060_pb139a05║漸入靈山境　花深鳥語春鳳凰峰咫尺　笑問過來人
GA056n0060_pb139a06║其三
GA056n0060_pb139a07║剪燭論詩晚　烹茶試水清祗緣幽興極　得句自題名
GA056n0060_pb139a08║春登大嶼山寶蓮寺禮佛承明慧大師相送下山賦此持贈易少蘭
GA056n0060_pb139a09║昂平雄秀島之西　玉宇高寒碧瓦齊大澳霧濃連海濶　鳳凰峰峻覺天低迷津指照聆三藏　歸路扶持授
GA056n0060_pb139a10║一藜此日結緣成極樂　再來許借上方棲
GA056n0060_pb139a11║寄懷昂平寶蓮寺明慧大師梁隱盦
GA056n0060_pb139a12║半里鐘聲半角僧　一峯彌勒一龕燈光生般若無邊界　人在華嚴第幾層偶過虎溪招惠遠　還來鳳嶺笑
GA056n0060_pb139a13║孫登空山月照禪心靜　島也新詩瘦未曾
GA056n0060_pb139a14║仲冬登法華塔即景智照
GA056n0060_pb140a01║法華塔峙寺門西　向晚登臨望欲迷幾片輕烟橫斷岸　二分新月照清溪雲埋遠岫羣羊下　聲震長空一
GA056n0060_pb140a02║鶴歸珍重奚囊好詩料　沉吟緩步語聲低
GA056n0060_pb140a03║登華嚴塔智照
GA056n0060_pb140a04║華嚴矗立鳳凰東　一柱擎天氣象雄遠舶乘風穿巨浪　殘暉倒影掛高松龕中淨供三尊佛　檻角喧騰幾
GA056n0060_pb140a05║口鐘偶悟諸緣皆是幻　從知四大也成空
GA056n0060_pb140a06║山居除夕智照
GA056n0060_pb140a07║七載淹留歲又除　枯禪有味愛山居寒將破衲裁雲補　饑借粗蔬當飯茹大事未明須學佛　餘生已晚獨
GA056n0060_pb140a08║愁予蘧然夢醒成今昔　悟到無常念自攄
GA056n0060_pb140a09║送筏可和尚赴檀香山弘法七截八首明慧
GA056n0060_pb140a10║香海嶼山隆道塲　剎竿豎起不尋常萬千四眾皈依處　主席誰膺戒定香
GA056n0060_pb140a11║其二
GA056n0060_pb140a12║領袖沙門三十年　周遭殿閣毘雲連供僧千指無難色　贏得宗風海外傳
GA056n0060_pb140a13║其三
GA056n0060_pb140a14║中華佛會聘書來　求法殷殷許善哉一領袈裟飛錫去　布毛侍者樂追陪
GA056n0060_pb141a01║其四
GA056n0060_pb141a02║杖履聞駐檀香山　似是慈雲降世間此日人天爭供養　淨瓶踢倒也為閑
GA056n0060_pb141a03║其五
GA056n0060_pb141a04║彼邦文物最文明　豐德豐於舍衛城三叩鐘聲登講座　圓音演說解真乘
GA056n0060_pb141a05║其六
GA056n0060_pb141a06║輕舒慧眼鑑羣機　隨順眾生歡喜時幾許慕名求墨寶　揮毫寫出張遷碑
GA056n0060_pb141a07║其七
GA056n0060_pb141a08║如海深心轉巨輪　菩提像教應時新重重法界原無碍　外護陳公第一人
GA056n0060_pb141a09║其八
GA056n0060_pb141a10║時節因緣豈可忘　不離文字託篇章謹將法句伽陀頌　奉與吾師無量光
GA056n0060_pb141a11║和梁隱盦居士步栯堂禪師山居詩四十首原韵明慧
GA056n0060_pb141a12║大法東來照炬藜　有為畢竟即無為欲除妄想徒增病　趣向真如便是疵花木禪房山裏靜　荊蓁外道路
GA056n0060_pb141a13║頭岐道家不解生滅法　堪笑仙人服紫芝
GA056n0060_pb141a14║其二
GA056n0060_pb142a01║面壁九年少室棲　一花五葉發曹溪無心豈問風幡動　放眼當知物我齊幾許傢俬分散後　那爭隻履去
GA056n0060_pb142a02║歸西休瞞耳目欺天下　偷過禪關唱假雞
GA056n0060_pb142a03║其三
GA056n0060_pb142a04║淨土觀經觀日斜　瑠璃世界十方誇劫經八萬身猶鴿　瞋習多生毒作蛇不用三祗修慧業　自然九品證
GA056n0060_pb142a05║蓮花花開自性彌陀現　海印發光燦錦霞
GA056n0060_pb142a06║其四
GA056n0060_pb142a07║下死工夫求悟道　入門法法必須疑香嚴擊竹一何速　長慶捲簾再已遲寶藏大開無不具　衣珠明示在
GA056n0060_pb142a08║於斯參禪念佛多方便　吃緊疑情我是誰
GA056n0060_pb142a09║其五
GA056n0060_pb142a10║百川歸納大海流　不到波羅誓不休古廟香爐去自在　閻王票據出誰鈎任教富貴誇金谷　縱使詩書勝
GA056n0060_pb142a11║鄴侯善惡多般隨業轉　皆由一念繫心頭
GA056n0060_pb142a12║其六
GA056n0060_pb142a13║因緣和合生諸法　萬法皆空立假名晚課循聲持半偈　曉鐘殘夢滿三城二時粥飯隨緣過　一盞山茶掃
GA056n0060_pb142a14║葉烹無相修禪惟行直　居家持戒在心平
GA056n0060_pb143a01║其七
GA056n0060_pb143a02║竹杖芒鞋尋劍客　百域烟水歷嶒嶒秋風夢裏懷明月　春暖枝頭解結冰五眾苑中栖野鹿　四禪天外任
GA056n0060_pb143a03║飛鵬靈雲自見桃花後　露出鋒芒霜氣稜
GA056n0060_pb143a04║其八
GA056n0060_pb143a05║智度善權為父母　天魔外道眾塵勞菩提無樹空諸相　世界轉輪入一毛十法交參凡聖混　六根亂動鬼
GA056n0060_pb143a06║神號行於非道通佛道　第一峯頭是妙高
GA056n0060_pb143a07║其九
GA056n0060_pb143a08║固然渡海須用筏　到岸更需筏奚為法為執除施對治　藥因病用處方醫捨身無我欣飼虎　防意侵人忍
GA056n0060_pb143a09║縮龜煩惱菩提原不二　誰知戒定即瞋痴
GA056n0060_pb143a10║其十
GA056n0060_pb143a11║維摩示病不思議　祗為眾生多病憂白牯黧奴千百劫　紅魚青磬幾生修捕螂打彈憐黃雀　逐鵲居巢笑
GA056n0060_pb143a12║拙鳩能變聲聞無我相　散花天女說風流
GA056n0060_pb143a13║十一
GA056n0060_pb143a14║面上無瞋真供養　金剛功德豈能量三尊妙相菩提座　五分法身戒定香翠竹青青原吸露　黃花鬱鬱自
GA056n0060_pb144a01║欺霜意中且把梅花嗅　春色無邊正向陽
GA056n0060_pb144a02║十二
GA056n0060_pb144a03║禪關重破尚隔重　祇見簷花吐欲紅聽雁雲中聲裂帛　疑蛇杯內影搖弓任教翳目成千幻　不動須彌吹
GA056n0060_pb144a04║八風末後剎那超象外　四維南北與西東
GA056n0060_pb144a05║十三
GA056n0060_pb144a06║與君同是有緣人　禮佛添香法界熏人事滄桑多變幻　世情今古亟紛紜親如鴒𩿦難相顧　愛若鸞凰也
GA056n0060_pb144a07║失羣先把淨心求淨土　是真行脚拜慈雲
GA056n0060_pb144a08║十四
GA056n0060_pb144a09║天台金色界清涼　華藏莊嚴列上房獅子頻呻吼未已　象王回顧蹴何狂六千乞士十心滿　五眾高人一
GA056n0060_pb144a10║性忘無礙重重理事在　迴光返照對斜陽
GA056n0060_pb144a11║十五
GA056n0060_pb144a12║寶樹華林彌勒栽　龍華三會記徘徊鷲頭嶺上花猶在　鷄足山中僧再來百衲袈裟傳佛印　四王石鉢養
GA056n0060_pb144a13║禪胎正像末法因緣事　五百年來信劫灰
GA056n0060_pb144a14║十六
GA056n0060_pb145a01║靈光獨耀脫根塵　選佛塲中有宿因體露真常誰作主　心空及第過來人蓮花歷劫時而現　貝葉翻經日
GA056n0060_pb145a02║又新塵塵剎剎皆般若　應無所住了無垠
GA056n0060_pb145a03║十七
GA056n0060_pb145a04║為實施權方便門　開權顯實歷晨昏一乘貝葉談真諦　七卷蓮華示佛源既處化城離火宅　更趨寶所覓
GA056n0060_pb145a05║金丸正觀無二歸元路　花滿庭階月滿軒
GA056n0060_pb145a06║十八
GA056n0060_pb145a07║此心既不著心求　何計教坊與酒樓四攝度生宜具足　三輪說法認從頭能遊窟內真獅子　自御車前大
GA056n0060_pb145a08║白牛空假中觀真俗諦　背塵合覺聖賢流
GA056n0060_pb145a09║十九
GA056n0060_pb145a10║爐香寶篆結祥烟　一會靈山尚儼然象國契經應壽世　雞園歷劫已忘年名山占得留朝代　彼岸同登渡
GA056n0060_pb145a11║海淵無礙粟中藏世界　火坑深處有青蓮
GA056n0060_pb145a12║二十
GA056n0060_pb145a13║四生六道俱輪廻　說到無常世所哀徒過此生登鬼錄　何如托質入蓮胎功名傀儡埋塵土　寒食坵墳奠
GA056n0060_pb145a14║酒杯雖得人身如幻夢　迷時師度悟黃梅
GA056n0060_pb146a01║廿一
GA056n0060_pb146a02║佛制沙門宿樹下　山巔底事蓋茆茨五陰非有猶嫌累　四大本空何足悲十二因緣終老死　三千世界亦
GA056n0060_pb146a03║摧危人天福報非吾願　惟有光陰不可期
GA056n0060_pb146a04║廿二
GA056n0060_pb146a05║古稀念佛吟居易　秋興遊人感杜陵悟得因緣空自性　儻來名利豈能繩辯才語錄成糟粕　知解禪機也
GA056n0060_pb146a06║葛籐一樹木樨香聞否　問誰透出愛和憎
GA056n0060_pb146a07║廿三
GA056n0060_pb146a08║青山不老為誰留　榮辱悲歡合自求鳥倦還時知落日　龍鍾到處見橫秋前塵過去鴛江水　幻境依稀蜃
GA056n0060_pb146a09║海樓太息明珠虛一擲　林間彈雀笑陏侯
GA056n0060_pb146a10║廿四
GA056n0060_pb146a11║斷臂神光單得髓　覓心何處將心安四卷天竺楞伽記　三藏曹溪法寶壇梵軸翻前馱白馬　經灰騐後棄
GA056n0060_pb146a12║黃冠拈花微笑當年事　結集人天屬阿難
GA056n0060_pb146a13║廿五
GA056n0060_pb146a14║頑石曾聞頭可點　本來頑石不能言誰從五濁娑婆界　得悟三空解脫門禪制毒龍垂跡象　定安意馬息
GA056n0060_pb147a01║心猿逢塲作戲無生旨　法法何妨徹本源
GA056n0060_pb147a02║廿六
GA056n0060_pb147a03║不兼雜樹栴檀林　南部金洲海岸沉早有菩提明佛性　了無色相發禪心露珠滴瀝行衣潤　水月清華照
GA056n0060_pb147a04║地陰自涉江湖風浪後　空山不見白雲深
GA056n0060_pb147a05║廿七
GA056n0060_pb147a06║三千煩惱剛刀盡　畢竟袈裟勝錦袍已忘生死塵了了　誰留業識浪滔滔因指見月深深認　轉識成智位
GA056n0060_pb147a07║位高悲智雙運龍天護　春風十里發紅桃
GA056n0060_pb147a08║廿八
GA056n0060_pb147a09║先照高山譬始陽　龍宮華藏號經王誦來貝葉三千部　及至曹溪一句亡鼻向撩天雙孔仰　眉低拖地白
GA056n0060_pb147a10║毫長幾回珍重當頭棒　大喝聲聲徧體涼
GA056n0060_pb147a11║廿九
GA056n0060_pb147a12║傳燈五會原成古　慧命如絲續尚存豈有斬貓為佛事　幸毋以蠡測禪源花開座上啣青鳥　桃熟山中献
GA056n0060_pb147a13║白猿正法昌明雖已矣　宗風大展待誰論
GA056n0060_pb147a14║三十
GA056n0060_pb148a01║丹霞燒佛木生烟　取暖堂中布草毡巍峨絕頂浮屠塔　冷冽寒清卓錫泉茶味問真前後試　蒲團坐破古
GA056n0060_pb148a02║今傳請看嶺上松蘿月　照讀殘碑不記年
GA056n0060_pb148a03║卅一
GA056n0060_pb148a04║俯瞰神洲歎陸沉　無邊煩惱自侵尋多生結習如岩石　一念迴光滿地金籬外黃花留晚節　叢中綠竹解
GA056n0060_pb148a05║虛心五天西竺尼河上　遺教空留鶴樹林
GA056n0060_pb148a06║卅二
GA056n0060_pb148a07║穿衣吃飯尋常事　豈計搬柴踏碓舂雲裏錫飛看解虎　堂前鉢落咒降龍吟風落月幽房竹　對境高山絕
GA056n0060_pb148a08║壑松聞道寒山蕭寺夜　客船誰送幾聲鐘
GA056n0060_pb148a09║卅三
GA056n0060_pb148a10║破衲郎當且久安　擎拳豎拂有何干鏡中已見頭絲換　杯下空教淚酒乾流水行雲隨步易　焚香掃葉會
GA056n0060_pb148a11║心難嫦娥也解知人意　夜夜牀前對影寒
GA056n0060_pb148a12║卅四
GA056n0060_pb148a13║江湖浪跡成前夢　萬縷牽纏一念消山花未落如相待　海客頻來不費招古木蒼葱迷野徑　飛烟隱約隔
GA056n0060_pb148a14║溪橋莫忘認取來時路　免向山中問老樵
GA056n0060_pb149a01║卅五
GA056n0060_pb149a02║暮春三月杜鵑啼　歸去聲聲落日低東土却嫌躭歲月　西天不礙隔雲泥奈何木石心先死　惟有薰蕕器
GA056n0060_pb149a03║不齊我欲乘風無住處　松間明月照清溪
GA056n0060_pb149a04║卅六
GA056n0060_pb149a05║披緇薙髮出三途　那個男兒是丈夫尚有鉗錘分金鐵　已無沙汰別賢愚風清鸝唱庭前柏　日暖礁生海
GA056n0060_pb149a06║底瑚東壁畫工傳畫意　楞伽變相睒摩圖
GA056n0060_pb149a07║卅七
GA056n0060_pb149a08║曇花一現真如幻　生死此身安足論白骨撑天傷戰國　黃金滿地布祇園初心逕入三摩地　九界皈依兩
GA056n0060_pb149a09║足尊四大雖空留慧劍　休教魔外賊兒孫
GA056n0060_pb149a10║卅八
GA056n0060_pb149a11║羅漢已經梵行立　更無來去在人間六通修自三無漏　八正超於五不還已盡此生離苦海　常隨佛學侍
GA056n0060_pb149a12║靈山大乘擔荷如來務　著了袈裟豈是閒
GA056n0060_pb149a13║卅九
GA056n0060_pb149a14║我亦多生識字僧　也曾負笈以題名既知生死為何事　豈把虛名誤此生獅子林中無盡意　龍華會上最
GA056n0060_pb150a01║多情與君細指河沙界　萬境如如路坦平
GA056n0060_pb150a02║四十
GA056n0060_pb150a03║老僧布衲忘冬夏　數十年來對日暉喜入法門如是住　欣遊教海自知歸青山有幸尋杯渡　雲水常存解
GA056n0060_pb150a04║錫飛分外不加毫末事　尚留餘線補袈衣
GA056n0060_pb150a05║
GA056n0060_pb150a06║
GA056n0060_pb150a07║
GA056n0060_pb150a08║
GA056n0060_pb150a09║勘誤：第二十七面第七行第卅五字下加「隱」字
GA056n0060_pb150a10║第六十五面第九行第廿一字下加「林」字