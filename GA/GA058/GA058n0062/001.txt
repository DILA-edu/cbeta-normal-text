GA058n0062_pa003a01║泉州開元寺志
GA058n0062_pa003a02║泉南舊稱佛國，名山勝刹碁布星列。然
GA058n0062_pa003a03║開元一刹實為之冠。葢創自唐之垂拱，
GA058n0062_pa003a04║是歴年數為最久也；廣至一百二十院，
GA058n0062_pa003a05║是聚毳流為最繁也；其禪、教、律三宗之
GA058n0062_pa003a06║彦，雀起而鼎立，是毓賢哲為最盛也。有
GA058n0062_pa003a07║刹若是，則往事之可書者，宜不勝夥，豈
GA058n0062_pa004a01║可任其湮沒而莫之紀乎？茲刹自唐以
GA058n0062_pa004a02║前未有紀之者，紀之自宋許列始，名曰
GA058n0062_pa004a03║《紫雲高僧傳》。夢觀氏譏其剽竊傳聞，附
GA058n0062_pa004a04║會穿鑿，觕陋不足觀也。元夢觀氏乃作
GA058n0062_pa004a05║《開士傳》。其學博，其識端，其命意奇拔，其
GA058n0062_pa004a06║鑄詞典雅，允登作者之壇，稱善史矣！過
GA058n0062_pa004a07║是以至今日，寥寥三百餘載，禪風弗競，
GA058n0062_pa005a01║日就陵夷，似無可紀者。然其閒或興或
GA058n0062_pa005a02║廢，或因或革，則亦不可無考也。萬暦丙
GA058n0062_pa005a03║申，止止陳公始為之志；而探考疎略，眾
GA058n0062_pa005a04║中弗以為善。崇禎乙亥冬，温陵諸縉紳
GA058n0062_pa005a05║命余開法紫雲。說法之餘，追詢往事，首
GA058n0062_pa005a06║得《開士傳》、《夢觀集》二書，閱之始知紫雲
GA058n0062_pa005a07║之多賢，實不勝感慕之私。時季弢黃公
GA058n0062_pa006a01║屢以寺志為言，而余適承二雲曾公之
GA058n0062_pa006a02║命，方有事于《楞嚴》，故弗敢諾。迨壬午之
GA058n0062_pa006a03║春，余自浙歸閩，諸公復召結制，而幼心
GA058n0062_pa006a04║傅公復以志事請，余乃曰：「俟歸皷山日
GA058n0062_pa006a05║成之。」及秋歸皷山，乃不揣鄙劣，率爾操
GA058n0062_pa006a06║觚。凡元以前，一以《開士傳》為據；後此則
GA058n0062_pa006a07║考之舊碑及陳氏志。且傍採他集，而益
GA058n0062_pa007a01║以耳目所覩聞者，錯而綜之，數以聚之。
GA058n0062_pa007a02║其為目凡四：一曰建置，而規模著矣；二
GA058n0062_pa007a03║曰開士，而才德章矣；三曰藝文，而琬琰
GA058n0062_pa007a04║重矣；四曰田賦，而供需具矣。四者既備，
GA058n0062_pa007a05║則一寺千載之陳蹟，庶幾可得其槩也。
GA058n0062_pa007a06║雖然，余何能志哉？余南州之鄙人也，學
GA058n0062_pa007a07║儒不成，棄而學佛。承諸公之命，兩至温
GA058n0062_pa008a01║陵，虛弄口皷，深愧無以報德。諸公不以
GA058n0062_pa008a02║為不才，猶以志事相委，其毋乃代大匠
GA058n0062_pa008a03║斵乎！鹵莽塞責，聊以補一時之闕。他日
GA058n0062_pa008a04║有具如椽之筆者出，則此志退而覆瓿
GA058n0062_pa008a05║可也。
GA058n0062_pa008a06║崇禎癸未孟春燈節日，
GA058n0062_pa008a07║皷山釋元賢題【圖】
GA058n0062_pa009a01║重刻序
GA058n0062_pa009a02║夫泉南佛國，名播寰中，循名核實，則豈僅僧多
GA058n0062_pa009a03║有德之儔？亦必俗尚無為之化，故以稱焉。考之
GA058n0062_pa009a04║唐、宋間，泉南佛法大興，禪宮林立，而開元地靈
GA058n0062_pa009a05║人傑，甲於諸方。桑蓮肇瑞，喜法界以宏開；甘露
GA058n0062_pa009a06║流芳，慶宗風之丕振。寫經則文殊親降，應夢則
GA058n0062_pa009a07║羅漢偕來。禪、教、律三宗碩德相繼而起者，指不
GA058n0062_pa009a08║勝屈，洵足移風易俗、扶世導民。故使海濱鄒魯
GA058n0062_pa009a09║之邦，進為佛國莊嚴之域。昔賢題開元寺聯云：
GA058n0062_pa010a01║「此地古稱佛國，滿街都是聖人。」細味其語，則開
GA058n0062_pa010a02║元之盛衰，實與世道人心有密切之關係。而寺
GA058n0062_pa010a03║志一書，豈容湮沒哉？慨自隆嘉以降，聖賢不作，
GA058n0062_pa010a04║寺規日弛。迨至民國，剝落殊深。惟是時機既至，
GA058n0062_pa010a05║法會當興。爰有圓瑛法師經通三藏，名震一時。
GA058n0062_pa010a06║講大乘論於南洋星洲，會遇轉道和尚及其師
GA058n0062_pa010a07║弟轉物大師。三人發願重興斯寺，併創辦開元
GA058n0062_pa010a08║慈兒院。轉道和尚本泉僧，俗姓黃，亦紫雲一脈，
GA058n0062_pa010a09║對開元素抱興復之志。既得圓師任其仔肩，遂
GA058n0062_pa011a01║慨出缽資數萬元，以為開辦費用。圓師同物師
GA058n0062_pa011a02║於民國十三年甲子九月入寺。興工三日，桃開
GA058n0062_pa011a03║紅蓮以應瑞兆。泉人覩者，靡不稱異。乙丑八月
GA058n0062_pa011a04║慈兒院開幕，圓師復以重興之工程既鉅，不得
GA058n0062_pa011a05║不仰慕檀施。按：開元自黃守恭長者捨園建寺
GA058n0062_pa011a06║以來，設祠立像，推紫雲黃氏為檀越主。前度興
GA058n0062_pa011a07║復，黃氏亦與有功焉。於是約同黃孫哲先生，請
GA058n0062_pa011a08║黃祝堂老先生出函介紹，同赴鼓浪嶼謁見黃
GA058n0062_pa011a09║仲訓、黃奕註、黃秀烺三檀越，勸請捐資援助，以
GA058n0062_pa012a01║成圓滿功德。因仲訓先生性嗜詩文，與圓師素
GA058n0062_pa012a02║有文字交，即首允同其弟仲讚獨建法堂而為
GA058n0062_pa012a03║之倡。次奕註先生獨脩東塔，秀烺先生獨脩西
GA058n0062_pa012a04║塔。三種殊特工程，三檀越毅然擔荷。圓師欣然
GA058n0062_pa012a05║而返，聘傅維早工程師以專其責。丙寅春自赴
GA058n0062_pa012a06║南洋，籌募慈兒院基金，冀垂永久。至丁卯，三種
GA058n0062_pa012a07║工程次第落成。仲訓先生復出家存《開元寺志》
GA058n0062_pa012a08║一本，以寺既興復，志應流傳。遂捐資交圓師，壽
GA058n0062_pa012a09║之梨棗，因問序於余。余雖不敏，第念開元為聖
GA058n0062_pa013a01║賢應化之區，一寺之源流，累朝之勝蹟，斷未可
GA058n0062_pa013a02║任其湮沒無聞焉。當此續志未脩，而三上人、諸
GA058n0062_pa013a03║檀越之功行，豈得不順序及之，俾諸來哲略知
GA058n0062_pa013a04║梗概耶？
GA058n0062_pa013a05║民國十六年八月上浣，
GA058n0062_pa013a06║古田吳亨春序於甬江旅次
GA058n0062_pa013a07║
GA058n0062_pa013a08║
GA058n0062_pa013a09║
GA058n0062_pa014a01║
GA058n0062_pa014a02║
GA058n0062_pa014a03║
GA058n0062_pa014a04║
GA058n0062_pa014a05║
GA058n0062_pa014a06║
GA058n0062_pa014a07║
GA058n0062_pa014a08║
GA058n0062_pa014a09║
GA058n0062_pa015a01║溫陵開元寺志
GA058n0062_pa015a02║福州皷山湧泉禪寺沙門元賢纂修
GA058n0062_pa015a03║建置志
GA058n0062_pa015a04║慨自白馬西來，而珠宮花宇遂遍域內；然非殊
GA058n0062_pa015a05║勝之區，亦往往湮沒不聞。泉南佛國，古剎實繁；
GA058n0062_pa015a06║傳幾千載者，唯開元一剎而已。碩果不食，虛名
GA058n0062_pa015a07║未墜，弔古者尚可過而聞焉。志建置。
GA058n0062_pa015a08║大開元萬壽禪寺，舊在郡城西清門外；後城增
GA058n0062_pa015a09║廣，則寺當城內之西區也。唐垂拱二年乙酉二
GA058n0062_pa016a01║月，州民黃守恭，晝夢一僧乞其地為寺，恭曰：「須
GA058n0062_pa016a02║樹產白蓮乃可。」僧喜謝，忽失所在。越二日，桑樹
GA058n0062_pa016a03║果產白蓮。有司以瑞聞，乞置道場，制曰：「可」。仍賜
GA058n0062_pa016a04║「蓮花」名，請僧匡護主之。長壽壬辰，陞為興教寺。
GA058n0062_pa016a05║神龍乙巳，改額龍興。玄宗二十六年，詔天下諸
GA058n0062_pa016a06║州各建一寺，以紀年為名。有司復以應命，改額
GA058n0062_pa016a07║開元。歷五代十國而至宋，旁創支院一百廿區，
GA058n0062_pa016a08║支離而不相屬。至元乙酉，僧錄劉鑑義白于福
GA058n0062_pa016a09║建行省平章伯顏，奏請合支院為一寺，賜額大
GA058n0062_pa017a01║開元萬壽禪寺。明年延僧玅恩住持，為第一世。
GA058n0062_pa017a02║禪風遠播，衲子競集。復得契祖繼之，垂四十年，
GA058n0062_pa017a03║食常萬指。當元之季，饑饉洊臻，盜賊並起，寺因
GA058n0062_pa017a04║之不振。至洪武三十年，寺僧臨難罄殞，有司以
GA058n0062_pa017a05║聞。次年，
GA058n0062_pa017a06║高祖皇帝命僧正映來住持。映至，修舉廢墜。不
GA058n0062_pa017a07║數載，寺為之中興。然纔一再傳，而禪風不競矣。
GA058n0062_pa017a08║至成弘間，遂復雲散四方，叢林規制，日就陵夷。
GA058n0062_pa017a09║至隆萬之際，老成凋謝，而佛宇僧舍强半民居。
GA058n0062_pa018a01║甚至戒壇為火藥匠所據，浸及法堂，亦頗畫而
GA058n0062_pa018a02║有之，垂三十年。至萬曆甲午，賴檀越憲副黃公
GA058n0062_pa018a03║文炳，力白當道，盡驅諸匠，始獲青氊舊物，然亦
GA058n0062_pa018a04║僅存十一于千百之間而已。
GA058n0062_pa018a05║紫雲大殿，唐垂拱二年，僧匡護建。時有紫雲盖
GA058n0062_pa018a06║地之瑞，因以得名。玄宗改額開元，仍賜
GA058n0062_pa018a07║佛像，後燬。乾寜四年，檢校工部尚書王審邽重
GA058n0062_pa018a08║建，塑四佛像。中尊是先有御賜像，有僧朝悟持
GA058n0062_pa018a09║辟支佛舍利，來納塑像中。宋紹聖二年，僧法殊
GA058n0062_pa019a01║新之，移千佛像于其中。紹興二十五年乙亥災，
GA058n0062_pa019a02║尋建。元僧契祖命僧伯福甃殿前大庭石。至正
GA058n0062_pa019a03║丁酉復災。洪武己巳僧惠遠重建。永樂戊子，僧
GA058n0062_pa019a04║至昌復葺廊廡，增廓露臺。庭前左右各濬小池，
GA058n0062_pa019a05║仍造小浮屠數座翼之。萬曆二十二年，檀越率
GA058n0062_pa019a06║寺眾同修。崇禎丁丑，大𠫵曾公櫻、總兵鄭公芝
GA058n0062_pa019a07║龍重建。殿柱悉易以石，壯麗視昔有加矣。効其
GA058n0062_pa019a08║力者僧廣輪。
GA058n0062_pa019a09║甘露戒壇，在大殿之後。先是，唐時，其地常降甘
GA058n0062_pa020a01║露，僧行昭因浚甘露井。宋天禧三年，朝例普度，
GA058n0062_pa020a02║僧始築戒壇。建炎二年，僧敦炤以壇制不盡師
GA058n0062_pa020a03║古，特考古圖經更築之，為壇五級。其間高下廣
GA058n0062_pa020a04║狹之度，俱有表法。仍命崇灌序而紀之石，勅名
GA058n0062_pa020a05║「甘露戒壇」。侍郎陳讜書額。至正丁酉壇災，洪武
GA058n0062_pa020a06║三十三年僧正映重搆。雖壯麗如昔，而制度非
GA058n0062_pa020a07║復敦炤之舊矣。永樂辛卯，僧至昌增建四廊。隆
GA058n0062_pa020a08║慶間，戎器火藥諸匠，夤緣入壇，挈妻子居之。冶
GA058n0062_pa020a09║爐磑碓之業熾，而委灰棄壤，堆若丘阜。至萬曆
GA058n0062_pa021a01║四年，火死材官四人。僧訴于官，乞移諸匠。諸匠
GA058n0062_pa021a02║戀為窟穴，官亦置不問。萬曆二十二年，居民回
GA058n0062_pa021a03║祿見夢，旦夕弗寕。檀越黃公文炳力白當道，盡
GA058n0062_pa021a04║驅諸匠。由是率眾重修，壇復煥然。卒任其勞者，
GA058n0062_pa021a05║僧如祐也。舊藏經散失，僅存十之三。崇禎元年
GA058n0062_pa021a06║戊辰，僧如祐、僧廣輪抵南都，懇通政使周公維
GA058n0062_pa021a07║京為主緣，募成全藏歸，安置戒壇內。
GA058n0062_pa021a08║法堂，在戒壇之後。至元乙酉，僧錄劉鑑義建，至
GA058n0062_pa021a09║正丁酉燬。洪武三十一年，僧正映奉
GA058n0062_pa022a01║旨來住持。及陛辭，
GA058n0062_pa022a02║帝勉以清心潔己。映來寺，首復此堂而額曰：「清
GA058n0062_pa022a03║心潔己」，示不忘也。景泰中，僧惠璉稍葺之。嘉靖
GA058n0062_pa022a04║戊申，太守程公秀民捐俸重葺。自隆慶間，諸匠
GA058n0062_pa022a05║窟穴戒壇，後遂闌入法堂，而二三豪右亦睥睨
GA058n0062_pa022a06║其間。萬曆甲午，當道力為抉去，而堂始復故。仍
GA058n0062_pa022a07║懸舊額于其上。
GA058n0062_pa022a08║禪堂，在大殿之右。至元間，開山玅恩建。元季燬，
GA058n0062_pa022a09║僧正映復建。永樂庚寅，僧至昌重修，額曰「蓮苑
GA058n0062_pa023a01║覺場」。至嘉靖三十七年，水陸寺為豪右所奪。僧
GA058n0062_pa023a02║無所棲，乃撥堂為水陸。僧舍至今尚存。
GA058n0062_pa023a03║雙桂堂，舊香積堂也，在戒壇之左。僧玅恩開山
GA058n0062_pa023a04║時，首建此堂七間。至元己卯僧天全修，尋燬。洪
GA058n0062_pa023a05║武己卯，僧正映復建，僧永安繼修之。後廢，折入
GA058n0062_pa023a06║民間。萬曆九年，邑侯彭公國光清歸寺，旋復貿
GA058n0062_pa023a07║為書塾。天啟四年，總憲陳公亮采，捐金贖之，以
GA058n0062_pa023a08║為接待十方之所。後陳公請給崇福廢寺田四
GA058n0062_pa023a09║十七畝，仍贖本寺田二十八畝，共充本堂接待
GA058n0062_pa024a01║之費，兼侍戒壇香燈，永為十方常住。主其事者，
GA058n0062_pa024a02║僧戒瑝、僧道本也。後憑眾共推迭主其事。崇禎
GA058n0062_pa024a03║丙子，鼓山住山元賢開法于此，始命今名，盖以
GA058n0062_pa024a04║庭植雙桂方盛云。崇禎辛巳，僧定璽募贖十方
GA058n0062_pa024a05║單地。
GA058n0062_pa024a06║檀越祠，舊為伽藍祠，在大殿之右。至元間，僧玅
GA058n0062_pa024a07║恩建。至正丁酉災，洪武間僧正映重建。嵗久傾
GA058n0062_pa024a08║圮，浸入民間。萬曆二十四年郡守程公朝京，究
GA058n0062_pa024a09║歸寺。檀越憲副黃公文炳，率族建祠，祀黃守恭
GA058n0062_pa025a01║長者。
GA058n0062_pa025a02║伽藍祠，舊在法堂之左。既廢，乃改祀東廊，實羅
GA058n0062_pa025a03║漢堂之故址也。先是，元開山玅恩，一夕夢五百
GA058n0062_pa025a04║僧求依止；黎明傳聞武林南山寺羅漢堂災，乃
GA058n0062_pa025a05║搆是堂。凡三十間，中供觀音大士，旁列五百羅
GA058n0062_pa025a06║漢。洪武二十六年，僧惠命修之。正德間，僧方鑾
GA058n0062_pa025a07║復建。後廢，折入民間。舊像無復存者，惟前炤廊
GA058n0062_pa025a08║尚在。乃度中改為伽藍祠，左為僧舍，右尚為書
GA058n0062_pa025a09║塾。萬曆二十三年，檀越率眾贖回。
GA058n0062_pa026a01║聖王殿，在東塔後。祀慈興聖王，即百二十院總
GA058n0062_pa026a02║伽藍神也。先是，主僧每月朔必具度支之數呈
GA058n0062_pa026a03║之。名實不應，輙有譴。僧正映來住持，神亦現身
GA058n0062_pa026a04║受戒，由是奉之益謹。其興創嵗月俱失記。萬曆
GA058n0062_pa026a05║十九年，郡縉紳請為四賢祀。二十四年，郡守程
GA058n0062_pa026a06║公朝京，復給炤歸寺，祀聖王如故。後戊申年，官
GA058n0062_pa026a07║撥其地之三為姜祠。
GA058n0062_pa026a08║東塔，號「鎮國塔」。唐咸通文偁禪師始作木塔，凡
GA058n0062_pa026a09║級。作時，置大櫃四衢，待施者。至夕錢輙滿。師
GA058n0062_pa027a01║云：「每工匠日值百錢，可自取也。」有過取者，歸輙
GA058n0062_pa027a02║迷途，後遂無敢多取錢者。咸通六年木塔成，賜
GA058n0062_pa027a03║名「鎮國」。七年倉曹徐宗仁自上都來，以佛舍利
GA058n0062_pa027a04║鎮塔中。宋天禧中，改作十三級。紹興乙亥災，淳
GA058n0062_pa027a05║熙丙午僧了性重建。寶慶丁亥復災，僧守淳改
GA058n0062_pa027a06║造磚塔，凡七級。嘉熙戊戌，僧本洪始易以石，僅
GA058n0062_pa027a07║一級而止。法權繼之，至第四級化去。天竺講僧
GA058n0062_pa027a08║乃作第五級及合尖，凡十年始成。其上有鐵香
GA058n0062_pa027a09║爐、銅寶盖，於塔八角以鐵鎍上鈎之。厥頂作沃
GA058n0062_pa028a01║金胡盧，熀熀若黃金色。每層中為塔心，環轉空
GA058n0062_pa028a02║洞。層各八龕，龕供石菩薩一尊。兩壁刻二大神
GA058n0062_pa028a03║像翼之；外遶廊簷，護以石欄。梯而登，海色峰嵐，
GA058n0062_pa028a04║在襜裾間。塔初層高二十八尺，圓廣一百七十
GA058n0062_pa028a05║二尺；次級高稍殺二尺有五，圓殺八尺；三級高
GA058n0062_pa028a06║二十三尺五寸，圓殺十有六尺；四級高復減一
GA058n0062_pa028a07║尺有五，圓減尺者八；末則高一十九尺，圓百四
GA058n0062_pa028a08║十有六尺，頂竿長六十七尺也。盡本末，凡高一
GA058n0062_pa028a09║百九十三尺有五寸。凡大石柱四十，大樑如其
GA058n0062_pa029a01║柱之數，小者亦如之。內外大斗，凡百九十有二，
GA058n0062_pa029a02║小斗四百四十。枅四十。大拱百有十二，小拱八
GA058n0062_pa029a03║十焉。下座復鐫青石，具諸化境。堅緻偉麗，皆鬼
GA058n0062_pa029a04║工神斧，非人力所能也。洪武甲戌，塔竿偃。丁丑
GA058n0062_pa029a05║僧永安募修。萬曆甲辰地大震，頂葢榱石，從南
GA058n0062_pa029a06║圮者二，從東南隅圮者八，諸級為所壓者皆壞。
GA058n0062_pa029a07║萬曆丙午，侍郎詹公仰庇為主緣，寺僧通全、弘
GA058n0062_pa029a08║詧，暨南京天界僧真曉，募緣繕修，弘本董其事。
GA058n0062_pa029a09║西塔，號仁壽塔，五代梁貞明二年戊申建。先是，
GA058n0062_pa030a01║地湧者數尺。俄有僧浮海來，止於寺。適閩王審
GA058n0062_pa030a02║知於大都督府造木塔，夜夢一僧語曰：「聞王於
GA058n0062_pa030a03║大都督府造塔，乞移之鎮泉。」王怒，命斬之，首墜
GA058n0062_pa030a04║而身湧高數尺。王覺，駭之，物色於泉，泉人云：「有
GA058n0062_pa030a05║瘋和尚，今去矣。」王乃以材木浮海，至泉建塔。經
GA058n0062_pa030a06║始于貞明二年四月朔，至十二月晦日成，凡七
GA058n0062_pa030a07║級，號無量壽塔。宋政和甲午十月十日，有青黃
GA058n0062_pa030a08║光起塔中，高侵雲。須臾五色質明乃滅。有司具
GA058n0062_pa030a09║奏，賜名仁壽。紹興乙亥災，淳熙間僧了性再造。
GA058n0062_pa031a01║復災，僧守淳改造磚塔。紹定元年戊子，僧自證
GA058n0062_pa031a02║始易磚為石。頂藏金銀諸寶。規制一如東塔，而
GA058n0062_pa031a03║圍廣殺五尺，高減一丈五尺五寸；壯麗聳拔則
GA058n0062_pa031a04║相伯仲也。嘉熙元年始竣工，實先東塔十年而
GA058n0062_pa031a05║成云。洪武辛巳塔心壞，住持僧正映重修。萬曆
GA058n0062_pa031a06║戊子颶風大作，塔竿壞，金頂墜地。里人傅明智
GA058n0062_pa031a07║重修，下際扶欄有壞者，俱易之。丙午年八月，復
GA058n0062_pa031a08║有異風，塔竿、銅盖、銕爐、銕鎍、沃金胡盧俱壞於
GA058n0062_pa031a09║簸蕩中，壬子秋寺僧募眾重修。
GA058n0062_pa032a01║拜聖亭，俗呼拜香亭。在大殿之前，附于「三門」之
GA058n0062_pa032a02║後，不知創自何代。盖因祝
GA058n0062_pa032a03║嵩時，慮或陰雨，故作此以便禮拜。後之改創，多
GA058n0062_pa032a04║與「三門」仝。
GA058n0062_pa032a05║三門，始創自垂拱三年，有石柱生牡丹之瑞。宋
GA058n0062_pa032a06║紹興二十五年災，尋建。泰定四年春復災，佛果
GA058n0062_pa032a07║炤重建。至正十年監郡偰世玉署其門曰：「泉南
GA058n0062_pa032a08║佛國」。洪武間，僧正映重修。萬曆間，僧真曉重修。
GA058n0062_pa032a09║東西二坊，在「三門」之外，泰定四年佛果炤所建。
GA058n0062_pa033a01║左曰「八吉祥」，右曰「六殊勝」，紀寺瑞也。洪武間，僧
GA058n0062_pa033a02║正映重修。寺前炤牆乃萬曆四年郡丞丁公一
GA058n0062_pa033a03║中所築；天啟甲子郡總憲陳公亮采重築。
GA058n0062_pa033a04║（右現存者十三所）
GA058n0062_pa033a05║鐘樓，舊在大殿之東北。乾寜二年燬，四年郡帥
GA058n0062_pa033a06║王審邽重建。仍鑄新鐘。後圮未建。
GA058n0062_pa033a07║經樓，舊在大殿之西北。僕射大原公王潮，延僧
GA058n0062_pa033a08║書大藏經三千卷安置樓上。乾寜二年燬，郡帥
GA058n0062_pa033a09║王審邽重建。後圮未建。紹聖中別為藏殿。
GA058n0062_pa034a01║寢堂，在法堂之後。至元丁亥，劉鑑義同平章伯
GA058n0062_pa034a02║顏建，後燬。洪武戊申，僧麟祥復建，塑卧佛像于
GA058n0062_pa034a03║其中。嘉靖間廢，遂為居民所據，今不可復問矣。
GA058n0062_pa034a04║方丈，在寢堂之後，背抵華仕舖，今街猶呼「大寺
GA058n0062_pa034a05║後」。嘉靖間，火刼之後，廢不復振，遂盡屬民居云。
GA058n0062_pa034a06║舊檀越祠，在大殿西廊。元至元間，僧玅恩建，祀
GA058n0062_pa034a07║閩忠懿王，以黃守恭、董思安配。今廢址折入民
GA058n0062_pa034a08║居。
GA058n0062_pa034a09║舊祖師堂，在法堂之右，與伽藍祠對。至元僧玅
GA058n0062_pa035a01║恩建。洪武間，僧正映重建。後廢，折入民居。萬曆
GA058n0062_pa035a02║二十四年，寺僧贖回，今作僧舍。
GA058n0062_pa035a03║東藏殿，舊在大殿之東。宋紹聖三年，僧法殊以
GA058n0062_pa035a04║所居堂為之，安藏經及唐太宗御書。紹興乙亥
GA058n0062_pa035a05║災，尋復建。元僧契祖復作轉輪藏。至正丁酉復
GA058n0062_pa035a06║災未建，後其址貿之民間。崇禎己卯年，贖回為
GA058n0062_pa035a07║僧舍。
GA058n0062_pa035a08║西藏殿，在彌陁殿南，洪武甲戌僧惠命建。盖因
GA058n0062_pa035a09║東藏殿既廢，乃改建于此。有上、下二座，成化間
GA058n0062_pa036a01║燬。今上座地為郡紳請給，下座地併為水陸僧
GA058n0062_pa036a02║舍。
GA058n0062_pa036a03║蒙堂，在大殿之西，檀越祠之下。元至元間，僧玅
GA058n0062_pa036a04║恩建，為監院退息之所。元末災，不復建。今其址
GA058n0062_pa036a05║折入民間。
GA058n0062_pa036a06║（右湮沒不存者九所）
GA058n0062_pa036a07║支院
GA058n0062_pa036a08║尊勝院，唐垂拱間，鼻祖匡護大師即桑蓮處立
GA058n0062_pa036a09║院。宋改為十方教院，本觀始立大悲閣、造千手
GA058n0062_pa037a01║眼觀音像。紹興二十五年災，更主者六，皆草創
GA058n0062_pa037a02║不稱。至慶元四年，法瑄改作新殿，郡紳梁克俊、
GA058n0062_pa037a03║李訦實贊之，訦為之記。可遵、壽長、有朋主是院，
GA058n0062_pa037a04║俱有聲。惟慎、太初二禪師出家于此。合一之後，
GA058n0062_pa037a05║住持契祖移建閣于他所。元末燬，遂不復建，址
GA058n0062_pa037a06║入民間。崇禎壬申年，僧戒瑝贖其地，郡紳陳公
GA058n0062_pa037a07║烜奎為建閣。
GA058n0062_pa037a08║東塔院，唐咸通間，聖僧文偁造木塔于寺之東，
GA058n0062_pa037a09║遂立是院，弟子弘則以律名。宋廢興不可考。至
GA058n0062_pa038a01║正二十三年癸卯，住山空極建。弘治丁亥，僧庭
GA058n0062_pa038a02║敷重修，後貿諸士人。萬曆間，僧正派贖回居之。
GA058n0062_pa038a03║侍郎詹公仰庇題其居曰：「詩林禪榻」。崇禎己卯
GA058n0062_pa038a04║僧道昭重興，贖回斯院田業。復新建彌陁殿，亦
GA058n0062_pa038a05║即塔殿之舊址也。
GA058n0062_pa038a06║建法院，唐天祐二年州刺史王延彬建，以居律
GA058n0062_pa038a07║師弘則，使授毘尼。弟子良苑亦以律學教授。孫
GA058n0062_pa038a08║洛彦、本敷俱有聲。
GA058n0062_pa038a09║東律袒膊院，初寺舊有東律菴。唐大中間，太守
GA058n0062_pa039a01║改為院，延神僧袒膊和尚居之。世以律傳。後住
GA058n0062_pa039a02║山佛果炤受業於此。
GA058n0062_pa039a03║舊法華院，不知昉于何人。甲乙住持，僧眾實繁。
GA058n0062_pa039a04║唐州牧林鄠改為禪，延常岌禪師為第一世。岌
GA058n0062_pa039a05║四世孫紹安、七世孫法殊，俱以律名。
GA058n0062_pa039a06║西羅漢院，唐宣宗御極之二年，聖僧令言創是
GA058n0062_pa039a07║院于寺之西。徒宣壹以律名，八世孫本觀為禪
GA058n0062_pa039a08║者師。
GA058n0062_pa039a09║羅漢閣，在寺之東。有聖僧道昭居之，世稱文殊
GA058n0062_pa040a01║化身。有孫惟鳳主福巖，為禪者師。
GA058n0062_pa040a02║清涼精舍，唐州牧王延彬創，以居講師叔端。孫
GA058n0062_pa040a03║師壽、全勇、惠成俱有聲。宋淳熙二年，僧本一主
GA058n0062_pa040a04║是院。紹興二十五年，寺災重建，造輪藏像、清涼
GA058n0062_pa040a05║山萬菩薩于其上。
GA058n0062_pa040a06║淨土外白衣院，唐天復間，講僧楚勤居是院。孫
GA058n0062_pa040a07║居銳、秘亨俱善講說。亨之子可遵為禪者師。
GA058n0062_pa040a08║地藏院，在寺之淨土巷。唐判軍事朱弘宵，創院
GA058n0062_pa040a09║置田以居僧行昭。孫景彬、義波俱以興福名。
GA058n0062_pa041a01║慈恩院，唐刺史王延彬立，以居禪師襲禮。及沒，
GA058n0062_pa041a02║僧楚勤自白衣移居之。
GA058n0062_pa041a03║九佛院，不知昉于何人。有從允為禪者師，出家
GA058n0062_pa041a04║于此。後其徒玄應、懷矩、法輝俱知名。
GA058n0062_pa041a05║法興院，不知創自何時。有高僧文展老宿居之。
GA058n0062_pa041a06║東金身院，唐天成三年，王延彬置院于寺之東，
GA058n0062_pa041a07║延禪師挺贊居之。訓練使陳敬通鑄金像施之，
GA058n0062_pa041a08║因名。有孫永寜出世羅山，嗣慈明。
GA058n0062_pa041a09║清吟院，唐天祐中，刺史王延彬搆院大殿之東，
GA058n0062_pa042a01║居法師文超。超善詩，故以清吟名。後弟子無晦，
GA058n0062_pa042a02║文章俱知名。
GA058n0062_pa042a03║新法華院，王延彬創于寺之西北，居法師省權。
GA058n0062_pa042a04║以權善《法華》，故名。
GA058n0062_pa042a05║東天王院，不知昉於何時。五代高僧行通居之。
GA058n0062_pa042a06║後有子琦、道英，俱以禪著聲。
GA058n0062_pa042a07║清隱院，在寺西北。唐長興元年，刺史王繼崇創
GA058n0062_pa042a08║院，延禪師師寂居之。
GA058n0062_pa042a09║報恩院，在寺之淨土巷，不知昉于何人。唐棲岑
GA058n0062_pa043a01║法師出是院。
GA058n0062_pa043a02║報劬戒律院，梁貞明間，刺史王延彬置院于寺
GA058n0062_pa043a03║之西，未成而卒。嗣子繼武成父志，名「報劬戒律
GA058n0062_pa043a04║之院」。延棲岑律師居之。孫全朴有高行。
GA058n0062_pa043a05║奉先院，在寺之西北，五代高僧棲霞建。
GA058n0062_pa043a06║文殊東院，始創年月失記。有法師法周，受業于
GA058n0062_pa043a07║此。
GA058n0062_pa043a08║西塔院，梁貞明二年，閩王造西塔，因立院，延名
GA058n0062_pa043a09║德居之，後實繁有眾。宋元祐，太守陳康改為十
GA058n0062_pa044a01║方禪院，請大智禪師文宥住持，為第一世。院既
GA058n0062_pa044a02║敝，法師至聰再搆。其後宗已以教名，慶老以禪
GA058n0062_pa044a03║名。
GA058n0062_pa044a04║上方院，南唐保大末，清豁禪師搆院以居。後出
GA058n0062_pa044a05║世漳之保福。
GA058n0062_pa044a06║泗洲律院，梁貞明間，律師知琀開山。後孫本宗
GA058n0062_pa044a07║以律名，有朋以禪名。
GA058n0062_pa044a08║浴室院，不知創自何人。有法師義英出是院。孫
GA058n0062_pa044a09║法超為禪者師。
GA058n0062_pa045a01║六祖東院，南唐昇元間，州帥留從効創是院，延
GA058n0062_pa045a02║禪僧如岳居之。孫志添亦以禪名。
GA058n0062_pa045a03║藥師院，不知起于何人。五代時，有高僧道岑出
GA058n0062_pa045a04║家于此。
GA058n0062_pa045a05║棲隱禪院，南唐保大中，董思安薨于漳，其妻頴
GA058n0062_pa045a06║川君與其子全武，營是院以薦冥福。先皆甲乙
GA058n0062_pa045a07║住持；宋為州者改為十方禪院，自然、有評二禪
GA058n0062_pa045a08║師皆主是剎。
GA058n0062_pa045a09║菩提院，不知所自起。五代間，有禪師法騫出家
GA058n0062_pa046a01║于此。後住漳之隆壽寺。
GA058n0062_pa046a02║天祐院，創于唐天祐間，故以名院。後有高僧繼
GA058n0062_pa046a03║松頴籍于此。孫德風亦有至行。
GA058n0062_pa046a04║深沙院，五代時，高僧惟寵始創是院居焉。嗣道
GA058n0062_pa046a05║弘善講說，孫惟吉、守珍俱有至行。
GA058n0062_pa046a06║西上生院，起創未詳。有高僧禹昌居是院。
GA058n0062_pa046a07║草堂院，即法華白衣改創也。宋端拱間，禪僧定
GA058n0062_pa046a08║諸歸隱於此。孫宗悆亦有祖風。
GA058n0062_pa046a09║興福禪院，初名粥院，以主僧嘗職千僧粥于此，
GA058n0062_pa047a01║因立院。初以甲乙住持，宋熙寜間，太守陳樞改
GA058n0062_pa047a02║為十方禪院，延本觀禪師開法于此。後有朋禪
GA058n0062_pa047a03║師繼主之。
GA058n0062_pa047a04║東泗洲院，泉軍州判官李微創是院于寺之東，
GA058n0062_pa047a05║延高僧普吉居之。孫文淑有至行，壽長主尊勝，
GA058n0062_pa047a06║闡教、宗永亦善講說。
GA058n0062_pa047a07║千佛院，興創未詳。後有主者，日誦《法華》，一鴿馴
GA058n0062_pa047a08║聽之。後身為戒環禪師云。
GA058n0062_pa047a09║寶勝院，興創未詳。戒環居之，作《三經要解》。
GA058n0062_pa048a01║觀主院，興創未詳。宋建炎間，律師敦炤居之，即
GA058n0062_pa048a02║重築戒壇者。
GA058n0062_pa048a03║七佛東院，始創年月未詳。宋有嗣祖禪師受業
GA058n0062_pa048a04║于此，嘉泰中修其院，後出世承天。
GA058n0062_pa048a05║普賢院，始創未詳。宋有宗達禪師居之，後出世
GA058n0062_pa048a06║崇福。
GA058n0062_pa048a07║極樂院，在寺之西。宋淳熙間，高僧了性與其徒
GA058n0062_pa048a08║守淨創是院。專祀西方大聖，故俗呼「彌陀殿」。洪
GA058n0062_pa048a09║武癸酉，僧法堅重建。嘉靖三十七年，水陸寺為
GA058n0062_pa049a01║豪右所奪，僧無所棲，乃撥是殿，為水陸焚脩。
GA058n0062_pa049a02║保福院　仁王院　明律院　萬嵗院　律西院
GA058n0062_pa049a03║資福院　延壽院　華嚴院　光嚴院　西方院
GA058n0062_pa049a04║崇教院　持明院　天竺院　棲賢院　因明院
GA058n0062_pa049a05║孔雀院　普光院　保尊院　北辰院　崇國院
GA058n0062_pa049a06║律堂院　泗洲院　彌勒院　彌陁院　天宮院
GA058n0062_pa049a07║板閣院　淨名院
GA058n0062_pa049a08║東釋迦院　東觀音院　東大悲院　新羅漢院
GA058n0062_pa049a09║西文殊院　新上生院　西大悲院　東羅漢院
GA058n0062_pa050a01║泗洲東院　新彌勒院　西泗洲院　東彌勒院
GA058n0062_pa050a02║花地藏院　七佛西院　律釋迦院　西維摩院
GA058n0062_pa050a03║花泗洲院　菩提東院　菩提中院　菩提西院
GA058n0062_pa050a04║律觀音院　新觀音院　西觀音院　普賢前院
GA058n0062_pa050a05║西釋迦院　東維摩院　彌勒東院　彌勒西院
GA058n0062_pa050a06║彌勒內院　西地藏院　六祖中院　六祖西院
GA058n0062_pa050a07║北天王院　西天王院　律地藏院　深沙西院
GA058n0062_pa050a08║北金身院　西奉先院　北泗洲院
GA058n0062_pa050a09║法華白衣院　菩提內白衣院　淨土內白衣院
GA058n0062_pa051a01║東天王前院　菩提外白衣院　塔後地藏院
GA058n0062_pa051a02║菩提地藏院　東天王前地藏院　西方羅漢院
GA058n0062_pa051a03║支院舊有一百一十七區。自合一之後，諸院俱
GA058n0062_pa051a04║廢，但有其名。畧存影迹者，則尊勝、東塔、極樂三
GA058n0062_pa051a05║院也。
GA058n0062_pa051a06║夢觀堂，在寺之西。元至正間，禪僧大圭所建，自
GA058n0062_pa051a07║為記。中有息見閣，亦有記。今皆廢不可考。
GA058n0062_pa051a08║西山塔，在郡城西五里。至元間，開山玅恩禪師
GA058n0062_pa051a09║始建。中位藏歴代住持靈骨，旁藏眾僧靈骨。後
GA058n0062_pa052a01║第二代契祖禪師別立塔于其右，夢觀禪師別
GA058n0062_pa052a02║立塔于其左，黃長者墓亦在其左。外有塔菴一
GA058n0062_pa052a03║所。
GA058n0062_pa052a04║論曰：紫雲舊剎，故域甚廣，居者亦常萬指。自
GA058n0062_pa052a05║永樂之後，主席久虛，禪風漸冺，高明之衲，雲
GA058n0062_pa052a06║散四方。而守鷄肋者，視為故物，德既下衰，外
GA058n0062_pa052a07║檀弗至。地廣人稀，睥睨斯起，由是寺之不能
GA058n0062_pa052a08║保故域者，十之七八矣。然猶賴為綿蕞所設
GA058n0062_pa052a09║之場，故經聲佛火，不至全銷也。近年戒壇、法
GA058n0062_pa053a01║堂已復，大殿亦幸鼎新，則似當七日來復之
GA058n0062_pa053a02║會，在人益善其事以應之。則為臨為泰，未可
GA058n0062_pa053a03║知也。若徒芥蔕于故物之未歸，而厥德弗脩，
GA058n0062_pa053a04║則雖疆宇盡復，又將何以居之乎？若能懋脩
GA058n0062_pa053a05║厥德，則雖敝寮老屋，儘可跏趺，固不止蝸廬
GA058n0062_pa053a06║草舍，僅容七尺而已也。况人心有佛，各能放
GA058n0062_pa053a07║光，安知黃長者不再見于今日乎？是在諸君
GA058n0062_pa053a08║之自勗耳！
GA058n0062_pa053a09║開士志
GA058n0062_pa054a01║紫雲宿稱名剎，詎以璇宮、花宇，獨甲七閩哉？則
GA058n0062_pa054a02║以其多瑰瑋之英，毓德于茲，脫頴于茲，可光我
GA058n0062_pa054a03║覺皇氏也。高蹤未冺，往籍可稽，今拔其尤，志開
GA058n0062_pa054a04║士。
GA058n0062_pa054a05║釋匡護，開元尊勝之世祖也。姓王氏，律行良謹。
GA058n0062_pa054a06║夏講《上生經》，輙致千人。唐垂拱三年，州民黃守
GA058n0062_pa054a07║恭園桑生白蓮。有司以聞，乞置道場。制曰：「可」，賜
GA058n0062_pa054a08║名蓮花。有司延師主之。道場立，而蓮所則為尊
GA058n0062_pa054a09║勝云。
GA058n0062_pa055a01║釋文偁，仙遊人。唐元和中，學佛于邑之仙苑。道
GA058n0062_pa055a02║資天成，不斵而器。咸通初州刺史聞師名，延致
GA058n0062_pa055a03║之。至則即寺東南造木塔五級。其所募，但設器于
GA058n0062_pa055a04║四門，令施者日投其錢。傭直令其自取；有過
GA058n0062_pa055a05║取者，歸輙迷途，無敢多取錢者。師性高潔，澹然
GA058n0062_pa055a06║自處，至未嘗手泉布影，不出山者三十年。連背
GA058n0062_pa055a07║《金剛》，室為之生白。所蓄軍持水常不涸，盥輙隨
GA058n0062_pa055a08║寒燠宜。乾符三年，示寂出殯，刺史縞素送之。師
GA058n0062_pa055a09║前囑曰：「必香煙絕處葬我。」及匶至其處，大雷雨
GA058n0062_pa056a01║作，香煙絕而匶已在石中。竅見可識，石之竦出
GA058n0062_pa056a02║者亡慮十尺，若偃月焉！於今禽鳥莫棲其上，俗
GA058n0062_pa056a03║呼「板頭塔」云。
GA058n0062_pa056a04║釋弘則，溫陵人，師事文偁于東塔。咸通三年，受
GA058n0062_pa056a05║具上都興善，遂如薦福，傳總律師《四分》。乾寧初
GA058n0062_pa056a06║府主王審邽，以師秉戒壇事度僧。天祐二年，王
GA058n0062_pa056a07║延彬為創院居之，名曰「建法」。使授毘尼，學者咸
GA058n0062_pa056a08║會，眾肅以和。師簡素不求贏餘，稍食亡有，雖王
GA058n0062_pa056a09║公予之，膏腴不納。延彬贈長句，有：「莫恠我來偏
GA058n0062_pa057a01║禮足，蕭宮無个似吾師。」師素少疾，一日忽薙浴，
GA058n0062_pa057a02║垂誡門人，遂瞑。
GA058n0062_pa057a03║釋智亮，不知何許人。唐時來居開元東律巷，袒
GA058n0062_pa057a04║一膊，行乞於市。祁寒霜雪猶然，人呼「袒膊和尚」。
GA058n0062_pa057a05║後隱德化戴雲山，人往求之，見師堆豗坐，有虎
GA058n0062_pa057a06║馴其側。由是求者益眾，叩之雨暘輙應。州守致
GA058n0062_pa057a07║師乞雨，至則一頭陀也，簡之，問雨，曰：「坐我麗譙
GA058n0062_pa057a08║外，三日當雨。」既三日，不雨，日益熾。守以其不信，
GA058n0062_pa057a09║滋弗恭。亭午，忽有雲起西北。少選，大雨，水至三
GA058n0062_pa058a01║尺強。守恐，使止雨。師曰：「守來可。」守至，雨止。乃以
GA058n0062_pa058a02║舊東律菴改院居之，凡十二年。一日俄取湯藥，
GA058n0062_pa058a03║起𤋲香坐，訣眾而逝。其徒泥肉身於殿，為州人
GA058n0062_pa058a04║福。紹興寺災，其殿獨存。晉江陳則一夕夢師曰：
GA058n0062_pa058a05║「爾改研名，籍永春，當得第。」則如其言，果然。其神
GA058n0062_pa058a06║如此！
GA058n0062_pa058a07║釋常岌，九座智廣之法門弟，鹽官、無等之門人。
GA058n0062_pa058a08║始偕廣菴居富陽，亡何移南山居之。一日與廣
GA058n0062_pa058a09║遊，見其背後有影十二重，拊其背曰：「幸然無事，
GA058n0062_pa059a01║何必鬼窟裏弄精魂？」廣廻顧曰：「道什麼？」師曰：「好
GA058n0062_pa059a02║個杉樹，不合當路！」廣曰：「不是者個道理。」師曰：「是
GA058n0062_pa059a03║什麼道理？」廣曰：「此去清源三四程。」師曰：「賊身已
GA058n0062_pa059a04║露！」聲譽以是藹然。州牧林鄠以開元舊法華改
GA058n0062_pa059a05║禪，延師為第一世。
GA058n0062_pa059a06║釋令言，仙遊人，陳姓。出家苦行，後遊燕趙。傳《法
GA058n0062_pa059a07║華》、《上生》二經。歸創院開元之西，曰羅漢，居之。常
GA058n0062_pa059a08║誦《法華》，通夕不寐。二經學者，坋集其門。及卒，葬
GA058n0062_pa059a09║之北山。舁者恠其龕輕，啟視之，無有，俗呼「化身
GA058n0062_pa060a01║和尚」。
GA058n0062_pa060a02║釋宣壹，令言之伯子也。始生，白雀集庭，里慶之。
GA058n0062_pa060a03║少遊學，通經能文。去逢掖，從季父令言，落髮受
GA058n0062_pa060a04║具。去求靈瞻，教授《四分》、《俱舍》、《湼槃》，咸究通之，乃
GA058n0062_pa060a05║為二眾依止。檢身以律，皎如冰霜。一室晏如，惟
GA058n0062_pa060a06║清水、楊枝而已。唐廣明初，州刺史林鄠以師為
GA058n0062_pa060a07║僧正。既而閩副帥王審知奏置壇，福唐，選師臨
GA058n0062_pa060a08║壇，凡得戒者三千人。竣事，審知與之衣服、金銀
GA058n0062_pa060a09║器若干，俱不納。及卒，刺史王延彬為造塔，葬其
GA058n0062_pa061a01║全身焉！
GA058n0062_pa061a02║釋叔端，姓陳氏，仙遊人。成童有出世志，告其父
GA058n0062_pa061a03║母，不聽。乃日稱觀音名，求如願，竟聽之。依龍華
GA058n0062_pa061a04║律師維賢，度為勤策，未幾受具。出遊吳越，遍習
GA058n0062_pa061a05║諸經；教海源底，靡不洞達。時有勃海敬田者，嶽
GA058n0062_pa061a06║嶽然。師辨輙折之，名日以響。乾符中，歸隱山中
GA058n0062_pa061a07║十載。州牧王延彬聞其道，亟聘而後至。延彬未
GA058n0062_pa061a08║敢與分抗，為置清涼精舍處師。為長講大德，表
GA058n0062_pa061a09║錫明教師號。師守律嚴甚，生不知酒所。著有《義
GA058n0062_pa062a01║苑搜隱》、《宗鏡》、《四緣諸鈔》，凡數十卷。
GA058n0062_pa062a02║釋道昭，初名道聞，晉江人，姓王氏。生有紫㡌蒙
GA058n0062_pa062a03║其首。依開元師寵薙落受具。後從叔端懷傚，學
GA058n0062_pa062a04║《上生》、《唯識》，悉臻其奧。天祐間，謁雪峰存，存搊之
GA058n0062_pa062a05║曰：「子有父母否？」師曰：「無子從何生？」峰曰：「此子後
GA058n0062_pa062a06║當為大法師。」閩龍啟元年，州牧王延彬奏錫命
GA058n0062_pa062a07║服，且詔以昭易聞名。永隆初，郡長吏余廷英署
GA058n0062_pa062a08║師長講，教雨周洽。天德三年，州牧王繼勲請度
GA058n0062_pa062a09║僧設壇，以師臨之。南唐保大八年，詔徵曰：「師學
GA058n0062_pa063a01║洞三乘，業精大論，聞名斯久，虛佇良深！」師不赴。
GA058n0062_pa063a02║時有清信者，將禮文殊于五臺。道逢老人，問：「何
GA058n0062_pa063a03║之？」信具為言。老人曰：「泉之開元羅漢閣，抄《唯識
GA058n0062_pa063a04║論》者，即文殊也。子不即求而遠為？」信曰：「謹奉教。」
GA058n0062_pa063a05║還物色之，見而拜。師曰：「禮我何故？」信具對所以。
GA058n0062_pa063a06║師曰：「我廼文殊耶？」信去。師曰：「此吾土地饒舌耳！」
GA058n0062_pa063a07║棄其相於外。居民夜聞有號訴者，曰：「我羅漢土
GA058n0062_pa063a08║地也，和尚棄我，君等幸哀而存我。」明求之，果得
GA058n0062_pa063a09║棄相。乃為祠隘衖中，尸祝之。保大九年秋卒，門
GA058n0062_pa064a01║人奉全身，塔于南安福田山。師所書註《成唯識
GA058n0062_pa064a02║論》，凡八十卷，有魏晉筆法。太守朱佺為跋，後人
GA058n0062_pa064a03║爭寶之。
GA058n0062_pa064a04║釋襲禮，洛京人，姓杜氏。仕唐昭宗，至水部員外
GA058n0062_pa064a05║郎。天復初，天子以朱全忠王梁，梁縱殺戮，至以
GA058n0062_pa064a06║兵犯行在。師乃陳乞為僧，可之，賜名寰外。來閩
GA058n0062_pa064a07║問道雪峰，一語豁然，如獲舊物。峰器之。辭去清
GA058n0062_pa064a08║源，刺史王延彬遇之。良久，置慈恩院于開元以
GA058n0062_pa064a09║居師。蒞眾脩己，方正以和，四方歸之。延彬以聞，
GA058n0062_pa065a01║賜紫衣、師號「逍遙大師」。及入寂火浴，頂骨不壞。
GA058n0062_pa065a02║州牧王繼勲歎異，遂為立塔於臨江里。
GA058n0062_pa065a03║釋省僜，仙遊人，姓阮氏。出家泉之開元。去遊吳
GA058n0062_pa065a04║楚，遍叩宗匠。已而往漳見保福展，因入殿次，展
GA058n0062_pa065a05║指佛問曰：「佛恁麼意作麼生？」師曰：「和尚也是橫
GA058n0062_pa065a06║身展。」曰：「一橛我自收取。」師曰：「和尚非惟橫身！」展
GA058n0062_pa065a07║然之，遂為其嗣。梁天成間，刺史王延彬造千佛
GA058n0062_pa065a08║院，致師住持，十餘年足不踰臬。晉開運初，黃紹
GA058n0062_pa065a09║頗守郡，遷主招慶。閩侯文進奏畀「明覺師」號。未
GA058n0062_pa066a01║幾，州亂，招慶火于兵。留從効建節清源寺，其別
GA058n0062_pa066a02║墅名南禪，歸招慶業，延師為第一世。法徒景附，
GA058n0062_pa066a03║成大法席。宋興，徐相為藩，表聞。太祖嘉之，賜「真
GA058n0062_pa066a04║覺師」號。開寶五年遷化，塔號瑞光。
GA058n0062_pa066a05║釋從允，晉江人，姓吳氏。從開元九佛院學佛，清
GA058n0062_pa066a06║慎寡欲，律身益嚴。夜背諸經，晝習其義，無少間
GA058n0062_pa066a07║歇。刺史聞之，曰：「年富而勤，為佛何有？」月置斛米。
GA058n0062_pa066a08║師杜門不出，謝絕外請，市井之人莫識其面。後
GA058n0062_pa066a09║唐長興三年，省詢禪師遊閩，師參謁，一言而契，
GA058n0062_pa067a01║詢奇之。師保任益深，縛脫兩亡。閩通文二年五
GA058n0062_pa067a02║月，取筆寫伽陀告寂。火浴得舍利數百顆。
GA058n0062_pa067a03║釋玄應，從允之弟也。早歲依允出家，及稟具後，
GA058n0062_pa067a04║奮然力學，饜飫魯竺間。兄戒毋以知解滑心。棄
GA058n0062_pa067a05║謁白龍希，希問曰：「會麼？」師曰：「不會。」希曰：「不會恰
GA058n0062_pa067a06║好。」留久之，盡得其道。還卜隱貴胡，與清豁為鄰。
GA058n0062_pa067a07║開寶三年，漳刺史陳文灝創報劬白其父。泉帥
GA058n0062_pa067a08║洪進致師主之，三反不至。洪進召其兄仁濟告
GA058n0062_pa067a09║曰：「不至，禍汝。」仁濟乃苦勸，始行。洪進郊迎館之，
GA058n0062_pa068a01║張御華甚。師至，揖退就館，不解履而卧，其鼾如
GA058n0062_pa068a02║雷。洪進窺之，曰：「斯人住得也！」至漳，文灝率僚屬
GA058n0062_pa068a03║請開堂。僧問：「如何是第一義？」師曰：「如何是第一
GA058n0062_pa068a04║義？」曰：「學人請益，師何以倒問？」師曰：「汝適來請益
GA058n0062_pa068a05║什麼？」曰：「第一義。」師曰：「汝謂之倒問耶？」又問：「如何
GA058n0062_pa068a06║是古佛道塲？」師曰：「今夏堂中有五百僧。」既而文
GA058n0062_pa068a07║灝奏賜紫衣、「定惠師」號。八年，法堂白虹見應，遺
GA058n0062_pa068a08║書文灝，留偈曰：今年六十六　世壽有延促無生
GA058n0062_pa068a09║火熾然　有為薪不續出谷與歸源　一時俱備足
GA058n0062_pa069a01║遂化，闍維得舍利，塔於院之北岡。
GA058n0062_pa069a02║釋文展，不知何許人。居泉之開元法興，謝去人
GA058n0062_pa069a03║間事，閉門而坐，日齋鐘鳴始一開。其徒以獻佛
GA058n0062_pa069a04║飯供之，則復閉。飯不至，則枵腹以度。州刺史王
GA058n0062_pa069a05║延彬高之，致以北禪。辭去，菴西山羅漢洞。再命，
GA058n0062_pa069a06║師乃積薪自焚，囑徒以骨投之江。既而燄發，觀
GA058n0062_pa069a07║則見其捻數珠念佛，趺坐自若。薪盡而罄有聲，
GA058n0062_pa069a08║飛舍利石筍江上。徒如其囑，投其骨焉。
GA058n0062_pa069a09║釋挺贊，號中岳，姓方，閩人。幼出家鐘山，二十受
GA058n0062_pa070a01║具，遍叩宗匠，所悟光大。歸而泉牧王延彬為院
GA058n0062_pa070a02║開元之東，禮師。于是訓練使陳敬通作金象，因
GA058n0062_pa070a03║名院。𠫵之者，虛而來，實而歸，靡不自賀。陳洪進
GA058n0062_pa070a04║治州，益嚴其道，而師年高矣。開寶五年入寂，洪
GA058n0062_pa070a05║進設千僧飯，送闍維，得舍利，塔于西山。
GA058n0062_pa070a06║釋行通，晉江人，留姓。母夢老比丘而姙，生時異
GA058n0062_pa070a07║香絪緼。幼不近血食，及出家納具，恬靜苦澹，日
GA058n0062_pa070a08║唯一食。博洽經論，尤閑大乘；然夙夜于教觀，不
GA058n0062_pa070a09║少休懈。居開元天王院，州大旱，刺史陳洪進延
GA058n0062_pa071a01║師請雨。期以三日當滂沱，果如言。洪進喜，奏賜
GA058n0062_pa071a02║紫衣、號法慧大師。遴主大剎，不應，辭去。一日無
GA058n0062_pa071a03║疾，跏趺而化。火浴得舍利，塔于南安大遠村。
GA058n0062_pa071a04║釋師寂，姑蘇長洲人，姓陸。初學儒，志則灑然，若
GA058n0062_pa071a05║世氛凂已，乃棄而學釋於重玄寺。既納戒，遂兩
GA058n0062_pa071a06║習《四分》、《百法》，通之。誦《蓮經》至七百徧，而《龍藏》且
GA058n0062_pa071a07║一兩讀。既卒業，授學者律論說，明白如指諸掌，
GA058n0062_pa071a08║然猶以為非究竟法。去厯叩宗匠，造雪峰，峰一
GA058n0062_pa071a09║見器之。譽聞温陵，招慶超覺待以賓禮。梁貞明
GA058n0062_pa072a01║間，州帥王延彬致之盧陽。唐長興元年，子繼崇
GA058n0062_pa072a02║嗣位，以水陸、清果、北藏、封崇四剎使自擇，師俱
GA058n0062_pa072a03║辭；乃築室于開元西北居之。繼知州事王延美、
GA058n0062_pa072a04║延武、余廷英，咸深敬重。閩通文元年示寂，塔于
GA058n0062_pa072a05║北陽山。
GA058n0062_pa072a06║釋棲岑，同安人，姓陳氏。依開元報恩得度，稟具
GA058n0062_pa072a07║學毘尼、《俱舍》，咸究其傳。梁貞明中開講，至者如
GA058n0062_pa072a08║雨，而師辨若建瓴，沃人之心，罔不慶愜。刺史為
GA058n0062_pa072a09║搆廣堂，以容聽眾。尋于開元創院居之。師居不
GA058n0062_pa073a01║踰閾者廿年。有眾盜潰入師丈室，師燕坐不動，
GA058n0062_pa073a02║告之禍福，竟投兵，拜而去。留從効奏賜紫衣、號
GA058n0062_pa073a03║「闡教大師」。陳洪進繼知州事，請演說《西方觀上
GA058n0062_pa073a04║生經》，感紅蓮變白、桂香飄空之異。宋開寶五年，
GA058n0062_pa073a05║端居而化，建塔于佛蹟山。
GA058n0062_pa073a06║釋棲霞，棲岑之弟。性清淳，以道自高。蚤嵗歴遊
GA058n0062_pa073a07║禪匠間，歸而斂𨓆，吶吶然稠人中。久之，乃為菴
GA058n0062_pa073a08║開元之西北以居。師不居積，有斗升儲召之齋，
GA058n0062_pa073a09║則辭曰：「受別請已。」州牧王繼勲聞其苦節，將廣
GA058n0062_pa074a01║其居，殖其糧。固辭曰：「毋為子孫累。」薄暮，有包笠
GA058n0062_pa074a02║而至者宿焉，顧其菴居，寒色滿屋，解包以贋金
GA058n0062_pa074a03║與之。師置之床下。去七年復至，師笑曰：「卿惠者
GA058n0062_pa074a04║尚存。」出視，塵𡏖蒙密矣！與者歎曰：「此道人者，金
GA058n0062_pa074a05║其能垢之？」俛取舊物，謝而去。或問故，師曰：「鍛術
GA058n0062_pa074a06║非真，用之適足以誤人。」師之廉而有識如此。
GA058n0062_pa074a07║釋法周，字覺先，姓王氏，同安人。出家開元文殊，
GA058n0062_pa074a08║能勤慎，無惰容。歷稟師承，遍窮教義。凡三應詔，
GA058n0062_pa074a09║講《淨名》、《法華》、《楞嚴》，咸稱旨，賜紫衣、師號文慧。咸
GA058n0062_pa075a01║平初，太守宿翰尊禮師。一日翰至，相引行殿墀，
GA058n0062_pa075a02║見其下數莖草。翰指問曰：「古語道：『紫雲盖地，凡
GA058n0062_pa075a03║草不生』，因甚而今卻有？」師應聲曰：「地因培客土，
GA058n0062_pa075a04║凡草有時生。」翰深歎服。移西郊。興龍元年，以石
GA058n0062_pa075a05║門山塔成，即趺坐告眾入滅。闍維有舍利，與其
GA058n0062_pa075a06║骨共葬焉。
GA058n0062_pa075a07║釋宗已，字子正。智辨過人，理教俱邃。初主資聖，
GA058n0062_pa075a08║夏講則千人集焉。最為蔡襄、呂縉叔所知。移主
GA058n0062_pa075a09║承天，亡何退菴資聖。中州連檄，主千佛寶林，以
GA058n0062_pa076a01║諸侯鄭重為強起也。治平三年示化，茶毘得舍
GA058n0062_pa076a02║利瑩然，塟之西山。
GA058n0062_pa076a03║釋清豁，永泰張氏子。肄業皷山晏國師，納具事。
GA058n0062_pa076a04║坐夏招慶法因席，夜聞油燈聲，忽有省。同冲煦
GA058n0062_pa076a05║造小界山契如菴主，值采粟。師問道者：「如菴主
GA058n0062_pa076a06║何在？」如曰：「甚處來？」師曰：「山下來。」如曰：「因甚麼得
GA058n0062_pa076a07║到者裡？」師曰：「者裡是甚麼處所？」如揖曰：「即下喫
GA058n0062_pa076a08║茶去。」省為如，遂詣杉菴，晤語及夜，豺虎馴擾，師
GA058n0062_pa076a09║為如更室大章山。去見睡龍溥，溥問曰：「豁闍黎
GA058n0062_pa077a01║見何尊宿來？還悟也未？」師曰：「清豁嘗于大章得
GA058n0062_pa077a02║個入處。」漙集眾曰：「豁闍黎出來燒香，對眾說悟
GA058n0062_pa077a03║處，老僧與汝證明。」師出拈香，曰：「香已燒了，悟即
GA058n0062_pa077a04║不悟。」漙大悅，許之。南唐保大末，置院于開元，留
GA058n0062_pa077a05║從効延居保福，開法嗣漙。宋建隆三年，辭眾，偈
GA058n0062_pa077a06║曰：「聚如浮沫散如雲，聚不相將散不分。入郭當
GA058n0062_pa077a07║時君是我，歸山今日我非君。」遂行。至苧溪，吟曰：
GA058n0062_pa077a08║「世人休說路行難，鳥道羊腸咫尺間。珍重苧溪
GA058n0062_pa077a09║溪上水，汝歸滄海我歸山。」至貴湖，愛其幽，邃居
GA058n0062_pa078a01║焉。尋有苫而宇之者，然門無壯鑰，薄曲障風而
GA058n0062_pa078a02║已。州刺史陳洪進奏賜紫衣、號性空，辭謝以老。
GA058n0062_pa078a03║太平興國元年冬，戒門人以其遺骸食虫蟻，勿
GA058n0062_pa078a04║塔。入嵁巖，坐磐石上長往。留七日，神色如生，䖝
GA058n0062_pa078a05║蟻無犯。乃火而散之野，得舍利三百粒。
GA058n0062_pa078a06║釋法騫，姓施氏，晉江人。出家開元菩提院，𠫵漳
GA058n0062_pa078a07║隆壽無逸，得其法。刺史陳洪進請開法隆壽，乃
GA058n0062_pa078a08║曰：「今日隆壽出世，三世諸佛，森羅萬象，同時出
GA058n0062_pa078a09║世，同時轉法輪，諸人還見麼？」僧問：「如何是隆壽
GA058n0062_pa079a01║境？」曰：「無汝插脚處！」又問：「如何是境中人？」曰：「未識
GA058n0062_pa079a02║境在。」有見師者，明日請心要，師曰：「昨日相逢序
GA058n0062_pa079a03║起居，今朝相見事還如；如何更覔呈心要，心要
GA058n0062_pa079a04║如何特地踈？」
GA058n0062_pa079a05║釋禹昌，惠安人。博聞强識，力學定慧，而苦節自
GA058n0062_pa079a06║厲，孑立寡與。居上生院，一室晏如，非其人莫敢
GA058n0062_pa079a07║造。有省才，時獨還往。一日呼才會食，不見其所
GA058n0062_pa079a08║為具者。才入，相與附火，譚至半夜，趣出芋魁，分
GA058n0062_pa079a09║啖之，忻然。才遺師二環，辭曰：「勿庸累我。」復有施
GA058n0062_pa080a01║膏腴者，則曰：「有是，吾子孫其不免虎狼矣！」竟辭。
GA058n0062_pa080a02║老隱揚原山中。賦詩，有「饑食無名草，寒燒落葉
GA058n0062_pa080a03║薪」之句。
GA058n0062_pa080a04║釋自然，出世開元之棲隱，嗣石門聰法。僧問：「老
GA058n0062_pa080a05║胡出世，目顧四方；和尚出世，如何表示？」師曰：「清
GA058n0062_pa080a06║氣為天，濁氣為地。」曰：「恁麼則信手拈來？」師曰：「有
GA058n0062_pa080a07║甚交涉？」
GA058n0062_pa080a08║釋有評，越天衣懷之嗣，主棲隱。問：「如何是平常
GA058n0062_pa080a09║道？」師曰：「和尚合掌，道士擎拳。」問：「如何是無位真
GA058n0062_pa081a01║人？」師曰：「渠無面目。」問：「十二時中，如何趣向？」師曰：
GA058n0062_pa081a02║「着衣喫飯。」曰：「別還有事也無？」師曰：「有。」曰：「如何則
GA058n0062_pa081a03║是？」師曰：「齋後更請一甌茶。」
GA058n0062_pa081a04║釋惟慎，未詳何許人。嘗遍𠫵諸老，得法于慈明
GA058n0062_pa081a05║圓。宋天聖中遊京師，至則徑歸。曾公亮曰：「闕下
GA058n0062_pa081a06║無禪侶，如何駐得君？」師應聲曰：「敢言知己少，性
GA058n0062_pa081a07║本類孤雲。」太守廊簡以主西山廣福，辭。羅山時
GA058n0062_pa081a08║方改禪，未有主者，同安令葛源夢羅山神告以
GA058n0062_pa081a09║慎可。訪得慎，不辭，履杖而往，開法羅山。
GA058n0062_pa082a01║釋本觀，姓陳氏，字無本，晉江人。母夢金人授白
GA058n0062_pa082a02║芙渠而姙。師生首羃紫帽，異光發屋。毀齒，依德
GA058n0062_pa082a03║律師出家，試經得度。具戒後，從宗已學《法華》、《楞
GA058n0062_pa082a04║嚴》、《起信》。一日曰：「此糟粕也！」棄去。謁法超道者，超
GA058n0062_pa082a05║竪起拳曰：「一塵纔舉，大地全收。古人竪指便有
GA058n0062_pa082a06║悟入，汝今何為？」師禮拜。超曰：「汝見甚麼道理，便
GA058n0062_pa082a07║禮拜？」師曰：「一塵纔舉，大地全收。」超曰：「者鈍根阿
GA058n0062_pa082a08║師。」師喏喏退。宋熙寜間，州守陳樞改粥院為禪，
GA058n0062_pa082a09║延師開法。𠫵政吕吉父置法華，復請師兼主之；
GA058n0062_pa083a01║奏賜紫衣、圓覺師號。元豐八年，朝奉王祖道移
GA058n0062_pa083a02║主大中。元祐六年，大夫陳康民乃請師合崇福
GA058n0062_pa083a03║為禪席。一年謝事，居永陽北巖。七年歲大侵，太
GA058n0062_pa083a04║守陳慎夫召師勸賑貸，遂符師羅山。辭後，公卿
GA058n0062_pa083a05║屢致以名藍，俱不起。元符三年四月二十三日，
GA058n0062_pa083a06║危坐告寂，火浴。而大夫江公着率僚屬送之，為
GA058n0062_pa083a07║立塔于三聖巖。有《法華箋》、《語錄》並傳行于世。
GA058n0062_pa083a08║釋可遵，字行至，南安徐氏子。幼從開元居銳學
GA058n0062_pa083a09║佛，試經得度。𠫵資壽智捷，得其法。去廬北山百
GA058n0062_pa084a01║丈石之旁。數年，移清溪月巖。志行靜一，律身清
GA058n0062_pa084a02║苦。朝散黃元功母疾，夢人告之曰：「得遵巖主供
GA058n0062_pa084a03║之，可愈。」元功延師應之，果愈。元豐間，太守王祖
GA058n0062_pa084a04║道致師主尊勝，施者勸歸之。老而矍鑠，精修無
GA058n0062_pa084a05║怠。所得施利，悉作諸善事云。
GA058n0062_pa084a06║釋子琦，惠安許氏。初講貫羣籍，而《楞嚴》、《圓覺》尤
GA058n0062_pa084a07║長。然以為不明心而泥言句，秪自障蔽耳。棄遊
GA058n0062_pa084a08║江淮，咸目之琦道者。謁翠巗真，問佛法大意。真
GA058n0062_pa084a09║唾地曰：「者一滴落在甚處？」師捫膺曰：「學人今日
GA058n0062_pa085a01║脾痛。」真為解頤。去𠫵積翠惠南，得其道。南領黃
GA058n0062_pa085a02║龍，師左右之。一日，南遣問：「老和尚三關語如何？」
GA058n0062_pa085a03║師厲聲曰：「你理會久遠時事作麼？」南益奇之。南
GA058n0062_pa085a04║沒，五祖法演命分座，室中垂語曰：「一人有口，道
GA058n0062_pa085a05║不得姓字為誰？」東林總聞而嘆曰：「琦首座如鐵
GA058n0062_pa085a06║山萬仞，卒難逗他語脉。」蘄守喬郎中，以開元為
GA058n0062_pa085a07║禪林，延琦為第一世。居數年，成叢席，四方雲會，
GA058n0062_pa085a08║室屋鼎新，禮樂法度大備焉。亟求退，得請至廬
GA058n0062_pa085a09║山。泉守以羅山召，乃歸。守請開堂于興福，遂如
GA058n0062_pa086a01║羅山。未期月，移主大中，又移主承天。居廿餘年。
GA058n0062_pa086a02║改造留從効之屋，施者欣然𦔳之，而不知其費
GA058n0062_pa086a03║也。朝廷賜紫衣、照覺大師號。詔移長蘆，以老乞
GA058n0062_pa086a04║免。崇寕元年，有旨天下諸州建崇寧寺。守以師
GA058n0062_pa086a05║為第一世，與搆之。政和五年示化，闍維，五色舍
GA058n0062_pa086a06║利甚大，弗與尋常比。頂骨、齒、舌、童真數珠，竝不
GA058n0062_pa086a07║壞，塔于悟空院之東。有《五會語錄》行世。
GA058n0062_pa086a08║釋道英，惠安人，姓胡。得法于琦，主番易之薦福。
GA058n0062_pa086a09║僧問：「佛未出世時如何？」師曰：「琉璃缾貯花。」曰：「出
GA058n0062_pa087a01║世後如何？」師曰：「瑪瑙鉢盛果。」曰：「未審和尚今日
GA058n0062_pa087a02║是同？是別？」師曰：「趯倒缾，拽倒鉢。」有《語錄》甚傳。
GA058n0062_pa087a03║釋有朋，字成之，南安蔣氏。初為宗已門學士，有
GA058n0062_pa087a04║聲。宋元豐二年，太守陳樞致師主教尊勝。施者
GA058n0062_pa087a05║翕然，百仆俱起。然以心宗為根，名相為葉，而留
GA058n0062_pa087a06║意于教外。一日謁承天琦，琦詰曰：「朝看《華嚴》、暮
GA058n0062_pa087a07║看《般若》，則不問，如何是當今一句？」師曰：「日頭正
GA058n0062_pa087a08║當午。」琦曰：「閑言語！更道！」師曰：「平生仗忠信，今日
GA058n0062_pa087a09║任風波，首尾往復五番。」琦肯之。八年以朝奉王
GA058n0062_pa088a01║祖道，符主禪興福，嗣琦法。元祐初，賜紫衣。元符
GA058n0062_pa088a02║二年，大夫蔣長生復延以清果。崇寜四年乃告
GA058n0062_pa088a03║老。宣和六年九月十一日，忽筆偈曰：「張公吃酒
GA058n0062_pa088a04║李公醉，歸去來兮何所泥？打破虛空笑一場，金
GA058n0062_pa088a05║剛脚拄帝釋鼻。」跏趺脫去。太守鄭南送闍維，舍
GA058n0062_pa088a06║利如雨。
GA058n0062_pa088a07║釋法超，晉江施氏子。幼依彌勒院出家，試經得
GA058n0062_pa088a08║度，具戒遊方。𠫵越州清化志超，得其道，歸居北
GA058n0062_pa088a09║山閱藏經。蓄一鐵鉢以爨，日一食；或不覺過中，
GA058n0062_pa089a01║則不復食。終藏，以親老歸，作菴居之。廿餘年，朝
GA058n0062_pa089a02║夕親側，鄉人化之。鄉之水為支海，寒月潮夕，行
GA058n0062_pa089a03║人出沒泥塗中，甚苦之。師募造石橋，長八百餘
GA058n0062_pa089a04║尺，凡一百三十間。中為亭六，為佛為塔，皆石為
GA058n0062_pa089a05║之，以壓風濤。名悲濟橋，行人至今德之。師居蕭
GA058n0062_pa089a06║然，疏衣糲食，禪誦不置，蚊、蝱、蚤、虱不殺。是時宗
GA058n0062_pa089a07║闍黎津道者，本觀、有聆二長老，常依度夏，𠫵叩
GA058n0062_pa089a08║皆有所悟。非同志者，拒不納，至面斥之。既終親
GA058n0062_pa089a09║喪，負鐵鉢出遊。還道過漳浦，有陳將軍廟，犯者
GA058n0062_pa090a01║立死，里人祀之，多殺生命。師授將戒，後存活者
GA058n0062_pa090a02║眾。至同安，溘然而寂。茶毘明日，有白光發其處。
GA058n0062_pa090a03║所著有《辨邪正論》二卷、《脩進錄》一卷，行于世。
GA058n0062_pa090a04║釋志添，永春陳氏子。出家志樂閒靖，巖居苦行，
GA058n0062_pa090a05║有「道者」之稱。去遊方，造東林總之室，悟其吹布
GA058n0062_pa090a06║毛因緣，呈總偈。元祐初至京師，徐王召問心要，
GA058n0062_pa090a07║領旨，命四禪陞座，具求印可，飯千僧，閱大藏。以
GA058n0062_pa090a08║慶奏哲宗賜磨衲袈裟。端王題金鐶絛鈎云：「賜
GA058n0062_pa090a09║真覺道者，當來同成佛果。」奏賜「佛印」號，不受。諸
GA058n0062_pa091a01║宮屢賜紫衣四十餘道，廻奏諸禪律。其「真覺」號
GA058n0062_pa091a02║者，元豐八年神宗升遐時賜之也。
GA058n0062_pa091a03║釋定諸，晉江人，學佛而兼通儒術。宋端拱中，受
GA058n0062_pa091a04║江南燈印可，歸草堂隱焉。師宅心岑寂，俗囂如
GA058n0062_pa091a05║遺。巾履之外，虛空在室。客至則歠茶清坐，去則
GA058n0062_pa091a06║面壁。太守屢畀千礎，謝不應。有集曰《去華》。其〈題
GA058n0062_pa091a07║畫水障〉云：「無波浪處生波浪，愁殺孤飄過海人。」
GA058n0062_pa091a08║又〈咏鸚鵡〉云：「罩在金籠好羽儀，分明喉舌似君
GA058n0062_pa091a09║稀。不湏一向隨人語，須信人心有是非。」盖不苟
GA058n0062_pa092a01║作也。
GA058n0062_pa092a02║粥主，亡其名。居開元淨土巷，僧司辟主千僧粥。
GA058n0062_pa092a03║有太保其官者，輙取粥器受草秣。主壓「護神象」
GA058n0062_pa092a04║磨下，責以守不力。夜行道次，神見請還象設，師
GA058n0062_pa092a05║曰：「粥器僧用，見奪于官，爾護僧謂何？」神謝必歸
GA058n0062_pa092a06║之。黎明，廝養者走歸其器，且曰：「夜馬斃二矣！」既
GA058n0062_pa092a07║而神又請如前。師咲曰：「器吾家物，歸之，爾職，初
GA058n0062_pa092a08║何功？」神乃乞効力庖中，諸鼠若雀無敢犯。師乃
GA058n0062_pa092a09║位神如故。今目神為「訶責王」云。
GA058n0062_pa093a01║釋戒環，温陵人。性簡靖，不溽世味。以空寂自頤，
GA058n0062_pa093a02║而深造道玅。嘗作《楞嚴》、《法華》、《華嚴》三經要解，皆
GA058n0062_pa093a03║能痛去名相繁蔓，使人無泥枝葉，入佛知見。真
GA058n0062_pa093a04║發明秘要藏者也，至今學者多宗之。先是開元
GA058n0062_pa093a05║千佛院有主者業誦《法華》，一鴿日至聽之。一日
GA058n0062_pa093a06║不至，主恠之。夜夢人告曰：「我鴿也，得師經力，轉
GA058n0062_pa093a07║身為人矣。生某氏，而腋有白毛可識，能一視我
GA058n0062_pa093a08║乎？」主如其夢求視之，果然。父母遂諾以出家。少
GA058n0062_pa093a09║長，來從之，得度為戒環云。
GA058n0062_pa094a01║釋敦炤守律精嚴，以身範物，故四方咸宗師之，
GA058n0062_pa094a02║其徒萬人。宋建炎二年，匡眾之暇，覽《南山戒壇
GA058n0062_pa094a03║圖經》，因嘆寺之戒壇制度觕陋，不盡師古。乃與
GA058n0062_pa094a04║其徒體瑛等更築之，凡五級，輪廣高深之尺度，
GA058n0062_pa094a05║悉手板讎；律法必有據依，無一出私意。既成，猶
GA058n0062_pa094a06║恐來者誕之也，使崇灌序表法，刻之石。
GA058n0062_pa094a07║釋太初，字子愚，温陵人，世儒者。初倜儻有奇志，
GA058n0062_pa094a08║詩文不凡。既而棄去，出家于開元尊勝。以佛律
GA058n0062_pa094a09║己，盡去豪舉之習，時大夫士多推目之。南劍報
GA058n0062_pa095a01║恩席虛，郡守陳宓致師主之。亡何，真德秀復以
GA058n0062_pa095a02║大溈延師匡眾，二十餘年至千人。其道博大，無
GA058n0062_pa095a03║謝古尊宿也。師不喜作文，作則傳萬口。如〈承天
GA058n0062_pa095a04║僧堂記〉，簡嚴有體，叢林戶誦之。而雌黃蔡襄〈洛
GA058n0062_pa095a05║陽記〉多三字者，至今傳其言也。
GA058n0062_pa095a06║釋了性，安溪黃氏。善講說，然專導人為福。諸塔
GA058n0062_pa095a07║寺、梁道必成之。微一髮私藏，以實感人，故人亦
GA058n0062_pa095a08║翕然嚮應。初宋紹興中，開元東西塔災，至淳熙
GA058n0062_pa095a09║間，師乃兩建之。有徒守淨佐師，能言且謔，人目
GA058n0062_pa096a01║之普化。其興建凡十有七，俱所費不貲，非人力
GA058n0062_pa096a02║之所能也。
GA058n0062_pa096a03║釋玅恩，號斷崖，全州倪氏子。初遍𠫵名宿，旋入
GA058n0062_pa096a04║雪峰湘和尚之室。湘器之，至使分座。退居善見，
GA058n0062_pa096a05║痛自韜晦。至元廿二年，僧錄劉鑑義言于行省，
GA058n0062_pa096a06║奏合開元百二十院為一禪剎。明年秋，延師為
GA058n0062_pa096a07║開山第一世，堅致，不獲謝。至門曰：「第一句，最初
GA058n0062_pa096a08║步，說到行到，大千揑聚。」喝一喝，「莫來攔我毬門
GA058n0062_pa096a09║路！」升座，嗣湘法。示眾：「吾心似破竹，徑直無紆曲，
GA058n0062_pa097a01║一點不相瞞，六六三十六。」上堂：「是法非思量分
GA058n0062_pa097a02║別之所能解。三家村裡，十字街頭，穢語諠爭，惡
GA058n0062_pa097a03║言廝罵，總是面門放光，助佛揚化。其柰學此道
GA058n0062_pa097a04║者，如人畫龍；真龍見時，却又驚怕。因甚如此？識
GA058n0062_pa097a05║真者寡。」師履行純實，律身清苦，終始無斁。脇
GA058n0062_pa097a06║不沾席者，四十二年。語言無華，而人心悅服。叢林
GA058n0062_pa097a07║法敝，以之具興。三十年三月望，以法弟契祖補
GA058n0062_pa097a08║其處。越三日圓寂，既火而雨舍利。藏于西山，賜
GA058n0062_pa097a09║諡廣明通慧普濟禪師。《上生經解》、《語錄》行世。
GA058n0062_pa098a01║釋契祖，同安人，姓張氏。初侍法石元智，智奇其
GA058n0062_pa098a02║材。既遍𠫵畢，乃湛伏鄉院。至元二十九年，玅恩
GA058n0062_pa098a03║請為堂中上座，至敬愛之。師嘗疾，恩餽藥資，不
GA058n0062_pa098a04║受，偈曰：「政坐虛消人信施，生身受此鐵圍殃。鎔
GA058n0062_pa098a05║銅熱鐵都吞了，那更教人入鑊湯。」恩益重其為
GA058n0062_pa098a06║人。三十年，恩使嗣位，代行湘師之道。師持盈者
GA058n0062_pa098a07║二十有八年，達官貴人至輙拜之。帝聞，賜「佛心
GA058n0062_pa098a08║正悟」之號。師善說法語，渾然天成。臘八曰：「半夜
GA058n0062_pa098a09║娘生眼豁開，狼忙便走下山來；看來只個星兒
GA058n0062_pa099a01║事，攪得乾坤作一堆。」重陽曰：「今朝重九節，籬根
GA058n0062_pa099a02║菊又開。諸方不說陶潛，即說孟嘉。開元無可說
GA058n0062_pa099a03║者，歸堂吃茶。」時真首座有能頌聲，以卜隱頌，要
GA058n0062_pa099a04║師作。師曰：「自斷胸中更沒疑，行藏那許鬼神知；
GA058n0062_pa099a05║直饒天下藏天下，未是羚羊挂角時。」真嘆服。延
GA058n0062_pa099a06║祐六年秋，無疾而化，壽九十，全身塔于西山。
GA058n0062_pa099a07║釋如炤，字元明，號寂室，晉江蔡氏子。從本寺道
GA058n0062_pa099a08║符出家。符業白良苦，師化之。開元合一，玅恩為
GA058n0062_pa099a09║第一世。師左右恩，恩甚器之。既而遊方，天慧內
GA058n0062_pa100a01║發，深有所悟。嘗典客雪峰，刺血書《法華》。及歸，復
GA058n0062_pa100a02║刺血書《雜華》。恩益禮之。及恩遷化，契祖嗣位，命
GA058n0062_pa100a03║師知藏。大德八年領後堂，十年移前堂。及祖沒，
GA058n0062_pa100a04║宣政命師補其席，嗣祖法。佛成道，上堂：「雪滿于
GA058n0062_pa100a05║山，星回于天，一見便見，更待六年？瞿曇，瞿曇！無
GA058n0062_pa100a06║端引得眾生起顛倒，東土望西天。」又曰：「雪窖生
GA058n0062_pa100a07║理幸可憐，六年曾不動機緘；眼皮爆綻三更後，
GA058n0062_pa100a08║明破星兒即不堪。」上聞，賜「佛果弘覺」之號。至順
GA058n0062_pa100a09║二年，無疾溘化，葬靈骨于厯代塔。
GA058n0062_pa101a01║釋大圭，字恒白，號夢觀，晉江廖氏子。初習儒學
GA058n0062_pa101a02║既成，父詔之曰：「吾為佛不成，吾以汝許佛。汝其
GA058n0062_pa101a03║毋違！」師乃往開元，禮廣漩為師，得度後侍佛果。
GA058n0062_pa101a04║凡三歴職，而至分座秉拂。宣政檄師主承天，師
GA058n0062_pa101a05║謝不起。築室開元之西，額曰「夢觀堂」。師學博識
GA058n0062_pa101a06║端，為文似柳，為詩似陶。吳鑒稱其為「圓機之士」，
GA058n0062_pa101a07║能貫儒、釋而一之。卒，門人為建塔西山。所著有
GA058n0062_pa101a08║《夢觀集》、《紫雲開士傳》。
GA058n0062_pa101a09║釋正映，號潔菴，撫州金谿人，姓洪氏。幼入安仁
GA058n0062_pa102a01║三峰為沙彌。洪武十九年，試經得度。謁靈谷謙，
GA058n0062_pa102a02║方入門，懷中香忽墮地，遂有省。謙命領維那。謙
GA058n0062_pa102a03║沒，往天界雪軒，命典藏。會有
GA058n0062_pa102a04║旨云：「泉州開元寺僧臨難，選的當人住持。」乃鬮
GA058n0062_pa102a05║選而出。及引見，
GA058n0062_pa102a06║諭曰：「著他去做住持。如今做住持難，善則欺侮
GA058n0062_pa102a07║你，惡則毀謗你。但清心潔己長久。欽此。」師奉
GA058n0062_pa102a08║勅來院。洪武三十一年六月，開堂演法，眾志翕
GA058n0062_pa102a09║然。首竪法堂，次建甘露戒壇，不數年百廢俱脩。
GA058n0062_pa103a01║永樂元年朝京回福州，諸山舉住雪峰。重創佛
GA058n0062_pa103a02║殿、法堂、三門、兩廊，及開萬工池，作金鰲橋。洪熙
GA058n0062_pa103a03║元年得
GA058n0062_pa103a04║旨住持靈谷。宣德元年擢僧錄司左講經。卒于
GA058n0062_pa103a05║靈谷，有語錄若干卷，名《古鏡三昧》。
GA058n0062_pa103a06║釋本源，晉江人。幼不邇腥葷，出家習《法華》、《楞嚴》
GA058n0062_pa103a07║諸經，咸通其奧。嘗遊漳浦，道旁有石，師坐其上，
GA058n0062_pa103a08║後其石夜輙放光。漳人異之，為立靈嶺巖居之。
GA058n0062_pa103a09║既而有司請主開元。永樂十八年正月，
GA058n0062_pa104a01║旨徵入京，其勅曰：「比聞高僧戒行精嚴，智慧超
GA058n0062_pa104a02║卓；造真如之藴奧，悟空寂之玄微，深用嘉獎。今
GA058n0062_pa104a03║特遣人賚勅諭意，惟冀高僧振錫來見，弘宣玅
GA058n0062_pa104a04║法，丕顯宗風，以副朕企拳拳極萬之懷，故勅。」師
GA058n0062_pa104a05║入京，奏對稱
GA058n0062_pa104a06║旨，屢蒙獎賚。居半載，辭歸故山。
GA058n0062_pa104a07║論曰：余作〈開士志〉，而歎紫雲之多賢也。非吉
GA058n0062_pa104a08║祥殊勝之地，能有是哉？然自桑蓮現瑞以來，
GA058n0062_pa104a09║幾及千載。古如斯，今亦如斯。何古則聖賢輩
GA058n0062_pa105a01║出，而今則寥寥絕響也？語云：「嘉羽生應龍，鳳
GA058n0062_pa105a02║凰生百鳥。」其勢必漸下耶？抑法運下衰、聖賢
GA058n0062_pa105a03║隱伏，今之不逮古非獨一剎耶？嗚呼！此豈可
GA058n0062_pa105a04║以局志道之士哉？凡有待于外者，時與勢得
GA058n0062_pa105a05║而局之；無待于外者，非時與勢可得而局也。
GA058n0062_pa105a06║故春秋雖厄，不能局
GA058n0062_pa105a07║仲尼；陋巷雖貧，不能局顏淵；首陽雖困，不能局伯夷、叔齊，是在有志
GA058n0062_pa105a08║者之自立耳！若夫規厚殖、逐榮名，旦夕孶孶
GA058n0062_pa105a09║不能以時勢自安，是惑之甚者也。悲夫！
GA058n0062_pa106a01║
GA058n0062_pa106a02║
GA058n0062_pa106a03║
GA058n0062_pa106a04║
GA058n0062_pa106a05║
GA058n0062_pa106a06║
GA058n0062_pa106a07║
GA058n0062_pa106a08║
GA058n0062_pa106a09║
GA058n0062_pa107a01║溫陵開元寺志
GA058n0062_pa107a02║湧泉禪寺沙門元賢纂修
GA058n0062_pa107a03║藝文志
GA058n0062_pa107a04║古今代謝，轉盻成空。其能留往蹟。以示方來者，
GA058n0062_pa107a05║唯有文而已。故杞宋無徵，仲尼致嘆，良有以也。
GA058n0062_pa107a06║茲開元紀詠，屢經火刦，散失殆盡。間有片言隻
GA058n0062_pa107a07║字流落人間，已不啻珙璧珍之，敢置而弗錄乎？
GA058n0062_pa107a08║志藝文。
GA058n0062_pa107a09║碑記
GA058n0062_pa108a01║重建開元寺記
GA058n0062_pa108a02║監察御史裏行．克威武軍節度推官黃滔撰
GA058n0062_pa108a03║混沌死而天地生，道德銷而仁義作。情軍業網，
GA058n0062_pa108a04║始脉旋波。天謂洛龜河龍，文有生而不文無生，
GA058n0062_pa108a05║乃產金聖人於西國，鑽智慧火，乾煩惱海。理不
GA058n0062_pa108a06║吾吾，而一貫生生。其姿電㸌於周室，其波泒漾
GA058n0062_pa108a07║於漢代。繇是館移鴻臚，城崇白馬，斯有寺之始
GA058n0062_pa108a08║也。寺制殿，象王者之居，尊其法也。其後金地蓮
GA058n0062_pa108a09║扄，周旋四海；烏飛兎走，或故或新。至如神運之
GA058n0062_pa109a01║靈莫靈矣，亦靡得而巍然。則我州開元寺佛殿
GA058n0062_pa109a02║之與經樓、鐘樓，一夕飛燼，斯革故鼎新之數也。
GA058n0062_pa109a03║初僕射太原公，以子房之帷幄布泉城，以叔度
GA058n0062_pa109a04║之袴襦纊泉民。而謂竺乾之道，與尼、聃鼎，宜根
GA058n0062_pa109a05║乎信，而友乎理。矧開元闕宇，五十載之聖容，實
GA058n0062_pa109a06║寺之冠。洎帥閩也，愈進其誠，繕經三千卷，皆極
GA058n0062_pa109a07║越藤之精、書工之玅。駕以白馬十乘，送以府僧，
GA058n0062_pa109a08║迎以郡僧，置茲之樓。既而蜀雨不飛，識者以為
GA058n0062_pa109a09║物之尤，罕留于世；敬之至，必動乎神，是必為地
GA058n0062_pa110a01║祇所搜，龍宮之索。不然者，曷與斯故新之數期？
GA058n0062_pa110a02║厥理則明，我宜悄然不已。仲弟，檢校工部尚書，
GA058n0062_pa110a03║為茲郡之龝也，武則拍孫吳之輩，文則席夏、商
GA058n0062_pa110a04║於前。而復龍虎之內，以塤以箎。大聳孟龍之旨，
GA058n0062_pa110a05║乃割俸三千緡，鳩工度木。煙巖雲谷之杞梓梗
GA058n0062_pa110a06║柟，投刃以時，趨功以隟，食以月粟，付以心倕。不
GA058n0062_pa110a07║期年，而寶殿湧出。棟隆臼綺，梁脩新虹；八表四
GA058n0062_pa110a08║隅，悉半乎丈。柱盛鏡礎，方珪叢斗；楣承蟠螭，飛
GA058n0062_pa110a09║雲翼拱；文榱刻桶，轇轕杈枒。或經緯以开織，或
GA058n0062_pa111a01║丹艧而纈耀。晶若蟾窟，嶪如鰲背。風夏觸而秋
GA058n0062_pa111a02║生，僧朝梵而谷應。昇者骨冰，觀者目波。而五間
GA058n0062_pa111a03║兩廈，昔之制也。自東迦葉佛、釋迦牟尼佛左右
GA058n0062_pa111a04║真容，次彌勒佛、彌陀佛、阿難、迦葉、菩薩衛神。雖
GA058n0062_pa111a05║法程之有常，而相貌之欲動。東北隅則揭經樓，
GA058n0062_pa111a06║雙立嶽峰，兩危蜃雲；東瞰全城，西吞半郭。霜韻
GA058n0062_pa111a07║叩而江山四爽，金字駢而講誦千來。是知天地
GA058n0062_pa111a08║日月鬼神，不欲一存其物，將有待于後人也！設
GA058n0062_pa111a09║使斯殿也，斯樓也，不有之故，其何以新？我公之
GA058n0062_pa112a01║作之為，其何以布之哉？三畧六韜，流通具多；戈
GA058n0062_pa112a02║霜劍雪，為甘露潔。信英智之所措也！既畢召化
GA058n0062_pa112a03║內之緇錫，數邁于千，齋而落之累中。慈雲五色，
GA058n0062_pa112a04║慧日重輪。談者以為梵天之宇，化于是矣；靈山
GA058n0062_pa112a05║之會，儼于是矣！我公之倅試大理評事，宋君曰
GA058n0062_pa112a06║駢。才推博古，識洞真如。請立貞珉，垂于不朽。公
GA058n0062_pa112a07║以小儒不佞，俾刻斯文。僧正臨壇，大德僧宣一
GA058n0062_pa112a08║桑門之關楗者，曰：「寺有記，亡之矣！垂拱二年，郡
GA058n0062_pa112a09║儒黃守恭宅，桑樹吐白蓮花，捨為蓮花道場。後
GA058n0062_pa113a01║三年，昇為興教寺，復為龍興寺。逮玄宗之流聖
GA058n0062_pa113a02║儀也，卜勝無以甲茲，遂為開元寺焉。嘗有紫雲
GA058n0062_pa113a03║覆寺至地，至今凡草不生其庭，大矣哉！自垂拱
GA058n0062_pa113a04║之迄開元，四朝而四易號。及闕諒兆水於木，垂
GA058n0062_pa113a05║雲薙草（謂桑蓮之與雲草）。天啟地靈之如是，則開元實
GA058n0062_pa113a06║寺之冠，斯又冠開元焉！金聖人
GA058n0062_pa113a07║無為也；堯舜亦無為也。参錯其道，巍巍聖儀，永與諸佛如來
GA058n0062_pa113a08║俱，豈不其然？」愚是以奮筆於一公之說。乾甯四
GA058n0062_pa113a09║年丁巳冬，十一月日記。
GA058n0062_pa114a01║重脩法堂、甘露戒壇記
GA058n0062_pa114a02║中順大夫．泉州府知府．清江胡器撰
GA058n0062_pa114a03║天下之教有三：曰儒、曰釋、曰道。儒也者，教人以
GA058n0062_pa114a04║綱常之道，而欲全其性之所有也；釋也、道也，示
GA058n0062_pa114a05║人以定慧之功，而欲超乎流俗之外也。故其教
GA058n0062_pa114a06║之之序有差，而其本則同主于戒。吾夫子則曰
GA058n0062_pa114a07║戒之色、戒之𩰖、戒之得；而佛氏所謂戒貪、嗔、癡，
GA058n0062_pa114a08║是也。泉之大開元禪寺，首教僧正映，江西撫之
GA058n0062_pa114a09║金谿人；蚤業釋學，性頴行粹。洪武中，居京師之
GA058n0062_pa115a01║天界寺，峕開元眾僧臨難罄殞。
GA058n0062_pa115a02║太祖高皇帝命僧錄司，選撥正映，出領茲寺。陛
GA058n0062_pa115a03║辭之際，以「清心潔己」為訓，映拜手稽首，對揚惟
GA058n0062_pa115a04║謹。于是大闡宗風，興其廢教。首作講堂，而額曰
GA058n0062_pa115a05║「清心潔己」，示不忘也。次作「甘露戒壇」于「潔己堂」
GA058n0062_pa115a06║前，以為務祖風。確守戒行者，必先味甘露而潔
GA058n0062_pa115a07║身心之為尚也。二作竝集，不費己資；木石甓堊，
GA058n0062_pa115a08║眾樂為助，匠民告成。又懼嵗久而冺其詳也，遂
GA058n0062_pa115a09║以狀來請記于石。余時承乏，忝守茲郡，因嘉正
GA058n0062_pa116a01║映釋名而儒行；上不辱
GA058n0062_pa116a02║皇祖之命，下有裨于浮屠之教。斯宜光于前而
GA058n0062_pa116a03║振於後也，遂為之記。
GA058n0062_pa116a04║開元寺弭災頌功德碑
GA058n0062_pa116a05║廣東左𠫵議蔡一槐撰
GA058n0062_pa116a06║夫禪扄之廢興也，其有與立矣！今宇內二氏之
GA058n0062_pa116a07║區遞廢，其遌立者，非祝
GA058n0062_pa116a08║聖之壇，則講藝之所也。其初藉虛渺以營之，而
GA058n0062_pa116a09║卒賴名教以不墜，孰謂禮之薄且亂乎？吾郡諸
GA058n0062_pa117a01║禪，十八九湮，僅存紫雲、月臺二寺。紫雲存者，惟
GA058n0062_pa117a02║三剎。首為紫雲殿，以紫雲之祥而名，即今祝
GA058n0062_pa117a03║聖道場。次戒壇，甘露井在焉。三、清心潔己堂。按
GA058n0062_pa117a04║舊誌，洪武二十六年寺圮，
GA058n0062_pa117a05║太祖高皇帝特勅南都僧正映來住持。濱行，諭
GA058n0062_pa117a06║以「清心潔己」。映稽首南來，首建此堂而扁茲額，
GA058n0062_pa117a07║尊
GA058n0062_pa117a08║綸音也。方其盛也，百二支院，合為一區。梵唄精
GA058n0062_pa117a09║勤，戒律清嚴。嘉隆而來，浸以頺弛。王租僧房，半
GA058n0062_pa118a01║沒豪右。所存僅三剎而已。戎器、火藥諸匠，復
GA058n0062_pa118a02║盤結其中。潔己堂下，百竈雲屯，燼土山積。戒壇、紫
GA058n0062_pa118a03║雲旁廡，皆為寄食妻子之區。碓磑金鐵之聲，振
GA058n0062_pa118a04║動日夜。所造兵刃火攻諸具，薦陳無時。第令僧
GA058n0062_pa118a05║日夜寢食其旁，或傭人自盜，而苛責以償直者
GA058n0062_pa118a06║有焉。夫以祝
GA058n0062_pa118a07║聖塲宇，日動金戈之聲；以慈悲莊嚴之地，千百
GA058n0062_pa118a08║㐫器儲焉。每
GA058n0062_pa118a09║聖誕聖節，諸臣冠冕佩玉，側足傴僂於竈廠、塵
GA058n0062_pa119a01║土之旁，苟且終事。甚非所以妥
GA058n0062_pa119a02║皇靈而隆矩典也。先時火藥匠聚玄玅觀，觀燬，
GA058n0062_pa119a03║三十四人死焉；再聚月臺山門廊，廊燬，二十餘
GA058n0062_pa119a04║人死焉。乃入開元，亦火矣，督官林才等焚死。幸
GA058n0062_pa119a05║而寺僧撲滅，廊屋幾希不燼。眾鑑前災，陳請當
GA058n0062_pa119a06║道。而諸匠業為奧區，不忍捨去，隨告旋寢。茲嵗
GA058n0062_pa119a07║春夏魃雪，傍寺居民，回祿見夢。飛語傳訛，人心
GA058n0062_pa119a08║惶惶，束裝待竄。耆民陳實、趙用贊等，住持通楫、
GA058n0062_pa119a09║通全等，相率陳牒于觀察乾銘楊公。惟公蒿目
GA058n0062_pa120a01║痌瘝，毅然獨斷；朝得牒，夕驅諸匠出，盡斥廠舍。
GA058n0062_pa120a02║與郡守羅陽程公議頓硝戶、鐵匠于演武塲，而
GA058n0062_pa120a03║擇人烟不交之地以居。火藥匠乃之旗纛廟。以
GA058n0062_pa120a04║秋移去，冬果火發，諸炮燄天，眾匠與廟立盡。幸
GA058n0062_pa120a05║臺高陡絕無附，故不延廬舍。使時而在寺也，萬
GA058n0062_pa120a06║室繹絡，枋肆輻集，其禍可勝言哉？觀察公憫諸
GA058n0062_pa120a07║斃匠，厚加賑恤。而旁寺千家，咸神疇昔之異夢，
GA058n0062_pa120a08║衘二公之特恩；頌聲載道，各相率捐助，再修開
GA058n0062_pa120a09║元以協成盛舉。斯舉也，存六百載之梵宇，活千
GA058n0062_pa121a01║百家之民命，其功令豫而德遠矣！諸僧重修，先
GA058n0062_pa121a02║祝
GA058n0062_pa121a03║聖壇塲，次及兩廊八十餘間，後及戒壇、潔己堂。
GA058n0062_pa121a04║釐弊興廢，象教儼然更新，民居遂得帖席。謠者
GA058n0062_pa121a05║咸謂二公之來，為紫雲再出，甘露重降，實生我、
GA058n0062_pa121a06║覆我也。按郡誌，寺地捨于黃守恭長者，有桑蓮
GA058n0062_pa121a07║之異。今其雲仍蕃衍布在四縣。裔孫文炳，思水
GA058n0062_pa121a08║木之誼，霔生全之恩；因一方耆民之請，思為
GA058n0062_pa121a09║之獻章，以傳永久。且裨後來諸匠，毋復營入茲寺，
GA058n0062_pa122a01║以遺厲梗。顧謂槐叔姪，寔隣茲寺，其帡幪至近
GA058n0062_pa122a02║也，敬為之載筆而記之頌。頌曰：
GA058n0062_pa122a03║梵宇盛唐　浮屠宋季楞嚴精疏　爰名茲寺紫雲
GA058n0062_pa122a04║在天　白蓮在地電虹履端　綿綴攸蒞咫尺
GA058n0062_pa122a05║天威　駿奔郡吏中葉塵刦　大臚為崇雪山休糧
GA058n0062_pa122a06║　金界還縮遂啟諸傭　仗公藴利金鐵飛精　火攻
GA058n0062_pa122a07║伏熾毫鏡重轑　淨域含垢祝
GA058n0062_pa122a08║聖之辰　有䖍孔疚猗與楊師　觀察遐陋穆風既
GA058n0062_pa122a09║扇　周雲斯覆愷慈鸞祥　憲令獅吼馴彼暴鰐　睠
GA058n0062_pa123a01║茲靈鷲咨爾和尚　同辭稽首除戎不虞　回祿徵
GA058n0062_pa123a02║咎維公之仁　求瘼如身維令之肅　靡苛而速惻
GA058n0062_pa123a03║然詢謀　合德郡公乃戒棷役　盡驅諸傭曠遠人
GA058n0062_pa123a04║烟　高原之墉禍蓄而燔　止于武宮不徙之禍　倍
GA058n0062_pa123a05║數于東環寺西民　手額頌公昔聞曲徙　稱為上
GA058n0062_pa123a06║德禋意修令　勝妖默默鱗鱗西偏　仁猷允塞侔
GA058n0062_pa123a07║造神功　豈伊佛力公即秉鈞　內翊皇極豫斥𠒋
GA058n0062_pa123a08║殘　以紏王慝外寄九關　詰固封域折衝弭萌　以
GA058n0062_pa123a09║匡王國寺之檀祖　椒蘭蕃息黃氏令裔　附驥同
GA058n0062_pa124a01║陟銘心不啻　願劂副墨詔之方來　以垂後則
GA058n0062_pa124a02║萬曆二十三年乙未季冬，寺僧正派等立石
GA058n0062_pa124a03║重脩開元寺記
GA058n0062_pa124a04║南京禮部尚書．郡人黃鳳翔撰
GA058n0062_pa124a05║今兩都盖有朝天宮，云神壇象設，儼然于上。而
GA058n0062_pa124a06║黃冠者流，日靈承奔走焉。每嵗時，
GA058n0062_pa124a07║嵩祝之辰，則冠紳珮玉，雲集輻輳。文武吏，各東
GA058n0062_pa124a08║西卿，大行設九賓臚句傳；百官執職，傳警諸所，
GA058n0062_pa124a09║為趨蹌升降之度。唱贊導從之節，一與殿廷不
GA058n0062_pa125a01║異。夫叔孫通之起漢制也，為綿蕞習諸野外；漢
GA058n0062_pa125a02║帝臨觀，令郡臣肄習。彼何其委諸草莾也！乃知
GA058n0062_pa125a03║後王之制，備且詳矣！雖其因之事，亦義起吾郡。
GA058n0062_pa125a04║開元寺建自唐垂拱間，白蓮呈瑞，膾炙人口。厥
GA058n0062_pa125a05║後次第營拓，區院之莊嚴，浮屠之峻麗，屹然為
GA058n0062_pa125a06║城西巨鎮，而有司習朝賀儀者詣焉。此與兩都
GA058n0062_pa125a07║之朝天宮，秩在典籍豈殊哉？年所多曆，日就頺
GA058n0062_pa125a08║毀，故檀越裔孫憲副同安黃君，斥財鳩眾稍稍
GA058n0062_pa125a09║脩葺之。而紫雲正殿，工鉅費繁，力寄羣緣，勢難
GA058n0062_pa126a01║獨任也。郡侯合肥竇公，以
GA058n0062_pa126a02║嵩祝詣寺，睹其陊剝不治，僅蔽風雨，則惄然駭
GA058n0062_pa126a03║曰：
GA058n0062_pa126a04║「天威咫尺之謂何，乃有司徒爾玩視也！」遂厚捐
GA058n0062_pa126a05║為倡，而郡丞清江楊公、別駕海鹽陸公、司理江
GA058n0062_pa126a06║甯卜公、晉邑侯清遠徐公、南邑侯東莞袁公，捨
GA058n0062_pa126a07║俸佐之；郡士民亦慕義響應焉。凡八閱月，而工
GA058n0062_pa126a08║告竣。時竇侯將以入覲。行矣諸耆老方相率祈
GA058n0062_pa126a09║佛，冀諧所願。謂茲盛舉也，宜有紀，而屬筆于余。
GA058n0062_pa127a01║余謂如來示法以無為宗，其視吾儒名教，猶之
GA058n0062_pa127a02║蒼與素、燕與越然。顧夫旛幢之供設，梵唄之贊
GA058n0062_pa127a03║頌，所為昕夕䖍禱、展敬於空王者，厥禮一何重
GA058n0062_pa127a04║哉！數百年
GA058n0062_pa127a05║高皇帝綸音在焉，而諸司遙祝之儀，俯僂于剝
GA058n0062_pa127a06║棟頺楹之下，彼奉空王者計畫無復之耳；而北
GA058n0062_pa127a07║面稱臣子奚為者也？此竇公所為擊目而心戄
GA058n0062_pa127a08║也。公方潔明仁，脩舉廢墜，如學宮，如尊經閣，如
GA058n0062_pa127a09║紫陽書院，如南溪石梁，皆捐俸營之，不以煩閭
GA058n0062_pa128a01║閻寸鏹，茲特其一云。余既紀乎其事，而繫之以
GA058n0062_pa128a02║詩曰：
GA058n0062_pa128a03║銀亟遙度　須彌嵂崒國號毘尼　天曰兠率弄土
GA058n0062_pa128a04║為城　編茅覆佛積縷滿千　貿花貢馝發彼弘願
GA058n0062_pa128a05║　更無長物瑤壇之祝
GA058n0062_pa128a06║　天子萬年冠裳萃止　嵗時有䖍尊勝弗飭　禮敬
GA058n0062_pa128a07║虛懸戒律具嚴　貪為慳緣吾儒之教　亦復如然
GA058n0062_pa128a08║懿哉郡侯　憑熊分虎香風慈雲　慧日化雨性根
GA058n0062_pa128a09║菩提　澤庇寜宇𣒰陛肅趨　楓宸在覩爰霈檀施
GA058n0062_pa129a01║　成茲義舉淨財遞委　凡眾齊心露澄紺井　霞暎
GA058n0062_pa129a02║雞林層甍迎日　蓮座凝蔭令辰崇典
GA058n0062_pa129a03║　天鑒如臨濟濟翼翼　以莫不欽海國騰歡　羣黎
GA058n0062_pa129a04║戴德頌公佳績　勝彼佛力兼生其共　垂範罔極
GA058n0062_pa129a05║爰勒峴碑　永鎮寶域恒沙有盡　貞䂥弗泐
GA058n0062_pa129a06║萬曆二十八年嵗在庚子秋八月日立石
GA058n0062_pa129a07║夢觀堂記釋大圭撰
GA058n0062_pa129a08║恒白山人作堂于開元佛舍之西，曰夢觀堂。其
GA058n0062_pa129a09║堂舊陿而長，詹子記之，以為墮軒者。其後得鄰
GA058n0062_pa130a01║屋合而大之。山人貧甚，始以友之助作堂。助微
GA058n0062_pa130a02║不足，不中止。乃悉以凡服御者售之人，成之。既
GA058n0062_pa130a03║成而居其中，枵然。山人以樂，且以夢名之。客有
GA058n0062_pa130a04║過之者曰：「子名子堂，奚取諸夢？吾聞昔武丁夢
GA058n0062_pa130a05║說，尼父夢旦，帝鴻夢華胥氏。一以得相，一以行
GA058n0062_pa130a06║道，又以理人而治。是真其夢也。子之師未始有
GA058n0062_pa130a07║所謂夢者；雖有以夢，譬觀世間之說，是虛其夢
GA058n0062_pa130a08║也。今夢果堂乎？則誰作？然則吾見子作之囏矣。
GA058n0062_pa130a09║堂果夢乎？則誰居？然則吾見子興居、食飲，誦說、
GA058n0062_pa131a01║游息，必于是焉爾矣。堂乎夢乎？真乎虛乎？吾將
GA058n0062_pa131a02║釋然寤而無惑也，如之何？」山人徐而諭之曰：「夢
GA058n0062_pa131a03║之夢也，堂之亦夢也；虛之夢也，真之亦夢也。於
GA058n0062_pa131a04║夢求夢，愈夢而不寤也。古之至人，夢于身，夢于
GA058n0062_pa131a05║人，夢天下萬物；而其非夢者不夢，是之謂大覺。
GA058n0062_pa131a06║盖余所謂觀者，余將以天下萬物合而堂之，夢
GA058n0062_pa131a07║而觀之。果能同余觀而大覺不夢者，其誰也？抑
GA058n0062_pa131a08║又安知其無人乎哉？則與之樂斯堂矣！」客寤而
GA058n0062_pa131a09║退，書之以為記。峕後作堂三年，乙酉之嵗，六月
GA058n0062_pa132a01║五日也。
GA058n0062_pa132a02║息見閣記釋大圭撰
GA058n0062_pa132a03║夢觀堂之東齋為閣，其上牖而南焉，寔分乎二
GA058n0062_pa132a04║宮之間。北宮高，而南宮有樓益高，面遮背擁。閣
GA058n0062_pa132a05║不有見，見不能遠。凡山水、草木、城郭、人物之盛
GA058n0062_pa132a06║美秀蔚者，無一於前，因名其閣「息見」。吾居，嵗不
GA058n0062_pa132a07║一二登。為吾徒者，以吾所不登，亦不時登。以故
GA058n0062_pa132a08║閣為棄閣也。一日，羣來告去其階者，吾閔然念
GA058n0062_pa132a09║焉。夫物以無用棄，閣以𢇮諸物其用。且南鄉而
GA058n0062_pa133a01║明，求其為可棄者無得。徒以南北宮者，限無覽
GA058n0062_pa133a02║翫之適棄之，不已過邪？今有載道之用，而知道
GA058n0062_pa133a03║之明。其所為有絕人者，且澹然無外物接羣。高
GA058n0062_pa133a04║壓之無所動其心，則以為無見而棄之，可乎？吾
GA058n0062_pa133a05║於是重有所感焉。古之人以見為妄，教人息之，
GA058n0062_pa133a06║則真者不求而致矣。而人廼逐逐於見，前趨疾
GA058n0062_pa133a07║馳之不暇，而暇真之求耶？今之去古之人遠矣！
GA058n0062_pa133a08║吾生四十有七年，才卑智闇不適用，有媿乎閣
GA058n0062_pa133a09║者。方將登之，樂其靜以老焉。不閣之得之幸，而
GA058n0062_pa134a01║閣之棄，其得辠閣也。二三子用吾言，無棄。至正
GA058n0062_pa134a02║辛卯二月五日記。
GA058n0062_pa134a03║重興尊勝閣記釋元賢撰
GA058n0062_pa134a04║開元之有尊勝，盖昉于黃氏之桑蓮云。按志，唐
GA058n0062_pa134a05║垂拱二年，州長者黃守恭，晝夢僧乞其地為寺。
GA058n0062_pa134a06║守恭曰：「必須桑樹産白蓮乃可。」僧喜謝，忽失所
GA058n0062_pa134a07║在。越二日，園中桑果産白蓮。守恭即産蓮處建
GA058n0062_pa134a08║尊勝院，延匡護大師居之。有司以瑞聞，敕建蓮
GA058n0062_pa134a09║花道塲。後寺號屢更，至開元二十六年，始易今
GA058n0062_pa135a01║名。寺之居廣至一百二十院，而尊勝其肇基也。
GA058n0062_pa135a02║熙寕間，僧本觀建大悲閣于其中。紹興中災後，
GA058n0062_pa135a03║更主者六，草創卑陋不稱。至慶元四年，僧法暄
GA058n0062_pa135a04║改作新殿，郡縉紳梁克俊、李訦實合贊之。至正
GA058n0062_pa135a05║丁酉災，戊戌僧法持重建。嘉靖間廢盡，為告給
GA058n0062_pa135a06║者所有矣。崇禎五年壬申，寺僧戒瑝思本源之
GA058n0062_pa135a07║地不可不復，乃捐衣鉢贖其故地。郡刺史烜奎
GA058n0062_pa135a08║陳公為主緣，繇是眾緣輻輳，更創傑閣。上奉西
GA058n0062_pa135a09║方三大聖，而周環小屋以便居守。越乙亥冬始
GA058n0062_pa136a01║告成，規制弘敞，丹艧輝煌。尊勝之舊，復聳拔于
GA058n0062_pa136a02║雲中矣。余以是冬開法紫雲，乃登閣問故。憑弔
GA058n0062_pa136a03║之餘，不能無遐思焉。昔匡護大師每夏講《上生
GA058n0062_pa136a04║經》，輙致千人，非尊勝之始祖乎？慎公法嗣慈明，
GA058n0062_pa136a05║見夢羅山，為禪者師，非尊勝十世孫乎？至于禪、
GA058n0062_pa136a06║教、律三宗，如麟如鳳，出于世瑞者，不下三五十
GA058n0062_pa136a07║人，非尊勝之毓其秀、發其源乎？是尊勝者，于周
GA058n0062_pa136a08║為漦，于漢為沛，夢觀氏其知言哉！然今日之尊
GA058n0062_pa136a09║勝，地如故也，閣如故也，圓頂方袍亦如故也；觀
GA058n0062_pa137a01║者猶以古今不相及為限，其故何哉？抑余聞之
GA058n0062_pa137a02║故老云：「昔尊勝興，而寺繇之以興；尊勝替，而寺
GA058n0062_pa137a03║繇之以替。是尊勝乃一寺之權輿也。」今尊勝復
GA058n0062_pa137a04║矣，英衲之鵲起、法音之雷震，可計日以待也。諸
GA058n0062_pa137a05║君其勉之，以應斯會。因援筆而為之記。
GA058n0062_pa137a06║開元寺題壁
GA058n0062_pa137a07║檀越裔孫．雲南副使黃文炳書
GA058n0062_pa137a08║不侫炳初脩開元，客有過者曰：「盖聞而祖分四
GA058n0062_pa137a09║子四安也，瓜瓞綿繁，人文之賁，素封之資，騰于
GA058n0062_pa138a01║四社。夫流長者積必厚，以若祖之遺，夫豈無其
GA058n0062_pa138a02║大者，而必曰捨宅為寺？抑子孫光揚先德，志繼
GA058n0062_pa138a03║事述，亦豈無其大者，而必曰修寺？切有請也。」炳
GA058n0062_pa138a04║曰：「唯唯，否否。先祖捨宅為寺，茲也且八百餘年，未
GA058n0062_pa138a05║嘗言德；乃吾子孫敢以德誣先人哉？顧寺為
GA058n0062_pa138a06║嵩祝之所，實西陌奧區。民舍櫛比，不啻千家。兵
GA058n0062_pa138a07║興以來，硝冶二匠，以寺為肆；挈妻携孥，榴房蜂
GA058n0062_pa138a08║室，與僧雜居，幾無寺矣。而硝冶一業，實為火祟。
GA058n0062_pa138a09║麗寺居民，回祿見夢。訛言朋興，夕無寜寢。父老
GA058n0062_pa139a01║欲訴當道，懼不能勝，則慫恿不侫曰：『而祖德也，
GA058n0062_pa139a02║足下保而完之，義曷辭？』不侫不得已，為言于觀
GA058n0062_pa139a03║察刺史諸公，業得請移匠，而後父老始遑眠食
GA058n0062_pa139a04║也。及旗纛火起，眾以為妖夢是踐，競神其事，始
GA058n0062_pa139a05║議脩寺。僧困力詘，無所措手，則以父老慫恿不
GA058n0062_pa139a06║侫曰：『而祖德也，抑綿蕞在是，足下繼檀越而葺
GA058n0062_pa139a07║之，義曷辭？』不侫復不得已，聚族而謀，為之引其
GA058n0062_pa139a08║緒。先謀所最急者，支其傾頺，補其鏬漏，而他未
GA058n0062_pa139a09║遑也。凡不侫所為此者，皆出諸父老所慫恿，不
GA058n0062_pa140a01║侫無意也。雖然，不侫有大懼矣！夫所脩者十一
GA058n0062_pa140a02║于百耳，異日者，子姓弟姪謂『吾祖實檀越是，而
GA058n0062_pa140a03║修又自吾族也』，與僧競尺寸之地，為私塾別墅，
GA058n0062_pa140a04║以充都人口實曰『是倚檀越為奸利』。豈惟無所
GA058n0062_pa140a05║光于前人，且獲戾焉。不侫何說之辭？」既以語客，
GA058n0062_pa140a06║因書寺壁，使郡人知不侫修寺之意；且以語吾
GA058n0062_pa140a07║宗之與修是寺者，不必任以為德也。萬曆丁酉
GA058n0062_pa140a08║秋日書。
GA058n0062_pa140a09║序、跋
GA058n0062_pa141a01║紫雲開士傳序
GA058n0062_pa141a02║昔孔氏因魯史記修《春秋》，以編年合書君臣之
GA058n0062_pa141a03║事，未有所謂紀傳者。迨司馬遷氏，始離書天子
GA058n0062_pa141a04║諸侯為紀、為世家，公卿大夫士為傳，而後世因
GA058n0062_pa141a05║之。孔氏之所述作者為經，而遷則僅列於史；為
GA058n0062_pa141a06║書不同，褒貶一也。僧之史有傳，其亦因史氏者
GA058n0062_pa141a07║乎？夫史所以褒貶，善善惡惡，是是非非，直其筆，
GA058n0062_pa141a08║當天下，心無毫𩬊私而已。僧史宜若無褒貶然。
GA058n0062_pa141a09║凡道眼明、知見正者，戒檢嚴而寂靜勝者、智辨
GA058n0062_pa142a01║閎達而教化廣被于人者，書之。至于神異者、高
GA058n0062_pa142a02║尚者、業讀誦者、住持吾道者、生死去來自在者、
GA058n0062_pa142a03║六根不燼而設利者，悉書之。是亦褒矣，盖獨無
GA058n0062_pa142a04║貶者焉！然彰其善則癉其惡，褒貶之意微，而莫
GA058n0062_pa142a05║即測闚也。泉州開元寺，創于唐，更五季十國而
GA058n0062_pa142a06║盛，至宋益盛而未合。迄于我元，始合而大。其
GA058n0062_pa142a07║間高僧異人出世，名不滅磨于茲，而僧史未有
GA058n0062_pa142a08║作者。雖作如許列輩，率得于剽聞。傅㞧穿鑿，𤨏
GA058n0062_pa142a09║細觕；不覈其實，不語其精，而不著其大。今主
GA058n0062_pa143a01║者崇會師覽之慨然，以為六百年異人名氏，湮
GA058n0062_pa143a02║沒殆盡。而幸所存者，此不一脩之，則後將無聞
GA058n0062_pa143a03║矣。以屬大圭筆削云：「盛事，子其無讓！」廼蒐集錄
GA058n0062_pa143a04║摭碑刻，訪長老遺軼；而序其世、正其年時、考定
GA058n0062_pa143a05║其姓名，盡去其怪迃卑鄙之說。人為之傳，合若
GA058n0062_pa143a06║干卷，目曰《紫雲開士傳》。舊稱「高僧」，今不稱者何？
GA058n0062_pa143a07║以一行一藝名于時則為高；是書多禪者師，道
GA058n0062_pa143a08║德大備，豈「高」之一言能蔽之邪？且禪者重嗣法，
GA058n0062_pa143a09║不重肄業；今以肄業書之，十九世相承，其人不
GA058n0062_pa144a01║可得而變，其可變則變之矣。方今大法不競，人
GA058n0062_pa144a02║物眇然，前哲已遠，後生誰師？然則脩僧史記、為
GA058n0062_pa144a03║僧列傳，而謹褒貶之法，將以激隤波、復淳源，使
GA058n0062_pa144a04║人人勸為開士，以光我覺皇氏也。至正八年戊
GA058n0062_pa144a05║子夏四月，釋大圭序
GA058n0062_pa144a06║開元寺志序
GA058n0062_pa144a07║吾郡開元寺，余穉年嘗就傅，卒業其中。弱冠，又
GA058n0062_pa144a08║與郡士友聚而結社。時牢落僧居，强半館塾矣。
GA058n0062_pa144a09║而自是軍興，鑄兵之冶、烹硝之竈，縱橫宇下。工
GA058n0062_pa145a01║匠家室，與僧雜處，棄灰積苴，至不可搔除。殿堂
GA058n0062_pa145a02║壇廊，剝𩞾蕪薉，傍後地日折而入於人家。自嘉
GA058n0062_pa145a03║靖之季至于今，盖三四十年往矣。惟是寺處西
GA058n0062_pa145a04║陌要區，嵗三
GA058n0062_pa145a05║大節，
GA058n0062_pa145a06║嵩祝之辰，綿蕞設焉。而郡邑常以致民讀法，間
GA058n0062_pa145a07║與鄉士大夫讌集，士大夫亦自不時過之。闤闠
GA058n0062_pa145a08║老幼，日夕嬉遊䃑礴於其間，亦吾郡一別業也。
GA058n0062_pa145a09║顧相與坐視其荒圮，莫為意者。萬曆乙未，憲副
GA058n0062_pa146a01║懋新黃公適廬居，念始祖故為寺檀越，慨然白
GA058n0062_pa146a02║當道，徒匠撤冶毀竈。率諸黃脩葺既，次第為寺
GA058n0062_pa146a03║乘以紀之。迨丁酉待次都門，示余徵序。余雅不
GA058n0062_pa146a04║信浮屠，然余行天下，見通邑大都，蘭若、招提，鬱
GA058n0062_pa146a05║然相望；亦以壯方隅、備禱祝、時息遊，非徒為緇
GA058n0062_pa146a06║黃地而已。唐世士大夫侫佛亦豪舉，白傅履道
GA058n0062_pa146a07║里第、王右丞輞川居，竝斥為佛祠。即黃氏先素
GA058n0062_pa146a08║封耳，其經始開元，至破園産不少靳。今嗇不忍
GA058n0062_pa146a09║割亦已矣。業有故宮成構，因而勿毀，仍而勿攘，
GA058n0062_pa147a01║即時其損敝而補飭焉，固易易者。縱以為異教，
GA058n0062_pa147a02║為神叢，然未聞「明先王之道以道之，而輙廬其
GA058n0062_pa147a03║居」何哉。里優謔談，以不剷佛面金為布施。斯言
GA058n0062_pa147a04║雖誕，以勸世深矣。余因序及之。寺始未具志中。
GA058n0062_pa147a05║萬曆丁酉臘月，郡人李廷機書于京邸
GA058n0062_pa147a06║跋開元寺志後
GA058n0062_pa147a07║丁酉冬，予以浙闈役竣，過里中，則睹開元殿廡
GA058n0062_pa147a08║煥然改觀。叩之，知為憲副懋新黃公所葺也。黃
GA058n0062_pa147a09║公聚族而謀，自捐槖中裝，並不及諸施者，稱檀
GA058n0062_pa148a01║越矣。而君轍不居，曰：「賴吾祖之靈與族之誼、郡
GA058n0062_pa148a02║大夫之力，某何與焉已？」又戒其子若弟，慎無倚
GA058n0062_pa148a03║檀越名，資寺中尺土寸椽自潤，以為郡人口實。
GA058n0062_pa148a04║予既習聞其概，比還
GA058n0062_pa148a05║朝，則憲副公先以服除，待次
GA058n0062_pa148a06║京邸。九我李先生業聞新舉而韙之，佐以醵金；
GA058n0062_pa148a07║又弁諸志首，以章闡其事。而君高義益鼎呂月
GA058n0062_pa148a08║旦矣。夫泉之為名山古剎者眾矣，大都不廢于
GA058n0062_pa148a09║廢，而廢于脩。其當廢也，棟宇雖頺，勝趾如故，壺
GA058n0062_pa149a01║觴可至，風月可共；一或脩葺，便如平泉、金谷各
GA058n0062_pa149a02║有主者。甚且屈山靈而蒙姓氏，裂地而分，畫界
GA058n0062_pa149a03║而守。即一草一木，莫自必其榮悴，斯不亦脩者
GA058n0062_pa149a04║廢之耶？此無異故，則檀越為之標耳。余自束髮
GA058n0062_pa149a05║從師，出入開元寺中，先後十餘載。見寺傍僧舍
GA058n0062_pa149a06║盡為別館，其丹爐石礎盡為藥欄花埴之具。然
GA058n0062_pa149a07║猶幸未遽廢者，以未有脩之者也。所未有修之
GA058n0062_pa149a08║者，則以階前尋丈之地為
GA058n0062_pa149a09║嵩祝之所，即檀越無能介于其側。譬之所期物
GA058n0062_pa150a01║忘其中，掉臂不顧已耳。故余謂憲副君高誼，不
GA058n0062_pa150a02║在捐資，而在戒子弟數語。烺烺侃侃，使夫側耳
GA058n0062_pa150a03║而聽、窺足而動者，赧然汗媿。或有所感發，而洗
GA058n0062_pa150a04║濯皈依。則斯修也，財施、法施固實兼之，其功德
GA058n0062_pa150a05║詎有涯哉？夫古之施者，患不為檀越；今之施者，
GA058n0062_pa150a06║患其為檀越。豈非古之檀越施之，今之檀越攘
GA058n0062_pa150a07║之也？公好義布施，飭南臺、葺開元，捐資無所恡，
GA058n0062_pa150a08║真為檀越而不自居。惟不居檀越也者，而後乃
GA058n0062_pa150a09║稱真檀越矣。余志公修葺，畧其事不著，著其善
GA058n0062_pa151a01║心，附于末簡，以為世勸。庶幾名山古剎，有脩無
GA058n0062_pa151a02║廢哉！萬曆戊戌春三月，郡人楊道賓書于教斆
GA058n0062_pa151a03║軒
GA058n0062_pa151a04║重脩戒壇序李開藻（永春人　太常寺卿）
GA058n0062_pa151a05║僧如祐，為泉州開元寺重修戒壇。以忍辱心，行
GA058n0062_pa151a06║大誓願。銖丐粒請，積日累月。複簷危櫺，幸免雨
GA058n0062_pa151a07║風。而像設欄楯，未復莊嚴之舊。復重趼四走，望
GA058n0062_pa151a08║門求施，則遇余於茅翁山中。余呼而告之曰：「上
GA058n0062_pa151a09║人，汝視泉州為何等州？開元寺為何等寺？戒壇
GA058n0062_pa152a01║為何等戒壇？夫天下之不知戒多矣！以不戒故，
GA058n0062_pa152a02║起種種心，乃至一切種種無狀，不可言說、不可
GA058n0062_pa152a03║捄藥；展轉坑塹，不可解脫。聖大悲憫，以種種導
GA058n0062_pa152a04║護、種種方便，作大壇宇，具諸神威。俾望而入者，
GA058n0062_pa152a05║肅然生懼。因懼生信，因信還覺。如揚鈴鐸，如建
GA058n0062_pa152a06║旛𣄛，凡有耳目，咸得聽覩。觀此聖意，此戒不足
GA058n0062_pa152a07║而有壇，壇又不足以示戒。上人之脩，烏容已乎？
GA058n0062_pa152a08║雖然，吾嘗見壇矣！此壇壞時，此戒不壞；此壇既
GA058n0062_pa152a09║脩，戒則復脩。凡我大眾，要識從上建戒壇意。又
GA058n0062_pa153a01║識今日脩戒壇意，善皈依是，善成就是，善護念
GA058n0062_pa153a02║是；無有貴賤高下、眾寡大小，必有隨現願力，立
GA058n0062_pa153a03║得波羅蜜多者。」
GA058n0062_pa153a04║吾所見叢林戒壇，皆為周垣繚繞，時其鐍鑰，
GA058n0062_pa153a05║無攔出入者。一切隨喜，非自顧蠲潔，莫敢入。
GA058n0062_pa153a06║即入逡巡瞻禮，不敢咳唾、跛倚、睇視，其嚴如
GA058n0062_pa153a07║此。盖曰戒壇，不戒則不戒矣。故戒為入佛第
GA058n0062_pa153a08║一門；而嚴戒壇，又為脩壇末後第一著。即再
GA058n0062_pa153a09║付上人金，佐築垣費。仍識簡末，呈諸施者。
GA058n0062_pa154a01║重脩曾爐寺記
GA058n0062_pa154a02║曾爐派出於紫雲。紫雲舊多名僧，此盖其別隱
GA058n0062_pa154a03║修真之地云。兵燹後，寺幾廢。茲重過之，則槐竹
GA058n0062_pa154a04║葱蒨，香花粉郁；而諸禪房，亦稍稍增葺矣。問之
GA058n0062_pa154a05║主僧員晤，曰：「惟茲寺田，兵後存者三之一。其後
GA058n0062_pa154a06║一者又多迷失，僅存十之七。又奸佃據之，餉額
GA058n0062_pa154a07║在寺。法重僧逋，故寺幾廢。嗣後，葉、劉、鍾三大人，
GA058n0062_pa154a08║稍寬撫之。迨今蘇大人又為法，其豪據者盡以
GA058n0062_pa154a09║歸僧。幸年稍稔，故得以其羨，及抄化所得者脩
GA058n0062_pa155a01║之，以奉香火。是惟諸大人檀施之功，諸大人宜
GA058n0062_pa155a02║千嵗壽。」嗟乎！佛法歴千刦不磨，乃亦患苦如斯
GA058n0062_pa155a03║哉！往朱子簿同安時，憫梵天寺僧，詩云：「輸盡王
GA058n0062_pa155a04║租生理微，野僧行乞暮來歸。」於是頗為計。寺至
GA058n0062_pa155a05║今幸存不廢，則朱子力也。夫天之大無外，王者
GA058n0062_pa155a06║之道亦無外。乃今不能為地，而猥以外教虐待
GA058n0062_pa155a07║之。此其於天、於王者之意，謂何甚矣哉？其異於
GA058n0062_pa155a08║子朱子之用心也！若諸大人，則今朱子哉！茶罷，
GA058n0062_pa155a09║員悟邀予記。余遂為紀其所以廢興者，兼志往
GA058n0062_pa156a01║來。
GA058n0062_pa156a02║萬暦十四年，翀鵬陳舉賢記
GA058n0062_pa156a03║崇禎五年，僧性慧同徒定玘重建
GA058n0062_pa156a04║十奇頌卷跋
GA058n0062_pa156a05║恒白山人題（即釋大圭）
GA058n0062_pa156a06║天不愛寶，紫雲興焉，甘露降焉；地不愛寶，桑蓮
GA058n0062_pa156a07║瑞焉，芝草生焉。諸公競出明珠、白璧以華之，是
GA058n0062_pa156a08║人之不愛其寶也。吾知石浮圖益高，龍眼井益
GA058n0062_pa156a09║深，而高僧異人益羣然出矣。有奚必膠遺墨以
GA058n0062_pa157a01║求文殊、泥肉身以求袒膊者哉？
GA058n0062_pa157a02║偈頌
GA058n0062_pa157a03║十奇頌
GA058n0062_pa157a04║一芬陁利遍流芳　不在春蚕葉上香為瑞為祥
GA058n0062_pa157a05║百廿剎　阿誰又覔舊枯樁（桑樹白蓮）
GA058n0062_pa157a06║一色光明撥不開　半青黃底浪疑猜山河百二
GA058n0062_pa157a07║全包裹　放你函關望氣來（紫雲盖地）
GA058n0062_pa157a08║清淨尸羅全躰是　如何特地强安排五層封土
GA058n0062_pa157a09║鬼蹲埵　更望天中上味來（甘露戒壇）
GA058n0062_pa158a01║這裏是甚麼所在　𡬶常枝蔓敢侵疆還他一種
GA058n0062_pa158a02║靈苗好　吹落春風步步香（凡草不生）
GA058n0062_pa158a03║碧眼龍眉解魘人　容求單位笑欣欣明朝添五
GA058n0062_pa158a04║百閑漢　大屋潑天開紫雲（應夢羅漢）
GA058n0062_pa158a05║無端要播臭名聲　平地干戈老賊精是我何曾
GA058n0062_pa158a06║施寸刃　屈他五十六人兵（支院高僧）
GA058n0062_pa158a07║湧出團團無縫塔　再來古佛也難尋同時遮照
GA058n0062_pa158a08║全賓主　爛却虛空不轉心（東西石塔）
GA058n0062_pa158a09║靂靂聲前俊不禁　豁開秋水碧沉沉天生神物
GA058n0062_pa159a01║瞳人別　除是綆長來汲深（古龍眼井）
GA058n0062_pa159a02║十支論註手抄過　弘法其如作俑何大智人前
GA058n0062_pa159a03║三尺暗　後來入海算沙多（文殊墨蹟）
GA058n0062_pa159a04║露肩擔荷個什麼　想得平生誑謼人坐剎清風
GA058n0062_pa159a05║明月底　雲間更著一渾身（袒膊真身）
GA058n0062_pa159a06║蓮寺粧塑迦葉佛
GA058n0062_pa159a07║揑土塗金巧像真　落人眼底翳還生蓮宮个个
GA058n0062_pa159a08║識得你　七佛中間第六名
GA058n0062_pa159a09║蓮寺盖山門屋
GA058n0062_pa160a01║八字掀開解脫門　毋勞郢匠運風斤是誰把手
GA058n0062_pa160a02║拽不入　華屋重重鎖紫雲
GA058n0062_pa160a03║蓮寺盖湼槃堂戒壇造塔
GA058n0062_pa160a04║戒珠光射湼槃城　盖復將來禍事生个个紫雲
GA058n0062_pa160a05║門下客　誰無靈骨墮深坑
GA058n0062_pa160a06║題文殊唯識疏真蹟
GA058n0062_pa160a07║業習頓空能所取　真唯識性絕纖埃七零八落
GA058n0062_pa160a08║紙上語　莫謗文殊親寫來
GA058n0062_pa160a09║蓮寺都寺鑄羹飯二銅鑊
GA058n0062_pa161a01║鎔銅百沸可沾脣　慚愧楊岐鬬飣新甘露作羹
GA058n0062_pa161a02║雲作飯　全開鼎鑊䧟平人
GA058n0062_pa161a03║都寺開僧堂天井移廊路
GA058n0062_pa161a04║逼人𠫵透此頭關　得路何如塞路難个个橫眠
GA058n0062_pa161a05║單七尺　天光瑩徹覺場寒
GA058n0062_pa161a06║題文殊謄唯識註
GA058n0062_pa161a07║唯識之成依主釋　窺基章疏已支離隨波逐浪
GA058n0062_pa161a08║猶抄寫　大好堂堂七佛師
GA058n0062_pa161a09║詠開元雙塔金標詹仰庇（安溪人　侍郎）
GA058n0062_pa162a01║石塔雙飛縹緲端　凌虛頂上結金團晴光閃爍
GA058n0062_pa162a02║天中落　紫氣飄搖雲外寒過雁猶驚明月動　騰
GA058n0062_pa162a03║龍誤作寶珠看欲擎霄漢慚無力　萬古孤高一
GA058n0062_pa162a04║點丹
GA058n0062_pa162a05║春日同姚雲臺寅丈、池太常明洲、黃觀察肖
GA058n0062_pa162a06║源，開元寺角巾登塔，用扇頭韵，續成五七言
GA058n0062_pa162a07║各一律程朝京（休寜人　本府知府）
GA058n0062_pa162a08║晝刻黃堂靜　招尋古寺幽紫雲留佛偈　雙塔剩
GA058n0062_pa162a09║荒丘勘破西來意　希蹤方外儔摳衣滄海近　幸
GA058n0062_pa163a01║拓蔭城頭
GA058n0062_pa163a02║凌風絕頂逐天遊　郭外青青農事幽欲逐枕書
GA058n0062_pa163a03║開北牖　喜看携榼向東丘偷閑喜訂空門約　勝
GA058n0062_pa163a04║果還輸濟世儔自愧未能成底事　憑欄長憶白
GA058n0062_pa163a05║雲頭
GA058n0062_pa163a06║和前韵姚純臣（吳縣人　本府知府）
GA058n0062_pa163a07║石塔千年古　禪關一徑幽凌虛追列子　觀化達
GA058n0062_pa163a08║齊丘杯酒情無盡　陽春和寡儔壯遊諧夙願　絕
GA058n0062_pa163a09║勝鳳池頭
GA058n0062_pa164a01║雙塔高標日影悠　振衣覽勝復探幽剎那今古
GA058n0062_pa164a02║田三變　無盡興衰土一丘檻外落花空色相　樹
GA058n0062_pa164a03║頭啼鳥亦朋儔凭欄欲說無生話　却恐庭前石
GA058n0062_pa164a04║點頭
GA058n0062_pa164a05║和前韵（有序）袁崇友（東筦人　南安知縣）
GA058n0062_pa164a06║開元禪寺，其來舊矣。鐘聲一片，佛火猶紅。塔
GA058n0062_pa164a07║影雙標，法雲長紫。時維春日，雅屬勝遊。郡侯
GA058n0062_pa164a08║程公，停旄至止；二郡姚公，解帶斯仝。七級既
GA058n0062_pa164a09║登，四賦爰著。於是肖源先生從而和之。玉麈
GA058n0062_pa165a01║齊揮，金音並唱。玄言如屑，誇白雲以猶孤；攬
GA058n0062_pa165a02║衣遙臨，躡青雲而更上。可謂神襟邁古，勝致
GA058n0062_pa165a03║無今者矣。友鄙人也，孟夏之日，羽蒼徐君，與
GA058n0062_pa165a04║寓目焉。肖源公復執主禮，乃出琬琰以為觀，
GA058n0062_pa165a05║叩宮商而竝雋。形神可釋，魚兎皆忘。命步和
GA058n0062_pa165a06║以菲才，媿追跡而莫及。雖文謝作者，而意悟
GA058n0062_pa165a07║昔人。用申兩章，以酬一諾。固貂續為慚，亦龍
GA058n0062_pa165a08║雕已盡云耳。具書于左：
GA058n0062_pa165a09║塔出日不瞑　雲藏殿故幽緣心消聖偈　佛意解
GA058n0062_pa166a01║蓬丘擬作出塵侶　權參濟世儔請君臨眺處　高
GA058n0062_pa166a02║咏一回頭
GA058n0062_pa166a03║車騎追隨覔勝遊　題詩轉覺紫雲幽欲從白社
GA058n0062_pa166a04║謄千頌　未種紅蓮媿一丘塔影自懸空不染　鐘
GA058n0062_pa166a05║聲長寂意難儔神宮且莫論興廢　悟得餘生到
GA058n0062_pa166a06║上頭
GA058n0062_pa166a07║和前韵池浴德（同安人　太常寺卿）
GA058n0062_pa166a08║古塔依禪剎　逶迤徑漸幽振衣登絕頂　豪氣壓
GA058n0062_pa166a09║高丘北斗誰能酌　孤雲我作儔一塵飛不到　恍
GA058n0062_pa167a01║惚駕槎頭
GA058n0062_pa167a02║來興登高塔　春深景象幽雲低橫近郭　潮落見
GA058n0062_pa167a03║平丘長嘯開天籟　芳心結酒儔坐談忘夜久　星
GA058n0062_pa167a04║漢轉簷頭
GA058n0062_pa167a05║蒼茫風色浮蓮宇　此日登臨曲逕幽異代河山
GA058n0062_pa167a06║經百戰　雙標石塔等三丘乾坤眼底看猶小　意
GA058n0062_pa167a07║氣樽前喜得儔自是使君憂海國　應揮雲雨覆
GA058n0062_pa167a08║蒼頭
GA058n0062_pa167a09║雙塔嵯峨連碧靄　危梯斜倚路通幽但聞笳皷
GA058n0062_pa168a01║空中響　渾似逍遙海上丘前代桑滄驚幾變　郡
GA058n0062_pa168a02║僧飄落嘆空儔懸知世事須臾異　莫遣交情厭
GA058n0062_pa168a03║白頭
GA058n0062_pa168a04║和前韵黃文炳（檀越裔孫　雲南副使）
GA058n0062_pa168a05║祖道遺千載　幸存象教幽風流推刺史　照耀比
GA058n0062_pa168a06║蓬丘政簡長無事　詩新自寡儔口碑誰並永　雙
GA058n0062_pa168a07║塔片雲頭
GA058n0062_pa168a08║高標梵宇開金地　雙塔崢嶸景象幽好雨三時
GA058n0062_pa168a09║催令節　乘春五馬入丹丘老僧趺坐心長寂　詞
GA058n0062_pa169a01║客當樽意寡儔喜得追隨人境外　興豪揮灑碧
GA058n0062_pa169a02║雲頭
GA058n0062_pa169a03║重修開元寺，詩以志喜黃鳳翔（晉江人　禮部尚書）
GA058n0062_pa169a04║禪宮銷歇半氛埃　此日青蓮瑞色開不用布金
GA058n0062_pa169a05║酬寶地　已看飛瓦上層臺香幡新裊烟霞起　靈
GA058n0062_pa169a06║鷲忻隨燕雀來憶我東林曾結社　長廊步履思
GA058n0062_pa169a07║悠哉
GA058n0062_pa169a08║送紫雲若我祐上人入都請藏經
GA058n0062_pa169a09║張瑞圖（晉江人　翰林院大學士（建極殿））
GA058n0062_pa170a01║道人楖栗一條銕　等閒敲落天邊月窮冬凍寒
GA058n0062_pa170a02║鳥不飛　𦂳着草鞋踏冰雪問汝遠遊欲何之　道
GA058n0062_pa170a03║人手脚徤如騅先上匡山參海印　後泝黃河入
GA058n0062_pa170a04║京師問汝遠遊何所為　道人心事頗呆癡欲乞
GA058n0062_pa170a05║藏經三萬卷　還與盲眼作金篦我聞經藏何處
GA058n0062_pa170a06║所　貝闕龍宮邃莫睹呵護還列百千神　卷葉繁
GA058n0062_pa170a07║多十二部非仗古佛生威光　不然么麼何由取
GA058n0062_pa170a08║嗟哉末法真可憐　黃口亦說威音前何曾脚跟
GA058n0062_pa170a09║能點地　空學鼻孔漫撩天德山條捧臨濟喝
GA058n0062_pa171a01║　父也報仇子行刦欲抛古教塞瘡疣　慣道佛是乾
GA058n0062_pa171a02║屎撅汝今此行亦壯哉　要與古聖吹寒灰彌勒
GA058n0062_pa171a03║樓閣重重好　應須彈指為君開紫雲寶剎凌夷
GA058n0062_pa171a04║久　吉祥殊勝豈終蔀行看白馬自天來　共聽開
GA058n0062_pa171a05║堂獅子吼
GA058n0062_pa171a06║題開元寺釋元賢
GA058n0062_pa171a07║佛國名傳久　桑蓮獨擅聲異葩根礎發　瑞草覆
GA058n0062_pa171a08║庭生殿古藏雲紫　壇虛映日明我來問陳蹟　金
GA058n0062_pa171a09║鐸向空鳴
GA058n0062_pa172a01║其二
GA058n0062_pa172a02║昔産蓮華地　神僧每托栖袒膊援羣溺　挑燈醒
GA058n0062_pa172a03║世迷廊長旋日永　塔聳切雲齊抄論人何在　堂
GA058n0062_pa172a04║虛鳥自啼
GA058n0062_pa172a05║其三
GA058n0062_pa172a06║古賢能秉律　壇搆幾經年久沒凡塵暗　重開瑞
GA058n0062_pa172a07║色鮮飛花常入座　甘露每流泉安得環與照　垂
GA058n0062_pa172a08║光照大千
GA058n0062_pa172a09║其四
GA058n0062_pa173a01║甘守白雲隈　春風吹幾回秪因曾下種　故此却
GA058n0062_pa173a02║重來石鼎生新燄　天花點舊苔遙思潔己訓
GA058n0062_pa173a03║　帝語尚如雷
GA058n0062_pa173a04║元宵燈尊勝閣
GA058n0062_pa173a05║千家燈火暮雲間　海上鰲來共戴山眼底乾坤
GA058n0062_pa173a06║終變幻　樓頭烏兎幾回環管弦處處客長醉　鐘
GA058n0062_pa173a07║磬聲聲僧獨閒夜半苦啼歸去好　莫教直待鬂
GA058n0062_pa173a08║毛班
GA058n0062_pa173a09║再登尊勝閣用前韵
GA058n0062_pa174a01║傑閣崢嶸紫翠間　重來長憶舊溪山蓮園在昔
GA058n0062_pa174a02║元尊勝　寶搆于今喜復還簾捲直觀滄海小　窗
GA058n0062_pa174a03║虛長對白雲閒滿城第宅渾如錦　鏡裏誰饒兩
GA058n0062_pa174a04║鬂班
GA058n0062_pa174a05║論曰：嗚呼！吾于志藝文，而嘆不朽之難也。世
GA058n0062_pa174a06║書稱不朽者三，立言居其一焉。夫言固可傳，
GA058n0062_pa174a07║言而不文則不傳。有言而文矣，而猶不傳何
GA058n0062_pa174a08║也？或曰：「以其人不足傳也。」夫夏殷之禮，且無
GA058n0062_pa174a09║徵矣。尼父六經，且失其二矣。豈人之果弗可
GA058n0062_pa175a01║傳哉？嗚呼！幻化匪堅，雖遠必亡。天地且不能
GA058n0062_pa175a02║免，而况于人乎？况于文乎？吾釋自有不可滅
GA058n0062_pa175a03║者在，有智者自勉之耳。
GA058n0062_pa175a04║田賦志
GA058n0062_pa175a05║佛制比丘，食禁邪命，故必仰給于檀那。然勢不
GA058n0062_pa175a06║能常給，於是有汙邪之畀。利之所在，害必隨之，
GA058n0062_pa175a07║比丘自是多事矣。志田賦。
GA058n0062_pa175a08║晉江縣
GA058n0062_pa175a09║原額田地山玖拾伍頃八畝三分。
GA058n0062_pa176a01║奉例變賣，并崩陷迷失，共捌拾肆頃壹畝五分。
GA058n0062_pa176a02║存寺壹拾壹頃六畝八分，俱係附山接海，瘦田
GA058n0062_pa176a03║沙地。
GA058n0062_pa176a04║南安縣
GA058n0062_pa176a05║原額田山玖拾頃陸拾伍畝貳分。
GA058n0062_pa176a06║奉例變賣，并開城濠，捌拾壹頃捌拾肆畝。
GA058n0062_pa176a07║寺存捌拾頃捌拾壹畝貳分。
GA058n0062_pa176a08║奉例丈量前田共丈貳拾頃肆拾捌畝零。
GA058n0062_pa176a09║為卿官請給
GA058n0062_pa177a01║田地捌頃伍拾肆畝，
GA058n0062_pa177a02║寔在田地玖頃壹畝零。
GA058n0062_pa177a03║惠安縣
GA058n0062_pa177a04║原額田地叁拾陸頃壹拾陸畝，海蕩壹所，水門
GA058n0062_pa177a05║貳間。
GA058n0062_pa177a06║奉例變賣及奏豁海渰，竝崩陷迷失，及奉文撥
GA058n0062_pa177a07║抵，開濬劉公陂，共去田地貳拾㭍頃壹拾叁畝
GA058n0062_pa177a08║伍分。
GA058n0062_pa177a09║存寺田地玖頃貳畝陸分。
GA058n0062_pa178a01║奉例丈量前田産九頃捌拾伍畝陸分。
GA058n0062_pa178a02║同安縣
GA058n0062_pa178a03║原額田地肆拾肆畝肆厘壹毫。本縣原題不丈，
GA058n0062_pa178a04║俱照舊額，今見存。
GA058n0062_pa178a05║安溪縣
GA058n0062_pa178a06║原額田地拾陸頃㭍拾叁畝陸分。
GA058n0062_pa178a07║奉例變賣田地拾伍頃捌拾捌畝陸分陸厘。
GA058n0062_pa178a08║存寺田地捌拾肆畝玖分肆，今被請無存。
GA058n0062_pa178a09║永春縣
GA058n0062_pa179a01║原額田地拾頃貳拾玖畝伍分。
GA058n0062_pa179a02║奉例變賣田地七頃陸畝。
GA058n0062_pa179a03║存寺田地叁頃貳拾叁畝伍分。
GA058n0062_pa179a04║奉例丈量前田丈實産貳頃伍拾貳畝零，俱見
GA058n0062_pa179a05║存。
GA058n0062_pa179a06║僊遊縣
GA058n0062_pa179a07║原額田地壹拾伍頃伍拾陸畝伍分。
GA058n0062_pa179a08║奉例變賣去田地壹拾壹頃貳拾玖畝。
GA058n0062_pa179a09║見存田地四頃貳拾㭍畝肆分叁釐。
GA058n0062_pa180a01║莆田縣
GA058n0062_pa180a02║原額田地三頃㭍拾陸畝叁分。
GA058n0062_pa180a03║奉例變賣訖。
GA058n0062_pa180a04║龍溪、長泰二縣
GA058n0062_pa180a05║原額田地伍頃貳拾肆畝陸錢。
GA058n0062_pa180a06║奉例變賣訖。
GA058n0062_pa180a07║論曰：紫雲寺產，乃唐宋以來，眾檀所施，僧賴
GA058n0062_pa180a08║之以存活。而輸官稅、供里役，一如民間，非有
GA058n0062_pa180a09║耗于國也。至于近世謂僧非民，且耗國，忍為
GA058n0062_pa181a01║變賣之議，及請給之謀。非獨無以施之，且扼而
GA058n0062_pa181a02║奪之，產已失十之五矣。至嘉靖間，防倭事起，當
GA058n0062_pa181a03║道抽其六餉軍，巡撫金公且徵其八。至於今日，
GA058n0062_pa181a04║軍已撒而餉不減，又有加焉，如之何僧不窮且
GA058n0062_pa181a05║竄也？昔紫雲高僧有弘則者，王公與之膏腴，謝
GA058n0062_pa181a06║不納；有棲霞者，州牧王繼勲為廣其居，植其糧，
GA058n0062_pa181a07║固辭曰：「毋為子孫累」；有禹昌者，人施其膏腴，則
GA058n0062_pa181a08║曰：「有是，吾子孫其不免狼虎矣！」今日觀之三師，
GA058n0062_pa181a09║真偉人哉！永覺
GA058n0062_pa182a01║全本計字　二萬七千五百五十五
GA058n0062_pa182a02║圈　四千七百四十九
GA058n0062_pa182a03║加　簽條封面字十四
GA058n0062_pa182a04║合共工資洋壹百伍拾陸元
GA058n0062_pa182a05║檀越裔孫黃仲訓仝弟仲讚重刻