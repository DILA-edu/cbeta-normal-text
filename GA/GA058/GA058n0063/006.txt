GA058n0063_pb151a01║文藝
GA058n0063_pb151a02║
GA058n0063_pb151a03║
GA058n0063_pb151a04║
GA058n0063_pb151a05║
GA058n0063_pb151a06║
GA058n0063_pb151a07║
GA058n0063_pb151a08║
GA058n0063_pb151a09║
GA058n0063_pb151a10║
GA058n0063_pb151a11║
GA058n0063_pb151a12║
GA058n0063_pb152a01║
GA058n0063_pb152a02║
GA058n0063_pb152a03║
GA058n0063_pb152a04║
GA058n0063_pb152a05║
GA058n0063_pb152a06║
GA058n0063_pb152a07║
GA058n0063_pb152a08║
GA058n0063_pb152a09║
GA058n0063_pb152a10║
GA058n0063_pb152a11║
GA058n0063_pb152a12║
GA058n0063_pb153a01║一　詩林
GA058n0063_pb153a02║嘉慶己卯仲夏司榷鷺江偶占扇亭四絕蘇修順
GA058n0063_pb153a03║深林一扇亭　結構肖山形撲却塵三斗　泉聲聒耳聽
GA058n0063_pb153a04║渾忘三伏熱　兩袖引清風爽籟天然至　無勞展動工
GA058n0063_pb153a05║似扇羣峰繞　幽亭號不虛居然攜六月　博得右軍書
GA058n0063_pb153a06║好是隣方丈　清談四大空深慚無玉帶　留掛此亭中
GA058n0063_pb153a07║南普陀雜詠虞愚
GA058n0063_pb153a08║片石滯山中　風來吼不動怕受三界煎　逃入蓮花洞（蓮花洞）
GA058n0063_pb153a09║淙淙寫我心　湛湛清且美誰識此池中　長流八德水（阿耨達池）
GA058n0063_pb153a10║天地猶囊槖　出處如羈旅何地可「成心」　是「阿蘭若處」（阿蘭若處）
GA058n0063_pb153a11║（註：「成心」現成本有之真心，出莊子《齊物論》。）
GA058n0063_pb154a01║有樹可庥風　有泉可瀹煑此國真極樂　何用西方去（須摩提國）
GA058n0063_pb154a02║（按須摩提梵語極樂義。）
GA058n0063_pb154a03║青山亦好藏　環繞自成位藉問倦遊人　誰知普照寺（普照寺）
GA058n0063_pb154a04║普照寺明劉汝楠
GA058n0063_pb154a05║野寺前朝建　空門大壑開鳴鐘霜氣動　拂席雨華迴石倚天星落　江涵晚照來
GA058n0063_pb154a06║山中詢法侶　塵刼幾成灰
GA058n0063_pb154a07║其二前人
GA058n0063_pb154a08║華月蘸清樽　虛庭露氣繁懸猿啼白壑　歸鳥度黃昏樹色搖山殿　江聲到寺門
GA058n0063_pb154a09║上方詩品寂　永夜不聞喧
GA058n0063_pb154a10║太虛臺晚眺大醒
GA058n0063_pb154a11║太虛臺建在南普陀寺後山，為湖北李子寬居士造而紀念太虛大師者。
GA058n0063_pb154a12║太虛臺上望　田野罷躬耕日向西山落　雲從谷底生深林歸鳥宿　大海客舟行
GA058n0063_pb155a01║一色長天水　此時無限情
GA058n0063_pb155a02║兜率陀院題壁前人
GA058n0063_pb155a03║兜率陀院築於庚午年，初築時，余題其名，盖南普陀寺退院和尚轉逢預為
GA058n0063_pb155a04║太虛大師退居而築者，後傍巖阿，前臨水池，一靜境也。陳鏡秋蘇慧純二
GA058n0063_pb155a05║居士，時喜居此，余來居之七日，偶成五律一首，用誌因緣。
GA058n0063_pb155a06║院傍巖阿築　名題兜率陀天宮禮彌勒　丈室住維摩滿架經書叠　當窗草木多
GA058n0063_pb155a07║一池泉水靜　來去不生波
GA058n0063_pb155a08║太虛臺（民國二十年李基鴻所建，以紀念太虛大師者）虞愚
GA058n0063_pb155a09║地接諸天近　臺高萬象空濤者漁火外　雲影佛光中渺渺微塵相　恢恢濟世功
GA058n0063_pb155a10║（師年來弘法宇內，轉移世道與有力焉。）人間多難日　獨立意忡忡
GA058n0063_pb155a11║五老山宋滕翔
GA058n0063_pb155a12║海翻波浪繞羣峯　無盡崖前此界空不是灰心求佛者　片時難在寂寥中
GA058n0063_pb156a01║遊南普陀佟法海
GA058n0063_pb156a02║天水蒼茫一望同　何妨海外說真空詩人便是開山祖　風雅禪林鷺島中
GA058n0063_pb156a03║恭和佟法海題南普陀石壁梁文煊
GA058n0063_pb156a04║洛伽普照命名同　色相聲音盡是空石上宰官新詠在　五燈收入七言中
GA058n0063_pb156a05║七月十二日偕小迁警予學琰詞源諸子，訪大醒法師於南普陀之兜率陀院，
GA058n0063_pb156a06║賦此。謝雲聲
GA058n0063_pb156a07║兜率陀宮聯袂過　窗明几淨傍巖阿秋荷別作青藍色（蓮花有青藍色，產印度。
GA058n0063_pb156a08║梵語曰優鉢羅。佛書多以為眼目之喻。）　足證高僧待我多。
GA058n0063_pb156a09║其二前人
GA058n0063_pb156a10║論文談藝慰無聊　鎮日閒愁萬丈消還約明月三五夜　追踪坡老謁參寥（東坡居
GA058n0063_pb156a11║士嘗於月夜訪參寥上人）
GA058n0063_pb156a12║中元節遊南普陀寺夜半留別大醒達安二吟長前人
GA058n0063_pb157a01║高談良會中元節　遺却閒愁滌却心歸路懸思人境外　月明如雪夜鐘沉
GA058n0063_pb157a02║五老山明池顯方
GA058n0063_pb157a03║十年古剎幾殘灰　重見天花散講臺野露欺人疑結雨　松風括地每驚雷一泓碧水
GA058n0063_pb157a04║和雲下　萬點青山擁海來若問箇中真普照　峰頭夜半月輪開
GA058n0063_pb157a05║道光壬午大暑後五日，陞晉亭司馬令嗣春臺上舍，胡柳園張雲巖言子純三
GA058n0063_pb157a06║參軍，楊藕塘孝廉金肖巖太學，同集南普陀，漫賦。陳性
GA058n0063_pb157a07║普陀名勝共登臨　排立豐碑翁翠深巨石觸雲通海氣　幽蘭入座悅禪心滄桑閱盡
GA058n0063_pb157a08║山俱古　風月清凉雨又今此地朋簪容易盍　嶙峋最上且題襟
GA058n0063_pb157a09║同治四年三月統率六師航海援閩，駐軍南普陀，武進餘曙，題此以誌
GA058n0063_pb157a10║郭松林
GA058n0063_pb157a11║平生心跡向誰論　笑對滄溟酒一樽敢望殊功垂海甸　欲除元惡報君恩三千羆虎
GA058n0063_pb157a12║屯雲氣　萬頃波濤捲浪痕莫道桃源無處是　人間此地即桃源
GA058n0063_pb158a01║普陀寺汪士傑
GA058n0063_pb158a02║鐘鼓樓高寶殿雄　大江南滙小林東流飛石筧山腰水　聲落松濤谷口風梵磬靜時
GA058n0063_pb158a03║僧入定　海雲寒處鴈橫空渾疑身到潮音路　不盡天花法界中
GA058n0063_pb158a04║遊南普陀寺贈太虛上人歐陽小桃
GA058n0063_pb158a05║參來禪悅破情關　大悟人間即夢間誰喝偈詞來鷲嶺　我開梵唄寫春山千般世網
GA058n0063_pb158a06║能拋盡　一著袈裟便等閒為問文殊詩集未　漫披詩稿乞加刪
GA058n0063_pb158a07║和答前韶太虛
GA058n0063_pb158a08║詩人榮杖叩禪關　幾度行吟曲徑間萬樹幽松依曲徑　一泓清水出深山靜觀雲岫
GA058n0063_pb158a09║渾無賴　卻羨林禽自在閒付與鐘聲自生滅　滿階春草未須刪
GA058n0063_pb158a10║南普陀題名太虛
GA058n0063_pb158a11║南海普陀崇佛剎　虎溪白鹿擬匡廬千巖百洞奇難狀　隕石飛星古所都水鳥皆談
GA058n0063_pb158a12║不生法　林雲巧繪太平圖山獅十八驚呼起　一吼當今萬象蘇
GA058n0063_pb159a01║南普陀題壁即次太虛大師原韻陳桂琛
GA058n0063_pb159a02║擎大柱折孤臣死　演武塲開古佛廬結社因緣依五老　湼槃聲價邁三都縱教刼火
GA058n0063_pb159a03║成灰燼　旋見禪宮入畫圖偶與參寥一酬唱　此身宛在夢中蘇
GA058n0063_pb159a04║南普陀題壁次太虛大師原韻虞愚
GA058n0063_pb159a05║鷺江浩瀚復何極　萬頃驚濤撼佛廬風嘯北關古天塹　雲對太武舊仙都鐘聲洗斷
GA058n0063_pb159a06║英雄淚　樹隙描成村落圖無數暮烟懷古意　高吟直喚海大蘇
GA058n0063_pb159a07║太虛大師南普陀題石敬和原韻寄塵
GA058n0063_pb159a08║鷺江梵剎普陀寺　紺宇琳宮盡石廬雲木參差遮佛窟　煙霞迷漫鎖仙都花開勝地
GA058n0063_pb159a09║疑香海　月滿中天人畫圖夢遂江楓漁火遠　此身疑是在姑蘇
GA058n0063_pb159a10║題廈門南普陀寺前人
GA058n0063_pb159a11║南海普陀水國居　蛟龍出沒氣常噓波翻特現蓮花界　浪湧輸來貝葉書七寶禪林
GA058n0063_pb159a12║僧住久　三乘妙諦法傳初而今直躡爛那寺　障道妖氛一掃除
GA058n0063_pb160a01║壬甲三月漳州失守率隊來厦，八月遊南普陀寺，次太虛大師題壁原韻
GA058n0063_pb160a02║黃懋和
GA058n0063_pb160a03║十年荏苒閩江住　辜負春山未結廬橐筆昔曾參翔幕　逃禪今復過仙都秋風到處
GA058n0063_pb160a04║添詩料　明月依人似畫圖最喜生公能說法　中原民困幾時蘇
GA058n0063_pb160a05║二　序記
GA058n0063_pb160a06║閩南佛學院緣起文常惺
GA058n0063_pb160a07║茫茫五趣，濟濟羣生。迷幻質之非我，執緣影以為心。計斷計常，固乖平等之真性。
GA058n0063_pb160a08║事水事火，尤屬顛倒之盲修。非仗我佛宏慈，曷階菩提妙果。是以迦維示迹，半
GA058n0063_pb160a09║滿齊宣。諸子病多，三車藥廣。既明諸佛出世之本懷，乃盡一期之能事。繄維東震，
GA058n0063_pb160a10║佛法緣深，雖地殊禹域，未蒙金口之親宣。而像教東流，莫非覺皇之垂範。什師
GA058n0063_pb160a11║傳般若，奘師譯瑜伽　空有並彰，遮表齊致。五葉流芳，既顯東土大乘之特彩，兩
GA058n0063_pb161a01║都奏續，實傳南天鐵塔之真詮。至若五時八教，直揭如來誰化之宏綱。六相十玄，
GA058n0063_pb161a02║大明緣起無礙之法界。震旦儼為世界第二佛教國矣。惜乎宋元以降，義學不興。先
GA058n0063_pb161a03║賢遺籍，流亡海外。向上一着，固難使中下以湊泊。六字真詮，尤未便家喻而戶曉。
GA058n0063_pb161a04║以至無上妙味，流為人天有漏之因。異熟招感，轉變異端祈禱之果，浸假誤樂國
GA058n0063_pb161a05║為天堂。迷緣變為他造。紫色奪朱，哇聲亂鼓。反觀教中，小乘自囿者，山藏林竄
GA058n0063_pb161a06║以鳴高。世利相牽者，稗販鑽營為事業。置利生於不顧，視三藏若具文。無怪社會
GA058n0063_pb161a07║視佛法為消極主義，目僧界為無用廢民矣。邇者海內諸先覺，不忍大教淪湑，青年
GA058n0063_pb161a08║埋沒，先後提倡教育，設立學院，以期扶衰救弊，探驪得珠。奠世界永遠之和平，
GA058n0063_pb161a09║謀人羣真正之幸福，閩南地處海隅，交通阻絕，學者負笈，視海程為畏途。同人等，目擊
GA058n0063_pb161a10║神傷，義難袖手，爰議組織閩南佛學院。設普通科，以通各宗之郵。設專修科，深造一
GA058n0063_pb161a11║門之極。庶幾成就有人，重復唐代之盛軌。宣傳可託，普救法界之迷情。化機巧為和
GA058n0063_pb161a12║平，轉濁世成淨土。則他年自他道圓。華藏海淨，未始不基於今日之發覺初心也。
GA058n0063_pb162a01║廈門南普陀重建觀音殿募捐緣起芝峯
GA058n0063_pb162a02║宇宙間之形色事物，無一而非變幻成毀之現象。有情類之見聞覺知，亦無一而非相
GA058n0063_pb162a03║續生滅之心識。雖然，吾人能變之心識與所變之現象，生也。滅也。成也。毀也。
GA058n0063_pb162a04║大有濯足長流，抽足再入，已非前水之概。唯而現象之實體，心識之真性，法爾如
GA058n0063_pb162a05║如，未嘗起生滅成毀之衝動。楞嚴經說：變者自滅，彼不變者，元無生滅是也。然
GA058n0063_pb162a06║而現象之與實體，心識之與真性，猶水之興波，相推相演，作向上之進展。故釋迦
GA058n0063_pb162a07║世尊曰：普願法界眾生，共入毗廬性海，能荷我佛之絕大使命，於諸世間有情而無厭
GA058n0063_pb162a08║倦者，其唯觀音大士乎？大士自謂因入流相，得三摩地，又謂當於萬億劫，悲願度
GA058n0063_pb162a09║眾生，此即大士將自心所証悟之理智，隨有情生滅之心識，假宇宙成毀之現象，建
GA058n0063_pb162a10║水月道場，做空花佛事也。我中國廈門南普陀寺者，為觀音大士應機現真之古剎，
GA058n0063_pb162a11║不唯維繫全國全閩及南洋僑胞信仰植福之中心點，實亦國體所關，為東西洋各國人
GA058n0063_pb162a12║士觀瞻之所也。寺不戒於火；於本年古曆九月二十三日，致觀音殿全部焚燬，此乃
GA058n0063_pb163a01║世相本量無常，所謂變者自滅，無足驚異，然以大士平等無差別智觀之，猶將此空，
GA058n0063_pb163a02║移置彼空，所謂不變者元無生滅也。今者廈門人士及全寺僧眾，亟謀恢復舊觀，
GA058n0063_pb163a03║窮其用意，無非欲本諸生滅之心識，而探究其真性，隨成毀之現象，求證其實體，然則
GA058n0063_pb163a04║唯其如是，則捨先覺觀音大士所悟證之理智，其誰依乎？此舉也！不僅為信佛者當
GA058n0063_pb163a05║仁不讓，而亦懚為我國各界士女願所樂聞，隨喜贊襄也。發起人吳乾元。阮順永。
GA058n0063_pb163a06║葉敦仁。陳佑全。黃廷元。蔣以德。洪鴻儒。黃弈住。陳宗書。林文慶。黃慶元。
GA058n0063_pb163a07║楊景文。曾厚坤。蔡秋濤。陳益安。蔡契誠。陳玉琮。陳秉璋。黃繩其。余少文。
GA058n0063_pb163a08║莊文洲。陳敬賢。陳極星。陳廷祉。陳耕業。葉鶴秋。陳耀焜。葉偕福。釋轉逢。
GA058n0063_pb163a09║蘇慧純。釋瑞于。釋曾泉。釋轉道。釋轉塵。釋轉物。釋太虛
GA058n0063_pb163a10║中華民國十七年十月　日
GA058n0063_pb163a11║南普陀兜率院記文淵
GA058n0063_pb163a12║南普陀為廈門之名勝，亦閩南之古剎也。負山環海，風景天然，昔日大悲菩薩
GA058n0063_pb164a01║應化所在，香火因緣，至今不替，故普陀之名靡不聞焉。
GA058n0063_pb164a02║寺後有峯，名曰五老。層巒聳翠，林木暢茂，致春秋佳日，士女如雲，或聽鶯
GA058n0063_pb164a03║啼鳥語。或觀紫竹黃花。遙望海波蕩漾，沙鷗明滅，而鼓浪諸嶼，玲瓏如畫。朝暮
GA058n0063_pb164a04║陰晴，氣象萬千，遠近來遊者，無不歡喜踴躍，心曠神怡，張大河題曰海上神山，
GA058n0063_pb164a05║洵不虛矣。
GA058n0063_pb164a06║民國十九年夏，普陀常住，於山腰向有慧泉外，新修自來水池一方，方廣五六
GA058n0063_pb164a07║丈，周圍以石，其圓靈源浩瀚，澄青一色。偶然想望，塵斛頓消，所謂清池皓月露
GA058n0063_pb164a08║禪心者歟？
GA058n0063_pb164a09║池後因有隙地數畝，寺眾遂營造別院三楹，傍通空峒，成天然石室，顏曰兜率
GA058n0063_pb164a10║以作本寺住持太虛上人，來時靜修之用，真清幽之勝境也。
GA058n0063_pb164a11║蓋襲名以兜率云者；取知足之意耶？或曰，據兜率為一生補處所居，本無漏之
GA058n0063_pb164a12║聖地，何得名此區區一院哉？余曰，本寺住持太虛大師，為當代之高僧，作法門之
GA058n0063_pb164a13║領袖，遠承慈氏之心要，近闡相宗之遺風，瑜伽妙義，唯識真乘，以及大乘各宗教
GA058n0063_pb164a14║義，莫不藉師發揚光大；况大師定慧兩融，悲智雙運，以慈氏之心為心，菩薩之行
GA058n0063_pb164a15║為行，兼平日以慈宗二要自行化他，信受奉持，以廣大願心，求生內院，當來上品
GA058n0063_pb164a16║往生，如操左券也。語云：服堯之服；語堯之言，行堯之事，是堯而已矣。今大師
GA058n0063_pb164a17║住慈氏之家；說慈氏之法，行慈氏之道，亦是慈氏而已矣。是院之名兜率，不亦宜
GA058n0063_pb164a18║乎？取其名者，為大醒法師，其亦有斯意存乎？
GA058n0063_pb164a19║民國二十年，四月十八日，記於閩南佛學院
GA058n0063_pb165a01║本寺後山太虛台之外景
GA058n0063_pb165a02║【圖】
GA058n0063_pb165a03║
GA058n0063_pb165a04║
GA058n0063_pb165a05║
GA058n0063_pb165a06║
GA058n0063_pb165a07║
GA058n0063_pb165a08║
GA058n0063_pb165a09║
GA058n0063_pb165a10║
GA058n0063_pb165a11║
GA058n0063_pb165a12║按：此台係民國二十年，為湖北李子寬居士建築，紀念太虛大師者。編輯謹識
GA058n0063_pb166a01║本寺後山水區之兜率陀院外景
GA058n0063_pb166a02║【圖】
GA058n0063_pb166a03║
GA058n0063_pb166a04║
GA058n0063_pb166a05║
GA058n0063_pb166a06║
GA058n0063_pb166a07║本寺之阿耨達水池
GA058n0063_pb166a08║【圖】
GA058n0063_pb166a09║
GA058n0063_pb166a10║
GA058n0063_pb166a11║
GA058n0063_pb166a12║按：此池係太虛大師住持本寺時造。
GA058n0063_pb167a01║太虛台上之鳥瞰
GA058n0063_pb167a02║【圖】
GA058n0063_pb167a03║
GA058n0063_pb167a04║
GA058n0063_pb167a05║
GA058n0063_pb167a06║
GA058n0063_pb167a07║
GA058n0063_pb167a08║
GA058n0063_pb167a09║
GA058n0063_pb167a10║
GA058n0063_pb167a11║
GA058n0063_pb167a12║按：山下為本寺全景遠處洋房多座者則為廈大學。
GA058n0063_pb168a01║本寺後山之小亭二
GA058n0063_pb168a02║【圖】
GA058n0063_pb168a03║
GA058n0063_pb168a04║
GA058n0063_pb168a05║
GA058n0063_pb168a06║
GA058n0063_pb168a07║太虛大師之石刻
GA058n0063_pb168a08║【圖】
GA058n0063_pb168a09║
GA058n0063_pb168a10║
GA058n0063_pb168a11║
GA058n0063_pb168a12║
GA058n0063_pb169a08║南普陀寺重建大悲殿記
GA058n0063_pb169a09║南普陀寺之興起，近數十年事耳。然南普陀之得名，盖由奉
GA058n0063_pb169a10║觀世音菩薩。故斯殿之建築，殆有百年矣。迨大悲殿落成，繼之又造天王殿，規模漸
GA058n0063_pb169a11║備，自開設閩南佛學院之後，南普陀寺遂成蜚聲海內外之一名剎，顧斯殿乃反形短
GA058n0063_pb169a12║小而不相稱，十七年夏曆九月二十三日之夕，殿中忽然起火；殿乃被燬，豈菩薩之
GA058n0063_pb170a01║靈，特諉之以除舊布新之責耶？時余尚遊化歐土，旋由本寺邀集廈門各界洪曉春陳
GA058n0063_pb170a02║少梧諸紳耆，組籌募重建委員會，別設會計，經營建築，不敷時由庫房支濟，八角
GA058n0063_pb170a03║三層之式仍舊貫，而放大加高，俾可與前之二殿相稱，歷時四年有餘始成。計用銀
GA058n0063_pb170a04║約五萬元。而庫房支濟者亦達六七千元。經辦者為都監轉逢會泉監院覺斌大醒芝峰
GA058n0063_pb170a05║副寺智普宏聰瑞立等，而蘇慧純蔡吉堂林鏡秋諸居士亦襄助其事，余則坐享厥成而
GA058n0063_pb170a06║已。今定名曰大悲殿，乃敍其重建緣起，並將捐款各施主姓名列后，以誌功德，勒
GA058n0063_pb170a07║碑永垂不朽。
GA058n0063_pb170a08║民國二十二年，二月一日，住持太虛謹記
GA058n0063_pb170a09║南普陀寺林園記
GA058n0063_pb170a10║南普陀寺四管之附近山地，本甚遼闊，而比年以來，廈門市塲之發達，一日千里，
GA058n0063_pb170a11║先是自來水公司設水池於寺右鼓山之下，已侵用本寺山地若干；至漳厦警備司令部
GA058n0063_pb170a12║堤工處路政辦事處成立來，聞山闢路，數年間頓令廈門全島改觀，本寺之附近山地；
GA058n0063_pb171a01║亦由華僑組織興業公司及楊德從先生向路政處購闢為新區，其勢逼近本寺肘腋間，
GA058n0063_pb171a02║且有將本寺全部山地充為南普陀公園之議，寺甚岌岌可危，乃由本寺歷與路政處
GA058n0063_pb171a03║等洽商，歷時數月，幾經曲折，至本年（二十二年）一月二十八日始由路政處給予證
GA058n0063_pb171a04║明書並附圖，劃定界址，解决為本寺林園地區，而此事之成多出路政處周醒南會辦
GA058n0063_pb171a05║之鼎力維持，他若省府蔣景然主席為致書會辦，張瀾谿陳李樑二先生為疏通興業公
GA058n0063_pb171a06║司，曾國明先生為接洽楊德從先生，及蘇慧純蔡吉堂黃秋聲居士，并本寺轉逢會泉
GA058n0063_pb171a07║都監，覺斌大醒芝峯寄塵監院先後奔走各方，皆與有力焉。今本寺已次第植樹造林
GA058n0063_pb171a08║以期為厦市培成一名勝形勝之山林區域！欲使後之住居游覽於是者，皆紀念功德之
GA058n0063_pb171a09║所自，爰誌其經過如此。
GA058n0063_pb171a10║民國二十二年，二月一日，南普陀住持太虛謹記
GA058n0063_pb171a11║南普院寺水池區建築記
GA058n0063_pb171a12║南普陀寺自改十方叢林制，設閩南佛學院，住僧漸多。舊在山左之接水，時不敷用。
GA058n0063_pb172a01║民十八於山右新獲一水源，由寺築水池以蓄之。甘美清冷，分布皆足其用，乃命
GA058n0063_pb172a02║名「阿耨達池」。民十九為護池建屋其上曰，「兜率陀院」。久之又開洞室曰：「須摩
GA058n0063_pb172a03║提國」。轉逢退居，及林鏡秋，蘇慧純居士曾協欵以助其成。民二十一年又於洞後
GA058n0063_pb172a04║闢建禪室曰：「阿蘭若處」。則由陳敬賢，王真覺，蘇慧純居士施資之所造。其工事
GA058n0063_pb172a05║則均出逢退居督理，今總名之曰：「水池區」。議訂規則十一條管理之，因記其功德
GA058n0063_pb172a06║云。
GA058n0063_pb172a07║民國二十二年，二月一日，本寺住持太虛
GA058n0063_pb172a08║南普陀遊記東初
GA058n0063_pb172a09║中國之南，鷺江之濱，有南普陀寺焉。遠築於五代。高峯崚嶺，崛起海隅與隔
GA058n0063_pb172a10║太武對峙，儼然成為南天勝景。其間聖賢遞嬗，勝衰迭起，有言不可及之慨矣！寺
GA058n0063_pb172a11║之起焉，與唐之開元而並古，分派珞伽觀音大士之道塲也。寺初名曰「普照」遜清康
GA058n0063_pb172a12║熙間始改今名；凡仰光三江緇素渡廈朝禮觀音大士者，咸住錫於此，故聲馳宇內，
GA058n0063_pb173a01║名揚中外矣。
GA058n0063_pb173a02║寺原為子孫傳法之制度，至轉逢長老，始慧眼獨具遂毅然改為十方選賢之制度。
GA058n0063_pb173a03║自改組以還，初任住持者，乃會泉和尚，同時乃有僧教育之施設；繼任者則為佛
GA058n0063_pb173a04║化新興運動太虛大師也。大師駐錫後，僧教育遂得擴而充之，聲譽馳全國，故渡海
GA058n0063_pb173a05║來廈親近大師者，接踵而來唯恐落後，至今已逾八載矣。寺本無恒產，能維八載如
GA058n0063_pb173a06║一日之僧教育，不特為南國開一新紀元，亦為全國僧教育之罕聞也。今之全國有恒
GA058n0063_pb173a07║產寺院者不下萬餘，對於茲寺能無愧乎！
GA058n0063_pb173a08║寺中所有之建築，以本地所產花崗石黃磚鋼瓦為大宗，殿宇巍峩氣象森嚴，規
GA058n0063_pb173a09║模宏敞，清淨為比，而天王寶殿，大雄寶殿，大悲殿等均為近十年來重新之建築也。
GA058n0063_pb173a10║大悲殿工竣伊始，蓋舊殿民十七年秋燬于火，太虛大師即與全寺執事商議力謀重
GA058n0063_pb173a11║建；故此殿不特為全寺建築之冠，亦為太虛大師駐錫南普陀寺之偉大建築也。余肄
GA058n0063_pb173a12║業閩院，故對于寺之風景及建築物等較他人為詳，茲不憚煩瑣，略記如下：——
GA058n0063_pb174a01║寺前有放生池，四圍彫以七如來名號，蓋取如來以大悲為願，渡生為懷，且一
GA058n0063_pb174a02║切眾生皆有如來智慧德相苦未証耳。中養龜鱉魚等物。其他猪牛羊鹿等物均有飼養
GA058n0063_pb174a03║之厩。蓋今之世界，保護動物，提倡蔬食運動，不獨佛教為然，即歐西文明先進諸國，
GA058n0063_pb174a04║亦有蔬食運動之提倡，如英，美，德，法，俄，匈加利，荷蘭等國，均有保護動
GA058n0063_pb174a05║物提倡蔬食之運動。一九二五年，曾有萬國茹素大會開於倫敦；一九二九年復開第
GA058n0063_pb174a06║七次國際蔬食大會於捷克斯羅瓦國。（此國之地址，介於德奧兩國之間）他若倫敦蔬
GA058n0063_pb174a07║食會，美國蔬食會，枚不勝舉，且各國於法律均有規定保護動物之明文，而每年為
GA058n0063_pb174a08║動物起訴者，亦不下數千件，其他英，德，法，意，匈加利等國關於保護動物之法
GA058n0063_pb174a09║律不計外，美利堅尤可讚嘆。因一九三十年三月，美國人道教育所得本國各地之報
GA058n0063_pb174a10║告，計一個月之間此項新慈善團體成立之總數，為一千三百十組，平均計之，則每
GA058n0063_pb174a11║三十五分鐘即有一組成立也。因此文明先進之國家提倡蔬食保護動物於此可見一班
GA058n0063_pb174a12║矣。蓋今之歐西各民族，咸感科學利器之殘酷，養成人類兇橫之惡性，保護動物，
GA058n0063_pb175a01║提倡蔬食，豈僅動物之福音，實是人類和平之嚆矢也。環顧吾國，不特於法律夫規
GA058n0063_pb175a02║定保護動物之明文。泰半則以彼生者必為我食，殊不知爾與彼同一動物，安有食彼
GA058n0063_pb175a03║彼食此，肉食殘忍之權耶！
GA058n0063_pb175a04║天王寶殿重建於民國甲子年，中奉彌勒如來，左右四金剛，怒目擎拳，威猛無
GA058n0063_pb175a05║比。進山門，則彌勒如來笑顏可掬，恍若龍華三會相臨接引來者。蓋我佛如來，將
GA058n0063_pb175a06║滅度之時，將法會所有之弟子咸付於彌勒如來故也。有緣者，會於蘢華，吾人應集
GA058n0063_pb175a07║中之信仰與努力耳。
GA058n0063_pb175a08║中為大雄寶殿，此殿重建於民十四，前鐘鼓樓巍然相峙，旁有羅漢堂，建築堂
GA058n0063_pb175a09║皇，得未曾有，松柏雜立，幽香撲鼻，花香鳥語，如入園林。其中奉娑婆教主本師
GA058n0063_pb175a10║釋迦牟尼佛，佛之侍者曰摩訶迦葉，曰阿難陀，乃佛之十大弟子中之一也。佛之側
GA058n0063_pb175a11║有佛二，曰西方極樂世界接引阿彌陀佛，曰，東方琉璃世界消災延壽藥師佛，而西
GA058n0063_pb175a12║方世界東方世界，其國眾生，無有眾苦，但受諸樂，唯我娑婆世界五濁惡世，我諸
GA058n0063_pb176a01║眾生，但受其苦，無有眾樂，故我佛如來，大悲願力常施於娑婆世界，所謂開佛之
GA058n0063_pb176a02║知見，入佛之知見，悟入佛之知見是也。又有梵天帝釋鵠立於傍，此無他，乃表示
GA058n0063_pb176a03║護持大法之熱誠耳。
GA058n0063_pb176a04║後則大悲殿高十餘丈，為新落成者，石柱巍煥周列石欄，莊嚴無比，梯楷而上，
GA058n0063_pb176a05║中奉千手千眼大悲救世觀音大士；蓋觀世音大士乃西方三聖之一也。佛以東方為娑
GA058n0063_pb176a06║婆世界，故大士其大悲救世之願力，亦常施設於東方，大士靈感勝跡其夥。但以文
GA058n0063_pb176a07║字而論，觀者見之事，音者聞之事，而觀音大士，則以聞之事為觀，以觀之事為聞；
GA058n0063_pb176a08║此無他乃大士六根清淨，互為攝用。以千手千眼之神慧運四八之宏願，觀一切眾生
GA058n0063_pb176a09║之苦厄，施設梵音妙音海潮音充滿於東方娑婆世界，使無量無邊一切眾生皆成正覺，
GA058n0063_pb176a10║故婦人孺子莫不咸知誦觀音大士之聖號，亦可見觀音大士之宏願矣。每屆朔望則
GA058n0063_pb176a11║全市人士，莫不爭先恐後敬禮焉。二，六，九等月，十九日為尤勝。香煙裊裊，瀰
GA058n0063_pb176a12║漫天際，寺無恆產，一切支配，賴此維持焉。
GA058n0063_pb177a01║寺之風景最幽者，則為後山新建之兜率陀院也，由大悲殿繞向背山，不數武五
GA058n0063_pb177a02║老峰下有二停焉。名人題詠滿於石壁，松檜橫陣，叢柏森立，卉木幽邃，日月晦明，
GA058n0063_pb177a03║百鳥橫舞，歌詠不絕，清脆悅耳，間有微香撲鼻，襲人欲醉，洵為海上神山也。
GA058n0063_pb177a04║由此崎嶇右繞而上，奇石林立，崖洞幽壑，峯迴路轉，別一天地，而森林深處，蠕
GA058n0063_pb177a05║蠕而動者。則為放生巨蟒出沒其中也。蟒馴艮為善，從未傷人，豈受觀音大士感化
GA058n0063_pb177a06║所致歟？行行重行行，則「頂門隻眼」及兜率陀院燦然遙現於雲表矣。蓋此院建築乃
GA058n0063_pb177a07║轉逢長老預備於太虛大師退院後而同居者，院前有阿耨達池，流泉斷續，若奏梵音，
GA058n0063_pb177a08║寺之飲料全賴乎斯，院高丈餘，飾以堊粉，瑩潔清雅，悅人心目，中闢佛堂一，
GA058n0063_pb177a09║設慈宗壇，奉彌勒如來，供養花果，備極莊嚴，為太虛大師每返寺時於此自修耳，
GA058n0063_pb177a10║蓋大師為中國佛教倡導慈宗之宗師也。又客一，風景相片懸於滿壁，青風謖謖，音
GA058n0063_pb177a11║韻悠揚，凭几而視，則遠山近水，屏列如畫，遊目其間，飄飄欲仙矣。其後寢室，
GA058n0063_pb177a12║榻一，空無所有，似維摩室，寺之護法蘇君慧純，陳君敬賢，時過小住，大醒法師
GA058n0063_pb178a01║嘗住其中并題有詩云：「院傍巖阿築；名題兜率院，天宮禮彌勒，丈室住維摩，滿
GA058n0063_pb178a02║架輕書叠；當窗草木多，一池泉水靜，來去不生波。」可謂題盡院景矣。
GA058n0063_pb178a03║復有湏摩提國，築於院側，前有八功德池，滿種青蓮，懸崖絕壁，奇巖穹隆，
GA058n0063_pb178a04║鑿谷為窟，可容四榻，簷飛丈餘，周圍隆起，古洞綿延，佛像林立，設瑜伽焰口曼
GA058n0063_pb178a05║怛囉壇，乃轉逢長老發大悲願施千座瑜伽普渡一切餓鬼地獄畜生，俾得無量無數餓
GA058n0063_pb178a06║鬼皆得來受甘露法味也。中奉幽冥教主本尊地藏王菩薩。其聯曰：「千座瑜伽唵啞
GA058n0063_pb178a07║叫，高超薜荔眾；三壇祕呪曼答辣，供養湏摩提。」又曰：「八難三途，共入彌陀願海；
GA058n0063_pb178a08║四生九有，同登淨士運門。」又曰：「聞此法歡喜，住於無疑者；速成無上道，與諸
GA058n0063_pb178a09║如來等。」又曰：「諸佛微妙音，清淨如虛空；明了一切行，其心無所著。」其他奉
GA058n0063_pb178a10║有常住過去諸大德及十類含識等位，香花普供，滿排於前，氣象莊嚴，油然起敬。
GA058n0063_pb178a11║由此內進，巖壁有痕，其狀如門，再進稍寬，其間有隙，有石凳三，石棹一，空無所
GA058n0063_pb178a12║有：其側有瑜伽泉，蓋長老施設瑜伽普洒甘露之淨水也。去須摩提國，不數武，有
GA058n0063_pb179a01║阿蘭若處，此乃太虛大師民二十一年在厦為眾姓弟子宣講大乘本生心地觀經，中有
GA058n0063_pb179a02║阿蘭若品，廣闡出家比丘應如何往阿蘭若；應如何受阿蘭若行等，因此受感化而皈依
GA058n0063_pb179a03║大師者極眾，遂有慈宗學會之成立焉。阿蘭若處為蘇君慧純陳君敬賢居士等發心所
GA058n0063_pb179a04║築，供養習禪定大心者，清淨莊嚴，幽勝殊絕，誠為兜率陀院之最勝處也。
GA058n0063_pb179a05║兜率陀院右有台一，曰太虛台，乃應城李居士基鴻所築，為紀其本師太虛大師
GA058n0063_pb179a06║也。民二十年，李居士來訪，偕登出巔一方石，縱觀海山，轉逢長老謂：「立此如
GA058n0063_pb179a07║在太虛間。」故名「太虛台」，太虛大師有題巔曰：「海天曠覽」。又聯曰：「雲影波
GA058n0063_pb179a08║光天上下；濤音松籟海中邊」。登斯台矣則羣峰環繞，憑欄遠瞰，風景在目，歷歷可
GA058n0063_pb179a09║指，大有唯我獨尊之慨矣！同遊者信陽果地南安文顯諸友，返時囑余寫筆記之以誌
GA058n0063_pb179a10║不忘云爾。
GA058n0063_pb179a11║民國二十二年，五，九，閩南佛學院
GA058n0063_pb179a12║普照寺根源記覺斌
GA058n0063_pb180a01║普照寺之寺址，據云在唐時由陳護法肇公布施之功德也。肇公三世祖夷則公，僑遷
GA058n0063_pb180a02║廈島，聚族而居，遂為陳姓發祥之地，肇公因建茲寺，而奉其祀於別殿，後之僧追
GA058n0063_pb180a03║念首勞，乃并肇公亦祀之，蓋飲水思源，藉報功德也，施田五十有二畝，為今寺址，
GA058n0063_pb180a04║施山一隴，即今所謂五老峯是也，山之界，東至仙姑嶺；西濱海南水磨坑；北
GA058n0063_pb180a05║界陳公墓；林木之美，山石之奇，無以復加矣。凡廈地來採材者，間立券約，寺僧
GA058n0063_pb180a06║收其息，以供佛火僧糧，及陳護法歲祭之需，舊習遺傳，相沿久矣，迨至鄭公成功，
GA058n0063_pb180a07║謀復明祚，獨立台灣，進兵閩浙，駐節厦門，訓練水師與滿清拒，十有六年，兵
GA058n0063_pb180a08║燹民散，僧亦他徙，寺之券約，遺亡淨盡。而護法之祀典於是焉而革。時至今日，
GA058n0063_pb180a09║山場寺址，變更益多，一被侵於自來水池公司，再被劃入路政處之公路，乃被盜賣
GA058n0063_pb180a10║於興業地方公司等，遼闊之山塲，而被削去者，十之八九矣。——山地乃寺址詳情，
GA058n0063_pb180a11║見登記證明書。——余恐年深月久，湮沒先進功德，無以為後者勸，茲特略誌如
GA058n0063_pb180a12║是，以為紀念云爾。
GA058n0063_pb181a01║二二，五，三，寫于庫房監院世
GA058n0063_pb181a02║三　楹聯
GA058n0063_pb181a03║分派洛伽開法宇
GA058n0063_pb181a04║隔江太武拱山門林秉懋高氏勸娘刻陳衍撰書
GA058n0063_pb181a05║太武峙前屏　塵世大千皆夢幻
GA058n0063_pb181a06║洛伽分一派　法門不二此因緣高紅美高長源刻王振先書
GA058n0063_pb181a07║南望極滄溟　波覆瀾翻　何如獨坐蓮花　真成自在
GA058n0063_pb181a08║普大蒙塵瘴　煙迷雲暗　安得同登寶筏　託庇彌陀
GA058n0063_pb181a09║陳延祉黃鷲舍陳萬寶刻蔡秋濤題
GA058n0063_pb181a10║按琵琶弦　彈破苦空色壳
GA058n0063_pb181a11║張蛟龍口　吞來離垢珍珠蔣報察林蘇氏洒娘刻余煥章題
GA058n0063_pb182a01║手執金鞭　降伏心猿意馬
GA058n0063_pb182a02║眼看寶座　分明實相法身王子祿楊偉英刻劉培元題
GA058n0063_pb182a03║一佛南來　天為洛伽開別島
GA058n0063_pb182a04║大江東去　我從浮嶼望慈航謝春舍刻陳宗書題
GA058n0063_pb182a05║四大本無情　隨循環桃紅柳綠　翻新世界
GA058n0063_pb182a06║天王原有道　護國土摧邪補正　鎮定乾坤民國乙丑冬劉弘生刻吳清麟書
GA058n0063_pb182a07║昔日如來開教海
GA058n0063_pb182a08║今朝護法鎮禪林阮振昌刻柯　　題
GA058n0063_pb182a09║護世飛來多美膳
GA058n0063_pb182a10║法輪轉處現祥雲陳根陣刻沙門常惺題
GA058n0063_pb182a11║好摧外道歸調御
GA058n0063_pb182a12║應許將軍見太平楊家苗柯孝灶刻汪煌輝題
GA058n0063_pb183a01║怒目金剛　任是千魔頓伏
GA058n0063_pb183a02║低眉菩薩　由來萬行齊修葉階福等刻洪鴻儒題
GA058n0063_pb183a03║寶傘蓋張　覆徧洞天福地
GA058n0063_pb183a04║青鋒劍利　劈開愛鎖情枷何興化刻周殿薰題
GA058n0063_pb183a05║我是世尊使　護持其法藏
GA058n0063_pb183a06║常在靈鷲山　供養諸如來李玉樹刻南獄大雲書
GA058n0063_pb183a07║（以上金剛寶殿聯）
GA058n0063_pb183a08║經始溯唐朝　與開元而並古
GA058n0063_pb183a09║普光被廈島，對太武以增輝壬戌春晉江曾遒撰并書轉伴刻
GA058n0063_pb183a10║法界禮三摩　天然鼓阜鐘巒為江上靈邱　掛佛子開山杖錫
GA058n0063_pb183a11║戰塵昏五季　留此雲巢石筧是閩南淨士　護詩人題壁紗籠
GA058n0063_pb183a12║民國十一年首夏鉄彝黃仲訓書陳延社刻
GA058n0063_pb184a01║法身無去無來　住寂光而不動
GA058n0063_pb184a02║德相非空非有　隨機感以恆周民國第一壬戌六月阮隆記刻
GA058n0063_pb184a03║禪派即南宗　笑指虎溪通呎尺
GA058n0063_pb184a04║法音超上品　環看鷺嶼遶迦陵壬戌初春温陵吳恭撰盥書鍾子才刻
GA058n0063_pb184a05║南海有名藍　舶趕曾傳單舸去
GA058n0063_pb184a06║普天無淨土　彌陀合共一龕藏莊泰芳文洲成刻閩縣陳培錕拜撰敬書
GA058n0063_pb184a07║佛國幾滄桑　鴛舍重新　瓜跡百年先靖海
GA058n0063_pb184a08║禪房遶水竹　鷺江小住　心香一瓣古瞿曇壬戌首夏温陵施士浩鍾子才刻
GA058n0063_pb184a09║鼓震鍾鳴　普醒眾生塵劫夢
GA058n0063_pb184a10║山明水秀　全彰古佛法王身民國十一年夏月鐘添福南安黃培松
GA058n0063_pb184a11║現自在身　願眾生共渡慈航　早超苦海
GA058n0063_pb184a12║民國十一年孟春穀旦鍾亞春鍾寶金刻
GA058n0063_pb185a01║救將來劫　望我佛宏施法雨　力挽狂瀾
GA058n0063_pb185a02║海軍上軍劉冠雄敬獻紀合利刻
GA058n0063_pb185a03║丹鳳崗下建梵宮　而水背山　羅漢天然環佛地
GA058n0063_pb185a04║白鷺島中留勝蹟　左鐘右鼓　觀音自在顯圓通
GA058n0063_pb185a05║民國壬戌夏季虎溪印月撰句并書紀榮利刻
GA058n0063_pb185a06║說法入三摩地　右鐘三戒　左鼓三明鐘鼓得六通　共悟蒲團禪板
GA058n0063_pb185a07║登高到無盡巖　觀海無邊　觀天無際海天空萬象　祇餘沙鳥水帆
GA058n0063_pb185a08║民國十有一年夏歷壬戌又五月穀旦
GA058n0063_pb185a09║思明縣知事來玉林盥手敬撰并書僧瑞梁刻
GA058n0063_pb185a10║此地為普照舊基　經通侯改建
GA058n0063_pb185a11║茲山如洛伽妙境　奉古佛慈尊壬戌春月晋江曾遒撰并書轉輝刻
GA058n0063_pb185a12║奚事相禪扉　但有空門開覺路
GA058n0063_pb186a01║本來無壽相　何妨五老踞靈山壬戌春月里人蔡鳳機撰并書歐安住刻
GA058n0063_pb186a02║五老小勾留　巖壑常含無盡意
GA058n0063_pb186a03║百僧真供養　澗泉那有不平鳴壬戌四月温陵龔植張小良刻
GA058n0063_pb186a04║（以上大雄寶殿四面石柱聯）
GA058n0063_pb186a05║真觀清淨觀　廣大智慧觀
GA058n0063_pb186a06║妙音海潮音　勝彼世間音吳興王震書
GA058n0063_pb186a07║五老此留形　清淨為心皆補恆
GA058n0063_pb186a08║普門無定相　慈悲濟物即觀音住持太虛書
GA058n0063_pb186a09║（以上大悲殿聯）