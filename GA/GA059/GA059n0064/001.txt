GA059n0064_p0003a01║天台勝跡錄序
GA059n0064_p0003a02║天台之名聞於世，自晉劉阮而已然矣。雖其說
GA059n0064_p0003a03║涉於荒唐，難以盡信，而山水之勝，不可誣也。厥
GA059n0064_p0003a04║後詞臣墨客流寓寄傲於其間者盛，而述作之
GA059n0064_p0003a05║富，不可勝紀。潘梅壑氏產于兹土，懼其久而散
GA059n0064_p0003a06║逸，乃博考群藉，旁搜石刻，選粹正訛，彚次成帙，
GA059n0064_p0003a07║命曰天台勝跡錄，不憚脩阻，詣予請序。予作曰：
GA059n0064_p0003a08║勤矣哉！梅壑之用心也。其有功於天台不多乎？
GA059n0064_p0003a09║竊嘗聞之，山川顯晦，皆繫乎人。然而遇與不遇，
GA059n0064_p0003a10║則有幸不幸存焉。滁之山以歐陽氏之記顯，赤
GA059n0064_p0004a01║壁以蘇氏之賦顯，自今觀之，滁山猶夫山也，赤
GA059n0064_p0004a02║壁猶夫水也，而遇於文章鉅公，豈非幸與？鴈宕、
GA059n0064_p0004a03║桂山，皆天下之奇勝也，在漢唐固無聞焉。由是
GA059n0064_p0004a04║推之，則今之名山秀水，不幸托非其地，泯滅而
GA059n0064_p0004a05║無聞者，豈其微哉？乃若天台之勝，得附能言之
GA059n0064_p0004a06║士以聞於世，則名非過情；然視夫托非其地，泯
GA059n0064_p0004a07║滅而無聞者，亦不為非幸矣。嗟乎！豈直山川然
GA059n0064_p0004a08║哉，士生斯世，幸而獲遇，若伊尹之於湯，呂望之
GA059n0064_p0004a09║於文王，諸葛之於昭烈，古今數人而已。夫何吐
GA059n0064_p0004a10║握之風，日漸以微，巖穴之下，豈無抱經濟之才，
GA059n0064_p0005a01║流落不偶而興遺珠之嘆者乎？楊于王庭，固皆
GA059n0064_p0005a02║一時之選，然其間豈無德薄而位尊，力小而任
GA059n0064_p0005a03║重，卒貽覆餗之羞者乎？則其幸與不幸，又見大
GA059n0064_p0005a04║焉者矣。予於此竊有所感，故僭及之。梅壑名瑊，
GA059n0064_p0005a05║字子良，嘗著山川昆蟲百詠、重脩天台詩選。盖
GA059n0064_p0005a06║亦不幸而不遇者與！
GA059n0064_p0005a07║賜進士第．資政大夫．南亰都察院掌院事．右都
GA059n0064_p0005a08║御史．前刑部侍郎致仕．黃巖南渠王爌撰
GA059n0064_p0005a09║
GA059n0064_p0005a10║
GA059n0064_p0006a01║
GA059n0064_p0006a02║
GA059n0064_p0006a03║
GA059n0064_p0006a04║
GA059n0064_p0006a05║
GA059n0064_p0006a06║
GA059n0064_p0006a07║
GA059n0064_p0006a08║
GA059n0064_p0006a09║
GA059n0064_p0006a10║
GA059n0064_p0007a01║天台勝跡錄卷之一
GA059n0064_p0007a02║邑人梅壑潘瑊編輯
GA059n0064_p0007a03║僊居介山林應麒校刊
GA059n0064_p0007a04║天台山賦（并序）孫綽（字興公，太原人，永嘉太守）
GA059n0064_p0007a05║天台者，盖山嶽之神秀（者也）。涉海則有方丈、蓬萊，
GA059n0064_p0007a06║登陸則有四眀、天台，皆元聖之所遊化，靈僊之
GA059n0064_p0007a07║所窟宅。夫其峻極之狀，嘉祥之美，窮山海之瓌
GA059n0064_p0007a08║富，盡人神之壯麗矣。所以不列於五嶽，闕載於
GA059n0064_p0007a09║常典者，豈不以所立𡨋奧，其路幽逈，或倒景於
GA059n0064_p0007a10║重溟，或匿峯於千嶺，始經魑魅之途，卒踐無人
GA059n0064_p0008a01║之境，舉世罕能登陟，王者莫由禋祀。故事絕於
GA059n0064_p0008a02║常篇，名標於奇紀。然圖象之興，豈虗也哉？非夫
GA059n0064_p0008a03║違世翫道、絕粒茹芝者，烏能舉而宅之？非夫逺
GA059n0064_p0008a04║寄𡨋搜、篤信通神者，何肯遙想而存之？余所以馳
GA059n0064_p0008a05║神運思，晝詠宵興，俛仰之間，若已再升者也。方
GA059n0064_p0008a06║解纓絡，永托兹嶺，不任吟想之至，聊奮藻以散
GA059n0064_p0008a07║懷。
GA059n0064_p0008a08║太虗遼廓而無閡　運自然之妙有融而為川瀆
GA059n0064_p0008a09║　結而為山阜嗟台嶽之所奇挺　寔神眀之所扶
GA059n0064_p0008a10║持蔭牛宿以矅峰　託靈越以正基結根彌於華
GA059n0064_p0009a01║岱　直指高於九疑應配天於唐典　齊峻極於周
GA059n0064_p0009a02║詩邈彼絕域　幽邃窈窕近知者以守見而不之
GA059n0064_p0009a03║　之者以路絕而莫曉哂夏蟲之疑冰　整輕翮而思
GA059n0064_p0009a04║矯理無隱而不彰　啟二竒以示兆赤城霞起以
GA059n0064_p0009a05║建標　瀑布飛流以界道覩靈驗而遂徂　忽乎吾
GA059n0064_p0009a06║之將行仍羽人於丹丘　尋不死之福庭苟台嶺
GA059n0064_p0009a07║之可攀　亦何羨於層城釋域中之常戀　暢超然
GA059n0064_p0009a08║之高情被毛褐之森森　振金策之鈴鈴披荒蓁
GA059n0064_p0009a09║之蒙蘢　陟峭崿之崢嵘濟楢溪而直進　落五界
GA059n0064_p0009a10║而迅征跨穹窿之懸磴　臨萬丈之絕𡨋踐莓苔
GA059n0064_p0010a01║之滑石摶壁立之翠屏攬樛木之長蘿　援葛藟
GA059n0064_p0010a02║之飛莖雖一冐於垂堂　乃永存乎長生必契誠
GA059n0064_p0010a03║於幽昩　履重險而逾平既克隮於九折　路威夷
GA059n0064_p0010a04║而脩通恣心目之寥朗　任緩步之從容藉萋萋
GA059n0064_p0010a05║之纖草　蔭落落之長松覿翔鸞之裔裔　聽鳴鳳
GA059n0064_p0010a06║之嗈嗈過靈溪而一濯　䟽煩想於心胸蕩遺塵
GA059n0064_p0010a07║於旋流　發五盖於遊蒙追羲農之絕軌　躡二老
GA059n0064_p0010a08║之玄蹤陟降信宿　迄乎玄都雙闕雲竦以夾路
GA059n0064_p0010a09║　瓊臺中天而懸居珠閣玲瓏於林間　玉宇隂映
GA059n0064_p0010a10║于高隅彤雲斐疊以翼欞　皦日烱晃於綺䟽八
GA059n0064_p0011a01║桂森挺以凌霜　五芝含秀而晨敷惠風佇芳於
GA059n0064_p0011a02║陽林　醴泉湧溜於隂渠建木滅景於千尋　琪𣗳
GA059n0064_p0011a03║璀璨而垂珠王喬控鶴以冲天　應真飛錫而躡
GA059n0064_p0011a04║虗騁神轡之揮霍　忽出有而入無於是遊覽既
GA059n0064_p0011a05║周　體靜心閒害馬已去　世事都捐投刃皆虗　目
GA059n0064_p0011a06║牛無全凝思幽巖　朗咏長川爾乃羲和亭午　遊
GA059n0064_p0011a07║氣高蹇法鼓琅以振響　眾香馥以揚烟肆覲天
GA059n0064_p0011a08║宗　爰集通僊挹以玄玉之膏　漱以華池之泉散
GA059n0064_p0011a09║以象外之說　暢以無生之篇悟遣有之不盡　覺
GA059n0064_p0011a10║涉無之有間泯色空以合跡　忽即有而得玄釋
GA059n0064_p0012a01║二名之同出　消一無於三幡恣語樂以終日　等
GA059n0064_p0012a02║寂默於不言渾萬象以𡨋觀　兀同體於自然
GA059n0064_p0012a03║天台山賦白玉蟾（字以閱，號海南翁）
GA059n0064_p0012a04║天台之山　神僊景象周回八百餘里　高聳萬八
GA059n0064_p0012a05║千丈實金庭之洞天　乃玉亰之福壤霓裳羽莭
GA059n0064_p0012a06║之隱顯有無　天簫雲璈之清虗嘹喨赤烏吳王
GA059n0064_p0012a07║之脩崇　景雲睿宗之興創琳宮蘃殿而壯麗千
GA059n0064_p0012a08║載　煙嶠松崖而塊奇萬丈雲随羽客　在瓊臺雙
GA059n0064_p0012a09║闕之間鶴唳芝田　正桐栢靈墟之上丹元真人
GA059n0064_p0012a10║之身居赤城　左極仙翁而坐斷翠屏眾妙臺空
GA059n0064_p0013a01║而曠古陳跡　法輪院在而何年授經藤蘿蔦蔓
GA059n0064_p0013a02║而夜月照白　蒿莾荊蓁而曉烟鎻青勢吞吳越
GA059n0064_p0013a03║而峻極紫霄　見彼柳史君之什地接蓬萊而臨
GA059n0064_p0013a04║滄海　形於韓擇木之銘千丈瀑布而上跨石橋
GA059n0064_p0013a05║　萬頃雲花而橫書佛隴三井龍蟠而水激石吼
GA059n0064_p0013a06║　九峰虎嘯而風生𣗳壅紫檜封丹兮老幹不死
GA059n0064_p0013a07║　碧泉漱玉𠔃飛流自湧玄璵蒼武之恠石天成
GA059n0064_p0013a08║　黃精白朮而靈苖仙種刳苔剔莓而尋訪真跡
GA059n0064_p0013a09║　斬竹縛茅而迯其冗俗昭慶院法輪院　雲間之
GA059n0064_p0013a10║鷄犬相聞元明宮洞天宮　烟深之樓臺爭聳知
GA059n0064_p0014a01║天開地闢之久矣　信神刓鬼劃之奇哉萬頃碧
GA059n0064_p0014a02║琉璃之水　千層青翡翠之崕風響笙響　而子晉
GA059n0064_p0014a03║何在花香水香　而劉郎不回月洞風林之野鶴
GA059n0064_p0014a04║夜唳　雲溪月隴之山猿曉哀幽鳥一聲兮花落
GA059n0064_p0014a05║青澗　飛螢数點兮露沾丹臺丹霞飛華頂之峰　援天
GA059n0064_p0014a06║峻極紫霧鎻方瀛之路　峭壁崔嵬椿庭檜殿之
GA059n0064_p0014a07║金磬敲風　竹院松齋之玉琴弄月翠檻丹楹兮
GA059n0064_p0014a08║山粢藻梲　碧眼蒼髯兮星冠羽褐丹爐灰冷而
GA059n0064_p0014a09║久兮不火　仙蛻壇高而知誰換骨金漿玉醴兮
GA059n0064_p0014a10║泉冽石髓　瓊𣗳琪林兮花開春雪鄰峰古寺之
GA059n0064_p0015a01║或顯靈異　古德聖僧而相傳衣鉢寒山拾得興
GA059n0064_p0015a02║國清之伽藍　智顗普明起定光之法窟釋子耘
GA059n0064_p0015a03║藥　仙翁種茶春紉素蘭而秋摘黃菊　曉吸玄露
GA059n0064_p0015a04║而暮餐赤霞倚松長嘯而落月悲鶴　採芝𡚖来
GA059n0064_p0015a05║而斜陽噪鵶唐有甘泉而坐此翠石　漢其高察
GA059n0064_p0015a06║而隱于白沙慿雲翼於岑頭　種玉蓮而結子徐
GA059n0064_p0015a07║默希於岩頂　栽鐵𣗳以開花文章不療山水癖
GA059n0064_p0015a08║　身心每被溪山縛躡芒屩而杖蒼柯　披麻簑而
GA059n0064_p0015a09║載青篛携黃庭而歸冲嗇之菴　吟洞章而登凌
GA059n0064_p0015a10║虗之閣野鳥鳴嚶嚶　山花開灼灼玉霄峰上水
GA059n0064_p0016a01║嗚咽　華琳峰前雲寂寞烟駕浮空天渺渺　空翠
GA059n0064_p0016a02║舞蕭韶雲駢入洞風冷冷　洞門無鎻鑰登翠微
GA059n0064_p0016a03║而望香林　陟紫霄而顧玉泉仙花靈草而蒼翠
GA059n0064_p0016a04║無邊　千巖萬壑而森羅目前吟李白天台之詩
GA059n0064_p0016a05║　賡張籍天台之篇塵襟俗垢俱洗盡　両袂飄飄
GA059n0064_p0016a06║身欲仙我欲駕青龍而呼白鶴　乘風飛去瀛洲
GA059n0064_p0016a07║之外　方丈之巔
GA059n0064_p0016a08║登天台篇梁李巨仁
GA059n0064_p0016a09║台山稱地鎮　千仞上凌霄雲開金闕逈　霧暗石
GA059n0064_p0016a10║梁遙翠微橫鳥路　珠澗入星橋風急清溪晚　霞
GA059n0064_p0017a01║起赤城朝寓目幽棲地　駕言追綺季避世桃源
GA059n0064_p0017a02║士　忘情添園吏抽簮傲九辟　脫屣輕千駟沈𡨋
GA059n0064_p0017a03║負俗心　蕭洒凌雲意蒼蒼聳極天　伏眺盡山川
GA059n0064_p0017a04║疊峰如積浪　分崖若断烟淺深聞過渡　輕重聽
GA059n0064_p0017a05║飛泉採藥逢三島　尋真值九仙藏書凢幾代　看
GA059n0064_p0017a06║愽已經年逝將追羽客　千載一来旋
GA059n0064_p0017a07║登天台山葛玄（字孝先，丹陽人，封冲虗妙道真人）
GA059n0064_p0017a08║高高山上山　山中白雲閒瀑布低頭看　青天舉
GA059n0064_p0017a09║手攀石橋橫海外　凨雨落人間不見紅塵客　時
GA059n0064_p0017a10║時鶴徃還
GA059n0064_p0018a01║思天台山許渾（字仲晦，丹陽人，太和六年進士）
GA059n0064_p0018a02║赤城雲雪深　山客負歸心昨夜西齋宿　明月琪
GA059n0064_p0018a03║𣗳林
GA059n0064_p0018a04║早發天台
GA059n0064_p0018a05║來徃天台天姥間　欲求真訣駐衰顏星河半落
GA059n0064_p0018a06║巖前寺　雲霧初開嶺上關丹壑樹多風浩浩　碧
GA059n0064_p0018a07║溪苔淺水潺潺可知劉阮逢人處　行盡深山又
GA059n0064_p0018a08║是山
GA059n0064_p0018a09║憶天台山劉禹錫（字夣得，中山人）
GA059n0064_p0018a10║常記遊靈境　道人情不低巖房容偃息　天路許
GA059n0064_p0019a01║相携霞散曙峰外　虹生凉瀑西何當謝塵役　重
GA059n0064_p0019a02║去聽猿啼
GA059n0064_p0019a03║尋天台山孟浩然（襄陽人）
GA059n0064_p0019a04║吾愛太一子　飡霞臥赤城欲尋華頂去　不憚惡
GA059n0064_p0019a05║溪名歇馬慿雲宿　揚帆截海行高高翠微裏　遙
GA059n0064_p0019a06║見石梁橫
GA059n0064_p0019a07║入天台山方千（字雄飛，桐廬人）
GA059n0064_p0019a08║路入天台氣象清　垂鞭𣗳石罅中行霧昏不見
GA059n0064_p0019a09║西陵岸　風急先聞瀑布聲
GA059n0064_p0019a10║春日行天台貫休
GA059n0064_p0020a01║重重太古色　濛濛花雨時好峯行不盡　流水語
GA059n0064_p0020a02║相隨黑壤生紅术　黃猿引白兒因思石橋路　曾
GA059n0064_p0020a03║與道人期
GA059n0064_p0020a04║夣遊天台山李白（字太白）
GA059n0064_p0020a05║天溶溶　雲濛濛天風一日吹我夣　我夣再上天
GA059n0064_p0020a06║台東台山四萬八千丈　上有玉平之府乃與瑶
GA059n0064_p0020a07║天通長橋一道度絕壑　猶如虹霓隱隱盤晴空
GA059n0064_p0020a08║台山星斗手可摘　玉亰石扇開玲瓏樓臺銀闕
GA059n0064_p0020a09║照初日　半天僊樂聞笙鏞海霧掩袂赤城曉　方
GA059n0064_p0020a10║廣宛在虗無中仙源流水隔凡世　天風吹落桃
GA059n0064_p0021a01║花紅五百真僊隱踪跡　天人蹴踏奔象龍金瓜
GA059n0064_p0021a02║半熟蛇護𣗳　錦策倒掛虬枝松松頭瀑布灑飛
GA059n0064_p0021a03║雪　下有兀坐龎眉翁心空意定神氣秀　半肩白
GA059n0064_p0021a04║髮雙睛瞳既非桐栢僊　又非閭丘公乃知定公
GA059n0064_p0021a05║招我手　邀我共入摩尼宮甘露洗我身　靈液澆
GA059n0064_p0021a06║我胸授我天台之寳訣　可以揮手兮八極　真與
GA059n0064_p0021a07║造化流無窮言未盡　情未終　獨鶴一聲驚我夣
GA059n0064_p0021a08║自古活佛現方廣　白月掛在天姥東
GA059n0064_p0021a09║望天台山二首陳恬
GA059n0064_p0021a10║嵩陽不得到　華頂可徘徊當知吾性分　自有一
GA059n0064_p0022a01║天台
GA059n0064_p0022a02║氣驟雲烟速　風飛山嶽摧神遊八極表　何必說
GA059n0064_p0022a03║天台
GA059n0064_p0022a04║天台獨夜徐凝
GA059n0064_p0022a05║銀地秋月色　石梁夜溪聲誰知屐齒盡　為破蒼
GA059n0064_p0022a06║苔行
GA059n0064_p0022a07║夏夜懷天台陳陶（字嵩伯，豐城人）
GA059n0064_p0022a08║竹齋睡餘柘漿清　麟鳳誘我勞此生忽憶天台
GA059n0064_p0022a09║掩書坐　澗雲起盡紅崢嶸
GA059n0064_p0022a10║重遊天台李郢
GA059n0064_p0023a01║南國天台山水竒　石橋危險古來知龍潭直下
GA059n0064_p0023a02║一百丈　誰見生公獨坐時
GA059n0064_p0023a03║憶遊天台張祐（字永吉，南陽人）
GA059n0064_p0023a04║憶昨天台到赤城　幾朝仙籟耳中生雲龍出水
GA059n0064_p0023a05║風聲迥　海鶴鳴臯月色清石笋半山移步險　桂
GA059n0064_p0023a06║花當洞拂衣輕今来盡是人間夣　劉阮茫茫何
GA059n0064_p0023a07║處尋
GA059n0064_p0023a08║遊天台
GA059n0064_p0023a09║崔嵬海西鎮　靈跡傳萬古羣峰日來朝　纍纍孫
GA059n0064_p0023a10║侍祖三茅即拳石　二室猶塊土旁洞窟神僊　中
GA059n0064_p0024a01║巖宅龍虎名從乾取象　位與坤作輔鸞鶴自相
GA059n0064_p0024a02║群　前人空若瞽巉巖割秋碧　媧女徒巧補視聽
GA059n0064_p0024a03║出塵埃　處高心漸苦纔登招手石　肘底笑天姥
GA059n0064_p0024a04║仰看華盖尖　赤日雲上午奔雷撼深谷　下見山
GA059n0064_p0024a05║脚雨回首望四明　矗矗若城堵昏晨邈千熊　𢙢
GA059n0064_p0024a06║動非自主控鵠大夣中　坐覺身詡詡東溟子時
GA059n0064_p0024a07║月　却孕元化毋彭蠡不盈盃　浙江微辨縷石梁
GA059n0064_p0024a08║屹橫架　萬仞千壁竪却瞰赤城巔　勢來如刀弩
GA059n0064_p0024a09║盤松國清道　九里天莫覩穹崇上㠝三　㟮屼傍
GA059n0064_p0024a10║聳五空厓絕凡路　痴立麈與塵邈峻極天門　覻
GA059n0064_p0025a01║海窮地戶金庭路非逺　徒步欲將舉身樂道家
GA059n0064_p0025a02║流　敦儒者一矩行尋白雲叟　禮象登峻宇佛窟
GA059n0064_p0025a03║了杉柟　僊壇半榛莾懸厓與飛瀑　險噴難足俯
GA059n0064_p0025a04║海眼三井通　羽門雙闕柱瓊臺下昏側　手足前
GA059n0064_p0025a05║採乳但造不死鄉　前勞何足數
GA059n0064_p0025a06║天台道中謝深甫（字子肅，惠正公）
GA059n0064_p0025a07║溪繞青山　路繞溪山長溪曲路　高低晴灘淺濕
GA059n0064_p0025a08║舟如　盪危磴稜層石作梯　晚照荒村飛鳥入秋
GA059n0064_p0025a09║　風落葉敗蟬嘶碧雲　四合長天暮轉使鄉　関望
GA059n0064_p0025a10║眼迷
GA059n0064_p0026a01║自新昌入天台鄭伯英（字景元，號愚翁）
GA059n0064_p0026a02║升高無過胡孫擂　行險勝於老鼠梯何事將身
GA059n0064_p0026a03║來試此　要叅大士石橋西
GA059n0064_p0026a04║天台夜雨作姚寬
GA059n0064_p0026a05║瘴海逺拈天　山城入暝烟春潮生蛤暈　夜雨長
GA059n0064_p0026a06║蝸涎燈几花時落　風簾客未眠平生懷此地　今
GA059n0064_p0026a07║夕意茫然
GA059n0064_p0026a08║別天台高佀孫（字續古，號蔬寮）
GA059n0064_p0026a09║早乗霞氣入蓬萊　不識神僊也不來曾與赤松
GA059n0064_p0026a10║遊數日　自携王女上西臺當時共說黃房事　回
GA059n0064_p0027a01║首空驚碧海埃前度劉郎今得度　桃花一一為
GA059n0064_p0027a02║郎開
GA059n0064_p0027a03║天台渡
GA059n0064_p0027a04║一江夾清渾　回首青村注餘雲拖薄潤　逺靄霏
GA059n0064_p0027a05║輕素船輕順流下　石狹奔湍怒蒼隂布僊跡　野
GA059n0064_p0027a06║芳生幽趣山色各有舊　春情宛如訴徘徊良自
GA059n0064_p0027a07║得　決漭又將暮遐瞻金碧庭　可入丹泉路今夜
GA059n0064_p0027a08║宿桃花　切莫匆匆去
GA059n0064_p0027a09║天台道中
GA059n0064_p0027a10║落花入溪口　山山皆可佳橫江碧水急　後峰白
GA059n0064_p0028a01║雲霾野藥綴殷子　危松換新釵魚輕爭湊口　蘭
GA059n0064_p0028a02║瘦深依涯此處若有仙　欲㽞殊未偕一來愛清
GA059n0064_p0028a03║氣　全是牽幽懷空色下映水　風聲響高厓草草
GA059n0064_p0028a04║亦難通　借泉洗青鞵
GA059n0064_p0028a05║次韻沈元用游天台三首呂頤浩
GA059n0064_p0028a06║出處何勞問大鈞　如公材噐畧鋪陳談兵玉帳
GA059n0064_p0028a07║詩書帥　演誥綸闈侍從臣萬疊雲山聊寓目　一
GA059n0064_p0028a08║方僊宅自藏身中原未復湏㽞念　先入夷門漸
GA059n0064_p0028a09║入秦
GA059n0064_p0029a01║山居猶不厭山行　石磴欹危步履輕夾路不開
GA059n0064_p0029a02║雙闕在　幽巖應有玉芝生春寒未放千鶯囀　風
GA059n0064_p0029a03║暖先催布谷鳴我欲營茆為俗駕　無貲誰寄孔
GA059n0064_p0029a04║方兄
GA059n0064_p0029a05║前麾轉綵陣旗紅　二紀窮邉一夣中曾擁琱弋
GA059n0064_p0029a06║思却日　屢乗鐵馬聽嘶風誰憐老去三春病　自
GA059n0064_p0029a07║覺閑來萬慮空滿地落花𡚖鴈後　勿令書䟽不
GA059n0064_p0029a08║相通
GA059n0064_p0029a09║別天台
GA059n0064_p0029a10║携家隱青山　青山不我㽞遣我出山去　再拜辭
GA059n0064_p0030a01║丹丘王命急星火　駕言促西游朝游白雲城　暮
GA059n0064_p0030a02║宿黃花洲佳人牽我衣　挽斷不回頭路傍立携
GA059n0064_p0030a03║叟　問我何處来長安美少年　氣槩凌清秋鸞臺
GA059n0064_p0030a04║與鳳閣　一一皆俊游掉臂爾欲徃　獨不愧且羞
GA059n0064_p0030a05║此言真吾藥　口訥不易酬我本麋鹿性　直與山
GA059n0064_p0030a06║林投云何就冷局　嵗月空悠悠願公看我還　長
GA059n0064_p0030a07║嘯賦歸休
GA059n0064_p0030a08║天台思古趙湘
GA059n0064_p0030a09║游人行盡天台路　僊家杳杳知何處惟有山前
GA059n0064_p0030a10║一派溪　落花依舊㽞春暮
GA059n0064_p0031a01║將至天台馬上口占
GA059n0064_p0031a02║東歸頓覺馬蹄輕　竚望天台景色新遙想故園
GA059n0064_p0031a03║芳草盛　一畨桃李又烘春
GA059n0064_p0031a04║天台道中左緯（黃岩人）
GA059n0064_p0031a05║亂山深處是僊家　海變桒田日未斜為有慈親
GA059n0064_p0031a06║倚門望　却愁溪上見桃花
GA059n0064_p0031a07║天台道中洪适（字景伯，判台州官，至左僕射，謚文惠公）
GA059n0064_p0031a08║灘聲因雨急　山勢向雲斜橘緑誰能畫　楓丹近
GA059n0064_p0031a09║似花舂鋤懷淺水　郭索上寒沙漸聽鳴梭近　林
GA059n0064_p0031a10║中三數家
GA059n0064_p0032a01║初至天台曾幾（字吉父，文清公）
GA059n0064_p0032a02║疇昔所欣慕　天台冠坤靈興公妙摹寫　粲若披
GA059n0064_p0032a03║圖經自憐纓世網　仰愧徒冥冥夙契諒非淺　半
GA059n0064_p0032a04║生吏金庭成此一叚奇　得按東吳刑又分臨海
GA059n0064_p0032a05║竹　想像山圍屏稍稍向鈴閣　行行叩禪扄一丘
GA059n0064_p0032a06║與一壑　所見皆所聆石梁卧劒戟　布水驅雷霆
GA059n0064_p0032a07║五百大開士　神光閟琳埛於我定不薄　是事初
GA059n0064_p0032a08║無形寒巖三隱者　在眼誰能青庶幾閭丘守　胸
GA059n0064_p0032a09║次明渭涇向來耳聞耳　鬪訟終朝聽淨洗塵俗
GA059n0064_p0032a10║状　數上叅雲亭
GA059n0064_p0033a01║天台道中口占樓鑰
GA059n0064_p0033a02║路上人家短竹籬　鏁蚕刈麥自熈熈可憐日對
GA059n0064_p0033a03║千尋瀑　不解閒吟半字詩
GA059n0064_p0033a04║過天台道中作夏竦（字子喬）
GA059n0064_p0033a05║驅馬天台路　悠悠漸向晨雲開忽見寺　山盡偶
GA059n0064_p0033a06║逢人細雨踈篁長　微煙古木春行行逢驛道　落
GA059n0064_p0033a07║吹起輕塵
GA059n0064_p0033a08║入天台石象之
GA059n0064_p0033a09║溪岑縈繞紅塵外　殿閣欹危翠靄間我見老僧
GA059n0064_p0033a10║無一事　老僧更羨白雲閒
GA059n0064_p0034a01║望天台山王十朋（字亀齡，永嘉人，建炎及第，謚忠文）
GA059n0064_p0034a02║神僊境界無戰爭　奚用漆此嵬嵬城吾聞秦皇
GA059n0064_p0034a03║昔多慾　冨貴已極貪長生蓬萊方丈欲親到　車
GA059n0064_p0034a04║轍馬跡無時停萬騎南廵適吳越　天台咫尺行
GA059n0064_p0034a05║將登仙山不容俗眼見　天為設險藏神靈山中
GA059n0064_p0034a06║採藥使未返　鮑魚已向沙丘腥秦為防胡築紫
GA059n0064_p0034a07║塞　連年不恤生靈害天亦防秦甚防胡　赤城高
GA059n0064_p0034a08║峙烟霞外神僊要非求可得　祖龍可笑徒勞力
GA059n0064_p0034a09║當時劉阮本無心　花笑水迎山自闢我向丹丘
GA059n0064_p0034a10║數徃來　群僊杖錫未容陪揮毫欲續興公賦　愧
GA059n0064_p0035a01║非擲地金聲才極目蒼蒼千萬丈　世無仙骨那
GA059n0064_p0035a02║能上湏待內外両丹成　駕鶴驂鸞如指掌
GA059n0064_p0035a03║過天台王十朋
GA059n0064_p0035a04║目逆神僊路　丹成未暇躋雪深封佛隴　雲暗鎻
GA059n0064_p0035a05║桃溪流水無還有　亂山高復低欲尋劉阮洞　𡚖
GA059n0064_p0035a06║路恐成迷
GA059n0064_p0035a07║天台道中示同行陳知柔（字體仁，號休齋）
GA059n0064_p0035a08║八重巖崿疊晴空　九色烟霞遶洞宮僊道多因
GA059n0064_p0035a09║迷路得　莫將心事問樵翁
GA059n0064_p0035a10║天台遊山
GA059n0064_p0036a01║烟蘿穿幾重　紫車倦驅駕忽聞鍾磬音　山腰得
GA059n0064_p0036a02║僧舎主僧聞我来　曳杖出相迓揖我入虗堂　重
GA059n0064_p0036a03║臨欠臺榭老屋數椽餘　風物自閒暇古来出雲
GA059n0064_p0036a04║杪　遙岑来竹罅下臨一泓水　㴠光冷相射但能
GA059n0064_p0036a05║了此生　未遽慚大厦我本山中人　偶失學圃稼
GA059n0064_p0036a06║為未聊復㽞　同僧且過夏得舟家可浮　遇竹宅
GA059n0064_p0036a07║便借是䖏皆南山　何必東籬下悠悠去忘歸　寧
GA059n0064_p0036a08║畏長官罵松月可㽞客　徘徊度清夜明朝過桃
GA059n0064_p0036a09║溪　溪翁莫相詫
GA059n0064_p0036a10║天台道中劉宰（字平國，號漫塘，文清公）
GA059n0064_p0037a01║花重朝霏散　鳥啼春意深風光自流轉　行役負
GA059n0064_p0037a02║登臨澗水流晴綠　山雲掩夕矄病容兼白鬂　漂
GA059n0064_p0037a03║泊此時心
GA059n0064_p0037a04║用韻
GA059n0064_p0037a05║筍輿穿過萬重山　邂逅登亭一解顏剩欲題詩
GA059n0064_p0037a06║遍蒼石　舉頭羞見嶺雲閒
GA059n0064_p0037a07║天台道中劉　（號東崗）
GA059n0064_p0037a08║蒼翠真疑接上台　輕風八月覺寒來東溟直下
GA059n0064_p0037a09║千尋壑　北斗平臨數仞臺吳越微茫迷逺望　古
GA059n0064_p0037a10║今俯仰起深哀桃花石洞依然在　不覩仙鬟跨
GA059n0064_p0038a01║鶴回
GA059n0064_p0038a02║王𨑲表（號文川，瓊州人，本府推官）
GA059n0064_p0038a03║尋常愛看山　勝奇常不足今日萬山中　不覺駭
GA059n0064_p0038a04║心目清興良在兹　何以步芳躅把酒酬山靈　抱
GA059n0064_p0038a05║琴共来宿
GA059n0064_p0038a06║汪藻
GA059n0064_p0038a07║渺渺孤程逐鴈飛　茫茫平野見人稀水紋縈石
GA059n0064_p0038a08║作蟲篆　麥隴掛山如衲衣日月尚㽞滄海照　山
GA059n0064_p0038a09║川益護翠華歸春風自滿江南岸　不管人間萬
GA059n0064_p0038a10║事非
GA059n0064_p0039a01║遊天台虞謙（都堂）
GA059n0064_p0039a02║華頂峰高萬八千　石梁橋畔渺深淵曇華亭上
GA059n0064_p0039a03║觀羅漢　桐栢宮中見葛僊方廣國清形跡地　赤
GA059n0064_p0039a04║城長壽列名川劉晨阮肇桃源遇　拾得寒山樂
GA059n0064_p0039a05║萬年
GA059n0064_p0039a06║陳剛中（號勿菴，臨海人）
GA059n0064_p0039a07║台嶽名高海上山　尋幽不憚逺躋攀上方鍾皷
GA059n0064_p0039a08║煙霞裏　僊境樓臺霄漢間巖石有泉流玉液　石
GA059n0064_p0039a09║橋無路覔金丹劉郎已去經千載　洞口無人再
GA059n0064_p0039a10║啔關
GA059n0064_p0040a01║和韻虞謙
GA059n0064_p0040a02║赤城自古號名山　萬丈華峰尚可攀雲送雨来
GA059n0064_p0040a03║歸洞口　水流花出到人間天風聲和瓊臺鶴　夜
GA059n0064_p0040a04║月光生石𪔂丹我欲乘雲朝帝闕　便應従此步
GA059n0064_p0040a05║天関
GA059n0064_p0040a06║李給事
GA059n0064_p0040a07║自有乾坤有此山　朅来容我一躋攀好峯削出
GA059n0064_p0040a08║雲霄外　仙境移來人世間霞散赤城飄靄瑞　煙
GA059n0064_p0040a09║凝玉井護神丹桃花流水知何處　只欲乘風謁
GA059n0064_p0040a10║帝關
GA059n0064_p0041a01║天台山丘嵩（本學教諭）
GA059n0064_p0041a02║高山拔起青天外　玉削芙蓉隱蒼翠飛泉迸出
GA059n0064_p0041a03║雙滙漲　萬斛明珠向空墜我來正值炎暑殘　翛
GA059n0064_p0041a04║翛両袂天風寒笑歌響振林木表　劍氣高壓煙
GA059n0064_p0041a05║雲端平生足跡遍天下　覽秀探竒靡遑睱荊揚
GA059n0064_p0041a06║吳蜀及梁秦　到處江山羙如畫天台山水兀瓌
GA059n0064_p0041a07║竒　夙昔嘗聞今見之瓊臺雙闕擁桐栢　天封華
GA059n0064_p0041a08║頂如娥眉石梁橫空不盈咫　萬丈深潭清見底
GA059n0064_p0041a09║游人欲度先跉跰　潭底蛟龍恐驚起應真五百
GA059n0064_p0041a10║何年來　但見雲氣凝樓臺翩然拂袖下山去　瓊
GA059n0064_p0042a01║花琪草滿歸路山中幽人不可招　手弄玉簫倚
GA059n0064_p0042a02║瓊𣗳歸来頓覺襟懷寬　俯視塵土何漫漫重游
GA059n0064_p0042a03║定擬是何日　謾題詩句㽞巖巒
GA059n0064_p0042a04║謝鐸（字鳴治，號方石，侍郎，謚文肅）
GA059n0064_p0042a05║天台山　高不極山中去天不咫尺　台星下射扶
GA059n0064_p0042a06║桒赤羽旗颷爽招不得　至今傳者神仙宅君不
GA059n0064_p0042a07║見　周當盛時出甫申　峻極者嶽能降神天台山
GA059n0064_p0042a08║　高不極作鎮東南比天脊　屹立乾坤自開闢
GA059n0064_p0042a09║登天台黃綰（字宗賢，號久菴，黃岩人，礼部尚書，兼翰林學士）
GA059n0064_p0042a10║天台山高𤰞百越　萬八千丈携客游銀漢孤懸
GA059n0064_p0043a01║雙闕曉　金梁高應九天秋可憐漢武求僊誤　已
GA059n0064_p0043a02║見秦皇望海愁今我何為躋絕險　下觀大地莾
GA059n0064_p0043a03║悠悠
GA059n0064_p0043a04║游天台山三首金克厚（字弘載，號竹夅，僊居人，郎中）
GA059n0064_p0043a05║夜宿清溪覽桐栢　又從桐栢上瓊臺僊人跨鶴
GA059n0064_p0043a06║歸何處　巖下碧桃空自開
GA059n0064_p0043a07║去年東去壽山房　清梦蕭然到石梁今日春風
GA059n0064_p0043a08║舒病眼　曇華亭外雨花香
GA059n0064_p0043a09║踏破煙霞千萬重　石梁橋上笑春風桃花瀑布
GA059n0064_p0043a10║年年在　應有僊人在眼中
GA059n0064_p0044a01║胡纘宗（山西人，號竒枲，官至都御史）
GA059n0064_p0044a02║縣厓掛石梁　縹緲隔僊子不見採藥人　桃花自
GA059n0064_p0044a03║流水
GA059n0064_p0044a04║天台道中鄭毅（號岩山道人，浙江布政）
GA059n0064_p0044a05║石磴崚嶒雨欲昏　隔林啼鳥暗消魂橫山斷岸
GA059n0064_p0044a06║疑無路　翠竹蒼松更有村遙向空中看瀑布　不
GA059n0064_p0044a07║知何處是仙源芒鞋謝却風塵路　問水尋花扣
GA059n0064_p0044a08║洞門
GA059n0064_p0044a09║游天台蕭一中（華容人，浙江僉事）
GA059n0064_p0044a10║我聞天台勝　乃在廿載前寤寐思弗得　懷念心
GA059n0064_p0045a01║悄然今兹獲登眺　真若凌雲烟開襟納六合　流
GA059n0064_p0045a02║睇俯八埏諸峯逈羅立　層崖峭森嚴瑶花發榮
GA059n0064_p0045a03║滋　琪𣗳交爭研行行望石梁　岐路阻且長石梁
GA059n0064_p0045a04║不可度　捫蘿躡其傍仰觀瀑布泉　恍若銀漢涓
GA059n0064_p0045a05║情境意俱適　翛然恣逺騫顧予眇然躬　卒嵗風
GA059n0064_p0045a06║塵中東城復南陌　飄飄揚飛蓬無能作翔鳳　徒
GA059n0064_p0045a07║爾羨冥鴻
GA059n0064_p0045a08║過天台黃約（字宗愽，號空明，黃岩人）
GA059n0064_p0045a09║杖策天台路　松杉萬壑隂僊人不可見　花落正
GA059n0064_p0045a10║春深
GA059n0064_p0046a01║暮春天台道中二首
GA059n0064_p0046a02║曉行山上少人家　松竹隂森石路斜遙望一溪
GA059n0064_p0046a03║流繞郭　酒旗摇颺出桃花
GA059n0064_p0046a04║五日春晴十日隂　忽看飛絮滿衣襟行人正爾
GA059n0064_p0046a05║傷春色　何事落花風雨深
GA059n0064_p0046a06║天台雜詩五絕鄭善夫（閩人，號少谷，郎中）
GA059n0064_p0046a07║一夜雨聲吹不断　國清寺前溪水鳴欲過天台
GA059n0064_p0046a08║拾瑶草　秋風無限石梁情
GA059n0064_p0046a09║赤城雲閉玉真符　桐栢宮㴠滄海珠早晚移家
GA059n0064_p0046a10║葛洪井　瓊臺雙闕是仙都
GA059n0064_p0047a01║華頂數峰飛剌天　長風白日灑雲煙鹿裘行探
GA059n0064_p0047a02║金明草　笑拍洪崖星漢邉
GA059n0064_p0047a03║曇花亭前雷雨飛　石梁天巧眼中稀素裾綦履
GA059n0064_p0047a04║沾雲濕　我自天台華頂歸
GA059n0064_p0047a05║崩湍轉瀑下龍湫　皛皛銀河綵霧浮履險能無
GA059n0064_p0047a06║伯昏分　等閒来往石梁橋
GA059n0064_p0047a07║嵗暮尋天台山水
GA059n0064_p0047a08║桃源未可極　天台煙霧深行歌白雲調　坐見赤
GA059n0064_p0047a09║霞心草次千峰會　鴻濛萬壑隂藏身一大事　聊
GA059n0064_p0047a10║觀世人音
GA059n0064_p0048a01║天台山行王弼（字存敬，號南郭，興化太守，黃岩人）
GA059n0064_p0048a02║清泉能奏鳥能言　行盡天台趣不凡世上閒人
GA059n0064_p0048a03║應有數　山中靈藥本無根百年光景如燈滅　一
GA059n0064_p0048a04║片塵寰似海渾若見漁郎不湏問　桃花處處是
GA059n0064_p0048a05║仙源
GA059n0064_p0048a06║梦游天台陳憲章（號白沙）
GA059n0064_p0048a07║路入天台第八重　洞門剛與赤城通脚根點到
GA059n0064_p0048a08║虹橋半　一笑那知是梦中
GA059n0064_p0048a09║秋日梦登天台山絕頂潘禎（字應昌，號㽞鶴，山東提學僉事）
GA059n0064_p0048a10║華峰四萬八千丈　鶴背秋風梦一登坐使群山
GA059n0064_p0049a01║卧平地　笑看杯水瀉東溟此心本是同寥廓　太
GA059n0064_p0049a02║塊真能載我形擬過赤城尋隱處　倚霞結屋老
GA059n0064_p0049a03║吾生
GA059n0064_p0049a04║至天台王廷幹（寕囯人，號岩潭，本府同知）
GA059n0064_p0049a05║聖恩殊未央　新命佐封疆山水專都麗　風煙接
GA059n0064_p0049a06║渺茫緑溪瓊液注　丹壑夏雲長澤國禾苖盛　村
GA059n0064_p0049a07║園橘柚香登攀窮跡勝　訪采佇時康壯志懷雄
GA059n0064_p0049a08║劍　菲才愧錦囊豈徒躭矌達　真欲効循良台郡
GA059n0064_p0049a09║經初陟　投翰記此章
GA059n0064_p0049a10║天台山
GA059n0064_p0050a01║勝境摽州比　名山紀浙東天高疑可即　地險諒
GA059n0064_p0050a02║難窮宇宙誰開闢　林原此欎葱龍潭新跡在　僊
GA059n0064_p0050a03║韋舊臺空香草萦千状　竒花積萬叢深巖巢翡
GA059n0064_p0050a04║翠　流水灌梧桐鳳宇瓊階綠　雲橋寳𣗳紅玲瓏
GA059n0064_p0050a05║珠閣麗　峻絕石梁雄滄海還觀日　赤城似貫虹
GA059n0064_p0050a06║朱明未改候　白露已含凨尋賞國清寺　問玄桐
GA059n0064_p0050a07║栢宮天涯聞夜鶴　海口悵秋鴻靈異荷神護　登
GA059n0064_p0050a08║臨咸化功理人懷謝守　載筆愧孫公永夏情方
GA059n0064_p0050a09║盛　夕陽興未終芳辰忘辱累　佳氣逸崆峒何日
GA059n0064_p0050a10║丹丘住　脩真步葛洪
GA059n0064_p0051a01║過天台方暲（字用晦，號緝軒，松門人）
GA059n0064_p0051a02║沙溪舟欵乃　風磴馬玄黃臂攘懸壺市　霜寒視
GA059n0064_p0051a03║草堂皇圖天府固　仙梦石樓荒尚憶胡麻飯　桃
GA059n0064_p0051a04║源覔阮郎
GA059n0064_p0051a05║憇天台山寺黃孔昭（字世顕，號定軒，工部侍郎，贈禮部，謚文毅）
GA059n0064_p0051a06║偶憇招提境　行穿松栢林鍾聲出樹逺　塔影到
GA059n0064_p0051a07║池深掃葉分僧石　聽𤠔坐竹隂回頭無限寞　索
GA059n0064_p0051a08║寬向誰吟
GA059n0064_p0051a09║再游天台次少谷韻二首王畿（號龍溪，紹興人，兵部主事）
GA059n0064_p0051a10║雨裡雲霞濕不飛　碧桃零落洞門稀劉郎已去
GA059n0064_p0052a01║無消息　應有王喬採藥歸
GA059n0064_p0052a02║曾跨飛虹瞰石湫　重来孤興未全消寥天落木
GA059n0064_p0052a03║千峰淨　塵世無勞梦鐵橋
GA059n0064_p0052a04║天台路流眺孔天胤（號文谷，浙江提學）
GA059n0064_p0052a05║孰謂天路遙　而吾踐斯境楢溪始直進　丹嶠寢
GA059n0064_p0052a06║凌騁璇玉表殊流　雲霞絢層嶺登頓躡僊蹤　洄
GA059n0064_p0052a07║沿鑑塵影複經来轉幽　連巖去彌永石翠琰桐
GA059n0064_p0052a08║精　潭華鑠金影鶴笙時彷彿　琪𣗳乍森冷飯麻
GA059n0064_p0052a09║人莫從　茹芝懷徒耿福庭倘果㽞　羽化在俄頃
GA059n0064_p0052a10║登天台嶺漫賦次韻沈愷（號鳳夆，雲間人）
GA059n0064_p0053a01║海上僊家去不遙　天邉雲路自岧嶤吹殘鐡笛
GA059n0064_p0053a02║琪花落　舞罷荷衣翠盖飄萬疊峰巒低海國　千
GA059n0064_p0053a03║年棟宇說隋朝平生本是烟霞骨　白日乘鸞下
GA059n0064_p0053a04║石橋
GA059n0064_p0053a05║葉海峰游天台山水問訊周志偉（號陽山，本府太守）
GA059n0064_p0053a06║日出天台生紫煙　飄飄仙子到何年風波不作
GA059n0064_p0053a07║滄洲梦　嵗月翻眈華頂眠石室豈縁丞相去　花
GA059n0064_p0053a08║源莫信玉人憐山中瑶草倘能拾　海上閭丘謾
GA059n0064_p0053a09║惜傳
GA059n0064_p0053a10║舟中思天台王坊（字崇賢，號寕山，尚宝司卿，黃岩人）
GA059n0064_p0054a01║昨夜雷聲挾雨聲　雙蓬撞撼旅魂驚崩騰水落
GA059n0064_p0054a02║渾無盡　宛轉山来空復情天霽群鷗依舊集　風
GA059n0064_p0054a03║恬五両翣時平石梁華頂長牽梦　此度端期次
GA059n0064_p0054a04║第登
GA059n0064_p0054a05║天台山圖邵寳（字國賢，號三泉，禮部尚書）
GA059n0064_p0054a06║東南佳勝是天台　劉阮當年亦偶来僊藥有無
GA059n0064_p0054a07║君莫問　山中桃是世間開
GA059n0064_p0054a08║題畫天台景范吉（字以貞，號栢軒，寕國太守）
GA059n0064_p0054a09║萬丈華峯倚碧空　松篁臺殿白雲封石梁咫尺
GA059n0064_p0054a10║桃源洞　游遍名山興未窮
GA059n0064_p0055a01║天台道上黃承文（字伯敷，號石洞，黃岩人）
GA059n0064_p0055a02║幾度天台望赤城　遙看石堞紫霞明風囘古洞
GA059n0064_p0055a03║千巖靜　水到清溪萬壑驚塵路獨憐成浪跡　松
GA059n0064_p0055a04║關此日寄雲萍竹行謾謂桃源近　囘首當年空
GA059n0064_p0055a05║有情
GA059n0064_p0055a06║又
GA059n0064_p0055a07║迢遞華峰霄漢邉　春風𤠔鶴自年年桃源洞裏
GA059n0064_p0055a08║人何在　玉笥峰頭雲欲連夾路琪花閒粲粲　滿
GA059n0064_p0055a09║溪流水正涓涓今來欲問長生事　雙闕瓊臺咫
GA059n0064_p0055a10║尺前
GA059n0064_p0056a01║遊天台山孫琠（字邦采，號少梅，黃岩人）
GA059n0064_p0056a02║寒明地逈諸天近　寒拾遺踪勝事偏虛谷清浮
GA059n0064_p0056a03║三閣磬　斷橋晴散一溪烟杖𪏭不帶紅塵氣　鶴
GA059n0064_p0056a04║徑宜叅玉板禅為謝無言桃李𣗳　嶺梅江月是
GA059n0064_p0056a05║因縁
GA059n0064_p0056a06║題天台山范樞（字同仁，號中岩）
GA059n0064_p0056a07║天作崔嵬鎮廊寥　三台精耀建高標眼觀萬八
GA059n0064_p0056a08║空蓬島　身到毫芒渺漢霄遜志堂堂鍾節槩　希
GA059n0064_p0056a09║文挺挺絕塵囂孕靈今古知無限　道學源流已
GA059n0064_p0056a10║植苖
GA059n0064_p0057a01║夏日游天台山錢藉（字汝載，號海山，御史）
GA059n0064_p0057a02║煙冥冥　洞門深鎻千秋情千秋情　梨花靣白　楊
GA059n0064_p0057a03║柳眉清玉泉流出哀絃聲　斷膓人去魂猶驚魂
GA059n0064_p0057a04║猶驚　楚天雲雨　梦染高僧　　右調憶秦娥
GA059n0064_p0057a05║天台十景曹文晦（字輝伯，號新山，鄞縣教諭）
GA059n0064_p0057a06║桃源春曉
GA059n0064_p0057a07║數點殘星掛緑蘿　看桃行入舊山阿洞門花霧
GA059n0064_p0057a08║紅成陣　沙麓巖前翠作渦天外曙紅驚鶴梦　水
GA059n0064_p0057a09║邉啼鳥和漁歌劉郎去後無人到　吟倚春風草
GA059n0064_p0057a10║色多
GA059n0064_p0058a01║赤城棲霞
GA059n0064_p0058a02║赤城霞起建高標　萬丈紅光映碧寥羙人不卷
GA059n0064_p0058a03║錦繡叚　仙翁瀉下丹砂瓢氣連海嶼貫旭日　光
GA059n0064_p0058a04║入溪甕生春潮我欲結為五色佩　碧桃花下呼
GA059n0064_p0058a05║周喬
GA059n0064_p0058a06║華頂歸雲
GA059n0064_p0058a07║四萬八千山上山　山中夜夜白雲還底湏出岫
GA059n0064_p0058a08║迷六合　且復與僧分半間古殿結隂燈影澹　長
GA059n0064_p0058a09║松㽞瞑寺門關謫仙已覽廬山秀　㽞得書堂相
GA059n0064_p0058a10║對閒
GA059n0064_p0059a01║瓊臺夜月
GA059n0064_p0059a02║萬仞臺高接綘霄　秋風吹夣度金橋素娥獨倚
GA059n0064_p0059a03║白雲闕　羽客雙吹紫玉簫清氣逼人凡骨換　孤
GA059n0064_p0059a04║光入酒醉魂消繡襦甲帳今何在　誰為天王一
GA059n0064_p0059a05║見招
GA059n0064_p0059a06║石橋雪瀑
GA059n0064_p0059a07║山北山南盡白雲　雲中有水接天津両龍爭壑
GA059n0064_p0059a08║那知夜　一石橫空不度人潭底怒雷生雨雹　松
GA059n0064_p0059a09║頭飛露濕衣巾曇華頂上茶初試　一滴曹溪恐
GA059n0064_p0059a10║未真
GA059n0064_p0060a01║寒巖夕照
GA059n0064_p0060a02║巖戶隂森隔萬松　莫雲捲盡寺林空天邉漸蝕
GA059n0064_p0060a03║千峰紫　木杪猶餘一縷紅両箇歸僧開竹院　數
GA059n0064_p0060a04║聲殘磬度溪風慿誰喚起寒山子　共看廻光入
GA059n0064_p0060a05║梵宮
GA059n0064_p0060a06║雙澗觀瀾
GA059n0064_p0060a07║柱峰堂下翠紛紛　俯檻澄淵氣自芬両澗合流
GA059n0064_p0060a08║元有緒　八風吹水自成文沄沄尚想在川上　混
GA059n0064_p0060a09║混終當放海濆欲舉源頭問寒拾　幽亭盡日對
GA059n0064_p0060a10║松雲
GA059n0064_p0061a01║螺溪釣艇
GA059n0064_p0061a02║舊日溪源浸巨螺　一竿来此老漁簑逺尋短棹
GA059n0064_p0061a03║孤吟興　高唱斜風細雨歌夜泊松潭明月近　晝
GA059n0064_p0061a04║眠花港緑隂多朝朝老瓦盆邉醉　吟看王孫細
GA059n0064_p0061a05║馬馱
GA059n0064_p0061a06║清溪落鴈
GA059n0064_p0061a07║清溪溪口荻花秋　底事年年伴白鷗北去不辭
GA059n0064_p0061a08║書帛寄　南来非為稻梁謀荒煙渺渺長橋外　落
GA059n0064_p0061a09║葉蕭蕭古渡頭見說洞庭風日好　碧波千頃少
GA059n0064_p0061a10║漁舟
GA059n0064_p0062a01║南山秋色
GA059n0064_p0062a02║觀彼南山小眾山　霜明紅𣗳碧雲寒餘清入座
GA059n0064_p0062a03║挹不盡　積翠染空濕未乾漠漠秪愁晴霧隔　霏
GA059n0064_p0062a04║霏休待夕陽看何人會得悠然趣　前有陶公後
GA059n0064_p0062a05║有韓
GA059n0064_p0062a06║國清寺皮日休（字襲美，襄陽人，咸通及苐，着作郎）
GA059n0064_p0062a07║十里松門國清路　飯𤠔臺上菩提𣗳恠来煙雨
GA059n0064_p0062a08║落晴天　元是海峰吹瀑布
GA059n0064_p0062a09║陸龜蒙（字魯望，號江湖散人）
GA059n0064_p0062a10║峰帶樓臺天外立　明河色近罘罳濕松間石上
GA059n0064_p0063a01║定僧寒　半夜楢溪水聲急
GA059n0064_p0063a02║周賀
GA059n0064_p0063a03║一宿五峰杯渡寺　虗廊中夜磬聲分踈林未落
GA059n0064_p0063a04║上方月　幽澗忽生平地雲高鳥背泉生靜景　逺
GA059n0064_p0063a05║人當燭想遺文暫来此地歇勞足　望斷故園滄
GA059n0064_p0063a06║海濆
GA059n0064_p0063a07║賈島（字浪仙，范陽人，為浮屠後舉進士）
GA059n0064_p0063a08║辭秦經越過　𡚖寺海西峰石澗雙流水　山門九
GA059n0064_p0063a09║里松曾聞清禁漏　又聽赤城鍾妙字研磨講　應
GA059n0064_p0063a10║尋智者蹤
GA059n0064_p0064a01║畢士安（郡守）
GA059n0064_p0064a02║三四百年寺　今來國又清若非逢聖祚　徒自有
GA059n0064_p0064a03║嘉名月殿五峰色　風松十里聲不縁君命速　便
GA059n0064_p0064a04║好脫塵纓
GA059n0064_p0064a05║夏竦（字子喬）
GA059n0064_p0064a06║穿松渡雙澗　宮殿五峰圍小院分寒水　高樓半
GA059n0064_p0064a07║落暉葉從金地下　雲向玉亰飛欲問西來意　誰
GA059n0064_p0064a08║傳智者衣
GA059n0064_p0064a09║洪适
GA059n0064_p0064a10║紺宇今方盛　名知國已清萬松九里影　雙澗四
GA059n0064_p0065a01║時聲杖策將窮覽　巾車不計程登堂山更好　人
GA059n0064_p0065a02║去曉猿驚
GA059n0064_p0065a03║樓鑰
GA059n0064_p0065a04║夾道青松引客來　五峰雙澗擁樓臺豐干饒舌
GA059n0064_p0065a05║㽞公案　隋帝遺書暗古煤最喜親輿來里社　真
GA059n0064_p0065a06║成春月上天台隂雲掃盡尋幽去　佳處端疑為
GA059n0064_p0065a07║我来
GA059n0064_p0065a08║葉清臣（字正卿，長洲人）
GA059n0064_p0065a09║紺宇初成國已清　千靈慈護屬仁明山僧了得
GA059n0064_p0065a10║真空觀　好續爐薰傲太平
GA059n0064_p0066a01║趙湘
GA059n0064_p0066a02║物外千年寺　人間四絕名両廊諸嶽色　九里亂
GA059n0064_p0066a03║松聲海氣標僧院　秋鍾徹縣城夜来踈磬斷　月
GA059n0064_p0066a04║影遍樓清
GA059n0064_p0066a05║蘇澥
GA059n0064_p0066a06║自嗟靈骨久埋淪　惆悵當年舊事存青眼重開
GA059n0064_p0066a07║蕭寺路　無人隔夜掃松門
GA059n0064_p0066a08║史藴
GA059n0064_p0066a09║十里松關路　門開對洞天山神曾獻地　海眾此
GA059n0064_p0066a10║安禪鍾磬開巖谷　樓臺跨石泉高峰智者塔　長
GA059n0064_p0067a01║與赤城連
GA059n0064_p0067a02║李元凱
GA059n0064_p0067a03║智者高蹤接沃洲　石梁僊跡我同游已無月桂
GA059n0064_p0067a04║籠禪壑　猶有禪雲鎻寺樓疊砌崚嶒封碧蘚　五
GA059n0064_p0067a05║峰蒼翠覆寒流却縁王命相拘束　不得躋攀再
GA059n0064_p0067a06║上頭
GA059n0064_p0067a07║姚孳
GA059n0064_p0067a08║梵宮四靣五峰㠝　兠率豐齊倚碧巒會有寒山
GA059n0064_p0067a09║重到此　倩誰試與問豐干
GA059n0064_p0067a10║陳堯佐
GA059n0064_p0068a01║南越第一寺　偶來心地真却嫌橋下水　流去入
GA059n0064_p0068a02║紅塵
GA059n0064_p0068a03║章得象郡守
GA059n0064_p0068a04║松韻蕭騷十里清　入門毛骨冷如氷題詩已冇
GA059n0064_p0068a05║丹青筆　悟法應多黑白僧風雨只疑雙澗瀑　星
GA059n0064_p0068a06║辰長認上万燈来游不是忘機客　誰到雲峰第
GA059n0064_p0068a07║一層
GA059n0064_p0068a08║楊維禎（字廉夫，號鐵崖，本縣知縣）
GA059n0064_p0068a09║到令九十日　游山初一回五峰如五老　環坐天
GA059n0064_p0068a10║華臺試尋旃檀像　還如靈鼠灰禪宮隨國運　興
GA059n0064_p0069a01║圮不足哀名山在四絕　自足雄一台直登更好
GA059n0064_p0069a02║頂　頫見羣山孩我非閭丘子　来覔竈下儓但呼
GA059n0064_p0069a03║拾得帚　淨掃雲根苔
GA059n0064_p0069a04║趙師秀（字紫芝，號天樂）
GA059n0064_p0069a05║殘燈吹了閉禪關　風約孤雲滿砌間本為飲茶
GA059n0064_p0069a06║忘睡早　强尋詩句擬寒山
GA059n0064_p0069a07║吳仕（福建人，本學司訓）
GA059n0064_p0069a08║國清名剎倚雲隈　雨後尋幽小徑開幾𣗳碧桃
GA059n0064_p0069a09║方外境　千年丹灶竹邉臺雨華亭古閒秋日　卧
GA059n0064_p0069a10║草碑橫半緑苔飲盡松醪心已醉　不知烟瞑鶴
GA059n0064_p0070a01║飛回
GA059n0064_p0070a02║一徑花紅襯馬蹄　萬松深處訪招提五峰倚漢
GA059n0064_p0070a03║浮青黛　雙澗分流出碧溪丹竈灰寒僊跡逺　秪
GA059n0064_p0070a04║園花落鳥空啼老禪愛客㽞連久　醉筆吟成日
GA059n0064_p0070a05║已西
GA059n0064_p0070a06║劉知過（字輿機，有江東天籟集）
GA059n0064_p0070a07║野人行遍天台寺　究竟招提此最竒十里逺排
GA059n0064_p0070a08║青蔭入　五峰如案畫圖窺隋初便有高僧傳　火
GA059n0064_p0070a09║後都忘過客詩重到定知非逺約　岸巾高處立
GA059n0064_p0070a10║多時
GA059n0064_p0071a01║許嗣（字継可，號得靜）
GA059n0064_p0071a02║五峰如五龍　雙澗如雙虹古井深通海　好亭高
GA059n0064_p0071a03║入空赤城山不逺　華頂路相通佛法本無二　人
GA059n0064_p0071a04║心自不同
GA059n0064_p0071a05║夏廸（字廷蕳，副都御史）
GA059n0064_p0071a06║振鐸鈴鈴下五臺　披蓁陟峭入天台萬松夾徑
GA059n0064_p0071a07║莓苔滑　八桂凌霜錦繡開曉洞龍歸雲入鉢　晚
GA059n0064_p0071a08║潮鷗逐浪浮盃雨花亭上凉如水　貝葉經幡取
GA059n0064_p0071a09║吹栽
GA059n0064_p0071a10║禇楷
GA059n0064_p0072a01║靜愛禪林好　携朋十里來高僧胸次豁　逢客好
GA059n0064_p0072a02║懷開論道無邪行　吟詩有逸才㽞連天色晚　松
GA059n0064_p0072a03║際鶴飛回
GA059n0064_p0072a04║杜寧
GA059n0064_p0072a05║松檜隂森古木深　雨華亭外足行吟南朝風景
GA059n0064_p0072a06║來清眼　方外交游愜素心黃菊葛巾陶令酒　高
GA059n0064_p0072a07║山流水伯牙琴長安見說春如海　花落依然是
GA059n0064_p0072a08║緑隂
GA059n0064_p0072a09║夏塤（字宗成，號介軒，都御史）
GA059n0064_p0072a10║佛殿僧房鎻夕暉　重來又是十年期若教坐石
GA059n0064_p0073a01║論興廢　只有青山是舊時
GA059n0064_p0073a02║朱挹（字世清，貢士）
GA059n0064_p0073a03║十剎國清天下寺　老夫扶杖强來尋五峰矗矗
GA059n0064_p0073a04║春常在　雙澗冷冷秋處深霞映竹房空有色　月
GA059n0064_p0073a05║臨松殿淨無隂三年両度逢僧話　百歲那知幾
GA059n0064_p0073a06║度臨
GA059n0064_p0073a07║懷讓（天童寺僧）
GA059n0064_p0073a08║逺問天台訪五峰　短筇扶入翠重重溪風滿寺
GA059n0064_p0073a09║散花雨　秋色一簾橫古松童子倚門長喚鶴　老
GA059n0064_p0073a10║禪談法解降龍嬉遊何日更相遇　雲逐水流無
GA059n0064_p0074a01║定蹤
GA059n0064_p0074a02║施槃（字彥噐，號新齋，副使，黃岩人）
GA059n0064_p0074a03║東越禪林此作魁　迢迢石徑入雲隈五峰霞影
GA059n0064_p0074a04║天花雨　雙澗寒聲地軸雷白晝呌猿游客恐　黃
GA059n0064_p0074a05║昏騎虎祖師回閭丘太守今何在　遺灶猶存㸑
GA059n0064_p0074a06║足灰
GA059n0064_p0074a07║吳子孝（字純叔，長洲人，本府惟官）
GA059n0064_p0074a08║寒山四顧碧崔嵬　地布黃金有佛臺石上僧歸
GA059n0064_p0074a09║㽞虎卧　林間鍾靜信猿哀半空墜葉疑花雨　中
GA059n0064_p0074a10║界鳴泉訝旱雷別去他年湏悵望　雲梯月磴記
GA059n0064_p0075a01║邅廻
GA059n0064_p0075a02║鄭善夫
GA059n0064_p0075a03║咄咄長廊下　唱歌誰與聞世人皆夣寐　之子獨
GA059n0064_p0075a04║風雲土淨菩提路　天垂星斗文猶存頂神呪　至
GA059n0064_p0075a05║語未曾分
GA059n0064_p0075a06║賈恒（字一之，號白齋）
GA059n0064_p0075a07║十里青松到白雲　寺前斜倚両溪分山僧有約
GA059n0064_p0075a08║遙相待　笑倚青藜立水根
GA059n0064_p0075a09║夏鍭（字德𣗳，號赤城，大理寺評事）
GA059n0064_p0075a10║縣陴入北川原好　九里烟霞小洞天雙澗雲飛
GA059n0064_p0076a01║珠溜合　五峰晴颺繡雲連粘衣淨鉢看蜂墜　背
GA059n0064_p0076a02║月幽林妬鶴眠逺興未忘心意極　白頭先愧此
GA059n0064_p0076a03║山泉
GA059n0064_p0076a04║王鐶（字崇重，號松窓，工部主事）
GA059n0064_p0076a05║寂寂空山與世違　白雲流水護柴扉草荒石徑
GA059n0064_p0076a06║無人到　月滿松壇有鶴歸貝葉隂幽埋古塔　琪
GA059n0064_p0076a07║花香老照空磯壁間㽞得紗籠句　深夜有光明
GA059n0064_p0076a08║紫微
GA059n0064_p0076a09║王宗元（字了春，號西軒）
GA059n0064_p0076a10║古寺刓游跡　松濤索我詩石容流水過　山碍野
GA059n0064_p0077a01║雲飛雅飲逢秋好　豪吟恨月遅暢師閒話久　一
GA059n0064_p0077a02║笑却忘歸
GA059n0064_p0077a03║童悅（字思道，號南城）
GA059n0064_p0077a04║郭北迢迢入茂林　參差五老両溪潯数聲啼鳥
GA059n0064_p0077a05║藤花落　拂石坐分松下隂
GA059n0064_p0077a06║魯諤（字公言，號梅軒，亳州通判）
GA059n0064_p0077a07║絕勝佳山水　成閒試一遊魚從深澗躍　鳥向茂
GA059n0064_p0077a08║林投苦藥堪瘳疾　竒花可映眸笑談天地闊　歸
GA059n0064_p0077a09║詠興悠悠
GA059n0064_p0077a10║王度（字律生，號石梁，太守）
GA059n0064_p0078a01║連夜喜無塵土夣　今朝果得國清遊古來風物
GA059n0064_p0078a02║依然在　世外煙霞半已收荒殿僅存隋社稷　断
GA059n0064_p0078a03║碑還憶晉風流石梁况在青天外　明日芒鞋我
GA059n0064_p0078a04║未休
GA059n0064_p0078a05║僧木菴（海寧天寧寺）
GA059n0064_p0078a06║錫杖挑雲下翠微　深深禪榻鎻斜暉石鋪月色
GA059n0064_p0078a07║水流出　山隔鳥聲風送歸縷縷篆烟騰石鼎　霏
GA059n0064_p0078a08║霏嵐翠濕人衣六塵頓覺無根蒂　長嘯一聲驚
GA059n0064_p0078a09║鶴飛
GA059n0064_p0078a10║上方清致隔塵喧　到掛蒲團了了安明鏡臺空
GA059n0064_p0079a01║方丈室　菩提𣗳老給孤園金鋪世界月當戶　翠
GA059n0064_p0079a02║壓欄干松滿軒俗客試過閒半日　一方清趣不
GA059n0064_p0079a03║勝言
GA059n0064_p0079a04║雲𣗳層層接上台　白雲深處結楼臺幽生竹影
GA059n0064_p0079a05║月穿破　翠擁嵐光雲放來擾擾塵凡棊世変　慳
GA059n0064_p0079a06║慳詩興酒兵催滿懷俗慮都忘却　帶得烟霞両
GA059n0064_p0079a07║袖回
GA059n0064_p0079a08║上上頭來両上巔　始知世界廣無邉地恢襟帶
GA059n0064_p0079a09║闊吞海　山削芙蓉高插天偷果老猿窺日嘯　避
GA059n0064_p0079a10║人蒼鹿傍雲眠赤鬚白足閒無事　永祝皇圖
GA059n0064_p0080a01║億萬年
GA059n0064_p0080a02║煩懷排却訪禪林　竹木森森梵宇深野径花殘
GA059n0064_p0080a03║春寂寂　金爐香靄晝沈沈白雲橫補山腰缺　落
GA059n0064_p0080a04║日斜添佛靣金墨客慢嫌詩思澁　强㽞壁上待
GA059n0064_p0080a05║賡吟
GA059n0064_p0080a06║單久中（號錫夅，無錫人）
GA059n0064_p0080a07║斷碑荒蘚合　老衲不知年寺古雲常護　林踈月
GA059n0064_p0080a08║到先藥爐含宿火　茶灶吐新烟試問桃源路　山
GA059n0064_p0080a09║中別有天
GA059n0064_p0080a10║王健（號鶴泉，温州人，光禄寺少卿）
GA059n0064_p0081a01║招提靣靣翠為屏　聞說金僊舊著靈嵗久丹青
GA059n0064_p0081a02║猶有色　地幽草木不知名龍蟠時作源潭影　虎
GA059n0064_p0081a03║去猶存踞石形欲訪閭丘送衣處　前山花雨晝
GA059n0064_p0081a04║冥冥
GA059n0064_p0081a05║葉良佩（字敬之，號海峰，郎中，太平人）
GA059n0064_p0081a06║儋簦獨訪寒山灶　被酒還賡太白歌十里松聲
GA059n0064_p0081a07║行自好　五峰月色夜如何秪林創始隋文祖　禊
GA059n0064_p0081a08║事傳從晉永和踈放謾言衣袖窄　清嬴隨處蕨
GA059n0064_p0081a09║薇多
GA059n0064_p0081a10║韋商臣（字希尹，號南苕，長興人，僉事）
GA059n0064_p0082a01║國清天下勝　今日得徘徊灶長寒山草　崖封拾
GA059n0064_p0082a02║得苔五峰平地敻　雙澗自天來記取流觴處　重
GA059n0064_p0082a03║林夕照開
GA059n0064_p0082a04║蔡紹科（號亀厓，大理太守）
GA059n0064_p0082a05║至人開寳剎　分野屬三台排闥五峰秀　侵衣雙
GA059n0064_p0082a06║澗苔高僧談脚灶　僊客覔浮杯欲訪明巖勝　慚
GA059n0064_p0082a07║無快馬來
GA059n0064_p0082a08║徐璟（字邦介，號石門，汶上知縣）
GA059n0064_p0082a09║十里松門別有天　檐帷欵馬喜相聮虹柂逺渚
GA059n0064_p0082a10║收殘雨　鳥度平林織晚烟澗水萦廻驚異客　天
GA059n0064_p0083a01║花飛墜想當年山僧莫數隋唐事　僊跡冥玄恐
GA059n0064_p0083a02║浪傳
GA059n0064_p0083a03║蔡宗堯（字中父，號東郭，舉人）
GA059n0064_p0083a04║萬松十里探風泉　却憶禅関有二僊灶石尚餘
GA059n0064_p0083a05║萋露草　碑文猶自鎻寒烟聊尋短壑違塵事　咲
GA059n0064_p0083a06║采寒花結道縁尊酒放歌山欲暮　白雲紅葉總
GA059n0064_p0083a07║相憐
GA059n0064_p0083a08║莫恩（號葵窓，台州衛指揮，武進士）
GA059n0064_p0083a09║十里秋隂繞徑來　國清梵宇壯天台月㽞塔影
GA059n0064_p0083a10║迷閒地　露滳碑文洗舊苔清夜獨扳龍角夣　中
GA059n0064_p0084a01║秋先對桂花杯何湏跨鶴遊仙島　今日蓬萊頂
GA059n0064_p0084a02║上回
GA059n0064_p0084a03║徐商（字尚質，號日峰，知縣）
GA059n0064_p0084a04║水落緑鋪雙澗合　雲開青送五峰明春光一咲
GA059n0064_p0084a05║歸来晚　十里松風醉不醒
GA059n0064_p0084a06║明綂（字宗逺，號石瀾，明岩寺僧）
GA059n0064_p0084a07║絳色繽紛塵海隔　支提千尺頂中天隋唐人去
GA059n0064_p0084a08║遺碑在　寒拾臺荒蔓草連密𣗳𨄥通紅日下　飛
GA059n0064_p0084a09║泉上有白龍眠緬懷一行當年事　雙澗何曾見
GA059n0064_p0084a10║逆泉
GA059n0064_p0085a01║賈頴（字冝實，號謙亨，泗洲司訓）
GA059n0064_p0085a02║蓬萊即此信非遙　却笑秦王渡海橋雙澗雲根
GA059n0064_p0085a03║流屈曲　五峰天際聳岧嶤行尤深䖏山尤好　上
GA059n0064_p0085a04║更高來景更饒偶共高人恣遊覽　不知松外雨
GA059n0064_p0085a05║蕭蕭
GA059n0064_p0085a06║招提一過興悠然　謾把興衰問老禪恠見頺垣
GA059n0064_p0085a07║皆枳棘　不知滄海幾桒田鳥啼深𣗳閒清晝　猿
GA059n0064_p0085a08║咲空厓瞑暮煙笑看萬工池畔草　年年春後碧
GA059n0064_p0085a09║連天
GA059n0064_p0085a10║應大桂（字邦材，號立齋，太守，僊居人）
GA059n0064_p0086a01║國清千古寺　勝槩壓三台寳塔凌青漢　珠宮翳
GA059n0064_p0086a02║綠苔山川縈法界　松竹映吟杯我是閭丘守　寒
GA059n0064_p0086a03║山可復來
GA059n0064_p0086a04║周志偉
GA059n0064_p0086a05║寳殿珠林一徑遙　炎天車馬駐岧嶤諸峰雲斷
GA059n0064_p0086a06║芙蓉出　萬竹風生律呂飄白鶴蒼松仍我軰　金
GA059n0064_p0086a07║書玉蕳自前朝生縁不及閭丘守　悵望仙蹤過
GA059n0064_p0086a08║石橋
GA059n0064_p0086a09║聞人銓（號北江，餘姚人，提學　）
GA059n0064_p0086a10║郭北青山十里遙　珠林棟宇舊岧嶤清尊吸盡
GA059n0064_p0087a01║曇華老　翠壁窮躋貝葉飄喜對雲堂酬夙賞　細
GA059n0064_p0087a02║模碑蘚認前朝松濤萬丈僊源溢　銀漢何年駕
GA059n0064_p0087a03║鐵橋
GA059n0064_p0087a04║潘漠（字朝宗，號五峯，進士）
GA059n0064_p0087a05║地僻山廻古徑迷　五峯聳出青山低乾坤若了
GA059n0064_p0087a06║支持計　到處何人不杖藜
GA059n0064_p0087a07║五峰交翠夾雙泉　癖性那能了俗縁欲借赤城
GA059n0064_p0087a08║山半畆　倚霞結屋蹔相連
GA059n0064_p0087a09║德榮（號樗菴，本寺僧）
GA059n0064_p0087a10║竹院深深近翠微　短簾時墜為斜暉香殘瓦𣇄
GA059n0064_p0088a01║僧初定　月上松巢鶴未歸落澗秪為煎茗水　飛
GA059n0064_p0088a02║雲難作坐禪衣客遊正值春將半　風落桃花片
GA059n0064_p0088a03║片飛
GA059n0064_p0088a04║地僻而無車馬喧　禪僧入定晝長安誰知今日
GA059n0064_p0088a05║招提境　也是當年秪𣗳園一帶流泉應繞寺　千
GA059n0064_p0088a06║竿脩竹正當軒木菴何日能相會　試把新詩細
GA059n0064_p0088a07║與言
GA059n0064_p0088a08║心如秋水湛然清　自別山門幾客程曉月一杯
GA059n0064_p0088a09║浮浙水　春風短策赴霞城逢山便欲歸圖畫　到
GA059n0064_p0088a10║䖏㽞題為刻銘十載神交今始遇　一宵清話罄
GA059n0064_p0089a01║平生
GA059n0064_p0089a02║擘開烟霧聽談玄　萬木林中別有天寳座巍巍
GA059n0064_p0089a03║安象馭　金爐靄靄噴龍延月明池水玻璃濕　霞
GA059n0064_p0089a04║絢袈裟錦繡鮮滿地落花慵不掃　信知物外果
GA059n0064_p0089a05║神仙
GA059n0064_p0089a06║古寺清幽絕點埃　山如圖畫自天開鹿麋慣自
GA059n0064_p0089a07║依禪榻　蛇虺能馴入草萊風月無情僊已去　溪
GA059n0064_p0089a08║山有意我頻来秪縁地僻人行少　野徑長年長
GA059n0064_p0089a09║緑苔
GA059n0064_p0089a10║諸友示余春遊國清之詩和荅許嗣
GA059n0064_p0090a01║萬𣗳松隂捲翠濤　遊絲舞絮滿林稍五峰日暖
GA059n0064_p0090a02║龍蛇逺　雙塔春深燕雀巢丞相故基雲氣合　僊
GA059n0064_p0090a03║人遺跡蘚痕交豐干去後無人到　寂寂空門久
GA059n0064_p0090a04║不敲
GA059n0064_p0090a05║陪梁參憲遊國清魯穆（都御史）
GA059n0064_p0090a06║雅節寄士林　流光饒宛轉歸來無幾何　又復經
GA059n0064_p0090a07║飲餞邂逅會同襟　按部車䡲䡲攬轡日多睱　風
GA059n0064_p0090a08║度肅宏逺約我以遊娛　登臨歷陵緬谿徑夾萬
GA059n0064_p0090a09║松　隂森遶密箭雙澗瀉鳴琴　五峰奪層巘寒山
GA059n0064_p0090a10║有遺蹤　茫茫誰能辨定僧談玄微　官客相繾綣
GA059n0064_p0091a01║仰止思靡馳　習險情還展棲志托幽深　濯纓俯
GA059n0064_p0091a02║清淺金素澄紺園　光風蕩蘭畹良覿欣晏如　妙
GA059n0064_p0091a03║契覺原闡飄然物外趣　緩步歸慮欵逍遙極良
GA059n0064_p0091a04║辰　煩襟足取遣願續興公篇　騁辭愧連蹇
GA059n0064_p0091a05║白德安歸偕杜內翰同遊國清范理（字道济，吏部侍郎）
GA059n0064_p0091a06║飄飈隨薄宦　兹逰久已踈纔從松徑入　便覺心
GA059n0064_p0091a07║境舒稍稍即幽秘　荒宇凌空虗五峰森羅列　晴
GA059n0064_p0091a08║嵐滳襟裾寒泉落幽澗　左右相縈紆鷄犬復廖
GA059n0064_p0091a09║寥　麋鹿馴庭除翛然人世外　不覺輕名譽况偕
GA059n0064_p0091a10║金閨彥　清論飛瓊琚許身既世事　瞻眺徒躊蹰
GA059n0064_p0092a01║相期在嵗晏　卜築来此居
GA059n0064_p0092a02║遊國清次謝方石先生韻（三首）盧濬（宇希哲，號帰溪，南安太守）
GA059n0064_p0092a03║五峰聮両澗　萬古此竒山自笑風塵客　偷來半
GA059n0064_p0092a04║日閒昨醉山頭酒　今登門外山鳥從黃葉度　人
GA059n0064_p0092a05║共白雲閒落照催歸鳥　寒松伴舊山青雲南北
GA059n0064_p0092a06║路　誰似老僧閒
GA059n0064_p0092a07║雨中遊國清寒山子韻張庭（號五兀山人，浙江僉事）
GA059n0064_p0092a08║零雨度空山　雲亂迷人跡五峰接青冥　雙澗漱
GA059n0064_p0092a09║白石僊蹤不可招　時代忽復易振衣坐僧房　超
GA059n0064_p0092a10║然有清益
GA059n0064_p0093a01║宿國清寺洪洙（號西淙，浙江叅政）
GA059n0064_p0093a02║看山隨所適　蒼嶺又天台渴飲湫中水　饑忘石
GA059n0064_p0093a03║上苔寺幽嫌俗客　僧老共清杯莫問寒山事　恐
GA059n0064_p0093a04║知刺史來（遊時紹興太守）
GA059n0064_p0093a05║蔡潮（字巨源，号霞山，河南布政）
GA059n0064_p0093a06║橋橫雙澗寺門開　爭得時時此一來高塔倚雲
GA059n0064_p0093a07║標佛國　好花迎客上僊臺香燈影裡人煙靜　鍾
GA059n0064_p0093a08║磬聲中嵗月催最喜山僧無俗事　雨天移竹傍
GA059n0064_p0093a09║樓栽
GA059n0064_p0093a10║汪應軫（號清湖，提學）
GA059n0064_p0094a01║萬山行盡逢禪榻　一入松關卧白雲露下老僧
GA059n0064_p0094a02║㽞晚酌　滿天空翠月紛紛
GA059n0064_p0094a03║雨後宿國清徐濟（字楫之，號前川，本縣知縣）
GA059n0064_p0094a04║雨後欣逢風日晴　登臨殊覺可人情山呈曠野
GA059n0064_p0094a05║千峰出　水衍寒潭一帶清野老門廧紅𣗳掩　梵
GA059n0064_p0094a06║王宮殿白雲生天台自是神僊地　今我來時若
GA059n0064_p0094a07║有盟
GA059n0064_p0094a08║同夏赤城遊國清鄭善夫
GA059n0064_p0094a09║侵曉布袍沿澗入　黃蒿古殿雨濛濛頓能自拄
GA059n0064_p0094a10║蒼玉杖　便擬分眠紫極宮二子空筌霾草色　五
GA059n0064_p0095a01║峰芳𣗳散雲容春來病骨一杯足　未植蓬華煙
GA059n0064_p0095a02║雨中
GA059n0064_p0095a03║同宮直謝與槐遊國清秦鳴夏（字子亨，號白夅，太子中𠃔）
GA059n0064_p0095a04║尋遊両度躡僊蹤　鵉鶴晴臯處處逢塵跡久慙
GA059n0064_p0095a05║名勝境　壯懷長倚最高峰洞門半拂藤蘿影　谷
GA059n0064_p0095a06║溜寒飛振鷺容布襪芒鞋清興劇　茂林脩竹午
GA059n0064_p0095a07║隂重
GA059n0064_p0095a08║和韻陳堯（號梧岡，本府太守）
GA059n0064_p0095a09║躡屐來尋物外蹤　桃源還許謫僊逢鶯聲晝合
GA059n0064_p0095a10║藤蘿路　雲氣晴飛鸛鶴峰一水故縈丹洞口　千
GA059n0064_p0096a01║花偏照玉人容石梁橋畔乘風去　知上瑶臺第
GA059n0064_p0096a02║幾重
GA059n0064_p0096a03║北歸遊國清寺
GA059n0064_p0096a04║迤邐雲山紫氣來　飄飄巾舃獨登臺金銀樓閣
GA059n0064_p0096a05║諸天麗　風雨松杉萬壑哀幽鳥背岩娛客聽　殘
GA059n0064_p0096a06║花迎夏傍僧開塵纓苦憶滄洲逺　白日長歌重
GA059n0064_p0096a07║首回
GA059n0064_p0096a08║再過國清口占謝少南（號與槐，本府推官）
GA059n0064_p0096a09║遺化前賢地　予憐両度過谿風移玉箔　峰日幻
GA059n0064_p0096a10║金荷靈境睻涼異　空門嵗月多諸天未可望　寳
GA059n0064_p0097a01║𣗳接婆娑
GA059n0064_p0097a02║陪王龍淵別駕避暑黃約
GA059n0064_p0097a03║逃暑國清寺　萬松隂竹扉明公何自愛　野老已
GA059n0064_p0097a04║忘歸洞𣗳㽞雲薄　巖藤垂戶稀石梁天半在　高
GA059n0064_p0097a05║興欲先飛
GA059n0064_p0097a06║陪李古容節推遊國清陳紱（字文治，號両▆，梧州判府）
GA059n0064_p0097a07║遙臨使節荒山重　清思高談盡日懽有意斷虹
GA059n0064_p0097a08║收宿雨　多情青鳥下層巒禪棲竹鳳一塵逺　屋
GA059n0064_p0097a09║傍龍潭六月寒記得晦翁詩句好　滿前風景要
GA059n0064_p0097a10║人看
GA059n0064_p0098a01║同潘梅壑徴君遊國清林文相（字天寅，號重洲，貢士）
GA059n0064_p0098a02║看山有興携黃綺　長夏來遊到國清藤蔓危岑
GA059n0064_p0098a03║頻拄杖　松高虗谷亂鳴鸎五峰過雨林花濕　雙
GA059n0064_p0098a04║澗泉廻玉蝀明日暮不知筋力倦　夣中猶記石
GA059n0064_p0098a05║橋醒
GA059n0064_p0098a06║次韻潘瑊
GA059n0064_p0098a07║生平性癖耽山水　十日從來九國清老去不妨
GA059n0064_p0098a08║呼病客　春來偏喜聽啼鶯尋真漸覺浮雲散　了
GA059n0064_p0098a09║悟還看皎月明今日重洲林部首　人間獨羨老
GA059n0064_p0098a10║夫醒
GA059n0064_p0099a01║重遊國清魯昇（都御史長子）
GA059n0064_p0099a02║國清山水何竒絕　蜿蜒十里來不歇五峰上薄
GA059n0064_p0099a03║霄漢高　雙澗下走寒泉冽梵宮突起山之中　寺
GA059n0064_p0099a04║前有橋遊客通日落堂西禪語稀　已聞方丈鳴
GA059n0064_p0099a05║夕鍾
GA059n0064_p0099a06║袁暠（字德廣，號知止）
GA059n0064_p0099a07║勝地重遊處　橋憐再度時依然流水在　不見舊
GA059n0064_p0099a08║相知草色侵衣袂　花容醉酒巵西風如有意　催
GA059n0064_p0099a09║雨又催詩
GA059n0064_p0099a10║冬至暮國清寺㽞題劉昭禹
GA059n0064_p0100a01║天台山下寺　冬日景如屏𣗳密風長在　年深像
GA059n0064_p0100a02║有靈高鍾疑到月　逺燒欲連星因共真僧話　心
GA059n0064_p0100a03║中萬慮寕
GA059n0064_p0100a04║國清寺泉時有緑蟾蹲崕石西高似孫
GA059n0064_p0100a05║崖腰溜清水　素光遙玉宇其隂透碧海　有石如
GA059n0064_p0100a06║砥柱深知老龍都　直入蓬萊府僊雲蕩良閠　積
GA059n0064_p0100a07║雪明深暑隂陽若在兹　呼吸多成雨孤花棲暗
GA059n0064_p0100a08║芳　瘦木干危古娟娟緑蟾蜍　曾識廣寒女深疑
GA059n0064_p0100a09║珠宮物　內敬不敢侮山僧借一茶　自研仍自煮
GA059n0064_p0100a10║相從有覺意　両悞無凡語欲分鮮花屏　稍盖松
GA059n0064_p0101a01║風廡銅缾取明月　洗此文字苦
GA059n0064_p0101a02║更好堂謝伋
GA059n0064_p0101a03║丹梯寧服倦扶笻　聞說青山又改容下界已同
GA059n0064_p0101a04║三絕寺　上方仍對妙高峰聊湏小憇空心榻　莫
GA059n0064_p0101a05║慮遙聞齋後鍾脚力也窮聊應接　兹時目力更
GA059n0064_p0101a06║難供
GA059n0064_p0101a07║王嵎（字季夷）
GA059n0064_p0101a08║萬里同行一瘦筇　尋山問水有先容更窮天姥
GA059n0064_p0101a09║授南路　已過台山第幾峰從此又隨雙澗月　不
GA059n0064_p0101a10║妨更接五峰鍾却從更好堂前望　滿眼詩材思
GA059n0064_p0102a01║不供
GA059n0064_p0102a02║三賢堂豐干楊傑
GA059n0064_p0102a03║從來清淨土　𪔂足聖賢聚騎虎歸故鄉　世人猶
GA059n0064_p0102a04║未悟
GA059n0064_p0102a05║寒山
GA059n0064_p0102a06║家在天台寺　雲巖萬丈潭本來人不識　饒舌是
GA059n0064_p0102a07║豐干
GA059n0064_p0102a08║拾得
GA059n0064_p0102a09║拾得元無姓　山前拾得來有携一掃帚　不是掃
GA059n0064_p0102a10║塵埃
GA059n0064_p0103a01║三賢堂張景脩
GA059n0064_p0103a02║如是國清寺　宜乎天下聞水聲常夜雨　山氣即
GA059n0064_p0103a03║朝雲今古三賢隱　僊凢両路分唐人書畫在　明
GA059n0064_p0103a04║日更殷勤
GA059n0064_p0103a05║五峯潘蘷（字堯卿，號野泉）
GA059n0064_p0103a06║入寺五峰開　出寺五峰合峰峰好寒翠　白日滳
GA059n0064_p0103a07║松葉
GA059n0064_p0103a08║夜宿更好堂沈揆（字虞卿）
GA059n0064_p0103a09║堆案文書在眼前　身閒俱是好林泉乞渠解褐
GA059n0064_p0103a10║休雙足　為結山中飽睡縁
GA059n0064_p0104a01║
GA059n0064_p0104a02║天台勝跡錄卷之一