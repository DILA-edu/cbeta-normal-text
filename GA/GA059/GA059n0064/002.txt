GA059n0064_p0105a01║天台勝跡錄卷之二
GA059n0064_p0105a02║邑人梅壑潘瑊編輯
GA059n0064_p0105a03║僊居介山林應麟校刊
GA059n0064_p0105a04║赤城招僊賦張賢良
GA059n0064_p0105a05║張子返遊，吳之棹泛入越之船，歸子晋吹笙之
GA059n0064_p0105a06║臺舘，尋謝公着屐之山川，杖策于天台之境，濯
GA059n0064_p0105a07║足于清溪之泉，有山蒼蒼，蜿蜿廻延。排幽巖與
GA059n0064_p0105a08║秀壑，儼龍蟠而虎眠。于時初霽，小雨平收，暮烟
GA059n0064_p0105a09║鋪紅，滳翠錦屏。疊聮驚圖畫之所就，掛千尋而
GA059n0064_p0105a10║倚大行，人指之曰：此赤城也。洞名玉亰，僊風凛
GA059n0064_p0106a01║凛。別有天兮，瑶池閬苑；中有人兮，翠華偓佺。有
GA059n0064_p0106a02║金丹瓊液以飬其真性，無蝸名蠅利以撓其（天全）。
GA059n0064_p0106a03║飡胡麻與沆瀣，能不老以長年。張子聞之，蛩然
GA059n0064_p0106a04║而喜，思欲飄飄，拂衣浩歌而前，攀藤蘿于絕壁，
GA059n0064_p0106a05║拂葱蒨于層巔，扣松關而掀蕙帳，陪仙遊而悟
GA059n0064_p0106a06║真詮，高談世外之事，一濯于塵縁。柰僊（人之招兮），勒
GA059n0064_p0106a07║回俗士之駕，惟見峩峩雉堞，空鎻鑰于天邉，攬
GA059n0064_p0106a08║野花而生香，𨶜鮮紅而爭妍。雲飛片叚兮，張屏
GA059n0064_p0106a09║幙而圍繞，霞飛錦綺兮，舞衣蘿之翩𦒘。弄笙簫
GA059n0064_p0106a10║兮溪流泯泯，擁鸞佩兮山鳥翩翩，清猿呌兮天
GA059n0064_p0107a01║地俱冷，晚睛照兮山水添鮮。覺徘徊之既久，忘
GA059n0064_p0107a02║世故之拘攣，恍然如飡王母之蟠桃，燕嫦娥之
GA059n0064_p0107a03║嬋娟。若在乎清明之風露兮，不知名利之所牽，
GA059n0064_p0107a04║柰何俗縁之未断，眷然冇歸于之興。膏吾車以
GA059n0064_p0107a05║言邁，莫遅㽞而少延。嘗聞司馬子微身居此山，
GA059n0064_p0107a06║名在絳闕，李謫僊相見于江陵，謂其有僊風道
GA059n0064_p0107a07║骨，可與神遊八極之表。予豈塵埃人也，予師黃
GA059n0064_p0107a08║石公，予友赤松子，異日掛冠于功成名遂之日，
GA059n0064_p0107a09║將隻鶴相見于白雲之巔，尚未晚也，幸相待焉。
GA059n0064_p0107a10║一劍橫空，来飲洗膓之水；長鯨駕海，更邀捉月
GA059n0064_p0108a01║之僊。因歌曰
GA059n0064_p0108a02║：晚天因雨磨青銅　天邉一色猶青葱秀山逺出
GA059n0064_p0108a03║三四峰　上有千古僊人宮僊人在兮花露濃　山
GA059n0064_p0108a04║間日月常春風僊人去兮鷄犬從　清猿呌落秋
GA059n0064_p0108a05║復冬高城百丈苔蘚封　但見古塔撐青空劉晨
GA059n0064_p0108a06║阮肇皆僊翁　僊源有路應相通我來過轄情匆
GA059n0064_p0108a07║匆　未能同跨青鱗龍扁舟異日來相從　應見滿
GA059n0064_p0108a08║溪流水桃花紅
GA059n0064_p0108a09║藴常（字不輕，有荷屋集）
GA059n0064_p0108a10║拄藜扶我過橋東　便覺晴嵐翠掃空紫府百年
GA059n0064_p0109a01║藏玉蕳　丹崖千丈挹僊風釋籖書到新羅國　卧
GA059n0064_p0109a02║佛巖連舊梵宮稽首導師悲願在　我寧辛苦守
GA059n0064_p0109a03║詩窮
GA059n0064_p0109a04║洪适
GA059n0064_p0109a05║平生幾讀興公賦　今日霞標對赤城此是南門
GA059n0064_p0109a06║入山路　祗應乞我一畨晴
GA059n0064_p0109a07║左賛
GA059n0064_p0109a08║夙愛赤城好　遊觀忘路賖石屏㽞野燒　雉堞起
GA059n0064_p0109a09║朝霞想近臙脂嶺　疑藏勾漏砂月明丹鳳下　衝
GA059n0064_p0109a10║落絳桃花
GA059n0064_p0110a01║范理
GA059n0064_p0110a02║軒冕信覊人　佳遊久未展偶歸一冥搜　猛欲窮
GA059n0064_p0110a03║崖巘紺宇雲尚封　苔階未經踐山露染衣裾　澗
GA059n0064_p0110a04║水清且淺緇侶忻相延　經聲聞更逺超然志慮
GA059n0064_p0110a05║空　塵念無煩遣赤日已西移　忘却行騎轉
GA059n0064_p0110a06║郁浩
GA059n0064_p0110a07║肩輿直欲上招提　石徑崚嶒路轉賖古碣重埋
GA059n0064_p0110a08║滄海雨　吟毫輕染赤城霞軟紅扉裡啼春鳥　嫩
GA059n0064_p0110a09║緑巖邉奏暮笳雲𣗳蒼茫回首望　不知何處是
GA059n0064_p0110a10║亰華
GA059n0064_p0111a01║范吉
GA059n0064_p0111a02║一柱擎天散綺霞　朝陽映處更堪誇四時不改
GA059n0064_p0111a03║雄台境　天下文章自一家
GA059n0064_p0111a04║夏鍭
GA059n0064_p0111a05║荒地嚮蛙黽　古殿空丹漆客來掃紫苔　共卧青
GA059n0064_p0111a06║山日徑廻秋草長　中有優婆室飽路在寺門　松
GA059n0064_p0111a07║高鶴飛一斜陽流水外　人境燒山前長風起西
GA059n0064_p0111a08║北　吹月上空天月色夫何如　皎皎青竹輿在輿
GA059n0064_p0111a09║夫何如　一吐雙明珠名山一為樂　霜清波水涸
GA059n0064_p0111a10║曉拂梧桐枝　即事不如昨但恨瑣飲人　無材稱
GA059n0064_p0112a01║大酌
GA059n0064_p0112a02║潘瑊
GA059n0064_p0112a03║峰巒迢遞應三台　絕頂浮屠霞作堆洞口雲歸
GA059n0064_p0112a04║春雨散　溪邉日出曉烟開投龍天子來何逺　跨
GA059n0064_p0112a05║鶴真人去不回我有金丹容易熟　笑看塵刼事
GA059n0064_p0112a06║輪廻
GA059n0064_p0112a07║鄭善夫
GA059n0064_p0112a08║天台山前黃鵠飛　僊人城闕赤霞圍最憐謝女
GA059n0064_p0112a09║蓬萊去　不識人間馬子微
GA059n0064_p0112a10║王正億（字仲時，號龍源，陽明先生之子）
GA059n0064_p0113a01║發興繞天涯　赤城千丈霞登臨秋日霽　吟咏晚
GA059n0064_p0113a02║風斜𣗳密遮虗洞　山寒集暮鴉桃源還浪跡　此
GA059n0064_p0113a03║地擬為家
GA059n0064_p0113a04║題赤城中巖寺許渾
GA059n0064_p0113a05║蒼蒼松檜隂　曉日露西岑素壁秋燈暗　紅爐夜
GA059n0064_p0113a06║火深厨開山鼠散　鍾盡隴𤠔吟行役方如此　逢
GA059n0064_p0113a07║師懶話心
GA059n0064_p0113a08║周朴
GA059n0064_p0113a09║浮世師休話　晉時燈照巖禽飛穿靜戶　藤結入
GA059n0064_p0113a10║高杉存𣳚詩千首　廢興經數凾誰知將俗耳　來
GA059n0064_p0114a01║此避囂讒
GA059n0064_p0114a02║夏竦
GA059n0064_p0114a03║丹壁排空峭四濃　上真應此駐靈蹤煙沈曉日
GA059n0064_p0114a04║明孤頂　雲破餘霞出半峰岩下法師曾伏虎　洞
GA059n0064_p0114a05║中天子屢投龍他年翠盖東廵狩　玉牒終湏受
GA059n0064_p0114a06║大封
GA059n0064_p0114a07║洪适
GA059n0064_p0114a08║覽勝尋幽興所耽　不教騶哄宰筠杉霞城散綺
GA059n0064_p0114a09║㽞僊訣　露磴凝珠拂客衫曾有金龍濳邃洞　却
GA059n0064_p0114a10║因赤蟻逺層岩來遊無復從容計　自咲羸驂束
GA059n0064_p0115a01║轡㗸
GA059n0064_p0115a02║玉亰洞三首余爽
GA059n0064_p0115a03║羽駕歸來洞已扃　洞門深鎻讀殘經瓊臺一覺
GA059n0064_p0115a04║僊都夣　不是松根長茯苓
GA059n0064_p0115a05║東臨滄海晏群僊　誤入桃源小洞天一局殘棋
GA059n0064_p0115a06║消幾刻　老龍鱗甲已蒼然
GA059n0064_p0115a07║半山松栢散天聲　芝盖當年憇赤城我是上皇
GA059n0064_p0115a08║芸閣吏　玉亰應有舊題名
GA059n0064_p0115a09║洪适
GA059n0064_p0115a10║飈輪曾此宅靈僊　洞府今稱苐六天規徃不辭
GA059n0064_p0116a01║蘿蔓險　回看雲物起瓊田
GA059n0064_p0116a02║玉亰山楊維禎
GA059n0064_p0116a03║上界繇來足宮府　玉亰移得在人間赤城飛動
GA059n0064_p0116a04║霞當戶　銀漢下垂星滿壇響石忽聞人語畣　鳳
GA059n0064_p0116a05║笙時逐鶴聲還宰官喜在神僊窟　何必更尋勾
GA059n0064_p0116a06║漏丹
GA059n0064_p0116a07║春日發赤城鄭善夫
GA059n0064_p0116a08║碧海春信至　赤城愁思深雪消千澗疾　日落萬
GA059n0064_p0116a09║方隂畢嵗皆行役　凡軀故滯滛西歸負良友　忽
GA059n0064_p0116a10║爾長蓬心
GA059n0064_p0117a01║題赤城崖坎盧濬
GA059n0064_p0117a02║巖覆霞生贅　峰巍雲作冠眼青孤鳥盡　胷盪九
GA059n0064_p0117a03║州寬桒梓吾之族　蛟龍昔也盤歸途雄馬首　溪
GA059n0064_p0117a04║響月團團
GA059n0064_p0117a05║赤城僧房賈恒
GA059n0064_p0117a06║一龕佛像一凾經　滿屋閒雲不見僧我入雲迎
GA059n0064_p0117a07║出雲送　可無題作訪雲亭
GA059n0064_p0117a08║壑中
GA059n0064_p0117a09║誰遺一壑在空山　天與山人待老閒石靣不因
GA059n0064_p0117a10║溪雨散　杖頭常帶夕陽還鶯花漸改人間世　厓
GA059n0064_p0118a01║壁猶存太古顏流水似嫌遊未數　灘聲對我益
GA059n0064_p0118a02║潺潺
GA059n0064_p0118a03║赤城霞圖張來儀
GA059n0064_p0118a04║結髮好名山　遨遊遍吳越東遊不到天台路　長
GA059n0064_p0118a05║憶興公賦竒絕赤城煥高霞　翩然空中舉靈溪
GA059n0064_p0118a06║碧草春淒淒　瀑水和風響秋雨我欲振金箂　飄
GA059n0064_p0118a07║飄凌九埃神遊不𣦷庭　廻光眺瓊臺手招丹丘
GA059n0064_p0118a08║人　共卧石山苔紅顏去人不復返　老大求僊蹉
GA059n0064_p0118a09║跎晚生今去古愁人心　贈我赤城圖　吟我赤城
GA059n0064_p0118a10║吟勞勞亭下一杯酒　離愁萬里生秋隂客來明
GA059n0064_p0119a01║日當早發　雲飄孤飛度東越國清寺前千丈松
GA059n0064_p0119a02║　歲晚應歸望山雪道逢寒山子　為寄相思情未
GA059n0064_p0119a03║絕山人若欲知我心　五界峰頭看明月
GA059n0064_p0119a04║從剡溪至赤城顧况（字逋翁，蘇州人）
GA059n0064_p0119a05║靈溪宿處接靈山　窈映高樓向月閒夜半鶴聲
GA059n0064_p0119a06║殘夣裡　猶疑琴曲洞房間
GA059n0064_p0119a07║由佛隴尋太平寺夏鍭
GA059n0064_p0119a08║空山杖履　獨𣗳孤雲何以寫意　有童無琴
GA059n0064_p0119a09║發國清投高明
GA059n0064_p0119a10║深山小路　脚帶鳴泉澗收隥起　雲斷石聮碧落
GA059n0064_p0120a01║過輿　地底炊煙險中集勝　理或補偏計程量晷
GA059n0064_p0120a02║　眺下青蓮
GA059n0064_p0120a03║冬至日遊隱巖王蘷（字廷弼，號石峯）
GA059n0064_p0120a04║一陽初復日　又上隱巖頭風日先春暖　壺觴傍
GA059n0064_p0120a05║石幽素煙穿落木　青嶂映寒流拭目千年景　驚
GA059n0064_p0120a06║心両鬂秋笑看飛漢鳥　閒逐睡沙鷗行樂都無
GA059n0064_p0120a07║訝　人生夣裡遊
GA059n0064_p0120a08║遊石橋至塔頭路徐大受（字季可，號竹溪）
GA059n0064_p0120a09║招手晴雲豁　妙高峰頂頭竹輿摇午夣　茗碗破
GA059n0064_p0120a10║春愁爼荳羅千嶂　虗心起一漚危欄閒徙倚　萬
GA059n0064_p0121a01║象入冥搜
GA059n0064_p0121a02║登塔頭山范理
GA059n0064_p0121a03║年來蹔息機　曉出尋幽秘𦂯登佛隴岡　森然列
GA059n0064_p0121a04║多異逺山紫翠重　近郭烟花媚輕雲冐層巔　逺
GA059n0064_p0121a05║靄埋深寺參差萬井中　困覽惟一視即此已蕭
GA059n0064_p0121a06║森　萬事都如棄前搜何用窮　內省牽多慮吾簮
GA059n0064_p0121a07║如何投　時來滌煩思
GA059n0064_p0121a08║大慈山賈得舉
GA059n0064_p0121a09║金剎幡雲擁翠峩　衛王祠下得經過六時花雨
GA059n0064_p0121a10║天香滿　萬壑芝烟玉氣多渡海有僧㽞錫杖　歸
GA059n0064_p0122a01║田無客卧松蘿三生欲問盤陀石　塵事茫茫柰
GA059n0064_p0122a02║老何
GA059n0064_p0122a03║大慈寺
GA059n0064_p0122a04║佛隴光沈茂草平　𣗳林猶作誦經聲一心三觀
GA059n0064_p0122a05║休分別　秋靜山高海月明
GA059n0064_p0122a06║王十朋
GA059n0064_p0122a07║嵬嶺迢迢入翠微　梵宮佛陀鎻烟霏斷碑古寺
GA059n0064_p0122a08║曾經眼　剛笑陳隋事已非
GA059n0064_p0122a09║蘇澥
GA059n0064_p0122a10║身去寥寥無朕跡　此時誰會真消息黃金靈骨
GA059n0064_p0123a01║今尚存　指示世人人不識
GA059n0064_p0123a02║大慈寺佛隴洪适
GA059n0064_p0123a03║振策快秋晴　伽籃倚翠屏看雲不㽞瞬　對竹已
GA059n0064_p0123a04║忘形銀地聲千載　虹橋拱百靈至今鍾磬響　如
GA059n0064_p0123a05║講淨明絰
GA059n0064_p0123a06║陸煥
GA059n0064_p0123a07║天下紛紛吹戰塵　我來佛隴悞脩身依然𤠔鶴
GA059n0064_p0123a08║如相誘　知是山中幾世人
GA059n0064_p0123a09║大慈道中趙師秀
GA059n0064_p0123a10║青苔生滿路　人跡至應稀小寺鳴鍾曉　深林透
GA059n0064_p0124a01║日微野花春後發　山鳥澗中飛或有相逢者　多
GA059n0064_p0124a02║應採藥歸
GA059n0064_p0124a03║雙溪路夏鍭
GA059n0064_p0124a04║細路迢迢萦翠微　竹輿披草露翻頤午時正坐
GA059n0064_p0124a05║妙蓮閣　指點羣峰下夕暉
GA059n0064_p0124a06║雙溪夜坐曹文晦
GA059n0064_p0124a07║微月懸孤榻　殘雲過断塍松風林外笛　茆屋水
GA059n0064_p0124a08║邉燈久坐忘為客　清吟未得朋沙頭有飢鶻　昏
GA059n0064_p0124a09║瞑亦飛騰
GA059n0064_p0124a10║石橋路潘瑊
GA059n0064_p0125a01║曉起登銀地　騎驢上半天只愁梅子雨　幾日坐
GA059n0064_p0125a02║青蓮
GA059n0064_p0125a03║天封道中韋商臣
GA059n0064_p0125a04║崇岡絕壁萬重開　白石清泉一道來蘿徑迂廻
GA059n0064_p0125a05║上霄漢　烟村縹緲接蓬萊
GA059n0064_p0125a06║題摘星嶺左緯
GA059n0064_p0125a07║已知星可摘　湏信路皆通日影穿雲薄　天形入
GA059n0064_p0125a08║水空遙看梁苑雪　獨揖楚臺風指點中華地　山
GA059n0064_p0125a09║河萬國雄
GA059n0064_p0125a10║僧宗文
GA059n0064_p0126a01║摘星高處近天宮　萬象森羅映浙東月落㴠池
GA059n0064_p0126a02║如玉白　日升滄海似金紅仰觀峯頂依稀逺　俯
GA059n0064_p0126a03║瞰山腰彷彿同眼裏乾坤如許大　始知清景在
GA059n0064_p0126a04║雲中
GA059n0064_p0126a05║寒風嶺陳紱
GA059n0064_p0126a06║隂▆雲壑忽晴川　疑是山中別有天記得寒風
GA059n0064_p0126a07║山上缺　路跂從此隔僊凡
GA059n0064_p0126a08║高明寺陳宏（號竹𥦗）
GA059n0064_p0126a09║高明宮殿鎻烟霞　勢壓洪都百萬家石甃有泉
GA059n0064_p0126a10║流玉液　瓊臺無路覔丹砂黃𤠔夜嘯千村月　白
GA059n0064_p0127a01║鹿春眠一洞花最喜道人能愛客　幾回㽞我飯
GA059n0064_p0127a02║胡麻
GA059n0064_p0127a03║澄心寺辛敬
GA059n0064_p0127a04║瀟瀟踈雨到寒汀　盡日無人半掩扄秋樹委霜
GA059n0064_p0127a05║寒更切　暮鴉投主靜還輕青蔬野飯随僧喫　翠
GA059n0064_p0127a06║剡枯藤待客銘嵗嵗生涯戎事息　孤槎何處寄
GA059n0064_p0127a07║春星
GA059n0064_p0127a08║清心寺曹文晦
GA059n0064_p0127a09║夏日清心寺　蕭蕭𣗳石佳高人㽞別院　幽意滿
GA059n0064_p0127a10║空齋松偃新移路　淵臨欲堕崖五年𦂯一過　白
GA059n0064_p0128a01║首為興懷
GA059n0064_p0128a02║長壽寺方瑀（字廷佩，號心菊）
GA059n0064_p0128a03║僻徑少人蹤　穿雲古寺通泉鳴雙澗底　興發萬
GA059n0064_p0128a04║山中筆愧鵞遊水　身疑鶴憇松㽞題行跡在　長
GA059n0064_p0128a05║嘯出寒峰
GA059n0064_p0128a06║天封劉丹
GA059n0064_p0128a07║桂旗芝盖翳濃隂　巖宇崢嵘枕㮏林蜺座有花
GA059n0064_p0128a08║和法雨　龍淵如鑑徹麩金錫枝化去圓泉在　石
GA059n0064_p0128a09║誌文昏亂蘚侵塵壤漸遙天路近　慈雲輝物已
GA059n0064_p0128a10║灰心
GA059n0064_p0129a01║慧明（字無得，號竹院，東吳人，僧）
GA059n0064_p0129a02║華頂當空出　雲霞宿殿庭八荒同納納　一氣轉
GA059n0064_p0129a03║冥冥月馭經簷過　天河俯檻聽長年苔徑合　無
GA059n0064_p0129a04║客到巖扄
GA059n0064_p0129a05║韋商臣
GA059n0064_p0129a06║山窟前朝寺　相傳天所封石危蹲虎豹　潭靜化
GA059n0064_p0129a07║蛟龍卓錫空秋水　盤陀自晚峰淋漓樽酒好　不
GA059n0064_p0129a08║是乍相逢
GA059n0064_p0129a09║葉良佩
GA059n0064_p0129a10║聞說天封金榜懸　休輿随意弄雲烟吟悰坐愛
GA059n0064_p0130a01║盤陀石　酒渴行窺卓錫泉法鼓半空華頂近　曇
GA059n0064_p0130a02║華滿地石橋連老僧相送雙溪道　我有柴桒舊
GA059n0064_p0130a03║日縁
GA059n0064_p0130a04║余世安
GA059n0064_p0130a05║憶昔當年訪逺公　今來再上瑞雲峰高僧拂塵
GA059n0064_p0130a06║談清晝　老鶴歸巢唳古松落澗花流山雨急　刻
GA059n0064_p0130a07║碑詩在野苔封㽞連深喜偕吟伯　對月虗堂一
GA059n0064_p0130a08║醉同
GA059n0064_p0130a09║盧濬
GA059n0064_p0130a10║踏到天封景愈竒　筭來真赴十年期藤羅一咲
GA059n0064_p0131a01║諸天近　梅柳休嫌疋馬遅清磬短簾僧已定　白
GA059n0064_p0131a02║雲流水客何之獨憐世路多荊棘　侵曉鶯聲亂
GA059n0064_p0131a03║茗巵
GA059n0064_p0131a04║龎櫟（字弘壽，號瓊臺）
GA059n0064_p0131a05║春日上天封　崖花照眼紅路盤深谷裏　寺隱萬
GA059n0064_p0131a06║山中雲外開重嶂　橋頭蔭古松我來新雨霽　溪
GA059n0064_p0131a07║上夕陽春
GA059n0064_p0131a08║潘瑊
GA059n0064_p0131a09║南越招提天自封　堯禋秦祀未全功金僊色界
GA059n0064_p0131a10║聞天下　驚倒人間五墨工（宮殿舊傳魯班後身造佛是光菩薩塑）
GA059n0064_p0132a01║天封宿雪
GA059n0064_p0132a02║透嶺穿雲眼倍明　瑞雲寒月卧先生厨奴起報
GA059n0064_p0132a03║漫天雪　山水樓臺白玉亰
GA059n0064_p0132a04║盤陀嶺魯穆
GA059n0064_p0132a05║愛此幽蹊若坦途　不為茆塞不摧車堪憎薄俗
GA059n0064_p0132a06║青能似　心地常生荊棘圖
GA059n0064_p0132a07║瑞雲閣陳公輔
GA059n0064_p0132a08║晴雲漠漠水潺潺　危閣春歸白日閒若問祖師
GA059n0064_p0132a09║消息處　眼前環列是青山
GA059n0064_p0132a10║華頂賈島
GA059n0064_p0133a01║逺夣歸華頂　扁舟背岳陽寒蔬㽞净食　夜浪動
GA059n0064_p0133a02║禪牀鴈過孤峰曉　猿啼一樹霜此身無別念　餘
GA059n0064_p0133a03║習在文章
GA059n0064_p0133a04║靈徹（字澄源，越州人）
GA059n0064_p0133a05║天台眾峰外　華頂當其空有時半不見　崔嵬在
GA059n0064_p0133a06║雲中
GA059n0064_p0133a07║法具（字圓復）
GA059n0064_p0133a08║行盡一徑龍蛇蟠　病身忽上青雲端天公豈念
GA059n0064_p0133a09║客来逺　偶然一陣松風寒摩挲老眼坐嘆息　信
GA059n0064_p0133a10║有物表非人寰去天尺五步可到　雲夣八九吞
GA059n0064_p0134a01║何難微陽逺映眾山綠　景氣摇動如波瀾青蘿
GA059n0064_p0134a02║吐花葉嫋嫋　淺水落澗聲潺潺盤空巨石碧如
GA059n0064_p0134a03║削　暗澹老𣗳煙波漫簷牙卓地殿影出　蝸蜒上
GA059n0064_p0134a04║階夜雨殘昔人遺跡不復見　但見滿目圍蒼巒
GA059n0064_p0134a05║懸知此地可送老　黃葉滿庭風閉關玉亰五城
GA059n0064_p0134a06║信不逺　神仙綬短誰能攀妄庸柳泌真可笑　安
GA059n0064_p0134a07║用採藥乘朱輪
GA059n0064_p0134a08║吳復
GA059n0064_p0134a09║（楊鐵崖在笠澤，命門人吳復補之於鐵崖樂府，識者謂可乱真矣。）
GA059n0064_p0134a10║鐵崖僊人來自西崆峒　瓊林宴罷隨天風天風
GA059n0064_p0135a01║散珠玉　乃在華頂峰拔地一萬八千丈　但見瓊
GA059n0064_p0135a02║臺瑶闕𭗨嶪撑青空長松倚天不盈尺　桃花水
GA059n0064_p0135a03║與銀河通老僊獨睨萬物表　烱如秋水開芙蓉
GA059n0064_p0135a04║火鳥夜半吐東海　石橋飛渡天門龍九重啔金
GA059n0064_p0135a05║輪　千楹立彩虹列僊夾仗氷雪容　中有晨肇双
GA059n0064_p0135a06║郎之窈窕　珊瑚雜佩摇玲瓏胡麻飯初熟　上案
GA059n0064_p0135a07║雙玉童翩然迎老僊　笑語風雲從氷松琥珀碗
GA059n0064_p0135a08║　霞液玻璃鍾陶然一醉三千霜　（叶舂）酡顏相映扶桒
GA059n0064_p0135a09║紅歸來笠澤成小隱　林屋洞訪浮丘翁下視東
GA059n0064_p0135a10║蒙塵土濛　蓬科萬種眠英雄
GA059n0064_p0136a01║李紳
GA059n0064_p0136a02║欲向僊峰煉九丹　獨瞻華頂禮僊壇石標琪𣗳
GA059n0064_p0136a03║凌空碧　水掛銀河映目寒天外鶴聲隨絳節　洞
GA059n0064_p0136a04║中雲氣隱珢玕浮生未有従師地　空誦僊經想
GA059n0064_p0136a05║羽翰
GA059n0064_p0136a06║丘嵩
GA059n0064_p0136a07║肩輿迢遞度孱頑　上到招提地始寬鍾皷只從
GA059n0064_p0136a08║雲外聽　峰巒疑在畫中看滿天凉露秋無際　一
GA059n0064_p0136a09║榻清風夜未闌吟待扶桒紅日出　朣朧曉色上
GA059n0064_p0136a10║毫端
GA059n0064_p0137a01║范理
GA059n0064_p0137a02║台嶽信竒挺　絕頂復在兹眼看東滄溟　手舉南
GA059n0064_p0137a03║尾箕赤城採丹霞　玉笥橫翠眉迢迢鯨音來　拂
GA059n0064_p0137a04║拂香飈吹憇殿惜深逈　迢流濯漣漪鶴馭相翻
GA059n0064_p0137a05║𦒘　松蘿亦參差風物多異態　長生固其宜清爽
GA059n0064_p0137a06║了在目　浩浩興遐思已忝藩方寄　難忘國士知
GA059n0064_p0137a07║去去畢世用　重與浮丘期
GA059n0064_p0137a08║賈頴
GA059n0064_p0137a09║華峰萬丈插雲端　此是登臨望眼寬路入翠微
GA059n0064_p0137a10║風勢急　水拖白練日光寒氤氳香霧山腰起　只
GA059n0064_p0138a01║尺青雲嶺外看勝槩凝眸吟不盡　何時琴劍再
GA059n0064_p0138a02║逰觀
GA059n0064_p0138a03║范吉
GA059n0064_p0138a04║路入華峰步步高　天風両袖振吟豪俯看東海
GA059n0064_p0138a05║一瓢水　能止吟膓渴幾遭
GA059n0064_p0138a06║周應顯（字伯煥，號靈墟）
GA059n0064_p0138a07║華頂雀嵬峻若梯　逰人不倦此登躋勢叅霄漢
GA059n0064_p0138a08║三台近　勝壓東南五嶽低池上浮屠空窣𥧏　雲
GA059n0064_p0138a09║中梵宇湧招提病夫年老無他事　草座麻衣喜
GA059n0064_p0138a10║共棲
GA059n0064_p0139a01║潘鼎（字梅友，號養拙，礼部主事）
GA059n0064_p0139a02║疊嶺巑岏道里千　招提結搆立層巔故應隱者
GA059n0064_p0139a03║居斯地　知是人間別有天風定械花香泛泛　月
GA059n0064_p0139a04║明琪𣗳影翩翩道人已契前三話　幾度重叅夣
GA059n0064_p0139a05║裏禪
GA059n0064_p0139a06║黃綰
GA059n0064_p0139a07║昔年曾讀中峰語　今日來尋華頂行俯視雲煙
GA059n0064_p0139a08║空界裏　丹霞映壑日冥冥
GA059n0064_p0139a09║潘瑊
GA059n0064_p0139a10║頂日肩雲已近天　浮生魂夣不湏憐眼中山海
GA059n0064_p0140a01║地輿縮　始信峰高萬八千
GA059n0064_p0140a02║周振
GA059n0064_p0140a03║崔嵬紫翠倚層霄　絕頂晴登不憚勞湘寺惟應
GA059n0064_p0140a04║兹殿古　越山疑獨此山高上方逺接兠天路　下
GA059n0064_p0140a05║界平翻瀚海濤鐡瓦金身長似舊　世間何事匪
GA059n0064_p0140a06║鴻毛
GA059n0064_p0140a07║葉良佩
GA059n0064_p0140a08║山高四萬八千丈　此是山中第一峰太白墨池
GA059n0064_p0140a09║書帶長　智師螺塔刼煙空娥江沙帶烏傷𣗳　括
GA059n0064_p0140a10║嶺雲吹白嶠風六月我來單祫冷　朝霏塞戶夕
GA059n0064_p0141a01║嵐重
GA059n0064_p0141a02║潘淵（字默之，號雙澗，雲夣知縣）
GA059n0064_p0141a03║駭矚參差強自躋　飛空無衍有青藜東溟地縮
GA059n0064_p0141a04║潮聲近　北極天垂斗柄低六月近時還見雪　三
GA059n0064_p0141a05║更初候即聞鷄于今淨洗登臨屐　去踏諸嵩頂
GA059n0064_p0141a06║上泥
GA059n0064_p0141a07║林箎（號曕溪）
GA059n0064_p0141a08║華頂勞魂夣　登臨更好看𤠔啼雲外月　僧吸日
GA059n0064_p0141a09║邉泉視下不多地　升高只有天墨池與丹灶　頃
GA059n0064_p0141a10║刻鎻嵐煙
GA059n0064_p0142a01║噩無夣（號夣堂）
GA059n0064_p0142a02║華頂高哉不易登　溪流曲曲𣗳層層嵳峩陡起
GA059n0064_p0142a03║地如縮　廓落難攀天欲崩山翠濕衣晴亦雨　井
GA059n0064_p0142a04║花寒齒夏猶氷老僧住久生涯在　一箇蒲團七
GA059n0064_p0142a05║尺藤
GA059n0064_p0142a06║和韻潘慎（字永言，號巢雲居士）
GA059n0064_p0142a07║倚筇攀磴若天登　此是名山第一層幽澗堕林
GA059n0064_p0142a08║聲欲咽　高峰摩漢勢疑崩僊翁煉藥空遺灶　老
GA059n0064_p0142a09║衲烹茶旋煮氷五百應真何處去　斷碑無字鎻
GA059n0064_p0142a10║寒藤
GA059n0064_p0143a01║十年重向華峰登　雲裏青山幾萬層絕頂樓高
GA059n0064_p0143a02║鯨韻急　古壇松老鶴巢崩百年世事心如火　一
GA059n0064_p0143a03║日禪機慮已氷吟倚小齋看亂瀑　獮猴攀果上
GA059n0064_p0143a04║枯藤
GA059n0064_p0143a05║夏鍭
GA059n0064_p0143a06║二十年來両度登　擘雲還上最高層山形北盡
GA059n0064_p0143a07║蜿蜒起　海氣西流混沌崩三閣烟蘿空對雨　一
GA059n0064_p0143a08║亭風露劇圍氷百年未滿勝情在　拌取桫欏映
GA059n0064_p0143a09║紫藤
GA059n0064_p0143a10║方叅（字志覲，號菊隱）
GA059n0064_p0144a01║老矣華峰今始登　芒鞋直上到層層羲之池午
GA059n0064_p0144a02║墨猶凍　太白堂春雪未崩秋鴈從來能識候　夏
GA059n0064_p0144a03║蟲原自不知氷行行疲倦還趺坐　笑看玄猿掛
GA059n0064_p0144a04║老藤
GA059n0064_p0144a05║范吉
GA059n0064_p0144a06║老去高山愈好登　不知逰跡幾多層海生脚底
GA059n0064_p0144a07║寧愁渴　天閣頭顱不怕崩縱目無邉疑入夣　洗
GA059n0064_p0144a08║心有竇欲㴠氷墨池書法看長在　古樹懸崖繫
GA059n0064_p0144a09║斷藤
GA059n0064_p0144a10║潘瑊
GA059n0064_p0145a01║二十餘年怯未登　老僧陪我躡高層笑看六月
GA059n0064_p0145a02║日不暖　坐到午時雲始崩古殿廻廊乍燬火　幽
GA059n0064_p0145a03║厓絕壑還藏氷冥心欲聞天上語　恠聽畫眉啼
GA059n0064_p0145a04║深藤
GA059n0064_p0145a05║明綂
GA059n0064_p0145a06║幾年無分泰山登　直扣華峰苐一層眼底㴠虗
GA059n0064_p0145a07║滄海近　耳邉聽籟玉河崩無人煉藥空丹鼎　有
GA059n0064_p0145a08║客烹茶汲澗氷翻笑老𤠔能解悟　聞經終日坐
GA059n0064_p0145a09║蘿藤
GA059n0064_p0145a10║葉慎（號恒陽）
GA059n0064_p0146a01║忽躋華頂嘯天封　遙指金盆湧碧空下界塵埋
GA059n0064_p0146a02║三萬丈　赤霄飛駕鶴如虹
GA059n0064_p0146a03║夣逰華頂陳憲章
GA059n0064_p0146a04║逍遙華頂放僊歌　華頂不登君謂何仰攀明月
GA059n0064_p0146a05║天幾尺　巾借狂夫地一簑喜見軒轅來鑄鼎　不
GA059n0064_p0146a06║聞夫子嘆臨河赤城路隔芳菲斷　一醉碧桃春
GA059n0064_p0146a07║更多
GA059n0064_p0146a08║與周伯煥同遊華頂潘和道（號竹坡）
GA059n0064_p0146a09║雲裏松蘿隱寺門　登臨又是一乾坤星垂華盖
GA059n0064_p0146a10║知天近　山繞靈墟拱嶽尊化鶴僊人丹井古　騎
GA059n0064_p0147a01║鯨公子草堂存遍尋幽勝隨金錫　回首遙瞻海
GA059n0064_p0147a02║上村
GA059n0064_p0147a03║華頂晴雪曹冝約（字以礼，號友橘）
GA059n0064_p0147a04║千山晴雪浩漫漫　華盖峰高曉眩看銀地逺聮
GA059n0064_p0147a05║光晃朗　瓊臺孤並勢高寒猶疑海上氷蓮涌　自
GA059n0064_p0147a06║覺胸中水鏡寬毛骨灑然渾不柰　凌風直欲迅
GA059n0064_p0147a07║飛瀚
GA059n0064_p0147a08║宿華頂蔡潮
GA059n0064_p0147a09║絕頂登登足力疲　煙霏隱約海東陲安知明月
GA059n0064_p0147a10║青天際　不見扶桒日上▆
GA059n0064_p0148a01║登華頂峰
GA059n0064_p0148a02║勢入層雲萬象空　漸齊泰華敞恒嵩莫辭嵲屼
GA059n0064_p0148a03║輕回首　更有奇觀絕頂中
GA059n0064_p0148a04║登華頂峰馬域
GA059n0064_p0148a05║遊山湏覽勝　八百里天台若不登華頂　渾如不
GA059n0064_p0148a06║到來
GA059n0064_p0148a07║孟觀
GA059n0064_p0148a08║偶因華頂宿　擡手摘星辰不敢高聲語　恐驚天
GA059n0064_p0148a09║上人
GA059n0064_p0148a10║鮑朝賢
GA059n0064_p0149a01║籃輿直上八重峰　千里秋蟾只尺中寄語塵寰
GA059n0064_p0149a02║高會者　清光不與世間同
GA059n0064_p0149a03║華頂雪霽潘瑊
GA059n0064_p0149a04║雪霽中天色相空　玄神斵出玉芙蓉氣吞滄海
GA059n0064_p0149a05║三千界　光寵台山萬八重掃榻細看金雀啄　推
GA059n0064_p0149a06║牎先認石橋封自憐身世何為者　通藉清都一
GA059n0064_p0149a07║箇儂
GA059n0064_p0149a08║太白書堂周應顯
GA059n0064_p0149a09║青蓮老居士　金粟再來身結屋華峰頂　開元幾
GA059n0064_p0149a10║度春
GA059n0064_p0150a01║賈詩（字永言，號石溪）
GA059n0064_p0150a02║太白千載豪　神遊渺湖海漠漠此山中　而有書
GA059n0064_p0150a03║堂在礎斷緑蘿深　澗寂寒泉瀉撫景一悲傷　彷
GA059n0064_p0150a04║彿瞻風采
GA059n0064_p0150a05║王羲之墨池陳白
GA059n0064_p0150a06║八重峰頂望群山　百谷東流去不還惟有右軍
GA059n0064_p0150a07║遺跡在　月明時落墨池間
GA059n0064_p0150a08║周應顯
GA059n0064_p0150a09║波光浴寒日　墨影亂春雲海內今非晉　池猶屬
GA059n0064_p0150a10║右軍
GA059n0064_p0151a01║賈詩
GA059n0064_p0151a02║墨池千古覆青冥　內史當年寫道經換却白鵞
GA059n0064_p0151a03║今不見　空遺寒碧照山僧
GA059n0064_p0151a04║望海石胡融（字小瀹，四朝老農）
GA059n0064_p0151a05║空藤拄苔磴　長咲凌秋風天空白露下　碧落磨
GA059n0064_p0151a06║青銅夜半見海日　發軔扶桒紅黃支與流水　出
GA059n0064_p0151a07║沒白浪中久跨坎井見　始知天壤空招手喚海
GA059n0064_p0151a08║童　寄書蓬萊宮我欲蹲此石　投竿慕任公巨鰲
GA059n0064_p0151a09║倘可得　持壓江之東
GA059n0064_p0151a10║鍊丹井
GA059n0064_p0152a01║荒巔有野井　古意豁冥搜蘚石已摧剝　雲蘿閟
GA059n0064_p0152a02║清幽憶昔抱朴翁　煉液棲高丘朝飲井中泉　暮
GA059n0064_p0152a03║灌井下流丹成已蟬蛻　巖花幾春秋但見虎豹
GA059n0064_p0152a04║蹄　印跡碧甃頭舉瓢酌寒泉　一欿消百憂日暮
GA059n0064_p0152a05║洞恍惚　攀桂聊淹㽞
GA059n0064_p0152a06║右軍墨池
GA059n0064_p0152a07║吾聞逸少筆　入手銛如戈結廬在華頂　鑿池泒
GA059n0064_p0152a08║天河書將鬼汗寫　墨遣神手磨掞藻卧白雲　禿兎
GA059n0064_p0152a09║堆成坡臨池日月逺　素流遍玄波咨嗟撫遺蹟
GA059n0064_p0152a10║　寒猿啼薜蘿摶壁尋瘞鶴　入洞來喚鵞長松落
GA059n0064_p0153a01║青蔭　石巘空摩挲
GA059n0064_p0153a02║深雲菴和潘梅壑韻徐商
GA059n0064_p0153a03║菴落萬山雲四封　一塵飛不到其中雅懷再愛
GA059n0064_p0153a04║山房好　相對閒僧共日紅
GA059n0064_p0153a05║鬼疊石周應顯
GA059n0064_p0153a06║悲風依草木　寒燐堕秋林戯疊山中石　難摇定
GA059n0064_p0153a07║裏心
GA059n0064_p0153a08║黃經洞胡融
GA059n0064_p0153a09║平生山水癖　遐徃心獨歖採秀凌丹丘　忽遇白
GA059n0064_p0153a10║雲子腰劍蒼龍活　野袂青霞起邀我石洞行　共
GA059n0064_p0154a01║坐㗖石髓架有黃庭絰　猶是東晉紙粲若錐畫
GA059n0064_p0154a02║沙　其字大如指只傳卻老術　長跪與進履吾心
GA059n0064_p0154a03║在魏國　焉得給薪水
GA059n0064_p0154a04║伏虎壇
GA059n0064_p0154a05║顗公天人師　猛虎屢欲嗔形體掘稿木　鷙心化
GA059n0064_p0154a06║為仁猥則龍象側　而作猫犬馴𥖣齒怖天魔　棹
GA059n0064_p0154a07║尾迎山君西伯困羑里　仲尼畏匡人人心害賢
GA059n0064_p0154a08║聖　寧與猛𢁺鄰
GA059n0064_p0154a09║葛僊茶圃
GA059n0064_p0154a10║絕巘匿精廬　蒼烟路孤逈草秀僊翁園　春風圻
GA059n0064_p0155a01║幽茗野僧四五人　腦紺童子烱携㯛汲飛瀑　呼
GA059n0064_p0155a02║我烹石𪔂風濤瀉江灘　天籟起林嶺七碗鏖郝
GA059n0064_p0155a03║源　一水鬪雙井我雖冠履縛　心樂祇園靜濯足
GA059n0064_p0155a04║卧禪扄　夣墮蒙山頂
GA059n0064_p0155a05║葛僊宅
GA059n0064_p0155a06║僊翁卧雲日　種松藥爐東千載麟鬣古　突兀成
GA059n0064_p0155a07║老龍蛻骨入霄漢　橫身飲長風上有玄鶴巢　下
GA059n0064_p0155a08║有白蟻宮先生昔羽化　鷄犬盡凌空如何刀圭
GA059n0064_p0155a09║妙　失此十八公
GA059n0064_p0155a10║華頂杖（有引）皮日休
GA059n0064_p0156a01║（毘陵處士魏君有天台杖一色黯而力遵謂之華頂杖）
GA059n0064_p0156a02║金陵僊𣗳杖　道客自携持探洞求丹粟　挑雲覔
GA059n0064_p0156a03║白芝量泉將濯足　闌鶴把支頤以此將為贈　唯
GA059n0064_p0156a04║君盡得知
GA059n0064_p0156a05║陸龜蒙
GA059n0064_p0156a06║萬古隂崖雪　靈根不為枯瘦於霜鶴脛　竒是墨
GA059n0064_p0156a07║龍鬚柱訪玄談客　持看潑畫圗湖雲如有路　兼
GA059n0064_p0156a08║可到仙都
GA059n0064_p0156a09║石橋道中三首盧襄
GA059n0064_p0156a10║牛羊日晚下煙坡　摩眼看花手自塺千里家鄉
GA059n0064_p0157a01║曾夣到　一年風景最春多樽前有酒湏相覔　眼
GA059n0064_p0157a02║底無愁可柰何五事雖勞吾敢憚　猶勝乘雪下
GA059n0064_p0157a03║蓬婆
GA059n0064_p0157a04║枕底鷄聲月影殘　摇鞭驅馬上巑屼路高蜀道
GA059n0064_p0157a05║九拆坂　水急香山八莭灘茶異雪花生筯底　眼
GA059n0064_p0157a06║明金雀舞林端凌晨只恠貂裘薄　山近天門分
GA059n0064_p0157a07║外寒
GA059n0064_p0157a08║足根重繭寸心灰　故里田園好在哉晚浦橫舟
GA059n0064_p0157a09║芳草逺　廢廧經雨小桃開湏知鞭馬駸駸去　不
GA059n0064_p0157a10║是尋春得得來多謝殘年足公事　固將香火訪
GA059n0064_p0158a01║天台
GA059n0064_p0158a02║石橋寒山子
GA059n0064_p0158a03║逈聳雲霄外　雲裏路岧嶤瀑布千丈流　如鋪練
GA059n0064_p0158a04║一條下有棲心窟　橫安定命橋雄雄鎮世界　天
GA059n0064_p0158a05║台名獨超
GA059n0064_p0158a06║拾得
GA059n0064_p0158a07║迢迢山徑峻　萬仞險隘危石橋莓苔緑　時見片
GA059n0064_p0158a08║雲飛瀑布懸如練　月影落潭煇更登華頂上　猶
GA059n0064_p0158a09║待孤鶴期
GA059n0064_p0158a10║羅適
GA059n0064_p0159a01║傳得旃檀相甚竒　紺容光徹照湏瀰橋頭尊者
GA059n0064_p0159a02║來瞻禮　應憶靈山聽法時
GA059n0064_p0159a03║飛瀑斷巖路　天然石似梁始知融結日　便作聖
GA059n0064_p0159a04║賢鄉水靜魚龍樂　山靈草木香茶花本餘事　㽞
GA059n0064_p0159a05║跡示諸方
GA059n0064_p0159a06║李復圭
GA059n0064_p0159a07║石橋嵲屼據雙流　異路常聞記道猷五百真如
GA059n0064_p0159a08║誰化滅　三千色界妄探求燈龕熖古長年在　茗
GA059n0064_p0159a09║碗花濃繼日浮靜境少㽞塵慮息　松風蕭瑟又
GA059n0064_p0159a10║驚秋
GA059n0064_p0160a01║郭茂倩
GA059n0064_p0160a02║石橋菴下少徘徊　雪暗松林撥不開坐久無人
GA059n0064_p0160a03║天向午　雙烏飛下施生臺
GA059n0064_p0160a04║張景脩
GA059n0064_p0160a05║天與晴來抵萬金　更逢詩伯共登臨輟公一夜
GA059n0064_p0160a06║楞嚴講　慰我十年方廣心白雪陽春雖寡和　高
GA059n0064_p0160a07║山流水有知音石橋天下無雙景　好盡平生得
GA059n0064_p0160a08║處吟
GA059n0064_p0160a09║金爽
GA059n0064_p0160a10║雲藏鍾皷霧埋林　龍護山花雀散金知道有人
GA059n0064_p0161a01║橋外住　青崕遮斷不教尋
GA059n0064_p0161a02║蒼崖清澗竹嬋娟　紫閣丹樓磴道連我是夣中
GA059n0064_p0161a03║曾到此　故將香火記他年
GA059n0064_p0161a04║陶糓
GA059n0064_p0161a05║重重翠嶂聳雲端　玉殿金樓縹緲間聖境不容
GA059n0064_p0161a06║凡俗到　故將飛瀑隔塵寰
GA059n0064_p0161a07║林季中（字懿成）
GA059n0064_p0161a08║卧聽泉聲似雨聲　直愁泥滑馬難行世間疑事
GA059n0064_p0161a09║多如許　千百年來誰與明
GA059n0064_p0161a10║今人議論只從多　簣土那能鄣大河我有窒廬
GA059n0064_p0162a01║亦方廣　歸途不向石橋過
GA059n0064_p0162a02║蘇澥
GA059n0064_p0162a03║連雲翠靄疊重重　直上雙溪擁霽虹榮辱自分
GA059n0064_p0162a04║山色外　利名不到水聲中清凉世界随心現　方
GA059n0064_p0162a05║廣樓臺遂感通願侍千僧共談塵　撥開塵嶂出
GA059n0064_p0162a06║樊籠
GA059n0064_p0162a07║綦崇禮
GA059n0064_p0162a08║林麓隂森徑曲盤　漸驚危步入重峦地分宝剎
GA059n0064_p0162a09║臨空翠　天設飛梁跨急湍霜暗雲蒸山氣肅　雪
GA059n0064_p0162a10║翻雷輥水聲寒我來不作多求想　試出神光遍
GA059n0064_p0163a01║現看
GA059n0064_p0163a02║林仰（字少瞻）
GA059n0064_p0163a03║空山風雨洗秋容　萬里隂晴此夕同袖取碧巖
GA059n0064_p0163a04║邀月手　石橋來謁化人宮
GA059n0064_p0163a05║洪适
GA059n0064_p0163a06║懸磴跨幽崖　奔流漱深壑宛然卧蒼龍　天巧謝
GA059n0064_p0163a07║鐫鑿萬木森前山　笙竿真籟作長嘯斥猩猱　高
GA059n0064_p0163a08║巢布烏鵲莓苔助危梁　下瞰膽欲落橫前阻翠
GA059n0064_p0163a09║屏　峭立旁如削於此判塵凡　只尺遂綿邈飛錫
GA059n0064_p0163a10║凌空虗　樓臺夜林薄寳輝覿華鐙　金翰過神雀
GA059n0064_p0164a01║二年佐銅虎　渠能解覊絡來烹紫雲膄　寒甌散
GA059n0064_p0164a02║葩蕚竒事訂前聞　詩成謝層閣
GA059n0064_p0164a03║陳知柔
GA059n0064_p0164a04║巨石橫空豈偶然　萬雷奔壑有飛泉好山雄壓
GA059n0064_p0164a05║三千界　幽處長栖五百僊雲際樓臺深夜見　雨
GA059n0064_p0164a06║中鍾皷隔溪傳我來不作聲聞想　聊試茶甌一
GA059n0064_p0164a07║味禪
GA059n0064_p0164a08║蔣璨（字宣卿）
GA059n0064_p0164a09║石橋西去接煙霞　方廣山頭佛子家今日我來
GA059n0064_p0164a10║生善念　分明盞上見茶花
GA059n0064_p0165a01║賀𠃔中（字子忱，上蔡人）
GA059n0064_p0165a02║敢祈方廣現危梁　千古燈燈共此光聊試茶花
GA059n0064_p0165a03║便歸去　杖頭挑得晚風凉
GA059n0064_p0165a04║劉棐（字仲忱）
GA059n0064_p0165a05║方廣即真華藏界　自他不隔一毫端龎眉大士
GA059n0064_p0165a06║常相見　猛雨狂風漫作難
GA059n0064_p0165a07║范宗尹（字覺尹，襄陽人，右僕射）
GA059n0064_p0165a08║古木森森白晝昏　瀑泉飛處両山分石梁跨谷
GA059n0064_p0165a09║欣初龧　茗碗浮花信舊聞行古向來悲一跌　潔
GA059n0064_p0165a10║身此去欲三薰至人倘有矜憐意　便與提携出
GA059n0064_p0166a01║世紛
GA059n0064_p0166a02║李錞
GA059n0064_p0166a03║両溪合泒一橋橫　似雨聲喧瀑布傾茶點成花
GA059n0064_p0166a04║金蘃嫩　香焚飛篆蕙煙輕天寜貞聖空中望　佛
GA059n0064_p0166a05║國山林路上行洗滌塵懷舊膓肚　自身省誤利
GA059n0064_p0166a06║蕪名
GA059n0064_p0166a07║成大亨
GA059n0064_p0166a08║曇華亭下卧晴虹　両瀑交流雪噴洪已許銀燈
GA059n0064_p0166a09║觀濬壑　未瞻秋月印長空龍蟠脩榜千峰霽　金
GA059n0064_p0166a10║吼霜鍾半夜風念我宿根惟德本　為除冥陣與
GA059n0064_p0167a01║心通
GA059n0064_p0167a02║楊蟠
GA059n0064_p0167a03║金毫五百幾龍尊　隱隱香山聖跡存方廣寺開
GA059n0064_p0167a04║無俗客　優曇花現有靈根一峰突屼臨天碧　雙
GA059n0064_p0167a05║澗浮梁透石門今日不將心洗盡　更扵何處覔
GA059n0064_p0167a06║靈源
GA059n0064_p0167a07║孫何
GA059n0064_p0167a08║六月巖崖似九秋　興公詞賦好淹㽞松杉迤邐
GA059n0064_p0167a09║連華頂　鍾磬依稀近沃洲枕水石碑卿相譔　拂
GA059n0064_p0167a10║雲新剎帝王脩高僧盡解飛金錫　誰是當年白
GA059n0064_p0168a01║道猷
GA059n0064_p0168a02║樓鑰
GA059n0064_p0168a03║両龍爭欲赴深壑　觸破山骨成脩梁滔滔共出
GA059n0064_p0168a04║一門去　凛凛直落千丈强初疑跨石鞭蒼海　絕
GA059n0064_p0168a05║勝乗鵲橫銀潢要湏高躡前峰過　徃叩山中珍
GA059n0064_p0168a06║寳坊
GA059n0064_p0168a07║張康國
GA059n0064_p0168a08║路轉下層崕　亂石通微徑山深萬象虗　葉脫千
GA059n0064_p0168a09║林靜連苔蒼石橫　哀雪飛泉迸有覩那可言　寒
GA059n0064_p0168a10║煙日向暝
GA059n0064_p0169a01║周之深
GA059n0064_p0169a02║地險知人特地來　𤠔禽意思也徘徊遙瞻聖境
GA059n0064_p0169a03║真如在　休問石門開未開
GA059n0064_p0169a04║章慿
GA059n0064_p0169a05║昔聞天台山　方廣寺尤勝石梁元自好　茶花如
GA059n0064_p0169a06║取應見此絕世蹤　嗟我拘三乗更聽寒泉聲　不
GA059n0064_p0169a07║獨發清興
GA059n0064_p0169a08║樓光
GA059n0064_p0169a09║溪流長卷千重玉　茗碗高開五百花方廣只㽞
GA059n0064_p0169a10║方寸地　不湏辛苦上僊槎
GA059n0064_p0170a01║石郊
GA059n0064_p0170a02║行破白雲山幾重　僧床投宿幸相容泉聲到枕
GA059n0064_p0170a03║夜無寐　時聽隔林方廣鍾
GA059n0064_p0170a04║太史章
GA059n0064_p0170a05║澗底輕雷噴玉泉　石橋僧度是何年靈峰斗隔
GA059n0064_p0170a06║人間世　真境潜分洞裏天施食曾聞龍就掌　談
GA059n0064_p0170a07║玄應有虎當筵道猷靈跡非無證　誰見湔膓掛
GA059n0064_p0170a08║木巔
GA059n0064_p0170a09║惠崇
GA059n0064_p0170a10║千尋絕險危　步步想僊翁日上霞紋斷　春生雪
GA059n0064_p0171a01║溜空虹形離碧水　輪勢入青空人世那由及　唯
GA059n0064_p0171a02║應天漠通
GA059n0064_p0171a03║趙企
GA059n0064_p0171a04║紺宇凌空接太和　縈廻委曲過山阿靈峰散綵
GA059n0064_p0171a05║祥光滿　宝琖浮花景象多瀑布迸從雙澗落　禪
GA059n0064_p0171a06║徒爭向一橋過何當擺脫塵埃路　法去人間萬
GA059n0064_p0171a07║事磨
GA059n0064_p0171a08║左緯
GA059n0064_p0171a09║咄哉橋畔客　何不向前行自是君心險　無從此
GA059n0064_p0171a10║境平銀河千尺到　金劍一稜傾故我諸縁斷　唯
GA059n0064_p0172a01║聞流水聲
GA059n0064_p0172a02║張▆
GA059n0064_p0172a03║亂山雲冥濛　脩徑石盤錯聲聞徃世界　窟宅遍
GA059n0064_p0172a04║巖壑我行適過雨　萬籟響天樂石梁定鬼設　隂
GA059n0064_p0172a05║滑不容脚臨流輙生怖　政墮葱蕜惡猶忻曇華
GA059n0064_p0172a06║供　尚及薦杯酌分嘗不敢餘　稽首謝發藥
GA059n0064_p0172a07║魏宗（郡倅）
GA059n0064_p0172a08║閒入招提景　曇華積翠雲晴光朝更合　嵐氣晚
GA059n0064_p0172a09║來分梵語微茫韻　鍾聲杳靄間無由問禪法　空
GA059n0064_p0172a10║對栢爐薰
GA059n0064_p0173a01║黃㽦（字子耕，台州守）
GA059n0064_p0173a02║橫石圓峰豈偶然　上懸雙瀑下澄淵我來不為
GA059n0064_p0173a03║橋難過　待了區中未盡縁
GA059n0064_p0173a04║人道靈瓜有護持　蜿蜒果見着青枝一時耳目
GA059n0064_p0173a05║窮何盡　萬古由來不可知
GA059n0064_p0173a06║夏竦
GA059n0064_p0173a07║斷澗橫幽石　蒼苔古木隂欹危接山觜　迢遞遇
GA059n0064_p0173a08║雲心峙壁旁千仞　飛流下萬尋秦人若驅策　蓬
GA059n0064_p0173a09║島路非深
GA059n0064_p0173a10║見公
GA059n0064_p0174a01║金枚玉𣗳爛雲虹　五百僧伽化境通變現有身
GA059n0064_p0174a02║分剎土　去來無跡住虗空鹿㗸花繞文殊座　龍
GA059n0064_p0174a03║戲珠迎海伯宮曾見石橋行道處　白蓮香散吉
GA059n0064_p0174a04║祥風
GA059n0064_p0174a05║趙抃（字閱道西安人，清獻公）
GA059n0064_p0174a06║曉登山閣一爐香　瞻仰神僧再上方人度石橋
GA059n0064_p0174a07║何所畏　如來原是世津梁
GA059n0064_p0174a08║葉清臣（字正卿，長沙人）
GA059n0064_p0174a09║覺雄示入滅　尊者俱受記現彼聲聞身　護茲濁
GA059n0064_p0174a10║惡地他方自感通　此地真靈秘一路指橋西　誰
GA059n0064_p0175a01║明導師意
GA059n0064_p0175a02║一徑凉飈響萬松　青霞紫霧秘爐峰寒生別洞
GA059n0064_p0175a03║前溪雨　聲到諸天午夜鍾僊境月高猶駕鶴　隂
GA059n0064_p0175a04║潭雲起舊降龍出塵境界無多地　已上金庭苐
GA059n0064_p0175a05║七重
GA059n0064_p0175a06║王十朋
GA059n0064_p0175a07║石橋未到已先知　入眼端如入梦時僧喚我為
GA059n0064_p0175a08║嚴守座　前身曾寫石橋碑
GA059n0064_p0175a09║路隔僊凡信已通　天公容我踏長虹情知方廣
GA059n0064_p0175a10║神遊久　又不在登臨杖履中
GA059n0064_p0176a01║賈似道
GA059n0064_p0176a02║古路行終日　僧房出翠微瀑為煎茗水　雲作坐
GA059n0064_p0176a03║禪衣尊者難相遇　遊人又獨歸一猿橋外急　便
GA059n0064_p0176a04║是不忘機
GA059n0064_p0176a05║王亞夫
GA059n0064_p0176a06║天巧何年露　千峰亂入雲瀑飛雙澗合　崕断一
GA059n0064_p0176a07║橋分𣗳色春猶凍　猿聲夜或聞靈蹤如可見　煮
GA059n0064_p0176a08║茗共爐薰
GA059n0064_p0176a09║陳長卿
GA059n0064_p0176a10║扶節掇寒煙　經度羅漢嶺扳援出藤蘿　石梯▆
GA059n0064_p0177a01║天頂翼然忽見曇華亭　人言此是僊人境五百
GA059n0064_p0177a02║應真今在否　圜光夜吐如㬿陪一聲金策振林
GA059n0064_p0177a03║杪　松月驚墮千山秋忽然澎湃瀑聲急　石橋駕
GA059n0064_p0177a04║壑蒼虹𣺯我生矯徤金骨輕　飛步直上峰頭立
GA059n0064_p0177a05║両三客子俱膽驚　下視縮恧不敢行絕憐老蛟
GA059n0064_p0177a06║織水底　鱗屋夜湧還頺傾上有玉女泣清露　山
GA059n0064_p0177a07║靈麾呵常守護紺宇杳何處　忽聞踈鍾聲琪林
GA059n0064_p0177a08║珠𣗳輝相映　寳地交錯黃金繩欲訪瞿曇談至
GA059n0064_p0177a09║道　回首督見慈雲遶
GA059n0064_p0177a10║姚孳
GA059n0064_p0178a01║萬派鑑鍧走電車　跨巖蚴蟉玉虹斜靈禽飛下
GA059n0064_p0178a02║傳消息　五百甌心結茗花
GA059n0064_p0178a03║趙湘
GA059n0064_p0178a04║白日巖峰峭　橫橋一徑微多年無客到　白日有
GA059n0064_p0178a05║雲歸水碧苔生髮　天寒𣗳着衣如何方廣寺　千
GA059n0064_p0178a06║古去人稀
GA059n0064_p0178a07║趙清源
GA059n0064_p0178a08║何處覔靈蹤　天台苐一峰雲深惟見寺　夜靜忽
GA059n0064_p0178a09║聞鍾卓錫隨飛鶴　談玄起蟄龍石橋如有約　跨
GA059n0064_p0178a10║月坐從容
GA059n0064_p0179a01║訥齋
GA059n0064_p0179a02║疊嶂層峦護石橋　橋西楼閣接神霄有時龍見
GA059n0064_p0179a03║作雲雨　或聽梵音同海潮翠木蒼藤分掩映　丹
GA059n0064_p0179a04║崕白壁聳岹嶢我來登覽絕塵事　啼鳥一聲山
GA059n0064_p0179a05║路遙
GA059n0064_p0179a06║高似孫
GA059n0064_p0179a07║一石上負昆侖柱　一水西奔牛女渚玉幹獰鱗
GA059n0064_p0179a08║萬松古　夜夜神光千帝宇石滑苔危水一縷　四
GA059n0064_p0179a09║海長依開闢雨月落未落步行矩　両足敲泉龍
GA059n0064_p0179a10║擺舞
GA059n0064_p0180a01║趙汝愚（字子直，忠定公）
GA059n0064_p0180a02║法身遍滿三千界　影現天台水石間我欲直從
GA059n0064_p0180a03║心地見　來看磊磈聽淙潺
GA059n0064_p0180a04║鄭伯英（字景元，號愚翁）
GA059n0064_p0180a05║白髮青衫故倦遊　何人能辨釣鰲鈎却逢大士
GA059n0064_p0180a06║開青眼　現出茶花五百甌
GA059n0064_p0180a07║宋之瑞（字伯嘉，號樵隱，斈士）
GA059n0064_p0180a08║石梁橫亘不知春　閱盡幢幢幾許人正使更無
GA059n0064_p0180a09║蒸餅礙　可能前路絕荊蓁
GA059n0064_p0180a10║應縁心在已心空　方廣那知只此中金雀茗花
GA059n0064_p0181a01║時現滅　不妨逰戲小神通
GA059n0064_p0181a02║曇噩
GA059n0064_p0181a03║曇華亭外萬峰青　滑石危橋孰敢登無影無形
GA059n0064_p0181a04║方廣寺　如痴如兀半千僧沿崕猛獸馴金錫　獻
GA059n0064_p0181a05║果玄猿掛老藤夜靜時聞鍾磬響　倚闌何處看
GA059n0064_p0181a06║天燈
GA059n0064_p0181a07║僧謙（牧隱）
GA059n0064_p0181a08║青山直下擁雲根　山腹飛虹絕雨痕尊者經行
GA059n0064_p0181a09║疑有跡　神人斧鑿本無痕龍門杳杳通懸水　金
GA059n0064_p0181a10║磬冷冷隱紺園已為烟霞成痼癖　下方戎馬更
GA059n0064_p0182a01║奔騰
GA059n0064_p0182a02║僧恭（行己）
GA059n0064_p0182a03║五百人兮山之中　驅白𧆞兮騎蒼龍袈裟兮襤
GA059n0064_p0182a04║褸　頭髮兮蓬鬆神恠萬状兮吾不得而窮　望歸
GA059n0064_p0182a05║來兮庭之幃燒香瀹茗兮鍾皷交搥　不見來兮
GA059n0064_p0182a06║勞思坐蒸餅兮淚垂　汝將舍我兮而何之
GA059n0064_p0182a07║許嗣
GA059n0064_p0182a08║空菴占斷半山雲　昔日曇猷像尚存潭底龍棲
GA059n0064_p0182a09║多雨意　橋中人過少苔痕瀑花飛處春風冷　嵐
GA059n0064_p0182a10║翠浮空盡日昏方廣不知何處去　淡烟一抹呌
GA059n0064_p0183a01║黃𤠔
GA059n0064_p0183a02║范理
GA059n0064_p0183a03║萬疊雲山紫翠重　微微一帶路遙通忽聞鍾磬
GA059n0064_p0183a04║穿林出　漸見楼臺隱霧中瀑向巖前飛玉雪　人
GA059n0064_p0183a05║於天上踏銀虹此身即是登方廣　変幻何湏更
GA059n0064_p0183a06║逺窮
GA059n0064_p0183a07║杜寧（字宗諡，號樂全，榜眼，兵部侍郎）
GA059n0064_p0183a08║鬼府何年鑿　蒼虬跨断山濤喧三峽底　僧梵半
GA059n0064_p0183a09║空間勝跡探希見　塵心愜暫閒危崖凭獨久　愴
GA059n0064_p0183a10║望不能還
GA059n0064_p0184a01║謝鐸（字鳴治，號方石，侍郎，太平人）
GA059n0064_p0184a02║石梁聞道十分竒　又向巉岩一繫思興盡也湏
GA059n0064_p0184a03║重載酒　官忙誰許費吟詩衣添短袂風初冷　天
GA059n0064_p0184a04║覺輕隂日未遅竹院到時湏判宿　山靈休問我
GA059n0064_p0184a05║何之
GA059n0064_p0184a06║僧湛（秋江，黃岩，蒿岩，藏寂）
GA059n0064_p0184a07║一條錫杖一腰包　不憚千山萬水遙舉目未觀
GA059n0064_p0184a08║方廣寺　脫鞋先歩石梁橋巖頭瀑布懸空瀉　亭
GA059n0064_p0184a09║外曇華帶雨飄自恨此生難再到　臨行又過両
GA059n0064_p0184a10║三遭
GA059n0064_p0185a01║夏智（字太惠，號松隱）
GA059n0064_p0185a02║古塔衝寒到　禪燈晝影微凍雲埋野色　飛雪點
GA059n0064_p0185a03║朝衣橋畔啼𤠔斷　亭邉宿鳥歸恨無支遁軰　相
GA059n0064_p0185a04║與話玄機
GA059n0064_p0185a05║僧大範
GA059n0064_p0185a06║脚着青鞋首頂包　來叅尊者肯辭遙天公幻出
GA059n0064_p0185a07║真如境　地脉生來古恠橋耳畔每聞鍾皷響　眼
GA059n0064_p0185a08║前嘗見水雲飄曇猷許我重來日　不憚崎嶇赱
GA059n0064_p0185a09║幾遭
GA059n0064_p0185a10║魯昇
GA059n0064_p0186a01║勝境依然在　人間嵗月遙誰知三十載　重上石
GA059n0064_p0186a02║梁橋古路行應熟　前僧跡漸消斯遊如可𠕅　深
GA059n0064_p0186a03║處覔王喬
GA059n0064_p0186a04║羅僑（號東川，本府太守）
GA059n0064_p0186a05║客路春衫過石梁　小橋流水百花香謾尋何處
GA059n0064_p0186a06║神僊隱　不用當年刺史忙石恠却疑天作巧　林
GA059n0064_p0186a07║深偏遇雨生涼閒歌一曲滄浪晚　回首東風點
GA059n0064_p0186a08║也狂
GA059n0064_p0186a09║三台風景異尋常　謾道神僊事渺茫百尺泉流
GA059n0064_p0186a10║成瀑布　両崕石合作橋梁天㽞竒跡容人看　僧
GA059n0064_p0187a01║煑新茶待客嘗相隔𣑯源應咫尺　滿山何處問
GA059n0064_p0187a02║劉郎
GA059n0064_p0187a03║連朝風雨偶然晴　豈是山靈護此行屈曲碧流
GA059n0064_p0187a04║千百轉　清和黃鳥両三聲石梁已作萬年勝　方
GA059n0064_p0187a05║廣空傳自古名小酌曇華亭下酒　夕陽回首不
GA059n0064_p0187a06║勝情
GA059n0064_p0187a07║王爌（字存約，號南渠，黃岩人，都御史，前侍郎）
GA059n0064_p0187a08║石梁高架入雲霓　橋下奔泉撼翠微噴雪乍疑
GA059n0064_p0187a09║銀漢潰　橫空驚見玉龍飛匡廬莫謾論兄弟　烏
GA059n0064_p0187a10║鵲從來有是非咲我平生愛竒勝　臨深傍險夜
GA059n0064_p0188a01║忘歸
GA059n0064_p0188a02║黃綰（字宗賢，號久菴，黃岩人，礼部尚書，兼翰林斈士）
GA059n0064_p0188a03║天台四萬八千丈　足躡飛霞五百年秋日天風
GA059n0064_p0188a04║散冥靄　銀河照眼石橋懸
GA059n0064_p0188a05║郁浩
GA059n0064_p0188a06║苔滑珉矼一徑橫　俯臨深澗碧澄澄高如銀漢
GA059n0064_p0188a07║填烏鵲　險比茆溪閣翠藤不度三千溷世子　曾
GA059n0064_p0188a08║經五百應真僧自慚凡骨非仙侶　幾欲超騰竟
GA059n0064_p0188a09║未能
GA059n0064_p0188a10║楊脩
GA059n0064_p0189a01║高駕青霄数仞橫　玉缸倒影碧波澄迢遙直接
GA059n0064_p0189a02║龍蛇窟　突兀斜纏薜荔藤山徑不来題柱客　雲
GA059n0064_p0189a03║林常度脫塵僧莫教行險圖僥倖　進步還湏量
GA059n0064_p0189a04║已能
GA059n0064_p0189a05║石蕳（字廉伯，號玉溪，布政）
GA059n0064_p0189a06║愛爾真竒絕　神遊今幾春飛虬橫碧落　奔漢断
GA059n0064_p0189a07║紅塵古徃千年恨　霞棲百慮嗔中天纔尺五　何
GA059n0064_p0189a08║處問通津
GA059n0064_p0189a09║柴鳳（號后愚，紹興人）
GA059n0064_p0189a10║天台華頂勢如飛　路絕層霄人跡稀真訣百年
GA059n0064_p0190a01║應自悟　何湏采藥竟忘歸
GA059n0064_p0190a02║危崕老𣗳覆靈湫　飛瀑千年雪未消我自清凨
GA059n0064_p0190a03║生両足　輕輕飛度石梁橋
GA059n0064_p0190a04║嚴光治（號梅池，四川人，寧波同知）
GA059n0064_p0190a05║冐雨披山磴　梯雲到石橋水聲鳴不盡　人跡去
GA059n0064_p0190a06║還遙落日浮虹影　冲牛射斗摽飛鳬何處覔　惆
GA059n0064_p0190a07║悵憶王喬
GA059n0064_p0190a08║葉良佩
GA059n0064_p0190a09║海會曇華上下亭　扳蘿絕澗徃来輕雲中疑有
GA059n0064_p0190a10║石橋路　林外驚聞瀑布聲龍象隔岩苔漬在　凨
GA059n0064_p0191a01║雷滿地日華明尚平婚嫁吾將了　倒足懸厓羨
GA059n0064_p0191a02║達生
GA059n0064_p0191a03║華㴠（字文源，號双溪）
GA059n0064_p0191a04║何人駕流豐佛亭　混沌元氣窺清輕寐爽渾疑
GA059n0064_p0191a05║風雨惡　側聽還是波濤聲擊竹漫空飛雪白　捲
GA059n0064_p0191a06║簾照靣桃花明從此無心探仙藉　尋盟雲水来
GA059n0064_p0191a07║棲生
GA059n0064_p0191a08║余世安
GA059n0064_p0191a09║少日遊觀老復來　重來重看愈竒哉半空跨壑
GA059n0064_p0191a10║山呈骨　一洞飛湍水激雷方廣名存藏彩霧　曇
GA059n0064_p0192a01║華碑斷卧蒼苔當年舊識僧何在　慨望虗堂詩
GA059n0064_p0192a02║謾載
GA059n0064_p0192a03║聞式（字敬之號尋樂）
GA059n0064_p0192a04║此箇幽竒天下知　老夫自恨却來稀橫天恠石
GA059n0064_p0192a05║疑虹見　濺齒寒泉訝雪飛欲向山靈題古跡　偶
GA059n0064_p0192a06║逢佛子話禪機一筇聊慰平生願　十日空亭未
GA059n0064_p0192a07║肯歸
GA059n0064_p0192a08║夏垍（字宗壽，號拙誠）
GA059n0064_p0192a09║石橋天造匪人謀　百尺中橫一澗周泉漱隂崖
GA059n0064_p0192a10║寒漲急　花生絕境暗香浮雲開星月光壇麗　雨
GA059n0064_p0193a01║過松杉拱殿幽奚用別尋三島去　翠微深處是
GA059n0064_p0193a02║蓬丘
GA059n0064_p0193a03║潘淵
GA059n0064_p0193a04║亂草平胸雨乍乾　凂僧呼引得來看四山飛翠
GA059n0064_p0193a05║攅眉暗　三澗流清拂靣寒僊路好從今日好　世
GA059n0064_p0193a06║情難即此橋難若無秋壑遺踪在　絕頂還看卧
GA059n0064_p0193a07║謝安
GA059n0064_p0193a08║陳紱
GA059n0064_p0193a09║一徑微通翠萬層　盤旋山腹度凌競鍾聲逺出
GA059n0064_p0193a10║雲邉寺　脚跡新來雪裏僧天設飛梁𤰞卓錫　地
GA059n0064_p0194a01║占窮島久傳燈山人許我橋東去　滿袖雲煙孰
GA059n0064_p0194a02║與朋
GA059n0064_p0194a03║孔天胤（號文谷浙江提學）
GA059n0064_p0194a04║神嶺劃如闢　亘空綿一梁虹衢玉亰路　烟道羽
GA059n0064_p0194a05║人鄉迸水藏金澗　懸蘿腤紫房尚遅飄錫杖　臨
GA059n0064_p0194a06║眺佇斜陽
GA059n0064_p0194a07║董復祖（號柳泉，松門衛，經歷）
GA059n0064_p0194a08║昔日舞霓裳　何曾訪石梁去㽞原有意　來徃不
GA059n0064_p0194a09║知鄉僊地萬年詠　青山一鶴翔來人常與說　方
GA059n0064_p0194a10║廣尚金光
GA059n0064_p0195a01║二首潘蘷（字堯卿，號野泉，㽞寉長子）
GA059n0064_p0195a02║石梁幽處人不到　隂木十里森蒼寒直下青苔
GA059n0064_p0195a03║深壑底　仰看飛瀑長松端重翠濕衣涼葉響　明
GA059n0064_p0195a04║蟾欲墜霜景殘更尋水石窮竒處　橫閣先生一
GA059n0064_p0195a05║釣竿千盤萬曲微徑盡　一曲寒通太始秋下有
GA059n0064_p0195a06║泓澄窅無底　上多古木隂幽稠石梁蒼𢡖苔鬚
GA059n0064_p0195a07║合　山殿空寒日氣浮何日還同諸老去　舊曾遊
GA059n0064_p0195a08║處更湏遊
GA059n0064_p0195a09║謝瑜（號捐齋，御史）
GA059n0064_p0195a10║軒轅醉踏玉河翻　漂落支機閣斷山我欲過尋
GA059n0064_p0196a01║方廣寺　逡𨑾猶道伯昏難
GA059n0064_p0196a02║王度
GA059n0064_p0196a03║何事山人久不歸　山靈應咲與名違凌空忽度
GA059n0064_p0196a04║王喬舃　入手新扳織女機澗草有香吹墨碗　潭
GA059n0064_p0196a05║龍為雨挽征衣恍然悟得三生話　欲就高僧問
GA059n0064_p0196a06║是非
GA059n0064_p0196a07║潘瑊
GA059n0064_p0196a08║小試商霖天上歸　青山莫訝跡相違玄龍何事
GA059n0064_p0196a09║常窺峽　白練驚看始出機十里水聲譁笑語　半
GA059n0064_p0196a10║空雲氣濕裳衣心期素有初行樂　話到金猿事
GA059n0064_p0197a01║𢙢非
GA059n0064_p0197a02║曇華亭子半空棲　亭外石橫山之西短帽乍來
GA059n0064_p0197a03║思浩浩　芒鞋轉視神凄凄長蕂老木日色逺　崩
GA059n0064_p0197a04║瀑廻崕雲氣迷直下溟干仰孤絕　森寒猶恐蛟
GA059n0064_p0197a05║龍啼
GA059n0064_p0197a06║王廷幹
GA059n0064_p0197a07║遊人夣想東南勝　盛夏攀臨海日邉雙闕梁空
GA059n0064_p0197a08║橫白石　千巖瀑布射飛泉謾欣衣帶浮靈雨　遙
GA059n0064_p0197a09║望雲霄散綺煙即此層城清世網　何勞閬苑訪
GA059n0064_p0197a10║神僊
GA059n0064_p0198a01║周志偉
GA059n0064_p0198a02║為吏偶過滄海上　探竒曾卧赤城邉風吹不斷
GA059n0064_p0198a03║四時雨　天逈倒垂萬古泉躡石即妨臨海日　揮
GA059n0064_p0198a04║毫翻許動雲烟入山採藥君能事　不數詩篇李
GA059n0064_p0198a05║謫僊
GA059n0064_p0198a06║潘瑊
GA059n0064_p0198a07║太史當年未得看　故㽞形勝海天邉渴龍欲飲
GA059n0064_p0198a08║千尋壑　怒蜃爭奔萬斛泉隂翳暫時消雨雪　晴
GA059n0064_p0198a09║明終日弄雲煙金猿躍出飛青鳥　始信人間有
GA059n0064_p0198a10║異僊
GA059n0064_p0199a01║盧濬
GA059n0064_p0199a02║浩劫知何限　奇觀尚宛然波頺橋不動　林密日
GA059n0064_p0199a03║長妍冷挹連床味　狂㽞鬪草天莫談秋壑事　遺
GA059n0064_p0199a04║穢幾千年
GA059n0064_p0199a05║朱守言（號雲谷，彬州知州，温州人）
GA059n0064_p0199a06║曇華亭畔石梁橋　鶴背僊人手可招我欲誅茆
GA059n0064_p0199a07║住橋久　坐聽流水奏簫韶
GA059n0064_p0199a08║徐璟
GA059n0064_p0199a09║國清北上石梁橋　萬八千中此最高未試金猿
GA059n0064_p0199a10║迎逸史　且尋石磴坐詩豪曇華亭出雲霄外　盖
GA059n0064_p0200a01║竹洞深鷄大寥自是山靈欣客至　芒鞋踏破不
GA059n0064_p0200a02║辭勞
GA059n0064_p0200a03║應大桂
GA059n0064_p0200a04║山深翠靄重　方廣有無中瀑布千尋下　危橋一
GA059n0064_p0200a05║線通日隨花雨昡　慮入鏡潭空自愧非僊骨　何
GA059n0064_p0200a06║能躡異蹤
GA059n0064_p0200a07║蔡宗堯
GA059n0064_p0200a08║石梁竒絕冠天台　有約初春夏日來虹度両崕
GA059n0064_p0200a09║懸地骨　瀑流千尺響春雷烟橫海會禪關靜　月
GA059n0064_p0200a10║照曇華洞府開見說有無方廣寺　時聞鍾皷隔
GA059n0064_p0201a01║巖隈
GA059n0064_p0201a02║張鉄
GA059n0064_p0201a03║花洞靈源出　松喬信可招風雷飛白日　鍾皷落
GA059n0064_p0201a04║丹霄氣接金潢近　光連貝闕遙僊凡豈多隔　天
GA059n0064_p0201a05║際是虹橋
GA059n0064_p0201a06║夏銑
GA059n0064_p0201a07║數里驚雷先咲喧　危橋駕壑噴狂泉苔粘短屐
GA059n0064_p0201a08║客初到　梅落閒牎僧尚眠方廣半空埋碧𣗳　曇
GA059n0064_p0201a09║華一閣倚青天誰云大士虗無裏　笑看甌深結
GA059n0064_p0201a10║茗烟
GA059n0064_p0202a01║徐商
GA059n0064_p0202a02║蒼翠冥濛卧玉虹　乾坤眼底亦竒逢號空瀑布
GA059n0064_p0202a03║飛煙雨　疑是神龍上九重
GA059n0064_p0202a04║黃承德（字伯明號海曲𨓚史黃岩人）
GA059n0064_p0202a05║石梁橫翠巘　霄漢下銀河澗絕啼猿狖　雲深長
GA059n0064_p0202a06║薜蘿山寺有無裏　鍾聲隱約過十年期始到　愧
GA059n0064_p0202a07║我幾蹉跎
GA059n0064_p0202a08║游孟竒
GA059n0064_p0202a09║為愛石梁勝　冥搜劇興催龍眠思崛起　亀伏望
GA059n0064_p0202a10║重來定命両山合　棲心一窟開飛流翻雪處　長
GA059n0064_p0203a01║嘯有瀠洄
GA059n0064_p0203a02║潘瑊
GA059n0064_p0203a03║興向人談發　詩從鳥語催千山連𣗳到　雙澗合
GA059n0064_p0203a04║流來玉𧍝人間駕　銀河天上開古今看不倦　野
GA059n0064_p0203a05║老獨徘徊
GA059n0064_p0203a06║山深水曲一橋巍　瀑布空中灑翠微兩𡶨野花
GA059n0064_p0203a07║迷客夣　百年雲水伴禪衣鶴知世変辭煙去　龍
GA059n0064_p0203a08║為潭寒帶雨歸欲訪僊踪何䖏是　瓊花瑶草路
GA059n0064_p0203a09║依稀
GA059n0064_p0203a10║王玠（字汝大，號損齋）
GA059n0064_p0204a01║短筇扶興到山梁　夾徑藤花五月香石跨両崖
GA059n0064_p0204a02║成險阻　崖傾一水自奔忙雲封方廣春長掩　翠
GA059n0064_p0204a03║挹曇華夏亦涼欲解青衫問杯酒　戒僧無語對
GA059n0064_p0204a04║清狂
GA059n0064_p0204a05║石橋二首夏鍭
GA059n0064_p0204a06║橋
GA059n0064_p0204a07║橫空辨梁欐　結搆出青天年深老鐡徤　造物依
GA059n0064_p0204a08║慿焉
GA059n0064_p0204a09║瀑
GA059n0064_p0204a10║號空出雲蘿　堕地作烟雨我來三出日　屏息不得語
GA059n0064_p0205a01║陪陸大叅遊石梁二首潘禎
GA059n0064_p0205a02║石梁橫駕越東頭　偶尔陪公此夜㽞山色不隨
GA059n0064_p0205a03║人世變　鴈聲先帶海門秋閒中日月真堪弄　靜
GA059n0064_p0205a04║裏風光可用謀回首黃埃空萬古　浮雲天外笑
GA059n0064_p0205a05║還收
GA059n0064_p0205a06║重磴壓空紫翠重　偶從今夜宿芙蓉秋藏佛國
GA059n0064_p0205a07║三千界　人在台山苐一峰雲籟無聲天本靜　清
GA059n0064_p0205a08║光随處月能公却憐塵外方酣夣　笑倚孤崖海
GA059n0064_p0205a09║日紅
GA059n0064_p0205a10║遊石橋尋方廣寺夏魯
GA059n0064_p0206a01║招提隱隱翠微中　知是空山苐幾重望入瞑朦
GA059n0064_p0206a02║惟見日　坐餘晻曖但聞鍾濕雲長護千峰雪　晴
GA059n0064_p0206a03║霧深埋両岸松更涉岧嶤躋絕頂　孤猿啼月竟
GA059n0064_p0206a04║無踪
GA059n0064_p0206a05║陪林退齋趙龍岩守廵遊石橋二首
GA059n0064_p0206a06║王宣（字敷言，號竹渠，御史）
GA059n0064_p0206a07║縹緲二僊子　相携步石梁山高翠靄薄　風逺紫
GA059n0064_p0206a08║芝香瀑引垂雲練　虹橫跨海光劉郎何處覔　華
GA059n0064_p0206a09║表鶴聲長翠黛千峰合　烟霞四壁開石橋懸絕
GA059n0064_p0206a10║澗　瀑布殷輕雷踪跡神僊逺　登臨我軰來日斜
GA059n0064_p0207a01║風色瞑　嵐翠濕莓苔
GA059n0064_p0207a02║曲徑岹嶢到石橋　懸崖千尺接層霄紫霞白水
GA059n0064_p0207a03║晴相映　翠竹蒼松寒未彫遙聽玉蕭尋鶴侶　行
GA059n0064_p0207a04║看丹灶覔仙苖雲蹤杳杳忽不見　依舊春風咲
GA059n0064_p0207a05║碧桃
GA059n0064_p0207a06║偕陳鰲峰過石梁譚棨（號少嵋，僉事）
GA059n0064_p0207a07║水部相將訪石梁　寒霄風雨忽連床樽前清話
GA059n0064_p0207a08║遇僧久　臘盡鄉心雨夜長自嘯微官虗嵗月　每
GA059n0064_p0207a09║因勝地愧仙郎脩途相別暫無句　仰止雲鴻字
GA059n0064_p0207a10║八行
GA059n0064_p0208a01║石橋次少嵋韻李默（號古冲，布政）
GA059n0064_p0208a02║曇華雨罷見飛梁　卧對渾疑理竹床霜練月明
GA059n0064_p0208a03║千澗色　雪濤風撼萬松長禪機秪擬逢寒衲　骨
GA059n0064_p0208a04║相無因似阮郎學道十年猶靣壁　空慚身已丈
GA059n0064_p0208a05║人行
GA059n0064_p0208a06║遊石橋次宗成姪韻夏昺（號真玄）
GA059n0064_p0208a07║多年聞勝槩　此日一登臨梵宇烟霞裏　鍾聲杳
GA059n0064_p0208a08║靄間橋危過客少　花落定僧閒撫景清吟又　乗
GA059n0064_p0208a09║騘帶月還
GA059n0064_p0208a10║石橋觀泉蕭一中
GA059n0064_p0209a01║瀑布天上來　遙看雪噴沸凝滿石梁下　恐作蛟
GA059n0064_p0209a02║龍窟飛泉洗厓來　真源出桐栢瑩白如素練　遙
GA059n0064_p0209a03║看掛翠壁
GA059n0064_p0209a04║中秋石橋翫月潘瑊
GA059n0064_p0209a05║石梁那得月中遊　四萬八千山上頭銀闕人間
GA059n0064_p0209a06║開碧落　金橋天上跨清秋一輪孤影妙無極　萬
GA059n0064_p0209a07║頃精光爛不收我少芳名廣寒府　通宵不寐更
GA059n0064_p0209a08║相投
GA059n0064_p0209a09║宿曇華亭
GA059n0064_p0209a10║兀坐曇華送落暉　了無一物與心違水聲破却
GA059n0064_p0210a01║眼中夣　月色照空身外非豈少金𤠔啼慧𣗳　不
GA059n0064_p0210a02║看青鳥下禪闈天明但覺衣衾濕　疑是華峰帶
GA059n0064_p0210a03║雨歸
GA059n0064_p0210a04║曇華亭韋商臣
GA059n0064_p0210a05║白石橋下瀑布飛　曇華亭上人跡稀我來兀坐
GA059n0064_p0210a06║一龕裏　义手無言雲滿衣
GA059n0064_p0210a07║楊珂
GA059n0064_p0210a08║曇華亭子近如何　臘月相看景最多絕壑亂飛
GA059n0064_p0210a09║千頃雪　玉虹高跨九天河
GA059n0064_p0210a10║石梁山亭成王廷幹
GA059n0064_p0211a01║亭宇新成倚碧岑　澄潭疊嶂盡高深飛泉百道
GA059n0064_p0211a02║漱鳴玉　瑞草千莖叢散金豈假管絃清俗慮　自
GA059n0064_p0211a03║將山水取清音為謀聊寄雲霞跡　覽勝慚無鵉
GA059n0064_p0211a04║鳳吟
GA059n0064_p0211a05║和韻王宗元
GA059n0064_p0211a06║石橋天構越東岑　聊見窮窿俯最深雲氣散時
GA059n0064_p0211a07║橫瘦玉　月華浮處躍精金寺名方廣原無跡　洞
GA059n0064_p0211a08║遞神鍾忽有音更喜新亭㽞傑作　騷人墨客續
GA059n0064_p0211a09║清吟
GA059n0064_p0211a10║潘鼎
GA059n0064_p0212a01║台山徃徃佛仙鄉　蓬島移來在此方天造石梁
GA059n0064_p0212a02║牛背滑　僊㽞足跡履痕長珠簾瀑洗雨聲細　蒸
GA059n0064_p0212a03║餅風迎露氣香始信鵲橋事孟浪　料應此地會
GA059n0064_p0212a04║牛郎
GA059n0064_p0212a05║許來亭楊珂
GA059n0064_p0212a06║懸厓百里入天台　臘月逢僧許再來不似當年
GA059n0064_p0212a07║兒戲夣　等閒即作法華臺
GA059n0064_p0212a08║滴水巖
GA059n0064_p0212a09║滴水巖頭隱玉龍　赤城山下海雲封天風忽散
GA059n0064_p0212a10║千重錦　人在青霄倚碧空
GA059n0064_p0213a01║石新婦
GA059n0064_p0213a02║新婦誰名赤石精　玉容高映碧霞城年年化作
GA059n0064_p0213a03║千峰雨　流落寒溪不盡聲
GA059n0064_p0213a04║石梁二首陳堯（號梧岡，本府太守）
GA059n0064_p0213a05║廻合千山松桂林　桃花落盡谿水深石梁采藥
GA059n0064_p0213a06║何由得　羨爾幽人出世心
GA059n0064_p0213a07║僊子雲山空隱淪　紫霞黃霧憶風神龍湫六月
GA059n0064_p0213a08║常霏雪　亀石千年不度人（橋背石如亀故云）
GA059n0064_p0213a09║方瞕
GA059n0064_p0213a10║大台仙佛界　狂客韋陵才振舃瑶階近　迎巵赤
GA059n0064_p0214a01║葉開護蛇瓜僅熟　瀹乳茗初培朋駕追遊盡　重
GA059n0064_p0214a02║驚五馬來
GA059n0064_p0214a03║趙恩（字子仁，號小山）
GA059n0064_p0214a04║心悸臨無地　靈藏別有天懸厓橫峭石　絕澗激
GA059n0064_p0214a05║飛泉未覩真空界　難消茗乳縁隔林是方廣　一
GA059n0064_p0214a06║杖破蒼烟
GA059n0064_p0214a07║發石梁陳九川（號明水）
GA059n0064_p0214a08║曉起初陽照石床　虹橋飛瀑送韶音雲深仍失
GA059n0064_p0214a09║歸時路　不似劉郎業障深
GA059n0064_p0214a10║至石橋林文相
GA059n0064_p0215a01║石梁飛度華峰邉　有約登臨已十年瀑到中天
GA059n0064_p0215a02║翻雪浪　風廻絕壁起晴烟曇華晝靜青𤠔嘯　海
GA059n0064_p0215a03║會秋深白鹿眠感慨題橋虗嵗月　何如此地學
GA059n0064_p0215a04║逃禪
GA059n0064_p0215a05║雪中觀石橋明綂
GA059n0064_p0215a06║皜皜生虗閣　嚴寒獨自看瓊臺人境別　銀海石
GA059n0064_p0215a07║梁懸作巧天無意　窮竒心更玄若教論四際　此
GA059n0064_p0215a08║是未分前
GA059n0064_p0215a09║趍石橋初登山嶺趙屼
GA059n0064_p0215a10║天梯欲上使人愁　身御長風不自由下視白雲
GA059n0064_p0216a01║生澗底　仰看紅日上山頭共傳此處迷劉阮　自
GA059n0064_p0216a02║恐今朝犯斗牛歸路欲從霄漢堕　却來塵世得
GA059n0064_p0216a03║覊囚
GA059n0064_p0216a04║石橋㽞題鮮于樞（字伯機）
GA059n0064_p0216a05║旁通日月上星辰　有路遙應接玉亰僊奕未終
GA059n0064_p0216a06║人物換　秦鞭不到海波平當時渾混知誰鑿　他
GA059n0064_p0216a07║日崆峒强自名枯𣗳重榮事尤異　欲從樵者問
GA059n0064_p0216a08║長生
GA059n0064_p0216a09║石橋篇楊維禛
GA059n0064_p0216a10║飛精石為室　萬嵗藏不得忽然混沌破　石鯨橫
GA059n0064_p0217a01║百尺山頭方廣開　金策凌空來白猷雙眼穴　長
GA059n0064_p0217a02║跪不能越痴兒唾落飢蛟涎　新鬼舊鬼悲神天
GA059n0064_p0217a03║蹋石梁　拜石餅五百凌霄在心省　過去過來彈
GA059n0064_p0217a04║指頃烏乎　石梁折　石餅崩　人間方見方廣影
GA059n0064_p0217a05║石梁行鄭善夫
GA059n0064_p0217a06║隂厓㟏谺氣溟濛　山木𢡖切悲回風石梁駕天
GA059n0064_p0217a07║蟠彩虹　飛流下擣龍光宮上仙之都弱水東　彼
GA059n0064_p0217a08║岸可度天之功十年尋仙志未已　台岳欣逢羨
GA059n0064_p0217a09║門子願君啟我元命秘　荷鑱拾茅吾不耻桃源
GA059n0064_p0217a10║洞天春色多　尔時劉阮今如何
GA059n0064_p0218a01║石橋銘夏竦
GA059n0064_p0218a02║山壤獻靈　融結推功窮窿石梁　飛雲駕空懸流
GA059n0064_p0218a03║下激　絕岸旁通烟霞溟濛　矯矯驤龍旭日瞳朧
GA059n0064_p0218a04║　蜿蜒騰虹願接天孫　以助登封
GA059n0064_p0218a05║度凡橋（在橋下過海會菴）潘瑊
GA059n0064_p0218a06║僊凡原自隔紅塵　誰駕慈航可度人方廣已通
GA059n0064_p0218a07║玄覺信　曇華能脫俗縁嗔龍歸萬里雲烟曉　𤠔
GA059n0064_p0218a08║嘯一聲天地春此去想無蒸餅礙　半千大士徃
GA059n0064_p0218a09║來頻
GA059n0064_p0218a10║羅漢閣煎茶應供葛閎
GA059n0064_p0219a01║山泉飛出白雲寒　來獻靈芽秉燭看𩒰頃有花
GA059n0064_p0219a02║過五百　三甌如汲玉膄乾
GA059n0064_p0219a03║劉珵
GA059n0064_p0219a04║寳爐香散曉烟寒　淨几供茶繞座看已愛六花
GA059n0064_p0219a05║金縷異　更驚三啜翠痕乾
GA059n0064_p0219a06║舒亶
GA059n0064_p0219a07║薦盡春園曉焙寒　靈踪㽞待使君看寒泉冷結
GA059n0064_p0219a08║花紋細　玉碗香收雪點乾
GA059n0064_p0219a09║金松李德裕
GA059n0064_p0219a10║台嶺生竒絕　佳名世未知纖纖疑菊葉　落落是
GA059n0064_p0220a01║松枝照日含金晰　籠烟淡翠滋勿言人去晚　猶
GA059n0064_p0220a02║有嵗寒期
GA059n0064_p0220a03║題羅漢嶺巨杉鄭伯熊
GA059n0064_p0220a04║蒼虬白甲老烟雲　萬木叢中獨挺身一柱擎天
GA059n0064_p0220a05║湏此物　執柯他日屬何人
GA059n0064_p0220a06║萬年山羅漢𣗳林憲（字景思，號雪巢）
GA059n0064_p0220a07║羅漢嶺頭羅漢𣗳　開闢餘工所鍾聚百圍直上
GA059n0064_p0220a08║摩紫霄　鐡剥犀空自無蠧積年魔恠不敢棲　暫
GA059n0064_p0220a09║過鸞鳳却廻顧初晴偃幹礙雲霓　欲雨蟠根起
GA059n0064_p0220a10║烟霧聲回浪吼東海鯨　影落雲侵石橋路氣凌
GA059n0064_p0221a01║太古化兒驚　勢壓群材梓人懼隂開陽閉資指
GA059n0064_p0221a02║南　地弱天承頼撑柱凡斤俗斧逺遯迯　黛色蒼
GA059n0064_p0221a03║皮未湏䟽岩靈𣗳異如相語　傑葉豪枝柯覆雲
GA059n0064_p0221a04║氷霜閱盡無古今　合㧪雲仍仰雄據豈同澗梓
GA059n0064_p0221a05║與壑柟　未歷千年随草腐我來駭謝天下竒　斗
GA059n0064_p0221a06║酒𣷝之共軒翥行人莫擬明堂柱　險徑無來萬
GA059n0064_p0221a07║斗處盛時要用真梁棟　冝使巇危可平鶩指呼
GA059n0064_p0221a08║刊鑿待六丁　匠氏仍煩脩月戶輔隆廣厦蔽蒼
GA059n0064_p0221a09║生　何止層華萬年趣懸厓黯慘隂風吐　振谷徘
GA059n0064_p0221a10║徊忽號怒纖稍嘯舞山雨來　石奔雷轟鬼神怖
GA059n0064_p0222a01║未容造次搜竒句　五百尊者所呵護
GA059n0064_p0222a02║琪𣗳李紳
GA059n0064_p0222a03║石橋峰畔棲玄鶴　碧澗岩邉蔭羽人氷葉萬條
GA059n0064_p0222a04║垂碧實　玉珠千日保青春月中泣露應同邑　澗
GA059n0064_p0222a05║底侵雲尚有塵徒使伏根成琥珀　不知松老化
GA059n0064_p0222a06║龍鱗
GA059n0064_p0222a07║蔡隱丘
GA059n0064_p0222a08║山上天將近　人間路漸遙誰當雲裏見　知欲渡
GA059n0064_p0222a09║僊橋
GA059n0064_p0222a10║慈聖寺潘瑊
GA059n0064_p0223a01║慈雲覆地蹟前朝　天聖當年寺額標流水平橋
GA059n0064_p0223a02║春雨漲　斜暘擁𣗳晚烟消飬成白鹿山長翠　啼
GA059n0064_p0223a03║老青𤠔木不凋六十再來僧話舊　都云稍覺鬢
GA059n0064_p0223a04║蕭蕭
GA059n0064_p0223a05║重逰大同寺
GA059n0064_p0223a06║三台極北大明收　午饟天封步步幽寺古烟霞
GA059n0064_p0223a07║僧共老　山深鹿豕我同逰笋縁夏後麟芽布　茶
GA059n0064_p0223a08║待春囘雀舌抽再整舊盟衣鉢慶　笑談十日太
GA059n0064_p0223a09║淹留
GA059n0064_p0223a10║靜居庵潘憲（字子章，號華峰）
GA059n0064_p0224a01║出郊十里覺愁醒　路入禅關興愈清赤䑕窺人
GA059n0064_p0224a02║過別𣗳　白▆隨意啄空坪晚山凝黛連天碧　秋
GA059n0064_p0224a03║水㴠輝𢃄月明那得謝安眠絕頂　閒看海▆荷
GA059n0064_p0224a04║昇平
GA059n0064_p0224a05║貧婆鍾張世民（字時畏，號水𥦗，黃岩人）
GA059n0064_p0224a06║廣嚴鍾是一錢就　百萬貫文奚足多善念由來
GA059n0064_p0224a07║無小大　只聽路口說貧婆
GA059n0064_p0224a08║
GA059n0064_p0224a09║
GA059n0064_p0224a10║天台勝跡錄卷之二終