GA059n0064_p0225a01║天台勝跡錄卷之三
GA059n0064_p0225a02║邑人梅壑潘瑊編輯
GA059n0064_p0225a03║僊居介山林應麒校刊
GA059n0064_p0225a04║萬年寺陳知柔（字体仁）
GA059n0064_p0225a05║古寺來投宿　雲巖苐幾層有詩堪供佛　無事且
GA059n0064_p0225a06║依僧小閣泉喧枕　脩廊雨暗燈好峯看未足　梦
GA059n0064_p0225a07║繞碧崚嶒
GA059n0064_p0225a08║趙師秀（字紫芝，號天樂）
GA059n0064_p0225a09║萬年山水已千年　石路隂森到繚垣幾片閒雲
GA059n0064_p0225a10║誰是主　一條流水不知源土栽芍藥猶勝木　僧
GA059n0064_p0226a01║說穪猴極畏猿夜半空堂諸境寂　微聞鍾梵亦
GA059n0064_p0226a02║成喧
GA059n0064_p0226a03║李東山（方外）
GA059n0064_p0226a04║踏破蒼蒼一徑苔　亂松深處訪梵臺幽花當路
GA059n0064_p0226a05║迎人煥　慣鳥入林報客來眼底有山吞日月　壺
GA059n0064_p0226a06║中無地着塵埃高僧真隱萬年寺　一篆香銷心
GA059n0064_p0226a07║鏡開
GA059n0064_p0226a08║夏鍭
GA059n0064_p0226a09║風雨重山暮　烟雲近寺秋壮逰今日始　長咲八
GA059n0064_p0226a10║峰頭地逈雲芽長　庭空木氣浮真成無上淨　𤠔
GA059n0064_p0227a01║鶴不曾逰
GA059n0064_p0227a02║周廷用（號八厓，華亭人，浙江僉事）
GA059n0064_p0227a03║羣山接峭上天台　百轉蒼厓古寺來蘭若倚空
GA059n0064_p0227a04║青玉起　香爐凝日紫烟開登臨已極雲霄眼　去
GA059n0064_p0227a05║住難消澗壑哀莫道蹇帷非䞉客　壮逰今已出
GA059n0064_p0227a06║塵埃
GA059n0064_p0227a07║吳越精靈妙此山　萬年禪宇獨臨関松杉色古
GA059n0064_p0227a08║風雷護　鵉鶴音高嵗月閒塔刼尚存梁日構　金
GA059n0064_p0227a09║書猶記宋時頒道林他日重經處　物色還㽞豁
GA059n0064_p0227a10║壮顏
GA059n0064_p0228a01║蔡潮
GA059n0064_p0228a02║霞城百里接天台　髫嵗知名老始來豸史才高
GA059n0064_p0228a03║氷柱賦　鶴林僧舊竹房開山門消息誰叅透　塵
GA059n0064_p0228a04║世榮枯底用哀靜坐虗齋心似水　却嫌梁燕下
GA059n0064_p0228a05║輕埃
GA059n0064_p0228a06║天姥峰頭更上山　雲邉躡屐自松關林泉着我
GA059n0064_p0228a07║方成趣　簮笏覊身苦未閒劉阮謾遺仙藥妙　馮
GA059n0064_p0228a08║唐那駐鬂毛頒山人曾作亰華客　一咲溪頭識
GA059n0064_p0228a09║舊顏
GA059n0064_p0228a10║范吉
GA059n0064_p0229a01║竒峰落落逼三台　都入詩人句裏來玉笥排空
GA059n0064_p0229a02║飛鳥礙　錦屏列嶂曉霞開每逢雲谷即㽞憇　長
GA059n0064_p0229a03║咲牛山謾自哀安卧林間誰所賜　深慚報荅泣
GA059n0064_p0229a04║涓埃
GA059n0064_p0229a05║渺渺桃源驚此山　白雲長自護禪関人言勝境
GA059n0064_p0229a06║堪清賞　我比僧家更覺閒斷巘恍疑天匠鑿　金
GA059n0064_p0229a07║書不是我朝頒何湏方外求丹訣　自有元陽駐
GA059n0064_p0229a08║壽顏
GA059n0064_p0229a09║張敦（丹陽人）
GA059n0064_p0229a10║峭壁崇巒接上台　石梁逰遍萬山來無窮物色
GA059n0064_p0230a01║三秋見　有趣屏幃四靣開鶴梦醒時嵐氣重　旅
GA059n0064_p0230a02║魂驚處鴈聲哀行行西澗尋幽勝　両岸莓苔絕
GA059n0064_p0230a03║點埃
GA059n0064_p0230a04║天外浮雲雲外山　翠微深處鳥間関風翻貝葉
GA059n0064_p0230a05║禪心定　月照曇華客思閒錦軸牙籖今日錫　玉
GA059n0064_p0230a06║凾金典舊時頒醉餘行樂斜昜裏　靜聽松泉一
GA059n0064_p0230a07║解顏
GA059n0064_p0230a08║俞燦（號三峯，本府同知）
GA059n0064_p0230a09║東南勝槩說天台　躡險攀危特地來百里好山
GA059n0064_p0230a10║屏障列　滿前佳景畫圖開石間澎湃泉聲急　𣗳
GA059n0064_p0231a01║杪咿吾𤠔嘯哀自是神僊真窟宅　不知何處有
GA059n0064_p0231a02║塵埃
GA059n0064_p0231a03║何守愚（號鶴江，亰口人）
GA059n0064_p0231a04║生平寤寐想天台　千里尋真到此來脩竹虗堂
GA059n0064_p0231a05║臨水構　妙蓮傑閣倚雲開峰頭石髓㳙㳙滴　木
GA059n0064_p0231a06║杪猿聲細細哀勝境分明是蓬島　箇中誰道有
GA059n0064_p0231a07║纖埃
GA059n0064_p0231a08║蕭一中
GA059n0064_p0231a09║陟巘上天台　因過僧寺來爐烟當晝裊　蘭若傍
GA059n0064_p0231a10║雲開未覩豺狼𨶜　秪聞猿鶴哀壮遊從此始　萬
GA059n0064_p0232a01║里淨塵埃
GA059n0064_p0232a02║潘鼎
GA059n0064_p0232a03║石磴縈紆出小川　巔岑疊嶂倚青天鍾鳴傑閣
GA059n0064_p0232a04║響雷谷　練落長崕引玉泉僧卧不知紅日上　人
GA059n0064_p0232a05║閒長在白雲間料應此地非塵世　一咲來叅方
GA059n0064_p0232a06║外禪
GA059n0064_p0232a07║程資（號櫟峰，本府推官，徽州人）
GA059n0064_p0232a08║兹山有佳譽　遊子多情牽時莭况清淑　登臨由
GA059n0064_p0232a09║有縁慷慨趨北嶠　愉悅坐中軒丹霞宿簷端　玉
GA059n0064_p0232a10║液流寒泉岩花閒碧篠　恍疑洞口僊薄暮瞑色
GA059n0064_p0233a01║改　萬壑生紫烟俯視周八極　浩歌驚大千歌竟
GA059n0064_p0233a02║更延盻　鸞鶴翔中天
GA059n0064_p0233a03║劉望之（號一岩，浙江叅議）
GA059n0064_p0233a04║風雨登山興未闌　雲林深處水潺潺門敲雪夜
GA059n0064_p0233a05║無僧應　睡熟蒲團梦嵗寒
GA059n0064_p0233a06║姚儒（號春宇，武進人，本府通判）
GA059n0064_p0233a07║萬年高閣逈名邦　紫翠叢中獨擅揚山簇八峰
GA059n0064_p0233a08║雲氣合　泉分両澗瑞流長歸雲帶雨千巖瞑　佳
GA059n0064_p0233a09║木干霄六月凉安得四時携酒過　與君随處坐
GA059n0064_p0233a10║斜易
GA059n0064_p0234a01║施一德
GA059n0064_p0234a02║歷盡崇岡別有天　松杉枝翠自年年幾家燈火
GA059n0064_p0234a03║成村落　一脉源泉下石田老衲不知㽞墨客　錦
GA059n0064_p0234a04║囊何謂當詩篇山人為報前山路　再整肩輿上
GA059n0064_p0234a05║大巔
GA059n0064_p0234a06║潘淵
GA059n0064_p0234a07║歩入深山路轉賖　層巒低處盡烟霞手依北斗
GA059n0064_p0234a08║扳明月　目送東溟過逺槎榻下有縁叅白足　袖
GA059n0064_p0234a09║中無意放青蛇山童知我詩膓澁　破竹牽泉煑
GA059n0064_p0234a10║細茶
GA059n0064_p0235a01║夏銑
GA059n0064_p0235a02║行不肩輿策杖藜　嶺雲度處見禪棲不知前古
GA059n0064_p0235a03║何人到　今喜青天近午開坐石論詩無好句　入
GA059n0064_p0235a04║門索关有寒梅客非陶令醺常事　樂與諸山對
GA059n0064_p0235a05║一盃
GA059n0064_p0235a06║陳壽嵩（字𠃔高，號玉泉）
GA059n0064_p0235a07║幾回欲看盡名山　此地尋真興頗關黃鳥聲幽
GA059n0064_p0235a08║松徑寂　白雲影度竹房間倚天蒼翠竒難寫　入
GA059n0064_p0235a09║眼清秋景已頒坐憇風光勝蓬島　塵襟應為一
GA059n0064_p0235a10║開顏
GA059n0064_p0236a01║明綂
GA059n0064_p0236a02║萬年山好冠吾台　少却寒明帶鶴來華頂幾峰
GA059n0064_p0236a03║當靣立　滄溟一鏡下方開石碑剝落猶堪認　蓮
GA059n0064_p0236a04║閣荒唐重可哀歷歷松杉當六月　不知世上有
GA059n0064_p0236a05║炎埃
GA059n0064_p0236a06║范槃（字同受，號鶴山）
GA059n0064_p0236a07║萬年山寺屬三台　天上神仙接踵來佳興欲尋
GA059n0064_p0236a08║劉阮會　好懷却向拾寒開八峰近午松雲淨　雙
GA059n0064_p0236a09║澗殘秋猿鶴哀我亦有縁㽞一宿　老僧談咲斷
GA059n0064_p0236a10║塵埃
GA059n0064_p0237a01║應大桂
GA059n0064_p0237a02║萬年古剎萬山中　壑澗潺潺一徑通翠竹蒼松
GA059n0064_p0237a03║凝宿霧　懸厓峭壁拂晴虹携遊数子知予癖　出
GA059n0064_p0237a04║定諸僧喜客逢薄暮東楼獨長望　飄然身世在
GA059n0064_p0237a05║虗空
GA059n0064_p0237a06║董復祖（號柳泉，松門衞，經歷）
GA059n0064_p0237a07║鰲海西邉寺　萬年名載台瀑噴山練曳　雲霽野
GA059n0064_p0237a08║帷開浮翠籐蘿殿　摇光寳月臺知君心事正　不
GA059n0064_p0237a09║為祛如來
GA059n0064_p0237a10║方瞕
GA059n0064_p0238a01║兹地開惟晋　名山冠自台池㴠三界淨　塔擁萬
GA059n0064_p0238a02║峰開御履藏珠室　金蓮湧梵臺無勞望仙駕　紫
GA059n0064_p0238a03║氣更何來
GA059n0064_p0238a04║潘瑊
GA059n0064_p0238a05║杖藜閒步八峰頭　叅漢松杉夜雨收繞砌泉聲
GA059n0064_p0238a06║驚客梦　捲簾山色為僧㽞鶴巢塔頂千年境　𤠔
GA059n0064_p0238a07║嘯空中百里秋還憶妙蓮高閣在　一花六葉舊
GA059n0064_p0238a08║曾逰
GA059n0064_p0238a09║宿萬年寺王爌
GA059n0064_p0238a10║萬年寺裏蹔棲遅　歷盡千山道路危碑篆模糊
GA059n0064_p0239a01║蝌蚪蹟　崖松偃蹇虎龍姿談玄喜接霜臺客　掃
GA059n0064_p0239a02║榻仍煩雪竇師客路明朝又南北　鴈湖何日更
GA059n0064_p0239a03║為期
GA059n0064_p0239a04║洪洙
GA059n0064_p0239a05║國清逺入萬年寺　古殿松杉不記年法雨有時
GA059n0064_p0239a06║飛色相　曇華無語結生縁看山探水尋渠瘦　得
GA059n0064_p0239a07║句題詩大放巔老衲請書山苐一　論文興感重
GA059n0064_p0239a08║拳拳
GA059n0064_p0239a09║蔡潮
GA059n0064_p0239a10║舊逰時日未能忘　似有良縁到上方花梵皷聲
GA059n0064_p0240a01║經雨暗　竹爐茶氣煮雲香高僧愛客先投轄　老
GA059n0064_p0240a02║我耽逰欲借床閒引轆轤仙井近　氷厨石壁漾
GA059n0064_p0240a03║天光
GA059n0064_p0240a04║安國（號桂坡，無錫人）
GA059n0064_p0240a05║崎嶇百里山巔路　借榻叢林寺萬年日落西巖
GA059n0064_p0240a06║映空碧　僧逰逺道有清縁詩成百味誇靈運　法
GA059n0064_p0240a07║演三乗遇大巔還問石梁窮勝槩　平生消得意
GA059n0064_p0240a08║拳拳
GA059n0064_p0240a09║嚴光治
GA059n0064_p0240a10║過雨松杉新染黛　早春山谷亂鳴鶯飛騰那得
GA059n0064_p0241a01║王喬履　縹緲如聞子晉笙山到石梁神作巧　雲
GA059n0064_p0241a02║瞻天姥夣還清暫開徐榻聮禪榻　靜夜𤠔聲與
GA059n0064_p0241a03║鶴聲
GA059n0064_p0241a04║卧病萬年寺二首錢德洪（號緒山，刑部主事）
GA059n0064_p0241a05║病夫高卧得天台　落木雲深是再來三十峰頭
GA059n0064_p0241a06║借禪榻　月明飛錫下瓊臺
GA059n0064_p0241a07║一入天台便是僊　可憐塵世苦殘縁三更月出
GA059n0064_p0241a08║夣初覺　真與人間隔嵗年
GA059n0064_p0241a09║雨中宿萬年寺用韻洪适
GA059n0064_p0241a10║夣回深夜耿秋燈　泉竇爭流一味清鴈過不聞
GA059n0064_p0242a01║天外影　寒松長送枕邉聲饕風可但久無頼　急
GA059n0064_p0242a02║雨那能便寢行已問瓊臺雙闕路　此心何必羨
GA059n0064_p0242a03║層城
GA059n0064_p0242a04║昔年同應南洲故友鄭少谷故弟空明卧
GA059n0064_p0242a05║萬年山中憶而有感黃綰
GA059n0064_p0242a06║憶在上方雲裏寺　翠微誰共我追逰日高窓啟
GA059n0064_p0242a07║白鷴入　風起山寒青兕愁篋帶古書閒更讀　僧
GA059n0064_p0242a08║携新釀靜相酬不堪徃事俱陳跡　回首存亡念
GA059n0064_p0242a09║已悠
GA059n0064_p0242a10║寓萬年謾興二首薛侃（號中雜行人）
GA059n0064_p0243a01║人間何處是天台　盡日穿雲覔不來一卧山房
GA059n0064_p0243a02║塵夣醒　逺空孤鶴下瓊臺
GA059n0064_p0243a03║我亦當年行脚僊　石梁華頂了心縁桃花開落
GA059n0064_p0243a04║空流水　翠壁蒼厓自嵗年
GA059n0064_p0243a05║宿萬年寺林文相
GA059n0064_p0243a06║萬年古寺八峰間　梧竹參差石逕閒白日尋幽
GA059n0064_p0243a07║有狂客　青鞋薄暮扣禪関歸巢野鶴棲方定　敲
GA059n0064_p0243a08║月山僧去未還欲借小樓吟夜雨　磬聲寥落水
GA059n0064_p0243a09║潺湲
GA059n0064_p0243a10║宿萬年山房聮句
GA059n0064_p0244a01║天姥頻年夣　霞城此日遊（石山沈謐司訓）浮踪投野寺
GA059n0064_p0244a02║　逺思結雲丘（龍溪王畿司馬）石溜含風晚　巖花帶雨秋
GA059n0064_p0244a03║（秘圗楊珂）談玄楊子在（龍溪）　兼得宿清幽（石山）
GA059n0064_p0244a04║陳𣷝
GA059n0064_p0244a05║竹𣗳滿祗園　山深烟霧繁誰知居士室　能駐使
GA059n0064_p0244a06║君軒石竇紅泉落　天風白鳥翻無人伴幽寂　獨
GA059n0064_p0244a07║坐已忘言
GA059n0064_p0244a08║憇萬年王廷幹
GA059n0064_p0244a09║浚谷引芳輿　禪宮展眺紓峰巒橫秀翠　水竹湛
GA059n0064_p0244a10║清虗葉密隱屏阜　涼風入野居樓臺在漢後　人
GA059n0064_p0245a01║物是秦餘
GA059n0064_p0245a02║萬年㽞別蔡潮
GA059n0064_p0245a03║塵土煩囂意不勝　僊都一覽似飛昇欲投蓮社
GA059n0064_p0245a04║蒙相許　要脫樊籠愧未能泉石閱人誰是主　僕
GA059n0064_p0245a05║夫催駕却輸僧出門料得無多景　臨別烟崖更
GA059n0064_p0245a06║一登
GA059n0064_p0245a07║萬年阻雨登樓望石梁
GA059n0064_p0245a08║石梁一別十餘年　口念心思夣寢懸天下竒觀
GA059n0064_p0245a09║稀入眼　塵中無地一齊肩登臨小閣淹春雨　指
GA059n0064_p0245a10║點飛虹隔暮烟山癖自知難擺脫　僕夫底事亦
GA059n0064_p0246a01║欣然
GA059n0064_p0246a02║由石橋尋萬年寺葉良佩
GA059n0064_p0246a03║石橋西去逢僧梵　華頂浮來玉井蓮雙澗風泉
GA059n0064_p0246a04║廻鸛鶴　八峰晴色動雲烟避喧且欲依蘭若　度
GA059n0064_p0246a05║海誰能駕鐡船歷歷松杉如昔夣　始知遊覽是
GA059n0064_p0246a06║前縁
GA059n0064_p0246a07║日暮抵萬年王宣
GA059n0064_p0246a08║台山高不極　薄暮窮躋扳水向雲間落　人從天
GA059n0064_p0246a09║際還捫蘿轉絕壑　坐石俯深灣檜竹僧房寂　逢
GA059n0064_p0246a10║僧意自閒
GA059n0064_p0247a01║發暁萬年楊珂
GA059n0064_p0247a02║古殿雲開入萬山　八峰高擁赤城寒醉餘一嘯
GA059n0064_p0247a03║天台頂　注目扶桒東海寬
GA059n0064_p0247a04║萬年即事李默（號古冲，布政使）
GA059n0064_p0247a05║八峰廻合擁雙流　地似曹溪闢後㽞寳盖御袍
GA059n0064_p0247a06║曾錫寵　石幢林落幾經秋僧依野竹水通徑　客
GA059n0064_p0247a07║到暮鍾風滿樓欲問前朝論物色　亭亭杉檜碧
GA059n0064_p0247a08║如油
GA059n0064_p0247a09║題萬年妙蓮閣
GA059n0064_p0247a10║應貞飛錫靄靈蹤　智者遺杉尚灌叢竇構逈臨
GA059n0064_p0248a01║清鑑上　妙蓮高擢污泥中甚稱秘藏資談席　最
GA059n0064_p0248a02║上真乗振祖風嗟我拘摩猶未歷　坐馳神爽愧
GA059n0064_p0248a03║興公
GA059n0064_p0248a04║王欽臣
GA059n0064_p0248a05║石橋飛錫斷遺踪　揮麈談禪想舊叢萬蕚蓮新
GA059n0064_p0248a06║青嶂外　十圍松老白雲中他年晏坐開華構　當
GA059n0064_p0248a07║日咨承擬順風嵗晚丹丘如可約　杖藜相引欲
GA059n0064_p0248a08║煩公
GA059n0064_p0248a09║呂穆仲
GA059n0064_p0248a10║千尺杉前釋帝宮　種蓮不用百花叢石橋路近
GA059n0064_p0249a01║橫天外　池水花寒坐鑑中紅日几窓新活計　白
GA059n0064_p0249a02║雲香火舊家風𧆞溪社客今憔悴　此意慿誰荅
GA059n0064_p0249a03║謝公
GA059n0064_p0249a04║宋景平
GA059n0064_p0249a05║上方危閣化無蹤　平顧摩空萬桂叢自有蓮花
GA059n0064_p0249a06║發泥下　何湏芝草遍山中石橋暮隔霏霏雨　翠
GA059n0064_p0249a07║壁寒供凛凜風彈指慿誰開戶牗　向來禪觀仰
GA059n0064_p0249a08║群公
GA059n0064_p0249a09║蔣之竒
GA059n0064_p0249a10║佛隴遺芳鮮儷蹤　主張三觀揭禪叢明圓珠繫
GA059n0064_p0250a01║衣襦裏　淨妙蓮生濕淤中真現石橋新法界　重
GA059n0064_p0250a02║興銀地舊家風未應賦述誇孫綽　序偈称揚復
GA059n0064_p0250a03║有公
GA059n0064_p0250a04║楊桀（員外郎）
GA059n0064_p0250a05║天台有新閣　勝地近塔廟影浸碧琉璃　㳂洄出
GA059n0064_p0250a06║山嶠蓮生淤泥中　白石有明竅花實相表裏　光
GA059n0064_p0250a07║色互炳燿處空不染暑　烈火豈其燎寳藏諸如
GA059n0064_p0250a08║來　端坐演法要青目付上士　不待舉花咲芬香
GA059n0064_p0250a09║初洞達　宿病已能療淨土記珎色　機咸願力召
GA059n0064_p0250a10║三時有開發　一本常寂照不讀智者書　豈知此
GA059n0064_p0251a01║蓮妙
GA059n0064_p0251a02║羅適（提刑）
GA059n0064_p0251a03║華頂西邉天姥東　妙蓮開閣對群峰清含銀漢
GA059n0064_p0251a04║三千界　香透金庭苐八重畫棟有聲啼海燕　澄
GA059n0064_p0251a05║波無影睡蛟龍夜深講罷何人見　雲在青天月
GA059n0064_p0251a06║在松
GA059n0064_p0251a07║張舜民
GA059n0064_p0251a08║休論雪竇與雲峰　直到天台劍戟叢萬水千山
GA059n0064_p0251a09║來閣上　一花六葉見池中誰將色界填空界　不
GA059n0064_p0251a10║雜香風席祖風有底妙蓮談不盡　却成賦筆與
GA059n0064_p0252a01║興公
GA059n0064_p0252a02║高似孫
GA059n0064_p0252a03║依松屈曲疑無路　十里廿里香深沍殿臺平入
GA059n0064_p0252a04║蓬萊圖　人烟盡屬天台賦山奔萬馬逼人立　泉
GA059n0064_p0252a05║吼晴雲半空注亂峰發地翠叅錯　㳫嶂叅差龍
GA059n0064_p0252a06║窟怒隂磴曾遺前臘雪　陽崖競拔千年𣗳亦容
GA059n0064_p0252a07║羽客異丹來　更有神僧飛錫渡佛界香火玉女
GA059n0064_p0252a08║跪　海舟獻寳胡兒踞未午催敲集梵鍾　随雲共
GA059n0064_p0252a09║展升堂貝冥搜窮日不知極　妙盡所歷何容遽
GA059n0064_p0252a10║平生界持山水眼　是處且了林泉素揮支公錢
GA059n0064_p0253a01║極易事　分得龎公榻良遇青山不是世間無　山
GA059n0064_p0253a02║若識人人也住
GA059n0064_p0253a03║玉霄峰皮日休
GA059n0064_p0253a04║青冥向上玉霄峰　元始先生戴紫蓉曉案瓊文
GA059n0064_p0253a05║光洞壑　夜壇香氣惹𣏈松閒通僊客來為鶴　靜
GA059n0064_p0253a06║喚靈符去是龍仔細捫心無偃骨　欲從師去肯
GA059n0064_p0253a07║相容
GA059n0064_p0253a08║陸龜蒙
GA059n0064_p0253a09║天台四萬八千丈　師在雲間啟竹扉永夜秪知
GA059n0064_p0253a10║星斗近　深秋猶見菊松微玉壇曾降青旄節　雪
GA059n0064_p0254a01║壑長披白羽衣聞說靈壇富芝草　何湏重問首
GA059n0064_p0254a02║陽薇
GA059n0064_p0254a03║胡融
GA059n0064_p0254a04║青冥玉霄頂　靜夜無纖埃手携赤松子　拂石坐
GA059n0064_p0254a05║蒼苔舉瓢呼海日　長虹貫金罍掛劍桂𣗳枝　洗
GA059n0064_p0254a06║手天河洄我欲鏟崖嶂　涉海登蓬萊要觀中洲
GA059n0064_p0254a07║碑　鼓揲雲濤堆風波雖可越　長鯨玉崔嵬
GA059n0064_p0254a08║曾璣
GA059n0064_p0254a09║老荷君恩付赤城　瘦筇扶上玉霄亭懸知地接
GA059n0064_p0254a10║溟溟海　坐看天橫両両星作賦興公虗想像　謫
GA059n0064_p0255a01║官司戶實飄零衰翁何幸分符竹　一覽東吳未
GA059n0064_p0255a02║了青
GA059n0064_p0255a03║九月登玉霄峰二首曹文晦
GA059n0064_p0255a04║九月登高正自佳　松梯微露濕青鞋重巖細菊
GA059n0064_p0255a05║班班出　一路題詩寄客懷
GA059n0064_p0255a06║赤城下瞰碧雲遮　喬木深秋氣自嘉老瓦盆空
GA059n0064_p0255a07║無過客　一軒風雨自黃花
GA059n0064_p0255a08║王霄閣陸務觀
GA059n0064_p0255a09║竹輿衝雨到天台　緑𣗳隂中小閣開榜作玉霄
GA059n0064_p0255a10║君會否　要知小吏案行來
GA059n0064_p0256a01║玉霄山居陳寡言（道士，暨陽人）
GA059n0064_p0256a02║醉卧茆簷不閑関　覺來開眼見青山松花落處
GA059n0064_p0256a03║宿猿在　麋鹿群群林際還
GA059n0064_p0256a04║桐栢觀李白
GA059n0064_p0256a05║天台隣四明　華頂不可越門標赤城霞　樓棲蒼
GA059n0064_p0256a06║島月凭危一登覽　直下見溟渤雲垂大鵬翻　波
GA059n0064_p0256a07║動巨鰲沒風濤常洶湧　神恠何噏忽怡情觀斯
GA059n0064_p0256a08║境　好道心不歇攀條摘珠實　服藥煉真骨安得
GA059n0064_p0256a09║生羽毛　千秋卧蓬闕
GA059n0064_p0256a10║皎然
GA059n0064_p0257a01║古觀秋來秀　冷然屬僊飈瓊花被脩蔓　栢實滿
GA059n0064_p0257a02║寒條影殿山寂寂　寥天月昭昭幽期寄僊侶　習
GA059n0064_p0257a03║定至中霄清佩閒步虗　真官方宿朝
GA059n0064_p0257a04║任翻（江東人）
GA059n0064_p0257a05║飄飄雲外客　蹔宿聚仙堂半夜人無語　中霄月
GA059n0064_p0257a06║送亰鶴𡚖高𣗳靜　螢過小池光不得多時住　門
GA059n0064_p0257a07║開是自忙
GA059n0064_p0257a08║皮日休
GA059n0064_p0257a09║青冥向上紫霄峰　元始崔嵬聳玉蓉暁案瓊文
GA059n0064_p0257a10║光絕壁　夜壇香氣襲靈松雲根恠石儀青鳳　潭
GA059n0064_p0258a01║底寒泓卧黑龍步入瓊臺亡世路　分明半席許
GA059n0064_p0258a02║相從
GA059n0064_p0258a03║蘇浩然
GA059n0064_p0258a04║上盡崢嵘萬仞嶺　四山圍繞洞中天秋風吹月
GA059n0064_p0258a05║瓊臺曉　試問人間過幾年
GA059n0064_p0258a06║白玉蟾
GA059n0064_p0258a07║澹月籠蒼松　清流蘸脩竹水深蟾不沒　長伴道
GA059n0064_p0258a08║人宿
GA059n0064_p0258a09║僊翁夜來扣林壑　約我明朝過南岳石壇對坐
GA059n0064_p0258a10║話松風　鶴唳一聲山月落
GA059n0064_p0259a01║身落天台古洞天　蒲團未暖又飄然如何菴不
GA059n0064_p0259a02║瓊瑶地　想是吾非桐栢僊無復得飡三井水　未
GA059n0064_p0259a03║曾深結九峰縁杖頭挑月下山去　空使寒猿嘯
GA059n0064_p0259a04║晚烟
GA059n0064_p0259a05║葛𨴋（字子微）
GA059n0064_p0259a06║昔年書洞石　臺有伯陽經碧海船多却　金霞夜
GA059n0064_p0259a07║不扄爐成九轉藥　階布六符星捷徑非君意　深
GA059n0064_p0259a08║遊不𣦷庭
GA059n0064_p0259a09║姚舜諧（判郡）
GA059n0064_p0259a10║萬華革頂地寬平　誰鑿胚胎聚結成洞口花深
GA059n0064_p0260a01║僊路近　岩前塵少客衣輕月梧擁翠雲根蔽　臺
GA059n0064_p0260a02║閣凌虗斗柄橫予恐有名藏玉室　逺尋金𪔂扣
GA059n0064_p0260a03║長生
GA059n0064_p0260a04║鄭薰（台州刺史）
GA059n0064_p0260a05║深山桐栢觀　殘雪路猶分数里踏紅葉　全家穿
GA059n0064_p0260a06║白雲月寒岩嶂曉　風逺蕙蘭芬明日出雲去　吹
GA059n0064_p0260a07║笙不可聞
GA059n0064_p0260a08║趙師秀
GA059n0064_p0260a09║山深地忽平　縹緲見珠庭瀑近春風濕　松多曉
GA059n0064_p0260a10║日清石壇遺鶴羽　粉壁剥龍形道士王靈寳　輕
GA059n0064_p0261a01║强滿百齡
GA059n0064_p0261a02║李昉（員外，知郡事）
GA059n0064_p0261a03║子晋棲霞境　高高出世埃直疑天上去　歸認下
GA059n0064_p0261a04║雲來銀漢星辰近　金庭洞府開遅明欲回首　更
GA059n0064_p0261a05║上𨹓真臺
GA059n0064_p0261a06║張無夣（字靈隱，號鴻濛子，鳳陽人）
GA059n0064_p0261a07║桐栢觀周匝　千峰累翠螺地高隂氣少　天近月
GA059n0064_p0261a08║光多三井雲霄起　一壇鵉鳳過誰言子微後　無
GA059n0064_p0261a09║客繼仙科
GA059n0064_p0261a10║元居中（邵武人，縣令）
GA059n0064_p0262a01║路在青雲上　人居紫府中山城矗銀漢　洞戶鎻
GA059n0064_p0262a02║瑶空聖帝神蹤䴡　仙家寳篆紅瓊臺松桂合　終
GA059n0064_p0262a03║日韻天封
GA059n0064_p0262a04║宋荀龍（台州軍事推官）
GA059n0064_p0262a05║集仙桐栢觀　路入彩雲間四靣青山合　三天白
GA059n0064_p0262a06║晝閒吹笙臺草沒　煉藥灶苔班欲學真人住　高
GA059n0064_p0262a07║蹤詎可攀
GA059n0064_p0262a08║姚祐
GA059n0064_p0262a09║地直台纏峻　宮慿㢲嶽高九峰聮帳幙　三井漏
GA059n0064_p0262a10║波濤綘闕朝宗近　瓊臺氣勢豪吹笙人已去　後
GA059n0064_p0263a01║軰有僊曹
GA059n0064_p0263a02║姚鵠
GA059n0064_p0263a03║際海禮氷碧　穿雲來玉清千山盤鳥道　十里入
GA059n0064_p0263a04║𤠔聲草木飄香異　雲霞引步輕誰言鰲頂上　此
GA059n0064_p0263a05║處是通瀛
GA059n0064_p0263a06║張師中
GA059n0064_p0263a07║蒼山誰鑿破　開舘此源棲驚席林鴉噪　尋雛野
GA059n0064_p0263a08║鳥啼藤蘿牽別𣗳　風雨隔前溪中有黃冠客　能
GA059n0064_p0263a09║將物我齊
GA059n0064_p0263a10║章得象（郡守）
GA059n0064_p0264a01║萬仞攀蘿上翠岑　豁然平地九鳳心叅差珠𣗳
GA059n0064_p0264a02║和雲出　咫尺丹霞有路尋洞口碧畦長種玉　坛
GA059n0064_p0264a03║邉古篆欲生金桑田未変桃先熟　誰見蓬萊水
GA059n0064_p0264a04║淺深
GA059n0064_p0264a05║元積中
GA059n0064_p0264a06║九峰巍絕亂雲屯　石室瓊臺舊址存山險密盤
GA059n0064_p0264a07║之字徑　洞深高闢丙方門碧桃花爛春溪暖　紫
GA059n0064_p0264a08║玉簫沈月榭昏未覺臺中光景晚　人間歸去見
GA059n0064_p0264a09║來孫
GA059n0064_p0264a10║高慿
GA059n0064_p0265a01║樓閣凌雲隔逺岑　道家松竹盡虗心水邉花去
GA059n0064_p0265a02║秦人老　嶺上春歸漢守尋雙闕烟霞曾扣玉　九
GA059n0064_p0265a03║天名字已填金不湏更問蓬萊事　秉國公忠敵
GA059n0064_p0265a04║海深
GA059n0064_p0265a05║羅適
GA059n0064_p0265a06║欲訪琳宮入翠微　滿山烟雨正梅時神仙事秘
GA059n0064_p0265a07║人難問　造化工深世莫知海近應通三島信　年
GA059n0064_p0265a08║深空見八分碑身中龍虎吞天地　誰肯㽞心繼
GA059n0064_p0265a09║煉師
GA059n0064_p0265a10║金庭福地竟如何　當日山前異事多子晉高風
GA059n0064_p0266a01║傳世表　仙翁遺跡在巖阿三清路逺湏由學　九
GA059n0064_p0266a02║轉功成豈怕魔我有玉符真訣在　黃衣誰肯逺
GA059n0064_p0266a03║相過
GA059n0064_p0266a04║元佟復（縣令）
GA059n0064_p0266a05║翠阜疊峰勢不凡　山田百畆坐平原隂森松壑
GA059n0064_p0266a06║疑無路　十數人家聚有村桐栢春深宮草緑　瑶
GA059n0064_p0266a07║臺仙去野禽喧桃花不逐揂溪出　萬古無人到
GA059n0064_p0266a08║洞門
GA059n0064_p0266a09║張天雨（字伯雨）
GA059n0064_p0266a10║百折丹梯抄萬松　鳳笙臺殿赤城東親從海上
GA059n0064_p0267a01║求司馬　寧復中山起卧龍瓊闕排空窺坐席　銀
GA059n0064_p0267a02║橋乗月認僊蹤真人及此東行日　共說盧敖向
GA059n0064_p0267a03║九峰
GA059n0064_p0267a04║貢師泰（宣城人，尚書）
GA059n0064_p0267a05║翠蛟青鳳下空同　家住天台苐幾峰嵗久松肪
GA059n0064_p0267a06║成琥珀　夜深丹氣出芙蓉仙童奏蕳騎文虎　太
GA059n0064_p0267a07║乙懸旌畫赤龍昨日從師到天上　故山還着白
GA059n0064_p0267a08║雲封
GA059n0064_p0267a09║王文簡
GA059n0064_p0267a10║桐栢僊人久不𡚖　一瓢秋水宿巖扉絕憐夜半
GA059n0064_p0268a01║無塵夣　月滿空山鶴正飛
GA059n0064_p0268a02║余闕（字廷琛，號青陽山人，文貞公）
GA059n0064_p0268a03║靈越此稱秀　隱嶙表東區拔地凌丹霄　欝為青
GA059n0064_p0268a04║芙蕖縁壁陟霞上　九嶺乃周廬瓊階掩奧室　赤
GA059n0064_p0268a05║城標外樞楼如空中現　人若華上居不知三岳
GA059n0064_p0268a06║表　當復有此無㽞連卧日友　非為失歸途
GA059n0064_p0268a07║趙儀鳳（郡守）
GA059n0064_p0268a08║桐栢千年境　穿雲試一登冷烟生絕壑　古木掛
GA059n0064_p0268a09║寒藤丹訣無人授　瓊闌過客慿紫芝歌一曲　煮
GA059n0064_p0268a10║石夜敲氷
GA059n0064_p0269a01║童仝
GA059n0064_p0269a02║桐栢山高插半天　峰峦生處隱神僊御香南下
GA059n0064_p0269a03║三千里　淮水東流幾萬年玄鶴夜深和月舞　蒼
GA059n0064_p0269a04║龍春暖抱珠眠只今天子如堯舜　辟糓先生學
GA059n0064_p0269a05║種田
GA059n0064_p0269a06║揭軌（字孟同）
GA059n0064_p0269a07║玉臺窈窕上丹梯　珠舘玲瓏入翠微野客籠鵞
GA059n0064_p0269a08║雲裏去　僊人騎鶴月中歸春來瑶草如烟碧　雪
GA059n0064_p0269a09║後黃精是玉肥此去天台應有路　桃花亂點紫
GA059n0064_p0269a10║霞衣
GA059n0064_p0270a01║任中立（御史）
GA059n0064_p0270a02║岐路崎嶇逺郡城　僊家金𪔂有長生蘸壇每命
GA059n0064_p0270a03║黃華使　洞府濳通白玉亰古木靜聞天籟響　曲
GA059n0064_p0270a04║廊時聽步虗聲此中高踏無機者　應咲茫茫逐
GA059n0064_p0270a05║利名
GA059n0064_p0270a06║左吉
GA059n0064_p0270a07║天高氣爽不勝秋　躡磴穿雲作勝遊雲起層峦
GA059n0064_p0270a08║連谷口　澗流活水自源頭經臺寳笈還來授　緱
GA059n0064_p0270a09║嶺瑶笙今在否最好會僊亭上路　頳桐翠栢更
GA059n0064_p0270a10║幽深
GA059n0064_p0271a01║毛漸（信安人）
GA059n0064_p0271a02║陟上天台苐一重　金庭深處閟琳宮九峰岌岌
GA059n0064_p0271a03║連雲聳　三井沈沈與海通星斷鳳飛懷帝子　壇
GA059n0064_p0271a04║空鶴去想仙翁功名早晚多成遂　淘煉丹砂向
GA059n0064_p0271a05║此中
GA059n0064_p0271a06║夏竦
GA059n0064_p0271a07║鳥道寒藤結　洞門蒼蘚深搂臺在山半　松檜出
GA059n0064_p0271a08║雲心土腝春常久　峰高月易沈羽衣祠太乙　香
GA059n0064_p0271a09║冷石壇隂
GA059n0064_p0271a10║洪适
GA059n0064_p0272a01║屹然雙開峙瓊臺　仰見彤雲郁郁開三井窮源
GA059n0064_p0272a02║知海眼　六符垂象應天台松杉滿道欣初過　芝
GA059n0064_p0272a03║术何年得自培更聽鳴泉雜風籟　直疑笙鶴紫
GA059n0064_p0272a04║霄来
GA059n0064_p0272a05║楊愈
GA059n0064_p0272a06║深入黃庭景　徒思五滳泉青牛眠藥塢　白鹿卧
GA059n0064_p0272a07║芝田浮世人空老　長生事宛然三尸飛不去　皆
GA059n0064_p0272a08║是自㽞連
GA059n0064_p0272a09║萬奴
GA059n0064_p0272a10║一徑入深松　翠微宮殿重丹來懸黍米　陸池出
GA059n0064_p0273a01║芙蓉銀漢通三井　瓊臺歷九峰徧逰應未得　願
GA059n0064_p0273a02║借葛陂龍
GA059n0064_p0273a03║余𤕤
GA059n0064_p0273a04║乗風御雲氣　來訪真人家玉闕䴡朝景　瓊臺散
GA059n0064_p0273a05║晴霞高臨太元天　下眄赤水涯隂魄位霜采　陽
GA059n0064_p0273a06║精發丹華桐君奉玄書　姹女弄絳紗样虹渾五
GA059n0064_p0273a07║色　神芝秀三葩煌煌王母居　飄飄紫皇車飈輪
GA059n0064_p0273a08║動無跡　風馬去亦賖矯首挹浮丘　躡屐追皇媧
GA059n0064_p0273a09║珠宮俯台斗　石梁礙流槎操持却日鞭　跨踏食
GA059n0064_p0273a10║月蛙龍旗拂煙鶩　鶴袂策雲斜清都隱虗無　金
GA059n0064_p0274a01║庭欝嵳峩橫霄雜美氣　空界流浩波囊籥勞吹
GA059n0064_p0274a02║噓　吐納煩羲和倐爾度灰刼　超然絕塵羅靈簫
GA059n0064_p0274a03║歩何徐　玉斧髮已皤飛駕逐鳳吹　班鱗奏鵉歌
GA059n0064_p0274a04║寧㽞飲清精　幸我栽胡麻交梨瑩肝膽　火棗醒
GA059n0064_p0274a05║齒牙咽嗽華池津　呾嚼碧柰花有待越三井　思
GA059n0064_p0274a06║慮無由邪
GA059n0064_p0274a07║太史章（本縣令）
GA059n0064_p0274a08║神僊隱居尚深渺　徑迂不欲與世通必求峭拔
GA059n0064_p0274a09║出林杪　俯視左右環群峯飛泉不測源所自　瀑
GA059n0064_p0274a10║注一落千丈虹前躋石磴旋（声去）盤折　翠隂蒙密
GA059n0064_p0275a01║多長松唐聞司馬煉師　晋傳葛僊翁丹灰已死
GA059n0064_p0275a02║不復熾　獨有翰墨㽞遺蹤定知華表立𡚖鶴　誰
GA059n0064_p0275a03║見靈湫藏蟄龍白雲子　信亦稀藐視聲利如塵泥
GA059n0064_p0275a04║　仕途捷徑非我樂　不死之鄉終欲歸玉霄峰前
GA059n0064_p0275a05║煙樸樸　金庭宮外雲霏霏哀𤠔呌断月不古　桃
GA059n0064_p0275a06║杏得春還滿枝風馭寥寥何處在　孤墳棺殮只
GA059n0064_p0275a07║空衣
GA059n0064_p0275a08║李仲偃
GA059n0064_p0275a09║妙道心期赤水求　隙駒光景任川流朝真淨界
GA059n0064_p0275a10║瓊臺月　滌想鮮颷玉宇秋芝茹薦盤香露散　茶
GA059n0064_p0276a01║膄烹𪔂緑雲浮勞生可念榮華束　食恐邯鄲枕
GA059n0064_p0276a02║上逰
GA059n0064_p0276a03║長吉（僧）
GA059n0064_p0276a04║大帝天壇渤海連　金霞蒼壁隔塵縁蓬丘不断
GA059n0064_p0276a05║青禽位　僊仗時來白鹿軿星籥豈惟壺內景　桃
GA059n0064_p0276a06║花長媚洞中天優游咲把洪涯袂　瞬息人間又
GA059n0064_p0276a07║幾年
GA059n0064_p0276a08║別羅沙（達魯花赤）
GA059n0064_p0276a09║騎馬出城邑　捫蘿陟雲関絕頂眺落景　峻嶺多
GA059n0064_p0276a10║險艱天風起木末　雜珮聲珊珊羽人忽何來　一
GA059n0064_p0277a01║見清心顏山高風露冷　逈若超塵寰飛流掛長
GA059n0064_p0277a02║虹　疑落銀漢間瓊臺倚雙闕　琪𣗳手可攀冥搜
GA059n0064_p0277a03║興未盡　夕照忽在山長嘯下山去　明月逐我還
GA059n0064_p0277a04║楊維禎
GA059n0064_p0277a05║瓊臺高與上台直　珠閣突在天中居致身福地
GA059n0064_p0277a06║恍如幻　二十年前見畫圖
GA059n0064_p0277a07║溪雲時度五色彩　野草忽開三脊香臺下白雲
GA059n0064_p0277a08║可輕骨　不用採汞覔金漿
GA059n0064_p0277a09║桐葉自換山中嵗　桃花不放人間春我來摘花
GA059n0064_p0277a10║題落葉　便風寄與雲中▆
GA059n0064_p0278a01║水邉殘杯咲玉齒　石間棋子迷老樵紫簫吹得
GA059n0064_p0278a02║鳳凰語　風期的可呼王喬
GA059n0064_p0278a03║雲中君兮聿来下　雲中徒兮列如麻帶得紫泥
GA059n0064_p0278a04║香一瓣　天風吹滿赤城霞
GA059n0064_p0278a05║丹移舊井劍移窟　鶴歸又是三千秋便當相從
GA059n0064_p0278a06║授寳訣　與子定約緱山頭
GA059n0064_p0278a07║吳昊（字彥欽）
GA059n0064_p0278a08║廿年不到卧龍峰　今日何期有路通地擁蓬萊
GA059n0064_p0278a09║滄海上　天開觀闕白雲中聽簫獨立風生𣗳　待
GA059n0064_p0278a10║鶴長吟月滿空亦欲逺尋勾漏令　大湏玉札起
GA059n0064_p0279a01║疲癃
GA059n0064_p0279a02║平生看山愛桐栢　有山如此為名山九峰雙闕
GA059n0064_p0279a03║迢遞起　秀氣可掬煙霞間楼觀崔嵬逈相向　桃
GA059n0064_p0279a04║花洞門深不関葛翁一住幾千嵗　閱此日月雙
GA059n0064_p0279a05║轉環鶴背笙簫振寒廓　遺遺徃徃聞林間西崕
GA059n0064_p0279a06║有井数百仞　丹光靈彩浮朱殿昨夜長松發天
GA059n0064_p0279a07║籟　似驚遺珮聲珊珊蓬萊咫尺元易到　獨慚蹤
GA059n0064_p0279a08║跡迷荊菅此來暫欲湏大藥　服藥駐我將衰顏
GA059n0064_p0279a09║山中羽客吾宗胄　政與携我起塵寰竹房燕坐
GA059n0064_p0279a10║已半月　咲歌頓覺忘憂艱手招喬晋非不好　尚
GA059n0064_p0280a01║恐泉石縁猶慳芝草琅玕隔玄圃　小橋流水空
GA059n0064_p0280a02║潺湲自讀古碑視徃事　章殘字缺苔班班臨風
GA059n0064_p0280a03║徙倚獨回首　但見絕壁青㠝屼武陵從來憇漁
GA059n0064_p0280a04║釣　曼倩自足躋僊班他年雙成有消息　吾共抱
GA059n0064_p0280a05║琴來徃還
GA059n0064_p0280a06║周朴（福州人，道士）
GA059n0064_p0280a07║東南一境清心目　有此千峰插翠微人在下方
GA059n0064_p0280a08║衝月上　鶴從高處破烟飛巖深水落寒侵骨　門
GA059n0064_p0280a09║靜花開色照衣欲識蓬萊今便是　更扵何處學
GA059n0064_p0280a10║忘機
GA059n0064_p0281a01║孫何（兩浙轉運，直史舘）
GA059n0064_p0281a02║玉壇三級接秋空　此是僊家苐幾重羽客有時
GA059n0064_p0281a03║來駕鶴　皇人無嵗不投龍微吟海月生巖桂　長
GA059n0064_p0281a04║咲天風起澗松司馬先生何處去　篆碑猶掛白
GA059n0064_p0281a05║雲封
GA059n0064_p0281a06║宗泐（字季潭，號全室）
GA059n0064_p0281a07║好山好水多在大荒之東　華頂秀接四明三百
GA059n0064_p0281a08║八十朶之青芙蓉丹崖瀉瀑布　碧天飛白虹天
GA059n0064_p0281a09║柱擎天倚天立　勢與五嶽高崢嵘金門仙子跨
GA059n0064_p0281a10║鵉去　嶠頭霞浸衣裳紅我欲乗雲朝帝闕　順
GA059n0064_p0282a01║風放舟海水冽海水忽靜金鷄啼　身在蓬萊白
GA059n0064_p0282a02║銀闕
GA059n0064_p0282a03║顧碩
GA059n0064_p0282a04║老矣希仙訪此山　山靈為我一開顏雲收瓊闕
GA059n0064_p0282a05║來鍾罄　水落梭溪響珮環擇木斷碑芳草合　葛
GA059n0064_p0282a06║翁遺灶野花班冥棲頼有飡霞侶　更願相從縹
GA059n0064_p0282a07║緲間
GA059n0064_p0282a08║丁彥俊
GA059n0064_p0282a09║群峰還遶白雲堆　月滿瓊臺鶴自回丹灶功成
GA059n0064_p0282a10║人跨足　數聲長笛斷橋西
GA059n0064_p0283a01║徐一蘷
GA059n0064_p0283a02║吾鄉之山動千數　獨有桐栢非凡山孟冬之月
GA059n0064_p0283a03║日氣薄　浩有老興窮躋攀峻嶺盤廻三百折　日
GA059n0064_p0283a04║晏始陟青霞関芙蓉蒼翠幾千朶　四靣周匝如
GA059n0064_p0283a05║城環其中地勢坦若掌　別是天上非人間飛樓
GA059n0064_p0283a06║湧殿墮灰塹　煙光霞氣猶未殷長松夾道狀磥
GA059n0064_p0283a07║砢　檞葉打帽聲珊珊欲尋古碑究年代　徃徃斷
GA059n0064_p0283a08║礫遺荊菅仙人道士出迎客　羽衣蒼佩朱為顏
GA059n0064_p0283a09║桑田滄海易変幻　坐閱大刼輕人寰澗東雲房
GA059n0064_p0283a10║尚突兀　掃榻延我忘疲艱丹泉作酒麻作飯　殷
GA059n0064_p0284a01║勤餉客情非慳忽驚風雨亂人耳　及是石瀬流
GA059n0064_p0284a02║潺湲夜深明月出東嶺　半照窓戶光爛煸神清
GA059n0064_p0284a03║氣爽不成寐　直欲輕舉凌㠝屼誰云瓊闕不可
GA059n0064_p0284a04║即　顧我已接神霄班但愁俗骨不可換　天明又
GA059n0064_p0284a05║覔征途還
GA059n0064_p0284a06║范理
GA059n0064_p0284a07║萬仞懸厓一徑斜　丹梯躡盡到僊家金庭縹緲
GA059n0064_p0284a08║迷青嶂　瓊闕岧嶤散紫霞野鶴階前窺玉粒　山
GA059n0064_p0284a09║童洞裏熟胡麻桃源此去無多路　流水中間認
GA059n0064_p0284a10║落花
GA059n0064_p0285a01║平生霞嶠麓　惟愛霞城標寧知絕壁上　復此風
GA059n0064_p0285a02║景饒洞門豁瀠廻　飛閣凌清霄長松蔭白石　寒
GA059n0064_p0285a03║泉出山椒僊源已在眼　𡚖雲不用招矧兹雙闕
GA059n0064_p0285a04║間　瓊臺蔚岧嶤天籟時時鳴　異香長日飄琪𣗳
GA059n0064_p0285a05║燦朱實　靈藥羅芳苖丹顏固可駐　三光亦可凋
GA059n0064_p0285a06║世縁殊可息　徒羨王子喬明發下山去　回首煙
GA059n0064_p0285a07║霞遙
GA059n0064_p0285a08║胡融
GA059n0064_p0285a09║清暁騎白鹿　獨上桐栢山山環若城廓　琪𣗳欝
GA059n0064_p0285a10║叅天青猿道我路　如入崆峒巔瑶草被陂綠　瓊
GA059n0064_p0286a01║蕋凌霜繁傍瞰老子宮　玲瓏隱林間堊棟天馬
GA059n0064_p0286a02║出　絳柱彫龍盤歖與冥寂士　共談秋水篇散髮
GA059n0064_p0286a03║松下嘯　拂霞石上眠贈我玄玉膏　相期凌紫烟
GA059n0064_p0286a04║范吉
GA059n0064_p0286a05║山圍疊嶂繞層烟　萬丈飛流天際傾太乙池頭
GA059n0064_p0286a06║洗逰屐　琪花瑶草不知名
GA059n0064_p0286a07║潘淵
GA059n0064_p0286a08║日暮行從華頂來　白雲深處見瓊臺等閒欲跨
GA059n0064_p0286a09║楊州鶴　重撥丹爐舊日灰
GA059n0064_p0286a10║瓊臺深處覔金丹　白日能教生羽翰兀坐小齋
GA059n0064_p0287a01║聽亂瀑　染霜紅葉打書寒
GA059n0064_p0287a02║陳紱
GA059n0064_p0287a03║行到山深山益奇　青松白雪両依依眼前好景
GA059n0064_p0287a04║道不盡　故使詩人得句遅
GA059n0064_p0287a05║徐商
GA059n0064_p0287a06║桐栢山中景最奇　我來欲別更遅遅興豪直上
GA059n0064_p0287a07║華峰去　姓字應㽞一首詩
GA059n0064_p0287a08║周應顯
GA059n0064_p0287a09║萬壑千巖秀氣鍾　紫霞深護蕋珠宮書㽞真誥
GA059n0064_p0287a10║唐司馬　名重瓊臺晋葛洪花繞九峰春色裏　龍
GA059n0064_p0288a01║歸三井雨聲中飄飄欲脫塵凡骨　劍拂青蛇氣
GA059n0064_p0288a02║似虹
GA059n0064_p0288a03║王度
GA059n0064_p0288a04║清秋與客下天台　更覔人間福地開七十二君
GA059n0064_p0288a05║封禪後　五千里外載星來丹砂却老元光詔　玉
GA059n0064_p0288a06║檢祈年蔓倩才苦憶宋人談徃事　逺臣稽首亦
GA059n0064_p0288a07║何哉
GA059n0064_p0288a08║龎櫟
GA059n0064_p0288a09║桐栢天宮試一登　亂山深處霧昏昏落花閒逐
GA059n0064_p0288a10║溪流漲　芳草新遮舊灶痕密𣗳午為紅日盖　高
GA059n0064_p0289a01║山時躋白雲根遙知司馬丹書在　那得真人仔
GA059n0064_p0289a02║細論
GA059n0064_p0289a03║潘瑊
GA059n0064_p0289a04║玉亰紫府馳神久　讀罷黃庭向碧岑九曲樵歌
GA059n0064_p0289a05║今日聽　八分碑刻乍曾臨（韓懌木八分書桐栢觀訟予重刻在妙山）
GA059n0064_p0289a06║鶴歸華頂雲霞麗　人步瓊臺烟霧深漸覺丹成
GA059n0064_p0289a07║毛骨換　遨逰不負此生心
GA059n0064_p0289a08║蔡宗堯
GA059n0064_p0289a09║瓊臺雙闕自逶迤　石磴盤旋路𣣔迷勝迹獨㽞
GA059n0064_p0289a10║僊去後　靈山初到日斜時峰廻積翠龍𡚖逺　灶
GA059n0064_p0290a01║冷還丹鶴化遅回首法宮深𣗳裏　星壇空對鎻
GA059n0064_p0290a02║雲涯
GA059n0064_p0290a03║宿桐栢觀孟浩然
GA059n0064_p0290a04║海泛信風㠶　夕宿逗雲島緬尋滄海趣　近愛赤
GA059n0064_p0290a05║城好捫蘿亦踐苔　輟掉恣窮討息隂憇桐栢　採
GA059n0064_p0290a06║秀尋芳草鶴唳清露垂　鷄鳴信潮早願言解纓
GA059n0064_p0290a07║綬　從此去煩惱高步凌四壁　玄縱得三老紛吾
GA059n0064_p0290a08║逺遊意　學彼長生道日夕望三山　雲濤空浩浩
GA059n0064_p0290a09║過桐栢山錢起（字仲文，吳興人，天宝十年及苐，考功司郎中）
GA059n0064_p0290a10║秋風過楚山　山靜秋聲晚賞心無定極　僊步亦
GA059n0064_p0291a01║清逺反照雲竇空　寒流石苔淺羽人昔已去　靈
GA059n0064_p0291a02║跡欣方踐投策謝𡚖途　世縁從此遣
GA059n0064_p0291a03║桐栢山書懷白玉蟾
GA059n0064_p0291a04║桐栢山頭避俗囂　篇章斗酒自逍遙九峰野草
GA059n0064_p0291a05║迷丹灶　三井飛泉噴石橋萬頃白雲蒸緑野　一
GA059n0064_p0291a06║聲黃鶴唳青霄人言華頂高高䖏　東望蓬萊浸
GA059n0064_p0291a07║海潮
GA059n0064_p0291a08║桐栢書感蔡潮
GA059n0064_p0291a09║空壇雲鎻萬山蒼　多負遊人問上方師去豈縁
GA059n0064_p0291a10║尋藥去　爐寒應省煑茶忙長松帶月迎孤鶴　芳
GA059n0064_p0292a01║草随春上短廧祈福賜田殘碣在　山童猶自說
GA059n0064_p0292a02║徽皇
GA059n0064_p0292a03║寄題桐栢觀黃綰
GA059n0064_p0292a04║桐栢宮中紫氣多　來遊嵗月已蹉跎烟嵐暁散
GA059n0064_p0292a05║瓊臺淨　草𣗳秋高雙闕峩道氣千年聊復爾　金
GA059n0064_p0292a06║丹九轉又如何坐忘論在猶堪讀　鶴背誰傳鐡
GA059n0064_p0292a07║笛歌
GA059n0064_p0292a08║夜宿桐栢觀高似孫
GA059n0064_p0292a09║月到中峰玉峭深　露桃微重鶴移隂隔松聽得
GA059n0064_p0292a10║僊官話　句句皆非世上音
GA059n0064_p0293a01║再至桐栢
GA059n0064_p0293a02║此山即蓬萊　其下通弱水萬星奏上帝　一嶽㽞
GA059n0064_p0293a03║仙史逍遙丹霞上　出沒流精裏夜半鶴又呌　月
GA059n0064_p0293a04║暈風欲起自從西澗去　復見東峰峙松施神農
GA059n0064_p0293a05║蘿　石護堯時髓無中猶有象　玄外更無旨略聞
GA059n0064_p0293a06║赤松道　浩刼不可紀
GA059n0064_p0293a07║桐栢臺夜作
GA059n0064_p0293a08║東厓紫雲飛　西壁白雪烱洞口一何邃　人間無
GA059n0064_p0293a09║此靜松風翻瀑怒　梅月逼鶴驚苔沂断闕石　茶
GA059n0064_p0293a10║注彭亨𪔂丈人極好生　生神最澄景且脩黃房
GA059n0064_p0294a01║訣　夜向香水汞
GA059n0064_p0294a02║次韻沈台州逰桐栢山
GA059n0064_p0294a03║中天積翠玉臺遙　崑閬吹風下九霄鶴護青松
GA059n0064_p0294a04║生老珀　龍歸丹井應寒潮三台自逐璣衝轉　五
GA059n0064_p0294a05║帝曾同海嶽朝休道人間僊骨少　功成也會學
GA059n0064_p0294a06║松喬
GA059n0064_p0294a07║和李掌教遊桐栢許載（字崇厚，號墨湖）
GA059n0064_p0294a08║桐栢清幽地　僊翁煉藥窠瓊臺峰硉矹　丹灶路
GA059n0064_p0294a09║逶迤草木渾如晝　巖崖儼似磨謫僊題絕後　重
GA059n0064_p0294a10║有耳孫過
GA059n0064_p0295a01║次虞都憲韻丘嵩
GA059n0064_p0295a02║自有乾坤有此山　獨來容我一躋攀好峰削出
GA059n0064_p0295a03║雲霄外　僊影移來人世間霞散赤城飄瑞靄　煙
GA059n0064_p0295a04║凝玉井護神丹桃花流水知何處　便欲乗風謁
GA059n0064_p0295a05║帝關
GA059n0064_p0295a06║桐栢碑胡融
GA059n0064_p0295a07║韓公在大歷　高明懸日月遊戲翰墨塲　八分獨
GA059n0064_p0295a08║竒絕遙𠷣程邈鈍　近鄙伯喈拙我來桐栢嶺　洗
GA059n0064_p0295a09║眼見碑碣峍屼挾風霜　鍾𫂎𥺤成列亀跗閟琳
GA059n0064_p0295a10║宇　鐡畫照清越至今擅墨工　石本走吳越引袖
GA059n0064_p0296a01║拂台山　山盡字乃滅
GA059n0064_p0296a02║桐栢宮憇眺孔天胤
GA059n0064_p0296a03║改轍升桐栢　息隂清夏雲懷仙王子晉　駕鶴氣
GA059n0064_p0296a04║氤氳觀表金庭舊　芝藏玉洞芬信兹永可托　將
GA059n0064_p0296a05║此謝人群
GA059n0064_p0296a06║奉和孔文谷韻張鈇（字寵之，號劍厓，武探花）
GA059n0064_p0296a07║陟降僊洲上　霓旌拂暁雲觀瀾窮浩蕩　芟道履
GA059n0064_p0296a08║氤氳杯吸三芝影　歌揚八桂芬相看孤鶴駕　矯
GA059n0064_p0296a09║矯自難群
GA059n0064_p0296a10║桐栢鍾銘夏竦
GA059n0064_p0297a01║猗與法鍾　儀形規矩頂峙龍飛　腰凝鵉舞響振
GA059n0064_p0297a02║花飄　聲㽞鳥聚逺徹普天　遙聞率土警集僊眾
GA059n0064_p0297a03║　覺悟俗伍四眾棟梁　三界門戶水鎮珠宮　長懸
GA059n0064_p0297a04║紫府剏器一成　邈然千古
GA059n0064_p0297a05║瓊臺柳泌
GA059n0064_p0297a06║崖壁盤空山路回　白雲行盡見瓊臺洞門黯黯
GA059n0064_p0297a07║隂雲閉　金闕曈曈日殿開
GA059n0064_p0297a08║方千
GA059n0064_p0297a09║積翠千層一徑開　遙盤山腹到瓊臺藕花飄落
GA059n0064_p0297a10║巖前去　桂子流從別洞來石上僊壇礙星斗　窓
GA059n0064_p0298a01║邉瀑布走風雷縱云孤鶴無㽞滯　定恐烟霞不
GA059n0064_p0298a02║放回
GA059n0064_p0298a03║李白
GA059n0064_p0298a04║龍楼鳳閣不肯住　飛騰直欲天台去碧玉連環
GA059n0064_p0298a05║八靣山　山中亦有人行路青衣約我遊瓊臺　琪
GA059n0064_p0298a06║木花芳九葉開天風飄香不點地　千片萬片絕
GA059n0064_p0298a07║塵埃我來正當重九後　嘯把煙霞俱抖擻明朝
GA059n0064_p0298a08║拂袖出紫薇　壁上龍蛇空自赱
GA059n0064_p0298a09║胡融
GA059n0064_p0298a10║瓊臺插中天　僊聖展逰眺亭亭珠玕𣗳　蒙日光
GA059n0064_p0299a01║照曜上有天樂鳴　嘈雜聲要妙浮丘倚巖聽　玉
GA059n0064_p0299a02║女排雲咲兹遊償夙心　時聞八鵉嘯搴莖茹金
GA059n0064_p0299a03║芝　援藟愛青峭琅耶失孤岫　渤海播圓嶠抵掌
GA059n0064_p0299a04║𠷣客星　石瀬坐投釣
GA059n0064_p0299a05║高似孫
GA059n0064_p0299a06║翠嶽竦神秀　玉衡直三台上有長生君　含光赤
GA059n0064_p0299a07║城臺陽崖爍金芝　隂壑生碧苔獨立雲在下　一
GA059n0064_p0299a08║嘯僊俱來丹郎醉不醒　玉女聲如孩帝鄉風自
GA059n0064_p0299a09║寒　洞口花長開所嗟塵埃中　那有神仙才秦皇
GA059n0064_p0299a10║謾東海　漢武空蓬萊
GA059n0064_p0300a01║葉慎（號恒陽）
GA059n0064_p0300a02║神明敞福地　仙都閟幽竒玄匠恣英巧　翠壁團
GA059n0064_p0300a03║紅旗双闕夾以聳　瓊臺屹中陲窅窅高真窟　欝
GA059n0064_p0300a04║欝龍虎𪔇仙潭懸玉鯉　邃壑凝金芝積嗜生凌
GA059n0064_p0300a05║厲　捫蘿雲磴欹稽生負夙縁　餐髓遅如飴去去
GA059n0064_p0300a06║採大藥　勿為塵所欺
GA059n0064_p0300a07║瓊臺曲楊維禎
GA059n0064_p0300a08║瓊臺之山三萬八千丈　上有瓊臺十二高崚嶒草有
GA059n0064_p0300a09║三秀之英可藥疾　𣗳有千嵗之實可長生神人
GA059n0064_p0300a10║白靣長眉青　玉笙吹春雙鳳鳴暁然見我驚呼名　授
GA059n0064_p0301a01║我以靈虗之簧和飛瓊約我一雙玉杵臼　重
GA059n0064_p0301a02║見西熊盈剛風吹墮白雪精　一念老作河姑星赤
GA059n0064_p0301a03║城老人在何處　何以遺我九莭藤　拄到瓊臺十
GA059n0064_p0301a04║二層
GA059n0064_p0301a05║瓊臺歌夏鍭
GA059n0064_p0301a06║人貪歷險來　地讓登高廣古殿入風雲　良疇亘
GA059n0064_p0301a07║烟莾九峯布星極　六院隨黍壤碑裂苔裏文　簫
GA059n0064_p0301a08║沈月中響林炊狐鼠親　野閧𤠔鳥賞山名由產
GA059n0064_p0301a09║勝　快指前岡徃闕懸雙劍拔　臺奠一窩仰登陟
GA059n0064_p0301a10║擬窮探　捉株攀杙上短髮舉空天　長眺結玄想
GA059n0064_p0302a01║僊人望不來　手弄金鰲䫙去觀肘掖下　忘跡細
GA059n0064_p0302a02║尋訪丹灶裊烟蘿　石牀冷雲愰笑引緑苔住　坐
GA059n0064_p0302a03║看朱草長洞徹福庭逰　鶴使終忽恍忽恍且置
GA059n0064_p0302a04║之　礌落方共漿女溪未尋源　一繚三千丈噴薄
GA059n0064_p0302a05║下層巒　天紳垂滉瀁從前界道瀑　得與赤城両
GA059n0064_p0302a06║詩增臺主人　永與同標榜
GA059n0064_p0302a07║陳臨民
GA059n0064_p0302a08║造化之理何恠哉　插空幻出嵬嵬臺潤如瓊玉
GA059n0064_p0302a09║琢古鼎　屹若砥柱四不連根荄日月掩其頂　蛟
GA059n0064_p0302a10║龍蟠其隈竒勝本為神所該　世人豈得輕疑猜
GA059n0064_p0303a01║葛僊翁　馬道士　夙有深縁來住此吹鐡笛　彈素
GA059n0064_p0303a02║琴　朝而升兮暮而止托身臺上雲　濯足臺下水
GA059n0064_p0303a03║石牀丹灶尚依然　莓苔緑遍三春雨東撫扶桑
GA059n0064_p0303a04║𣗳　西挈昆侖丘玉簫引却鳳來逰　舉頭遂可摩
GA059n0064_p0303a05║牽牛
GA059n0064_p0303a06║瓊臺西路高似孫
GA059n0064_p0303a07║一夜天台雨　青鞋踏遍沙添將清瀑水　濕盡碧
GA059n0064_p0303a08║桃花涉澗鉏山木　和雲嚼野茶便無仙骨分　不
GA059n0064_p0303a09║敢更思家
GA059n0064_p0303a10║清暁昇瓊臺石厓有僊人脚跡
GA059n0064_p0304a01║亂石掛天倚嵐壁　苔痕不犯松喬跡上通群帝
GA059n0064_p0304a02║集台斗　下鑿十洲通碣石𣗳呼清風雜古今　山
GA059n0064_p0304a03║遺宿潤從開闢丹翁曾同玉女醉　樵者亦見僊
GA059n0064_p0304a04║人奕雲飛磴道晴掩冉　露濕衣裳香滳瀝洞中
GA059n0064_p0304a05║靈君來不來　鶴歸衝落桃花碧
GA059n0064_p0304a06║瓊臺銘夏竦
GA059n0064_p0304a07║瓊臺嶻嶭　左右如闕直上相等　蘿交蔓結啟閉
GA059n0064_p0304a08║雲氣　出入日月千流若綫　群峰如屑凌霄壓海
GA059n0064_p0304a09║　吞吳跨越
GA059n0064_p0304a10║雙闕胡融
GA059n0064_p0305a01║朝遊雙闕下　遂登雙闕上峻壁束清溪　石扇闔
GA059n0064_p0305a02║奔嶂旁通風雲氣　下蓄關徤狀高踏劍閣竦　挾
GA059n0064_p0305a03║過彭門壯我行季秋月　霜颷掃霾瘴崖枯水還
GA059n0064_p0305a04║壑　巴峽失清漲矯步凌丹梯　陟險神愈王作書
GA059n0064_p0305a05║遺家人　昨指悔狂妄
GA059n0064_p0305a06║登雙闕最高頂孔天胤
GA059n0064_p0305a07║弱水緬方壺　蓬萊夣員嶠豈若升丹丘　一展凌
GA059n0064_p0305a08║雲眺雙闕邇曾城　中霄列回徼瓊室隱非煙　金
GA059n0064_p0305a09║庭迷返照芝楊冷吹芬　鸞度空音嘯碧𣗳䏲若
GA059n0064_p0305a10║流　彤霞望如焼流目渺大荒　矯首希玄寥明滅
GA059n0064_p0306a01║區裏縁　忽恍象中妙尋境既聿來　通真豈難劭
GA059n0064_p0306a02║凝思在幽巖　洛濱可同調
GA059n0064_p0306a03║張鈇
GA059n0064_p0306a04║振策凌台室　諸天仄徑遙松梧風浙浙　鈴鐸雨
GA059n0064_p0306a05║蕭蕭泉迸青泥髓　芝含白玉苗麾虹度仙闕　低
GA059n0064_p0306a06║視石梁橋
GA059n0064_p0306a07║瓊臺雙闕二首陳長卿
GA059n0064_p0306a08║僊客鞭鸞逺俗埃　山靈扶出玉為臺霞明前嶠
GA059n0064_p0306a09║金丹伏　風遶中壇絳莭回秀色玲瓏雲半掩　寒
GA059n0064_p0306a10║光璀璨月初來欲登絕頂招王子　嶽豆溟杯亦
GA059n0064_p0307a01║快哉
GA059n0064_p0307a02║屹然相向出雲長　對立天台最上方高礙𣎮娥
GA059n0064_p0307a03║湏假道　近侵象緯亦濳茫龍於黑處蟠靈壑　𤠔
GA059n0064_p0307a04║在空中掛夕陽安得身輕生羽翼　坐看海日發
GA059n0064_p0307a05║扶桒
GA059n0064_p0307a06║楊維禎
GA059n0064_p0307a07║巨聞霹靂手　擘開雙石闕中有萬丈竒嵽嵲　鐡
GA059n0064_p0307a08║鎻高垂不可躡洪厓後人挾高掘　引我臺端立
GA059n0064_p0307a09║高絕仙人跗蹟一一存　翩若飛虹印輕雪栢梁
GA059n0064_p0307a10║栢僊隔吳越　瓊臺不受東廵轍周郎紫鳳高可
GA059n0064_p0308a01║呼　待我一聲吹笛鐵鄉雲五彩相蔽虧　琪𣗳精
GA059n0064_p0308a02║光互明滅山花山鳥自春秋　天氣長清光日月
GA059n0064_p0308a03║我本三生劉阮胎　三千年前我曾來僊家鷄犬
GA059n0064_p0308a04║別有路　金橋銀闕紅霧開人間甲子不得老　瓊
GA059n0064_p0308a05║姬玉女桃花腮我今幻習都洗盡　水邉山際胡
GA059n0064_p0308a06║麻媒尋真只尋盧道人（此山真人有盧公）　虗皇座前曾
GA059n0064_p0308a07║相陪樂章傳下廣寒闕　瓊漿悞觴流霞杯盧公
GA059n0064_p0308a08║已乗白鶴去　長生木瓢安在哉竹溪（李提點）更
GA059n0064_p0308a09║尋李八百　玉棺何處生莓苔笙簫杳杳九清夜
GA059n0064_p0308a10║　應有松頭雙鶴回
GA059n0064_p0309a01║潘禎
GA059n0064_p0309a02║天地両人真偶會　暁風聊此望神洲側身今古
GA059n0064_p0309a03║空蓬鬂　回首東南又晚秋落木蕭蕭山欲瘦　滄
GA059n0064_p0309a04║溟滚滚地疑浮舞雩狂興千年在　短帽西風醉
GA059n0064_p0309a05║更㽞
GA059n0064_p0309a06║魯崇志
GA059n0064_p0309a07║名山多說天台秀　勝槩僊蹤眼界賖随地有苖
GA059n0064_p0309a08║多藥草　經春無水不桃花萬松夾徑維摩剎　雙
GA059n0064_p0309a09║闕凌虗道士家顧我別來常夣想　春風幾載隔
GA059n0064_p0309a10║天涯
GA059n0064_p0310a01║三井銘夏竦
GA059n0064_p0310a02║石罅山半　三井如鑿圓不可窺　深不可度亂澗
GA059n0064_p0310a03║四入　飛流外落墮石不盈　矯陽不涸冷激松檜
GA059n0064_p0310a04║　碧混厓崿山靈所衛　神物攸托簫皷一鳴　雷雨
GA059n0064_p0310a05║偕作
GA059n0064_p0310a06║題司馬晦橋無名氏
GA059n0064_p0310a07║道書司馬晦　福地在天台兹山秀盤薄　億載青
GA059n0064_p0310a08║崔嵬如何越中誌　紀載殊未該浪云唐子微　曾
GA059n0064_p0310a09║過兹橋來奉詔晦輕出　欲勒俗駕回至合名字
GA059n0064_p0310a10║存　脩梁架巖隈啚諜已太戾　土俗尤踈哉以晦
GA059n0064_p0311a01║為晦明　大字標板牌流傳愈訛舛　靈笈君試開
GA059n0064_p0311a02║瀑布夏鍭
GA059n0064_p0311a03║嶺下逢白水　掛在高高巖川嶽合竒勝　造化割
GA059n0064_p0311a04║僊凡飛珠不可筭　佩下三千尺流波望逺海　落
GA059n0064_p0311a05║澗穿穹石貪觀屢蹐險　眾客吁而還獨坐窮壑
GA059n0064_p0311a06║底　見者猶神僊草木意氣深　煙霞半亦濕洗濯
GA059n0064_p0311a07║厚土憂　濺灑青天泣渴飲石下流　饑投雲裏𣗳
GA059n0064_p0311a08║行出水聲去　山空樵者言平生不曾見　百慮今
GA059n0064_p0311a09║消散相邀同心人　嵗晚還來看我本愛山水　落
GA059n0064_p0311a10║在山水中待吾歸去來　結屋住両峰
GA059n0064_p0312a01║曹松
GA059n0064_p0312a02║萬仞得名云瀑布　逺看如織掛天台休嫌寳尺
GA059n0064_p0312a03║難量度　直恐金刀易展裁噴向林稍成夏雪　傾
GA059n0064_p0312a04║來石上作春雷欲知便是銀河水　墮落人間合
GA059n0064_p0312a05║却廻
GA059n0064_p0312a06║巢雪野人
GA059n0064_p0312a07║劈天神斧快　幽境斵難成瀉峽垂虹影　飛空作
GA059n0064_p0312a08║雨聲藉渠原本潔　洗我肺肝清覽勝不遊此　空
GA059n0064_p0312a09║勞到赤城
GA059n0064_p0312a10║徐濟
GA059n0064_p0313a01║百尺懸厓掛玉龍　捲將雲霧上虗空十年奔走
GA059n0064_p0313a02║紅塵裏　相對渾疑是畫中
GA059n0064_p0313a03║夏錬
GA059n0064_p0313a04║洞天一派應三台　疑是銀河軸地來千丈雪厓
GA059n0064_p0313a05║飄白錬　至今人喚女梭溪
GA059n0064_p0313a06║瀑布壑賈恒
GA059n0064_p0313a07║大勝還從大險通　攀懸一到更誰同長泉逺落
GA059n0064_p0313a08║青天半　深谷誰看白日中滚沫成輪翻夏雪　飛
GA059n0064_p0313a09║花作雨弄晴虹凄寒僻寂莫又住　誰憐此興終
GA059n0064_p0313a10║無窮
GA059n0064_p0314a01║瀑布寺鄭巢
GA059n0064_p0314a02║林踈多暮蟬　卧去宿山烟古壁燈薰畫　秋琴雨
GA059n0064_p0314a03║慢絃竹間窺逺鶴　岩上取寒泉西嶽莎房在　歸
GA059n0064_p0314a04║期更幾年
GA059n0064_p0314a05║望百丈巖賈恒
GA059n0064_p0314a06║造物㽞情似可疑　竒竒恠恠復何為題詩幾决
GA059n0064_p0314a07║遊人𦙼　撫景偏生野老悲鎔成太初誰可扣　壁
GA059n0064_p0314a08║立萬仞吾當師霜風鼓氣瀹毛髮　千古令人想
GA059n0064_p0314a09║伯夷
GA059n0064_p0314a10║福聖觀（即天台覌）呂巖（字洞賓，號上陽子）
GA059n0064_p0315a01║青蛇遶地月徘徊　夜靜雲閒鶴未回欲度有縁
GA059n0064_p0315a02║人換骨　暫㽞蹤跡在天台
GA059n0064_p0315a03║遵式
GA059n0064_p0315a04║古觀春山下　尋幽似有期瀑清冥坐久　峰好獨
GA059n0064_p0315a05║歸遅客嘯巢禽識　僊蹤藥叟知我來無別趣　禪
GA059n0064_p0315a06║性盡相冝
GA059n0064_p0315a07║余爽
GA059n0064_p0315a08║九峰回合抱瓊田　石蕋雲英漱瀑泉聞說丹成
GA059n0064_p0315a09║從此路　玉虹芝駕上青天
GA059n0064_p0315a10║紫府金庭大帝宮　露壇蒼檜響天風上清神虎
GA059n0064_p0316a01║何年見　雲錦空傳両玉童
GA059n0064_p0316a02║子晉鵉飛侍帝班　吹臺今在碧雲間高秋白月
GA059n0064_p0316a03║霜風夜　時有笙簫赴海還
GA059n0064_p0316a04║姚祐
GA059n0064_p0316a05║織女機成未展裁　練光浮出五雲開月邉縈彩
GA059n0064_p0316a06║憑空落　澗底寒聲動地雷望極九霄人錯愕　勢
GA059n0064_p0316a07║傾三井雪崩摧卧龍欲起為霖雨　肯逐洪波去
GA059n0064_p0316a08║不回
GA059n0064_p0316a09║王介之
GA059n0064_p0316a10║奔雷漱玉向高秋　長伴神仙出眾流下得碧山
GA059n0064_p0317a01║終未足　待歸滄海始應休雲饒淨色依山斂　猿
GA059n0064_p0317a02║傍寒聲歷歷秋別有千尋在何處　塵生南靣遶
GA059n0064_p0317a03║溪頭
GA059n0064_p0317a04║洪适
GA059n0064_p0317a05║芝田環拱碧崔嵬　流瀑高從天際來飛沫有風
GA059n0064_p0317a06║長是雪　寒聲無日不如雷巖前八桂誰人折　溪
GA059n0064_p0317a07║畔千桃露未開便覺僊都清晝永　翻愁歸路染
GA059n0064_p0317a08║黃埃
GA059n0064_p0317a09║張無夣
GA059n0064_p0317a10║天台瀑布落青天　觀在天台瀑布邉道士秪今
GA059n0064_p0318a01║焼藥處　仙翁曾是種芝田龍歸古洞遺殘雨　鶴
GA059n0064_p0318a02║出高巢點破煙蹔別靈溪遊五嶽　不知重到又
GA059n0064_p0318a03║何年
GA059n0064_p0318a04║台山小隱十餘秋　曾伴仙翁䖏䖏遊瀑布長流
GA059n0064_p0318a05║天上雪　翠屏高倚洞前樓雲堆華頂尋仙馭　月
GA059n0064_p0318a06║滿靈溪狎海鷗此地重歸別得路　赤城玉府透
GA059n0064_p0318a07║瀛洲
GA059n0064_p0318a08║李建中
GA059n0064_p0318a09║永懷閒訪道　斗上上僊居瀑布罄聲外　桂花林
GA059n0064_p0318a10║影踈名山孫綽賦　觀額葛元書已負秋來約　誅
GA059n0064_p0319a01║茅興有餘
GA059n0064_p0319a02║盧士衡
GA059n0064_p0319a03║雲藏寳殿風塵外　粉壁松軒入看初話久僊童
GA059n0064_p0319a04║顏色老　病來玄鶴羽毛踈樵翁接引尋紅术　道
GA059n0064_p0319a05║士㽞連說子書不為壮心降未得　便堪從此翫
GA059n0064_p0319a06║清虗
GA059n0064_p0319a07║福聖觀瀑布楊偰（字子寬，惠懿公）
GA059n0064_p0319a08║積雪懸厓照幽谷　轟雷破石響空山真疑天上
GA059n0064_p0319a09║銀河水　倒瀉千巖萬壑間
GA059n0064_p0319a10║宿天台觀（即福聖觀）劉昭禹
GA059n0064_p0320a01║鰲海西邉觀　霄吟景象寬雲開孤月上　瀑噴一
GA059n0064_p0320a02║山寒人異髮常緑　草靈秋不乾無由此棲息　魂
GA059n0064_p0320a03║夣在長安
GA059n0064_p0320a04║玉清行（磨厓在福聖觀後）柳泌
GA059n0064_p0320a05║遙遙寒冬時　蕭蕭躡太無仰望蘂珠殿　橫天臨
GA059n0064_p0320a06║玉虗下看白日流　上造真皇居西牖日門開　南
GA059n0064_p0320a07║衢星宿踈（一作移）王母來瑶池　慶雲擁瓊轝嵬峩
GA059n0064_p0320a08║丹鳳冠　長曳紫霞裾臺徹聖姿嚴　飄颻神步徐
GA059n0064_p0320a09║僊郎執玉莭　侍女奉金書靈香散彩煙　北闕路
GA059n0064_p0320a10║軿闐龍馬行無跡　歌鍾聲沸天馭風升寳座　停
GA059n0064_p0321a01║景晏華筵妙奏三春曲　高羅萬古僊七珎飛滿
GA059n0064_p0321a02║座　九液酌如泉靈佩垂軒下　旗旛列帳前獅麟
GA059n0064_p0321a03║威赫赫　鵉鳳影翩翩顧盻乃湏㬰　已是數千年
GA059n0064_p0321a04║方瀛山居白玉蟾
GA059n0064_p0321a05║方瀛山上風颼颼　五月六月常如秋松花落地
GA059n0064_p0321a06║鶴飛去　萬頃白雲空翠浮夜半蟾蜍落丹井　琪
GA059n0064_p0321a07║林深鎻寒煙冥滿天白露點蒼苔　蛙市一散萬
GA059n0064_p0321a08║籟靜三𣗳両𣗳啼斷猿　𣗳冷棲禽夜不眠數點
GA059n0064_p0321a09║飛螢戀沙逕　山腰石潤悲寒泉鍾聲隔斷華胥
GA059n0064_p0321a10║路　不知胡蝶飛何處摩挲両眼摺紙衾　人道今
GA059n0064_p0322a01║辰正端午暁雨初霽梅子肥　龍孫脫籜新燕飛
GA059n0064_p0322a02║山居蕭然無一物　摘虀搗麥充晨炊憶着徃年
GA059n0064_p0322a03║五月四　葛巾羽扇鵉溪市龍艘破浪槳萬枝　鉦
GA059n0064_p0322a04║鼓聒天旗掣水紙錢飛起屈原祠　行人徃來如
GA059n0064_p0322a05║蟻移桐花入鬢綵繫臂　家家禦疫折桃枝庭前
GA059n0064_p0322a06║緑艾制緑𧆞　細切菖蒲斟緑醑羙鵞鱠鯉瓣華
GA059n0064_p0322a07║筵　冷浸水團包角黍今年寂寞坐空山　山雨山
GA059n0064_p0322a08║風生暁寒默庵令我休意氣　作詩畧述山居意
GA059n0064_p0322a09║安得両腋生飛翰　與君飛上況寥間免使在世
GA059n0064_p0322a10║賦辛酸
GA059n0064_p0323a01║題妙樂觀靈一
GA059n0064_p0323a02║王喬所居空山觀　白雲至今凝不散壇塲月路
GA059n0064_p0323a03║幾千年　徃徃吹笙下天半瀑布西行過石橋　黃
GA059n0064_p0323a04║精採根還採苖忽見一人擎茶碗　蔘花昨夜風
GA059n0064_p0323a05║吹滿自言佳處在東坡　白犬相隨邀我過松間
GA059n0064_p0323a06║石上有棋局　能使樵人爛斧柯
GA059n0064_p0323a07║題妙聲堂曾惇
GA059n0064_p0323a08║門外千峰翠作堆　道人名藉在丹臺是非榮辱
GA059n0064_p0323a09║俱休問　只放泉聲入耳來
GA059n0064_p0323a10║洪适
GA059n0064_p0324a01║泉溜古今同　臨流萬慮空採芝歸絕嶂　潻竹映
GA059n0064_p0324a02║踈叢影漾高秋月　聲冝深夜風真清長在耳　何
GA059n0064_p0324a03║用撫孤桐（石道士能琴）
GA059n0064_p0324a04║夜宿金庭洞高似孫
GA059n0064_p0324a05║夙聞桐栢山　下有金庭洞五雲所出沒　千翠相
GA059n0064_p0324a06║迎送川明芝自燁　夏冷雪猶凍沙泉注陽水　蒼
GA059n0064_p0324a07║碧孕隂峒天光抱瓊臺　神力扶蘭棟其左聞蒼
GA059n0064_p0324a08║蚪　其西翱紫鳳見穿穴窈複　旁見石闕空青烟
GA059n0064_p0324a09║溜松髓　白水鳴醴甕恠草不知名　珎禽時曳弄
GA059n0064_p0324a10║石蜜吐巖房　琪芳突苔縫星君時一遊　僊翁亦
GA059n0064_p0325a01║參從或乗玄鶴來　或並青鵉控香趍玉女跪　丹
GA059n0064_p0325a02║走山靈慟谷神元不死　玄根在深種誰其握性
GA059n0064_p0325a03║命　扵此被昏夣世人少知幾　何能側天用
GA059n0064_p0325a04║石門瀑布方千
GA059n0064_p0325a05║奔傾潄石亦傾苔　此水便隨元化來長片掛岩
GA059n0064_p0325a06║輕是練　逺聲雜洞咽扵雷氣侵松𣗳千枝潤　勢
GA059n0064_p0325a07║畫雲霞一道開直是銀河分派落　兼聞碎滴濺
GA059n0064_p0325a08║天台
GA059n0064_p0325a09║葛仙壇高天𨓚
GA059n0064_p0325a10║落木山磴高　衝雨出雲背雨來山浮湛　雨過山
GA059n0064_p0326a01║破碎麻姑正相望　玉笥拔天翠太初浩無隣　而
GA059n0064_p0326a02║此萬象最洞烟欝無聲　入座洞雲避神仙竅靈
GA059n0064_p0326a03║聦　通此天地氣摩挲太古石　吾生豈無寄神仙
GA059n0064_p0326a04║彼何人　亦肯扵我閟
GA059n0064_p0326a05║遊上方姚合（字武功，崇之玄孫雲）
GA059n0064_p0326a06║暁上上方高處立　路人羨我此時身白雲向我
GA059n0064_p0326a07║頭上過　我更羨雲多路人
GA059n0064_p0326a08║題上方壁李端氏
GA059n0064_p0326a09║寓居蕭寺便為家　問舍求田事未涯平昔孤蹤
GA059n0064_p0326a10║猶可表　少年豪氣不湏誇雪消野徑生春薺　風
GA059n0064_p0327a01║動荒林噪晚鴉極目悠然千里思　秪將詩句傲
GA059n0064_p0327a02║烟霞
GA059n0064_p0327a03║石門王度
GA059n0064_p0327a04║石門深鎻氣何雄　那得群僊採藥蹤列嶂時時
GA059n0064_p0327a05║看過鳥　懸厓歷歷長遊龍一書未學稽中散　十
GA059n0064_p0327a06║月聊陪邴蔓容擬向錦屏題姓字　蕭臺端的是
GA059n0064_p0327a07║元功
GA059n0064_p0327a08║西定慧院賀洪（字禹疇，慈谿人，御史）
GA059n0064_p0327a09║支遁當年斈道心　塵囂不染爱雲林行吟白鹿
GA059n0064_p0327a10║穿花徑　坐笑青猿掛柳隂慧院堂虗禪室淨　石
GA059n0064_p0328a01║梁橋逈海濤深天台原是蓬萊景　暫到人間訪
GA059n0064_p0328a02║梵音
GA059n0064_p0328a03║王健
GA059n0064_p0328a04║丹崖翠壁路千重　懴閣風清度午鍾可是老龍
GA059n0064_p0328a05║來聽法　半山烟雨忽濛濛
GA059n0064_p0328a06║潘瑊
GA059n0064_p0328a07║仙源屈曲覔遺蹤　更上峰巒苐幾重雨散天衢
GA059n0064_p0328a08║龍入海　鶴歸松頂月當空禪堂夜靜香燈睡　佛
GA059n0064_p0328a09║宇年深典座慵忽聽上方鍾皷響　五更雲集禮
GA059n0064_p0328a10║金容
GA059n0064_p0329a01║護國寺錢惟演
GA059n0064_p0329a02║峻極壓滄溟　清居聚百靈重門深閟邃　絕澗逺
GA059n0064_p0329a03║湛冥客問無生法　人遊不死庭何當謝簮爼　鳥
GA059n0064_p0329a04║道駕飛軨
GA059n0064_p0329a05║錢惟濟
GA059n0064_p0329a06║穹窿台嶽壓重溟　中起青鴛接福庭新好天花
GA059n0064_p0329a07║經雨墜　清凉甘露隔霄零金繩界道連飛布　碧
GA059n0064_p0329a08║𣗳周阿繞翠屏異日功名解纓去　竚期同擷玉
GA059n0064_p0329a09║芝馨
GA059n0064_p0329a10║夏鍭
GA059n0064_p0330a01║一舎西來集鳳麟　箇中門戶不通塵桃花流水
GA059n0064_p0330a02║仙源近　羸得雙姝作比隣
GA059n0064_p0330a03║盧濬
GA059n0064_p0330a04║靣靣芙蓉隔市諠　定中清罄報朝昏年來底事
GA059n0064_p0330a05║驚山長　夜半催科吏打門
GA059n0064_p0330a06║韋商臣
GA059n0064_p0330a07║山平方覺鳥聲諠　繫馬山房日已昏讀罷溪翁
GA059n0064_p0330a08║壁間句　寒蛩遶砌月當門
GA059n0064_p0330a09║盧濬（號帰溪子）
GA059n0064_p0330a10║錢王遺跡卧麒麟　斜日西風幾刼塵猶有雲仍
GA059n0064_p0331a01║𣗳高碣　不妨狐兎永為隣
GA059n0064_p0331a02║周應顯
GA059n0064_p0331a03║護國寺隣劉阮宅　樓臺吳越舊山川竒峰恠石
GA059n0064_p0331a04║小靈隱　流水桃花古洞天翠堵峰前雲縹緲　麒
GA059n0064_p0331a05║麟冢上草芊綿斷碑剥落㽞人讀　回首空山思
GA059n0064_p0331a06║惘然
GA059n0064_p0331a07║郭鐸（號蒙泉，黃岩人）
GA059n0064_p0331a08║木屐拖雲入翠微　碧莎瑶草路依稀逺山飛翠
GA059n0064_p0331a09║粘吟袖　落瓣飄紅點客衣老壁塵昏題已失　小
GA059n0064_p0331a10║牎僧定鶴初飛我來乍識禪家味　雲白重封雙
GA059n0064_p0332a01║竹扉
GA059n0064_p0332a02║錢章卿
GA059n0064_p0332a03║山遇桃源護國西　微茫逺𣗳壓雲低高僧獨誦
GA059n0064_p0332a04║稜嚴罷　兀坐蒲團聽午鷄
GA059n0064_p0332a05║朝代廢興雙塔古　竹松蒼翠五峰幽山童問我
GA059n0064_p0332a06║來何晚　憶昔于今兩度遊
GA059n0064_p0332a07║宿護國寺周振
GA059n0064_p0332a08║碧雲紅𣗳萬山秋　躡磴攀蘿徑轉幽斜日荒荒
GA059n0064_p0332a09║巖際下　細泉淺淺寺前流簫梁賜額名猶在　石
GA059n0064_p0332a10║塔藏碑字尚㽞千載廢興真夣幻　清燈夜雨思
GA059n0064_p0333a01║悠悠
GA059n0064_p0333a02║八月十三夜宿護國寺潘瑊
GA059n0064_p0333a03║鳳山秀水越王丘　般若樓臺景更幽夜靜月明
GA059n0064_p0333a04║渾不寐　碧天如洗近中秋
GA059n0064_p0333a05║白巖寺張耕
GA059n0064_p0333a06║老龍飛自九天來　怒觸巖前石骨開㽞得江郎
GA059n0064_p0333a07║遺跡在　至今平地起風雷
GA059n0064_p0333a08║余世安
GA059n0064_p0333a09║來宿白巖寺　新秋夜氣清半牕橫月色　一枕送
GA059n0064_p0333a10║蛩聲果熟僧先具　醪佳客盡觥驅馳覔幽勝　不
GA059n0064_p0334a01║必問山名
GA059n0064_p0334a02║夏鍭
GA059n0064_p0334a03║山門雲水限中新　乍入重山指顧頻未說麝奴
GA059n0064_p0334a04║香遞迤　且誇石丈玉嶙峋
GA059n0064_p0334a05║接待寺陸寳（叅政）
GA059n0064_p0334a06║山程無驛吏　迎候喜逢僧貌古將如肅　身輕不
GA059n0064_p0334a07║杖藤煑茶供茗碗　拂石坐松棚興到成孤詠　來
GA059n0064_p0334a08║遊寄我曾
GA059n0064_p0334a09║王道（御史）
GA059n0064_p0334a10║山圍林遶翠屏開　天外群峰拱上台半世浮名
GA059n0064_p0335a01║脩短鬂　一𥦗清梦下庭槐川源吳越皆驚眼　彭
GA059n0064_p0335a02║澤唐虞謾論才踈養喜傳
GA059n0064_p0335a03║明主詔　白雲迎望好歸来
GA059n0064_p0335a04║劉瑞
GA059n0064_p0335a05║細路烟雲裏　空山見草廬吾人憐泡影　仙子本
GA059n0064_p0335a06║安居寒雨歸心速　秋山客鬂踈長𦂯舊知己　何
GA059n0064_p0335a07║日雜樵漁
GA059n0064_p0335a08║謝鐸
GA059n0064_p0335a09║三十年來到此曾　竹床猶憶寢還興青山未老
GA059n0064_p0335a10║風光在　白髮重來感慨增徃事忽驚春後夣　浮
GA059n0064_p0336a01║名真愧佛前燈拂衣又是明朝路　天姥峰頭苐
GA059n0064_p0336a02║幾層
GA059n0064_p0336a03║童悅
GA059n0064_p0336a04║到處好山▆作家　迴峰疊嶂出烟霞虗堂入定
GA059n0064_p0336a05║禪初寂　野徑逗寒梅欲花棟宇尚㽞蕭翰墨　山
GA059n0064_p0336a06║門還自晉袈裟我来欲問前朝事　僧臘無慿日
GA059n0064_p0336a07║未斜
GA059n0064_p0336a08║劉瑞（字得夫，號五清，提斈）
GA059n0064_p0336a09║此景原從混沌開　直憐東海接三台竒峰徃徃
GA059n0064_p0336a10║皆成笋　仙洞寥寥已夣槐萬里雲霄今日快　百
GA059n0064_p0337a01║年騷雅謫仙才我生踪跡江湖半　又向東南苐
GA059n0064_p0337a02║一来