GA060n0065_p0135a01║鴈山志卷之二
GA060n0065_p0135a02║寺院（十八剎建置沿革）
GA060n0065_p0135a03║鴈山寺宇凡十有八。鐘梵之音，聞千百里；贍僧之田，
GA060n0065_p0135a04║贏於萬丈。及其衰也，僧稀寺廢，断礎遺墟，凄然於烟
GA060n0065_p0135a05║草之中，遊人亦罕至矣。訊之於僧，興廢以三百年為
GA060n0065_p0135a06║一輪廻云。
GA060n0065_p0135a07║能仁寺
GA060n0065_p0135a08║在西內谷丹芳嶺下（即四十九盤嶺），相傳諾詎那為
GA060n0065_p0135a09║開山祖。
GA060n0065_p0135a10║按西域書，第五位尊者諾詎那大阿羅漢續居震旦
GA060n0065_p0136a01║南大海際鴈蕩山。又云：龍湫雁蕩，乃吾佛弟子諾詎
GA060n0065_p0136a02║那尊者之化都也。詎那至山中觀瀑，遂坐化焉。宋太
GA060n0065_p0136a03║平興國元年丙子，僧全了入山結菴而居，名芙蓉菴
GA060n0065_p0136a04║（詳開山下）。至咸平二年，始建殿宇。四年，寺僧進百宝塔，賜
GA060n0065_p0136a05║名承天寺。政和七年，以禁中有承天寺，改能仁寺。紹
GA060n0065_p0136a06║興十二年，郡守閭丘昕奏改能仁禪院，遂為鴈山大
GA060n0065_p0136a07║道場。後皇舅太寧郡王請寺為奉先地，詔賜額曰時
GA060n0065_p0136a08║思薦福寺。至乾道七年，以太上皇后命復為能仁寺。
GA060n0065_p0136a09║元至正丙午，遭兵燹。
GA060n0065_p0136a10║國朝洪武二十四年立成叢林，至三十一年，僧曇竺修建
GA060n0065_p0137a01║殿宇，後圮。萬曆六年，督撫常熟徐公栻重建。
GA060n0065_p0137a02║靈岩寺
GA060n0065_p0137a03║在東內谷太平興國四年，僧行亮、神昭（即神朗）挈瓶
GA060n0065_p0137a04║荷錫，共訪幽竒，得鴈山安禪谷居焉。新市蔣光賛為
GA060n0065_p0137a05║建殿宇，寺之山水靈秀，名聞京師，太宗命中貴人，持
GA060n0065_p0137a06║御書五十二卷，軸賜於寺。咸平十二年，賜額靈岩禪
GA060n0065_p0137a07║寺。天聖十年，仁宗賜藏經（凡千卷皆金字）元至正間
GA060n0065_p0137a08║遭兵燹經書，亦無存者。至
GA060n0065_p0137a09║國朝洪武八年，僧道沛重建。二十四年，歸併成叢林。後圮。
GA060n0065_p0137a10║督撫徐公栻重建。
GA060n0065_p0138a01║靈雲寺
GA060n0065_p0138a02║在西外谷，宋太平興國五年，建熙寧元年賜額，
GA060n0065_p0138a03║國朝洪武二十四年歸，併成叢林。
GA060n0065_p0138a04║雙峯寺
GA060n0065_p0138a05║在東外谷，宋祥符元年，僧法逺建。後有禪僧善持誦，
GA060n0065_p0138a06║每誦經于峯下。有老人侍聽，忽不見世傳以為寒坑
GA060n0065_p0138a07║神龍来聽法也。（詳紀異）
GA060n0065_p0138a08║靈峯寺
GA060n0065_p0138a09║在東內谷宋天聖元年，僧文吉建，康定二年賜額，寺
GA060n0065_p0138a10║傍泉石奇恠，亞於靈岩，而羅漢洞尤為勝絕。
GA060n0065_p0139a01║寳冠寺
GA060n0065_p0139a02║在西外谷宋咸平四年，僧全了，建熙寧元年賜額，後
GA060n0065_p0139a03║廢元末重建，復廢
GA060n0065_p0139a04║國朝。洪武二十四年歸併靈雲寺，今廢。
GA060n0065_p0139a05║羅漢寺
GA060n0065_p0139a06║在西內谷宋咸平二年，僧全了建熙寧元年賜額，後
GA060n0065_p0139a07║被寇燬。
GA060n0065_p0139a08║國朝洪武六年僧大巖建，二十四年歸併靈雲寺。今廢。
GA060n0065_p0139a09║瑞鹿寺
GA060n0065_p0139a10║在西內谷，宋淳化二年，僧法道建。熙寧元年賜額。後
GA060n0065_p0140a01║廢元豐五年，僧道親進藥，有靈驗（詳紀異）。重建復廢。
GA060n0065_p0140a02║國朝洪武二十四年歸併雙峯寺。
GA060n0065_p0140a03║飛泉寺
GA060n0065_p0140a04║在東內谷，宋天禧二年，僧從吉建。熙寧元年賜額，元
GA060n0065_p0140a05║末遷于戴辰峯之西絕頂上（頂平有泉，四面峯巒）。
GA060n0065_p0140a06║國朝洪武二十四年歸併雙峯寺。
GA060n0065_p0140a07║石梁寺
GA060n0065_p0140a08║在東外谷謝公嶺東，宋慶曆二年建熙寧元年賜額，
GA060n0065_p0140a09║後廢
GA060n0065_p0140a10║國朝。洪武二十四年歸併雙峯寺。
GA060n0065_p0141a01║本覺寺
GA060n0065_p0141a02║在西外谷大芙蓉長𡽄原，入鴈山路從本覺寺始唐
GA060n0065_p0141a03║乾寧二年建宋熙寧二年賜額今廢。
GA060n0065_p0141a04║古塔寺
GA060n0065_p0141a05║在西外谷大芙蓉長𡽄原，因開山祖全了骨塔建古
GA060n0065_p0141a06║塔菴，熙寧元年賜額後廢骨，塔仍存。
GA060n0065_p0141a07║石門寺
GA060n0065_p0141a08║在西外谷宋咸平三年，建熙寧元年，賜額後廢。
GA060n0065_p0141a09║普明寺
GA060n0065_p0141a10║在西外谷宋咸平三年，建熙寧元年，賜額後廢。
GA060n0065_p0142a01║天柱寺
GA060n0065_p0142a02║在西外谷，宋太平興國二年，建熙寧元年賜額。
GA060n0065_p0142a03║華嚴寺
GA060n0065_p0142a04║在西外谷宋咸平二年建熙寧元年賜額。
GA060n0065_p0142a05║淨明寺
GA060n0065_p0142a06║在東外谷，舊名淨明菴，宋太平興國二年建嘉祐七
GA060n0065_p0142a07║年，浙漕李復圭愛其山水秀異，奏立淨明院，八年賜
GA060n0065_p0142a08║額，舊有維摩室今皆廢。
GA060n0065_p0142a09║真濟寺
GA060n0065_p0142a10║在東外谷宋祥符二年建熙寧元年，賜額今廢。
GA060n0065_p0143a01║以上十八剎俱在鴈山東西內外谷中。
GA060n0065_p0143a02║附
GA060n0065_p0143a03║白巖寺
GA060n0065_p0143a04║在鴈山東外谷北閤，唐元和九年建熙寧元年，賜額
GA060n0065_p0143a05║梅溪有記。
GA060n0065_p0143a06║明因寺
GA060n0065_p0143a07║按舊志，在鴈山東外谷溫嶺石，晉天福六年僧德蟾
GA060n0065_p0143a08║建。宋治平二年，賜額大明寺。元豐三年改今額，元仍
GA060n0065_p0143a09║宋。我
GA060n0065_p0143a10║朝洪武二十四年歸，併成叢林。永樂元年，僧從宰重修。後
GA060n0065_p0144a01║僧嵩大能持呪驅崇，復創塔院，刻千佛像，為明因子
GA060n0065_p0144a02║院。
GA060n0065_p0144a03║實相寺
GA060n0065_p0144a04║在雙峯後，谷宋祥符元年，僧法煥，建後賜額。紹興中，
GA060n0065_p0144a05║徙於山間。後廢。
GA060n0065_p0144a06║崇德寺
GA060n0065_p0144a07║在南閤石，晉天福二年建宋熙寧元年賜額後廢。
GA060n0065_p0144a08║按十八剎者，鴈山東西內外谷中諸寺也。若白岩
GA060n0065_p0144a09║寺、明因寺實相寺崇德寺，俱在東外谷之外，然亦
GA060n0065_p0144a10║鴈山境內寺也，合之凡二十二寺。
GA060n0065_p0145a01║菴
GA060n0065_p0145a02║觀瀑菴
GA060n0065_p0145a03║一名宴坐菴，一名龍湫菴，諾，詎那觀瀑處？
GA060n0065_p0145a04║八扇菴
GA060n0065_p0145a05║寺有八菴，各理田粮，以供役事，曰同源，曰新樓，曰下
GA060n0065_p0145a06║院，曰天然，曰柘菴，曰雲岩，曰曇花，曰新菴。共田百餘
GA060n0065_p0145a07║項，惟一人住持。後因役煩田，皆質券於人，菴随以廢。
GA060n0065_p0145a08║堂
GA060n0065_p0145a09║資深堂
GA060n0065_p0145a10║在雙峯寺後，梅溪有記。
GA060n0065_p0146a01║亭
GA060n0065_p0146a02║看不足亭
GA060n0065_p0146a03║在靈峯洞取昔人岩前，向見白頭翁，自道一生看不
GA060n0065_p0146a04║足之詩而名之也。
GA060n0065_p0146a05║忘歸亭
GA060n0065_p0146a06║在大龍湫下。
GA060n0065_p0146a07║翠微亭
GA060n0065_p0146a08║在靈岩靈峯中道相去各五里許。西南入淨明寺。
GA060n0065_p0146a09║藍玉亭
GA060n0065_p0146a10║在雙峯寺側。
GA060n0065_p0147a01║鴈山書院
GA060n0065_p0147a02║亦曰鴈山。鄉賢祠祠，宋元暨
GA060n0065_p0147a03║國朝諸名賢也。
GA060n0065_p0147a04║提學萬先生，撰降祝文，刻石于祠內。知州朱守宣為
GA060n0065_p0147a05║置祠屋數楹，祭田一十畞地一十畞，俱在瑞鹿龍湫
GA060n0065_p0147a06║上寳香巖。萬曆八年，奉例改創公館。
GA060n0065_p0147a07║
GA060n0065_p0147a08║
GA060n0065_p0147a09║
GA060n0065_p0147a10║
GA060n0065_p0148a01║
GA060n0065_p0148a02║
GA060n0065_p0148a03║
GA060n0065_p0148a04║
GA060n0065_p0148a05║
GA060n0065_p0148a06║
GA060n0065_p0148a07║
GA060n0065_p0148a08║
GA060n0065_p0148a09║
GA060n0065_p0148a10║
GA060n0065_p0149a01║仙釋
GA060n0065_p0149a02║木葉老人宋元豐五年，瑞鹿院僧道親，於院前道上
GA060n0065_p0149a03║逢一老人自山而下，履木葉皆無聲，呼僧與語，付一
GA060n0065_p0149a04║丸藥如彈子大，曰：「爾可速入京師，以進此藥，乃萬嵗
GA060n0065_p0149a05║藤膏熬成龍壽丹也。以金椀研服，可保二九之數。」道
GA060n0065_p0149a06║親未行，次日又遇之，仍趣其行。道親如其言。至都下，
GA060n0065_p0149a07║適聞仁宗不豫，詣省，言其狀，執政異而不受。上聞，召
GA060n0065_p0149a08║而取之。問所欲，道親言，老人但戒太𡻕，本命四六，慎
GA060n0065_p0149a09║酒樂，乞濟貧民及禁天下捕龜。上命中臣梁從政賫
GA060n0065_p0149a10║香至鴈蕩訪老人，無所見。八年立春，上染疾，太后得
GA060n0065_p0150a01║藥扵睿思殿，如前法研服之，稍愈。及上崩時，計在位
GA060n0065_p0150a02║一十八年，適符九二之數。
GA060n0065_p0150a03║紹興末，平陽獨嶼李氏子，跌蕩不容於父。遇一方士，
GA060n0065_p0150a04║將以東逰。不移時，達樂清孝義橋下，去家已三百餘
GA060n0065_p0150a05║里矣。辭不能進，方士出一小鏡使窺之，恍然抵一山
GA060n0065_p0150a06║寺，俄而如夣覺，視其僧舍，則已在靈岩寺矣。
GA060n0065_p0150a07║禪僧有逰山者，嘗至鴈山中，偶失道，循小徑至一處，
GA060n0065_p0150a08║有茅屋數十家，皆方士也。笑謂僧曰：爾亦知逰鴈蕩
GA060n0065_p0150a09║乎？方冬沍寒，而其地煖。桃有實，僧摘數枚懷之，方士
GA060n0065_p0150a10║呼童子奪取其桃，僧因恍忽過山椒，不覺至明州天
GA060n0065_p0151a01║童寺矣。
GA060n0065_p0151a02║陳覺，陳州商也。嘗逰鴈蕩東峯，望西巖下一木如盖
GA060n0065_p0151a03║捫蘿。至其所，見藤蔓纒繞一人，其形如石，視之，乃入
GA060n0065_p0151a04║定僧也。觸其衣隨手而化，乃結菴于傍。居二月餘，僧
GA060n0065_p0151a05║欠伸張目曰：吾有衣寄岩間，有虎守之，可持吾錫杖
GA060n0065_p0151a06║以取。覺徃，見虎，示以杖，虎搖尾而去。持衣以授僧，見
GA060n0065_p0151a07║藤蔓有入僧膚肉者數寸，覺因懇拜僧為說法，山中
GA060n0065_p0151a08║鳥獸鬼神皆来聽。後人指其處為說法岩（今岩在東谷）。
GA060n0065_p0151a09║唐堯運，即鴈蕩闡化祖師諾詎羅尊者，姓羅氏，法名
GA060n0065_p0151a10║詎那，又名諾詎羅，眉州青神縣人。居蜀之中岩山，有
GA060n0065_p0152a01║石笋三峯鼎立，其傍惟寳瓶一峯，岩岫奇峭，林木薈
GA060n0065_p0152a02║蔚，為尊者道塲。飛錫來居震旦東南大海際鴈山龍
GA060n0065_p0152a03║湫。（餘見開山祖下）
GA060n0065_p0152a04║宋全了，永嘉人，逰山至荊門玉泉山，遇天竺僧言：汝
GA060n0065_p0152a05║縁在浙東，當得名山居之。永嘉有諾詎羅者道塲，數
GA060n0065_p0152a06║適當興，龍湫宴坐，此尊者棲錫地也。了遂感悟，至山
GA060n0065_p0152a07║中結菴，曰芙蓉塔、曰古塔。鴈山之顯，皆自全了發之。
GA060n0065_p0152a08║其人放蕩不拘，時人目為了漭蕩。（餘詳開山下）
GA060n0065_p0152a09║景宣，樂清人，陳氏子。受業能仁寺，十五嵗試經得度，
GA060n0065_p0152a10║出逰方外，紹興間歸能仁。越數年，又居本覺，後以壽
GA060n0065_p0153a01║終。平生喜讀莊子，自為註解，凢三十三卷。又能究極
GA060n0065_p0153a02║性命道德之說。年九十七，雙目烱然，視聽不衰。及茶
GA060n0065_p0153a03║毗，齒與袈裟皆不壞，人以為得道云。
GA060n0065_p0153a04║雙峯寺舊有龍祠，相傳僧人曰後可者善講經。一日
GA060n0065_p0153a05║聚眾僧講於峯下，有一老人侍聽，長鬚古顏，眾頗異
GA060n0065_p0153a06║之。問其従來，曰：某寒坑龍也。眾曰：寒坑去此百餘里，
GA060n0065_p0153a07║講不逾時。何從知之而遽至此乎？曰：寒坑、鴈蕩原是
GA060n0065_p0153a08║一山，首尾相連，地脉相通，故易知之。因忽不見，風雷
GA060n0065_p0153a09║驟起。眾僧懼禱，請立為祠。仰而視之，則蜿蜒之狀已
GA060n0065_p0153a10║在雲中矣。祠今在東外谷。
GA060n0065_p0154a01║羅漢洞內設羅漢五百身，過客至誠瀹茗，則徃徃成
GA060n0065_p0154a02║乳花（洞見前）。石羅漢在西谷羅漢寺前高崖上，崖高
GA060n0065_p0154a03║數十丈，世俗相傳漳州有一羅漢，聞鴈山之勝內有
GA060n0065_p0154a04║諾詎那尊者道塲，尊者乃西靈山第五位大阿羅漢
GA060n0065_p0154a05║也，欲來叅受，駕海舶至溪下，登岸陸行，以尋詎那，未
GA060n0065_p0154a06║及見，適遇見樵人，即飛上高崖上，立化為石。至今形
GA060n0065_p0154a07║肖宛然，矻如巨人，寺因以名。
GA060n0065_p0154a08║逺夣和尚碑文戴洵（祭酒，號愚齋，四明奉化人）
GA060n0065_p0154a09║逺夣和尚者，本應天溧陽人袁應魁也。有妻子兄
GA060n0065_p0154a10║弟，田宅頗饒。一日棄之，出遊至雁蕩靈巗谷，依僧▆▆
GA060n0065_p0155a01║學佛，更名圎魁，落髮。然不甚禮誦講解，嘗掩室靜坐。
GA060n0065_p0155a02║手甲長二寸餘，冬夏衣一衲無增减。萬曆丙戌夏，余
GA060n0065_p0155a03║偶至靈巖谷，與語佛，不甚領悟。明年，忽造余廬，謀
GA060n0065_p0155a04║建寺。又明年，寺成，来請為記。余曰：「天地中有鴈蕩，雁
GA060n0065_p0155a05║蕩中有靈巗，靈巗中有寺，寺中有爾居之，皆夣耳，而
GA060n0065_p0155a06║又記之，是夣中言夣也。爾方求覺者，何記為！」魁自號
GA060n0065_p0155a07║鴈峰，余為更號曰逺夣，而作說以貽之曰：「逺離顛倒
GA060n0065_p0155a08║夣想，佛教也。」魁笑曰：「雖然夣覺不二，離夣求覺亦
GA060n0065_p0155a09║非也。」終請記之。余偶病，未得為，魁来促之且曰：「有寺
GA060n0065_p0155a10║無經，佛法何明？凡愚何覺？吾將造京師，謁名公卿，請
GA060n0065_p0156a01║印藏經歸寺，以畢吾志。」余笑曰：「無欲速，果熟自然香。
GA060n0065_p0156a02║姑留，與爾共講佛法大意也。」魁乃留寓塔亭山，日来
GA060n0065_p0156a03║聽講。余因以《三千有門頌》授之，自五月至八月始成
GA060n0065_p0156a04║誦。一日，席地仰天，余曰：雲行鳥飛，佛體也。魁笑曰：「自
GA060n0065_p0156a05║古只有僧為儒說法，今公反以儒為僧說法，亦異事。」
GA060n0065_p0156a06║良久，忽起附余耳，自指鼻尖低聲曰：「我雖不解文義，
GA060n0065_p0156a07║然常常照管主人翁時刻不忘者二十餘年矣。」余始
GA060n0065_p0156a08║▆異之，前▆欲與深言，竟無語。留凡一年，余記成，辭
GA060n0065_p0156a09║歸靈巖，余以二絕送之曰：昔住靈巖寺　今留佛塔亭
GA060n0065_p0156a10║寺亭俱佛境　若夢若為醒昔來真如夢　今去夢還真
GA060n0065_p0157a01║寄問雪巗石　真知夣裏人明年，余養病西湖净慈寺，
GA060n0065_p0157a02║魁忽来，曰：「吾杖鉢来，竟將徃京師，何以贈我？」余取一
GA060n0065_p0157a03║手卷，畫靈巗圖，書〈逺夣說〉其後，授之曰：「都城繁華，尔
GA060n0065_p0157a04║其時覺本真無迷也。」魁竟去，逾年不知其所遇何如。
GA060n0065_p0157a05║又明年，壬辰夏，南宗伯王公寄余書曰：「承遣魁僧，於
GA060n0065_p0157a06║今年正月二十六日，已在玄真觀中坐化矣。此僧與
GA060n0065_p0157a07║之語，若無甚見解，而臨去一著乃爾，豈真有宿根耶！」
GA060n0065_p0157a08║余猶未信之。已而其徒明海負其骨歸，為余言其化
GA060n0065_p0157a09║日如常時，但獨語曰：「印藏經自有時，今亦已矣。」遂瞑
GA060n0065_p0157a10║目。猶謂其晏坐，不知已化也。化之日，面色微青，明日
GA060n0065_p0158a01║轉紅潤如生，七日而鬚髮漸長，都人瞻禮紛沓，玄真
GA060n0065_p0158a02║觀主郭懷野懼多事，陳於禮部，請從茶毘。王宗伯乃
GA060n0065_p0158a03║命具龕薪火之，烟皆西向，時二月二日也，年五十六。
GA060n0065_p0158a04║世傳得道者多坐化或立化，色臭無變，每疑其妄，今
GA060n0065_p0158a05║觀於圓魁，猶信。嗟乎！余未知魁所得果如何，顧世之
GA060n0065_p0158a06║學道者，誰識所謂主人翁而照管之哉？主人翁，盖即
GA060n0065_p0158a07║釋家之本来面目，僊家之元神，儒家之慎獨也。認本
GA060n0065_p0158a08║来面目者，常止常觀耳，不在持經解偈也。存元神者，
GA060n0065_p0158a09║常清常净耳，不在烹鉛錬汞也。慎獨者，常戒常懼耳，
GA060n0065_p0158a10║不在多聞多見也。彼其所以不言不為，如愚如訥，既
GA060n0065_p0159a01║屬予以建寺，又屬宗伯公以印經，而竟又委之長徃
GA060n0065_p0159a02║無藉焉，安知非古佛應世，而特啓吾二人以聦明學
GA060n0065_p0159a03║識為無用耶！退之之大顛，示以形骸可外；子瞻之了
GA060n0065_p0159a04║元，使知性命所歸。吾是以深信，魁之以覺覺吾夣也，
GA060n0065_p0159a05║而又深愧吾之方夣方未覺也。冬十月，宗伯公至錢
GA060n0065_p0159a06║塘，邀余遊西湖。公之子汝龍、壻黃廉語余曰：魁化之
GA060n0065_p0159a07║三日，親徃瞻禮，挺身端坐，兩手俱仰，一上一下，不著
GA060n0065_p0159a08║胸膝。掣其肘，可開闔，盖兩肩猶軟云。遺一偈蓐間曰：
GA060n0065_p0159a09║自古原無死　無死亦無生作一黃梁夣　亘古又亘今
GA060n0065_p0159a10║明海将歸，葬靈巗谷，樹碑宇下，請余為銘。
GA060n0065_p0160a01║銘曰：混溟一氣　化變日新形凝質具　有物有人維
GA060n0065_p0160a02║人最靈　誰為之主不見不聞　常出常處出周沙界
GA060n0065_p0160a03║　䖏守一中三教攸判　主一是司舍我主人　𥳽弄軀
GA060n0065_p0160a04║殼棄本逐末　終迷妄覺於維魁公　晦迹韜光不解
GA060n0065_p0160a05║文義　自得知常常為變主　變則常使主之所之　使
GA060n0065_p0160a06║即随至既搆殿宇　復摹藏經功成不居　飄然西行
GA060n0065_p0160a07║主人既去　留此遺蛻鴈谷都城　𱽍為客寄在寄如
GA060n0065_p0160a08║夣　夣亦何因既覺求真　真復何存即夣即覺　非真
GA060n0065_p0160a09║非假覺既無取　夣奚足捨峩峩靈巗　靈骨斯藏敬
GA060n0065_p0160a10║述遺蹟　以表不亡