GA060n0065_p0161a01║鴈山志卷之三
GA060n0065_p0161a02║土産
GA060n0065_p0161a03║茶
GA060n0065_p0161a04║浙東多茶品，而鴈山者稱最，每春清明日，採摘茶
GA060n0065_p0161a05║芽進
GA060n0065_p0161a06║貢，一鎗一旗而白毛者，名曰明茶；榖雨日採者，名
GA060n0065_p0161a07║曰雨茶，此上品也。其餘以粗細鬻賣取價。宜以滾
GA060n0065_p0161a08║湯泡飲，久熬則無清色香味。
GA060n0065_p0161a09║一種紫茶，葉紫色，其味尤佳，而香氣尤清，難種而
GA060n0065_p0161a10║薄收。土人厭人求索，園圃中故少植，間有，亦必為
GA060n0065_p0162a01║識者取去。
GA060n0065_p0162a02║杜鵑花
GA060n0065_p0162a03║有四種，緋紅、粉紅、藍色、碧色，随處有之。惟鴈山書
GA060n0065_p0162a04║院左右最盛，碧者亦難多見。
GA060n0065_p0162a05║觀音竹
GA060n0065_p0162a06║莖小而葉細長，不滿三四尺。人家多植園圃中岩
GA060n0065_p0162a07║石上，蒼翠經冬不凋。
GA060n0065_p0162a08║方竹
GA060n0065_p0162a09║體小而方，可作杖用。山中人每取其枯瘦有稜節
GA060n0065_p0162a10║者，刻其根為人物，形充土宜以贈人。
GA060n0065_p0163a01║䈥竹
GA060n0065_p0163a02║質柔韌，可作竹絲器皿用。寺東南澗邊多有之，澗
GA060n0065_p0163a03║因以名。
GA060n0065_p0163a04║金星草
GA060n0065_p0163a05║葉上有金星點，根中有黑䈥如髮，又謂之出髮草，
GA060n0065_p0163a06║俗傳用以浸油塗頭上禿處，則髮生。
GA060n0065_p0163a07║金線草
GA060n0065_p0163a08║一名蟹殻草，葉圓如蟹殻，蔓生，節間有紅線長尺
GA060n0065_p0163a09║許。或生岩石上與井池邊，性亦寒涼，治燙火瘡用。
GA060n0065_p0163a10║鳳尾草
GA060n0065_p0164a01║生巖石間，葉如鳳尾，性寒，入痢藥用。
GA060n0065_p0164a02║龍鬚草
GA060n0065_p0164a03║舊傳出自縉雲鼎湖，軒轅黃帝升仙時，乗龍而去，
GA060n0065_p0164a04║羣臣拔龍鬚，鬚墜化而為草。晉時織為席，嵗貢御
GA060n0065_p0164a05║座用，今處處有之。惟蘇州虎丘為盛，種者如藝稻，
GA060n0065_p0164a06║織席通四方，溫州者次之。産鴈山者，莖細而秀。
GA060n0065_p0164a07║石菖蒲
GA060n0065_p0164a08║深谷中有之，亦有一寸而九節者，但無服食之方
GA060n0065_p0164a09║耳。
GA060n0065_p0164a10║緑草
GA060n0065_p0165a01║根有子如麥大白，山名緑草米，一名麥門冬，性寒，
GA060n0065_p0165a02║能治熱渴用。
GA060n0065_p0165a03║櫻粟
GA060n0065_p0165a04║花紅實，內有子，如小粟皮，苦澁能治泄痢症醫家，
GA060n0065_p0165a05║謂之木榔棰。
GA060n0065_p0165a06║百合
GA060n0065_p0165a07║性平，根可食，一名鬼蒜。荒年，山中人取以療飢。
GA060n0065_p0165a08║鈎脗
GA060n0065_p0165a09║状似黃精，葉與莖稍有不同，一則養人，一則殺人。
GA060n0065_p0165a10║其性毒烈，與黃精逺甚，服黃精者不可不察。山中
GA060n0065_p0166a01║亦不多見。
GA060n0065_p0166a02║黃精
GA060n0065_p0166a03║山多黃精，土人鬻以代糧，但不能知九蒸九曝之
GA060n0065_p0166a04║法耳。此物雖處處有之，惟以天台鴈蕩者為佳；天
GA060n0065_p0166a05║台鴈蕩又以絕頂不聞雞犬之聲者為上品，性中
GA060n0065_p0166a06║和。
GA060n0065_p0166a07║薯蕷
GA060n0065_p0166a08║性寒，有紅白二色。産於岩石竹樹間者，味清而甘，
GA060n0065_p0166a09║堪入藥；人圃種者味尤佳，不堪入藥，可入飲食用。
GA060n0065_p0166a10║何首烏
GA060n0065_p0167a01║性平，岩下石畔皆有之。寺僧相傳，惟靈岩寺佛殿
GA060n0065_p0167a02║下有一本甚大，蔓延于外者，絕與他蔓不類。殿自
GA060n0065_p0167a03║洪武至今一百五六十年矣，其根之大可如栲栳，
GA060n0065_p0167a04║但為殿楹所壓，無從而取之耳。
GA060n0065_p0167a05║山蘿菔
GA060n0065_p0167a06║性寒，状如圃中所種者，土人用以治癰疽，搗汁服
GA060n0065_p0167a07║之，查塗患處，愈可。
GA060n0065_p0167a08║金釵石斛
GA060n0065_p0167a09║性寒，生麥地中，歲取入貢。
GA060n0065_p0167a10║雪裏開
GA060n0065_p0168a01║性大寒，深谷中有之，能解砒毒，冬時開花，故名。
GA060n0065_p0168a02║金線重樓
GA060n0065_p0168a03║性寒，能治諸熱毒。
GA060n0065_p0168a04║金銀花
GA060n0065_p0168a05║性涼，能解熱毒，土人用以作湯，治諸瘡。花初開時
GA060n0065_p0168a06║黃色，後轉白色，故名金銀花。藤有汁而甘，謂之啜
GA060n0065_p0168a07║蜜藤。
GA060n0065_p0168a08║香薷
GA060n0065_p0168a09║性溫，能治暑，消煩，止渴，煖胃。惟靈岩寺馬鞍嶺下
GA060n0065_p0168a10║石坦中産者佳，人家園圃種者稍劣。
GA060n0065_p0169a01║鳥獸
GA060n0065_p0169a02║白鷴
GA060n0065_p0169a03║形似雞而大，白色，毛有黑花，細紋長尾，生深谷溪
GA060n0065_p0169a04║澗中。
GA060n0065_p0169a05║錦雞
GA060n0065_p0169a06║形似雞，毛五色紋。每日至午間，胷前雜毛斑斕叢
GA060n0065_p0169a07║起，宛如錦綬，土人謂其吐錦，過午則斂。自矜其容，
GA060n0065_p0169a08║每臨水自照，或溺而死。
GA060n0065_p0169a09║練鵲
GA060n0065_p0169a10║形似鵲而小，尾長而色白。
GA060n0065_p0170a01║金雀
GA060n0065_p0170a02║似雀而色黃，與黃雀相類。
GA060n0065_p0170a03║山樂官
GA060n0065_p0170a04║形似金雀，羣鳴而聲相抑揚，如作樂音，土人謂之
GA060n0065_p0170a05║山樂官。
GA060n0065_p0170a06║山羊
GA060n0065_p0170a07║其狀如鹿，而能𠪱險，白者如雪。猿，有毛如狨，謂之
GA060n0065_p0170a08║金線。
GA060n0065_p0170a09║熊
GA060n0065_p0170a10║形似人而長大，山中人呼為野人，有力能拔樹，又
GA060n0065_p0171a01║名為人熊，惟鴈山西北趾深林中有之。於巨木駢
GA060n0065_p0171a02║立處，連結其枝，構為一巢，夜則棲宿于上，晝則下
GA060n0065_p0171a03║林中取食，遇人則避入叢莽中。
GA060n0065_p0171a04║玉面狸
GA060n0065_p0171a05║形似猫，面有白毛，霜後肉美，山中人以為佳品。諺
GA060n0065_p0171a06║云：霜天玉面狸。
GA060n0065_p0171a07║竹豚
GA060n0065_p0171a08║狀似小猪兒，又如巨鼠，竹林中有之。食笋根，味清
GA060n0065_p0171a09║美。
GA060n0065_p0171a10║獾豬
GA060n0065_p0172a01║似猪而小，肉肥美。
GA060n0065_p0172a02║野豬
GA060n0065_p0172a03║似豬而大，大者重二三百斤，健嘴長牙，有力能與
GA060n0065_p0172a04║虎闘。
GA060n0065_p0172a05║田狗
GA060n0065_p0172a06║形似狗而小，毛深溫厚，可作煖耳用。
GA060n0065_p0172a07║香狸
GA060n0065_p0172a08║形似猫，肉香美。
GA060n0065_p0172a09║五𫨻狸
GA060n0065_p0172a10║尾有黑白紋相間，各五𫨻，肉肥美。
GA060n0065_p0173a01║猴
GA060n0065_p0173a02║十百為羣，巢於高崖石洞中，秋時樟樹子熟，則相
GA060n0065_p0173a03║率摘食。居人出其不意，嗾犬以嚇之，驚墜茅中，不
GA060n0065_p0173a04║能跳躍，或為人所獲。
GA060n0065_p0173a05║魚類
GA060n0065_p0173a06║香魚
GA060n0065_p0173a07║一名細鱗魚，無腥而鱗極細，肉甚美，生鴈山溪澗
GA060n0065_p0173a08║中與潮水相通處。春初時生，月長一寸，九月以後
GA060n0065_p0173a09║可盈一尺，則赴潮際生子。生已則黑瘠而死於鹹
GA060n0065_p0173a10║水中。次年春初，子復化為魚苗，仍入淡水中，随月
GA060n0065_p0174a01║而長，五月以後可長五寸，漁者始取以鬻諸人，味
GA060n0065_p0174a02║極清美，作乾魚尤佳。凡山水入江處皆有之，在樂
GA060n0065_p0174a03║清則石門潭為盛，筋竹溪、芙蓉溪次之。蕩水西流
GA060n0065_p0174a04║於永嘉，南溪則自楓林、當溪、下渡潭、石廟潭諸處
GA060n0065_p0174a05║亦有之，均産於蕩水之一源也。
GA060n0065_p0174a06║石門鯉魚
GA060n0065_p0174a07║門內巨潭多鯉魚、味甘而清美、異於他所産者。每
GA060n0065_p0174a08║天晴日初出時，羣浮水上，可一二畞許，中有一巨
GA060n0065_p0174a09║鯉，其長如人，眾魚環繞，随而旋轉，若相侍然。漁者
GA060n0065_p0174a10║百計，終莫能得，或以為神魚云。