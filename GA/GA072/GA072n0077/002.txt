GA072n0077_p0089a01║九華山志卷二
GA072n0077_p0089a02║形勝門第二（內分：山、峯、嶺、巖、石、洞、臺、水、泉、溪、澗、潭、池、源、灘、井、塘、灣、橋、城、門、田，二十二子目。）
GA072n0077_p0089a03║謫仙詠秀，夢得驚奇；奇中之奇，文成始知。金光溢洞，翠羽流池；獅子行道，鳳凰展
GA072n0077_p0089a04║旗。蓮峯九九，環拱塔基；高山佛日，億載長垂。志形勝。
GA072n0077_p0089a05║山（全山之內，另標二小山名。）
GA072n0077_p0089a06║九華山在安徽青陽縣西南四十里，俗又稱曰「大九華山」。因地藏菩薩應化其間，
GA072n0077_p0089a07║故列于震旦國中四大名山之一，與清涼、峨眉、普陀並尊。其峯巒之聳秀，山川之
GA072n0077_p0089a08║幽奇，亦實甲于東南。大士特地而來，卓錫于茲，良有以也。至全山之大概，卷首圖
GA072n0077_p0089a09║說已詳言之，此不復贅。今特將山中形勝，分山、峯、嶺、巖、石、洞、臺、水、泉、溪、澗、潭、池、源、
GA072n0077_p0089a10║灘、井、塘、灣、橋、城、門、田等，一一分列子目，逐名詳載所在。俾遊者便以覽勝，文人藉
GA072n0077_p0089a11║作坐遊。今又于全山之中，另有二小山名，復次第列之于下。
GA072n0077_p0089a12║諫堂山因有滕子京書堂，故名。清馮淮詩：封事名高是讀書　屢逢嚴譴意何如
GA072n0077_p0090a01║後人誰不推忠孝　記得當年司諫廬
GA072n0077_p0090a02║雲鶴山在北，又名「靈鶴山」。
GA072n0077_p0090a03║峯（共計五十九峯）
GA072n0077_p0090a04║天台峯自黃山來，入青陽南境，為九華最高峯。橫岡疊巘，星羅雲布，要以天台一
GA072n0077_p0090a05║峯為統宗。其勝俱在嶺巔雲峽間。嶺東西諸小庵，巨石清泉，虯松怪柏，亦一登眺
GA072n0077_p0090a06║之逸境云。明曹學佺詩：九峯如九子　盡與我為羣重露排開嶺　斜陽送入雲偃
GA072n0077_p0090a07║松巖畔見　香草澗邊聞已隔化城寺　杳無人俗氛劉城詩：天台高處不勝寒　四
GA072n0077_p0090a08║望悲風獨立難我以輕衫當晝解　僧云巖雪昨宵乾木皮覆屋冬能好　竹葉編籬
GA072n0077_p0090a09║臥亦安忽覩金光開世界　鎮南一塔石中看清宗觀詩：絕境天台最　山盤路寂
GA072n0077_p0090a10║寥足危緣竹石　眼放即雲霄隔水鐘聲近　深林樵響遙料應王子晉　縹緲坐吹簫
GA072n0077_p0090a11║七賢峯在金剛尖分水嶺西。七峯端立如人，故名。
GA072n0077_p0090a12║仙人峯在陵陽山之西，一名「仙姑尖」。舊傳竇子明、劉光世、楊元秉、陳昇卿，所經游
GA072n0077_p0091a01║處。頂昂石壇，夜吐金碧光。樵夫入萬壑煙霞中，見若仙者焉，若將軍者焉，若相國
GA072n0077_p0091a02║儒者焉，隱現不常。歲旱，曳柴燔其壇，輒雨。《青陽縣志》載：陳復源（亦作「伏元」），性至孝友。
GA072n0077_p0091a03║父客死，源號泣奔赴，扶柩歸。母亦尋卒，合葬仙人峯下，廬墓二十餘年。
GA072n0077_p0091a04║翠屏峯在雲外峯西。
GA072n0077_p0091a05║香林峯在雲外峯南。西則平田岡，傍則金光洞。此峯多藥草。
GA072n0077_p0091a06║古仙峯在五臺院南，昔傳有仙人居之。
GA072n0077_p0091a07║真武按劍峯在天台南。其麓有巨石，狀類龜蛇。
GA072n0077_p0091a08║九子峯在碧雲峯側，列峙者九，尤多小峯。林滋詩云「大者嶙峋若虎兕，小者𡾋嵬
GA072n0077_p0091a09║如嬰兒。」初山名「九子」，以此。太白乃更名「九華」云。明袁中道詩：多時餐黛色　逼視
GA072n0077_p0091a10║益孤清切玉峯端過　盤鴉髻上行雪明雙水合　雲布萬山平重見真尤物　移予選
GA072n0077_p0091a11║勝情清宗觀詩：綠水銀河挂九華　一峯雲放一峯遮黏天青削芙蓉秀　穿出雲
GA072n0077_p0091a12║尖朵朵花
GA072n0077_p0092a01║天柱峯在淨居、翠峯西南。聳拔千仞，如柱倚天，此「華東第一峯」也。邑人施達書堂
GA072n0077_p0092a02║在焉。其下有天柱庵，今為翠峯寺。宋陳巖詩：鬼爛神焦不救燃，誰知此柱固依
GA072n0077_p0092a03║然九關當藉扶持力，莫令人間憂杞天
GA072n0077_p0092a04║列仙峯在香林峯北，與天柱峯相屬。峯頂石有人形，行者、顧者、舞者、拜者，接踵而
GA072n0077_p0092a05║從，儼然仙侶之列也。明王守仁詩：靈峭九萬丈　參差生曉寒仙人招我去　揮手
GA072n0077_p0092a06║碧雲端
GA072n0077_p0092a07║展旗峯在天柱峯側。古詩云：「山形南去疾如馳，高處展開三丈旗」，得其狀矣。
GA072n0077_p0092a08║梅花峯在展旗峯西。五石挺峙，峭入雲端，有枯株含萼之象。宋陳巖詩：僵立枯
GA072n0077_p0092a09║梢帶雪霜　至陰極處動潛陽不嫌孤寂無人到　一點春風萬壑香
GA072n0077_p0092a10║玉甑峯在列仙峯北，碧雲峯南。色類瑱琱，形如盌脫，下有懸巖，竈釜相似，故名「玉
GA072n0077_p0092a11║甑」。宋陳巖詩：茹芝仙客老仙鄉　淨盡人間粒食腸玉甑豈能無用處　幾番與世
GA072n0077_p0092a12║熟黃粱
GA072n0077_p0093a01║五老峯在獅子峯側。
GA072n0077_p0093a02║碧雲峯在廣化院東南。其峯巉岏，上連空碧。
GA072n0077_p0093a03║覆甌峯在廣福院西。峯椒有石，攲如覆甌。
GA072n0077_p0093a04║小天柱峯在蓮華峯南。正直如柱，高僅天柱之半。
GA072n0077_p0093a05║插霄峯在摩空嶺左。
GA072n0077_p0093a06║雲峯在羅漢峯下，晴雨皆有雲出入。
GA072n0077_p0093a07║聚猨峯在石佛巖之上。
GA072n0077_p0093a08║文殊峯在九子峯北。形如人乘獅子，前即獅子行道峯也。元末，江華甫以元帥保
GA072n0077_p0093a09║障，立砦於此。宋陳巖詩：佛法中宣不二門　空然洗盡意根塵山頭日月如旋磨
GA072n0077_p0093a10║　照見光明示現身
GA072n0077_p0093a11║蛾眉峯在嘉魚池南，峯如新月之象。
GA072n0077_p0093a12║獅子峯在五老峯傍。宋陳巖詩：懶上維摩室裏牀　卻來山頂現毫光紛紛百獸
GA072n0077_p0094a01║俱馴伏　薝蔔春風到處香
GA072n0077_p0094a02║稻積峯在山西，亦曰「蓮華」，蓋一峯二名。宋陳巖詩：採得松苓足養身　仙家留稻
GA072n0077_p0094a03║滿倉囷豈知山下人辛苦　五月青苗已糶新
GA072n0077_p0094a04║滴翠峯在天柱庵後。有三襲，上大下小，縝潤削成。烟嵐不絕，空翠常滴，極其幽深
GA072n0077_p0094a05║高峻。其絕頂，則人莫能上。清黃吉迪詩：雲氣沾衣溼　風光著樹濃玲瓏三襲幻
GA072n0077_p0094a06║　空翠滴芙蓉
GA072n0077_p0094a07║聚玉峯在滴翠峯南。眾峯叢列爭奇，總名曰「聚玉」。
GA072n0077_p0094a08║石碑峯在滴翠峯西。舊志「石牌」，誤。
GA072n0077_p0094a09║老人峯在雙石南，峯頭狀如老人。宋九華僧希坦詩：二氣分時有此翁　壽年直
GA072n0077_p0094a10║與太虛同想應傴僂千峯上　默笑人間說籛公
GA072n0077_p0094a11║羅漢行道峯在文殊峯前。峯之狀，長絛廣袖，圓頂肥腰，蒲伏而上，若羅漢之行道
GA072n0077_p0094a12║也。宋陳巖詩：碧眼禪師錫振空　石頭無路不相通俯看塵世三千界　總在空花
GA072n0077_p0095a01║起滅中僧聞選詩：肩上袈裟半是雲　法應無說亦無聞數莖蘚髮攲螺髻　一片
GA072n0077_p0095a02║苔衣篆鳥文口借虛空經自讀　身同華嶽供還分靈山曾授聲聞記　五百尊中獨
GA072n0077_p0095a03║出羣
GA072n0077_p0095a04║獅子行道峯東連文殊，北倚螺髻，巨腦虬尾，形若狻猊，望之如行道然。以五老峯
GA072n0077_p0095a05║側亦有獅子峯，故別以「行道」也。宋陳巖詩：佛力所至物皆化　看取南山金碧堆
GA072n0077_p0095a06║林游莽伏不銜毒　獅子昔曾行道來
GA072n0077_p0095a07║拱辰峯在文殊峯後。諸峯羅列，若眾星拱北然。
GA072n0077_p0095a08║羅漢峯在五老峯西，狀若趺僧。陰冥，則慈雲法雨，若人鬼鳥獸之起於旁也。俗云：
GA072n0077_p0095a09║有沙門常與金地藏說法於此。宋陳巖詩：閱盡人間萬劫塵　平生結習一無存
GA072n0077_p0095a10║居山更向山頭坐　兀兀真成不動尊（註云：昔有僧挈瓶持錫，常詣地藏前，竟日談論。去住不常，人莫知其所。地藏示化後二十
GA072n0077_p0095a11║年，樵者登此峯，見僧居此，顏貌清古，宛如昔時。）
GA072n0077_p0095a12║螺髻峯在碧雲庵西，如黛鬟高綰。
GA072n0077_p0096a01║中峯在東藏源東。眾峯環峙，而此獨中踞。上睇日月，下覵雲雨；清泉迸石，翠霧凝
GA072n0077_p0096a02║空。昔有羅漢居之。宋陳巖詩：岪鬱盤紆直拄空　眾峯環繞獨居中山頭要看僧
GA072n0077_p0096a03║禪定　南北東西路各通
GA072n0077_p0096a04║會仙峯在中峯之側。趙知微嘗中秋遇雨，率其徒登峯上。月出雲淨，諸峯呈露。及
GA072n0077_p0096a05║歸，復雨，因名之。
GA072n0077_p0096a06║大芙蓉峯在三游洞上。怪石層嵌，如花瓣朝舒，最為奇秀。
GA072n0077_p0096a07║芙蓉峯在化城寺西南。九華南自七井山發脈，連亙石門嶺而來。至芙蓉峯，結為
GA072n0077_p0096a08║珠墩，成地藏塔院。峯不甚高，上起五巒，宛如青蓮華。王守仁題云：「九華之山何崔
GA072n0077_p0096a09║巍，芙蓉直傍青天開。」此峯在芙蓉閣之西南，遙與閣對者是。
GA072n0077_p0096a10║雙峯在臥雲庵東北，九華之極高者。嶄巖雙頂，其泉亦名「雙溪」。由甲子嶺、廣勝寺
GA072n0077_p0096a11║橫睇，則二峯並峙，尤為競秀。
GA072n0077_p0096a12║獨秀峯在華池上，東西俱見。孤嶠絕巘，壁立萬仞；岌嶪陵空，卓然無倚，特出烟嵐
GA072n0077_p0097a01║之表。左右數十里外望之，殆真迥絕不羣。
GA072n0077_p0097a02║蓮華峯在廣福寺、翠蓋峯東。亂峯層矗如蓮華，上、中、下三處皆有庵。唯上蓮華尤
GA072n0077_p0097a03║勝。石瓣嵌空，如菡萏初舒，色青紫欲浮。
GA072n0077_p0097a04║枕月峯在雙峯、野螺之間。其峯中曲，狀如石枕。每山月初上，皎皎從峯而出。以孟
GA072n0077_p0097a05║夏望夕，候之為準。
GA072n0077_p0097a06║鉢盂峯在茗地源之西南，形如覆鉢。南連黃池峯，西接平田岡。側有石立，儼然如
GA072n0077_p0097a07║僧。明吳光裕詩：鉢盂峯畔石僧閒　終日看山不掩關
GA072n0077_p0097a08║綺霞峯在龍池東。傍臨巨壑，林木尤美。朝暄夕照，燦若綺霞。
GA072n0077_p0097a09║鳧鴈峯在綺霞北，上、下龍池之間。
GA072n0077_p0097a10║二神峯在天池、鳳棲之間。二峯駢肩而立，一視一顧，儼若神人。
GA072n0077_p0097a11║鳳棲峯在二神峯側。
GA072n0077_p0097a12║煎茶峯峯有二：一在香林峯北，一在廣福院東。以峯形似人，傍有石如鑪，故云。或
GA072n0077_p0098a01║云：金地藏入山時，行渴，煑泉而飲。則當在香林者是。宋陳巖詩：春山細摘紫英
GA072n0077_p0098a02║芽　碧玉甌中散乳花六尺禪牀支瘦骨　心安不惱睡中蛇
GA072n0077_p0098a03║真人峯在幘峯前。端險挺立，如真官神人。舊傳葛稚川嘗居焉。
GA072n0077_p0098a04║野螺峯在雙峯南，臥雲庵後。烟嵐歷落，狀類旋螺。
GA072n0077_p0098a05║翠蓋峯在雙峯之北，一名「蓋山」。其舒姑泉，為雪潭。
GA072n0077_p0098a06║少微峯在翠峯南，以費拾遺隱居名。清阮續陽詩：代有求賢詔　徵書到鶡冠少
GA072n0077_p0098a07║微躔自曜　真隱似君難
GA072n0077_p0098a08║安禪峯在蓮華庵東。梁杯渡、唐道濟，棲茅於此。宋陳巖詩：山頭兀坐已忘年　咫
GA072n0077_p0098a09║尺孤雲兩角天但有圓明真實在　此身何處不安禪
GA072n0077_p0098a10║招賢峯在廣福院西南，唐隱者讀書處。
GA072n0077_p0098a11║雲門峯在開元觀南。兩阜相向如門，雲氣出入。春夏有泉涌沸而下。
GA072n0077_p0098a12║天池峯在雲門峯南。峯頂有池，蒲芡菱菰，不種而生。宋陳巖詩：鴈浴鷗棲水影
GA072n0077_p0099a01║平　菰蒲菱芡透波生冷風瑟瑟山前起　應有天仙下濯纓
GA072n0077_p0099a02║雲外峯在雲門西，醮壇側。高出雲表，滕司諫書堂在山之椒。
GA072n0077_p0099a03║昇雲峯在少微峯東。山氣觸石而起，必先此峯。上有淵潭，歲暵不竭。
GA072n0077_p0099a04║翠微峯在昇雲峯下，天香嶺南。凝烟積翠，朝暮如一。
GA072n0077_p0099a05║幘峯在真人峯北，有雙髽，如巾幘然。顧野王江上望而愛之，因名焉。
GA072n0077_p0099a06║嶺（共計十六嶺）
GA072n0077_p0099a07║牛軏嶺在臥龍庵北。
GA072n0077_p0099a08║齊雲嶺在雙石巖南。或曰列仙峯側。
GA072n0077_p0099a09║斗嶺在石船澗，舊有止庵山房。
GA072n0077_p0099a10║桐嶺在化城西，望江尖側，下有九華山房。
GA072n0077_p0099a11║鳳凰嶺在東藏源西北。又名「鳳棲峯」，望之若鳳尾然。
GA072n0077_p0099a12║大還嶺在中峯下，趙知微煉丹處。
GA072n0077_p0100a01║神光嶺在金地藏塔前，平田岡下。相傳金地藏現光於此。明佘翹詩：鷲嶺盤空
GA072n0077_p0100a02║磴道長　幽尋重問贊公房到來不用愁昏黑　夜夜珠光照上方
GA072n0077_p0100a03║斧柯嶺在中峯下，世傳有仙客圍棊於此。宋陳巖詩：偶爾觀棊忽爛柯　豈知勝
GA072n0077_p0100a04║負是如何歸來笑問人間事　卻是人間勝負多
GA072n0077_p0100a05║天香嶺在少微峯北，臥雲庵前。費拾遺隱居其下，有詔起之，不就。使臣恐其逸也，
GA072n0077_p0100a06║遽於嶺上焚香諭旨。明吳鐘詩：莫羨希夷避詔巖　天香曾發紫泥函紛紛盡是
GA072n0077_p0100a07║終南徑不使雙峯等傅嵒。清曹繼參詩：子軍至性人　登第思祿養未拜元和官
GA072n0077_p0100a08║　永虛陟𡵆望薦辟與徵書　堅臥謝無狀風清蘭芷幽　山空猨鶴傍使者去何時　天
GA072n0077_p0100a09║香留嶺上至今少微星　峯頂光芒漾
GA072n0077_p0100a10║蜃蟠嶺在化城寺西，縈紆蜿蜒如蜃蟠。
GA072n0077_p0100a11║羣蛙嶺在蓮華峯北。
GA072n0077_p0100a12║呈鳳嶺在協濟祠南。舊傳嶺上有鳳雛，為樵人所得；羣鳥爭撲，乃捨之。
GA072n0077_p0101a01║頭陀嶺在無相寺後，頂圓如頭陀。
GA072n0077_p0101a02║歸雲嶺在雙溪上，華池下。
GA072n0077_p0101a03║摩空嶺在東巖側。嶺上望長江，千里如帶。
GA072n0077_p0101a04║西洪嶺在蓮花峯北。縈紆數里，有亭。遊山自西入必經焉。
GA072n0077_p0101a05║巖（共計十四巖）
GA072n0077_p0101a06║邃谷巖在東藏源南。林谷深窈，人迹罕到。巖戶高迥，炎歊不生。夏秋樵豎往往於
GA072n0077_p0101a07║中持冰雪而出。
GA072n0077_p0101a08║雙石巖舊為淨居院址。雙石峭聳，一瀑懸流。相傳巖有異物，狀若蛇蜃，有角無足，
GA072n0077_p0101a09║異質白章。二十年一見。出不畏人，久乃復入。宋陳巖詩：舊日禪扉松竹幽　寺移
GA072n0077_p0101a10║西去幾經秋誰知一帀枯茅地　曾是談經石點頭
GA072n0077_p0101a11║觀音巖在幘峯西，裂磔雄闢，仄倚合成。深如石室，上透天光。唐末有高僧卓庵，感
GA072n0077_p0101a12║觀音出現，名之。宋陳巖詩：一性圓時萬境通　三生綺念墮真空如今舉眼無非
GA072n0077_p0102a01║佛　身在光明法界中
GA072n0077_p0102a02║透碧巖一名「透壁」，在滴翠峯側。高約二丈，廣如之，深倍其數。與五老雙峯映帶相
GA072n0077_p0102a03║屬。
GA072n0077_p0102a04║三斧巖在九子山東北。有大斧劈痕者三，見「福海寺十景詩碑」。亦稱「三斧石」。
GA072n0077_p0102a05║東巖在化城寺東。登巔，則羣峯歷歷內向，故古稱「東峯」。橫截如屏，又名「東崖」。崖北
GA072n0077_p0102a06║有巖。深覆如屋，故又名「東巖」。金地藏卓錫於此。後異僧周經，亦棲其間，故又名「宴
GA072n0077_p0102a07║坐巖」。明王陽明居此，定名「東巖」，今仍之。明柯喬詩：陵晨升東巖　參差俯層碧似
GA072n0077_p0102a08║練江光淨　如蒸雲氣白幽徑盤山椒　孤燈明石室絕壁舒綺繡　飛流戛琴瑟其中
GA072n0077_p0102a09║有至人　味道薄芝朮我欲叩玄關　伊人久超忽南指千萬峯　天台最突兀丹梯近
GA072n0077_p0102a10║可捫　鳥道險難即改途返禪居　停晷披梵帙即事暢沈悰　觸物祛遐戚忘歸信茲
GA072n0077_p0102a11║辰　終期下容席柳佐詩：磴道開成竺寺東　大千一望萬塵空嵯峨嶺樹層霄上
GA072n0077_p0102a12║　隱見江天宿霧中風韻泉聲將梵樂　日移秀色照禪宮大師曾此紆真果　徙倚石
GA072n0077_p0103a01║牀思不窮桂應蟾詩：浮空東壁迥松煙　香閣珠林倚半天白法有緣開勝迹　丹
GA072n0077_p0103a02║崖無徑傲飛仙雲根逗老虛中石　月影澄寒靜裏泉翛爾乘風陵絕頂　蒼茫疑泛
GA072n0077_p0103a03║斗牛邊潘耒詩：大士潛修地　雙趺尚宛然巖空眠似屋　壁削望如船嶺合疑無
GA072n0077_p0103a04║地　江翻覺有天由來參觀者　相見別峯巔清吳德照詩：為探名勝歷華峯　積靄
GA072n0077_p0103a05║浮天一徑封躡遠不知溪外路　登高略見嶺頭松老僧座下崖千尺　古佛龕前閣
GA072n0077_p0103a06║幾重心曠已忘歸路近　雲煙盡處早聞鐘程道光詩：獨上雲深處　東巖異眾峯
GA072n0077_p0103a07║煙中籠窈窕　天半削芙蓉密樹藏金碧　山空應鼓鐘高人當宴坐　豈是擬仙蹤
GA072n0077_p0103a08║考異曰：東巖俗名「捨身巖」，謂地藏捨身空門。如梁武帝、陳高祖捨身寺中，非果
GA072n0077_p0103a09║捐軀也。愚人誤謂為投崖身死，即得解脫。夫投崖可以解脫，地藏胡弗先為之，
GA072n0077_p0103a10║而猶坐化函中耶？
GA072n0077_p0103a11║寶陀巖在蓮華峯北。巖戶崚嶒，迥若樓閣。上垂莎羅花、菩薩綫；內有仙人塘、石牀、
GA072n0077_p0103a12║丹竈，窈如也。宋陳巖詩：陰磴層崖洞室寬　奇花異草幾多般彩雲不動金光起
GA072n0077_p0104a01║　好作金蓮法界看
GA072n0077_p0104a02║思賢巖在保真院東。自天香嶺，沿溪九曲而入。滕司諫書堂遺址存焉，巖名本此。
GA072n0077_p0104a03║巖壁有泉。
GA072n0077_p0104a04║清隱巖在雙峯下。劉世疎結庵隱居，大書「清隱巖」三字，徑二尺餘。嘉祐熙寧中，朝
GA072n0077_p0104a05║士來謁，多刻名於石。今其地呼「劉沖」。
GA072n0077_p0104a06║處士巖在臥雲庵東北。相傳有處士隱居數十年，人不知其名。今猶有石牀及手
GA072n0077_p0104a07║植松檜存焉。
GA072n0077_p0104a08║碧桃巖在鳳栖峯下。趙知微種桃千樹，花皆碧色。每開時，率徒飲其下。
GA072n0077_p0104a09║虎頭巖在雙峯麓，狀似虎頭，故名。
GA072n0077_p0104a10║滴水巖隨處有之，舊志註：「在保真院東」。
GA072n0077_p0104a11║拾寶巖在圓寂寺西南。
GA072n0077_p0104a12║石（二十二石，又附石墩、石照、繡石壁、赤石壁、石室、醮壇、西天柱等以石得名者七處，共計二十九名。）
GA072n0077_p0105a01║金剛石在平田岡南。五石疊成，高約五七丈。如人所疊，俗呼「金剛尖」。查炳華詩：
GA072n0077_p0105a02║說法雷音衛世尊　寶刀金甲鎮山門何時小試神通力　磊磊松梢五石蹲
GA072n0077_p0105a03║靈龜石在碧雲庵上，以形似名。
GA072n0077_p0105a04║花窗石在福海寺東。縱橫玲瓏，透若綺疏。
GA072n0077_p0105a05║加冠石在雲峯堂側，狀類人加冠於首。
GA072n0077_p0105a06║鬬雞石在九子山前。二石相對，狀若鬬雞。宋陳巖詩：未悟雄冠死結纓　昂然對
GA072n0077_p0105a07║峙祇徒爭山頭化作千年石　盛氣虛憍不再萌
GA072n0077_p0105a08║鞋石在琉璃灘側。
GA072n0077_p0105a09║朱湖石在小石橋左。明邑侯張爝題「鳴湍」二字，吳大藩書石。
GA072n0077_p0105a10║錦衣石在宴坐巖右。明武宗所使錦衣衛偵王陽明所坐石也。若非此公忠直，則
GA072n0077_p0105a11║先生危矣。周鳳岡詩：九華一路看山行　引路偏勞念佛聲宴坐堂前錦衣石　心
GA072n0077_p0105a12║香一瓣為先生
GA072n0077_p0106a01║風輪石在天香嶺側。勢圓旋欲轉，故名。
GA072n0077_p0106a02║枕流石在少微峯下溪中。
GA072n0077_p0106a03║飛來石在摩空嶺上。
GA072n0077_p0106a04║飛雲石在宴坐巖上。
GA072n0077_p0106a05║甘泉石在甘泉書院側，湛若水題。石底有泉涌出，故名。
GA072n0077_p0106a06║定心石在涌泉亭下。
GA072n0077_p0106a07║拱笏石在蓮華峯前。
GA072n0077_p0106a08║老嫗石在崇聖院側，俗呼「老婆峯」。
GA072n0077_p0106a09║臥牛石有二：一在福海院，一在金剛石下，皆以形名。
GA072n0077_p0106a10║高僧石在招賢峯側。宋陳巖詩：柏根翻動一鑪香　白足高僧禮梵王還了十方
GA072n0077_p0106a11║行腳債　卻來山頂放圓光
GA072n0077_p0106a12║伏虎石在西洪嶺下澗中，以狀名。
GA072n0077_p0107a01║沈機石在西洪嶺澗東，廣福寺前。有巨石，狀如機，水瀑發則半沈。或云：南唐宋超
GA072n0077_p0107a02║回所憩，有機事常咨訪焉。宋陳巖詩：忠誠為國心無累　𥳑易臨民訟自稀與世
GA072n0077_p0107a03║相安真省事　若為作意苦沈機
GA072n0077_p0107a04║果老石在伏虎庵前。
GA072n0077_p0107a05║淨巾石在玉甑峯側。宋陳巖詩：炯炯豁開明鏡臺　是中無處著塵埃平生心地
GA072n0077_p0107a06║常如此　何假頻頻拂拭來
GA072n0077_p0107a07║石墩在邃谷巖溪傍，有積石高涌，故名。
GA072n0077_p0107a08║石照在九子峯側。峯頂積石中有方竅，如風櫺月牖，東西洞穿。日升沈則相透照。
GA072n0077_p0107a09║傍　竅微小。
GA072n0077_p0107a10║繡石壁在淨信院南。石髮垣衣，剝蝕紫綠，宛如古錦，故云。
GA072n0077_p0107a11║赤石壁在繡石壁側。赭石峭立，一落千丈。與繡石壁，皆宋建炎時，居民避亂之所。
GA072n0077_p0107a12║石室在碧雲庵山半。內有程介翁伯南居晦等，同遊題名。柯磊詩：藤蘿挂壁草
GA072n0077_p0108a01║霏霏　野洞深寒到客稀石上空懸大佛字　知為野衲古禪扉
GA072n0077_p0108a02║醮壇在碧玉泉上。其石方平，坎齒如級。仙人竇子明嘗醮其石，俗呼「仙人石」。
GA072n0077_p0108a03║西天柱在東巖下。
GA072n0077_p0108a04║洞（共計十二洞，又附白墡穴。）
GA072n0077_p0108a05║金光洞在香林峯下。洞有穴，可望而不可入。入則神光金色，充塞洞口。有致敬者，
GA072n0077_p0108a06║則髣髴見金人像。或謂金地藏嘗居洞中。明陳懋達詩：卓錫歸何處　金光古洞
GA072n0077_p0108a07║幽厓存千歲柏　瀑落萬年秋雨細松濤緩　嵐清竹韻柔老僧無所住　時共白雲遊
GA072n0077_p0108a08║羅世鼎詩：怪石陵空出化城　芙蓉半壁曉清清說來好景誰曾見　如此奇觀我
GA072n0077_p0108a09║亦驚竹裏雲深疑路斷　松前巖險若天傾平生罪福憑何著　萬仞懸崖撒手行
GA072n0077_p0108a10║赤壁洞在南陽里，牛欄坑之東。
GA072n0077_p0108a11║魚龍洞在南麓，去南陽五里許。其洞凡七，中有澗水，隨洞屈曲而流。入者編筏秉
GA072n0077_p0108a12║火，循巖岸而入。中有綠魚白鳥、有洲渚。巖壁嶙峋，如玉筍，如蓮華，如攢戟。有玉柱、
GA072n0077_p0109a01║有芙蓉碙、有鐘鼓石、有仙人棊盤、有出龕仙翁、有獅子仙蛙，奇形異狀，皆山川之
GA072n0077_p0109a02║氣融結而成。抵洞之盡處，上有一竇，日射五彩，光芒不可狀述。說者謂「通貴池之
GA072n0077_p0109a03║七井山」。蓋洞之第一奇者也。（有芙蓉碙，「碙」字，疑當作「缸」，或作「罁」，抑作「岡」。）
GA072n0077_p0109a04║無極洞在螺髻峯下，即空谷傳聲處也。俗呼「聞聲洞」。
GA072n0077_p0109a05║古仙洞在古仙峯下，深不知幾許。內有石牀，或溪或田，入必以火。費冠卿嘗有「持
GA072n0077_p0109a06║鐙入洞窮」之句。
GA072n0077_p0109a07║三遊洞在雙峯下。洞有三曲，如螺旋。
GA072n0077_p0109a08║堆雲洞在東巖上。邑令蘇萬民題。
GA072n0077_p0109a09║十丈洞在雙峯下，深十許丈。內有石臺，溪水橫過。南則葛仙洞也。高二丈餘，洞口
GA072n0077_p0109a10║如甕，入無畔厓。
GA072n0077_p0109a11║雲巖洞在雲門峯北。廣邃如堂，可容數百人。石室中有石像，若佛、菩薩、真仙等。鍾
GA072n0077_p0109a12║乳於石，如幢蓋缾罌之器。洞前有溪，雲徑幽僻。人閒遇之，再詣，則失其所。
GA072n0077_p0110a01║伏虎洞亦名「睡虎洞」，在摩空亭、棊盤石之北。潘耒詩：徑險從猨挂　崖危舊虎巢
GA072n0077_p0110a02║半龕留客夢　一飯試山肴石勢翻風斾　峯棱疊卦爻應知習定者　不受一塵淆
GA072n0077_p0110a03║九曲洞在天泉東。
GA072n0077_p0110a04║栖禪洞在蓮華峯下。
GA072n0077_p0110a05║白墡穴在宴坐巖下。金地藏取土充糧，甘滑如麪。費冠卿詩：滫泥時和麪，指此。
GA072n0077_p0110a06║臺（共計八臺，又附祈雨壇。）
GA072n0077_p0110a07║天臺在龍女泉南。一在天臺寺之頂，東峯之東。橫岡平亙，金地藏禪息之所，非峯
GA072n0077_p0110a08║也。
GA072n0077_p0110a09║五臺曰「般若」，曰「白雲」，曰「集寶」，曰「離垢」，曰「華嚴」，共五臺。俱在古仙峯、曹山之西，接貴
GA072n0077_p0110a10║池界。故有僧舍，曰「五臺明智院」，今改為「白雲庵」。
GA072n0077_p0110a11║普賢臺在淨居院北，峯頂大石方正，可望而不可登。宋陳巖詩：石臺宿草幾年
GA072n0077_p0110a12║荒　不比維摩獅子牀大士向來曾宴坐　是身如電暗回光
GA072n0077_p0111a01║南臺在平田岡下，有庵，名「南臺」。後有石浮圖。宋陳巖詩：舊日新羅國裏僧，山間
GA072n0077_p0111a02║散滿百千鐙祇將一默消諸妄，坐透禪機最上乘
GA072n0077_p0111a03║說法臺在摩空嶺側，石刻三大字。
GA072n0077_p0111a04║釣魚臺臺有二：一在廣勝寺前半里許，高下二石，懸出山麓，方平可坐，望如釣磯。
GA072n0077_p0111a05║下有石潭。一在嘉魚池上，相傳為竇子明及李昭象垂釣處。
GA072n0077_p0111a06║逍遙臺在崇聖院側，翠瀑泉上，靈鶴山之半。坐此，則西南諸峯歷歷可數。
GA072n0077_p0111a07║春陽臺在沈機石側。宋陳巖詩：富貴風吹一鬨埃　春陽留得舊時臺老松偃蹇
GA072n0077_p0111a08║山前立　曾見昔人歌舞來
GA072n0077_p0111a09║祈雨壇即嘉魚池石臺也。宋陳巖詩：萬感生於一念間　炷香驚起老龍蟠今年
GA072n0077_p0111a10║人協嘉魚夢　荒卻池前古石壇
GA072n0077_p0111a11║水（二水名，再附四種因水得名者，共計六名。）
GA072n0077_p0111a12║懸水在呈鳳嶺北，勢如建瓴。王季文詩「懸水落成千丈玉」，指此。
GA072n0077_p0112a01║澌澌水在中峯北，西流。或淺而出，或深而衍，亂如絲棼，其聲澌澌然。
GA072n0077_p0112a02║龍湫在黃石溪之深邃處。其水自石壁空竇中噴出，高數百尺，望之若大瀑布，懸
GA072n0077_p0112a03║崖瀉下，琮然有聲。前橫石檻，內有龍窟，如井狀，深黑不可測。地甚幽僻，雖盛暑，必
GA072n0077_p0112a04║重裘而入，故人鮮有至者。孫檖詩：萬仞峯頭挂玉虹　銀河高瀉水晶宮迴風噴
GA072n0077_p0112a05║雪驚雷吼　疑是蛟龍撼碧空
GA072n0077_p0112a06║流觴瀨在百丈潭上，有石渠天井。唐李昭象避亂入山隱處，與客就水泛觴之所。
GA072n0077_p0112a07║百丈箭在百丈潭上。有瀑懸崖而下，迸激甚駃，注若僕姑。
GA072n0077_p0112a08║翠瀑在崇聖院前。蔣穎叔詩有「雲竇落來如曳練」之句。
GA072n0077_p0112a09║泉（共計十八泉）
GA072n0077_p0112a10║三角泉在曹山延壽寺。山東淨信寺亦有之。佳甚。
GA072n0077_p0112a11║天泉在淨信寺西，泉瀦峯頂。相傳杜康造酒處。
GA072n0077_p0112a12║巴字泉在淨居院東。瀑水縈迴，三折而下。仁和王一槐與縣尹祝增、學諭李山同
GA072n0077_p0113a01║遊，命曰「巴字泉」。
GA072n0077_p0113a02║七布泉在福海寺西。夏秋瀑注，分而為七，散落崖谷。所謂「雲邊野鶴窮來處，石上
GA072n0077_p0113a03║寒猨見落時」，是也。雲瑞庵僧守義詩：一泉分七布　勝在夏秋時猨鶴常窺影　塵
GA072n0077_p0113a04║緣那許知
GA072n0077_p0113a05║甘露泉在中峯上。泉味甘美，如飲沆瀣。舊有禪師。取以療人之病。
GA072n0077_p0113a06║龍女泉在東巖西下數拆。地藏初巖居，苦遠汲。俄有少女，告以泉處。發石果得泉，
GA072n0077_p0113a07║女忽不見。清張惣詩：棲託先依水　泉從龍女開空明飛鏡下　皎潔弄珠來洗茗
GA072n0077_p0113a08║寒香出　燒鐺活火催素磁方外話　斟酌勝春醅
GA072n0077_p0113a09║白龜泉在龜山寺西廡。開山初，有白龜之瑞，故山與泉以是名。宋陳巖詩：白龜
GA072n0077_p0113a10║擺脫泥塗辱　步入金蓮佛道場玉水迸流山石裂　有靈初不為刳腸
GA072n0077_p0113a11║瓔珞泉在釣魚臺旁。水遇平石，噴激衝瀉，如流蘇瓔珞，故名。宋陳巖詩：花花結
GA072n0077_p0113a12║結淨無塵　卻笑莊嚴未是真五色明珠光照水　湛然清淨本來身
GA072n0077_p0114a01║碧玉泉在少微峯北，石崖上。澄碧如玉。費拾遺常取以烹茶。
GA072n0077_p0114a02║溫泉在翠峯東崖壁上，出石罅中。久雨不增，亢旱不息，凝寒不凍。掬而飲之，最稱
GA072n0077_p0114a03║佳酌。
GA072n0077_p0114a04║雙泉在龍安院西，二泉相距咫尺。宣和間，曹令機鑿方池，刱亭於上。今廢。
GA072n0077_p0114a05║派派泉在龍安院前。泉分雙派而下，故名。
GA072n0077_p0114a06║金沙泉有二：一在地藏塔前，石刻「金沙泉」三字。一在無相寺南，則大不盈甌。皆四
GA072n0077_p0114a07║時不竭，金沙為底。
GA072n0077_p0114a08║煉丹泉在臥雲庵北，又云「葛洪煉丹井」。
GA072n0077_p0114a09║戛玉泉在翠瀑亭前。
GA072n0077_p0114a10║巖泉在保真院北。泓渟可愛，亦號「聖泉」。宋陳巖詩：月光泉脈瀉虛明　澄碧無瑕
GA072n0077_p0114a11║注一泓大字石間標聖水　祇緣徹底是真清
GA072n0077_p0114a12║虎跑泉在西洪嶺側。相傳有渴虎跑地而泉出。
GA072n0077_p0115a01║六泉在五溪東岸。一小池中有六竅涌泉，《爾雅》所謂「濫泉」也。明常遇春結砦六泉
GA072n0077_p0115a02║口，即其地。錢文賢詩：偏仄旁山行　溪流咽不鳴何年留古砦　猶復說開平
GA072n0077_p0115a03║溪（共計十溪）
GA072n0077_p0115a04║黃石溪在華山之南，嚴思嶺下。水脈高低，灌田甚廣。
GA072n0077_p0115a05║瀾溪即南塘。宋陳巖詩：小溪亦有怒濤翻　何必滄溟始足觀世事會心無廣狹
GA072n0077_p0115a06║　請君來此試觀瀾
GA072n0077_p0115a07║縞溪由聖泉院，水如縞帶。舊志謂「出八十里為清溪」，其謬已甚。
GA072n0077_p0115a08║龍溪有二：一出碧雲庵，黃匏城東北。一源出閔源。
GA072n0077_p0115a09║縹溪源出太古嶺。
GA072n0077_p0115a10║舒溪源出翠蓋峯。
GA072n0077_p0115a11║雙溪源出曹山，與南塘水合。
GA072n0077_p0115a12║濂溪出蓮華峯。
GA072n0077_p0116a01║五溪龍、縹、舒、雙、濂，五溪之水，合於六泉口而為一溪，故謂之五溪。其水經五溪橋，
GA072n0077_p0116a02║至梅根，入大江。是五溪固九華之門戶也。清王澤弘詩：出門朝日望溪明　忽望
GA072n0077_p0116a03║諸峯入眼驚但識夜寒同氣候　如何天半異陰晴山含微雪蒼然白　水帶殘冰分
GA072n0077_p0116a04║外清到此倍知身世幻　九華真有故人情
GA072n0077_p0116a05║按：九華諸水，九十九峯莫不有水。有名者，附於各山；無名者，不可勝計。要以源
GA072n0077_p0116a06║遠流長，達乎大江者為之經，則五溪是也。
GA072n0077_p0116a07║澗（共計九澗）
GA072n0077_p0116a08║南陽澗在臥龍庵前，流入南陽，為古猷州之地。
GA072n0077_p0116a09║龍遊澗在資聖庵南，懸流而下，入嘉魚池。說者謂：常有神龍遊戲其中。
GA072n0077_p0116a10║東陽澗在雙石之朝陽。
GA072n0077_p0116a11║垂雲澗在九子峯頂。有瀑布，白如垂雲。澗生小鮮，曰「醫魚」。久旱，出則得雨。宋陳
GA072n0077_p0116a12║巖詩：飛瀑奔崖色皎然　飄空上下勢相連看來不是天河水　盡是兜羅片片緜
GA072n0077_p0117a01║菖蒲澗在淨居院前。溪石上多菖蒲，有一寸九節、十二節、二十四節者。香氣不類
GA072n0077_p0117a02║他處所生，真靈藥也。澗有霧則雨。宋陳巖詩：膜外浮雲不較多　祇將無事養天
GA072n0077_p0117a03║和生來懶覓仙人藥　九節菖蒲柰我何
GA072n0077_p0117a04║石船澗在福海院南十里許，其下有石如艦。
GA072n0077_p0117a05║浮桃澗在懸水西南。昔趙知微種桃千株於中峯之北，鄉人於澗下獲桃以鬻。
GA072n0077_p0117a06║花塘澗在龍池西，其水自放生池來。蓋化城盛時，浮屠數百，誦偈所散香花，隨流
GA072n0077_p0117a07║而下。金地藏嘗置水碓，俗呼「水碓坑」。
GA072n0077_p0117a08║雲巖澗無考。
GA072n0077_p0117a09║潭（共計七潭）
GA072n0077_p0117a10║百丈潭在資聖庵前。水自雲峯而下，高數百丈。潭面南北廣六丈，東西三丈。黯然
GA072n0077_p0117a11║如墨，有龍居焉。《江南通志》載，嘉定間，諸大道父令青陽，死，即葬百丈潭。大道築廬
GA072n0077_p0117a12║守墓。洪武初，廬猶存。常遇春過此，題詩云：赤汗透征袍　何如孝隱高結廬親冢側
GA072n0077_p0118a01║　祇為報劬勞
GA072n0077_p0118a02║濯纓潭即清水潭，在瀾溪上源。一名「洗心」，以其潔，故云。宋陳巖詩：山深地僻無
GA072n0077_p0118a03║人到　安得滄浪孺子歌纓上本無塵可濯　莫將止水強揚波
GA072n0077_p0118a04║弄珠潭在龍池下。自千尺泉而注，水沫拋散，故曰「弄珠」。或曰：耕夫夜宿山中，忽光
GA072n0077_p0118a05║彩射谿谷。視之，則龍於潭內驤首弄珠云。
GA072n0077_p0118a06║雪潭在釣魚臺上。飛流凡三級，故為上、中、下雪潭。
GA072n0077_p0118a07║飲猨潭在縹溪之上，澌澌水流繞中峯北，直下匯為潭。
GA072n0077_p0118a08║清漪潭在雙溪下。水波如錦紋，曰「漪」。
GA072n0077_p0118a09║伏龍潭在圓寂寺鷂子峯下。清宗觀詩：槎浮急溜雷鳴洞　石激飛泉雪入庵日
GA072n0077_p0118a10║影鏡光圍四面　我來一一見龍潭
GA072n0077_p0118a11║池（共計六池）
GA072n0077_p0118a12║嘉魚池在龍游澗下。中有石臺，竇子明、李化文垂釣處也。其水多出異魚。或歲旱，
GA072n0077_p0119a01║禱之，雲雨即至。故池又呼為「仙人塘」，臺為「祈雨壇」。池深數尺，周可三四丈。峻壁四
GA072n0077_p0119a02║合，上有二水湊為重瀑，乃山東之奇勝也。宋陳巖詩：客有忘形物我閒　寸絲不
GA072n0077_p0119a03║挂漫垂竿游魚得計洋洋樂　人作西方丙穴看
GA072n0077_p0119a04║翠羽池在碧雲峯，百丈潭上。雪竇雲泉，極其幽窈。文禽狎鳥，或集或巢，又名「鴨子
GA072n0077_p0119a05║湖」。宋陳巖詩：錦雞花鴨爛成文　乘鴈雙鳧雪羽紛同免王孫金彈子　飛來飛去
GA072n0077_p0119a06║一羣羣
GA072n0077_p0119a07║化城偃月池在化城寺前，形如偃月。池中產蓮，實甚堅結。初無種，相傳金地藏居
GA072n0077_p0119a08║時始有。放生者，蓄魚其中。宋陳巖詩：簇簇青蓮滿意開　老僧誇說舊栽培塵埃
GA072n0077_p0119a09║不染花心性　淨客原從淨土來
GA072n0077_p0119a10║上下華池在雲峯之下。即合澗也，雙溪合而成流。上下凡三坎，瀉成雪浪。上華池
GA072n0077_p0119a11║有深窟，為龍池。下華池，水激而逆上，長漱，頗奇。亦產異茗。
GA072n0077_p0119a12║龍池在上下華池之間。山之絕頂，壁立屬天。自五龍灣合流為千尺泉，注池中。噴
GA072n0077_p0120a01║沫跳珠，涌洶數丈，龍所宅焉。大旱取水，禱輒雨。
GA072n0077_p0120a02║白龍池在圓寂寺上。
GA072n0077_p0120a03║源（計二源）
GA072n0077_p0120a04║東藏源在化城寺東。平原沃壤，兩山之間，五釵松、檉、柏、雜藥、香茗之屬皆有之。
GA072n0077_p0120a05║茗地源在神光嶺之南。雲霧滋沃，茶味殊佳。亦稱「閔源溪」。明吳仕義詩：犬吠披
GA072n0077_p0120a06║雲客　花迎看竹翁山家供玉乳　一椀便生風
GA072n0077_p0120a07║灘（計二灘）
GA072n0077_p0120a08║琉璃灘在青峭彎東。水流澄澈，光若凝冰。
GA072n0077_p0120a09║漱玉灘在雙石巖東。漱石琮琤，有戛玉聲。
GA072n0077_p0120a10║井
GA072n0077_p0120a11║天井在石照側，深如井。宋陳巖詩：分派天河入地深　斷無射鮒汩泥塵仙鄉初
GA072n0077_p0120a12║不諳機事　多少山間抱甕人
GA072n0077_p0121a01║塘
GA072n0077_p0121a02║仙人塘在碧雲庵。上有靈龜石，石之上有石屋，屋之上有仙人塘，塘之上。則螺髻
GA072n0077_p0121a03║峯也。
GA072n0077_p0121a04║灣（計二灣，分灣、彎。）
GA072n0077_p0121a05║五龍灣在龍池上，盤折為五。每折為一池，相貫如聯珠。中一池，方而平。嘗有詩云：
GA072n0077_p0121a06║一水自縈繞　五星相貫聯出山同作雨　未許抱珠眠
GA072n0077_p0121a07║青峭彎在天柱、五老之西南。明姚玨詩：春回山色帶晴煙　疊疊奇峯列嶂懸掩
GA072n0077_p0121a08║映樓臺翻海市　參差雲樹逼壺天將軍柳插銅為柱　大士松移金滿田頻過危橋
GA072n0077_p0121a09║橋上坐　漁舟撐入石蓮邊
GA072n0077_p0121a10║橋
GA072n0077_p0121a11║仙橋在望江亭下。長五六丈，闊三尺許。傍臨不測，兩崖欲絕，一徑通之。若畚土而
GA072n0077_p0121a12║成者，故稱「仙橋」。
GA072n0077_p0122a01║城
GA072n0077_p0122a02║黃匏城在碧雲庵上。遠望長江，又名「望江洲」。
GA072n0077_p0122a03║門（計二門）
GA072n0077_p0122a04║天門在蓮華庵前。傍二石峭立，上石突覆，其狀如門。
GA072n0077_p0122a05║龍門一躍在南陽里。北行二三里，有雪灘三級。上有橫地（疑當作「池」），淵深莫測。石壁峭
GA072n0077_p0122a06║立，約五六丈，飛流直下。上有二石對峙，如龍門。聞人詮。過而奇之，以名。
GA072n0077_p0122a07║田
GA072n0077_p0122a08║平田即塔南平田岡。清華黃詩：曳杖攀藤二十里　行到峯尖忽掌平應知趺坐
GA072n0077_p0122a09║無多地　欲置煙霞第五城沈端詩：洞口奇峯吐玉蓮　寺門迴瀑涌珠泉仙人春
GA072n0077_p0122a10║到閒無事　犂月耕雲學種田張𥳑詩：插笏盤螺青刺天　亂山高頂露平田遊人
GA072n0077_p0122a11║忘卻經行險　野寺村莊換目前
GA072n0077_p0122a12║
GA072n0077_p0123a01║九華山錄（乾道二年九月，《泛舟山浙錄》。）（宋）周必大
GA072n0077_p0123a02║庚寅早，欲如九華，而雲夢宋宰及歸州助教張蒙正，相候過午，乃能上馬。時候差忠
GA072n0077_p0123a03║訓郎趙良弼等同行，辭之不可。五十里，至鐵券山，投宿葉薈秀才家。薈有子楠，登進
GA072n0077_p0123a04║士第。山深，夜甚寒。辛卯早，再赴葉君飯，乃行，尉亦並轡。二十餘里，至青陽；縣令成文
GA072n0077_p0123a05║林，雩丞熊從政實襃，主簿陳朝立，巡檢程天夫，同來迓，館於驛中尉廨，即宋齊邱宅。
GA072n0077_p0123a06║其旁對九華。而齊邱之墓在牛心山下，去縣東五里。赴陳朝立會，以能仁院為廨，傍
GA072n0077_p0123a07║有妙音院。同至縣學，登經史閣，望九華。紫翠千仞，造物融結奇巧，真尤物也。壬辰早，
GA072n0077_p0123a08║同陳簿、葉尉、趙忠訓，出郭十餘里，登雙練亭（原注：兩瀑披崖，故以名「亭」），度西洪嶺，入龍安院。自此
GA072n0077_p0123a09║徐行，歷永安塔、虎跑泉，過石龍口、虎跑嶺。此兩處地勢稍高，望雙峯、九子甚奇。遂入
GA072n0077_p0123a10║廣修院，去縣已二十五里，院宇頗雅潔。寢堂，望雙峯（原注：遠望如雙劍，此二峯也。但其名多改易，聞最高云）、幘
GA072n0077_p0123a11║峯、真人峯、蓮華峯，是為五老峯。步至上雪潭，源高而遠。仰視蓮華峯，正如所倚之屏。
GA072n0077_p0123a12║其前即石門，水所注也。峭壁削成，懸瀑十丈，怒濤駭浪，不減三峽。或瀦為深淵，或散
GA072n0077_p0124a01║為奔湍，雷轟電掣。約二百餘步，為下雪潭。其間多大石，水平布者數丈。潭中產石斑
GA072n0077_p0124a02║魚，不常得。有瓔珞泉，水跳石上如貫珠，尤為奇絕，而土人不貴也。食罷，轉山而行。終
GA072n0077_p0124a03║日觀山面，殊不厭。約十餘里，入無相院，有觀音閣。對峯巒數重，留題而去。又二三里，
GA072n0077_p0124a04║至協濟廟，神兄弟三（按「三」，當作「二」）人。日方晡，或謂化城遠不可到，遂止。陳朝立置酒中坐，
GA072n0077_p0124a05║帥諸人下九華溪，蹋石涉水以為戲。葉尉體肥甚，獨墮水中。溪自龍池來，欲訪其源。
GA072n0077_p0124a06║或曰：路太遠，唯禱雨乃至，今蕪穢不治。不果行。終夜如大雨可聽。癸巳早，隨溪而入，
GA072n0077_p0124a07║至亂山環合處，登化城嶺。嶺峻窄，時時回望，諸峯層出，殊快心目。少休半霄亭，巳時
GA072n0077_p0124a08║至化城寺。寺宇甚佳，唐時新羅王子金地藏修行之地。飯罷，謁金地藏塔。又在寺後
GA072n0077_p0124a09║突然一山上，常時可望大江，是日適為晴嵐所蒙。僧祖瑛獨居塔院，獻土產茶，味敵
GA072n0077_p0124a10║北苑。陳朝立以翰先歸邑，乃同葉、趙行二里，訪龍女泉。其旁乃李太白書堂基，今為
GA072n0077_p0124a11║張氏墳地。（原注：或謂「書堂」在半霄亭傍者，非。）自此下嶺，過苦竹坑，俯視羣山，左右對列，中有平田，氣
GA072n0077_p0124a12║象極好。稍前，即寨頭，蓋建炎間，張遇寇青陽，縣官移治於此，真關隘也。行近懸橋，雙
GA072n0077_p0125a01║瀑石山對瀉，未經名人品題，故無聞焉。又行，至蜃盤嶺，而化城峯盡矣。化城九峯最
GA072n0077_p0125a02║高處，蔣穎叔嘗有悔游之語。俗傳十里，殆不止此。賦小詩曰：「攀蘿度險捷猱猨，石角
GA072n0077_p0125a03║鉤衣屨盡穿；莫訝遠尋金地藏，也曾徐步玉階前。」又數里，至龜山，一上，復數里，尤為
GA072n0077_p0125a04║險峻。有崇壽寺、慈雲閣，對雙劍峯。又賦詩曰：「注坡緣壁化城中，客慍奴瞋我亦慵；及
GA072n0077_p0125a05║至龜山還一上，為憐高閣對雙峯。」寺僧善修，年八十六。贈以詩曰：「老僧九十視耽耽，
GA072n0077_p0125a06║二十年來不下山；我得九華充法供，亦能禁足老山間。」日尚早，愛其景物，遂宿焉。甲
GA072n0077_p0125a07║午早，下龜山，行十餘里，入聖泉院。泉在院側石巖下，號「無底泉」。試之，僅二丈，蓋游者
GA072n0077_p0125a08║未嘗測其淺深耳。水自巖出，甚清駛，中有五色石。飯罷即行，過慕善鎮。回望九華，橫
GA072n0077_p0125a09║側高低，無一同者。又五里，至曹溪寺。又五里，至覺安寺。五溪合流於此，故地名「五溪」。
GA072n0077_p0125a10║又五里，入大路，過鐵券，葉元質別去。又二十五里，投宿馬牙酒坊。二三里有長安寺，
GA072n0077_p0125a11║夜不果往，陳朝立自青陽致饋。是行，自西洪嶺入山，蓋西南也，終日觀山面。既至聖
GA072n0077_p0125a12║泉，蓋自北而出。所謂山之東，乃山背。（闕文）聞有廣福等院甚佳，而從者猥眾，頗不自由，
GA072n0077_p0126a01║不無遺憾。（《九華紀勝》）
GA072n0077_p0126a02║遊九華山記（清）高誠
GA072n0077_p0126a03║庚辰春，予押運赴淮。返櫂，次大通，因慕九華，欲往瞻禮。四月十日，偕友人周子淇園，
GA072n0077_p0126a04║肩輿登程。晚抵甘露庵，距化城寺尚十里許。其夜雷電交作，山鳴谷應，大雨如注，竟
GA072n0077_p0126a05║夕不止。明日晨興，雲霧瀰漫，咫尺莫辨。予曰：今陰晦如此，展聖像後，即行回舟。遊覽
GA072n0077_p0126a06║之事，待之他年耳。於是冒雨經望江亭，至地藏大殿。瞻禮畢，覺稍霽，而四面峯巒猶
GA072n0077_p0126a07║未現出。山僧凌雲曰：磴道溼滑，曷若在山暫宿一宵？乃住於立庵，與周子憑樓而坐，
GA072n0077_p0126a08║清茗閒話。則見霪雨飄颻，煙雲直入窗戶。予戲謂周子曰：「吾子此次遊山，飲食之際，
GA072n0077_p0126a09║不知吞卻多少煙雲耶？」周子曰：「君明日回舟，詩囊中，又不知捲去幾多風雨耳。」相與
GA072n0077_p0126a10║撫掌歡笑。復招凌雲談禪。直至更深，雨勢轉大，四山水發，其聲洶涌，遂各就寢。至夜
GA072n0077_p0126a11║半睡覺，忽見月色滿窗，光明如晝。驚起，開戶視之，皓魄當空，浮雲四散，喜不自勝。詰
GA072n0077_p0126a12║朝，乘興登東巖以眺望，適值白雲鋪海，下齊山腰，彌亙千里，不見際涯。而羣峯秀出，
GA072n0077_p0127a01║峙立晴空。加之旭日東升，光彩掩映，真綠翠如芙蓉也。青蓮之詩，為不誣矣。已而下
GA072n0077_p0127a02║東巖，復陟殿後平臺，同周子遙望羣峯，凌雲為我逐一指點。其最遠者，蓮華峯、獨秀
GA072n0077_p0127a03║峯。其次則雙峯、五老峯。其最近者，天柱、筆架諸峯。疊翠層巒，不可悉數，真天下之大
GA072n0077_p0127a04║觀也。因憶少時遊西秦，入函關，仰瞻華嶽，覩三峯仙掌，欣羨無窮。今見此山，玲瓏透
GA072n0077_p0127a05║秀，勝於太華。劉夢得之言，不信然乎？於是相攜仍至立庵，與山僧共飯而別。須臾至
GA072n0077_p0127a06║甘露庵，已在山半，見雲霧尚迷濛也；下至一宿庵，則徐徐漸散矣。又前行數里，至甲
GA072n0077_p0127a07║子嶺，回望五老、天柱突然挺峙於天際，其色蒼翠異常。復前行，至西洪嶺，仰瞻蓮華、
GA072n0077_p0127a08║獨秀諸峯，修纖秀削，莫可名狀。沿途流覽，雖一邱一壑，皆有可觀，洵造化尤物也。是
GA072n0077_p0127a09║晚，宿青陽城，其山陰雨如故。次日，乘小舫回大通舟次。不辭固陋，因援筆而為之記。
GA072n0077_p0127a10║（《九華紀勝》）
GA072n0077_p0127a11║九華山紀遊（民國）蔣維喬
GA072n0077_p0127a12║九華山在安徽青陽縣西南四十里。其山脈自黃山分支，由太平、石埭入青陽縣境。
GA072n0077_p0128a01║舊名「九子山」；唐李白以山有九峯如蓮華，改名「九華」。佛家則以為四大名山之一，即
GA072n0077_p0128a02║地藏菩薩道場也。民國十七年夏秋之交，沈君醉愚約遊黃山。道經青陽，先入九華，
GA072n0077_p0128a03║因為斯紀。八月十二日，晴。午後，晤周君子美，言招商局聯益輪船艙位已定。晚九時，
GA072n0077_p0128a04║姪兒君毅以汽車來送余登舟，則邢君復三已先在。既而沈、周二君亦至，彼此聚談
GA072n0077_p0128a05║甚歡。十三日，晴。在船中閱《黃山志》；或偕同人至艙外，覽江中風景。十四日，晴。上午十
GA072n0077_p0128a06║時，到南京。袁君觀瀾趁滬寧火車在此等候二日。下船相見。斯時搭客擁擠，且有退
GA072n0077_p0128a07║伍兵五百人，蜂擁而上，秩序大亂，客室亦為占滿。袁君幸有余等預留之榻位，可以
GA072n0077_p0128a08║坐臥。於是同遊者共有五人。余在船無事，翻閱《九華紀勝》等書。十五日，晴。晨六時，抵
GA072n0077_p0128a09║大通。大通屬安徽銅陵縣，輪船碼頭。則在江中和悅洲上，與大通尚隔一江。斯時方
GA072n0077_p0128a10║君頌三。在埠迎接。此次約遊黃山，方君為東道主。君，徽之黟縣人也。並有方君之戚
GA072n0077_p0128a11║項君積餘父子二人，協同招呼，甚為可感。乃至中華旅社，休息一日。方君則代為雇
GA072n0077_p0128a12║肩輿，兌現銀，預備明日登程。十六日，陰晴不定。晨起，整理行裝。六時，步行至義渡碼
GA072n0077_p0129a01║頭，分乘渡船三艘。各人之行李肩輿分置於船中。溯大通河而上，未幾，過洋湖（俗名「銅埠
GA072n0077_p0129a02║湖」），湖頗寬廣。舟行凡二十里，九時，抵銅埠，是青陽縣境。登岸後，輿夫布置肩輿。其輿
GA072n0077_p0129a03║以竹榻為之，縛雙槓於左右，曲竹篾為頂。幔頂之油布，及輿中之墊褥，均須客人自
GA072n0077_p0129a04║備。內地旅行之累墜，即此可見。十時半，布置完畢，方啟行。行未久，遇雨。時雨時止，衣
GA072n0077_p0129a05║袴多溼。十二時，至懸橋，自銅埠至此十里。午後一時，復行。二時半，至青陽縣，投宿北
GA072n0077_p0129a06║門外江南飯店。同人出外，至迎賓樓，進麪食。復至城外河畔散步。天又將雨，即歸，洗
GA072n0077_p0129a07║浴更衣。十七日，陰。七時，乘輿登程，沿青陽城根，向西北行。九時，逾西洪嶺。嶺低且平，
GA072n0077_p0129a08║而路頗曲折。斯時，天色稍霽。下嶺後，四山環抱，野鳥亂鳴，閒以秋蟬，漸入佳境。十二
GA072n0077_p0129a09║時，至二聖殿。自青陽縣至此，已行三十五里。二聖（別作「二神」）者，相傳為金地藏之二舅，自
GA072n0077_p0129a10║新羅國尋金地藏至此者也。余等在市店午膳。午後一時復行，過一宿庵，至小橋庵。
GA072n0077_p0129a11║澗水奔流，衝激石磯，有如轟雷。復過大橋庵，登一天門。路雖陡峻，而階級整齊。捨輿
GA072n0077_p0129a12║步行，修竹夾路，閒以古柏雜樹。二時，至甘露寺。寺在橋庵之上，定心石之下。再上為
GA072n0077_p0130a01║二天門。三時，經龍池及半霄亭。亭在半山，為遊人休憩之所，故名。再上為小仙橋及
GA072n0077_p0130a02║大仙橋。橋旁皆臨深澗，兩崖壁立，一徑中通。四時，登三天門。到此，則為平原，乃九華
GA072n0077_p0130a03║山正面。大小寺觀，錯落其間；並有市集、商店約百餘家。其與普陀不同者，普陀山中，
GA072n0077_p0130a04║經商之人不許帶眷屬，并不許畜鷄豚。九華則否，商人皆帶眷屬，畜鷄豚，不若普陀
GA072n0077_p0130a05║之清淨矣。山中有叢林四曰：百歲宮、東巖寺、祇園寺、甘露寺。此外皆為房頭，而以化
GA072n0077_p0130a06║城寺為中心。寺之東西各有六房頭，共十二房頭。余等經百歲宮、東巖下院、化城寺、
GA072n0077_p0130a07║寶積庵、佛陀禪院、龍庵禪林，而至永慶庵止宿。永慶庵，東六房之一也。此地氣壓高
GA072n0077_p0130a08║四百二十米突，氣溫八十八度。庵中住持嚴德出遊，由明性、戒定二僧招待。進麪點
GA072n0077_p0130a09║後，洗浴更衣。臥室昏闇，晚間蚊蟲甚多。余等一路辛苦，及早偃臥。十八日，晴。五時即
GA072n0077_p0130a10║起，偕醉愚、頌三二公至化城寺禮佛。寺在化城峯上。其前廣平，有放生池，中多大魚。
GA072n0077_p0130a11║唐開元末，新羅國王子金喬覺，至九華棲止，苦行十餘年。至德初，諸葛節為之建殿
GA072n0077_p0130a12║宇。厥後僧徒日眾。貞元十一年，趺坐而逝。逝後靈異，與經中所載地藏菩薩瑞相相
GA072n0077_p0131a01║同，知為地藏菩薩降世。朝廷賜寺額曰「化城」，遂為「地藏菩薩道場」，今咸稱「金地藏」云。
GA072n0077_p0131a02║寺昔興盛，今則頹廢。余等出寺西行，登神光嶺，禮金地藏肉身塔。塔在嶺麓一小山
GA072n0077_p0131a03║之巔。其前有石級八十四，峻絕如梯。兩旁懸鐵絚，扶之而升。塔頂建殿覆之，稱「肉身
GA072n0077_p0131a04║寶殿」。金碧煇煌，備極壯麗。凡朝九華者，必至此。余等禮畢，繞至殿後。適四山出雲，峯
GA072n0077_p0131a05║巒皆沒其中，儼如海浪。日光射之，作白銀色，名「雲鋪海」，頗為奇觀。六時半，回庵，進早
GA072n0077_p0131a06║膳。畢，七時半，換乘山中兜子，擬登天台峯。山中輿夫，例不許外來者侵奪權利；且大
GA072n0077_p0131a07║通之肩輿亦太重，故須換山兜也。出庵，向東南行，自九蓮禪林後，登迴香閣嶺。石級
GA072n0077_p0131a08║寬闊，竹林夾道。至嶺巔，以測高器測之，高五百米突，有華嚴禪院。下嶺得平地，名「中
GA072n0077_p0131a09║閔源」。由此始登天台峯，其麓有接引庵。過一石橋，有地藏庵。從庵右上，歷大慈、普濟、
GA072n0077_p0131a10║淨土三庵。再上為華雲庵，建築頗新。對面望見東巖，其高適相等。又上經慧慶庵，至
GA072n0077_p0131a11║吉祥寺，方及山半。在此啜茗休息。住持了心善於應客。又上為延壽寺，左有長生洞，
GA072n0077_p0131a12║前有巨石嶙峋。石下復有洞，水涓涓下流。再上為興添寺，其旁巖石黝黑，聳削壁立。
GA072n0077_p0132a01║類皆縱橫尋丈，如人工堆疊而成。石紋直裂，閒以青松，美麗如畫。上至朝陽庵，則石
GA072n0077_p0132a02║級陡峻，壁上鐫「天梯」二大字。自此至頂，愈高愈陡，皆捨輿步行。歷翠雲庵，至觀音峯，
GA072n0077_p0132a03║峯下有摩崖四大字曰「漸入蓬萊」。再上，路更陡，地勢愈高，四面峯巒愈顯露，景物愈
GA072n0077_p0132a04║奇，令人應接不暇。磴道旁有鐵欄，以護行人。未幾，得一平臺，名「古拜經臺」，相傳為地
GA072n0077_p0132a05║藏拜經處。庵後有大石亭，俗呼「大鵬聽經石」。十時三刻，登頂，有地藏禪林。自永慶庵
GA072n0077_p0132a06║至此，二十餘里。寺前有額，曰「天台正頂」。寺右巨石駢立如屏，曰玉屏峯。寺左有摩崖，
GA072n0077_p0132a07║曰「非人間」三大字。余等從渡仙橋下進寺。由左側而上，過渡仙橋，而至捧日亭。亭在
GA072n0077_p0132a08║玉屏之頂。清乾隆時，李太守暲所建，名曰「捧日」，言其高也。屢經興廢，今正重建。亭與
GA072n0077_p0132a09║寺，以渡仙橋通之，橋亦暲所建。東跨天台岡，西跨玉屏峯。而橋之圓洞，即為寺門。洞
GA072n0077_p0132a10║上鐫「中天世界」四字。自亭而下，至寺之後堂啜茗。余叩寺僧以雲峽一綫天之勝，則
GA072n0077_p0132a11║云：「須由寺後，再升絕頂，方得見之。」乃令為前導。履巨石之脊而上，略無階級，數十武
GA072n0077_p0132a12║即至。見二巨石，直立如門，下寬上窄。自下仰望見天，故稱「一綫天」。右石後面，直鐫「雲
GA072n0077_p0133a01║峽」二大字。左石前面，橫鐫「一綫天」三字。此為天台之絕頂。天台，九華山之最高峯也。
GA072n0077_p0133a02║測之正頂，高七百三十米突；絕頂，高七百五十米突約合華度（一米突，合三尺一寸二五），營造尺，
GA072n0077_p0133a03║二千三百二十餘尺。氣溫八十四度。登此眺望，萬山皆如拱揖，胷襟為之一擴。峽前
GA072n0077_p0133a04║正對真武按劍峯（俗名「香鑪峯」），峯麓有龜蛇二石，左右並峙，相距可三百尺（俗名「雙燭峯」）。遊覽
GA072n0077_p0133a05║移時，已近午刻，遂在寺午餐，餐畢休息。十二時半，下山。輿夫行甚捷，二時即回庵。洗
GA072n0077_p0133a06║浴更衣。五時，出外散步，至化城寺東，太白書堂（為李太白讀書處），屋宇三間，頗頹廢，故未進
GA072n0077_p0133a07║門，僅在橋畔坐聽流泉而返。十九日，晴。晨，七時半，乘兜子出門，擬遊東巖。由化城寺
GA072n0077_p0133a08║向東行，過栴檀林、天池庵，漸升東巖之麓。歷法雲禪寺、普同塔院而上，石級紆迴，較
GA072n0077_p0133a09║昨日之迴香閣嶺稍陡。山半有亭，內供地藏。竹林雖不若迴香閣嶺之密，而大樹較
GA072n0077_p0133a10║多。八時，至東巖頂。自永慶庵至此，不過五里耳。頂高四百五十米突，蓋祇一千三百
GA072n0077_p0133a11║九十五尺也。東巖，原名「東峯」。其上有巖，深如屋。相傳金地藏始卓錫於此，明王守仁
GA072n0077_p0133a12║更名曰「東巖」。巖前懸崖峻絕，俗呼「捨身崖」。明正德十四年，守仁再入九華。武宗遣錦
GA072n0077_p0134a01║衣使偵之，見守仁在此宴坐，故又名「宴坐巖」。今則通稱為「東巖」。上有東巖禪寺，規模
GA072n0077_p0134a02║宏壯。唯限於地勢，殿宇高聳而窄。大門向北，門左有鐘樓，寺後地藏殿，已逼近崖邊。
GA072n0077_p0134a03║自遠望之，恰如山巔之堡寨，不似伽藍也。余等在此稍休。九時，即由東巖嶺脊，赴百
GA072n0077_p0134a04║歲宮。山路狹小，崎嶇不平；松林茂密，巖石怪奇。逾小天柱峯、插霄峯。將至百歲宮前，
GA072n0077_p0134a05║嶺下有一松，翹首振尾，形狀飛舞，名「鳳凰松」，可謂酷肖。百歲宮即「護國寺」，在摩空嶺
GA072n0077_p0134a06║上。明萬曆年間，無瑕禪師自五臺至此，結茅而居。圓寂時，壽百十一歲，故名寺為「百
GA072n0077_p0134a07║歲宮」。入寺觀覽，殿堂精潔，客房甚多。在九華寺觀中，當以此為首稱云。進後軒啜茗，
GA072n0077_p0134a08║憑窗遠眺，則磨盤峯、五老峯、太古嶺、鳳凰嶺，皆歷歷在目。宮後低原，即下閔源也。十
GA072n0077_p0134a09║時，由百歲宮後門出，擬探鷹石之勝。下坡時，路皆砂礫，甚難著足。逾一小峯而下，歷
GA072n0077_p0134a10║石磴三百餘級。忽見山峽中，一松一石，咸有雲林畫意。再行里餘，見道旁有龍虎泉。
GA072n0077_p0134a11║過此，至地藏殿，殿旁有伏虎洞。洞小而不深，不足觀。洞後歷級而上，有巨石突起，高
GA072n0077_p0134a12║約二丈，下窄上寬，頂有大石，如蓋覆之。自其側遠望，儼若蒼鷹翹首，故名「鷹石」。頂蓋
GA072n0077_p0135a01║寬平，方約三丈許，故又名「棊盤石」。旁有短梯，可以猱升。引導之僧云：「磴畔之欄，及石
GA072n0077_p0135a02║旁之梯，皆已朽壞」，阻余等勿去。同行者多折回，余不之信，獨行而前。招醉愚、子美二
GA072n0077_p0135a03║君，隨後亦至。余在石旁，力撼其梯，梯雖有斷痕，而斷處紮縛甚固，遂鼓勇先登。至頂，
GA072n0077_p0135a04║則石面平滑，僅近梯邊鑿三孔，可著半趾。故升梯不難，而登頂則難。余既登，子美繼
GA072n0077_p0135a05║上。余坐石邊，以手援之，醉愚亦上。略事盤桓，子美先下，而復三、觀瀾二君亦至。復三
GA072n0077_p0135a06║亦如法登頂，觀瀾則以身體過重，在石下坐待。頌三見險，已心怯先歸。余與醉愚，一
GA072n0077_p0135a07║坐一立，復三用快鏡為攝一影，余乃再為醉愚、復三攝一影；石畔有一松，頂圓如蓋，
GA072n0077_p0135a08║高出石上。余與醉愚、復三徘徊久之，次第而下。石根鐫有「松頂蒲團」、「雲根石室」八字，
GA072n0077_p0135a09║旁署舊史鄧元昭題。回至地藏殿啜茗。十二時，循原路，經祇園寺而歸。午膳畢，稍睡。
GA072n0077_p0135a10║午後三時，同人出門散步，至祇園寺，略觀一周，余先歸。晚，寺僧備筵餞別。二十日，晴。
GA072n0077_p0135a11║五時即起，收拾行裝。六時，出永慶庵。來時從九華北面進山。今因須赴黟縣，故從南
GA072n0077_p0135a12║面出山。步行，登神光嶺，至地藏塔，再向西南行。至稍平坦處，方乘輿。由淨手亭、大嶺
GA072n0077_p0136a01║頭、平田岡，而至三天門，即普濟禪寺。七時，至金剛禪林，其旁山半有轉身洞，洞係兩
GA072n0077_p0136a02║石合成，實非洞也。在此望見仙姑尖、金剛尖。金剛尖者，即黃山西脈，自太平、石埭，蜿
GA072n0077_p0136a03║蜒入青陽南境，特起為九華山者也。又逾分水嶺，嶺路高下紆迴，長約十里。蓋嶺北
GA072n0077_p0136a04║之水，入揚子江；嶺南之水，入新安江，故有此名歟！九時，自二天門至正天門。十一時，
GA072n0077_p0136a05║自一天門至古頭天門，市集頗熱鬧。凡名山之進口處，均有「天門」之稱號；唯九華，則
GA072n0077_p0136a06║山北山南皆有此三天門耳。十二時，抵南陽灣，在小店煑飯午餐。自九華山至此，四
GA072n0077_p0136a07║十里，所行悉是山路，過此方是平原。然高於海面，尚六百尺也。午後二時，復行，過駕
GA072n0077_p0136a08║虹橋村、所村、上南堡。四時，至陵陽鎮。鎮中商店數十家，頗似富饒。在此休息。復行，經
GA072n0077_p0136a09║曹家灣、沙隄曹。六時，至崇覺寺。在小客店住宿，湫隘異常，勉強安之。南陽灣至此，二
GA072n0077_p0136a10║十五里，今日共行六十五里。九華之遊，於焉告畢。以下當入黃山日記。
GA072n0077_p0136a11║
GA072n0077_p0136a12║九華山志卷二終