GA072n0077_p0253a01║九華山志卷六（內攝二門：一、營建門第七。二、流寓門第八。）
GA072n0077_p0253a02║營建門第七（內分八：一、書堂。二、道觀。三、祠廟。四、樓閣。五、亭館。六、橋梁。七、塔墓。八、屯寨。）
GA072n0077_p0253a03║前哲流風，後賢斯軌。肯構肯堂，明禋昭祀。或建祠堂，高山仰止。或修橋路，周道如
GA072n0077_p0253a04║砥。于以嘯歌，于以燕喜。歸與歸與，君子所履。志營建。
GA072n0077_p0253a05║一、書堂（計：書堂九，附隱居一、書院二、山房一，附別業一、祠三、庵一、精舍六。）
GA072n0077_p0253a06║李太白書堂在化城寺東，龍女泉之側，唐天寶末建。宋南渡後，堂宇蕪沒。嘉熙初，邑
GA072n0077_p0253a07║令蔡元龍作草堂於化城寺之東偏。明成化間，邑人柯志洪、吳瓛、僧德侃重建，增
GA072n0077_p0253a08║置兩廡，前立石坊。隆慶三年毀於火。萬曆五年，知縣蘇萬民訪舊址，即僧房後高
GA072n0077_p0253a09║阜補建。二十二年，知縣蔡立身閱舊址狹隘，乃相地於東巖之下，重建祠宇三間，
GA072n0077_p0253a10║東西兩廂，徙石坊其前。清喻成龍詩：微雨散西林　羣峯忽晴霽著屐蹋新泥　迢
GA072n0077_p0253a11║遙任所計泉石開心神　涼風吹松際青翠入荒祠　古砌衣薜茘殘碑臥檐楹　白日
GA072n0077_p0253a12║門猶閉廢興固有時　我來閱千歲豈不深慷慨　聊與陳瑣細君本謫仙人　自矜多
GA072n0077_p0254a01║才藝詞賦凌滄洲　致身外科第空慚明主恩　遂使讒佞蔽丈夫感義氣　忍被利名
GA072n0077_p0254a02║繫脫身事五岳　宇宙同參契襄陽杜子美　愛君如兄弟從此下吳越　江山來休憩
GA072n0077_p0254a03║浩然懷英風　精魂隨波逝歌君蜀道難　為君一掩袂宗觀詩：空山吹杜蘭　香與
GA072n0077_p0254a04║紅泉匯緬彼謫仙人　書堂垂曠代端明亦有言　白眼高四海順逆智豈昏　遘會磷
GA072n0077_p0254a05║淄改為稽新唐書　天寶分藩在懿親急蒙塵　從師詎云罪以此謝紛紛　一洗遺俗
GA072n0077_p0254a06║累弔古憩東巖　鬱盤何碨磊林樹多虎熊　悲風嘯山鬼欲往溪無梁　世遠英名倍
GA072n0077_p0254a07║綠水吐蓮華　想像餘文彩逸才不再得　爭殺毋庸悔願附玄鶴翼　招子翔雲澥
GA072n0077_p0254a08║費拾遺書堂在少微峯下。或云「臥雲庵」其舊址也。前為天香嶺。清喻成龍詩：少微
GA072n0077_p0254a09║高隱白雲端　苫塊圍鑪血淚乾丹詔身榮全節易　孤臣心死報恩難空山日落猨
GA072n0077_p0254a10║啼急　古墓松深月到寒流水不關人代謝　秋生巖谷野花殘
GA072n0077_p0254a11║王季文書堂在頭陀嶺下，即今無相寺也。柯崧詩：祇樹何年閤　荼蘼此度花看山
GA072n0077_p0254a12║攢玉筍　酌水聚金沙勾邑真人宅　唐朝處士家雲霞護金碧　瞻眺夕陽斜
GA072n0077_p0255a01║李昭象書堂在碧雲峯下。僧希坦詩有「孰謂堂空人已往，溪聲還作讀書聲」之句。
GA072n0077_p0255a02║雙峯居士書堂在福安院前，待制程鵬飛讀書處。面雙峯，因號焉。張紫微為之記。
GA072n0077_p0255a03║湯侍郎書堂在文殊峯下，宋侍郎湯允恭所築。
GA072n0077_p0255a04║滕子京書堂在雲外峯下，又名「滕司諫書堂」。思賢巖、諫堂山，皆以此得名。《郡志》載：滕
GA072n0077_p0255a05║嘗稱池之九華山，「上陵紫霄，下盤洪流。千巖白雲，萬壑清風。草木多靈，民人熙熙。
GA072n0077_p0255a06║書契以降，不知干戈。居者得其壽，藏者得其朽。可以隱志，可以宅先。」於是葬其父
GA072n0077_p0255a07║於邑東石嶺鋪。遂築書堂於雲外峯下，讀書其中。
GA072n0077_p0255a08║閎肅書堂在天柱峯前。程待制鵬飛子槐讀書之所。
GA072n0077_p0255a09║天柱書堂在天柱峯下，邑人施達講學處。
GA072n0077_p0255a10║九華先生隱居姓名失考，以為宋齊邱，非也。廣福寺，本「超囘書堂」，然此必另是一人。
GA072n0077_p0255a11║九華書院宋處士陳巖建。中為樓三楹，扁曰「溪山第一」。左室曰「靜觀」，右室曰「燕居」。前
GA072n0077_p0255a12║有月池，池上有臨清亭。義士方時發，以巖號「九華山人」，故題今額。後因兵燹，失所
GA072n0077_p0256a01║在。正德五年，巖六世孫陳九疇，請建祠於邑城。元楊少愚詩：布韋高遯卜安居
GA072n0077_p0256a02║　富貴浮雲意自如醉裏有懷嘗倚劍　闌邊無事且觀書落花疎雨吟成後　修竹清
GA072n0077_p0256a03║風睡醒初客到莫嫌生計薄　九華山水任樵漁明李之世詩：三十年游未了緣
GA072n0077_p0256a04║　詩魂如夢寄蒼煙九華亦有閒樵子　山月山花不管年
GA072n0077_p0256a05║雲波書院在劉冲，邑人吳鍾隱居處。
GA072n0077_p0256a06║九華山房元末時，義士錢清建。以面對九華，故名。王禕有記。久廢，嗣孫登，重建。
GA072n0077_p0256a07║曾侍中別業在雲門峯南。
GA072n0077_p0256a08║仰止祠在化城寺西，內祀王陽明。陽明於宏治、正德，兩至九華宴坐，學者多從之遊。
GA072n0077_p0256a09║及嘉靖七年，知縣祝增為建祠，尋廢。後知縣蘇萬民、蔡立身，又重修焉。邑人王
GA072n0077_p0256a10║一楨詩：蝌蚪尼山學　麒麟漢代功人分千古局　公擅一身雄玄水珠先握　迷川筏
GA072n0077_p0256a11║早通青雲蔭汗𥳑　赤日照葵忠自奮神羊觸　寧甘伏馬充直聲寒九域　正氣惱重
GA072n0077_p0256a12║瞳儋耳投蘇老　雷州遣寇公憑天驕國狗　射影伏沙蟲劫盜遙行刺　孤臣但叩衷
GA072n0077_p0257a01║誰知膏刃客　猶作泝波翁信有良知在　無憂直道窮終焉迴聖怒　無復據神叢風
GA072n0077_p0257a02║力南溟厚　龍光北斗冲為霖開幕府　仗劍領元戎義戰宸濠縛　妖氛彭蠡空康侯
GA072n0077_p0257a03║勞汗馬　楓陛賜彤弓河帶盟淮上　茅封出海東濟川才既偉　銘鼎志尤洪道牒終
GA072n0077_p0257a04║無擯　經箱老更豐尋山同裋褐　聚石倚崆峒兩度芙蓉嶺　諸峯錦繡中曼陀花似
GA072n0077_p0257a05║雨　聽講狖吟風半偈東巖唱　纖歌絕頂工整衣致樽俎　縹緲浙雲紅
GA072n0077_p0257a06║甘泉祠在化城寺東，中峯之下，湛甘泉若水曾遊此。嘉靖十三年，督學聞人詮、知府
GA072n0077_p0257a07║侯緘、同知任柱建，尋廢。萬曆五年，知縣蘇萬民重建。前有石刻「甘泉」二字。
GA072n0077_p0257a08║陳明兩公孝義祠汪廷珍記曰：公名良台，字明兩，世居九華南麓，為池之青陽人。自
GA072n0077_p0257a09║其高祖以來，世積內行。其父諱懋詣，少失怙，事後母以孝聞。嘗以鄉勇拒左夢庚
GA072n0077_p0257a10║兵於邑之龍口，鄉賴以安。鄉之人，固祝其有賢子孫矣。方公年十二，其父遇難，即
GA072n0077_p0257a11║能號泣請代，父竟得脫。公家嘗不戒於火，而母章孺人尚在內室。公自外至，突入，
GA072n0077_p0257a12║負之出諸烈燄中，身無恙，若有神護者。父嘗晨起，思鄰邑佳果，公潛往取之。去復
GA072n0077_p0258a01║八十里，比夕以獻。凡公之先意承志，率類此。父素厚鄰里，公尤能推廣為之，周恤
GA072n0077_p0258a02║益至。凡代其里人輸稅課、與完人婚娶者，殆不可勝計。康熙戊子歲歉，至減值鬻
GA072n0077_p0258a03║產，易穀以贍飢者。蓋公之事亡如事存，其好施與，匪惟其性然；周鄰贍族，凡皆如
GA072n0077_p0258a04║其親之自為之者。其體親之心，既沒不忘；故其濟貧之行，亦至老不倦。《孝經》云：「資
GA072n0077_p0258a05║於事父以事母，而愛同；資於事父以事君，而敬同。」予嘗推論之，以為推事親之心
GA072n0077_p0258a06║以待人，則愛敬之心無時可忘。而凡事必求乎親心之安，而後可以無愧，公亦可
GA072n0077_p0258a07║謂安乎親之心者哉！其列諸祀典也，固宜。噫！凡事之不本於誠者，必不能始終如
GA072n0077_p0258a08║一。以予所見高行畸節，豈無一二事卓卓可驚喜？而按其生平，劃若兩人。其本不
GA072n0077_p0258a09║立，其他固無足觀耳。若一統志及公家傳，載公還旅次金、歸鄰園墜果諸事，其亦
GA072n0077_p0258a10║細行之克謹哉！要之，公唯一念之篤於其親，而其內外行習遂以此一念貫之。故
GA072n0077_p0258a11║其所為雖若平平無奇，而皆足薰閭閻而傳不朽。則洵乎誠之足以動人，而庸德
GA072n0077_p0258a12║之可貴如此也。故從壤請而為之辭，俾覽者庶有感焉。（壤，即公之裔孫陳壤，清人，汪公門生。）
GA072n0077_p0259a01║劉世疎庵在雙峯下，保真院東北。僧希坦詩有「藏卻胸中萬卷書，卻來山頂結茅廬」
GA072n0077_p0259a02║之句。
GA072n0077_p0259a03║鳳臺精舍在仰止祠左，府同知任柱建。
GA072n0077_p0259a04║雙華精舍在仰止祠右，邑人侍御柯喬建。
GA072n0077_p0259a05║柱明精舍在新太白祠右，為方伯王一楨建。王之璘詩：九子何嵬崒　春遊屐齒芳
GA072n0077_p0259a06║壑抽瑤草秀　峯拔古蓮香鳥道通仙窟　鶯花覆佛場於茲歌陟屺　霞嶺鶴猶翔
GA072n0077_p0259a07║南臺精舍在陽明祠東，為給諫吳文梓建。
GA072n0077_p0259a08║還素精舍在會文堂左，為封侍御劉織建。
GA072n0077_p0259a09║欽所精舍在會文堂右，為副憲羅賜祥建。
GA072n0077_p0259a10║二、道觀（計：道觀二，附堂二。）
GA072n0077_p0259a11║開元觀在雲門峯下，三級泉西。唐開元中建，詔以館元真。今雪潭後有觀冲，即其遺
GA072n0077_p0259a12║址也。
GA072n0077_p0260a01║延華觀在鳳凰嶺東。唐乾寧中，趙知微所居。今沙彌庵即其故址。
GA072n0077_p0260a02║雲峯堂在雲峯下。
GA072n0077_p0260a03║玄夷堂在望華亭下。
GA072n0077_p0260a04║三、祠廟（計：祠三，廟二。）
GA072n0077_p0260a05║協濟祠在山東北麓，又名「望仙祠」。由縣入九華者，必由此去。
GA072n0077_p0260a06║東協濟祠在覆甌峯之東南。
GA072n0077_p0260a07║西協濟祠在呈鳳嶺之西。
GA072n0077_p0260a08║白龍廟在白龍池側，梁天監二年建。
GA072n0077_p0260a09║白鶴廟在雲峯絕頂，昔有白鶴來集其上，故名。
GA072n0077_p0260a10║四、樓閣（計：閣一，樓一。）
GA072n0077_p0260a11║聚華閣在化城寺後，督學御史耿定向題。
GA072n0077_p0260a12║陽華樓在五溪橋左，萬曆五年，知縣蘇萬民建。明顧元鏡詩：簾捲谿雲上玉鉤　泉
GA072n0077_p0261a01║聲和雨入谿流山山瀑布頻驚雪　樹樹松篁並耐秋洞口煙霞閒吐納　沙邊鷗鷺
GA072n0077_p0261a02║任沈浮停驂且盡今朝興　更上前溪百尺樓
GA072n0077_p0261a03║五、亭館（計：亭卅一，館一，附坊四。）
GA072n0077_p0261a04║望華亭在五溪橋側，舊名「玩華亭」，都御史彭禮建。後廢，萬曆五年，兵備副使馮叔吉，
GA072n0077_p0261a05║命知縣蘇萬民重建，易今名。明蕭良有詩：亭上風光好　招攜總雋才九華雲外
GA072n0077_p0261a06║聳　五水座中來露積璚為樹　霞飛錦作堆使君棠影在　安得共徘徊
GA072n0077_p0261a07║覽勝亭在聖泉寺前，僧宗道建。
GA072n0077_p0261a08║秀華亭在延壽寺前，李太白所命名也。
GA072n0077_p0261a09║靜觀亭在崇壽寺前。宋陳巖詩：打圍行蟻時時戰　觸紙癡蠅日日鑽有客雲山深
GA072n0077_p0261a10║處臥　靜中囘向此心觀
GA072n0077_p0261a11║心期亭在無相寺前。
GA072n0077_p0261a12║涌泉亭在半霄亭下。
GA072n0077_p0262a01║碧霄亭在半霄亭之上。今廢。（半霄亭，因神秀庵在，故列入〈梵剎門．寺庵類〉。）
GA072n0077_p0262a02║望江亭在碧霄亭上。清許承家詩：澎湃江聲壯　登臨到此亭浪浮千里白　光逼萬
GA072n0077_p0262a03║山青洲島連荒漠　蛟龍入窈冥凭高聊眺望　今古眼前萍
GA072n0077_p0262a04║玄覽亭在望江亭上。明萬曆六年，知縣蘇萬民建。今廢。
GA072n0077_p0262a05║懷賢亭在化城寺禪堂之東。「賢」，蓋指李青蓮、王陽明諸先生也。今廢。
GA072n0077_p0262a06║緩步亭在東巖之麓。
GA072n0077_p0262a07║漸昇亭在緩步亭之上，即東巖之翠微也。今廢。
GA072n0077_p0262a08║環奇亭在堆雲洞前。今廢。
GA072n0077_p0262a09║摩空亭在摩空嶺上，俱萬曆七年，知縣蘇萬民建。今廢。
GA072n0077_p0262a10║一中亭在甘泉書院之左，南陵汪景、邑人施宗道建。今廢。
GA072n0077_p0262a11║秀綠亭在頭陀嶺下。取程雙峯詩「一水綠繞環，千峯秀攢聚」之句。今廢。
GA072n0077_p0262a12║三級亭在廣修院側，巖泉左界。懸流千仞，飛瀉凡三激其石。今廢。
GA072n0077_p0263a01║雪浪亭三級水至此百餘步，驚湍駭浪，長如噴雪。今廢。
GA072n0077_p0263a02║激清亭在協濟祠前。大溪環石，清流激湍，而一亭石上，佳景也。今廢。
GA072n0077_p0263a03║笑指亭在地藏塔前。今廢。宋陳巖詩：多少人間狹路偏　山川還是舊山川澹然忘
GA072n0077_p0263a04║笑兼忘指　默默真成第一禪
GA072n0077_p0263a05║洗心亭舊志缺，今補。
GA072n0077_p0263a06║玉香亭在地藏塔下。今廢。
GA072n0077_p0263a07║最勝亭在玉甑峯下。宣和中，曹令機建。詩僧了機，於亭前栽茶，名「夢覺香」。今廢。
GA072n0077_p0263a08║三笑亭在淨信院前溪橋上，取「遠公送陶陸過虎溪」之意。今廢。
GA072n0077_p0263a09║忘歸亭在資聖庵前。面揖五老，對之可以忘歸。
GA072n0077_p0263a10║迎仙亭在金剛尖分水嶺上。今廢。
GA072n0077_p0263a11║瀑翠亭在崇聖院前。
GA072n0077_p0263a12║戛玉亭在翠瀑亭側。
GA072n0077_p0264a01║環翠亭在西洪嶺。北通縣治，南趨九華，前列雙峯，後擁靈鶴，東峙蓮花，而蒼翠環繞，
GA072n0077_p0264a02║故名。今廢。
GA072n0077_p0264a03║捧日亭在天台峯，清郡守李暲建，有「讚」見後。光緒二十三年，金陵劉益卿重建。
GA072n0077_p0264a04║同善亭在化城寺東。光緒十五年，法輪募建。
GA072n0077_p0264a05║芙蓉館在西協濟祠左。宋嘉定中，邑令林奇之建。今廢。
GA072n0077_p0264a06║華雲深鎖坊在塔寺前。南康知府吳炳庶題，戶科給事中高鶴書。今廢。
GA072n0077_p0264a07║太白書堂坊在書堂前。邑人王友益重建書堂時，併建。置祀田，供春秋祭。其後王遜
GA072n0077_p0264a08║綸等重修。今廢。
GA072n0077_p0264a09║江左名山坊在大仙橋。今廢。
GA072n0077_p0264a10║如來真境坊在小仙橋。此二坊，俱萬曆六年，知縣蘇萬民建。今圮。
GA072n0077_p0264a11║六、橋梁（計：橋十五。）
GA072n0077_p0264a12║五溪橋在望華亭下，原名「五溪」。萬曆四年，知縣蘇萬民建。兵備副使馮叔吉改「化城
GA072n0077_p0265a01║橋」。清乾隆三十四年，李世傑重修。清楊李玨詩：五溪橋似虎溪橋　過此悠然息
GA072n0077_p0265a02║世囂二十里餘蘭若出　三千丈外劫塵超人行松杪雲生屐　江繞沙湍雨助潮識
GA072n0077_p0265a03║否廬山真面目　休教容易賦逍遙
GA072n0077_p0265a04║小石橋在邃谷巖下。水流巨石間，或鋪平石上，臥而觀之，真枕流也。傍有大石，字倒
GA072n0077_p0265a05║書於上，云「端平甲午中和節，廬陵虞曾、錢塘趙直、建安劉煥、四川梁明卿，同來。」字
GA072n0077_p0265a06║頗清麗。
GA072n0077_p0265a07║會仙橋在玉香亭下。
GA072n0077_p0265a08║集慶橋在廣福寺前半里許。橋下水潺湲，高低而下。亦曰「延慶橋」。
GA072n0077_p0265a09║迎仙橋在懷賢亭北。
GA072n0077_p0265a10║伏龍橋舊名「集福」，在山麓大橋庵南。橋傍有庵，橋頭有亭，知縣蘇萬民扁曰「第一禪
GA072n0077_p0265a11║關」。
GA072n0077_p0265a12║大仙橋有萬壽庵。兵後，常山復興。
GA072n0077_p0266a01║小仙橋長五六丈，闊止三尺許，傍臨不測之險。兩岸欲絕，一徑通之，若畚土而成，故
GA072n0077_p0266a02║名。
GA072n0077_p0266a03║仙人橋在捧日亭前。光緒二十三年，金陵劉益卿捐建。
GA072n0077_p0266a04║利涉橋在老田。光緒乙未，吳登厚秀冬倡建。（舊作「老田更」，無「在」字。查各書，凡載老田之地，皆無「更」字，故改之。）
GA072n0077_p0266a05║永豐橋跨舒溪。光緒間，柯德風倡建。
GA072n0077_p0266a06║義興橋在廟前北。光緒戊戌，吳宇輝、陳月軒、袁訓之、周在川等，倡捐建。
GA072n0077_p0266a07║善心橋跨濂溪。光緒甲午，僧心徹，募蘇繼美及七八九都吳宇輝、劉漢章、陳月軒、袁
GA072n0077_p0266a08║訓之等同建。
GA072n0077_p0266a09║龍池橋跨曹溪。光緒丁酉，劉薌林觀察首捐，吳宇輝、劉漢章、陳月軒、袁訓之、周在川
GA072n0077_p0266a10║等同建。以上五橋，皆跨五溪。
GA072n0077_p0266a11║善繼橋跨雲鶴山考坑之閒。光緒甲午，劉薌林首捐，吳宇輝、劉漢章、陳月軒、袁訓之
GA072n0077_p0266a12║等同建。此澗水，至五溪橋之北始合流也。
GA072n0077_p0267a01║七、塔墓（計：塔四，墓七。）
GA072n0077_p0267a02║疊石塔在淨居寺前。唐人疊亂石而成，高丈餘，攲而不仆。宋陳巖詩：無復晨鐘暮
GA072n0077_p0267a03║鼓聲　慧雲猶護法燈明佛乘大有支持力　舊塔雖攲不更傾
GA072n0077_p0267a04║永安塔在西洪嶺。宋陳巖詩：心不能安總是魔　亭亭孤塔鎮巖阿倘無佛力三千
GA072n0077_p0267a05║行　奈此邱蛇井鼠何
GA072n0077_p0267a06║永慶塔在南陽永慶庵，凡七級。明萬曆時，里人鮑楚倡建。
GA072n0077_p0267a07║普同塔在化城寺東，閔公墓左。光緒二十二年，東寮同建。
GA072n0077_p0267a08║費拾遺墓在鷄母山，近拾寶巖。唐杜荀鶴詩：凡弔先生者　多哀荊棘間不知三尺
GA072n0077_p0267a09║墓　高並九華山天地有何物　子孫無一閒當時若詔起　未必得生還
GA072n0077_p0267a10║閔公墓在石塔東崖下。
GA072n0077_p0267a11║湯侍郎墓在淨信寺腳庵之側。
GA072n0077_p0267a12║法鑑墓在化城寺東，文殊庵前之西。
GA072n0077_p0268a01║福慶墓在西塔院後。
GA072n0077_p0268a02║道泰墓在化城寺後，即東塔院。
GA072n0077_p0268a03║甘贄墓在曹山南麓。
GA072n0077_p0268a04║八、屯寨（計：寨五。）
GA072n0077_p0268a05║劉相公寨在廣化院上。宋建炎中，寇張遇犯境，鄜王劉光世因險立寨於此。宋陳
GA072n0077_p0268a06║巖詩：毒霧腥雲染寇鋒　萬家鄉井雉罹罿山前堆滿縱橫骨　換得將軍不戰功
GA072n0077_p0268a07║毛萬戶寨在福海寺西北。
GA072n0077_p0268a08║常開平寨在六泉口。
GA072n0077_p0268a09║錢元帥寨在六泉口。元帥名「清」，八都人。元末，集義旅以衛鄉邑，與趙普勝寨相拒。
GA072n0077_p0268a10║江元帥寨在文殊峯。元末，池郡邑為趙普勝所據，守將曲律不花不能拒而遁。統兵
GA072n0077_p0268a11║官鄧公總制宣城，令各邑互相保障。以邑人江華甫雄武，劄付稱「元帥」。結寨於九
GA072n0077_p0268a12║華山文殊峯，與錢清相犄角。率義勇固守，邑里以安。
GA072n0077_p0269a01║流寓門第八（內分四：一、名賢。二、隱逸。三、文苑。四、仙道。）
GA072n0077_p0269a02║世法之中，莫尚吾儒。身修國治，萬姓楷模。世路迍邅，蘊玉藏珠。考槃阿澗，嘯歌自
GA072n0077_p0269a03║娛。文誇吐鳳，道幻飛鳧。空谷足音，一道同趨。志流寓。
GA072n0077_p0269a04║一、名賢
GA072n0077_p0269a05║明
GA072n0077_p0269a06║王守仁字伯安，號「陽明」，浙江餘姚人。父華，仕至吏部尚書。母懷孕十四月而生，祖母
GA072n0077_p0269a07║夢神人自雲中送兒下，因名「雲」。五歲不能言，有異僧過之，曰：可惜道破。更名「守仁」，
GA072n0077_p0269a08║乃言。宏治己未，進士第二。十四年辛酉，以刑部清吏司，審錄江北，多所平反。事竣，
GA072n0077_p0269a09║遊九華，因見道者蔡蓬頭，及地藏洞不火食之異人，論最上乘。異人曰：「周濂溪，程
GA072n0077_p0269a10║明道是儒家兩箇好秀才。」次年壬戌，告病歸越，築室陽明洞，行「導引術」，故號「陽明」。
GA072n0077_p0269a11║遂能先知，眾驚異，以為得道。久之，悟曰：「此簸弄精神，非道也」，即屏去。思遺棄世累，
GA072n0077_p0270a01║獨不能置念於祖母與父。久之，忽悟此念生於孩提。若可去，是斷滅種性矣。明年，
GA072n0077_p0270a02║移疾西湖，往來南屏、虎跑諸剎。乙丑在京師，專志講學，時年三十四。正德改元，奄
GA072n0077_p0270a03║瑾竊柄，逮繫言官。守仁抗疏救之，下詔獄，杖，謫貴州龍場驛丞。瑾遣賊欲加害，守
GA072n0077_p0270a04║仁至錢塘，託迹投江，附估舶遯。風飄至閩境，夜奔山寺，不納，趨野廟臥。夜半虎繞
GA072n0077_p0270a05║廊，哮吼不入。於是由武夷歸省親，冬赴龍場。其地在萬山叢棘中，蛇虺蠱毒瘴癘
GA072n0077_p0270a06║之藪。無屋舍，就石穴而處。從行僕病，躬析薪汲水，自為石槨以待盡。於時，不唯得
GA072n0077_p0270a07║失榮辱胥已解脫，即生死念頭亦無動於中。端居澄默，日夜參求。一夕，忽大悟，不
GA072n0077_p0270a08║覺呼躍。至此，始信聖人之道，吾性自足，時年三十六也。庚午移廬陵，不事威刑，專
GA072n0077_p0270a09║開導人心。僅七月，治幾無訟。正德十一年丙子，以尚書王瓊薦，陞左僉都御史，巡
GA072n0077_p0270a10║撫南贑汀漳等處。時江西、福建、廣東、湖廣之交，方千餘里，皆亂。以贑南為巢穴，阻
GA072n0077_p0270a11║山作寨。而宸濠陰與之通，以至嘯聚至數十萬。守仁莅任旬日，練民兵進𠞰。凡三
GA072n0077_p0270a12║月，而破賊巢三十八。積年逋寇悉平。十四年己卯，寧藩宸濠反，陷南康、九江，進圍
GA072n0077_p0271a01║安慶。守仁舉兵破南昌，宸濠悉眾囘援，守仁迎擊，大破之，遂擒濠。太監張忠等，導
GA072n0077_p0271a02║上親征。令縱濠於鄱陽湖，俟駕至，戰而執之。守仁以宸濠付張永，而還南昌。張忠、
GA072n0077_p0271a03║許泰等，恨失濠，譖守仁必反。帝詔之，立馳至。忠、泰沮不令見，乃入九華山，宴坐一
GA072n0077_p0271a04║室。帝覘之，曰：「道學人也，何謂反乎？」遣還鎮。庚辰，重過開元寺，留石刻讀書堂後，仍
GA072n0077_p0271a05║還南昌。辛巳，年五十歲，始揭「致良知」之教。六月，進兵部尚書。世宗踐祚，錄擒宸濠
GA072n0077_p0271a06║功，封「新建伯」。嘉靖元年壬午，守父喪。丁亥，以左都御史，征廣西思田蠻。開示恩信，
GA072n0077_p0271a07║自縛來降者七萬餘人。薄懲之，令歸農。以歸師襲破兩廣斷籐峽猺，劇寇萬眾。猺
GA072n0077_p0271a08║寇盤據三百餘里，郡縣罹害者數十年，至是一舉悉平。而桂萼譖之，賞格不行。守
GA072n0077_p0271a09║仁病篤，乞骸骨歸。至南安，門人問遺言。答曰：「此心光明，亦復何言？」遂卒。時嘉靖七
GA072n0077_p0271a10║年戊子，十一月二十九日也，年五十七。（按《通鑑綱目》，先生平斷籐猺，在戊子九月，其卒在己丑正月。今據黃梨洲《明儒學案》
GA072n0077_p0271a11║先生傳所載。以梨洲與先生同為餘姚人，紀載較確也。）隆慶初，贈新建侯，諡文成。守仁自經宸濠、忠、泰之變，
GA072n0077_p0271a12║益信良知真足以忘患難、出生死。自言：「近來信得『致良知』三字，真聖門正法眼藏。
GA072n0077_p0272a01║自經多事以來，只此良知，無不具足。某於此良知之說，從百死千難中得來，不得
GA072n0077_p0272a02║已，與人一口說盡。只恐學者得之容易，把作一種光景玩弄，不落實用功，負此知
GA072n0077_p0272a03║耳。若向裏尋求，見得自己心體，即無時無處不是此道。亙古亙今，無始無終，更有
GA072n0077_p0272a04║甚同異？知是心之本體，心自然會知，不假外求，善惡自辨。徹頭徹尾，無始無終，即
GA072n0077_p0272a05║是前念不滅，後念不生。今卻欲前念易滅，後念不生，是佛所呵為斷滅種性，入於
GA072n0077_p0272a06║槁木死灰矣。心體上，著不得一念留滯，如眼著不得些子塵沙。便好念頭，亦著不
GA072n0077_p0272a07║得，如眼中放金屑，亦開不得。七情皆良知之用，不可分別善惡，但不可有所著。有
GA072n0077_p0272a08║著謂之欲，俱為良知之蔽。然纔有著，良知亦自會覺，覺即蔽去，復其體矣。良知不
GA072n0077_p0272a09║由見聞而有，而見聞莫非良知之用。故良知不滯於見聞，亦不離於見聞。單言心，
GA072n0077_p0272a10║恐無入處，故醒之以知。單言知，恐以情識當之，故揭之以良。良知者，無知而知也。
GA072n0077_p0272a11║知來本無知，覺來本無覺，然不知則遂淪埋。妄心則動，照心非動。恆照，則恆動恆
GA072n0077_p0272a12║靜。照心固照，妄心亦照，有刻暫停則息矣，非至誠無息之學矣。照心非動者，以其
GA072n0077_p0273a01║發於本體明覺之自然，而未嘗有所動也，有動即妄矣。妄心亦照者，以其本體明
GA072n0077_p0273a02║覺之自然者，未嘗不在於其中；但有所動耳，無所動即照矣。有妄有照則猶貳，貳
GA072n0077_p0273a03║則息矣。無妄無照則不貳，不貳則不息矣。」人問：「用功收心時，有聲色之聞見，恐不
GA072n0077_p0273a04║專一。」守仁曰：「非耳聾目盲，如何不聞見。只雖聞見？而不流去，便是。」有人欲屏絕事
GA072n0077_p0273a05║為。守仁曰：「使在我無功利之心，雖錢穀甲兵，搬柴運水，無往而非實學。使我尚存
GA072n0077_p0273a06║功利之心，雖日談道德仁義，亦只是功利之事。用功在澄心，不在無事也。」問上達
GA072n0077_p0273a07║功夫。答曰：「凡目可得見，耳可得聞，口可得言，心可得思者，皆下學也。不可見聞言
GA072n0077_p0273a08║思者，上達也。故凡可用功者，皆下學；而上達，即在下學裏。吾輩用功，要心真切，見
GA072n0077_p0273a09║善即遷，有過即改，方是真切工夫。若求用功時光景，或效驗，卻是助長外馳，不是
GA072n0077_p0273a10║工夫。」問：「心無惡念時，亦須存箇善念否？」曰：「既無惡念，便是善念，若又要存箇善念，
GA072n0077_p0273a11║即是日光之下添燃一燈。」問：「己私難克，奈何？」曰：「將己私來替汝克。」問：「古人論性，各
GA072n0077_p0273a12║有異同，何者為定論？」曰：「性之本體，原是無善無惡；至發用上，則可為善為惡。譬如
GA072n0077_p0274a01║眼有喜時眼、怒時眼，若執定一邊，便錯。孟子說性善，從源頭上說。荀子說性惡，從
GA072n0077_p0274a02║流弊上說。只是這箇性，所見不同耳。」每常誨人，謂：「無善無惡心之體，有善有惡意
GA072n0077_p0274a03║之用。知善知惡是致知，為善去惡是格物。而以默坐澄心為下手工夫。」其學徧天
GA072n0077_p0274a04║下，而分各派。東流至日本，成明治維新事業，實有體有用之學也。有《九華詩冊》，見
GA072n0077_p0274a05║本志〈藝文門〉。九華立陽明祠，在化城寺西，下為仰止亭。（《明儒學案》及《聖學宗傳》）
GA072n0077_p0274a06║湛若水字元明，號「甘泉」，廣東增城人。魁宏治壬子鄉試。尋從白沙先生遊，即以「隨處
GA072n0077_p0274a07║體認天理」為宗，誓不復仕。以母命，出應乙丑會試，第二人編修。時陽明王公在史
GA072n0077_p0274a08║館講學，相與倡道京師。而呂枏、王崇輩皆公場屋所取士，和之。道望日著，學者稱
GA072n0077_p0274a09║「甘泉先生」。母喪，廬墓三年。遊九華，愛其奇秀，即刻「甘泉」二字於石，創書院於山。平
GA072n0077_p0274a10║生足迹所至，必建書院以祀白沙。從游者徧天下，卒年九十五。
GA072n0077_p0274a11║呂枏字仲木，陝西高陵人，學者稱「涇野先生」。正德戊辰，會試第六人，廷試第一。公立
GA072n0077_p0274a12║教以正心、修身、忠君、孝親為本。有劾甘泉之學者，則曰：「聖君在上，豈可使明時有
GA072n0077_p0275a01║偽學之禁？」有問朱陸之學者，則曰：「初時同法堯舜，同師孔孟；雖入門路徑微有不
GA072n0077_p0275a02║同，而究竟本原，其致一也。」公於九華，有〈甘泉記〉、〈仰止亭記〉。
GA072n0077_p0275a03║張元忭字子藎，別號「陽和」，山陰人。嘉靖戊午舉於鄉。父官太僕，就逮於滇，元忭侍以
GA072n0077_p0275a04║往。及釋歸，乃入京誦冤。事解，又歸侍於家。一歲中，往返奔走三萬餘里，其至性如
GA072n0077_p0275a05║此（隆慶辛未）。南宮射策第一，授修撰，仕至翰林侍讀。學從王龍溪，得其緒。唯龍溪只談
GA072n0077_p0275a06║本體，不言工夫，元忭則謂：「本體無可說，可說者，皆工夫也。主義在善有善幾，惡有
GA072n0077_p0275a07║惡幾。於此而慎察之，善必真好，惡必真惡，格不正以歸於正為格物。」可謂善學龍
GA072n0077_p0275a08║溪者。遊九華，有「九九峯頭無限樂，何年卜築細攀躋」之句。卒年五十一。（舊志及《明儒學案》）
GA072n0077_p0275a09║鄒元標字爾瞻，號「南皋」，吉水人。萬曆初進士，官至總憲，諡「忠介」。天啟初，建首善書院，
GA072n0077_p0275a10║與馮恭定同講學。工部郭興治曰：「今干戈倥偬之際，禮樂潤色，性命精微，無裨短
GA072n0077_p0275a11║長。」元標曰：「天下治亂，係於人心；人心邪正，係於學術。凡法度、風俗、進賢、退不肖，舍
GA072n0077_p0275a12║明學末由。今之學者，除訓詁、括帖外，無功課；除青紫榮名外，無意趣。其惡聞講學，
GA072n0077_p0276a01║固宜。殊不知，不聞道，即位極人臣，勳銘旂常，了不得本分事。生是虛生，死是虛死，
GA072n0077_p0276a02║骨朽青山。而本有昭昭者，不知飄泊何所，誠為可哀。此臣所以至老不敢退墮自
GA072n0077_p0276a03║甘也。」其學，以「識心體」為本，以「行恕於人倫事物間，與愚夫婦同體」為功夫，以「不起
GA072n0077_p0276a04║意空空」為極致，故於禪學在所不諱。其「求見本體」，即佛家所謂「本來面目」。其所謂
GA072n0077_p0276a05║「恕」，亦非孔門之恕，而為佛家「事事無礙」。嘗遊九華，〈登地藏塔〉詩有「煉性臺空在，傳
GA072n0077_p0276a06║心偈尚存」之句。（舊志及《明儒學案》）
GA072n0077_p0276a07║羅賜祥字應敬，號「欽所」，青陽人。幼好學，在九華僧舍篝燈夜讀，焚其巾，不自覺，山僧
GA072n0077_p0276a08║稱為「焚巾秀才」。隆慶四年，舉應天鄉試。歷官武庫司郎中，出為湖廣按察司副使。
GA072n0077_p0276a09║師事耿恭簡公定向，悉本良知宗旨，以主敬為先務，不欺為實際。分守湖北時，苗
GA072n0077_p0276a10║夷雜居，俗悍而賈淫。乃以坦易化之，不加束縛，一意噢咻。洞僰谿苗，讋伏嚮邇。有
GA072n0077_p0276a11║精舍，附陽明祠，即以陪祀焉。（《九華紀勝．卷七》）
GA072n0077_p0276a12║畢似范字一衡，號「心坡」，石埭人，少保尚書鏘之仲子。幼篤學，有希聖之志。長以廕，歷
GA072n0077_p0277a01║戶部員外郎。萬曆間，命中使採珠寶於滇廣，疏請罷之。不報，遂棄官歸，益研精「心
GA072n0077_p0277a02║性之學」。於九華築精舍，延四方來學之士。歡欣接引，適館授餐，雖資竭不顧也。後
GA072n0077_p0277a03║遭母喪，辟踊七晝夜，裂肺而死。學者祠之九華東壁。（《九華紀勝．卷七》）
GA072n0077_p0277a04║二、隱逸
GA072n0077_p0277a05║唐
GA072n0077_p0277a06║費冠卿字子軍，登元和丁亥第。未及拜官，聞母病，泣奔抵家，而母已葬。遂廬墓側，哀
GA072n0077_p0277a07║慟不輟。長慶二年，李仁修舉冠卿孝節，召拜右拾遺。制曰：「前進士費冠卿，嘗預計
GA072n0077_p0277a08║偕，以文中第。祿不及於榮養，恨每積於永懷。遂乃屏身邱園，絕蹟仕進。守其至性，
GA072n0077_p0277a09║十有五年。峻節無虧，清標自遠。夫旌孝行、舉逸民，所以厚風俗，而敦名教也。宜承
GA072n0077_p0277a10║高獎，以儆薄夫。擢參近侍之榮，載佇移忠之孝。」冠卿歎曰：「祿以養親耳，親沒，何以
GA072n0077_p0277a11║祿為？」賦詩云：拾遺帝側知難得　官緊才微恐不勝好是中朝絕親友　九華山下詔
GA072n0077_p0277a12║來徵三千里外一微臣　二十年來任運身今日忽蒙天子詔　自慙驚動國中人遂
GA072n0077_p0278a01║終隱少微峯下。
GA072n0077_p0278a02║鞏疇字禹錫，秋浦人，號「九華處士」。（詳〈鄭薰詩序〉。）
GA072n0077_p0278a03║王季文字宗素，少厭名利，隱居九華。遇異人，授九仙飛化之術，曰：「子當先決科於詞
GA072n0077_p0278a04║籍，後策名於真列。冥注使然，不可移也。」登咸通中進士第，授祕書郎。尋謝病歸，築
GA072n0077_p0278a05║室頭陀嶺下。日浴龍潭，人見之，風雨不失期。將死，以所居宅捨為寺，請鄰僧智英
GA072n0077_p0278a06║主之。即今之無相寺是也。
GA072n0077_p0278a07║李昭象字化文，池州刺史方玄之子。父卒，因家焉。懿宗末，以文謁相國路公巖，深器
GA072n0077_p0278a08║重之。後避黃巢亂，入九華山。築室碧雲峯下，與張喬、顧雲輩為友。龍紀中，楊行密
GA072n0077_p0278a09║賁宣州，以書招之，堅志不就。同時有鄭參軍者，隱居九華。昭象將赴舉出山，留詩
GA072n0077_p0278a10║寄參軍云。
GA072n0077_p0278a11║宋
GA072n0077_p0278a12║孫冕臨江人，直史館三十年。晚守蘇州，有詩自寓云：「寄語姑蘇孫太守，也須抖擻老
GA072n0077_p0279a01║精神。」乃拂衣退隱九華。朝廷高其風，累詔再任，不起。後還籍。
GA072n0077_p0279a02║滕宗諒字子京，河南人。祥符八年進士，官司諫。以言得罪，謫祠部員外郎。知信州，又
GA072n0077_p0279a03║監鄱陽郡榷酤。請改池州，就九華山以葬父。築室雲外峯下，讀書其中。著《九華新
GA072n0077_p0279a04║錄》一卷。尋調去，後入為天章閣待制，卒。
GA072n0077_p0279a05║劉放字世疎，隱居九華雙峯下，手書石上「清隱巖」三大字。著《九華拾遺》二卷。
GA072n0077_p0279a06║元
GA072n0077_p0279a07║陳巖字清隱。宋亡，隱居不仕。元世祖徵求隱逸，巖乃汗漫江湖以避徵。及老始歸山，
GA072n0077_p0279a08║築九華書院「溪山第一樓」，嘯歌其中，號「九華山人」。當時有作詩輓之者，曰：「宋家海
GA072n0077_p0279a09║宇一孤舟，野服黃冠共白頭。」所著有《九華詩集》行於世。《四庫全書．總目》云：《九華
GA072n0077_p0279a10║詩集》一卷，宋陳巖撰。青陽人。咸淳末，屢舉進士不第。入元，遂隱居不仕，築室於高
GA072n0077_p0279a11║陽河，日嘯歌其內。徧游九華，至一處，則作一詩紀之。其詩瀟灑出塵，絕去畦徑，有
GA072n0077_p0279a12║高人逸士風格。按：清隱詩，多有見道之言。舊志所載寥寥，今志特補錄之。
GA072n0077_p0280a01║楊少愚家九華山下。好讀書，屢試不第。所著有《孝經衍義》、《九華外史》。
GA072n0077_p0280a02║明
GA072n0077_p0280a03║施達字下之，青陽人。生平以「約禮」為宗，不應制科文字。嘗北面長林畢心坡，四方會
GA072n0077_p0280a04║講，懽欣接引。後卜築九華天柱峯下，彈琴著書，生徒景從。不應辟命，終老於九華。
GA072n0077_p0280a05║所著有《周禮通義》、《孝經注》、《序卦圖闡集》、《天柱志》諸書。門人梓《施子語錄》十五卷行
GA072n0077_p0280a06║世。
GA072n0077_p0280a07║吳鍾字空之，穎敏博學，善詩賦古文詞。遭亂，隱九華之劉冲，足迹不入城市，人稱「劉
GA072n0077_p0280a08║冲先生」。劉冲，即少微峯北，費拾遺隱居故地。著有《呵凍錄》諸集行世。
GA072n0077_p0280a09║章福一傭人，僦居長林旗嶺村。孑身無妻子。日行傭，得米，積之。至年終，轉赴河埠間，
GA072n0077_p0280a10║擊小鐘。呼貧者，聽自取；不問姓名，米盡乃歸。歲以為常，垂老不倦。後入九華，莫知
GA072n0077_p0280a11║所終。
GA072n0077_p0280a12║三、文苑
GA072n0077_p0281a01║唐
GA072n0077_p0281a02║李白字太白，隴西人，興聖皇帝九世孫。母夢長庚入懷而生，因以命名。既長，隱氓山，
GA072n0077_p0281a03║州舉有道，不應。賀知章稱為「謫仙人」，言於玄宗，有詔供奉翰林。沈香亭牡丹盛開，
GA072n0077_p0281a04║召為樂章。適白已醉，左右以水頮面，醉稍解。帝使貴妃為之捧硯，即成〈清平調〉三
GA072n0077_p0281a05║首。筆無留意，帝奇其才。嘗使高力士脫靴殿上，力士譖之貴妃。帝欲官白，時朝事
GA072n0077_p0281a06║日非。請雲游四方，賜金牌，署曰「海上釣鰲客」。嘗騎驢過華陰縣，縣令止之。索筆供
GA072n0077_p0281a07║云：「曾用龍巾拭唾，御手調羹，力士脫靴，貴妃捧硯。金鑾殿前尚容走馬，華陰縣裏
GA072n0077_p0281a08║不許騎驢。」令大驚，謝之。太白與孔巢父等，號「竹溪六逸」；與賀知章等，稱「飲中八仙」。
GA072n0077_p0281a09║嘗遊并州救郭子儀。及安祿山反，永王璘起兵敗，繫太白於潯陽獄，子儀以百口
GA072n0077_p0281a10║保之。時族人李陽冰為當塗令，太白訪之。江中望九子山，改名「九華」。所寓為「太白
GA072n0077_p0281a11║書堂」云。
GA072n0077_p0281a12║許棠字文化。登咸通十三年進士，為涇縣尉。後避世亂，歸隱九華。時與張喬、俞坦之、
GA072n0077_p0282a01║劇燕、任濤、張蟾、鄭谷、李棲遠、李昌符輩，謂之「詩中十哲」。棠嘗過洞庭有詩云：「四顧
GA072n0077_p0282a02║疑無地，中流忽有山。」人因號曰「許洞庭」。
GA072n0077_p0282a03║張喬秋浦人，有詩名。咸通中，京兆府解試〈月中桂〉，詩云：與月轉洪濛　扶疎萬古同
GA072n0077_p0282a04║根非生下土　葉不墜秋風每向圓時足　還從缺處空影高羣木外　香滿一輪中未種
GA072n0077_p0282a05║丹霄日　應虛白兔宮如何當羽化　細得問神功其年，李建州頻主試，以許棠老於
GA072n0077_p0282a06║場屋，為首選薛尚書能以詩唁喬，有「何事盡參差，惜哉吾子詩」之句。後大順元年，
GA072n0077_p0282a07║登進士第。黃巢亂，喬曰：「尚可以行道乎哉？見幾而作，此其時矣。」遂與伍喬、顧雲、殷
GA072n0077_p0282a08║文圭、杜荀鶴、許棠輩互相倡詠，棲老九峯。
GA072n0077_p0282a09║顧雲字垂象，池州人。風韻詳整，與杜荀鶴、殷文圭相友善，同肄業九華。咸通中，登第，
GA072n0077_p0282a10║為高駢淮南從事。師度之亂，退處舊隱，杜門著書。宰相杜讓能奏，雲與盧知猷、司
GA072n0077_p0282a11║空圖等，分修宣、懿、德三朝實錄。書成，加虞部員外郎。乾寧初卒。有文，號《鳳策聯華
GA072n0077_p0282a12║編稿》。
GA072n0077_p0283a01║殷文圭小字桂郎，池州人。卜居九華，潛心苦學。所用墨池，底為之穴。赴舉時，中途遇
GA072n0077_p0283a02║一叟，熟視之，曰：「如學道，當冲虛；不爾，大有名於天下。」乾寧中及第，為裴樞宣諭判
GA072n0077_p0283a03║官。子行義，自江南歸宋。避諱，改姓「湯」，名「悅」。
GA072n0077_p0283a04║杜荀鶴字彥之。會昌末，牧之自齊安移守秋浦。妾有娠，妻逐之，以嫁石埭長林鄉杜
GA072n0077_p0283a05║筠，生荀鶴。大順初，擢進士第，授翰林學士，主客員外郎，知制誥。自號「九華山人」。昔
GA072n0077_p0283a06║荀鶴生，有獻詩者曰：金榜曉懸生世日　玉書潛記上昇時九華山色高千丈　未必
GA072n0077_p0283a07║高於第八枝荀鶴擢第時，正第八名也。李昭象詩云：深巖貧復病　榜到見君名貧
GA072n0077_p0283a08║病渾如失　山川頓覺清一春新酒興　四海舊詩聲日使能吟者　西來步步輕殷文
GA072n0077_p0283a09║圭詩云：一戰平疇五字勞　書鄉歸去錦為袍大鵬出海翎猶溼　駿馬辭天氣正豪
GA072n0077_p0283a10║九子舊山增秀色　二南新格變風騷由來稽古扶公道　平地丹梯甲乙高
GA072n0077_p0283a11║周繇字惟憲，建德人。登咸通進士第，著〈明皇夢鍾馗賦〉得名，為河南尉。秩滿，隱九華，
GA072n0077_p0283a12║詠詩自娛。僕射王徽稱其孝友可以表俗，奏為建德令。李昭象以詩送之曰：「投文
GA072n0077_p0284a01║得仕而今少，佩印還家古所榮。」弟繁，亦有文聲，時稱「二周」。有《二周紀略》四卷行世。
GA072n0077_p0284a02║宋
GA072n0077_p0284a03║湯允恭本殷文圭之後。登宣和六年進士第，歷常州通判、刑部員外郎、殿中侍御史、
GA072n0077_p0284a04║兵部侍郎。歸老九華，築書堂於文殊峯下。卒，葬於淨信寺之麓。
GA072n0077_p0284a05║程九萬字鵬飛，號「雙峯居士」，以書堂面雙峯故也。淳熙二年登第，仕至文華閣待制。
GA072n0077_p0284a06║所著有〈九華〉詩百篇，又合「九華六圖」為「二圖」。其子槐，復於天柱峯側，建「閎肅書堂」，
GA072n0077_p0284a07║苦志讀書。後官監給賞庫，贈「朝奉大夫」。
GA072n0077_p0284a08║明
GA072n0077_p0284a09║程懋宋待制鵬飛之後裔。於天柱峯下，重建「閎肅書堂」，讀書其中。經術通明，問學該
GA072n0077_p0284a10║博。中正統十二年鄉試，官平山學諭。歸隱舊業，授徒講學，至老不輟。
GA072n0077_p0284a11║四、仙道
GA072n0077_p0284a12║漢
GA072n0077_p0285a01║竇伯玉字子明，丹陽人，世稱「陵陽子明」者。漢元封間，為陵陽令，無欲而民自化。釣得
GA072n0077_p0285a02║白龍，放之。後數十年，釣得白魚。魚腹中有書，教子明服食。遂上黃山採石脂服之。
GA072n0077_p0285a03║三年，白龍來迎。止陵陽山百餘年，騎白龍仙去。二女亦化鳧飛昇。今九華山，鳧山，
GA072n0077_p0285a04║皆有白龍潭。蓋漢時九華山，本名「陵陽山」也。
GA072n0077_p0285a05║晉
GA072n0077_p0285a06║葛洪字稚川，句容人。家貧，好學，以儒知名。學道得仙，著《抱朴子》一百一十六篇。嘗鍊
GA072n0077_p0285a07║丹於九華。今臥雲庵北，有葛仙丹井；雙峯下，有葛仙洞。
GA072n0077_p0285a08║唐
GA072n0077_p0285a09║張果老初隱中條山，乘白驢，日行萬里。息則折為紙，納笥中。明皇以璽書迎至京，欲
GA072n0077_p0285a10║以玉貞公主降之。果大笑，不奉詔。嘗乘驢至拾寶巖看花，驢行石上，蹄跡一道，至
GA072n0077_p0285a11║今宛然，號「果老石」。
GA072n0077_p0285a12║趙知微乾寧中，建延華觀於鳳凰嶺。屢詔不出，乃賜碧雲星冠、青霞羽衣。人多從之
GA072n0077_p0286a01║遊。值中秋陰雨，知微率眾登峯之絕頂，則萬里無雲，月如明鏡，別一天也。於巖下
GA072n0077_p0286a02║種桃千株，花皆碧色。桃落水中，流出澗外，居民得之，鬻以自給。後知微仙去，人名
GA072n0077_p0286a03║其巖曰「碧桃巖」，澗曰「浮桃澗」。
GA072n0077_p0286a04║明
GA072n0077_p0286a05║蔡蓬頭不知其名，常蓬頭，因以為號。宏治十四年，王陽明先生審錄江北。事竣，遊九
GA072n0077_p0286a06║華，聞其善談仙，待以客禮。請問，蔡曰：「尚未。」有頃，屏左右，引至後亭。再拜請問。蔡曰：
GA072n0077_p0286a07║「尚未。」問至再三。蔡曰：「汝後堂後亭，禮雖隆，終不忘官相。」一笑而別。（據王文成公全集增改）
GA072n0077_p0286a08║甯成九華黃石溪田父也。立志不欺。一日鋤山側，遇一翁，導之，叩石壁。壁啟，有宮室，
GA072n0077_p0286a09║非人間居。翁即其地拾半桃食成。成食之，心知其為遇仙矣；顧念家尚有母，未畢
GA072n0077_p0286a10║養，奈何？翁即知其意，謂之曰：「汝欲還，當閉目，否則墮水中也。」成如言，聞波濤澎湃
GA072n0077_p0286a11║者久之。翁語之曰：「至矣！」令張目，則在其家屋上。拳其背，使嘔所食半桃。復訂曰：「萬
GA072n0077_p0286a12║曆二十四年之某月某日，當俟我於山中。」言訖，翁不見。成乃叫號屋上，家人聞其
GA072n0077_p0287a01║聲，掖之下；則去家已三載，母尚無恙。成復事母，盡孝六年。母逝。適往山中採石耳，
GA072n0077_p0287a02║遂不歸。其日月適如翁前所訂云。
GA072n0077_p0287a03║清
GA072n0077_p0287a04║鄧羽一都金家冲人。入九華採薪，遇異人授符籙，遂能呼風喚雨、療病除妖，不受謝。
GA072n0077_p0287a05║道光甲辰六月，池郡大旱，井涸禾槁。郡守裘太尊，延之設壇祈禱。施掌心雷訣，霹
GA072n0077_p0287a06║靂一聲，雲興雨降。復東嚮長噓，成黑雲東行。既而太守詢其故。謂青亦患旱。寄雨
GA072n0077_p0287a07║三分，聊慰霓望。是日青邑亦得甘霖，從西來，正羽登壇時也。太守命以駟輿送歸，
GA072n0077_p0287a08║已飄然長往矣。後入九華山，不知所終。
GA072n0077_p0287a09║附：神仙感遇傳費冠卿，及第，將歸，別相國鄭公餘慶。公素與秋浦劉令善，喜費之行，
GA072n0077_p0287a10║託寓書，緘授費。乃戒之曰：「劉令久在名場，所以不登甲乙之選者，以其褊率不拘，捨
GA072n0077_p0287a11║高科而就卑宦，可善遇之。」費至秋浦，投刺於劉。委案上，不顧。費悚立良久，即以相國
GA072n0077_p0287a12║書授閽者。劉發緘，慢罵曰：「鄭某老漢，用此何為？」擘而棄之。費懼，趨拜於前。劉憫顧，揖
GA072n0077_p0288a01║坐與語。其時，日已昏黑，費乞於廳廡下席地一宵。劉已入，良久，出曰：「此非待賓之所。」
GA072n0077_p0288a02║引費挈氈席入廳後小閤子中。既而閉門，鎖繫甚嚴。費莫知所以，據榻而息。於門竅
GA072n0077_p0288a03║中，窺劉自操篲畚，掃除內外庭廡、階壁。將及二更，忽異香郁烈異常。劉執版恭候於
GA072n0077_p0288a04║庭，香氣彌甚。即見雲冠紫衣仙人，長八九尺，數十人擁從而至。劉再拜稽首，仙人直
GA072n0077_p0288a05║詣堂中，劉侍側。俄而筵席羅列，香溢閤中。須臾，奏樂飲酒，命劉席地侍飲。一切均非
GA072n0077_p0288a06║人世所有。仙人問劉：「得鄭某信否？」對曰：「得，甚安。」又問：「得鄭書否？」對曰：「費冠卿自長安
GA072n0077_p0288a07║來，得書。」仙人笑曰：「冠卿及第矣，今在此耶，吾未合與見。」命劉酌酒一杯，送閤子中；並
GA072n0077_p0288a08║令囑，早修行，即得相見。費窺劉自呷半杯，以盆中水投杯中。疑未飲，仙人即與徒從
GA072n0077_p0288a09║乘雲去，劉拜辭嗚咽。仙戒曰：「汝見鄭，但令修行，即得相見。」遂去。劉詣閤，見酒猶在，驚
GA072n0077_p0288a10║曰：「此酒萬劫難遇，何不飲？」引而飲之。費力爭，得一兩呷，劉即與費為修道友。費卜居
GA072n0077_p0288a11║九華山，以右拾遺徵，竟不起。鄭相國尋去世。劉、費頗祕其事，不知所降是何仙也。
GA072n0077_p0288a12║九華山志卷六終