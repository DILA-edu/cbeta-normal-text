GA072n0077_p0289a01║九華山志卷七
GA072n0077_p0289a02║藝文門第九（內分：疏、記、銘、賦、讚、偈、文、詩八子目。）
GA072n0077_p0289a03║詩以言志，歌以永言。述今考古，教化淵源。文堪載道，德行同尊。寄懷詠物，多識之
GA072n0077_p0289a04║門。胸中邱壑，筆下蘭蓀。如金如玉，式我後昆。志藝文。
GA072n0077_p0289a05║疏（一篇）
GA072n0077_p0289a06║禮地藏菩薩疏（照時代，此疏應居最後。因茲志以大士為主體，此疏乃專讚禮大士之文，故首列之。）高慕淨（許止淨代作）
GA072n0077_p0289a07║伏以法王御世，大悲切同體之心；菩薩度人，有求獲必果之應。故聚沙作塔，天人之
GA072n0077_p0289a08║所應供。而舉手低頭，福德總歸無量。蓋即心即佛，自他不隔於毫端。為果為因，始終
GA072n0077_p0289a09║不離於當念也。恭維
GA072n0077_p0289a10║地藏菩薩摩訶薩，生大長者家，憫六道而度生發願。為婆羅門女，歷三海而救母生
GA072n0077_p0289a11║天。青蓮示夢，痛殺生之惡業難逃。聖母垂詢，說地獄之苦毒無量。為愍受苦眾生，發
GA072n0077_p0289a12║願不成佛道。於是百千塵劫，不證寂光；億萬化身，恆來堪忍。集會忉利天宮，深受能
GA072n0077_p0290a01║仁佛託，盡三界之人天，為一肩之負荷。洵乎於閻浮有大因緣，諸菩薩莫能企及也。
GA072n0077_p0290a02║當像法之中年，為示生之瑞應。出胎於新羅之國，振錫為震旦之遊。軀盈七尺，猛若
GA072n0077_p0290a03║象王。力敵十夫，奮同獅子。寰中六籍，唯第一義心性相諳。池陽九華，歷七十載安居
GA072n0077_p0290a04║不動。山神饋藥，敬獻靈泉。閣老齋僧，虔供勝地。送童子之下山，金沙宣偈；感國人之
GA072n0077_p0290a05║渡海，白墡為糧。苦行烹土，人始建乎伽藍；正法資神，眾更尊乎枯槁。迨至百年願滿，
GA072n0077_p0290a06║悲應石鐘。三稔函開，音流金鎖。此不徒當時之信士，志切瞻依；抑且使後世之凡愚，
GA072n0077_p0290a07║情殷悲仰者矣。（弟子）生當末法，瞬已千年。障重無明，身成五漏。幸有夙根，得聞正法。
GA072n0077_p0290a08║如火宅之逢親父，一乘同登；似苦海之遇慈航，三生有幸。（弟子）之夫許止淨，曾經數
GA072n0077_p0290a09║載，未瘉採薪。爰以去年，仰求慈蔭。果也禮敬而福德來臨，持名而壽命獲永。蓋以無
GA072n0077_p0290a10║緣之慈，故有求必應；無作之德，故所感皆通也。今者再叩蓮臺，重瞻寶相。一香一花，
GA072n0077_p0290a11║聊學獼猴之獻；三請三叩，更伸螻蟻之忱。竊以彈指歸依，三途免報；聞名讚歎，百返
GA072n0077_p0290a12║生天。對像作禮，擁護徧於鬼神；志心誦經，解脫及於眷屬。而（弟子）幼侍重慈，久尊聖
GA072n0077_p0291a01║教。長隨夫子，曾繡契經。更兼禮敬之誠，敢乞慈恩之佑。夫止淨，自棄官不仕以來，為
GA072n0077_p0291a02║閉戶潛修之業。持「彌陀」佛號，發願往生。誦大乘經文，隨機度眾。以此善因，普為囘向。
GA072n0077_p0291a03║願隨夫壻，同取金臺。更望眾生，共登寶筏。此日靈山加被，深沐慈悲；他年樂國逍遙，
GA072n0077_p0291a04║長為侍從。（民國戊午九月）
GA072n0077_p0291a05║止淨，民國甲寅發胃氣疾，粒米不能入口者兼旬。醫藥罔效，纏緜數載，屢瀕於危。
GA072n0077_p0291a06║內子憂之，幾欲自殺。予曉以人生夢幻，佛法無邊。彼乃發心朝九華，央我作疏。予
GA072n0077_p0291a07║謂祇求生淨，不願求壽。目的不合，乃求其父作。至戊午，予病稍痊，彼再往九華還
GA072n0077_p0291a08║願。時熏習漸深，乃代作此文，願同生淨土。今編本志，特為錄入，而彼謝世已兩年。
GA072n0077_p0291a09║得如願生西否，尚不可知。唯祈大士哀憐援手而已。弟子許止淨和南附記
GA072n0077_p0291a10║記（七篇）
GA072n0077_p0291a11║九華山房記（明翰林待制　浙江義烏人）王禕（字子充）
GA072n0077_p0291a12║九華山，在池之青陽。按《九域志》，舊名「九子山」。《輿地志》云：上有九峯，出碧雞之類。唐李
GA072n0077_p0292a01║白乃易今名，曰「九華」，其詩有「秀出九芙蓉」之句。而劉禹錫所為九華歌，其詞尤奇譎。
GA072n0077_p0292a02║宋宣和紹興間，縣令曹公機，宋公文堪，嘗列為六圖。其後縣人吳天錫，合之為圖四；
GA072n0077_p0292a03║而程九萬，又賦詩凡百篇。於是九華之奇形祕迹，瓌譎幽邃之觀，攬拾無遺矣。論者
GA072n0077_p0292a04║謂，是山與衡、廬、茅、蔣、灊皖相伯仲。特以地僻江左，舜巡禹奠，足迹有弗及，故名不大
GA072n0077_p0292a05║著。山之西，錢氏世居之。錢氏家饒於貲，而尚詩禮，在其鄉為望族。有子公清者，倜儻
GA072n0077_p0292a06║好義，遭時多故，集義旅以衛城邑，人賴以為安。兵燹之餘，田野蕪萊，則率鄉人使耕
GA072n0077_p0292a07║墾。荊棘之墟，荐為稼穡，民以故不饑。其有功於鄉邦甚厚，朝廷嘗授閫帥之職。且其
GA072n0077_p0292a08║於術數尤精，一時士大夫多慕而與之游。公清嘗即所居之旁，別築館舍，以為遊息
GA072n0077_p0292a09║之所。開軒東望，九華秀色，近在目睫，若可攬結。因名其館曰「九華山房」，求余文以記
GA072n0077_p0292a10║之。蓋自昔君子，其志于丘壑者，初未嘗忘情於用世。及既為世用矣，乃始遂其素願，
GA072n0077_p0292a11║而高蹈以遠引。此出處之節所以全也。考之前紀，若王季文、費子軍，皆青陽人。季文
GA072n0077_p0292a12║在唐末，嘗擢科第，為祕書郎。然後移疾而歸，築室九華之西。受異人天皇九仙飛昇
GA072n0077_p0293a01║之術，遂以仙去。子軍博學能文，登元和進士。聞母病，趨歸，而母已葬。遂隱九華少微
GA072n0077_p0293a02║峯下，朝廷屢徵不起。見其餘芬遺躅，去今未遠，猶有存者。公清生長於茲，庶幾聞風
GA072n0077_p0293a03║而興起。顧今方嚮任用，雖林慚澗羞，或所不免。他日功成名遂，獲返初服，而逍遙林
GA072n0077_p0293a04║壑，以樂其真；媲之昔人，又何愧耶？余辱交公清，故為之記。既志九華之勝，又以論君
GA072n0077_p0293a05║子出處之概不可以不審。毋謂古今人之不相及也。
GA072n0077_p0293a06║陽明書院記（明狀元　安福人）鄒守益（字謙之）
GA072n0077_p0293a07║青陽九華山之勝，與匡廬、武夷競秀，至李太白始發其奇。嗣是，詩人隱士，仙釋之流，
GA072n0077_p0293a08║相與經營其間，而未有以聖賢之學倡而振之者。宏治壬戌，陽明王先生，以恤刑至
GA072n0077_p0293a09║池，愛其勝而遊焉。至正德庚辰，以獻俘江上，復攜邑之諸生江學曾、柯喬、施宗道以
GA072n0077_p0293a10║游，盡蒐山川之祕，凡越月而去。嘗宴坐東巖，作詩曰：「淳氣日凋薄，鄒魯亡真承……各勉
GA072n0077_p0293a11║希聖志，毋為塵所縈。」慨然欲建書屋于化城寺之西，以資諸生藏修，而未果也。嘉靖
GA072n0077_p0293a12║戊子，金臺祝君增，令茲邑，諏俗稽典，始克成其志。中建正堂，大書曰「勉志」。東西有廊
GA072n0077_p0294a01║室，而亭其後，曰「仰止」。合而命之，曰「陽明書院」。池守韓君楷，二守張君邦教，往視而嘉
GA072n0077_p0294a02║之，更議置田以膳學者。而九華之名，將與白鹿雲谷，煥然照方策矣。諸生樂其績之
GA072n0077_p0294a03║成也，不遠南都以來徵言，守益竊聞緒言之教矣。先生之學，以希聖為志。而希聖之
GA072n0077_p0294a04║功，以「致良知」為則。良知也者，非自外至。天命之性，靈昭不昧。自塗之人，至於聖人，同
GA072n0077_p0294a05║也；特在不為塵所縈而已矣。二三子亦知塵之害乎？目之本體，至精至明，妍媸、皁白、
GA072n0077_p0294a06║卑高、大小，無能遁形者也。一塵縈之，則泰山、秋毫，莫之別矣。良知之精明也，奚啻於
GA072n0077_p0294a07║目？而物欲之雜然前陳，投閒而抵隙，皆塵也。故戒慎恐懼之功，如臨深淵，如履薄冰，
GA072n0077_p0294a08║所以保其精明，不使纖塵之或縈之也。纖塵不縈，則無所好樂忿懥，而精明之凝定，
GA072n0077_p0294a09║廓然大公矣；親愛賤惡無所辟，而精明之運用，物來順應矣。大公之謂「中」，順應之謂
GA072n0077_p0294a10║「和」。中以立天下之大本，而天德純矣；和以行天下之達道，而王道備矣。此鄒魯之真
GA072n0077_p0294a11║承也。古先聖王，兢兢業業，克勤克儉，不邇不殖，亦臨亦保，率是道也。故堯舜禹湯以
GA072n0077_p0294a12║是道君天下，而孔顏曾孟，以是道為天下師。後之學者，見聖賢之君師天下，其成功
GA072n0077_p0295a01║文章，巍巍若登天然，而遂以為不可階；譬諸入明堂清廟之中，見其重門層閣，千萬
GA072n0077_p0295a02║方圓，前瞻後盼，眩然以駭矣。而不知所以創造方圓，規矩之外無他術也。二三子其
GA072n0077_p0295a03║將求之規矩乎？將求之方圓乎？良知之教，操規矩以出方圓也。而摹方傚圓者，
GA072n0077_p0295a04║復鬨然以禪疑之。嗚呼！愛親敬長，吾良知也；親親長長，以達天下，將非致吾之良知乎？惻
GA072n0077_p0295a05║隱羞惡，吾良知也；擴而充之，以保四海，將非致吾之良知乎？孰為禮，孰為非禮，吾良
GA072n0077_p0295a06║知也。非禮勿視聽言動，而天下歸仁，將非致吾之良知乎？是鄒魯之真承也，而禪之
GA072n0077_p0295a07║疑。禪之學，外人倫，棄事物，遺肝膽耳目，而要之不可以治天下國家，其可以同年而
GA072n0077_p0295a08║語乎？書院之建，羣多士而育之，固將使脫末學之支離，闢異端之空寂，而進之以聖
GA072n0077_p0295a09║賢之歸也。二三子之朝夕于斯也，其務各致其良知，勿使縈於塵而已矣。處則以是
GA072n0077_p0295a10║求其志，達則以是行其義。毀譽不能搖，利害不能屈，殀壽不能貳。使尚論道術者，按
GA072n0077_p0295a11║名責實，炳炳有徵焉。則知良有司鼓舞之典，真為聖代作人之助，規摹宏遠矣！豈繄
GA072n0077_p0295a12║山水巖壑之遇而已乎？
GA072n0077_p0296a01║止淨按：禪者定也，正是使纖塵不縈，而保存其良知。又定能生慧，故大學稱定而
GA072n0077_p0296a02║后靜，以至能安、能慮、能得，正是致其良知。儒佛無二理，記者咎禪學為外人倫、棄
GA072n0077_p0296a03║事物，非能知禪者。但於儒理有所發明，故存之。
GA072n0077_p0296a04║雙華精舍記（明舉人　東莞人）任柱
GA072n0077_p0296a05║昔陽明先生倡絕學於天下，凡兩居九華。唯時侍御柯君及江施輩偕焉。日相與漱
GA072n0077_p0296a06║清陟奇，尋幽剔奧。採造化以供吟弄，曠盈視以暢天樂者，何莫而非道也？而非學也？
GA072n0077_p0296a07║而非教也？是固曠世之勝遊也哉。先生逝矣，至今陵隰奠其文，草木含其芬，空潣澄
GA072n0077_p0296a08║其神，光風流其形。霜雪雷露，融聚凝結，庶物露生，錯然人事之前陳；而先生之道之
GA072n0077_p0296a09║學之教，迥然獨存於口耳形迹之外者，則亦何莫而非先生之在目也哉？今柯君以
GA072n0077_p0296a10║外艱山居，一日蕭然悽愴，悲此意之莫將也，商于鳳臺子，相與構堂以祀焉。築舍兩，
GA072n0077_p0296a11║偕以居業。同志若汪子，又遠來從柯君遊，日與切磋，篤良知之學，明天地之奧，觸物
GA072n0077_p0296a12║感通，隨處有得。取善於山，培其至靜之體。相忘于鹿豕木石，平其萬物一體之視。酌
GA072n0077_p0297a01║泉於澗，通其變易之神。聆鳥聲於林，悟其天機之自動。俯仰乎榮悴開落於時，安其
GA072n0077_p0297a02║始終造化之自然。感不淆寂，內不遺外。一時來學，懦者乃作，夢者乃覺，汙者乃有攸
GA072n0077_p0297a03║濯。罔不知其至𥳑至易，通一無二焉。則夫先生之道之學之教，流布於山水之間者，
GA072n0077_p0297a04║又何莫而不復見于柯君講誦進修之內也哉？先生逝矣，而又不與先生俱逝者，是
GA072n0077_p0297a05║固柯君示我也已，君其益懋也哉！先時先生怡情九華也，先生主之，九華其賓也。今
GA072n0077_p0297a06║君亦舍以居焉，不又九華之主矣乎？不又天下之來遊九華者之主矣乎？予將有約
GA072n0077_p0297a07║九華，訪君問道，賴君有斯道主也。欣然先為之記。
GA072n0077_p0297a08║甘泉祠記（明狀元　學者稱「涇野先生」　陝西高陵人）呂枏（字仲木）
GA072n0077_p0297a09║九華者，池州府青陽縣西南之山也。其下有五溪，曰「龍溪」、「瀾溪」、「漂溪」、「雙溪」、「曹溪」。出山
GA072n0077_p0297a10║五谷，合為一流。妙當山央，宛若地肺。九華羅綻乎芙蓉，六泉旁涌乎金碧。於是南引
GA072n0077_p0297a11║羣翠，北入大江。世傳江南之山莫秀於九華，而九華之勝實衍於五溪。蓋信吳楚之
GA072n0077_p0297a12║美石，鍾江湖之英者也。嘉靖乙酉，青陽生江學曾、施宗道來南都，受學於吾甘泉先
GA072n0077_p0298a01║生。暇或談及九華，先生飄然有往之意。二生對曰：「願築書堂，立以候也。」越明年，柯生
GA072n0077_p0298a02║喬亦及門受業，勃興共構之心。又明年，邑尹德興祝增，北覲而還，亦翻然欲助舉之。
GA072n0077_p0298a03║二生乃徧選九華之妙，獲茲五溪之邃，諏日程工，召匠計木。其地舊有小庵，後帶淫
GA072n0077_p0298a04║祠，祝尹即曰廢撤，用廣厥基。宗道曰：「經營出於民力，於義則弗堪。創建舉於公家，其
GA072n0077_p0298a05║事則難久。」乃出身貲金以董其務，而祝君捐俸以贊其能。後以他阻，未竟厥成。未幾，
GA072n0077_p0298a06║甘泉先生自南少宰被命，徵入宗伯。二生及潮陽周孚先、永豐呂懷、宜興周衝、懷寧
GA072n0077_p0298a07║尹唐，送先生至淮安，或至彭城，先生猶拳拳不忘九華也。使道通、堯臣居五溪，限之
GA072n0077_p0298a08║以三年，有詩以遣。使克道、汝德遊九華，望之以九秋，有詩以送。諸君歸，皆示予。而施、
GA072n0077_p0298a09║江二生，星言先往，裒是地之秀俊以俟也。今甲午春，提學聞人君，同巡按虞君，共奠
GA072n0077_p0298a10║陽明王先生祠。於是池州侯守，因白其事。二君乃相基於化城寺之東，命侯守構講
GA072n0077_p0298a11║堂齋舍，曰「甘泉書院」。而同知任君柱，遂捐金買田，計二十畝，以為書院資。既落成，學
GA072n0077_p0298a12║曾請記其事。予歎曰：「嗟夫！九華者，古九子山也。今茲之名，則唐李白之所改也。白與
GA072n0077_p0299a01║高霽、韋權輿，嘗訪道江漢，隱於夏侯迴之堂。循簷岸幘，坐眺松雪。以茲山舊云「九子」，
GA072n0077_p0299a02║按圖徵名，無所依據。太史公南遊，略而不書。事絕古老之口，復缺名賢之紀，雖靈異
GA072n0077_p0299a03║往復，而賦咏罕聞。於是始改為九華，有聯句云。然其詩，或歎標日壁霞之景，或羨玉
GA072n0077_p0299a04║樹羽人之况。若甘泉先生之遣尹、周也，其詩則曰：『人人有真源，自酌乃自得。』送呂周
GA072n0077_p0299a05║也，其詩則曰：『神物貴變化，九仞安可停？』彼李白之訪道，曾至此乎？夫先生嘗患人之
GA072n0077_p0299a06║徒知而不能行也，則著知行並進之說。又嘗患人之徒養心而忘所有事也，則著心
GA072n0077_p0299a07║事合一之說。而以隨處體認天理發之。諸君之九華，築居者以是為居，而無忘乎寢
GA072n0077_p0299a08║興；遣行者以是為行，而無忘於動履；游觀者以是游觀，而無忘於登覽。察之隱微之
GA072n0077_p0299a09║際，驗之飲食男女、人倫事物之間，久當見五溪同出一源，九華生於一本也。夫揚州
GA072n0077_p0299a10║有甘泉行窩，葛澗所作也，予嘗記之，以是為說矣。金陵有新泉精舍，史際所作也，予
GA072n0077_p0299a11║嘗記之，以是為說矣。九華先有仰止亭，祝尹為陽明王先生所作也，予亦嘗記之，以
GA072n0077_p0299a12║是為說矣。今又於甘泉書院云云。蓋枏為先生禮闈所取士，受教最久且深，故敢發
GA072n0077_p0300a01║先生之旨，以告諸君。願從事於力行，而不文飾於外也。不然，則行窩也、精舍也、書院
GA072n0077_p0300a02║也，適足為先生多，而予記之為贅辭。」（本記所標「五溪」之名，明清各志，皆訛作龍、池、漂、雙汨，只四溪。此依《九華紀勝》本記文所改。但查
GA072n0077_p0300a03║光緒《周志．山水全圖》（本記一樣同訛），五溪橋所收之水，為濂、舒、漂、龍、雙之五溪。（合瀾、曹二流為雙溪。瀾溪，即南塘。）且與此文又異。今特註之。）
GA072n0077_p0300a04║東壁祠記（明大學士　貴池人）丁紹軾
GA072n0077_p0300a05║人特患無必為聖人之志，有必為聖人之志；則富貴貧賤，一切視為幻境，不足滓其
GA072n0077_p0300a06║太虛。乃人言富貴如行滓田，足起足蹈，學問之功，十倍於窮。此以警中下則可，非通
GA072n0077_p0300a07║論也。吾茲有得於畢心坡。先生為宮保尚書公仲子，生於公登第之四年。以任子歷官
GA072n0077_p0300a08║戶部員外郎，豈非生長富貴中者哉？而先生恬如也，一日聞道，遂慨然勵必為聖
GA072n0077_p0300a09║人之志。其夜形諸夢寐，對之妻子。出語之人人者，無不以為聖人必可學而至。盡以
GA072n0077_p0300a10║其貲為開館延賢之資。即囷無餘蓄，猶為裹糧四方之計。迄今想其一段嗜學光景，
GA072n0077_p0300a11║真如飢之求食，渴之求飲也。其于四方來學，欣欣接引，真如琛寶投于懷，骨肉之聚
GA072n0077_p0300a12║於庭也。其四方之會，招之即趨，聞之即赴。真不啻鳥之投林，水之就下也。余猶記童
GA072n0077_p0301a01║子時，見先生與先子論學，夜分不輟。布衣蔬食，抑志降心，人爭訝之。越數年，譽望嘖
GA072n0077_p0301a02║嘖，遠近咸尊且信之，久且有感而化之者。嗟乎！使天假之年，先生之進豈有既哉？因
GA072n0077_p0301a03║是而論古，於陵，沾沾曲謹，捐棄世祿，為蚓不足道。即如原嘗諸人，藉有土卿相之貴，
GA072n0077_p0301a04║好行其德，食客數千；周人之窮，振人之急，斯亦卓犖奇偉矣。而為俠為霸，於道未聞，
GA072n0077_p0301a05║孰如先生醇乎其醇也？先生沒且十餘年，弟子志之不倦。已祀於澤宮，茲復立祠九
GA072n0077_p0301a06║華之東壁。往華山陽明先生嘗論道其間。有祠，先子皆與配饗。今先生相繼而興，茲
GA072n0077_p0301a07║山其開壇設帳之處，為祠固宜。九十九峯之上，理學名儒，後先輝映，後之人益可聞
GA072n0077_p0301a08║風而起矣。祠構於甲寅，成於乙卯。為堂三楹，為地幾畝，守僧為某。經紀其事，則門人
GA072n0077_p0301a09║某輩。而嗣子某，猶子某，考厥成焉。猥以余屬先生世講，知先生者莫若余，乃屬之記。
GA072n0077_p0301a10║諸懿行，備傳誌者不具論。第論其嚮道之篤，以明作祠之意云。先生名似范，字一衡，
GA072n0077_p0301a11║心坡別號。宮保公名鏘，號松坡，敢併記之。
GA072n0077_p0301a12║欽所精舍記（明進士　青陽令　河南羅山人）羅華衮
GA072n0077_p0302a01║余昔治韶之曲江也，距城十里許，有香鑪峯，排列霄漢間，殊愛其奇峭。及今莅青邑，
GA072n0077_p0302a02║而九十九芙蓉飛來片片，蒼翠撲人，景色又倍奇焉。深山大澤，龍蛇蟄藏，豈無先賢
GA072n0077_p0302a03║芳蹤，令人山斗仰者？我欽所中憲公，以理學陪祀王文成公於茲土。一日，過九華行
GA072n0077_p0302a04║奠禮，登先生之堂，譬之過太山梁父，有金檢、玉篆、石刻之書可讀也。時都諫心華公，
GA072n0077_p0302a05║作九華主人，出先生行狀誌銘示余。予生也晚，無由親炙。竊讀其文，想見其為人，丰
GA072n0077_p0302a06║骨崚嶒，象如千尋壁立。字曰「應敬」，別號「欽所」，志可知已。故生平學力，以主敬為先，實
GA072n0077_p0302a07║際在不欺。雖穎異絕倫，常於九子山習舉子業，三閱寒暑不歸。晨起不令僧磬先鳴；
GA072n0077_p0302a08║篝燈夜讀，神魂凝結，至焚巾不自覺。闍黎相謂：「往聞閉戶先生，今見焚巾學者。」出應
GA072n0077_p0302a09║試，三舉首，補郡諸生。適督學楚侗耿公以陽明良知之學闡示羣士。唯先生言下省
GA072n0077_p0302a10║悟，直透奧旨，期篤行實踐，繼先儒絕學，不啻口頭禪塞責也。登賢書後，由學博以至
GA072n0077_p0302a11║藩臬，二十餘年。當其敷教北雍，則少司成楊公，獨驚問學之淵含。贊猷密院，則大司
GA072n0077_p0302a12║馬田公，更藉韜鈐以籌幄。至若分守湖北，苗夷雜居，俗悍而賈淫。先生𥳑重端愨，率
GA072n0077_p0303a01║其坦易之度，不俟束縛，一意噢咻。洞僰谿苗，讋伏嚮邇，若苾蒭之翹陽光也。自非理
GA072n0077_p0303a02║學一燈，性光映合，安望其文章氣節，度越千古，以之同祀於文成公乎？乃從而歌曰：
GA072n0077_p0303a03║芙蓉之色　久而彌芳先生之道　沒而彌光山與人與　長發其祥
GA072n0077_p0303a04║遊九華記（明諸生　貴池人）劉城（字伯宗）
GA072n0077_p0303a05║天啟二年壬戌，秋仲月幾望，自郡之青陽，為九華也。次五溪，登望華臺，誦王文成公
GA072n0077_p0303a06║四詩。旁睨汪侍郎珊墓，展焉。晡入西門，宿妙音寺。會邑令縉雲李君如桂有世好，驩
GA072n0077_p0303a07║然道故。謂遊九華，必出青陽邑南，至龍口，迴視芙蓉修纖繡錯。然後歸，而從西洪嶺
GA072n0077_p0303a08║廣勝寺登化城。然後出六泉口，渡五溪梁，乃為得之。余頷其說。明日別李，抵龍口，凡
GA072n0077_p0303a09║八九十里。道甚險仄，罕從此上下九華者。還宿南郭。明日曉發，自西洪嶺廣勝寺上
GA072n0077_p0303a10║山，宿於立庵。明日，禮地藏塔，徧歷東西寮。詰旦，謁李太白祠、陽明祠，有絕句。遂訪甘
GA072n0077_p0303a11║泉祠，憩化城寺。詰旦，上東巖，窺闌悚仄。僧曰：「陽明先生來此時，未有闌，履前出巖外
GA072n0077_p0303a12║者足三分。」諸從遊學士，皆變色戰戰。又曰：「焚香之眾，誓舍身於茲者，歲數人。多不及
GA072n0077_p0304a01║防，或損肌膚，卒不得死。亦有失足損軀者。因募十方，甃石以干之，乃至今。」余亦賦絕
GA072n0077_p0304a02║句。既讀陽明、周經偈，復覽周公汝璣、黃公尊素諸題名。極目遐瞻，凡峯之有嘉名者，
GA072n0077_p0304a03║以數十計。可視而不可即，猶之乎五溪望華臺也。暮返立庵。明日，下定心石、二聖廟。
GA072n0077_p0304a04║迴視鷹石，左右巖岫窈窕，去東巖不遠。至老田，少憩。至六泉口，已亭午，徘徊依戀不
GA072n0077_p0304a05║遽行。至陽華樓，迴視芙蓉，猶之乎東巖所見也。既暝，還入通遠門。踰三日，李行季達
GA072n0077_p0304a06║來問遊興。余以三事質之，曰：「李太白，久寓秋浦，特表茲山，是開元時也，在地藏前甚
GA072n0077_p0304a07║久。九華俎豆，宜無先此者；而乃雜處荒居，僅與一片亭垣、兩行翠柏。饗此煙霞，可勝
GA072n0077_p0304a08║歎乎？過此不葺，恐尚為勢家之所奪，遊事之當講求者，一也。宋人有言，新羅王子金
GA072n0077_p0304a09║地藏，非佛國地藏王也，按之九華碑版亦然。然地藏來此，在唐至德以前；其涅槃，在
GA072n0077_p0304a10║貞元十載。使非諸佛應化之身，豈能生而地涌泉，沒而山隕石、鎖骨屈伸如故哉？歧
GA072n0077_p0304a11║地藏而二之，亦非通識，遊事之當講求者，二也。陽明之學，所在必留，况東巖託迹，又
GA072n0077_p0304a12║有異於尋常題詠者。固不必效廬山白鹿洞，奏置弟子員。凡督學使者莅池，宜奠一
GA072n0077_p0305a01║爵，以志作人，庶幾芹藻得以長存。且初名「陽明書院」，今僅稱曰「祠」，豈萬曆初年，詔革
GA072n0077_p0305a02║書院之故歟？祠幸不廢，然不能必之千秋，遊事之當講求者，三也。」行季聞予說而韙
GA072n0077_p0305a03║之，曰：「興廢，有司職也；辯論，學人職也。請以告後之遊者。」
GA072n0077_p0305a04║銘（一篇）
GA072n0077_p0305a05║東巖天籟軒銘（清禮部尚書　青陽人）吳襄（字七雲）
GA072n0077_p0305a06║東巖之東　翼然軒廡倚洞若負　瞰巖而俯日月當牖　煙霞啟戶天台瀑懸　閔溪流聚
GA072n0077_p0305a07║觸石爭鳴　乘風乍鼓篁滴蒼嵐　松飛白雨鳥寂千林　雲歸一隖列翠成屏　陵虛結宇
GA072n0077_p0305a08║芥子安居　蓮華坐溥身接層霄　神遊太古天籟在心　悠然領取立洗塵根　來歸淨土
GA072n0077_p0305a09║賦（一篇）
GA072n0077_p0305a10║九華山賦（并序）（明江西巡撫　兩廣總督　浙江餘姚人）王守仁（字伯安）
GA072n0077_p0305a11║九華為江南奇特之最，而《史記》所錄，獨無其名，蓋馬遷足迹之所未至耳。不然，當
GA072n0077_p0305a12║列諸天台、四明之上，而乃略而不書耶！壬戌正旦，予觀九華，盡得其勝。已而有所
GA072n0077_p0306a01║感遇，遂援筆而賦之。其辭曰：
GA072n0077_p0306a02║循長江而南下　指青陽以幽討啟鴻蒙之神秀　發九華之天巧非效靈於坤軸　孰構
GA072n0077_p0306a03║奇於玄造遷史缺而弗錄　豈足迹之所未到白詩鄙夫九子　實茲名之所肇予將窮
GA072n0077_p0306a04║祕密於崔嵬　極玄搜而歷考涉五溪而徑入　宿無相之窈窕訪王生於邃谷　掬金沙
GA072n0077_p0306a05║之清潦陵風雨乎半霄　登望江而遠眺步千仞之蒼壁　俯龍池於深窅弔謫仙之遺
GA072n0077_p0306a06║迹　躋化城之縹緲飲鉢盂之朝露　見蓮花之孤標扣雲門而望天柱　列仙舞於晴昊
GA072n0077_p0306a07║儼雙椒之闢門　真人駕雲而獨蹻翠蓋平臨乎石照　綺霞掩映乎天姥二神升於翠
GA072n0077_p0306a08║微　九子鄰於積稻炎熇起於玉甑　爛石碑之文藻囘澄秋於枕月　建少微之星旐覆
GA072n0077_p0306a09║甌承滴翠之餘瀝　展旗立雲外之旌纛下安禪而步岧嶢　覽雙泉於松杪踰西洪而
GA072n0077_p0306a10║憩黃石　懸百丈之灝灝瀨流觴而縈紆　遺石船於澗道呼白鶴於雲峯　釣嘉魚於龍
GA072n0077_p0306a11║沼倚透碧之峗屼　謝塵寰之紛擾攀齊雲之巉峭　鑑琉璃之浩溔沿東陽而西歷　餐
GA072n0077_p0306a12║九節之蒲草樵人導余以冥搜　排碧雲之瑤島羣巒翳其繆靄　失陰陽之昏曉垂七
GA072n0077_p0307a01║布之沈沈　靈龜隱而復佻履高僧而屧招賢　開白日之杲杲試胡茗於春陽　吸垂雲
GA072n0077_p0307a02║之淵湫陵繡壁而據石屋　何文殊螺髻之蟠糾梯拱辰而北盼　隳遺光於拾寶緇裳
GA072n0077_p0307a03║迓於黃匏　休圓寂之幽悄鳥呼春於叢篁　和雲韶之鷕鷕喚起促予之晨興　落星河
GA072n0077_p0307a04║於簷橑護山嘎其驚飛　怪遊人之太早攬卉木之如濯　被晨暉而爭姣靜鑱聲之剝
GA072n0077_p0307a05║啄　幽人劚葠蕨於冥杳碧雞噦於青林　白鷳翻雲而失皓隱搗藥於樛蘿　挾提壺餅
GA072n0077_p0307a06║焦而翔繞鳳凰承盂冠以相遺　飲沆瀣之仙醥羞竹實以嬉翱　集梧枝之嫋嫋嵐欲
GA072n0077_p0307a07║雨而霏霏　鳴濕濕於蘴葆躐三遊而轉青峭　拂天香於茫渺席泓潭以濯纓　浮桃瀉
GA072n0077_p0307a08║而揚縞淙澌澌而絡蔭　飲猨猱之捷狡睨斧柯而昇大還　望會仙於雲表（以上上聲，「篠」韻，為前
GA072n0077_p0307a09║段。）憫子京之故宅　款知微之碧桃倏金光之閃映　睫異景於穹坳弄玄珠於赤水　舞
GA072n0077_p0307a10║千尺之潛蛟並花塘而峻極　散香林之迴飆撫浮屠之突兀　泛五釵之翠濤襲珍芳
GA072n0077_p0307a11║於絕巘　褭金步之搖搖莎羅躑躅芬敷而燦燿　幢玉女之妖嬌搴龍鬚於靈竇　墮鉢
GA072n0077_p0307a12║囊之飄颻開仙掌於嶔嵌　散清磬之迢迢披白雲而踸崇壽　見參錯之僧寮日既夕
GA072n0077_p0308a01║而山冥　挂星辰於嶐㟼宿南臺之明月　虎夜嘯而羆嘷鹿麋羣遊於左右　若將侶幽
GA072n0077_p0308a02║人之岑寥迥高寒其無寐　聞冰壑之洞簫溪女厲晴瀧而曝朮　雜精苓之春苗邀予
GA072n0077_p0308a03║觴以仙液　飯玉粒之瓊瑤溘辭予而遠去　颯霞裾之飄飄復中峯而悵望　或仙蹤之
GA072n0077_p0308a04║可招迺下見陵陽之蜿蜒　忽有感於子明之宿要逝予將遺世而獨立　採石芝於層
GA072n0077_p0308a05║霄雖長處於窮僻　迺永離乎豗囂彼蒼黎之緝緝　固吾生之同胞苟顛連之能濟　吾
GA072n0077_p0308a06║豈靳於一毛矧狂寇之越獗　王師局而奔勞吾寧不欲請長纓於闕下　快平生之鬱
GA072n0077_p0308a07║陶顧力微而任重　懼覆敗於或遭又出位以圖遠　將無誚於鷦鷯嗟有生之迫隘　等
GA072n0077_p0308a08║滅沒於風泡亦富貴其奚為　猶榮蕣之一朝曠百世而興感　蔽雄傑於蓬蒿吾誠不
GA072n0077_p0308a09║能同草木而腐朽　又何避乎羣喙之呶呶已矣乎　吾其鞭風霆而騎日月　被九霞之
GA072n0077_p0308a10║翠袍摶鵬翼於北溟　釣三山之巨鼇道崐崙而息駕　聽王母之雲璈呼浮邱於子晉
GA072n0077_p0308a11║　招句曲之三茅長遨遊於碧落　共太虛而逍遙（以上平聲，「蕭」韻，為後段。）亂曰蓬壺之邈邈兮　列
GA072n0077_p0308a12║仙之所逃兮九華之矯矯兮　吾將於此巢兮匪塵心之足攪兮　念鞠育之劬勞兮苟
GA072n0077_p0309a01║初心之可紹兮　永矢弗撓兮（亂用「篠」、「蕭」兩韻，閒而相叶。）
GA072n0077_p0309a02║讚（二首）
GA072n0077_p0309a03║實庵和尚像讚同前
GA072n0077_p0309a04║從來不知光閃閃氣象　也不知圓陀陀的模樣翠竹黃花　說什麼蓬萊方丈看那九
GA072n0077_p0309a05║華山裏金地藏好兒孫　又生箇實庵和尚噫　那些兒妙處　丹青莫狀
GA072n0077_p0309a06║捧日亭讚（并序）（清池州太守　靜樂人）李暲（號鑑溪）
GA072n0077_p0309a07║乾隆丁巳閏重陽，登九華，經再宿。九華佳處在東巖天台，而天台尤高。玉屏峯頂，
GA072n0077_p0309a08║極目千里，心曠神怡。念此大觀，不可無以挹之。因捐資建石亭，名曰「捧日」。創始戊
GA072n0077_p0309a09║午三月，至七月而竣。願後賢隨時修葺，勿為風日所剝，以長保此勝，爰為之讚：
GA072n0077_p0309a10║雲門轉上　帝座可通天都對峙　長江盪胸城市歷歷　景象融融忝膺五馬　結緣九峯
GA072n0077_p0309a11║運逢清晏　政自從容遐瞻熙皞　長保和豐廣宣陽德　上答高穹構亭蓮頂　用傾葵衷
GA072n0077_p0309a12║偈（一首）
GA072n0077_p0310a01║石佛偈（一首）陳懋興
GA072n0077_p0310a02║洞門幽邃中有石像，乃地藏古遺蹟也。朝拜者往往不知進謁，爰拈此偈：
GA072n0077_p0310a03║不開不閉　何門可入直進直出　門由自得誦童子偈　會通靈心頂禮大名　親覿佛形
GA072n0077_p0310a04║是石非佛　佛由石成是佛非石　石由佛靈佛耶石耶　誰假誰真
GA072n0077_p0310a05║文（一篇）
GA072n0077_p0310a06║明天順間，諭祭道泰文
GA072n0077_p0310a07║制曰：爾以堅持梵行，擢為宗師。克振法音，化人為善。奄忽長逝，良用嗟悼。爾其有知，
GA072n0077_p0310a08║服茲諭祭。
GA072n0077_p0310a09║此因勅賜萬壽戒壇住持道孚，於正統十一年題奏云：「欽取宗師道本，年老不便
GA072n0077_p0310a10║登壇。今訪得直隸池州府九華山化城寺住持道泰，諳通釋典，道行純真，堪補戒
GA072n0077_p0310a11║壇宗師。」後亦以老歸九華。卒於天順元年。而諭祭在本年五月十六日也。
GA072n0077_p0310a12║詩（歌謠等，悉附之。）○（僧俗共計一百一十二名。共計詩一百七十五首。）
GA072n0077_p0311a01║至陵陽山，登天柱石，酬韓侍御見招隱黃山（唐興聖皇帝九世孫　隴西人）李白（字太白）
GA072n0077_p0311a02║韓侯騎白鹿　同往華山中玉女千餘人　相隨在雲空見我傳祕訣　精誠與天通何意
GA072n0077_p0311a03║到陵陽　遊目送飛鴻天子昔遊狄　與君亦乘驄擁兵五陵下　長策遏胡戎時泰解繡
GA072n0077_p0311a04║衣　脫身若飛蓬鸞鳳翻羽翼　啄粟坐樊籠海鶴一哭之　思歸向遼東黃山過石柱　巘
GA072n0077_p0311a05║崿山攢叢因巢翠玉樹　忽見浮丘公又引王子喬　吹笙舞松風朗吟紫霞篇　請開蘂
GA072n0077_p0311a06║珠宮步欄繞碧落　倚樹招青童何日可攜手　遁形入無窮（天子昔遊狄，有本作「天子若避狄」。）
GA072n0077_p0311a07║望九華贈青陽韋仲堪
GA072n0077_p0311a08║昔在九江上　遙望九華峯天河挂綠水　秀出九芙蓉我欲一揮手　誰人可相從君為
GA072n0077_p0311a09║東道主　於此臥雲松
GA072n0077_p0311a10║九華之名，始見於此詩。則所謂改「九子」為九華者，即此詩也。
GA072n0077_p0311a11║九華山歌（并引）（唐戶部尚書　彭城人）劉禹錫（字夢得）
GA072n0077_p0311a12║九華山在池州青陽縣西南。九峯競秀，神彩奇異。昔余仰太華，以為此外無奇；愛
GA072n0077_p0312a01║女几，以為此外無秀。及今年見九華，始悔前言之易也。惜其地偏且遠，不為世所
GA072n0077_p0312a02║稱，故歌以大之：
GA072n0077_p0312a03║奇峯一見驚魂魄　意想洪鑪始開闢疑是九龍夭矯欲攀天　忽逢霹靂一聲化為石
GA072n0077_p0312a04║不然何至今悠悠億萬年　氣勢不死如騰仚（音「軒」，輕舉貌。）雲含幽兮月添冷　日凝暉兮江
GA072n0077_p0312a05║漾影結根不得要路津　迥秀長在無人境軒皇封禪登雲亭　大禹會計臨東溟乘樏
GA072n0077_p0312a06║不來廣樂絕　獨與猨鳥愁青熒君不見　敬亭之山廣索漠　兀如斷岸無棱角宣城謝
GA072n0077_p0312a07║守一首詩　遂使聲名齊五嶽九華山　九華山　自是造化一尤物　焉能籍甚乎人間
GA072n0077_p0312a08║按：尤物，有二解。一《左傳》以夏姬之子為尤物。謂能敗國亡家。賤而遠之之詞。一《莊
GA072n0077_p0312a09║子》稱南伯子棊云「夫子，物之尤。」謂能抱道遺形。尊而敬之之語。夢得驚歎九峯奇
GA072n0077_p0312a10║秀，比之神龍夭矯，則必為尊重而非輕賤，可知。乃〈康熙江序〉以「尤物」二字，遂比之
GA072n0077_p0312a11║西子、王嬙。文人輕薄，多造口業，且點汙名山，故削而不錄。且識數言於此，俾讀者
GA072n0077_p0312a12║勿誤會也。
GA072n0077_p0313a01║代書問費徵君九華事（唐）蕭建
GA072n0077_p0313a02║聞說九華峯頂寺　日宮猶在下方開其中幽境客難到　為寫詩中圖畫來
GA072n0077_p0313a03║答蕭建問九華（唐進士　青陽人）費冠卿（字子軍）
GA072n0077_p0313a04║自地上青峯　懸崖幾萬重踐危頻側足　登塹半齊胸飛狖啼攀桂　遊人喘倚松入林
GA072n0077_p0313a05║寒㾕㾕　近瀑雨濛濛徑滑石棱上　寺開仙掌中幡花飄淨土　臺殿印晴空勝境層層
GA072n0077_p0313a06║別　高僧院院逢泉魚候洗鉢　老玃戲撞鐘外戶憑雲掩　中廚課水舂溲泥時和麪　拾
GA072n0077_p0313a07║橡半添穜渡壑緣槎險　持燈入洞窮夾天開壁峭　透石蹙波雄澗靄青無土　潭深碧
GA072n0077_p0313a08║有龍畬田一片淨　谷樹萬株濃野客登臨慣　山房幽寂同寒鑪樹根火　夏牖竹梢風
GA072n0077_p0313a09║邊鄙籌賢相　黔黎託聖躬君能棄名利　歲晏一相從
GA072n0077_p0313a10║秋日與冷然上人化城寺莊觀稼
GA072n0077_p0313a11║世人從所好　獨自愛身閒玩景當新霽　隨僧過遠山村橋出秋稼　空翠落澄灣唯有
GA072n0077_p0313a12║林中犬　猶應待我還
GA072n0077_p0314a01║中峯
GA072n0077_p0314a02║中峯高拄泬寥天　上有茅庵俯石泉晴景獵人曾望見　青藍色裏一僧禪
GA072n0077_p0314a03║寄費徵君九華隱居（唐進士　硤石人）姚合
GA072n0077_p0314a04║逍遙繒繳外　高鳥與潛魚闕下無朝籍　林間有詔書夜眠幽洞石　曉飯白雲蔬四海
GA072n0077_p0314a05║人空老　九華君獨居此心誰復識　日與世相疎
GA072n0077_p0314a06║贈九華處士鞏禹錫（名「疇」，貴池人，隱白笴山。）（唐太子少師）鄭薰（號七松處士）
GA072n0077_p0314a07║九華鞏處士疇擅玄言之要道，通《易》、《老》，其於《淨名》、《僧肇》尤精邃。余在句溪時，車幣
GA072n0077_p0314a08║致之官舍，再說《易》，一說《老》，命兒輩執卷，列坐轉之。業畢而寇至，與鞏散去，不知其
GA072n0077_p0314a09║存亡。余既休居洛師，杜門習靜。己卯冬十一月望，風雪中，有客叩門。樵童視之，則
GA072n0077_p0314a10║鞏處士也，延入，握手話艱苦。鞏草屨擔簦，杖靈壽。下笠，且咍笑曰：「聞公恬養澹逸，
GA072n0077_p0314a11║不屑屑於榮利，故以玄來助成之。」升榻解笈，散四束書，即《易》、《老》、《淨》、《肇》也。明日講《肇
GA072n0077_p0314a12║論》時，階前多偃松高桂，凍冰墮落，作琴瑟金石聲。理致明妙，神骨超爽，自謂極一
GA072n0077_p0315a01║時之遇。日與古人為徒，又意此樂之難諧也。遂成二十韻，敬以贈之：
GA072n0077_p0315a02║密雪冷松桂　書牕導餘清風撼冰玉碎　階前琴磬聲榻淨几硯潔　帙散縑緗明高論
GA072n0077_p0315a03║展僧肇　精言資鞏生立意加玄虛　析理分縱橫萬化悉在我　一物安能驚江海何所
GA072n0077_p0315a04║動　丘山常自平遲速不相閡　後先徒起爭鏡明別妍醜　稱稱分重輕顏容寧入鑑　銖
GA072n0077_p0315a05║兩豈關衡蘊微道超忽　剖證音清泠紙上掣牢鍵　舌端搖利兵圓徹保真性　客塵排
GA072n0077_p0315a06║妄情在住即非住　無行方是行疏越捨朱絃　哇淫鄙秦箏淡薄貴無味　酌斟慚太羹
GA072n0077_p0315a07║洪遠包乾坤　幽窅潛沈冥罔煩跬步舉　頓達萬里程廬遠尚莫曉　隱留曾誤聽直須
GA072n0077_p0315a08║持妙說　共詣毗耶城
GA072n0077_p0315a09║登九華樓（唐中書舍人　京兆人）杜牧（字牧之）
GA072n0077_p0315a10║晴光瀲灩含淺沙　高低繞郭帶秋華牛浦漁笛山月上　鴛渚鶖梁溪日斜為郡異鄉
GA072n0077_p0315a11║徒泥酒　杜陵芳草豈無家白頭搔殺倚柱徧　歸棹何時軋軋鴉
GA072n0077_p0315a12║登九華樓寄張祜
GA072n0077_p0316a01║百感哀來不自由　角聲孤起夕陽樓碧山終日思無盡　芳草何年恨即休睫在眼前
GA072n0077_p0316a02║常不見　道非身外更須求何人得似張公子　千首詩輕萬戶侯
GA072n0077_p0316a03║郡樓望九華
GA072n0077_p0316a04║陵空瘦骨寒如削　照水清光翠且重卻憶謫仙詩格俊　解吟秀出九芙蓉
GA072n0077_p0316a05║和杜使君九華樓見寄（唐隱士　清河人）張祜（字承吉）
GA072n0077_p0316a06║孤城高柳鳴曉鴉　風簾半鉤清露華九峯聚翠宿危檻　一夜孤光懸冷沙出岸遠暉
GA072n0077_p0316a07║帆欲落　入谿寒影雁差斜杜陵歸去春應早　莫厭青山謝朓家
GA072n0077_p0316a08║題五老峯下費君舊居（唐進士　蒲州人）楊巨源（字景山）
GA072n0077_p0316a09║解向花間栽碧松　門前不負老人峯已將心事隨身隱　認得溪雲第幾重
GA072n0077_p0316a10║西隱寺憶九華（唐右僕射　冀州人）封敖（字碩夫）
GA072n0077_p0316a11║二年未到九華山　終日披圖一室間秋寺喜逢晴後賞　靈峯看待足時還猨從有性
GA072n0077_p0316a12║留僧住　雲靄無心伴客閒勝事儻能銷日月　已拌名利不相關
GA072n0077_p0317a01║望九華（唐進士）譚銖
GA072n0077_p0317a02║憶彼九華山　尚在童稚年浮沈任有路　窺仰會無緣罷職池陽時　復遭迎送牽因茲
GA072n0077_p0317a03║契誠願　矚望枕席前況值春正濃　氣色無不全或如碧玉靜　或似青靄鮮或接白雲
GA072n0077_p0317a04║堆　或映紅霞天呈姿既不一　變態何啻千巍峨本無動　崇峻性豈偏外景自隱映　潛
GA072n0077_p0317a05║虛固幽玄我來暗凝情　務道志更堅色與山異性　性併山亦然境變山不動　性存形
GA072n0077_p0317a06║自遷自遷不阻俗　自定不失賢浮華與朱紫　安可迷心田（「自遷不阻俗」，有本作「不阻俗自定」。）
GA072n0077_p0317a07║九華謠（唐進士　青陽人）王季文（字宗素）
GA072n0077_p0317a08║九華崢嶸占南陸　蓮華擢秀山半腹翠屏橫截萬里天　懸水落成千丈玉雲梯石磴
GA072n0077_p0317a09║入杳冥　俯看四極如中庭丹崖壓下廬霍勢　白石隱出牛斗星松杉一歲抽數尺　暖
GA072n0077_p0317a10║草夤緣秀層壁南風拂草雲霧開　滿山葱蒨鋪鮮碧雷霆往往從地發　龍臥豹藏安
GA072n0077_p0317a11║可別峻極遙看戛昊蒼　挺生豈得無英傑神仙憚險莫敢登　馭風駕鶴踰丘陵陽鳥
GA072n0077_p0317a12║不見峯頂樹　大火尚結巖中冰靈光爽氣曛復旭　晴天倒影西江淥具區彭蠡夾兩
GA072n0077_p0318a01║旁　正可別作一嶽當少陽
GA072n0077_p0318a02║和王季文題九華（唐）僧神穎
GA072n0077_p0318a03║眾岳推分野　九華鎮南朝彩筆凝空遠　崔嵬寄青霄龍潭古仙府　靈藥今不凋瑩為
GA072n0077_p0318a04║滄海鏡　煙霞作荒標造化心數奇　性狀精氣饒玉樹鬱玲瓏　天籟韻蕭寥寂寂尋乳
GA072n0077_p0318a05║竇　兢兢行石橋通泉漱雲母　藉草縈香苕我住幽且深　君賞昏復朝稀逢發清唱　片
GA072n0077_p0318a06║片霜陵飆
GA072n0077_p0318a07║寄費徵君九華山居（唐盱眙尉　蘇州人）顧非熊
GA072n0077_p0318a08║先生九華隱　鳥道隔塵埃石室和雲住　山田引燒開久聞仙客降　高臥詔書來一入
GA072n0077_p0318a09║深林去　人間更不回
GA072n0077_p0318a10║經費拾遺故居（唐處士　澧州人）李羣玉（字文山）
GA072n0077_p0318a11║雲臥竟不起　少微空隕光惟應孔北海　為立鄭公鄉舊館苔蘚合　幽齋松菊荒空餘
GA072n0077_p0318a12║書帶草　日日上階長
GA072n0077_p0319a01║秋日懷九華舊居（唐翰林　石埭人）杜荀鶴（字彥之）
GA072n0077_p0319a02║吾道在五字　吾身寧陸沈涼生中夜雨　病起故山心燭共寒酸影　蛩添苦楚吟何當
GA072n0077_p0319a03║遂歸去　一徑入松林
GA072n0077_p0319a04║江西歸九華
GA072n0077_p0319a05║他鄉終日憶吾鄉　及到吾鄉值歲荒雲裏峯巒看不徧　馬前歧路去何忙無衣織女
GA072n0077_p0319a06║桑猶小　缺食農夫麥未黃好箇乾坤誰會得　醉鞭囘首出陵陽
GA072n0077_p0319a07║旅中送人歸九華（唐進士　宣州人）許棠（字文化）
GA072n0077_p0319a08║分與仙山背　多年負翠微無因隨鹿去　只是送人歸頂木晴摩日　根嵐曉潤衣會於
GA072n0077_p0319a09║猨鳥外　相對掩高扉
GA072n0077_p0319a10║經費徵君舊居（唐　自號「衡嶽沙門」）僧齊己（名得生）
GA072n0077_p0319a11║高眠當聖代　雲鳥未為孤天子徵不起　閒人親得無猨猱狂欲墜　水石怪難圖寂寞
GA072n0077_p0319a12║荒齋外　松杉相倚枯
GA072n0077_p0320a01║貽九華上人
GA072n0077_p0320a02║一法傳聞繼老能　九華閒臥最高層秋鐘盡後殘陽暝　門掩松邊雨夜燈
GA072n0077_p0320a03║經九華山費徵君故居（唐進士　秋浦人）張喬
GA072n0077_p0320a04║草堂蕪沒後　來往問樵翁斷石荒林外　孤墳晚照中數溪分大野　九子立寒空煙壁
GA072n0077_p0320a05║曾行處　青雲路不通
GA072n0077_p0320a06║經費徵君舊隱（唐　婺州人）劉昭禹
GA072n0077_p0320a07║節高終不起　死戀九華山聖主情何切　孤雲性本閒名傳中國外　墳在亂松間依約
GA072n0077_p0320a08║曾棲處　斜陽鳥自還
GA072n0077_p0320a09║費徵君舊居（唐進士　清河人）張蠙（字象文）
GA072n0077_p0320a10║浮世拋身外　棲蹤入九華遺篇補樂府　舊籍隸仙家池靜龜升樹　庭荒鶴隱花古來
GA072n0077_p0320a11║天子命　還少到煙霞
GA072n0077_p0320a12║尋九華王山人（唐）楊夔
GA072n0077_p0321a01║下馬叩荊扉　相尋春半時捫蘿盤磴險　疊石渡溪危松夾莓苔徑　花藏薜茘籬臥雲
GA072n0077_p0321a02║情自逸　名姓厭人知
GA072n0077_p0321a03║樓上看九華（二首）（唐進士　貴池人）殷文圭（字桂郎）
GA072n0077_p0321a04║九朵連雲勢欲騰　鳥飛難到最高層誰家寫在屏風上　巖下松間盡是僧
GA072n0077_p0321a05║四顧巒峯峭莫羣　翠峯長與曉光分盡分明處無諸障　獨倚青天絕片雲
GA072n0077_p0321a06║靈芝鎮曉次五溪，寄杜使君（唐）曹汾
GA072n0077_p0321a07║戴月早辭三秀館　遲明初辨九華峯嵯嵯玉劍寒鋩利　褭褭青蓮翠色重奇狀卻疑
GA072n0077_p0321a08║人畫出　嵐光似為客添濃行春若到五溪上　此處褰帷正面逢
GA072n0077_p0321a09║九華觀廢月池（唐進士　蒲州人）薛逢（字陶臣）
GA072n0077_p0321a10║曾發簫聲水檻前　夜蟬寒沼兩嬋娟微波有恨終歸海　明月無情卻上天白鳥帶將
GA072n0077_p0321a11║林外雪　綠荷枯盡渚中蓮榮華不肯人間住　須讀莊生第一篇
GA072n0077_p0321a12║宿化城寺莊（唐）僧冷然
GA072n0077_p0322a01║佛寺孤莊千嶂間　我來詩境強相關巖邊樹動猨下澗　雲裏錫鳴僧上山松月影寒
GA072n0077_p0322a02║生碧落　石泉聲亂噴潺湲明朝更躡層霄去　誓共煙霞到老閒
GA072n0077_p0322a03║龍潭（唐）僧應物
GA072n0077_p0322a04║石激懸流雪滿灣　五龍滑溜野雲閒漸收雷電九峯下　且飲溪潭一水間浪引浮槎
GA072n0077_p0322a05║依北岸　波分曉日浸東山囘瞻四面如看畫　須信遊人不欲還
GA072n0077_p0322a06║經費拾遺舊宅（唐）胡駢
GA072n0077_p0322a07║林下茅齋已半傾　九華幽徑少人行不將冠劍為榮事　只向煙蘿寄此生松竹漸荒
GA072n0077_p0322a08║池上色　琴書徒立世間名白楊風起秋山暮　時復哀猨啼一聲
GA072n0077_p0322a09║望九華（唐）楊鴻
GA072n0077_p0322a10║九華閒望簇清虛　氣象羣峯盡不如惆悵都南挂冠吏　無人解向此山居
GA072n0077_p0322a11║答平甫舟中望九華（宋宰相　臨川人）王安石（字介甫）
GA072n0077_p0322a12║楚越千萬山　雄奇此山兼盤根雖巨壯　其末乃修纖去縣尚百里　側身勇前瞻蕭條
GA072n0077_p0323a01║煙嵐上　縹緲浮青尖徐行稍復逼　所矚亦已添精神去亹亹　氣象來漸漸卸席取近
GA072n0077_p0323a02║岸　移船傍蒼蒹窺觀坐窮晡　未覺晷刻淹江空萬物息　四面波瀾恬峨然九女鬟　爭
GA072n0077_p0323a03║出一鏡匳臥送秋月沒　起看朝陽暹遊氛蕩無餘　瑣細得盡覘陵空翠纛舞　照影寒
GA072n0077_p0323a04║鋩銛冢木立紺髮　岸林張紫髯變態生倏忽　雖神詎能占當留老吾身　少駐誰云饜
GA072n0077_p0323a05║惜哉秦漢君　黃屋上衡灊等之事嬉遊　捨此何其廉我疑二后荒　神物久已厭埋藏
GA072n0077_p0323a06║在雲霧　不欲登昏憸又疑避褒封　蔽匿以為謙或是古史書　脫落𥳑與籤當時備巡
GA072n0077_p0323a07║遊　今不在緗縑終南秦之望　泰山魯所詹天王與秩祭　俎豆羅醯鹽苟能澤下民　維
GA072n0077_p0323a08║此遠亦沾方今東南旱　土脈燥不黏尚無膚寸功　豈免竊食嫌神莽吾難知　士病吾
GA072n0077_p0323a09║能砭文章巧傅會　智術工飛箝薦寶互珪璧　論材自楩枏苟以飾婦妾　謬云活蒼黔
GA072n0077_p0323a10║豈如幽人樂　茲山謝閭閻穴石作戶牖　垂泉當門簾尋奇出後徑　覽勝倚前簷超然
GA072n0077_p0323a11║往不返　舉世徒呫呫高興寄日月　千秋伴烏蟾遐追商洛翁　秦火不能炎所慕楚穆
GA072n0077_p0323a12║生　竟脫楚人鉗吾意竊所尚　人謀諒難僉「盤根雖巨壯，其末乃修纖」，寫出九華
GA072n0077_p0324a01║真形。「峨然九女鬟，爭出一鏡匳」，寫出九華神韻。
GA072n0077_p0324a02║過九華山（宋進士　眉山人）蘇轍（字子由）
GA072n0077_p0324a03║南遷私自喜　看盡江南山孤舟少僮僕　此志還復難局促守破牕　聯翩過重巒忽驚
GA072n0077_p0324a04║九華峯　高拱立我前蕭然九仙人　縹緲陵雲煙碧霞為衣裳　首冠青琅玕揮手謝世
GA072n0077_p0324a05║人　可望不可攀我行竟草草　安能拍其肩但聞有高士　臥聽松風眠松根得茯苓　壯
GA072n0077_p0324a06║若千歲黿煑食一朝盡　終身棄腥羶腹背生綠毛　輕舉如翔鸞相逢欲借問　已往長
GA072n0077_p0324a07║松端
GA072n0077_p0324a08║望九華山（宋進士　銅山人）蘇舜欽（字子美）
GA072n0077_p0324a09║輕舟出池口　遙望青陽郭雲間見九華　爭先出鋒鍔參差欲背闕　尖銳圭首削竹箭
GA072n0077_p0324a10║拔春芽　芙蓉攢秋萼奇姿信明麗　遠勢仍聯絡下有厓谷幽　真靈諒茲宅詭哉末世
GA072n0077_p0324a11║士　強以名號託丹崖不受稱　青峯鎖如昨千載知屬誰　含情寄冥漠
GA072n0077_p0324a12║登龜山次七兄韻（宋右丞相　江西廬陵人）周必大（字子充）
GA072n0077_p0325a01║注坡緣壁化城中　客慍奴瞋我亦慵及到龜山還一上　為憐高閣對雙峯
GA072n0077_p0325a02║遊化城寺（宋學士　宜興人）蔣之奇（字穎叔）
GA072n0077_p0325a03║級級躋攀險　肩輿若上天雲端開淨剎　峯頂見平田水石清無價　煙霞翠滿前高僧
GA072n0077_p0325a04║卜居此　意欲斷塵緣
GA072n0077_p0325a05║滕學士九華山書堂（宋進士　宣城人）梅堯臣（字聖俞）
GA072n0077_p0325a06║處山方畏淺　曾慕結深廬要與雲峯近　寧將野客疎澗苗來入俎　林鳥或窺書何事
GA072n0077_p0325a07║輕茲樂　而從出塞車
GA072n0077_p0325a08║題九華山圖（宋吏部尚書　鄄城人）張詠（字復之）
GA072n0077_p0325a09║每憶眠雲處　當簷列翠屏有時聊極目　盡日坐忘形去此心唯苦　懸圖恨忽醒數峯
GA072n0077_p0325a10║秋欲活　虛籟夜重聽地鎮三吳遠　天連萬古青幾人曾得道　是草即通靈野鶴閒窺
GA072n0077_p0325a11║鼎　龕僧暗誦經終須卜長往　迴首謝明庭
GA072n0077_p0325a12║龍池（宋）高子洪
GA072n0077_p0326a01║九朵芙蓉天琢開　煙霞靜處翠成堆鹿銜花向林邊過　龍帶雲從樹杪來最愛山中
GA072n0077_p0326a02║閒日月　何須海上訪蓬萊翛然自覺清風爽　直欲臨風翹上台
GA072n0077_p0326a03║過銅陵南望，一山高出雲上，奇秀可駭。余未嘗至江南，遽曰「此九華山也」，問之，
GA072n0077_p0326a04║良是（宋進士　鉅野人）晁補之（字无咎）
GA072n0077_p0326a05║雲端忽露碧孱顏　如髻如簪縹緲間驚駭舟中齊舉首　不言知是九華山
GA072n0077_p0326a06║九華山庵（宋進士　青陽人）章賁（字元明）
GA072n0077_p0326a07║松嶠與雲齊　雲門衲子棲禪房花自潤　覺院鹿應迷晝暝茶煙重　朝分塔影低何當
GA072n0077_p0326a08║拂盤石　來聽白猨啼
GA072n0077_p0326a09║九華山
GA072n0077_p0326a10║九子峯名勝　更題作九華皆因謫仙句　適遇野人家列岫分龍脈　尖峯擢象牙布金
GA072n0077_p0326a11║黃粒稻　浮綠碧蓮華霜過收松實　春深摘茗芽雲根搜伏髓　玉液腐胡麻道境同丹
GA072n0077_p0326a12║竈　仙巖薦白蛇兩潭泉瀉雪　一柱氣棲霞䑛掌腴難擬　重脣味最嘉乾源登緊榧　暘
GA072n0077_p0327a01║谷種西瓜地狹農專業　民醇俗不奢溪從虎頭去　雲趁鶴泉衙仙字刊巖際　神宮鎮
GA072n0077_p0327a02║水涯百靈扶表裏　千古斷妖邪祕洞攲銀甕　真源暈寶沙黃猴虔作供　白鹿皎無瑕
GA072n0077_p0327a03║晚採柏庵笋　早供崇聖茶有鍼垂檜柏　無核供枇杷官絹丹青畫　公言賦詠誇天河
GA072n0077_p0327a04║津可問　吾擬泛仙槎
GA072n0077_p0327a05║太白書堂（宋）柯敬之
GA072n0077_p0327a06║久欲華山訪謫仙　謫仙書舍尚依然青松翠柏疑無路　流水高山別有天千片浮雲
GA072n0077_p0327a07║飛碧漢　一聲啼鳥破蒼煙扶筇直上中峯頂　一看千山在眼前
GA072n0077_p0327a08║九華天台峯新晴曉望（宋宰相　寧國人）吳潛（字毅夫）
GA072n0077_p0327a09║一蓮峯簇萬花紅　百里春陰滌曉風九十蓮華一齊笑　天台人立寶光中
GA072n0077_p0327a10║過池州見九華有感（宋宰相　吉水人）文天祥（號文山）
GA072n0077_p0327a11║五老湖光遠　九華山色昏南冠前進士　北部故將軍芳草江頭路　斜陽郭外村匆匆
GA072n0077_p0327a12║十年夢　故國黯銷魂
GA072n0077_p0328a01║清隱巖（宋末隱士　自號「九華山人」　青陽人）陳巖（字清隱）
GA072n0077_p0328a02║平生不買真清譽　平日不歌招隱詩底事琢巖成大字　有名還被眾人知
GA072n0077_p0328a03║雙峯庵（宋）僧希坦
GA072n0077_p0328a04║藏卻胸中萬卷書　卻來山頂結茅廬當時若也羈韁鎖　爭得高名是世疎
GA072n0077_p0328a05║重過九華山（元御史　蒙古人）薩都剌（字天錫）
GA072n0077_p0328a06║萬壑泉聲瀉碧溪　小涼天氣過溪時相逢橋上無非客　行盡江南都是詩苦雨最嫌
GA072n0077_p0328a07║鳩喚急　看山不厭馬行遲何當高上華峯頂　涼月蕭蕭生桂枝
GA072n0077_p0328a08║登九華（元教授　貴池人）曹天祐（字寧一）
GA072n0077_p0328a09║問法尋空洞　憑高望遠山人煙開合處　江練有無間雲暖花繁塢　峯清月近關禪心
GA072n0077_p0328a10║何最寂　鐘磬夜來閒
GA072n0077_p0328a11║王陽明先生《九華詩冊》（附序）
GA072n0077_p0328a12║九華之山，自太白更名，而名始高。自夢得稱為尤物，而名始震。然太白僅江上一
GA072n0077_p0329a01║望而已，夢得僅山外一見而已；豈若陽明先生涉險尋幽、探奇攬勝、枕漱泉石、出
GA072n0077_p0329a02║入煙霞、往復流連，歌詠成帙於九十九峯，愛之深而玩之熟哉？方之交情，九華於
GA072n0077_p0329a03║二賢為一見垂青之知己，於先生則平生歡洽之知己也。又况詩以人重，先生以
GA072n0077_p0329a04║道學而建奇功，盛德大業燦著兩間，其品誼更出謫仙、詩豪上哉！故按王文成公
GA072n0077_p0329a05║全書中，宏治、正德前後兩遊諸作，以次登之。予之夙願於以償，而眾心亦於以慊。
GA072n0077_p0329a06║因於詩集中，特樹一幟，曰「陽明先生九華詩冊」云。光緒庚子，周贇識（先生詩歌，再列於後）
GA072n0077_p0329a07║九華山下宿柯秀才家（宏治壬戌春前遊）（明進士　江西巡撫　兩廣總督　人稱「陽明先生」　浙江餘姚人）王守仁（字伯安）
GA072n0077_p0329a08║蒼峯抱層嶂　翠瀑繞雙溪下有幽人宅　蘿深客到迷
GA072n0077_p0329a09║題四老圍棋圖
GA072n0077_p0329a10║世外煙霞亦待時　至今風致使人思卻懷劉項當年事　不及山中一局棋
GA072n0077_p0329a11║化城寺（六首）
GA072n0077_p0329a12║化城高住萬山深　樓閣憑空上界侵天外清秋度明月　人間微雨結浮陰鉢龍降處
GA072n0077_p0330a01║雲生座　巖虎歸時風滿林最愛山僧能好事　夜堂鐙火伴孤吟
GA072n0077_p0330a02║雲裏軒窗半上鉤　望中千里見江流高林月出三更曉　幽谷風多六月秋仙骨自憐
GA072n0077_p0330a03║何日化　塵緣翻覺此生浮夜深忽起蓬萊興　飛上青天十二樓
GA072n0077_p0330a04║雲端鼓角落星斗　松頂袈裟散雨花一百六峯開碧漢　八十四級蹋紫霞山空仙骨
GA072n0077_p0330a05║葬金槨　春暖石芝抽玉芽獨揮談麈拂煙霧　一笑天地真無涯
GA072n0077_p0330a06║化城天上寺　石磴入星躔雲外開丹井　峯頭種石田月明猨聽偈　風靜鶴參禪今日
GA072n0077_p0330a07║揩雙眼　幽懷二十年
GA072n0077_p0330a08║僧屋煙霏外　山深絕世譁茶分龍井水　飯帶石田沙香細雲嵐雜　窗高峯影遮林棲
GA072n0077_p0330a09║無一事　終日弄丹霞
GA072n0077_p0330a10║突兀開穹閣　氤氳散曉鐘飯遺黃粒稻　花發五釵松金骨藏靈塔　神光照遠峯微茫
GA072n0077_p0330a11║竟何是　老衲話遺蹤
GA072n0077_p0330a12║太白祠（二首）
GA072n0077_p0331a01║千古人豪去　空山尚有祠竹深荒舊徑　蘚合失殘碑雲雨羅文藻　溪泉繫夢思老僧
GA072n0077_p0331a02║殊未解　猶自索題詩
GA072n0077_p0331a03║謫仙棲隱地　千載尚高風雲散九峯雨　巖飛百丈虹寺僧傳舊事　詞客弔遺蹤囘首
GA072n0077_p0331a04║蒼茫外　青山感慨中
GA072n0077_p0331a05║雙峯
GA072n0077_p0331a06║凌崖望雙峯　蒼茫竟何在載拜西北風　為我掃浮靄
GA072n0077_p0331a07║蓮華峯
GA072n0077_p0331a08║夜靜涼飆發　輕雲散碧空玉鉤挂新月　露出青芙蓉
GA072n0077_p0331a09║列仙峯
GA072n0077_p0331a10║靈峭九萬丈　參差生晚寒仙人招我去　揮手青雲端
GA072n0077_p0331a11║雲門峯
GA072n0077_p0331a12║雲門出孤月　秋色生蒼濤夜久羣籟絕　獨照宮錦袍
GA072n0077_p0332a01║芙蓉閣（二首）
GA072n0077_p0332a02║青山意不盡　還向月中看明日歸城市　風塵又馬鞍
GA072n0077_p0332a03║巖下雲萬里　洞口桃千樹終歲無人來　唯許山僧住
GA072n0077_p0332a04║書梅竹小畫
GA072n0077_p0332a05║寒倚春宵碧玉杖　九華峯頂獨歸來柯家草亭深雲裏　卻有梅花伴竹開
GA072n0077_p0332a06║江上望九華（正德庚辰正月後遊。○此詩乃由江西赴詔，趨南都行在，途中作。）
GA072n0077_p0332a07║當年一上化城峯　十日高眠雷雨中霽色曉開千嶂雪　濤聲夜渡九江風此時隔水
GA072n0077_p0332a08║看圖畫　幾歲緣雲住桂叢卻負洞仙蓬海約　玉函丹訣在崆峒
GA072n0077_p0332a09║其二
GA072n0077_p0332a10║窮探雖得盡幽奇　山勢須從遠望知幾朵芙蓉開碧落　九天屏嶂列旌麾高同華嶽
GA072n0077_p0332a11║應無忝　名亞匡廬卻稍卑信是謫仙還具眼　九華題後竟難移
GA072n0077_p0332a12║泊舟大通山溪間，諸生聞之，有挾冊來尋者（此至蕪湖，為忠泰等所阻，不得見帝，乃折囘入九華山也。）
GA072n0077_p0333a01║扁舟經月住林隈　謝得黃鶯日日來兼有清泉堪洗耳　更多修竹好銜盃諸生涉水
GA072n0077_p0333a02║攜詩卷　童子和雲掃石苔獨奈華峯隔煙霧　時勞杖策上崔嵬（「大通」，光緒本，作「大同」。）
GA072n0077_p0333a03║江上望九華不見
GA072n0077_p0333a04║五旬三過九華山　一度陰寒一度雨此時山色稍晴明　忽復昏霾起亭午平生山水
GA072n0077_p0333a05║最多緣　獨此相逢容有數人言此山天所祕　山下居人不常睹蓬萊涉海或可求　瑤
GA072n0077_p0333a06║水崐崙俱舊遊洞庭何止容八九　五嶽曾向囊中收不信開雲掃六合　手扶赤日照
GA072n0077_p0333a07║九州駕風騎氣覽八極　視此瑣屑真浮漚
GA072n0077_p0333a08║將遊九華，移舟宿山寺（本集二首，誤列〈巖頭閒坐〉之後，謹移置於此。）
GA072n0077_p0333a09║逢山未愜意　落日更移船峽寺緣溪徑　雲林帶石泉鐘聲先度嶺　月色已浮川今夜
GA072n0077_p0333a10║巖房宿　寒燈不待懸
GA072n0077_p0333a11║其二
GA072n0077_p0333a12║維舟谷口傍煙霏　共說前岡石徑微竹杖穿雲尋寺去　籐筐採藥帶花歸諸生晚佩
GA072n0077_p0334a01║聯芳杜　野老春霞綴衲衣風詠不須沂水上　碧山明月更清暉
GA072n0077_p0334a02║江、施二生與醫官陶埜冒雨登山，人多笑之，戲作歌
GA072n0077_p0334a03║江生施生頗好奇　偶逢陶埜奇更癡共言山外有佳寺　勸予往遊爭願隨是時雷雨
GA072n0077_p0334a04║雲霧塞　多傳險滑難車騎兩生力陳道非遠　埜請登高覘路歧三人冒雨陟岡背　既
GA072n0077_p0334a05║仆復起相牽攜同儕咻笑招之返　奮袂徑往陵嶔崎歸來未暇顧沾溼　且說地近山
GA072n0077_p0334a06║徑夷青林宿靄漸開霽　碧巘絳氣浮微曦津津指譬在必往　興劇不到傍人嗤予亦
GA072n0077_p0334a07║對之成大笑　不覺老興如童時平生山水已成癖　歷深探隱忘飢疲年來世務頗羈
GA072n0077_p0334a08║縛　逢場遇境心未衰埜本求仙志方外　兩生學士亦爾為世人趨逐但聲利　赴湯蹈
GA072n0077_p0334a09║火甘傾危解脫塵囂事行樂　爾輩狂𥳑翻見譏歸與歸與吾與爾　陽明之麓終爾期
GA072n0077_p0334a10║遊九華道中
GA072n0077_p0334a11║微雨山路滑　山行入輕舟桃花夾岸迷遠近　迴巒疊嶂盤深幽奇峯應接勞囘首　瞻
GA072n0077_p0334a12║之在前忽在後不道舟行轉屈曲　但怪青山亦奔走薄午雨霽雲亦開　青鞵布韤無
GA072n0077_p0335a01║塵埃梅蹊柳徑度村落　長林白石穿林隈始攀風磴出林杪　更俯懸崖聽瀑雷亂山
GA072n0077_p0335a02║高頂藏平野　茅屋高低自成社此中那得有人家　恐是當年避秦者西巖日色漸欲
GA072n0077_p0335a03║下　且向前林秣吾馬世途濁隘不可居　吾將此地營蘭若
GA072n0077_p0335a04║芙蓉閣
GA072n0077_p0335a05║九華之山何崔嵬　芙蓉直傍青天栽罡風倒海吹不動　大雪裂地凍還開夜半峯頭
GA072n0077_p0335a06║挂明月　宛如玉女臨妝臺我拂滄波寫圖畫　題詩還媿謫仙才
GA072n0077_p0335a07║登蓮華峯
GA072n0077_p0335a08║蓮華頂上老僧居　腳蹋蓮華不染泥夜半華心吐明月　一顆懸空黍米珠
GA072n0077_p0335a09║觀九華龍潭（本集在前，謹移置於此。）
GA072n0077_p0335a10║飛流三百丈　澒洞祕靈湫峽坼開雷斧　天虛下月鉤化形時試鉢　吐氣或成樓吾欲
GA072n0077_p0335a11║鞭龍起　為霖徧九州
GA072n0077_p0335a12║登雲峯望，始盡九華之勝，因復作歌
GA072n0077_p0336a01║九華之峯九十九　此語相傳俗人口俗人眼淺見皮膚　焉測其中之所有我登華頂
GA072n0077_p0336a02║拂雲霧　極目奇峯那有數巨壑中藏萬玉林　大劍長槍攢武庫有如智者深韜藏　復
GA072n0077_p0336a03║如淑女避讒妒闇然避世不求知　卑己尊人羞逞露何人不道九華奇　奇中之奇人
GA072n0077_p0336a04║未知我欲窮搜盡拈出　祕藏恐是天所私旋解詩囊旋收拾　脫穎露出錐參差從來
GA072n0077_p0336a05║題詩李白好　渠於此山亦潦草曾見王維畫輞川　安得渠來拂纖縞
GA072n0077_p0336a06║雙峯遺柯生喬
GA072n0077_p0336a07║爾家雙峯下　不見雙峯景如錐處囊中　深藏未脫穎盛德心愈卑　幽人蹟多屏悠然
GA072n0077_p0336a08║望雙峯　可以發深省
GA072n0077_p0336a09║夜宿天池，月下聞雷，次早知山下大雨（三首）
GA072n0077_p0336a10║昨夜月明峯頂宿　隱隱雷聲在山麓曉來卻問山下人　風雨三更捲茅屋
GA072n0077_p0336a11║野人權作青山主　風景朝昏頗裁取巖旁日腳半溪雲　山下聲聲一村雨
GA072n0077_p0336a12║天池之水近無主　木魅山妖競偷取公然又盜山頭雲　去向人間作風雨
GA072n0077_p0337a01║文殊臺夜觀佛鐙
GA072n0077_p0337a02║老夫高臥文殊臺　拄杖夜撞青天開散落星辰滿平野　山僧盡道佛鐙來
GA072n0077_p0337a03║書汪進之太極巖（二首）
GA072n0077_p0337a04║一竅誰將混沌開　千年樣子道州來須知太極原無極　始信心非明鏡臺
GA072n0077_p0337a05║始信心非明鏡臺　須知明鏡亦塵埃人人有箇圓圈在　莫向蒲團坐死灰
GA072n0077_p0337a06║重遊化城寺
GA072n0077_p0337a07║愛山日日望山晴　忽到山中眼自明鳥道漸非前度險　龍潭更比舊時清會心人遠
GA072n0077_p0337a08║空遺洞　識面僧來不記名莫謂中丞喜忘世　前途風浪苦難行（先生前遊九華，聞地藏洞異人不飲食，臥
GA072n0077_p0337a09║松毛中。先生訪之，撫其足。驚曰：險遠何以至此。與談上乘，但云：「周茂叔、程明道是儒家兩箇好秀才。」正德重遊，其人已他移，故有此歎。）
GA072n0077_p0337a10║山寺重來十八秋，舊僧零落老比邱簷松盡長青冥榦　瀑水猶懸翠壁流人住層崖
GA072n0077_p0337a11║嫌洞淺　鳥鳴春澗覺山幽年來別有閒尋意　不似當時孟浪遊（「十八」，有本作「十九」。）
GA072n0077_p0337a12║遊九華
GA072n0077_p0338a01║九華原亦是移文　錯怪山頭日日雲乘興未甘囘俗駕　初心終不負靈均紫芝香暖
GA072n0077_p0338a02║春堪茹　青竹泉高晚更分幽夢已無塵土累　清猨正好月中聞
GA072n0077_p0338a03║宏治壬戌，嘗遊九華，值時陰霧，竟無所覩。至是正德庚辰，復往遊之，風日清朗，
GA072n0077_p0338a04║盡得其勝，喜而作歌
GA072n0077_p0338a05║昔年十日九華住　雲霧終旬竟不開有如昏夜入寶藏　兩目無覩成空囘每逢好事
GA072n0077_p0338a06║談奇勝　即思策蹇還一來頻年驅逐事兵革　出入賊壘衝風埃恐恐晝夜不遑息　豈
GA072n0077_p0338a07║復山水能徘徊鄱湖一戰偶天幸　遠隨歸凱停江隈是時軍務頗多暇　况復我馬方
GA072n0077_p0338a08║虺隤舊遊諸生亦羣集　遂將童冠登崔嵬先晨霏靄尚暝晦　卻疑山意猶嫌猜肩輿
GA072n0077_p0338a09║一入青陽境　忽然白日開西嶺長風擁篲掃浮陰　九十九峯如夢醒羣巒踊躍爭獻
GA072n0077_p0338a10║奇　兒孫俯伏摩其頂今來始識九華面　恨無詩筆為傳影層樓疊閣寫未工　千朵芙
GA072n0077_p0338a11║蓉抽玉井怪哉造化亦安排　天下奇山此兼并攬衣登高望八荒　雙闕下見日月光
GA072n0077_p0338a12║長江如帶繞山麓　五湖七澤皆陂塘蓬瀛海上浮拳石　舉足可到虹可梁仙人為我
GA072n0077_p0339a01║啟閶闔　鸞軿鶴駕紛翱翔從茲脫屣謝塵世　飄然拂袖陵蒼蒼
GA072n0077_p0339a02║巖頭閒坐漫成
GA072n0077_p0339a03║盡日巖頭坐落花　不知何處是吾家靜聽谷鳥遷喬木　閒看林蜂散午衙翠壁泉聲
GA072n0077_p0339a04║穿亂石　碧潭雲影透晴沙癡兒公事真難了　須信吾生自有涯
GA072n0077_p0339a05║登雲峯，二三子詠歌以從，欣然成謠（二首）
GA072n0077_p0339a06║淳氣日凋薄　鄒魯亡真承世儒倡臆說　愚瞽相因仍晚途益淪溺　手援吾不能棄之
GA072n0077_p0339a07║入煙霞　高歷雲峯層開茅傍虎穴　結屋依巖僧豈曰事高尚　庶免無予憎好鳥求其
GA072n0077_p0339a08║侶　嚶嚶林間鳴而我在空谷　焉得無良朋飄飄二三子　春服來從行詠歌見真性　逍
GA072n0077_p0339a09║遙無俗情各勉希聖志　毋為塵所縈
GA072n0077_p0339a10║深林之鳥何閒關　我本無心雲自閒大舜亦與木石處　醉翁唯在山水間晴窗展卷
GA072n0077_p0339a11║有深意　絕壁題詩無厚顏顧謂從行二三子　隨遊麋鹿俱忘還
GA072n0077_p0339a12║送周經和尚（「經」，有本作「金」。）
GA072n0077_p0340a01║巖頭有石人　為我下嶙峋足曳破履五千兩　身披舊衲三十斤任重致遠香象力　餐
GA072n0077_p0340a02║霜坐雪金剛身夜寒猛虎常溫足　雨後毒龍來伴宿手握頑磚鏡未成　舌底流泉梅
GA072n0077_p0340a03║漸熟夜來拾得遇寒山　翠竹黃花好共看同來問我安心法　還解將心與汝安
GA072n0077_p0340a04║巖僧周經，自少林來，坐石竇中，且三年。聞予至，與醫官陶埜來謁。金蓋有道行者，
GA072n0077_p0340a05║埜素精醫，有方外之緣，故詩及之。
GA072n0077_p0340a06║有僧坐巖中，已三年，詩以勵吾黨
GA072n0077_p0340a07║莫怪巖僧木石居　吾儕真切幾人如經營日夜身心外　剽竊糠粃齒頰餘俗學未堪
GA072n0077_p0340a08║欺老衲　昔賢取善及陶漁年來奔走成何事　此日斯人亦啟予
GA072n0077_p0340a09║歸途有僧自望華亭來迎，且請詩
GA072n0077_p0340a10║方自華峯下　何勞更望華山僧援故事　要我到渠家自謂遊已至　那知望轉佳正如
GA072n0077_p0340a11║酣醉後　醒酒卻須茶此上《陽明先生九華詩冊》，四十六首。
GA072n0077_p0340a12║池陽大江望九華（明工部尚書　吉水人）周忱（字恂如）
GA072n0077_p0341a01║九華信名山　崒嵂盤京甸江淮數千里　秀峙真獨擅我從池陽來　十載屢行縣攬結
GA072n0077_p0341a02║非無懷　煙雲惜多變勝處不易窺　或隱或半現及茲泛長江　浪靜風亦便囘首豁晴
GA072n0077_p0341a03║空　九華一時見千態與萬奇　指點堪數徧倚篷過百里　注目心不倦恍如逢故人　㥦
GA072n0077_p0341a04║意欣覿面緬懷唐詩僧　靈境構深院又聞錦袍仙　書堂蔽葱蒨安得躋其崖　吟玩恣
GA072n0077_p0341a05║游衍功名未有期　對此空眷戀
GA072n0077_p0341a06║大通見九華（明初參政　當塗人）陶安（字主敬）
GA072n0077_p0341a07║雨消殘雪滑新泥　風撼枯梢響古堤一霎路經三舍遠　兩行槳蕩十雙齊初晴綠水
GA072n0077_p0341a08║浴鳧雁　落日空山啼雉雞出得沙汀煙浪闊　九華只在暮雲西
GA072n0077_p0341a09║池口望九華（明大學士　吉水人）解縉（字大紳）
GA072n0077_p0341a10║日日南風送客舟　舒州纔過又池州九華雲捲芙蓉帳　挂在青天白玉鉤
GA072n0077_p0341a11║書塾後望九華（明狀元　貴池人）黃觀（字尚賓）
GA072n0077_p0341a12║不識九華路　朝朝見九華笑他千里客　辛苦入煙霞
GA072n0077_p0342a01║宿九華山（明進士　臨川人）湯顯祖（號若士）
GA072n0077_p0342a02║滴翠峯前天柱高　雲門清醮發仙璈不知海上金輪月　夜夜神光起白毫
GA072n0077_p0342a03║詠九華（明太子太保　華亭人）董其昌（號香光）
GA072n0077_p0342a04║嵐深山影寒　樵響不知處綠樹早鶯啼　千峯一家住
GA072n0077_p0342a05║和許侍御、李節推登九華山韻（原註）（明禮部右侍郎　休寧人）程敏政（字克勤）
GA072n0077_p0342a06║細從雲外數奇峯　九朵芙蓉翠萬重月上老猨攀石葛　雨晴馴鹿臥沙茸謫仙詩重
GA072n0077_p0342a07║天池錦　霸相身慙雪澗松（指宋齊邱）玉洞碧函無恙否　他時容啟綠苔封
GA072n0077_p0342a08║遊九華山值陰靄（三首）（明進士　竟陵人）鍾惺（字伯敬）
GA072n0077_p0342a09║雪霽終幽壑　泉喧亦上方山輿窺鵲牖　巖戶像蜂房寒火千龕影　風林一縷香似多
GA072n0077_p0342a10║僧舍柏　夏臘未全忘
GA072n0077_p0342a11║其二
GA072n0077_p0342a12║摩空陰亦好　那更說晴朝磴閣巖膚半　泉通海眼遙旅行峯傴僂　人立樹僬僥也有
GA072n0077_p0343a01║天台路　冬春阻石橋
GA072n0077_p0343a02║其三
GA072n0077_p0343a03║到悔三冬晚　緣纔二日慳客能饒遠目　天未破愁顏雲鎖將飛石　煙縫欲斷山歲除
GA072n0077_p0343a04║花落徧　羨爾惜春閒
GA072n0077_p0343a05║送人遊匡廬九華
GA072n0077_p0343a06║晚遊匡嶽亦非遲　囊有真形畫有詩置我一邱差不惡　憐君三絕獨無癡心諳勝蹟
GA072n0077_p0343a07║如曾到　山喜清人似故知扣罷彭郎逢九子　寄言予欲往從之
GA072n0077_p0343a08║遊九華懷李白（明陝西巡撫　貴池人）柯相（字元卿）
GA072n0077_p0343a09║白也風流遠　冥搜入九華龍湫晴浴雪　獅阜晚明霞禪榻清分茗　吟亭笑問花登登
GA072n0077_p0343a10║山屐瘦　嚮往藉蓬麻
GA072n0077_p0343a11║望九華（明兵部侍郎　歙縣人）汪道昆（字伯玉）
GA072n0077_p0343a12║九華秋色媚江濱　片片芙蓉照水新望裏蔚藍疑見佛　行邊空翠欲沾人汗衣赤日
GA072n0077_p0344a01║耽長路　立馬青山負近鄰百里未能窮窈窕　千年誰與鬭嶙峋
GA072n0077_p0344a02║登九華山歌（明左都御史　吉水人）鄒元標（號南皋）
GA072n0077_p0344a03║扁舟昨日過匡廬　沐浴焚香謁五老今朝乘興上青陽　九華蒼蒼色更好歷歷星辰
GA072n0077_p0344a04║自可摘　迢迢直上青天道青蓮居士何太奇　江上看山便題詩胸蟠珠璣何磊落　于
GA072n0077_p0344a05║今巖壑光陸離新建生平真好遊　西江重來十八秋心印只今誰具領　乾坤俯仰空
GA072n0077_p0344a06║悠悠空悠悠　淚雙流　識得一真萬事休悟來只在剎那間　山僧含笑虎溪頭石火光
GA072n0077_p0344a07║陰轉瞬過　文章道德莫蹉跎古今多少奇遊者　幾人山色共嵯峨
GA072n0077_p0344a08║告辭九華（四首存二）（明大學士　漳浦人）黃道周（號石齋）
GA072n0077_p0344a09║似爾千芙蓉　搖搖青玉甗唾手不可攀　相思但目眩
GA072n0077_p0344a10║其二
GA072n0077_p0344a11║當年看浮圖　只在地藏殿今日地藏人　盡作浮圖面
GA072n0077_p0344a12║題唐六如山水卷，送章尹戴給諫歸九華（明）僧德清（號憨山）
GA072n0077_p0345a01║淡淡江上山　悠悠江中水望之不可窮　思君殊不已君歸乘天風　輕帆若雲駛揮袂
GA072n0077_p0345a02║拍洪崖　囘首謝塵滓我欲從翻飛　羽翰正披靡浩浩江水深　舟楫誰為理安時智所
GA072n0077_p0345a03║欽　隨流任坎止但以君恩重　艱虞何足齒願言寶珍祕　聊以慰行李燁燁九華芝　君
GA072n0077_p0345a04║歸色尚紫
GA072n0077_p0345a05║同弘安過秋浦，輿中望九華作（明進士　桐城人）吳國琦（字公良）
GA072n0077_p0345a06║奇峯奇雲太鑿鑿　峯亦變幻不可度一里二里換幽姿　峯若追雲撐碧落芙蓉層出
GA072n0077_p0345a07║隱金仙　至人止處猨鳥樂秋空秋浦相澄徹　我不度江尋寥廓少年意氣常爭奇　名
GA072n0077_p0345a08║山大川有深託奔流西來擁建康　白岳黃河各紛錯龍虎盤踞開明堂　此如閫奧構
GA072n0077_p0345a09║樓閣天目具區與表裏　豐鎬元氣斯渾噩世間尤物豈尋常　巫峽雁蕩舒州霍月斧
GA072n0077_p0345a10║欲窮闢異境　碧霧濃嵐千萬壑仙鷄翔鳴五釵松　最高頂難飛鳥著是則允為南州
GA072n0077_p0345a11║望　五岳懸想外標格略而不書胡為乎　從來知己待夙約曾居石溪常在窗　頻行楊
GA072n0077_p0345a12║子見舟幕今日輿中面目真　尖影撲人殊灼灼子猶瞥爾初相逢　已覺精神甚踊躍
GA072n0077_p0346a01║蠟屐搜探過五溪　胸中定自文章作
GA072n0077_p0346a02║九華漫興（明進士　沔陽人）童承敘（字漢臣）
GA072n0077_p0346a03║香岫雲門裏　藤蘿徑轉賒塔藏金舍利　寺倚石蓮華拄杖臨蒼蘚　焚香臥絳霞塵緣
GA072n0077_p0346a04║如可息　山下欲移家
GA072n0077_p0346a05║九華（明孝廉　貴池人）曹芬（字子馨）
GA072n0077_p0346a06║家近華峯下　常遊古塔前明霞看遠岫　清磬嚮諸天石級層層掃　雲巖處處穿從來
GA072n0077_p0346a07║無所住　翻得坐忘年
GA072n0077_p0346a08║登九華（明）張程
GA072n0077_p0346a09║金碧唐朝寺　登臨㥦素襟雲深藏佛骨　月冷照禪心峯矗天中柱　泉流沙裏金焚魚
GA072n0077_p0346a10║猶未得　慙對碧山吟
GA072n0077_p0346a11║遊九華（明狀元　宣城人）沈懋學（字君典）
GA072n0077_p0346a12║生平夢不借　偏與薜蘿親秋色遙侵客　山光近媚人莫教青眼舊　更說白頭新明月
GA072n0077_p0347a01║珠林得　期天問梵輪
GA072n0077_p0347a02║將遊九華，移舟宿山寺，次陽明韻（明浙江學政　寧國人）屠羲英（字枰石）
GA072n0077_p0347a03║借宿未遊寺　先移已泊船九華初入夢　一枕聽流泉仰見雲歸岫　遙知月滿川芳蹤
GA072n0077_p0347a04║追不得　心共佛燈懸
GA072n0077_p0347a05║偕賈崐[噗-口+山]明府，暨陳孝廉、王文學，同登九華（明楚人）何朝宗
GA072n0077_p0347a06║九子開屏嶂　蓮華滿法臺流霞飛紫去　疊巘送青來僧定鳥親榻　坪空鹿臥苔玩遊
GA072n0077_p0347a07║攜契友　把酒漫徘徊
GA072n0077_p0347a08║遊九華次少林沈太史咏（明銅陵人）張懋鼎（字乃調）
GA072n0077_p0347a09║道心誰得借　梵境自相親蘿月能迷客　松風故戀人入圖標作古　行腳引來新欲問
GA072n0077_p0347a10║青蓮舌　何如轉法輪
GA072n0077_p0347a11║遊九華山（明錢塘人）徐時泰
GA072n0077_p0347a12║結氣馳名勝　攀登快大觀列屏青未了　抽筍翠多端天與蓮華秀　人從鳥道看懸流
GA072n0077_p0348a01║翻日彩　怪石聳星盤一具袈裟地　千秋膜拜壇神光常護塔　紫氣欲飛丹戶迥狙為
GA072n0077_p0348a02║伺　糧休霞作餐偏于樵路險　不少苾蒭安虎洞陰風峭　龍湫暑月寒雲低時戀頂　松
GA072n0077_p0348a03║老故攲蟠竹露香來細　苔煙鳥帶殘自然無俗駕　唯有羨空翰供奉名逾重　仙真蹟
GA072n0077_p0348a04║不刊按圖殊草草　何日徧巑岏
GA072n0077_p0348a05║登九華次前守胡公韻（明池州太守　湖州人）顧元鏡
GA072n0077_p0348a06║一宿三天境　疑登九品臺連甍開法座　倚漢集如來丹碧供圖畫　芙蓉雜蘚苔斷雲
GA072n0077_p0348a07║閒護盋　空翠滴盈楣鳥解觀心諦　溪攖濯足懷鐘聲天半隱　幢影日邊排梵語通三
GA072n0077_p0348a08║昧　宗風蕩積霾客來將蕨筍　僧定掩荊柴錫卓無塵徑　燈燃絕頂崖偶淹居士駕　空
GA072n0077_p0348a09║羨謫仙才安得九節杖　餐霞去復迴
GA072n0077_p0348a10║遊九華（明合浦人）包廣
GA072n0077_p0348a11║山經雨過雲猶溼　人到春深路擁花上界樓臺倚星漢　下方雞犬隔煙霞仙鐺氣味
GA072n0077_p0348a12║冷芝耳　僧盌芳香點茗芽他日重遊今有約　蓮峯咫尺豈天涯
GA072n0077_p0349a01║再登九華即景（明桐鄉人）沈子勉
GA072n0077_p0349a02║乘興重登九子山　天仙橋下水潺潺依稀雪樹清猶在　多少樓臺翠已殘夜靜笛聲
GA072n0077_p0349a03║吹梵語　月明松影護禪關此中便是真如境　玉露泠泠點石欄
GA072n0077_p0349a04║別九華山（明進士　桐城人）吳應賓（字客卿）
GA072n0077_p0349a05║蹋碎蓮華路不迷　出門長嘯楚天低青山送客忘三笑　綠樹隨人過五溪洞裏煙霞
GA072n0077_p0349a06║晴自散　雲邊鐘鼓鳥空啼殷勤更上層臺望　怪得羣峯似掌齊
GA072n0077_p0349a07║九華望天台（明桐城人）孫晉（字魯山）
GA072n0077_p0349a08║何須渡越陟天台　點點奇峯對面開半嶺旛幢齊日月　下方鐘磬雜雲雷淺深幾見
GA072n0077_p0349a09║蓬萊水　葱鬱長存金粟堆今古勝遊誰絕唱　芙蓉削出謫仙才
GA072n0077_p0349a10║夜宿九華（明莆田人）黃名世
GA072n0077_p0349a11║嵯峨峯嶺拂天齊　寶殿煙籠五色迷僧住上方雲作幔　人于下界石為梯時聞清唳
GA072n0077_p0349a12║丹霄鶴　境比飛昇白晝雞自笑塵蹤閒一宿　蓮華仍在數峯西
GA072n0077_p0350a01║同友人遊九華（明貴池人）方元美
GA072n0077_p0350a02║溪盡山攲石徑斜　遲君一探九蓮華浮圖半壁陵蒼漢　舍利千秋御紫霞茶熟欣從
GA072n0077_p0350a03║吾輩飲　劍飛慙向老僧誇廣長舌在頻相乞　金篦容堪轉法華
GA072n0077_p0350a04║東巖有感（清禮部尚書　青陽人）吳襄（字七雲）
GA072n0077_p0350a05║松石鬭嶙峋　奇山逢故人往來天際路　吟嘯夢中身三月雪猶凍　一巖花不春泉聲
GA072n0077_p0350a06║雲外落　洗盡十年塵
GA072n0077_p0350a07║九華山寄池州顏太守（清翰林侍讀，宣城人）施閏章（號愚山）
GA072n0077_p0350a08║人因訪舊來秋浦　天遣尋幽入九華迴合松杉清磬遠　崚嶒宮闕白雲斜吞江西嶺
GA072n0077_p0350a09║橫飛練　射日東巖倒作霞遙憶使君驅五馬　何時乘興問山家
GA072n0077_p0350a10║寄懷九華，效金地藏體，并次其韻（清）僧了然
GA072n0077_p0350a11║萬里雞林何處家　迢迢孤錫入中華心頭法戒空無法　身後沙門多似沙東國有詩
GA072n0077_p0350a12║傳貝葉　西方無地涌蓮花不勞夢幻遊仙境　我但馳神望晚霞
GA072n0077_p0351a01║寄題天台峯高處，次定光佛韻（原註）
GA072n0077_p0351a02║滿路喧豗作梵聲　誰從山上聽獅鳴人無勝境空成佛　我有天池作化城豈意定光
GA072n0077_p0351a03║尋地藏　果然太白見陽明（定光佛詩：「南戒俯看江影白，東巖坐待夕陽明」，顯係以供奉對姚江。後四百年，陽明果至東巖。與陽明正德庚辰正
GA072n0077_p0351a04║月晦，開元寺刻石，嘉靖我邦國之文，同一前知。世人每習而不察。）共遺色相原真性　儒釋何嘗有定名（有道之釋，必不能外儒。）
GA072n0077_p0351a05║九華山（清禮部尚書　青陽人）王懿修（字春敷）
GA072n0077_p0351a06║拔地千峯秀　盤空萬笏分嵐光晴滴翠　花氣暖蒸雲頑石聽經慣　仙禽搗藥勤一筇
GA072n0077_p0351a07║尋舊約　差免北山文
GA072n0077_p0351a08║入九華宿化城寺（清湖州太守　江都人）吳綺（字園次）
GA072n0077_p0351a09║我本黃山人　九華經信宿未盡九子巔　一上一換目秋高天宇澄　孤磬聲滿谷忽墜
GA072n0077_p0351a10║龍女簫　竚望仙人鹿一滌塵中襟　揮手謝拘促適逢餐霞徒　清談互往復願言住此
GA072n0077_p0351a11║中　坐臥靈泉曲夜永對禪燈　妙香媚幽獨
GA072n0077_p0351a12║雪霽江上望九華（清安徽巡撫　漢軍正黃旗人）喻成龍（字正菴）
GA072n0077_p0352a01║暮江擁寒浪　清旦林表霽冰翼映幽靈　蒼茫坐迢遞念昔登茲峯　倏焉已隔歲況經
GA072n0077_p0352a02║暄和時　懷人風景麗會當栖巖壑　投簪勿云滯
GA072n0077_p0352a03║聞遊者述天台奇景偶記（清無錫人）華蕡
GA072n0077_p0352a04║客從天台來　為說天台事風雨在山腰　星雲出古寺孤嶠挺千松　一泉供百箸如此
GA072n0077_p0352a05║空青中　胡為不常住
GA072n0077_p0352a06║東巖偶成（清青陽人）吳國靖（字獻侯）
GA072n0077_p0352a07║掃石臥松陰　清泉何繚繞林靜無人來　會心唯自曉偶然發長吟　驚起忘機鳥
GA072n0077_p0352a08║登九華（清吳縣人）金佐（字玉峯）
GA072n0077_p0352a09║茲山何巉岏　琢削謝斤斧茫茫九點煙　日月共吞吐遠望如芙蓉　菡萏自千古攀援
GA072n0077_p0352a10║陟其巔　去天尺有五飄然陵紫虛　身在神仙府放眼天地空　眾山盡傴俯天氣木末
GA072n0077_p0352a11║來　恍覺虬龍舞足底躡白雲　衣上溼花雨日落境逾清　禪房發鐘鼓萬念此俱寂　頓
GA072n0077_p0352a12║令輕軒組
GA072n0077_p0353a01║十一月十一日，雪霽後遊九華，晚宿定慧庵玩月。次日登東巖，陰霧無所見，步
GA072n0077_p0353a02║陽明先生韻二首（原作四首，今擇要錄二）（清大學士　泰安人）趙國麟（字仁圃）
GA072n0077_p0353a03║山頭明月映簾鉤　雪裏泉聲赴壑流仙子臥雲丹竈冷　神光照夜塔燈秋晶宮彩煥
GA072n0077_p0353a04║千珠動　銀海波搖萬玉浮笙鶴數聲清客思　不知天上有瓊樓
GA072n0077_p0353a05║半徑白雲飛作雨　滿林凍雪綴成花壑中陰霧鋪銀海　塔頂晴光映紫霞一片袈裟
GA072n0077_p0353a06║藏佛骨　千秋溪澗長雲芽於今巖下閔公墓　名附新羅寧有涯
GA072n0077_p0353a07║宿定慧庵，用少陵韻
GA072n0077_p0353a08║未上窣堵峯　先宿招提境月印萬谿光　雪繪千巖影室虛夜白生　心清塵慮冷身臥
GA072n0077_p0353a09║水晶宮　囘首發深省
GA072n0077_p0353a10║望華亭，用陽明韻
GA072n0077_p0353a11║九華遊未足　肩輿到望華面前列五老　平地即仙家凡事忌太盡　有餘味更佳吾讀
GA072n0077_p0353a12║陽明句　如喫趙州茶
GA072n0077_p0354a01║化城寺（清上元人）鄭濂（字蓮水）
GA072n0077_p0354a02║半指驚雷海一漚　曇枝香寫妙金樓獅吟雪磵潮生夜　虎伏煙鐘月抱秋京洛羅浮
GA072n0077_p0354a03║新入畫　犍陁波什舊停輈雙丸跳擲為車馬　禪喜風流到十洲
GA072n0077_p0354a04║九華山（清揚州人）黃吉迪（字惠臣）
GA072n0077_p0354a05║廬霍山皆勝　幽多定九華塔光金舍利　潭影石蓮華日向峯尖斷　星隨殿角斜參差
GA072n0077_p0354a06║諸梵宇　几席接丹霞
GA072n0077_p0354a07║九華晚眺（清平遠人）趙承烈（字梅梁）
GA072n0077_p0354a08║晚過陵陽道　催鞭入九華竹深寒夕照　峯隙漏明霞樹杪聲聲磬　巖邊寂寂花自慚
GA072n0077_p0354a09║勞役客　暫息梵王家
GA072n0077_p0354a10║東巖坐月（清金州人）朴懷德（字溥哉）
GA072n0077_p0354a11║向曉（疑當作晚）林光動　東巖月上時隔峯窺塔影　留鶴臥松枝客似攢眉侶　僧閒立雪姿
GA072n0077_p0354a12║浮名終是累　我欲事希夷
GA072n0077_p0355a01║九華（清宣城人）胡湛（字潤蒼）
GA072n0077_p0355a02║登山逢日霽　翡翠亂芙蓉瀑挂菩提樹　鶯啼羅漢松香龕伏洞虎　濁水過池龍肅肅
GA072n0077_p0355a03║諸天近　空山滿午鐘
GA072n0077_p0355a04║化城寺（清石埭人）李開先（字南樵）
GA072n0077_p0355a05║日軸開靈域　風輪轉法華絕塵通月路　高掌出蓮華雙樹傳經地　三乾選佛家祇疑
GA072n0077_p0355a06║天竺寺　移送海雲槎
GA072n0077_p0355a07║東巖同埜遺山人（清貴池人）郎遂（字趙客）
GA072n0077_p0355a08║交得煙霞侶　登臨共唱酬欲尋說法地　因上雨花樓月向峯頭挂　雲從洞口收前賢
GA072n0077_p0355a09║曾宴坐　遺蹟想風流
GA072n0077_p0355a10║春日九子山（清青陽人）徐純修（字繼齊）
GA072n0077_p0355a11║名山多隱秀　草木照春暉路曲雲峯峻　溪深啼鳥稀巖花明澗鉢　石竹蔭松扉薄暮
GA072n0077_p0355a12║疎鐘動　安禪願息機
GA072n0077_p0356a01║登天台（清華亭人）錢又選（字幼青）
GA072n0077_p0356a02║天台南直上　九十九峯間放眼心無相　扶筇步欲難石梯雲折斷　松澗水飛還眾寺
GA072n0077_p0356a03║山山裏　高僧靜掩關
GA072n0077_p0356a04║九華度夏（清新城人）僧神駒（字與風）
GA072n0077_p0356a05║分得雲中屋　芙蓉徧採求攜將書度夏　吟入雁來秋身既同山住　心寧逐水流月明
GA072n0077_p0356a06║如積雪　天柱夜深遊
GA072n0077_p0356a07║九華（此詩，乾隆、光緒二志所載，皆無題。按詩意，似吟全山，故標九華。）（清貴池人）胡什一（字少游）
GA072n0077_p0356a08║為赴尋山約　溪橋度幾重石奇疑伏虎　樹老欲蟠龍瀑布三千丈　芙蓉九十峯幽奇
GA072n0077_p0356a09║難到處　囘首白雲封
GA072n0077_p0356a10║九華（清錢塘人）周疆（字競菴）
GA072n0077_p0356a11║靈山探秀氣　來謁古先生黃粒稻為隴　青蓮華作城棲心三界上　到頂萬峯平愧我
GA072n0077_p0356a12║皈依晚　禪燈空自明
GA072n0077_p0357a01║九華僧院（清蘇州人）申檖（字菽旆）
GA072n0077_p0357a02║尋山過竹院　習靜倚繩牀漏轉蓮華水　鑪添柏子香風林喧宿鳥　露井咽鳴螿夜半
GA072n0077_p0357a03║聞空籟　鐘聲在上方
GA072n0077_p0357a04║入九華山出池陽城（清禮部尚書　黃岡人）王澤弘（字涓來）
GA072n0077_p0357a05║過客維舟覓路行　出門無數遠山迎雲當薄暮垂如雨　日到寒流照更明此去躋攀
GA072n0077_p0357a06║非攬勝　誰同竹石竟忘情春暉寸草何由報　一叩慈容涕淚盈
GA072n0077_p0357a07║過五溪望九華（清施州人）張都（字俞廷）
GA072n0077_p0357a08║一峯翠壁一重天　名勝于今歷有年遙望層巒皆畫錦　恍疑飛錫悟前緣山形奇疊
GA072n0077_p0357a09║煙雲近　地氣遙通恆嶽連數過溪橋徒遠眺　憑高何日謁金仙
GA072n0077_p0357a10║天台（清金華人）虞邦瓊（字適廬）
GA072n0077_p0357a11║萬杉深處是天台　磴仄巖空鳥去迴石液連雲飛玉屑　嵐光倒影晃金臺煙生疊嶂
GA072n0077_p0357a12║迷城郭　風奏松濤起電雷從此置身千仞上　不須別地覓蓬萊
GA072n0077_p0358a01║遊九華化城寺（清桐城人）姚文熒（字玉青）
GA072n0077_p0358a02║內外峯圍涌玉蓮　過橋崖塔迥諸天仙遺虎洞花明晝　僧汲龍池乳滴泉指點劫灰
GA072n0077_p0358a03║生異色　常行坦道即真禪絕人直上神光頂　枯坐薰修二十年
GA072n0077_p0358a04║太白書堂（清石埭人）陳泉（字雪崖）
GA072n0077_p0358a05║閒向山中寄一枝　僧龕松老裹藤碑研殘香露茶煙細　坐隱冰壺鶴語遲怪石出雲
GA072n0077_p0358a06║朝壑變　遠泉經雨夜窗知蓮華消息真難覓　龍女池邊問導師
GA072n0077_p0358a07║遊九華山（清工部主事　貴池人）章永祚（字錫九）
GA072n0077_p0358a08║攀蘿捫壁蹋空行　墜石懸崖駭乍驚正喜峯頭青靄散　俄看杖底白雲生一龕仙梵
GA072n0077_p0358a09║傳清響　萬壑松濤送暮聲見說遠公開白社　重來可許虎溪迎
GA072n0077_p0358a10║登九華（清興化人）李挽河
GA072n0077_p0358a11║龍去潭空瀑水深　秋風一杖上遙岑丹崖奇闢仙靈掌　白石高懸處士心霞照諸峯
GA072n0077_p0358a12║浮翠彩　雨飛晴晝送寒陰非徒採藥孤尋頂　只愛幽多祇樹林
GA072n0077_p0359a01║入山（清貴池人）姜能興（字以功）
GA072n0077_p0359a02║山磬迎孤客　隨風送客還白眉僧坐定　不出九華山
GA072n0077_p0359a03║又
GA072n0077_p0359a04║千峯爭落照　兩寺並分泉峯高常礙日　泉古不知年
GA072n0077_p0359a05║黃屯阪望九華（清貴池人）王時舉（字友奚）
GA072n0077_p0359a06║萬片青蓮華　亭亭插仙掌我欲蹋其巔　兀坐蓮華上
GA072n0077_p0359a07║題九華天台峯（見《宛雅》）（清寧國人）周文郁（字絅齋）
GA072n0077_p0359a08║芙蓉深護洞仙家　天頂孤峯壓九華呼吸此間通帝坐　不教劉阮看桃花
GA072n0077_p0359a09║九華（清無錫人）秦淵（字緘三）
GA072n0077_p0359a10║青為峯頂煙初滅　白是松間積雪明衲子眼看明滅慣　不知煙雪幾時生
GA072n0077_p0359a11║同治甲子，克復金陵。賊平，江上始見九華（清兩江總督　湖南湘鄉人）曾國藩（字滌生）
GA072n0077_p0359a12║連年血戰久忘家　豈識江南有九華今日數峯青到眼　凱歌江上看蓮花
GA072n0077_p0360a01║東巖夜坐懷古（清舉人　寧國人）周贇（字山門）
GA072n0077_p0360a02║五百年來履迹新　蓮華峯頂卓孤臣六軍齊下思鄉淚　一室誰安報國身屏上閒行
GA072n0077_p0360a03║雲護影　壺中靜坐月窺人東巖謦欬分明在　永祝馨香降岳神
GA072n0077_p0360a04║
GA072n0077_p0360a05║
GA072n0077_p0360a06║
GA072n0077_p0360a07║
GA072n0077_p0360a08║
GA072n0077_p0360a09║
GA072n0077_p0360a10║
GA072n0077_p0360a11║
GA072n0077_p0360a12║九華山志卷七終