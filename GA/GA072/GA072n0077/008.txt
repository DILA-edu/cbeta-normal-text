GA072n0077_p0361a01║九華山志卷八（內攝二門：一、物產門第十。二、志餘門第十一。）
GA072n0077_p0361a02║物產門第十（內分：穀、茹、茶、木、竹、花卉、鱗介、羽毛各子目。）
GA072n0077_p0361a03║巍巍九華，名尊禹甸。毓秀鍾靈，物華藻絢。羅漢結絛，菩薩垂綫。玉女擎幢，仙人把
GA072n0077_p0361a04║扇。念佛鳥鳴，傷生蛙譴。性相三千，隨緣不變。志物產。
GA072n0077_p0361a05║穀（附竹實）
GA072n0077_p0361a06║黃粒稻舊傳其種由金地藏自新羅攜來。穎芒，肥粒，色殷，香輭，與凡稻異。李之世
GA072n0077_p0361a07║詩：金粟原來是佛糧　僧云移植自殊方山禽未敢銜遺粒　香鉢先擎供法王
GA072n0077_p0361a08║竹實明嘉靖年間，凡再見。春夏開紫花，結實如麥，可食。（陸岡竹實表，已載〈靈應門〉。）
GA072n0077_p0361a09║茹
GA072n0077_p0361a10║石芝生懸崖峭壁，採者絚引而上，服之身輕延年。生陽厓者色紫，生陰厓者色黑。
GA072n0077_p0361a11║竹蕈柔白如菌。採食者，先以灰煑，其汁如血。漂淨，再煑，味若珍脯。宋陳仁玉菌譜云：
GA072n0077_p0361a12║生竹根，味極佳。（按：蕈、菌，通。舊志作簟，誤。）
GA072n0077_p0362a01║茶
GA072n0077_p0362a02║金地茶梗空如篠，相傳金地藏攜來種。李之世詩：碧芽抽穎一叢叢　摘取清芳悟
GA072n0077_p0362a03║苦空不信西來禪味別　醍醐灌頂雪山中
GA072n0077_p0362a04║閔源茶（乃閔氏源所產之茶，舊志作「茗地源茶」，誤。）根株頗碩，生於陰谷。春夏之交，方發萌芽。莖條雖長，旗
GA072n0077_p0362a05║槍不展，乍紫乍綠。天聖初，郡守李虛己、太史梅詢試之，以為建溪諸渚不及也。
GA072n0077_p0362a06║木
GA072n0077_p0362a07║五釵松松子如小栗，三角，其中仁香美，即五粒松實也。蘇頌謂：粒，當作鬣。謂之五釵
GA072n0077_p0362a08║松者，釵本雙股，松葉皆雙，故名。而此松有五葉，如釵，有五股，因名為「五釵松」耳。
GA072n0077_p0362a09║千秋松長數寸，即草本之卷柏，生絕巘之處。人得之，多置於盆山之上。或置之乾燥
GA072n0077_p0362a10║處，日久雖然枯瘁，見水則依然蒼翠。（此即俗所謂「九死還魂草」，煑亦能活。）
GA072n0077_p0362a11║仙人燭木似梧桐，大可盈握，長尺餘。多津液，逾年不枯。每燃一枝，可延數刻。好事者
GA072n0077_p0362a12║多秉之以遊洞府。李之世詩：梧心浥露釀成淚　竹榦迎風迸作珠為憫世人多
GA072n0077_p0363a01║漆睡　特留仙燭照昏衢
GA072n0077_p0363a02║羅漢柏高可一二尺，葉如側柏葉，而翠色可愛。
GA072n0077_p0363a03║飛仙蓋一本高挺。無他枝，唯木末樛然下垂，敷條散葉，圓密如蓋。或女蘿陵霄，彩燦
GA072n0077_p0363a04║相附。
GA072n0077_p0363a05║羅漢絛木本，如檜，高數丈。翠葉閒垂，心白色，長尺餘。作結成絛，故名之。李之世詩：
GA072n0077_p0363a06║羅漢迢迢行道時　衣絛解下挂巖枝生來不作同心結　一任柔絲拂地垂
GA072n0077_p0363a07║菩薩綫如檜木，但枝葉長垂，欲及水石。紛然如散絲綫，色翠香清。李之世詩：誰將
GA072n0077_p0363a08║弱縷散晴暉　菩薩峯頭喻法微留與山僧閒補衲　白雲裁作七銖衣
GA072n0077_p0363a09║玉女幢葉細長而清澤，經霜不凋，高及一二丈。自根而上，皆成層級，狀如幢節。生陰
GA072n0077_p0363a10║巖絕巘之上，儼成行列。煙霞籠蔽，若羽衛然。
GA072n0077_p0363a11║仙掌扇木端生葉三四，大如羽翣。兩面相合，色翠清香。峯嶺巖洞之前多生之。李
GA072n0077_p0363a12║之世詩：仙掌搖風立翠巒　似迎毳翣下雲端人間熱惱真難遣　纔到蒼巖沁骨寒
GA072n0077_p0364a01║金錢樹樹體挺直，榦黑枝青，春間布葉長而翠。夏秋之交，枝上透細條，如以綫貫錢。
GA072n0077_p0364a02║或一貫三四枚，多者十二枚，老作金色。一在太白書堂，一在金沙泉畔，皆高二三
GA072n0077_p0364a03║丈。
GA072n0077_p0364a04║竹
GA072n0077_p0364a05║南天竹虛中疎節，叢生如竹，稠密不凋。春青夏碧，秋丹冬紫。澗傍巖麓有之。
GA072n0077_p0364a06║觀音竹莖小葉細，長不滿三尺。生巖石，蒼翠，經冬不凋。
GA072n0077_p0364a07║石竹一名「龍鬚竹」，生紅紫色細花。
GA072n0077_p0364a08║花卉
GA072n0077_p0364a09║金步搖叢生蔓衍，其花四出，皆偶對櫛比於枝葉間。無風亦常搖動，榦弱而花繁故
GA072n0077_p0364a10║爾。僧希坦詩：偶對叢條巧櫛成　動搖徐步寂無聲仙花不識興亡事　豈學吳宮
GA072n0077_p0364a11║響屧行
GA072n0077_p0364a12║仙桂葉細柔而色碧綠，其花如絳囊，其實如丹珠。每露凝枝上，風過林間，清香襲人。
GA072n0077_p0365a01║玉瓔珞其花圓潔，如真珠散綴。柯條疎密，宛若流蘇，而四時不衰。
GA072n0077_p0365a02║鉢囊花木本，高丈餘，葉細而長，色翠而澤。花生葉上，萼如黃葵，香聞數里。或聞金地
GA072n0077_p0365a03║藏遊南臺，適有花落鉢中，他時不落，其以此而名與？
GA072n0077_p0365a04║莎羅花其木大小不常，與凡木頓別。每七葉九葉叢生，苞如人面，眉目宛然。花似牡
GA072n0077_p0365a05║丹，相倚而生。色類拒霜，香如菡萏。
GA072n0077_p0365a06║蠟花花五出，房小，瓣厚，色紅黃，結子如蠟。
GA072n0077_p0365a07║五色躑躅花一種而五色。（按：黃者為「羊躑躅」，即《本草》所謂「鬧羊花」。有毒，能迷人。）
GA072n0077_p0365a08║木蓮花木本，高數丈，皮似厚樸，葉大如扇。其端微凹，闊六七寸，長倍之。四月花開如
GA072n0077_p0365a09║蓮，香聞數里。有紅白二種。（此依《九華紀勝》所錄，與舊志所載全異。德森在江西百丈山見過此物，且與《紀勝》所記情狀，及考異諸說，全同。）
GA072n0077_p0365a10║水仙花生幽澗中，與閩產無異，但花較瘦，而開於雪中耳。
GA072n0077_p0365a11║松竹梅榦有節如竹，葉細如松，花如梅，根如蒜，瓣有毒。
GA072n0077_p0365a12║龍鬚草長三尺，勁細無節，叢生巖壁。採者攀援而得之，織以為蓆，精密可用。
GA072n0077_p0366a01║九節菖蒲叢生溪谷間砂石上，根一寸九節。方技家云：東流石上生者佳。天禧中，郡
GA072n0077_p0366a02║守曾公表進尚方。今且有一寸十二節，及二十四節者，九節不足道矣。謝枋得歌：
GA072n0077_p0366a03║「一寸九節通仙靈。」張籍詩：石上生菖蒲　一寸十二節仙人勸我食　令我頭青面
GA072n0077_p0366a04║如雪韓太史世能〈謝蘇令君惠菖蒲〉詩：邑侯元是九華神　遺我青蒲香可紉為
GA072n0077_p0366a05║問當年勾漏令　丹砂幾許解分人
GA072n0077_p0366a06║鳳尾草生巖谷水次，葉如鳳尾，性最寒。
GA072n0077_p0366a07║金星草葉上有金星點，根中有黑筋如髮。
GA072n0077_p0366a08║百合根如未開蓮華，多瓣合成，可食。形如大蒜，故又名「鬼蒜」。土人取之，蜜煎為果。
GA072n0077_p0366a09║黃精此物處處有之，要以九華為尤勝。有正偏二種：正精，葉細、形如荸薺，串生十二
GA072n0077_p0366a10║珠，閏年則十三珠。九蒸曬，服之益人。偏精，葉大、亦串生。唯形偏如薑，俗呼「野生薑」。
GA072n0077_p0366a11║鱗介
GA072n0077_p0366a12║四腮魚以十月出石巖潭中，松江秀雅橋，難獨擅奇也。
GA072n0077_p0367a01║石斑魚長寸餘，出雪潭，鱗具五色。
GA072n0077_p0367a02║嘉魚丙穴之種也，出涌泉中，白鱗紅鬐，巨如手掌，每歲一出。
GA072n0077_p0367a03║綠魚出魚龍洞，細口綠鱗，每暮春出。
GA072n0077_p0367a04║鮦魚出黃匏城溪中，極小，游泳可玩。
GA072n0077_p0367a05║醫魚即四足魚，俗稱「水鼠」。身黑腹紅，較蛇醫肥而短。生垂雲澗。久旱，出則得雨。
GA072n0077_p0367a06║石梆狀類蛙而大，有黃黑二種，生石巖澗中，即閩越間蛤也。其聲橐橐然，如梆，故名。
GA072n0077_p0367a07║羽毛
GA072n0077_p0367a08║喚起形不踰「反舌」，春曉則鳴，每聲，則連呼起字。其聲圓滑如鸝，林薄叢密處，多棲息
GA072n0077_p0367a09║焉。韓退之詩云：「喚起窗全曙」，即此鳥也。李之世詩：海白沙明風滿天　宿雲如絮
GA072n0077_p0367a10║裹山巔曙窗喚起遊人夢　猶有山房熟睡禪
GA072n0077_p0367a11║念佛鳥形大如鳩，羽色黃褐，翠碧閒而成文。音韻清滑，如誦佛聲，一名「念佛子」。韋蟾
GA072n0077_p0367a12║詩云：「靜聽林飛念佛鳥，細看壁畫駝經馬。」李之世詩：蓮華九瓣坐中央　欄楯重
GA072n0077_p0368a01║重樹幾行是處海潮音不斷　人禽同說往西方
GA072n0077_p0368a02║搗藥鳥形罕見。春夏之間，月夜，獨鳴於深巖幽谷之中。啼曰「克丁當」，宛如杵臼敲戛
GA072n0077_p0368a03║之聲，清亮可聽。王梅溪詩：江南一嶽占青陽　多少神仙此地藏聞說仙翁搗藥
GA072n0077_p0368a04║處　鳥聲依舊克丁當
GA072n0077_p0368a05║雲韶部俗名「音聲鳥」，凡有二種：一種，形如練鵲，毛具五色，喙紅足碧。一種，形差小，羽
GA072n0077_p0368a06║雜玄黃，足或青赤。多居高峯絕頂，面暘谷而巢。飛翔有序，羣族必單，於春夏早秋
GA072n0077_p0368a07║時見之。每風輕煙暖，則音響互發，宛如一部簫韶。
GA072n0077_p0368a08║山鳳凰大如雄雉，繡頸袞背，勁骹悍目。朱冠特起，形如戴盂。夜以承雨露，則互飲之。
GA072n0077_p0368a09║亦不常見，或曰：竹實生，則來棲隱焉。李之世詩：苦竹無花詎足餐　禽聲閔嘿訟
GA072n0077_p0368a10║煩冤人間亦有戴盆者　甘露誰為灌頂門
GA072n0077_p0368a11║惜春鳥形似燕而小，其聲清切，翅綺黃白。春深見人，啼曰：「莫摘花果。」或犯之，則羣飛
GA072n0077_p0368a12║掠人，連聲而呼。鄉人目之曰「護山鳥」。王梅溪詩曰：「莫向山中摘花果，惜春啼鳥怒
GA072n0077_p0369a01║人攀。」李之世詩：名花偏妬鳥銜殘　多著金鈴樹底安誰信山禽更解惜　聲聲啼
GA072n0077_p0369a02║切護春闌
GA072n0077_p0369a03║提壺蘆狀類燕子，色錯黃褐。春日則呼曰：「提壺蘆，沽美酒。」
GA072n0077_p0369a04║濕濕鳥鳥自呼其名。晴鳴則雨，不鳴則晴。羽色黝翠，修尾揚翅，其形亦如燕。
GA072n0077_p0369a05║婆婆餅焦大不逾雀。每春夏秋，啼曰：「婆婆餅焦」。俗名「胡須怪鳥」。僧希坦詩：綠柳含
GA072n0077_p0369a06║煙煙不消　紅花噴火火無燒如何焦卻婆婆餅　每對春風舌苦饒
GA072n0077_p0369a07║碧雞雌雄相逐，性不肯羣，形采如鴉。翠膊碧臆，鳴聲甚清。每歲翼二雛，羽翮成，則舊
GA072n0077_p0369a08║者飛去。
GA072n0077_p0369a09║羚羊形如羊，色褐，角類竹節而蹙。能避網罟，人鮮得之。周贇詩：獬豸同羣性嫉邪
GA072n0077_p0369a10║　長須蹋徧九蓮華參禪許挂羚羊角　莫遣金剛獻佛牙
GA072n0077_p0369a11║蒼鹿嘉靖中，鄉人於天柱峯邊見一鹿，毛甚長而色蒼，蓋五百年物也。
GA072n0077_p0369a12║玄鹿周鳳岡〈九華紀遊〉：嘉慶甲子，於黃山、五老峯傍，見黑鹿，有光。遇於仄徑，無可迴
GA072n0077_p0370a01║避。上有懸崖，高二三丈，鹿一躍而登。及道光甲午遊九華，於天台峯下遇之，摩肩
GA072n0077_p0370a02║而過。疑即黃山物，以問山僧。據云：「本山向有此物，必百餘年始一出，乃數千年仙
GA072n0077_p0370a03║獸也。」
GA072n0077_p0370a04║附：九華扇椶骨，兩夾鐫百壽圖。黑油紙面，以泥金圖九華。既為青陽縣官歲修貢職，
GA072n0077_p0370a05║不得謂非方物也。况康熙乾隆御賜之額，每歲江南入貢之圖，皆九華之邀寵於
GA072n0077_p0370a06║天庭，而有光泉石者也。前志俱未載，至清光緒《周志》始附及，殊當。周贇詩：青陽
GA072n0077_p0370a07║自古屬宣州　九華曾邀太白遊一字名更醉草草　題詩不及敬亭好謫仙去後劉
GA072n0077_p0370a08║郎來　看山巨眼公論開尤物一見驚奇絕　敬亭不覺無山色吾家山門天下奇　謫
GA072n0077_p0370a09║仙劉郎兩不知青陽一官恣閒散　索圖先借九華看白綾半臂世已無　縣官貢扇
GA072n0077_p0370a10║金模糊年年遠向杭州買　金陵畫工價更倍九重但知貢青陽　虛名要使九華當
GA072n0077_p0370a11║廣文買扇自圖寫　不以官物飾文雅虛聲附和耳食多　才薄將奈名山何欲借劉
GA072n0077_p0370a12║郎詩題扇　恨君未識山門面明朝揮扇入畫圖　看比山門山如何
GA072n0077_p0371a01║志餘門第十一（分三：一、雜記；二、自治；三、生活。）
GA072n0077_p0371a02║上下古今，人事萬變。自治謀生，總歸佛眷。古木有靈，頑石善幻。人化涌泉，鬼吟循
GA072n0077_p0371a03║澗。斷爪殘鱗，聊廣聞見。寫以餘瀋，非關真面。志志餘。
GA072n0077_p0371a04║一、雜記
GA072n0077_p0371a05║新羅國在東海東，朝鮮國之東南。國王姓金，隋文帝時通貢，始封為「新羅國王」。其人
GA072n0077_p0371a06║如中國，讀中國書，能詩。女子鬒髮色美。唐貞觀時，女主善德表請改章服，從唐，故
GA072n0077_p0371a07║稱為「君子之國」。國有雞林州，賈人市香山詩，即其都也。唐費冠卿〈化城寺記〉稱金
GA072n0077_p0371a08║地藏為新羅國王子金氏近屬。貞元十年，壽九十九歲。冠卿與地藏同為貞元人，
GA072n0077_p0371a09║此實錄也。（前史於外夷小國之王，多稱「王子」。地藏為新羅王之家屬，國王姓金，故曰「金氏近屬」。）
GA072n0077_p0371a10║散騎常侍關文衍，畫九華圖於白綾半臂，號「九華半臂」。自謂令此身常在雲泉之內。
GA072n0077_p0371a11║《新唐書．高駢傳》：呂用之者，鄱陽人。世為商儈，往來廣陵，得諸賈之驩。既孤，依舅家，私
GA072n0077_p0372a01║盜其室，亡命九華山，事方士牛宏徽，得役鬼術。賣藥廣陵市，始詣駢親將俞公楚。
GA072n0077_p0372a02║驗其術，因得見駢。署幕府，稍補右職。
GA072n0077_p0372a03║陶守立於九華草堂壁，畫〈山程早行圖〉，筆致清逸。
GA072n0077_p0372a04║宋滕宗諒，始作〈九華圖〉，今不傳。曹機有石刻〈九華六圖〉。程鵬飛改六圖為東西二圖。
GA072n0077_p0372a05║元吳天錫，復總東西二圖為四圖。圖佳，亦無取多也。
GA072n0077_p0372a06║〈清江九華圖〉一卷，畫秋浦兩岸，中橫大江，林木樓臺，極其精細，筆意類燕文貴。後有
GA072n0077_p0372a07║石林二印，并劉須溪跋。
GA072n0077_p0372a08║胡應鱗《詩藪》：南唐九華山人熊晙〈早行〉云：「山前猶見月，陌上未逢人。」〈山居〉云：「果熟秋
GA072n0077_p0372a09║先落，禽寒夜未棲。」
GA072n0077_p0372a10║周讓谷，形體豐碩而性劇，喜遊山。嘗同沈惕庵遊九華，方近半霄亭，數人掖之始得
GA072n0077_p0372a11║上。吟云：「僕懶童瞋予亦倦，天風扶上半霄亭。」及望天台險仄，益股栗不能登，作五
GA072n0077_p0372a12║古以謝同遊。後二韻云：我身如駏蛩　我行如羖䍽乘風復何能　甘作退飛鷁
GA072n0077_p0373a01║東巖有僧，少時，每見雲生巖谷間，輒能辨色，或碧、或白、或黑、或紫，或易散、或不易散，
GA072n0077_p0373a02║一一識而收之。法以瓷瓶倒覆雲上，候其滿，以燥紙糊封之。客至，用鍼刺孔，則繚
GA072n0077_p0373a03║繞而出。須臾滿房屋間，以之餉客。東坡詩云：「近來學得收雲法，擬把一囊贈我行。」
GA072n0077_p0373a04║《明紀．徐達傳》：達還鎮池州，與遇春設伏，敗陳友諒軍於九華山下。斬首萬級，生擒三
GA072n0077_p0373a05║千。遇春曰：「此勁旅也，不殺為後患」。達不可，乃以狀聞；而遇春先以夜坑其人過半。
GA072n0077_p0373a06║太祖不懌，悉縱其餘。（按：中山、開平，同佐太祖，功業相等。中山寬厚，子孫蕃昌。開平好殺，身後蕭條。即此坑降一事，已見一斑。因果豈不可畏歟？）
GA072n0077_p0373a07║池州府齊山，有石峯林立，蒼翠如削，號「小九華」。
GA072n0077_p0373a08║新安有山，九峯如芙蓉，號「小九華山」。
GA072n0077_p0373a09║東坡〈壺中九華〉詩序云：湖口人李正臣蓄異石，九峯玲瓏宛轉，若窗櫺然。予欲以百
GA072n0077_p0373a10║金買之，與仇池石為偶。方南遷，未暇也，名之曰「壺中九華」。且以詩紀之云：清溪電
GA072n0077_p0373a11║轉失雲峯　夢裏猶驚翠掃空五嶺莫愁千嶂外　九華今在一壺中天池水落重重
GA072n0077_p0373a12║見　玉女窗虛處處通念我仇池太孤絕　百金歸買碧玲瓏其後八年，復過湖口，則
GA072n0077_p0374a01║已為好事者取去。乃和前韻以自解云：江邊陣馬走千峯　問訊方知冀北空尤物
GA072n0077_p0374a02║已隨清夢斷　真形猶在畫圖中歸來晚歲同元亮　卻掃何人伴敬通賴有銅盆修
GA072n0077_p0374a03║石供　仇池玉色自璁瓏崇寧元年五月，黃山谷繫舟湖口，正臣持此詩來，石既不
GA072n0077_p0374a04║可復見，而東坡亦下世矣。感歎不足，因次前韻云：有人夜半持山去　頓覺浮嵐暖
GA072n0077_p0374a05║翠空試問安排華屋處　何如零落亂雲中能囘趙璧人安在　已入南柯夢不通賴
GA072n0077_p0374a06║有霜鐘難席捲　袖椎來聽響玲瓏
GA072n0077_p0374a07║池州僧默公，住長安慈恩寺，鄭谷題其院云：雖近曲江居古寺　故山終憶九華峯春
GA072n0077_p0374a08║來老病厭迎送　翦卻牡丹栽野松
GA072n0077_p0374a09║晉昌唐燕士，隱九華山。夜步林中，有白衣丈夫戴紗巾，貌孤俊，循澗而來，吟步自若。
GA072n0077_p0374a10║吟曰：澗水潺潺聲不絕　溪壠茫茫野花發自去自來人不知　歸時唯對空山月將
GA072n0077_p0374a11║與之言，未及而沒。明日燕士問里人，有識者云：「吳氏子，舉進士，善為詩，卒數年矣。」
GA072n0077_p0374a12║按《河東記》，無名小鬼贈韋齊休詩，與此正同。其詩云：澗水濺濺流不絕　芳草緜緜
GA072n0077_p0375a01║野花發自去自來人不知　黃昏唯對青山月
GA072n0077_p0375a02║水月庵有羅漢柏，高二三尺，羣鳥棲焉，似山雀而小，色蒼翠。庵中一老僧呼曰：「徒弟，
GA072n0077_p0375a03║便就食。」或客至，僧亦呼之，即羣下，甚馴擾不驚。後僧終，鳥盡飛去。
GA072n0077_p0375a04║盧生，不知何許人。明鄭太宰用章贈詩云：九華盧生，遠涉江淮，走雲中，歷太行，上天
GA072n0077_p0375a05║子之都，稱壯遊矣。貂敝言旋，賦此贈別。詩曰：九華仙客攬征衣　極目歸鴻逗雨飛
GA072n0077_p0375a06║鄭重青萍休夜吼　風塵誰復辨支機
GA072n0077_p0375a07║士大夫道經青陽，無不登九華。一經大官駐節，邑令發一符牒，本山住持僧，供帳勞
GA072n0077_p0375a08║費，不可言悉。鄢陵鄭公二陽撫皖時，過不往。有過青陽，王令邀遊九華山，不赴，因
GA072n0077_p0375a09║賦詩示之曰：遙望華峯路不賒　飛雲片片墮簷牙因憐輿卒肩頭苦　更揣僧徒腹
GA072n0077_p0375a10║內嗟供億紛紛勞梵舍　送迎僕僕罷官衙權將圖志當遊具　領略山光趣已奢
GA072n0077_p0375a11║《池州府志》言：九華深處，廣邃如堂，可容數百人，怪石咸仙佛之像。洞懸鐘乳若幢蓋，
GA072n0077_p0375a12║旁列金黃牡丹、仙桂等花。有獵者逐鹿，偶值其勝，折花以歸，人驚異之。及復往，遂
GA072n0077_p0376a01║失其所。此山南魚龍洞中實境，非幻景也。
GA072n0077_p0376a02║〈宣城記〉載：臨城縣西北四十里蓋山，高百餘丈，有舒姑泉。昔有舒氏女，與其父析薪，
GA072n0077_p0376a03║倦坐，牽挽不動，乃還告家人。比往，唯見清泉湛然。女母曰：「吾女性好音樂。」乃弦歌，
GA072n0077_p0376a04║而泉涌迴流，有朱鯉一雙涌出。○按：蓋山，即九華翠蓋峯。舒姑泉，為雪潭之源。
GA072n0077_p0376a05║按：此女乃化鯉，而非化泉。人身化魚，當為罪報所致，何足詠歌？許止淨識。
GA072n0077_p0376a06║胡長白，家於武學之右，袁府巷內。偶鋤後園地，忽鏗然有聲，異之。以手擘土，見一研
GA072n0077_p0376a07║山埋其下。出之，長可尺許，高數寸。峯巒崷崒森秀，紋如胡桃，色黝然，真几案之佳
GA072n0077_p0376a08║物也。長白以形類九華，因名「小九華」，如東坡先生仇池石故事。
GA072n0077_p0376a09║蔡州蘇崐生、維揚柳敬亭，嘗客於左寧南武昌軍幕。柳以談，蘇以歌，為幸舍重客。寧
GA072n0077_p0376a10║南沒九江舟中，百萬眾皆奔潰。柳先期東下；蘇生慟哭，削髮入九華。
GA072n0077_p0376a11║楚寒碧上人，自竟陵入九華。譚友夏弟元聲，字韻遠，為書導之於貴池劉徵君。寒碧
GA072n0077_p0376a12║名僧，能詩，有〈遊九華〉數章，今不傳。
GA072n0077_p0377a01║《雲仙雜記》云：九華小民浚池，得物，狀類竹根。旁有一銘曰：「浮陽筍，太古孕，投醬缶，三
GA072n0077_p0377a02║年不盡。」民不識字，令人讀之。試以豆一斗造醬，投物其中，果三年不減。
GA072n0077_p0377a03║九華茶，唯茗源最佳，見稱於陽明〈九華賦〉。諸峯所植，雖不及此，然味清泉潔，較他山
GA072n0077_p0377a04║猶勝。（據光緒《周志．方產》註明「茗源」，應作「閔源」。）
GA072n0077_p0377a05║梵書言：佛項有圓光，亦云「白毫光」。評文者每借以喻題之元神。不知此固人人皆有，
GA072n0077_p0377a06║非其時地則不見耳。光緒庚子早秋，修《九華志》。方編詩，曉行九華山田間。時稻花
GA072n0077_p0377a07║含露，綺旭初昇。自顧影橫碧毯，頭上有氣暈，圓如車輪，白光閃爍，如罩一圓玻璃，
GA072n0077_p0377a08║從者詫異。予謂：「人皆有之。」使以影就稻，果然。第有大小、明暗、盈虧之不同，蓋因人
GA072n0077_p0377a09║之邪正、強弱、壽夭而別也。周贇識。（按：佛項有圓光，眉間有白毫，是兩事，非一物。山門誤為一，及作「頂有圓光」，俱全不知佛之相好
GA072n0077_p0377a10║所致。又山門已知人人固有之光暈，有大小明喑盈虧之不同，即可判其人之邪正強弱壽夭；而仍一味毀謗佛法，亦自欺欺人之甚也。德森識）
GA072n0077_p0377a11║清光緒二十年秋八月有挑夫王某，素有煙癖。自徽之屯溪，肩貨至九華，行經洗手
GA072n0077_p0377a12║亭。薄暮，倦極，息肩，坐道旁。彷彿見茅屋內有燈火，亟思取茶止渴。甫入門，適舊相
GA072n0077_p0378a01║識者，仍以賣煙為生計。略敘寒暄，飽嘗煙味。臨行，給銅錢，猶一再辭而始受。王某
GA072n0077_p0378a02║肩貨到山，已二鼓矣。明日卸貨於某號，言昨夜吸煙事。聞者驚異，謂某已死年餘，
GA072n0077_p0378a03║葬某處。王某愕然，邀人趨視昨晚經行處，果黃土一坏，銅錢猶存在也。
GA072n0077_p0378a04║二、自治
GA072n0077_p0378a05║甲、佛教會民國三年成立，為本山總機關。由叢林與各寺庵組織之，性質與地方自
GA072n0077_p0378a06║治相近。有圖記，文曰「青陽縣九華山佛教會之圖記」，以昭信守。地點在化城寺。公
GA072n0077_p0378a07║推正、副會長，主持會務。任期三年。經費，在印籤捐四成開支。民國十一年一月，改
GA072n0077_p0378a08║會長為理事，公推六人，分任會務，掃除舊習，精神形式頓改舊觀。後以事權不一，
GA072n0077_p0378a09║轉滋糾紛，十三年冬，仍復會長制。
GA072n0077_p0378a10║乙、教育清宣統二年，縣教育會，推廣教育，九華始辦初等小學。經常費，由各寺庵募
GA072n0077_p0378a11║助。假太白書堂為校址，僧俗同校，因地制宜。民國元二年，受軍事影響，香煙冷落，
GA072n0077_p0378a12║經費無著，遂停辦。十一年春，佛教會改組，各理事熱心公益，以規復學校為前提。
GA072n0077_p0379a01║旋以校舍建築尚待籌畫，議遂寢。十四年春，西區第二初級小學始成立。
GA072n0077_p0379a02║丙、慈善九華陰騭堂，歷有年所。向有弓田三十三畝三分，蔭山八號，市房三重，無他
GA072n0077_p0379a03║項消耗。所有收入專事施棺掩埋，由山主輪管。每年冬十月十五日，各姓執事齊
GA072n0077_p0379a04║集陰騭堂，審查收支帳項，以便接管，而專責成。
GA072n0077_p0379a05║丁、警察九華屬青陽西鄉廟前鎮，向有警察分所。九華五方雜處，每屆秋冬，香客雲
GA072n0077_p0379a06║集。因劃為西鄉特別區，設警察分所，以便保衛治安。常年經費，由佛教會擔任。
GA072n0077_p0379a07║戊、捐務九華化城寺、天台頂、地藏塔，印籤兩捐始於清宣統元年。時以池州開辦中
GA072n0077_p0379a08║學，經費由六縣攤認。此外如貴池之鐵板洲，青陽之九華山，每年認繳教育費若
GA072n0077_p0379a09║干圓。九華印籤捐無定額，以六成解中學，四成供給地方公費。自「池州中學」遷省
GA072n0077_p0379a10║城，改為「省立第七中學」，省款開支。六成捐務始由縣教育會收囘。近年印籤捐，列
GA072n0077_p0379a11║入地方教育費項下，由佛教會承辦。全年總數，一千四百一十圓，分期呈繳。自二
GA072n0077_p0379a12║聖殿至天台頂，不准私售印籤，妨礙捐務。
GA072n0077_p0380a01║己、山董九華廟宇林立，環月牙池三面，延及白馬亭，多為商店。凡地方有關本山公
GA072n0077_p0380a02║務，由化城寺住持召集各寺庵，暨各商號，議決進行。向有商董，如現行商例，董事
GA072n0077_p0380a03║無定數。清宣統元二年，始有「臨時山董」名稱。然九華以寺庵為主體，山董係幫辦
GA072n0077_p0380a04║性質。民國初年，涇邑吳君霖軒經商九華，毅然以本山義務為己任，興利除弊。劉
GA072n0077_p0380a05║前知事照會為九華山董。十餘年來，維持提倡，僧俗景從。至於重建三元橋，修築
GA072n0077_p0380a06║二聖殿以下道路，尤多所援助。倪前知事贈額曰：「衛法保商」。其嘉獎蓋有由也。
GA072n0077_p0380a07║三、生活
GA072n0077_p0380a08║甲、九華廟宇有檀信捐助香燈田，有僧人自置田土，加以募化法事等項收入，以為
GA072n0077_p0380a09║生計。其無田土者，有香火之貲，亦可稍以自給。迨民國以來，軍事旁午，香煙冷落，
GA072n0077_p0380a10║亦清苦異常。
GA072n0077_p0380a11║乙、九華商業以正、八、九、十月為極盛，時間雖短，而獲利頗豐。生貨變為熟貨，商業多
GA072n0077_p0380a12║兼手工。玩具，如木刀、木魚、木叫、竹笛。用品，如木盤、竹箸、飯筒、果盒、樣包。食品，如薑
GA072n0077_p0381a01║片、黃精、茶葉、查餞、蔴糕。皆本山出品，工省而價廉，銷場頗旺。其他各貨，自外入者，
GA072n0077_p0381a02║運費增加，價亦昂貴。
GA072n0077_p0381a03║丙、九華山田峻如梯，小如笠，瘠如沙漠。唯泉水灌注，保無旱乾。午節後分秧，重陽前
GA072n0077_p0381a04║始收穫，每畝收不及三百斤。且多風災，若穀熟遭風，則收成更歉。山高性寒，無蠶
GA072n0077_p0381a05║桑之利。農事畢，則採薪。下季香客雲集，山路崎嶇，車馬不便，農人多充兜夫挑夫，
GA072n0077_p0381a06║其工值較普通勞工為優。
GA072n0077_p0381a07║丁、游手好閒者多依賴香客為生活。秋冬之交，乞丐，途為之塞，由二聖殿至山為多
GA072n0077_p0381a08║數。野蠻無賴，每滋事端，進香者視為畏途。自添設警察，派人巡邏，始掃除惡習。
GA072n0077_p0381a09║新編後跋
GA072n0077_p0381a10║九華山，自唐李青蓮定名，金地藏卓錫，及見地藏生前滅後一切神異，凡稍知佛法
GA072n0077_p0381a11║端倪之士，即知其時金地藏，實為釋尊在忉利天宮囑累擔荷救度末世苦惱眾生
GA072n0077_p0381a12║之地藏菩薩所示現。茲山即為菩薩應化道場（應化之義，詳「卷首」印老序），了無疑義。故得香火肸
GA072n0077_p0382a01║蠁，與清涼、峨眉、普陀，並峙，稱為震旦之四大名山。大士悲深願切，靈應昭著，眾生蒙
GA072n0077_p0382a02║福獲益之事，紙不勝書。奈開山以來，雖大明嘉靖、萬曆、崇禎、大清康熙、乾隆、光緒，七
GA072n0077_p0382a03║次（萬曆二次）編輯山志，概由官廳主修，儒士秉筆；從未得一深通佛法之高僧鉅儒，參與
GA072n0077_p0382a04║其間，發揮佛法有關世道人心、國家社會、普利眾生、不可思議之實理實事。前六次，
GA072n0077_p0382a05║雖未發揮，尚少毀謗。至光緒《周志》，誣衊三寶之文，連篇累牘。稍知佛法利益者閱之，
GA072n0077_p0382a06║無不疾首痛心，實為大士名山一大憾事。李圓淨居士，因見印老法師，已將王雅三
GA072n0077_p0382a07║先生所編之《普陀新志》，改正流通（老人全不露有改正之迹），又念茲山各志之紕繆，乃懇請將《清
GA072n0077_p0382a08║涼》、《峨眉》及此山三山志，一併改正流通。俾四大名山，同得良好志乘，徧布寰宇。庶未
GA072n0077_p0382a09║讀佛經之士，亦有稍知文殊、普賢、觀音、地藏四大士，助佛宣化，救度眾生，不可思議
GA072n0077_p0382a10║之大威神力；並知四大士之殊勝道場，漸增信仰，佛法前途，亦多利賴。老人素以宏
GA072n0077_p0382a11║揚佛法、利濟眾生為己任，即慨然允許，力任為之。一面函許止淨居士，佐助點綴。《清》、
GA072n0077_p0382a12║《峨》二志，早已出書（出書經過，已見各志流通序，及本志卷首二序中，此不贅）。茲志之延閣數年，遲遲難就者，厥有
GA072n0077_p0383a01║數因。老法師近年印行各書，多其自行訂定底稿，（森）與陳无我居士助校對。及《峨志》
GA072n0077_p0383a02║尚未訂完，老人目力銳減，由（森）逐一奉命以蕆其事。至茲志，但由許居士標出編訂
GA072n0077_p0383a03║大意。一切訂定安頓手續，老人目力日差，概命（森）次第料理。（森）本苦惱譾陋，何堪勝
GA072n0077_p0383a04║此重任？幸李居士徵集書籍頗富，許居士標明大意甚妥，及（森）常在老人座下，隨時
GA072n0077_p0383a05║可以請問。但各門多須重新編輯，實非清、峨略修之比。加之老人全不經手，（森）又心
GA072n0077_p0383a06║目暗鈍。此為多延時日之一大原因。再（森）業障深重，值此法門多事之秋，為南贑佛
GA072n0077_p0383a07║法，求保存壽量寺；及挽救江西第四、第八兩行政區二次沒收寺產案。自癸酉春，至
GA072n0077_p0383a08║丙子冬，四年之內，多為此三事奔走呼號，函電馳求，籲請援救。雖仗三寶不可思議
GA072n0077_p0383a09║之威神加被，十方護法之大力維護，一一達到美滿結果。而（森）之光陰精神，大都消
GA072n0077_p0383a10║耗於此。至丙子夏，竟積勞成疾，迄今尚未全瘉。此又一再延宕之最大原因，（森）實應
GA072n0077_p0383a11║尸其咎（冀塞延宕之責，敘此縷瑣）。今幸
GA072n0077_p0383a12║大士慈光普照，老法師福德加被，逐卷多循許居士標示大旨（損益去畱，多其指定。新增有關佛法之文，
GA072n0077_p0384a01║更多由其指出），編訂完成。復得性寂大師與陳无我、仇德恆二居士佐助校對，致能完成此
GA072n0077_p0384a02║舉。雖（森）知識譾陋，當然紕繆仍多。但今風氣大開，明達之士，多通佛理。想閱之自知
GA072n0077_p0384a03║佛法有益身心，取金遺鑛；不致徒計文辭工拙，買櫝還珠。較之六種舊志，或可稍慰
GA072n0077_p0384a04║讚仰大士之深心。至其中所有錯訛，切望閱者指示，庶可識之，俟後賢再版改正。又
GA072n0077_p0384a05║形勝、梵剎、建置各門，編者不能親往勘對，祇依舊志、指南等書，斟酌而定。然時世推
GA072n0077_p0384a06║遷，古今莫定，挂漏重複，勢所不免。卷三〈梵剎門〉後，已略述所以。博雅君子，幸勿以現
GA072n0077_p0384a07║狀不符見責。如有指正，實所歡迎。此皆不慧馨香禱祝以俟之者。
GA072n0077_p0384a08║中華民國二十七年歲次戊寅四月
GA072n0077_p0384a09║釋迦文佛聖誕日，苦惱比丘德森謹跋
GA072n0077_p0384a10║
GA072n0077_p0384a11║
GA072n0077_p0384a12║九華山志卷八終
GA072n0077_p0385a01║九華山志附錄民國二十七年，歲次戊寅，夏月初版，印四千部。助印功德芳名列後：
GA072n0077_p0385a02║真達老和尚助洋二百圓興慈法師印二十部　施省老　查賓臣　吳杭本德
GA072n0077_p0385a03║　李俊承　郭輔庭　聞蘭亭　仇復初　林璧予　趙惜陰　陳豫堂　叨庇難民
GA072n0077_p0385a04║　蕙（玉珍）薦父丁公子常早生西方　上居士十三名各助洋一百圓陳荻洲　倪雲來
GA072n0077_p0385a05║　馬師遠　朱仲華　陳士牧　五居士各助五十圓金子佩君三十圓李圓淨
GA072n0077_p0385a06║　張詠裳　李慧勳　劉衡台　石松巖　沈祥麟　六居士各廿圓金善生居士助
GA072n0077_p0385a07║十七圓郭海珊　顧聯丞　戴智生　趙運昌　四居士各十圓李秀甫君八圓
GA072n0077_p0385a08║劉慧雲　汪子樑　章德洲　王袁曉楣　四居士各助洋五圓喬恂如居士四圓
GA072n0077_p0385a09║龐智頤　楊慧昌　張慧植　張契果　夏炎培　五居士各二圓劉慧雲　王思
GA072n0077_p0385a10║淨　二居士各一圓李慧度　李思仁　二居士共一圓普為助印善信囘向，偈曰：
GA072n0077_p0385a11║願以此功德　莊嚴佛淨土上報四重恩　下濟三途苦
GA072n0077_p0385a12║若有見聞者　悉發菩提心盡此一報身　同生極樂國
GA072n0077_p0385a13║錄此古人成文，望諸善信，悉符此願，亦可慰大士之悲心。德森謹識
GA072n0077_p0386a01║附：腦膜炎之治療法
GA072n0077_p0386a02║病徵：腦膜炎名稱，原為西文醫學名詞之釋義，即中醫痙病之一種也。病狀，初起，頭痛、胸中
GA072n0077_p0386a03║煩悶、頸項強直。繼則角弓反張，神志昏迷，臥牀不起。雖危險，然非不治之證。
GA072n0077_p0386a04║治療法：用皁礬，鍛鍊存性。（此礬鍛之則赤）研為細末，過篩。病人左邊頭痛，以礬末少許，
GA072n0077_p0386a05║吹入右鼻孔。右邊頭痛，吹入左鼻孔。如頭部左右皆痛，吹入兩鼻孔。兩三分鐘後，胸中自覺清
GA072n0077_p0386a06║爽。稍待，鼻流清涕，隨下血水。試吹一二次，即可霍然而瘉。屢試屢驗，實有起死囘生之效。
GA072n0077_p0386a07║製法：皁礬，即玄青色染料用之綠礬。又名青礬，亦名黑礬，其色綠。鍛時，去其砂石，檢其結晶，
GA072n0077_p0386a08║用瓦器盛之，在木炭火上鍛鍊。初則化為流質，待乾，其色變赤，研成極細粉末。再以絹篩過之。
GA072n0077_p0386a09║放在乾地上過一夜，去其火氣，再裝入瓷瓶或玻瓈瓶內，備為濟人之需，其效甚著。
GA072n0077_p0386a10║按：皁礬，性質酸涼無毒，功同白礬，為化痰解毒之品。治血分之淤積，其效最捷。曾經多人療
GA072n0077_p0386a11║治腦膜炎證，皆奏其效。並有人將此藥投之津門某德醫，經其化驗，復函極為贊許。儻有人
GA072n0077_p0386a12║展轉翻印，廣為流傳，并配製礬末，貯以濟人，遇有患此病者，雖在窮鄉僻壤之區，亦得隨時
GA072n0077_p0386a13║起死囘生，實為功德無量。尤望病者，勿以方之簡單而忽之，幸甚。經驗頗多，茲不繁述。