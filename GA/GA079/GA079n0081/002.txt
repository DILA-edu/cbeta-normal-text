GA079n0081_p0041a01║清涼山志卷第二
GA079n0081_p0041a02║第三、五峯靈迹
GA079n0081_p0041a03║法身無相，偶居蓮華千葉之中；聖化多方，橫出香水四流之表。返常合道，利用契
GA079n0081_p0041a04║機。故飛輪銜寶，盪除尊貴之幢；晦影韜光，樹植蕭閒之幟。千尋壁立，跛驢智何處
GA079n0081_p0041a05║求蹤；萬象鏡懸，羚羊角誰能漏迹。微露一機一境，宛然分主分賓；淨蠲六識六塵，
GA079n0081_p0041a06║觸處隨時隨地。豈同夸張方伎，惑亂俗流；侈談蓬島三山，靈芝益壽。神州五岳，丹
GA079n0081_p0041a07║訣延年；神異迥殊，正邪攸別。志靈迹。
GA079n0081_p0041a08║五臺，亦曰五峯。臺言高平，峯言聳峭。所以有五者，觀國師云：「表我大聖，五智已圓，五
GA079n0081_p0041a09║眼已淨；總五部之真祕，洞五陰之性源。故首戴五佛之冠，頂分五方之髻，運五乘之
GA079n0081_p0041a10║要，清五濁之災矣。」其東西南北四臺，皆自中臺發脈。一山連屬，勢若遊龍。唯南臺特
GA079n0081_p0041a11║秀而窵居焉。
GA079n0081_p0041a12║東臺，約高三十八里，頂若鰲脊，周三里，亦名望海峯。若夫蒸雲寢壑，爽氣澄秋，東望
GA079n0081_p0042a01║明霞，若陂若鏡，即大海也。亦見滄瀛諸洲，因以為名。東溪之水，北注滹沱。支山，東南
GA079n0081_p0042a02║延四十里，入阜平縣界。西北延二十里，入繁峙縣界。明給事中錫山仁甫萬象春
GA079n0081_p0042a03║詩：攀巖聳步上層巒　身世悠然宇宙寬一望滄波迷大海　遙瞻紫氣接長安丹峯隱
GA079n0081_p0042a04║隱霞光映　碧樹重重月影團怪道陰雲生石洞　從知靈物此中蟠其靈迹二十六。
GA079n0081_p0042a05║那羅延窟臺東畔。其內風氣凜然，盛夏有冰。吐納雲霞，或燈光時出。《華嚴》云：「是菩
GA079n0081_p0042a06║薩住處，亦是神龍所居。」鎮澄詩：石窟開巖畔　靈蹤接上方雲霞常出沒　神物自
GA079n0081_p0042a07║幽藏冷積千年雪　虛明五夜光東南觀海岱　煙水思茫茫
GA079n0081_p0042a08║笠子塔臺頂。宋宣和間，代牧趙康弼同慈化大師，見異僧入那羅窟留笠子，建塔
GA079n0081_p0042a09║藏之。鎮澄詩：夢裏乾坤度幾秋　窮源直到海峯頭短筇擊碎那羅窟　佛國恆沙
GA079n0081_p0042a10║任爾遊
GA079n0081_p0042a11║觀音坪臺北麓一里許。
GA079n0081_p0042a12║華嚴谷臺之西北，今名東臺溝。
GA079n0081_p0043a01║棗林臺之東北。元魏永安二年恆州刺史延慶因獵至此。僕夫四人，逐一白鹿，偶
GA079n0081_p0043a02║見大宅高門，鹿即竄入。有一長者，鬚髮皓然，拄杖而立曰：「鹿乃我家所有，卿何妄
GA079n0081_p0043a03║逐？」僕曰：「我不用鹿，飢困柰何？」翁指東林棗方熟，四人就林而食。囊之歸，進棗延慶，
GA079n0081_p0043a04║慶怪之。復迹尋之，遂失其所在。
GA079n0081_p0043a05║五王城臺東北數十里，有五王寺。
GA079n0081_p0043a06║天城五王城側。《靈迹記》云：「天城，即化寺也。不依地立，迥出雲霞，朱樓紺殿，皎若天
GA079n0081_p0043a07║城。得遇之人，塵機頓息。」
GA079n0081_p0043a08║大會谷臺東谷，眾溪交會，滹沱之源出此。
GA079n0081_p0043a09║華林臺東南二十里，即今古華巖。
GA079n0081_p0043a10║溫湯泉臺東南七十里。
GA079n0081_p0043a11║馬跑泉臺東南六十餘里。
GA079n0081_p0043a12║龍泉關臺東南六十里。關之東即直隸，關之西即山西。釋德清詩：策杖烟霞外
GA079n0081_p0044a01║　重關虎豹林路當崎曲險　山入塞垣深慘淡黃雲色　蕭條落日陰邊笳如怨客　嗚
GA079n0081_p0044a02║噎嶺頭吟
GA079n0081_p0044a03║舊路嶺臺東南五十餘里。
GA079n0081_p0044a04║鐵鋪臺南五十里。
GA079n0081_p0044a05║棲賢谷臺西南溝，俗呼「宰殺溝」。自古真人藏修處也。鎮澄詩：路入清涼境　幽棲
GA079n0081_p0044a06║獨此多烟霞藏梵宇　鐘磬出松蘿疊嶂呈奇畫　流泉弄玉珂尋真未相識　且看白
GA079n0081_p0044a07║雲過
GA079n0081_p0044a08║觀音洞棲賢谷口巖畔，洞有滴泉，味甘。法本詩：足躡雲梯上翠巔　畫樓飛閣接
GA079n0081_p0044a09║雲天殷勤瞻禮圓通相　一滴甘泉熱惱蠲
GA079n0081_p0044a10║化竹林臺西南支山二十里，亦名「昶竹林」。昔人遠望，萬竹鱗鱗，近則失之，遂此卓
GA079n0081_p0044a11║庵。釋善安詩：茅房小築萬松間　幕幕烟光四壁環深谷豈宜俗客住　溪雲常共
GA079n0081_p0044a12║野僧閒夜深山鬼聞經去　日午天人送供還自是身心常寂泊　不知飛瀑日潺湲
GA079n0081_p0045a01║青峯化竹林南，今名「大螺頂」。釋法本詩：蹋徧塵區念已休　歸來結社碧峯頭無
GA079n0081_p0045a02║窮松韻清雙耳　不盡雲山豁兩眸一箇蒲團消白日　半肩破衲度寒秋人間八萬
GA079n0081_p0045a03║四千夢　盡向無生一念收
GA079n0081_p0045a04║現聖臺青峯之南。唐觀國師嘗見萬聖羅空，五臺停岫。釋覺玄詩：瑞靄雲飛杳
GA079n0081_p0045a05║杳窮　十千開士御寒空繽紛不盡蓮華雨　無限真人到此峯
GA079n0081_p0045a06║明月池臺西南廿里。昔人晦夜，見皎月澄池。雨花老人詩：倚杖看明月　滄浪水
GA079n0081_p0045a07║正清悠然歌此曲　可以濯吾纓未入非熊兆　空沉老兔精若逢知道者　相與結鷗
GA079n0081_p0045a08║盟
GA079n0081_p0045a09║石佛嶺明月池南二十里。
GA079n0081_p0045a10║漫天石東臺頂。古有怪石，夏流液，夜有光，後人造屋，火之。
GA079n0081_p0045a11║研伽羅山舊云東臺山名。應是梵語，未詳所出。
GA079n0081_p0045a12║紫府五臺總稱。遠望五峯之間，紫氣盤鬱，神人所居也。無恤獵常山西，瞻紫雲之
GA079n0081_p0046a01║瑞，至此見聖。鎮澄詩：西望龍泉錦繡開　紫雲鬱鬱鎖仙臺就中一片清涼地　劫
GA079n0081_p0046a02║火曾經幾度來
GA079n0081_p0046a03║黃巍嶺商英望此見神燈，料是小東臺。
GA079n0081_p0046a04║觀來石
GA079n0081_p0046a05║南臺，高三十七里，頂若覆盂，周一里，亦名「錦繡峯」。山峯聳峭，烟光凝翠，細草雜花，千
GA079n0081_p0046a06║巒彌布，猶鋪錦然，故以名焉。支山南延六十里，至嶔巖寺。萬仁甫詩：南臺孤聳隔
GA079n0081_p0046a07║諸臺　極目氤氳瑞氣開花滿重岡堆錦繡　巖藏溼霧鎖莓苔千尋寶剎摩雲出　百道
GA079n0081_p0046a08║飛泉帶雨來欲證菩提何處是　暫從法地一徘徊其靈迹二十一。
GA079n0081_p0046a09║仙花山即南臺之山名。普明歌：南臺之麓　仙人之居春雲靄靄　暮雨霏霏臥於
GA079n0081_p0046a10║石罅　而坐神龜杳然飛去　仙花披靡李環洲詩：南極名山絕漢開　捫蘿直上最
GA079n0081_p0046a11║高臺白雲縹緲峯前過　紅日曈曨地底來望眼敢云空四海　飛身應擬近三台尋
GA079n0081_p0046a12║真到此聊經宿　莫謂丹成便浪猜
GA079n0081_p0047a01║普賢塔南臺山上。
GA079n0081_p0047a02║古南臺臺南二里。嘉靖間，香林大士卓庵其上。副使楊彩詩：沱水恆山一脈來
GA079n0081_p0047a03║　清涼勝迹自天開石門祕訣封何日　寶樹靈根那為栽演法當年緣正覺　傳燈歧
GA079n0081_p0047a04║路謾相猜停驂漸欲收登覽　先上南天紫翠臺
GA079n0081_p0047a05║石罅、神龜二俱仙花山南半麓。
GA079n0081_p0047a06║石城臺南二十里，四山峭壁，若城焉。德清詩：青山白社意何真　不厭孤遊杖屨
GA079n0081_p0047a07║頻石裂峭崖天作障　寺居空界日為鄰瑤花紫朮春常在　豐草長林鹿自馴悵望
GA079n0081_p0047a08║餐霞人已去　峯頭明月好誰親
GA079n0081_p0047a09║白龍池臺東南麓。
GA079n0081_p0047a10║插箭嶺臺東二十里。宋太宗北征入此，見菩薩現八臂相，插箭而迴。
GA079n0081_p0047a11║萬木坪臺西南四十里。唐李澄師莊，為普通供養。
GA079n0081_p0047a12║龍宮聖堆近娑婆寺。昔有龍母，聞法化去，時龍池即湧為堆，故名焉。
GA079n0081_p0048a01║聖鐘山臺南八十里。昔有神鐘，飛來懸于巖下，高數丈。鐘後飛鳴而去。今鐵簴尚
GA079n0081_p0048a02║存。
GA079n0081_p0048a03║聖僧崖亦名「滴水崖」，臺南七十里。唐貞觀中，梵僧于此立化。
GA079n0081_p0048a04║古竹林臺西南三十里，唐法照入聖境。鎮澄詩：森森萬竹拂蒼烟　可信人間別
GA079n0081_p0048a05║有天回首不知誰是夢　夕陽山色意茫然
GA079n0081_p0048a06║虒陽嶺臺西南三十餘里，佛陀波利見文殊處，有尊勝幢存焉。虒陽河源發於此。
GA079n0081_p0048a07║志公洞清涼石南。
GA079n0081_p0048a08║法華洞志公洞前。
GA079n0081_p0048a09║七佛洞臺西南二十里。古有七梵僧，至此入寂不起，遂立七佛像。
GA079n0081_p0048a10║千佛洞臺東北崖畔。嘉靖末，道方者夜遊至此，見神燈萬點，既出旋入。方隨入，見
GA079n0081_p0048a11║玉佛像森列其中，穹窿深迥。進里許，黤然聞波濤，悚怖不能出。念觀音名，願造像。
GA079n0081_p0048a12║忽見一燈，尋光得出，乃造石佛于洞口。
GA079n0081_p0049a01║金閣嶺臺西北嶺，昔人見化金閣，建寺以擬之。德清詩：祇園傑閣境清虛　布盡
GA079n0081_p0049a02║黃金計不疎山指岳蓮瞻玉氣　地從塵海入空居青天有客乘鴻鵠　白社何人揭
GA079n0081_p0049a03║梵書萬里風烟仍擊目　不堪登眺轉愁予一片輕雲日夜浮　即看春色又神州
GA079n0081_p0049a04║無邊芳草年年路　不盡滹沱滾滾流人世即今頻側目　乾坤自古一登樓憑虛直
GA079n0081_p0049a05║欲陵風去　更許何人汗漫游侍郎楊海州詩：年來蹤迹厭紅塵　此日登臨託勝
GA079n0081_p0049a06║因紫界左窺連渤岱　銀潢西指控周秦堂齋罷柝鐘聲靜　梵偈傳香月印新贏得
GA079n0081_p0049a07║緇流詢姓字　便疑驅遣幻中身
GA079n0081_p0049a08║天盆谷金閣之左，山若仰盆。泰山樵子孫枝詩：石磴穿雲上　松蘿覓路除山深
GA079n0081_p0049a09║無客到　地僻有僧居刳木通泉水　開畦種野蔬好遊渾不倦　空閣且停輿
GA079n0081_p0049a10║蛇溝天盆北，舊名「車溝」，若車箱形。
GA079n0081_p0049a11║海螺城天盆之東，昔人於此見化城，若海旋焉。鎮澄詩：悵望青山思更依　化城
GA079n0081_p0049a12║縹緲隔烟霏曼殊境界原非外　只要當心一息機
GA079n0081_p0050a01║西臺，高三十五里，頂平廣，周二里，亦名「挂月峯」。月墜峯巔，儼若懸鏡，因以為名。其上
GA079n0081_p0050a02║有泉，羣山拱合，巖谷幽潛。支山西北延四十里，至繁峙縣界。萬仁甫詩：重巒硉矹
GA079n0081_p0050a03║倚青蒼　紺宇參差八水旁欲向法門探上乘　閒來淨土即西方泉飛石壁三衣溼　花
GA079n0081_p0050a04║吐金蓮萬壑香指點諸天僧話久　峯頭明月已生光其靈迹十七。
GA079n0081_p0050a05║魏文人馬迹在臺上。石上印文若人馬足迹，俗以為魏帝至此。覺玄詩：魏帝鑾
GA079n0081_p0050a06║輿避暑來　旌旗卷日映山臺盤陀石上空留迹　風雨千年印綠苔
GA079n0081_p0050a07║八功德水臺北。副使李北沙詩：臺山聞自昔　今日見青冥翠抹千尋壁　祥看五
GA079n0081_p0050a08║色屏雲籠七寶樹　水繞八功亭散落天花夜　清音送客聽
GA079n0081_p0050a09║二聖對譚石唐法林，見緇白二叟坐談石上，近之則失，因為名。宣公子覩異，於上
GA079n0081_p0050a10║建樓。覺玄詩：妙德弘開向上關　維摩一默不輕還對談若謂無言說　風雨依前
GA079n0081_p0050a11║點石斑
GA079n0081_p0050a12║獅子蹤對談石下。雨花老人詩：誰跨狻猊到五峯　徐行蹋徧玉芙蓉一方石上
GA079n0081_p0051a01║遺靈迹　八水池邊絕異蹤花落每經香雨溼　春深惟有綠苔封杖藜歸去應尋覓
GA079n0081_p0051a02║　見在西巖第幾重
GA079n0081_p0051a03║牛心石臺東有石，狀若牛肝。
GA079n0081_p0051a04║文殊洗鉢池臺東北谷。昔有白髮母洗鉢于此，僧明信問其故，曰：「中臺乞食而來。」
GA079n0081_p0051a05║言訖忽隱，唯見光映林谷。
GA079n0081_p0051a06║泥齋和尚處臺東北谷。昔有神僧住此，以泥作饌，與賓共食。覺玄詩：西臺東北
GA079n0081_p0051a07║古巖阿　尊者修行志不磨日午自搓泥劑子　旋充中食省檀那
GA079n0081_p0051a08║鳥門臺西北隅。
GA079n0081_p0051a09║龍窟臺西半麓。
GA079n0081_p0051a10║石門臺之西南谷中。
GA079n0081_p0051a11║李牛谷臺西北三十里。
GA079n0081_p0051a12║禪堂溝臺西北溝。
GA079n0081_p0052a01║峨谷臺西五十餘里。
GA079n0081_p0052a02║秘魔巖臺西四十餘里，木叉和尚居此。德清詩：羊腸百折任青藜　草莽蕭蕭仄
GA079n0081_p0052a03║徑迷絕壁倚天應隘日　斷崖無路只飛梯依人野鶴尋常下　逐客山猿日夜啼自
GA079n0081_p0052a04║是烟霞隨去住　到來元不費招攜
GA079n0081_p0052a05║龍洞在祕魔巖，懇禱則龍現，見者非一。
GA079n0081_p0052a06║薩埵崖祕魔之西。古有代州王氏女，不欲配，逃于此，食薇飲露。父母逼之，女投崖，
GA079n0081_p0052a07║未墜而飛。
GA079n0081_p0052a08║香山中、西二臺之間。
GA079n0081_p0052a09║北臺，高四十里（舊傳三十八里，中臺四十里。今登中臺，不見北臺地面；登北臺，則見中臺地面，是知北臺高于中臺，故易之），頂平廣，周四
GA079n0081_p0052a10║里，亦名「叶斗峯」。其下仰視，巔摩斗杓，故以為名。風雲雷雨，出自半麓。有時下方驟雨，
GA079n0081_p0052a11║其上曝睛。四方雲氣，每歸朝而宿泊焉，蓋龍帝之宮也。時或猛風怒雷，令人悚怖。嘗
GA079n0081_p0052a12║有大風，吹人墮磵，若槀葉耳。東望海氣，北眺沙漠，令人悲淒。登臨者，俯仰大觀，益覺
GA079n0081_p0053a01║此生微茫虛幻。支山北延四十里，至繁峙川前，有眾溪發源，注清河。萬仁甫詩：高
GA079n0081_p0053a02║臺天際鬱崔嵬　幾見山僧杖錫迴幢影翻時陵日月　鐘聲鳴處隱風雷身依北斗懷
GA079n0081_p0053a03║宸極　面對南山獻壽杯冰積萬年消不盡　何時窮谷起飛灰其靈迹二十四。
GA079n0081_p0053a04║黑龍池臺上，亦名「金井池」。側有龍王祠，四方民禱雨輒應。西陵丘坦之詩：一片
GA079n0081_p0053a05║黃沙起　山川總不分滿空飛亂石　四谷合烏雲莫是龍王怒　疑從虎口聞春光已
GA079n0081_p0053a06║三月　猶自雪紛紛鎮澄詩：萬丈峯頭金井開　醍醐甘露謾相猜龍王神力難思
GA079n0081_p0053a07║議　一滴能令徧九垓
GA079n0081_p0053a08║說法臺臺之東。常出鐘梵之音，人多聞之。法本詩：聞道仙人說法臺　法音寥寂
GA079n0081_p0053a09║石生苔談經大士今何在　惟有白雲空去來
GA079n0081_p0053a10║隱峯塔唐鄧隱峯，參馬祖，飛錫解軍，倒化于北臺。妹尼立塔，近者僧明來重修。
GA079n0081_p0053a11║覺玄詩：隱峯倒化古巖前　筆立裙衣上聳然良妹已收靈骨後　石幢高樹在峯巔
GA079n0081_p0053a12║蒲坂福登詩：人間重苦是無常　誰不臨歧手脚忙唯有吾師惺大夢　等閒遊戲
GA079n0081_p0054a01║死生場法本詩：金鎖玄關不可畱　鄧公遺塔晚峯頭顛亡倒化乘神浪　千古令
GA079n0081_p0054a02║人仰未休鎮澄詩：大士曾參馬祖關　陵空一錫向青山頭陀本自無生死　爭肯
GA079n0081_p0054a03║區區取涅槃
GA079n0081_p0054a04║生陷獄臺後半麓。隋繁峙民張愛，盜龍池錢若干。將歸，暴風卒起，吹墮于此。上聳
GA079n0081_p0054a05║巉崖，下臨絕澗，黑雲四蔽，冰雪擁身，求出莫由。志心悔咎，稱菩薩名，經宿雲開，見
GA079n0081_p0054a06║白兔，隨出。鎮澄詩：迷裏清涼生地獄　悟時地獄即清涼須知二法元無相　不離
GA079n0081_p0054a07║當人一念彰
GA079n0081_p0054a08║羅漢臺臺之次東，一級平臺。唐十六梵僧，至此同化去。
GA079n0081_p0054a09║華嚴嶺臺之東南，二臺之間。孫孜詩：策杖登層嶺　攀蘿上極巔深林迷白日　古
GA079n0081_p0054a10║澗落寒泉四望山川盡　平臨星斗懸不須求羽化　際此是登仙夢覺詩：好靜尋
GA079n0081_p0054a11║山谷　探奇上嶺頭雙眸廓海宇　兩足跨雲樓杖倚寒空月　人臨碧漢流吾知非宿
GA079n0081_p0054a12║善　安得五臺遊
GA079n0081_p0055a01║樓觀谷臺之東南二十餘里。
GA079n0081_p0055a02║金剛窟在樓觀左崖畔，乃萬聖祕宅。《祇桓圖》云：「三世諸佛，供養之器，俱藏於此。迦
GA079n0081_p0055a03║葉佛時，楞伽鬼王所造神樂，及金紙銀書毗柰耶藏，銀紙金書修多羅藏，佛滅度
GA079n0081_p0055a04║後並收入此。昔佛陀波利，入此不出。」白下正秀詩：為訪金剛窟　相將啟石扉無
GA079n0081_p0055a05║心能造詣　有相可歸依閣迥雲陰重　巖深暑氣微三三前後語　千古露真機福
GA079n0081_p0055a06║登詩：金剛窟子無縫罅　入者還他師子兒鐵壁銀山直拶透　三三之語許渠知
GA079n0081_p0055a07║德清詩：均提相送出精藍　無著投機事已慚莫謂當年人不薦　至今誰解話三三
GA079n0081_p0055a08║雲南淨倫詩：杖藜特叩金剛窟　囘首雲生白水池欲問三三前後事　一聲幽鳥
GA079n0081_p0055a09║夕陽西法本詩：無著寥寥不復聞　古巖餘瑞尚氤氳遊人千載希靈迹　猶向峯
GA079n0081_p0055a10║頭禮白雲鎮澄詩：石門寂寂鎖蒼苔　波利尋真去不迴大智願王無向背　遊人
GA079n0081_p0055a11║何事浪相猜
GA079n0081_p0055a12║白水池在樓觀谷後，其泉若乳，山人多取洗眼。雨花詩：五郎溝下臥殘碑　一徑
GA079n0081_p0056a01║斜通白水池雨歇空山澄罔象　風生曲岸動漣漪銀沙布底月來處　雪浪滔天雲
GA079n0081_p0056a02║起時到此君應懷藻鑑　洗清法眼是便宜覺玄詩：江漢微茫尚炳靈　一泓池水
GA079n0081_p0056a03║自澄渟溶溶淡染秋光白　想是仙家玉液醽
GA079n0081_p0056a04║五郎祠樓觀谷西山麓，宋楊業第五子出家處。正秀讚：正行將令　卻入禪那外
GA079n0081_p0056a05║彰威武　內息干戈掃除六賊　戡翦四魔金湯教法　屏障山河名標寰宇　迹寄巖阿
GA079n0081_p0056a06║偶來稽首　謾說伽陀鎮澄詩：國士寥寥馬不嘶　白雲深鎖五郎祠宋家世界空
GA079n0081_p0056a07║成夢　鐵棒常拈欲恨誰
GA079n0081_p0056a08║玉泉樓觀谷口，無著見化人于此飲牛。
GA079n0081_p0056a09║紫霞谷臺南，俗呼「北臺溝」。清涼深處，禪侶幽栖也。釋明讓詩：紫氣絪縕晝不開
GA079n0081_p0056a10║　靈霞日護法王臺雲栖道者談經後　散落天花徧九垓
GA079n0081_p0056a11║龍門臺南麓。裂石如崩，濤聲若雷。北有藏雲谷，下有留雲石。雲出為雨，雲入為霽。
GA079n0081_p0056a12║順庵胡公題其石，妙峯刺舌血書《華嚴》處。鎮澄詩：獨宿龍門夜　寥寥心自如神
GA079n0081_p0057a01║燈出杳靄　清籟發寒虛雪色千山迥　秋聲萬木疎坐來諸念寂　因識古曼殊
GA079n0081_p0057a02║金沙泉龍門之側。
GA079n0081_p0057a03║仙人庵臺後。覺玄詩：何年仙子此修行　服日餐霞道氣清袖拂天風騎鶴去　至
GA079n0081_p0057a04║今傳說有庵名
GA079n0081_p0057a05║九女泉臺後七里，曾有九仙女浣衣。
GA079n0081_p0057a06║藏真谷臺西北，昔有五百梵僧，藏修於此。
GA079n0081_p0057a07║大黃尖臺北二十里，即古北臺。
GA079n0081_p0057a08║卓錫泉在蘭若寺。唐初，僧道賢縛茅藏修，每下澗汲水，往返甚艱。偶客僧至沐浴，
GA079n0081_p0057a09║賢數汲澗下。明日僧浣衣，賢再汲不厭。半途失跌，破缾，更取別器汲之，略無怠色。
GA079n0081_p0057a10║僧曰：「子誠矣！」即卓錫庵前，命賢拔之，不出。僧彈指，錫飛泉涌，僧即隨去。
GA079n0081_p0057a11║憨山《古傳》云：「昔有梵僧，從魏孝文帝，乞一臥具地，帝許之。僧展臥具，覆五百餘里。」
GA079n0081_p0057a12║帝知其神，駭之，馳騎而去，帝聞山錚然，顧之，趿然隨後。帝曰：「爾憨耶？」山乃止，故以
GA079n0081_p0058a01║為名。
GA079n0081_p0058a02║文岫山臺之西北四十餘里。
GA079n0081_p0058a03║寶陀山臺北四十里，亦名「寶山」。
GA079n0081_p0058a04║秦戲山臺東北七十里。《山海經》云：「秦戲之山無草木，多金玉，滹沱之水出焉。」亦名
GA079n0081_p0058a05║「派山」。
GA079n0081_p0058a06║品字泉在秦戲山，即滹沱源。西流由北臺之陰，諸溪競注。過繁峙城北，經代州、五
GA079n0081_p0058a07║臺、忻州、定襄、盂縣，入真定平山，左繞臺山三面。
GA079n0081_p0058a08║中臺，高三十九里，頂平廣，周五里，亦名「翠巖峯」。巔巒雄曠，翠靄浮空，因為名。與西、北
GA079n0081_p0058a09║二臺接臂，南眺晉陽，北俯沙塞。有五溪發源，二溪左注清河，三溪右由西臺下，出峨
GA079n0081_p0058a10║口，入滹沱焉。《水經》云：「峨谷之水，出於中臺」，即此也。萬仁甫詩：羣峯面面擁奇觀　朝雨
GA079n0081_p0058a11║和烟積翠巒策杖千山渾不倦　披裘六月尚餘寒蒼崖碧嶂周遭合　古木黃沙四望
GA079n0081_p0058a12║寬雲霧漸看山半起　卻疑身已在雲端其靈迹三十二。
GA079n0081_p0059a01║靈鷲峯臺東南支山，今稱「菩薩頂」，宛似西天靈鷲山，故借為名。正秀詩：大士棲
GA079n0081_p0059a02║靈地　何緣得共登光中披梵夾　象外見真燈舉杖風堪御　騰身虛可憑人天相接
GA079n0081_p0059a03║處　知是最高層鎮澄詩：青山藏白社　寂寞隔塵寰鐘磬丹霄外　樓臺翠靄間鶴
GA079n0081_p0059a04║依雙樹老　僧共野雲閒欲識曼殊面　還應過別山
GA079n0081_p0059a05║甘露泉臺右。
GA079n0081_p0059a06║大寶塔靈鷲之前，五峯之中。漢摩騰天眼，見此有阿育王所置佛舍利塔，歷代帝
GA079n0081_p0059a07║王不廢修飾。明萬曆間，聖母李太后重建，厥高入雲，神燈夜燭，清涼第一勝境也。
GA079n0081_p0059a08║晉陽王道行詩：浮圖屹立奠坤儀　從此羣山勢盡卑百丈高僧無我相　萬年天
GA079n0081_p0059a09║子竟檀施輪光徧入星河影　金色渾成世界奇借問曼殊何處是　欲從言下決狐
GA079n0081_p0059a10║疑鎮澄詩：浮圖何縹緲　卓出梵王宮遠帶青山色　孤標紫界雄金缾涵海月　寶
GA079n0081_p0059a11║鐸振天風自是藏靈久　神邦萬古崇
GA079n0081_p0059a12║佛足碑在大塔左側。按《西域記》云：「摩竭陀國波吒釐精舍大石，釋迦佛所遺雙足
GA079n0081_p0060a01║迹。其長一尺六寸，廣六寸，千輻輪相，十指皆現；華文卍字，寶缾魚劍之狀，光明炳
GA079n0081_p0060a02║煥。昔佛北趣拘尸那城，將示寂滅，回顧摩竭陀國，蹈此石上，告阿難言：『吾今最後，
GA079n0081_p0060a03║留此足迹，以示眾生。有能見者，生大信心。瞻禮供養，滅無量罪，常生佛前』（云云）。後
GA079n0081_p0060a04║外道輩嫉心，除之愈顯。如是八番，文彩如故。」唐貞觀中，玄奘法師自西域圖寫持
GA079n0081_p0060a05║歸，太宗勅令刻石祖廟，以福邦家。至明萬曆壬午秋，少林嗣祖沙門威縣明成、德
GA079n0081_p0060a06║州如意，一夕，一夢蓮花，一夢月輪，現于塔際。既覺，各言所夢，異之。及曉，少室僧正
GA079n0081_p0060a07║道持佛足圖貽之。及展，見是雙輪印相，喜曰：「此夢真也。」遂傾囊，兼募眾立石，時孟
GA079n0081_p0060a08║秋既望也。是夕，眾聞空中珠珮雜樂之聲。出戶視之，神燈點點，此聖神嘉贊也。
GA079n0081_p0060a09║鎮澄讚：巍巍大雄　浩劫忘功神超化外　迹示寰中剎塵混入　念劫融通開茲覺道
GA079n0081_p0060a10║　扇以真風竭諸有海　爍彼空濛巖中留影　石上遺蹤碎身作寶　永益羣盲稽首佛
GA079n0081_p0060a11║陀　悲願何窮
GA079n0081_p0060a12║文殊髮塔在大塔東側。昔文殊化為貧女，遺髮藏此。萬曆間，方廣道人重修。見髮
GA079n0081_p0061a01║色若金，隨人視之不一。法本讚：昔有㲯毿女　領犬復攜兒入眾乞辰齋　既得還
GA079n0081_p0061a02║索之我固無貪妬　愍爾多瞋癡箇中無是物　何必生嫌疑飛空明玉相　斷髮留金
GA079n0081_p0061a03║絲大士乘通去　靈蹤萬古遺紺塔陵雲霄　慈光破世迷稽首大智王　神功不可思
GA079n0081_p0061a04║般若泉大塔前左畔。唐僧慧潛結庵于此，日課《金剛經》。久之，感庵側涌泉，因為名。
GA079n0081_p0061a05║飲者生慧。覺玄詩：般若池邊止渴時　山瓢一吸樂何支塵塵煩惱俱消歇　無限
GA079n0081_p0061a06║清涼說向誰
GA079n0081_p0061a07║雜花園大塔前。唐末改築戒壇，今為空壤。
GA079n0081_p0061a08║鳳林谷臺東南谷。
GA079n0081_p0061a09║西天洞鳳林谷北嶺。
GA079n0081_p0061a10║梵仙山臺東南三十里，中臺案山。昔有五百仙人，餌菊成道。秋崖詩：愛玩吾家
GA079n0081_p0061a11║紫府山　溪雲老樹共僧閒乾坤謾說蓬萊異　聞者雖多達者難覺玄詩：山頭紫
GA079n0081_p0061a12║氣日長浮　上有仙人汗漫遊餌菊換教風骨異　白雲影裏去悠悠
GA079n0081_p0062a01║井溝梵仙山西。
GA079n0081_p0062a02║楊柏谷井溝南。
GA079n0081_p0062a03║九龍岡臺南，近竹林寺。
GA079n0081_p0062a04║令公塔在九龍岡，宋楊業忠死，子五郎收骨建塔。鎮澄詩：山色蒼蒼鎖暮烟　令
GA079n0081_p0062a05║公遺塔白雲邊將軍忠義乾坤並　千古清標尚凜然
GA079n0081_p0062a06║竹林舍利塔臺南竹林寺前。成化間，耕者得石槨，內銀匣，中有琉璃缾，盛舍利數
GA079n0081_p0062a07║百粒，光色璀璨。係宋僧雲宗藏之。弘治間，燕京穆氏建塔。嘉靖間，古燈重修。
GA079n0081_p0062a08║竹林小像本寺小像一龕，精巧入神，殆非人力所造也。鎮澄讚：無邊浩蕩春　寄
GA079n0081_p0062a09║之在纖草萬里長天色　印之於盆沼佛身等太虛　促之在微眇至道無古今　圓通
GA079n0081_p0062a10║絕大小一龕藏法界　神功自天巧稽首共瞻依　誰識衣中寶
GA079n0081_p0062a11║清涼谷在臺南四十餘里。
GA079n0081_p0062a12║古清涼在清涼谷中，僧法聚構蘭若。翰林顧紹芳詩：窈窕迴峯眾木陰　憑陵雙
GA079n0081_p0063a01║屐暮雲深千盤磴裏開僧寺　萬壑泉中出梵音室利西來曾示迹　清涼此地足栖
GA079n0081_p0063a02║心亦知世網終成幻　一鉢何年倚道林
GA079n0081_p0063a03║清涼石在清涼谷嶺西畔，厚六尺五寸，圍四丈七尺，面方平正，自然文藻。或能容
GA079n0081_p0063a04║多人不隘。古者嘗有頭陀趺坐其上，為眾說法，梵音琅琅，異狀圍繞。望之悚怖，近
GA079n0081_p0063a05║之即失。後人目其所坐之石，曰「曼殊牀」。楊彩詩：禪林此石自何來　勝迹長留說
GA079n0081_p0063a06║法臺獨伴白雲迷歲月　寒風暑雨任摧隤鎮澄詩：一方靈石倚山巒　劫火曾經
GA079n0081_p0063a07║體正完造化刻彫文藻麗　風雲磨拭玉光寒瞻依盡滅多生障　摩觸能令萬世安
GA079n0081_p0063a08║更有一般難信事　包容法界未為寬
GA079n0081_p0063a09║清涼泉在清涼谷北巖。真覺詩：迸珠鳴玉下危巔　上有清涼沒底泉涓滴尚能
GA079n0081_p0063a10║消熱惱　百川虛作浪滔天
GA079n0081_p0063a11║羅漢洞清涼谷北巖畔。真覺詩：清涼自是聖賢居　現有文殊領聖徒洞室鎮常
GA079n0081_p0063a12║閒說法　游人還聽解知無
GA079n0081_p0064a01║清涼橋臺南溪上。
GA079n0081_p0064a02║萬年冰臺東麓。有冰數丈，九夏不消，地多靜居。
GA079n0081_p0064a03║寒山石臺東南三里許。
GA079n0081_p0064a04║玉花池臺東南麓。昔有五百梵僧於此過夏，白蓮生池，堅瑩若玉。代牧砌之，志曰
GA079n0081_p0064a05║「玉花」。覺玄詩：何代池開白玉花　香風拂拂散天涯雲行尊者飛空去　萬古芳聲
GA079n0081_p0064a06║不浪誇
GA079n0081_p0064a07║伽藍溝臺之西北。
GA079n0081_p0064a08║萬聖澡浴池中、北二臺之間，古有涌泉，澄潔可愛。遊人臨之，於天光雲影之間，或
GA079n0081_p0064a09║見天仙、沙門、蓮華、錫杖之狀。人或以為菩薩盥掌之所。故四方之民於盛暑時，多
GA079n0081_p0064a10║持香花、拭巾而投之。後人鑿方為砌，構亭藏之，而靈相遂隱焉。覺玄詩：六月中
GA079n0081_p0064a11║臺既望期　聖凡交會在斯時想應千佛同來此　一夜雲生澡浴池正秀詩：一池
GA079n0081_p0064a12║清且淺　甘潔勝瓊漿能洗愚癡垢　還生定慧香光浮千界白　色映四天蒼無以凡
GA079n0081_p0065a01║情測　神哉不可量
GA079n0081_p0065a02║太華池在臺上西北隅。唐傳水深丈餘，古今見者，深淺不定。臨池鑑影，令心劃然。
GA079n0081_p0065a03║鎮澄詩：靈沼開雲際　泠泠下翠微虛涵千嶂碧　影落四天輝曾盥仙人掌　還停
GA079n0081_p0065a04║客子機登臨春欲盡　花雨曉霏霏
GA079n0081_p0065a05║祈光塔臺西南隅。成化間，秋崖法師同晉主祈光，遂願，故建之。覺玄詩：一上中
GA079n0081_p0065a06║臺自激昂　卻將身世兩相忘彩虹五色圓光現　人各居中不在旁
GA079n0081_p0065a07║臺中舍利塔唐藍谷法師，從梵僧乞得舍利若干顆，造鐵塔，盛於內，復建大塔藏
GA079n0081_p0065a08║之。萬曆庚辰，塔將傾。一夕怒雷大震，塔乃正焉。丘坦之詩：四臺環四面　金殿向
GA079n0081_p0065a09║中開埋寶方成塔　祈光別有臺鳴鐘千谷應　聽法萬人來莫怪牛山哭　浮生真可
GA079n0081_p0065a10║哀
GA079n0081_p0065a11║師子窩中臺西南嶺，昔人見萬億獅子遊戲其中。萬曆丙戌，僧智光、淨立等約五
GA079n0081_p0065a12║十三人，構屋結社。唯十方學道者共居，不許子孫承業。紫柏真可詩：狐兔成羣
GA079n0081_p0066a01║白日嘷　天開此地育金毛翦除荊棘憑君相　培植栴檀在我曹靜藹刳心成大義
GA079n0081_p0066a02║　法琳張膽建清操祖宗風格陵夷盡　哮吼扶顛敢憚勞司馬趙國麟詩：每過僧
GA079n0081_p0066a03║誦處　便覺一官輕幽壑從吾好　浮雲任世情凭欄看鳥盡　倚杖聽泉聲佳水佳山
GA079n0081_p0066a04║地　終當結素盟古寺寒山外　鐘聲日暮時閒雲飛鷲嶺　孤月照龍池因果高僧
GA079n0081_p0066a05║話　胡麻衲子炊從來麋鹿性　歸路意遲遲
GA079n0081_p0066a06║娑羅樹清順治間，一梵僧指寶塔峯曰：「有娑羅樹焉。」山人隨視，只見五雲生岫，一
GA079n0081_p0066a07║樹浮光，而僧不見矣。聖祖駐蹕，忽聞異香，勅賜「栴林」。乃平陽四世孫天閒健和尚
GA079n0081_p0066a08║中興，頓成法席。
GA079n0081_p0066a09║古志以大黃尖為北臺，叶斗峯為中臺，翠巖峯為南臺，則一山連屬。後以錦繡峯靈
GA079n0081_p0066a10║瑞顯彰，大士頻現，且與四峯鼎立，人多觀仰，故定以為南臺。則翠巖居中，叶斗為北
GA079n0081_p0066a11║矣。况大黃尖，乃叶斗支山，比之叶斗，殆若培塿，固不足以當五峯之列。藍谷傳以中
GA079n0081_p0066a12║臺高於北臺者，則悞以古當今也。準妙濟傳：「五峯之外，復有四埵。東曰『青峯埵』，即常
GA079n0081_p0067a01║山，亦名『無恤臺』，趙襄子曾登是山，因以為名。南曰『朱明埵』，即方山，李長者著論處。西
GA079n0081_p0067a02║曰『鶴林埵』，即馬頭山，亦名『磨笄山』，代子夫人磨笄自殺處也。北曰『玄冥埵』，即夏屋山，
GA079n0081_p0067a03║亦名『覆宿山』，古之帝王避暑處。」然四埵之名，好事者立，而聖教無考焉。
GA079n0081_p0067a04║五臺不產百嘉，半麓已上，並無林木，唯生香草，細輭如緜。其諸臺麓溪壑之間，純生
GA079n0081_p0067a05║杄朱，異草雜花，不可悉記。其金芙蓉，他山則無。至若靈芝神藥，啗者足能開劫迷、易
GA079n0081_p0067a06║仙骨。自古得者往往有之，然非肉眼可識。今據妙濟傳，略錄凡品于左。
GA079n0081_p0067a07║名花有八：日菊（晝開夜合）。金芙蕖（陸地蓮）。百枝。零苓香（邢雲露詩：「玉毫金相照清涼，花雨雲流溼不妨。佛散妙香香滿路，
GA079n0081_p0067a08║騷人采采入詩囊。」）。鬼見愁（生臺麓，能驅邪。邢雲露詩：「神呵諸怖遠，僧定百魔休。一夜生靈草，猶令鬼見愁。」）。鉢囊（世傳五百羅漢，結夏中臺之野。
GA079n0081_p0067a09║遺其鉢囊，化為此花焉。）玉仙（亦名「大吉」，在南臺）。天花（菌類，生於柴木，臺山佳品也。釋鎮澄歌：「君不見，五臺山上產靈葩，山人目之為天花。多在巔
GA079n0081_p0067a10║崖深險處，枯木雲蒸抽菌芽。厥色渾如玉，厥味薄於瓜。樵牧得之如獲璧，持來獻入司公衙。司公得之亦甚喜，歌筵舞席爭相誇。烹羊宰鵝不足美，必得是物充珍
GA079n0081_p0067a11║佳。在上欲得索其下，公使展轉來山家。僧吏鳴鐘告其眾，眾聞官令驚復嗟。裹糧探求入深谷，豈辭猛獸及毒蛇？求之不得須貸易，歸來典卻佛袈裟。昔謂人間苦
GA079n0081_p0067a12║塵役，偷閒學道歸烟霞。豈知寂寞寒巖下，營營公事數如麻。異物有時盡，人欲自無涯。我願君子心，如月絕疵瑕。清光徧照飢寒屋，肯令一念恣驕奢？」）。
GA079n0081_p0068a01║異草有三：瞢𧄼、雞足、菩薩綫。
GA079n0081_p0068a02║藥草有二十五：茯苓、長松、黃耆、黃精、黃連、木瓜、大黃、桔梗、芍
GA079n0081_p0068a03║藥、麻黃、藜蘆、白芨、天麻、烏藥、甘草、柴胡、百合、沙參、茵陳、
GA079n0081_p0068a04║回香、管仲、木賊、秦艽、蒼朮、細辛。
GA079n0081_p0068a05║藥石有一：鐘乳石。
GA079n0081_p0068a06║第四、伽藍勝概
GA079n0081_p0068a07║峯巒示鷲嶺奇形，遠承佛國；樓閣涌寶王殊相，近現毫端。此十剎海清涼之界，實
GA079n0081_p0068a08║萬菩薩顯化之區。故經律祕於金剛，鐘鼓達於忉利。須知佛土莊嚴，非誇一時之
GA079n0081_p0068a09║富美；爰以檀那功德，足為永劫之資糧。試觀買園布金，長者即生天上；聚沙成塔，
GA079n0081_p0068a10║童子終證菩提。況藉清眾之修持，紹隆正法；即仗佛光之臨照，佑庇羣生。佛法不
GA079n0081_p0068a11║可思議，功德定不唐捐。雖歷朝之興廢不一，而叢林之締構宜隆也。志伽藍。
GA079n0081_p0068a12║按：古傳五峯內外佛剎凡三百餘所，多係先古帝王興建，今皆消沈。大孚靈鷲，
GA079n0081_p0069a01║肇於漢明，立寺之始也。其中諸寺，或五峯抱出，或雙嶺中開，或疊起巖中，或聳
GA079n0081_p0069a02║居雲外。樓臺現乎杳靄，鐘磬出於烟蘿。至若天城現影，金閣浮空。無著悞入，不
GA079n0081_p0069a03║是人間；法照歸來，猶存山麓。此不思議界，聖境冥現矣。歷代以來，諸剎廢興，沿
GA079n0081_p0069a04║革數目，難以悉記，今略錄顯著於左云耳。臺內佛剎凡六十八
GA079n0081_p0069a05║大顯通寺古名「大孚靈鷲寺」。漢明帝時，滕蘭西至，見此山，乃文殊住處，兼有佛舍
GA079n0081_p0069a06║利塔，奏帝建寺。滕以山形若天竺靈鷲，寺依山名；帝以始信佛化，乃加「大孚」二字。
GA079n0081_p0069a07║大孚，弘信也。元魏孝文帝再建，環帀鷲峯，置十二院。前有雜花園，故亦名「花園寺」。
GA079n0081_p0069a08║至唐太宗重修。武后以新譯《華嚴經》中，載此山名，改稱「大華嚴寺」。觀國師於中造
GA079n0081_p0069a09║疏。至明太宗文皇帝勅重建，感通神應，自昔未有，故賜額「大顯通」。古傳中有兩堂
GA079n0081_p0069a10║聖眾，非戒定慧全者，莫預此寺。自明初以來，勅旨護持，凡十餘道。永樂三年，設僧
GA079n0081_p0069a11║綱司，率合山僧祝釐，本州月給僧糧。至嘉靖間始革其糧。王嘯庵詩：五月行蹤
GA079n0081_p0069a12║入大孚　萬松如翦雪平鋪尋真客到青蘿嶂　駐錫僧居白玉壺幾代苔文留錦字
GA079n0081_p0070a01║　諸天鈞樂護靈符鑪烟經卷停雲閣　不信人間有畫圖丘坦之詩：卻向凋陵後
GA079n0081_p0070a02║　追思初建時空廊留古像　毀殿落新泥幡斷猶存字　苔封不辨碑聖人不復作
GA079n0081_p0070a03║　遺迹重傷悲
GA079n0081_p0070a04║大寶塔院寺顯通之南，五峯之中，有育王所置佛舍利塔及文殊髮塔，因為名。永
GA079n0081_p0070a05║樂五年，上勅太監楊昇重修大塔，始建寺。萬曆戊寅，聖母勅中相范江、李友重建。
GA079n0081_p0070a06║恢巍壯麗，冠于清涼。命比丘圓廣，主其焚修。釋正秀詩：佛剎巋巍倚碧空　諸天
GA079n0081_p0070a07║寒色照簾櫳瓊樓靜掩娑羅月　寶塔香飄薝蔔風百道明霞浮几上　數聲清梵落
GA079n0081_p0070a08║雲中萬年慧炬通霄漢　洪福應歸聖主宮丘坦之詩：寶塔白毫光　傳從阿育王
GA079n0081_p0070a09║萬山如磬拜　千佛共稱揚鈴鐸迎風亂　栴檀逆鼻香夜深聞梵樂　清切動悲傷
GA079n0081_p0070a10║百尺輪王藏　莊嚴不可當曲藏無量佛　巧創大明王登眺多高閣　經行有步廊規
GA079n0081_p0070a11║模擬忉利　形勝擅清涼鎮澄詩：御節下清涼　山林品彙光皇華輝鷲嶺　佛日煥
GA079n0081_p0070a12║龍章寶剎開初地　金繩界上方功兮何所致　明祚萬年昌
GA079n0081_p0071a01║大圓照寺顯通之左，古稱「普寧寺」。永樂初，印度僧室利沙者來此土，詔入大善殿，
GA079n0081_p0071a02║坐論稱旨，封「圓覺妙應輔國光範大善國師」，賜金印，旌幢遣送臺山，寓顯通寺。至
GA079n0081_p0071a03║宣德初，復詔入京，廣宣祕密。無何，辭歸山，上未許。明日示寂，上聞，痛悼之。御祭、火
GA079n0081_p0071a04║化，勅分舍利為二：一塔於都西，建寺曰「真覺」。一塔於臺山普寧基，建寺曰圓照。正
GA079n0081_p0071a05║德間，封張堅參為法王，賜銀印，兼有都綱印。
GA079n0081_p0071a06║大文殊寺即菩薩頂真容院。唐僧法雲自建殿堂，擬塑聖像。有塑士安生，不委何
GA079n0081_p0071a07║來，請言聖儀。雲曰：「大聖德相，我何能言？」相與懇禱，求聖一現。七日，忽光中現文殊
GA079n0081_p0071a08║像，遂圖模塑成，因名「真容院」。歷代人君，不廢修飾。明永樂初，勅旨改建大文殊寺。
GA079n0081_p0071a09║勅賜貝葉靈文、梵文藏經、朱書橫列、御製序讚。每帙盛以錦囊，約以錦縧，護以蒨
GA079n0081_p0071a10║氈，並欽造文殊鍍金像。萬曆辛巳間，上勅太監李友重修。釋秋崖詩：古今皇帝
GA079n0081_p0071a11║勅　寺啟鷲峯頭客喜松間屋　僧栖雲外樓羣山皆北向　二水自南流名字聞天竺
GA079n0081_p0071a12║　神僧荷錫遊鎮澄詩：古寺晚峯頭　登臨興未休林烟籠紺殿　幡影挂朱樓僧度
GA079n0081_p0072a01║溪橋月　鶴翻雙樹秋坐來深院寂　夜雨一燈浮
GA079n0081_p0072a02║大廣宗寺鷲峯南半麓。正德初，上為生民祈福，遣中相韋敏建寺，鑄銅為瓦，今稱
GA079n0081_p0072a03║銅瓦殿。賜印，并護持，命秋崖等十高僧住。紫柏真可詩：方丈蕭蕭倚鷲峯　顯通
GA079n0081_p0072a04║久寂講經鐘更憐銅瓦風霜老　祇恐重來不易逢鱗鱗萬瓦五峯中　不用泥燒
GA079n0081_p0072a05║用鑄銅無柰朔方冰雪甚　住僧無力可支傾儲御史詩：仙宮開曉日　鷲嶺住高
GA079n0081_p0072a06║僧氣宇閒林鶴　襟懷古澗冰秋崖圖晚節　苦海羨先登坐見超凡界　崐崙駕大鵬
GA079n0081_p0072a07║秋崖詩：小朵天城寺　百年我遁中青山雲影淡　紫府樹林豐洗鉢龍吞水　扶筇
GA079n0081_p0072a08║鳥入空天機何處是　黃葉舞秋風
GA079n0081_p0072a09║羅睺寺塔院寺東北隅，唐建。張天覺於此見神燈，有感，修飾。成化間，趙惠王重建。
GA079n0081_p0072a10║廣緣寺鷲峯東，古名「大王寺」。世傳昔有王子棄國出家，于此建寺。明朝改建。後有
GA079n0081_p0072a11║妃子寺，即王妃出家處。
GA079n0081_p0072a12║法王寺妃子寺後，明張法王建。
GA079n0081_p0073a01║普濟寺華嚴谷，亦名「北山寺」。明成化間，澄孤月禪行聞於代王成煉，始建寺，今為
GA079n0081_p0073a02║代王香火。孤月詩：深隱巖阿不記年　名韁利鎖莫能牽七斤衫子重聯補　日炙
GA079n0081_p0073a03║風吹愈轉鮮颯颯春風和鳥哀　清音直到耳邊來鑪燒柏子端然坐　對月殘經
GA079n0081_p0073a04║又展開鎮澄詩：落日北山寺　蕭然古澗邊白雲生翠崦　明月下寒泉孤鶴棲雙
GA079n0081_p0073a05║樹　疎鐘破曉烟焚香坐清夜　暫爾已忘緣正秀詩：齋餘聊結伴　來此叩禪關古
GA079n0081_p0073a06║寺開前代　危樓倚北山僧持靈錫去　龍帶嶺雲還寂寞烟霞裏　優遊且共攀
GA079n0081_p0073a07║般若寺樓觀谷，唐無著嘗入化般若寺，因建寺名焉。成化間，立禪和尚道行聞晉
GA079n0081_p0073a08║王，重建。覺玄詩：有緣尊者信前生　童子開門遠迓迎盡說曾遊般若寺　不知誰
GA079n0081_p0073a09║在裏頭行虞山瞿太虛詩：寒巖一片雲　徘徊長松頂下偶幽棲人　往來樵牧境
GA079n0081_p0073a10║相看兩相得　無言意自永冷風忽飄拂　吹度清涼嶺斐亹金色界　望望何遼迥如
GA079n0081_p0073a11║逢繡墩翁　或對均提名為問般若寺　可與衡茅並仙衣幾時還　天末日引領那得
GA079n0081_p0073a12║寒潭中　復駐悠悠影性善詩：古洞巖阿一徑通　石門幽掩薜蘿中青衣自昔迎
GA079n0081_p0074a01║先覺　金色於今攝後蒙風奏松音回劫夢　日薰花氣露春容自憐未會三三意　把
GA079n0081_p0074a02║筆徒勞繪太空
GA079n0081_p0074a03║太平興國寺樓觀谷。宋沙門睿見結廬于此。平生自誓者四：「眼不觀非法之色，耳
GA079n0081_p0074a04║不聽非法之聲，口不道非法之語，心不緣非法之事。」太宗平晉，聞師道，詔見行宮。
GA079n0081_p0074a05║勅建寺，賜額「太平興國」，以師主之，即楊五郎之師也。中有五郎祠。五郎之後，真寶，
GA079n0081_p0074a06║代州人，以義為質，能外死生，欽宗厚遇。靖康之亂，寶為金酋所獲，庭抗不禮。金不
GA079n0081_p0074a07║忍殺，百方勸誘，終不顧。且曰：「吾許宋皇帝以死，為佛弟子，豈當為妄言耶？」怡然受
GA079n0081_p0074a08║戮。上聞，痛悼不已，立祠本寺。今祠沒焉。秋崖詩：宋世功臣志異常　棄名林下學
GA079n0081_p0074a09║僧郎乾坤到此誰堪並　獨許英風動帝王阿師功業與天齊　恨殺丹青不與題
GA079n0081_p0074a10║儻得將軍常在世　宋朝爭肯屬單于
GA079n0081_p0074a11║法雲寺即華嚴嶺，唐三昧姑開化處。代藩中官王朝，因僧真善開拓重修。丘坦
GA079n0081_p0074a12║之詩：欲覽諸山勝　先須渡法雲萬山開釜口　五頂各支分侑佛山中樂　留賓澗底
GA079n0081_p0075a01║芹老僧慰辛苦　安置費慇懃
GA079n0081_p0075a02║普恩寺普濟寺東山，舊稱「西天寺」，元建。明洪武間，具生、室利板的達寓此。道聞于
GA079n0081_p0075a03║上，詔入京，應對稱旨，賜龍章護持。正統間，賜藏經兼護持。洪武御製詩：師心好
GA079n0081_p0075a04║善善心淵　宿因曠作今復堅與佛同生極樂天　觀空利物來東邊目有神光頂相
GA079n0081_p0075a05║圓　王公稽首拜其前笑談般若生紅蓮　周旋俯仰皆幽玄替佛說法近市廛　驊騮
GA079n0081_p0075a06║雜遝擁粉鈿飄飄飛度五臺巔　紅塵富貴心無牽松下趺坐自忘緣　人間甲子不
GA079n0081_p0075a07║知年此之謂「入如來禪」。
GA079n0081_p0075a08║平章寺金建。
GA079n0081_p0075a09║報恩寺并在華嚴谷，皆荒涼。
GA079n0081_p0075a10║金界寺華嚴谷，唐建。張商英於此見神物。成化初，清玉禪師重修。
GA079n0081_p0075a11║萬壽寺亦名「玉花寺」，中臺東南麓。隋有五百應真栖此，龍神修供。有騾數十疋，
GA079n0081_p0075a12║不用人驅，自能入市運糧。朝去暮歸，率以為常。過夏俱隱。是時白蓮生池，堅瑩若玉，
GA079n0081_p0076a01║七日乃爍。代牧砌其池，志曰「玉花」。明改為「萬壽」。
GA079n0081_p0076a02║鐵瓦寺玉花池南，元建，三泉寺入焉。
GA079n0081_p0076a03║壽寧寺在三泉寺南嶺，古名「王子焚身寺」。高齊第三子自識宿命，厭塵勞，于此燃
GA079n0081_p0076a04║身供聖，菩薩現形火光中。內侍劉謙之回奏，帝悼之，勅建寺焉。唐普雨大師奏昭
GA079n0081_p0076a05║宗重修，撥州田百頃，充常住費。宋景德初，勅改建曰「壽寧」。元華嚴菩薩者，有道僧。
GA079n0081_p0076a06║成宗及英宗幸山，命右丞相巴思重修葺焉。
GA079n0081_p0076a07║西壽寧寺元碧峯建。
GA079n0081_p0076a08║三塔寺鷲峯之西，萬曆初勅建，僧了塵主之。李環洲詩：八十禪翁號了塵　錫飛
GA079n0081_p0076a09║來自天之津見明水月成空寂　風靜巖花解悟真法藏度流三塔寺　江山收盡五
GA079n0081_p0076a10║臺春浮生半日逢君話　浪迹乾坤愧此身
GA079n0081_p0076a11║殊像寺梵仙山左，有文殊駕狻猊像，神人所造，見者肅然，生難有想。鎮澄詩：瞻
GA079n0081_p0076a12║對金容意黯然　依稀身在福城邊南詢有路無人踐　烟水茫茫鏡暮天南國鶯
GA079n0081_p0077a01║啼花雨天　吾師開化福城邊等閒一顧青蓮眼　證入無生已六千吉祥妙德相
GA079n0081_p0077a02║難窮　有作何能盡至功唯有菩提心界裏　一輪秋月下寒空
GA079n0081_p0077a03║日光寺在鳳林谷。嘉靖初，獨峯和尚建。
GA079n0081_p0077a04║寶林寺日光北。嘉靖間，古燈禪師建。
GA079n0081_p0077a05║鳳林寺嘉靖間，徹天和尚卓庵。嘗有盜賊至，見二虎據門，賊乃革惡，因呼為「二虎
GA079n0081_p0077a06║禪師」。萬曆初，道聞于上，改建為寺，額曰「鳳林」。五年勅建慈壽寺，使官徵之，不可。使
GA079n0081_p0077a07║官強起，師辟穀七日，乃終。賜祭，塔於本山。一江和尚詩：五月清涼界　談經入鳳
GA079n0081_p0077a08║林松風和梵語　流水奏幽琴雲淡曼殊面　花妍古佛心不須覓黃卷　徧演法王音
GA079n0081_p0077a09║鎮澄詩：古木寒巖寺　山門控碧流丹梯接上界　複道繞重樓松老鶴巢穩　雲閒
GA079n0081_p0077a10║僧舍幽何時投杖屨　於此事清修
GA079n0081_p0077a11║護國寺鷲峯南，三里許。元成宗勅建，真覺國師住此，著《慧燈集》。明弘治間，周國母
GA079n0081_p0077a12║重建。鎮澄詩：探奇來古寺　觸目動幽懷路繞萬松曲　門迎一水開丹墀迷蔓草
GA079n0081_p0078a01║　畫壁沒青苔不見談經者　空堂雲自來
GA079n0081_p0078a02║帝釋宮即今玉皇廟。
GA079n0081_p0078a03║碑樓寺宮南。
GA079n0081_p0078a04║萬聖佑國寺交口東山麓，元海印大師居此，註《肇論》。英宗為建寺，賜號「弘教大師」。
GA079n0081_p0078a05║鎮澄詩：白社翠巔頭　登臨思轉悠風烟千嶂暮　鐘磬一林幽清寫藤蘿月　寒生
GA079n0081_p0078a06║薜荔秋虛堂無一物　坐看大雲流
GA079n0081_p0078a07║觀海寺即明月池，在大文殊院南二里，元魏建成化間，月舟禪師重修。清康熙間，
GA079n0081_p0078a08║吻叶和尚重建。後有夫緣和尚中興，立為十方常住。慈心利物，本分為人。法本
GA079n0081_p0078a09║詩：萬松深處梵王宮　幕翠迴嵐知幾重定起峯頭新月上　一枝松影下簾櫳
GA079n0081_p0078a10║吉祥寺即清涼橋，在中臺南麓。思曇和尚重建，歷四世而至離塵和尚，不剃度，不
GA079n0081_p0078a11║分爨，不私蓄，不別眾，凡有作務，以身先之。故內外諸省，皆知有清涼橋叢林者，代
GA079n0081_p0078a12║不乏人爾。
GA079n0081_p0079a01║佑國寺即南山寺，臺懷南五里，奎衷和尚重建。後有仁山和尚繼興，立為十方常
GA079n0081_p0079a02║住。結制安禪，寸陰不廢。
GA079n0081_p0079a03║大文殊院即沐浴堂，在佑國寺南三里，吻叶和尚建。後有本空和尚中興，立為十
GA079n0081_p0079a04║方常住。授戒安禪，躬行慎切。
GA079n0081_p0079a05║護眾庵在觀海寺南五里。原是叢林，因無其人，數年歇響。後有如然和尚，復整為
GA079n0081_p0079a06║十方常住，葺廢修殘，弘戒演經，曉夜不懈。
GA079n0081_p0079a07║鎮海寺交口西南嶺畔。
GA079n0081_p0079a08║雷音寺在海螺城。紫柏真可詩：雲裏有雷音　逶迤一徑深好將三里霧　化作萬
GA079n0081_p0079a09║方霖蛟室寒巖裂　僧房夏木森我來了宿約　去住兩無心
GA079n0081_p0079a10║雲集庵在曉天梁。
GA079n0081_p0079a11║天聖寺井溝，嘉靖間建。
GA079n0081_p0079a12║靈峯寺陽白谷，唐建。成化間，義賓上人約五十三人，結社參禪。皇戚周善世來遊，
GA079n0081_p0080a01║觀眾有感，割金三千重修。秋崖詩：一室千峯裏　幽居少客臨經函就月案　禪榻
GA079n0081_p0080a02║倚雲岑極目空天地　潛心無古今流馨到人世　故我得相尋
GA079n0081_p0080a03║中峯寺、聖水寺、天城寺三寺，俱在陽白谷，皆靈峯寺支院。
GA079n0081_p0080a04║天盆寺依山得名，近有空上座重修。
GA079n0081_p0080a05║日照寺天盆谷。
GA079n0081_p0080a06║金燈寺南臺東北麓，元建。成化間，一庵重修。性善詩：梵剎碧山旁　金燈夜吐光
GA079n0081_p0080a07║眾生心有感　菩薩用無方蘿月庭秋冷　松風海曙蒼五更初定起　清磬聽何長
GA079n0081_p0080a08║金閣寺南臺西北嶺畔，昔人見金閣浮空，因建寺。楊彩詩：塵中日夜恣昏狂　暮
GA079n0081_p0080a09║景來參古佛堂高閣崚嶒銀漢近　白雲縹緲玉毫長一乘此際窺宗旨　千手翻疑
GA079n0081_p0080a10║涉杳茫兀坐頹然塵念淨　數聲清磬倚斜陽王道行詩：駕壑朱甍乍有無　雲開
GA079n0081_p0080a11║福地忽平鋪蓮華十丈承神足　貝葉千函鎖佛圖香積廚中松火冷　涅槃會上石
GA079n0081_p0080a12║牀孤瞻依共說通身眼　何似懷中不二珠鎮澄詩：傑閣倚雄峯　登臨興未窮怡
GA079n0081_p0081a01║然觀物化　肅爾禮慈容簾捲千山雨　窗含萬壑風倚闌何所思　霜月挂寒空
GA079n0081_p0081a02║竹林寺中臺南三十里，唐法照悞入化竹林，因創寺，名焉。歷代以來不廢修葺。
GA079n0081_p0081a03║丘坦之詩：徧刻千尊佛　存來不記年纖微豈人力　妙麗自天然殿毀塔猶在　山荒
GA079n0081_p0081a04║名尚傳寺僧頭盡白　亦復昧因緣秋崖詩：清涼山畔幾叢林　羅列千峯萬木森
GA079n0081_p0081a05║溪涌寒雲流碧玉　風飄落葉散黃金縱橫雁塔星霜古　攲側龍碑歲月深多少禪
GA079n0081_p0081a06║宮看代謝　徘徊誰不動愁吟
GA079n0081_p0081a07║清涼寺中臺南四十里，元魏孝文建。歷代以來，不廢修飾。唐宋皆設僧正司。祝
GA079n0081_p0081a08║顥詩：後嶺前峯迭送迎　景多目眩亂吟情青山影裏僧家住　綠樹陰中客騎行流
GA079n0081_p0081a09║水洗心塵垢淨　涼風吹鬢夢魂清山高已見諸天近　明日登臨見化城
GA079n0081_p0081a10║智導庵中臺南麓，即清涼泉側。萬曆間，釋明經建。
GA079n0081_p0081a11║望海寺東臺，元建。嘉靖間，秋月禪師重修。鎮澄詩：寶剎陵霄漢　登臨意廓然雲
GA079n0081_p0081a12║霞連海岱　嵐色接青天遠塞冥鴻杳　長空孤月懸始知身是夢　回向禮金仙
GA079n0081_p0082a01║普濟寺南臺，宋建。成化間重修。性善詩：策杖尋幽上翠巔　清涼春盡景芳妍千
GA079n0081_p0082a02║崖花綴千崖錦　五頂峯連五頂天梵剎岧嶤陵日月　經堂寂寞鎖雲烟真容欲覩
GA079n0081_p0082a03║知何在　極目蒼蒼意惘然
GA079n0081_p0082a04║法雷寺西臺，唐建。明法聚重修。晉陽西屏詩：臺山遠躡勢陵虛　臺上高飆不可
GA079n0081_p0082a05║居五頂插霄皆嵲嶫　萬林蔽日總扶疎舊聞勝槩風光異　今覺閒遊懷抱舒徧歷
GA079n0081_p0082a06║峯巔望四極　恍疑天近地無餘
GA079n0081_p0082a07║靈應寺北臺。五臺唯此山高風猛，人難措泊，往者多凍餒而死。隆慶初，釋圓廣與
GA079n0081_p0082a08║徒明來構居，開粥以濟飢寒。萬曆丁亥，釋佛秀募造文殊大像，未遂，竟以勞死。感
GA079n0081_p0082a09║夢慈聖施金，佛始成。遣中使陳儒，載送峯頂，更建殿宇供奉，為祝釐之所。丘坦
GA079n0081_p0082a10║之詩：客子新遊地　文殊舊道場莊嚴託聖母　護法有龍王殿與雲霄近　山多松柏
GA079n0081_p0082a11║香風濤復暴作　愁絕老僧房
GA079n0081_p0082a12║演教寺中臺，唐建。弘治間，玉禪師重建。中有鐵塔，藏舍利焉。秋崖詩：嵯峨高萬
GA079n0081_p0083a01║丈　氣宇眇蓬萊塔影連雲漢　鐘聲出斗隈龍池藏日月　聖地絕塵埃天下多名勝
GA079n0081_p0083a02║　難同是五臺
GA079n0081_p0083a03║淨土庵棲賢谷。嘉靖間，玉峯和尚開山，歷試苦行，嘗四十餘日昏散不入。後廣集
GA079n0081_p0083a04║緇流，事淨土行，因結庵。新安明淵詩：雪髮頭陀遁僻林　定忘昏散道猶深雙眉
GA079n0081_p0083a05║不著人間夢　一塵高揮劫外音野衲從風因有道　山禽相狎為無心蒲團夜照清
GA079n0081_p0083a06║涼月　一榻松風獨自任
GA079n0081_p0083a07║龍興庵棲賢谷。嘉靖初，太虛和尚卓庵於此。初住，林茂無人。正旦，見金色女，手執
GA079n0081_p0083a08║蓮花立石上，俄而不見，流光滿谷。又嘗聞龍鳴。居無何，大開社火，廣接方來，叢林
GA079n0081_p0083a09║鼎盛，因為名。鎮澄詩：紛紛逐榮辱　大士獨驚心避俗離寰闠　誅茅入遠岑林花
GA079n0081_p0083a10║觀代謝　漚影識浮沈定入千峯夜　寒雲一榻深
GA079n0081_p0083a11║靈鷲庵華嚴谷東嶺。正德間，僧官從鈴建。
GA079n0081_p0083a12║大鉢庵紫霞谷。羣峯拱抱，茂林森聳，無邊禪師得楚峯和尚道，濟下廿八代。楚峯
GA079n0081_p0084a01║嘗囑曰：「爾後有鉢飯，當共衲子食。」嘉靖甲子卓庵於此，掘得銅鉢，受斗餘，遂成叢
GA079n0081_p0084a02║林。伏牛法光詩：住老臺山不記年　蔬餐澗飲樂心田雲埋五頂誰人到　雪覆千
GA079n0081_p0084a03║峯獨自眠擊鉢謾歌佛祖句　縛茅常結水雲緣自從勘破西來旨　此段因緣不易
GA079n0081_p0084a04║傳鎮澄詩：羣山環抱樹森森　大士開圖歲已深銅鉢埋來應有讖　可知原是舊
GA079n0081_p0084a05║叢林
GA079n0081_p0084a06║靜林庵紫霞谷。釋真雲所構。學天目中峯禪，梓其書以施人。寂江詩：靜林庵結
GA079n0081_p0084a07║碧巖阿　目極溪山樂處多簾捲白雲生遠岫　窗含明月映澄波燈寒絕澗龍蛇冷
GA079n0081_p0084a08║　路僻羊腸虎豹過門掩清涼無箇事　數聲啼鳥隔煙蘿
GA079n0081_p0084a09║雜華庵塔兒溝，僧正參建。
GA079n0081_p0084a10║法雲庵即古彌陀庵，在龍門上。長干德清居此，號為「憨山子」。清幼歲，人呼為「清郎」。
GA079n0081_p0084a11║萬曆己亥與友妙峯卓庵於此，掘地得石座，上勒「清郎居」三字，有契焉，遂居之。
GA079n0081_p0084a12║鎮澄詩：獨宿千峯裏　良宵開竹房幽松發爽籟　澹月生微涼野色凝心靜　溪聲引
GA079n0081_p0085a01║興長魂清眠不得　擁衲坐繩牀
GA079n0081_p0085a02║大林庵在鳳林谷，金陵素庵法師構。
GA079n0081_p0085a03║龍樹庵在車溝。嘉靖初，寶印、楚峯、玉堂同參大川和尚，曰：「向去三人載一車。」後至
GA079n0081_p0085a04║蛇溝，共結庵而居，致成叢林。蓋蛇溝，舊名「車溝」也。楊海州詩：巖扉一榻安　便遣
GA079n0081_p0085a05║紅塵累巾裾帶月清　枕簟流松翠梵磬夕轉幽　花雨晴還墜蓮社倘相容　日耽菩
GA079n0081_p0085a06║提醉謝畹溪詩：三老習禪靜　結宇白雲林戶外數峯秀　巖前眾壑深夕陰連雨
GA079n0081_p0085a07║足　空翠落庭昏看取蓮花淨　方知不染心
GA079n0081_p0085a08║棲鳳庵天盆北嶺。嘉靖間，寶峯建。釋紫崖詩：峯頭嘉木綠依依　客子尋芳路轉
GA079n0081_p0085a09║迷清磬一聲寒雨外　淡烟縹緲隔幽栖
GA079n0081_p0085a10║華嚴庵棲鳳庵東北。嘉靖末，僧古檀能誦《華嚴》，於此卓庵。
GA079n0081_p0085a11║白頭庵南臺東北十餘里。昔有行者，生而皓首，神異頗多。嘉靖間，卓庵於此，後罔
GA079n0081_p0085a12║知終焉。性善詩：皤然一老叟　來自無何有手攜紫節藜　飄飄鶴隨後兩鬢帶秋
GA079n0081_p0086a01║霜　未擬年多壽隱顯翠微中　樵牧傳之久乞食向人間　結庵倚山阜紫氣擁崖巔
GA079n0081_p0086a02║　丹砂煑星斗乘興入蓬萊　相尋不相偶題詩細咨詢　遺蹤果非謬
GA079n0081_p0086a03║臥雲庵中臺西南麓，明建。法光詩：臥破白雲不出山　終朝無事樂閒閒一聲清
GA079n0081_p0086a04║唳松頭鶴　格外風光那可攀
GA079n0081_p0086a05║不二樓西臺北，樓倚二聖對談石。景泰間，宣城公子遊此，遙見紫金樓躍出雲表，
GA079n0081_p0086a06║因建重樓，擬所見也。嘉靖丙寅，永平法師慧月至此，見文殊、淨名二聖對談，須臾
GA079n0081_p0086a07║失之。有感，偈曰：清涼有分歸來晚　大聖無緣奉覲難一句了然千聖外　相逢何事
GA079n0081_p0086a08║自顢頇先是，成化間，有老尼居此，自憶宣公子再來，發其私隱，皆符契。將終，勒石
GA079n0081_p0086a09║志曰：「吾若來時，必闡《華嚴》，重修是樓。」月公至此，講《華嚴》凡五徧矣。故時人呼為「華
GA079n0081_p0086a10║嚴樓」，亦曰「三生樓」。鎮澄詩：大士談經不二樓　八功德水印明秋泠泠清梵滿山
GA079n0081_p0086a11║谷　散入冥空不可收談經人在翠微中　縹緲烟霏隔幾重欲寄此心無可託　長
GA079n0081_p0086a12║隨片月挂西峯冰雪談經歲已深　蕭條瓶鉢挂高岑虛空不住婆娑影　劫火難
GA079n0081_p0087a01║銷刻苦心
GA079n0081_p0087a02║臺外佛剎凡三十六東臺外九寺
GA079n0081_p0087a03║華林寺在古華巖，唐建。至明朝凡四修。
GA079n0081_p0087a04║香雲寺華林相鄰。
GA079n0081_p0087a05║香蘽寺華林之東，中有乳頭香蘽。
GA079n0081_p0087a06║慈雲寺香蘽之南。
GA079n0081_p0087a07║龍蟠寺大會谷。其山狀若蟠龍。
GA079n0081_p0087a08║鳳嶺寺龍蟠相鄰。
GA079n0081_p0087a09║溫泉寺臺東南五十餘里。古傳昔有王者嬰疾，至是就浴，疾差，因建寺。元重修。
GA079n0081_p0087a10║銅鐘寺大會谷中。有神鐘，受三十斛，彫文鏤藻，綺煥可觀。寺僧慧燈受戒赴京，及
GA079n0081_p0087a11║歸，鐘失。徘徊愴惻，冥啟大聖。忽聞空中報曰：「鐘乃拘樓秦佛時，兜率天王所造。今
GA079n0081_p0087a12║收入金剛窟中，爾何求耶？」燈遂勒石為銘云：「寺法器，世無倫。擊振吼，息烟塵。集聖
GA079n0081_p0088a01║賢，滅苦因。被收入，金剛輪。誰得知，聞空神。」表神鐘之去處，絕後代之疑人。
GA079n0081_p0088a02║龍泉寺臺東南舊路嶺，宋建。嘉靖初，羣盜縱橫，往者憚之。有馬大士者，不知何來，
GA079n0081_p0088a03║依止廢寺，遇賊即殺，羣盜乃絕。由是道路復通，往來無難。馬公將卒，以三門託燕
GA079n0081_p0088a04║京大智宗主，以慈惠及物。山之野民，靡然從化，恥為盜者。皆願施，重修其寺。諺云：
GA079n0081_p0088a05║「前日馬那吒，今朝智菩薩。」燕京釋永慶詩：龍泉抱古寺　梵影出重城喬木團青
GA079n0081_p0088a06║蓋　丹崖列翠屏朝烟諸壑暝　秋水半溪明講罷西齋月　蕭然一榻清
GA079n0081_p0088a07║南臺外九寺
GA079n0081_p0088a08║靈境寺去臺二十里。成化間，釋清善建。法本詩：蕭蕭靈境倚雲層　拽杖南來試
GA079n0081_p0088a09║一登帀地莓苔敷臥具　半龕蘿月代昏燈緇衣有力耕南畝　白社無人叩上乘覽
GA079n0081_p0088a10║盡清涼多少寺　不堪愁思憶衰興
GA079n0081_p0088a11║石塔寺亦名小柏寺，臺東南谷，元建。
GA079n0081_p0088a12║娑婆寺臺西南三十里。高齊釋玄賾卓庵于此，誦《華嚴》。有婦攜子，數來聽經，賾疑
GA079n0081_p0089a01║之。婦即知其疑，告曰：「師莫疑！我名娑婆，乃龍母也。因聞法得悟，我將脫是類矣。」賾
GA079n0081_p0089a02║曰：「孰當信汝耶？」婦指龍池曰：「我若真悟無生者，此之深陂，涌成高阜。」言訖，隨手而
GA079n0081_p0089a03║起，即成高阜，婦即化去。後人目其阜，名「龍宮聖堆」。玄賾於此建寺，名曰「娑婆」，龍母
GA079n0081_p0089a04║名也。鎮澄詩：華座巍巍樹影重　白雲不散講時鐘龍聞了義乘通去　梵宇猶存
GA079n0081_p0089a05║翠靄中
GA079n0081_p0089a06║佛光寺臺西南四十里，元魏孝文建。帝見佛光之瑞，因為名。唐解脫和尚於此藏
GA079n0081_p0089a07║修。參政王陶詩：五臺山上白雲浮　雲散臺空境自幽歷代珠幡懸法界　累朝金
GA079n0081_p0089a08║剎列峯頭風雷激烈龍池夜　草木淒涼雁塞秋世路茫茫名利者　塵機到此盡應
GA079n0081_p0089a09║休
GA079n0081_p0089a10║嵌巖寺臺南六十里，元魏孝文帝建。
GA079n0081_p0089a11║赤崖寺、聖福寺、法華寺、殊公寺並在仙花山陽。其廓魔、石臺、雙嶺等寺入
GA079n0081_p0089a12║焉。
GA079n0081_p0090a01║西臺外九寺
GA079n0081_p0090a02║秘密寺在祕魔巖，巖谷幽深，隱者星布。唐木叉和尚于此藏修，始建寺。大千和
GA079n0081_p0090a03║尚詩：覽勝登臨興有餘　祕魔巖畔幾閒居羊腸石徑通幽谷　鯨首鐘聲透碧虛隱
GA079n0081_p0090a04║隱龍宮多子母　蕭蕭僧舍少親疎何時得遂歸來志　相共雲間展鉢盂
GA079n0081_p0090a05║圭峯寺峨谷，隋建。覺玄詩：幾年聞說圭峯寺　未暇從容試一遊丹鳳翻來形勢
GA079n0081_p0090a06║古　青猿啼斷海山秋霜鐘擣日開金殿　鐵鉢分泉漾碧流嘉賞每思酬宿願　爽吟
GA079n0081_p0090a07║先付管城侯
GA079n0081_p0090a08║豹子寺、熊頭寺、向陽寺、育王寺、望臺寺、石門寺六寺並在峨谷，隋唐
GA079n0081_p0090a09║所建。
GA079n0081_p0090a10║鐵勤寺臺西南六十里鐵勤山，唐慧洪大師建。鎮澄詩：西出清涼路轉遙　鐵勤
GA079n0081_p0090a11║方丈倚青㟽鏗鏘澗水幽琴合　起伏雲山翠浪朝僧定虛堂生白月　鶴飛雙樹動
GA079n0081_p0090a12║清飆頭陀更在深巖下　默默無言味寂寥
GA079n0081_p0091a01║北臺外九寺
GA079n0081_p0091a02║寶積寺臺北谷。
GA079n0081_p0091a03║木瓜寺臺北谷。
GA079n0081_p0091a04║普濟寺大黃尖南麓，唐建。
GA079n0081_p0091a05║公主寺臺西北谷，元魏第四誠信公主出家建。唐有尼，掘得尺璧，獻武則天，下勅
GA079n0081_p0091a06║重建。唐末，唯德禪師重修。
GA079n0081_p0091a07║淨名寺臺西北繁峙縣南，唐建。具九山龍戲龜之勢，寺在龜背上。宋興國間，勅建。
GA079n0081_p0091a08║金大定間，重修。元天曆二年，推官郭琪重葺。天覺詩：月滿汾川寶鐸寒　誰來此
GA079n0081_p0091a09║地葬金棺育王得道行空際　尊者飛光出指端天上凝雲常覆定　人間劫火漫燒
GA079n0081_p0091a10║殘三千世界無留迹　聊向閻浮示涅槃
GA079n0081_p0091a11║正覺禪院臺北，臨滹沱，宋稱「天王院」。宣和初，黃冠所侵，改「神霄宮」。三年，復佛寺。時
GA079n0081_p0091a12║有真容院僧慧識主之，邑人仰重，相與踊躍葺之。復請額于朝，賜名「正覺禪院」。將
GA079n0081_p0092a01║立石志其事，識以言于大夫王公元禮，禮復言于承德郎高公植。植為文，其略曰：
GA079n0081_p0092a02║「昔我師釋迦以修多羅教付阿難陀，以正法眼藏付大迦葉，由是宗教並行。今五
GA079n0081_p0092a03║臺山善言佛者，宗則佛光解脫師，教則華嚴觀國師。其間名流繼出，代不絕人。自
GA079n0081_p0092a04║宋以來，唯教僅存，其言宗者寂無聞；顧識所主院獨以禪名，柰何？」植復於禮曰：「事
GA079n0081_p0092a05║固有實廢而名存者，雖聖人不去也。昔子貢欲去告朔之餼羊，孔子以為羊存，猶
GA079n0081_p0092a06║得以識其禮，故告之曰：『爾愛其羊，我愛其禮。』蓋存其羊，冀禮之復行也。識之院榜
GA079n0081_p0092a07║之曰『禪』，其誰曰不可？」禮固知識之志也，請并記以告將來。其有能發最上乘者，庶
GA079n0081_p0092a08║幾因是而得解脫。復於此土傳無盡燈，則於世尊拈花囑付之意為不孤矣。
GA079n0081_p0092a09║清源寺大黃尖下，二十里，元建。羣峯環抱，山氣日佳，禪者之栖也。關西僧戒喜，久
GA079n0081_p0092a10║參悟中和尚。及辭，中曰：「爾緣在北，逢源而止。」萬曆初，至此卓庵，掘地得殘碑，因識
GA079n0081_p0092a11║清源古基也。
GA079n0081_p0092a12║蘭若寺大黃尖北二十里，唐建。萬曆初，法華道者遊行五頂，誦《法華》，日夜無怠。後
GA079n0081_p0093a01║挂錫於此重修。中有卓錫泉、宋谷寺、天宮寺入焉。鎮澄詩：清涼北控太行峯　望
GA079n0081_p0093a02║入烟霄紫翠重日暮白雲飛不盡　幾回敲斷夕陽鐘
GA079n0081_p0093a03║普光寺今名「黎谷寺」，在文岫山，金璧峯藏修處。洪武間勅修，上賜詩以旌之。金公
GA079n0081_p0093a04║嘗依《華嚴》，制為佛事，梵音哀婉，凡四十二奏。唯本寺襲其法，四方學者于茲灌頂
GA079n0081_p0093a05║受業焉。御製詩：沙門號璧峯　五臺山愈崇固知業已白　此來石壁空能不為禪
GA079n0081_p0093a06║縛　區區幾劫功處處食常住　善世語龐鴻神出詣靈鷲　浩瀚佛家風雖已成正覺
GA079n0081_p0093a07║　未入天台叢一朝脫殼去　人言金璧翁從斯新佛號　盞水溢蛟龍飛錫長空吼　隻
GA079n0081_p0093a08║履挂高松年逾七十歲　玄關盡悟終果然忽立化　飄然陵蒼穹寄與璧峯翁　是必
GA079n0081_p0093a09║留禪宗
GA079n0081_p0093a10║
GA079n0081_p0093a11║
GA079n0081_p0093a12║《清涼山志》卷第二終
GA079n0081_p0094a01║附錄：結蓮社普勸文
GA079n0081_p0094a02║如是我聞，西方有佛，名阿彌陀。一名「無量光」，一名「無量壽」。又有觀音、勢至二菩薩，助
GA079n0081_p0094a03║佛揚化，皆以大願力，濟度諸眾生。其國以七寶莊嚴，清淨自然，無諸雜穢，故名「淨土」。
GA079n0081_p0094a04║其人皆蓮華化生，壽命無量。衣食受用，隨念而至。更無諸苦，亦無輪轉，故又名「極樂
GA079n0081_p0094a05║世界」。以此返觀我等現今所受之身，所處之世，較彼國土，淨穢壽量，苦樂生死，豈止
GA079n0081_p0094a06║天地之相遠耶？而昧者不知，或知而不信，自作障礙，顛倒執迷，不思解脫、捨此生彼，
GA079n0081_p0094a07║豈不哀哉？故我今者勸諸有緣，結此蓮社。假使難知難辦，猶當勉力精勤。況佛號甚
GA079n0081_p0094a08║易持，淨土甚易往。八萬四千法門，無如是之捷徑。但能輟清晨俛仰之暇，遂可為永
GA079n0081_p0094a09║劫不壞之資。是則用力甚微，而收功乃無有盡，眾生亦何苦自棄而不為乎？噫！夢幻
GA079n0081_p0094a10║非真，壽夭難保，呼吸之頃，即是來生。一失人身，萬劫不復。此時不悟，佛如眾生何？願
GA079n0081_p0094a11║深念於無常，勿徒貽於後悔。淨樂居士張掄勸緣
GA079n0081_p0094a12║