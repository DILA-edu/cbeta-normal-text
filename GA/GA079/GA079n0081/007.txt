GA079n0081_p0267a01║清涼山志卷第七
GA079n0081_p0267a02║第九、異眾感通
GA079n0081_p0267a03║根塵十二，總屬緣生；事相三千，無非心造。況乎大士具智光之無量，乘悲願以再
GA079n0081_p0267a04║來。本妙明無作之心，為緣熏眾生之境。故雲林烟島之間，花放鳥啼之候，罔非宣
GA079n0081_p0267a05║揚妙理，流布法音。但眾生五蓋熏蒸，則悟門閉塞；六情纏繞，則亂想紛馳。何由朗
GA079n0081_p0267a06║愛水之昏波，接法流於彼岸乎？惟須辦此一誠，捐其十礙，庶幾薰鑪夜爇，心香度
GA079n0081_p0267a07║此巖前；法鼓晨催，意蕊舒於座下。等千燈之互照，似帝網之交羅。志感通。
GA079n0081_p0267a08║《楞嚴》云：「精研七趣，皆是昏沈諸有為相，妄想受生。妄想隨業，於妙圓明無作本
GA079n0081_p0267a09║心，皆如空華。但一虛妄，更無根緒。」是知三界天仙，未出輪迴，皆不足以為生民
GA079n0081_p0267a10║攸賴，況山川之靈耶？世有烹宰物命，昵事鬼神者，不直無福，實增業累。唯吾文
GA079n0081_p0267a11║殊大聖，乃為有生慈悲真主，歸崇信向，漸以覺乎長夜之迷，而超脫乎生死幻
GA079n0081_p0267a12║累也。今夫清涼山者，出於佛口，大聖所宅。於茲蘄嚮，信有曼殊真身，洋洋乎徧
GA079n0081_p0268a01║諸雲林烟島之間，充塞而無閒也。是以四方之民，觀光遊禮，一念之誠，永為成
GA079n0081_p0268a02║佛不壞種子。直至菩提，斯善不磨，其為益豈不大哉！故其感應靈異，往往膾炙
GA079n0081_p0268a03║人口，今略錄數條，以曉未聞焉耳。
GA079n0081_p0268a04║王子燒身高齊天保帝第三子，兩世為僧，不犯欲戒，故得生知宿命。自憶周衰
GA079n0081_p0268a05║已來，為晉楚世家兒。殺人盈千，人殺己七番，生大厭離，不樂世位。天保七年，身嬰重
GA079n0081_p0268a06║疾，醫不能療。因入清涼，志誠禮懺，求見文殊。久而不見，心生疑慮。夢老人曰：「子於往
GA079n0081_p0268a07║者，唐死無算；今求聖少勞，而且怠耶？且子之身，非子有矣，可不勉哉？」王子自念此身，
GA079n0081_p0268a08║必償他債，乃於文殊像前，然身供養。火方然時，自陳願云：「我某然身供聖良因，釋我
GA079n0081_p0268a09║往昔自殺教殺，無量怨債，一時酬畢。再得為人，作沙門相，直至菩提，永不殺害。」火盡，
GA079n0081_p0268a10║閹官劉謙之拾其骨，塔於鷲峯之西。帝悼之，即於焚身處建寺焉，即今東壽寧，舊稱
GA079n0081_p0268a11║「王子燒身寺」。
GA079n0081_p0268a12║心通註經高齊中相劉謙之，諦信佛乘，厭離塵垢。持文殊菩薩名，日念七萬徧
GA079n0081_p0269a01║以為定課，不為事務所閒。天保間，隨王子入清涼山，見其焚身，為所難為，生大悲感。
GA079n0081_p0269a02║自慨刑餘，非佛法器，奏乞在山修道，上許之。謙遂不歸朝，持名閱經。精誠所致，忽爾
GA079n0081_p0269a03║心通，造《華嚴論》六十卷。奏帝，詔令敷演一徧。後感男根復生。
GA079n0081_p0269a04║環先遇聖隋代州趙良相，家資巨萬。有二子，長曰「盈」，次曰「孟」。盈強孟弱，其父將
GA079n0081_p0269a05║終，約家資為二，孟得其上。及良相死，盈盡霸取，止與孟園屋一區，孟傭力自活。無何，
GA079n0081_p0269a06║趙盈死，生孟家為兒，名環。後孟亦死，生盈家，與盈之子為兒，名先。洎長，而孟家益貧，
GA079n0081_p0269a07║盈家益富。趙環即與趙先作僕使為活。諺云：「天道弗平，盈者益盈。」環一日聞其寡母
GA079n0081_p0269a08║曰：「趙盈霸汝家業，致爾世貧。今至為其奴，可不恥乎？」環因懷恨，欲殺趙先。開皇初，環
GA079n0081_p0269a09║從先遊五臺，入峨谷東數十里，深曠無人。環拔刀謂先曰：「爾祖，我父，弟兄也。爾祖霸
GA079n0081_p0269a10║我產業，致我世貧。今為爾僕，爾其忍乎？吾今殺汝也！」先即疾走，環逐之。入林，見草庵，
GA079n0081_p0269a11║遂入。有老衲曰：「子將何為？」環曰：「吾逐怨也。」老衲大笑曰：「子且勿為，令汝自識之。」各以
GA079n0081_p0269a12║藥物授之，充茶湯。食已，如夢初惺，忽憶往事，感愧自傷。老衲曰：「盈乃環之前身，霸他
GA079n0081_p0270a01║之業，是自棄其業也。先乃孟之再來，受其先產，父命猶在耳。」二人棄家，從釋修道，後
GA079n0081_p0270a02║終於彌陀庵。
GA079n0081_p0270a03║無染證聖唐釋無染，善住院僧。於東臺麓見化寺，額曰「福生」。至二門，守者止之，
GA079n0081_p0270a04║令出，曰：「汝有慳垢，不應入此。」染既出，迴顧乃失，深自悔責。歸家，盡施所有，歎曰：「大聖
GA079n0081_p0270a05║警我，豈徒然哉！」行道禮臺，凡五十三次。年七十三，一日告徒曰：「道眼未明，前程黑暗。
GA079n0081_p0270a06║爾無執吝浮生，保持幻物，自蔽妙明，無所益也，珍重。」自作蠟衣衣之，服香水七日，然
GA079n0081_p0270a07║身中臺。火光中，說願偈曰：「我昔久逐生死輪，非義捨身若恆沙。今然此身供如來，普
GA079n0081_p0270a08║願自他成正覺。」火光若紅蓮華，金色童子端坐其上，移時乃殞。香風遠徹，花雨繽紛。
GA079n0081_p0270a09║見聞者，生難遭想。建塔梵仙山下，至今尚存。
GA079n0081_p0270a10║福運然身唐釋福運，代州總因寺僧。身嬰重苦，長年不差。因入清涼，亡生行道。
GA079n0081_p0270a11║一日，金剛窟前禮懺，至困而寐，見人以水沃之，覺而得宿命。見往為大法師，貪他利
GA079n0081_p0270a12║養，不淨說法，墮牛犬中，償足復人。既見是已，劇增悲慟，服香百日，願供養大聖文殊，
GA079n0081_p0271a01║以謝宿愆。積薪跏趺，自然火已，宴然而逝。五竅流光，上燭雲漢。觀者千萬，悲聲震山。
GA079n0081_p0271a02║溫陵曰：「夫為法不顧其身，非特佛氏也。至人得道，皆能外形骸，忘死生；或喪之若
GA079n0081_p0271a03║遺土，或喜之如決疣。若揚雄不羨久生，孔聖甘於夕死。凡以達本知常，恃有不亡
GA079n0081_p0271a04║者存，而蘄脫乎塵垢患累，故燒身然臂，曾無憂吝。世俗或駭其所為，在至人觀之，
GA079n0081_p0271a05║與遺土決疣一而已。亦以妙覺圓照，離於身見，得蘊空故，乃能如是。若識見未亡，
GA079n0081_p0271a06║諸蘊違礙，不達法行，空慕其迹，是徒增業苦，為妄作之凶矣。」
GA079n0081_p0271a07║神兵現空唐釋澄靈，於武后長安初，卓庵大黃尖南麓。禪寂中，聞珠珮聲，出庵，
GA079n0081_p0271a08║忽見神兵現於雲表，部類各異，威肅儼然。俄而，雲沒不現，但聞異香，充滿林谷。
GA079n0081_p0271a09║土療惡瘡唐福州陳仲良，遊清涼，囊土而歸。其妻患瘡，盡醫莫差。仲良以土付
GA079n0081_p0271a10║之曰：「此文殊大聖所賜藥，汝但至誠歸命，所苦必差。」其妻聞文殊名，生難遭想，即起
GA079n0081_p0271a11║合掌，三稱「南無大聖文殊」，其苦即瘉。後遊禮至公主寺，出家為尼，名法空。
GA079n0081_p0271a12║孝感仙藥唐李思遜，山東人，負八十歲母遊清涼。明年母卒，遜因思罔極，志託
GA079n0081_p0272a01║清涼。一步一禮至北臺麓，結庵修道。未幾，有異人授靈藥，食之，辭友僧道一，羽化而
GA079n0081_p0272a02║去。後人目其居為仙人庵，今為荒麓焉。
GA079n0081_p0272a03║雨有合香唐開元中，代州大旱，都督薛徽禱雨於太華池，命僧諷《華嚴》，以合香
GA079n0081_p0272a04║枝灑淨。滿七日，大雨千里，徧聞合香，是年大稔。
GA079n0081_p0272a05║僧伽神異唐梵僧僧伽師，南天竺人。持文殊五字呪，多神異。唐天寶間，來遊清
GA079n0081_p0272a06║涼，不入人舍，夜坐林野，攜舍利缾，夜則放光。嘗入定於中臺之野。天花擁膝，七日乃
GA079n0081_p0272a07║起。經夏，還天竺，過長安，李太白作歌贈之。歌曰：高僧法號號僧伽　有時為我論三車
GA079n0081_p0272a08║問云誦呪幾千徧　口道恆河沙復沙吾師本住南天竺　為法頭陀來此國戒若長天
GA079n0081_p0272a09║秋月明　身如世上青蓮色心清淨　貌棱棱　亦不減　亦不增缾裏千年舍利骨　手中萬
GA079n0081_p0272a10║歲胡孫藤嗟余落魄天涯久　罕遇真僧說空有一言懺盡波羅夷　再禮渾除犯輕垢
GA079n0081_p0272a11║（此係另一僧伽，非泗洲僧伽，乃泗洲僧伽入滅三十多年後，方來此方者。）
GA079n0081_p0272a12║謝平遇仙唐景龍間，代州謝平於東臺麓，見一老叟，招之入深谷。川原清暢，花
GA079n0081_p0273a01║木秀茂，茆茨石室，諸仙所居。採薇而食，其味沖澹，了無茹退，血氣優柔，不思嗜慾。久
GA079n0081_p0273a02║之思親，採薇囊之而歸，奉母。母病將死，食之病瘉。平居三月復尋，終不見焉。
GA079n0081_p0273a03║法愛變牛唐北臺後黑山寺僧法愛，充監寺二十年。以招提僧物，廣置南原之
GA079n0081_p0273a04║田，遺厥徒明誨。愛死，即生其家為牛，力能獨耕，僅三十年。牛老且病，莊頭欲以牛從
GA079n0081_p0273a05║他易油。是夕，明誨夢亡師泣曰：「我用僧物，為爾置田。今為牛，既老且羸。願剝我皮，作
GA079n0081_p0273a06║鼓，書我名字於鼓上。凡禮誦當擊之，我苦庶有脫日矣。不然，南原之阜，變為滄瀛，未
GA079n0081_p0273a07║應脫免耳。」言訖，舉身自撲。誨覺，方夜半，鳴鐘集眾，具宣其事。明日莊頭報老牛觸樹
GA079n0081_p0273a08║死。誨依其言，剝皮作鼓，書名於上。即賣南原之田，得價若干，五臺飯僧。誨復盡傾衣
GA079n0081_p0273a09║鉢，為亡師禮懺，後送其鼓於五臺文殊殿。年久鼓壞，寺主以他鼓易之。訛傳以為人
GA079n0081_p0273a10║皮鼓耳。
GA079n0081_p0273a11║中臺聞鐘唐長史崔公，部從五十餘人，遊清涼。登中臺，聞鐘聲大震，公謂部從
GA079n0081_p0273a12║曰：「僧預知其來，故鳴鐘也。」至頂，了無一人，亦未有鐘。因共造銅鐘，招僧居守。
GA079n0081_p0274a01║慧賾見聖唐釋慧賾，同緇素數人遊臺。至中臺，遙見沙門，持錫而立。及近則失
GA079n0081_p0274a02║之，遠望仍現。畫工呂玄覽同見，圖其像。眾人掘其地，得一鉢一像，金石莫辨，遂建塔
GA079n0081_p0274a03║於此。時龍朔元年。
GA079n0081_p0274a04║松說苦空唐釋法念，棲禪青峯。庵南，有大松若舍，可蔽風雨。法念嘗坐其間，若
GA079n0081_p0274a05║昧不昧，見僧作老比丘形，說苦空法。既寤，乃聞秋聲瑟瑟，不勝其悲，因呼為「苦空蘽」。
GA079n0081_p0274a06║古碑猶存。
GA079n0081_p0274a07║聞警大徹唐北臺後有古木，百圍中空。釋惠湛得荷澤之道，自謂大了，穴木為
GA079n0081_p0274a08║居。每一入定，三日乃起。木叉和尚訪之，在定，召曰：「湛闍黎！」湛出定，視之。叉曰：「汝在此
GA079n0081_p0274a09║生死穴中，耽著幾時？」湛忽然大徹，淚下如雨，自此觸向明妙。後人呼其樹為「生死蘽」。
GA079n0081_p0274a10║勃荷神異宋建陽趙氏，畜豬為業。一豬特異，毛鬣金色，唯食勃荷，里中小兒，因
GA079n0081_p0274a11║以呼之。凡屠者擒捉，羣豬奔逸，勃荷安徐引之入檻。趙氏愛惜，多年不殺。太平興國
GA079n0081_p0274a12║中，僧辨聰者遊五臺，寄清涼寺過夏。一老衲出入眾中，若佯狂然，為眾輕易，唯聰敬
GA079n0081_p0275a01║事之。解夏將還，老衲以書付聰，囑曰：「至京城北，尋勃荷投之。」聰辭去，竊發而視之，其
GA079n0081_p0275a02║詞曰：「子遊世間日久，彼眾生得易調伏否？彼若調伏，汝自調伏。度生事訖，祇可速返。
GA079n0081_p0275a03║若更久住，恐強緣打失，流入世業也！至禱至禱。」聰大驚，復緘之。既至，於廣濟河側，聞
GA079n0081_p0275a04║小兒呼「勃荷」。聰問：「勃荷何在？」小兒指趙氏欄內大豬，項帶銅鈴。聰就呼云：「勃荷！」豬躍
GA079n0081_p0275a05║起。聰以書投之，豬噉之，人立而化。
GA079n0081_p0275a06║誠感天華宋元豐間，安州張氏，每歲自種芝麻，打油百斤，負來然燈，五頂供養。
GA079n0081_p0275a07║每登臺，必澡浴更衣。一日，同六、七人，至中臺，忽聞異香，仰而視之，乃見天花浮空，青
GA079n0081_p0275a08║黃赤白，隨色生光。眾以手捉，近之即飛。唯張氏得一金色華，近者身衣皆黃。持至真
GA079n0081_p0275a09║容院，寺主覩奇，請留供養。張氏不與，遂持歸，觀者甚眾。行數里，黃光大熾而殞。
GA079n0081_p0275a10║褻侮慘報宋王在，代州人，其家豪富，素不孝。聞清涼之勝，挾妓來遊。宿真容院，
GA079n0081_p0275a11║於殿堂設酒宴，舞妓為樂。主僧諫曰：「此龍神之地，長者何以褻慢若是耶？」在怒罵曰：
GA079n0081_p0275a12║「禿丁，龍神何在？」僧莫敢言。明日登東臺，陰風卒起，雲霧晦冥，雷火涌地，在身已裂。僕
GA079n0081_p0276a01║妓皆徙置山麓，昏迷一日乃蘇。
GA079n0081_p0276a02║神僧入洞宋宣和八年夏，代牧趙康弼、巡檢董梁，同真容院慈化大師數十人
GA079n0081_p0276a03║至那羅洞。趙公同慈化入窟，行數步，隘不可入，低旋而迴。既出，見異僧立於洞口，趙
GA079n0081_p0276a04║公戲曰：「我從深裏來，師何不入？」僧曰：「我能入一塵，遊沙界，況此恢恢者乎？」即踊身而
GA079n0081_p0276a05║入，殊無阻礙。眾待數日不出，檢遺物，唯有笠子一頂，建塔東臺。
GA079n0081_p0276a06║《法華》不焚宋淳熙間，華嚴寺經樓遭焚，諸皆煨燼，唯有《法華經》一部，不壞。披之，
GA079n0081_p0276a07║得舍利三顆。經後記大唐釋道宣所書，蓋其戒定精熏所致也。
GA079n0081_p0276a08║《華嚴》放光元皇慶初，獵者馬秋兒，因獵宿東臺之東，華林之野，見光明上燭，林
GA079n0081_p0276a09║巒洞曉。歸白真容院主，主率人探之。見塔基，掘之，得石匣，中有《華嚴經》一部，乃唐顏
GA079n0081_p0276a10║真卿所書，沙門法遠建塔於此。主賷歸，祕藏。後忽失之，人以為收入金剛窟。
GA079n0081_p0276a11║圓光現塔元延祐二年夏，皇姊大長公主遊禮五頂，見大圓光中，有七級浮圖。
GA079n0081_p0276a12║母妻同化元亳州王僧吉，母年八十七，謂吉曰：「我為爾曹累，不能遂五臺遊。今
GA079n0081_p0277a01║老矣，菩薩聖地，豈能一至乎？」言訖，潸然。吉謂妻曰：「我與若共輿母詣五臺，汝能之乎？」
GA079n0081_p0277a02║妻曰：「妾所願也。」夫婦架轎輿，行十步一拜，長途無怠。三月抵清涼，徧禮五頂，靈瑞頻
GA079n0081_p0277a03║現。四月八日，至陽白谷，僧吉偶病，昧若死，其母與妻守七日而惺。白母曰：「我適一國，
GA079n0081_p0277a04║見大陂水，無限蓮華。其外小陂，環帀，岸多芳樹，輭風吹香，令人醉悅。童子引我至一
GA079n0081_p0277a05║陂，菡萏盈池，兩莖特秀，告曰：『若當棲此』。」吉言訖，曰：「願母歸家，我當於此修行。」母曰：「我
GA079n0081_p0277a06║家在近爾。」言已，坐脫。既葬，妻亦化去。吉遂於此藏修焉。（已上并出舊傳）
GA079n0081_p0277a07║稱名脫難明宣德間，定州曹一貴六人遊臺，至華嚴嶺，遇盜被縛。志心念文殊
GA079n0081_p0277a08║名，忽見數十騎沿嶺而來，盜竄去。貴舉首，但見浮雲度嶺，更無一人。尋路而歸。
GA079n0081_p0277a09║誠瘉親病明正統初，永平王國華，父母俱久病，求醫莫療。國華發願禮五臺。明
GA079n0081_p0277a10║日病稍損，華即裹糧，一步一禮。至中臺，見白光襲衣。其父母俱夢白衣母入其家，屋
GA079n0081_p0277a11║宇皆白，明日無恙。華初未有子，其年生俊男。
GA079n0081_p0277a12║夫婦同化明正德間，燕京西山靈水村劉繼先夫婦遊臺八返。先年九十一，妻
GA079n0081_p0278a01║八十，雇輿再遊。既禮五臺，至菩薩頂，翁囑婆曰：「汝好歸，我就此去矣。」婆曰：「住住，待我
GA079n0081_p0278a02║金剛窟來相別。」出房，於佛殿前坐脫。人報翁，翁笑曰：「賊老婆嗊我去也。」言訖而化。
GA079n0081_p0278a03║金輪神光明正德十二年，蘇州管氏六人宿中臺，見金輪浮空，光吞五頂。
GA079n0081_p0278a04║天橋度關明嘉靖十五年，京師王行者，造佛像，送臺山。至龍泉關，佛像重大，關
GA079n0081_p0278a05║門不能度。關吏紿曰：「若佛能放光，我為若拆關令度。」言已，佛像面門放光西流。關吏
GA079n0081_p0278a06║驚畏，即構天橋，像度過。
GA079n0081_p0278a07║天燈引還明嘉靖三十九年九月，胡虜越邊犯臺山，擄淨明寺二沙彌，入草地。
GA079n0081_p0278a08║沙彌志誠念文殊名。一夕脫走，黑夜迷路。忽見天燈，攸攸南逝，沙彌逐燈而歸。
GA079n0081_p0278a09║孝婦坐化嘉靖四十一年春，贊皇縣李氏妻，侍親以孝聞。一日，同四十餘人來
GA079n0081_p0278a10║遊臺。至日光寺，盥沐禮佛，別眾而坐。說偈曰：拖泥帶水去還來　何似今番坐五臺說
GA079n0081_p0278a11║與諸人各努力　這回終不入胞胎言訖而逝。
GA079n0081_p0278a12║變相怖盜嘉靖四十二年春，河間僧繼宗，素持文殊五字呪。遊臺，至竹林嶺，有
GA079n0081_p0279a01║羣盜林中突出。見宗作夜叉神，佩火輪；賊大怖伏地，不敢仰視。僧正懷在後亦見，而
GA079n0081_p0279a02║宗不自知。
GA079n0081_p0279a03║月輪光照浙江吳居士，素業禪觀，誦《法華》，鄉閭稱「吳彌陀」。步禮來遊，夜登東臺，
GA079n0081_p0279a04║見無數月輪自那羅洞涌出。得法喜，三月不知世味。後終，舌根不壞。
GA079n0081_p0279a05║一江遇聖明嘉靖四十三年春，北京一江和尚來遊山，中臺麓見白髮母，片衲
GA079n0081_p0279a06║遮醜，飢凍甚危。師憐之，解衣衣之，分麨食之。更與作禮，母逆立而受。傍僧不堪曰：「佛
GA079n0081_p0279a07║戒，比丘不禮白衣，師乃人天模範，禮貧賤女，可乎？」師曰：「此狀難測，汝遊清涼，無分別
GA079n0081_p0279a08║可也。」行數步，回顧，貧母即失；唯見衣挂松枝，金光煥散，異香絪縕，日盡乃已。
GA079n0081_p0279a09║二虎懾盜明嘉靖四十五年夏，祁縣僧德胤隱鳳林谷。值歲凶，暮夜，貧民從之
GA079n0081_p0279a10║貸糧，胤以饘橐授之而去。出籬數步，見二伏虎，大怖而返，還所授橐。胤笑曰：「虎自汝
GA079n0081_p0279a11║心耳。」送之出，惟見臥石二焉，因以「二虎」稱之。
GA079n0081_p0279a12║道感刺客明釋明山，字翠峯，初結茅中臺之南谷，檀施日多，有忌其盛者。一夕，
GA079n0081_p0280a01║刺客投宿，中夜窺山，屹然端坐，目如秋水，鼻息殆絕。客長跪，發露悔過。山曰：「汝受人
GA079n0081_p0280a02║所託，必忠其事，當速殺我，以快彼意。」客曰：「吾寧自殺，終不殺道人也。」客行，且曰：「師可
GA079n0081_p0280a03║速離此地。倘遇他人，師命危矣。」明日移九龍岡。
GA079n0081_p0280a04║孝感千獅明嘉靖間，河南信士潘守誠，負七十母來登中臺。至竹林嶺，見千獅
GA079n0081_p0280a05║子遊戲、躍入雲際。
GA079n0081_p0280a06║盜錢雷擊明嘉靖末，北臺一人盜龍池錢。入廚執爨，雷自竈出，擊之死。半日乃
GA079n0081_p0280a07║蘇，自陳偷錢事。
GA079n0081_p0280a08║稱名得煖明釋慧澄，晚上南臺，值風雪凍，急念文殊。忽見草庵，老僧向火。澄入，
GA079n0081_p0280a09║就坐對火，煦然生暖。俄而小寐。忽寤，天色已曉，坐對枯杌，前狀皆失。
GA079n0081_p0280a10║神魚出現明隆慶四年夏，北臺諷《華嚴》首座遠庵，見天井一金魚長尺許，有光
GA079n0081_p0280a11║明。呼眾臨池禮誦，自辰至未而隱。
GA079n0081_p0280a12║寺建仰華明隆慶五年，虜酋俺靼款關效貢。仰五臺聖境，奏請欲來進香，上未
GA079n0081_p0281a01║許。既而復請建寺於海西，設像瞻禮，賜名「仰華」。自此畏事中國。
GA079n0081_p0281a02║寶塔重修臺懷大塔，內藏阿育王所造釋迦佛舍利寶塔，元朝重建。隆慶間，石
GA079n0081_p0281a03║塔寺僧（稱「小會首」者），見其圮也，發願募修。走京師，叩馮監。馮監初許之，而忍弗能予。
GA079n0081_p0281a04║此僧每指其事，而諷切焉。馮怒聞上，逮詔獄。既死，而時時入馮夢中，以為患，又聞上。
GA079n0081_p0281a05║聖母出宮金，遣中官范江、李友督修，撤而改作。凡二載，塔始成，實萬曆十年也。
GA079n0081_p0281a06║屋成月輪明釋真寶，住棲賢谷。一日趺坐，痛念生死大事不徹，鑽仰不入，轉覺
GA079n0081_p0281a07║淒惶。稱文殊名數聲，斂念久之。忽見居屋為月輪，五峯林木，洞矚無礙，清涼適悅，難
GA079n0081_p0281a08║以為言。移時乃隱。自爾昏散不入者數日。
GA079n0081_p0281a09║松現異相明萬曆初，釋悟福同二僧，行至蛇溝，遙見彩霞滿樹。佇望久之，綠葉
GA079n0081_p0281a10║零零，其大如手。趨前數步，閒葉有果，黃赤相雜，大如茶甌，精光曜目。及近，唯見松株。
GA079n0081_p0281a11║退數步，仍見前異，日沒乃隱。
GA079n0081_p0281a12║神燈徧野明萬曆元年正月上元日，北臺大雪怒風，神燈徧野。在剎端者，其大
GA079n0081_p0282a01║如斗。僧無用者，指以示眾，指端即現一燈。既而霑衣拂面，皆神燈也。
GA079n0081_p0282a02║山神示兆萬曆五年二月，廬山僧徹空居龍門法雲庵。假寐間，見二儒服者至
GA079n0081_p0282a03║龕前曰：「明日有辟力鬼遇害，師可避之。」空曰：「請相公方便。」儒者諾諾而去。明日果有
GA079n0081_p0282a04║數賊，自西嶺而來。至龍門上，大風卒起，吹墮亂石。一賊折踁，眾賊舁入庵，捨去。折踁
GA079n0081_p0282a05║者以實告，乞憐，養半月得好。去後，負油麪來，設齋而謝。
GA079n0081_p0282a06║十指現燈萬曆六年，少林僧洪電，一夜上中臺，值雷雨昏黑，大怖，不能行。志心
GA079n0081_p0282a07║合掌，稱菩薩名，十指現燈。離之燈十，斂之復一。電合掌至臺，偶失跌，乃隱。
GA079n0081_p0282a08║妙峯感通明萬曆初，釋福登，字妙峯，居龍門妙德庵。日刺舌尖血為二分，一分
GA079n0081_p0282a09║研朱書《華嚴經》，一分呪食施鬼神。一夕，閱經窗下，患燈不亮，忽爾窗戶洞明如晝，經
GA079n0081_p0282a10║盡乃已。初，夜遊中、北二臺，至北臺之東，見神燈浮空上下，雙手搏之，得二樹葉。
GA079n0081_p0282a11║菩薩髮塔元魏時，文殊菩薩現為貧女，所施之髮，修塔貯之，在佛舍利大塔之
GA079n0081_p0282a12║右。住持圓廣見其圮也，撤而新之。命行者督工，行者分取其髮，囊之而去。過十餘年，
GA079n0081_p0283a01║返北京，至淨因庵。主僧惠杲方假寐，金甲神曰：「有盜髮賊，將鬻，師可留之。明年，歸之
GA079n0081_p0283a02║本地矣。」既寤，疑慮間，行者負經篋入，欲貨之還俗。杲與錢一千，留篋啓之，經數部，有
GA079n0081_p0283a03║一囊盛髮，若金縷。詢之，乃知聖髮也。明年萬曆十年，杲因禮五頂，賷其髮入大塔焉。
GA079n0081_p0283a04║五佛示夢萬曆九年，中相范、李二人奉命建塔院寺。方成之夕，李公夢五梵僧
GA079n0081_p0283a05║自西北飛來，空中不下。公設座延之，乃下就座。明日白范公，相與披尋靈迹。至壽寧
GA079n0081_p0283a06║寺，見五佛頹然荒草間。二公陳香帛，請就塔院華藏閣。舉之飄然，不藉多力。
GA079n0081_p0283a07║應真屢現五百應真，住持清涼，自古及今，顯應者三：一、隋開皇初，五百梵僧棲
GA079n0081_p0283a08║禪中臺麓，龍神修供，過夏而隱。二、唐貞觀中，慈恩法師開菩薩戒於華嚴寺，時有五
GA079n0081_p0283a09║百比丘忽至，聞戒而去。三、明永樂辛巳，頒御製佛名曲經，偶千僧至，齋畢，散入林谷。
GA079n0081_p0283a10║清涼靈石清涼石，古來顯應頗多，不能悉錄。且近見聞者，嘉靖間，太史岳國濟，
GA079n0081_p0283a11║謫汾陽斷司。過此，率僕夫百餘人登之，剛容不隘，作歌以志其靈。又三十七年，山西
GA079n0081_p0283a12║副使張君，與僧綱有隙，懷怒來山。至是，登石覩異，怒心乃釋，乃曰：「此石，乃臺山和尚
GA079n0081_p0284a01║赦書也。」萬曆初，僉事楊彩，登石感異，有詩志之（詩載靈迹）。蓋聖無常應，應於克誠，來者以
GA079n0081_p0284a02║迹而求，則殆矣。
GA079n0081_p0284a03║老人示路清釋碧雲，於乾隆初住清涼橋吉祥寺，常遊諸臺。一日晚歸，至中臺
GA079n0081_p0284a04║迷路，忽遇老人，示其歸路。旋行，復回顧老人，老人即說偈曰：來時有路　去時便誤撐
GA079n0081_p0284a05║起眉頭　放開腳步月挂中峯　雲消野渡努力向前　切莫回顧
GA079n0081_p0284a06║燈隨心現清釋照遠，山西太原人，姓王，投本村永寧寺聯公薙染。後受碧雲和
GA079n0081_p0284a07║尚心法，遂卓錫本郡大崇善寺。乾隆初，禮臺山。至大螺頂拜燈，一禮及地，五頂燈飛
GA079n0081_p0284a08║數百，林泉輝映，旋盡入塔院寺大塔頂中。遠卓犖英奇，於世淡然，視名山勝地，如渴
GA079n0081_p0284a09║思飲，故于四大名山，皆親禮焉。尤繾綣于臺山，故朝禮十三次，夏安居九次。三十五
GA079n0081_p0284a10║年，朝山至臺懷，遇弟子廿餘人，謂曰：「我等朝山拜燈三宿，一盞未現。」遠曰：「我朝十三
GA079n0081_p0284a11║次，無一次不現。汝等求燈，皆隨我來。」眾有倦色，唯程宗周願隨，遂至大螺頂。初夜拜
GA079n0081_p0284a12║求，未及三禮，五頂各現無數金燈。宗周甚喜，仍返臺懷。遠指梵仙嶺，謂眾曰：「此地是
GA079n0081_p0285a01║菩薩現像處。」眾咸企仰，見雲中現一金獅，鈴聲隱隱，晃耀天光。眾皆俯拜，舉首視之，
GA079n0081_p0285a02║雲消不見。
GA079n0081_p0285a03║結緣感聖清釋崇章，住京都翊教寺。乾隆間，備茶果於臺山萬緣庵結緣，躬自
GA079n0081_p0285a04║汲水煎茶。至第三年，有白衣母，攜一童子，白如雪，至菩薩前問訊，轉向崇章問訊，曰：
GA079n0081_p0285a05║「大師是從都中來結緣者。」章曰：「然。」即奉茶果。母與童子用茶果盡，母更索之。章再奉
GA079n0081_p0285a06║茶果，復用少許。即起座問訊，出門不見。
GA079n0081_p0285a07║佛燈屢現清釋成洪，鹽城人。乾隆十四年五月十五日，至五臺南山寺，見奎和
GA079n0081_p0285a08║尚。其晚，天清氣爽，見神燈浮空，峯巒露彩。奎曰：「朝山人若與菩薩有緣，神燈不求而
GA079n0081_p0285a09║自現。若是無緣，雖神燈徧山，亦不能見。」次日，至清涼橋朝西臺，又從西臺至祕魔巖。
GA079n0081_p0285a10║未至巖洞之間，忽現丈六金容。方入洞時，三聖皆現，又見光中無數化佛。諸頂朝畢，
GA079n0081_p0285a11║至大螺頂拜燈，神燈映星而上。又於夜半之後，古南臺神光照頂，如同旭日，幽冥黑
GA079n0081_p0285a12║暗之中，無不照燭。因歎曰：「我與一切眾生，紛忙於火宅之內，昏昧無知，今日得悟菩
GA079n0081_p0286a01║薩大圓鏡智，何其幸歟！」是時，天色未曉，降微細霧雨，其光遂隱。稽首讚曰：稽首文殊
GA079n0081_p0286a02║大智師　慈心照我清淨光爍開多劫昏矇眼　盡未來際覲法王
GA079n0081_p0286a03║夜現日輪清釋了彙，號度博，住京都西山戒臺寺。於乾隆二十七年夏，謁五臺
GA079n0081_p0286a04║文殊大士，至大螺頂，求見神燈。深夜，焚香虔禱，不數十拜，西峯上忽現紅日一輪，高
GA079n0081_p0286a05║昇旋轉，光輝朗耀，覺心空映，如入定中。因呼同伴，問云：「見否？」忽然隱滅。至明日，過祕
GA079n0081_p0286a06║魔巖，經大深澗中，崎嶇之處，數十步前，有四五人修路。及至前，倏忽不見。遂直上龍
GA079n0081_p0286a07║洞，焚香拜訖，求見聖像。親見文殊菩薩現像，歷歷分明。
GA079n0081_p0286a08║福資往生清禹尚智，大同府渾源州城西，水磨疃村人。好善樂施，凡渾郡修建
GA079n0081_p0286a09║寺院，盡力樂助。又于村南東西大路，修建茶房，置地頃餘，俾施茶永遠不替。每年盡，
GA079n0081_p0286a10║合城各廟，散施香燭。一日，尚智偶有微疾，夢中見菩薩放光，光中見菩薩像，為滴水
GA079n0081_p0286a11║所淋。病瘉，發心朝臺。至東臺頂後那羅窟，見菩薩聖像，與夢無異，惻然動念。回家，出
GA079n0081_p0286a12║己資，鑄鐵廟一座，送至窟中，擁護金身，俾永遠不沾滴水。後臨終，呼子範、孫璽與琦，
GA079n0081_p0287a01║囑曰：「諸惡莫作，眾善奉行，大事已畢。吾往蓮城。」說畢而逝。
GA079n0081_p0287a02║附：獅子窟創建十方淨土院碑（即〈五峯靈迹〉末之師子窩）（明）唐文獻（華亭翰林）
GA079n0081_p0287a03║竊聞莖草炳陳玉宇，法界皆然；一毛恆轉法輪，眾生盡爾。然羈旅靡歸，有假天王之
GA079n0081_p0287a04║賜屋；險途思憩，須憑智者之化城。心珠久昏，識浪方涌。非毗婆舍那，無以瑩淨；釋妙
GA079n0081_p0287a05║奢摩他，何因止停？故有息心所棲，名為精舍；無諍之地，號曰阿蘭。藉緣閒寂之場，蘄
GA079n0081_p0287a06║證菩提之果。匪今斯尚，自古攸崇。須達倡建於祇園，五竺因之棋布；漢明肇營於白
GA079n0081_p0287a07║馬，九州式以星羅。錫飛驅鶴，社結廬山之林；袖委藏龍，湖開邵武之剎。至若丹霞黃
GA079n0081_p0287a08║雲之墟，紫玉翠微之宇。金璧燁如覩史，閒侔秦望之鵲巢；琳琅璨若爛陀，寂等華林
GA079n0081_p0287a09║之虎穴。慧幢布影，妄知自破藤蛇；梵磬流音，塵夢頓空蕉鹿。況夫白業挺離日之峻，
GA079n0081_p0287a10║玄言擅彌天之長。沛八水而起焦芽，曜三明而導冥躅。為九類智炬，闢三界覺津。諸
GA079n0081_p0287a11║有藉以拯溺，眾聖由之發真哉！信功首人天，澤敷幽顯者也。逮夫法季，狐女登寶華
GA079n0081_p0287a12║之座，波旬竊釋種之衣。伊蘭糅出於栴檀，野干混迹於獅子。私法王之常住，染毛道
GA079n0081_p0288a01║之貪婪。致使業雲紛掩於法雲，愛水混淆乎定水。易首滌腸之侶，望焉遠離；煩羊渴
GA079n0081_p0288a02║鹿之倫，眷茲相結。韋馱太息，樓至悲啼。有雪峯上人，以杜多禔身，以毗梨範世。深愍
GA079n0081_p0288a03║支那之頹流，期復畢鉢之高軌。嘗遊清涼山竹林嶺之獅子窟，見其地，喬木森沈，雲
GA079n0081_p0288a04║興霞蔚，層巒杳窱，翠複紫環。顧瞻爽氣而情塵銷，容與靈區而陰宇廓。上人以為可
GA079n0081_p0288a05║依神境，弘啟慧門。遵古宿之懿榘，振我佛之玄綱。於是伐煩惱之稠林，薙無明之荒
GA079n0081_p0288a06║草。唱導檀那，締構法苑。奠六度以為基，樹三德而成廈。抗十通之楹橑，糺四攝之榱
GA079n0081_p0288a07║櫨。飾以道品之彩，繚以法空之垣。聚是者，必力荷如來，志振宗風。參禪，則拔少林之
GA079n0081_p0288a08║二桂；語教，則探賢首之頂珠。罔私眷屬，惟事熏修。俾瞻禮者，不必入法華，而對聖如
GA079n0081_p0288a09║神英；安居者，無事問飛閣，而談真同道義。動容流眄，色總均提；觸聽感心，聲皆尊勝。
GA079n0081_p0288a10║盤足而翱翔金色世界，掩室而親近不動如來。是則威音往會，無閒斯時。豈云大智
GA079n0081_p0288a11║徽猷，徒懷先古。行且澍甘露於十方，綿佛日於三際。實曠劫良因，羣生盛遇也。余嘉
GA079n0081_p0288a12║乃事，敬錄其休。至如淨住之規，則具澄公所列。銘曰：惟人中師　作甚深事妙樹法宇
GA079n0081_p0289a01║　大庇無際金色東往　蓮花西逝斯宇一椽　靡不畢庇嗟嗟凡劣　窳狹自棄於此神宇
GA079n0081_p0289a02║　不能遊憩上人蒿目　漚和解蔽鄧隱來儀　波利攸戾厥在聖流　罔或弗至凡聖同源
GA079n0081_p0289a03║　廣狹弗二凡以有我　居廣若細對物斯兩　疇克攸濟聖惟無我　入小無涘我不可得
GA079n0081_p0289a04║　物何成異欲登斯宇　觀無我義無我既證　自在遊戲舉足下足　曼殊室利
GA079n0081_p0289a05║附：獅子窟淨業記（明）李世達（涇陽御史）
GA079n0081_p0289a06║清涼山中臺下獅子窟，文殊室利乘獅化現地也。雪峯光禪師等，以約清眾，侍佛結
GA079n0081_p0289a07║社於此。準李秉法會，靖恭開宇者，凡二眾，百二十三人。踐匡廬大賢之迹，使蓮漏世
GA079n0081_p0289a08║無絕聲。而期生上品，讀誦大乘。共推法師空印澄公等十二座，日闡摩訶衍。雪峯，同
GA079n0081_p0289a09║予鄉人荊山大慈，自其社來乞記。曰：「承第一座有言，阿彌陀者，西方佛也。經傳後漢
GA079n0081_p0289a10║支婁迦讖，像入東漢摩騰姊子。真丹安養，緣熟機通。九類九品，一折一攝也。而是九
GA079n0081_p0289a11║類生，本一佛心。業動想成，相為蠻觸，寧為緇與素觝，靈與蠢角，若羣緇之分河，羣靈
GA079n0081_p0289a12║之峻垣，可謂鬬爭堅固矣。至其競趨西方，若天傾物老，日沈月昇，畫然決然，無可禦
GA079n0081_p0290a01║止者。賢首之教尊《華嚴》，而《華嚴》勸生，其師有軌以係念。天台之教《尊法華》，而《法華》授
GA079n0081_p0290a02║記，其師有論以釋疑。少林之宗尊《楞伽》，而《楞伽》標往，其師有文以料揀。乃若天親五
GA079n0081_p0290a03║念，慈恩十勝，相宗者往焉。南山般舟，清照建閣，律宗者往焉。不空修儀，金剛灌頂，密
GA079n0081_p0290a04║宗者往焉。唯是魯邦苦縣，望兩楹三島而歸，幾成弱喪。然孔子之稱西方，即列子之
GA079n0081_p0290a05║稱西方也。修靜斂翮於東林，曇鸞焚經於華陽，無論矣。彼龍舒舉魯《論》以習學，引軻
GA079n0081_p0290a06║書之熟仁，非念念常覺以臻極樂，念念大慈以具資糧之謂乎？言必稱堯舜，口念也；
GA079n0081_p0290a07║見不離羹牆，心觀也。範圍天地，周流六虛，道岸誕登，聖域優入。何取之下宗，與天上
GA079n0081_p0290a08║從後之權語哉？子記之矣。」不佞嘗疑伏羲、女媧安得往生？及觀正史載庾詵生彌陀
GA079n0081_p0290a09║淨域事，竊謂史以傳信，無足疑者。彼康樂、太白之讚淨土，曰詞人飾說耳。彼唐之房
GA079n0081_p0290a10║杜，宋之文潞公、王文正公，德業炳著，柰何亟亟於斯？至司馬溫公每念「中」字，何異「執
GA079n0081_p0290a11║中」心法？而程子謂不如贈以念珠。默求其說，憬然有見於心具心造之旨。嗟乎！人之
GA079n0081_p0290a12║失心久矣！障於五濁，障於三教，默守靈臺鬼窟丹扃。徵其心，雖英雄豪俊，輒口呿而
GA079n0081_p0291a01║不下，未迨百年，肉團先腐。其視河東鸚鵡、潭州鴝鵒、依十二光佛頓徹心原者，可以
GA079n0081_p0291a02║愧死。猶不勇猛精進，求所謂無量壽、無量光、無量清淨平等覺於今日。則一息不來，
GA079n0081_p0291a03║定生黑處，遊魂為變，胡可執留耶？是獅子窟，青獅所吼。今爾二眾，獨不聞文殊師利
GA079n0081_p0291a04║之語法照者乎？憫末世眾生之囂馳，示覺體圓明之常住。念一佛，即念諸佛；見色身，
GA079n0081_p0291a05║即見法身。身從念生不可得，返觀能念亦復然。窮無所得盡流念，定生西方極樂界。
GA079n0081_p0291a06║伐木當伐其本，淨土必淨其心。此大士先為戒護，親見彌陀，念苦眾生，發此誠語。二
GA079n0081_p0291a07║眾誦之，名誦大乘；法師示之，名示大乘。是清涼山主，所垂明心之玄要也。而欲得其
GA079n0081_p0291a08║詳，於四土中，更求棗柏歧分之十土；一門中，更求義和編輯之多門；一念中，更求懷
GA079n0081_p0291a09║感專稱之十念。逗根施教，文殊冥被法師，法師顯示二眾，取塗深入，用志不分，豈患
GA079n0081_p0291a10║喪家之久耶？於是普慧且營入社，螺髻瞥見珍林。金華滿房，行作光公瑞應矣。爰作
GA079n0081_p0291a11║記與之。
GA079n0081_p0291a12║附：獅子窟十方淨土院規約序（明）釋鎮澄
GA079n0081_p0292a01║自古僧無常居，一缾一鉢，丐食而食。巖木冢間，隨遇而棲。塵勞物境，曾無戀著之心
GA079n0081_p0292a02║也。後以出家者眾，不得無統。初心為道，不可無教。故設叢林，推明眼者主之，所以攝
GA079n0081_p0292a03║漫散而教初心也。故四海之內，凡為生死大事者，來相依託，與之決擇，令其參究，必
GA079n0081_p0292a04║期人人徹了而後已。若馬祖選佛場，百丈大義社之類是已。故為叢林主者，不以手
GA079n0081_p0292a05║自披剃為眷屬，而以十方能為佛祖大事而來者為眷屬，是謂法眷屬也。至於後世
GA079n0081_p0292a06║則不然，凡僧之有為者，或乞檀那以創院，或託權勢以鐫求。集信心資財為之常產；
GA079n0081_p0292a07║剃俗家子弟為之徒屬。視嫡徒，則若骨肉之親；拒禪客，則若累世之怨。求若馬祖選
GA079n0081_p0292a08║佛場、百丈大義社，則不可得而聞矣。悲夫！近代以來，天下叢林皆變為私家院矣。雖
GA079n0081_p0292a09║有人師，立十方院，然亦不能不溺愛於子孫。於其生也，名曰「十方」，及其沒也，盡為子
GA079n0081_p0292a10║孫有矣。至於分烟割井，若俗家然，此亦人師所為之不臧也。然而人心之好義也尚
GA079n0081_p0292a11║矣。故有一人立十方院者，檀施爭趨之，而吾徒不能為者，蓋為封乎有我之私耳。故
GA079n0081_p0292a12║天下私家院百，而十方院一矣。比來有等狡猾師，見十方院多檀施，始則假十方之
GA079n0081_p0293a01║名以邀利；及其成也，則廣剃貧民之子為嫡徒，以付其業。由此十方禪侶，日見疎遠，
GA079n0081_p0293a02║以至杜門而後已。嗚乎！非馬祖再生、百丈復起，斯風亦莫能返矣。比丘智光、淨立等，
GA079n0081_p0293a03║慨然興義，約諸宰官同袍，共建十方淨土院。卜之清涼中臺之陽，竹林嶺畔，曰獅子
GA079n0081_p0293a04║窟。林泉清暢，可為招提。於是標草，相與經營而建造焉。肇事之初，共立義約數條，凡
GA079n0081_p0293a05║入社者，遵此毋違。庶乎古道復興，而真風再振矣。淨住規約，列之于後。
GA079n0081_p0293a06║是院既成，永與十方為道者共，不許火主子孫受業。如有火主弟子家人爭主其
GA079n0081_p0293a07║業者，坐盜十方僧物，送官究治其主，以大義共擯之。
GA079n0081_p0293a08║是院無常主，每歲首，推有德一人為主，事無大小，悉聽施行。至歲終告退。如更請
GA079n0081_p0293a09║更住。周歲，貪位不退者，共擯之。
GA079n0081_p0293a10║招提財物，火主不得親收。當立十方庫司三人，一收執，一注記，一支用。
GA079n0081_p0293a11║三時粥飯，一切平等，若主若客，不許私受飲食。私受一餐，罰米一石，除為公務出
GA079n0081_p0293a12║入。
GA079n0081_p0294a01║是院本為老病者設。凡僧六十而無歸者，入養老堂。四方僧有病而無依者，入延
GA079n0081_p0294a02║壽堂。
GA079n0081_p0294a03║每月十五日，僧布薩時，皆集其所，除百里之外，不至者罰齋。
GA079n0081_p0294a04║凡在社道友，如有病難等緣，在外，即搬取歸養救濟等。違者主事者出社。
GA079n0081_p0294a05║凡在社者，如有違情，當和顏疏通，不許失容惡諍，犯者罰齋。
GA079n0081_p0294a06║
GA079n0081_p0294a07║
GA079n0081_p0294a08║
GA079n0081_p0294a09║
GA079n0081_p0294a10║
GA079n0081_p0294a11║
GA079n0081_p0294a12║清涼山志卷第七終