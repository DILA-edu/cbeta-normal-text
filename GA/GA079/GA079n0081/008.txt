GA079n0081_p0295a01║清涼山志卷第八
GA079n0081_p0295a02║第十、名公題詠
GA079n0081_p0295a03║紋鏤貝葉，函傳摩竭之城；色染蓮華，香襲那伽之境。鷲頭峯下，常演金口之微言；
GA079n0081_p0295a04║雞足山中，時宣玉毫之祕笈。影能摶而風能繫，墨花飄灑，非從一佛二佛三四五
GA079n0081_p0295a05║佛種善根；偈可拈而唄可歌，筆陣流傳，直以百生千生萬億兆生作佛事。況乎五
GA079n0081_p0295a06║頂奇巒，甲于雲代；九邊重鎮，界作華夷。為塞上之名山，實人間之絕域。故四方善
GA079n0081_p0295a07║信，莫不瞻風；千載詞壇，咸思題韻。於是深林密箐，長留繡虎之詞；邃谷幽巖，不乏
GA079n0081_p0295a08║雕龍之句。堪為名山生色，用啟後人景仰。志題詠。
GA079n0081_p0295a09║五臺為雲代靈壤，山川蟠鬱，林木豐茂，深巖大壑，蘊秀藏雲。朱甍翠桷，浮乎青
GA079n0081_p0295a10║靄；仙梵靈燈，現乎杳冥。至於生雲走霧，開闔晦明，千變萬態，難以名言，可謂人
GA079n0081_p0295a11║間絕域矣。釋傳文殊聖者，寓化於茲，而四方篤信者，罔不觀光焉。士君子亦有
GA079n0081_p0295a12║向慕茲山者，以地僻一方，造詣惟艱，故至者幾希。惟宋丞相張無盡，高尚覺皇
GA079n0081_p0296a01║之道；預感夢徵，銜命河東，嘗登是山。其所見聖境，尤非泛常者所能得其少分。
GA079n0081_p0296a02║既為之傳以紀其事，復為之詩以攄其懷。非一極至誠，曷克至此？今際聖明，文
GA079n0081_p0296a03║化熙洽，而士君子遊心澹漠者，悉多釋氏。故聞無盡清涼之作，莫不賡和。其見
GA079n0081_p0296a04║於詩林者，往往有之。雲中釋覺同者，僧中白足也。嘗南遊吳越，凡見名公釋道
GA079n0081_p0296a05║詠清涼者，採而歸，選而成帙。將壽諸梓，以傳不朽，命余為序。余謂古有賡詩者，
GA079n0081_p0296a06║賡意不賡其韻。自唐始賡其韻，至宋元尤盛焉。茲詩不特賡韻，亦賡其意矣。且
GA079n0081_p0296a07║令曼殊境界，煥然發乎吟詠之間，則誦斯詩者，不俟登臨，而雲霞靈瑞、草木山
GA079n0081_p0296a08║川，了然契諸丹府矣。而同公之用心，可不謂之為賢乎？時成化某年仲夏吉旦，
GA079n0081_p0296a09║賜進士．禮部侍郎．前翰林學士．直東閣．同修國史．致仕錢唐倪謙序。
GA079n0081_p0296a10║詠五臺詩（宋）張商英（丞相　無盡）
GA079n0081_p0296a11║迢迢雲水陟峯巒　漸覺天低宇宙寬東北分明觀大海　西南咫尺望長安圓光化現
GA079n0081_p0296a12║珠千顆　旭日初昇火一團風雨每從巖下起　那羅洞裏有龍蟠（東臺）
GA079n0081_p0297a01║披雲躡雪上南臺　北望清涼眼豁開一片烟霞籠紫府　萬年松徑鎖莓苔人遊靈境
GA079n0081_p0297a02║涉溪去　我訪真容蹋頂來前後三三知者少　衲僧到此甚徘徊（南臺）
GA079n0081_p0297a03║寶臺高峻近穹蒼　獅子遺蹤八水旁五色雲中遊上界　九重天外看西方三時雨灑
GA079n0081_p0297a04║龍宮冷　一夜風飄月桂香土石尚能消罪障　何勞菩薩放神光（西臺）
GA079n0081_p0297a05║北臺高峻碧崔嵬　多少遊人到便迴怕見目前生地獄　愁聞耳畔發風雷七星每夜
GA079n0081_p0297a06║霑峯頂　六出長年積澗杯若遇黑龍奮霹靂　人間妄念自然灰（北臺）
GA079n0081_p0297a07║中臺岌岌最堪觀　四面林峯擁翠巒萬壑松聲心地響　數條山色骨毛寒重重燕水
GA079n0081_p0297a08║東南闊　漠漠黃沙西北寬總信文殊歸向者　大家高步白雲端（中臺）
GA079n0081_p0297a09║五頂嵯峨按太虛　就中偏稱我師居毒龍池畔雲生懆　猛虎巖前客過疎冰雪滿山
GA079n0081_p0297a10║銀點綴　香花徧地錦鋪舒展開坐具長三尺　已占山河五百餘（總詠五臺）
GA079n0081_p0297a11║和詠五臺（明）唐文煥（國華　鎮江）
GA079n0081_p0297a12║振衣扶杖上層巒　臺上長吟老興寬地勝有緣方許到　心空無法可能安淡烟滄海
GA079n0081_p0298a01║波光迥　紅日中天塔影團笑指文殊埋髮處　行人常見紫雲蟠（東臺）
GA079n0081_p0298a02║天風吹上妙高臺　滿眼山光紫翠開鐘破晚烟清落澗　履拖春雨亂黏苔水邊呪鉢
GA079n0081_p0298a03║龍飛出　松底翻經鶴下來一坐清涼絕塵事　浩歌歸去幾徘徊（南臺）
GA079n0081_p0298a04║淡烟籠樹靄蒼蒼　環繞西臺古道旁月小更知山勢險　天空應見地形方瀉來聖水
GA079n0081_p0298a05║迢迢綠　流出仙花片片香最愛老禪棲隱處　祕魔巖畔好風光（西臺）
GA079n0081_p0298a06║上方臺榭枕崔嵬　躡磴捫蘿百轉迴鴉度晚林斜背日　龍眠天井暗驚雷好山如對
GA079n0081_p0298a07║丹青畫　滄海疑傾瀲灩杯歸去京華千里外　白雲回首也心灰（北臺）
GA079n0081_p0298a08║笑登絕頂縱遐觀　身在穹窿第一巒花雨亂飄千片錦　松風常作九秋寒眼空海嶽
GA079n0081_p0298a09║塵中小　心與乾坤分外寬記得鳳城明月夜　幾回飛夢繞臺端（中臺）
GA079n0081_p0298a10║鐘磬泠泠落紫虛　化人宮殿自成居光生珠樹佛燈近　香散石壇花雨疎靈沼月來
GA079n0081_p0298a11║金鏡小　遠山雲去翠屏舒朝簪羈卻登臨願　北望清涼思有餘（總詠五臺）
GA079n0081_p0298a12║和詠五臺（明）史監（元昭　江蘇）
GA079n0081_p0299a01║羣峯歷盡到巔巒　極目清涼境界寬山入雁門真設險　地藏佛國即長安雨來絕澗
GA079n0081_p0299a02║自成響　雲度碧溪時作團花落經臺鐘梵寂　袈裟香靄翠雲蟠（東臺）
GA079n0081_p0299a03║翠拔南天第二臺　天成圖畫一方開巔崖有路皆懸石　古樹無枝半是苔潭龍起處
GA079n0081_p0299a04║電光走　木客嘯時山雨來俯仰獨懷千古意　詩成倚杖漫徘徊（南臺）
GA079n0081_p0299a05║西臺屹立逼穹蒼　紫翠遙分太白旁天設奇峯卑兩晉　神開金地鎮殊方洞霞結彩
GA079n0081_p0299a06║春無際　琪樹生花夜有香東望海門纔咫尺　月明時復吐珠光（西臺）
GA079n0081_p0299a07║攀蘿捫磴上崔嵬　十步丹梯九折迴夜盡高峯先見日　雲深陰洞自藏雷飛泉影落
GA079n0081_p0299a08║銀千尺　老桂香分露一杯到此都忘塵世念　爭教心慮不成灰（北臺）
GA079n0081_p0299a09║上方樓閣聳奇觀　金磬泠泠度翠巒深樹浮嵐晴帶雨　陰崖積雪夏生寒鰲行奰屭
GA079n0081_p0299a10║星辰近　雲氣氤氳宇宙寬何處紫簫吹落月　不勝清思繞巖端（中臺）
GA079n0081_p0299a11║懸崖削壁勢陵虛　中有金仙遁迹居天近星河常掩映　雲深草木自扶疎六時花雨
GA079n0081_p0299a12║含香落　五夜神光帶月舒絕頂登臨飛鳥外　一聲長嘯海天餘（總詠五臺）
GA079n0081_p0300a01║和詠五臺（明）胡鎮（涵素　錢塘）
GA079n0081_p0300a02║喜共真僧陟翠巒　笑談殊覺道懷寬無窮世事機前息　一點靈臺靜裏安險峻只宜
GA079n0081_p0300a03║扶竹杖　清幽端可坐蒲團那羅巖下蛟龍惡　彈舌從教鉢裏蟠（東臺）
GA079n0081_p0300a04║淡烟縹緲隔仙臺　混沌鍾靈始鑿開霜葉半林紅露寺　石碑一片綠封苔晴空花雨
GA079n0081_p0300a05║有時下　樹杪金燈幾度來感應曾聞張相國　令人追憶幾徘徊（南臺）
GA079n0081_p0300a06║老我登臨鬢已蒼　孤吟倚杖翠微旁重重雲樹連西晉　漠漠風烟控朔方獅子有靈
GA079n0081_p0300a07║曾印蹟　蟠桃無歲不生香曼殊境界吾能到　寶樹長懸不夜光（西臺）
GA079n0081_p0300a08║歷徧龍巖共馬嵬　何如此地漫周迴遊人每憚峯頭雪　定叟無驚檻外雷平見斗罡
GA079n0081_p0300a09║明似燭　靜觀塵海大如杯老夫屢有棲山志　爭柰凡心尚未灰（北臺）
GA079n0081_p0300a10║中峯高處縱吟觀　四面芙蓉聳碧巒日影平臨金塔曉　天光倒浸玉池寒隔林鐘梵
GA079n0081_p0300a11║徐徐度　帀地樓臺望望寬為愛此中多勝槩　都將收拾入毫端（中臺）
GA079n0081_p0300a12║五峯凝翠溢寒虛　云是金仙舊隱居祇樹有花從代謝　閒雲無意任親疎纔登絕頂
GA079n0081_p0301a01║頻回顧　便覺愁眉一展舒萬壑千巖皆勝境　芒鞋蹋徧肯留餘（總詠五臺）
GA079n0081_p0301a02║和詠五臺（嘗夢遊五臺）（明）朱友松（代藩　宗室）
GA079n0081_p0301a03║夜來飛夢到雲巒　境闊令人心亦寬佳致每從高處得　浮生誰解靜中安蘿窗香散
GA079n0081_p0301a04║燒雲母　竹院烟斜煑月團最愛白雲巖下景　長松落落翠蛟蟠（東臺）
GA079n0081_p0301a05║夢中縹緲上南臺　長嘯峯頭宿霧開問道頻敲松下戶　尋幽徧蹋澗邊苔雲中樓閣
GA079n0081_p0301a06║憑高下　谷口雲霞自往來淡月未移疎竹影　莊周蝴蝶幾徘徊（南臺）
GA079n0081_p0301a07║西峯寒色暮蒼蒼　夢入烟霞古澗旁紫府笑登山隱隱　清涼坐愛石方方雲中採得
GA079n0081_p0301a08║薇偏美　花裏流來水自香何處鐘聲幽夢破　一窗蘿月淡秋光（西臺）
GA079n0081_p0301a09║夜來彷彿蹋崔嵬　空自臨峯笑幾迴一枕梅花飛蝶夢　半簾梧雨響蛟雷未聆石上
GA079n0081_p0301a10║三生話　先獻巖前萬壽杯見說箇中生地獄　夢魂塵慮悉全灰（北臺）
GA079n0081_p0301a11║夢上中臺縱大觀　羣峯似髻聳晴巒石屏影落天涯暮　瀑布聲來樹杪寒始覺心衷
GA079n0081_p0301a12║無所礙　方知眼界自然寬滿腔贏得春如海　無限波瀾到筆端（中臺）
GA079n0081_p0302a01║五點青螺印碧虛　翠微深處有僧居花開曉嶂幽禽集　雪擁衡門過客疎偶爾夢隨
GA079n0081_p0302a02║明月去　悠然心共白雲舒歸來無限清涼興　盡付愁吟醉詠餘（總詠五臺）
GA079n0081_p0302a03║和詠五臺高榮（仲顯　金陵）
GA079n0081_p0302a04║雲飛霧卷露層巒　日射瓊臺法界寬勢插斗杓千疊險　根維坤軸萬年安樹聲入耳
GA079n0081_p0302a05║波翻海　嵐氣蒸衣翠作團攀盡藤蘿嗟力倦　何殊蜀路走千蟠（東臺）
GA079n0081_p0302a06║翠屏天設壯南臺　臺上禪宮魏帝開日影浮香僧曬藥　烟光破綠鶴眠苔化城鐘磬
GA079n0081_p0302a07║忘昏曉　塵境輪蹄絕往來笑指赤崖幽寂處　山雲孤鶴自徘徊（南臺）
GA079n0081_p0302a08║石磴崚嶒山色蒼　登臨如在紫垣旁孤蟾入夜懸中界　八水流春到下方日暮芙蓉
GA079n0081_p0302a09║呈好景　秋深薝蔔散餘香題詩遠繼張天覺　添得雲山草木光（西臺）
GA079n0081_p0302a10║嵐侵斗柄鬱崔嵬　勞我躋攀恣往迴寒氣逼人飛夏雪　泉聲落澗響晴雷靈蹤猶見
GA079n0081_p0302a11║心為石　浮世空傳羽化杯最喜山房留款夜　地鑪煨芋撥殘灰（北臺）
GA079n0081_p0302a12║憑高竚立豁遐觀　五髻參差列翠巒嵐色夜浮禪榻冷　鐘聲曉度雁門寒雲中樓閣
GA079n0081_p0303a01║重重現　物外烟霞面面寬好景滿前吟興發　自驚珠玉落毫端（中臺）
GA079n0081_p0303a02║嵯峨山勢半陵虛　野衲相逢問起居天迥始知塵眼豁　地偏應覺世情疎鷲峯雲斷
GA079n0081_p0303a03║青螺出　龍沼光浮翠練舒我欲此中成小構　殘陽歸老樂何餘（總詠五臺）
GA079n0081_p0303a04║和詠五臺（明）高得裕（羽士　金陵）
GA079n0081_p0303a05║芒鞋竹杖躡層巒　萬里烟波極目寬世事每驚流水去　禪心常若泰山安花開錦樹
GA079n0081_p0303a06║霞千片　鶴立蒼松玉一團昨夜瀾翻千嶂雨　神龍只在鉢中蟠（東臺）
GA079n0081_p0303a07║杖藜迢遞上南臺　臺上奇花映日開黃鳥鳴春依碧嶂　紫蘿含雨滴蒼苔塵機盡向
GA079n0081_p0303a08║閒中息　詩興多從靜裏來吟罷芙蓉新月上　更堪拽杖一徘徊（南臺）
GA079n0081_p0303a09║瑤臺紫氣射穹蒼　沱水行山繞四旁地涌奇峯標上界　天成佳境異諸方日移芳樹
GA079n0081_p0303a10║高低影　風動幽蘭遠近香百草頭邊明歷歷　不須更覓白毫光（西臺）
GA079n0081_p0303a11║支郎結社傍崔嵬　瑞鳥靈禽日往迴座上袈裟生雨霧　筵前鐘磬雜風雷白雲拖練
GA079n0081_p0303a12║浮金井　丹桂飄香入茗杯莫把豪華來換我　五侯七貴久成灰（北臺）
GA079n0081_p0304a01║紫翠峯頭縱遠觀　中臺氣概壓羣巒風來草木天香遠　雨歇谿山松籟寒行處不聞
GA079n0081_p0304a02║絃管沸　望中唯覺海天寬要知前後三三語　須把玄機叩兩端（中臺）
GA079n0081_p0304a03║五朵芙蓉聳碧虛　雲中臺殿梵王居法門靈迹觀來異　人世囂塵到此疎菡萏華敷
GA079n0081_p0304a04║濃復淡　兜羅界現卷還舒怪來空翠生衣上　山谷嶙峋夜雨餘（總詠五臺）
GA079n0081_p0304a05║和詠五臺（明）釋覺同（無辯　雲中）
GA079n0081_p0304a06║度險陵寒上翠巒　東臺風景望中寬深藏佛國乾坤大　遠鎮皇圖社稷安天雨寶花
GA079n0081_p0304a07║香冉冉　海浮紅日影團團幾回笑指蓬萊島　三點青螺似髻蟠（東臺）
GA079n0081_p0304a08║天連紫府聳層臺　下控南溟一鏡開行繞羊腸通絕頂　笑看虎迹印新苔毫光每自
GA079n0081_p0304a09║空中現　雷雨翻從澗底來因想玉堂佳製在　臨風追和獨徘徊（南臺）
GA079n0081_p0304a10║西頂巍峨接遠蒼　回瞻鄉國白雲旁孤峯聳翠連三晉　八水分流潤四方晴日野花
GA079n0081_p0304a11║鋪蜀錦　秋風仙桂落天香當年獅子曾遺迹　巖谷常浮五色光（西臺）
GA079n0081_p0304a12║北來乘興上崔嵬　天外捫蘿鳥徑迴寒谷未秋先落葉　陰崖不雨自生雷低懸銀漢
GA079n0081_p0305a01║星千點　俯視滄溟水一杯笑指曼殊棲迹處　幾經劫火不曾灰（北臺）
GA079n0081_p0305a02║中峯崒嵂可人觀　勢入空濛聳翠巒良夜現燈能破暗　炎天飛雪忽生寒川原渺渺
GA079n0081_p0305a03║諸山小　海宇茫茫大地寬何用下歸塵世去　願將蹤迹老臺端（中臺）
GA079n0081_p0305a04║山勢崚嶒翠靄虛　神僧曾此卜幽居雲埋紫府龍蛇混　地隔紅塵車馬疎五朵芙蓉
GA079n0081_p0305a05║從地涌　一方圖畫自天舒誰知半榻清涼石　遊客能容五百餘（總詠五臺）
GA079n0081_p0305a06║和詠五臺（明）釋鎮澄（空印　燕京）
GA079n0081_p0305a07║翩翩一錫上巔巒　極目乾坤逸興寬歷歷明霞窺大海　重重紫氣望長安雲舒大漠
GA079n0081_p0305a08║綿千縷　月涌滄波玉一團從把太行移北冀　皇畿迢遞大龍蟠（東臺）
GA079n0081_p0305a09║巍峨㟮屼是南臺　無限嵐光照眼開古佛巖前長吐瑞　曼殊牀畔細生苔迢迢磵水
GA079n0081_p0305a10║流清去　帀帀雲山疊翠來十載空懸青靄夢　杖藜今日始徘徊（南臺）
GA079n0081_p0305a11║西臺鬱鬱接穹蒼　樓閣門開八水旁見說善財詢有道　卻疑曼室住無方坐霑雲霧
GA079n0081_p0305a12║袈裟溼　行蹋莓苔草屨香莫向禪關重叩啟　峯頭殘月露真光（西臺）
GA079n0081_p0306a01║梵王宮殿倚崔嵬　鳥道穿雲天際迴山鬼吸呼生霧雨　毒龍吟嘯即風雷仰瞻斗柄
GA079n0081_p0306a02║摩金剎　俯瞰滹沱瀉月杯何事頭陀身寄此　為渠心慮久如灰（北臺）
GA079n0081_p0306a03║中臺倚杖縱遐觀　突出孤峯壓眾巒古木崖前看鶴逸　太華池畔照人寒自憐世事
GA079n0081_p0306a04║塵中擾　靜覺諸天象外寬覽盡烟霞無限境　漫將吟興付毫端（中臺）
GA079n0081_p0306a05║金口曾談事不虛　靈峯誰隔聖凡居情知大士身非遠　叵耐眾生念自疎芳草和烟
GA079n0081_p0306a06║寒更綠　山雲帶雨卷還舒狂機歇盡無生滅　始信人人絕欠餘（總詠五臺）
GA079n0081_p0306a07║遊五臺詩（明）王道行（方伯　晉陽）
GA079n0081_p0306a08║七寶遙瞻五色蓮　一筇挑破上方烟懸崖徑仄危難度　出谷峯迴缺又圓虎豹狺狺
GA079n0081_p0306a09║驕白日　芙蓉面面插青天衝飆失卻投林鳥　路滑須妨遇石遷（入山）
GA079n0081_p0306a10║臺引吳閶練影同　雞鳴曉日已曈曨身名都付浮雲外　眼界直窮滄海東一氣混茫
GA079n0081_p0306a11║何所有　九霄縹緲若為通年年草色春先吐　知是山靈長育功（東臺）
GA079n0081_p0306a12║伐木丁丁日影疎　猿吟虎嘯傍僧居雲穿兩袂行相失　雪散諸天畫不如南極老人
GA079n0081_p0307a01║迎杖屨　西方大士借蘧廬疑情莫問拋刀事　直往誰當廣額屠（南臺）
GA079n0081_p0307a02║平原萬木吐芳叢　臺上餘寒迥不同落落龍翻尋母石　翩翩鶴御上仙風近天白馬
GA079n0081_p0307a03║山程苦　反照青林色界空到此自無諸嗜好　歸心極樂梵王宮（西臺）
GA079n0081_p0307a04║日御熙熙步曉晴　蒼山一片杖頭橫天從北斗樞中轉　人在毗盧頂上行風伯霽威
GA079n0081_p0307a05║如好客　臺卿拱手似從兄不緣健鵠飛難到　積雪何由與寺平（北臺）
GA079n0081_p0307a06║芒屩麻衣冷不禁　玉臺縹緲梵宮臨交參賓主知中位　不辨龍蛇證佛心二室區分
GA079n0081_p0307a07║名並遠　雙林地勝興堪深泠然止水清人意　常涌文殊腳下金（中臺）
GA079n0081_p0307a08║千華成塔自何時　七寶新瞻結構奇曾是神僧飛錫去　俄傳文母下檀施空中鐸引
GA079n0081_p0307a09║鈞天樂　庭際龍蟠護法碑怪底曇花常一現　太平天子本無為（塔院寺）
GA079n0081_p0307a10║詠五臺（明）滕季達（吳郡　處士）
GA079n0081_p0307a11║望海峯頭玉樹秋　羽翰遙共白雲留金鋪宇宙三千界　翠擁蓬萊十二樓風露淒其
GA079n0081_p0307a12║生阮嘯　星辰錯落燦吳鉤雞鳴欲眺扶桑日　鐘鼓宵殘尚拍浮（東臺）
GA079n0081_p0308a01║五嶽高標是祝融　南臺嵂崒更稱雄磐陀石上諸天近　圓照光中萬劫空大野烟霏
GA079n0081_p0308a02║橫紫塞　高原落日麗丹楓重重錦繡山靈護　不與塵凡色相同（南臺）
GA079n0081_p0308a03║一輪寶月挂西岑　萬壑松濤覺海音檻外星河秋皎皎　席前村郭夜沈沈梵鐘聲散
GA079n0081_p0308a04║鰲魚界　貝葉光搖獅子林莫道眾生無舍利　維摩元是本來心（西臺）
GA079n0081_p0308a05║鄉風白羽正翛翛　樓觀參差傍斗杓騁目黃河西域近　振衣青漢北溟遙牽牛夜半
GA079n0081_p0308a06║愁砧杵　素女臺端引鳳簫一吸金莖三百斗　興來渾欲駕雲飆（北臺）
GA079n0081_p0308a07║壁立中臺萬丈峯　半空空翠落芙蓉千年古塔函金象　滿谷寒冰臥玉龍晴壑倒懸
GA079n0081_p0308a08║南磵瀑　春雷隱約下方鐘青鞋久混緇黃迹　瑤草天花處處逢（中臺）
GA079n0081_p0308a09║詠五臺（明）邢雲路（進士）
GA079n0081_p0308a10║清秋有客御風來　直上梯空望海臺白社逢僧談上乘　青山無地著塵埃蜃蒸溟渤
GA079n0081_p0308a11║千靈現　烏出扶桑萬竈開欲覓慈航何處是　歸依從此渡輪迴
GA079n0081_p0308a12║詠五臺（明）鄭材（進士）
GA079n0081_p0309a01║百轉羊腸蹊徑幽　五臺崿崿擁神州扶桑影動烏光出　溟渤寒生蜃氣浮東海聖人
GA079n0081_p0309a02║靈欲祕　函關老子事堪求乘空寓目曾何極　萬里風雲此盡收
GA079n0081_p0309a03║遊臺感興古風（宋）李師聖（濮陽　太守）
GA079n0081_p0309a04║梵書五頂清涼府　冬冰夏雪無炎暑我來七月秋正寒　何況蕭蕭巖谷雨偶爾雲開
GA079n0081_p0309a05║煦氣生　溶溶滿目烟光聚真容古基鷲峯寺　高山之麓雄今古西方樓觀縹緲間　粲
GA079n0081_p0309a06║然金碧蓮華宇懸崖峻嶺架大木　神物所持憑險阻金璫垂空殿簷響　森森鐵鳳相
GA079n0081_p0309a07║交舞憶昔文殊出火宅　金剛寶窟通真土牽牛老人飲玉泉　二子一犬隨貧女變化
GA079n0081_p0309a08║無方利有情　知是西天七佛祖重聞清涼境界真　無窮陳迹書妙語我有誠心頗出
GA079n0081_p0309a09║羣　瑞應神奇目親覩須臾光相現咫尺　玉洞金燈明可數松影搖空山谷中　夜寂太
GA079n0081_p0309a10║陰隱龍虎丹樓碧閣香案前　敬畏生心誰敢侮從來昏迷如夢迴　前三後三慎莫取
GA079n0081_p0309a11║我今不作前後想　香烟稽首清涼主
GA079n0081_p0309a12║送斷崖禪師遊五臺歌（元）釋明本（中峯）
GA079n0081_p0310a01║五臺山在天之北　師子吼處乾坤窄我兄曾解師子鈴　擬向山中探幽賾文殊老人
GA079n0081_p0310a02║雙眼黑　一萬菩薩滿坐莓苔石只憑倒卓鐵蒺藜　一齊趁入無生國諸子去時誰繼
GA079n0081_p0310a03║踵　盡將五臺攝入草鞋雙耳孔虛空滿貯赤玻瓈　笑看祕魔巖石動歸來說與傍人
GA079n0081_p0310a04║知　德山臨濟皆兒嬉今生元無佛與祖　就手拗折烏藤枝坐斷高高峯頭那一著　銀
GA079n0081_p0310a05║山鐵壁人難窺翻思少林九載面空壁　千古萬古知誰知信手拈起一莖草　總是金
GA079n0081_p0310a06║毛獅子威
GA079n0081_p0310a07║清涼契道歌（明）釋徹照（雁門）
GA079n0081_p0310a08║我曾瞻禮文殊叟　親聞震地獅子吼胷次狐疑悉蕩絕　日午面南看北斗五峯森聳
GA079n0081_p0310a09║侵天長　俯視眾剎如鋪張大地山河作金色　樹林池沼騰輝光寶劍倚天寒　聖凡情
GA079n0081_p0310a10║盡掃五百賢聖僧　當下離煩惱靠倒釋迦老子　掀翻居士淨名釋迦分疏不下　居士
GA079n0081_p0310a11║飲氣吞聲殺活縱擒出思議　逆行順化超常情刀山與淫舍　常談四諦輪　耳根塞卻
GA079n0081_p0310a12║方真聞大智洞明非外得　屠沽負販皆玄門道人擬欲重相見　翻身拶倒光明殿頂
GA079n0081_p0311a01║門眼正沒嫌猜　物物頭頭全體現從此徧遊諸佛剎　於諸佛所聞妙法一一三昧得
GA079n0081_p0311a02║總持　利他自利原無乏
GA079n0081_p0311a03║送友之五臺諷《華嚴》（有引）（明）釋宗林（朽庵）
GA079n0081_p0311a04║伏以如來富貴文章，最宜披玩；菩薩清涼境界，正好遊觀。懷香同發一心，曳履各
GA079n0081_p0311a05║勞雙足。對長亭而話別，說短偈以送行。勿憚路遙，且防春冷。杖挑明月，衲惹烟霞。
GA079n0081_p0311a06║只圖行色光輝，不管擔簦沈重。聊供一笑，高挂五臺。歌曰：
GA079n0081_p0311a07║五臺山　清涼境　文殊菩薩留蹤影谿冰谷雪最難消　三春一似三冬冷巖花馨　巖樹
GA079n0081_p0311a08║青　山名久在華嚴經四面環基五百里　毒龍猛獸皆潛形中臺好　生細草　頂上無塵
GA079n0081_p0311a09║何用掃四十里高接半天　遠望滄溟一杯小東臺高　愁猿猱　春無野杏并山桃三十
GA079n0081_p0311a10║八里路雖險　遊人不說雙足勞南臺寂　少人迹　下有清泉從此出路自根頭至頂頭
GA079n0081_p0311a11║　計里還高三十七西臺寬　西風寒　三十五里登臨難法祕巖中長松樹　千年翠色成
GA079n0081_p0311a12║奇觀北臺險　雲常掩　遠觀恰似丹青染金猊背上駕文殊　行處紅塵無半點遊五臺
GA079n0081_p0312a01║　真快哉　不辭辛苦年年來感應隨機或相遇　百千萬劫同消災古庵院　多更變　勅建
GA079n0081_p0312a02║光明銅瓦殿覩茲恩典慶幸多　文殊更覩黃金面眾沙門　思報恩　懷香遠謁不動尊
GA079n0081_p0312a03║經諷華嚴解深意　普賢行願堪同論心香妙　心燈照　文殊歡喜亦含笑芒鞋步步蹋
GA079n0081_p0312a04║清涼　三有四恩同一報松風清　松月明　搜窮聖迹方還京心與文殊默相契　慈悲廣
GA079n0081_p0312a05║度諸眾生明年春　再如此　未到五臺心不死憑君寄語老文殊　借我金毛小獅子獅
GA079n0081_p0312a06║子來　我便去　終身只在臺山住東西南北遊臺人　莫道雲深不知處
GA079n0081_p0312a07║登清涼石有感賦此（明）岳梁（國濟　通州）
GA079n0081_p0312a08║君不見　清涼山前異靈石　一片方方大如席云是文殊說法座　千古流傳誇勝迹我
GA079n0081_p0312a09║生聞說自孩提　將信還疑難考索寄慕茲山四十春　苦為浮名縛冠幘邇來謫宦遊
GA079n0081_p0312a10║汾陽　行旌北指臺山岡躋攀萬仞不憚險　清秋氣爽披清涼石旁拭目辨真偽　恐惑
GA079n0081_p0312a11║禪家虛誕累殷勤立石徧招呼　僕夫累百堪容萃始信空中色相真　石能幻化通靈
GA079n0081_p0312a12║神石靈愈信文殊道　道神常顯空中身空中身　靈山塔　我問靈山山不答異石中藏
GA079n0081_p0313a01║玄妙機　識破玄機輸老衲老衲前知石性靈　坐石談經神鬼聽經餘曉月諸山淨　神
GA079n0081_p0313a02║光繞石天花馨
GA079n0081_p0313a03║登清涼石賦（明）邢雲路
GA079n0081_p0313a04║四圍山面面　九步石方方石方方　何清涼廣容千萬眾　傳者疑荒唐觸蠻蝸國戰　大
GA079n0081_p0313a05║地黍珠藏睠茲九步石　行者宜徜徉茲石能令來者行　茲石能令行者悅茲石自清
GA079n0081_p0313a06║涼　人心自煩熱
GA079n0081_p0313a07║懷五臺詩（明）王廷策（對揚　蒲圻）
GA079n0081_p0313a08║五臺，天下名山也，轄代。予守代三年矣，而不得一覽其勝，作詩懷之：
GA079n0081_p0313a09║出守因緣有五臺　登遊未遂重徘徊文殊聖迹千年在　向子幽心五嶽催歲歲天花
GA079n0081_p0313a10║開法雨　山山佛火映空陔何時兀坐清涼石　悟到無生隻履回
GA079n0081_p0313a11║遙望臺山（二首）（時宰五臺縣）（明）高數仞（孔垣　關中）
GA079n0081_p0313a12║曾涖五臺邑　遙瞻紫府山疎鐘寒雨外　野寺暮雲間至聖誰能覩　遊人空自還欲明
GA079n0081_p0314a01║前後偈　須過上頭關
GA079n0081_p0314a02║夢遊清涼（嘗夢登一山，高峻無極，疑若五臺。）高數仞
GA079n0081_p0314a03║一夕清齋夢　神登古佛臺嵐光長掩映　雲影共徘徊煉性求真火　逢僧問劫灰慈航
GA079n0081_p0314a04║何處是　假我渡輪迴
GA079n0081_p0314a05║懷空印澄公高數仞
GA079n0081_p0314a06║萬木寒山外　澄公遁迹居已空塵世夢　樂誦覺皇書養性資禪悅　支形藉飯蔬何當
GA079n0081_p0314a07║隨杖屨　導我禮曼殊
GA079n0081_p0314a08║宿東臺詩（明）趙夢麟（永年　司馬）
GA079n0081_p0314a09║瓊樓標象外　日暮野雲孤北斗當窗列　西天近座隅羣峯歸冥漠　大地入虛無此際
GA079n0081_p0314a10║吾高枕　乾坤一夢圖
GA079n0081_p0314a11║觀日趙夢麟
GA079n0081_p0314a12║晨起憑虛眺大東　紅輪閃爍出龍宮圓明箇是真如相　普照迷方萬國同
GA079n0081_p0315a01║送光上座歸臺山（四首）（時撫甘肅）（明）曹子登（以薦　巡撫）
GA079n0081_p0315a02║飛錫東迴萬里賒　玉關春色映袈裟塵寰不識曹溪路　獨臥空山對月斜
GA079n0081_p0315a03║雲鎖山腰塔影孤　禪林掃月聽猿呼衲衣猶帶天門色　疑是百城訪道徒
GA079n0081_p0315a04║五臺高擁碧崔嵬　不斷濤聲萬壑來遙看獅窩雲護杖　老僧出定夜深迴
GA079n0081_p0315a05║寒潭月影淨禪心　我愧無緣接道林見說雪山天萬里　長風吹送海潮音
GA079n0081_p0315a06║遊臺山清明值雪（明）鷗江（雲中）
GA079n0081_p0315a07║故國清明雨　高山作雪飛藏名甘闃寂　遠市厭輕肥謝客雲連社　虛窗霧染衣春鴻
GA079n0081_p0315a08║頻送目　飄泊澹忘歸
GA079n0081_p0315a09║獅子窩訪空印禪師不遇鷗江
GA079n0081_p0315a10║結社傍山阿　曇花繞澗多聲名傳宦海　音問隔恆河雲障菩薩頂　風號獅子窩特來
GA079n0081_p0315a11║尋不見　應是問維摩
GA079n0081_p0315a12║登清涼石賦（明）鄭材（進士）
GA079n0081_p0316a01║勞勞遊宦子　坐此清涼石頓似超苦海　剎那化國適曇雲萬壑生　寶山四面闢繄此
GA079n0081_p0316a02║五臺奇　浩劫誰擘劃茲石不盈丈　一何靈異積廣容八部眾　廓然摩詰宅芥子納須
GA079n0081_p0316a03║彌　斯談信確實
GA079n0081_p0316a04║清涼契道歌（并引）（明）釋德寶（笑巖）
GA079n0081_p0316a05║予登清涼，冬觀五頂如銀，即知菩薩示剝白淨露之真體；夏覩千峯似錦，即知菩
GA079n0081_p0316a06║薩彰圓融具德之妙行。此二不二，體用一如。用心及此，忽然念斷。心境兩忘，共曼
GA079n0081_p0316a07║殊大士於石火光中，暫一見耳。乃為歌曰：
GA079n0081_p0316a08║權輿化物誰云造　一切無心合至道道合無心渠自知　知及無知渠不疑無心無知
GA079n0081_p0316a09║終無已　可中有數自成褫成褫有數渠非豫　脫體如愚任運去泝流任運復逢原　芙
GA079n0081_p0316a10║蓉開徧我師軒我師深隱懸河辯　萬疊錦峯雲夜卷
GA079n0081_p0316a11║登那羅窟有感（明）釋真可（紫柏）
GA079n0081_p0316a12║君不見　太樸未鑿混沌始　情與無情無彼此瞥然一念是誰生　骨肉山河成礙窒那
GA079n0081_p0317a01║羅窟　甚深密　底裏空明不可測見說神僧向入中　雲邊千古遺包笠聞其風　我亦來
GA079n0081_p0317a02║　幽巖感慨增徘徊自慙身見仍還在　菩薩有門不為開一直上　莫分別　凡聖都盧乾
GA079n0081_p0317a03║屎橛當頭若許著思量　石人腦後重加楔由是觀　休外參　眼聲耳色髑髏寒常光一
GA079n0081_p0317a04║片色非色　乾坤攝取一毛端又不見　維摩丈室十笏許　百千師座皆容處若言老漢
GA079n0081_p0317a05║弄神通　分明瞌睡成錯去這妙用　孰不有　吃飯穿衣記得否自是男兒不丈夫　超踔
GA079n0081_p0317a06║金毛變癡狗風吹草　本非賊　望影狺狺吠不息及乎大盜劫主人　煩惱刀鳴遂竄匿
GA079n0081_p0317a07║業酒醉　何日醒　碌碌浮華俱酩酊輕裘肥馬送時光　愁殺相知多此病且由他　各管
GA079n0081_p0317a08║自　沐猴性躁方痛治好惡關頭林木深　上下何曾有定止鞭其後　即回首　叱去呼來
GA079n0081_p0317a09║不敢扭掌中繩索尚相持　禪翁謾笑狂奴醜明道易　履道難　習水情潭豈易乾不是
GA079n0081_p0317a10║一番拌命做　說時似悟用時瞞話到此　淚如雨　滴滴皆從肝肺吐相逢罕遇箇中人
GA079n0081_p0317a11║　愁人莫向愁人語既有苦　必有甜　陰盡陽回洞口乾閒來暴背解麻衲　寧知身在重
GA079n0081_p0317a12║巒間夜來趣　忘人情　萬里烟波海月生設使侯王知此境　便教弊屣視功名
GA079n0081_p0318a01║為寶峯禪師賦（明）釋真可（紫柏）
GA079n0081_p0318a02║馳馬試劍少所長　一旦斷髮依空王日用維持我怕我　誠乃觸境清涼方種來麻麥
GA079n0081_p0318a03║資主病　四百四病難為殃南臺雅俊卓乎前　朝暮雲物頻蒼黃鳥道迢遙車馬稀　齋
GA079n0081_p0318a04║餘靜坐燒異香從他人代英雄生　那知大地各分張君不見　望中樓臺花錦處　劫初
GA079n0081_p0318a05║浩渺魚龍藏功成名遂世為上　道人視之如黃粱伏枕未經彈指頃　入相出將何忙
GA079n0081_p0318a06║忙其如老衲居層峯　萬事從來弗挂腸
GA079n0081_p0318a07║山居四首（明）釋德清（憨山）
GA079n0081_p0318a08║此身元是寄　暫住即為生不屬人間有　何居世上名大千觀去小　萬物自來輕破釜
GA079n0081_p0318a09║沈舟計　而今借令行
GA079n0081_p0318a10║塵海誰能度　空居我獨任風雲千載事　冰鐵萬年心古木留春淺　寒巖積雪深祇因
GA079n0081_p0318a11║貪縱目　長踞最高岑
GA079n0081_p0318a12║勞生如逆旅　天地即蘧廬已見真非假　纔知實是虛龍門依藉草　鼠壤拾餘蔬儘有
GA079n0081_p0319a01║閒田地　誰當共荷鋤
GA079n0081_p0319a02║日月誰將去　春秋似大迷不知人寂寂　但見草萋萋聚鹿勞揮麈　羣峯費杖藜倦來
GA079n0081_p0319a03║方假寐　何處叫山雞
GA079n0081_p0319a04║宿龍門精舍為衲雲讓公賦（明）釋寬悅（長干）
GA079n0081_p0319a05║珍茲玄徒人　嘉遯逃空谷初中後夜分　坐臥行來獨定慧等持心　春秋良自牧室中
GA079n0081_p0319a06║竹篦語　階下龍虎踧白石靜為鄰　青天磬如屋厲風卷塞雲　萬木驚號哭玉磵踐冰
GA079n0081_p0319a07║雪　松杉蕩炎伏大智友文殊　埋塵混魚目而我陟五頂　參尋徧無複山風冷颼颼　靈
GA079n0081_p0319a08║臺深穆穆芙蓉削空蒼　錦繡敷林麓神光攝慈顏　天花墮緇服布衲備頭陀　金環覺
GA079n0081_p0319a09║一宿寂滅菩提場　究竟隨飲啄丐此龍門居　言陳願自復投身一壑中　清涼謝煩燠
GA079n0081_p0319a10║不像四方人　東西競馳逐
GA079n0081_p0319a11║登中臺有感（明）釋寬悅
GA079n0081_p0319a12║日月雙輪五頂明　徘徊殊覺一身輕祥雲忽涌金毛現　風雨時來舍利鳴塔控諸天
GA079n0081_p0320a01║光叶斗　經函半偈勝連城若能析骨書弘願　剎海菩提果頓成
GA079n0081_p0320a02║送僧遊五臺（明）釋洪恩（雪浪）
GA079n0081_p0320a03║徧參南北了無從　瓢笠經行萬壑松螺髻雪中旋五頂　鷲頭雲外宿諸峯平鋪世界
GA079n0081_p0320a04║光懸鏡　倒射關門日下舂草樹總彰前後偈　漫尋童子不知蹤
GA079n0081_p0320a05║夢遊神境詩（并引）（明）釋鎮澄
GA079n0081_p0320a06║往予於萬曆乙亥歲，聽一江老人講《華嚴》於燕山之隆化。於時景慕菩薩住處，即
GA079n0081_p0320a07║馳神五頂，託志清涼。以塵緣碌碌，復經五載。至庚辰秋，禪源教海，一無措心。自知
GA079n0081_p0320a08║根器淺陋，不足以載斯道，遂罷遊講肆；而企慕清涼之心，日益切矣。是秋九月初
GA079n0081_p0320a09║夕，俄爾一夢，適茲神境。然其所見，萬狀交輝，羣真穆穆，實非人間山林境比也。乃
GA079n0081_p0320a10║作古風一首，略以志其萬一云耳：
GA079n0081_p0320a11║久慕清涼境　日遠凝機思月明半窗戶　秋風淅瀝時杳然適清夢　縹緲天之西五峯
GA079n0081_p0320a12║凝黛色　千磵流清滋錦烟籠月殿　寶樹磨瓊枝奇花香馥馥　好鳥聲[亭-丁+鳥][亭-丁+鳥]巍哉妙德
GA079n0081_p0321a01║尊　飄然駕狻猊諸天擎翠蓋　仙人散紫芝羣真率嚴衛　釋梵相追隨光幢蔽白日　天
GA079n0081_p0321a02║樂遏雲馳上懸百尺纛　大書七佛師列聖馭雲霄　蕩然而逶迤陟彼黃金殿　地帀青
GA079n0081_p0321a03║琉璃中聳蓮華臺　上有珠網垂文殊坐其中　肅爾若冰池梵音洞玄賾　為我宣真慈
GA079n0081_p0321a04║四句不可說　百非亦以離向上有玄關　千聖絕施為我聞如甘露　既喜且復悲夜雨
GA079n0081_p0321a05║溼芭蕉　忽聽聲凘凘驚覺開雙眼　觸物仍沈迷何當得真詣　一洗多生癡稽首大智
GA079n0081_p0321a06║王　斯言當證知
GA079n0081_p0321a07║師子歌（明）釋鎮澄
GA079n0081_p0321a08║君不見　五臺山上師子踞　師子窩在雲深處師子說法師子聽　百獸聞之皆遠去大
GA079n0081_p0321a09║師子　小師子　猛烈威獰誰敢擬爪牙纔露便生擒　顧佇思惟言下死不說空　不說有
GA079n0081_p0321a10║　四句百非不著口金剛寶劍倚天寒　外道天魔皆斬首不是心　不是佛　父母未生全
GA079n0081_p0321a11║底物無量劫來絕點痕　癡人欲解夢中縛不屬迷　不屬悟　白雲斷處青山露丈夫拶
GA079n0081_p0321a12║透兩頭關　天上人間信獨步也無玄　也無妙　一切平常合至道等閒拈得火柴頭　擊
GA079n0081_p0322a01║碎人間無價寶達磨宗　般若旨　六代相傳祇這子馬師翻作塗毒聲　眾生聞者偷心
GA079n0081_p0322a02║死師子吼　逼乾坤　直前跳躍忽翻身小師子兒猶迷影　野干狐兔那窺真德山棒　臨
GA079n0081_p0322a03║濟喝亦能殺　亦能活臨崖一拶命根休　三藏玄機無不奪師子王　忽嚬呻虛空走　須
GA079n0081_p0322a04║彌瞋　無邊剎海現微塵文殊普賢忙不徹　擁出如來大法輪法輪轉　無休歇　五十三
GA079n0081_p0322a05║人得一橛樓閣門開須善財　頭頭拶出光明月闕俱圓　圓俱闕　一毛端上同發越眾
GA079n0081_p0322a06║生空界有窮時　此法滔滔無盡竭
GA079n0081_p0322a07║懷妙峯、澄印二師長歌（有引）（明）釋鎮澄
GA079n0081_p0322a08║蒲坂妙峯、金陵澄印，居龍門。蓬壺道人守河東。因視戍，登清涼，聞其道，過龍門而
GA079n0081_p0322a09║見訪。本分事外，言及臺山之廢。二師泣曰：「茲山賴有幽林深谷，禪者藏修。今山民
GA079n0081_p0322a10║砍伐殆盡，公如不護，則菩薩勝境，不久殘滅矣。況茲山實國家內藩，保固邊防，亦
GA079n0081_p0322a11║國宰之職也。」公頷之，呈於撫台高君，奏請禁革，砍伐乃寢焉。實二師之力也。今乃
GA079n0081_p0322a12║舍此遠遁他山，千巖隱者，感慕依望，有至泣下而不能自已者。余乃發為長歌，以
GA079n0081_p0323a01║頌其德，亦以見茲山廢興所係云：
GA079n0081_p0323a02║震旦有山名清涼，五頂鬱鬱接穹蒼千巖萬壑嘉木長　玉芝瑤草凝清香曼殊大士
GA079n0081_p0323a03║真寂鄉　一萬開士協贊揚自古崇真帝與王　生民得以沐休康棲寂之流數無央　刳
GA079n0081_p0323a04║心咸得悟真常天龍扶衛不暫忘　是故茲山久乃昌世遠道衰聖哲亡　魔力盛兮法
GA079n0081_p0323a05║力尩凡民侵暴不可當　靈木盡遭斤斧傷易我居兮奪我糧　寒巖隱者皆驚惶大士
GA079n0081_p0323a06║端居常寂光　潸然淚下沾天裳咄哉斯民何猖狂　欲毀如來化法場顧彼一萬童真
GA079n0081_p0323a07║行　誰能為我拯頹綱中有賢善二吉祥　稽首合掌立其傍賢兮德比妙高眾寶莊　善
GA079n0081_p0323a08║兮心澄海印湛汪洋自云我力能恢張　即乘悲願為舟航二人握手且徜徉　歸來卓
GA079n0081_p0323a09║錫叶斗峯之陽不知歲月幾風霜　但見四山數數青復黃舌頭刺血血淋浪　書寫雜
GA079n0081_p0323a10║華無盡章刻苦真修不可量　嘉聲浩爾聆八方王公聞者來相將　或從之求度　或為
GA079n0081_p0323a11║之金湯乃以慈悲力　驅彼豺與狼不敢折其枝　況敢求棟梁由是道人居　遐邇得安
GA079n0081_p0323a12║藏所作亦大奇　於己猶粃糠功成而不有　遂別臺山岡長空雲渺渺　曲澗水琅琅哲
GA079n0081_p0324a01║人向何處　令我長相望何啻長相望　更有無限藏修老衲聞君歸去　無不斷枯腸
GA079n0081_p0324a02║同李令君佩韋登南臺，書於月川丈室（明）唐公靖（理髯　太原）
GA079n0081_p0324a03║日朗雲開萬界明　忻逢此地話無生齋分香積偏餘供　諦聽如來若有聲解脫可能
GA079n0081_p0324a04║空五蘊　昏沈轉覺墮三彭木魚敲罷人天寂　會見眾生入化城
GA079n0081_p0324a05║送僧遊五臺（二首）（明）鍾英（進士　鄴下）
GA079n0081_p0324a06║囫圇法界內　策杖欲何求念歇無生滅　機圓任戲游風生千壑爽　雲捲萬山幽只這
GA079n0081_p0324a07║文殊是　五臺一掌收
GA079n0081_p0324a08║箇裏雖無事　法門行欲全一塵含大界　百剎繞諸天知識參來徧　菩提道始圓文殊
GA079n0081_p0324a09║非獨智　莫惜草鞋錢
GA079n0081_p0324a10║贈竹林寺方丈月川禪師（明）吳用先（浮渡）
GA079n0081_p0324a11║法照重來開法筵　香林翠竹宛如前坐揮玉麈超三乘　定入蒲團悟十玄註疏毫端
GA079n0081_p0324a12║飛義虎　談經舌上吐青蓮暫辭塵鞅來仙地　入室同參不二禪
GA079n0081_p0325a01║文殊菩薩讚（明）王爾康（進士）
GA079n0081_p0325a02║誰為法王子　誰作七佛師劫前證龍種　雲外吼金獅去來杳無定　語默恍難期持劍
GA079n0081_p0325a03║逼如來　咄嗟亦何危三三重三三　外人那得知緬彼金色界　可見不可思
GA079n0081_p0325a04║清涼遐思（明）釋鎮澄
GA079n0081_p0325a05║久慕清涼境　未遂清涼遊塵緣竟碌碌　遐想空悠悠所思不在山　希覯大聖顏聖顏
GA079n0081_p0325a06║在何處　縹緲虛無間我欲往從之　何由生羽翰羽翰不可到　情關萬里漫報爾遊臺
GA079n0081_p0325a07║人　休索別思量情忘關亦空　當處即清涼文殊只這是　元不離羹牆
GA079n0081_p0325a08║
GA079n0081_p0325a09║
GA079n0081_p0325a10║
GA079n0081_p0325a11║
GA079n0081_p0325a12║清涼山志卷第八終
GA079n0081_p0326a01║附錄：山堂法師念佛修心術
GA079n0081_p0326a02║諸大乘經，勸生淨土，因通二種，一定二散。定，謂即心觀佛，想彼西方依正主伴，唯心
GA079n0081_p0326a03║本具。我心空故，如來本空；我心假故，如來宛爾；我心中故，如來絕待。或想蓮華開合，
GA079n0081_p0326a04║我居其中，合表即空，開表即假，四微體同，即表中道。故經云：「諸佛如來，是法界身，入
GA079n0081_p0326a05║一切眾生心想中。」是故汝等心想佛時，是心即是三十二相，八十隨形好，
GA079n0081_p0326a06║是心作佛，是心是佛。此乃如來親示唯心三昧，圓常觀體。了彼淨土生佛依正色心，悉我自心
GA079n0081_p0326a07║性具功德，即境為觀，心外無佛，性外無土。觀之不已，證無生忍。二者散善，用純實心，
GA079n0081_p0326a08║信有西方，一心不亂，繫念彌陀，一日七日，聲聲不絕，念念無閒。經云：「執持名號，一日
GA079n0081_p0326a09║七日，一心不亂，其人命終，阿彌陀佛，與諸聖眾，現在其前。」然事想彼國，但無三觀，名
GA079n0081_p0326a10║散善耳。故三種淨業，迴向願生，咸登極樂。吾祖智者云：「根有利鈍，行有定散。」觀佛三
GA079n0081_p0326a11║昧名定，修餘善業，說以為散。散善力微，不能滅除五逆。此經明觀，故得往生。是知若
GA079n0081_p0326a12║定若散，或鈍或利，皆淨土因，咸趣無生，永無退轉矣。