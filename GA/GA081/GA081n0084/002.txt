GA081n0084_p0097a01║雞足山志卷之二
GA081n0084_p0097a02║山水（上）
GA081n0084_p0097a03║野史氏曰：山祖崑崙，水源星宿，普散寰宇，起伏
GA081n0084_p0097a04║迴旋，變態不一。古今紀述，多以一二言形其竒
GA081n0084_p0097a05║勝，簡而文，精而辨。後之觀者，臥遊是賴矣。志山
GA081n0084_p0097a06║水。
GA081n0084_p0097a07║山
GA081n0084_p0097a08║鷄足山一名九曲巖，實居南徼，古屬西域。此名「鷄
GA081n0084_p0097a09║足山」，梵語云「屈屈叱播陀」。由漢、唐而附中國，至蒙
GA081n0084_p0098a01║古始入版圖。考《傳法正宗》及晉僧《法顯傳》、《印土名
GA081n0084_p0098a02║山記》、《大唐西域記》諸書，知為迦葉尊者入定處，故
GA081n0084_p0098a03║其山遂與五臺、蛾睂、普陀、九華並傳。即《大明一統
GA081n0084_p0098a04║志》亦載：「洱海東北百里，有鷄足山。」《滇志》載：「賓川州
GA081n0084_p0098a05║西北七十里，有鷄足山」，與《郡志》相符。葢此山發脉
GA081n0084_p0098a06║崑崙，即南支龍也。由西番雪山中出一脊，環麗江
GA081n0084_p0098a07║府西南。峯巒秀起，插日凌空。曲折南行，為鶴慶府
GA081n0084_p0098a08║西岡，劍川州東山。又南行二十餘里，層巒叠嶂，劃
GA081n0084_p0098a09║分兩支。一支自西南橫亘連岡，經浪穹後嶺，結為
GA081n0084_p0099a01║大理府之點蒼山。一支綿延迴折，繇東南行經南、
GA081n0084_p0099a02║北兩衙玉絲等塲。當洱海東北，或起或伏，東度三
GA081n0084_p0099a03║澗門，聳為青檀山；北度檀花箐，特起為鷄山頂峯。
GA081n0084_p0099a04║背抵西北，面向東南。自峯頂環觀山形，前分三岡，
GA081n0084_p0099a05║後拖一嶺，若前伸三爪，後支一距，宛然鷄足形也。
GA081n0084_p0099a06║後一支繇巔西北下四十餘里，至大石頭而止。前
GA081n0084_p0099a07║三支中列兩大溪，眾泉奔送。中支自頂巔下垂，繇
GA081n0084_p0099a08║銅佛殿、迦葉殿、慧燈菴至勝峯寺。自勝峯之右趺
GA081n0084_p0099a09║脉，又繇凌霄、圓覺兩菴之右下五里，為華嚴寺。又
GA081n0084_p0100a01║下三里，為萬松菴。又下二里，結傳衣寺。至此，地勢
GA081n0084_p0100a02║平曠，庵院凡十餘處。東西兩峯，宛然環拱。繇傳衣
GA081n0084_p0100a03║寺，下盡於接待寺。東支亦自頂分𣲖，經羅漢壁、獅
GA081n0084_p0100a04║子林、九重岩，直行迴捲而下，為西顧山。繇山南峙
GA081n0084_p0100a05║為塔院，乃下而盡，為報恩寺。西支亦自頂橫分，繇
GA081n0084_p0100a06║青檀山迴抱起伏三十餘里，為白石崖。又五六里，
GA081n0084_p0100a07║迴龍顧祖，乃結為拈花寺。前山三支，中支與東支，
GA081n0084_p0100a08║自巔至麓各三十里許；西支則四十餘里。皆蜿蜒
GA081n0084_p0100a09║起伏，錯綜環抱。磵樹幽曲，梵剎隱映。洵西南名勝
GA081n0084_p0101a01║也。
GA081n0084_p0101a02║山以峯頂為中，前後四支環拱。自東至西二百
GA081n0084_p0101a03║四十里，南至北二百里，山麓週圍四百里。
GA081n0084_p0101a04║考《白古記》一書，鷄足山，上古之世原名「青巔山」，
GA081n0084_p0101a05║洞名「華陰洞」。厥山左峯，名曰「花石迴龍峯」；今羅
GA081n0084_p0101a06║漢壁、獅子林、九重崖轉下至文筆山塔院者是
GA081n0084_p0101a07║也。右峯名曰「青檀顧虎峯」，即青檀山太極嶺；趺
GA081n0084_p0101a08║至白石崖仰止臺、至拈花寺者是也。中一峯名
GA081n0084_p0101a09║曰「鐘靈啟聖峯」，即絕頂；中嶺自迦葉殿、勝峯寺，
GA081n0084_p0102a01║趺過華嚴、傳衣，盡於接待寺者是也。迦毘羅國
GA081n0084_p0102a02║淨梵大王因其山形像鷄足，遂更名曰「鷄足山」，
GA081n0084_p0102a03║名其洞曰「迦葉洞」，後訛為「華首門」。阿育王時，勅
GA081n0084_p0102a04║長者明智、護月、李求善、張敬成等來，創迦葉、圓
GA081n0084_p0102a05║覺、龍華、石鐘等庵，即為名勝之始（張敬成，即今賓居大王也）。
GA081n0084_p0102a06║考釋氏經典諸書，皆云：「迦葉尊者持衣入定鷄
GA081n0084_p0102a07║足山。」而世人賤近貴遠，妄謂西番別有鷄足，以
GA081n0084_p0102a08║便逞其荒唐奇怪之說，使人渺茫難稽。不知滇
GA081n0084_p0102a09║南在周時，版圖未入中國，原屬西域之地，為阿
GA081n0084_p0103a01║育王所封。且西方哈嘛僧，每年來朝鷄足者頗
GA081n0084_p0103a02║多；細詢之，皆云：自古相傳，此是迦葉守衣鷄足。
GA081n0084_p0103a03║使西方果有鷄足，又何為遠來朝禮？且崇禎𢈏
GA081n0084_p0103a04║辰，烏斯藏大寶法王亦遣其弟子來鷄足朝禮
GA081n0084_p0103a05║迦葉，則知此為迦葉入定之處無疑矣。按范石
GA081n0084_p0103a06║湖《吳船錄》：「唐乾德二年，詔沙門三百人，入天竺
GA081n0084_p0103a07║求舎利及貝多葉書。有繼業三藏，姓王氏，耀州
GA081n0084_p0103a08║人，預遣中。至開寶九年，始歸寺。」其分記西域行
GA081n0084_p0103a09║程有曰巍峯、曰鷄足山、曰優波掬多石室、曰王
GA081n0084_p0104a01║舎城、曰鷲峯、曰溫泉二十餘井、曰阿難半身舎
GA081n0084_p0104a02║利塔、曰畢鉢羅窟、曰阿難證果塔、曰輪王塔（輪
GA081n0084_p0104a03║王即阿育王也），又曰塔廟甚多。以今考《通紀》，考
GA081n0084_p0104a04║之《吳船錄》，証以梵書、《法苑珠林》，稽之畢鉢羅窟、
GA081n0084_p0104a05║鶴慶石寶，及阿育王遺跡。如《酉陽雜俎》之說，與
GA081n0084_p0104a06║范石湖皆異代同符。則此鷄足華首門即迦葉
GA081n0084_p0104a07║入定之處；而西番別無鷄足，不待辨而自明矣。
GA081n0084_p0104a08║天柱山
GA081n0084_p0104a09║即鷄足中峯，今呼為四觀峯者是也。自明歌坪攀
GA081n0084_p0105a01║躋而上十里許，方至其巔。孤聳峭㧞，頂垂雲霞之
GA081n0084_p0105a02║表。遠近仰瞻，狀同天柱。
GA081n0084_p0105a03║花石山
GA081n0084_p0105a04║即鷄足左峯。考《白古通》，名此峯為花石迴龍峯，又
GA081n0084_p0105a05║名鷄足為花石山，即指此山也。葢此山繇東轉南，
GA081n0084_p0105a06║逶迤起伏三十餘里。東南一壁，陡削千仞，嶙峋環
GA081n0084_p0105a07║抱，即羅漢壁、獅子林、九重岩是也。山中名剎多建
GA081n0084_p0105a08║其下岩壁間。茅菴團標，不下百所，修靜之士居焉。
GA081n0084_p0105a09║其上有石鼓峯、點頭峯、道冠峯，滿月山、集賢山，重
GA081n0084_p0106a01║岩洞、鳳眼洞最為奇雋。
GA081n0084_p0106a02║青檀山
GA081n0084_p0106a03║即鷄足右峯。自山頂西北而下十里許，至檀花箐。
GA081n0084_p0106a04║此山峻偉寛平，東北與絕頂相對，有象王峯、蓮花
GA081n0084_p0106a05║峯、古碑岩、飛鳳嶺、太極嶺。西南與蒼山相對，有木
GA081n0084_p0106a06║香坪、撒馬塲。
GA081n0084_p0106a07║面壁山
GA081n0084_p0106a08║在華嚴寺熊羆岡上四五里許。尊嚴𥤮湧，如巨人
GA081n0084_p0106a09║端坐。正向羅漢壁，肖達磨面壁之狀。
GA081n0084_p0107a01║象鼻山
GA081n0084_p0107a02║自明歌坪垂岡而下，至然燈寺。長三里許，宛然象
GA081n0084_p0107a03║鼻也。
GA081n0084_p0107a04║瓊樓山
GA081n0084_p0107a05║在放光寺後，直連絕頂，高十里許。此山懸岩峭壁，
GA081n0084_p0107a06║插漢橫空。奇樹危石，怒𥤮倒垂。層級重複，有若瓊
GA081n0084_p0107a07║樓。
GA081n0084_p0107a08║天池山
GA081n0084_p0107a09║自點頭峯垂下，旁出天池。還源禪師於其下建白
GA081n0084_p0108a01║雲居，遂隱居焉。
GA081n0084_p0108a02║鳳毛山
GA081n0084_p0108a03║在寶蓮庵後。自仙鶴山垂巒右叠，有鳳毛儀彩之
GA081n0084_p0108a04║狀。擔當老人隱居其下。
GA081n0084_p0108a05║鉢盂山
GA081n0084_p0108a06║在石鐘寺前，下有鉢盂庵。山形豐隆圓起，正當兩
GA081n0084_p0108a07║澗之間。周環觀之，宛然鉢盂當胸也。
GA081n0084_p0108a08║馬頭山
GA081n0084_p0108a09║在白草龍下。有泉出於馬頭之下，即名馬頭泉。
GA081n0084_p0109a01║羅星山
GA081n0084_p0109a02║在文筆山之東南，沙址村山尾併南村山尾兩交
GA081n0084_p0109a03║處。有山正鎮水口，周圍半里。
GA081n0084_p0109a04║紫芝山
GA081n0084_p0109a05║在雙水澗之上。其山紫色，如靈芝結朶。
GA081n0084_p0109a06║蒼波山
GA081n0084_p0109a07║在拈花寺後。繇青檀山檀花箐自西而南，過金母
GA081n0084_p0109a08║山、白石崖，綿亘四、五十里。至此𥤮起圓峯，迴對天
GA081n0084_p0109a09║柱，山形如几案。
GA081n0084_p0110a01║蹲象山
GA081n0084_p0110a02║繇蒼波山之東北轉而西向，長二里許。為拈花寺
GA081n0084_p0110a03║對案，形如象蹲。
GA081n0084_p0110a04║駢指山
GA081n0084_p0110a05║自蒼波山之西，繇辭佛臺過峽，斜拖一支，與蹲象
GA081n0084_p0110a06║山相對。
GA081n0084_p0110a07║松雲山
GA081n0084_p0110a08║在華嚴寺下，萬松庵之後。亂松連雲，長三里許。人
GA081n0084_p0110a09║行其中者，希覯日月。
GA081n0084_p0111a01║臥獅山
GA081n0084_p0111a02║即南村後山，在白石庵下。勢如臥獅，俗呼為羅磨
GA081n0084_p0111a03║祖山。
GA081n0084_p0111a04║文筆山
GA081n0084_p0111a05║即塔院山。以其在東，上又有塔，故名。
GA081n0084_p0111a06║滿月山
GA081n0084_p0111a07║在悉檀寺後。此山從九重崖分脉，豐偉端好，形如
GA081n0084_p0111a08║滿月。
GA081n0084_p0111a09║仙鶴山
GA081n0084_p0112a01║在石鐘寺後。山形橫展，勢如翔鶴。
GA081n0084_p0112a02║錦霞山
GA081n0084_p0112a03║在寂光寺後。山形聳秀，嘗有晴霞冠翼其巔。
GA081n0084_p0112a04║紫雲山
GA081n0084_p0112a05║即大覺寺後山。迴偃崇隆，形如覆雲。
GA081n0084_p0112a06║鐘靈山
GA081n0084_p0112a07║在勝峯寺後。山形秀美，謂為一山靈氣之所鐘也。
GA081n0084_p0112a08║花影山
GA081n0084_p0112a09║在萂勒地之後，又名馬鞍山。其峯頭與馬鞍相似。
GA081n0084_p0113a01║鳳凰山
GA081n0084_p0113a02║在傳衣寺後。其山勢如鳳翱翔而下。
GA081n0084_p0113a03║象頭山
GA081n0084_p0113a04║在大士閣之後。形如象頭，鼻耳皆具。
GA081n0084_p0113a05║金母山
GA081n0084_p0113a06║俗名金老太山。在河子孔上，高四五里。嵯峨雄俊，
GA081n0084_p0113a07║正對絕頂。金母即聖母也，其下有聖母龍王廟。
GA081n0084_p0113a08║白花山
GA081n0084_p0113a09║在龍華寺之後。山勢崇湧，因前建有觀音閣，遂呼
GA081n0084_p0114a01║為白花山。
GA081n0084_p0114a02║插屏山
GA081n0084_p0114a03║在迦葉殿後。高岩橫展，宛若屏開。
GA081n0084_p0114a04║高鼓樓山
GA081n0084_p0114a05║在花影山之左。
GA081n0084_p0114a06║天鼓山
GA081n0084_p0114a07║在滴水崖邊。其下空洞，人履其上，足聲逄逄然。嘗
GA081n0084_p0114a08║有大白蟒出現，俗相傳見者主吉。
GA081n0084_p0114a09║集賢山
GA081n0084_p0115a01║在片雲居之後。繇九重崖而下，別起一峯。穹窿秀
GA081n0084_p0115a02║出，樹石掩映，下有流泉遶之。
GA081n0084_p0115a03║凌霄山
GA081n0084_p0115a04║在凌霄庵後。其山自明歌坪側垂而下，至此忽𥤮
GA081n0084_p0115a05║湧，宏大寛廣，勢欲凌霄。
GA081n0084_p0115a06║西顧山
GA081n0084_p0115a07║即九重崖盡處，與文筆山相對。山勢至此迴顧中
GA081n0084_p0115a08║峯，巒岫皆似西向。
GA081n0084_p0115a09║青陽山
GA081n0084_p0116a01║在西顧、文筆兩山外。相去里許，更湧一山，豐隆
GA081n0084_p0116a02║有勢，實居震方，故得青陽之稱。
GA081n0084_p0116a03║片玉山
GA081n0084_p0116a04║在九重崖下，集賢山之左，另聳一峯。順崖南行，勢
GA081n0084_p0116a05║不甚遠，而瘦削有致，如禽翅直豎。
GA081n0084_p0116a06║西來山
GA081n0084_p0116a07║在白石崖之西。此山自青檀山太極嶺，層叠起伏，
GA081n0084_p0116a08║迴翔幾折，至此忽起一山，更為雄𥤮。自此而下，遂
GA081n0084_p0116a09║為金母山、白石崖，諸峯皆極奇秀。
GA081n0084_p0117a01║公幹山
GA081n0084_p0117a02║在鷄足山東南。自九重崖叠下鷄坪關，迤𨓦南行，
GA081n0084_p0117a03║起而為朝陽哨坡。平原廣衍五六十里，𥤮起數峯，
GA081n0084_p0117a04║形如羣仙拜舞。東面大河，又起而為廣黃山。西對
GA081n0084_p0117a05║煉洞，又起為馬益龍山。形勢寛舒，峯巒磊落，為鷄
GA081n0084_p0117a06║山之几案。
GA081n0084_p0117a07║牟尼山
GA081n0084_p0117a08║在鷄足山左峯之外，東北去四十里。自魚盆、甲庒
GA081n0084_p0117a09║迤𨓦而上，𥤮出一峯，高二十里，山形如蓮花，多崖
GA081n0084_p0118a01║巒洞穴。西南與絕頂相望，有大石洞鸚鵡郎。東北
GA081n0084_p0118a02║臨金沙江，有四角山青石岩。
GA081n0084_p0118a03║大覺山
GA081n0084_p0118a04║在鷄足山東去九十里，即賓川東山之支。面對鷄
GA081n0084_p0118a05║足，山勢崇隆，遠近瞻望，峯巒最為奇秀。上有吉祥
GA081n0084_p0118a06║寺，鷄山大覺寺僧徧周建。山之西麓又有聖泉庵，
GA081n0084_p0118a07║皆為鷄山之別院也。
GA081n0084_p0118a08║峯
GA081n0084_p0118a09║四觀峯
GA081n0084_p0119a01║四觀峯即天柱山之高峯，乃鷄足絕頂處也。峯勢
GA081n0084_p0119a02║𨺗絕，四望上聳霄漢。秋冬時有積雪，青雲籠繞，蒼
GA081n0084_p0119a03║素萬狀。攀躡而登至頂，平正如舒掌。自東及西一
GA081n0084_p0119a04║里許，南北僅八十步，張直指建羅城于其上。樓四
GA081n0084_p0119a05║闉，東曰「日觀」，西曰「海觀」，北曰「雪觀」，南曰「雲觀」。日觀，
GA081n0084_p0119a06║觀日出也。海觀，觀洱海也。遙望洱水，光平如面，正
GA081n0084_p0119a07║當山麓。雪觀，觀西域雪山也。雪山正當西北，干霄
GA081n0084_p0119a08║插漢，瑩潔如銀，然非清霽素朝，不可望見。雲觀，觀
GA081n0084_p0119a09║佛灮也。夏秋之間，天氣明爽，有時白雲布滿空界，
GA081n0084_p0120a01║如銀海晃耀。即于白雲中，現大圓光，外暈五六重，
GA081n0084_p0120a02║每重五色，中虛明如鏡。同觀者，雖千百人，各見己
GA081n0084_p0120a03║身，不見旁人。雖舉手動足，拱揖禮拜，無不肖像，是
GA081n0084_p0120a04║謂「攝身灮」。又或現圓灮如虹霓；又或現白毫灮，周
GA081n0084_p0120a05║圍籠映恒數十里；又或黃灮布滿峯頂；又或光中
GA081n0084_p0120a06║現銀船往來，篙楫具僃。禮佛者，齋宿祈禱，則佛灮
GA081n0084_p0120a07║變現，種種不一。四觀之名，繇是而起。遊者東繇猢
GA081n0084_p0120a08║猻梯上，西繇束身崖下。
GA081n0084_p0120a09║翠屏峯
GA081n0084_p0121a01║在捨身崖前，一峯附崖並起。自南而西，高數十丈，
GA081n0084_p0121a02║濶如之，橫展如屏。自上觀之，頂與崖平。自下瞩之，
GA081n0084_p0121a03║峯身為崖所掩，莫可辨識。惟自禮佛臺斜眺，則別
GA081n0084_p0121a04║峯森秀，𨺗削爭奇，與崖乍合乍離；迴灮互影，巧若
GA081n0084_p0121a05║施設。雖江郎三片，不為專美矣。
GA081n0084_p0121a06║玉枕峯
GA081n0084_p0121a07║在四觀峯後。狀如玉枕橫峙，高可數十尺。
GA081n0084_p0121a08║石鼓峯
GA081n0084_p0121a09║在九重崖西。憑依嶺脊，南崖魁傑雄𥤮，嶔崎百狀。
GA081n0084_p0122a01║東九重崖，西獅子林，兩翅橫開，若為所掖。𨺗聳千
GA081n0084_p0122a02║仞，翠在栴檀林上。聳出層雲，秀削孤峙。
GA081n0084_p0122a03║象王峯
GA081n0084_p0122a04║在飛鳳、太極二嶺之中。其峯𥤮濶寛厰，層雲籠映，
GA081n0084_p0122a05║高霞繚繞，較諸峯獨為雄秀。
GA081n0084_p0122a06║鳳頭峯
GA081n0084_p0122a07║在銅瓦殿下。𥤮出昻起，高四十尺，形如鳳頭。
GA081n0084_p0122a08║蓮花峯
GA081n0084_p0122a09║在象王峯之右。岫巒森秀，狀若蓮花。離離蔚蔚，遠
GA081n0084_p0123a01║浮霞氣之表，乃聖僧所居也。
GA081n0084_p0123a02║巖壁
GA081n0084_p0123a03║捨身巖
GA081n0084_p0123a04║在四觀峯西南隅。下嵌上𥤮，憑㨿其上，若飛梯躡
GA081n0084_p0123a05║空，不復知下之仍有地也。愚人登此，捨身荒徼，冥
GA081n0084_p0123a06║頑化之不可，憫之者甃磚為垣以阻之。今環為城
GA081n0084_p0123a07║墉，足跡罕至，此風遂絕矣。
GA081n0084_p0123a08║華首門（一名「迦葉門」，載《通志》）
GA081n0084_p0123a09║華首門在四觀峯南側，巖如平劈，高數百仞，廣且
GA081n0084_p0124a01║數倍。巖壁有痕，內剜厥，狀如門，雙闕宛然。上簷飛
GA081n0084_p0124a02║𥤮丈餘。周迴隆起，圜扉對掩，中裂一隙。其門左右
GA081n0084_p0124a03║各三丈三寸，高倍之，所謂迦葉奉佛金縷衣入定
GA081n0084_p0124a04║處也。壁間餘瀝津津，遊人取以洗目，俗呼為眼藥
GA081n0084_p0124a05║水。崖向西南，終夕晅暘，而水不盈勺；朝暮嘗盈，夙
GA081n0084_p0124a06║稱靈異。加之此巖平削千仞，仰視矗𨺗，俯瞰無際，
GA081n0084_p0124a07║而門嵌其中，鬼斧神工，至此窮絕。東自猢猻梯，西
GA081n0084_p0124a08║並捨身崖以抵束身峽，橫亘二里，俱自山頂平剖
GA081n0084_p0124a09║直下。至此叠為細紋，緣如腰帶。鑿壁為路，行者隨
GA081n0084_p0125a01║紋躡縷，恍若蟻之緣壁。從此下墜，尚有數級乃抵
GA081n0084_p0125a02║放光寺。上眺則縷紋交叠，繚白摺青。且面曝西暘，
GA081n0084_p0125a03║苔草雜色。雖丹青窮巧，不能繪其錯麓矣。
GA081n0084_p0125a04║按《大理府志》，迦葉門俗呼為華首門。此迦葉波
GA081n0084_p0125a05║入定之地，在鷄足山頂。唐南詔永貞間，有僧小
GA081n0084_p0125a06║沈，與二僧同結茅鷄足。一日自城歸，見二僧，問
GA081n0084_p0125a07║食。二僧曰：「汝從城來，反索食於我耶？」小沈遂走
GA081n0084_p0125a08║叩迦葉石門，訇然中開。二僧追呼，至則石門閉
GA081n0084_p0125a09║矣。二僧悔恨，焚身門外。焚處生栢二株。或謂小
GA081n0084_p0126a01║沈乃迦葉化跡也。（《滇志》同）
GA081n0084_p0126a02║又按《通志》李逸民〈遊山記〉：嘉靖間，有一僧自遠
GA081n0084_p0126a03║來，徑投石門，結草以居。自誓苦行，三年滿而後
GA081n0084_p0126a04║去。期滿之夕，夢石門忽開，中有多僧，延之使入。
GA081n0084_p0126a05║見殿宇金碧，門上各有金字對聯，惟正殿有金
GA081n0084_p0126a06║鎖不開。左堂僧眾皆黙坐，右堂如齋厨設供。謂
GA081n0084_p0126a07║僧曰：「汝勿去，得乎？」僧曰：「吾有願欲遊名山，尚未
GA081n0084_p0126a08║得住也。」言已而窹。猶記對聯，識而藏之。
GA081n0084_p0126a09║屏風崖
GA081n0084_p0127a01║在華首門下，放光寺之後。高三十餘丈，濶亦如之。
GA081n0084_p0127a02║直插橫開，如斧削石磨，左右勻停，宛然玉屏也。
GA081n0084_p0127a03║羅漢壁
GA081n0084_p0127a04║羅漢壁在四觀峯東，從仰高峽橫𥤮而起，西抵旃
GA081n0084_p0127a05║檀林。𨺗壁橫開，崚嶒聳叠，垂綃捲幛，連亘四里。西
GA081n0084_p0127a06║來寺嵌其西隅，為陝僧所棲。碧雲寺綴其東坳，為
GA081n0084_p0127a07║燕僧所止。而西來一帶，崖壁尤奇，拏雲激浪，凹𥤮
GA081n0084_p0127a08║崎削，迴曲萬狀。崖下靜室，刳壁累石，高下駢嵌，若
GA081n0084_p0127a09║蜂房燕窠。咸剜木筧泉，互相貫注，以資瓢鉢。
GA081n0084_p0128a01║觀音崖
GA081n0084_p0128a02║在獅子林雪印靜室之下。
GA081n0084_p0128a03║般若崖
GA081n0084_p0128a04║在羅漢壁下。側倚東澗，另闢𡽡岏。禪師古亭結精
GA081n0084_p0128a05║廬其間，名般若庵。緣石磴而登，俯瞰壑中，梵剎攢
GA081n0084_p0128a06║隱；仰瞻翠嶂，樹石蒙叢，幽險之觀，此亦稱最矣。
GA081n0084_p0128a07║紫栢崖
GA081n0084_p0128a08║在羅漢壁下，白雲寺右嶺。上原有靜室，今廢。
GA081n0084_p0128a09║霹靂崖
GA081n0084_p0129a01║在鉢龍室之後。絕境天開，聳削異勢；烟嵐旋繞，樹
GA081n0084_p0129a02║石錯映；朝昏遞變，橫側殊態。觀者危心遜目，不能
GA081n0084_p0129a03║自已。
GA081n0084_p0129a04║勒馬崖
GA081n0084_p0129a05║在獅子林左，高可百仞。其崖頭勢如奔出，而能頓
GA081n0084_p0129a06║駐，有勒馬之勢。
GA081n0084_p0129a07║九重崖
GA081n0084_p0129a08║九重崖在石鼓峯東。從羅漢壁而來，嶺岡東行至
GA081n0084_p0129a09║此迴掉，與西峯相顧。其崖上負岡脊，下臨層巒，聯
GA081n0084_p0130a01║羅漢壁。特角互峙，前對青巔，曰如翠屏嵐幙；下視
GA081n0084_p0130a02║眾壑，凸凹差互，剎宇隱見，松檜層深。山中勝境，獨
GA081n0084_p0130a03║此隱僻。東崖人跡罕及，自非一念精修之士，鮮或
GA081n0084_p0130a04║棲焉。岩東石竅有泉珠迸，分給諸廬。岩畔有飛石
GA081n0084_p0130a05║覆空，而懸若墜復，倚觀者危之。
GA081n0084_p0130a06║蕉鹿崖
GA081n0084_p0130a07║即九重崖迴龍峯也。
GA081n0084_p0130a08║白石崖
GA081n0084_p0130a09║白石崖在南山東陲，乃鷄足西峯將盡之處。迴巒
GA081n0084_p0131a01║北向，返拱正峯。石骨𤫩瓏，竅孔空漏，穿穴互通，出
GA081n0084_p0131a02║沒隱見。而石色瑩白，少雜赭翠。天劃神鏤，莫喻其
GA081n0084_p0131a03║巧。雲邑楊氏憑崖架閣，梯空而居。加以此境別出，
GA081n0084_p0131a04║不附眾山；徑曲途隱，俗駕莫遘。可謂棲幽之勝境
GA081n0084_p0131a05║矣。
GA081n0084_p0131a06║滴水崖
GA081n0084_p0131a07║即玉龍瀑懸崖，在天鼓山之下。千章叢雜，崖壑層
GA081n0084_p0131a08║深，加以懸瀑飛流；上下者至此，鮮不駐足遡觀，移
GA081n0084_p0131a09║時嘆賞。
GA081n0084_p0132a01║重陰崖
GA081n0084_p0132a02║在獅子林慧光靜室之上半里許。崖高數丈，其下
GA081n0084_p0132a03║容四五人。深林密翳，雖亭午杲烈，不見曦影。
GA081n0084_p0132a04║猢猻梯
GA081n0084_p0132a05║在銅瓦殿後，乃絕頂峯巖下垂之脊。石齒稜稜，僅
GA081n0084_p0132a06║可容足。壁立𨺗上五十餘級，落手投足、支膝抵胸，
GA081n0084_p0132a07║始得進步。登者不得下視，下視則䰟搖足酸，不能
GA081n0084_p0132a08║自主。
GA081n0084_p0132a09║按《郡志》，名「覩光梯」。石磴嶙層，高數十仞，遊人匍
GA081n0084_p0133a01║匐而上。此間望佛光出現，更為明顯。
GA081n0084_p0133a02║壽星崖
GA081n0084_p0133a03║在獅子林守白靜室之上。高數十尺，孤孑挺㧞，狀
GA081n0084_p0133a04║若南極老人之首。
GA081n0084_p0133a05║千花崖
GA081n0084_p0133a06║在九子溪東。壁嶔嵌叠磊，異卉叢生。迴嵐隱映，如
GA081n0084_p0133a07║纓絡貫花。
GA081n0084_p0133a08║佛手崖
GA081n0084_p0133a09║在袈裟石左。插空支聳，正如佛掌橫舒。
GA081n0084_p0134a01║背光崖
GA081n0084_p0134a02║大背光崖、小背光崖在華首門之上，四觀峯之下。
GA081n0084_p0134a03║懸崖萬尺，壁立如斧削。左右稍作囘曲，如佛背光。
GA081n0084_p0134a04║此崖奇險，冠絕一山，雖猿猱不能升也。
GA081n0084_p0134a05║獅子口
GA081n0084_p0134a06║在大觀閣西三里許。南北兩崖，傑峙爭高。中通一
GA081n0084_p0134a07║路如咽喉。有踞之地吞天之狀。
GA081n0084_p0134a08║金猊崖
GA081n0084_p0134a09║在小華首門崖下。懸壁直下，削如立掌，中𥤮。崖頭
GA081n0084_p0135a01║長數十尺，形如狻猊。左顧青獅，右望白象，宛然三
GA081n0084_p0135a02║大士所乘跨也。
GA081n0084_p0135a03║青獅崖
GA081n0084_p0135a04║在小桃源洞前，與金猊崖相去三十餘丈。
GA081n0084_p0135a05║白象崖
GA081n0084_p0135a06║在收蛇洞前。金猊、青獅、白象三崖，極威雄踞伏之
GA081n0084_p0135a07║勢，而金猊稍大，尤魁傑也。
GA081n0084_p0135a08║滴雪崖
GA081n0084_p0135a09║在九子溪頭，初獻水之上。
GA081n0084_p0136a01║長離崖
GA081n0084_p0136a02║在插屏山後。《文心雕龍》云：「彩如宛虹之奮髯，光若
GA081n0084_p0136a03║長離之振翼。」宛虹，龍也；長離，鳳也。是崖之得名，葢
GA081n0084_p0136a04║本於是。
GA081n0084_p0136a05║文殊崖
GA081n0084_p0136a06║在文殊閣舊址之上。
GA081n0084_p0136a07║叠書崖
GA081n0084_p0136a08║在小華首洞右。崖石層摺，累數十叠。苔繡草衣，剝
GA081n0084_p0136a09║蝕茸襯，宛然書史堆叠。上有輭瀑紛披，而飛嵐濺
GA081n0084_p0137a01║霧，甚具奇致。
GA081n0084_p0137a02║楞伽崖
GA081n0084_p0137a03║在藏頭庵上。以其險絕不可往，故名。又曰「玄鹿崖」。
GA081n0084_p0137a04║小猢猻梯
GA081n0084_p0137a05║在龍吟壑之西。懸級危仄，攀附而登，繇猴子洞至
GA081n0084_p0137a06║藏頭庵。
GA081n0084_p0137a07║古碑崖
GA081n0084_p0137a08║在木香坪半山。其地有觀音顯化碑。
GA081n0084_p0137a09║檀溪崖
GA081n0084_p0138a01║在華嚴寺後，俯臨𣸧溪，上下懸絕，莫可攀倚。楞伽
GA081n0084_p0138a02║室即建其上。
GA081n0084_p0138a03║聚仙崖
GA081n0084_p0138a04║在檀溪之西，相去里許。
GA081n0084_p0138a05║栴檀林
GA081n0084_p0138a06║在羅漢壁、獅子林之下。其上則崖壁插空，巒岫阻
GA081n0084_p0138a07║日。稍隠而下，幽崖叢柯，迴映負險。加以𣸧洞迷嵐，
GA081n0084_p0138a08║懸流絕嶂；層林雜木，凌空交合。一念精修之士，多
GA081n0084_p0138a09║或憑崖結室，依石支广。肰而遊軒罔過，界宇孤僻。
GA081n0084_p0139a01║所謂「修修釋子，渺渺禪棲」，真堪托勝怡情，𣱵絕塵
GA081n0084_p0139a02║慮矣。
GA081n0084_p0139a03║洞
GA081n0084_p0139a04║玄關洞
GA081n0084_p0139a05║在禮佛臺前。三面絕壑，下懸𥤮石駢𠋣其上。中迸
GA081n0084_p0139a06║成隙，東西交透。西穴下臨棧木，嶄壑而度。繇穴洞
GA081n0084_p0139a07║宛轉東出，即躡小石臺，俗呼為「太子過玄關」。洞穴
GA081n0084_p0139a08║竒險，於斯為最。
GA081n0084_p0139a09║石漏洞
GA081n0084_p0140a01║在石漏泉之左。𣸧可丈許，中出泉如石漏。
GA081n0084_p0140a02║文殊洞
GA081n0084_p0140a03║在絕頂後，文殊閣旁。今閣圮廢，故址尚存。
GA081n0084_p0140a04║仙奕洞
GA081n0084_p0140a05║在文殊洞前，虎跳澗之上。相傳仙人奕棋於此，故
GA081n0084_p0140a06║名。其上有棋枰石，今誤為真武洞。
GA081n0084_p0140a07║獅子洞
GA081n0084_p0140a08║在龍吟壑右，覺林寺址之上。懸崖西𥤮，自玄關層
GA081n0084_p0140a09║累下墜，中橫一線，側㠌其間。其門東向，中不甚𣸧；
GA081n0084_p0141a01║惟外徑𣣱遶，緣崖引棧，披烟躡虛，有若猿猱之捫
GA081n0084_p0141a02║歷矣。
GA081n0084_p0141a03║石广洞
GA081n0084_p0141a04║一名雲歸處。在獅子林陝西僧靜室之右。高丈許，
GA081n0084_p0141a05║𣸧一丈四尺。昔有僧棲禪其中，以石為牀竈，今存
GA081n0084_p0141a06║焉。
GA081n0084_p0141a07║白虎洞
GA081n0084_p0141a08║在伏虎庵拜佛石下。此洞乃一片大石橫架而起，
GA081n0084_p0141a09║中可坐十餘人。
GA081n0084_p0142a01║斜陽洞
GA081n0084_p0142a02║在神足峽東。洞不甚𣸧，但高而難登。洞前有石柱
GA081n0084_p0142a03║一根，好竒者梯之而上，如猿猱之緣木也。其洞面
GA081n0084_p0142a04║向檀花箐，斜陽對炤，晚霞麗空；洞中晴晃，別一天
GA081n0084_p0142a05║地。
GA081n0084_p0142a06║古佛洞
GA081n0084_p0142a07║古佛洞在八功德水之上。石竅橫并，儼若胡牀，僅
GA081n0084_p0142a08║堪容膝。
GA081n0084_p0142a09║落伽洞
GA081n0084_p0143a01║落伽洞俗名猴子洞，在魯擺室削壁下。洞出清泉，
GA081n0084_p0143a02║四時不竭。昔有行僧大千隠居於此。法師自如與
GA081n0084_p0143a03║之遊，為改今名。
GA081n0084_p0143a04║真武洞
GA081n0084_p0143a05║在九子溪東，真武廟側，洞因廟得名。水出其右，即
GA081n0084_p0143a06║三獻水之一也。其洞西向，頗隘。中有一潭，不竭。土
GA081n0084_p0143a07║人目為諸龍湫之首。
GA081n0084_p0143a08║黑熊洞
GA081n0084_p0143a09║在落伽洞左崖下。舊傳有黑熊居此。法師所庵曾
GA081n0084_p0144a01║於此洞談《法華經》。
GA081n0084_p0144a02║鳳眼洞
GA081n0084_p0144a03║在羅漢壁、西來寺後。絕壁上一崖外附，東向成門。
GA081n0084_p0144a04║前有橫石，凌崖上跨；中透小隙，日光注焉。洞不𥥆
GA081n0084_p0144a05║𣸧，而潔淨可居。
GA081n0084_p0144a06║楊黼洞
GA081n0084_p0144a07║在羅漢壁西危崖下。楊黼者，大理人，栖息於此。二
GA081n0084_p0144a08║十年得道而去。其始末詳〈人物志〉中。
GA081n0084_p0144a09║重崖洞
GA081n0084_p0145a01║即白鹿洞。在九重崖絕壁。迴𡶶返向青檀山，上豎
GA081n0084_p0145a02║巨木崖間，斧痕為級以升，又躡石痕捫壁而上。崖
GA081n0084_p0145a03║畔穹肰，如飛簷上覆。宴坐其中，肆目南眺，水目、天
GA081n0084_p0145a04║花諸巒羅供，有奔役之勢，自非烟褰雨霽，莫辨此
GA081n0084_p0145a05║遙岫矣。
GA081n0084_p0145a06║麒麟洞
GA081n0084_p0145a07║在獅子林大力、南宗二靜室左澗中，即珠簾水飛
GA081n0084_p0145a08║注處。
GA081n0084_p0145a09║金華洞
GA081n0084_p0146a01║在檀花箐西，金華庵西北，即𡶶頂西岡將盡處。崖
GA081n0084_p0146a02║懸路絕，層巒危聳，與列岫爭竒。人跡罕至，有僧南
GA081n0084_p0146a03║松嘗止靜其間。
GA081n0084_p0146a04║仙鶴洞
GA081n0084_p0146a05║在白雲寺、補處庵右百餘步。三石攅起，上累一小
GA081n0084_p0146a06║石，有似鶴頂。洞邊多產松菌、靈芝諸異艸。
GA081n0084_p0146a07║華藏洞
GA081n0084_p0146a08║即大石洞。在鷄坪關後石洞村，乃此山後嶺向北
GA081n0084_p0146a09║環轉處。山至此伏而再起，另闢洞天。洞門宏厰，高
GA081n0084_p0147a01║九丈，濶七丈。漸入漸高，𥥆窕𨺚𣸧，石乳凝滴，結而
GA081n0084_p0147a02║為笋。高者如塔如柱，又綴而為幡幢纓絡。鬼工天
GA081n0084_p0147a03║巧，名狀都絕。兼有石臺、石人、石牀、器、獅、象、羊、虎、禽、
GA081n0084_p0147a04║魚、花、樹，羅列其中。進至一處，有石穹窿，擊之吰肰
GA081n0084_p0147a05║如鍾；又有稍𨺚起處，其聲逄肰如鼓。俗亦以石鍾、
GA081n0084_p0147a06║石鼓呼之。左右小洞曲穴不可枚數，洞天之竒，於
GA081n0084_p0147a07║斯極矣。
GA081n0084_p0147a08║小桃源洞
GA081n0084_p0147a09║在小華首門之東。以其石寛厰，下臨絕壑，山路險
GA081n0084_p0148a01║峭。土人嘗避兵於此，故名。
GA081n0084_p0148a02║小石洞
GA081n0084_p0148a03║在大石洞東五里，外窄中𣸧。秉炬而入，門竅層叠，
GA081n0084_p0148a04║竒𢲘不盡。中有𣸧潭，人傳有龍潜焉。清窅冷寂，遊
GA081n0084_p0148a05║者不能久留，實茲山之幽異處也。
GA081n0084_p0148a06║騰蛇洞
GA081n0084_p0148a07║騰蛇洞在後山東壁。相傳有異書及《法華經》藏其
GA081n0084_p0148a08║中，恒有毒蛇守之。人或援藤而入，多被跌傷，故罕
GA081n0084_p0148a09║至焉。又名藏經洞。
GA081n0084_p0149a01║收蛇洞
GA081n0084_p0149a02║收蛇洞在小華首門西。有石竅，其𣸧不知幾許。古
GA081n0084_p0149a03║昔相傳有異人以咒術收蛇其中，故此山蛇不傷
GA081n0084_p0149a04║人。
GA081n0084_p0149a05║黃猿洞
GA081n0084_p0149a06║在悉檀寺前小瀑布下，大士閣之東。恒有猿猴蓄
GA081n0084_p0149a07║山果其中，人往覔焉，或得數斛。
GA081n0084_p0149a08║泉經洞
GA081n0084_p0149a09║在洗心橋邊，聖母水潭西二十步。或歳水澇，此洞
GA081n0084_p0150a01║出水，則次年必旱，農家每以為占。
GA081n0084_p0150a02║卧虎洞
GA081n0084_p0150a03║在白石庵後。
GA081n0084_p0150a04║紅蛇洞
GA081n0084_p0150a05║紅蛇洞在接待寺，三家村西箐內五里許。每秋前，
GA081n0084_p0150a06║有小紅蛇出卧石上而不傷人。
GA081n0084_p0150a07║岳山洞
GA081n0084_p0150a08║在放光寺之下。
GA081n0084_p0150a09║藏頭洞
GA081n0084_p0151a01║在華首門北岫側，歷落㠁牙。昔周哲於此洞修煉。
GA081n0084_p0151a02║多藏經史道書，人罕見之，故名。
GA081n0084_p0151a03║玄鹿洞
GA081n0084_p0151a04║在楞伽、虎嘯二崖之間。𢈏子春，知空、眼藏搜攬竒
GA081n0084_p0151a05║勝，登小沈臺，見藏頭庵北懸崖之上，古木叢蔭處，
GA081n0084_p0151a06║有玄鹿二，呦鳴而出，馴擾不驚，如相迎之狀，故名。
GA081n0084_p0151a07║箐口洞
GA081n0084_p0151a08║在九重崖下，塔院之北。洞不甚大，而林木茂密，境
GA081n0084_p0151a09║界幽窅。
GA081n0084_p0152a01║碧雲洞
GA081n0084_p0152a02║在幻空閣左崖半。可坐五六人。
GA081n0084_p0152a03║玄玄洞
GA081n0084_p0152a04║在鶴峋碑崖畔。絕壁數十仞，空洞臨危。其𣵫廣莫
GA081n0084_p0152a05║測，而無路可登。自非飛鳥翱翔，莫得窺其幽奧矣。
GA081n0084_p0152a06║壺天洞
GA081n0084_p0152a07║在真武洞之上。竅穴玲瓏，廣一丈五尺。有竒葩異
GA081n0084_p0152a08║卉，翠竹碧羅，擁蔭其門，儼肰仙客棲真之洞天也。
GA081n0084_p0152a09║小蓮房洞
GA081n0084_p0153a01║在千華崖之下。怪石隠門，人跡罕至。盖猿猱棲息
GA081n0084_p0153a02║之所。
GA081n0084_p0153a03║大蓮房洞
GA081n0084_p0153a04║在小蓮房洞之上。
GA081n0084_p0153a05║飛光洞
GA081n0084_p0153a06║在背光崖之西。洞中可坐十餘人。夏秋之際，嘗有
GA081n0084_p0153a07║金光飛遶其處。
GA081n0084_p0153a08║石室洞
GA081n0084_p0153a09║在獅子口之西。弘厰幽邃，中湧流泉。
GA081n0084_p0154a01║丹霞洞
GA081n0084_p0154a02║在獅子林後山下十里許，昔有僧習禪其中。孤邃
GA081n0084_p0154a03║幽險，不易居也。
GA081n0084_p0154a04║一念洞
GA081n0084_p0154a05║在功德庵之左，寛一丈三尺。
GA081n0084_p0154a06║蟄龍洞
GA081n0084_p0154a07║在翔龍寺之西，隔澗懸崖之上。
GA081n0084_p0154a08║隠顯洞
GA081n0084_p0154a09║在袈裟石左。上下二洞，空怪相連。棲真之士每神
GA081n0084_p0155a01║娛其間。
GA081n0084_p0155a02║小華首門
GA081n0084_p0155a03║在華首門下層，小𣑯源洞之右。此處又下一層，平
GA081n0084_p0155a04║出三崖，中曰金猊，左曰青獅，右曰白象。一名「小華
GA081n0084_p0155a05║首門」。
GA081n0084_p0155a06║羚羊洞
GA081n0084_p0155a07║在迴杖處之下。
GA081n0084_p0155a08║老古洞
GA081n0084_p0155a09║在覺靈寺右嶺上。昔有僧老古，穴土為洞，棲禪於
GA081n0084_p0156a01║此。
GA081n0084_p0156a02║臺
GA081n0084_p0156a03║禮佛臺
GA081n0084_p0156a04║禮佛臺在束身峽西南。𡶶頂三面絕壑，南向木香
GA081n0084_p0156a05║坪，後有伏虎庵，前為玄關洞。昔時古行之士恒於
GA081n0084_p0156a06║其上禮佛，以致精虔。李中谿愛其竒勝，於此建賔
GA081n0084_p0156a07║蒼閣。以其面對點蒼山，宛肰天外屏畵也。
GA081n0084_p0156a08║望臺
GA081n0084_p0156a09║望臺在獅子、栴檀二林之間。自橫亘大嶺，分岡南
GA081n0084_p0157a01║下，𨺚起一𡶶，東界獅子林。披林縈磴，若穿翠幄。登
GA081n0084_p0157a02║此始見𡶶頂西懸，故以「望臺」名。小阜聯𥤮，如貫珠
GA081n0084_p0157a03║遞墜。
GA081n0084_p0157a04║指顧臺
GA081n0084_p0157a05║在點頭𡶶之下。自九重崖達獅子林，路經其處；指
GA081n0084_p0157a06║顧合山庵寺，如觀掌果，歷歷分明。
GA081n0084_p0157a07║阿難臺
GA081n0084_p0157a08║在華首門左，面臨蒼洱。
GA081n0084_p0157a09║妙高臺
GA081n0084_p0158a01║在玄關之右，寛可二丈三尺。
GA081n0084_p0158a02║小沈臺
GA081n0084_p0158a03║在藏頭庵前。群𡶶拱抱，叠嶂迴環；澗溪竹樹，無不
GA081n0084_p0158a04║生情，勢若雲霞擁月。
GA081n0084_p0158a05║辭佛臺
GA081n0084_p0158a06║辭佛臺在白石崖東大路傍。繇南山北轉，為登山
GA081n0084_p0158a07║初境。上有小塔，凡入山禮佛者，歸路至此，迴望山
GA081n0084_p0158a08║頂，作禮辭佛，以伸眷慕焉。
GA081n0084_p0158a09║坡
GA081n0084_p0159a01║解脫坡
GA081n0084_p0159a02║在石鍾寺下，大士閣上，長可三里。西望玉龍瀑，登
GA081n0084_p0159a03║山必經之處。
GA081n0084_p0159a04║蜜哆坡
GA081n0084_p0159a05║在積行庵傍，水月庵上。
GA081n0084_p0159a06║火雷坡
GA081n0084_p0159a07║在拈花寺右，石蟇江外。此山高一里，長五里。自煉
GA081n0084_p0159a08║洞西山頂分支東北向，逆上倉湖之水為石蟇江，
GA081n0084_p0159a09║與鷄山諸溪之水合流而為煉洞河。
GA081n0084_p0160a01║岡
GA081n0084_p0160a02║迴龍岡
GA081n0084_p0160a03║在放光寺前。從中𡶶斜分一嶺，自東向西，正對飛
GA081n0084_p0160a04║鳳嶺。迤𨓦起伏，長二里許。
GA081n0084_p0160a05║熊羆岡
GA081n0084_p0160a06║在華嚴寺後。此地原為熊羆窟穴，先時，有南京老
GA081n0084_p0160a07║僧真圓習靜於此。熊羆漸隠，遂建梵剎。
GA081n0084_p0160a08║橫琴岡
GA081n0084_p0160a09║在古雪齋、片雲居之前，塔院之上。垂巒平亘，狀若
GA081n0084_p0161a01║橫琴。
GA081n0084_p0161a02║振衣岡
GA081n0084_p0161a03║在文筆山之南。絕壁百仞，上有平岡。俯視接待寺、
GA081n0084_p0161a04║河子孔諸景，了了可畵。
GA081n0084_p0161a05║嶺
GA081n0084_p0161a06║飛鳳嶺
GA081n0084_p0161a07║即鷓鴣山也，在放光寺西。山形自古碑崖翔舞而
GA081n0084_p0161a08║下，其長數里，宛肰飛鳳。
GA081n0084_p0161a09║御風嶺
GA081n0084_p0162a01║繇白井庵前，下至會靈庵。起伏延衮，長五里許。清
GA081n0084_p0162a02║溪交流，長松掩映，逰人經此，有憑虛御風之想。
GA081n0084_p0162a03║太極嶺
GA081n0084_p0162a04║在飛鳳嶺之右，既圓且正，形如太極。四週諸𡶶簇
GA081n0084_p0162a05║起，並秀爭竒，恍肰媚靈於茲嶺也。
GA081n0084_p0162a06║雙泉嶺
GA081n0084_p0162a07║在覺林寺右。
GA081n0084_p0162a08║拂袖嶺
GA081n0084_p0162a09║一名蛇伏岡。在西竺寺前。自息隂軒左，斜拖而下，
GA081n0084_p0163a01║繇西而東，至牟尼庵約一里許。細瘦橫披，如拂袖
GA081n0084_p0163a02║之狀。
GA081n0084_p0163a03║石
GA081n0084_p0163a04║棋盤石
GA081n0084_p0163a05║在絕頂之西，束身峽上，文殊閣前。南北兩崖夾墜，
GA081n0084_p0163a06║而石懸其中，平整如盤。世傳昔有兩仙對奕於此，
GA081n0084_p0163a07║原有三十二子，於今亡矣。
GA081n0084_p0163a08║昇仙石
GA081n0084_p0163a09║在捨身崖東，玉井峽之上。高五六尺，寛平，可坐二
GA081n0084_p0164a01║三人。俯臨絕壑，上逼層霄。登其上者，矌肰遐覽，俗
GA081n0084_p0164a02║慮頓空，飄飄肰有羽化昇仙之意。
GA081n0084_p0164a03║華津石
GA081n0084_p0164a04║在四觀𡶶後，休歇處之前。寛二丈，高三丈。一片橫
GA081n0084_p0164a05║斜，上可坐數十人。石面浸出，流泉注滴石下，即滙
GA081n0084_p0164a06║而為三極泉。
GA081n0084_p0164a07║眠獅石
GA081n0084_p0164a08║在栴檀林烟霞室右。其石高一丈六尺，廣九十圍。
GA081n0084_p0164a09║層叠兩級可攀而升高，下迴凹處可坐十餘人。石
GA081n0084_p0165a01║隙生大樹，高七八丈。修柯曳雲，濃葉蔽日，籠罩婆
GA081n0084_p0165a02║娑，故堪玄賞。
GA081n0084_p0165a03║子母石
GA081n0084_p0165a04║在大乘庵左。其大石高一丈三尺，廣可一百一十
GA081n0084_p0165a05║圍，古意崚嶒。有級可升，上可坐三十人。更左三十
GA081n0084_p0165a06║步，有石差小，亦偉俊可觀。旁更有數石，半露半藏，
GA081n0084_p0165a07║僃極嶔崎之勢。
GA081n0084_p0165a08║袈裟石
GA081n0084_p0165a09║在銅瓦殿。有坡，野卉蒙茸，別具幽勝。相傳當日尊
GA081n0084_p0166a01║者曬衣其上，青石白觔，其文縷縷，領褶俱全，宛肰
GA081n0084_p0166a02║袈裟鋪覆，因名焉。其上原有小閣，為比丘棲禪之
GA081n0084_p0166a03║所。
GA081n0084_p0166a04║玉屏石
GA081n0084_p0166a05║在簑衣庵舊址。其石高一丈一尺，濶七尺。正面平
GA081n0084_p0166a06║削，宛肰插屏。下又有小石，方正可作坐墩。旁立古
GA081n0084_p0166a07║木一枝，大八九圍，高四丈許，蒼肰掩覆，勢頗相得。
GA081n0084_p0166a08║獅頭石
GA081n0084_p0166a09║在迦葉殿西三十步。高丈許，大八、九十圍。前張吻
GA081n0084_p0167a01║如獅口，生樹二枝，掩映葱倩，培增竒致。謝東山〈逰
GA081n0084_p0167a02║山記〉曰：「殿西數十武，有盤陀石，可坐十數人。崖畔
GA081n0084_p0167a03║孤懸，不可行而至。」考此山，別有盤陀石，在放光寺
GA081n0084_p0167a04║西，此故名獅頭石。謝公落筆偶誤耳。謝即近時人，
GA081n0084_p0167a05║慕晉謝安之為人，故號東山。其逰覽之興，果堪追
GA081n0084_p0167a06║配晉人。東山之號，非浪稱也。
GA081n0084_p0167a07║盤陀石
GA081n0084_p0167a08║盤陀石在放光寺西崖，藏頭庵下。石高一百二十
GA081n0084_p0167a09║尺，直立如笋，亭亭上擎。雖附崖而起，不與崖合，挺
GA081n0084_p0168a01║肰離立。架橋而度，頂平可二十餘尺。上搆小亭，危
GA081n0084_p0168a02║聳特絕。行僧大千嘗趺坐於此。後當飛泉搖曳，叠
GA081n0084_p0168a03║嶂縈流，幽異孤渺，別具靈秀。逰者扶杖而登，下臨
GA081n0084_p0168a04║絕地，峯壑羅列，故堪竒賞。
GA081n0084_p0168a05║半落石
GA081n0084_p0168a06║在盤陀石左數十步。其石附崖而生，𥤮兀欲堕，下
GA081n0084_p0168a07║臨千尺之磎。
GA081n0084_p0168a08║跏趺石
GA081n0084_p0168a09║在觀音崖下。其上平正，故堪結趺入定。
GA081n0084_p0169a01║片雲石
GA081n0084_p0169a02║在獅子林純持靜室。側高二丈，寛丈許，可坐二十
GA081n0084_p0169a03║餘人。旁有流泉，美冽甘潔。
GA081n0084_p0169a04║移石
GA081n0084_p0169a05║在悉檀寺右坡。石高一丈二尺，廣四十圍。此地舊
GA081n0084_p0169a06║為羅漢寺，石原在寺內，僧眾嫌之。忽有人來云：「此
GA081n0084_p0169a07║石可移也！可為我具食。」僧入厨治齋，既出，則石已
GA081n0084_p0169a08║移出寺外，其人不知所往矣。或云：「是潭中老龍，特
GA081n0084_p0169a09║示靈異耳！」
GA081n0084_p0170a01║翠屏石
GA081n0084_p0170a02║在獅子林中，一𡶶高聳，四面如削芙蓉，而金粉雜
GA081n0084_p0170a03║鋪，彩文如繢，上刻「翠屏」二字。
GA081n0084_p0170a04║雲生石
GA081n0084_p0170a05║在獅子林𡶶頂。其大數圍，高二丈三尺，傍有小石
GA081n0084_p0170a06║潭。凡山中欲雨，則此石傍必生濃雲，如車葢散布
GA081n0084_p0170a07║蒙密，其雨即至。
GA081n0084_p0170a08║金剛石
GA081n0084_p0170a09║在放光寺門內。高一丈一尺，寛可三十圍，崢嶸兀
GA081n0084_p0171a01║𥤮。上建小亭，名「四無亭」，可容數客。石脚有空凹處，
GA081n0084_p0171a02║可以趺坐。
GA081n0084_p0171a03║雲鶴石
GA081n0084_p0171a04║大石五六倚叠，河子孔之上，乃中谿李公所題。
GA081n0084_p0171a05║放光石
GA081n0084_p0171a06║在勝𡶶寺前。其石大小不等，五色俱偹，各具六稜，
GA081n0084_p0171a07║可供清玩。
GA081n0084_p0171a08║兠率石
GA081n0084_p0171a09║在彌勒院左。兩石連生，參𠋣作勢。高五丈許，頂寛
GA081n0084_p0172a01║平，可坐數人。紫苔交錯，有如繡𦂶。
GA081n0084_p0172a02║螺文石
GA081n0084_p0172a03║在慧燈庵右，狀若螺紋。
GA081n0084_p0172a04║牛首石
GA081n0084_p0172a05║在迦葉殿門外，土地廟前。狀如牛首，俯瞰眾壑。有
GA081n0084_p0172a06║老樹數枝，盤根其上。
GA081n0084_p0172a07║曲筧石
GA081n0084_p0172a08║在獅子林六般羅密靜室之下。其石嶙峋當路，靜
GA081n0084_p0172a09║室比丘引泉資汲者，必經其石之腰，苦於不能直
GA081n0084_p0173a01║度。乃刳木為曲筧，遶石而流，故名。
GA081n0084_p0173a02║念佛石
GA081n0084_p0173a03║在二天門上，頂可趺坐。朝山比丘、修淨土者，嘗於
GA081n0084_p0173a04║其上黙坐念彌陀焉。
GA081n0084_p0173a05║霹靂石
GA081n0084_p0173a06║在鉢龍室之後。其石嵯峨兀𥤮，若不可犯。石之上
GA081n0084_p0173a07║更有大石，中開一隙，若離若合，險怪岈岠，恍若雷
GA081n0084_p0173a08║轟。傍有老樹怪藤，特𦔳竒古。石頂正平，躡級而登，
GA081n0084_p0173a09║可坐數十人。前後百步內，大石二、三十枚，各具異
GA081n0084_p0174a01║勢。其衝肰負土而上者，若熊羆之登於山；其嶔肰
GA081n0084_p0174a02║相累而下者，若牛羊之飲於川。柳子厚所云，未足
GA081n0084_p0174a03║當也。
GA081n0084_p0174a04║砥石
GA081n0084_p0174a05║在白雲居前，倒影池之右。石高五丈，廣三十圍。頂
GA081n0084_p0174a06║平如砥，上坐五六人。
GA081n0084_p0174a07║伏虎石
GA081n0084_p0174a08║在白雲居左。高八九尺，長二丈許。遙睇近觀，周迴
GA081n0084_p0174a09║審視，宛肰蹲虎，首尾高下，無不勻似。
GA081n0084_p0175a01║箕踞石
GA081n0084_p0175a02║在石鐘寺左。平岡上大石數塊，橫側異狀。上有古
GA081n0084_p0175a03║樹數枝，叢䕃周覆，真可供幽人之箕踞矣。
GA081n0084_p0175a04║笋石
GA081n0084_p0175a05║在念佛石上。矗立如笋，最為孤峭。
GA081n0084_p0175a06║凭欄石
GA081n0084_p0175a07║在念佛石上。形如欄檻，下臨絕壑。凭倚遙觀，則蒼
GA081n0084_p0175a08║山如案，洱水如巵。
GA081n0084_p0175a09║仙人牀
GA081n0084_p0176a01║在華首門傍，左右兩座對列。其上寛平，宛肰牀榻，
GA081n0084_p0176a02║可供坐卧。
GA081n0084_p0176a03║阿闍石
GA081n0084_p0176a04║在華首門崖右。阿闍世王曾于此朝禮尊者，故名。
GA081n0084_p0176a05║魚頭石
GA081n0084_p0176a06║在放光寺右，屏風崖下。高七尺五寸，尖唇外𥤮，恍
GA081n0084_p0176a07║若魚頭。
GA081n0084_p0176a08║金鰲石
GA081n0084_p0176a09║在銅瓦殿右。長數十丈，昂首之勢，儼若鰲山。
GA081n0084_p0177a01║流雲石
GA081n0084_p0177a02║在無字碑下。高五六尺，廣丈許。
GA081n0084_p0177a03║雙柱石
GA081n0084_p0177a04║在玄鹿洞左。兩石連峙，直立如柱。
GA081n0084_p0177a05║龍樹石
GA081n0084_p0177a06║在龍華寺門左，相去一百九十步。其石正方，高八
GA081n0084_p0177a07║尺，周圍四丈三尺。上生樹一枝，大十二圍，高五丈
GA081n0084_p0177a08║餘。一根分作二枝，其幹相抱，葉復作二種，有老藤
GA081n0084_p0177a09║蒙綴。旁有小樹一枝，高二丈，其根皆蟠石而下，入
GA081n0084_p0178a01║於土。石之東南又有古樹五枝，茂密隂森，以𦔳幽
GA081n0084_p0178a02║異。
GA081n0084_p0178a03║拜佛石
GA081n0084_p0178a04║在伏虎庵前。其石高丈許，𥤮臨虛崖。登躋其上，骨
GA081n0084_p0178a05║悚神慄。嘗有行僧履而拜佛。肰須一心朝向，絕去
GA081n0084_p0178a06║瞻顧，方能俯仰起伏。若左右旁視，即匍匐欲墜矣。
GA081n0084_p0178a07║鬼工石
GA081n0084_p0178a08║在玄關之上。大小數塊，委叠相倚。怪譎險側，欲墜
GA081n0084_p0178a09║欲崩，不可名狀。
GA081n0084_p0179a01║無字碑
GA081n0084_p0179a02║大石二塊，宛肰碑碣，在羚羊洞之上。知空、眼藏𢲘
GA081n0084_p0179a03║幽攬勝，不辭危險，無竒不搜。行至此處，小遇霧雨。
GA081n0084_p0179a04║知不可登，遂扶杖而囘。兩人以為勝遊之大缺䧟
GA081n0084_p0179a05║也。道友仙陀為題其地曰「迴杖處」。
GA081n0084_p0179a06║爛柯石
GA081n0084_p0179a07║在伏虎庵左，棋枰石之側。
GA081n0084_p0179a08║生公石
GA081n0084_p0179a09║在羅漢壁德上靜室之下。大小數十塊，或蹲或倚，
GA081n0084_p0180a01║如拜如侍，宛肰群聚點頭之狀。
GA081n0084_p0180a02║小盤陀石
GA081n0084_p0180a03║有二，在大盤陀石之左二百四十步，旁有古樹三
GA081n0084_p0180a04║枝。
GA081n0084_p0180a05║潄玉石
GA081n0084_p0180a06║在靜林居前路下，高五尺。其頂寛平坐五六人。雙
GA081n0084_p0180a07║澗夾流，清潄如玉。
GA081n0084_p0180a08║謫星石
GA081n0084_p0180a09║在龍藏谷中，放光寺前後。大小數十塊，竒形怪狀。
GA081n0084_p0181a01║高者百尺，小者丈餘。或如正士危坐；或如武夫肅
GA081n0084_p0181a02║衞；或如竒鬼猛獸，森肰欲搏人；或如金翅劈空，騰
GA081n0084_p0181a03║蛟戯海，有飛舞奔躍之勢。山石之竒，目中未覩，遊
GA081n0084_p0181a04║至此觀止矣。
GA081n0084_p0181a05║嶧陽石
GA081n0084_p0181a06║又名天磨石，在羅漢壁絕頂之上。兩石相壘，高數
GA081n0084_p0181a07║十尺，最為竒險。
GA081n0084_p0181a08║三笑石
GA081n0084_p0181a09║在石梁橋西北。大石三塊，相並𣣱𠋣。雄偉𥤮兀，頗
GA081n0084_p0182a01║有嶲致。
GA081n0084_p0182a02║老人石
GA081n0084_p0182a03║在黑熊洞左。㧞地矗起，形如老翁。
GA081n0084_p0182a04║水心石
GA081n0084_p0182a05║在岳山洞西大澗中。高十三丈，廣倍之，頂平如掌。
GA081n0084_p0182a06║三多石
GA081n0084_p0182a07║在二殊室之下。大石三塊，相去各二十餘步。上石
GA081n0084_p0182a08║高七八尺，其根空而出泉，狀若雲之倒垂。中石高
GA081n0084_p0182a09║丈許，𥤮兀竒偉。下石高二丈，頂方且平，可坐十餘
GA081n0084_p0183a01║人。
GA081n0084_p0183a02║九品石
GA081n0084_p0183a03║在石梁橋東。石甚竒𨺗，有僧刻「九品往生」四字於
GA081n0084_p0183a04║其上，故往來者，遂呼為九品石。
GA081n0084_p0183a05║峽
GA081n0084_p0183a06║束身峽
GA081n0084_p0183a07║束身峽在絕頂西，文殊閣前。兩崖對峙，中分一徑，
GA081n0084_p0183a08║僅容人身穿過。徑中流石歷落，擁足礙履。行者𠋣
GA081n0084_p0183a09║側，不能自持。可二里許。
GA081n0084_p0184a01║藏書峽
GA081n0084_p0184a02║在魯擺靜室之左。
GA081n0084_p0184a03║仰高峽
GA081n0084_p0184a04║一名五十三叅。在迦葉殿北，羅漢壁西，即登𡶶頂
GA081n0084_p0184a05║大路。轟巒𥤮石，𧇊蔽左右。中逕若剜，厓壁欲合。行
GA081n0084_p0184a06║者視前，以為路窮。更轉更睇，窅曲森險。俯瞰林壑，
GA081n0084_p0184a07║仰眺岑嶺。一步一景，倐忽互換。𨿽屢遊者，亦疑誤
GA081n0084_p0184a08║焉。崖中吐三獻水，足資行者之渴。周直指建亭於
GA081n0084_p0184a09║斯，今圮廢矣。
GA081n0084_p0185a01║獅口峽
GA081n0084_p0185a02║在獅子口之下，長四五里。𨺗直險僻，人罕繇焉。
GA081n0084_p0185a03║梯雲峽
GA081n0084_p0185a04║在羅漢壁西來寺左。高十五丈。兩崖夾立，窄如箭
GA081n0084_p0185a05║括通天，無路可升。靜室比丘每於峽上採薪，從峽
GA081n0084_p0185a06║中擲下，又從下拾之而歸，葢天險也。
GA081n0084_p0185a07║玉井峽
GA081n0084_p0185a08║在捨身崖、翠屏峯之間。崖壁環匝，宛然欲合，形如
GA081n0084_p0185a09║玉井。
GA081n0084_p0186a01║蛇立峽
GA081n0084_p0186a02║在羅漢壁安心處之右。兩崖束身，矗起一峽。崚壁
GA081n0084_p0186a03║當面，𨺗上干霄。雖飛猿㨗猱，窮於登降矣。
GA081n0084_p0186a04║巨靈峽
GA081n0084_p0186a05║在幻空靜室左。從羅漢壁最𨺗處，崖勢對裂，狀如
GA081n0084_p0186a06║斧劈。峽高十七、八丈，仰視崖頂，炫目危心。己亥兵
GA081n0084_p0186a07║亂，山中比丘用十尋直木，斧砍為級，緣之而上；然
GA081n0084_p0186a08║從之者鮮矣。
GA081n0084_p0186a09║神足峽
GA081n0084_p0187a01║在獅子林大靜室左。其峽寛而且深，長五六里。𨺗
GA081n0084_p0187a02║險異嘗，非具神足者，不能登也。
GA081n0084_p0187a03║谷
GA081n0084_p0187a04║通天谷
GA081n0084_p0187a05║即束身峽絕頂西北下。繇文殊閣至伏虎庵，兩崖
GA081n0084_p0187a06║矗起，中通一路，二里有餘。崖石嶔崎，徑道盤折。既
GA081n0084_p0187a07║窮復通，幽邃無際。
GA081n0084_p0187a08║蟠龍谷
GA081n0084_p0187a09║在華首門下，放光寺前。直連檀溪大壑。
GA081n0084_p0188a01║箐
GA081n0084_p0188a02║檀花箐
GA081n0084_p0188a03║檀花箐即桃花箐。此地原有大青檀樹一株，故峯
GA081n0084_p0188a04║與溪皆以青檀名。後其樹既伐，土人遂誤檀為桃。
GA081n0084_p0188a05║繇山頂西南七里許，深林雜樹，蒙翳幽窅，莫測其
GA081n0084_p0188a06║高幾許。南北穹巒，中凹成坳。東西則分溪㵼流，逝
GA081n0084_p0188a07║湍各別。東下成溪，滙出洗心橋；西流迸湧，直繇和
GA081n0084_p0188a08║光橋而逝。箐為賓、鄧分界，因去山稍遠，遊者鮮及。
GA081n0084_p0188a09║實則綿邈幽深，逈絕塵境。
GA081n0084_p0189a01║蜜蜂箐
GA081n0084_p0189a02║在太極嶺之左。
GA081n0084_p0189a03║松花箐
GA081n0084_p0189a04║在萬松庵上，連松二十餘里。花開時，人行其中，衣
GA081n0084_p0189a05║袖俱沾松粉。
GA081n0084_p0189a06║萬里箐
GA081n0084_p0189a07║在太極嶺之右。此處樹木最為深密，多藏刼盜，行
GA081n0084_p0189a08║者苦之。
GA081n0084_p0189a09║山神箐
GA081n0084_p0190a01║一名冷水箐，在白石庵右。
GA081n0084_p0190a02║芭蕉箐
GA081n0084_p0190a03║在南村後。相傳此處舊有芭蕉四五里，今無一存。
GA081n0084_p0190a04║滄桑之變，信不誣矣。
GA081n0084_p0190a05║坪
GA081n0084_p0190a06║明歌坪
GA081n0084_p0190a07║今建為勝峯寺，寺碑載：迦葉入定，八大明王送至
GA081n0084_p0190a08║此，鳴歌作樂，故名。後人因而建寺。
GA081n0084_p0190a09║羅漢坪
GA081n0084_p0191a01║在沙址西塔院。崖下靈山一會坊內，昔傳有羅漢
GA081n0084_p0191a02║現身於此。
GA081n0084_p0191a03║木香坪
GA081n0084_p0191a04║在西南峯，檀花箐東南，與點蒼山對。其坪在高山
GA081n0084_p0191a05║頂脊，圍環寛二十里。四傍皆深林密翳，積雪不消；
GA081n0084_p0191a06║而此坪獨寛坦溫煦，甚宜花樹。昔時服勤之僧，多
GA081n0084_p0191a07║於此結廬習靜。今荒蕪，無復存矣。洱西人士，駕艇
GA081n0084_p0191a08║登山，多繇此取道焉。
GA081n0084_p0191a09║萬松坪
GA081n0084_p0192a01║在四觀峯之後。繇絕頂西北下四十餘里，皆合抱
GA081n0084_p0192a02║古松。修柯曳雲，濃蔭蔽日；長風遠振，濤籟幽長。使
GA081n0084_p0192a03║陶弘景見之，不知何如神往矣。
GA081n0084_p0192a04║憇佛坪
GA081n0084_p0192a05║在大龍潭之前。其地寛廣平厰，樹石迴映，清泉交
GA081n0084_p0192a06║流，俗傳古有五百羅漢，遊憇於此。
GA081n0084_p0192a07║窟
GA081n0084_p0192a08║金剛窟
GA081n0084_p0192a09║在華首門西二百步。高八尺，深丈餘。中可坐臥六
GA081n0084_p0193a01║七人。還源、眼藏兩師避兵于此。但崖路危仄，人罕
GA081n0084_p0193a02║至焉。
GA081n0084_p0193a03║窩
GA081n0084_p0193a04║獅子窩
GA081n0084_p0193a05║在獅子林後崖下，面對東北。廣三里，長七里。多產
GA081n0084_p0193a06║奇樹名卉。舊有獅子庵，今圮廢矣。
GA081n0084_p0193a07║
GA081n0084_p0193a08║
GA081n0084_p0193a09║二卷終
GA081n0084_p0194a01║
GA081n0084_p0194a02║
GA081n0084_p0194a03║
GA081n0084_p0194a04║
GA081n0084_p0194a05║
GA081n0084_p0194a06║
GA081n0084_p0194a07║
GA081n0084_p0194a08║
GA081n0084_p0194a09║