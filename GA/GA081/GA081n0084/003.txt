GA081n0084_p0195a01║雞足山志卷之三
GA081n0084_p0195a02║山水（下）
GA081n0084_p0195a03║水
GA081n0084_p0195a04║鷄足山源泉、噴流不下百十餘，咸奔為大溪，界山
GA081n0084_p0195a05║而下。其南面諸溪水，皆繇雪隂橋合河子孔水，東
GA081n0084_p0195a06║折過拈花寺前蹲象山北麓，合石蟇江水。又東南
GA081n0084_p0195a07║流，會觀音箐及賓居大王廟龍泉諸水，同歸大羅
GA081n0084_p0195a08║河。北行過達旦哨，入金沙江。金沙之下流即孔明
GA081n0084_p0195a09║征孟獲所渡之瀘水也。此水東北流，注馬湖，入川
GA081n0084_p0196a01║江，歸東海。又山北面諸溪水出和光橋，合佛光寨
GA081n0084_p0196a02║羅川水，亦出金沙江。惟西南山外諸溪水，則流入
GA081n0084_p0196a03║西洱海，繇大理玉龍關西流至合江舖，會漾濞河
GA081n0084_p0196a04║水南折，西合瀾滄江水。又西南流，繇順寧、景東、沅
GA081n0084_p0196a05║江、交阯，竟出南海。瀾滄江即黑水也，《尚書》云：「黑水、
GA081n0084_p0196a06║西河惟雍州。華陽、黑水惟梁州。」其源出南吐蕃鹿
GA081n0084_p0196a07║石山，本名鹿滄江，後訛為瀾滄。今人以瀾滄衞近
GA081n0084_p0196a08║金沙江，遂呼金沙為瀾滄，而又譌瀾滄為浪滄矣。
GA081n0084_p0196a09║天下之水，皆東流入東海，惟雲南瀾滄水西南流
GA081n0084_p0197a01║入於南海。嘗疑滇中必有山勢𨺼起，界劃東西之
GA081n0084_p0197a02║處。今窮考鷄足一山之水，其支流滙歸，遂分金沙
GA081n0084_p0197a03║江、西洱海兩處。肰金沙、洱海，相去不過二百餘里，
GA081n0084_p0197a04║而兩水之歸，一東北流向東海，一西南流向南海；
GA081n0084_p0197a05║則滇中地脉，界劃東西二流之處，實在於此。可知
GA081n0084_p0197a06║鷄足一山，繇西域雪山而來，發脉崑崙，自西北而
GA081n0084_p0197a07║行東南，地勢獨𨺼，為東西最高處；故一山之水，東
GA081n0084_p0197a08║𠧧分赴，關係地脉，政匪輕也。囙附若水、黑水兩江
GA081n0084_p0197a09║之考於後，以俟博學者論定焉。
GA081n0084_p0198a01║按：金沙江原名若水。考之《水經》：「若水出蜀郡旄
GA081n0084_p0198a02║牛徼外，東南至故關。」又考旄牛徼在麗江𠧧北，
GA081n0084_p0198a03║吐番雍州界，崑崙之東南，即佛經所謂「四獸口
GA081n0084_p0198a04║中流出者」是也。《山海經》曰：「南海之內，黑水之間，
GA081n0084_p0198a05║有木名若木，若水出焉。」酈道元《水經注》曰：「若水，
GA081n0084_p0198a06║南經雲南郡之遂久縣」，即今金沙江北岸廵檢
GA081n0084_p0198a07║司地是也。此水出吐番，經雪山之北，過麗江，經
GA081n0084_p0198a08║鷄足，北合繩水、孫水、瀘水、大渡水諸水，沿注通
GA081n0084_p0198a09║為一津，即若水也，東流注馬湖江。諸葛征南，曾
GA081n0084_p0199a01║渡此水。又金沙江有二，在緬甸者流而南，出麗
GA081n0084_p0199a02║江者流而北。人多混混，故樊綽又以麗水為黑
GA081n0084_p0199a03║水也。
GA081n0084_p0199a04║按：瀾滄江即黑水也。此水自麗江雪山之西，經
GA081n0084_p0199a05║雲龍州東南，流入蒙化、順寧、景東、沅江、交阯，乃
GA081n0084_p0199a06║入南海。酈道元《水經注》：「漢武帝時，通博南山道，渡
GA081n0084_p0199a07║瀾津，行者苦之，歌曰：『漢德廣，開不賓；渡博南，越
GA081n0084_p0199a08║蘭津；渡瀾滄，為他人。』」即此水也。黑水之說，本於
GA081n0084_p0199a09║〈禹貢〉，從來辨論紛紛，終無確㨿。以酈道元注《水
GA081n0084_p0200a01║經》銳意尋討，亦不能知黑水所經之處。〈地志〉以
GA081n0084_p0200a02║為至僰道入江，其言與〈禹貢〉不合。孔、鄭諸儒考
GA081n0084_p0200a03║究不得，蔡氏作傳，引〈地志〉出犍為郡南廣縣汾
GA081n0084_p0200a04║關山。《水經》出張掖笄山南，至燉煌，過三危山，南
GA081n0084_p0200a05║流入於南海。樊綽以西南𢑱水南流入於南海
GA081n0084_p0200a06║者有四，曰麗水即黑水也。酈道元又以葉榆水
GA081n0084_p0200a07║𠧧南流，而水以榆葉所清，其色㴱黑，遂欲以當
GA081n0084_p0200a08║「黑水」。肰葉榆水出浪穹縣罷谷山，止在大理境
GA081n0084_p0200a09║內，遂入南海。若《尚書》雍梁之界，皆曰「黑水」，則黑
GA081n0084_p0201a01║水當自雍之西北以經於梁之南，豈葉榆可當？
GA081n0084_p0201a02║惟瀾滄之水，源出吐番嵯和哥，自西而南經雪
GA081n0084_p0201a03║山，西至麗江、蘭州入雲龍州，南過𣱵昌，又南過
GA081n0084_p0201a04║車里大甸，入於南海為是。但《甘肅志》載：「甘州西
GA081n0084_p0201a05║十里，有黑河流入居延海；肅州西北有黑水東
GA081n0084_p0201a06║流，荒遠莫窮所之。」是其源出雍州𠧧北，而流入
GA081n0084_p0201a07║梁州之西南，其正西則流遶西極之外，而不可
GA081n0084_p0201a08║窮。葢地勢𠧧北最高，故水徑西而西南也。總之
GA081n0084_p0201a09║〈禹貢〉曰：「黑水、西河惟雍州，華陽、黑水惟梁州。」又
GA081n0084_p0202a01║曰：「禹道黑水，至於三危，入於南海。」夫隴蜀無入
GA081n0084_p0202a02║南海之水，惟滇之瀾滄、潞江二水，皆繇吐番西
GA081n0084_p0202a03║北來，與雍州相連，並入南海；但潞江西南流，竟
GA081n0084_p0202a04║趋緬中，與梁州不相陟。惟瀾滄繇西北而南，至
GA081n0084_p0202a05║交趾，入於南海。水內皆漢，水外皆𢑱，則禹之所
GA081n0084_p0202a06║導，分別梁州界者，其為瀾滄江無疑也。〈地理志〉
GA081n0084_p0202a07║謂：「南中山曰昆彌，水曰雒。」《山海經》曰：「洱水西流
GA081n0084_p0202a08║入於雒。故瀾滄江，又名雒水。」言脉絡分明也。梁
GA081n0084_p0202a09║雍之間，黑水非一，肰皆枝水而流，不入南海，如孔
GA081n0084_p0203a01║明箋所謂「朝發南鄭，暮宿黑水」之類，皆非也。
GA081n0084_p0203a02║雲南為西域之地，前朝雖通中國，封號覊縻而
GA081n0084_p0203a03║已，至宋竟與中國絕。故漢宋諸儒，考辨黑水，終
GA081n0084_p0203a04║不得其要領。余自己亥避兵蒙化，親見洱水西
GA081n0084_p0203a05║流合瀾滄；及𢈏子春纂修山志，考鷄山水勢，半
GA081n0084_p0203a06║出金沙，東流歸東海；半入洱水，西流入南海。始
GA081n0084_p0203a07║知鷄足一山水分兩𣲖。則此山為滇之岡脊，地
GA081n0084_p0203a08║脉遙遠，其與他山偏在一方逈不同矣。因博考
GA081n0084_p0203a09║方輿載志諸書，及詳問土人故老，為著若水、黑
GA081n0084_p0204a01║水之辨，以見鷄足之地勢，其來脉高遠，關係匪
GA081n0084_p0204a02║輕。可知迦葉祖師之入定此山，亦自有因緣，未
GA081n0084_p0204a03║可艸艸視也。
GA081n0084_p0204a04║三獻水
GA081n0084_p0204a05║三獻水在仰高峽中，一出滴雪崖下，一出兜率庵
GA081n0084_p0204a06║左石洞下，一出真武洞右。危崖萬仞，怪石崚峋；絕
GA081n0084_p0204a07║壁懸空，傍無宿土。而洪泉爭湧，聮絡奔會；汲資千
GA081n0084_p0204a08║鈢，溉澍百區。世傳迦葉尊者勅七十二龍擁護此
GA081n0084_p0204a09║山，故飛泉灌灑，無𡶶不潤。雖孤崖峭壁，亦注懸泉。
GA081n0084_p0205a01║迄今梵剎星布，佛會佳辰，香客遊人時盈數萬；香
GA081n0084_p0205a02║積筧水、鉢瓢滌濯，率皆霑注盈足，未嘗累汲也。
GA081n0084_p0205a03║曹溪水
GA081n0084_p0205a04║出懸崖下，在八功德水西，湧注不息。宋直指建庵，
GA081n0084_p0205a05║崖間題曰「曹溪精舎」。今屋宇傾圮，惟故址存焉。
GA081n0084_p0205a06║八功德水
GA081n0084_p0205a07║一名八德溪。在曹溪水、華首門之間。飛崖二臨，迸
GA081n0084_p0205a08║石而出。《滇志》云：迦葉尊者於石上卓錫成泉，故涓
GA081n0084_p0205a09║流不竭。
GA081n0084_p0206a01║珠簾水
GA081n0084_p0206a02║珠簾水，一名萬珠簾，又名四諦泉。在獅子林中，觀
GA081n0084_p0206a03║音崖之東隅，翠屏石南崖。危石矗起，上𥤮下嵌。崖
GA081n0084_p0206a04║上多竹樹雜卉，水從樹根石隙亂流而下。崖窟若
GA081n0084_p0206a05║廊若榻，而懸流虛羃其外。展氷綃於林杪，掛珠箔
GA081n0084_p0206a06║於雲端。濺注霏微，令人遜目怡心，不能自絕於其
GA081n0084_p0206a07║際。
GA081n0084_p0206a08║河子孔水
GA081n0084_p0206a09║一名聖母泉，在雪陰橋南。上有大石橫偃，空如張
GA081n0084_p0207a01║吻。濶一丈六尺，高可半尋左右。復有石數塊，名雲
GA081n0084_p0207a02║鶴。石大小差等，撑拒支亙，勢甚危險。諸亂石下，眾
GA081n0084_p0207a03║水奔湧，廽注斜射，與山中諸水相滙，竒發齊瀉，東
GA081n0084_p0207a04║注大澗。夏秋澍雨後，溪水皆濁，而孔水獨澄淨如
GA081n0084_p0207a05║故。雖與諸水合流，而清濁不雜。世傳此水自大理
GA081n0084_p0207a06║西洱海透山而來，故水獨別。再詰其故，則云：昔時
GA081n0084_p0207a07║有人朝山，在西洱海邊午餐，所攜食盒，落水流去。
GA081n0084_p0207a08║其人既至山下，小憇此水之傍，則見原盒繇此孔
GA081n0084_p0207a09║中流出，以為神異。知其地脉潜通，於時俗呼此為
GA081n0084_p0208a01║「盒子孔」。後蒙氏得國，建號「大理」，乃封其水為河子
GA081n0084_p0208a02║孔。葢西洱海，故名洱河也。
GA081n0084_p0208a03║三道水
GA081n0084_p0208a04║一道水，在金華庵下三里許，其源出白鹿寺之𠧧。
GA081n0084_p0208a05║繇一道水西去半里餘，即二道水也。其水發源威
GA081n0084_p0208a06║音寺之傍，繇西而北，合一道水併入於三道水。三
GA081n0084_p0208a07║道水之源，發自木香坪後，流出大聖寺之下。自南
GA081n0084_p0208a08║而北，從翔龍寺之右循崖而下，三水滙合，併注一
GA081n0084_p0208a09║溪。清流激湍，奔瀉數里。總繇松鶴橋下，又合和光
GA081n0084_p0209a01║橋水，出羅川河，入於金沙江。
GA081n0084_p0209a02║溪
GA081n0084_p0209a03║九子龍王溪
GA081n0084_p0209a04║在迦葉殿東五十步，此溪源最高，水最湧，合三獻
GA081n0084_p0209a05║諸水而下注於栴檀諸溪。
GA081n0084_p0209a06║鳴琴溪
GA081n0084_p0209a07║在白雲寺、補處庵二剎之東。
GA081n0084_p0209a08║栴檀溪
GA081n0084_p0209a09║在寂光寺左。𣸧窅迴曲，樹石籠映；眾水奔赴，湍浪
GA081n0084_p0210a01║激盪。上有大橋，名曰「響雪」。
GA081n0084_p0210a02║花石溪
GA081n0084_p0210a03║在幻住庵、蘭陀寺之中。溪不甚大，而迴曲清𤃒。樹
GA081n0084_p0210a04║石蒙繞，實為幽僻。
GA081n0084_p0210a05║檀花溪
GA081n0084_p0210a06║在木香坪檀花箐中。此地舊有大青檀樹，可數十
GA081n0084_p0210a07║圍。遠近瞻異，故此𡶶名青檀顧虎𡶶。
GA081n0084_p0210a08║黃沙溪
GA081n0084_p0210a09║在華嚴寺前。窈窕層折，竹樹茂密。衝濤嚙石，聲亂
GA081n0084_p0211a01║鐘板。上橫巨橋，題曰「德水」。
GA081n0084_p0211a02║𠋣杖溪
GA081n0084_p0211a03║在大乘庵之左，上有逍遙橋。大䥘和尚嘗獨行至
GA081n0084_p0211a04║此，𠋣杖聽流水聲，移時忘歸，故有斯稱。
GA081n0084_p0211a05║赤蕨溪
GA081n0084_p0211a06║在山後𠧧北，金華庵、大聖寺、翔龍寺諸剎之中。
GA081n0084_p0211a07║澗
GA081n0084_p0211a08║虎跳澗
GA081n0084_p0211a09║虎跳澗即四觀𡶶西折下山處。兩傍峭石突起，𠋣
GA081n0084_p0212a01║崖並蹲，各具咆哮之勢。相去丈許，下臨𣸧澗。
GA081n0084_p0212a02║按《滇志》，馴虎澗在鷄足山，兩崖峙立，霞圍霰集，
GA081n0084_p0212a03║昔迦葉馴虎之處。相傳有二虎出入，故此地有
GA081n0084_p0212a04║伏虎庵。
GA081n0084_p0212a05║集流澗
GA081n0084_p0212a06║在傳衣寺傍。眾流滙集，高下𣣱折，乍大乍細。叠注
GA081n0084_p0212a07║支流，滙而為瀑。
GA081n0084_p0212a08║秋濤澗
GA081n0084_p0212a09║在山南河子孔邊，上有雪隂橋。此澗滙山南諸水，
GA081n0084_p0213a01║合河子孔泉，東折南出，過拈花寺前，出石蟇江。
GA081n0084_p0213a02║雙水澗
GA081n0084_p0213a03║在九重崖後。雨水交流，險峻層折。
GA081n0084_p0213a04║葫蘆澗
GA081n0084_p0213a05║在大龍潭下。繇龍潭下至水露庵，崖石攅空，卉竹
GA081n0084_p0213a06║蒙雜；澗勢阻險，溪路幽折。
GA081n0084_p0213a07║石鐘澗
GA081n0084_p0213a08║在接待寺之左。萬水奔赴，樹石窅𡨋，猿棲鳥呼，行
GA081n0084_p0213a09║者感動。
GA081n0084_p0214a01║壑
GA081n0084_p0214a02║龍吟壑
GA081n0084_p0214a03║在盤陀石之右。崖壁天險，剖為大壑，人跡罕經。
GA081n0084_p0214a04║吞天壑
GA081n0084_p0214a05║俗名大箐。在中𡶶、右𡶶之間，長數十里，寛四五里。
GA081n0084_p0214a06║眾水奔流，長風振樹，實具吞天之勢，即大覺寺山
GA081n0084_p0214a07║庄也。
GA081n0084_p0214a08║騰蛟壑
GA081n0084_p0214a09║在猴子洞左。幽折險峻，故為龍蛇之窟。
GA081n0084_p0215a01║瀑
GA081n0084_p0215a02║玉龍瀑
GA081n0084_p0215a03║在牟尼庵西。其源自仰高峽來，會華嚴諸流下奔。
GA081n0084_p0215a04║而峽中有巨崖，水自崖上飛流，如崩濤舞雪。遊人
GA081n0084_p0215a05║從解脫坡對壑而觀，真有玉龍走潭之勢。葢當登
GA081n0084_p0215a06║山之始，層𡶶冠雲，殊壑擁翠；而松崖蘿壁之間，飛
GA081n0084_p0215a07║流潄玉，響答鐘磬，竒秀森靈，實厭眾目。
GA081n0084_p0215a08║栴林瀑
GA081n0084_p0215a09║在玉霖軒左崖。橫斜下注，激湧作勢。上更有東西
GA081n0084_p0216a01║兩瀑，尤為佳勝。自崖面臨空平鋪，旁無所撓，前無
GA081n0084_p0216a02║所障。牽曳烟風，搖蕩林影。遙睇旁睨，各具勝趣。
GA081n0084_p0216a03║軟瀑
GA081n0084_p0216a04║在小華首洞西。其源自八功德水流下叠書崖。
GA081n0084_p0216a05║東峽瀑
GA081n0084_p0216a06║在魯擺靜室下，猴子洞東。其源自曹溪水來，東從
GA081n0084_p0216a07║藏頭庵下。湊泊縈旋，曳霧搴烟，噴嗽變幻。葢當兩
GA081n0084_p0216a08║崖迴合之中，又極上嵌下削之勢。所謂「落銀河於
GA081n0084_p0216a09║九天，控珠簾於雙闕」，未足形其勝槩也。
GA081n0084_p0217a01║蒼龍瀑
GA081n0084_p0217a02║在體一橋上。源自悉檀寺前大龍潭，渡伏龍橋，滙
GA081n0084_p0217a03║諸細流而成。曳練垂珠，濺石作態。
GA081n0084_p0217a04║潭
GA081n0084_p0217a05║大龍潭
GA081n0084_p0217a06║大龍潭，一名烏龍潭，原名軟石香芹溪，在悉檀寺
GA081n0084_p0217a07║前。昔時水𣸧林翳，隂森寒悚，樵採者不敢斧斤其
GA081n0084_p0217a08║旁。或有犯者，即風雷驟至，盖有黑龍窟其中也。自
GA081n0084_p0217a09║潭上建悉檀寺，林間淵碧，素流澄鮮，靈物似亦有
GA081n0084_p0218a01║歸依之意。肰山中夏秋霖雨，必有濃雲自此潭興。
GA081n0084_p0218a02║升至山巔，即風雷交作，傾瀉如注。僧眾每以此為
GA081n0084_p0218a03║占；其細霖微霑，即不肰矣。或云當悉檀寺未建，此
GA081n0084_p0218a04║潭水湧如潮，晝夜崩騰。建寺時，僧釋禪着衣杖錫，
GA081n0084_p0218a05║作文祝之，龍遂移赤石崖。每夏秋之交，一歸此潭
GA081n0084_p0218a06║來，則風雷震盪，飛沙偃木。合山僧眾皆知為龍歸
GA081n0084_p0218a07║也。舊傳迦葉入定，有七十二龍來護此山。事雖難
GA081n0084_p0218a08║稽，肰此山之龍雖多，而絕無橫潦崩𥤮之害。則佛
GA081n0084_p0218a09║法無邊，天龍馴伏，固有肰也。
GA081n0084_p0219a01║小龍潭
GA081n0084_p0219a02║小龍潭，一名柳枝泉。在悉檀寺後岡上，五華庵前。
GA081n0084_p0219a03║晶碧一泓，杞柳樵竹，叢茸雜映。清流遠引，澄泛無
GA081n0084_p0219a04║際。
GA081n0084_p0219a05║石洞上潭
GA081n0084_p0219a06║在後山華藏洞左側一里許。潭上有大椿樹二株，
GA081n0084_p0219a07║大數十圍。潭北有龍王廟，祈禱者嘗見有龍作小
GA081n0084_p0219a08║蛇遊於潭中，青紅五色隨時易形，土人崇敬不敢
GA081n0084_p0219a09║輕褻。
GA081n0084_p0220a01║石洞下潭
GA081n0084_p0220a02║從上潭南行二里，即下潭。水出亂石下，迸湧作聲，
GA081n0084_p0220a03║噌吰可聽。潭上雜樹交映，希見曦景。激湍奔流三
GA081n0084_p0220a04║十餘步，又滙為小潭，清𣸧可掬。
GA081n0084_p0220a05║小石洞潭
GA081n0084_p0220a06║在山後嶺下，小石洞中。
GA081n0084_p0220a07║泉
GA081n0084_p0220a08║金鷄泉
GA081n0084_p0220a09║金鷄泉即眼藥水也，在華首門東。按李逸民〈遊山
GA081n0084_p0221a01║記〉曰：「金鷄泉，僅一碗水。日有異鳥飲之，其來必雙，
GA081n0084_p0221a02║至二十雙而止。四時皆肰，鳥無增減，水亦無盈涸。
GA081n0084_p0221a03║有僧𠋣崖搆閣，汲此水以供香積，夢神語曰：『此是
GA081n0084_p0221a04║金鷄泉，爾不宜溷擾。』越日，閣災。」
GA081n0084_p0221a05║太極泉
GA081n0084_p0221a06║在飛鳳嶺之右。
GA081n0084_p0221a07║碧雲泉
GA081n0084_p0221a08║在碧雲寺左峽。其水自石間出，其味甘冽，緇素資
GA081n0084_p0221a09║之。
GA081n0084_p0222a01║陰陽泉
GA081n0084_p0222a02║一在雙泉嶺南，一在嶺北。南陽北陰，嶺亦以是名
GA081n0084_p0222a03║也。
GA081n0084_p0222a04║一泓泉
GA081n0084_p0222a05║在𨺚祥寺之左。清潔香美，逾於他水。
GA081n0084_p0222a06║清凉泉
GA081n0084_p0222a07║在無住庵左側。
GA081n0084_p0222a08║石漏
GA081n0084_p0222a09║石漏即白雲泉，在念佛堂後。青壁千仞，雜樹倒垂。
GA081n0084_p0223a01║傍𥤮一石，支崖凌虛，上實下虛，宛若懸鐘。水自石
GA081n0084_p0223a02║腹中散綴而下，不見泉脉。飛珠噴霰，如刻漏之垂
GA081n0084_p0223a03║注。余故改題為「石漏」。聞萬曆間，有僧白雲結廬崖
GA081n0084_p0223a04║畔，禮誦《華嚴》，精勤不息，感石竅灌滴下注，涓涓不
GA081n0084_p0223a05║絕。其石高三尺，濶如之。高處中空，漸上漸隘。水從
GA081n0084_p0223a06║空頂中墜下，為方池一泓。四旁皆崩崖𡽡石，𣣱曲
GA081n0084_p0223a07║倚側。乃水不溢於坎，而溢於脊；不溢於脊之外，崩
GA081n0084_p0223a08║而溢於脊之中管。管中之液又不溢於旁，伏而溢
GA081n0084_p0223a09║於中垂，其靈異如此。至九重崖東石縫，迸瀝分級
GA081n0084_p0224a01║而下，列為三𣲖各懸注丈餘。資給諸廬，甚為甘冽。
GA081n0084_p0224a02║天乙泉
GA081n0084_p0224a03║在清凉泉右。隆祥寺所引，即此水也。
GA081n0084_p0224a04║環侍泉
GA081n0084_p0224a05║在圓覺庵左右，兩泉並侍，水脉潛通。
GA081n0084_p0224a06║濕雲泉
GA081n0084_p0224a07║在會雲庵之右峽下。
GA081n0084_p0224a08║萬佛泉
GA081n0084_p0224a09║在羅漢壁太華靜室內。削崖危聳，如刺空劈雲。而
GA081n0084_p0225a01║崖下剜潭，廣可五尺，𣸧亦如之。半入崖根，半露崖
GA081n0084_p0225a02║外，澄肰不竭。始僧廣傳持誦《法華》，如此咒鉢迎八
GA081n0084_p0225a03║功德水，傾注坎中。水僅盈勺，資給未廣。後太華更
GA081n0084_p0225a04║加開鑿，遂成淵泉。
GA081n0084_p0225a05║三沸泉
GA081n0084_p0225a06║在獅子林下。有泉三孔，湧出如沸。
GA081n0084_p0225a07║雲湧泉
GA081n0084_p0225a08║水出法雲室之左，瑩潔騰湧，不啻白雲出洞。
GA081n0084_p0225a09║青龍泉
GA081n0084_p0226a01║在華嚴寺左腋，去寺里許。
GA081n0084_p0226a02║暗香泉
GA081n0084_p0226a03║在聚仙崖之下。泉上有古梅一株，踈影橫斜，堪入
GA081n0084_p0226a04║圖畵。
GA081n0084_p0226a05║望臺泉
GA081n0084_p0226a06║望臺有泉，自嶺脊瀝石而下。東會獅子林水，同發
GA081n0084_p0226a07║齊瀉，涓湧不息。栴檀比丘引流資引，多於崖端架
GA081n0084_p0226a08║木；曲折橫斜，度岫穿𡶶，以代運汲。
GA081n0084_p0226a09║初地泉
GA081n0084_p0227a01║在接待寺之左。
GA081n0084_p0227a02║三極泉
GA081n0084_p0227a03║在山頂後岡，去羅城二里許。泉有三孔，湧出作「品」
GA081n0084_p0227a04║字形。上有屋三楹，榜曰「休歇處」。山頂比丘咸汲此
GA081n0084_p0227a05║水，以資佛供。
GA081n0084_p0227a06║湧蓮泉
GA081n0084_p0227a07║在放光寺前七十餘步。其泉周圍多產木蓮花。
GA081n0084_p0227a08║木香泉
GA081n0084_p0227a09║在青檀山東北峽中。
GA081n0084_p0228a01║女燈泉
GA081n0084_p0228a02║在慧燈庵左，菜圃之上。水從橫石中洩出，雖遇久
GA081n0084_p0228a03║旱，而此泉盈注如常。
GA081n0084_p0228a04║潛龍泉
GA081n0084_p0228a05║在片雲居左嶺下。每天將雨，則泉中雲起。
GA081n0084_p0228a06║飲馬泉
GA081n0084_p0228a07║在撒馬塲西南，下山路左峽。
GA081n0084_p0228a08║潔泉
GA081n0084_p0228a09║在沙址，女僧繼周庵中。
GA081n0084_p0229a01║捉月泉
GA081n0084_p0229a02║流自猴子洞側，出於削壁絕壑之間，其源不可窮
GA081n0084_p0229a03║也。
GA081n0084_p0229a04║琉璃泉
GA081n0084_p0229a05║在碧雲寺路旁。去觀徹靜室百餘步，水從三大石
GA081n0084_p0229a06║中沁出。
GA081n0084_p0229a07║浣石泉
GA081n0084_p0229a08║在獅子林二殊比丘石彈軒之西。水從大石下湧
GA081n0084_p0229a09║出。
GA081n0084_p0230a01║伽音泉
GA081n0084_p0230a02║在獅子林頂相靜室左澗中，危石之下。
GA081n0084_p0230a03║湧泉
GA081n0084_p0230a04║出自獅子林支秋广傍，流灌栴檀林。諸修靜之士
GA081n0084_p0230a05║咸資汲焉。
GA081n0084_p0230a06║四歌泉
GA081n0084_p0230a07║在獅子林下，林泉靜室左邊。石孔流出，及天香師
GA081n0084_p0230a08║所鑿。
GA081n0084_p0230a09║金龍泉
GA081n0084_p0231a01║在蘭陀寺內佛殿後。相傳昔有金龍潛伏於此。
GA081n0084_p0231a02║天乳泉
GA081n0084_p0231a03║在幻住庵前東澗中。泉水清瑩，浮花泛彩，故名天乳。
GA081n0084_p0231a04║白露泉在蘭陀寺門首，離寺一百八十步。
GA081n0084_p0231a05║香樟泉
GA081n0084_p0231a06║在止止庵舊址。
GA081n0084_p0231a07║醉象泉
GA081n0084_p0231a08║流自九重崖東石窟中，去道本靜室三十步。從一
GA081n0084_p0231a09║衲軒流過。
GA081n0084_p0232a01║箭括泉
GA081n0084_p0232a02║在蕉鹿崖下，即本懐禪師書《華嚴經》處。
GA081n0084_p0232a03║金剛泉
GA081n0084_p0232a04║在九重崖，河南大定禪師住靜處。其水逆流，自東
GA081n0084_p0232a05║至西二百步許。下洩過法易禪師靜室，分筧支引
GA081n0084_p0232a06║太小繇。
GA081n0084_p0232a07║射皷泉
GA081n0084_p0232a08║在九重崖西。從大石孔中流出，去醉象泉數十步。
GA081n0084_p0232a09║碧紺泉
GA081n0084_p0233a01║其泉自靜居林左澗流出，去靜室六十步。水作青
GA081n0084_p0233a02║碧色，逈異他泉。
GA081n0084_p0233a03║崩雪泉
GA081n0084_p0233a04║在明歌坪左澗中。
GA081n0084_p0233a05║鸚鵡泉
GA081n0084_p0233a06║水出凌霄庵左澗中，去庵三百步。
GA081n0084_p0233a07║摩羅泉
GA081n0084_p0233a08║在補處庵左，鳴琴溪中。水從三大石中流出。
GA081n0084_p0233a09║石鹿泉
GA081n0084_p0234a01║在補處庵前，水自二大石下流出。其石蹲立作勢，
GA081n0084_p0234a02║有似鹿之飲川也。
GA081n0084_p0234a03║樹手泉
GA081n0084_p0234a04║流自法明寺左澗中，去寺半里許。
GA081n0084_p0234a05║盤龍泉
GA081n0084_p0234a06║在法明寺門首，水從盤龍庵故址下流出。
GA081n0084_p0234a07║獅尾泉
GA081n0084_p0234a08║水自首傳寺右𣸧箐中流出，下注止水靜室左澗
GA081n0084_p0234a09║中。
GA081n0084_p0235a01║四論泉
GA081n0084_p0235a02║自首傳寺右澗中出，去寺四十步。
GA081n0084_p0235a03║水蓮泉
GA081n0084_p0235a04║在寂光寺後麓。左澗有小山𥤮起，復凹如缺，水自
GA081n0084_p0235a05║此中出，離寺半里許。
GA081n0084_p0235a06║弄珠泉
GA081n0084_p0235a07║從大覺寺左澗浸流。相去一里，分注過白花山、潮
GA081n0084_p0235a08║音閣。
GA081n0084_p0235a09║鐵骨泉
GA081n0084_p0236a01║自慶雲庵後麓流出。此水注瀉甚長，資給廣遠，緇
GA081n0084_p0236a02║素汲引，前後不輟。
GA081n0084_p0236a03║五雲泉
GA081n0084_p0236a04║從慶雲庵路旁瀉出，流過龍華寺。
GA081n0084_p0236a05║蓮鬚泉
GA081n0084_p0236a06║在龍華寺右澗中洩出。
GA081n0084_p0236a07║筆花泉
GA081n0084_p0236a08║在西竺寺門外。其池形如半月，寺門內原有舊泉，
GA081n0084_p0236a09║久而漸湮，此即舊泉所注也。
GA081n0084_p0237a01║鵝眼泉
GA081n0084_p0237a02║水自淨覺庵後小澗中無節樹下流出，去寺七丈
GA081n0084_p0237a03║許。
GA081n0084_p0237a04║雨香泉
GA081n0084_p0237a05║在大乘庵左側大石下流出。
GA081n0084_p0237a06║青鳥泉
GA081n0084_p0237a07║青鳥泉出法界庵溪邊，下洩無我庵，去庵一百六
GA081n0084_p0237a08║十尺。
GA081n0084_p0237a09║染泉
GA081n0084_p0238a01║出自龍泉庵後麓，流至庵左。其水與土相漬，染布
GA081n0084_p0238a02║作色甚冝，緇流山中頼之。
GA081n0084_p0238a03║停雲泉
GA081n0084_p0238a04║此水自白雲居石窟流出。內外兩池，方廣畧等，大
GA081n0084_p0238a05║約可八九丈。涓流甚湧，晝夜不舎。蘭若汲溉之外，
GA081n0084_p0238a06║猶復下注溪潭，歸納江海。
GA081n0084_p0238a07║點雪泉
GA081n0084_p0238a08║自古雪齋左崖下流出，西滙黑龍潭，水洩為懸瀑。
GA081n0084_p0238a09║莊嚴泉
GA081n0084_p0239a01║出自悉檀寺藏經閣東，去閣半里許。
GA081n0084_p0239a02║浴塔泉
GA081n0084_p0239a03║浴塔泉出西顧山東嶺，飛流洩雲，傾濤濺雪。尊勝
GA081n0084_p0239a04║塔院僧體極治瓦為筒，自西顧山南麓，引渡文筆
GA081n0084_p0239a05║山北岡。兩山對峙，各處高阜中夾成溝。自卑而升，
GA081n0084_p0239a06║下注上迸，逆流不息，滙而為池。畜魚資汲，巧具神
GA081n0084_p0239a07║工，不啻禹鑿。𢈏子年，其徒妙濟復易瓦以銅，引入
GA081n0084_p0239a08║院內。另鑿方池，中搆小亭。池水平遶，儼肰蓬島之
GA081n0084_p0239a09║勝。覉逰宦子，莫不留連信宿，用相娛慰。
GA081n0084_p0240a01║菩提泉
GA081n0084_p0240a02║從菩提塲右澗洩出。
GA081n0084_p0240a03║般若泉
GA081n0084_p0240a04║一名靈湫水，出般若庵溪左。
GA081n0084_p0240a05║湧雷泉
GA081n0084_p0240a06║出雷音寺前路旁，相去百步許。
GA081n0084_p0240a07║嵐影泉
GA081n0084_p0240a08║從慈雲庵後溪瀉出，下注開化庵溪中，多產榛栗。
GA081n0084_p0240a09║萬松泉
GA081n0084_p0241a01║在菩提塲上，出古樹根下。
GA081n0084_p0241a02║問津泉
GA081n0084_p0241a03║出白石庵卧虎洞前，去洞九十步。其水湧出路旁，
GA081n0084_p0241a04║旱澇無異。
GA081n0084_p0241a05║天女泉
GA081n0084_p0241a06║出木香坪。此處多產天女花，花似玉蘭而微小，其
GA081n0084_p0241a07║香勝之。山中比丘移植庵寺，春初盛開，色淨香清，
GA081n0084_p0241a08║堪冝佛供。
GA081n0084_p0241a09║天眼泉
GA081n0084_p0242a01║在玄雪𡶶𠧧南隅，去伏虎庵二里許。
GA081n0084_p0242a02║鹿野泉
GA081n0084_p0242a03║在白鹿寺西嶺之麓。此處為賔、鄧二州交界，去
GA081n0084_p0242a04║大路百步許。
GA081n0084_p0242a05║碧落泉
GA081n0084_p0242a06║一名雙林泉，在翔龍寺左澗兩大樹中。亂石離離，
GA081n0084_p0242a07║清流迸湧，雙樹交映，故又因以著名。
GA081n0084_p0242a08║天隠泉
GA081n0084_p0242a09║在翔龍寺後。山岡迴複，林樹蒙翳，雖久居者，未能
GA081n0084_p0243a01║𢲘其源脉也。
GA081n0084_p0243a02║藥叉泉
GA081n0084_p0243a03║在覺林寺傍，去寺半里許。
GA081n0084_p0243a04║清碧泉
GA081n0084_p0243a05║在無聲吼之右，從大石間流出。鼻𡶶舎、雪岸居諸
GA081n0084_p0243a06║比丘咸引之，以寛負汲。
GA081n0084_p0243a07║慈雲泉
GA081n0084_p0243a08║在八角庵菜圃之下。
GA081n0084_p0243a09║雲友泉
GA081n0084_p0244a01║在淨雲庵門外澗中。
GA081n0084_p0244a02║浣衣泉
GA081n0084_p0244a03║水出傳衣寺右腋。
GA081n0084_p0244a04║讓泉
GA081n0084_p0244a05║讓泉原在開化庵內，有龍居焉，人不敢犯。後建開
GA081n0084_p0244a06║化庵，龍移居庵門外，僧眾頼之。泉之得名繇是矣。
GA081n0084_p0244a07║蓮子泉
GA081n0084_p0244a08║在九蓮寺之右。
GA081n0084_p0244a09║受記泉
GA081n0084_p0245a01║在華首門右，與眼藥水相對。古傳為迦葉尊者授
GA081n0084_p0245a02║記僧處。
GA081n0084_p0245a03║玉井泉
GA081n0084_p0245a04║在絕頂之北，去羅城三里。
GA081n0084_p0245a05║噴珠泉
GA081n0084_p0245a06║在羅城正北，下山五里許。有崖數丈，斜掛飛泉，形
GA081n0084_p0245a07║如噴珠。
GA081n0084_p0245a08║一滴泉
GA081n0084_p0245a09║在龍吟壑中，繇放光寺右流過。
GA081n0084_p0246a01║一葉泉
GA081n0084_p0246a02║在放光寺葉子蓬之前。
GA081n0084_p0246a03║穿石泉
GA081n0084_p0246a04║水出岳山洞前。
GA081n0084_p0246a05║迴龍泉
GA081n0084_p0246a06║出迴龍岡下。
GA081n0084_p0246a07║浴鳳泉
GA081n0084_p0246a08║在飛鳳嶺之上
GA081n0084_p0246a09║潮音泉
GA081n0084_p0247a01║出飛鳳嶺下。其聲洶洶，如海潮之奔湧。
GA081n0084_p0247a02║池
GA081n0084_p0247a03║抱月池
GA081n0084_p0247a04║在傳衣寺北坡側，寺僧德華所開。山勢閒曠，崖影
GA081n0084_p0247a05║遙連，平𤃒雲麓，倒漾翠微。周圍環以小垣，不碍山
GA081n0084_p0247a06║色。傍搆一小室，挹茲光影，致堪清玩。
GA081n0084_p0247a07║洗硯池
GA081n0084_p0247a08║在寶蓮庵內。擔當、把茅師徒居菴內，俱好畵，恒於
GA081n0084_p0247a09║此池洗硯。道㕛德音為題是名。
GA081n0084_p0248a01║軟碧池
GA081n0084_p0248a02║在大覺寺門內。方池甃磚，周圍九丈，畜金魚數百
GA081n0084_p0248a03║尾。荇藻交橫，翠微掩映，澄碧蕩漾。橫橋而渡，憑欄
GA081n0084_p0248a04║嘯詠，足澄心懷。
GA081n0084_p0248a05║半月池
GA081n0084_p0248a06║在水月庵前，形如偃月。
GA081n0084_p0248a07║錦蓮池
GA081n0084_p0248a08║在悉檀寺門外。昔年蓮花盈沼，花皆錦邊，故名。
GA081n0084_p0248a09║秋月池
GA081n0084_p0249a01║在白雲居門內。池面方平，周以青磚，上橫板橋。泉
GA081n0084_p0249a02║從其中湧出，水色清映，獨勝他池。蘋藻鮮澄，竟池
GA081n0084_p0249a03║涵碧。俯視遊魚，恍若乗空。
GA081n0084_p0249a04║倒影池
GA081n0084_p0249a05║在白雲居門外。空淨明瑩，綠卉叢生。鷄山峯頂，影
GA081n0084_p0249a06║倒此池。良亦地脈相依不止，波光澄潔也。
GA081n0084_p0249a07║炤花池
GA081n0084_p0249a08║在拈花寺門內。離離漾碧，恍若映花。
GA081n0084_p0249a09║雲涌池
GA081n0084_p0250a01║在雲海庵前二百步許。每山中欲雨，則雲從池出，
GA081n0084_p0250a02║故庵與池皆因此得名。
GA081n0084_p0250a03║燈明池
GA081n0084_p0250a04║在肰燈寺外。
GA081n0084_p0250a05║春艸池
GA081n0084_p0250a06║在龍泉庵門外。水色鮮澄，芳卉叢映，恍入謝公詩
GA081n0084_p0250a07║夢矣。
GA081n0084_p0250a08║寶華池
GA081n0084_p0250a09║在華嚴寺之左，青龍橋下。
GA081n0084_p0251a01║烟水池
GA081n0084_p0251a02║在德水橋上。
GA081n0084_p0251a03║數息池
GA081n0084_p0251a04║在息隂軒之前。
GA081n0084_p0251a05║天水池
GA081n0084_p0251a06║在西竺寺門外。此池原在本寺大門內，有龍潛焉。
GA081n0084_p0251a07║建寺後，住僧祝之，遂移門外坎下。
GA081n0084_p0251a08║塘
GA081n0084_p0251a09║茨菰塘
GA081n0084_p0252a01║在檀溪嵟下。廣可數畆，有流泉湧出其中。
GA081n0084_p0252a02║湖
GA081n0084_p0252a03║上倉湖
GA081n0084_p0252a04║在鷄足山之南，周迴十里。中出嘉魚，有丙穴之稱
GA081n0084_p0252a05║焉。其傍産蓮花菜，味甚鮮美，土人珍之。
GA081n0084_p0252a06║
GA081n0084_p0252a07║
GA081n0084_p0252a08║
GA081n0084_p0252a09║