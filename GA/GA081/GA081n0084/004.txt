GA081n0084_p0253a01║鷄足山志卷之四
GA081n0084_p0253a02║寺院（上）
GA081n0084_p0253a03║野史氏曰：滇南古屬西域天竺界內，自西漢以
GA081n0084_p0253a04║後始通中國。前此帝王之化不及，而彝俗愚悍，
GA081n0084_p0253a05║賴佛教化導，興起善思。《郡誌》載：「茲地舊有三千
GA081n0084_p0253a06║蘭若。鷄山元旦，僧俗燒香散花，遠近至者萬計，
GA081n0084_p0253a07║自漢迄今無虛歲。」可知滇南崇信佛教，殆先於
GA081n0084_p0253a08║中國。今村野土民，多有不畏王法，而談及因果
GA081n0084_p0253a09║報應則凜肰敬信者。肰則釋氏遏惡揚善之功，
GA081n0084_p0254a01║有助於帝王之治匪淺也。誌寺院。
GA081n0084_p0254a02║寺
GA081n0084_p0254a03║金頂寺
GA081n0084_p0254a04║在天柱山四觀峯。古有方塔一座，今毁。弘治間，有
GA081n0084_p0254a05║僧建庵其上。至嘉靖年，郡人李元陽建普光殿；萬
GA081n0084_p0254a06║曆己未，直指潘𤃒建觀風閣；天啓丁卯，直指朱泰
GA081n0084_p0254a07║禎建天長閣；崇禎丁丑，直指張鳳翮建善雨亭，築
GA081n0084_p0254a08║羅城，上立四觀樓；己卯，直指凃必泓建景星亭；辛
GA081n0084_p0254a09║巳，黔國沐天波移雲南省城太和宮金殿來山，廢
GA081n0084_p0255a01║普光殿併塔，就其址以立金殿。順治甲午，因殿宇
GA081n0084_p0255a02║頹廢，合山耆宿同僧自玉重修。因觀風閣舊址為
GA081n0084_p0255a03║佛殿，廢天長閣為伽藍殿，廢阿難殿為藏經閣，廢
GA081n0084_p0255a04║善雨亭為臥龍軒，廢景星亭為碑亭。後有土主殿，
GA081n0084_p0255a05║前有靈官殿。康熈三十年，殿閣俱災，惟銅殿獨存。
GA081n0084_p0255a06║三十一年總督范承勳、提督諾穆圖重建天一閣
GA081n0084_p0255a07║於觀風臺舊址；僧慧酪、福峙募姚安土官高奣映、
GA081n0084_p0255a08║子映厚重修殿廡、過道、山門。山頂風厲，冬春之間，
GA081n0084_p0255a09║積雪不消。而寺居其上，孤聳寒寂，非有志者不能
GA081n0084_p0256a01║久居也。
GA081n0084_p0256a02║迦葉殿
GA081n0084_p0256a03║原名袈裟殿，在插屏山麓，登絕頂懸崖之半。此寺
GA081n0084_p0256a04║創自先朝，年代莫考。古碑碣有云：「周昭王五年丙
GA081n0084_p0256a05║辰，牟尼佛出世，其脫衣正在此處，故名袈裟殿。」唐
GA081n0084_p0256a06║天寶時，供刻像於此，又名迦葉殿。明初間，有羽人
GA081n0084_p0256a07║結一小庵，至成化時傾廢。嘉靖壬子，僧圓慶募鄧
GA081n0084_p0256a08║川土官阿子賢建寺。後又傾圮，復募阿國禎重修。
GA081n0084_p0256a09║萬曆壬子，阿岑增修，僧洪詔募造萬佛銅塔一座。
GA081n0084_p0257a01║順治戊戌，僧廣高與合山重修。康熈丁未灾，殿閣
GA081n0084_p0257a02║樓塔俱燼。𢈏戌年，山東僧淨極重修。丙寅年又灾，徒
GA081n0084_p0257a03║慧文重建殿廡，惟塔未建。辛未年，徒慧輝募《南藏》
GA081n0084_p0257a04║全部並水陸莊嚴，還貯本寺，接眾飯僧。內有土主
GA081n0084_p0257a05║殿，相傳為沙（音「灼」）漠土主。葢其神自西域隨護迦葉
GA081n0084_p0257a06║尊者至此山云。
GA081n0084_p0257a07║石鐘寺
GA081n0084_p0257a08║在仙鶴山下，背靠獅子林望臺，面向鉢盂山。寺創
GA081n0084_p0257a09║自唐時，明永樂、正統間，勅賜大少林寺僧了通、
GA081n0084_p0258a01║了曉重建并後閣。康熈𢈏戌，僧洪舒、廣𧇩重建殿
GA081n0084_p0258a02║閣，上供三世佛，接眾飯僧。
GA081n0084_p0258a03║按：寺名「石鐘」者，閣之左，古有澄潭，上懸崖石，叩
GA081n0084_p0258a04║之如鐘鳴，故以名寺。今潭石俱廢。相傳有圓石，
GA081n0084_p0258a05║形如鐘者，譌也。
GA081n0084_p0258a06║寂光寺
GA081n0084_p0258a07║在錦霞山之下，背靠栴檀林。弘治年初，剏花椒庵。
GA081n0084_p0258a08║嘉靖初年，為奸徒盜葬，已而毁庵。僧悟明控官斷
GA081n0084_p0258a09║復。三十七年，僧本貼同蘇鵬程、楊舟建寺。萬曆年，
GA081n0084_p0259a01║僧儒全募童指揮重修。天啟間，儒能再修。康熈己
GA081n0084_p0259a02║巳，僧學彥、通智重修。
GA081n0084_p0259a03║聖峯寺
GA081n0084_p0259a04║在鐘靈山前，即古明歌坪。背靠青檀山，面向尊勝
GA081n0084_p0259a05║塔院。左去數百歩，接淨居林。嘉靖辛丑年，僧淨月
GA081n0084_p0259a06║開建，其徒道裕、德住相繼增大之。後有玉皇閣，左
GA081n0084_p0259a07║鏡光閣，右觀音殿。康熈𢈏申災，甲子僧寂佐募修。
GA081n0084_p0259a08║按：此寺址為明歌坪者，淨月初建寺時，掘地得
GA081n0084_p0259a09║碑，上云：迦葉入定時，八明王歌詠頌佛於此地，
GA081n0084_p0260a01║古稱為明歌坪云。
GA081n0084_p0260a02║華嚴寺
GA081n0084_p0260a03║在鷄足中峯之中，背靠熊羆岡，面向九重崖。嘉靖
GA081n0084_p0260a04║間，僧真圓建庵。後黔國公張、郭二總管擴為寺，內
GA081n0084_p0260a05║有沐公祠。萬曆𢈏寅，頒賜藏經。乙卯年灾，僧海
GA081n0084_p0260a06║川募張舉、郭子榮重修，麗江土知府木增建藏經
GA081n0084_p0260a07║閣。戊戌正月灾。康熈癸丑，僧照敏、照彥募江西客
GA081n0084_p0260a08║人吳文華重建。總督蔡毓榮、巡撫王繼文俱有題
GA081n0084_p0260a09║額。
GA081n0084_p0261a01║按：寺址林巒深邃，原係熊窟。僧真圓選勝至此，
GA081n0084_p0261a02║趺坐通宵。眾熊大吼散去，僧遂居焉。
GA081n0084_p0261a03║傳衣寺
GA081n0084_p0261a04║即古圓信庵。在鳳凰山下，背靠萬松山岡，左尊勝
GA081n0084_p0261a05║塔，右白石庵。得山水大會鷄足中峯盡處也。嘉靖
GA081n0084_p0261a06║初年，僧性玄同李元陽剏建。隆慶年灾。萬曆丙午，
GA081n0084_p0261a07║僧寂觀重修。康熈己酉，僧心怡、源霔、源統重修。
GA081n0084_p0261a08║大覺寺
GA081n0084_p0261a09║在紫雲山前，萬壽庵之上。背靠望臺，左去龍華寺
GA081n0084_p0262a01║數百歩，右鄰千佛閣。萬曆初年，寂光寺僧儒全同
GA081n0084_p0262a02║　城楊宗堯建一小庵。萬曆十七年，楚僧本安同
GA081n0084_p0262a03║吳僧福登，賫慈聖太后懿旨一道，頒藏經至山。儒
GA081n0084_p0262a04║全、宗堯延請本安居之。至三十年，僧可全增大為
GA081n0084_p0262a05║寺。康熈癸卯，僧周璧、洪質、普宜、普開新建大殿廊
GA081n0084_p0262a06║房。
GA081n0084_p0262a07║悉檀寺
GA081n0084_p0262a08║在滿月山下，大龍潭之上，後靠石鼓峯。萬曆丁巳，
GA081n0084_p0262a09║麗江府土知府木增延僧釋禪建。天啟四年勅
GA081n0084_p0263a01║頒藏經，賜額「祝國悉檀禪寺」。崇禎己巳，建法雲閣
GA081n0084_p0263a02║貯之。至辛未年，其子木懿，重加丹堊，宏麗精整，遂
GA081n0084_p0263a03║為一山之冠。辛巳年，僧道源往朝普陀，又請嘉興
GA081n0084_p0263a04║府藏經一部歸，貯奉大殿中。康熈丁卯年，僧妙枝、
GA081n0084_p0263a05║教綿募麗江土知府木㙓重建門閣。
GA081n0084_p0263a06║龍華寺
GA081n0084_p0263a07║在白花山前，西竺寺之上。背靠望臺，左接極樂庵，
GA081n0084_p0263a08║右鄰大覺寺。弘治年間，僧圓亨建。嘉靖甲子，僧悟
GA081n0084_p0263a09║學募李元陽修治。萬曆戊午，僧洪聚、王治中重修。
GA081n0084_p0264a01║後有潮音閣，嘉靖丙寅，僧周堂募彭文學建。萬曆
GA081n0084_p0264a02║乙卯，僧普坤、李春富重修。
GA081n0084_p0264a03║放光寺
GA081n0084_p0264a04║在瓊樓山下。倚壁参天，面山橫案，適當鷄山之胸
GA081n0084_p0264a05║臆。嘉靖丙午，僧圓惺同李元陽創建。萬曆三年灾，
GA081n0084_p0264a06║圓惺復建。戊戌年勅頒藏經，後有藏經閣，久已
GA081n0084_p0264a07║傾頺。崇禎間，合山耆宿重修。康熈辛亥灾，萬壽庵
GA081n0084_p0264a08║僧文波募順寧知府楊■■重建藏經閣。
GA081n0084_p0264a09║西竺寺
GA081n0084_p0265a01║在龍華寺之前。弘治間，僧慧徹建了空庵，其徒德
GA081n0084_p0265a02║林擴大之，更名古松庵。萬曆乙未，圓瑞重修為西
GA081n0084_p0265a03║竺寺。後有昊天寶閣，姚安陶珽讀書于此。辛卯年
GA081n0084_p0265a04║灾。甲午年，僧真崇重修。
GA081n0084_p0265a05║千佛寺
GA081n0084_p0265a06║在寂光寺之下，前對靈源庵。嘉靖甲寅，僧明玉、李
GA081n0084_p0265a07║元陽剏建。天啟間，性㓗重遷建之。
GA081n0084_p0265a08║接待寺
GA081n0084_p0265a09║即古福緣寺。在中峯之麓，背靠傳衣；山岡左里許
GA081n0084_p0266a01║接九蓮寺。剏建自先朝，年代莫考。永樂年，商太監
GA081n0084_p0266a02║同僧普炤重修，後燬。嘉靖二十二年，僧致學募李
GA081n0084_p0266a03║元陽重修，遂移今址。萬曆年，天心和尚居此，接待
GA081n0084_p0266a04║往來僧眾，更名接待寺。後有觀音閣，今廢。
GA081n0084_p0266a05║首傳寺
GA081n0084_p0266a06║在積行庵西南。萬曆丁丑，僧周樂募建。康熈丁
GA081n0084_p0266a07║卯，僧德海重修。
GA081n0084_p0266a08║蘭陀寺
GA081n0084_p0266a09║在金龍潭，背靠獅子林。萬曆間，黔國公建，延法師
GA081n0084_p0267a01║真澄居之。康熈𢈏午，僧寂尚、寂戒募化重修。
GA081n0084_p0267a02║傳燈寺
GA081n0084_p0267a03║即銅瓦殿，原名迦葉寺。在猢猻梯之下。左有袈裟
GA081n0084_p0267a04║石，右百步許，接華首門。即迦葉入定處，故寺即以
GA081n0084_p0267a05║此名。正德間，僧圓成同北勝州土官高世𢡟建，鑄
GA081n0084_p0267a06║銅瓦為殿。萬曆間，中丞唐時英修。後鄉官李元陽
GA081n0084_p0267a07║更為增擴，乃樹碑以記之。
GA081n0084_p0267a08║西來寺
GA081n0084_p0267a09║在羅漢壁太華靜室之左。萬曆年，僧如唐禪棲於
GA081n0084_p0268a01║此。崇禎十年，其徒性讓改建為寺，今廢。
GA081n0084_p0268a02║碧雲寺
GA081n0084_p0268a03║在西來寺左腋下。天啟年，僧幻空創建。康熈三十
GA081n0084_p0268a04║年，僧有悟、有光重修。
GA081n0084_p0268a05║祝國寺
GA081n0084_p0268a06║在毘盧閣左。萬曆九年，僧普宗剏建。辛卯，明月重
GA081n0084_p0268a07║修。康熈三十年，僧真奇重葺。
GA081n0084_p0268a08║白雲寺
GA081n0084_p0268a09║在補處庵之上。萬曆甲午，僧古事建，陶不退更名
GA081n0084_p0269a01║定雲庵，今荒廢。
GA081n0084_p0269a02║法明寺
GA081n0084_p0269a03║在毘盧閣之上。萬曆己丑，朱廷偉同僧普宗剏，今
GA081n0084_p0269a04║廢。
GA081n0084_p0269a05║燃燈寺
GA081n0084_p0269a06║在象鼻山前，首傳寺右二里許。萬曆年建，後灾。崇
GA081n0084_p0269a07║禎初年，僧自周重修，今廢。
GA081n0084_p0269a08║隆祥寺
GA081n0084_p0269a09║古名白井庵，在聖峯寺垂巒下三里許。成化年剏
GA081n0084_p0270a01║建。嘉靖間，僧戒寛修建。康熈丙寅，僧福昹重建。
GA081n0084_p0270a02║圓通寺
GA081n0084_p0270a03║在西竺寺東。隆慶元年，僧德成建。萬曆丙午，其徒
GA081n0084_p0270a04║真鳳擴大之。崇禎年間，性寧重修。
GA081n0084_p0270a05║迎祥寺
GA081n0084_p0270a06║即鉢盂庵，在石鐘寺之南，鉢盂山下。嘉靖年，陳𡏬
GA081n0084_p0270a07║剏建，李卓吾嘗寓此聽經。崇禎丙戌，僧周定重修。
GA081n0084_p0270a08║康熈丙午，僧普宜、廣富重修。
GA081n0084_p0270a09║觀音寺
GA081n0084_p0271a01║在息陰軒後。嘉靖年，僧能中建。萬曆二十九年，郭
GA081n0084_p0271a02║子榮重修，今廢。
GA081n0084_p0271a03║三摩寺
GA081n0084_p0271a04║在象頭山前，即大士閣。萬曆乙巳，直指沈公正隆
GA081n0084_p0271a05║剏建，徵僧古言居之。康熈丙辰年，僧德海、德壽重
GA081n0084_p0271a06║修。
GA081n0084_p0271a07║雷音寺
GA081n0084_p0271a08║在淨雲庵左。萬曆年，僧黙庵先建止止庵於般若
GA081n0084_p0271a09║庵之下。李元陽、楊如檟遷於今處，改名雷音寺。崇
GA081n0084_p0272a01║禎間，僧海法重修，內有聽竹軒。
GA081n0084_p0272a02║九蓮寺
GA081n0084_p0272a03║在福緣寺西里許。嘉靖間，接待寺僧居靜於此。萬
GA081n0084_p0272a04║曆三十八年，延僧無為㞐之，遂建寺。其徒紫真、覺
GA081n0084_p0272a05║用相繼增修。順治丁酉，本湛重修。康熈三十年，蜀
GA081n0084_p0272a06║僧自證居之。
GA081n0084_p0272a07║報恩寺
GA081n0084_p0272a08║在尊勝塔院垂岡之下。嘉靖初年建。萬曆𢈏寅，姜
GA081n0084_p0272a09║應雷修治。順治壬辰，僧寂順重修。康熈壬申，僧通
GA081n0084_p0273a01║璧重修。
GA081n0084_p0273a02║拈花寺
GA081n0084_p0273a03║在蒼波山下，辭佛臺右三里許，為入山之第一剎。
GA081n0084_p0273a04║面對蹲象山，自此至山頂，計四十里。萬曆年間，趙
GA081n0084_p0273a05║日新建，後有玉皇閣。
GA081n0084_p0273a06║羅漢寺
GA081n0084_p0273a07║在大龍潭上，悉檀寺前。剏自先朝，年代莫考。今廢。
GA081n0084_p0273a08║覺靈寺
GA081n0084_p0273a09║在放光寺西三里許。嘉靖初年建，今改為迦葉殿
GA081n0084_p0274a01║塔院。
GA081n0084_p0274a02║大聖寺
GA081n0084_p0274a03║在金華庵下五六里許。萬曆辛卯，僧普霖建。
GA081n0084_p0274a04║廣恩寺
GA081n0084_p0274a05║在翔龍寺左嶺下半里許。萬曆十年，僧炤能建。
GA081n0084_p0274a06║翔龍寺
GA081n0084_p0274a07║在大聖寺西三里許。萬曆丁巳，僧通文同鄧川庠
GA081n0084_p0274a08║生張瓚建。康熈丙寅，本寺僧体微重建，飯僧結眾。
GA081n0084_p0274a09║白鹿寺
GA081n0084_p0275a01║在金華庵之左，威音寺右。萬曆年建，今廢。
GA081n0084_p0275a02║威音寺
GA081n0084_p0275a03║在檀花箐西十里許，背靠木香坪。萬曆年，僧普明
GA081n0084_p0275a04║建，今廢。
GA081n0084_p0275a05║懷恩寺
GA081n0084_p0275a06║在鷄次坪西後山之麓，乃鄧川登山必由之路。嘉
GA081n0084_p0275a07║靖年，大理府卞經歷建，今廢。
GA081n0084_p0275a08║慈聖寺
GA081n0084_p0275a09║一名幻居庵，在萂勒村之上。萬曆年，僧妙瑞建。此
GA081n0084_p0276a01║處最多佳木花果，前後俱有流泉池沼。
GA081n0084_p0276a02║牟尼寺
GA081n0084_p0276a03║在牟尼山，去鷄足六十里。謝撫院買山為僧釋禪
GA081n0084_p0276a04║建，中有塔。
GA081n0084_p0276a05║吉祥寺
GA081n0084_p0276a06║在大覺山。天啟年，僧可全建，今廢。
GA081n0084_p0276a07║庵院
GA081n0084_p0276a08║補處庵
GA081n0084_p0276a09║在白雲寺下，背靠羅漢壁。萬曆丙子，僧如正結茆
GA081n0084_p0277a01║於此。後周𢡟和、倪拱宸擴而為庵。康熈辛亥，僧文
GA081n0084_p0277a02║相、大幸募修。
GA081n0084_p0277a03║幻住庵
GA081n0084_p0277a04║在林泉室下一里許。萬曆年，僧如堂建。順治初年
GA081n0084_p0277a05║灾，僧淨立重修。康熈戊辰，僧普嚴募修。
GA081n0084_p0277a06║尊勝塔院
GA081n0084_p0277a07║在文筆山，乃鷄足左峯盡處。迴顧一山，如張圖畫。
GA081n0084_p0277a08║崇禎戊寅，麗江府應襲木靖，同悉檀寺僧道源、道
GA081n0084_p0277a09║真剏建。中立尊勝塔，高六丈六尺，周匝禪室四十
GA081n0084_p0278a01║楹。製度宏淨，頗堪託勝散懷。順治丙申，木氏復
GA081n0084_p0278a02║捐貲冶巨鐘，重二千餘斤。晨夕鐘聲，震响一山。精
GA081n0084_p0278a03║修之士，藉以警動昏沈。即愚罔之夫，亦可以震醒
GA081n0084_p0278a04║聾瞶，實聞修之一助也。康熈己巳，僧教綿、教立募
GA081n0084_p0278a05║土官木櫾、孫土知府木興重建。
GA081n0084_p0278a06║彌勒院
GA081n0084_p0278a07║在慧燈庵左，背靠迦葉殿。剏建年遠，日就傾圮。丁
GA081n0084_p0278a08║亥年，僧正用募鄉紳吏部曾高㨗遷址重建。康熈
GA081n0084_p0278a09║丙辰，僧學融重修接眾。
GA081n0084_p0279a01║片雲居
GA081n0084_p0279a02║在集賢山下，古雪齋之左。崇禎辛巳，僧道涵建。𢈏
GA081n0084_p0279a03║子春，大錯和尚寓此修《鷄足山志》。康熈癸丑，僧教
GA081n0084_p0279a04║卓重修。
GA081n0084_p0279a05║白雲居
GA081n0084_p0279a06║在天池山下，右去二百步為圓淨庵。崇禎癸未，賓
GA081n0084_p0279a07║川鄉紳曾高㨗延僧圓彩建。曾晚年祝髮隱修于
GA081n0084_p0279a08║此。康熈辛亥，僧妙熏同曾學祖重修。
GA081n0084_p0279a09║古雪齋
GA081n0084_p0280a01║在集賢山下，片雲居右。崇禎甲午，僧道源、道慈
GA081n0084_p0280a02║建，內有蒼波閣。康熈甲寅，僧教綿募修。
GA081n0084_p0280a03║罔措齋
GA081n0084_p0280a04║在寶蓮庵內。僧普荷隱居於此，著有《罔措齋頌古》。
GA081n0084_p0280a05║息陰軒
GA081n0084_p0280a06║在觀音寺之南。萬曆壬子，憲副馮時可為僧釋禪
GA081n0084_p0280a07║建。崇禎十三年，麗江府知府木懿重修。康熈己巳，
GA081n0084_p0280a08║僧教運重修。
GA081n0084_p0280a09║菩提塲
GA081n0084_p0281a01║在般若庵左。萬曆年，僧周科建，後荒廢。丁亥年，僧
GA081n0084_p0281a02║本達募周京重建，今廢。
GA081n0084_p0281a03║圓淨庵
GA081n0084_p0281a04║在白雲居右嶺。嘉靖年，僧周嚴建。
GA081n0084_p0281a05║法界庵
GA081n0084_p0281a06║在圓淨庵右嶺。萬曆初年，僧圓心建。康熈壬寅，僧
GA081n0084_p0281a07║廣息重修。
GA081n0084_p0281a08║五華庵
GA081n0084_p0281a09║在龍泉庵左。嘉靖元年，僧如月募眾建。𢈏戌重修。
GA081n0084_p0282a01║康熈三十年，僧德壽重修。
GA081n0084_p0282a02║無我庵
GA081n0084_p0282a03║在龍泉庵上。嘉靖年，僧普周建。萬曆間灾，僧道定
GA081n0084_p0282a04║重建，今廢。
GA081n0084_p0282a05║龍泉庵
GA081n0084_p0282a06║在小龍潭上。萬曆𢈏辰，僧古爾建。門外有染池，緇
GA081n0084_p0282a07║流取其土以染衣。
GA081n0084_p0282a08║大乘庵
GA081n0084_p0282a09║在大士庵左。弘治初年，僧悟禪剏建。康熈己巳，僧
GA081n0084_p0283a01║洪敬重修。
GA081n0084_p0283a02║大士庵
GA081n0084_p0283a03║在大智庵左。剏建年遠，莫可稽考。嘉靖丁未，僧可
GA081n0084_p0283a04║解募李元陽重修。萬曆丁亥，僧周儒再修。康熈癸
GA081n0084_p0283a05║卯，僧廣嚴重修。
GA081n0084_p0283a06║大智庵
GA081n0084_p0283a07║在淨覺庵左，一名慧燈院。萬曆乙卯，僧如顯建。
GA081n0084_p0283a08║淨覺庵
GA081n0084_p0283a09║在圓通寺左。嘉靖二十五年，僧真蓮建。萬曆壬辰，
GA081n0084_p0284a01║威遠州刁土官重修。癸巳年，僧洪宣重修。
GA081n0084_p0284a02║極樂庵
GA081n0084_p0284a03║在淨覺庵右，舊為湧泉庵，在寶蓮庵斗母閣之上。
GA081n0084_p0284a04║嘉靖年，僧真山、真用同建。後因山水崩瀉，庵為之
GA081n0084_p0284a05║圮。萬曆二十年，僧如海遷建今處，更名極樂（一名
GA081n0084_p0284a06║太平庵，一名地藏庵，一名淨寧寺）。崇禎𢈏辰，僧洪
GA081n0084_p0284a07║鏡重修。康熈𢈏午，僧普合募土官高奣映重修。
GA081n0084_p0284a08║寶蓮庵
GA081n0084_p0284a09║在鳳毛山下，淨覺庵上，古名蓮宗寺。萬曆𢈏辰，僧
GA081n0084_p0285a01║真慧剏建。順治戊戌，僧普荷重修。內有罔措齋，庵
GA081n0084_p0285a02║後舊有斗母閣，今圮。
GA081n0084_p0285a03║萬壽庵
GA081n0084_p0285a04║在西竺寺右。萬曆己亥，僧真松募眾建。康熈己酉，
GA081n0084_p0285a05║僧海淳重建。
GA081n0084_p0285a06║卿雲庵
GA081n0084_p0285a07║在潮音閣上。萬曆二十二年，僧周徹募楊續芳剏
GA081n0084_p0285a08║建。崇禎間，僧洪聚重修。相傳迦葉入定旹，有彩雲
GA081n0084_p0285a09║飛繞於此，因以名庵。康熈甲子，僧宗源重建。
GA081n0084_p0286a01║牟尼庵
GA081n0084_p0286a02║在鉢盂庵右，隔澗半里許。嘉靖間，有僧建茆庵於
GA081n0084_p0286a03║此施茶，因呼為「茶房」。後囘祿，楊周改建為牟尼庵，
GA081n0084_p0286a04║延僧智空居之。萬曆年灾，僧寶印重修。
GA081n0084_p0286a05║法華庵
GA081n0084_p0286a06║在觀音寺右。嘉靖間，僧圓光建。萬曆壬子，僧如松
GA081n0084_p0286a07║重修。崇禎十年，僧海榮重修。康熈己巳，僧通璧募
GA081n0084_p0286a08║修。
GA081n0084_p0286a09║靈源庵
GA081n0084_p0287a01║在觀音寺之上。萬曆三十年，僧如金建，今廢。
GA081n0084_p0287a02║妙覺庵
GA081n0084_p0287a03║在燃燈寺下。萬曆初年，僧圓貞建。崇禎十二年，僧
GA081n0084_p0287a04║真式重修。康熈戊辰，僧真密重修。
GA081n0084_p0287a05║天竺庵
GA081n0084_p0287a06║在慧靈庵之下。嘉靖四十年，僧悟能習靜於此。萬
GA081n0084_p0287a07║曆十一年，其徒大千募韓璠建庵。萬曆四十四年，
GA081n0084_p0287a08║僧普伸重修。康熈𢈏午，僧自明重修。
GA081n0084_p0287a09║慧靈庵
GA081n0084_p0288a01║在天竺庵上，舊址在天竺庵下。正德間，僧可秀習
GA081n0084_p0288a02║禪於此，有天人送供之異。萬曆間，包見㨗、沈時泰
GA081n0084_p0288a03║重修。崇禎四年，僧普信移建今處，但荒僻寥落，無
GA081n0084_p0288a04║人居之。
GA081n0084_p0288a05║雲海庵
GA081n0084_p0288a06║在祝國寺下。天順年，僧智曉同徒慧雲建，後因囘
GA081n0084_p0288a07║祿。嘉靖間，僧普宗遷建。天啟乙丑，僧清滿重修，康
GA081n0084_p0288a08║熈壬戌灾。𢈏午年，蜀僧天璧重建，即「萬壑松濤」八景
GA081n0084_p0288a09║之一。
GA081n0084_p0289a01║無住庵
GA081n0084_p0289a02║在隆祥寺右里許。萬曆間，僧真鸞開建。康熈𢈏午，
GA081n0084_p0289a03║僧寂玉募修。
GA081n0084_p0289a04║凌霄庵
GA081n0084_p0289a05║在明歌坪右腋，凌霄山之下。萬曆二十八年，僧圓
GA081n0084_p0289a06║恩建，今廢。
GA081n0084_p0289a07║慧燈庵
GA081n0084_p0289a08║在彌勒院西，背靠迦葉殿。萬曆乙巳，僧洪平結茆
GA081n0084_p0289a09║習靜於此。崇禎甲戌，其徒普現募朱新祈擴址建
GA081n0084_p0290a01║庵。康熈壬申，僧宗海募修。
GA081n0084_p0290a02║海會庵
GA081n0084_p0290a03║在勝峯寺之下。嘉靖癸卯，僧潓壽建，今廢。
GA081n0084_p0290a04║積行庵
GA081n0084_p0290a05║在滿月軒西。萬曆三十四年，僧靈骨建。康熈壬申，
GA081n0084_p0290a06║僧德悟重修。
GA081n0084_p0290a07║水月庵
GA081n0084_p0290a08║在寂光寺右，內有清凉閣、雲鶴塢。萬曆年，僧用周
GA081n0084_p0290a09║習禪於此，其徒廣月擴大之。
GA081n0084_p0291a01║曇花庵
GA081n0084_p0291a02║古名八角庵，在傳衣寺之左。嘉靖間，僧圓炳建，隆
GA081n0084_p0291a03║慶年灾。萬曆初年，僧真悟募阮尚賓重修。康熈丁
GA081n0084_p0291a04║巳，僧寂洪重修。
GA081n0084_p0291a05║淨雲庵
GA081n0084_p0291a06║在彌陀庵左。嘉靖乙未，李元陽同僧真炳剏建。天
GA081n0084_p0291a07║啟元年，僧如江募洱海楊土官重修。崇禎乙未，
GA081n0084_p0291a08║僧性杲再修，內有懶雲窩、無我室。康熈壬申，僧肇先
GA081n0084_p0291a09║重修。
GA081n0084_p0292a01║圓通庵
GA081n0084_p0292a02║在彌陀庵右。嘉靖間，僧海印建；丙戌年，僧心慧重
GA081n0084_p0292a03║修。康熈甲寅，僧無然重修。
GA081n0084_p0292a04║彌陀庵
GA081n0084_p0292a05║在圓通庵左。嘉靖間，僧如松建，隆慶年灾。萬曆八
GA081n0084_p0292a06║年，僧了貴重修。康熈丙寅，僧源敏募修。
GA081n0084_p0292a07║萬松庵
GA081n0084_p0292a08║在松雲山下，古名蘭宗寺。嘉靖間，僧圓清建，舊址
GA081n0084_p0292a09║在左腋中。天啟辛酉，僧如桂募李中谿遷建今地，廢。
GA081n0084_p0293a01║般若庵
GA081n0084_p0293a02║在菩提塲右嶺下。隆慶間，僧海眾建，後廢。崇禎初
GA081n0084_p0293a03║年，僧雪峯重修。癸巳年，僧心怡再修。康熈辛亥，僧
GA081n0084_p0293a04║源統重修。
GA081n0084_p0293a05║慈雲庵
GA081n0084_p0293a06║在傳衣寺垂岡左側。嘉靖年，僧三昧建。崇禎末年，
GA081n0084_p0293a07║僧性文重修。康熈壬申，僧寂洪募修。
GA081n0084_p0293a08║開化庵
GA081n0084_p0293a09║在慈雲庵下。萬曆三年，僧真鸞開建。崇禎辛巳，僧
GA081n0084_p0294a01║性永重修。其址先有龍潭，自真鸞開基，龍遂譲地，
GA081n0084_p0294a02║而出泉於左腋之下。康熈辛未，僧照瑞募修。
GA081n0084_p0294a03║雲溪庵
GA081n0084_p0294a04║在報恩寺右。萬曆年，僧道備募眾建。康熈癸卯，水
GA081n0084_p0294a05║目嗣法玄顏重修。
GA081n0084_p0294a06║白石庵
GA081n0084_p0294a07║在白石崖，乃鷄足右峯盡處。左二里許，接洗心橋；
GA081n0084_p0294a08║右二里許，接辭佛臺。弘治間，僧明正募洱海楊土
GA081n0084_p0294a09║官建。其崖壁玲瓏，洞壑幽邃，極天劃神鏤之巧，今
GA081n0084_p0295a01║廢。
GA081n0084_p0295a02║金華庵
GA081n0084_p0295a03║在檀花箐西五里許。嘉靖年，僧南嵩開建。
GA081n0084_p0295a04║伏虎庵
GA081n0084_p0295a05║在曹溪庵之西崖，今荒圮。
GA081n0084_p0295a06║曹溪庵
GA081n0084_p0295a07║在古佛洞西，左腋出泉，甘美如曹溪。萬曆癸卯，僧
GA081n0084_p0295a08║明悟建；直指宋興祖重修，今荒廢。
GA081n0084_p0295a09║功德庵
GA081n0084_p0296a01║在八功德水上。萬曆年，僧雲聚居靜於此，今廢。
GA081n0084_p0296a02║藏頭庵
GA081n0084_p0296a03║在盤陀石北，小澄臺上。萬曆年建，今廢。
GA081n0084_p0296a04║兜率庵
GA081n0084_p0296a05║在滴雪崖前。嘉靖初年，蔡關主建，集僧煉魔於此，
GA081n0084_p0296a06║今廢。
GA081n0084_p0296a07║觀音庵
GA081n0084_p0296a08║在象鼻山寶藏庵之上。萬曆四年，李元陽建，今廢。
GA081n0084_p0296a09║寶藏庵
GA081n0084_p0297a01║在觀音庵下，燃燈寺之上，今廢。
GA081n0084_p0297a02║圓覺庵
GA081n0084_p0297a03║在凌霄庵右嶺下。創建年遠，莫可考論。今庵已傾
GA081n0084_p0297a04║廢，惟故址存焉。
GA081n0084_p0297a05║瀑布庵
GA081n0084_p0297a06║在瀑布崖之西。嘉靖年建，今廢。
GA081n0084_p0297a07║淨土庵
GA081n0084_p0297a08║在傳衣寺下。萬曆年建，今廢。
GA081n0084_p0297a09║慈聖庵
GA081n0084_p0298a01║在淨雲庵右。萬曆間，僧圓昇移瀑布庵於此，今廢。
GA081n0084_p0298a02║大力庵
GA081n0084_p0298a03║在彌陀庵內。嘉靖年，僧大力建，今廢。
GA081n0084_p0298a04║水露庵
GA081n0084_p0298a05║在大士閣下，今廢。
GA081n0084_p0298a06║奉真庵
GA081n0084_p0298a07║在翔龍寺下。萬曆間，僧普潤建，今廢。
GA081n0084_p0298a08║盤龍庵
GA081n0084_p0298a09║在法明寺前，今廢。
GA081n0084_p0299a01║獅子庵
GA081n0084_p0299a02║在獅子林山後獅子窩。其間林木深曠，人不能居，
GA081n0084_p0299a03║今廢。
GA081n0084_p0299a04║東塢庵
GA081n0084_p0299a05║在獅子庵之北。東塢村土人建，今廢。（以上自金華庵起至東塢
GA081n0084_p0299a06║庵止，十八處皆廢。）
GA081n0084_p0299a07║繼周庵
GA081n0084_p0299a08║在山麓沙址。內居女僧。天啟年建。
GA081n0084_p0299a09║袛園庵
GA081n0084_p0300a01║在沙址村右。康熈丁巳，僧慧自新剏。
GA081n0084_p0300a02║永勝庵
GA081n0084_p0300a03║在沙址村後。康熈丙寅，僧淨光新建。
GA081n0084_p0300a04║閣
GA081n0084_p0300a05║玉皇閣
GA081n0084_p0300a06║在聖峯寺內，萬曆間建。崇禎年，北勝州枈州守重修。
GA081n0084_p0300a07║御藏閣
GA081n0084_p0300a08║在放光寺內。萬曆年剏建，以貯藏經。明末，洱海道
GA081n0084_p0300a09║何閎中、鄉紳曾高㨗同八大寺重修。康熈甲寅，僧
GA081n0084_p0301a01║文波新之。
GA081n0084_p0301a02║石鐘閣
GA081n0084_p0301a03║在石鐘寺內。萬曆年，僧了極募孫學易建，其徒周
GA081n0084_p0301a04║輝、洪舒重增大之，以貯藏經。順治戊戌，燬於兵
GA081n0084_p0301a05║火。康熈壬寅，僧洪舒復建。
GA081n0084_p0301a06║法雲閣
GA081n0084_p0301a07║在悉檀寺內。崇禎二年，麗江土知府應襲木懿同
GA081n0084_p0301a08║悉檀寺僧道源、道慈剏建，以貯藏經。辛未年重修。
GA081n0084_p0301a09║潮音閣
GA081n0084_p0302a01║在龍華寺內。嘉靖丙寅，僧周堂募彭文學建。萬曆
GA081n0084_p0302a02║乙卯，僧普坤募李春富重修。康熈戊辰，僧宗㓗同
GA081n0084_p0302a03║庠生李朝鳳重修。
GA081n0084_p0302a04║華嚴閣
GA081n0084_p0302a05║在華嚴寺內。萬曆年，麗江土知府木增剏建，以貯
GA081n0084_p0302a06║藏經。丁酉年灾。
GA081n0084_p0302a07║觀風閣
GA081n0084_p0302a08║在四觀峯頂。萬曆己未，直指潘𤃒建，今廢。
GA081n0084_p0302a09║天長閣
GA081n0084_p0303a01║在四觀峯頂。天啓丁卯，直指朱泰禎建，今廢。
GA081n0084_p0303a02║藏經閣
GA081n0084_p0303a03║在四觀峯頂，羅城內佛殿後，即禪僧廣稱閱藏之
GA081n0084_p0303a04║所。
GA081n0084_p0303a05║大觀閣
GA081n0084_p0303a06║在四觀峯之後二里許，玉枕峯上。萬曆年建，今廢。
GA081n0084_p0303a07║千佛閣
GA081n0084_p0303a08║在靈源庵之上。嘉靖甲寅，李元陽同僧明玉建，奉
GA081n0084_p0303a09║佛千尊。今閣廢，遷建為寺。
GA081n0084_p0304a01║毘盧閣
GA081n0084_p0304a02║在祝國寺西，背靠青檀山，右去半里許接華嚴寺。
GA081n0084_p0304a03║萬曆𢈏戌，僧如文募王麒剏建。
GA081n0084_p0304a04║太子閣
GA081n0084_p0304a05║在華首門，即迦葉入定處。先年有僧建庵於此，日
GA081n0084_p0304a06║就傾圮。嘉靖四年，僧昌玉同阿國禎重建鐵瓦殿。
GA081n0084_p0304a07║萬曆己亥，僧性來募周𢡟和建二方塔。癸巳年，鄉
GA081n0084_p0304a08║紳曾化龍重修。康熈𢈏午，舉人曾學祖同僧學融
GA081n0084_p0304a09║重修。
GA081n0084_p0305a01║大士閣
GA081n0084_p0305a02║在三摩寺內。萬曆乙巳，直指沈正隆建。康熈𢈏申，
GA081n0084_p0305a03║僧德海、德壽重修。
GA081n0084_p0305a04║明鏡閣
GA081n0084_p0305a05║在聖峯寺內。古有鏡千百面懸於其上，今鏡失，閣
GA081n0084_p0305a06║存。
GA081n0084_p0305a07║拈花後閣
GA081n0084_p0305a08║在拈花寺內。天啟年，趙輝寰同僧普念建。
GA081n0084_p0305a09║真武閣
GA081n0084_p0306a01║在仰高亭上。
GA081n0084_p0306a02║玄天閣
GA081n0084_p0306a03║在碧雲寺後，即幻空靜室也。
GA081n0084_p0306a04║迎祥閣
GA081n0084_p0306a05║在鉢盂庵內。康熈甲子，僧普宜重建。
GA081n0084_p0306a06║蒼波閣
GA081n0084_p0306a07║在古雪齋內。大錯和尚題扁，取唐句「連山若波濤，
GA081n0084_p0306a08║奔走似朝東」之意。
GA081n0084_p0306a09║光明王閣
GA081n0084_p0307a01║在九蓮寺內。
GA081n0084_p0307a02║極樂寶閣
GA081n0084_p0307a03║在大乘庵內。
GA081n0084_p0307a04║清音閣
GA081n0084_p0307a05║在大士閣左澗中。天啟年，僧排清建。
GA081n0084_p0307a06║大悲閣
GA081n0084_p0307a07║在猢猻梯上。萬曆間，僧可極建，今荒廢。
GA081n0084_p0307a08║文殊閣
GA081n0084_p0307a09║在四觀峯二里許。嘉靖年建，今廢。
GA081n0084_p0308a01║普賢閣
GA081n0084_p0308a02║在大悲閣之上。萬曆年建，今廢。
GA081n0084_p0308a03║賓蒼閣
GA081n0084_p0308a04║在拜佛石之上。正德年，郡人李元陽曾讀書於此，
GA081n0084_p0308a05║今廢。
GA081n0084_p0308a06║袈裟石閣
GA081n0084_p0308a07║在銅瓦殿左數十步。大石𥤮起，青石白紋，分為條
GA081n0084_p0308a08║片，宛肖水田衣之狀。世傳迦葉晒袈裟於石上，故
GA081n0084_p0308a09║遺跡存焉。嘉靖初年，僧圓清結茆於此。後搆小閣，
GA081n0084_p0309a01║今廢。
GA081n0084_p0309a02║微笑閣
GA081n0084_p0309a03║在迦葉殿旁。嘉靖年建，今廢。
GA081n0084_p0309a04║千手閣
GA081n0084_p0309a05║在西來寺之左。萬曆年，僧如唐建，今廢。
GA081n0084_p0309a06║昊天寶閣
GA081n0084_p0309a07║在西竺寺內。萬曆丁丑，僧德林建，今廢。
GA081n0084_p0309a08║斗母閣
GA081n0084_p0309a09║在寶蓮庵內。萬曆年建，今廢。
GA081n0084_p0310a01║玉龍閣
GA081n0084_p0310a02║在瀑布之上。大理周太守建，即龍吟壑，今廢。
GA081n0084_p0310a03║觀音閣
GA081n0084_p0310a04║在接待寺內，今廢。
GA081n0084_p0310a05║天一閣
GA081n0084_p0310a06║在四觀峯頂，觀風臺舊址上。康熈三十一年，總督
GA081n0084_p0310a07║范承勳、提督諾穆圖同建。
GA081n0084_p0310a08║樓
GA081n0084_p0310a09║天咫樓
GA081n0084_p0311a01║在迦葉殿前。順治丁酉修建。上貯藏經，中奉萬
GA081n0084_p0311a02║佛塔，最為莊嚴。其樓三層，而地形又最高，故名「天
GA081n0084_p0311a03║咫」。康熈三十年災。三十一年，僧慧文重建。樓僅二
GA081n0084_p0311a04║層，巡撫王繼文題額。
GA081n0084_p0311a05║九年樓
GA081n0084_p0311a06║在寂光寺殿右，內供藏經。達磨尊者不立文字、面
GA081n0084_p0311a07║壁九年。斯樓之稱，葢欲閱藏經者，觸目警心，不借
GA081n0084_p0311a08║文字為津筏耳。
GA081n0084_p0311a09║二觀樓
GA081n0084_p0312a01║在大覺寺正殿前，內貯藏經。樓以「二觀」名，取《道德
GA081n0084_p0312a02║經》有欲無欲之義。
GA081n0084_p0312a03║錦雲樓
GA081n0084_p0312a04║在傳衣寺佛殿右。萬曆年建，以貯藏經。樓前有大
GA081n0084_p0312a05║山茶一株，其高五丈，大七圍。花及萬朶，開時爛若
GA081n0084_p0312a06║堆錦，枝柯入總。朝暾初升，影映櫺檻，炫人瞻顧。其
GA081n0084_p0312a07║下又多種杜鵑，英燦繁麗，樓以此名。
GA081n0084_p0312a08║殿
GA081n0084_p0312a09║金殿
GA081n0084_p0313a01║在四觀峯頂。銅鑄為殿，外以金裝，梁柱窻壁，備極
GA081n0084_p0313a02║精巧。此殿原在雲南省城鸚鵡庵太和宮。崇禎辛
GA081n0084_p0313a03║巳，黔國公沐天波移建峯頂，因名此寺為金頂寺。
GA081n0084_p0313a04║銅瓦殿
GA081n0084_p0313a05║又名銅佛殿，在傳燈寺。正德間，北勝州土官高世
GA081n0084_p0313a06║懋與僧圓成重修此殿。因山頂風冽，嚴冬積雪，屋
GA081n0084_p0313a07║瓦凍裂，遂冶銅為瓦以覆之。
GA081n0084_p0313a08║鐵瓦殿
GA081n0084_p0313a09║在華首門。嘉靖四年，僧昌玉同阿國真建，今廢。
GA081n0084_p0314a01║萬壽殿
GA081n0084_p0314a02║在悉檀寺內。萬曆年，麗江土知府木增同本寺僧
GA081n0084_p0314a03║釋禪建。
GA081n0084_p0314a04║彌陀殿
GA081n0084_p0314a05║在華嚴寺內。康熈甲寅，僧照敏同庠生吳維相重
GA081n0084_p0314a06║建。
GA081n0084_p0314a07║塔
GA081n0084_p0314a08║萬佛塔
GA081n0084_p0314a09║在迦葉殿前閣，高二丈六尺。煉銅為之，外餙以金，
GA081n0084_p0315a01║上鑄萬佛，最為莊嚴。萬曆年，僧洪詔募造，今廢。
GA081n0084_p0315a02║尊勝塔
GA081n0084_p0315a03║在文筆山。高六丈六尺，四圍迴廊四十間。製搆精
GA081n0084_p0315a04║宏，遠近瞻仰。崇禎戊寅，麗江土知府應襲木靖同
GA081n0084_p0315a05║悉檀寺僧道源剏建。後道真重加修整，鮮聖端崇，
GA081n0084_p0315a06║逈絕凡境。
GA081n0084_p0315a07║飲光雙塔
GA081n0084_p0315a08║在華首門，左右對峙，各高二丈三尺。萬曆己亥，僧
GA081n0084_p0315a09║性來募周懋和建，太子閣正居其中。
GA081n0084_p0316a01║吉祥塔
GA081n0084_p0316a02║在牟尼山，高四丈。僧釋禪建。
GA081n0084_p0316a03║祠
GA081n0084_p0316a04║黔國公祠
GA081n0084_p0316a05║在華嚴寺內。萬曆間，黔府張、郭兩總管，奉沐國公
GA081n0084_p0316a06║命，重修華嚴寺，因為沐公建長生祠於左。丁酉年
GA081n0084_p0316a07║燬于火，今故趾存焉。康熈辛未，僧照律重修。
GA081n0084_p0316a08║恭節公祠
GA081n0084_p0316a09║在大覺寺內。公劍川人，己未進士，任四川巴縣知
GA081n0084_p0317a01║縣。天啟元年，川中藺酋叛，陷重慶府，公死之，闔門
GA081n0084_p0317a02║殉難。贈光祿卿，諡恭節，寺僧為立祠。
GA081n0084_p0317a03║潘朱兩代巡祠
GA081n0084_p0317a04║在四觀峯金頂寺內。萬曆間，潘直指諱𤃒者，於山
GA081n0084_p0317a05║頂建觀風閣。至天啟年，朱直指諱泰禎者，復建天
GA081n0084_p0317a06║長閣。兩閣最為偉麗，山頂由是香火始盛。合山比
GA081n0084_p0317a07║丘德之，為立祠，肖像祀焉。
GA081n0084_p0317a08║木太守祠
GA081n0084_p0317a09║在悉檀寺大殿右。木公諱增，號生白，麗江土知府。
GA081n0084_p0318a01║崇禎間，以輸餉助邊，加叅政銜。萬曆丁巳，公以母
GA081n0084_p0318a02║老祈壽，拜疏於朝，請建「祝國悉檀寺」。上可其奏，
GA081n0084_p0318a03║遂捐貲數萬，延僧釋禪剏建于大龍潭上。復于本
GA081n0084_p0318a04║寺門內建萬壽殿，以致祝國之誠。天啓戊辰，命
GA081n0084_p0318a05║僧道源入京請藏經，建樓供于殿左。寺僧因為立
GA081n0084_p0318a06║祠。公又于本山華嚴寺建藏經閣、九重崖建一衲
GA081n0084_p0318a07║軒、文筆山建尊勝塔院，俱極精偉。山中修建功德，
GA081n0084_p0318a08║惟公為最焉。
GA081n0084_p0318a09║卷四終
GA081n0084_p0319a01║
GA081n0084_p0319a02║
GA081n0084_p0319a03║
GA081n0084_p0319a04║
GA081n0084_p0319a05║
GA081n0084_p0319a06║
GA081n0084_p0319a07║
GA081n0084_p0319a08║
GA081n0084_p0319a09║
GA081n0084_p0320a01║
GA081n0084_p0320a02║
GA081n0084_p0320a03║
GA081n0084_p0320a04║
GA081n0084_p0320a05║
GA081n0084_p0320a06║
GA081n0084_p0320a07║
GA081n0084_p0320a08║
GA081n0084_p0320a09║