GA082n0084_p0443a01║雞足山志卷之七
GA082n0084_p0443a02║靈蹟（附：峯頂四觀、雞山八景。）
GA082n0084_p0443a03║野史氏曰：子不語怪。吾儒尚矣！宗門恥言神通，
GA082n0084_p0443a04║儒、釋一理，𡘆誕非所貴也。但山川靈氣，每與聖
GA082n0084_p0443a05║賢遺跡相映，以垂不朽。域中名山，幽靈昭著，彰
GA082n0084_p0443a06║彰耳目。神道設教，《大易》豈欺我哉？志靈蹟。
GA082n0084_p0443a07║佛光變現
GA082n0084_p0443a08║佛光之現，各名山或有之。如五臺、峨睂、九華，種種
GA082n0084_p0443a09║不一，而雞足山獨異。每雨止雲收，朝旭將升絕頂
GA082n0084_p0444a01║之上，下視山腰，白雲瀰漫，忽有圓光現于白雲之
GA082n0084_p0444a02║中；山頂觀者不啻千萬，人人各見光中惟現己像，
GA082n0084_p0444a03║拱揖朝拜，無不相應，俗謂之「攝身光」。又或時現五
GA082n0084_p0444a04║色毫光，形如彩虹而周輪圓滿；又或絕頂遍現黃
GA082n0084_p0444a05║光，佛殿左右無不瀰漫，僧眾皆行坐于光中，經數
GA082n0084_p0444a06║時而始散。大約在夏、秋之間，天氣清爽，陰雨初霽
GA082n0084_p0444a07║時為多。葢冬多雨雪，春多昏霾霖澍，則光不能時
GA082n0084_p0444a08║見也。
GA082n0084_p0444a09║華首靈異
GA082n0084_p0445a01║華首門高十餘丈，其門中裂一隙，作兩扇，各濶三
GA082n0084_p0445a02║丈三寸。旁有眼藥水，水僅勺許，而旱曝不竭。相傳
GA082n0084_p0445a03║即古二僧泣淚泉也。昔有僧名小沈，與二僧同住
GA082n0084_p0445a04║一茅庵。偶自城市歸，索食於二僧，僧曰：「汝自城市
GA082n0084_p0445a05║來，乃索食於我耶？」沈遂走叩華首門，門訇然中開，
GA082n0084_p0445a06║沈遂入。二僧追呼，至則石門閉。二僧悔恨涕泣，焚
GA082n0084_p0445a07║身門外。焚身處生栢二株，至今存焉。
GA082n0084_p0445a08║山下土主
GA082n0084_p0445a09║山下靈山一會坊右有土主廟。此神舊在迦葉殿，
GA082n0084_p0446a01║祀用血食。萬曆年間，忽有陝西僧人來山，將其神
GA082n0084_p0446a02║像負之而厺。本寺僧眾大駭，逐而奪之。其僧曰：「尊
GA082n0084_p0446a03║者道場，何可牲酒作汚？我已告巡道，准斥此神下
GA082n0084_p0446a04║山矣。」寺僧以其誕，爭持之不釋。其僧不能勝，委其
GA082n0084_p0446a05║像於門外而厺。寺僧舁之歸，重不能舉。是夜夢神
GA082n0084_p0446a06║曰：「我已為某僧所訴，官命移下山矣。今無顏居此，
GA082n0084_p0446a07║宜送我山下。」至次日，忽見山下沙址一帶，村農具
GA082n0084_p0446a08║鼓樂來迎。詢之則云：「是夜皆夢土主神云：欲來山
GA082n0084_p0446a09║下卜地以居。故村老相約迎之。」寺僧以所夢相符，
GA082n0084_p0447a01║乃聽舁下山，建立今廟。後細訪之，則前此陝西僧
GA082n0084_p0447a02║果於大理府，具詞巡道處，告土主神，牲牢酒醴穢
GA082n0084_p0447a03║辱名山，乞以法冶之。巡道曰：「彼神也，我何能禁？」僧
GA082n0084_p0447a04║曰：「但求准我詞，僧自能治之。」巡道乃批准移下山，
GA082n0084_p0447a05║僧遂來山强移神像，故其廟竟因之而遷。至今神
GA082n0084_p0447a06║甚靈顯，山下遠近皆敬祀焉。
GA082n0084_p0447a07║香艸治疫
GA082n0084_p0447a08║本山多產香艸，紅梗綠葉。遠近進香者取歸，能治
GA082n0084_p0447a09║六畜瘟症，俗名之曰「仙艸」。
GA082n0084_p0448a01║靈鷲來朝
GA082n0084_p0448a02║每歲春夏之交，有靈鷲鳥數百，其形類鵝而差小，
GA082n0084_p0448a03║來朝華首門。其棲止，多於獅子林一帶大樹上。
GA082n0084_p0448a04║蛇不為災
GA082n0084_p0448a05║此山雖多蛇，從來不傷一人。山有收蛇洞，俗傳昔
GA082n0084_p0448a06║尊者收蛇於此洞，故蛇不為害。皷山下有白蠎，見
GA082n0084_p0448a07║者反以為瑞。
GA082n0084_p0448a08║馴龍遜避
GA082n0084_p0448a09║雞足山龍潭、靈泉百餘處。經教皆傳迦葉入定時，
GA082n0084_p0449a01║有七十二龍隨來護衛。故山雖多龍，率皆馴伏。雖
GA082n0084_p0449a02║時現靈異，而絕不為災，似受降伏於佛法者。若悉
GA082n0084_p0449a03║檀寺前大龍潭，初水勢洶湧，林樹幽邃，人不敢犯；
GA082n0084_p0449a04║及建寺後，水漸微細，龍遂遠移赤石崖。即石鐘寺
GA082n0084_p0449a05║左有赤龍潭，初亦嘗興雲雷；今寺址漸擴，龍亦遷
GA082n0084_p0449a06║焉。以至龍泉庵原有小龍潭，天池山下亦為龍窟，
GA082n0084_p0449a07║建庵宇後，遂為池沼。又山後華藏洞右有上石潭，
GA082n0084_p0449a08║嘗有小蛇遊行水中，時隱時現，青紅黃白，五色各
GA082n0084_p0449a09║異。土人皆知為龍潛處，時以牲醴享焉。
GA082n0084_p0450a01║泉通洱海
GA082n0084_p0450a02║河子孔水在山之南金母山下。水從大石下涌出，
GA082n0084_p0450a03║合山上諸溪水，繇雪陰橋出賓川。其水清潔奔騰，
GA082n0084_p0450a04║雖夏秋之間，霖澍不息，山中諸溪水皆濁，而孔水
GA082n0084_p0450a05║獨清；雖與諸水併流，而絕不相雜。或云：昔有人繇
GA082n0084_p0450a06║大理渡海朝山，於洱海邊午餐，其食盒誤落水中。
GA082n0084_p0450a07║及至山下，小憇水邊，則見其盒自此孔中流出。乃
GA082n0084_p0450a08║知此水繇洱海透山而來，百有餘里。故俗呼此水
GA082n0084_p0450a09║為「盒子孔」，後更名「河子孔」，葢洱海又名「西洱河」故
GA082n0084_p0451a01║也。
GA082n0084_p0451a02║洱東履跡
GA082n0084_p0451a03║《白古通》載：「迦葉尊者繇大理點蒼山入鷄足。」今洱
GA082n0084_p0451a04║海之東蓮花曲有大石一塊，上存尊者足跡，其深
GA082n0084_p0451a05║葢數寸許。
GA082n0084_p0451a06║附：峯頂四觀
GA082n0084_p0451a07║日觀
GA082n0084_p0451a08║鷄鳴時，山頂觀東方日出，千霞絢爛，別一景界。遊
GA082n0084_p0451a09║觀者每言，泰岱之奇正如是也。
GA082n0084_p0452a01║雪觀
GA082n0084_p0452a02║西域雪山去此山千里。每雲收霧斂，山頂望見雪
GA082n0084_p0452a03║山連亘霄際，玉峯瑩潔，晃耀心目，有如覿面也。
GA082n0084_p0452a04║海觀
GA082n0084_p0452a05║西洱海正遶山麓，光平如面；蒼山相映，宛若畫圖。
GA082n0084_p0452a06║雲觀
GA082n0084_p0452a07║每雨收天霽，則白雲瀰漫。虛空佛光變現作種種
GA082n0084_p0452a08║相，洵山頂之奇觀也。
GA082n0084_p0452a09║鷄山八景
GA082n0084_p0453a01║天柱佛光
GA082n0084_p0453a02║鷄山正峯最高，仰插青漢，名「天柱山」。遊觀者至山
GA082n0084_p0453a03║頂，適遇風止雨收，則佛光現於山下，其變幻種種
GA082n0084_p0453a04║不一。詳具〈四觀峯〉下。
GA082n0084_p0453a05║華首晴雷
GA082n0084_p0453a06║華首門當山之極高處，雷雨皆在其下。每見山下
GA082n0084_p0453a07║雲暗一方，雷聲殷然，則知其下澍雨。然山上日光
GA082n0084_p0453a08║四炤，晴明如故也。
GA082n0084_p0453a09║蒼山積雪
GA082n0084_p0454a01║點蒼山積雪，冬夏不消。蒼素相間，烟雲繚繞，實宇
GA082n0084_p0454a02║內奇觀。而榆城近處山麓反不能見，惟此山正對，
GA082n0084_p0454a03║了了可畫。乃天造地設，以為鷄足之景，非他處所
GA082n0084_p0454a04║能借也。
GA082n0084_p0454a05║洱海廻嵐
GA082n0084_p0454a06║洱水明淨，與點蒼十九峯相映。每風日晴明，烟嵐
GA082n0084_p0454a07║映帶，有非丹青所能繪者。惟鷄山全收其勝，非真
GA082n0084_p0454a08║具山水勝情、老於此山者不知。
GA082n0084_p0454a09║塔院秋月
GA082n0084_p0455a01║尊勝塔院在文筆山。塔高六丈六尺，飾以堊粉，瑩
GA082n0084_p0455a02║白如玉。秋月當空，皎潔互映，加以院宇宏厰，廊廡
GA082n0084_p0455a03║清雅。山空夜靜，恍如濯魄氷壺矣。
GA082n0084_p0455a04║萬壑松濤
GA082n0084_p0455a05║雞山遍產松樹，自巔至麓，綿亘數十里。加以此山
GA082n0084_p0455a06║深邃窈窕，松陰幽映，別一天地，逈與他處不同。清
GA082n0084_p0455a07║風謖謖，音韻悠揚，恨不令陶弘景聽之耳。
GA082n0084_p0455a08║飛瀑穿雲
GA082n0084_p0455a09║山中瀑布，大小十餘處，而玉龍瀑為第一。懸流千
GA082n0084_p0456a01║尺，掩映崖樹。有時烟嵐旋繞，隱蔽出沒。對嶺遙觀，
GA082n0084_p0456a02║忽疑中斷矣。
GA082n0084_p0456a03║重崖返炤
GA082n0084_p0456a04║九重崖居山之東側，壁立千仞，正對西暘。每當夕
GA082n0084_p0456a05║陽返炤，千霞𦔳彩，紅紫萬狀。自羅漢壁亘九重崖
GA082n0084_p0456a06║二十餘里，巖壁盡赤，樹石皆為之改色，亦一奇觀
GA082n0084_p0456a07║也。
GA082n0084_p0456a08║
GA082n0084_p0456a09║
GA082n0084_p0457a01║物產
GA082n0084_p0457a02║野史氏曰：南中，蜀之苑囿，《河圖括地象》言之矣。
GA082n0084_p0457a03║豈非以物產之饒富與？每讀陸賈《南中行紀》、唐
GA082n0084_p0457a04║蒙《博物記》、稽含《南方艸木狀》，記載雖侈，無關風
GA082n0084_p0457a05║土；《禹貢》紀山川耳，併載璆、鐵、球琳、孤桐、浮磬，豈
GA082n0084_p0457a06║非驗土宜之高下、徵山川之靈秀哉？雞山百里
GA082n0084_p0457a07║之區，產物不多，鐘靈獨異。佛區祖地，信非偶也。
GA082n0084_p0457a08║志物產。
GA082n0084_p0457a09║樹
GA082n0084_p0458a01║韋馱樹
GA082n0084_p0458a02║在木香坪，拱朝本山正峯，遠近皆見。大數十圍，高
GA082n0084_p0458a03║不知幾百尺也。山中之樹，此為最古。
GA082n0084_p0458a04║巢隱樹
GA082n0084_p0458a05║在西竺寺後靜室左。大數十圍，上可結巢為居，故
GA082n0084_p0458a06║名。
GA082n0084_p0458a07║空心樹
GA082n0084_p0458a08║在補處庵前。高百餘尺，大可數圍。其下一幹，中分
GA082n0084_p0458a09║兩開，中可安蒲團趺坐。昔廣西老僧如正，嘗止靜
GA082n0084_p0459a01║於此。
GA082n0084_p0459a02║三顆樹
GA082n0084_p0459a03║在慧燈庵上。其樹三株，列如品字，質古心空。嘗有
GA082n0084_p0459a04║遊山僧眾，坐臥其下，以辟風雨。
GA082n0084_p0459a05║袛陀松
GA082n0084_p0459a06║在迦葉殿門外。古幹叅天，不知歲月。僧眾依樹搆
GA082n0084_p0459a07║土地廟。相傳此樹有神憑藉，遊山者必致禮焉。
GA082n0084_p0459a08║如意松
GA082n0084_p0459a09║在大悲閣前。高八九丈，大四圍。
GA082n0084_p0460a01║晒經松
GA082n0084_p0460a02║繇絕頂西北下，跨壑連岡，有長松數十萬株，鬱葱
GA082n0084_p0460a03║四十里。憑高一望，叠翠平鋪，若可晒經也。
GA082n0084_p0460a04║靈鷲松
GA082n0084_p0460a05║在銅佛殿前。上下參差數十餘株，高者千尺，大者
GA082n0084_p0460a06║十圍。依岫憑崖，虬屈各異。樓殿偃映，嵐霧褰迷。深
GA082n0084_p0460a07║秋氣爽，嘗有靈鷲百十連羣，翔宿其上。
GA082n0084_p0460a08║彈指松
GA082n0084_p0460a09║大小二株，在華首門前。
GA082n0084_p0461a01║若木
GA082n0084_p0461a02║在真武洞下，二株相望，奇古異常。其大合抱，高七、
GA082n0084_p0461a03║八十尺。
GA082n0084_p0461a04║千尺虬
GA082n0084_p0461a05║即傳衣寺前古松也。茲山產松四五種，不下數十
GA082n0084_p0461a06║萬，獨此軀幹極偉，粗二十圍。一丈二尺之上，左右
GA082n0084_p0461a07║各分一大幹，後又出一小幹，枝幹細處亦且數圍。
GA082n0084_p0461a08║橫拿倒攫，屈曲魁詰，非特畫工難到，亦意想所不
GA082n0084_p0461a09║能及，似造物者有施設于其間。
GA082n0084_p0462a01║紫金杉
GA082n0084_p0462a02║在曹溪水下。其大合抱，枝幹扶疎，有如偃葢周身。
GA082n0084_p0462a03║皮皺作紫金色。
GA082n0084_p0462a04║平頂松
GA082n0084_p0462a05║在松月阿右。樹可合抱，高與崖並。其頂上平正，竟
GA082n0084_p0462a06║可趺坐。
GA082n0084_p0462a07║三折栢
GA082n0084_p0462a08║在迦葉殿前。樹本三折，屈曲如人力刀鋸所裁，不
GA082n0084_p0462a09║似天植也。
GA082n0084_p0463a01║分開樹
GA082n0084_p0463a02║在安心處門外。昔老僧印宗將一樹手分作兩開，
GA082n0084_p0463a03║左右對種之。今其樹已大十圍，蒼老叅天，其心半
GA082n0084_p0463a04║空云。
GA082n0084_p0463a05║摩頂松
GA082n0084_p0463a06║大小十餘株，在迦葉殿門首，奇古各異。
GA082n0084_p0463a07║紫虬樹
GA082n0084_p0463a08║在金剛石右，龍吟壑中。
GA082n0084_p0463a09║龍藤樹
GA082n0084_p0464a01║在暗香泉之前。有蒼藤如柱，盤繞其上。
GA082n0084_p0464a02║孤山雪
GA082n0084_p0464a03║古梅一株，在九蓮寺寄寄齋後。形勢奇古，為鷄山
GA082n0084_p0464a04║第一梅。其年代不可考矣。
GA082n0084_p0464a05║龍化樹
GA082n0084_p0464a06║老松一株，在古雪齋之右。大數圍，高數十尺。橫拿
GA082n0084_p0464a07║倒攫，恍疑龍化也。
GA082n0084_p0464a08║花
GA082n0084_p0464a09║天女花
GA082n0084_p0465a01║出木香坪。花似玉蘭，而清香勝之。
GA082n0084_p0465a02║黃牡丹
GA082n0084_p0465a03║生華首門下，及袈裟石傍。其花葉俱似牡丹而差
GA082n0084_p0465a04║小。
GA082n0084_p0465a05║白山茶
GA082n0084_p0465a06║山中各寺，紅茶花有十餘種，而白者最少。惟大覺
GA082n0084_p0465a07║寺、龍華寺、白花山及傳衣寺者最佳。
GA082n0084_p0465a08║仙艸
GA082n0084_p0465a09║生山頂諸崖壁，紅梗綠葉而有異香。臘月間，艸木
GA082n0084_p0466a01║皆枯，而此更葱翠。土人採而市之，遠近進香善士，
GA082n0084_p0466a02║以錢易得，戴之於頂，歸以奉之家廟。經久其香不
GA082n0084_p0466a03║歇，能治六畜瘟疫。
GA082n0084_p0466a04║雪蘭
GA082n0084_p0466a05║山中蘭有數十種。有紫蘭，有蜜蘭，有朱蘭、碧玉蘭，
GA082n0084_p0466a06║而以雪蘭為第一。開於十二月，其色如雪，鮮潔可
GA082n0084_p0466a07║愛。
GA082n0084_p0466a08║果
GA082n0084_p0466a09║松子
GA082n0084_p0467a01║滇中多產松實，而惟山中者最佳。
GA082n0084_p0467a02║梧實
GA082n0084_p0467a03║產山之東麓，其實較他處獨大而味美。
GA082n0084_p0467a04║鳥
GA082n0084_p0467a05║靈鷲
GA082n0084_p0467a06║其形如鵝。每春夏之間，數十為羣，飛集樹上。多
GA082n0084_p0467a07║在羅漢壁、獅子林等處。土人不識，呼為旱鵝。後有西
GA082n0084_p0467a08║番僧見之，曰：「此即天竺靈鷲鳥也」。
GA082n0084_p0467a09║念佛鳥
GA082n0084_p0468a01║其大如鸚鵡，每啼便作「彌陀佛」三字。
GA082n0084_p0468a02║松鷄
GA082n0084_p0468a03║毛羽蘆花色，形如鷓鴣而稍大，多宿松樹上。其聲
GA082n0084_p0468a04║咯咯然，若老人之咳且笑於山谷也。
GA082n0084_p0468a05║鸚鵡
GA082n0084_p0468a06║鸚鵡，滇產也，而此山尤多。葢山樹多松，此鳥獨喜
GA082n0084_p0468a07║食之故耳。
GA082n0084_p0468a08║獸
GA082n0084_p0468a09║小花鼠
GA082n0084_p0469a01║其形似䑕，而毛色花紋可愛，多棲崖壁間。
GA082n0084_p0469a02║玄猿
GA082n0084_p0469a03║山多玄猿，較諸猴為大。深崖積修之士多見之。
GA082n0084_p0469a04║玄鹿
GA082n0084_p0469a05║山中有玄鹿，與常鹿異，非久住山者不恒見，見則
GA082n0084_p0469a06║主吉祥。
GA082n0084_p0469a07║食品
GA082n0084_p0469a08║松花
GA082n0084_p0469a09║山中松有二種：結子者，謂之「赤松」；其不結子者，即
GA082n0084_p0470a01║謂之「山松」。當三月間，其花將放，比丘採之，取其花
GA082n0084_p0470a02║粉作餅，服之輕身延年。赤松花味甜美，其山松之
GA082n0084_p0470a03║花，味稍苦，宜和蜜食之。
GA082n0084_p0470a04║椒
GA082n0084_p0470a05║山中多種椒，其辛辣較勝他處，與蜀產等。
GA082n0084_p0470a06║樹衣菜
GA082n0084_p0470a07║生栗樹上，味如海菜，別具風致。
GA082n0084_p0470a08║橄欖膏
GA082n0084_p0470a09║山中產野橄欖，實小而圓。搗汁為膏，味甚雋永。遠
GA082n0084_p0471a01║行攜之，可生津止渴。
GA082n0084_p0471a02║蓮花菜
GA082n0084_p0471a03║生上倉湖邊，味極甘芳。土人珍之，不多得也。
GA082n0084_p0471a04║
GA082n0084_p0471a05║
GA082n0084_p0471a06║
GA082n0084_p0471a07║
GA082n0084_p0471a08║
GA082n0084_p0471a09║卷之七終
GA082n0084_p0472a01║
GA082n0084_p0472a02║
GA082n0084_p0472a03║
GA082n0084_p0472a04║
GA082n0084_p0472a05║
GA082n0084_p0472a06║
GA082n0084_p0472a07║
GA082n0084_p0472a08║
GA082n0084_p0472a09║