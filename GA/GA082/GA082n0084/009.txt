GA082n0084_p0605a01║雞足山志卷之九
GA082n0084_p0605a02║藝文（中）
GA082n0084_p0605a03║明．
GA082n0084_p0605a04║碑記
GA082n0084_p0605a05║迦葉殿記（翰林）李元陽（中谿　大理）
GA082n0084_p0605a06║嘉靖二十六年，余遊雞足。將至袈裟院三里，有老
GA082n0084_p0605a07║僧執爐遠迎。余問：「何以知吾來？」曰：「夜三皷，殿鐘不
GA082n0084_p0605a08║擊自鳴三聲。以徃來占之，當有吉祥事，故出山探
GA082n0084_p0605a09║聽。果有大貴人登山，此山靈預報耳！」及入殿叅禮，
GA082n0084_p0606a01║見空碑臥地。曰：「先師欲請大人作文，日復一日，因
GA082n0084_p0606a02║循數年。先師厺世，眾徒望門逡巡，遂至今日。」余嘆
GA082n0084_p0606a03║曰：「此鐘鳴之因也！」乃援筆，為書院之本末於石。院
GA082n0084_p0606a04║在山半，厺大頂六里。永樂間，羽人結菴。成化間菴
GA082n0084_p0606a05║廢，僧圓慶始創兹院。以此山為迦葉尊者守衣之
GA082n0084_p0606a06║處，故名「袈裟」云。歲元旦，四方慕聖蹟而來者以萬
GA082n0084_p0606a07║計。未至石門五六里，山益峻，磴益陡。遊人至此，騎
GA082n0084_p0606a08║者止，徒行者息，饑者待餔，渴者求漿。肰岩傾屋狹，
GA082n0084_p0606a09║置炊無所，客頗病之。慶乃鑿岩拓地，為殿，為樓，為
GA082n0084_p0607a01║門堂，為厨湢；置陶甓、作旨蓄以供客。于是賓至如
GA082n0084_p0607a02║歸，遊者日以眾。慶傳可義，嘉靖間添置常住，接待
GA082n0084_p0607a03║雲遊，院用興盛。可義傳悟成，萬曆間瀉銅像，重修
GA082n0084_p0607a04║寺宇。悟宇、悟教亦相與戮力，兹院遂與大剎並稱
GA082n0084_p0607a05║焉。
GA082n0084_p0607a06║賓蒼閣記前人
GA082n0084_p0607a07║雞足遊觀之勝，在華首一壁。肰遊者徃徃並壁而
GA082n0084_p0607a08║行，視壅于壁，得其十之一，而不見壁之全勝也。大
GA082n0084_p0607a09║頂西南行里許，有磐石出于絕壑之上，可以坐嘯，
GA082n0084_p0608a01║又名「拜佛臺」。一登此石，則華首千仞，蒼肰起於東
GA082n0084_p0608a02║北，令人意動神竦。全壁之勝，擧在目中。遊觀之奇，
GA082n0084_p0608a03║無有出其右者。陽既于大頂建釋迦殿，至此募人
GA082n0084_p0608a04║出貲，授僧真淨，命建一閣，將讀書其中。頃之閣成，
GA082n0084_p0608a05║趙雪屏題曰「賓蒼」。陽嘗徐物色之，其橫絕地維，如
GA082n0084_p0608a06║細柳淮淝之陣，示人以勇；其頓挫起伏，千態萬狀，
GA082n0084_p0608a07║如〈上林〉、〈長門〉之賦，示人以文；其峻拔不可徑而造，
GA082n0084_p0608a08║又如陳蕃之榻、李膺之門，示人以介；其正色不阿，
GA082n0084_p0608a09║如古純臣之立朝，示人以忠；其靜默不言，如古聖
GA082n0084_p0609a01║賢之相授受，示人以道。登此閣也，則此賓蒼肰而
GA082n0084_p0609a02║來；泉聲、樹色，無非示我周行也。大哉賔乎！命童子
GA082n0084_p0609a03║識之。
GA082n0084_p0609a04║放光寺記前人
GA082n0084_p0609a05║天地之中，有山曰「須彌」。環山為四州，南曰「閻浮提」，
GA082n0084_p0609a06║今之中國與五天竺是也。其地向離，故其人剛徤
GA082n0084_p0609a07║明利，非他洲比。誠習之以善，救之以道，其入聖可
GA082n0084_p0609a08║立待也。故諸佛興慈，以次降生焉。釋迦佛後，應補
GA082n0084_p0609a09║佛位而降生者，曰「彌勒」。釋迦命大弟子迦葉持佛
GA082n0084_p0610a01║衣，待其出而授之。飲光入定雞足山，葢正、像、末三
GA082n0084_p0610a02║㳒未竟，故竢時也。先佛在靈山拈花示眾，獨迦葉
GA082n0084_p0610a03║微笑，㴱𢍆佛㫖，故命之以傳衣。傳衣者，傳諸佛之
GA082n0084_p0610a04║心。此皆夲實之語，非誇誕也。按內典：雞足與耆崛
GA082n0084_p0610a05║山相鄰。此地在唐以前，原屬西域天竺界內；况世
GA082n0084_p0610a06║傳小澄之事，石門訇肰中開，實為靈異。且聞嘉靖
GA082n0084_p0610a07║間，有僧棲石門三載，嘗於定中由石門入，見殿宇
GA082n0084_p0610a08║紺碧，沙門眾多，榜匾聯偶皆金。歷歷記憶，𨿽世間
GA082n0084_p0610a09║老于文學者有不及。謂非佛祖靈地，可乎？石門之
GA082n0084_p0611a01║下，時見光瑞。或圓相，或攝身，與五臺、峨睂大都相
GA082n0084_p0611a02║似。余即其地建創精藍，因字之曰「放光」焉。枕崇崗
GA082n0084_p0611a03║而列屏嶂，襟抱比密，風氣翕藏。至其地者，則見諸
GA082n0084_p0611a04║剎皆在山之肩背，而放光獨當胸臆之穴，為可嘉
GA082n0084_p0611a05║也。余乃白諸名衲，上自大頂，下至寂光、勝峰，合諸
GA082n0084_p0611a06║剎而為伴，從放光以為主，歲祇一期。長者百日，短
GA082n0084_p0611a07║者半之，又短者又半之，歲恒一週焉。庶通假有借
GA082n0084_p0611a08║無之名而入實相，㤀體空折色之跡而造真源。當
GA082n0084_p0611a09║有入彌勒之寶樓、𢍆迦葉之笑、拈世尊之花者矣。
GA082n0084_p0612a01║彼區區致疑于石門之開閉者，又惡足與議哉？
GA082n0084_p0612a02║光明寶塔記（御史）孫愈賢（念齋）
GA082n0084_p0612a03║雞足山巔舊有浮圖，俗傳迦葉尊者入定其下。每
GA082n0084_p0612a04║遇風雨，則灝渺籠葱中輙放光𦦨，似霞非霞，似火
GA082n0084_p0612a05║非火。自塔而起，旋繞峰巒，照耀林木，故俗呼為「放
GA082n0084_p0612a06║光塔」云。歷年既久，圮廢因之。𢈏子春，余遊此山。自
GA082n0084_p0612a07║勝峰而上，履崇崖，陟危梯，達塔所小憇。見塔僅存
GA082n0084_p0612a08║舊址，嘆息久之。數老衲向余言曰：「此山為西南名
GA082n0084_p0612a09║勝，與五嶽、太華、峨睂諸山同稱。其間梵剎以百，皆
GA082n0084_p0613a01║美輪美奐，金碧輝煌。漸至山巔，則景象蕭瑟，僅僅
GA082n0084_p0613a02║一塔，猶肰隳頺。」且山之名勝，謂是「迦葉道場」。使迦
GA082n0084_p0613a03║葉間居塔下，顧坐視其隳頺，而各剎則巍肰煥肰，
GA082n0084_p0613a04║極其美麗，是剝本實而茂枝葉也。遂與二三同志
GA082n0084_p0613a05║議修復之。舊制短小窄狹，且以頑石實其中，故隨
GA082n0084_p0613a06║築隨壊。兹則以石為基，以甎為骨，以銅為頂。結搆
GA082n0084_p0613a07║管束，類以鐵為之。中虛外直，七級四方。方各丈許，
GA082n0084_p0613a08║高可百尺。玉柱標空，金精耀目。自下方觀之，不啻
GA082n0084_p0613a09║如在天上。即阿育王般若塔，莫是過矣。所以壯雞
GA082n0084_p0614a01║足之偉觀，舒迦葉之靈氣，不在兹乎？經始於辛丑
GA082n0084_p0614a02║三月，六載未就。丁未仲春，侍御周公懋相西巡登
GA082n0084_p0614a03║覽，厚𦔳之。刺史李公應霖捐俸，委官刻期督率，遂
GA082n0084_p0614a04║落成於是歲五月，故援筆記之。
GA082n0084_p0614a05║仰高亭記（代巡）周懋相（鶴珣）
GA082n0084_p0614a06║雞足乃西南靈山。釋迦大弟子藏衣處，即所謂華
GA082n0084_p0614a07║首門者是。余為諸生時，聞近溪羅公以綿裹膝登
GA082n0084_p0614a08║其頂，竊意此必非人跡所可至。歲之春，余巡滄洱。
GA082n0084_p0614a09║事竣，取道鄧川入山。雨聲淅淅，心訝山林其無意
GA082n0084_p0615a01║我哉？過放光、寂光二寺，宿於大覺。抵夜，雨霽。詰朝，
GA082n0084_p0615a02║乗肩輿過補處。有西粵苦行僧如正，年八十餘。進
GA082n0084_p0615a03║而叩之，大都多勸為善語。為題「雪衲苦修」四字。上
GA082n0084_p0615a04║至迦葉殿，履石磴，為兠率菴。門垣逼路近尺許，下
GA082n0084_p0615a05║臨絕壁。稍上，至銅佛殿。又東，為袈裟石，衣履跡宛
GA082n0084_p0615a06║肰。僧云：「此處可觀日。」從此上猢猻梯，石芒外露，履
GA082n0084_p0615a07║納其中。攀緣而登，手恒在頂，膝恒在胸。所謂「前人
GA082n0084_p0615a08║之足觸後人之帽」，非虛語也。數息，乃至頂。點蒼如
GA082n0084_p0615a09║豆，洱海如盃。五百里內山川皆在目中，印土雪山
GA082n0084_p0616a01║咸臨几席，翛肰有御風馮虛之想。從此下束身崖、
GA082n0084_p0616a02║禮佛臺。東過曹溪、功德二菴，以水得名也。又東則
GA082n0084_p0616a03║華首門。東為羅漢崖，下即楊黼修真處。又東有靜
GA082n0084_p0616a04║室，乃關中僧如唐所創。遂循故道下，抵大覺宿焉。
GA082n0084_p0616a05║次晨，過龍華、石鐘二寺，入大士閣，額曰「西來第一
GA082n0084_p0616a06║山」。是遊也，履跡所到，僅涉兹山十之二三，肰其大
GA082n0084_p0616a07║端可觀也。是山羅、李二公題咏頗多。余惟宇內名
GA082n0084_p0616a08║山不少，往往以人見重。蘓之赤壁，杜之艸堂，李之
GA082n0084_p0616a09║采石，尚使人景仰；况濂溪、考亭，千載艸木猶香哉？
GA082n0084_p0617a01║二公皆闡繹聖真，斗山後學，而先後遊此，可謂非
GA082n0084_p0617a02║濂溪、考亭也歟哉？乃為樹亭于要路，曰「羅、李二先生
GA082n0084_p0617a03║遊處」，題之曰「仰高」。并為紀兹遊與所以樹亭之意，
GA082n0084_p0617a04║使後遊君子，知探奇覽勝不足為山重，要有所以
GA082n0084_p0617a05║重此山者。
GA082n0084_p0617a06║悉檀寺碑銘（憲副）謝肇淛（在杭）
GA082n0084_p0617a07║葢聞大道先天，妙啟無生之秘；靈根出地，頓登有
GA082n0084_p0617a08║覺之門。積著成迷，陶鈞不能運其變；緣聞入悟，欣
GA082n0084_p0617a09║厭無所介其懷。固非方隅可得界域，意想所能思
GA082n0084_p0618a01║議也。粵自帝車南指，揭七耀于崑彌；佛鉢西來，絢
GA082n0084_p0618a02║五雲于震旦。經駝白馬，雒陽徵神旭之祥；剎建青
GA082n0084_p0618a03║龍，新渚感浮楠之瑞。歸依練若，彝漢同風；咫尺耆
GA082n0084_p0618a04║闍，山川特異矣。雞足山者，益部之神丘，金方之福
GA082n0084_p0618a05║地也。崖盤九曲，峰偃三支。絕壁雲霞，映藤蘿而散
GA082n0084_p0618a06║采；諸天日月，耀若木以恒明。洞藏振海之潮，篁濤
GA082n0084_p0618a07║捲雨；峽度慈雲之徑，石闕行空。靈山雪嶺，讓其清
GA082n0084_p0618a08║幽；龜島雒伽，同于培塿。故迦葉波守衣以待彌勒，
GA082n0084_p0618a09║湼槃之雙樹猶存；暨僧小澄起尸以化蒙彝，華首
GA082n0084_p0619a01║之半門自闢。仙居從天竺飛來，香阜分儴佉王氣。
GA082n0084_p0619a02║肰而黃金未布，卓錫無期。團焦兩燬于鬱攸，無雞
GA082n0084_p0619a03║漬羽；棟宇久隳於禪窟，有鹿為塲。歲月已淹，葢有
GA082n0084_p0619a04║年矣。麗江世授太守加叅知政事木君，體玄邁種，
GA082n0084_p0619a05║味道㤀飡。現護㳒宰官之身，具大善知識之力。超
GA082n0084_p0619a06║肰遠覽，慧居六度之先；卓爾澄心，義徹四觀之奧。
GA082n0084_p0619a07║相陰陽以開福梵，結因勝而攷蓍龜。菲食惡衣，賦
GA082n0084_p0619a08║集三千緡；累黍摶沙，經營二十載。乃致子來之眾，
GA082n0084_p0619a09║庀毛聚之材。約椽轟鳴，不假閻浮驅萬鬼；輪囷煥
GA082n0084_p0620a01║起，無煩喑啞𦔳千工。鳥斯革而翬斯飛，山為礪而
GA082n0084_p0620a02║河為帶。題曰：「祝國悉檀禪寺」。其前丹樓五楹，紺
GA082n0084_p0620a03║殿十笏，歲時祝延之所也。鴛藍門外，銀牓昭囘；龍
GA082n0084_p0620a04║尾道中，璇臺爽塏。借西方極樂之土，為北辰環拱
GA082n0084_p0620a05║之區。三界百祇，率龍象而拜舞；千峰萬壑，隨嵩華
GA082n0084_p0620a06║以懽呼。所願宸極昌熙，永斂箕疇之福；皇圖
GA082n0084_p0620a07║鞏固，上同兠率之天。此則葵藿之精忱，亷陛之大
GA082n0084_p0620a08║義也。豈與尋常雜宣室之𨤲、扆叅香城之位者
GA082n0084_p0620a09║等哉？於是珠林䥘落，寳所聯翩。月殿雲階，拱金姿
GA082n0084_p0621a01║而映發；錦磗縹瓦，翼猊座以高趺。天王示變化之
GA082n0084_p0621a02║端，如來現慈悲之相。講談席布，晨昏諷誦之音；經
GA082n0084_p0621a03║閣旛飄，遠邇蛟螭之影。耆舊學者，把臂入林；搭掛
GA082n0084_p0621a04║道流，隨心結夏。香檀舒蔭則羣暍咸蘓，㳒炬縣光
GA082n0084_p0621a05║則重昏盡曉。至于烟霞佳趣，山水清音。遠岫踈林，
GA082n0084_p0621a06║夜發魚山之響；靈湫伏瀨，寒抽蛇壤之泉。松風共
GA082n0084_p0621a07║寳鐸齊鳴，嵐翠與天花並落。牧歌樵唱，韻遶精寮；
GA082n0084_p0621a08║忍艸優花，香瀰叠嶂。四山積雪，吹凉火宅之魂；百
GA082n0084_p0621a09║里洪鐘，敲醒塵勞之夢。信仁祠之鉅麗，柰苑之奇
GA082n0084_p0622a01║觀也。是役也，經始于丁巳之嘉平，告成于𢈏申之
GA082n0084_p0622a02║林鍾。適余方有入賀之行，而眾以徵言為請。夫省
GA082n0084_p0622a03║方登封，臬臣之惟職；揚休祝聖，五服之同心。遂
GA082n0084_p0622a04║倚脂車，粗陳梗槩。銘曰：大道渾淪　有聞乃先惟神
GA082n0084_p0622a05║妙物　惟教綂天吉樹道成　香檀相起象駕東驅　鷲
GA082n0084_p0622a06║峰西峙衣傳迦葉　㳒演摩騰千流片筏　萬劫一燈
GA082n0084_p0622a07║孰其作者　留兹筌蹄誰其述之　沈灰摶泥雞園既
GA082n0084_p0622a08║彝　雁堂為隰龍厺潭空　鶴歸林寂道以人弘　㳒由
GA082n0084_p0622a09║心轉微言未絕　勝地斯顯穆穆守君　奕世銅虎克
GA082n0084_p0623a01║孝克忠　允文允武舎彼已趨　躭兹淨業百堵俱興
GA082n0084_p0623a02║　四天爰恊彤墀砥平　紫殿𡼑𡷽恭祝蕃釐　山呼雷
GA082n0084_p0623a03║動鬱鬱叢林　煌煌丹雘夏藻敷棻　秋蓮布馥風柯
GA082n0084_p0623a04║夕籟　月鏡朝容壁鋪錦繡　峰吐芙蓉既妙莊嚴　亦
GA082n0084_p0623a05║饒佳趣鐵輪不煩　金地自布迦毘無域　菩提無根
GA082n0084_p0623a06║惟德惟善　覺㳒之門名山不騫　貞珉可紀與國同
GA082n0084_p0623a07║休　令聞不已
GA082n0084_p0623a08║玉龍閣記（郡守）周仕國
GA082n0084_p0623a09║蘓長公嘗言：「古今畫水，多取平遠細縐。其善者不
GA082n0084_p0624a01║過能為波頭起伏，與印板水祗爭工拙于毫𨤲間
GA082n0084_p0624a02║耳。唐廣明中，處士孫位始出新意，畫奔湍激瀨與
GA082n0084_p0624a03║山石曲折，盡水變化，號為神逸。」夫論水者，無不之
GA082n0084_p0624a04║江、之河、之海以為大觀，而孫位之畵，子瞻之評，乃
GA082n0084_p0624a05║在於是，不亦奇乎？雞足泓崢蕭瑟，名聞海內。而諸
GA082n0084_p0624a06║峰秀峭，插于雲表，固不可名狀。至崖際縣泉，更洞
GA082n0084_p0624a07║心駭目，令人徘徊不能厺。葢洄者縈，奔者漱；其垂
GA082n0084_p0624a08║而下者，如飛烟匹練，縣掛千章之木杪，試與九嶷
GA082n0084_p0624a09║五洩爭勝。山中諸泉，大概會流于茲。泉上石平，
GA082n0084_p0625a01║可𤱔許，若席若堂；水流約畧石隙中，又若斧鑿肰。稍
GA082n0084_p0625a02║右數武，為攢峰叠嶂，若限閫奧。折而左，崖石陡峻，
GA082n0084_p0625a03║若獅蹲虎伏，壁立千尺，勢不可少待。閣據泉上游，
GA082n0084_p0625a04║其中洞肰若城欄，其下流聲瑟瑟若津梁，其上供
GA082n0084_p0625a05║白衣大士金像。弘敞四達，入之可以觀泉之來，出
GA082n0084_p0625a06║之可以觀泉之往。奔騰直瀉，墜之潭，有聲潨肰。而
GA082n0084_p0625a07║兩崖烟霏霧箐，即六月盛暑，猶寒氣逼人。閣前崖
GA082n0084_p0625a08║置亭，以便觀憇。坐對之久，覺朱藤綠樹，與金碧素
GA082n0084_p0625a09║流映發。即孫處士染毫伸素，當不過是。夫兹為迦
GA082n0084_p0626a01║葉道塲，輶軒之至無虛歲。名僧卓錫，開士幽居，詠
GA082n0084_p0626a02║歌點綴，幾無剩賞。斯泉獨蒙茸艸昧，至今始發其
GA082n0084_p0626a03║靈，豈有待而肰耶？仲尼亟取于水，歸諸知者之樂，
GA082n0084_p0626a04║彼有所𢍆也。余非其人，姑記之以俟來者。
GA082n0084_p0626a05║重修雞足絕頂記（進士）陳天工
GA082n0084_p0626a06║世傳「雞山迦葉」，非迦葉佛也，乃大迦葉波受文佛
GA082n0084_p0626a07║傳衣以待彌勒也。於稽《郡乗》，位置耆闍崖東北，後
GA082n0084_p0626a08║支如距，前支如爪有三支焉。中支之半亘有梵剎，
GA082n0084_p0626a09║崇奉迦葉，號迦葉殿。直指張公登山四顧，指猢猻
GA082n0084_p0627a01║梯曰：「觀絕頂，奇氣籠葢此梯，人馬愁度，天所以限
GA082n0084_p0627a02║仙凡，徘徊樓臺錯落如掛，似非人跡所到者。肰則，
GA082n0084_p0627a03║迦葉之殿當建此頂。」命僧繪圖來觀，乃于天長閣
GA082n0084_p0627a04║前，薙其灌莽，平其坎坷，得佳地。建殿五楹，山門一
GA082n0084_p0627a05║座，耳廊各三間；外築以城，高八尺，周圍一百餘丈，
GA082n0084_p0627a06║四正有樓。按圖經營，鳩材于山，陶缶于麓。登登丁
GA082n0084_p0627a07║丁，聲亂飛瀑。計落成凡幾閱月。金碧輝煌，兀突天
GA082n0084_p0627a08║半，稱雞山叢林第一云。由是至止者皆曰「直指功
GA082n0084_p0627a09║德無邊，迦葉㳒輪常轉。使永傳而顧祖，歷浩劫而
GA082n0084_p0628a01║難灰。」天工陪奉山遊，與聞巔末。恭承命記，因次當
GA082n0084_p0628a02║日語，付之石焉。
GA082n0084_p0628a03║天長閣記（州守）蔣爾第
GA082n0084_p0628a04║夫談滇中名勝，必曰「雞足」。其山形紆折，林木鬱葱。
GA082n0084_p0628a05║諸禪宮貝宇，森嚴繡䥘，居肰上方佛地也。獨一絕
GA082n0084_p0628a06║頂，寥寥亭臺，為風雪所侵，幾成猿猱之窟，羽人不
GA082n0084_p0628a07║堪棲身且棄厺矣。遊此頂者，歷天肰石級而上，舎
GA082n0084_p0628a08║輿而武者，可半里許。既至，不免氣喘汗浹而靡。一
GA082n0084_p0628a09║稅客處，觱發刺骨。即炎暑，不啻朔風肰。羽人獻一
GA082n0084_p0629a01║茗，不移時，循級下矣。余方經營謀度，使棲神有宇，
GA082n0084_p0629a02║聚衲有房，停車有所，為此頂長久計。而說者相與
GA082n0084_p0629a03║難之，謂安在削壁之上，而木石丹堊致其巔也。會
GA082n0084_p0629a04║直指朱公登臨選勝，感碧嶺之荒落，發贖鍰，于林
GA082n0084_p0629a05║取材，于山取石，取瓦于近麓。筭工給直，併力料理。
GA082n0084_p0629a06║舊有觀風臺，直指潘公所建，仍而不改。所益者，大
GA082n0084_p0629a07║士閣護㳒門及東西兩廡。閣之上，戶牖四徹，可遠
GA082n0084_p0629a08║眺；閣之下，砌築堅密，可休可憇。以丙寅二月經營，
GA082n0084_p0629a09║四月落成。報命于直指，嚴其門曰「天長」，葢為國
GA082n0084_p0630a01║祝𨤲至意也。復奉憲檄徵他州贖鍰，買百金之田
GA082n0084_p0630a02║以為常住。命僧來秀主其田，以供香火。是為記。
GA082n0084_p0630a03║大士閣三摩禪寺記（州守）廖士伸
GA082n0084_p0630a04║雞足為滇名山，海內有聲稱焉。余奉檄賓川，而兹
GA082n0084_p0630a05║山界在封內。每政暇輙登眺，梵剎森列，各標其勝。
GA082n0084_p0630a06║白雲杳靄，蒼翠凝叠，未嘗不冷肰有出塵之想。歲
GA082n0084_p0630a07║乙巳初夏，直指沈公按大理，過而遊焉。𨚫輿履行，
GA082n0084_p0630a08║攝衣履險，踞華首之頂。一指顧間，風嵐海色，爭奇
GA082n0084_p0630a09║炫秀。清磬梵響，時隱隱遠散林表，疑脫世氛，從天
GA082n0084_p0631a01║際行也。既，旋命士伸卜一勝區建閣于上，以供大
GA082n0084_p0631a02║士。擇緇衣實行者崇祀，冀昕夕祝𨤲，上延國祚；
GA082n0084_p0631a03║黙以祛災釋患，為生民造福。伸徃得形家者言：「山
GA082n0084_p0631a04║岐，而大枝三，唯一小而卑、圓而長者峙于中，葢為
GA082n0084_p0631a05║兹山大關鍵。」曰：「山之前足，當其勝矣！」繪圖以呈，報
GA082n0084_p0631a06║曰：「可。」於是捐貲四百金，命伸董其役。且徵得一老
GA082n0084_p0631a07║僧古言者，戒行如一，人樂歸從；兹為勸募。遂于八
GA082n0084_p0631a08║月經始開山，採木鳩工。為高閣四丈有奇，前樓二
GA082n0084_p0631a09║楹，左樓右堂相對翼如。棹楔題額、香積蔬圃，罔不
GA082n0084_p0632a01║周悉；圍垣七十丈。越次年丙午告竣，金像隨亦焜
GA082n0084_p0632a02║耀。錫名曰「三摩禪寺」，以大士所證入而名之也。㫖
GA082n0084_p0632a03║哉！閣與山稱，僧與閣稱。則凡住持此山者，未有不
GA082n0084_p0632a04║思自利利他者矣。雞山將益生色興揚、稱雄海內
GA082n0084_p0632a05║也哉！
GA082n0084_p0632a06║傳衣寺記阮尚賓（屏倉）
GA082n0084_p0632a07║雞足，滇西名山，與蜀之峨𡼴、晉之五臺，海內並稱
GA082n0084_p0632a08║勝者。傳衣，雞足首剎，山形尤奇絕焉。記謂：釋迦入
GA082n0084_p0632a09║湼槃，令迦葉波守衣此山以待彌勒。華首門即其
GA082n0084_p0633a01║入定處也，此傳衣所為取乎？苐傳衣，故圓信菴，大
GA082n0084_p0633a02║機上人所創。嘉靖間，中谿先生與賓川朱守山游，
GA082n0084_p0633a03║秣馬於此，夜復對榻譚禪。大機一達宗㫖，且與其徒
GA082n0084_p0633a04║印光戒律並嚴。二公重之，遂捐金復創招提。前起
GA082n0084_p0633a05║高閣，題曰「天下第一名山」。望中林木青葱，雲山迴
GA082n0084_p0633a06║合，可以滌塵襟而縱遠目，真奇概也。直指諸使君
GA082n0084_p0633a07║按部地方，靡不爭覩其勝云。㳒界上人名曰寂觀，
GA082n0084_p0633a08║印光之徒也。徃承衣鉢，棲跡兹山，戒律一如其師，
GA082n0084_p0633a09║尤多證入。曾建藏樓貯經，葢行僧乎！又舉高僧所
GA082n0084_p0634a01║菴名真澄者為上首，余殊禮致之。方議春秋開講，
GA082n0084_p0634a02║居無何，忽有囘祿之變，時萬曆辛丑元日也。明年
GA082n0084_p0634a03║㳒界詣余，請曰：「寺已災，不忍見此煨燼，無亦劫數
GA082n0084_p0634a04║肰乎？所賴明公鴻力，一興復之，庶福地不致丘墟，
GA082n0084_p0634a05║山靈幸矣。」余喟肰曰：「厥功甚鉅，肩任之難也。〈內德〉
GA082n0084_p0634a06║云：『一水無以和羹，一木無以搆室。』誠得有力者贊
GA082n0084_p0634a07║之，庶幾哉！」隨謀于慎吾楊君。君曰：「再創禪林，勢自
GA082n0084_p0634a08║難已。苐所乏者，財也。公倡之，余贊之，不足者募之，可
GA082n0084_p0634a09║乎？」余曰：「得之矣。」遂自肩厥事，為之經始。議採木於
GA082n0084_p0635a01║諸山，慎吾亦有所𦔳。正殿鼎建諸費，余悉佐之。又
GA082n0084_p0635a02║募諸縉紳及境內善信，共貲若干。未足也，㳒界復
GA082n0084_p0635a03║以自置田易價充之。逾年，大功落成，規制視昔甚
GA082n0084_p0635a04║弘麗。計正殿三楹，高七仞，斗拱錯陳，上凌碧漢。中
GA082n0084_p0635a05║殿五楹，高三仞，棟宇巍峩，成以良材。左作大方丈，
GA082n0084_p0635a06║右作大禪堂，各三楹，俱與殿稱。左後為香積、為寢
GA082n0084_p0635a07║室、為經樓。前為寺門、為寶坊，不一而足。殆一時之
GA082n0084_p0635a08║鴻搆乎！殿塑三如來，皆銖衣瓔珞之像。中則余與
GA082n0084_p0635a09║慎吾莊嚴之，左右則洱城世官楊如檟、龍關八十
GA082n0084_p0636a01║老人蘓得賢所發心也。阿難、迦葉則自全忠為之。
GA082n0084_p0636a02║其未竟功德，又不能不俟諸善信焉。諸山謂寺成，
GA082n0084_p0636a03║余應有記。余曰：「寺之廢興，數也。數應廢，不能卻劫
GA082n0084_p0636a04║火之不焚；數應興，自能致天人之恊應。即紺殿之
GA082n0084_p0636a05║巍峩，龍象之赫奕，雖出諸檀之𦔳力，乃冥冥中幽
GA082n0084_p0636a06║贊其成者，豈不微也？異日有總持為空門之謢㳒，
GA082n0084_p0636a07║復得任事之僧如大機、如㳒界焉，則香火常新，秪
GA082n0084_p0636a08║林有賴。兹寺與兹山同其悠久，可以寄吾心于百
GA082n0084_p0636a09║世之下。脫或蹇力，不勝香象之負，祗有踣蹶耳，豈
GA082n0084_p0637a01║余所望于後之人哉？」噫！覩兹剎者，當知所興起矣。
GA082n0084_p0637a02║本朝
GA082n0084_p0637a03║雞足山藏經記李仙根（蜀遂）
GA082n0084_p0637a04║古者天子諸侯祭望山岳，以其能興雲雨、濟化育，
GA082n0084_p0637a05║厥功茂也。而當世所稱四名山不與焉。肰而天下
GA082n0084_p0637a06║士庶，無愚智賢不肖，奔趨瞻慕，彷彿靈跡為奇特，
GA082n0084_p0637a07║轉相告語，有恨不及見者。豈真佛㳒弘妙，感服固
GA082n0084_p0637a08║如是乎？昔大雄氏四十餘年，導引無邊。及其末，以
GA082n0084_p0637a09║正㳒眼藏獨付摩訶迦葉。葉入雞足山以定，阿難
GA082n0084_p0638a01║尊者以寶香貌之，至於今弗替。然則雞足當首四
GA082n0084_p0638a02║山而又不與，何也？曰：「遠也。」自須彌山王分枝擘脉，
GA082n0084_p0638a03║徧四天下，崇峯邃谷，莫知紀極。以其遠也，祭望缺
GA082n0084_p0638a04║焉。即雞足為宗㫖淵源，猶或遺之；况夫人七尺之
GA082n0084_p0638a05║軀，百年之寄，道業㴱厚而踪跡隱約、名限疆域者
GA082n0084_p0638a06║豈少耶？是山有八大剎，有賜藏四。兵燹迭罹，半付
GA082n0084_p0638a07║刦灰。僧慧輝為破山老人四世孫，住持迦葉殿，覩
GA082n0084_p0638a08║其厄，傷焉！爰走姑蘓，苦募四寒暑，遂得正藏三百
GA082n0084_p0638a09║三十函，為卷六千七百六十。貯以十四箱，并諸佛
GA082n0084_p0639a01║像，莊嚴以歸，而遠乞記於余。或謂三教聖人，皆以
GA082n0084_p0639a02║無言為宗。當尊者拈花時，寧有點畫塵屑齒牙間？
GA082n0084_p0639a03║數千年惟藏是崇，忽而御賜，忽而烟消，未聞西來
GA082n0084_p0639a04║真意有此起滅也。况如來密義不可思惟，結集以
GA082n0084_p0639a05║還，編次重譯，已稍履迹之間，展轉論釋，辭意哤襍。
GA082n0084_p0639a06║有識者嘆之，恐微笑者今且大笑也。李子曰：「夫天
GA082n0084_p0639a07║不言而四時行，道無名而文字通。」謂文字非道，猶
GA082n0084_p0639a08║舎四時而言天也。且夫虛空之中，莫非水火，人奚
GA082n0084_p0639a09║見之？及索以陽燧則熾，承以方諸即液。一切典章，
GA082n0084_p0640a01║𨿽若塵積，其實等虛空也。人恨不持陽燧、方諸耳，
GA082n0084_p0640a02║何懼不遇水火哉！當今末㳒，行願疎薄，各矜少得
GA082n0084_p0640a03║以為貴。及夫同道分鑣，拆正無術，外者橫加排斥，
GA082n0084_p0640a04║即偏師左次，正緣寡陋積習，無復廣學多聞者融
GA082n0084_p0640a05║理事而具辨才故也。古人謂：「益人神智，罔過于書；
GA082n0084_p0640a06║般若精進，曠刦莫殫。」中華之教，以簡奧為體，學者
GA082n0084_p0640a07║徒以一二字訓釋，輙云貫挕，甚有訛謬相承不自
GA082n0084_p0640a08║覺者。內典之妙，從象胥中，不厭詳密。鼓吹斯道，良
GA082n0084_p0640a09║非一端。斯所謂智慧泉也。肰則輝公是舉，豈獨揭
GA082n0084_p0641a01║人天眼目于洱海天南？即其所經涉應求間，無量
GA082n0084_p0641a02║善信資助傳說已，莫不知有正㳒眼藏所從來。固
GA082n0084_p0641a03║知賓川之松，望風囘指；㳒寶之氣，燭井、鬼而光徧
GA082n0084_p0641a04║河沙。雞足一山，當自立名。五嶽不必六，四山不必
GA082n0084_p0641a05║五，夫何遠之有？
GA082n0084_p0641a06║天一閣記范承勳（瀋陽）
GA082n0084_p0641a07║雞足山相傳乃迦葉守衣入定處。雖荒唐不可攷，
GA082n0084_p0641a08║然此山為六詔名勝，其來已久。余制滇數年，思欲
GA082n0084_p0641a09║登之，無由也。辛未冬奉
GA082n0084_p0642a01║㫖廵歷金沙江，至賓川，會提軍諾公。山在賓川境
GA082n0084_p0642a02║內，相望數十里，遂得便道以遊。信宿而登絕頂，因
GA082n0084_p0642a03║見山中菴院多被火者。絕頂亦然，惟銅殿巋然獨
GA082n0084_p0642a04║存，殿後新建佛堂三楹爾。詢其故，僧云：「山頂乃火
GA082n0084_p0642a05║星。有遊僧謬為建塔，以故火益熾。十餘年來，災疊
GA082n0084_p0642a06║見。舊有高閣，培水星以鎮火，今以燬。欲毀塔，恐阻
GA082n0084_p0642a07║於官。欲建閣，苦綿於力。」余為諭州牧，聽其毀塔；且
GA082n0084_p0642a08║商之諾公，各捐百金以𦔳閣費。三閱月而閣成，
GA082n0084_p0642a09║僧來請記。余惟雞山之勝，幽崖邃壑，各有其奇，然
GA082n0084_p0643a01║而大觀皆在絕頂。其南則賓川烟火、洱水浮杯。其
GA082n0084_p0643a02║東則金江奔濤，漰湃千里；點蒼西拱，雪峰北峙，誠
GA082n0084_p0643a03║勝槩也。吾知登斯閣者，凭欄四望，山川之形勝、民
GA082n0084_p0643a04║生之休戚、邊塞之隱憂，必有動乎其中而思為
GA082n0084_p0643a05║國家賦澄清、計久遠；不僅以登高作賦，侈遊觀而
GA082n0084_p0643a06║矜逸樂已也。余既因廵歷而登此山，又因山之勝
GA082n0084_p0643a07║槩而同諾公建此閣，更思閣以鎮火，遂取生水
GA082n0084_p0643a08║之義，名之曰「天一」。是為記。
GA082n0084_p0643a09║雞足山迦葉院藏經記王繼文（廣寧）
GA082n0084_p0644a01║余讀中秘書時，即知滇有雞足山也。自迦葉奉佛
GA082n0084_p0644a02║金縷衣入定是峯，其名遂顯。雲霞掩映，鳥翬具瞻，
GA082n0084_p0644a03║屏巒之所迴合，泉流之所答響。賢士大夫贈詩作
GA082n0084_p0644a04║賦，見諸載籍者，汗漫縱橫。咏誦之餘，神相徃焉。每
GA082n0084_p0644a05║欲一至其地，以徵當否。今幸奉
GA082n0084_p0644a06║天子命，兩撫是疆，自謂夙願可酬。又因距省尚遙，未
GA082n0084_p0644a07║遑躬探幽奇。且惟民事是念，家絃戶誦，較重於貝
GA082n0084_p0644a08║葉曇雲；上原下隰，加切於高山流水。余日事其所
GA082n0084_p0644a09║當事，而意中具雞足觀也。戒僧淨極者，振錫此山，
GA082n0084_p0645a01║慨迦葉院藏經燼于劫火，偕其徒慧暉，携瓢荷杖，
GA082n0084_p0645a02║足跡遍天下。歷九年，購經貯之。所謂三車萬軸者，
GA082n0084_p0645a03║罔不具備。因請記于余，兼為余道兹山之景，乃與
GA082n0084_p0645a04║昔時詠誦無異焉。夫佛之教，無言可傳者也，何有
GA082n0084_p0645a05║於經？即托之經，亦可因什一以推千百，又何有於
GA082n0084_p0645a06║藏？淨極之為，其於靈山拈花示眾、破顏微笑之㫖，
GA082n0084_p0645a07║或未貫乎！雖肰，教以無言而傳，亦以有言而悟。學
GA082n0084_p0645a08║佛者宵中香浮，夜分鐘盡，無不可即象以見性。况
GA082n0084_p0645a09║乎白馬駝籍，黃檗闡微，諸維摩所現身設㳒，得以
GA082n0084_p0646a01║廣紀博采。其為昏衢慧燈，真未可量。淨極之為，亦
GA082n0084_p0646a02║云盛已。余願居此山而翻研者，不當使迦葉專美
GA082n0084_p0646a03║也。是為記。
GA082n0084_p0646a04║重建華嚴寺碑記學蘊
GA082n0084_p0646a05║天下名山，葢如五台、峨嵋，乃大菩薩應蹟道塲。惟
GA082n0084_p0646a06║雞足山即我迦葉初祖入定華首以待慈氏之勝
GA082n0084_p0646a07║蹟也。攷自周孝王十四年丙辰歲，尊者持僧伽黎
GA082n0084_p0646a08║叱開石門，捧衣而定。至大唐間，神僧號小澄者，朝
GA082n0084_p0646a09║遊榆城，暮歸華首。國人欽其神異，始創精藍而崇
GA082n0084_p0647a01║奉之，即迦葉殿也。其華嚴來脉，自大頂而下，中距
GA082n0084_p0647a02║一支，貫絡連珠，蜿蜒數里。岑巒拱翠，展誥舒文，龍
GA082n0084_p0647a03║虎交蟠，雄開大嶂。昔為熊豹之藪，嘉靖初間，月潭
GA082n0084_p0647a04║和尚卓錫南來，德馴猛獸，草創成規。而上足月輪
GA082n0084_p0647a05║禪師，遊化京都，道聞內闕，欽承
GA082n0084_p0647a06║神宗皇上，奉
GA082n0084_p0647a07║慈聖宣文明肅皇太后懿㫖，勅頒龍藏，特賜紫衣，奉
GA082n0084_p0647a08║命還山，乃萬曆𢈏寅年事也。有大善長者張公（諱）
GA082n0084_p0647a09║舉、郭公（諱）子榮從而鼎盛。麗江府方伯木生公即
GA082n0084_p0648a01║為建毘盧藏閣，置捨福田。四事悉備，雲水麏集，鐘
GA082n0084_p0648a02║皷交叅，道風日著。偉哉，雄冠一山！豈憶明季戊戌
GA082n0084_p0648a03║春，祝融為祟，一夕攝去。然造物𨿽有廢興，而道德
GA082n0084_p0648a04║原無隆替，良可慎歟！頼有同志抱道耆德數軰，堅
GA082n0084_p0648a05║心株守，屈指十有六年，誠格佛天，善緣頓際。于康
GA082n0084_p0648a06║熈癸丑仲秋月，遂感檀越吳公（諱）文華，乃豫章名
GA082n0084_p0648a07║族，旅泊滇南；菩提有種，生知從善，無異給孤之誠，
GA082n0084_p0648a08║有闍提之効，一力擔荷，曾無膩意。建大雄紺殿，供
GA082n0084_p0648a09║三世如來。左右廂樓曰雲堂，曰禪室。過道、山門，皆公
GA082n0084_p0649a01║獨荷鼎新。隨置香燈田莊，鐫之碑隂。而寺眾各各
GA082n0084_p0649a02║出手，竭蹷從事，修廚庾，搆寮舍，補殘缺，緝弘規。僅
GA082n0084_p0649a03║一甲週，遂成弘鉅袛園。𨿽曰人力拮据，皆因地勝
GA082n0084_p0649a04║龍靈，始能恢弘若是。詎知今日之大成，實乃千古
GA082n0084_p0649a05║之壯麗。惟榮惟粹，獨耀獨彰。宛然帝網莊嚴，華藏
GA082n0084_p0649a06║世界之一大觀也。葢《華嚴》之極談，談斯道也；佛祖
GA082n0084_p0649a07║之所傳，傳是心也。苐居是山，住是寺，當何以用心
GA082n0084_p0649a08║哉？孜孜如履氷載道，念念體究無生。出亦此法界，
GA082n0084_p0649a09║入亦此法界。理事全彰，戒乗俱急。晨昏鐘皷，祝釐
GA082n0084_p0650a01║無疆；曉夜佛聲，自他俱益。則四恩總報，三有齊資
GA082n0084_p0650a02║矣。今大功告成，寧不叙諸大綱以紀厥勝？癸亥冬，
GA082n0084_p0650a03║知恒公繭足千里，造九台見訪，云：「今華嚴梵宇剏
GA082n0084_p0650a04║畢，請師椽彩一記，以垂不朽。」余曰：「作記猶易，爭奈
GA082n0084_p0650a05║山居無文。」何公曰：「正需無文而不可得！」故直叙其
GA082n0084_p0650a06║始末云爾。
GA082n0084_p0650a07║鄧川州奉道府廳明文碑
GA082n0084_p0650a08║大理府鄧川州為祈（天）垂慈、復新香火、普霑恩澤
GA082n0084_p0650a09║事，奉分守金滄道批，據雞足山各寺住持僧吉
GA082n0084_p0651a01║祥、儒能、排寂、周輝、悟寬、如滿、道慈、歸恒、如堂、普惜、
GA082n0084_p0651a02║普合、性讓、元炤、玄冥、智元、普林、普潤、通文、如常、普
GA082n0084_p0651a03║勝、超塵、性學、德符、智印、體一、妙定、通泰、周賔等連
GA082n0084_p0651a04║名訴前事，訴稱雞山各寺院宇所有常住，俱皆十
GA082n0084_p0651a05║方檀越捐資置捨。奈因節年錢糧，各僧戶完納不
GA082n0084_p0651a06║前被，康熈元年，內里排將僧等，妄扳置日夫馬雜
GA082n0084_p0651a07║差。前蒙本州于天啟年間加察，詳奉院道府老
GA082n0084_p0651a08║爺批允，賞立直𨽾勒碑，蠲免一應夫馬雜差，以救
GA082n0084_p0651a09║香火，年久無異，俯炤舊例勒碑，仍賞蠲免雜差夫
GA082n0084_p0652a01║役，香火得以重新，永禁奸究扳扯等情。奉批雞足
GA082n0084_p0652a02║古佛道塲，寺中之產不過以供香火、贍僧眾。兵燹
GA082n0084_p0652a03║之後，佃民寥落，不致盡成荊棘者幾希矣。相應稍
GA082n0084_p0652a04║與寛恤，仰鄧川州查例，免其雜差，報，奉此。又奉
GA082n0084_p0652a05║欽差分廵金滄道沈批，仰鄧川州查例，具報，奉
GA082n0084_p0652a06║此。又奉本府批，雞足僧戶糧重田輕，一切雜差，
GA082n0084_p0652a07║久已勒免。楊暎等忽行科𣲖希啚肥己。何其塵根
GA082n0084_p0652a08║深重，獨無香火情也。仰鄧川州查例，具報，奉此。又
GA082n0084_p0652a09║奉理刑府批，仰鄧川州酌議，應否另立僧戶，務
GA082n0084_p0653a01║得公私兩妥，并候院道府批示，報，奉此。依奉差
GA082n0084_p0653a02║役，行喚各寺住持到州，該本州知州劉詳看，得
GA082n0084_p0653a03║雞足山僧常住田地，原額稅糧共壹百㭍拾伍石
GA082n0084_p0653a04║肆斗叁升零，悉係檀越施捨，田輕粮重，隨在里甲。
GA082n0084_p0653a05║至天啟初年，適院道廵臨雞足，僧人吉祥等具
GA082n0084_p0653a06║訴，被里排科𣲖侵收，返殃賠累，准改直立僧戶，輸
GA082n0084_p0653a07║納正賦，其一切夫馬雜差，奉文優免，勒碑石尚存。
GA082n0084_p0653a08║自定鼎之後，大兵雲集，公務浩繁，此見役排年楊
GA082n0084_p0653a09║映等，在于前官具呈扳扯同辨。今僧人吉祥等，復
GA082n0084_p0654a01║援往例，籲懇新恩，連名控訴。本州敢不仰體
GA082n0084_p0654a02║大乘慈悲，與之寬恤，以昭憲臺菩提之念。相應
GA082n0084_p0654a03║從前舊例，再沛新恩，其碑內原額併近置一捨，餘
GA082n0084_p0654a04║石之夫馬雜差，所當一體蠲免，候詳允日行僧遵
GA082n0084_p0654a05║照，永禁𡚶扳，重新香火，以垂憲恩扵不朽者也。
GA082n0084_p0654a06║業經具由申詳，
GA082n0084_p0654a07║欽差分守金滄道紀奉批，既有舊例可從，如詳
GA082n0084_p0654a08║發落繳，奉此。又奉
GA082n0084_p0654a09║欽差分廵金滄道沈批，如詳行繳，奉此。又奉
GA082n0084_p0655a01║本府批，如詳行，仍候（守巡）二道臺批示繳，奉此。又
GA082n0084_p0655a02║奉理刑府批，仰候各上司批示行繳，奉此。遵
GA082n0084_p0655a03║將雞足山各寺住持僧糧，每年僉僧二名，輪流便
GA082n0084_p0655a04║換應役，自行催辦，舊管稅粮壹百㭍拾伍石零，并
GA082n0084_p0655a05║近置新收稅粮壹拾㭍石有零，免其額外置日雜
GA082n0084_p0655a06║差夫馬等項，以成善果，以供佛天香火，里甲不
GA082n0084_p0655a07║得再行扳扯。至於正賦應納稅粮，本折金價各欵，
GA082n0084_p0655a08║與民間一例輸納，不得借此藐州抗法，肆行拖逋。
GA082n0084_p0655a09║亦不得通同俗戶，假借名色，稱置常住，將俗粮詭
GA082n0084_p0656a01║入僧戶，希啚蠲免雜𣲖。倘有故違查出，僧俗一并
GA082n0084_p0656a02║究治。相應永禁合行，勒石州前遵守。
GA082n0084_p0656a03║鄧川州知州劉登雲，署吏目（張達、李伯昭）仝立
GA082n0084_p0656a04║詳允雞山直𨽾僧戶碑
GA082n0084_p0656a05║大理府賔川州，為懇（天）循例直𨽾僧戶，以永名山
GA082n0084_p0656a06║香火事，奉本府信票，奉雲南等處承宣布政
GA082n0084_p0656a07║使司批，據雞足合山住持僧月潭、可春、道涵、法光、
GA082n0084_p0656a08║源霔、純了、如全、守禮等訴前事，詞稱：情緣雞足山
GA082n0084_p0656a09║常住田𤱔，俱係遠年檀越施捨，非粮重即荒蕪，正
GA082n0084_p0657a01║供難輸。兼以夫馬雜差、粮丁之苦，僧眾遠迯，一山
GA082n0084_p0657a02║棘莾，爐烟寒冷，佛面生塵。幸蒙本州清廉父母垂
GA082n0084_p0657a03║憐，猶恐錢粮拖逋。遂照滇省諸剎事例，將山門稅
GA082n0084_p0657a04║粮剔出，另立直𨽾僧戶，自行輸納正額外，蠲免夫
GA082n0084_p0657a05║差雜𣲖各項，招集數僧辦納錢粮，庶賦額不失。幸
GA082n0084_p0657a06║際天星坐鎮，千載竒逢，僧等具訴，批賔川州勒石，以
GA082n0084_p0657a07║垂永久，庶里甲不致混扳，佛僧霑恩等情具訴，奉
GA082n0084_p0657a08║批，仰大理府查報，奉此，備行。本州即查雞足合山
GA082n0084_p0657a09║稅粮，果否照滇省事例，另立直𨽾僧戶，其正項之
GA082n0084_p0658a01║外，夫差雜𣲖應否准與蠲免，其中有無明避虧額，
GA082n0084_p0658a02║逐一細查妥確，并將另立直𨽾稅粮數目，造冊報
GA082n0084_p0658a03║府，以憑覆查報司，酌奪施行。事關錢粮重務，毋得
GA082n0084_p0658a04║違錯等因，奉此。該本州看得雞足山，𨿽不比他處
GA082n0084_p0658a05║名山，乃滇中之巨觀也。■■承平之日，每有高賢
GA082n0084_p0658a06║貴客往來遊覽，多捐資斧修葺，以致合山僧眾易
GA082n0084_p0658a07║於支撐，毫不以錢粮差役為累。奈近因遭兵火之
GA082n0084_p0658a08║後，糧差之外更加召買，僧人迯竄，田地荒蕪，寺宇
GA082n0084_p0658a09║傾頺，神顏敗壊。真所謂十寺九空，人烟寂絕者也。
GA082n0084_p0659a01║共計本州稅秋貳百餘石，即正項猶恐拖逋，難輸
GA082n0084_p0659a02║其丁粮，差徭安得望其支應。𨿽經卑職於十八年
GA082n0084_p0659a03║見此光景，准炤通省之例，將各里錢粮剔出，立一
GA082n0084_p0659a04║僧戶，止納正項，豁免雜差，此猶可甦其困苦於萬
GA082n0084_p0659a05║一也。但僧人慮其官之去留無常，事之更變甚易，
GA082n0084_p0659a06║乃勒石哀請恩垂永久，是誠共保名山之盛舉
GA082n0084_p0659a07║也。除將夏稅秋粮另冊開報外，伏乞憲恩，俯念
GA082n0084_p0659a08║佛天香火作功德主，慨賜轉達批示，庶便遵炤等
GA082n0084_p0659a09║因具詳到府。據此，該本府看得雞足山，滇中称為
GA082n0084_p0660a01║名勝，往往有奉佛僧真之士棲於此。近因粮累
GA082n0084_p0660a02║僧迯，以致山門荒廢不足惜者。今賔川州將僧戶
GA082n0084_p0660a03║另立，免其雜差。既無悞於國賦，復有裨於山
GA082n0084_p0660a04║門，誠為兩便之道。今據該州查報前來相應，俯准
GA082n0084_p0660a05║勒石垂久。倘蒙俞允，則憲臺功德當與山石俱
GA082n0084_p0660a06║永矣。等因具由，於康熈叁年正月二十九日申詳
GA082n0084_p0660a07║布政司，奉批准如詳行繳，奉此。康熈叁年伍月初
GA082n0084_p0660a08║三日，又奉分守金滄道批，據本府申詳亦同前
GA082n0084_p0660a09║事，奉批雞足山，近聞粮累僧迯，名山勝地，幾為荒
GA082n0084_p0661a01║廢。准如詳速行，該州勒石永久可也，此繳奉此。合
GA082n0084_p0661a02║行知照為此牌，仰該州官吏，遵照來文內事理，即
GA082n0084_p0661a03║將雞足合山稅粮剔出，另立直𨽾僧戶，其正供應
GA082n0084_p0661a04║納之外，一應夫馬雜差遵照憲批，准行豁免。仍
GA082n0084_p0661a05║於州前勒石垂久，務須極力招集僧人，照舊歸山，
GA082n0084_p0661a06║辦納粮賦，勿致荒廢所有。另立僧戶、稅粮数目，造
GA082n0084_p0661a07║冊報府，以憑轉報布政司（糧守）二道，及本府存
GA082n0084_p0661a08║案備查。亦不得將里甲民糧混入僧戶，如違未便，
GA082n0084_p0661a09║奉此。合行給帖外，仍於州前勒石，仰合山住持月
GA082n0084_p0662a01║潭、可春、道涵、悟高、源霔等遵照。凡有僧戶常住田
GA082n0084_p0662a02║𤱔遵照詳允，另立直𨽾僧戶，自行照額輸納稅粮
GA082n0084_p0662a03║外，其一應夫馬雜差等項，悉行豁免。如有里役人
GA082n0084_p0662a04║等，混行扳扯起𣲖，許執帖赴禀，以憑查究，俱毋違
GA082n0084_p0662a05║錯，鐫石永久垂銘。
GA082n0084_p0662a06║奉直大夫．知賔川州事．榆關張瑞揚立
GA082n0084_p0662a07║豁免雞山雜差碑
GA082n0084_p0662a08║大理府正堂加一級王，為祈（天）超釋置日廣濟香
GA082n0084_p0662a09║火事。康熈二十一年六月初四日奉
GA082n0084_p0663a01║欽命綏遠將軍總督雲貴部院加一級蔡批，據
GA082n0084_p0663a02║本府申詳，康熈二十一年四月初十日據鄧川州
GA082n0084_p0663a03║申詳，康熈二十一年三月十一日奉本府批，據雞
GA082n0084_p0663a04║足山直𨽾僧吉祥、儒能、排寂、悟寬、周輝、如滿、圓炤、
GA082n0084_p0663a05║性讓、普勝、道慈、超塵、普合、如堂、普潤、智元、通泰、玄
GA082n0084_p0663a06║冥、普惜、性學、德符、可春、如常、妙定、會燈、周賔、通文、
GA082n0084_p0663a07║慧輝等連名具訴，豁免置日夫差緣由，該州備由
GA082n0084_p0663a08║加看，申詳到府，據此隨詳批，仰候轉詳繳批行，去
GA082n0084_p0663a09║後，復據該州詳称，卑州遵批事理，當即將僧戶置
GA082n0084_p0664a01║日蠲除免應，各戶僧人尤恐異日紛更，又于本年
GA082n0084_p0664a02║四月初一日，復據山僧吉祥等連名，訴為籲憐苦
GA082n0084_p0664a03║極，叩請新恩，重輝香火事，詞称竊唯雞足，滇南香
GA082n0084_p0664a04║火，各寺菴院，昔蒙先檀鼎建，稍有常住田地，俱皆
GA082n0084_p0664a05║眾檀置捨，或因粮重，或係山岡，送入山門，作為常
GA082n0084_p0664a06║住，當時錢粮在于里甲，輸納切被里排科𣲖之甚。
GA082n0084_p0664a07║于萬曆年間，蒙先任本府，電察名山疾苦，詳明院
GA082n0084_p0664a08║司道賞為直𨽾，自行輸納，蠲免雜差，勒石府州儀
GA082n0084_p0664a09║門，永無更異。至康熈四年，本州劉父母官，奉文清
GA082n0084_p0665a01║丈田地，于額外新加稅粮八十三石，當即具控積
GA082n0084_p0665a02║弊，牢關民隱，不得上陳。自逆政以來，萬苦難言，賦
GA082n0084_p0665a03║稅百倍，斂徵雜欵，千層科𣲖，佛爐殆盡，十寺九空，
GA082n0084_p0665a04║佃迯田荒，凋殘至極。古佛道塲，悉為荒山冷廟；州
GA082n0084_p0665a05║前店房，盡成羅剎地獄。葢由里甲不遵憲檄，亂法
GA082n0084_p0665a06║紊規，拔當置日科𣲖，雜差雜泛浮於正供，但錢粮
GA082n0084_p0665a07║賦役，僧俗宜辦，在俗當差，有人丁、有手足。僧充俗
GA082n0084_p0665a08║役，孤貧釋子干遭鞭撻，俗應下程居家者有，僧應
GA082n0084_p0665a09║下程出俗者無，十倍購買，種種痛苦，哭訴恩星，目
GA082n0084_p0666a01║㨻垂憐，申詳本府，已蒙批允在案。誠恐猾里，陽奉
GA082n0084_p0666a02║隂違，更加虐害，賞將輿情，再行轉達（督撫）司道各
GA082n0084_p0666a03║位太老爺俯准，照例蠲免置日一應雜差，復行勒
GA082n0084_p0666a04║石，鼎祝新恩，以垂不朽。等情具訴到州，據此該
GA082n0084_p0666a05║本州署職知州魏榮，復加查看得雞山僧戶，因里
GA082n0084_p0666a06║甲扳害，於昔年訴經院司，批行道府准另立直
GA082n0084_p0666a07║𨽾，自辦自輸，凡有雜欵槩與除免，府州勒石見存。
GA082n0084_p0666a08║近年以來，正欵有額，雜務浩繁，僧弱民刁，扳扯有
GA082n0084_p0666a09║之。且租少粮重，正供輸措不前，再加雜泛隨徵，僧
GA082n0084_p0667a01║焉得不迯？田焉得不荒？卑州蒞任，經徵召，買秋粮
GA082n0084_p0667a02║本米，條編欵銀，勸諭僧人，勉強完功。訴及置日情
GA082n0084_p0667a03║由，原非全書欵目，不過巧立名色，實乃病民大害。
GA082n0084_p0667a04║故此，斗冐代籲，請豁蒙批，准免在案。今復再加哀
GA082n0084_p0667a05║訴，慮恐後日里民罔遵，泣切轉詳，是欲再行勒石，
GA082n0084_p0667a06║杜絕扳害，鐵案仰叩憲恩俯准，轉達院司道，
GA082n0084_p0667a07║賞將置日刪除，准其勒石，德造名山，恩垂永久。等
GA082n0084_p0667a08║情詳報到府，據此，該本府查看，得鄧川州雞足山，
GA082n0084_p0667a09║為滇西名勝，莊嚴古剎，釋子焚修數百年於茲矣。
GA082n0084_p0668a01║各寺俱有檀信，捨置田𤱔，其錢粮正供，歷年自行
GA082n0084_p0668a02║輸納，一應雜差悉奉院司道批免，勒石碑記現
GA082n0084_p0668a03║存。緣吳逆叛亂以來，橫徵苛斂，波及僧伽，遂有里
GA082n0084_p0668a04║甲扳當置日陋規，如下程雞酒購買官物之類，僧
GA082n0084_p0668a05║應俗差，清濁莫辯。本府痛革前弊，嚴行豁免，今該
GA082n0084_p0668a06║寺住持僧等，恐日後不肖官吏，仍蹈前轍，具訴該
GA082n0084_p0668a07║州，詳前來除正項錢粮照額完納外，所有置日雜
GA082n0084_p0668a08║差伏乞憲㤙批示，俾之勒石山門，永為遵守，不
GA082n0084_p0668a09║惟佛日增輝，而功德誠無量矣。等因申乞照詳，奉
GA082n0084_p0669a01║批，仰照舊豁免雜差，仍𩛙令勒石，永示遵照繳，奉
GA082n0084_p0669a02║此。又奉廵撫雲南都察院加六級王批，同前
GA082n0084_p0669a03║由，奉批。據詳，雞足山固屬滇西名勝，莊嚴古剎，常
GA082n0084_p0669a04║住錢粮八十三石，於中恐有包攬情弊，仰府轉行
GA082n0084_p0669a05║該州查明，本山、本剎實有多少粮石，准其置日雜
GA082n0084_p0669a06║差豁免，其餘毋得濫行豁免可也。此繳，奉此。又奉
GA082n0084_p0669a07║布政司批，仰候（督撫）兩院批示行繳，奉此。又奉
GA082n0084_p0669a08║糧儲道批，仰候（督撫）兩院並本司示繳，奉此。又
GA082n0084_p0669a09║奉分守永昌道批，既經通詳（督撫）部院并（本司粮道），
GA082n0084_p0670a01║仰候批示行繳，奉此。本府猶恐不實，復行鄧川州
GA082n0084_p0670a02║查僧戶錢粮，果否八十三石，其中無有包攬情節，
GA082n0084_p0670a03║確查具報，去後，兹據該州詳称，僧戶常住因康熈
GA082n0084_p0670a04║四年內署事知府劉登雲奉文躧丈等，則上下肆
GA082n0084_p0670a05║易抵昂，僧■未獲週知，故雞山錢粮於舊管內，多
GA082n0084_p0670a06║八十三石是實。查僧人常住𨿽屬州境，田地坐落
GA082n0084_p0670a07║羅川，而里民與僧田相隔二百之遙，有無包攬，豈
GA082n0084_p0670a08║得而知？卑州再四思惟，不若取田鄰及鄰近村庄，
GA082n0084_p0670a09║互結除取。據羅川羊塘里約總孫祚，鄉約阮應禎，
GA082n0084_p0671a01║並百十長，田隣互結存案外，合就據實囬報等情，
GA082n0084_p0671a02║詳報到府。據此，除本府備由加看，詳覆廵撫都
GA082n0084_p0671a03║察院外，合行勒石，永禁遵守。為此示。仰雞足山住
GA082n0084_p0671a04║持僧吉祥等，遵照嗣後輸納錢粮，止許本山、本剎
GA082n0084_p0671a05║田地，不得分外包攬，其一應雜差置日悉行豁免。
GA082n0084_p0671a06║至于里甲人等，不得再行扳扯，敢有故違，許尔等
GA082n0084_p0671a07║赴府陳告，以憑究治。各宜凜遵，勿貽伊戚，須至勒
GA082n0084_p0671a08║石者。奉憲大夫．知大理府事王興禹立
GA082n0084_p0671a09║豁免雞足山雜差門戶采買碑
GA082n0084_p0672a01║大理府賓川州正堂周，為叩請新恩，急甦困累，
GA082n0084_p0672a02║重興香火事。康熈貳拾肆年貳月初拾日，奉本
GA082n0084_p0672a03║府正堂加二級王信牌。康熈貳拾叁年拾貳月
GA082n0084_p0672a04║初伍日，奉
GA082n0084_p0672a05║欽命綏遠將軍總督雲貴部院加至正一品仍帶
GA082n0084_p0672a06║餘級蔡批。據本府申詳，康熈貳拾叁年十月初
GA082n0084_p0672a07║六日，奉本將軍部院批。據賔川州雞足山八寺
GA082n0084_p0672a08║住持僧普宜、妙枝、道悟、照彥、源嵩、海聚、慧輝等連
GA082n0084_p0672a09║名訴前事，詞称：竊惟雞足名藍，滇南香火。昔釋迦
GA082n0084_p0673a01║文佛之大弟子摩訶迦葉尊者，於多子塔前分燈，
GA082n0084_p0673a02║奉命入定於雞足華首門，其由遠矣。彼時無有梵
GA082n0084_p0673a03║剎，行僧多岩居處。至宋、元間，方啟蘭若，遐邇欽風，
GA082n0084_p0673a04║節連開達，俱成大剎。重樓殿閣，金相巍巍，檀那植
GA082n0084_p0673a05║福，有無盡之莊嚴。以致年㴱寺古，日漸蕭條，歷滄
GA082n0084_p0673a06║桑之後，凋零至極。葢因門差之擾，不時采買食椒
GA082n0084_p0673a07║果、䗥油、椒油等件，兼有考塲造備棹橙。若逢科塲
GA082n0084_p0673a08║之年，更加謄錄之苦。且是前應用木植枋板，伐盡
GA082n0084_p0673a09║風脉，株林供應抬送，種種困累，萬苦難言。在上
GA082n0084_p0674a01║恩視為微末，在小民實以難當。此寺傾僧散之餘，
GA082n0084_p0674a02║各寺些須錢粮，旦夕難撑。再加門差困累，死徙無
GA082n0084_p0674a03║日。幸際爺爺福星照鎮，真為千載奇逢。蟻僧等
GA082n0084_p0674a04║不憚千里，奏請鈞示，永鎮山門，叩勅府亷所屬嚴
GA082n0084_p0674a05║禁。倘蒙邀恩，不惟佛日增輝，而功德共成無量矣。
GA082n0084_p0674a06║為此，匍匐救命，上訴等情，奉批。仰大理府查報，奉
GA082n0084_p0674a07║此，隨差皂楊應美行異雞足山合寺住持僧普宜
GA082n0084_p0674a08║等到府，當堂查問。據普宜供称，雞足山舊有八寺，
GA082n0084_p0674a09║今只有五寺了。玉皇閣被火燒燬，當家僧海聚已
GA082n0084_p0675a01║故，下剩的迯竄。寂光寺已為錢粮有累，也迯竄了。
GA082n0084_p0675a02║迦葉殿也迯竄了。因是當日佛弟子古剎，我們眾
GA082n0084_p0675a03║寺裡僧人現在募化修理，剩只有五寺。其香火田
GA082n0084_p0675a04║土，俱係眾檀越施捨的，好田未必肯捨在寺裡，都
GA082n0084_p0675a05║是荒蕪薄田捨在寺上。其差徭俱隨田轉，俱照民
GA082n0084_p0675a06║例，一例當差。寺上僧眾俱係托鉢募化，非在家者
GA082n0084_p0675a07║可比。懇老爺正項錢粮照例完納，止求門面雜差
GA082n0084_p0675a08║賞免。又問妙枝、道悟等，所供相同等情。據此，該本
GA082n0084_p0675a09║府查看，得雞足一山原滇南名境，其山中花椒、蜂
GA082n0084_p0676a01║蜜、木植等物，向來該地方官或別採取辦，於彼情
GA082n0084_p0676a02║亦有之。然曩時僧多寺廣，可以眾擎易擧。若今日
GA082n0084_p0676a03║寺廢僧迯，艱於應辦，自應悉除。阻官以安僧，無至
GA082n0084_p0676a04║於雜𣲖。業蒙憲臺頒立碑文，已經永遠禁革矣。
GA082n0084_p0676a05║則雞足五寺常住錢粮，除正項照額輸納外，所有
GA082n0084_p0676a06║一應雜差及謄錄，寺須此照水目山例，悉行禁革，
GA082n0084_p0676a07║俾眾僧得以安然焚修，以綿香火，頂祝鴻慈於
GA082n0084_p0676a08║不朽矣。是否允從？伏候憲裁批示，等因申乞，照
GA082n0084_p0676a09║詳奉批，如詳禁革，仍給示曉諭繳，奉此。除勒石永
GA082n0084_p0677a01║行禁革外，合行知照為此牌。仰該州官吏遵照本
GA082n0084_p0677a02║府詳奉將軍部院令批，奉理雞足一山錢粮照
GA082n0084_p0677a03║立，僧戶正項照額輸納外，其一應雜𣲖公務採買
GA082n0084_p0677a04║謄錄等項，永行禁革，不許▆行𣲖累。如有查出，定
GA082n0084_p0677a05║行重究，仍具不違。遵依▆報本府，以憑轉報查考
GA082n0084_p0677a06║施行，俱毋故違。除▆▆鄧▆川知照奉，因此本州
GA082n0084_p0677a07║除具不違，遵依▆報本府轉報外，為此示。仰雞
GA082n0084_p0677a08║足山八寺住持僧普宜等，遵照本府詳奉本將
GA082n0084_p0677a09║軍部院令批，事理雞足一山錢粮照立，僧戶除正
GA082n0084_p0678a01║項照額輸納外，其一應雜差、公務、採買、謄錄等項，
GA082n0084_p0678a02║勒石永行禁革外，其里甲無知諸色人等，不得妄
GA082n0084_p0678a03║扳。如違，許僧人赴州陳稟，定行重究，決不寬貸，
GA082n0084_p0678a04║須至碑者。
GA082n0084_p0678a05║賔川州知州周家柱立
GA082n0084_p0678a06║明（補遺附）
GA082n0084_p0678a07║詳允雞山直𨽾僧戶碑
GA082n0084_p0678a08║大理府為敬陳輕徭之議等事，崇禎十年二月初
GA082n0084_p0678a09║十日蒙廵按雲南監察御史張批，據本府
GA082n0084_p0679a01║署印同知王呈詳，雞足山悉檀、寂光、聖峯、石鐘、大
GA082n0084_p0679a02║士閣、幻住、華嚴、迦葉、會靈、寶蓮、懷恩等寺，住持僧
GA082n0084_p0679a03║吉祥、儒能等，常住田地坐落羅川，稅粮屬于羊塘
GA082n0084_p0679a04║里輸納。先年周知州條議，十二里夏稅秋粮二項、
GA082n0084_p0679a05║稅粮條編一項、均徭條編一項、金價一項，編為合
GA082n0084_p0679a06║徵，責令細戶自納，不許里長包攬，具文通詳。彼時
GA082n0084_p0679a07║吉祥等，赴院訴准批州，并將雞山僧戶稅粮一
GA082n0084_p0679a08║百二十七石，另設直𨽾僧戶，親自輸納，不在羊塘
GA082n0084_p0679a09║里內徵收。至于修理、恊濟、雜𣲖、夫馬、人丁，因上
GA082n0084_p0680a01║司廵臨雞足，荅應悉行蠲免，詳蒙廵按羅批
GA082n0084_p0680a02║允勒石。嗣後里書卞養正、李正學，將各鄉紳稅粮，
GA082n0084_p0680a03║混如直𨽾僧戶數內，閃避雜差正賦。歷年拖逋攤
GA082n0084_p0680a04║累，十二里士民，有嘵嘵不平之忿。至崇禎九年署
GA082n0084_p0680a05║印陳經歷遵奉守道信票前事，仰州即將奉
GA082n0084_p0680a06║旨酌免，存留錢粮編丁則例，作速議妥詳報，立等
GA082n0084_p0680a07║通詳批示，彙總囬奏，等因該州編審人丁，查
GA082n0084_p0680a08║此弊竇具由申詳，廵按李批，直𨽾之名，即自
GA082n0084_p0680a09║納戶也，該州何時設此？仰大理府細行查核利病，
GA082n0084_p0681a01║速報本府，將作弊里書卞養正等，并逋粮人戶，行
GA082n0084_p0681a02║提到府，細加研審。僧戶吉祥等稅粮，歷來完納無
GA082n0084_p0681a03║欠，仍准照舊直𨽾，自行輸納。彭惟梓、孫存壽、張奇、
GA082n0084_p0681a04║張彥等，歷年拖逋，斷歸本里催徵外，革去里書，日
GA082n0084_p0681a05║後不得再蹈前弊，混入直𨽾錢粮。里長猾保，不許
GA082n0084_p0681a06║包攬科斂，將養正等究招，呈詳本院批。卞養正
GA082n0084_p0681a07║等七名，作奸詭粮，拖逋日甚，不一創懲，何所底極？
GA082n0084_p0681a08║依擬贖决發落。吉祥等三十四名，免紙餘如照實
GA082n0084_p0681a09║收繳，蒙此，除行鄧川州發落遵照外，今據吉祥等
GA082n0084_p0682a01║具訴，直𨽾僧粮，本州先經詳明勒石訖，誠恐將來
GA082n0084_p0682a02║弊竇復生，乞照詳允，再賜本府勒石，永垂遵守鐵
GA082n0084_p0682a03║案，庶免奸豪覬覦更張，以廣國恩。勅賜
GA082n0084_p0682a04║皇藏祝延，焚修愈壯，鼓舞名山幸甚！等情到府，據
GA082n0084_p0682a05║此合就勒石，永垂恪遵。倘後里書再蹈前弊，串同
GA082n0084_p0682a06║豪佑作奸，未免貽累，許即指名赴府首告，以憑通
GA082n0084_p0682a07║詳，依律究遣，決不姑息。須至碑者：
GA082n0084_p0682a08║詳允雞足山僧戶吉祥、儒能等，俱照舊仍為
GA082n0084_p0682a09║直𨽾戶，錢粮自行輸納。
GA082n0084_p0683a01║革里書，日後不得再蹈前弊，混生直𨽾戶口。
GA082n0084_p0683a02║禁里長猾保，不許包攬科斂。
GA082n0084_p0683a03║本府掌印同知王　理刑陳　立石
GA082n0084_p0683a04║
GA082n0084_p0683a05║
GA082n0084_p0683a06║
GA082n0084_p0683a07║
GA082n0084_p0683a08║
GA082n0084_p0683a09║
GA082n0084_p0684a01║
GA082n0084_p0684a02║
GA082n0084_p0684a03║
GA082n0084_p0684a04║
GA082n0084_p0684a05║
GA082n0084_p0684a06║
GA082n0084_p0684a07║
GA082n0084_p0684a08║
GA082n0084_p0684a09║
GA082n0084_p0685a01║明．
GA082n0084_p0685a02║賦
GA082n0084_p0685a03║雞足山賦大䥘和尚
GA082n0084_p0685a04║繄兹山之岠岟（岠，音巨，山宏大；岟，音央，山高也），遂雄鎮於南區。既
GA082n0084_p0685a05║屹崪而窈曲（屹，音乙；崪，音碎。山高貌），亦岦岌而崎嶇（岦，音立；岌，音及。
GA082n0084_p0685a06║山危險貌）。惟僻處乎荒遠，乃阻隔乎舟車。余也，塵情既
GA082n0084_p0685a07║絕，空門與徒，探嵔嶉而不厭（嵔，音畏；嶉，音嘴。嵔嶉：山曲也），索嶄
GA082n0084_p0685a08║巖以自娛（嶄，音斬，平聲，山高也）。遘兹峆崉（峆，音合；崉，音沓。峆崉：山貌），駐足
GA082n0084_p0685a09║躊蹰。每登眺而有得，即載聿而咨且（聿，即筆也。楚謂之「聿」，吳謂
GA082n0084_p0686a01║之「不聿」，燕謂之「弗」，秦謂之「筆」）。山川奇麗，誠難為名。井鬼分宿（《前漢
GA082n0084_p0686a02║書》：「滇中分野，在天屬井鬼，入參七度。」），中台麗星（《宋書》：「滇分野，麗中台上位北斗開陽一星。」）。
GA082n0084_p0686a03║枕倚畨、緬（畨，西畨；緬，即緬國也），控引川、秦；襟帶犍、牂（犍，音乾，乃犍為
GA082n0084_p0686a04║郡，在川南；牂，音贓，牂牁江，在滇黔之界），沿遡昆明。金馬輔瑞，碧雞翊
GA082n0084_p0686a05║靈。下植坤維，上承天根。望之霄掩，即之雲昏。若夫
GA082n0084_p0686a06║危峰上聳，阻日干雲；橫青漢而㟎㠑（㟎，音腿；㠑，音罪。㟎㠑：山高
GA082n0084_p0686a07║也），插玄霄而嶜崟（嶜，音爭；崟，音吟。嶜崟：高銳也）。懸怪樹兮歷落，
GA082n0084_p0686a08║叢修篁兮紛綸。方爭高以陡𡷞（𡷞，音起，高也），復嵥頏而
GA082n0084_p0686a09║離羣（嵥，音桀）。繞電虹而濯影，霏霞霰以騰紋。矜巇嶮
GA082n0084_p0687a01║兮千仞，羨崒嵂兮萬尋。至於重崖峻立，絕壁凌空。
GA082n0084_p0687a02║下俯原𨻋，上接蒼穹。直如斧劈，削若鬼工。蛇虺仰
GA082n0084_p0687a03║瞻而𨚫步，猿猱俯睇而斂躬。或有靜修之士，好僻
GA082n0084_p0687a04║躭幽，攀蘿葛以登躡，援柯枝以相求。傍屻屽以搆
GA082n0084_p0687a05║棟（屻，音刃；屽，音岸。山高貌），依𡵗岊以結樓（𡵗，音食，山貌；岊，音節，山之陬隅高處
GA082n0084_p0687a06║曰岊）。鑿石溜以溉濡，倚危峉而優游（峉，音額，山高大也）。乃㪅
GA082n0084_p0687a07║怪石百狀，擬似莫舉。端若危坐，側若𣣱舞。偃若倦息，
GA082n0084_p0687a08║突若武怒。尖若刺雲，利若割霧。聳若騰蛟，蹲若臥
GA082n0084_p0687a09║虎。時整齊而行列，時崎砑而齟齬（崎，音奇；砑，音牙。石相格貌）。又
GA082n0084_p0688a01║有巒透岑虛，洞穴迴曲。門闥虧蔽，廓肰空腹。側身
GA082n0084_p0688a02║而前，引以炬燭，漸進步而寛平，倐𡻪𡻙而曠谷（𡻪，音
GA082n0084_p0688a03║聊；𡻙，音郭。𡻪𡻙：㴱谷貌）。忽峻崿而𡺫崖（𡺫，音坎，山險也），忽坦彝而廣
GA082n0084_p0688a04║陸；忽渠逝而迷源，忽川納而韞匵；忽涵滀為㴱潭，
GA082n0084_p0688a05║忽奔洩為懸瀑。又且乳滴凝珠，髓注文𣪺。連引纏
GA082n0084_p0688a06║綿，紏絡斷續。或倚葢為幡幢，或豎展為旗纛；或蹲
GA082n0084_p0688a07║踞為麕麟，或飛舞為鸞鶴（叶胡沃切）；或奇逸如仙鬼，或
GA082n0084_p0688a08║朴野如樵牧；或樹叢而卉茸，或竹笑而花簇；或欹
GA082n0084_p0688a09║倚為舟囷，或曲直為衡軸；或陳設為牀几，或開列
GA082n0084_p0689a01║為廊屋。駭象類之多奇，咸凸凹以相屬。豈天劃而
GA082n0084_p0689a02║神鏤？抑仙化而鬼斸？及乎淵泉星涌，滙洕為河（洕，音
GA082n0084_p0689a03║引，小水也）；千溪導㳹（㳹，音往，大水也），萬壑摧波。既拂拍而涌浪，
GA082n0084_p0689a04║亦汭洑而洄渦（汭，音芮，曲流也；渦，音窩，水瀠洄）。方繞嶂而濕雲，忽
GA082n0084_p0689a05║注石而濡蘿。高則噴珠而潄玉，卑復激電而旋螺。
GA082n0084_p0689a06║香積接筧於𡶋𡶮（𡶋，音掬；𡶮，音郁。𡶋𡶮：山之閫奧也），花圃引灌於
GA082n0084_p0689a07║岥岮（岥，音坡；岮，音陀。岥岮：山不平也）。或者迴溪複澗，亂石礧砢。盪
GA082n0084_p0689a08║觸嗚咽，鏜鎝咿哦。疑折竹而裂繪，恍曳珮而鳴珂。
GA082n0084_p0689a09║𨿽水聲之多變，亦石竅之相摩。以至眾流合注，迸
GA082n0084_p0690a01║出高嶺。懸為瀑布，飛空掛影。聲逢（音彭）轟而震盪，氣
GA082n0084_p0690a02║奮迅而汹猛（汹與洶同）。落銀河於九天，駕白虹於㟽頂
GA082n0084_p0690a03║（㟽，音票，山巔也）。曳素練而不收，掣玉繩以長引。日炤而雷
GA082n0084_p0690a04║輥萬壑，天晴而雨飛千頃。若乃乗風擺曳，映月晶
GA082n0084_p0690a05║瑩；千珠錯落，萬霰紛零。或觸崖而迴折，或灑樹而
GA082n0084_p0690a06║渟瀠（渟，音亭）；或驚飈而旋舞（飈，音標，飃風也），或抵石而泙澎
GA082n0084_p0690a07║（澎，音彭；泙，音平。澎泙：水聲也）；或霞光之絢綵，或嵐影之羃陰；或
GA082n0084_p0690a08║飄掣而中斷，或激散而霏騰；或注潭而倒沸，或穿
GA082n0084_p0690a09║林而杳冥。時或夏秋霖澍，彌月不休；千波快瀉，萬
GA082n0084_p0691a01║𣲖爭流。至若澄潭停蓄，清淵泓瑟；神龍伏藏，頑蛟
GA082n0084_p0691a02║遯匿。境幽險以愴邃，氣蕭森而寒凓。巉巖飛突而
GA082n0084_p0691a03║蔽影，古木叢陰而映色。千峰影倒於澄波，萬樹灮
GA082n0084_p0691a04║涵於空質。且也，老樹奇古，叢木繁茂；阻日蔽霄，號
GA082n0084_p0691a05║鼯隱獸。加以篔簹落翠（篔，音云；簹，音當。篔簹：大竹也），桂箭排青
GA082n0084_p0691a06║（竹之大者曰桂，小者曰箭）；間文石以分秀，繞流泉而漱清。又復
GA082n0084_p0691a07║名葩點綴，珍果錯生。茶梨春發，橙橘冬榮；荷芰懐
GA082n0084_p0691a08║風，蒲萄結陰。燦爛不愆于霜雪，芳菲無間于冬春。
GA082n0084_p0691a09║蕙芷蒙茸而葱蒨，蘭茝郁馥而繽紛。以至珍禽翔
GA082n0084_p0692a01║集，怪獸伏藏。杜鵑喚歸而啼血，鸚鵡巧語而如簧。
GA082n0084_p0692a02║鶖鷲朝舞于華首，松雞啼嘯于石梁；孔雀巢依於
GA082n0084_p0692a03║笏殿，翡翠棲息於繩牀。寒猿突豕，玄鹿斑羊。依㟹
GA082n0084_p0692a04║嶆而穴處（㟹，音聊；嶆，音曹。㟹嶆：山㴱空也），憑㮑𣖭而囂張（㮑，音柝；𣖭，音濕。
GA082n0084_p0692a05║㮑𣖭：林木㴱貌）。猩猩啼烟而嘯雨，𥝈𥝈吼月而驚霜（𥝈與萬同，
GA082n0084_p0692a06║音吠。周成王時，州靡國獻𥝈，人身，反踵，能食人。得人即笑，笑即唇掩其目，人因而擒之。左太冲〈吳都
GA082n0084_p0692a07║賦〉云：「猩猩啼而就擒，萬萬笑而被格。」《爾雅》云：「萬如人，被髮迅走，一名裊羊。」）。偶怪厲而震
GA082n0084_p0692a08║恐，亦愴悴而悲凉。蛇虺遊霧而多變，蜥蜴咀雹而
GA082n0084_p0692a09║布殃。毛羽卵胎以蕃孕，介鱗出沒而騰驤。抑更寶
GA082n0084_p0693a01║藏富興，物華㴱毓。雲精影爍（雲精，雲母也，入地萬歲不朽），石青
GA082n0084_p0693a02║翠沐。金礦沙封，銀苗笋簇。璀璨陸離，英升光燭。琥
GA082n0084_p0693a03║珀孕精于松根，瑪瑙茹華于石谷；丹砂結胎于雲
GA082n0084_p0693a04║房，水銀流魄于芝足。鉛錫育兮鋼鐵凝，寶璣錯兮
GA082n0084_p0693a05║紫英伏。免絲飛光于木杪，樹衣蒙絡于枝曲（山中老樹
GA082n0084_p0693a06║有絲蘿懸綴，謂之樹衣；土人取而佩之，以辟不祥）。鍾萃日月之精華，煥發
GA082n0084_p0693a07║扶輿之清淑。乃至寺院輝煌，梵剎巨麗；飛棟雲興，
GA082n0084_p0693a08║雕甍霞蔚；金鋪互映，玉題交媚。綺窓列而瞰江，高
GA082n0084_p0693a09║軒厰以臨隧（兩阜之間曰隧。左思〈蜀都賦〉云：「開高軒以臨山，列綺窓而瞰江。」）。閣道
GA082n0084_p0694a01║緣崖而層架，廊㢍附嶺而迢遞（㢍，音影，長廊也）。禪堂蘭若，
GA082n0084_p0694a02║靜室精藍；紅塵不到，白日長間。天香披拂乎精舎，
GA082n0084_p0694a03║松月籠映夫石龕。靜士緲緲而達觀，釋子修修而
GA082n0084_p0694a04║掩關。何道念之不永？何塵情之不刪？惟精進以終
GA082n0084_p0694a05║夕，庶無玷于名山。有時禪誦朝暮，梵唄聲高；威儀
GA082n0084_p0694a06║肅穆，器鉢精饒；燈明方丈，塔掛青霄。人天合十而
GA082n0084_p0694a07║頂禮，龍鬼囘向而注翹。經咒懴律，皷磬鐘鐃。疑雷
GA082n0084_p0694a08║殷而雨驟，恍天風而海濤。異類聞音而解脫，宿業
GA082n0084_p0694a09║得㳒而除消。或者佛辰佳節，勝會良遊。積願瞻禮，
GA082n0084_p0695a01║香信虔酧。遠千里而不憚，先五夜而精求。土漢錯
GA082n0084_p0695a02║雜，番落比逑。哀牢鶴拓（永昌府，古「哀牢國」也。蒼山、洱水之間，古名「鶴拓」），猓
GA082n0084_p0695a03║僰卭酋（猓，音魯；僰，音白；卭，音窮。皆彝種。酋，君長也）；雕題金齒，九譯百郵。
GA082n0084_p0695a04║白濮紅巾而繫箭（白，白國也，阿育王第二子王鶴拓，奉佛不茹葷，日食白飯，人稱
GA082n0084_p0695a05║為「白飯王」，是為白國之祖，今地名白崖即其舊都也。濮，音僕，大理地曰：「百濮，春秋時屬楚。」《國語》曰：「叔
GA082n0084_p0695a06║熊逃難于濮而蠻。」），冉駹彝唱而旃裘（冉、駹、卭、笮，皆西南彝，見《前漢書》）。蠻姑
GA082n0084_p0695a07║桶裙而賽禱，蒲玀鳴角而優游（蒲，蒲蠻也，與猓玀皆南彝）。侏𠌯
GA082n0084_p0695a08║韎韐，椎結鈎緱（緱，音溝，劍頭纏絲也）。哈喇梯山以擎跽，交緬
GA082n0084_p0695a09║航海而誠投（交，交趾也；緬，即緬國）。卭笮占風以頂禮，邏獠候
GA082n0084_p0696a01║月而歌謳。士女迭進，童叟混儔。僧俗互市，賔主淹
GA082n0084_p0696a02║留。吹蘆擊筑，戯馬蹴毬。魚龍𧢲觝，貫索垂鈎。聚遠
GA082n0084_p0696a03║貨以逐利，呈百劇以遨遊。復有登高覽古，慨念荒
GA082n0084_p0696a04║遐。旅人厺國，遊子懷家。賦詩見志，啖藻摛華。極人
GA082n0084_p0696a05║文之盛美，映景物之清嘉。若夫天柱山頂，四觀峰
GA082n0084_p0696a06║頭（四觀者，山頂名四觀峰：東曰日觀，西曰海觀，北曰雪觀，南曰雲觀）；濃陰既斂，宿
GA082n0084_p0696a07║雨初收。雞鳴而東方影白，星沒而朝旭光浮。明霞
GA082n0084_p0696a08║散綺於六合，高暾升采於九州。西觀洱海，勺水浮
GA082n0084_p0696a09║漚；褰裳可涉，衣帶安流。島嶼螺點而出沒，舴艇萍
GA082n0084_p0697a01║散而漂游。惟點蒼之環峙，展圖畵于春秋。囘首北
GA082n0084_p0697a02║眺，西域雪山；連峰九叠，萬仞莫攀。聳瑩白于天半，
GA082n0084_p0697a03║耀銀晶于雲間。望高寒之危峻，懐古行之瞿曇。蘆
GA082n0084_p0697a04║芽穿膝于趺座，鵲巢貫頂于茅菴。縱目南觀，佛光
GA082n0084_p0697a05║隱現；白雲布空，五彩暈絢；上下太虛，光華變炫。𨿽
GA082n0084_p0697a06║炤耀乎大千，實攝持于一念。集萬眾以同瞻，惟各
GA082n0084_p0697a07║身之自見。任禮拜而蹈舞，畢肖像于對面。是曰「攝
GA082n0084_p0697a08║身之光」，實堅善信之願。又或白光瀰漫，映若牟尼；
GA082n0084_p0697a09║周帀三界，普炤四維。籠山河之影像，映大地于琉
GA082n0084_p0698a01║璃。時徑寸而千里，現芥子之須彌。惟四觀之奇異，
GA082n0084_p0698a02║徵峰頂之𡷧峗（𡷧，音吟；峗，音危。𡷧峗：山高聳而險也）。周迴四眺，萬嶺
GA082n0084_p0698a03║畢伏。目極裔表，勢盡川陸。郡邑山水，點落攢簇。巨
GA082n0084_p0698a04║阜大川，一抔一掬。曠埜平原，一區一曲。培塿青帶，
GA082n0084_p0698a05║東山峙也；波流碧繞，金沙逝也；牛涔洼注，倉湖盈
GA082n0084_p0698a06║也；蟻垤連穴，葉榆闉也；東西黑子，賓鄧城也。微黃
GA082n0084_p0698a07║數點，三川豐矣；蜂屯蠅集，互市通矣；粉黛幾抹，蒼
GA082n0084_p0698a08║山雪矣；兒啼嚶嚶，雷震叠矣；濃雲半席，雨霑足矣；
GA082n0084_p0698a09║燈影一瞬，電旋麓矣。箕踞下視，八荒咫尺。河漢平
GA082n0084_p0699a01║臨，星斗可摘。思憑虛而御風，期補天而浴日。至若
GA082n0084_p0699a02║峻嶺迴複而凌厲，曲岫修阻而窅㴱。連岡婉折，絕
GA082n0084_p0699a03║巘崚峋。奔濤漰湃，大壑淵澄。老樹參天而虬屈，修
GA082n0084_p0699a04║竹叢薄而蕭森。加以雲亭風榭，帶阜纓岑。明燈石
GA082n0084_p0699a05║塔，映谷藏林。翠微縹緲，菴寺縱橫。晨鐘荅響，暮皷
GA082n0084_p0699a06║警昏。俗士歸誠于象教，比丘止觀于聲聞。羇客尋
GA082n0084_p0699a07║幽而𢍆集，遊人攬勝而賞心。於時春也，物類欣適，
GA082n0084_p0699a08║景明風和。嬉遊雜遝（遝，音踏。雜遝：行相及也），花事繁多。栢子
GA082n0084_p0699a09║香含於蒂萼，松粉黃落於枝柯。羨韶灮之明媚，故
GA082n0084_p0700a01║登降而摩婆。躭丘壑而窮幽異，倚篁石而蔭薜蘿。
GA082n0084_p0700a02║禽鳥嚶鳴而喚友，猿鹿馴擾而經過。山溪借色于
GA082n0084_p0700a03║題詠，梵宇增輝于嘯歌。於時夏也，山峻泉幽，不知
GA082n0084_p0700a04║晅暑；綠樹重陰，竟㤀亭午（日正中曰亭午）。蔭新篁以盤桓，
GA082n0084_p0700a05║濯清溪而容與。聽松濤以獨怡，酌流泉而自煑。更
GA082n0084_p0700a06║復廣剎虛殿，曲徑迴廊；疎𣠄曲檻，飛閣凉堂。蔽曦
GA082n0084_p0700a07║暘而若翳，映酷日以相㤀。揮玉麈而偃仰，欹竹榻
GA082n0084_p0700a08║而徜徉。仰視飛雲，奇峰倐變。夕陽遠流，明滅互絢。
GA082n0084_p0700a09║㤀日長之小年，惟披襟而娛宴。樂山中之壺天，笑
GA082n0084_p0701a01║塵世之眷戀。於時秋也，山空霧淨，天宇皛明（皛，音杳，明
GA082n0084_p0701a02║顕也）。風疎氣爽，林壑肅清。烟嵐澄徹于嶺表，霖霂靜
GA082n0084_p0701a03║斂于岑陰；佛光晃耀于㳒界，雪山昭瑩於化城。加
GA082n0084_p0701a04║以霜華著樹，變綠為丹。楓柏錦䥘，紅紫萬端。較春
GA082n0084_p0701a05║花而更艷，紛綺繡于林巒。又或晴天夜靜，皓月千
GA082n0084_p0701a06║里；銀漢無塵，碧空如洗。覺身世之明淨，若冰壺之
GA082n0084_p0701a07║映水。於時冬也，玄冥司令，朔風凝寒。嚴霜肅殺，萬
GA082n0084_p0701a08║木凋殘。石骨瘦削而挺露，崖根剝落而改觀。惟松
GA082n0084_p0701a09║柏之蒼翠，獨秀色之可餐。至若彤雲密布，素雪飄
GA082n0084_p0702a01║零；千峰積玉，萬壑堆銀。琪樹連枝而皎潔，瑤華眩
GA082n0084_p0702a02║目而晶瑩。任四時之代更，羨茲山之幽麗。烟霞百
GA082n0084_p0702a03║變而長新，草木籠葱而多致；林泉秀雋而可懷，岣
GA082n0084_p0702a04║嵧宏窅而堪憇（岣，音苟；嵧，音留。岣嵧：大山高峰也）。嘗竊聞之，區內
GA082n0084_p0702a05║巨岳名山五千三百七十（《管子》云：「凡天下名山五千三百七十。」）；脉絡
GA082n0084_p0702a06║固爾潛通，地軸復時呼吸。（《河圖括地象》云：「地下有八柱，柱廣十萬里，有三
GA082n0084_p0702a07║千六百軸，互相牽制，名山大川，孔穴相通。」）况乎洞天福地，竅穴相聯。八
GA082n0084_p0702a08║荒九州，仙佛飛騫。獨華首之奇異，削萬仞而陡懸。
GA082n0084_p0702a09║飛簷逈出于雲半，石門暫啟而嘗關（叶，圭玄切）。感尊者
GA082n0084_p0703a01║之㴱隱，悟山水之因緣；知地脉之隆盛，駐佛祖而
GA082n0084_p0703a02║不遷。開宗門之五𣲖，分震旦以流傳。闡心性之微
GA082n0084_p0703a03║㫖，實獨𢍆乎先天。𨿽達磨之授受，實迦葉之本源。
GA082n0084_p0703a04║笑何時而再見？花何自而重拈？亂曰：望千峰之𡸘
GA082n0084_p0703a05║嵎兮（𡸘，音疽。𡸘嵎：高崖也），峙宇宙而獨嶐。攬扶桑於日出兮，
GA082n0084_p0703a06║挹虞淵之泓溶。掛斗牛於睂際兮，引河漢於虛空。
GA082n0084_p0703a07║蒙岑遏日而蹴月兮，溪泉分𣲖而西東。布雲霞以
GA082n0084_p0703a08║為衣兮，叢卉木以為裳。密經緯於陰陽兮，知包括
GA082n0084_p0703a09║之綿長。建佛祖之靈域兮，故體鎮乎要荒。又為之
GA082n0084_p0704a01║歌曰：天地未剖，一氣不分兮；茲山𡼗嶠，於何託根
GA082n0084_p0704a02║兮？天為之根，闔闢無門兮；地為之門，出入無垠兮。
GA082n0084_p0704a03║渾兮淪兮，將何名兮！
GA082n0084_p0704a04║
GA082n0084_p0704a05║
GA082n0084_p0704a06║
GA082n0084_p0704a07║
GA082n0084_p0704a08║
GA082n0084_p0704a09║