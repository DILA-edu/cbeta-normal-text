GA084n0086_p0003a01║續脩黃檗山誌序
GA084n0086_p0003a02║黃檗之名，赫於震旦，幾與鹿苑、鷲峰爭勝。蓋其山水實佳，峰巒連沓，
GA084n0086_p0003a03║一溪橫焉；循麓窮溪，峙然殿閣。曠如奧如，二者殆兼。地靈人傑，語不
GA084n0086_p0003a04║誣矣。舊常有記數卷，畧記山川林麓之勝，與夫寺之廢興，而偈語遊
GA084n0086_p0003a05║篇亦載焉。歲久不修，板字漫漶，數十年來，棒喝之遺、興詠所及，又與
GA084n0086_p0003a06║落葉飄風逝焉俱冺。和尚一菴，三住是山。甲申歲，寺久頹廢，余既為
GA084n0086_p0003a07║新之，一菴亦遂裒集散佚，授之梓人，綴於舊志之後。美哉一菴，蓋不
GA084n0086_p0003a08║能忘情者矣。余聞佛法不立語言文字，其視天下廢興成敗之迹，汩
GA084n0086_p0003a09║然無動於中。今一菴拳拳若此，是有意後世之名，於其宗法不免多
GA084n0086_p0003a10║事焉。雖然，日月運行，寒暑代嬗，飲食男女，負販種藝，人生旦晝間，一
GA084n0086_p0004a01║日不死，不能一日無事。其廢興成敗之數，雖宣聖挺生，不能不聽之
GA084n0086_p0004a02║於天。而其有生而必有事，有事而必待為之之人，即佛之乞食說法、
GA084n0086_p0004a03║接引眾生，亦所謂不能無事也。然則一菴之續為記，而並以乞序於
GA084n0086_p0004a04║余者，佞佛、闢佛之說，悉可拈花一笑也。乙酉歲正月，以公事便道又
GA084n0086_p0004a05║至黃檗，值一菴在會城未來。余見寺之田畝悉歸，寮舍廊廡悉整；朝
GA084n0086_p0004a06║夕梵呪之音，師徒威儀之節，亦悉如曩時之盛。而山木宿經斬伐者，
GA084n0086_p0004a07║多闕焉未補。乃市松秧三十束，種於寺山前後。計十年之後，嶄然可
GA084n0086_p0004a08║觀；又更數十百年，其蔚然蒼然，又不知若何為茲山增勝！是役也，一
GA084n0086_p0004a09║菴聞之，又必謂余亦未免多事，而其不能忘情則一也。
GA084n0086_p0004a10║賜進士出身．福清縣知縣．保定張縉雲題
GA084n0086_p0005a01║黃檗重脩寺誌序
GA084n0086_p0005a02║夫赤縣神州，精藍碁布，屢廢屢興，在處有之。玉融黃檗者，唐宣宗觀
GA084n0086_p0005a03║瀑聯吟之地、梁江淹至閩游詠之區。裴丞相皈依於遠祖斷際，朱夫
GA084n0086_p0005a04║子供養其故人悟公。高僧正幹，來自曹溪；法祖希運，嫡傳臨濟。懶庵
GA084n0086_p0005a05║老禪，剏建大溈，闡化於省垣長慶；月輪尊宿，受記善會，唱道於豫章
GA084n0086_p0005a06║撫州。斯皆名噪霄壤，特書國乘者矣。迨乎前明，神皇錫藏，賢相布金。
GA084n0086_p0005a07║吳尚書忠烈，詩記流芳；錢相國希聲，忠貞瘞玉。賜紫鏡源大士，御座
GA084n0086_p0005a08║試經；勅封隱元國師，扶桑宏法。象崖古德，創黃檗於蠶叢；南菴闍黎，
GA084n0086_p0005a09║開白社於建業。是亦西來川嶽，咸鍾奈苑之奇；外護王臣，不忘靈山
GA084n0086_p0005a10║之囑。俾著績千秋，垂聲萬福者也。嗟乎！蕭梁迄今幾二千載。寺誌，隱
GA084n0086_p0006a01║老人修後百七十餘年，未有嗣續。暹三主本山，重輯《五燈全書》黃檗
GA084n0086_p0006a02║宗譜。寺誌雖經纂脩，退院抱疴，未能授梓。邇奈禪宗叢脞，知識凋零，
GA084n0086_p0006a03║保社傾頹，清規廢弛。淨土草深一丈，緇流星散十方。幸承
GA084n0086_p0006a04║玉波張老明府大護法，乘菩薩願，現宰官身，棨戟遙臨，祖庭復振。憫
GA084n0086_p0006a05║香燈之閴寂，歎鐘皷之沉埋。遂即清逋釐產，捐俸募緣，百廢俱興，羣
GA084n0086_p0006a06║生有賴。峰巒十二，俄頃改觀；沙界三千，斬新絢彩。琳宮紺殿，金碧重
GA084n0086_p0006a07║輝；寶藏琅函，玉毫再現。迺延蘭翁大和尚，主持啟戒，剞劂誌書，布之
GA084n0086_p0006a08║寰宇，冀亦少垂不朽云爾。
GA084n0086_p0006a09║道光甲申秋仲，臨濟正傳三十八世一菴達光道暹盥題
GA084n0086_p0006a10║
GA084n0086_p0007a01║黃檗山續誌序
GA084n0086_p0007a02║檗山者，玉融之勝概；萬福者，臨濟之禪宗。前有唐宣宗觀瀑作之於
GA084n0086_p0007a03║先，繼有葉相國護藏續之於後。其間興廢創因，不可勝數。且舊誌已
GA084n0086_p0007a04║詳言之矣，馥亦毋庸再嚽。越至乾隆年間，棟梁漸被鼪鼯剝落，殿宇
GA084n0086_p0007a05║旋驚，風雨飄搖。幸有檀越葉相國之後旭溟老先生，仝逕江林
GA084n0086_p0007a06║鎮先生，暨莆陽心鑑周公後裔諸檀那等，承先人志，發老婆心，作為
GA084n0086_p0007a07║倡首。今馥仝僚執事界陽、心存、繼宗、繼芳等，遍處勸捐，而寺宇煥然
GA084n0086_p0007a08║一新矣。時欲延馥主席本山，奈才學褊淺，未敢擅專就于寺中主持。
GA084n0086_p0007a09║數載後，旭以公車北上，馥以耄耋南旋。不料滄桑易變，閱數十年，而
GA084n0086_p0007a10║寺宇漸復傾頹，緇流盡皆散處矣。適逢玉波張明府大護法福曜
GA084n0086_p0008a01║垂臨，覩常住之凋零，作中興之首倡。命衙權丁官皪、徐士魁、李廷芳、
GA084n0086_p0008a02║鄭士忠等培松植柏，序誌歸田。香靄重其氤氳，瑞照增其朗耀。故事
GA084n0086_p0008a03║必有倡之者，其成速；有續之者，其成尤速。因與在寺住持、監副執事
GA084n0086_p0008a04║及侄宏心等，殫心竭力，董造募金。而寺宇於焉復整，緇流由是悉歸。
GA084n0086_p0008a05║此張明府之功居多，而諸住持之力不少也。癸未歲，復蒙張公延
GA084n0086_p0008a06║為主席，馥以老辭。而合邑諸紳衿，及本山諸禪師薦牘叠臨，惟有點
GA084n0086_p0008a07║頭而已。啟戒後，與合山法眷議及所以續修《黃檗誌》者，而法眷亦有
GA084n0086_p0008a08║是意。於是共襄其事，重輯纂修，不數日而成功矣。嗟乎！寺誌自隱
GA084n0086_p0008a09║元國師脩後，迄今百七十餘年，版圖殘缺，簡牘消亡。倘不從而重訂
GA084n0086_p0008a10║之，將何以繼往而開來乎？寫林泉之幽勝，集羣彥之詩詞，作為冠篇，
GA084n0086_p0009a01║鼎峙蘭若。俾萬古以長存，厯千秋而不朽矣！是為序。
GA084n0086_p0009a02║道光歲在甲申季冬上澣，主席檗山第四十四世蘭圃清馥題
GA084n0086_p0009a03║
GA084n0086_p0009a04║
GA084n0086_p0009a05║
GA084n0086_p0009a06║
GA084n0086_p0009a07║
GA084n0086_p0009a08║
GA084n0086_p0009a09║
GA084n0086_p0009a10║
GA084n0086_p0010a01║
GA084n0086_p0010a02║
GA084n0086_p0010a03║
GA084n0086_p0010a04║
GA084n0086_p0010a05║
GA084n0086_p0010a06║
GA084n0086_p0010a07║
GA084n0086_p0010a08║
GA084n0086_p0010a09║
GA084n0086_p0010a10║
GA084n0086_p0011a01║黃檗山寺志序
GA084n0086_p0011a02║宋人詩云：「天下兩黃檗。」今天下山名「黃檗」者，不止兩處，皆以斷際師
GA084n0086_p0011a03║得名。吾鄉黃檗，則師家山初出世處。後履歷諸方，不忘其初。葢諸方
GA084n0086_p0011a04║以人名山，斯乃山名人者也。自師門下出一臨濟，宗風大振。推其所
GA084n0086_p0011a05║自，故江表嶺南所在有「黃檗道塲」矣，則謂山以人名亦可。自五花開
GA084n0086_p0011a06║後，迦文面目全在震旦，皆由《景德傳燈》諸錄大行于世。夫能不立文
GA084n0086_p0011a07║字者，乃能不假文字以傳乎！近世《傳燈》不修，五家遂隱，臨濟一宗獨
GA084n0086_p0011a08║不廢也。頃密雲悟師南來，斷際師真堂堂皇皇再見於此。亡何復還
GA084n0086_p0011a09║吳越，將猶當年帶「黃檗」名，遍名諸方者歟？傳師燈者，費隱大師。推師
GA084n0086_p0011a10║而上，以及臨濟，宗門所自起，列而為圖。其以文字顯者，自《景德》而上，
GA084n0086_p0012a01║起「金峰銅石」之句。寺額起自貞元，塔院起自太平興國，古物起自唐
GA084n0086_p0012a02║九松。重閣大藏，永鎮山門，起自
GA084n0086_p0012a03║神廟四十二年，相國葉文忠公請于朝也。今並搜而志之，以為茲山
GA084n0086_p0012a04║不朽。夫網羅舊聞，關情山水，非宗門下事也，儻亦有《景德續燈》之思
GA084n0086_p0012a05║乎！法寶將興，必有輪王。自大藏入山以後，龍宮漸出；以至大師南來，
GA084n0086_p0012a06║斷際之燈再傳矣。余於黃檗山水舊聞，固不能忘情者。悟師到寺之
GA084n0086_p0012a07║歲，僅書郵往來，不能親到九龍潭。其明年，乃相見于吳門。是後師在
GA084n0086_p0012a08║天童，廢放之餘，不獲三上九到。茲山近在吾鄉，余同年林侍御之里。
GA084n0086_p0012a09║御藏檀樾相國者，吾師也。侍御又為予千里命駕之友，他日携文通
GA084n0086_p0012a10║佳句，往坐塔松下，固予屐齒間物耳。因人重山，因山重人，初心不忘，
GA084n0086_p0013a01║豈獨先志有之哉？于是黃檗僧來請，遂敍之。後代兒孫當如悟師，無
GA084n0086_p0013a02║忘家山，邈得斷際師真，舉揚臨濟宗風于此，則山重而誌亦重矣。
GA084n0086_p0013a03║崇禎戊寅歲下元日，岸先居士王志道書
GA084n0086_p0013a04║黃檗寺志序
GA084n0086_p0013a05║黃檗去融邑一舍而遙，深山幽谷，曠非人境。自唐貞元以來，世為叢
GA084n0086_p0013a06║林，地既清淨隱僻，不雜塵俗。緇流非精嚴戒律者，毋敢入。而又代有
GA084n0086_p0013a07║禪宗高士以為之主，慈雲所罩，遠邇嚮被。邑之評叢林之盛者，莫能
GA084n0086_p0013a08║外焉。萬曆中，葉文忠公在政府，為請於
GA084n0086_p0013a09║神宗皇帝，得錫藏經，煥然再新殿閣。金碧輝煌，相好光明，隆隆之象，
GA084n0086_p0013a10║一時未有。凡聞風而至者，莫不咨嗟嘆息，生皈依心。三十年來，徒眾
GA084n0086_p0014a01║日繁，宗風大暢。於是居士林藎夫、比丘行璣等，裒集過去見在一切
GA084n0086_p0014a02║見聞而為之誌，以待夫未來者。問序於余。余嘗同友人入山扣費隱
GA084n0086_p0014a03║禪師，見師皤然清癯，一語不發，而問者自遠。其寺僧率循循縮縮，有
GA084n0086_p0014a04║精進相，因歎曰：「此黃檗之所以為黃檗也，向所稱豈虛哉！」然竊有欲
GA084n0086_p0014a05║言於費隱者。夫佛之為教，其要在慈悲廣濟，而禪之為宗，其指又在
GA084n0086_p0014a06║使人自得、不落聲聞。是二者，意本相成，而事則若相戾。彼貿貿而來，
GA084n0086_p0014a07║如饑人之入太倉，如病夫之入藥市，明知可以飽我療我，而急不得
GA084n0086_p0014a08║其一賑救，則慈悲廣濟之道何居？固曰自得；自得耳，又奚賴此破暗
GA084n0086_p0014a09║之慧燈、度迷之慈筏也？曰：「不然。人之於法，始固無不愛戀而欲一得；
GA084n0086_p0014a10║至其得也，則實無所得，而并愛戀者且一無所有。譬父母之於子，初
GA084n0086_p0015a01║固懷抱中物也；及其成立，父母之心得矣，然豈能常在懷抱中哉？故
GA084n0086_p0015a02║方其愛戀也，在愛戀者以為是，而自了然者視之，則非也。比其得也，
GA084n0086_p0015a03║即得者亦不自定，而自傳心者值之，則有大歡喜者矣。然則人謂禪
GA084n0086_p0015a04║家之不輕付與也，而豈知其婆心之獨切哉？餅家子日以餅遺僧，僧
GA084n0086_p0015a05║即以一遺之，曰：『吾惠汝。』子曰：『餅為我遺，何反遺我？』僧曰：『是汝持來，復
GA084n0086_p0015a06║汝何咎？』餅家子因有省。又有狂號於道而覔其首者，指之曰：『首固在
GA084n0086_p0015a07║也。』其人遂定。彼貿貿而來者，皆有所持來也，然自有而自不知，是求
GA084n0086_p0015a08║首之類也。禪師又以持來者還人，而覓其首者猶未知所定也，是豈
GA084n0086_p0015a09║師之不多方指授哉？不自得之故耳！」黃檗代以宗風重，望黃檗而來
GA084n0086_p0015a10║歸者，亦代以宗風重，故志載源流語錄為甚詳，而余亦舉以相問；然
GA084n0086_p0016a01║是皆筌蹄也，過去現在一切見聞，恐終歸於法無涉。倘未來有明眼
GA084n0086_p0016a02║人，亦惟從自得作採尋耳。雖然，余此言又理障也，并抹殺可也。
GA084n0086_p0016a03║崇禎丁丑歲仲春，筆山居士費道用題于三山之碧桃軒
GA084n0086_p0016a04║黃檗山寺志序
GA084n0086_p0016a05║誌舊修為一冊，今訂為二冊，皆
GA084n0086_p0016a06║本山和尚手裁。幽以皈依座下，得從編閱，所謂不能贊一詞者也。始
GA084n0086_p0016a07║山者，誌所本也。有山而後有寺，有寺而後有僧。相承而誌之者，山以
GA084n0086_p0016a08║寺名，寺以僧重也。法居山寺未有之前，誌次乎僧者，道非人不行也。
GA084n0086_p0016a09║釋氏四大非有、五蘊皆空，何有祖塔？誌及之者，昭水木之本源，亦像
GA084n0086_p0016a10║教也。誌外護者，法雖自作主宰，行必輔車相依也。次於祖塔者，明非
GA084n0086_p0017a01║媚生而薄死也，亦以見祖塔之地未盡復，瓶罄為罍之耻也。至文以
GA084n0086_p0017a02║掞法，縱主法、護法各有其極，而誌居後者為落筌蹄，不欲以文章炫
GA084n0086_p0017a03║人也。逸事可以不誌，必附及之者，錄實也，亦紀異也。夫八閩勝地，留
GA084n0086_p0017a04║幽著述不少；獨於黃檗，無可下筆。葢　和尚無字之文，𤍎𤍎玄定，懸
GA084n0086_p0017a05║之國門，隻字匪易矣！幽所謂終不能贊一詞者也。雖欲不杜筆，權可
GA084n0086_p0017a06║得哉？如其筆削，以俟君子！
GA084n0086_p0017a07║辛卯孟夏浴佛前三日，門弟子性幽薰沐百拜手書
GA084n0086_p0017a08║（以上遺漏均係原缺）
GA084n0086_p0017a09║
GA084n0086_p0017a10║
GA084n0086_p0018a01║補錄：叙重脩黃檗山寺志叔世多癡，名山有骨，每與高人韻士共之，是在會心深淺耳！老僧主法席有年，黃檗枝頭搖醒三更之月，紫雲壑裏斬開萬樹之藤。時聽溪聲、鳥語，浮巒光而出，未嘗作山水觀；要何必不作山水觀也？感谷陵之遷變，念人物之凋榮，試進遊客、騷人而問之：「銅鞮、金谷之瓦，辟疆、蘭亭之石，迄今猶有存者乎？」而海內名山獨與靈鷲並傳不朽！固知地㠯人重，其權不在山川也。是故天變而道不變，古德詳哉言之。倘山靈無主，縱逞風雲以絢其奇，馳月露以章其秘；所謂「能令臧三耳」等耳，曷足貴乎？如司馬有捃摭之史，子厚多紀遊之篇；當時川巗藉之生色者，蓋亦炳人耳目矣。然而大道不聞，君子咲之。可知文以道重；點綴山川，其權又不在筆墨也。舊志雖出巨公之手，體略已具而精微未盡。譬如畫者面目骨格粗成，尚須點睛會神，方有可觀。老僧不揣檮昧，繼之正古道之源流，臚新規之本末。未知其有權於山川與否也！第不欲㠯世諦之筆墨累人耳！讀茲編者望林巒而有淂，佀不勞騁周穆之鞍，顧草木而自非；更何事勤謝公之屐？明心不遠，紙上非浮，如徒作山水觀，是使山川筆墨有權，麋鹿亦且咲人，酈郭盡稱入室矣！非老僧重脩茲志意也。但道以觸目長存，質以脩文彌著。先輩證悟，或多於山水間淂之。茲編之成，離言超謂，未嘗作山水觀；要何必不作山水觀也？老僧以為「在會心深淺」者，蓋此耳。壬辰一陽後黃檗主持隱元隆琦序
GA084n0086_p0018a02║
GA084n0086_p0018a03║
GA084n0086_p0018a04║
GA084n0086_p0018a05║
GA084n0086_p0018a06║
GA084n0086_p0018a07║
GA084n0086_p0018a08║
GA084n0086_p0018a09║
GA084n0086_p0018a10║
GA084n0086_p0019a01║黃檗山
GA084n0086_p0019a02║凡例（八則）
GA084n0086_p0019a03║山河大地是眼中塵；無邊剎境是夢裏事。五嶽四瀆，泡影空花，
GA084n0086_p0019a04║何足道哉？然則一峙一流，一動一靜，從甚麼處湧出？苟知出處，
GA084n0086_p0019a05║可以卓立宇宙間。古今名勝，無有並之者，而後以溪聲為長舌
GA084n0086_p0019a06║亦得，以山色作淨身亦得。否則，須彌之勝，十寶之嚴，不亦陋且
GA084n0086_p0019a07║頑乎？我檗山巍巍，逈出萬峰之表，佛僊神蟒戲奕之塲。巖崖洞
GA084n0086_p0019a08║壑，靈氣鍾焉；潭澗泉石，神物護焉。隱顯幽異，難以形言。遊之咏
GA084n0086_p0019a09║之，闢之志之，無可不可。志山第一。
GA084n0086_p0019a10║昔人拈莖草，建剎已竟，崇樓傑閣云乎哉？或因緣出現，一時湧
GA084n0086_p0020a01║出；或因緣離散，倏爾灰燼。可思議邪？不可思議邪？茲寺自唐宋
GA084n0086_p0020a02║至明，幾廢幾興，莫非俟乎其人。若夫看破水月道塲、空花佛事，
GA084n0086_p0020a03║正好扶起莖草，撑天拄地、葢覆將來，曷有已極？志寺第二。
GA084n0086_p0020a04║古云：「人能弘道，非道弘人。」誠哉是言也！凡主持家國、決擇朝野，
GA084n0086_p0020a05║惟人為貴；而况擔荷佛祖、丕振宗風者乎！茲山劈自正幹，炳於
GA084n0086_p0020a06║希運，聲徹九重，道揚四海。山以人重，人以山靈，並傳而不磨。其
GA084n0086_p0020a07║餘弄泥團漢，䖃䖃苴苴，磊磊落落，總被老人筆尖頭上放大光
GA084n0086_p0020a08║明，爍破面門了也。志僧第三。
GA084n0086_p0020a09║一法若有，毗盧墜在凡夫；萬法若無，普賢失其境界。若也救毗
GA084n0086_p0020a10║盧而不墜，全普賢而無失，可謂善說法者矣！然則剔脫有無關
GA084n0086_p0021a01║棙，掀開凡聖名言，塵說、剎說、熾然說，何待西方東土諸老古錐，
GA084n0086_p0021a02║拈椎竪拂、指東話西、搖唇鼓舌、說青道黃、為祥為瑞、為殃為災，
GA084n0086_p0021a03║以為法式者邪？這裡還著得毗盧麼？請下個註脚！志法第四。
GA084n0086_p0021a04║湘南潭北，綿密不通風；巖下峰前，突出太崚嶒。此便是𮞏代老
GA084n0086_p0021a05║凍儂末後躲跟之處。只如驟雨怒號，寒烟長鎖，猿啼鳥喚，奉獻
GA084n0086_p0021a06║無門；孝子賢孫，追思無地。且道向甚麼處覔得祖翁靈骨？聲色
GA084n0086_p0021a07║堆頭，急須着眼，不萌枝上，漫掃春秋。志祖塔第五。
GA084n0086_p0021a08║真正衲僧，一法也無，護個什麼？苟能無可護處，興一言如銀山
GA084n0086_p0021a09║鐵壁，為千古屏翰，令人望之儼然。靈山付囑猶在，是則名為真
GA084n0086_p0021a10║格外之金湯也。志外護第六。
GA084n0086_p0022a01║修世諦文字，胡謂有待千百世之後？而放志山林，棲心法窟者，
GA084n0086_p0022a02║知代不乏人；况名勝景物，真偽確有可據者哉！然則長篇短句，
GA084n0086_p0022a03║搜羅見聞，可與臥遊山水者道爾。若夫達觀之士，親到黃檗峰
GA084n0086_p0022a04║頭，豁開隻眼，洞壑林巒，真文炳著；潭澗木石，覿體成章。這叚靈
GA084n0086_p0022a05║妙幽真，非楮墨之可傳。設若添個元字脚於其間，不亦貽雕文
GA084n0086_p0022a06║喪德之誚歟？志文第七。
GA084n0086_p0022a07║書以傳信不傳疑。若夫事之逸者，多近乎疑，傳之曷故？殊不知，
GA084n0086_p0022a08║有逸人方有逸事，傳逸事愈足以証逸人。夫逸事非奇也，誠善
GA084n0086_p0022a09║應之兆也。《易》曰：「居其室，出其言善，則千里之外應之。」而况逸事
GA084n0086_p0022a10║之符乎？所謂善及乎前，必應之於後；善及乎古，必應之於今；善
GA084n0086_p0023a01║及乎身家，身家必有異常之泰；善及于天下，天下悉皆禎祥之
GA084n0086_p0023a02║徵。夫復何疑？附志逸事第八。
GA084n0086_p0023a03║舊志六章，今列為八，涉獵見聞之殊，擴充人景之藻，世出世間，
GA084n0086_p0023a04║攝盡無餘，以便遨遊者之大觀。若夫未點畫以前，著得隻眼全
GA084n0086_p0023a05║彰，格外風光。笑看斯集，逗漏奚辭？
GA084n0086_p0023a06║
GA084n0086_p0023a07║
GA084n0086_p0023a08║
GA084n0086_p0023a09║
GA084n0086_p0023a10║
GA084n0086_p0024a01║
GA084n0086_p0024a02║
GA084n0086_p0024a03║
GA084n0086_p0024a04║
GA084n0086_p0024a05║
GA084n0086_p0024a06║
GA084n0086_p0024a07║
GA084n0086_p0024a08║
GA084n0086_p0024a09║
GA084n0086_p0024a10║
GA084n0086_p0025a01║黃檗斷際希運禪師一派源流
GA084n0086_p0025a02║斷際運臨濟玄興化獎南院顒風穴沼
GA084n0086_p0025a03║首山念汾陽昭石霜圓楊岐會白雲端
GA084n0086_p0025a04║五祖演昭覺勤虎丘隆應菴華密菴傑
GA084n0086_p0025a05║破菴先無準範雪巖欽高峰妙中峰本
GA084n0086_p0025a06║千巖長萬峰蔚寶藏持東明旵海舟慈
GA084n0086_p0025a07║寶峰瑄天奇瑞無聞聰月心寶幻有傳
GA084n0086_p0025a08║密雲悟費隱容隱元琦
GA084n0086_p0025a09║
GA084n0086_p0025a10║
GA084n0086_p0026a01║黃檗傳法法派
GA084n0086_p0026a02║明第一代黃檗開法圓悟密雲祖師源流法派
GA084n0086_p0026a03║祖道戒定宗　方廣正圓通
GA084n0086_p0026a04║行超明實際　了達悟真空
GA084n0086_p0026a05║清第四十代住持開法達光道暹禪師續立法派
GA084n0086_p0026a06║三昧原無相　一秉妙厥中
GA084n0086_p0026a07║現前機用大　豁露本來衷
GA084n0086_p0026a08║黃檗剃度宗派
GA084n0086_p0026a09║明第一代黃檗開山賜紫正圓中天祖師剃度宗派
GA084n0086_p0026a10║祖法志懷　德行圓融　福慧善果　正覺興隆
GA084n0086_p0027a01║性道元淨　衍如真通　宏仁廣智　明本紹宗
GA084n0086_p0027a02║明第三代重興主持開法隆琦隱元祖師續派
GA084n0086_p0027a03║一心自達　超悟玄中　永徹上乘　大顯主翁
GA084n0086_p0027a04║清四十代住持宏光道暹禪師又續
GA084n0086_p0027a05║聞思直證　理事該充　聖凡俱冺　照用弗同
GA084n0086_p0027a06║支那演範　兜率垂功　綿延奕𥜥　濟度羣蒙
GA084n0086_p0027a07║
GA084n0086_p0027a08║
GA084n0086_p0027a09║
GA084n0086_p0027a10║
GA084n0086_p0028a01║
GA084n0086_p0028a02║
GA084n0086_p0028a03║
GA084n0086_p0028a04║
GA084n0086_p0028a05║
GA084n0086_p0028a06║
GA084n0086_p0028a07║
GA084n0086_p0028a08║
GA084n0086_p0028a09║
GA084n0086_p0028a10║
GA084n0086_p0029a01║黃檗山寺誌總目
GA084n0086_p0029a02║卷第一
GA084n0086_p0029a03║山
GA084n0086_p0029a04║峰　巖　洞　石　嶺　壠　池　潭　溪　井　泉
GA084n0086_p0029a05║卷第二
GA084n0086_p0029a06║寺
GA084n0086_p0029a07║殿　堂　方丈　厨　閣　樓　廊　寮　房　亭　橋
GA084n0086_p0029a08║　壩　碾　碓　磨　臺　菴　院　塘　庄　塢　田　園
GA084n0086_p0029a09║　山塲
GA084n0086_p0029a10║卷第三
GA084n0086_p0030a01║僧
GA084n0086_p0030a02║唐　後唐　明　清
GA084n0086_p0030a03║卷第四
GA084n0086_p0030a04║法
GA084n0086_p0030a05║上堂　小叅　機緣　偈　啟　書　規文
GA084n0086_p0030a06║卷第五
GA084n0086_p0030a07║塔
GA084n0086_p0030a08║鴻休　大休　雪堂　義菴　妙湛　坦翁　藤菴　必翁
GA084n0086_p0030a09║　員湛　上善（原名適軒，即公媽塔）
GA084n0086_p0030a10║中天祖師　費隱法祖　隱元祖師
GA084n0086_p0031a01║　慧門和尚　虛白和尚　廣超和尚
GA084n0086_p0031a02║　清斯和尚　璧立和尚　良準和尚
GA084n0086_p0031a03║　濬微和尚　晦谷和尚　朗純和尚
GA084n0086_p0031a04║　智泉和尚　若育和尚　雪椿和尚
GA084n0086_p0031a05║　慧隆和尚　慧國和尚　了情和尚
GA084n0086_p0031a06║　珩玉和尚　承垠和尚　道暹和尚
GA084n0086_p0031a07║　繼宗和尚　界陽和尚
GA084n0086_p0031a08║　三塔　海會　報恩
GA084n0086_p0031a09║
GA084n0086_p0031a10║
GA084n0086_p0032a01║
GA084n0086_p0032a02║
GA084n0086_p0032a03║
GA084n0086_p0032a04║
GA084n0086_p0032a05║
GA084n0086_p0032a06║
GA084n0086_p0032a07║
GA084n0086_p0032a08║
GA084n0086_p0032a09║
GA084n0086_p0032a10║
GA084n0086_p0033a01║卷第六
GA084n0086_p0033a02║外護
GA084n0086_p0033a03║書　啟　序
GA084n0086_p0033a04║卷第七
GA084n0086_p0033a05║文（梁、宋、明、清）
GA084n0086_p0033a06║志　記　詞　賦　贊　居士詩
GA084n0086_p0033a07║卷第八
GA084n0086_p0033a08║釋詩偈仙詩（附）
GA084n0086_p0033a09║附逸事
GA084n0086_p0033a10║古佛示瑞　靈湫顯異　巨蟒神踪
GA084n0086_p0034a01║　五音鱷石　九龍古樹　鄭渚金聲
GA084n0086_p0034a02║　嵩巖香乳　祥雲現瑞　春畦法雨
GA084n0086_p0034a03║　彩泥示現　白光貫頂　隱祖靈蹟
GA084n0086_p0034a04║　錢相忠瑩
GA084n0086_p0034a05║
GA084n0086_p0034a06║
GA084n0086_p0034a07║
GA084n0086_p0034a08║
GA084n0086_p0034a09║
GA084n0086_p0034a10║
GA084n0086_p0035a01║【圖】
GA084n0086_p0035a02║
GA084n0086_p0035a03║
GA084n0086_p0035a04║
GA084n0086_p0035a05║
GA084n0086_p0035a06║
GA084n0086_p0035a07║
GA084n0086_p0035a08║
GA084n0086_p0035a09║
GA084n0086_p0035a10║
GA084n0086_p0036a01║【圖】
GA084n0086_p0036a02║
GA084n0086_p0036a03║
GA084n0086_p0036a04║
GA084n0086_p0036a05║
GA084n0086_p0036a06║
GA084n0086_p0036a07║
GA084n0086_p0036a08║
GA084n0086_p0036a09║
GA084n0086_p0036a10║
GA084n0086_p0037a01║【圖】
GA084n0086_p0037a02║
GA084n0086_p0037a03║
GA084n0086_p0037a04║
GA084n0086_p0037a05║
GA084n0086_p0037a06║
GA084n0086_p0037a07║
GA084n0086_p0037a08║
GA084n0086_p0037a09║
GA084n0086_p0037a10║
GA084n0086_p0038a01║【圖】
GA084n0086_p0038a02║
GA084n0086_p0038a03║
GA084n0086_p0038a04║
GA084n0086_p0038a05║
GA084n0086_p0038a06║
GA084n0086_p0038a07║
GA084n0086_p0038a08║
GA084n0086_p0038a09║
GA084n0086_p0038a10║
GA084n0086_p0039a01║【圖】
GA084n0086_p0039a02║
GA084n0086_p0039a03║
GA084n0086_p0039a04║
GA084n0086_p0039a05║
GA084n0086_p0039a06║
GA084n0086_p0039a07║
GA084n0086_p0039a08║
GA084n0086_p0039a09║
GA084n0086_p0039a10║
GA084n0086_p0040a01║【圖】
GA084n0086_p0040a02║
GA084n0086_p0040a03║
GA084n0086_p0040a04║
GA084n0086_p0040a05║
GA084n0086_p0040a06║
GA084n0086_p0040a07║
GA084n0086_p0040a08║
GA084n0086_p0040a09║
GA084n0086_p0040a10║
GA084n0086_p0041a01║【圖】
GA084n0086_p0041a02║
GA084n0086_p0041a03║
GA084n0086_p0041a04║
GA084n0086_p0041a05║
GA084n0086_p0041a06║
GA084n0086_p0041a07║
GA084n0086_p0041a08║
GA084n0086_p0041a09║
GA084n0086_p0041a10║
GA084n0086_p0042a01║【圖】
GA084n0086_p0042a02║
GA084n0086_p0042a03║
GA084n0086_p0042a04║
GA084n0086_p0042a05║
GA084n0086_p0042a06║
GA084n0086_p0042a07║
GA084n0086_p0042a08║
GA084n0086_p0042a09║
GA084n0086_p0042a10║
GA084n0086_p0043a01║黃檗山寺志卷一
GA084n0086_p0043a02║重興隆琦隱元祖師原本門弟子性幽獨往等編訂續修監寺
GA084n0086_p0043a03║（道昱　道昇　道本　宗儀　開滋　永悅）副寺（惠秀　舜普　永施）仝靜寺（宗堂　宗愷　德科　傳圖　華懺　常澄　紹仁　本岐　紹修）校刊
GA084n0086_p0043a04║山（十二則）
GA084n0086_p0043a05║勢拔穹窿，屹然永固；形盤大地，覿體全真。是以奇巖幽谷，雲水
GA084n0086_p0043a06║居焉；廣穴巨川，龍象宅焉。乃至達觀上士，每于山色溪聲脫落
GA084n0086_p0043a07║見聞，與林巒巖壑渾為一體。名實並稱，千古而不磨也。故集是
GA084n0086_p0043a08║編，畧示檗山勝槩，庶後之君子策杖尋源，履踐前轍，不迷蹊徑
GA084n0086_p0043a09║云。
GA084n0086_p0043a10║黃檗山
GA084n0086_p0044a01║距福清縣城西二十里為宏路驛。由驛而南，循金印舖，緣大壤而
GA084n0086_p0044a02║入，為清遠里之黎灣。黎灣即獅子、香爐二峰內，本邑葉文忠公有
GA084n0086_p0044a03║紀遊亭於道左。亭西數武為下棋壠，壠之右為桑池園，接寺拱橋。
GA084n0086_p0044a04║踰橋數武即寺之舊山門也，歷內橋為進寺之始。寺山故有黃檗，
GA084n0086_p0044a05║因以為名。唐貞元間，正幹禪師為開山祖，繼有斷際希運禪師出
GA084n0086_p0044a06║家其中。厥後闡化江外，所住巨剎皆以「黃檗」稱，為酷愛茲山幽邃
GA084n0086_p0044a07║故也。遠溯來源，自金雞、白鶴踰三溪，越靈石，北向而下，首出大帽
GA084n0086_p0044a08║峯。高出雲表，峭拔無雙，本縣中龍之祖也。剝下兩枝，東為寶峰，西
GA084n0086_p0044a09║行十里許為陳九郎故居。突起為羅漢峰，迤逶曲折至香城。自高
GA084n0086_p0044a10║山脫脉而東，宛轉向南，磊落而下為絳節峰，乃寺之主山也。東自
GA084n0086_p0045a01║絳節分岫，由化龍直趨下棋壠為寺左障。西自羅漢、天柱、屏嶂列
GA084n0086_p0045a02║擁為寺右障。西南自五雲、報雨、吉祥諸峰湧騰而下為寺內案。吉
GA084n0086_p0045a03║祥之餘麓屹然環遶，與下棋壠相搆，為寺內垣。從前案遙引而東，
GA084n0086_p0045a04║復有香爐峰與獅子峰對峙，為寺外垣。自小帽而東，特起一峰曰
GA084n0086_p0045a05║佛座，即寺之外朝也。內水則自香城分界，發源自羅漢泉，注石門
GA084n0086_p0045a06║溪；從內石橋流入放生池，拱橋而出，與外水會。外水則自大帽發
GA084n0086_p0045a07║源，歷九淵而來，遶吉祥而逝，與內水匯，直至逕江。誠禪門法苑、祖
GA084n0086_p0045a08║裔福基也。自唐迄今千有餘載，正幹、斷際而下諸師，或揚化他方，
GA084n0086_p0045a09║或韜光此土，隆替不一，未可悉數。崇禎庚午歲，密雲和尚始于茲
GA084n0086_p0045a10║山開宗播響，重振舊規，遠近聞風，咸生渴仰。嗣是費隱大師得面
GA084n0086_p0046a01║禀親承之旨，單提向上鉗鎚，大開爐鞴，鈞鑄凡聖，以故羣賢間出。
GA084n0086_p0046a02║今隱元禪師以嫡傳繼踵，赤手全提，具佛祖爪牙，統衲僧巴鼻，宗
GA084n0086_p0046a03║綱有賴，嗣法得人。叢林維新，萬言莫罄；著述之盛，千載希逢。則斯
GA084n0086_p0046a04║山也，豈但與宇內之勝僅傳不朽哉？
GA084n0086_p0046a05║峰（十五）
GA084n0086_p0046a06║大帽峰
GA084n0086_p0046a07║此峰最高，為本山祖。代有黃檗、瑞香生成不輟。頂圓如帽，因以得
GA084n0086_p0046a08║名。靈石指為留雪幛。
GA084n0086_p0046a09║小帽峰
GA084n0086_p0046a10║與大帽峰相連，嵸峻圓頂似之。
GA084n0086_p0047a01║寶峰
GA084n0086_p0047a02║在大帽前。羣巒環翠，聳出漢表，瑩潤如聚寶然。中抽嫩枝，靈氣鍾
GA084n0086_p0047a03║四潭，中天老人塔焉。
GA084n0086_p0047a04║屏幛峰
GA084n0086_p0047a05║在天柱右畔。上有三台，四時花草菁葱，望若御屏。
GA084n0086_p0047a06║紫微峰
GA084n0086_p0047a07║在天柱、寶峰之間。眾山環繞，蒼翠異常，宛似紫微。
GA084n0086_p0047a08║獅子峰
GA084n0086_p0047a09║在香爐溪北。山勢雄崛，形如臥地獅子，即本山之捍門也。
GA084n0086_p0047a10║香爐峰
GA084n0086_p0048a01║端圓而秀，一麓下垂，如香爐有柄。居前案末，乃寺之華表也。
GA084n0086_p0048a02║佛座峰
GA084n0086_p0048a03║一峰獨挺，高數百仞。有頭顱足膝，若大佛寶座。寺以此峰作外案。
GA084n0086_p0048a04║羅漢峰
GA084n0086_p0048a05║在天柱上。拔出眾岑，狀若羅漢。次于大帽，乃本山之中峰也。
GA084n0086_p0048a06║鉢盂峰
GA084n0086_p0048a07║在羅漢肩左側。形如釜，因鄰羅漢得名。
GA084n0086_p0048a08║天柱峰
GA084n0086_p0048a09║乃羅漢右。巍然獨聳，勢若擎天。
GA084n0086_p0048a10║五雲峰
GA084n0086_p0049a01║自小帽迢下，層巒叠巘，屈曲有五，如雲乍出。
GA084n0086_p0049a02║報雨峰
GA084n0086_p0049a03║居五雲東。每天將雨，輒先起雲，里人以之占雨。
GA084n0086_p0049a04║吉祥峯
GA084n0086_p0049a05║與報雨峰連，特朝而來，作寺前案。時有祥光現于其上，故名。
GA084n0086_p0049a06║絳節峰
GA084n0086_p0049a07║即本寺主山。一起一伏，斷而復連，如絳節狀。
GA084n0086_p0049a08║巖（一）
GA084n0086_p0049a09║頭陀巖
GA084n0086_p0049a10║寺之西嵩頭陀巖，有乳香出自石罅間。
GA084n0086_p0050a01║洞（一）
GA084n0086_p0050a02║蟒洞
GA084n0086_p0050a03║唐時傳有蟒神棲焉，頗知皈依正教，顯跡至今。其洞口向石竹，廣
GA084n0086_p0050a04║三丈，深六丈，高亦如之。上有圓竅通天，傍有小泉流湧。內小洞深
GA084n0086_p0050a05║邃而黑，人不敢入。在大帽峰西北。
GA084n0086_p0050a06║石（七）
GA084n0086_p0050a07║三台石
GA084n0086_p0050a08║在寺右障中。望之森列，儼如台星，故名。
GA084n0086_p0050a09║飛來石
GA084n0086_p0050a10║在第一潭下。高可數丈，三面虛懸，屹然而立。費邑侯以乙亥夏遊
GA084n0086_p0051a01║此，上篆「振鷺之瀑」四字。
GA084n0086_p0051a02║釣臺石
GA084n0086_p0051a03║在報雨峯下。前有三潭可釣。
GA084n0086_p0051a04║屏石
GA084n0086_p0051a05║在寺右茶園上。以似屏故名。
GA084n0086_p0051a06║鼓石
GA084n0086_p0051a07║在四潭前旁。甚險，遊潭者抱石鼓而上。
GA084n0086_p0051a08║盤陀石
GA084n0086_p0051a09║在下棋壠上。
GA084n0086_p0051a10║界石
GA084n0086_p0052a01║在翠竹菴後崙頂。上以大石界，下以路界，從山脊分水出，俱係寺
GA084n0086_p0052a02║業。
GA084n0086_p0052a03║嶺（五）
GA084n0086_p0052a04║馬鞍嶺
GA084n0086_p0052a05║寺右臂。天柱峰由此而上。馬鞍，葢以形似呼之。
GA084n0086_p0052a06║鐵竈嶺
GA084n0086_p0052a07║在寺前右障。大溪沿路而上為報雨峰，俱屬寺山。
GA084n0086_p0052a08║宮後嶺
GA084n0086_p0052a09║去寺一里許，佛座峰由此而上。
GA084n0086_p0052a10║吉祥嶺
GA084n0086_p0053a01║在寺前案，上熨斗萬松菴之捷徑也。
GA084n0086_p0053a02║絳節嶺
GA084n0086_p0053a03║在寺後。逶迤而上，之香城旁通路也。
GA084n0086_p0053a04║壠（一）
GA084n0086_p0053a05║下棋壠
GA084n0086_p0053a06║古傳為蟒神與紫雲僊博奕處。
GA084n0086_p0053a07║池（一）
GA084n0086_p0053a08║放生池
GA084n0086_p0053a09║崇禎甲戌歲，砌內堂溪為之。
GA084n0086_p0053a10║潭（一）
GA084n0086_p0054a01║九淵潭
GA084n0086_p0054a02║寺西南隅有溪，沿溪三里許，石壁巉嵒，泉色藍光者為龍潭。自下
GA084n0086_p0054a03║而上共有九處，惟龍湫、石鼓、玉筯為最。而龍湫即第一潭也。縱廣
GA084n0086_p0054a04║六七丈，底深莫測，上有飛瀑從空瀉落，望若珠簾，凡亢旱禱雨多
GA084n0086_p0054a05║應。宋紹興癸丑冬，趙公卞觀稼至此，祝曰：「名位淺狹，所及者鮮；惟
GA084n0086_p0054a06║龍以時致雨，盡蘇一邑之蒼生。」書以勒石，復勒「靈淵」二大字并七
GA084n0086_p0054a07║言絕句一首於潭上。元符二年，安撫程公邁祈雨有應，為立龍堂。
GA084n0086_p0054a08║宣和二年，攝邑陳麟再立祠。淳熙間，安撫史公浩復增飭之。石上
GA084n0086_p0054a09║有汮亭。咸淳丙寅，倉使劉震孫改其額曰「九淵第一」。以「九淵」為總
GA084n0086_p0054a10║名自此始。而龍堂、汮亭則已燬矣。其側銘「龍湫」者，郡丞葉嗣昌書，
GA084n0086_p0055a01║住山釋元恭立。趙善密者，不知何許人，亦同住山圓悟來此。熙寧
GA084n0086_p0055a02║春，崔令同丕績師亦至，勒字于潭右水際。國朝天啟元年，葉文忠
GA084n0086_p0055a03║公復搆亭于龍堂舊址，莆宗伯林公堯俞書扁曰「作霖」。未幾，為山
GA084n0086_p0055a04║隣所焚，獨石碑一方載〈登潭〉詩，有「人日看山雨乍收」之句。懸崖之
GA084n0086_p0055a05║中題「潛龍」者，逕江侍御林公汝翥筆也。由潭流下為瀑布泉，泉之
GA084n0086_p0055a06║旁有危石，高可數丈，三面懸虛，屹然而立，曰「飛來石」。崇禎乙亥夏，
GA084n0086_p0055a07║費邑侯道用篆「振鷺之瀑」於上。其餘歲久字湮，為水所澌，不能盡
GA084n0086_p0055a08║見。再歷而上有石皷，即第三潭也。一石如鼓，鯁于潭旁。四潭懸溜
GA084n0086_p0055a09║數丈，亦如瀉珠，比龍湫稍差。但巖壁極峭，遊者不敢履，多從崖頭
GA084n0086_p0055a10║俯矚而已。玉筯隱于幽谷，是名七潭。泉自高瀉，望若玉筯，然去石
GA084n0086_p0056a01║鼓則遠矣。至九淵則隱顯非常，變化莫測。或求之弗得，有時自現，
GA084n0086_p0056a02║為樵者所覩。其餘諸潭各成形勝，皆有可觀。
GA084n0086_p0056a03║溪（三）
GA084n0086_p0056a04║石門溪
GA084n0086_p0056a05║去寺西北一里。兩石相倚如門，狀極奇怪。水從下流出，遶過寺前。
GA084n0086_p0056a06║棠陰夾岸，覆葢如亭，中有亂石可坐。
GA084n0086_p0056a07║大溪
GA084n0086_p0056a08║源自九淵龍潭而來，奔流不絕，與拱橋之外石門溪水會，直注逕
GA084n0086_p0056a09║江。
GA084n0086_p0056a10║小溪
GA084n0086_p0057a01║在寺右澗，石門之水注焉。陰映如葢，清凉如鏡，傍有石壁堪題。外
GA084n0086_p0057a02║石楯、石桌十餘，禪衲適興烹茗，傳韻于此。故師有〈小溪十咏〉之作，
GA084n0086_p0057a03║從者和之。冷然有聲，聞之熱惱煩濁不覺冰消矣。
GA084n0086_p0057a04║井（三）
GA084n0086_p0057a05║龍井
GA084n0086_p0057a06║法堂後石巖壁立，下有石穴方如盤，深不二尺，清而甘，雖亢旱弗
GA084n0086_p0057a07║涸。辛卯冬，搆龍宮於上，以便祈禱。
GA084n0086_p0057a08║古井
GA084n0086_p0057a09║闊六尺，圍二丈，深二丈餘。在應供堂之右。
GA084n0086_p0057a10║金仙井
GA084n0086_p0058a01║在寺右臂後水筧坑中。庚寅春，搆翠竹菴，尋源得水，故名其泉曰
GA084n0086_p0058a02║「般若」。
GA084n0086_p0058a03║泉（三）
GA084n0086_p0058a04║虎跑泉
GA084n0086_p0058a05║在寺右虎藪坑上。晝夜混混不竭，以筧引之，直至香積。
GA084n0086_p0058a06║羅漢泉
GA084n0086_p0058a07║在羅漢峰間。石隙流湧，去寺五里許，係石門溪之本源，直匯寺前
GA084n0086_p0058a08║放生池。
GA084n0086_p0058a09║般若泉
GA084n0086_p0058a10║在水筧坑中，直注坑前而隱。遊翠竹菴者，勺而烹，清香甘美，試茗
GA084n0086_p0059a01║尤嘉。
GA084n0086_p0059a02║
GA084n0086_p0059a03║
GA084n0086_p0059a04║
GA084n0086_p0059a05║
GA084n0086_p0059a06║
GA084n0086_p0059a07║
GA084n0086_p0059a08║
GA084n0086_p0059a09║
GA084n0086_p0059a10║
GA084n0086_p0060a01║
GA084n0086_p0060a02║
GA084n0086_p0060a03║
GA084n0086_p0060a04║
GA084n0086_p0060a05║
GA084n0086_p0060a06║
GA084n0086_p0060a07║
GA084n0086_p0060a08║
GA084n0086_p0060a09║
GA084n0086_p0060a10║