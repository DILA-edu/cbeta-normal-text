GA084n0086_p0061a01║黃檗山寺志卷二
GA084n0086_p0061a02║重興隆琦隱元祖師原本門弟子性幽獨往等編訂
GA084n0086_p0061a03║當山世孫（了馨　清馥　達光　道暹）續修監寺（道旵　道本　道昇　永悅）副寺（崇儀　舜普　開滋　慧秀）校刊
GA084n0086_p0061a04║寺
GA084n0086_p0061a05║毗耶丈室，一榻風光；舍衛講堂，四面通達。至于我土，琳官紺殿，
GA084n0086_p0061a06║表表可望者，皆因人而致之。匪徒搆其虛席，間雖隆替不一，中
GA084n0086_p0061a07║興每自有待焉。是以帝德旌崇，民心歸仰。寶殿龍樓，一時顯煥。
GA084n0086_p0061a08║祖庭僧舍，八字打開。慕道緇素，莫不由斯門而入也。
GA084n0086_p0061a09║萬福禪寺
GA084n0086_p0061a10║寺之創，自唐正幹禪師始，葢貞元五年也，額曰「般若堂」。後八年于
GA084n0086_p0062a01║其東大闢堂宇，德宗改為「建德禪寺」。盛于宋，微于元，重興于明。洪
GA084n0086_p0062a02║武二十三年，莆陽心鑑周公為檀樾，大休禪師主之。規制自本山
GA084n0086_p0062a03║落脉而下為法堂，次為大雄寶殿。殿之前有放生池，池邊石橋。二
GA084n0086_p0062a04║門，其東為香積厨，西為轉輪藏。前有小溪，自天柱、石門來，遠五里
GA084n0086_p0062a05║許。遶寺而東，上有拱橋跨岸而過，更百餘武為天王殿。殿而下為
GA084n0086_p0062a06║甬道，長可七十餘丈，即三門。門左右有伽藍、祖師二堂及十方寮
GA084n0086_p0062a07║舍。一時殿閣偉麗，而田產亦盛。以嘉靖乙卯倭變，灰焚殆盡，僧徒
GA084n0086_p0062a08║星散，又成榛莽之區。久之，近民生心，田地幾為烏有。隆慶初，僧中
GA084n0086_p0062a09║天圓公誅茅于斯，志圖恢復。萬歷辛丑，毅然赴闕，請賜《龍藏》，崇鎮
GA084n0086_p0062a10║寶林。居八年，未蒙諭旨，以疾卒于都之長榮茶菴。其徒孫興壽、興
GA084n0086_p0063a01║慈，不怠先志，懇請愈堅。越六年，相國葉文忠公代力奏請，改額曰
GA084n0086_p0063a02║「萬福禪寺」。神宗皇帝勅賜全藏，計六百七十八函；勅書一道，命中
GA084n0086_p0063a03║使王舉同僧賫護到山。仍發帑金三百兩為賫經費，時萬歷甲寅
GA084n0086_p0063a04║年也。是年相國告歸，汪邑侯泗論疏，令壽、慈募化重興，太學林守
GA084n0086_p0063a05║玄、林伯春董其事。建寶殿于法堂舊址，礨築月臺于殿前廊之下。
GA084n0086_p0063a06║由臺而南，搆藏經閣，珍崇御藏。又搆擇木堂于殿之東，今相國像
GA084n0086_p0063a07║在焉。移舊佛堂于殿之西，為方丈。戊午春，興慈歸寂。丙寅而興壽
GA084n0086_p0063a08║亦歸。崇禎己巳，玄孫隆宓、隆瑞等復搆二客堂于殿之左右。已而，
GA084n0086_p0063a09║念祖庭秋晚，正道無聞，必有弘法開堂者，庶不失古今標格。以是
GA084n0086_p0063a10║謀諸檀樾外護，敦請金粟密雲禪師主席。庚午春，飛錫南來，全提
GA084n0086_p0064a01║向上大機，直指當人本旨。黃檗宗風，于斯始振。未幾而還金粟。癸
GA084n0086_p0064a02║酉冬，宓、瑞復仝外護龔居士等恭請費隱禪師住持，恢張祖道，永
GA084n0086_p0064a03║為十方禪剎。衲子無遠近，望風率至。丙子夏，師應建寧蓮峰之請。
GA084n0086_p0064a04║瑞同檀信等，念黃檗為列祖之席，不可空懸，請隱元禪師以繼其
GA084n0086_p0064a05║位。未期年，衲履盈室，大振臨濟之風，中興黃檗之道。師之功於前
GA084n0086_p0064a06║此殆有加矣。庚辰春，拆月臺，重建大殿于舊址。以舊殿仍為法堂，
GA084n0086_p0064a07║移藏閣于西廊之後，搆齋堂于雲厨之前。辛巳，建鐘鼓樓、山門、雲
GA084n0086_p0064a08║廚、庫房并諸寮舍，一一咸備。凡所作法，遵依祖制，成大禪剎。入斯
GA084n0086_p0064a09║門者，莫不皈依。甲申孟春，師有天童掃塔之行，寺事請羅山亘禪
GA084n0086_p0064a10║師主之。是冬，搆左右兩廊于殿之前，奉祀伽藍祖師。丙戌春，亘公
GA084n0086_p0065a01║仝諸檀信仍接師囘山。時適世界紛紛，僧俗戚戚，幸祖道如故，大
GA084n0086_p0065a02║教不祧；而親領大乘、同悟禪宗者，不下數十人。所謂「長安甚閙，我
GA084n0086_p0065a03║國晏然」，誠不虛矣。
GA084n0086_p0065a04║殿
GA084n0086_p0065a05║大雄寶殿
GA084n0086_p0065a06║計五間。高四丈七尺，縱六丈七尺，廣八丈七尺。重簷結角，金碧流
GA084n0086_p0065a07║輝。外遊廊之前，中堦九級。明堂深四丈九尺，廣八丈六尺五寸。上
GA084n0086_p0065a08║樑時，老人陞座云：「托出脊梁橫法界，大開眼目耀乾坤，都盧一座
GA084n0086_p0065a09║空王殿，百萬四千解脫門。正當與麼時，撑持者撑持，葢覆者葢覆，
GA084n0086_p0065a10║且道阿那個作得其中主？」良久云：「兒孫卓立如麻粟，沒量大人獨
GA084n0086_p0066a01║個尊。」
GA084n0086_p0066a02║舊天王殿
GA084n0086_p0066a03║在放生池南，今廢。
GA084n0086_p0066a04║堂
GA084n0086_p0066a05║法堂
GA084n0086_p0066a06║計五間。高三丈有六，廣八丈，深七丈。乙卯歲，僧興壽等建為殿。庚
GA084n0086_p0066a07║辰春，復改為法堂。
GA084n0086_p0066a08║禪堂
GA084n0086_p0066a09║在閣下西廊之後。縱五丈六尺，廣六丈二尺。有嘲者云：「和尚不可
GA084n0086_p0066a10║以經閣混為禪堂。」師云：「這裡甚麼所在，許你分經分禪？苟悟一椎
GA084n0086_p0067a01║兩當，則千七百個古錐、三藏爛熳葛藤無地可寄矣！」
GA084n0086_p0067a02║學事堂
GA084n0086_p0067a03║在鐘鼓樓下，計三間。
GA084n0086_p0067a04║雲水堂
GA084n0086_p0067a05║在山門左。
GA084n0086_p0067a06║應供堂
GA084n0086_p0067a07║在東廊後，計三間。高二丈有八，廣六丈有六，深六丈有三。師示眾
GA084n0086_p0067a08║云：「法眼圓明，日費千金非分外；偷心不死，時嘗滴水也難消。」
GA084n0086_p0067a09║樓閣
GA084n0086_p0067a10║藏閣
GA084n0086_p0068a01║在殿右，計五間。高三丈有五，廣六丈有二，深五丈有六。八閩中藏
GA084n0086_p0068a02║閣甚多，奉特賜者甚少。惟黃檗僧興壽、興慈，成中天老人之志，叩
GA084n0086_p0068a03║闕堅請。乙卯歲，蒙神宗皇帝特差內監王公賫送至山，有勅書一
GA084n0086_p0068a04║道云：「勅諭福建福州府福清縣黃檗山萬福禪寺住持僧人正圓
GA084n0086_p0068a05║及僧眾人等。朕發誠心，造印佛大藏經，頒施在京及天下名山寺
GA084n0086_p0068a06║院供奉。經首護勅，已諭其由。爾住持及僧眾人等，務要虔潔供安，
GA084n0086_p0068a07║朝夕禮誦，保眇躬康樂，宮壼肅清。懺已往愆尤，祈無疆壽福；民安
GA084n0086_p0068a08║國泰，天下太平。俾四海八荒咸歸仁慈善教，朕成恭己無為之治
GA084n0086_p0068a09║道焉。今特差御馬監太監王舉，賫請前去彼處供安，各宜仰體知
GA084n0086_p0068a10║悉。欽哉！故諭。」戊寅春，諸紳士請師開閱。師上堂開閱竟，復說偈云：
GA084n0086_p0069a01║「四十九年爛葛藤，看來真個可憐生。大家出手俱翻却，始信共途
GA084n0086_p0069a02║不共行。」
GA084n0086_p0069a03║鐘鼓樓
GA084n0086_p0069a04║在藏閣右，計三間。高三丈五尺，廣四丈八尺，深五丈六尺。內懸銅
GA084n0086_p0069a05║鐘一口，重千斤，庚辰仲冬鑄，係監寺能得募。請師說偈，云：「黃檗鑄
GA084n0086_p0069a06║銅鐘，虛懸釋梵宮，千觔樂信施，萬古醒迷蒙。器大奚愁晚？韻高誰
GA084n0086_p0069a07║與同？婆娑真教體，盡在此聲中。」有大鼓一面，係鰲江佩玄林檀越
GA084n0086_p0069a08║施，以配洪鐘。禪林禮樂由斯備焉。
GA084n0086_p0069a09║刷印樓
GA084n0086_p0069a10║在藏閣上，凡法寶新舊板俱在此樓。遞年刷印者住焉則有《黃檗
GA084n0086_p0070a01║希運禪師心要》一本，《白雲端禪師語錄》一本，《虎丘隆禪師語錄》一
GA084n0086_p0070a02║本，《三教平心論》一本，《天童老和尚語錄》全部，《費隱容和尚語錄》二
GA084n0086_p0070a03║本，《祖庭鉗鎚錄》一本，《心經斵輪解》一本，《禪燈世譜》二本，《禪關策進》
GA084n0086_p0070a04║一本，本山隱元和尚《語錄》全部、《又錄》二本、《雲濤集》一本，《寶訓》一本，
GA084n0086_p0070a05║《石屋語錄》一本，《龐居士語錄》一本，《梵本普門品》一本，《梵網經》二本，
GA084n0086_p0070a06║梵本《藥師經》一卷，《四十二章經》一本，《禪林課誦》一本，《毗尼日用》一
GA084n0086_p0070a07║本，《小法數》一本，《四分戒本》一本。板藏于斯，永為流通。
GA084n0086_p0070a08║庫司樓
GA084n0086_p0070a09║在應供堂傍，計三間。廣四丈三尺，深六丈三尺，高二丈六尺。
GA084n0086_p0070a10║廊
GA084n0086_p0071a01║東廊
GA084n0086_p0071a02║從下至上計一十二丈二尺。
GA084n0086_p0071a03║西廊
GA084n0086_p0071a04║如東。
GA084n0086_p0071a05║寮
GA084n0086_p0071a06║首座寮
GA084n0086_p0071a07║在方丈右。
GA084n0086_p0071a08║西堂寮
GA084n0086_p0071a09║在首座寮右。
GA084n0086_p0071a10║書記寮
GA084n0086_p0072a01║在方丈左邊。
GA084n0086_p0072a02║知客寮
GA084n0086_p0072a03║在擇木堂右邊。
GA084n0086_p0072a04║化主寮
GA084n0086_p0072a05║在擇木堂左。
GA084n0086_p0072a06║典座寮
GA084n0086_p0072a07║在香積左。
GA084n0086_p0072a08║雜務寮
GA084n0086_p0072a09║在山門右。
GA084n0086_p0072a10║什物寮
GA084n0086_p0073a01║在三門右。
GA084n0086_p0073a02║行堂寮
GA084n0086_p0073a03║在下客堂左。
GA084n0086_p0073a04║房
GA084n0086_p0073a05║米房
GA084n0086_p0073a06║在行堂寮左。
GA084n0086_p0073a07║碓房
GA084n0086_p0073a08║在米房左。
GA084n0086_p0073a09║茶房
GA084n0086_p0073a10║在擇木堂左。
GA084n0086_p0074a01║小菜房
GA084n0086_p0074a02║在香積右。
GA084n0086_p0074a03║園房
GA084n0086_p0074a04║在庫司樓左。
GA084n0086_p0074a05║田房
GA084n0086_p0074a06║在浴堂右。
GA084n0086_p0074a07║圊房
GA084n0086_p0074a08║在浴堂後。
GA084n0086_p0074a09║浴房
GA084n0086_p0074a10║在田房左。
GA084n0086_p0075a01║直牲房
GA084n0086_p0075a02║在牛房右。
GA084n0086_p0075a03║牛房
GA084n0086_p0075a04║在直牲房左。
GA084n0086_p0075a05║三門
GA084n0086_p0075a06║在大殿前。高二丈八尺，廣五丈四尺，深三丈八尺。門旁有青石閫，
GA084n0086_p0075a07║聯云：「千古吉祥臨萬福，九重紫氣葢三門。」
GA084n0086_p0075a08║亭
GA084n0086_p0075a09║環翠亭
GA084n0086_p0075a10║在外拱橋東首。扁係朱晦翁書。今廢。
GA084n0086_p0076a01║紀遊亭
GA084n0086_p0076a02║距外拱橋左半里許。內有石碑，載葉相國詩。
GA084n0086_p0076a03║茶亭
GA084n0086_p0076a04║在獅子峰前。寺路由此而進。
GA084n0086_p0076a05║作霖亭
GA084n0086_p0076a06║在龍湫上。今廢。
GA084n0086_p0076a07║橋
GA084n0086_p0076a08║內三樹橋
GA084n0086_p0076a09║在三門前。右有甘棠三樹，鬱翠盤葢其上；流泉漱石，清音朗朗于
GA084n0086_p0076a10║下。前有石凳三面，名曰「三樹橋」。檀樾林伯春坐息其間，神情快爽，
GA084n0086_p0077a01║戲吟三字詩以美之。詩曰：一橋亭　三樹下千枝椽　萬葉瓦明月篩
GA084n0086_p0077a02║　清風洒坐其間　即仙也
GA084n0086_p0077a03║中木橋
GA084n0086_p0077a04║在碾前二十餘武。有二石人立焉。
GA084n0086_p0077a05║外拱橋
GA084n0086_p0077a06║在桑池園西，即古山門旁。有勒石碑，載宋時僧妙湛募化。
GA084n0086_p0077a07║壩
GA084n0086_p0077a08║新壩
GA084n0086_p0077a09║在三門東南，與三樹橋平列。崇禎甲戌始築，為內堂水口。高一丈
GA084n0086_p0077a10║三尺，闊四丈，長六丈餘。山門通道於寺右。
GA084n0086_p0078a01║碾
GA084n0086_p0078a02║塔前碾
GA084n0086_p0078a03║壩東二十餘武。
GA084n0086_p0078a04║碓
GA084n0086_p0078a05║水碓
GA084n0086_p0078a06║在大溪壩上百餘武，今廢。臼尚存江家門口。
GA084n0086_p0078a07║磨
GA084n0086_p0078a08║水磨
GA084n0086_p0078a09║在水碓上，今廢。
GA084n0086_p0078a10║臺
GA084n0086_p0079a01║化人臺
GA084n0086_p0079a02║由絳節峰分枝而下，距寺二里許江書院北。現有跡存焉。
GA084n0086_p0079a03║菴
GA084n0086_p0079a04║獅子菴
GA084n0086_p0079a05║在獅子峰間，因峰而得名。自外拱橋東去一里許。舊傳金長者之
GA084n0086_p0079a06║宅，辛卯春贖囘。背負獅子，面對佛座，羣巒拱翠，碧水環流，如拖毬
GA084n0086_p0079a07║狀。雖形勝之說，釋氏不道；而地靈人傑，得無有返擲獅兒出現于
GA084n0086_p0079a08║世者乎？故師有「坐對金僊談主伴，臥聞獅子吼風雷」之句。乾隆間，
GA084n0086_p0079a09║界泉尊　、道暹和尚、道昱首座重建。
GA084n0086_p0079a10║翠竹菴
GA084n0086_p0080a01║在寺龍臂後崙中，庚寅春始搆。環圍翠茂可觀，亦衛寺之嘉氣，所
GA084n0086_p0080a02║謂居不可無竹也。此君虛心待物，永夜達旦，吟風嘲月，冷冷成韻，
GA084n0086_p0080a03║詎假香巖擊節而後有聲哉？無價趙居士登此，則云：「天風坐笑語
GA084n0086_p0080a04║蕭蕭，玉版山中頻見招。忽憶香巖家裏事，竿頭一擊便通霄。」
GA084n0086_p0080a05║梅福菴
GA084n0086_p0080a06║在四潭塔右崙，去寺四里餘。戊寅冬，修中天祖塔，始創三間一偏。
GA084n0086_p0080a07║內祀中天祖并諸耆舊牌位；旁立一碑，聊敍祖之始末。遊者沿溪
GA084n0086_p0080a08║鳥道而上，丹崖插漢，峭壁凌空。懸流玲瓏，大暢胸襟。偶觸其機，詞
GA084n0086_p0080a09║鋒頓發。圍梅百餘株，每至雪嶂流輝，清香撲鼻，可謂名實不虛。故
GA084n0086_p0080a10║師咏之曰：「素性天然潔，臨霜志愈貞，破顏微冷笑，十里淨無塵。」
GA084n0086_p0081a01║萬松庵
GA084n0086_p0081a02║在佛座峰間、必翁塔前，一名熨斗山臥雲菴。計三間兩偏，東西兩
GA084n0086_p0081a03║坑計田十畝。其山塲環遶一派，東至茶亭下，南至佛座山下頭陀
GA084n0086_p0081a04║菴止，連桐管坑田下為界；北至寺案，西連大小帽。自崇禎丁丑歲，
GA084n0086_p0081a05║週圍栽植松柏數萬株，今已成林，改名萬松菴。偈曰：百畝青松信
GA084n0086_p0081a06║手栽　千秋耳畔吼風雷眼青可辨龍蛇影　那許狸奴暗亂猜
GA084n0086_p0081a07║白馬庵
GA084n0086_p0081a08║在獅子峰東，距寺三里餘，舊曰白馬廟。始京師以白馬名寺，以其
GA084n0086_p0081a09║䭾經西來，有功法門；故此亦以白馬名廟，襲其跡也。尋廟廢為民
GA084n0086_p0081a10║宅，辛卯春贖囘。一圍五畝餘，計五間，改廟為庵，以存故事。右角廿
GA084n0086_p0082a01║餘武，即報恩寺舊址，有石𥕢在焉。
GA084n0086_p0082a02║水月庵
GA084n0086_p0082a03║去寺一里餘，在吉祥峰之右，其山地乃檀越林結夫所施。辛卯春，
GA084n0086_p0082a04║始搆為庵，三間一偏。枕佛座，濯清溪，紫微影護，羅漢來朝。鉢盂、天
GA084n0086_p0082a05║柱、屏障、寶峰、獅子、香爐，羅列圍繞，增萬福之勝槩，暢達者之大觀，
GA084n0086_p0082a06║名曰「水月庵」。後有大士應現，未可知也。（道光間，道本德庸公重建。）
GA084n0086_p0082a07║三官庵（即聞香菴）
GA084n0086_p0082a08║在水月菴右，香爐峰之後，去寺三里許。古祀三官處，尋廢為埔地。
GA084n0086_p0082a09║戊子春贖囘，受種五畝餘。後山三崙連熨斗，俱為寺業。己丑春，略
GA084n0086_p0082a10║搆一偏，以存舊跡。
GA084n0086_p0083a01║絳節庵
GA084n0086_p0083a02║去寺二里餘。自寺西澗溯流而上，過石門而入焉。脉自羅漢峰左
GA084n0086_p0083a03║肩迢遞而下，如絳節狀，故以峰得名。庵居峰之右，亦以峰名之。建
GA084n0086_p0083a04║自壬辰季春，三間一偏。前有報雨、五雲，後得絳節飄揚，故有「嶽獻
GA084n0086_p0083a05║五雲供法眼，天垂七寶葢真人」之句。
GA084n0086_p0083a06║紫微庵
GA084n0086_p0083a07║在紫微峰下，去寺五里許。沿馬鞍而上，至天柱峰腰而下，葢寶峰、
GA084n0086_p0083a08║天柱之間。壬辰春，僧無塵結茅于此，日以採薇當供，夜則禪靜而
GA084n0086_p0083a09║樂。羣巒拱翠，萬壑呈祥。紫氣迫人，通身錦繡。山花映日，遍體文章。
GA084n0086_p0083a10║鳥鳴丹壁，水奏清溪。一曲兩曲無人會，惟許幽人獨自知。
GA084n0086_p0084a01║彌勒菴
GA084n0086_p0084a02║在獅子峰尾崙，獅菴左畔數十武，前後五間。嘉慶丁卯，道昇公首
GA084n0086_p0084a03║座重搆前隖一偏，背岏巑而迤古道，臨畧彴而瞰清流。薜荔烟蘿，
GA084n0086_p0084a04║扶踈遶屋，柟楠露篠，邐𨓦垂垣。不殊兜率陀天，崇祀阿逸多佛。有
GA084n0086_p0084a05║句云：「放下肚皮笑，笑幾家邨落；解開叉口包，包數里谿山。」當來
GA084n0086_p0084a06║定有補處菩薩，下生應現其間。
GA084n0086_p0084a07║崐崙庵
GA084n0086_p0084a08║在牛頹洋中，去寺里半之遙。乾隆乙酉，曇會禪宿、瑞英公西堂鼎
GA084n0086_p0084a09║建。佛座、香爐西聳，象峰、獅岫東環。紫甸朱埢，縱橫映帶；烏潭碧漵，
GA084n0086_p0084a10║左右濚洄。陟岑樓，披綉闥，山原廣厥遐瞻；臨紺宇，啟玄扃，川澤盈
GA084n0086_p0085a01║其勝賞。白雲半塢，古德宗風；明月前溪，作家境界。亶其然乎？信足
GA084n0086_p0085a02║樂也！
GA084n0086_p0085a03║塔菴
GA084n0086_p0085a04║在下棋壠之麓、公媽塔左側，離環翠亭一牛㖃地。供普陀大士，旁
GA084n0086_p0085a05║列諸上善人牌，並熨斗萬松菴、報恩塔總套。年節晨昏，香火罔替。
GA084n0086_p0085a06║門通曲徑，室倚層巒。日出而林霏開，人來人去；雲歸而巖穴暝，樵
GA084n0086_p0085a07║唱樵歌。野色山圍，松送瑤笙雅韻；石頭路滑，筍藏玉版禪機。道光
GA084n0086_p0085a08║癸未，崇暟禪德、思璉師重整。
GA084n0086_p0085a09║松隱堂
GA084n0086_p0085a10║在荔灣墩北、紀遊亭東去半里許。康熙間，良規公開剏，為本師隱
GA084n0086_p0086a01║元老人舍利齒髮塔院，並祀奉真像。春霜秋露，虔申追遠之忱；夕
GA084n0086_p0086a02║梵晨燈，用達酬恩之悃。嘉慶乙丑，繼宗和尚、監寺永悅師鼎建西
GA084n0086_p0086a03║偏數間，以為香積、湢溷、寮舍。獅嶠左廻，田疇綺錯；象峰後樂，澗壑
GA084n0086_p0086a04║環縈。列巘雲開，屏障畫圖繚繞；前崗日映，香爐烟篆氤氳。花雨盈
GA084n0086_p0086a05║庭，山色香凝霞磴；松風隔隴，濤聲翠遶雲堂。天寶物華，法乳聯芳
GA084n0086_p0086a06║八表；地靈人瑞，宗猷丕振千齡。誠窣堵之名藍，福唐之勝概也。
GA084n0086_p0086a07║院
GA084n0086_p0086a08║黃檗塔院
GA084n0086_p0086a09║在下棋壠。宋太平興國元年建。以衰亂故，江氏從而宅。左右現存
GA084n0086_p0086a10║塔五座，內有古井一口。
GA084n0086_p0087a01║報恩塔院
GA084n0086_p0087a02║在香爐峰前莫氏宅右。宋建炎間建，今廢。現存大井一口，井欄勒
GA084n0086_p0087a03║石可據。
GA084n0086_p0087a04║東嶽塔院
GA084n0086_p0087a05║在南陽庄左百餘武，今廢。現存基一圍五畝，丙戌年贖囘。
GA084n0086_p0087a06║
GA084n0086_p0087a07║
GA084n0086_p0087a08║
GA084n0086_p0087a09║
GA084n0086_p0087a10║
GA084n0086_p0088a01║
GA084n0086_p0088a02║
GA084n0086_p0088a03║
GA084n0086_p0088a04║
GA084n0086_p0088a05║
GA084n0086_p0088a06║
GA084n0086_p0088a07║
GA084n0086_p0088a08║
GA084n0086_p0088a09║
GA084n0086_p0088a10║
GA084n0086_p0089a01║塘
GA084n0086_p0089a02║黃檗海塘
GA084n0086_p0089a03║在井得、隆仁二里，東西　百五十丈，南北一百五十丈，陡門三間。
GA084n0086_p0089a04║洪武十四年本寺築，灌官民田十五頃。今屬民間。
GA084n0086_p0089a05║庄
GA084n0086_p0089a06║南陽庄
GA084n0086_p0089a07║在香爐峰前百餘武，與鰲江林田舍共焉。以中廳為界，寺居右邊，
GA084n0086_p0089a08║兩房一偏；外護小屋一列，又北邊另一座兩偏。左右前後計田一
GA084n0086_p0089a09║百六十餘畝。
GA084n0086_p0089a10║監收僧良聰主之，調眾有法，不失農時，雖歉歲亦有收焉。這一叚
GA084n0086_p0090a01║田地，分付來多少時也，把柄在手，任渠反覆。所謂「栽田博飯尋常
GA084n0086_p0090a02║事，不是飽叅人不知」。
GA084n0086_p0090a03║何洋庄
GA084n0086_p0090a04║在獅子峰外，土名何厝洋。今廢為民居。
GA084n0086_p0090a05║塢
GA084n0086_p0090a06║桃花塢
GA084n0086_p0090a07║去寺二里許，即往龍潭路溪邊是也。今廢。
GA084n0086_p0090a08║田
GA084n0086_p0090a09║界內田
GA084n0086_p0090a10║據傳十二峰內外田地俱屬寺業，以嘉靖倭焚，僧散不還。近民請
GA084n0086_p0091a01║受租稅，久假不歸，惜哉！
GA084n0086_p0091a02║寺前田
GA084n0086_p0091a03║自寺前舊址至樜仔裏鐵竈，共計三十四畝，隆慶間，僧中天於民
GA084n0086_p0091a04║間贖囘。又大橋外軍民田八畝零，己丑年贖囘。
GA084n0086_p0091a05║熨斗田
GA084n0086_p0091a06║計十畝，坐佛座峰左右兩坑。
GA084n0086_p0091a07║梨洋田
GA084n0086_p0091a08║計十畝，土名大潭口等處。
GA084n0086_p0091a09║南陽田
GA084n0086_p0091a10║計一百六十餘畝。
GA084n0086_p0092a01║黎灣洋田
GA084n0086_p0092a02║計五十六畝。
GA084n0086_p0092a03║牛隊洋田
GA084n0086_p0092a04║計二十畝餘。
GA084n0086_p0092a05║東滿洋田
GA084n0086_p0092a06║計一十三畝。陳白洋田計四十五畝。
GA084n0086_p0092a07║鄭渚田
GA084n0086_p0092a08║在蘇溪里漁浦南瀕地也。唐天寶中嘗為田，後廢。至宋天禧間，僧
GA084n0086_p0092a09║履元重堤之。長二百二十丈，址廣三丈，高一丈二尺，陡門十四間，
GA084n0086_p0092a10║望若長坂焉。今稍壞，亦屬民間。
GA084n0086_p0093a01║園
GA084n0086_p0093a02║桑池園
GA084n0086_p0093a03║下棋壠西原有池園，今為埔地。現存有祖塔三座，已受塔禁。未丈
GA084n0086_p0093a04║地五畝，東至下棋壠，西連寺龍臂，南至田，北連水梘坑。前里長陳
GA084n0086_p0093a05║大綬冊據。
GA084n0086_p0093a06║熨斗園
GA084n0086_p0093a07║計六畝，在報恩塔前。
GA084n0086_p0093a08║埢頭畬園
GA084n0086_p0093a09║計五畝。
GA084n0086_p0093a10║鐵爐墩園
GA084n0086_p0094a01║計四畝。
GA084n0086_p0094a02║三官壠園
GA084n0086_p0094a03║計五畝。
GA084n0086_p0094a04║
GA084n0086_p0094a05║
GA084n0086_p0094a06║
GA084n0086_p0094a07║
GA084n0086_p0094a08║
GA084n0086_p0094a09║
GA084n0086_p0094a10║