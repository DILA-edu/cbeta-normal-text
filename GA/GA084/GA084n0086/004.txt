GA084n0086_p0125a01║
GA084n0086_p0125a02║
GA084n0086_p0125a03║
GA084n0086_p0125a04║黃檗山寺志卷四
GA084n0086_p0125a05║法（上堂、小參、機緣、偈、序、啓、規文）
GA084n0086_p0125a06║摩竭掩室，毘耶杜詞，不法法也，而何嘗無法？始鹿野苑，終
GA084n0086_p0125a07║跋提河，法無法也，而何嘗有法？所以貴法者，妙悟於謦欬
GA084n0086_p0125a08║之表，超脫乎色相之外，默焉清淨，絕聖棄智，葢其宜爾。雖
GA084n0086_p0125a09║然，法以言章，固或有繇言而晦；法緣言滯，未始不因言而
GA084n0086_p0125a10║通。後之學者，其亦知正法有所在乎！庶不致凐沒此
GA084n0086_p0126a01║中也。若猶未也，劍去久矣，奚事刻舟？
GA084n0086_p0126a02║斷際運禪師（上堂一則、機緣四則）
GA084n0086_p0126a03║上堂云：「汝等眾人，欲何所求？」遂以拄杖趁之，大眾不散。師却復坐曰：
GA084n0086_p0126a04║「汝等眾人，盡是噇酒糟漢，恁麼行脚，取笑于人。但見八百一千人處
GA084n0086_p0126a05║便去，不可圖他熱閙也。老漢行脚時，或遇草根下有一個漢，便從頂
GA084n0086_p0126a06║門上一錐，看他若是痛痒，可以布袋盛米供養他。可中總似汝如此
GA084n0086_p0126a07║容易，何處更有今日事也？汝等既稱行脚，亦須著些精神好。還知道
GA084n0086_p0126a08║大唐國內無禪師麼？」時有僧問：「諸方尊宿盡聚眾開化，為甚麼却道
GA084n0086_p0126a09║無禪師？」師曰：「不道無禪，只是無師。闍黎不見馬大師下有八十四人
GA084n0086_p0126a10║坐道塲，得馬大師正法眼者止兩三人，廬山歸宗和尚是其一。夫出
GA084n0086_p0127a01║家人須知有從上來事分始得，且如四祖下牛頭橫說𥪡說，猶未知
GA084n0086_p0127a02║向上關棙子。有此眼目，方辨得邪正宗黨。且當人事宜不能體會得，
GA084n0086_p0127a03║但知學者言語，念向皮袋裏安著，到處稱我會禪，替得汝生死麼？輕
GA084n0086_p0127a04║忽老宿，入地獄如箭。我纔見汝入門來，便識得了也。還知麼？急須努
GA084n0086_p0127a05║力，莫容易事。持片衣口食，空過一生，明眼人笑汝，久後總被俗漢算
GA084n0086_p0127a06║將去在。宜自看遠近，是阿誰面上事？若會即便會，若不會即散去。珍
GA084n0086_p0127a07║重！」
GA084n0086_p0127a08║師因臨濟義玄問：「如何是佛法的的意？」聲未絕，師便打。如是三度問，
GA084n0086_p0127a09║三度俱打。濟皆不領旨，遂辭師，往諸方行脚去。師指叅大愚。濟到大
GA084n0086_p0127a10║愚，愚曰：「那裡來？」濟曰：「黃檗來。」愚曰：「黃檗有何言句？」濟曰：「親問佛法的
GA084n0086_p0128a01║的意，蒙三度賜棒，未審有過無過？」愚曰：「黃檗恁麼老婆為汝徹困，猶
GA084n0086_p0128a02║覔過在？」濟於言下大悟，曰：「原來黃檗佛法無多子。」愚搊住云：「者尿牀
GA084n0086_p0128a03║鬼子，適來問有過無過，如今却道佛法無多子！汝見個什麼道理，速
GA084n0086_p0128a04║道！速道！」濟於大愚肋下築三拳，愚托開云：「汝師黃檗，非干我事！」濟囘
GA084n0086_p0128a05║黃檗，師曰：「汝囘何速生？」濟曰：「祇為老婆心切，便人事了。」侍立，師曰：「大
GA084n0086_p0128a06║愚有何言句？」濟遂舉前話。師曰：「大愚老漢饒舌，待來痛與一頓！」濟曰：
GA084n0086_p0128a07║「說甚待來，即今便打。」隨後便掌。師曰：「者風顛漢，來者裏捋虎鬚！」濟便
GA084n0086_p0128a08║喝。師曰：「侍者，引這風顛漢叅堂去！」
GA084n0086_p0128a09║師禮佛次，時唐宣宗為沙彌，問曰：「不著佛求，不著法求，不著僧求。長
GA084n0086_p0128a10║老禮拜，當何所求？」師曰：「不著佛求，不著法求，不著僧求，常禮如是事。」
GA084n0086_p0129a01║彌曰：「用禮何為？」師便掌。彌曰：「太麤生！」師曰：「者裏是甚麼所在，說麤說
GA084n0086_p0129a02║細！」隨後又掌。
GA084n0086_p0129a03║裴相國一日托尊佛于師前跪曰：「請師安名！」師召曰：「裴休！」休應：「諾。」師
GA084n0086_p0129a04║曰：「與汝安名竟。」休禮拜。
GA084n0086_p0129a05║師一日捏拳曰：「天下老和尚總在這裡。我若放一線道，從汝七縱八
GA084n0086_p0129a06║橫；若不放過，不消一捏。」僧問：「放一線道時如何？」師曰：「七縱八橫。」曰：「不
GA084n0086_p0129a07║放過不消一捏時如何？」師曰：「普。」
GA084n0086_p0129a08║大安禪師（上堂一則、機緣二則）
GA084n0086_p0129a09║上堂云：「汝諸人總來就安，求覔甚麼？若欲作佛，汝自是佛。擔佛傍家
GA084n0086_p0129a10║走，如渴鹿趂陽燄相似，何時得相應去？汝欲作佛，但無許多顛倒、攀
GA084n0086_p0130a01║緣、妄想、惡覺、垢淨、眾生之心，便是初心正覺佛，更向何處別討？所以
GA084n0086_p0130a02║安在溈山三十年，喫溈山飯，屙溈山屎，不學溈山禪。祇看一頭水牯
GA084n0086_p0130a03║牛，若落路入草，便把鼻孔拽轉來；纔犯人苗稼，即鞭撻調伏。既久，可
GA084n0086_p0130a04║憐生受人言語。如今變作個露地白牛，常在面門終日露迥迥地，趂
GA084n0086_p0130a05║亦不去。汝諸人各自有無價大寶，從眼門放光，照見山河大地；耳朶
GA084n0086_p0130a06║放光，領采一切善惡音響。如是六門晝夜常放光明，亦名放光三昧。
GA084n0086_p0130a07║汝自不識取，影在四大身中，內外扶持，不教傾側。如人負重擔從獨
GA084n0086_p0130a08║木橋上過，亦不教失脚。且道是什麼物任持便得如是？且無絲髮可
GA084n0086_p0130a09║見。豈不見誌公和尚云：『內外追尋覔總無，境上施為渾大有。』珍重！」
GA084n0086_p0130a10║僧問：「大用現前，不存軌則時如何？」師曰：「汝用得便用。」僧乃脫膊遶師
GA084n0086_p0131a01║三匝。師曰：「向上事何不道取？」僧擬開口，師曰：「者野狐精，出去！」
GA084n0086_p0131a02║雪峰因入山採得一枝木，其形似蛇，于背上題曰：「本自天然，不假彫
GA084n0086_p0131a03║琢。」寄與師。師曰：「本色住山人，且無刀斧痕。」右南嶽下
GA084n0086_p0131a04║月輪禪師（上堂一則、機緣四則）
GA084n0086_p0131a05║上堂云：「祖師西來，特唱此事。自是諸人不薦，向外馳求，投赤水以尋
GA084n0086_p0131a06║珠，就荊山而覓玉。所以道，從門入者不是家珍，認影迷頭豈非大錯？」
GA084n0086_p0131a07║僧問：「如何是祖師西來意？」師曰：「梁殿不施功，魏邦絕心迹。」
GA084n0086_p0131a08║僧問：「如何得見本來面目？」師曰：「不勞懸石鏡，天曉自雞鳴。」
GA084n0086_p0131a09║僧問：「如何是目前意？」師曰：「秋風有韵，片月無方。」
GA084n0086_p0131a10║僧問：「如何是衲衣下事？」師曰：「石牛水上臥，東西且自繇。」
GA084n0086_p0132a01║右青原下
GA084n0086_p0132a02║大休禪師（偈一首）（據莆周軫撰〈心鑑公建寺始末紀〉錄出）
GA084n0086_p0132a03║不立孤危不背宗　水銀墜地鏡懸空道人看盡西湖景　畵艇依然繫
GA084n0086_p0132a04║晚風右法系未詳
GA084n0086_p0132a05║第一代開法密雲圓悟禪師（入院法語二則、上堂二則）
GA084n0086_p0132a06║入院至山門，師以拄杖指云：「昔日遠祖斷際禪師從此出，今日不肖
GA084n0086_p0132a07║兒孫從此入。雖然出入不同，要且同為標格。」呈拄杖云：「大眾還見麼？」
GA084n0086_p0132a08║便入。
GA084n0086_p0132a09║至方丈，師佇立云：「祗者些兒去處，從上佛祖與人解粘去縛之所，且
GA084n0086_p0132a10║道忽遇赤條條地來時如何，正好與伊三十拄杖。為甚如此？不見道：
GA084n0086_p0133a01║『青天也須喫棒！』」
GA084n0086_p0133a02║上堂，拈香云：「者瓣香，與天地同根，萬物一體。𤑔向爐中，端為祝延，
GA084n0086_p0133a03║今上皇帝聖躬萬歲萬歲萬萬歲，恭願皇圖鞏固，帝道遐昌，天下太
GA084n0086_p0133a04║平，萬民樂業。」次拈香云：「者瓣香，收來刦遠，舉處全真。𤑔向爐中，奉為
GA084n0086_p0133a05║滿朝文武、天下官僚、本山護法請主、并及遠近檀那，伏願同明本地
GA084n0086_p0133a06║風光，共證元初正體。」復拈香云：「者瓣香，不從他處得來，祇向自信中
GA084n0086_p0133a07║拈出。」四囘：「𤑔向爐中，供養直隸常州府荊溪龍池山禹門禪院、傳曹
GA084n0086_p0133a08║溪正脉第三十三世幻有先師傳和尚，用酬法乳之恩。」斂衣敷坐，上
GA084n0086_p0133a09║首白椎竟。師云：「隻葉扁舟泛海中，乘風來到福城東，洪波浩渺無餘
GA084n0086_p0133a10║事，只作拋綸擲釣翁。還有衝浪金鱗麼？出眾相見。」一僧出，以坐具覆
GA084n0086_p0134a01║頂云：「和尚還會麼？」師打云：「一釣便上。」僧一喝，歸眾。僧問：「昨日金粟，今
GA084n0086_p0134a02║朝黃檗，金粟黃檗即不問，獅子吼句是如何？」師云：「看脚下。」僧呈坐具，
GA084n0086_p0134a03║師便打。僧喝，師復打。問：「如何是向上事？」師云：「黃檗山頂。」問：「慈雲彌布，
GA084n0086_p0134a04║獅象駢臻，和尚將何垂示？」師便打。進云：「恁麼則無影樹下一枝華，香
GA084n0086_p0134a05║滿大千世界。」師云：「切莫眼花。」僧禮拜，師乃云：「口吞佛祖，氣葢乾坤，剎
GA084n0086_p0134a06║海無餘，大方獨步。所以道：『法隨法行，法幢隨處建立。』全機大用，覿面
GA084n0086_p0134a07║提持，若金翅擘海，直取龍吞，衲僧無凑泊處，眾生無迴避處，祇要諸
GA084n0086_p0134a08║人略回光相，著眼自看，便見透脫分曉。」驀呈拄杖云：「還見麼？」擊香几
GA084n0086_p0134a09║云：「還聞麼？若也聞處精明，見處透徹，則聲色翳障全消，聞見之元亦
GA084n0086_p0134a10║脫，似透網金鱗，通身踴躍。正當凭麼時如何舉頭天外，看誰是我般
GA084n0086_p0135a01║人？」復舉：「黃檗斷際禪師旅寓洪州開元寺，裴相國一日入寺，見壁間
GA084n0086_p0135a02║畵，問寺主云：『畵是什麼？』寺主云：『是高僧。』相國云：『形影在者裏，高僧在
GA084n0086_p0135a03║什麼處？』寺主無對。相國云：『是處有禪僧麼？』寺主云：『有一人。』相國遂請
GA084n0086_p0135a04║黃檗相見。舉前話問檗，檗召云：『裴休！』休應：『諾。』檗云：『在什麼處？』相國于
GA084n0086_p0135a05║言下有省。」師云：「二大老激揚個事，大似焦磚打着連底凍，自他不隔
GA084n0086_p0135a06║於毫端。雖然如是，簡點將來，未免旁觀者哂。且道誰是旁觀者？」良久，
GA084n0086_p0135a07║高聲召云：「大眾還省麼？苟省，則知裴相國落處；不省，則祇知事逐眼
GA084n0086_p0135a08║前過，不覺老從頭上來。」喝一喝，下座。
GA084n0086_p0135a09║解制上堂，僧問：「解制、結制總不問，不解不結一句作麼生？」師云：「舌頭
GA084n0086_p0135a10║原在口。」僧拂袖便行。師云：「切莫亂走！」問：「三月安居今已滿，歸家底事
GA084n0086_p0136a01║是如何？」師云：「看脚下。」僧頓足。師云：「未在。」問：「如何是中元節屆？」師云：「今
GA084n0086_p0136a02║朝七月十五。」問：「大座當軒，獨露本來面目；豁開戶牖，放出無位真人。
GA084n0086_p0136a03║元是屋裏底，為甚人不識？」師云：「為汝眼花。」進云：「和尚道什麼？」師云：「道
GA084n0086_p0136a04║汝耳聾。」僧便出。師乃云：「共來黃檗山，聚首三個月，愧我無法說，白棒
GA084n0086_p0136a05║當頭楔。不圖結良緣，却要恨徹骨，今朝各自行，個個都禿橛。」復云：「今
GA084n0086_p0136a06║朝七月十五，家家追宗薦祖，寺寺供佛供祖；惟是本分衲僧，却尚超
GA084n0086_p0136a07║佛越祖。為甚如是？丈夫自有冲天志，不向他人行處行。」便下座。
GA084n0086_p0136a08║第二代費隱通容禪師（入院法語五則、上堂二則、序二首）
GA084n0086_p0136a09║入院，至山門云：「盡大地是個解脫門，且道從何處入？」良久，「從脚跟下
GA084n0086_p0136a10║入！」便進。
GA084n0086_p0137a01║佛殿云：「過去已過去，未來猶未來，現在作麼生？坐斷主人公，向何處
GA084n0086_p0137a02║出氣？容上座到者裏即得大展三拜。」
GA084n0086_p0137a03║伽藍云：「叢林藩籬，佛法金湯，自受靈山囑付，直到而今不忘。且道以
GA084n0086_p0137a04║何為驗？看燒這一瓣香。」
GA084n0086_p0137a05║祖堂云：「西天四七，東土二三，盡在者裏日午打三更。」舉香云：「今日不
GA084n0086_p0137a06║肖兒孫到來，一時捉敗便燒。」
GA084n0086_p0137a07║方丈云：「釋迦在者裏掩室，維摩在者裏默然，古今天下老和尚在者
GA084n0086_p0137a08║裏橫說竪說，容上座在者裏作麼生施設？一棒一條痕，一掌一握血。」
GA084n0086_p0137a09║遂據坐。
GA084n0086_p0137a10║當日眾請上堂，師至座前，拈山門請啟云：「披厯佛祖肝膽，拈掇衲僧
GA084n0086_p0138a01║性命，盡在個裡。山僧不敢囊藏被葢，時向人間拈出，仰煩維那對眾
GA084n0086_p0138a02║宣讀。」維那宣疏畢，師指法座云：「寶華王座為眾兄弟顯本分事了也，
GA084n0086_p0138a03║既若眼見耳聞，便可休機罷釣。設或未然，容上座錦土鋪花去也。」遂
GA084n0086_p0138a04║陞拈香云：「者一瓣香，如天普葢，似地普擎，爇向爐中，端為祝延，今
GA084n0086_p0138a05║上皇帝聖壽萬歲萬歲萬萬歲，恭願皇圖綿鞏固之休，峻命衍基隆
GA084n0086_p0138a06║之運。者一瓣香，該羅今古，統御人寰，𤑔向爐中，奉為滿朝文武、天下
GA084n0086_p0138a07║官僚、并及福清縣主諸位高官，恭願福祿同滄海，壽算等喬松。者一
GA084n0086_p0138a08║瓣香，根苗有據，不涉繁端，爇向爐中，奉為現前兄弟、本山護法、遠近
GA084n0086_p0138a09║檀那，恭願同明向上宗猷，共證本地風光。者一瓣香，最初到處尋覓
GA084n0086_p0138a10║不得到手，一旦到手，便乃當陽披露，不可指目。末後遇著個沒眼睛，
GA084n0086_p0139a01║老和尚伸手一揑，直得脫白無光。爇向爐中，專為現住浙江寧波府
GA084n0086_p0139a02║鄞縣天童寺、傳曹溪正脉三十四世本師密雲悟和尚用酬法乳之
GA084n0086_p0139a03║恩。」遂斂衣就座，上首白椎竟，師云：「龍象眾目前彌滿，第一義理合共
GA084n0086_p0139a04║知，請出來吐露看。」僧問：「昔從黃檗去，今向黃檗來，請問和尚無去無
GA084n0086_p0139a05║來作麼生道？」師云：「頭頂天，脚踏地。」進云：「去來且止，黃檗消息如何？」師
GA084n0086_p0139a06║便喝。進云：「砂盆雖破，家風還在。」師云：「與闍黎無干。」問：「坐斷白雲，佛祖
GA084n0086_p0139a07║無處潛踪；縱橫十字，凡聖不可等階。意旨如何？」師云：「放汝三十棒。」進
GA084n0086_p0139a08║云：「恁麼則亘古長明，祖燈增照去也。」師云：「閒言語！」問：「未離馬峰，遍界
GA084n0086_p0139a09║風光騰瑞彩；纔跨猊座，眉間劍氣爍鋒鋩。黃檗門庭即不問，祝聖報
GA084n0086_p0139a10║恩事若何？」師云：「天長地久。」進云：「九天閶闔開宮闕，萬國衣冠拜冕旈。」
GA084n0086_p0140a01║師云：「阿誰不願？」進云：「一句了然超百億。」便禮拜，師噓一噓。問：「一線陽
GA084n0086_p0140a02║春曲，繇來和者稀。如何是陽春曲？」師云：「眉毛八尺長。」僧禮拜，師云：「何
GA084n0086_p0140a03║不再進後語？」僧歸位，問：「黃檗祖庭久寂寥，蹉跎虛度幾春秋？今日蒙
GA084n0086_p0140a04║師呈此令，臨濟家風事若何？」師便打。進云：「恁麼則昔日臨濟，今朝黃
GA084n0086_p0140a05║檗去也。」師云：「汝增我不得。」乃云：「全機展演，一道提持，葢古覆今，超聲
GA084n0086_p0140a06║越色，突出報化，佛頭拽脫，娘生鼻孔。向此辨明得去，便可施大機、發
GA084n0086_p0140a07║大用，與銅頭鐵額敲枷打鎖，超宗異目，碎骨取髓；天上人間解粘去
GA084n0086_p0140a08║縛，佛祖塲中抽釘拔楔。所以道：『縱橫無碍，殺活自由。我為法王，於法
GA084n0086_p0140a09║自在。』正當恁麼時，安家定業一句作麼生道？」拈拄杖按膝云：「橫按鏌
GA084n0086_p0140a10║鋣全正令，太平寰宇斬癡頑。」復舉：「當時世尊初降生，一手指天，一手
GA084n0086_p0141a01║指地，目顧四方，週行七步云：『天上天下，惟吾獨尊。』後來雲門文偃禪
GA084n0086_p0141a02║師云：『我當時若見，一棒打殺與狗子喫，貴圖天下太平。』」師云：「世尊衍
GA084n0086_p0141a03║鐵牛機，雲門明格外句。雖則各露風規，要且未合本據。且道如何是
GA084n0086_p0141a04║本據底意？天上有星皆拱北，人間無水不朝東。」卓一卓，下座。
GA084n0086_p0141a05║居士陳治安、林有喜、林正立、夏春暉、吳承啟、龔士龍等請上堂。僧問：
GA084n0086_p0141a06║「身居學海，意出雲霄，花無戀影之心，境不畱人之迹，正恁麼時，是何
GA084n0086_p0141a07║境界？」師云：「獨步大方。」進云：「如何是黃檗境？」師云：「十二峰高。」「如何是境
GA084n0086_p0141a08║中人？」師云：「頂天立地。」「如何是人中意？」師云：「自家薦取。」進云：「人境已蒙
GA084n0086_p0141a09║師指示，人忘境寂事如何？」師云：「頂門劈開。」進云：「如何是學人自己？」師
GA084n0086_p0141a10║便打，云：「還不知羞！」問：「色身非我，我亦非真，如何是本來面目？」師良久，
GA084n0086_p0142a01║云：「會麼？」僧噓一噓，師云：「鼓粥飯氣。」乃云：「眉橫錦繡，披一念於古今；目
GA084n0086_p0142a02║機銖兩，融古今於一念。非彼非此，非遠非近，即躔離躔，居世出世。游
GA084n0086_p0142a03║歷宗家，舉揚佛事。道骨叅天，仁風洽爾。人天贊之有分，緇素誦固無
GA084n0086_p0142a04║窮。然而更要信得當人自己分上有一叚，描也描不成，畵也畵不就。
GA084n0086_p0142a05║如此底奇特之事，佛祖窮之不到，人天贊猶莫及。坐斷要津，不通階
GA084n0086_p0142a06║級。所以發明奇特事，須是恁麼人；要是恁麼人，方明奇特事。既若發
GA084n0086_p0142a07║明得去，則與山僧拄杖子同條合命。且拄杖子初無多少奇特，祇是
GA084n0086_p0142a08║風標獨立、斬釘截鐵。喚作山僧拄杖子，却是現前眾居士；喚作現前
GA084n0086_p0142a09║眾居士，却是山僧拄杖子。無二、無二分，無別、無斷故。正當恁麼時，歸
GA084n0086_p0142a10║根復本一句作麼生道？萬物盡資和氣力，靈苗豈藉四時推？」以拄杖
GA084n0086_p0143a01║卓一卓，下座。
GA084n0086_p0143a02║題白雲端禪師語錄序
GA084n0086_p0143a03║遠祖白雲守端禪師，於曹溪正脉，自南嶽讓始源流，至祖乃第十三
GA084n0086_p0143a04║世也。示生於宋，及其出世始末事績，略載《會元》。曩者通容行脚時，閱
GA084n0086_p0143a05║方冊中有浮山遠推重其發明臨濟三頓棒，大有過人處；因是覔祖
GA084n0086_p0143a06║全錄，竟不獲一覩為懷。茲赴黃檗請，有興化若雪禪人，偶於店舖敗
GA084n0086_p0143a07║紙堆中拾得一冊，被蟲蛀所食，殘缺殊甚。雖非全帙，而亦嘗臠得鼎。
GA084n0086_p0143a08║亦有頌古，試比《聯珠》，僅存什一。遂命侍者將《聯珠》內凡屬祖所著者
GA084n0086_p0143a09║盡書出，合編以備觀覽。然於錄內有字句因蛀𡙇減，再全錄時，依其
GA084n0086_p0143a10║補正。時默宓公同峻初嚴居士發意受梓，筆為紀云。
GA084n0086_p0144a01║題虎丘隆禪師語錄序
GA084n0086_p0144a02║曹溪源流第十六世祖虎丘紹隆。師於佛果會下為知藏，一日入室
GA084n0086_p0144a03║次，果舉「見見之時，見非是見；見猶離見，見不能及」，乃舉拳問之曰：「還
GA084n0086_p0144a04║見麼？」祖曰：「見。」果曰：「頭上安頭！」祖聞，脫然契證。果叱曰：「見個什麼？」祖曰：
GA084n0086_p0144a05║「竹密不妨流水過。」果肯之。自爾深藏履踐，不露圭角。有問果曰：「隆藏
GA084n0086_p0144a06║主柔易若此，何能為哉？」果曰：「瞌睡虎耳。」過後出世，有語錄，當時人集
GA084n0086_p0144a07║以成篇，不盛帙。觀其威弘自若，磊落精徤，「睡虎」之言益顯不虛。方外
GA084n0086_p0144a08║多刻行，獨於閩中少有見者；故舊年於此山鏤刻，便與緇素請閱。按
GA084n0086_p0144a09║源流，祖之降生於宋，和州含山人，在高宗紹興六年丙辰五月八日
GA084n0086_p0144a10║乙亥示寂也。旹崇禎乙亥仲春甲戌日，第二十代嗣法孫通容拜書
GA084n0086_p0145a01║于黃檗丈室堂。第三代隱元隆琦國師（入院法語五則、上堂九則、機緣三則、序二首、書啟五篇、規文一則）
GA084n0086_p0145a02║入院，至山門云：「從上已來，閒門破戶，一時八字打開了也。且道關棙
GA084n0086_p0145a03║子在甚麼處？」喝一喝，便入。
GA084n0086_p0145a04║佛殿云：「巍巍堂堂，坐斷十方。正當與麼時，好與三十拄杖。何故？不見
GA084n0086_p0145a05║道：『斫却月中桂，清光應更多。』」
GA084n0086_p0145a06║伽藍堂云：「城塹三寶即不無，重振宗風如何著力？」舉香云：「一番提起
GA084n0086_p0145a07║一番新。」
GA084n0086_p0145a08║祖師堂云：「西天四七，眼橫鼻直。東土二三，寐語喃喃。惑亂天下人無
GA084n0086_p0145a09║了時。今日不肖兒孫活捉將來，一爐燒却。」
GA084n0086_p0145a10║方丈云：「掩室杜口，狼藉不少，古今天下老和尚潑天潑地，蝦跳不出
GA084n0086_p0146a01║斗。琦上座到者裏又作麼生？」驀拈拄杖畫一畫云：「破也，破也。」擲下拄
GA084n0086_p0146a02║杖云：「放出一隊老古錐，未證據者看看！」
GA084n0086_p0146a03║即日眾請上堂，師至座前，拈侍御心弘林公請啟云：「只者個爍破重
GA084n0086_p0146a04║關，徹法源底，逼得山僧無藏隱處。今日不免對眾舉揚，煩維那宣讀。」
GA084n0086_p0146a05║宣畢，指法座云：「寶華王座流露真宗，我今更踏向上一着，千聖俱立
GA084n0086_p0146a06║下風。」遂陞，告香云：「者一瓣香，𤑔向爐中，端為祝延
GA084n0086_p0146a07║今上皇帝聖壽萬安。伏願龍圖鞏固，鳳曆長春，齊壽考於芥子之城，
GA084n0086_p0146a08║扇真風於拂石之刧。者一瓣香，奉為滿朝文武功勳及郡縣尊官，伏
GA084n0086_p0146a09║願祿位高遷，德風遠播。者一瓣香，奉為本山大檀越並外護諸居士，
GA084n0086_p0146a10║伏願同明般若之正因，共證金剛之固體。者一瓣香，大眾會麼？昔年
GA084n0086_p0147a01║在這裏落節，今日向這裏拔本，𤑔向爐中，專為現住浙江溫州府永
GA084n0086_p0147a02║嘉縣法通禪寺、傳曹溪正脉三十五世費隱容和尚，用酬法乳之恩。」
GA084n0086_p0147a03║遂斂衣就座。上首白椎云：「法筵龍象眾，當觀第一義。」師云：「第一義諦，
GA084n0086_p0147a04║三世諸佛無著眼處，汝等諸人作麼生觀？試出𨁝跳看！」僧禮拜。師云：
GA084n0086_p0147a05║「勅點飛龍馬，跛鱉出頭來。」問：「祇園繇來古，法席至于今。請問和尚，還
GA084n0086_p0147a06║有亘古亘今底麼？」師云：「坐斷乾坤。」僧禮拜，師便打。問：「黃檗家風舊，今
GA084n0086_p0147a07║朝令轉新。如何是新令句？」師竪拂子云：「會麼？」僧喝。師云：「再喝看！」僧又
GA084n0086_p0147a08║喝，師便打。問：「陽春初臨，法席三開，和尚即今將甚麼物示眾？」師拈拂
GA084n0086_p0147a09║子，左一拂。進云：「者個便是和尚為人處麼？」師右一拂。僧禮拜云：「謝和
GA084n0086_p0147a10║尚指示。」師云：「指個甚麼？」僧一喝。師云：「且喜沒交涉。」問：「言前薦得，屈辱
GA084n0086_p0148a01║宗風；句後承當，埋沒家寶。正當與麼時，教學人向甚麼處模索？」師云：
GA084n0086_p0148a02║「鐵牛橫古路。」進云：「不是特來呈舊面，隨流一句事若何？」師擲拂子。進
GA084n0086_p0148a03║云：「好女不著嫁時衣。」便轉身。師便打，乃云：「棒頭未點，遍界全彰；鼻孔
GA084n0086_p0148a04║下垂，通身露布。脫體承當得去，直下頓超佛祖；脫若未能，山僧第二
GA084n0086_p0148a05║杓惡水潑汝諸人去也。」𥪡拂子云：「向者裏撥一線道，不妨輝天鑑地，
GA084n0086_p0148a06║耀古騰今。這邊那邊，七通八達，便能運大鉗鎚、施大機用，摟碎佛祖
GA084n0086_p0148a07║頂𩕳，掀翻衲僧巴鼻。有時孤峰頂上獨立，有時百草頭邊𨁝跳。在此
GA084n0086_p0148a08║非此，在彼非彼，一道平懷，冺然無寄。蕩蕩廓周沙界，歷歷遍滿十虛。
GA084n0086_p0148a09║正當與麼時，共樂昇平，如何話會？野老不知堯舜力，鼕鼕打鼓祭江
GA084n0086_p0148a10║神。」復舉：「二祖阿難問迦葉云：『世尊傳金襴外，復傳何物？』迦葉召阿難，
GA084n0086_p0149a01║阿難應：『諾』。迦葉云：『倒却門前剎竿著。』阿難有省。」師云：「迦葉盡力提携，
GA084n0086_p0149a02║只倒個門前剎竿。然放倒且易，扶起猶難，還有扶起者麼？如無，山僧
GA084n0086_p0149a03║自扶去也。」卓拄杖云：「扶起倒剎竿，不用纖毫力。依舊𥪡門前，千古明
GA084n0086_p0149a04║歷歷。」卓拄杖，下座。
GA084n0086_p0149a05║開藏，檀樾請上堂。師竪拂云：「三藏十二部，一切修多羅總在這裡流
GA084n0086_p0149a06║出。且道這裡從甚麼處流出？脫若會去，翻藏已竟，皇恩祖德一時
GA084n0086_p0149a07║酬畢；若猶未然，山僧向第二門頭展演去也。大聖無名，美流萬世；大
GA084n0086_p0149a08║功不宰，勳業湛然。所以大人具大見，大智得大用。一言含萬有，一句
GA084n0086_p0149a09║逗羣機。廣羅法界以無遺，細入微塵而靡間。生民共沐恩光，草野均
GA084n0086_p0149a10║沾利樂。浩浩蕩蕩，民莫名焉。茲逢吉日良辰，慶雲繚繞，有大檀那運
GA084n0086_p0150a01║普利心，命山僧登臨此座，開大寶藏敷演真乘。言言見諦，句句朝宗。
GA084n0086_p0150a02║杲日昭回，山川顯煥。中天祖丹心畢露，葉相國洪護儼然。了三十年
GA084n0086_p0150a03║前未了之公案，翻五千餘卷爛熳之葛藤，以酬祖德，用報皇恩。且道
GA084n0086_p0150a04║政當此際，如何著力？等閒舒出娘生手，撥轉如來正法輪。」下座。
GA084n0086_p0150a05║送化士，上堂。師云：「龍樓寶閣半傾欹，搖拽雲中能幾時？特地掀翻重
GA084n0086_p0150a06║鼎建，大家出手要撑持。急着力，莫遲疑，事難方表丈夫兒。拈來莖草
GA084n0086_p0150a07║千金重，不是苦心人不知。」呈拄杖云：「會麼？葢覆乾坤，只這箇頂天立
GA084n0086_p0150a08║地是由誰？」下座。
GA084n0086_p0150a09║佛誕，恬生林居士等為縣主凌公祝壽，請上堂。問：「曇花自天降，偉人
GA084n0086_p0150a10║此日生。為瑞為祥即不問，如何是不即不離？」師良久云：「會麼？」進云：「恁
GA084n0086_p0151a01║麼則當陽普露、遍界全彰去也。」師云：「如何是當陽意？」僧頓足。師打云：
GA084n0086_p0151a02║「亂發作麼！」問：「九龍方吐水，萬象盡聞香；降誕右脇下，求師大闡揚。」師
GA084n0086_p0151a03║云：「銀蟾初出海，何處不分明？」乃云：「性海波澄，光吞羣象，桂輪孤朗，影
GA084n0086_p0151a04║現娑婆。經云：『應以宰官身得度者，即現宰官身而為說法；應以菩薩
GA084n0086_p0151a05║身得度者，即現菩薩身而為說法。』茲乃文佛降生之日，正是賢侯華
GA084n0086_p0151a06║誕之晨，且道現甚麼身而為說法？」遂竪拂子云：「會麼？一點水墨，兩處
GA084n0086_p0151a07║成龍。五日一雨，十日一風。德澤溢乎四海，仁壽卓立千峰。若論衲僧
GA084n0086_p0151a08║向上一着，未離兜率猶較些子，突出娘胎堪作甚麼？那更一手指天，
GA084n0086_p0151a09║一手指地，口喃喃道個『天上天下惟吾獨尊』，敗露不少怪道。雲門
GA084n0086_p0151a10║一棒打殺餵狗子喫，貴圖天下太平。雲門雖握閫外威權，未免渾身泥
GA084n0086_p0152a01║水，到黃檗門下一點也用不着。且黃檗尋常用個甚麼？只有一雙窮
GA084n0086_p0152a02║相手，未嘗低揖等閑人。」下座。
GA084n0086_p0152a03║羅山亘和尚至，上堂。師云：「進以禮，退以樂，暖日和風響殿閣。出則弟，
GA084n0086_p0152a04║入則孝，青山綠水慶雲罩。兩相扣擊破砂盆，千古長空浩浩閙。若將
GA084n0086_p0152a05║耳聽終難會，眼處聞聲無不到。汝等諸人各各有眼，必也堪聞。且道
GA084n0086_p0152a06║羅山、黃檗兩口無一舌，撞頭磕額，所談何事？夜半太陽輝宇宙，天明
GA084n0086_p0152a07║黑漆布乾坤。」下座。
GA084n0086_p0152a08║元旦上堂。云：「王言如絲，其出如綸。等閒拈一毫頭，家隆國泰；信口道
GA084n0086_p0152a09║一句子，草偃風行。人間天上共沐恩光，此界他方鈞陶至化。是以在
GA084n0086_p0152a10║天天中之聖，在人人中之尊，在物物中之貴，在法法中之王，且道在
GA084n0086_p0153a01║衲僧分上成得甚麼？」竪拂子云：「會麼？為瑞為祥彌法界，如雲如雨覆
GA084n0086_p0153a02║三千。」下座。
GA084n0086_p0153a03║辭眾，上堂。師云：「八載住持受苦艱，呵風罵雨不安閒；今朝帶水拖泥
GA084n0086_p0153a04║去，十二峰頭展笑顏。大眾且道，笑個甚麼？波裡橫行波裡睡，幸然不
GA084n0086_p0153a05║沒小江間。」下座。
GA084n0086_p0153a06║再住黃檗，林檀越請上堂。西堂良也問：「黃檗開期慣用本分鉗鎚，只
GA084n0086_p0153a07║如逢着超宗異目底人，如何施設？」師云：「虎頭帶角出荒草。」進云：「恁麼
GA084n0086_p0153a08║則牙期本是舊知音，流水高山不用絃。」師云：「隱隱峰頭露一班。」進云：
GA084n0086_p0153a09║「今日林府設齋，不比尋常茶飯，因齋慶讚一句作麼生道？」師打云：「是
GA084n0086_p0153a10║尋常，不是尋常？」進云：「直下分明。」師云：「秪為分明極。」乃云：「陷獸機關，妙
GA084n0086_p0154a01║乎毒手；活人眼目，所貴藏鋒。鋒藏忽然入眼，重重翳障淨盡消除；手
GA084n0086_p0154a02║毒偶觸其機，一切生靈俱在坎內。然世間小小技術，亦有神妙不測
GA084n0086_p0154a03║之功以利天下。何况佛祖鉗鎚，宗門牙爪，一棒一喝，一錐一拶，一語
GA084n0086_p0154a04║一默，一動一靜之下，轉凡成聖者乎？故我臨濟見僧入門便喝，德山
GA084n0086_p0154a05║見僧入門便棒。又云：『夫叅學者，不避喪身失命。我在黃檗處，三度問
GA084n0086_p0154a06║佛法的的大意，三蒙痛棒，如蒿枝拂相似。而今再思一頓，無人下手。』
GA084n0086_p0154a07║僧云：『某甲下手。』濟度棒與僧，僧擬接，濟便打。看這老漢機用，如返風
GA084n0086_p0154a08║囘火奔流，度刃毒中之毒，鋒上加鋒，殺活自由，亘赫千古。苟承其宗，
GA084n0086_p0154a09║須明厥旨，豈可呴呴之仁、硜硜之德、詹詹之言、屑屑之行混雜其間，
GA084n0086_p0154a10║以玷從上綱宗邪？茲乃結夏之期，眾等請陞此座，欲山僧舉揚正法
GA084n0086_p0155a01║眼藏，於清淨大圓覺中，一一點出正知正見，與諸人共知。未審諸人
GA084n0086_p0155a02║還委悉麼？掃却腥臊千萬里，唯餘正脉永流通。」下座。
GA084n0086_p0155a03║縣主凌公請小叅，師舉臨濟大師云：「有時一喝如金剛王寶劍，有時
GA084n0086_p0155a04║一喝如踞地獅子，有時一喝如探竿影草，有時一喝不作一喝用。」喝
GA084n0086_p0155a05║一喝云：「是金剛王寶劍？是踞地獅子？是探竿影草？是一喝不作一喝
GA084n0086_p0155a06║用？大眾試判斷看！若判斷得，山僧拄杖子當堂分付。擬議尋思，劍去
GA084n0086_p0155a07║久矣，那更形于問荅、涉于語言？彼此鈍置，無有了期。所以山僧尋常
GA084n0086_p0155a08║向諸人眉睫上輪刀走馬，汝等諸人須向山僧脚跟下斬釘截鐵，兩
GA084n0086_p0155a09║不相傷，各無妨礙。得到與麼田地，正好孤峰頂上罵月呵風，十字街
GA084n0086_p0155a10║頭拖泥帶水。或順或逆，或抑或揚，激發個事，接引後昆。堪報不報之
GA084n0086_p0156a01║恩，共助無為之化。且今日山僧與凌公覿面相呈，各出手眼一句作
GA084n0086_p0156a02║麼生道？玉融風雅千年紹，黃檗山輝一點奇。」復喝云：「逗漏不少！」
GA084n0086_p0156a03║大殿上梁，小叅云：「托出脊梁橫法界，大開眼目耀乾坤。都盧一座空
GA084n0086_p0156a04║王殿，八萬四千解脫門。正當與麼時，撑持者撑持，蓋覆者蓋覆，且道
GA084n0086_p0156a05║阿那個作得其中主？」良久云：「兒孫卓立如麻粟，沒量大人獨箇尊。」喝
GA084n0086_p0156a06║一喝，轉身。
GA084n0086_p0156a07║僧問：「如何是奪人不奪境？」師云：「眼底無人一色新。」「如何是奪境不奪
GA084n0086_p0156a08║人？」師云：「家無四壁不知貧。」「如何是人境兩俱奪？」師云：「踏翻世界無踪
GA084n0086_p0156a09║跡。」「如何是人境俱不奪？」師云：「出門俱是看花人。」進云：「今朝值遇揮斤
GA084n0086_p0156a10║手，遊刃忘牛世所希。」師云：「未知人境在。」
GA084n0086_p0157a01║縣主凌公問：「與萬法為侶政自難，如何得不與萬法為侶？」師震聲一
GA084n0086_p0157a02║喝云：「會麼？」進云：「未了。」師云：「還要第二杓惡水麼？」公無語。少頃，問云：「畢
GA084n0086_p0157a03║竟如何是不與萬法為侶？」師云：「百花叢裡過，一葉不沾身。」次夜茶次，
GA084n0086_p0157a04║問：「昨日請教大師，自見慚愧。」師云：「慚愧者誰？」進云：「親到黃檗來。」師云：
GA084n0086_p0157a05║「明日向甚麼處去？」公擬議，師云：「來得，去不得。」進云：「話頭明明，為甚鈎
GA084n0086_p0157a06║不起？」師云：「放下來。」公應：「諾。」又問：「百丈野狐話，不落是？不昧是？」師云：「山
GA084n0086_p0157a07║僧不打這兩片皮。」進云：「不會。」師云：「江南江北問王老，一狐疑了一狐
GA084n0086_p0157a08║疑。」進云：「為甚麼又墮野狐身？」師云：「汝即今是什麼身？」公無語。師云：「山
GA084n0086_p0157a09║僧今夜亦墜異類中去也。」便作虎聲，轉身歸方丈。
GA084n0086_p0157a10║有護乩、居士謝雨入山。師云：「嘗聞仙人會作詩。」仙書云：「佛何用詩？」師
GA084n0086_p0158a01║云：「天上無空腹神仙，山僧今日與仙聯一首遊戲；異日載志，亦是勝
GA084n0086_p0158a02║事。」仙云：「請和尚先！」師云：「仙翁冐雨入山家。」士囑仙云：「和尚機速，請荅！」
GA084n0086_p0158a03║仙停乩罔措，師震聲一喝云：「擬議停機，白雲萬里。本是木作成，靈從
GA084n0086_p0158a04║何來？聖從何起？莫瞞山僧好！」乃自聯云：「仙翁冐雨入山家，何事當機
GA084n0086_p0158a05║縮爪牙？不獨渾身泥水濕，片心攪擾亂如麻。」令侍者度與仙。仙齋後
GA084n0086_p0158a06║和云：「仙翁冐雨入山家，為喫趙州一碗茶，莫怪無言為擬議，春霖洗
GA084n0086_p0158a07║落滿山花。」師云：「好個春霖洗落滿山花，祇是遲了些！」復次韵云：「浮囊
GA084n0086_p0158a08║擊碎了無家，竟日貪杯酒當茶。出賣風雲誇好手，爭如舌上吐蓮花？」
GA084n0086_p0158a09║題禪林寶訓序
GA084n0086_p0158a10║《寶訓》盛行江北，大著吳中，而閩粵師僧，十有八九莫之見聞；欲禪林
GA084n0086_p0159a01║之振、道法之隆，詎可得乎？余昔行脚金粟時，目之如獲至寶，懷之有
GA084n0086_p0159a02║年。雖不能力行，抑亦不敢須臾忽也。是集始自明教老人，終於懶菴
GA084n0086_p0159a03║大師，於中三百篇，皆從諸老真心中流出。而其語言光明正大，直截
GA084n0086_p0159a04║簡切，真足為萬世師法。會之甚易，而行之誠難也。貴乎剪華取實，急
GA084n0086_p0159a05║救像季流弊；摧邪輔正，恢復上古真宗。澆漓之風既息，渾樸之道斯
GA084n0086_p0159a06║全，而口耳流傳之弊、悖逆無根之說，曷由興哉？余每欲刊行與眾共
GA084n0086_p0159a07║之，所愧囊空，弗克其事。今玄生禪人鳩諸仝志，剞劂流通，大有補於
GA084n0086_p0159a08║閩粵。倘遇血氣衲僧，磕着一言半句，將來蓋天蓋地，奚愁乎禪林之
GA084n0086_p0159a09║不振、道法之不隆也？非惟予願足此，亦不辜從上諸老口門放大寶
GA084n0086_p0159a10║光、照耀天下也夫！
GA084n0086_p0160a01║題臣農《即事篇》序
GA084n0086_p0160a02║讀臣農《即事篇》，乃知百草頭邊，泣露吟風，淋漓感慨，撼動天地鬼神，
GA084n0086_p0160a03║擊起赤膽忠心。雖林巒草野，莫不號呼長太息者矣！於戲！有國、有家、
GA084n0086_p0160a04║有禪林者，苟無這段骨氣、者副心腸，而能成立其事也？夫臣農老翁
GA084n0086_p0160a05║荷儒佛有年，今乃遯于桑梓，日與村農野牧撫掌高歌，拍拍是令。而
GA084n0086_p0160a06║其語言磊落，逸性顛狂，有時喝馬驅牛，有時棒風呵月；言人之所未
GA084n0086_p0160a07║言，行人之所未行。知他凡耶？聖耶？儒耶？佛耶？耕耶？釣耶？試問高明緇
GA084n0086_p0160a08║素，着一轉語！
GA084n0086_p0160a09║請亘信法弟住黃檗啟
GA084n0086_p0160a10║建立師宗，貴乎莫逆心腹；掀翻祖道，妙在徹骨弟兄。爪牙早已完全，
GA084n0086_p0161a01║肝膽繇來共赤。家裡人成家裡事，箇中信向箇中傳。恭惟法弟，德涵
GA084n0086_p0161a02║海岳，道契塵寰。一脉長懸，隱隱清彈霜夜月；雙巒並峙，重重流露洞
GA084n0086_p0161a03║中春。忝法愛以來迎，仰慈仁而許可。因緣出現，正值斯時；賓主圓融，
GA084n0086_p0161a04║莫非此際。僧眾瞻風已久，士紳渴化良多。更冀速展鳳巢，允矣眉端
GA084n0086_p0161a05║增彩；即登獅座，儼然錦上鋪華。某等停候白椎，親聆哮吼。慶快平生
GA084n0086_p0161a06║之願，滿足曠刧之心。庶浪子知歸，山靈有幸！
GA084n0086_p0161a07║復海澄文長曾居士書
GA084n0086_p0161a08║玄珠禪人賫居士手教并信物，領謝！領謝！山野雖未面晤，已知居士
GA084n0086_p0161a09║從正信中來，乃能立志期悟，直至古人田地，不敢一念退屈。比按牛
GA084n0086_p0161a10║頭喫草者，實雲泥懸隔矣！又求直截開示，山野祇得口挂壁上。然居
GA084n0086_p0162a01║士未開口前，合喫三十棒。山野與麼道，早已鈍置不少；那更委曲開
GA084n0086_p0162a02║示，展轉牽絆，曷有了期？且道未開口前，過在什麼處，合喫三十棒？所
GA084n0086_p0162a03║冀着實體究，無間閒忙；忽于不知不覺處磕着山野棒頭，敢保生死
GA084n0086_p0162a04║心七花八裂，本來面目獨露堂堂。至於迎賓待客，呼奴喚婢，法法頭
GA084n0086_p0162a05║頭，塵塵剎剎，無非本地風光，更于何物而可蒙昧者哉？得到與麼時
GA084n0086_p0162a06║節，速來通消息。
GA084n0086_p0162a07║復鼓思王居士
GA084n0086_p0162a08║所尊者道，所重者法。法道之所在，捨身衛之，非過也；法道之所不在，
GA084n0086_p0162a09║忘名事之，奚益焉？然今正值禪林秋晚之時，破法沙門、謬解宗徒，靡
GA084n0086_p0162a10║所不至。若非正眼决之，恐被邪師所惑。衛之事之，有何補于法道乎？
GA084n0086_p0163a01║是以我宗貴在眼正，眼若果正，日常行操則無顛蹶之患，入佛堂奧
GA084n0086_p0163a02║必也可期矣！古僧問古德：「如何是正法眼？」德云：「破沙盆。」且道是什麼
GA084n0086_p0163a03║意旨？所冀居士弗舍晝夜，孜孜叅究畢竟是什麼道理。脫若㘞地一
GA084n0086_p0163a04║聲，便知山野棒頭落處。而頂王之珠、甚深微妙之法，不待問人，了了
GA084n0086_p0163a05║自明之矣！囑！囑！
GA084n0086_p0163a06║與鏡汭凌居士書
GA084n0086_p0163a07║山堂夜話月初凉，何處飄來一院香？莫是東甌塵外客，催人落草暗
GA084n0086_p0163a08║商量？咦！一念妄動，百計無何，造道緇素，可不慎哉？葢為居士昔日一
GA084n0086_p0163a09║問，不帶枝葉，屢屢觸人鼻孔，不覺逗漏如此。然山僧當時荅處直截
GA084n0086_p0163a10║根源，未審居士留心否？徹證否？如徹證也，便能掀翻窠臼，摸捋虎鬚，
GA084n0086_p0164a01║則不被天下野狐津沫所瞞也。不妨二六時中，心心獨尊，念念獨尊，
GA084n0086_p0164a02║頭頭獨尊，法法獨尊，塵塵獨尊，剎剎獨尊，更有何物可為伴侶哉？然
GA084n0086_p0164a03║後獨踞公堂，應機接物，大用現前，不存軌則。一語一默，一錐一拶，決
GA084n0086_p0164a04║千古之猶豫，斷未了之公案。敲枷打鎖，起死囘生，為黎民福，成差別
GA084n0086_p0164a05║智。正是沒量大人境界，非凡小可知也。果到與麼田地，不虛黃檗山
GA084n0086_p0164a06║中一面。捨此別作生涯，棄本逐末，則直指之道莫辨。何故？吾宗貴在
GA084n0086_p0164a07║單刀直入，切忌多途雜毒。途多踏草不死，毒雜必也難療。唯冀高明
GA084n0086_p0164a08║裁决為快！
GA084n0086_p0164a09║復不凋池居士書
GA084n0086_p0164a10║來教謂：「末刧眾生無明濃厚，即入此門，盡是識神搬弄。求其絕後再
GA084n0086_p0165a01║甦，千無一二。」誠如所論，婆心雖切，而義未妥。何故？一切眾生無明濃
GA084n0086_p0165a02║厚，障蔽心目，難入此門。盡被識神搬弄，無時休息，故古德呵為門外
GA084n0086_p0165a03║漢也。苟入此門，如賊入空屋，失却偷心。所謂了了見，無一物，亦無人，
GA084n0086_p0165a04║亦無佛。大千沙界海中漚，一切聖賢如電拂。此便是入門樣子也。又
GA084n0086_p0165a05║云：「今歲不上公車，非是辭榮高尚，實觀世味如嚼蠟。」據山野見處，觀
GA084n0086_p0165a06║世味如嚼蠟，正好上公車、登大任。儒佛並治，家國晏然。不惟人主坐
GA084n0086_p0165a07║致太平，抑亦靈山付囑猶在矣。更承妙象，嘉刻併選，禪髓見惠，何以
GA084n0086_p0165a08║克當？然山野住持事繁，未暇覽閱。第目「髓」之一字，似未妙也。葢「髓」字，
GA084n0086_p0165a09║係初祖將示寂，門人侍側，祖曰：「時將至矣，汝等盍各言其所得？」諸子
GA084n0086_p0165a10║各呈所得，祖一一印訖；唯慧可大師即禮三拜，依位而立。祖曰：「汝得
GA084n0086_p0166a01║吾髓。」今門下不錄機語，以古人方便義路為禪髓而謂普被三根者，
GA084n0086_p0166a02║實未能全被也。上根聞之，未免掉臂而去，終不咬人言句。中根自有
GA084n0086_p0166a03║生涯，亦不隨語生解。下根聞之，若存若亡，不無葛藤所絆。如是則何
GA084n0086_p0166a04║普被之有哉？殊不知，宗門下貴在覿面提持，抽釘拔楔，解粘去縛；直
GA084n0086_p0166a05║令個個獨露本來面目而後已，曷有實法繫綴于人乎？故我臨濟老
GA084n0086_p0166a06║人，三度問佛法的的大意，而黃檗三施痛棒。至大愚處點破，乃云「元
GA084n0086_p0166a07║來佛法無多子」，此便是瞥悟禪髓之樣子。不獨此老如是，乃至有祖
GA084n0086_p0166a08║以來，莫不由此為至要。餘者盡是皮毛，何足道哉！偶因門下一片熱
GA084n0086_p0166a09║腸，不覺噶呾如此。諒直夫必受直言，故不敢紆曲以汚直腸。彼此尚
GA084n0086_p0166a10║直，則直指之道可通。不然，總被識神搬弄，至于驢年無有休歇矣！謹
GA084n0086_p0167a01║復。
GA084n0086_p0167a02║規文
GA084n0086_p0167a03║教外別傳，肇自迦葉；禪門規制，始於百丈。故我土自唐及宋，以至於
GA084n0086_p0167a04║明，凡有禪林者，莫不遵而行之。然行之至者，禮義存，名位正，法道尊，
GA084n0086_p0167a05║付囑弗妄，而禪林振矣。行之未至，規繩不備，師資混濫；不肖者操其
GA084n0086_p0167a06║權，賢者退其位。私念一萌，公事盡廢，以致中外不睦，禪林繇此削弱
GA084n0086_p0167a07║也。苟忽而弗行，則無耻之徒分房列戶，靡所不為。縱有百千共住，如
GA084n0086_p0167a08║惡又聚，成外道法，奚益於祖庭乎？葢黃檗係列祖之席，先人不惜身
GA084n0086_p0167a09║命，叩闕請藏。為重此席故，感得天童、金粟二老人闡揚大法，醒覺羣
GA084n0086_p0167a10║迷，重光祖道。余愧不肖，住持八載，同諸被子，恢復鼎建。艱辛萬狀，不
GA084n0086_p0168a01║知有身，不知有名。屢受無根之謗，亦為此法席故也。若夫正見衲僧，
GA084n0086_p0168a02║須擇正言、行正事，不為邪魅所惑，則祖法存焉。祖法存，禪林興；祖法
GA084n0086_p0168a03║亡，禪林廢。所謂寧可無人，不可無法也。茲者聖制在邇，本山耆舊仝
GA084n0086_p0168a04║諸執事等，須擇吉日起，期定執事，以存聖制，一一依規而行。倘有違
GA084n0086_p0168a05║者，耆舊與執事公議擯罰。則不愧同住一會，亦不辜先人創制之本
GA084n0086_p0168a06║懷也。乙酉年十月十一日，寓龍泉丈室書
GA084n0086_p0168a07║第四代行彌亘信禪師（入院法語三則、上堂三則、小叅一則、書一則）
GA084n0086_p0168a08║入寺，至山門云：「欲透祖師關，須從這裡入。」喝一喝，便進。
GA084n0086_p0168a09║佛殿云：「佛身充滿於法界，大眾切忌踏着。」遂大展坐具三拜。
GA084n0086_p0168a10║方丈云：「居祖室，行祖令，任是銅頭鐵額到來，直教不存性命。」卓拄杖，
GA084n0086_p0169a01║震威一喝便起。
GA084n0086_p0169a02║當日替舊，同大眾請陞座。師云：「古路同行，祖庭同入，步步相隨，心心
GA084n0086_p0169a03║相印，了無異緣，亦無二念。如空合空，如水投水，直下薦去，多少省力。
GA084n0086_p0169a04║其或未然，山僧不惜眉毛，為諸人通箇消息。」良久云：「囘家盡是兒孫
GA084n0086_p0169a05║事，祖父從來不出門。」卓拄杖，下座。
GA084n0086_p0169a06║開堂，拈戶部乾菴陳公請啟示眾云：「正法眼藏，湼槃妙心，盡在箇裡。
GA084n0086_p0169a07║若向文彩未彰時會去，不待形言；苟或未能，不妨重新宣過。」維那宣
GA084n0086_p0169a08║疏畢，指法座云：「要提無相毘盧印，須向千峰頂上行。」遂陞座，拈香云：
GA084n0086_p0169a09║「這一瓣香，彌綸萬有，統御人寰，𤑔向爐中，端為祝延
GA084n0086_p0169a10║今上皇帝萬歲萬萬歲；伏願天下太平，萬民樂業。這一瓣香，天地同
GA084n0086_p0170a01║根，萬物一體，奉為滿朝文武、天下官僚、本山請主護法檀越，伏願福
GA084n0086_p0170a02║同滄海，壽等喬松。這一瓣香，數載向外追尋，一朝這裏翻身，今日人
GA084n0086_p0170a03║天眾前，次第二囘拈出，專為現住浙江嘉興府海鹽縣金粟廣慧禪
GA084n0086_p0170a04║寺、傳曹溪正脉三十五世費隱容和尚，用酬法乳之恩。」遂斂衣就座。
GA084n0086_p0170a05║上首白椎竟，僧問：「大開爐鞴，逼得無位真人沒處藏身。請問和尚，如何
GA084n0086_p0170a06║著脚？」師云：「待案山點頭，即向汝道。」進云：「只如龍得水時添意氣、虎逢
GA084n0086_p0170a07║山勢長威獰，又作麼生？」師云：「一任𨁝跳。」乃云：「當陽揭露，正體全彰，祖
GA084n0086_p0170a08║令既行，千差坐斷。所謂法隨法行，法幢隨處建立。以虛空為爐鞴，將
GA084n0086_p0170a09║須彌作鉗鎚，情與無情，一火煆出。直得上無攀仰，下絕己躬，如天普
GA084n0086_p0170a10║葢，似地普擎。拈花要旨從斯揭露，面壁宗風因爾昭明。所以道，神光
GA084n0086_p0171a01║不昧，萬古徽猷。入此門來，莫存知解。知解若絕，不假修持。然雖如是，
GA084n0086_p0171a02║祇如今日開堂祝聖一句作麼生道？萬邦有道歸王化，四海無虞樂
GA084n0086_p0171a03║太平。」卓拄杖，下座。
GA084n0086_p0171a04║戶部陳檀越入山，請上堂。師云：「相逢便拈出，未舉應知有；撥轉大法
GA084n0086_p0171a05║輪，同伸一隻手。法輪一轉，一切皆轉。轉煩惱為菩提，轉八識成四智，
GA084n0086_p0171a06║轉穢土為淨邦，轉萬物為自己。所謂靈丹一粒，點鐵成金；至理一言，
GA084n0086_p0171a07║轉凡成聖。如斯舉唱，尚落今時。須知當人分上，離名離相，絕聖絕凡，
GA084n0086_p0171a08║淨躶躶無依，赤洒洒獨露。這裡見得徹去，不妨隨處作主，遇緣即宗。
GA084n0086_p0171a09║其或未然，萬古碧潭空　月，再三撈摝始應知。」下座。
GA084n0086_p0171a10║安執事小叅。師云：「法席由來古，今朝令轉新。主賓雖互換，元是昔時
GA084n0086_p0172a01║人。所以建立門庭，弘通祖道，須是其中人，方能徹底荷任。豈不聞懶
GA084n0086_p0172a02║安佐靈祐，黃檗輔南泉？是以古人於法為重，於身為輕。在我衲子分
GA084n0086_p0172a03║上，應須磊磊落落、事事無碍始得。作麼生說個事事無碍底意？有水
GA084n0086_p0172a04║皆含月，無山不帶雲。」
GA084n0086_p0172a05║請隱元禪師囘山書
GA084n0086_p0172a06║彌生平疎懶，不堪為人師範。素作支遁計，以養病軀。黃檗祖席非法
GA084n0086_p0172a07║兄道德光大，莫能振其弘規。此月初，間有書辭，檀那會請法駕囘山，
GA084n0086_p0172a08║以安常住，慰四眾之望自可期。到山方知出遊連江。適羅山執事接
GA084n0086_p0172a09║某囘泉，不及親迓法駕。候到山恭趨座下，以聆清誨。餘容嗣布，不備。
GA084n0086_p0172a10║
GA084n0086_p0173a01║第五代超沛慧門禪師派行如沛，泉州同安康氏子。幼奇頴，雖習舉
GA084n0086_p0173a02║業，恒有出塵之志。年十七應郡試，過南安圭峰報親寺，覩寺額，欣然
GA084n0086_p0173a03║曰：「世出世法無非報親，何必世榮乎？」遂就圭峰示銘公披剃。蒙雪峰
GA084n0086_p0173a04║亘和尚激發箇事，頗有入處。二十一歲詣黃檗受具戒，隱元國師問
GA084n0086_p0173a05║曰：「來自何方？」師曰：「泉州報親。」國師曰：「欲為何事？」師曰：「欲求佛法。」國師
GA084n0086_p0173a06║曰：「我這裏一法也無。」師曰：「正好着力。」國師默器之，遂入侍丈室。往金
GA084n0086_p0173a07║粟省覲天童掃塔。逮應請福嚴、龍泉，皆命師堂中領眾。受囑出山，居
GA084n0086_p0173a08║溫陵誌公洞二載。徙玉融獅子巖，值時艱，益自韜晦；或炊烟不繼，恬
GA084n0086_p0173a09║如也。太史葉霞丞迎師到府說法，欲留就第過夏，師不可。國師應扶
GA084n0086_p0173a10║桑請，舉師嗣席，辭讓至再。檀護耆舊敦請益堅，始從眾命。登堂演法，
GA084n0086_p0174a01║機圓語峻，如明珠走盤、駿馬驀坡。由其深入道奧，故爛熳天真得大
GA084n0086_p0174a02║辨才也。春日上堂：「堤邊楊柳垂青，嶺外野花馥郁，一氣轉來遍界新，
GA084n0086_p0174a03║物物頭頭都漏泄。既漏泄也，一毫頭上現全提，萬仞崖巔露真智；雲
GA084n0086_p0174a04║林鳥語熾然說，塵說剎說無間歇。雖然恁麼，若向此中明，未具透春
GA084n0086_p0174a05║眼；不向此中明，且道眼在什麼處？」便下座。叅藩陳乾翁請上堂。舉：「操
GA084n0086_p0174a06║公大夫訪資福，福見來，畵一圓相，大夫曰：『弟子恁麼來早是不着便，
GA084n0086_p0174a07║那堪更畵一圓相？』福便掩却方丈門。」師曰：「資福與麼展拓，雖則善應
GA084n0086_p0174a08║機宜，也是韜光露影。今日大夫到來，黃檗八字打開，覿面無遮，相見
GA084n0086_p0174a09║了也。且道當時是？如今是？於中緇素得出分明，一貫兩個五百。其或
GA084n0086_p0174a10║未然，重為指注：『日暖溪聲泳，風和山色彰；不因春到戶，怎見百花香？』」
GA084n0086_p0175a01║時兵荒薦至，師赤身荷法，勉眾以為道忘軀，提持向上一着，深錐痛
GA084n0086_p0175a02║拶。故學者咸思自奮，忘其苦淡。沾法乳者，率多高明之士焉。住十載，
GA084n0086_p0175a03║凡國師公案未圓者，悉以圓之，洪規丕振。康熙二年秋，退居獅子巖。
GA084n0086_p0175a04║明年甲辰春，囘主圭峰。九月末示疾，門人延醫診視，師却不受。大眾
GA084n0086_p0175a05║詣榻前求開示，師拍掌一下曰：「是開示，不是開示？」一僧曰：「末後句聻？」
GA084n0086_p0175a06║師索筆疾書曰：「死奚憂？生奚悅？誰是知音？清風明月。」十月初六日，命
GA084n0086_p0175a07║侍者取湯沐浴、剃髮，跏趺而逝。世壽五十，僧臘三十。奉全身塔于黃
GA084n0086_p0175a08║檗海會塔左畔。
GA084n0086_p0175a09║第六代超願虛白禪師派行性願，福清江陰林氏子。十五歲從城山
GA084n0086_p0175a10║無生師薙染。詣獅巖叅隱元國師，一見器之，携入檗山，遂登具戒。又
GA084n0086_p0176a01║叅福嚴于金粟，嚴問曰：「蚯蚓斬坐兩段，佛性在那一頭？」師作禮曰：「求
GA084n0086_p0176a02║和尚開示！」嚴驀頭一棒，師無對。嚴以杖擉退曰：「汝不去，還在這裡作
GA084n0086_p0176a03║麼！」連棒趕出。師直得迷悶盈懷，寢食不安，定要打徹此一着子。因看
GA084n0086_p0176a04║百丈政禪師語錄「老宿見日影透窓問話因緣」有省，仍囘黃檗。執侍
GA084n0086_p0176a05║國師有年，益臻伭奧。後隱松溪白雲菴。偶有江西之行，路由汀州寧
GA084n0086_p0176a06║化，緇素懇留，重興東山古剎。建東山橋，甲辰秋落成。玉融諸檀護請
GA084n0086_p0176a07║嗣席黃檗。國師八十華誕，上堂：「法王壽量等虛空，擬比虛空又不同。
GA084n0086_p0176a08║四相皆空何所祝，扶桑湧出一輪紅。山僧出師門墻已有年，所仰頌
GA084n0086_p0176a09║恩德非一朝夕。茲八旬華誕，豈可付之默然？未免拈炷香望東禱祝，
GA084n0086_p0176a10║庶幾頭頭不昧、法法圓融。」遂起身舉香云：「惟冀吾師壽量與五岳齊
GA084n0086_p0177a01║高，吾師福履同二儀並厚。普利羣機，剎海三千沾法雨；宏提正印，王
GA084n0086_p0177a02║臣萬國仰真風。長為宗門典型，永作人天依怙。山僧祝讚已竟，汝等
GA084n0086_p0177a03║各表殷勤，又且如何？刧石有盡年無盡，海屋添籌算莫窮。」師重法剔
GA084n0086_p0177a04║蠧，揀魔辨異。嘗有浙僧冐稱福嚴得子，持數十金入山掃塔。師騐其
GA084n0086_p0177a05║非是而却之。復有楚僧頻以怪異惑眾，領宰官善信至寺設齋，師嫉
GA084n0086_p0177a06║其邪，却之而退。時或謂拗執；及後二人皆敗露，方服師之卓識。慧門
GA084n0086_p0177a07║和尚進塔，陞座：「善知識者是大慈父，能與人解粘去縛，能與人超生
GA084n0086_p0177a08║脫死。將黃葉而止啼，為憐赤子；策眉毛而見佛，笑煞傍觀。檢點將來，
GA084n0086_p0177a09║總是曲順機宜，要人親造此道而後已。是故我法兄慧門和尚，住持
GA084n0086_p0177a10║十載，其德也厚，其心也普，檀信欽崇，諸方景慕。茲者化緣已畢，撒手
GA084n0086_p0178a01║歸真，舍利晶瑩，安藏窣堵。只如者一座，高而無上，廣莫可測。且道是
GA084n0086_p0178a02║天地生成耶？良工鑄就耶？要明者個端倪，必須透頂透底。」主席十載，
GA084n0086_p0178a03║造永祚橋於寺前。康熙癸丑四月末示微疾，命執事製龕，自治書辭
GA084n0086_p0178a04║檀樾。六月十三日謂諸弟子：「吾滅後，喪事不得從俗。明日午時可扶
GA084n0086_p0178a05║我進龕，謦欬一聲即行矣。」至期，沐浴更衣端坐，神色不異，語眾曰：「無
GA084n0086_p0178a06║常迅速，各自努力！」徐又問曰：「過堂也未？」眾曰：「已竟。」遂索筆書偈曰：「四
GA084n0086_p0178a07║大雖已乖違，個中自有主持。看破去來如幻，方知吾不汝欺。咄！」擲筆
GA084n0086_p0178a08║微笑脫去。世壽五十八，坐四十三夏。奉全身塔于黃檗梅菴右崙。
GA084n0086_p0178a09║第七代超宣廣超禪師派行性宣，莆田人。從隱元國師祝髮，執侍久
GA084n0086_p0178a10║之，後掌記室，遷為西堂。受囑後，隱于閩縣興林寺。康熙十二年癸丑
GA084n0086_p0179a01║冬，主席黃檗。冬至上堂：「朕兆未分，無許多事；及至一氣已分，便有生
GA084n0086_p0179a02║住異滅、春夏秋冬。若是本分衲僧，把斷要津，不通凡聖，隨他陰陽消
GA084n0086_p0179a03║長，四序變遷。羣陰剝盡也未嘗减一些子，一陽來復也未嘗增一些
GA084n0086_p0179a04║子。既皆增减不得，何妨運至化於無為，形乾坤於掌握？說什麼能為
GA084n0086_p0179a05║萬象主，不逐四時凋！且道無陰陽，地上如何通信？聽取一偈：『烏兎空
GA084n0086_p0179a06║中似箭飛，百年影子笑相追。山翁兀坐禪牀角，使得人間十二時。』」扶
GA084n0086_p0179a07║桑隱先老人大祥，陞座：「住世八十二年，建幢四十餘載。七坐精藍，開
GA084n0086_p0179a08║盡英才活眼；單提寶劍，截斷邪妄藤窠。名上達於兩國，澤下敷乎羣
GA084n0086_p0179a09║生。化緣既畢，示寂夏初。人天暗垂淚，落日减慧光。屈指韶華奄及三
GA084n0086_p0179a10║載；蘭孫桂子，布滿華桑。箇箇興雲致雨，人人賜紫談伭。不孝忝承法
GA084n0086_p0180a01║乳，哀慕難忘。今日謹陳薄供，聊表微忱。」遂起身拈香曰：「念師德兮天
GA084n0086_p0180a02║地長，仰師道兮日月光。水有淵源兮木有本，披肝瀝膽兮此瓣香。瓣
GA084n0086_p0180a03║香已爇，普請頭首大眾同詣東方丈影前，作禮三拜。」歲旦，上堂：「元亨
GA084n0086_p0180a04║利貞，乾之德也，始乎一氣；常樂我淨，佛之德也，本乎一心。專一氣以
GA084n0086_p0180a05║致柔，修一心而成道。心也者，冲虛妙瘁，炳煥靈明。化日維新，平治家
GA084n0086_p0180a06║國，永息干戈，民安物泰。人人樂有道之天，箇箇享無為之福。而我格
GA084n0086_p0180a07║外衲僧，檗峰錫寄。三三水湧波瀾，六六山添秀氣。洋洋大哉，萬物資
GA084n0086_p0180a08║始。且道如何是資始之義？一年三百六十天，今朝萬福從頭起。」僧問：
GA084n0086_p0180a09║「德山入門便棒，臨濟入門便喝。除却棒喝，請師別道！」師曰：「此是學來
GA084n0086_p0180a10║底，汝生機處問將一句來。」僧便喝。師曰：「此一喝未有主在。」僧又喝曰：
GA084n0086_p0181a01║「那個男子不丈夫？」師便打，僧禮退。師曰：「元來不丈夫。」問：「工夫既到無
GA084n0086_p0181a02║心處，爭奈無心又隔關。還有不隔關底麼？」師曰：「石女腰邊裁兎角。」僧
GA084n0086_p0181a03║曰：「堪作什麼？」師曰：「鐵牛背上刮龜毛。」僧曰：「一任風光滿眼。」師打曰：「未
GA084n0086_p0181a04║許你在。」師住持五載，值耿藩之變，閩中板蕩。嘗有兇寇持刃入山，覩
GA084n0086_p0181a05║師道貌，皆羅拜而去。由其慈悲化人故，叢林禮樂賴以如故焉。戊午
GA084n0086_p0181a06║春，退隱榕城道山，即以是冬十一月十九日入滅於三皇殿。世壽八
GA084n0086_p0181a07║十，塔於黃檗佛座峰之麓右隴。語錄上中下三卷，隨大藏流通。
GA084n0086_p0181a08║第八代明淨清斯禪師派行真淨，號別菴，漳州海澄縣林氏。幼習儒，
GA084n0086_p0181a09║年十七禮仙遊縣寶幢山龍華寺德瑞公為師。二十二受具戒於泉
GA084n0086_p0181a10║州招慶亘信和尚處。因閱《五燈》至「舜老夫問古鏡未磨因緣」有省。值
GA084n0086_p0182a01║隱元國師至龍華，師問：「南泉斬貓，意旨如何？」拜未起，國師一踏踏到
GA084n0086_p0182a02║師。擬開口，國師連踏兩踏曰：「我今日為汝困徹。」師直得通身汗下，遂
GA084n0086_p0182a03║侍國師於黃檗，服勤二載。甲午，國師應扶桑請；師以親老不敢遠行，
GA084n0086_p0182a04║歸幢山，書《華嚴》以壽雙親。仍登檗山，時慧門和尚主席，一見即問：「清
GA084n0086_p0182a05║兄何不倒却門前舊剎竿？」師曰：「推倒易，扶起難。」門曰：「你試出手看？」師
GA084n0086_p0182a06║打筋斗而出。遂嗣之。順治庚子秋，司理李公其蔚請住同安真寂寺。
GA084n0086_p0182a07║寺為希運祖師與唐宣宗所居處，浴龍池遺蹟尚存，李公請建立宗
GA084n0086_p0182a08║旨。康熙十六年丁巳，福清邑侯鄧公獻英請主席黃檗。上堂：「大丈夫
GA084n0086_p0182a09║須决烈掀翻從前窠臼，直下斬釘截鐵，拋下栗棘蓬，拈却乾矢橛。
GA084n0086_p0182a10║君不見，黃檗老婆心太切，六十棒打得臨濟腰折。後代兒孫不丈夫，
GA084n0086_p0183a01║便向大愚處甄別。與麼當作叅禪，敢保老兄驢年未瞥。山僧不惜眉
GA084n0086_p0183a02║毛，為你抽釘拔楔。」擲下拄杖曰：「拈華微笑，乃清時之奸雄；斷臂安心，
GA084n0086_p0183a03║為肇亂之讒賊。」喝一喝，下座。特造國師齒髮墖於松隱堂，並甃肓龍
GA084n0086_p0183a04║橋。庚申秋退席，復為眾請，載住二年。壬申應南林請，癸酉重興南林。
GA084n0086_p0183a05║乙酉九月望日示微疾。二十日早，命侍者具觚翰，自述出家至叅訪、
GA084n0086_p0183a06║出世，本末因緣，凡數百言。復自撰塔銘。未刻，令取水淨身，跏趺告眾
GA084n0086_p0183a07║而化。壽七十七，臘六十五。塔全龕于黃檗塔菴公媽塔右崙。語錄四
GA084n0086_p0183a08║卷刊行。
GA084n0086_p0183a09║第九代明晟天池禪師派行寂晟，字雲崖，莆田縣闊口陳氏子。生不
GA084n0086_p0183a10║啜乳母，以米漿養之。及長，肌體鮮瑩。十七求無波師剃度，母告之曰：
GA084n0086_p0184a01║「出家非細事，當如孀婦守節。」師即佛前發誓：「律身不精嚴，心地不悟
GA084n0086_p0184a02║明，應墜泥犂。」崇禎辛巳入檗山領戒，問隱元國師曰：「比丘二百五十
GA084n0086_p0184a03║戒，如何是正戒？」國師提起數珠曰：「是正，是邪？」師曰：「與麼奉持去也。」國
GA084n0086_p0184a04║師便打。次謁九座獅林，暢問兜率悅三轉語，三問三被打。至第三棒
GA084n0086_p0184a05║倒地，半晌方甦。林曰：「任你百問吒吒，我只一棒打到底。」師此時便會
GA084n0086_p0184a06║棒頭落處。復謁亘信彌，後再見國師於龍泉。國師垂語曰：「只如無面
GA084n0086_p0184a07║目真人，三頭六臂漢一齊去到，作麼生煆他，向者裏道一句看？或答，
GA084n0086_p0184a08║一槌百雜碎。」師曰：「團團原不費鉗鎚。」國師為首肯。時慧門和尚分座，
GA084n0086_p0184a09║師每從咨請。一日，門出《拈古》示師，中有拈「大隨覆龜」語云：「直饒覆却，
GA084n0086_p0184a10║皮骨已露。」師從前疑滯，渙然氷釋。侍門隱於泉之誌公洞，厯遷檗山。
GA084n0086_p0185a01║丁酉歲，受門囑掛瓢斂石。丙辰，移錫福州仙宗寺。壬戌春，清斯淨禪
GA084n0086_p0185a02║師退席黃檗，薦師於當道，請繼席。開堂，僧問：「賓主相逢即且置，大振
GA084n0086_p0185a03║宗風事如何？」師卓拄杖曰：「撑天拄地。」曰：「八字打開無向背，明明露出
GA084n0086_p0185a04║法王身。如何是和尚出身處？」師一喝，乃曰：「白棒橫拈，誰敢當鋒？吹毛
GA084n0086_p0185a05║倒握，乾坤失色。掀翻是非窠臼，截斷生死命根。命根既斷，則上無攀
GA084n0086_p0185a06║仰，下絕己躬，赤灑灑、明歷歷。所以諸佛出世為大事因緣，祖師西來
GA084n0086_p0185a07║直指見性成佛。敢問諸大德，性作麼生見？佛作麼生成？於此洞明，新
GA084n0086_p0185a08║黃檗出世已竟；其或未然，不妨更下註脚！」遂卓拄杖，下座。丁卯春，退
GA084n0086_p0185a09║隱仙宗。甲戌六月初示微疾，二十一日午刻沐浴，二十二日書偈，拋
GA084n0086_p0185a10║筆而逝。壽七十二，臘五十七，塔於仙宗東岡。語錄十卷行世。
GA084n0086_p0186a01║第十代明謙惟吉禪師派行道謙，號易菴，本邑逕江林氏。年十三，禮
GA084n0086_p0186a02║良冶導師披剃。一日，冶問：「昔僧問古德：『如何是清淨法身？』德曰：『山花
GA084n0086_p0186a03║開似錦，澗水湛如藍。』汝且道那一句、那一字是明法身邊事？」師曰：「總
GA084n0086_p0186a04║沒交涉。」冶曰：「畢竟作麼生？」師曰：「只在舌頭邊。」冶頷之。甲辰夏，受囑隱
GA084n0086_p0186a05║于獅子巖。癸丑，充黃檗第一座。明年，出使日本，奔奠祖喪。至溫陵，候
GA084n0086_p0186a06║舟五閱月，不果，旋居福省臺江之白龍菴。康熙二十七年，受請繼席
GA084n0086_p0186a07║黃檗。上堂，以拂子向空中點曰：「者一字，流通古今，該括天地。三世諸
GA084n0086_p0186a08║佛東說西說，未曾多着一畫；歷代祖師橫說竪說，未曾少着一畫。既
GA084n0086_p0186a09║不多不少，畢竟完完全全。磨而不磷，湼而不緇，圓陀陀，淨躶躶。拋向
GA084n0086_p0186a10║空前，打鼓普請，看還有人識得者麼？若也識得，毘盧印由汝東搭西
GA084n0086_p0187a01║搭；如或未知，要見西天碧眼胡，何只迢迢十萬程！」己巳秋退席，囘居
GA084n0086_p0187a02║白龍菴。師生崇禎甲戌正月二十七日辰時，寂康熙丙戌年九月初
GA084n0086_p0187a03║一日。壽七十三，夏六十。奉遺蛻藏於黃檗尊宿墖。
GA084n0086_p0187a04║第十一代明洽渾古禪師派行普洽，莆人，心貫律師胞弟也。十歲隨
GA084n0086_p0187a05║兄往鷺峰，從心密師薙落。二十一同登黃檗叅慧門和尚，門問：「汝在
GA084n0086_p0187a06║家作何工夫？」師曰：「看『萬法歸一』話。」門曰：「汝即今歸一也未？」師曰：「金烏
GA084n0086_p0187a07║東上，玉兎西沉。」門曰：「這後生，且禪堂裏安頓。」明年受具戒，入居侍寮。
GA084n0086_p0187a08║一日，門問：「趙州道狗子無佛性，汝作麼生會？」師曰：「知音不用頻頻舉，
GA084n0086_p0187a09║達者須知暗裏驚。」門曰：「趙州又道有，汝作麼生會？」師曰：「踏着秤鎚硬
GA084n0086_p0187a10║似鐵。」門曰：「汝他日為人，若有人問汝『不作有會，不作無會』，汝如何答
GA084n0086_p0188a01║他？」師曰：「老老大夫，舌頭拖地也不知。」親依八載。癸卯，門退席，始承付
GA084n0086_p0188a02║囑囘莆，卜居儀菴。康熙庚午春，郡守王公原直請繼席黃檗。上堂：「黃
GA084n0086_p0188a03║檗門下真不藏假，雖然生成孤硬，從無之乎也者。任他瑞鳳祥麟，難
GA084n0086_p0188a04║免亂罵亂打。倘非嫡骨兒孫，徒云一期過夏。」以拂子畵一圓相曰：「只
GA084n0086_p0188a05║個圓陀陀、赤灑灑，闖頭多、入頭寡。分付叅玄上士，到此慎勿苟且！」壬
GA084n0086_p0188a06║申退席，戊子應莆鳳山請開法。晚年，縉紳姚黃甲延居七星龍光寺。
GA084n0086_p0188a07║康熙五十八年八月十七日，說偈坐化，壽八十餘，塔于仰天巖側。語
GA084n0086_p0188a08║錄二十卷行世。
GA084n0086_p0188a09║第十二代明逕壁立禪師派行如逕，本邑逕江林氏。父士秉，母鄭，祖
GA084n0086_p0188a10║肇修。乳名信，生崇禎壬午年五月念七日寅時。年十六，從逸然禪德
GA084n0086_p0189a01║披剃。二十二，往漳南山怡石和尚處受具。康熙丁未冬，蓮峰大師開
GA084n0086_p0189a02║法仙遊龍華，命司記室。解制，抵南安雪峰叅如幻瘦松老人。機緣不
GA084n0086_p0189a03║契，遂出嶺，遍謁資福靈機觀、靈隱晦山顯、檀度南菴依諸大老。後囘
GA084n0086_p0189a04║閩，見虛白和尚於黃檗。尚問：「千里歸來，如何通信？」師竪起拳曰：「只有
GA084n0086_p0189a05║這個。」尚曰：「還別有麼？」師曰：「猶嫌少在？」尚笑而頷之。癸丑夏，尚將示寂，
GA084n0086_p0189a06║取衣拂授之。乃入仙溪東山靜住，菴居萬峰之巔，惟事耕種以資饘
GA084n0086_p0189a07║粥。又居太平古院。癸酉秋，繼席檗山。據室云：「這裏是運祖法席，當日
GA084n0086_p0189a08║臨濟大師喫痛棒之處。山僧今日忝紹家法，合有六十痛棒要人喫
GA084n0086_p0189a09║在。直下若解承當，堪稱出羣，須是英靈漢，敵勝還他獅子兒。」以拄杖
GA084n0086_p0189a10║卓一卓，便起。扶桑國太和山千呆和尚請，上堂：「達磨西來，吾祖東邁，
GA084n0086_p0190a01║後先渡海振宗風，芬芳挺出孫枝秀，根本猶忻與我同。」呈起書示眾
GA084n0086_p0190a02║云：「諸人還見麼？此乃我千翁法兄和尚，遙向水天萬里之外、扶桑國
GA084n0086_p0190a03║內太和山中，高持祖印，獨振伭猷，傳持黃檗宗旨，挽囘濟水頹波。道
GA084n0086_p0190a04║重國主，榮賜紫衣。茲承信物，遠至祖山，實愧無似，獲分寵光。只知欣
GA084n0086_p0190a05║慶，未能舉揚。」甲申夏，退隱惠安縣雲門寺，重建院宇。相國李文貞公
GA084n0086_p0190a06║為之書額。戊子春，寧化縣東山寺結制，閱二期，歸玉融黃檗。戊戌冬，
GA084n0086_p0190a07║再住本山，道風益播。雍正甲辰四月十二日，說偈訣眾而化，塔本寺
GA084n0086_p0190a08║頭亭。壽八十三，臘六十七。語錄《千仞山集》十卷行世。
GA084n0086_p0190a09║第十三代實任仲祺禪師派行道任，莆田任氏，法嗣清斯和尚。廣嚴
GA084n0086_p0190a10║菴主宏用領信女葉太奶請，上堂云：「信女傾心結預修，不辭寒暑入
GA084n0086_p0191a01║山遊。也知為瑞為祥處，惹得天花落未休。諸人會麼？諸佛放光明，共
GA084n0086_p0191a02║說實相義；希有諸比丘，是中難比議。」驀拈拄杖云：「還見山僧拄杖子
GA084n0086_p0191a03║麼？朝往西天，暮歸東土，向諸人道，有世界以音聲為佛事，有世界以
GA084n0086_p0191a04║香飯為佛事，有世界以出入息為佛事。」復呈云：「且道者箇世界將什
GA084n0086_p0191a05║麼為佛事？」復卓云：「等閒識得東君面，萬紫千紅總是春。」送諸祖牌位
GA084n0086_p0191a06║入祖堂，捧起牌云：「撑天拄地播宗風，千古何人識祖翁？不是兒孫翻
GA084n0086_p0191a07║一轉，爭教大地現慈容？故我諸祖老和尚，出則千雷殷地，歸則十日
GA084n0086_p0191a08║沉空。不但描畵不得，而且尋覔無踪。茲維九月，令屬三秋，依舊諸祖
GA084n0086_p0191a09║老和尚在任上座手裡。既在不肖手裡，更冀老和尚是法住法位、世
GA084n0086_p0191a10║間相常住。為甚如此？列坐堂中脩供養，千燈續燄永昌隆。」遂安領眾
GA084n0086_p0192a01║大展三拜。寂八月念八日，墖造莆之雙峰寺右邊。
GA084n0086_p0192a02║第十四代明標良準禪師派行宗標，觀幻道人其別號也。泉州銀同
GA084n0086_p0192a03║人，父乾用林公，母黃氏，九月十九日誕。年十七，開元紫雲寺淡源耆
GA084n0086_p0192a04║德為之薙染。越年，禀承天寺時現和尚戒。甲寅春，檗山謁本師廣超
GA084n0086_p0192a05║老和尚。喫茶次，本師問：「年多少？」答云：「二十有二。」本師云：「貌何老也！」答
GA084n0086_p0192a06║云：「煩心。」本師云：「心在什麼處？」當時被徵，無言可答。本師拈龍眼云：「請。」
GA084n0086_p0192a07║又不能酬對，遂求掛塔。雖在禪堂叅請，而終日迷悶，不知心在甚麼
GA084n0086_p0192a08║處。因入侍寮，朝夕咨叩。乙卯春解制，蒙囑累歸，挂錫清源。戊午，奔本
GA084n0086_p0192a09║師喪，時住紫雲清居。辛酉，造本師墖于萬福之佛座峰麓右壠。康熙
GA084n0086_p0192a10║四十七戊子年，主席黃檗。立兩序，上堂：「叢林之興在乎得人，不在眾
GA084n0086_p0193a01║之多寡。所以烹金琢玉，須資作者鉗鎚；衛道扶宗，必仗赤心兄弟。交
GA084n0086_p0193a02║為肘臂，共作主賓，便可以發大機，顯大用、布慈雲、降甘雨。如龍得水，
GA084n0086_p0193a03║似虎靠山。不惟扶𥪡禪林，抑且流通正眼，豈不大丈夫慶快平生乎
GA084n0086_p0193a04║哉？敢問大眾，如何是慶快事？運斧逢佳匠，知音遇子期。」未幾，即旋舊
GA084n0086_p0193a05║隱。康熙六十年，開元準提閣諷《華嚴》祝聖，四方雲集求戒，亦方便勉
GA084n0086_p0193a06║應。雍正二年甲辰，福清邑侯張廷琰、總戎蔡晏復敦請，再住黃檗。九
GA084n0086_p0193a07║月十一日進院結制，開爐，上堂：「雪花六出，山寮各下煖簾；楓葉高飛，
GA084n0086_p0193a08║將見堅氷踵至。滴水滴凍，天寒人寒。一向冷氷水，未免凍殺黃檗。用
GA084n0086_p0193a09║無煤炭，大開火爐，堂內煖氣既已相接，門外冷語自然不聞。七尺單
GA084n0086_p0193a10║前跏趺雙足，三條椽下衲被蒙頭。如來禪、祖師禪拈放一邊；西來意、
GA084n0086_p0194a01║東來意終無巴鼻。萬緣都放下，一事不關懷。雖然自自在在，秪是不
GA084n0086_p0194a02║許瞌睡。若瞌睡時，一棒打折汝腰，莫言不道。」丙午四年退席，陞座云：
GA084n0086_p0194a03║「去住吾人本自由，何曾戀戀到三週？平生脊骨硬如鐵，處世襟懷冷
GA084n0086_p0194a04║似秋。空谷偶然雲出岫，疎林安得鶴常留？舊居樓閣重重現，彈指宏
GA084n0086_p0194a05║開任意遊。大眾即今暫別，聊申一言：『須念祖翁艱剏業，莫教田地等
GA084n0086_p0194a06║荒坵。』」辛亥八旬，復就開元宏戒。甲寅十月十二日，自撰塔銘示寂。坐
GA084n0086_p0194a07║七十二夏，壽八十三。塔全身于黃檗桑池園三塔右側。語錄八卷，隨
GA084n0086_p0194a08║大藏流通。
GA084n0086_p0194a09║第十五代實玉靡瑕禪師派行淨玉，號也山，泉州惠安縣莊氏。父麟
GA084n0086_p0194a10║公，母何，生順治辛卯。年十一，禮仙遊普慧寺隱凡淳翁薙染，乘天池
GA084n0086_p0195a01║和尚戒，遍叅為霖沛、天笠珍、超果弢頴、金粟石菴、香林石璞、福嚴巢
GA084n0086_p0195a02║庵，後于本師清斯老人處打失鼻孔。康熙五十四年十月初五日嗣
GA084n0086_p0195a03║席黃檗。起七示眾：「牢關把定，凡聖不通。生按牛頭，縛住驢脚。活埋百
GA084n0086_p0195a04║丈野狐，裂破那吒亞目。威音王已前，婁至佛已後，直下坐斷，不起一
GA084n0086_p0195a05║見。正令行時，髑髏粉碎。忽有個六根不具、七識不全底，更入紅爐煆
GA084n0086_p0195a06║成個甚麼？」良久云：「七日後看。」壽八十，寂十一月初十日。語錄二卷、《吳
GA084n0086_p0195a07║越草》一卷行世。
GA084n0086_p0195a08║第十六代實存碧遠禪師派行普存，號恒山，莆田蘇氏季子。父明友，
GA084n0086_p0195a09║母陳。誕康熙壬戌年八月初十日午時。年十二，禮莆永泉寺慧陀禪
GA084n0086_p0195a10║德落䰂。嗣渾古和尚心印。雍正丁未閏三月主席黃檗。烱微公等應
GA084n0086_p0196a01║聘扶桑，請陞座云：「銀蟾東吐正秋凉，一葉扁舟泛海洋。非是看山兼
GA084n0086_p0196a02║玩水，為承祖席應扶桑。」揮拂子云：「此乃烱公法侄，暨列位西堂，法相
GA084n0086_p0196a03║圓明，因緣會遇，受聘單于。」設齋告眾：「昔長住而不行，今長行而不住；
GA084n0086_p0196a04║始透關棙子，已出荊棘林。得佛祖大機，全歸掌握；開人天眼目，如意
GA084n0086_p0196a05║指揮。名馳海外，國王詔請慇懃；品貴中華，龍象侍隨左右。祖庭制此
GA084n0086_p0196a06║寥寥，幸託諸君丕振。宮中府中俱為一體，安邦樂業。鼓腹謠歌德分
GA084n0086_p0196a07║明，主化道契物情機。且道臨岐相送一偈怎麼生道？」竪拂子云：「兩地
GA084n0086_p0196a08║同明月，乾坤秪一坵。從茲揮手去，顧祖在囘頭。」乾隆癸酉年三月念
GA084n0086_p0196a09║七日巳時入滅。塔永泉西邊，坐子向午。
GA084n0086_p0196a10║第十七代（缺）
GA084n0086_p0197a01║第十八代實聖濬微禪師派行際聖，號哲菴，泉州同安縣林氏。丱歲
GA084n0086_p0197a02║從仙遊龍華寺拙巖公祝髮。秉仲祺和尚戒，嗣太祖清斯老人法。雍
GA084n0086_p0197a03║正辛亥主席黃檗。開戒，上堂：「沙彌行滿，潔淨心身星月朗；比邱戒進，
GA084n0086_p0197a04║端持律行雪霜清。是以眾生受佛戒即入諸佛位，與從上諸佛、諸祖、
GA084n0086_p0197a05║諸大菩薩同一鼻孔出氣，仝修仝證，仝入仝得。到此則人天路絕，物
GA084n0086_p0197a06║我無殊，心、佛、眾生，三無差別。佛是已覺之眾生，眾生乃未覺之佛。故
GA084n0086_p0197a07║云：一切有心者，皆應受佛戒。即今諸人不遠千里，發殊勝心，登黃檗
GA084n0086_p0197a08║堂，求上品戒。且上品戒作麼生受？」以拂子擊香案云：「不是一番寒徹
GA084n0086_p0197a09║骨，怎得梅花撲鼻香？」生康熙丙辰年七月念七日，寂乾隆癸亥年八
GA084n0086_p0197a10║月初四日，壽六十八。塔全身於黃檗大垻底。
GA084n0086_p0198a01║第十九代實心傳印禪師派行如心，號鏡菴，莆田林氏。禮福清白象
GA084n0086_p0198a02║菴雪嵩公為師，嗣壁立和尚法。主席黃檗，過靈石，偈云：「蒼霞亭入古
GA084n0086_p0198a03║叢林，俱胝當年住此岑。一指傳來風愈遠，九峰叠出晝常陰。芒鞋竹
GA084n0086_p0198a04║杖探名蹟，蘿逕松門欵素心，最喜清溪春信好，桃花流水得相尋。」退
GA084n0086_p0198a05║隱象菴，塔在菴後左邊山麓。寂七月念六日。
GA084n0086_p0198a06║第二十代實昂晦谷禪師派行真昂，本邑鄭氏。依壁立和尚薙染，並
GA084n0086_p0198a07║承衣拂主席檗山。寂臘月念二日，塔全身紀遊亭裡大路上。
GA084n0086_p0198a08║第二十一代際勤曇慇禪師派行衍勤，福清王氏。幼從莆田西來寺
GA084n0086_p0198a09║純證禪德脫白，嗣仲祺和尚法，主席黃檗。小桃源偈曰：「靈源一悟在
GA084n0086_p0198a10║桃花，學種桃花興不賒。若有漁郎來洞口，此間便是武陵家。」寂二月
GA084n0086_p0199a01║念四日。
GA084n0086_p0199a02║第二十二代實晃清亮禪師派行界晃，號萬峰，莆田人，姓顏。禮邑之
GA084n0086_p0199a03║石泉寺若驥公脫白，秉為霖和尚戒，傳壁立老人心印。乾隆辛酉，黃
GA084n0086_p0199a04║檗開戒：「我有大妄語，對眾頻頻舉；佛法陷平人，不許去與取。」𥪡拂子
GA084n0086_p0199a05║云：「者個是佛耶？是法耶？汝諸人作麼生？去者個，非佛耶？非法耶？汝諸
GA084n0086_p0199a06║人作麼生？汝若去不得又取不得，汝現前若長若幼，豈不全身在裡
GA084n0086_p0199a07║許，還有跳得出者麼？若也跳得出，過在山僧，諸人無分；若也跳不出，
GA084n0086_p0199a08║過在諸人，山僧無分。且道總不恁麼底人又作麼生？少間於戒壇之
GA084n0086_p0199a09║上與諸人道破。」下座。後退居舊隱，壽八十餘。誕十月初三日，寂六月
GA084n0086_p0199a10║念四日。塔在石泉右邊，坐丁向癸兼未丑。
GA084n0086_p0200a01║第二十三代際愚朗純禪師派行了愚，號厚山，仙遊人，姓蔡。丱歲從
GA084n0086_p0200a02║邑之龍華寺濬微和尚芟染，並承衣拂。乾隆癸亥八年八月初三日
GA084n0086_p0200a03║嗣席黃檗。冬至陞座：「開爐第三日，正是冬至節。一陽復來生，羣陰盡
GA084n0086_p0200a04║消滅。梅蕊放南枝，簾櫳綻玉屑。時時示當人，人胡不自瞥？須痛切，真
GA084n0086_p0200a05║秘訣，殷勤提出為君說。未肯說，笑欲絕，塵說剎說熾然說，直說竪說
GA084n0086_p0200a06║縱橫說。任教說有百千言，總似眼中重着楔。」喝一喝，下座。生康熙癸
GA084n0086_p0200a07║酉年十月初七日，寂乾隆癸未年十二月念五日卯時，世壽七十有
GA084n0086_p0200a08║一。塔在黃檗寺前吉祥峰後崙。
GA084n0086_p0200a09║第二十四代際傳心然禪師號積翠，莆田白塘李氏。四歲禮誌崑公
GA084n0086_p0200a10║落䰂，傳仲祺老人心印。乾隆戊辰年三月十二日嗣席黃檗。中秋上
GA084n0086_p0201a01║堂：「拈來一片月輪秋，照徹閻浮百萬州。滿眼清光何所似？娟娟如水
GA084n0086_p0201a02║遍天流。」復舉：「寒山子云：『吾心似秋月，碧潭光皎潔；無物堪比倫，教我
GA084n0086_p0201a03║如何說？』山僧今夜放出一輪秋月，獨耀乾坤，光吞萬象，皎潔無塵，豈
GA084n0086_p0201a04║中秋之月可比？虛明絕待，非照世之珠可倫。但要諸人高着眼睛，向
GA084n0086_p0201a05║此一輪秋月中𨁝跳得出。如或未然，今夜月明人盡望，不知秋思落
GA084n0086_p0201a06║誰家？」以拄杖卓一卓，下座。結制上堂云：「從來黃檗出良工，大冶宏開
GA084n0086_p0201a07║紹古風。猛火一團禁不住，直教烈焰亘天紅。山僧今日開爐，有點鐵
GA084n0086_p0201a08║成金之妙手，豈特銀孩兒一鎚打就，金彈子一火鑄成？任是焦頭爛
GA084n0086_p0201a09║額底漢，到這裏便能令其見山是山，見水是水。則三藏十二部、千七
GA084n0086_p0201a10║百則葛藤，無不洞然了徹。且道怎麼生是洞然了徹一句？」遂喝一喝
GA084n0086_p0202a01║云：「開爐不解甚肝腸，大地山河盡舉揚。但愛諸人叅得透，更無佛法
GA084n0086_p0202a02║可商量。」除夕小叅：「年窮此夜欲如何，却笑北禪事太多。若解山僧分
GA084n0086_p0202a03║歲意，大家齊唱太平歌。所以道，一年三百六十日，今宵正是結交頭。
GA084n0086_p0202a04║山僧也無奧妙理與汝商量，也無奇特句子與汝解會。秪藉此一盞
GA084n0086_p0202a05║青燈，數杯苦茗，與諸兄弟談箇守歲事情。雖然如是，且如何是守歲
GA084n0086_p0202a06║事情？」遂顧示左右云：「明年更有新條在，惱亂春風卒未休。」誕康熙戊
GA084n0086_p0202a07║辰年四月念四日午時，寂乾隆壬申年三月初四日酉時，世壽六十
GA084n0086_p0202a08║有五，臘六十一。辛卯年葬嵩山祖塔，坐癸向丁。語錄二卷、《幻隱集》一
GA084n0086_p0202a09║卷行世。
GA084n0086_p0202a10║第二十五代際深智泉禪師派行如深，雪華公徒，法嗣咸照瑞木和
GA084n0086_p0203a01║尚。乾隆壬申繼席黃檗。臘八戒期上堂：「法鼓初鳴，卿雲藹藹，交集人
GA084n0086_p0203a02║天，雪山現在。瞿曇覩星，菩薩圓戒，妄想蠲除，不憎不愛。智慧莊嚴，無
GA084n0086_p0203a03║罣無碍，信解受持，終身頂戴。等閒踢倒須彌，照顧眉毛臉黛，叅得面
GA084n0086_p0203a04║目本來，共入毘盧性海。」卓拄杖，下座。後退居本邑福興院舊隱。乾隆
GA084n0086_p0203a05║五月初五日示寂，塔在檗山紀遊亭裡大路墘。
GA084n0086_p0203a06║第二十六代達崗傳陵禪師派行如崗，莆田宋氏子。十歲依福清資
GA084n0086_p0203a07║福寺大照公薙染，秉石龍和尚戒，嗣大機老人衣拂。乾隆間主席黃
GA084n0086_p0203a08║檗，偈酬陳居士善：「香臺遲選勝，佳日記春秋。蠟屐尋前約，吟筒遞遠
GA084n0086_p0203a09║愁。神馳三島鶴，夢醒六窻猴。即景皆成詠，奚須秉燭遊？」後退隱舊居。
GA084n0086_p0203a10║九月念四日入滅。
GA084n0086_p0204a01║第二十七代際郁湛青禪師仙遊林氏，傳靡瑕和尚心印。乾隆丁丑
GA084n0086_p0204a02║繼席黃檗。開戒上堂：「向上一着，人人本具；匡宗一念，個個不無。所以
GA084n0086_p0204a03║山僧住高田，木食草衣，自遣居山逸興。今住黃檗，匡徒領眾，少酬出
GA084n0086_p0204a04║世平懷。若以提持箇事，大似行人負重担，將過獨木橋，恐教失脚。既
GA084n0086_p0204a05║得橋已過矣，自有一路坦平，東西南北任人所之。及乎到家之時，便
GA084n0086_p0204a06║稱慶快。汝諸人昨日沙彌戒已受，今朝又進比邱，亦如行道之人從
GA084n0086_p0204a07║遠地歸，將隣家舍矣。但山僧尚有一寶未然舉似，更待八日明星現
GA084n0086_p0204a08║時，對人天眾前呈似諸人。然知此事且置，只知竿頭進步一句作麼
GA084n0086_p0204a09║生道？他家自有通霄路，不向如來行處行。」
GA084n0086_p0204a10║第二十八代際位若育禪師號蓮隱，仙遊謝氏。父仁升公，母李。十歲
GA084n0086_p0205a01║禮本邑大中三會寺肅安耆德剃度，受仲祺律師滿分戒，嗣靡瑕和
GA084n0086_p0205a02║尚衣缽。乾隆庚辰二十五年三月初四日主席檗山。立兩序執事，上
GA084n0086_p0205a03║堂：「一水無以和羹，一木無以搆室，一絲無以成文繡，一音無以諧琴
GA084n0086_p0205a04║瑟。况叢林大任，尤非一人之力，必藉昆仲同心，股肱輔弻。所以楊岐
GA084n0086_p0205a05║佐慈明，睦州扶黃檗，名顯千秋，功流當日；法苑儀型，宗門矜式。諸大
GA084n0086_p0205a06║德須委悉，見義勇為，毋固毋必，顯煥緇林，匡扶法席。馬無千里漫追
GA084n0086_p0205a07║風，鶴有九臯憑展翼。」寂乾隆十一月二十日，舍利塔造屏嶂峰麓。語
GA084n0086_p0205a08║錄四卷行世。
GA084n0086_p0205a09║第二十九代際茂道林禪師莆田陸霞寺應佐耆德徒，並承心印。乾
GA084n0086_p0205a10║隆二十六年辛巳臘月嗣席黃檗。金蓮寺用來韜翁掃福嚴費隱法
GA084n0086_p0206a01║祖墖，請上堂：「巍巍寳藏翠崚嶒，濟濟兒孫遶墖前；百里到來伸祭掃，
GA084n0086_p0206a02║心香馥郁遍三千。遍三千，拜福嚴，祖印遞傳金蓮閣，源流不紊一家
GA084n0086_p0206a03║禪。是以世尊拈華，迦葉破顏笑；達磨面壁，神光傳心印。須遇這個人，
GA084n0086_p0206a04║方明這個事；要行者個事，還他者個人。秪如羯磨韜翁飲水知源，酬
GA084n0086_p0206a05║恩有自。不辭跋涉，登山報本一句作麼生道？」竪拂子云：「鴛鴦枕上雙
GA084n0086_p0206a06║痕淚，半是思君半恨君。」
GA084n0086_p0206a07║第三十代際萱雪椿禪師號莊齡，派行衍萱，莆田許氏。少聰悟異常，
GA084n0086_p0206a08║經偈過目不忘。福清應峰寺純陽大德見而器之，年十九為之披剃。
GA084n0086_p0206a09║乾隆辛酉臘，得清亮和尚具足戒，承碧遠老人心印。精持《華嚴》，寒暑
GA084n0086_p0206a10║弗輟。乾隆癸未主席檗山。啟戒上堂：「法昌搬羅漢圍爐，人貧智短；靈
GA084n0086_p0207a01║雲見桃花悟道，馬瘦毛長。雖然各見一邊，未色互相鈍置。老僧今日
GA084n0086_p0207a02║開戒，不用如何若何，只要諸人着些精彩，稍遲疑，灼破頭顱粉碎。秪
GA084n0086_p0207a03║如心不是佛，智不是道，劍去久矣方乃刻舟又作麼生？不妨於三條
GA084n0086_p0207a04║椽下、七尺單前仔細摸索看。忽然摸着鼻孔，便知道不遠人。」喝一喝。
GA084n0086_p0207a05║後退居應峰舊隱。誕康熙庚午年七月念四日午時，寂乾隆辛卯年
GA084n0086_p0207a06║十月初五日酉時，世壽八十有一，臘六十二，全身塔黃檗下棋壠塔
GA084n0086_p0207a07║菴左畔。語錄二卷，隨大藏流通。
GA084n0086_p0207a08║第三十一代達盛慧隆禪師派行真盛，莆田蘇氏，康熙壬辰年五月
GA084n0086_p0207a09║初一日辰時誕。十歲依福清江陰東嶽寺智才公落䰂，從濬微律師
GA084n0086_p0207a10║完具，得智石老人衣拂。乾隆甲申年主席黃檗。臘八上堂：「昔，周穆王
GA084n0086_p0208a01║癸未三年臘八是世尊成道之日，今乾隆甲申二十九年臘八是新
GA084n0086_p0208a02║菩薩圓戒之辰。人去二千餘載，道傳百有餘代。世界總無殊異，佛法
GA084n0086_p0208a03║不分今古。清晨天柱峰頭明星燦爛，與正覺山前昔日無異，若能見
GA084n0086_p0208a04║此了悟，奚必三秪煉性、百刧煉心？茲者人人登具足，個個入圓明。趂
GA084n0086_p0208a05║斯慶讚之期，與汝等同向大殿禮釋尊如來，叅究奇哉奇哉話頭可
GA084n0086_p0208a06║也。」以拄杖子引行。乙未退席于後坪，構西巖寺靜住。丙午年八月念
GA084n0086_p0208a07║五日巳時入滅，世壽七十有五，臘六十五。塔全身黃檗環翠亭側。
GA084n0086_p0208a08║第三十二代了鏽極鋒禪師派行空鏽，號魯川，莆田林氏。生康熙戊
GA084n0086_p0208a09║戌年七月念三日。髫齡禮仙遊龍華寺愧立禪德薙髮，秉曾師祖朗
GA084n0086_p0208a10║純老人戒並承心印。乾隆丙申四十一年三月十八日繼席檗山。結
GA084n0086_p0209a01║制上堂：「黃檗由來爐火烈，純鋼打就無頑鐵。逗到于今法式微，規模
GA084n0086_p0209a02║套數盡虛設。忝住持，難補缺，諸人擂鼓請持綱，及此冬期制要結。伎
GA084n0086_p0209a03║能檢點皆平常，沒甚稀奇好秘訣。與君只約法三章，聊以循途而守
GA084n0086_p0209a04║轍。第一、日中粥二時，囫圇吞下須防咽；二章、夜裏長連床，本有光明
GA084n0086_p0209a05║休撲滅；三者、山門殿裏磚，行來行去踏無裂。九旬禁足好安居，二六
GA084n0086_p0209a06║時中惟結舌。長期短限總無關，秪要人人都打徹。」寂乾隆辛丑年十
GA084n0086_p0209a07║二月念七日子時，墖在龍華寶幢山麓。
GA084n0086_p0209a08║第三十三代了祥慧國禪師派行真祥，覺五其別字也。仙遊縣許天
GA084n0086_p0209a09║常公子，母丁氏。十齡從福清縣福廬寺智閑導師落䰂。弱冠，依萬福
GA084n0086_p0209a10║心然和尚毘尼法席，遍探律藏，遂稟具足戒。叅海內宗匠六十餘員，
GA084n0086_p0210a01║未徹底蘊。一日過赤㠌，停舟三十六㬵湖，值潮漲洶涌如雷從脚下
GA084n0086_p0210a02║震，大悟本來，遂有「拄杖橫挑海一盃」句。克明老人見之，首肯，深為印
GA084n0086_p0210a03║證焉。乾隆丁酉，郡邑縉紳、本山耆宿敦請開法，却之者再。己亥入院，
GA084n0086_p0210a04║百廢俱舉。波旬雲擾，鎮之以定。疏經內翰孟諱超然請上堂，九禪客
GA084n0086_p0210a05║俱出問話，師以拄杖橫按住。照成師問：「如何是《法華》細繹一乘說？」師
GA084n0086_p0210a06║云：「窮子三車城外决。」進云：「如何是《般若》尊崇兩足稱？」師云：「梵王百部
GA084n0086_p0210a07║法中因。」「如何是法門舒掌《楞伽》語？」師云：「迥絕達摩文字。」舉進云：「如何
GA084n0086_p0210a08║是《方廣》惟心法界觀？」師云：「秪從兜率內宮看。」奕賢師問：「如何是秘藏
GA084n0086_p0210a09║湼槃禪海重？」師云：「指南總得三經用。」進云：「如何是大乘《金剛》无所住？」
GA084n0086_p0210a10║師云：「天龍八部聲聞懼。」進云：「如何是淨名菩薩道塲寬？」師云：「最上恒
GA084n0086_p0211a01║教十力翻。」進云：「如何是神通《寶篋》不思議？」師云：「日象三秪妙覺知。」師
GA084n0086_p0211a02║問宏槃師：「如何是《華嚴》云『普眼菩薩欲見普賢不可得』？」問希椿師：「如
GA084n0086_p0211a03║何是《法華經》云『如來如實知見三界之相』？」問幻住師：「如何是《楞嚴經》
GA084n0086_p0211a04║云『吾不見時何不見吾不見之處』？」問定覺師：「如何是《圓覺經》云『一切
GA084n0086_p0211a05║障礙即究竟覺』？」問不愚師云：「如何是《般若經》云『滿慈白佛觀前義』？」眾
GA084n0086_p0211a06║無對。普青師、惠嚴師繞法座一匝，振錫三聲而退。乃云：「離性離相，非
GA084n0086_p0211a07║異非同，無垢可磨，無塵可染。三糸淨印，楷定疑關；八識真燈，照開闇
GA084n0086_p0211a08║室。渡迷津以寶筏，邀失路以金繩。空不自空，因性故空；有不自有，因
GA084n0086_p0211a09║心故有。至於六十二見行徑，三十七品願源，非五色之能盲，豈四維
GA084n0086_p0211a10║之可量？《法華》一乘之說，《般若》兩足之稱，《方廣》法界之觀，《楞伽》法門之
GA084n0086_p0212a01║語，及以《湼槃》之秘藏，《淨名》之道塲，《寶篋》之不思議，《金剛》之無所住，皆
GA084n0086_p0212a02║是匯百川為一滴，摶百藥為一丸，融釵鎦為一金，攪酥酪為一器。如
GA084n0086_p0212a03║坯經鍛，似畵得膠，從麻出油，從木出火，毋須擬議，宜細叅尋。」庚子仲
GA084n0086_p0212a04║夏晦前五日，議謝檗山事，謂眾曰：「明年此日能於廬峰相見乎？」主事
GA084n0086_p0212a05║岡測。辛丑春杪，退居十笏軒靜隱。五月二十日晨興，沐浴、禮經、十號。
GA084n0086_p0212a06║飯畢書偈云：「昨夜問龜哥，報道今朝吉。」復留最後句掩龕云：「五十六
GA084n0086_p0212a07║年與世呆纏，挨到者裏一切了然聻。便封。」載問（光）等：「日中未？」（光）答：「正
GA084n0086_p0212a08║午。」遂瞑目泥洹。時忽風雲慘淡，禽鳥哀號，入那伽定，容色怡然，頂心
GA084n0086_p0212a09║猶溫。世壽五十有六，坐四十七夏。塔於黃檗之下旗壠，首癸趾丁。語
GA084n0086_p0212a10║錄四卷入藏。
GA084n0086_p0213a01║第三十四代達捷開科禪師派行繼捷，仙遊張氏。父宗定公，母劉。九
GA084n0086_p0213a02║歲依邑之九座寺文興上人披剃，嗣而煌老人衣鉢，從慧隆和尚納
GA084n0086_p0213a03║具。乾隆辛丑嗣席黃檗。祈雨，上堂：「陸地龜紋實可悲，萬民望切在斯
GA084n0086_p0213a04║時。蒼天急慰蒼生意，鞭起青龍甘澍施。柟檀通上闕，聖眼鑒微私。」遂
GA084n0086_p0213a05║焚香默念真言。復喝一喝云：「摩斯急聽真言勅，盆雨淋漓遍四維。上
GA084n0086_p0213a06║帝臨民皆赤子，有求必應豈延遲？」語錄四卷行世。
GA084n0086_p0213a07║第三十五代際念了情禪師派行真念，莆田姓劉。幼從福清松隱堂
GA084n0086_p0213a08║智白大德芟染，傳晦谷和尚心印。乾隆辛丑嗣席黃檗，六月念四日
GA084n0086_p0213a09║示寂。全身葬于紀遊亭大路上本師仝墖。
GA084n0086_p0213a10║第三十六代際璽珩玉禪師派行通璽，號琢菴，師福清白象寺明璣
GA084n0086_p0214a01║大德。乾隆戊午從曇慇和尚圓戒，嗣傳至導師衣缽。壬寅臘開法檗
GA084n0086_p0214a02║山。授戒上堂：「開斷際壇塲，授婆離戒律，進步毘盧境界，遊神華藏行
GA084n0086_p0214a03║門。削髮披緇，明心見性；親登般若，直證沙彌。諸人能明如是，即入薩
GA084n0086_p0214a04║婆若海，便躋阿那律門。祛忍土之迷塵，植秪園之勝果。翻三界為精
GA084n0086_p0214a05║舍，舉十方作會源。齋剎海之聖賢，滿恒沙之誓願，得象王之廻顧，等
GA084n0086_p0214a06║鶖子之神通。且道因齋慶讚一句作麼生？」舉竪拂子云：「解脫根塵無
GA084n0086_p0214a07║着跡，磨開心鏡自分明。」康熙己亥年五月初五日卯時誕，乾隆七月
GA084n0086_p0214a08║念六日巳時寂。塔舍利于本山馬鞍嶺。
GA084n0086_p0214a09║第三十七代達鑑成瑛禪師派行慧鑑，仙遊吳氏。父元疇公，母黃。十
GA084n0086_p0214a10║歲從邑之三會寺而煌公得度並傳心印。乾隆癸卯嗣席黃檗。上堂：
GA084n0086_p0215a01║「春風開竹戶，夜雨滴花心；一一示西來意旨，明明闡格外玄音。天不
GA084n0086_p0215a02║言，四時行；地不言，萬物生。祖翁留片地，的的得耘耕。除却無明草，靈
GA084n0086_p0215a03║苗自發榮；心王不妄動，六國罷行兵。」卓拄杖云：「寰中天子垂裳治，不
GA084n0086_p0215a04║動干戈見太平。」語錄四卷，隨大藏流通。
GA084n0086_p0215a05║第三十八代了心慧長禪師派行真心，莆田朱氏。年二十七從福唐
GA084n0086_p0215a06║九龍寺智見大德祝髮，秉智泉和尚戒，承珩玉律師心印。乾隆庚戌
GA084n0086_p0215a07║繼席黃檗。啟戒上堂：「萬法是心光，諸緣惟性智，本無迷悟人，只要今
GA084n0086_p0215a08║日志。所以千巖和尚道：『叅禪為第一，受戒為第二，福田為第三，梵行
GA084n0086_p0215a09║為第四。』這四事，什麼解得去也？菩提樹下菩提長，般若光中般若根。」
GA084n0086_p0215a10║卓拄杖，下座。生雍正甲辰年三月十四日子時，寂乾隆五月初九日。
GA084n0086_p0216a01║壽七十七，臘五十。塔千指菴右側山麓。
GA084n0086_p0216a02║第三十九代達埒承垠禪師派行廣埒，福清林氏。年十三從邑之香
GA084n0086_p0216a03║城寺有珠禪德脫白，秉智泉律師戒，傳智睦公心印。嘉慶丙辰臘月
GA084n0086_p0216a04║開法黃檗。啟戒上堂：「佛祖之道，仰之彌高，欲學心志，貴要堅牢。譬架
GA084n0086_p0216a05║樓臺，先須基實，基若不實，總成百尺也是徒勞。汝等不遠千里而來
GA084n0086_p0216a06║大戒，可謂至誠者矣。古云：『一切有心者，皆得授佛戒。』豈唯毘尼律部
GA084n0086_p0216a07║十支三聚而得受持，凡世出世間法種種諸因緣，無不可學而得成
GA084n0086_p0216a08║就。汝等既登寶壇，更須培增精進，積修妙果以報佛恩。」寂嘉慶三月
GA084n0086_p0216a09║念二日，塔于塔庵右崙。
GA084n0086_p0216a10║第四十代達光道暹禪師派行宏光，一菴其別號也，閩縣林姓。父右
GA084n0086_p0217a01║武公，母吳氏，娠有年餘，夢吞摩尼。誕乾隆乙亥年八月初八日，白衣
GA084n0086_p0217a02║重胞，襁褓尠言笑。晬辰，適師祖慧滿耆德分衛舍間，見如舊識，愉悅
GA084n0086_p0217a03║不已，遂為摩頂命名。齠齔，界泉導師携就妙音古剎削染。冠，依西巖
GA084n0086_p0217a04║律師納具。令看「無」字，昕夕叅究；質疑慧國老人，獲臻閫奧，即承印可。
GA084n0086_p0217a05║五車三乘雖已了了，文龍義虎之稱亦俱，不屑譍就，迺徧游燕趙吳
GA084n0086_p0217a06║楚叢席講肆，扣擊毋倦。辛丑甲辰，迎鑾江上，嵇、彭二中堂有「無字
GA084n0086_p0217a07║尊者」之目，延住越之招慶、豫之延慶。嘉慶丁巳主席萬福，甲子開法
GA084n0086_p0217a08║崇聖。結制上堂：「夫佛知見者，平等圓宗，妙明正覺，無生無滅，不去不
GA084n0086_p0217a09║來。扶桑國師竪底是兩股火，又道山遠祖搬底是一堆土塊，紫雲老
GA084n0086_p0217a10║人剩底是蘆花柳絮麻線竹針。今日黃檗十字街前渾身泥水，擘開
GA084n0086_p0218a01║乂口等箇人來。不管山河日月、草木昆虫、石頭瓦礫、木杓笊籬、醢醬
GA084n0086_p0218a02║鳧茈、餚膳衣服、貓頭龞鼻、驢脚龜毛，一並收拾，緊扎袋口，極力拋向
GA084n0086_p0218a03║香水海中，九旬淹殺，免得魔魅人家男女，大功德在。」請首座宏敏公，
GA084n0086_p0218a04║上堂：「輝今耀古胸襟，探寶珠於驪龍穴底；揭地掀天手段，解金鈴於
GA084n0086_p0218a05║虓虎頷中。標榜人天，紀綱佛祖。傾湫破浪，直垂千尺絲綸；攫霧拏雲，
GA084n0086_p0218a06║陡起一聲霹靂。全生全殺，照用歷然；有卷有舒，主賓煥爾。扶勷講席，
GA084n0086_p0218a07║輔建宗猷。共竪光明幢，齊通正法眼。羽翼功成，藉大鯤之變化；爪牙
GA084n0086_p0218a08║力擴，昭元豹之文章。欲要得人，須憑知事。」良久，顧大眾云：「正與麼時，
GA084n0086_p0218a09║且道與上來說話相去多少？如若不會，問取堂中第一座。」端午上堂：
GA084n0086_p0218a10║「節屆中天，時當日午。鬱壘神荼，門前耳語。駕起蒲龍，招來艾虎。拈須
GA084n0086_p0219a01║彌槌，擊鹽官皷。打神山鑼，撒極樂土。唱德山歌，起道吾舞，舉趙州無，
GA084n0086_p0219a02║談雲門普。海藏龍宮，天堂地府。摩囉摩囉，蘇嚕蘇嚕。」拍禪床云：「赤口
GA084n0086_p0219a03║白舌悉消除，朱雀黃旛皆伏俯；千妖萬怪永潛蹤，百毒五氳齊服肚。」
GA084n0086_p0219a04║喝一喝。辛酉再退本山席，獅菴靜住，續修《五燈全書》。省垣紳衿延就
GA084n0086_p0219a05║雪峰崇聖道塲結制，閱數期，退隱侯官妙音。丁卯又住萬福，輯修寺
GA084n0086_p0219a06║誌。造壽墖環翠亭側。語錄《遊戲三昧集》十卷行世。
GA084n0086_p0219a07║第四十一代了鈺繼宗禪師派行智鈺，號卓峰，福唐陳氏。九歲禮邑
GA084n0086_p0219a08║之香城寺承坅導師得度，從道林和尚納具，得了情律師印可。嘉慶
GA084n0086_p0219a09║丁巳嗣席檗山。上堂：「心本無心，心即不可說之心，而心不生。法本無
GA084n0086_p0219a10║法，法即不可說之法，而法不滅。不滅不生，獨露常存；明如日月，淨若
GA084n0086_p0220a01║氷霜。蕩蕩廓週沙界，歷歷遍滿十方。在聖不增一絲毫，在凡不减一
GA084n0086_p0220a02║絲毫。正是金剛不壞寶戒、佛性本有之根源。大眾還會麼？但得一番
GA084n0086_p0220a03║摩煉淨，當臺寶鏡絕纖塵。」卓拄杖，下座。《戒錄》序云：「嘗聞之師曰：『經者
GA084n0086_p0220a04║常也，是為人所常行之法，心印之傳皆由於此。其意旨幽元，難以言
GA084n0086_p0220a05║罄。所望解之者，剴切詳明，俾階前頑石聞之亦能點頭，則雪山面目
GA084n0086_p0220a06║始得其真。』奈余無宿慧，幼年薙髮，愚昧不明。如誦笤箒者，每誦笤而
GA084n0086_p0220a07║遺箒，誦箒而遺笤。但恐迄用無成，是以力持不已。近承闔邑紳衿、本
GA084n0086_p0220a08║寺耆宿謬推承乏。一經未諳，半偈無聞。僅遵不二法門，體如來之真
GA084n0086_p0220a09║心，愍眾生之妄想。指遺珠於髺上，云珠即在此；引窮子以歸路，曰此
GA084n0086_p0220a10║即爾家。亦何必旁徵遠引，歧途之外又遇歧途，絲染之中復遭絲染；
GA084n0086_p0221a01║至於似是而非，亡羊不返，日見差池。今者三藏之經博而難窺，一字
GA084n0086_p0221a02║之師約猶可守，唯是自以不知是知，知之若此；亦以無說為說，說也
GA084n0086_p0221a03║何如？爾等悉意皈依、傾心受具，諦聽余言：自茲以後，當求實行，勿務
GA084n0086_p0221a04║浮華。如此之外更無餘法。善護念、善付囑，勉之！勉之！無復饒舌。」誕乾
GA084n0086_p0221a05║隆乙丑年五月念五日，寂嘉慶十一年十一月十五日巳時。墖全身
GA084n0086_p0221a06║馬鞍嶺。
GA084n0086_p0221a07║第四十二代悟春界陽禪師派行通春，號初菴，莆田林氏。九歲依福
GA084n0086_p0221a08║唐黃檗慧實大德芟染，從慧隆和尚納具，慧恭導師傳以衣拂。嘉慶
GA084n0086_p0221a09║戊午梅月，本山開戒上堂：「靈機奮迅，妙用縱橫。栗棘蓬要汝生吞，黑
GA084n0086_p0221a10║竹篦忽然煥彩。鋸鬼角于泥牛頂上，拔龜毛於石虎腰邊。最初末後
GA084n0086_p0222a01║一齊撒向搕𢶍堆頭、吉祥峰下。然雖如是，且道今日直進比邱具戒
GA084n0086_p0222a02║一句作麼生？無邊垢盡煩惱除，翻身便作真獅吼。」下座。佛誕陞座：「風
GA084n0086_p0222a03║不凉，日不𤍠，軟非綿，硬非鐵；呼龍為魚，證龜作鼈；指天指地稱尊，磕
GA084n0086_p0222a04║底頭破腦裂，如麻似粟。狠兒孫一棒打殺，除妖孽。除妖孽，沒交涉。」驀
GA084n0086_p0222a05║顧大眾云：「[母-(、/、)+〡]䭾喃軍茶利阿逸多室哩曳佉呬。采菽氏、大龜氏、鶖子、
GA084n0086_p0222a06║馬鳴、荳藪婆諸大如來菩薩，齊向山僧拄杖子頭上[宋-木+廣]㝗挻扔，稱冤
GA084n0086_p0222a07║呌屈，吅𠱠昍昍，為汝諸人演說心地戒法去也。」曳拄杖下座。誕乾隆
GA084n0086_p0222a08║乙丑年五月初七日，嘉慶辛酉年十一月初八日說偈泥洹。塔于下
GA084n0086_p0222a09║棋壠。
GA084n0086_p0222a10║第四十三代了曇自芳禪師派行如曇，仙遊郭氏。生雍正甲寅年八
GA084n0086_p0223a01║月念七日亥時。十一歲邑之靈山寺璨玉耆德為之芟染，秉吾山石
GA084n0086_p0223a02║英和尚戒，傳恢立大師衣拂。嘉慶辛未嗣席黃檗。佛成道日上堂：「今
GA084n0086_p0223a03║日世尊成道，天氣恁麼溫和，大地無霜無雪，幽情愜我禪那，如寶中
GA084n0086_p0223a04║選其至寶，金內揀厥真金。」呈拂子云：「茲乃如來成道佳晨，正衲子傾
GA084n0086_p0223a05║心之際，惹得古今天下諸善知識，莫不慌慌忙忙、抖抖擻擻，各立境
GA084n0086_p0223a06║界，別轉家風。」竪起拂子云：「萬象漸囘春，梅花遲與早，直證如來禪，心
GA084n0086_p0223a07║明是至寶。大眾仍向殿中伸拜意聻，依舊有條只攀條，切莫兩相來
GA084n0086_p0223a08║鈍置。」下座，以拄杖引行，登殿拈香。山居偈云：「林泉受用愛斯居，處世
GA084n0086_p0223a09║漫漫豈獨余？李愿頻躭盤谷墅，王維深結輞川廬。竹松環繞青蒼映，
GA084n0086_p0223a10║春夏相交冷煖如。一息頓消灰百念，波波挈挈總皆虛。」摘茶偈：「含春
GA084n0086_p0224a01║紫莢倍鮮妍，一發清香挹曉烟。十指輕沾雲外露，拈來活對趙州禪。」
GA084n0086_p0224a02║第四十四代了馨清馥禪師派行通馨，蘭圃其別字也，莆田陳氏。乾
GA084n0086_p0224a03║隆己巳年三月十四日卯時誕。十歲，福清應峰寺慧海耆德為之脫
GA084n0086_p0224a04║白。弱冠，得慧隆導師滿分戒。歷證元猷，勤叅講席。檢討三車秘錄，灌
GA084n0086_p0224a05║慧蕊以恒春；搜羅九部微言，剪智燈而不夜。嗣承玉融慧璣老人法。
GA084n0086_p0224a06║道光四年臘月啟戒本山云：「菩提薩埵悉利莎訶。戒月圓明，炳臨剎
GA084n0086_p0224a07║土；法雲縹緲，彌佈山河。定水璇流，千尋瑩徹；靈山寶墖，一座巍峨。簾
GA084n0086_p0224a08║捲半林花雨，麈搖萬壑松濤。經卷蒲團六時風動，門搥拍扳一曲雲
GA084n0086_p0224a09║和。率性窮源明薩婆若，觀心面壁證那由他。寶律堅修阿鞞跋致，金
GA084n0086_p0224a10║剛不壞波羅密多。祇如歸家穩坐一句作麼道？聲聲舍那，念念彌陀。
GA084n0086_p0225a01║行也彌陀，住也彌陀，百千三昧樂娑婆。畢生菩薩摩訶薩，天上人間
GA084n0086_p0225a02║唱哩羅。」喝一喝，下座。五年十二月退隱舊山。丙戌四月念六日酉刻
GA084n0086_p0225a03║說偈曰：「七十年來有八年，蒲團坐破不知禪。今朝若問歸何處，大地
GA084n0086_p0225a04║虛空自坦然。」遂泥洹而寂。世壽七十有八，臘六十有八。語錄二卷。
GA084n0086_p0225a05║
GA084n0086_p0225a06║
GA084n0086_p0225a07║
GA084n0086_p0225a08║
GA084n0086_p0225a09║
GA084n0086_p0225a10║
GA084n0086_p0226a01║
GA084n0086_p0226a02║
GA084n0086_p0226a03║
GA084n0086_p0226a04║
GA084n0086_p0226a05║
GA084n0086_p0226a06║
GA084n0086_p0226a07║
GA084n0086_p0226a08║
GA084n0086_p0226a09║
GA084n0086_p0226a10║