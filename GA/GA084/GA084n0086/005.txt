GA084n0086_p0227a01║黃檗山寺志卷五
GA084n0086_p0227a02║重興隆琦隱元祖師原本門弟子性幽獨往等編訂續修
GA084n0086_p0227a03║監寺（道昱　道昇　道本　宗儀　開滋　永悅）副寺（惠秀　舜普　永施）仝靜寺（宗堂　宗愷　德科　傳圖　華懺　常澄　紹仁　本岐　紹修）校刊
GA084n0086_p0227a04║塔（三十七座）
GA084n0086_p0227a05║葢佛之示現，咸以三乘正法而利羣機；湼槃之後，皆以寳塔而
GA084n0086_p0227a06║藏舍利。凡一瞻一禮，亟成佛道，故象教之設，詎可少哉？曰佛塔，
GA084n0086_p0227a07║菩薩塔，羅漢塔，聲聞塔，祖師塔，各有層級等差。惟海會耆宿諸
GA084n0086_p0227a08║塔，壘石而成，則曰卯塔。每見水潦鶴之徒，一時福緣凑合，妄造
GA084n0086_p0227a09║層級，以混佛祖，未免為識者哂，其僭竊可知矣。本山附近諸塔，
GA084n0086_p0227a10║皆非祖塔。獨鴻休、大休二高僧未詳法嗣，而其塔湮沒無存。於
GA084n0086_p0228a01║戲！毀之沒之，其罪福又何如也？僅崇禎辛巳歲造本山說法費
GA084n0086_p0228a02║和尚壽塔一座，係臨濟正傳三十一世，乃茲山祖塔之始。大丈
GA084n0086_p0228a03║夫足下具眼，或瞻或禮，豈可不辨緇素也哉？
GA084n0086_p0228a04║唐
GA084n0086_p0228a05║鴻休禪師塔
GA084n0086_p0228a06║舊傳在天柱峰。昔人有贊云：「日出栽松，日入宴寂。至今山中，鬱鬱
GA084n0086_p0228a07║密密。白刃春風，了無塵迹。山雲海月兩忘形，千古寒潭照虛室。」所
GA084n0086_p0228a08║載高僧傳，今遍覽無踪。或年代深遠，為土所平，不可知也。師亦贊
GA084n0086_p0228a09║云：「不爽宿債，端坐青松；頭臨白刃，如斬春風。咦！七粒瑩然揮不破，
GA084n0086_p0228a10║至今洞壑玲瓏。」
GA084n0086_p0229a01║明
GA084n0086_p0229a02║大休禪師塔
GA084n0086_p0229a03║舊傳在幢幡峰西。前有塔院，基址頗鉅。石柱數條，石人望柱各二，
GA084n0086_p0229a04║列于甬道。為國初所賜葬者，今亦無跡。萬曆間，山鄰欲圖為墳，寺
GA084n0086_p0229a05║僧徹夜以石砌之，名為「大休墓」。次日，謀者乃息。師贊之曰：興隆家
GA084n0086_p0229a06║國　妙在休心龍雲際會　輥芥投針莖草不拈兮　建剎已竟一葉未
GA084n0086_p0229a07║落兮　滿地黃金
GA084n0086_p0229a08║雪堂塔
GA084n0086_p0229a09║在桑池園中崙。塔禁五畝，前里長陳大綬冊據。
GA084n0086_p0229a10║蒙菴達和尚塔
GA084n0086_p0230a01║在雪堂塔右。
GA084n0086_p0230a02║妙湛塔
GA084n0086_p0230a03║在雪堂塔左。
GA084n0086_p0230a04║坦翁叅塔
GA084n0086_p0230a05║在雪堂塔前。為山鄰所廢，今僅存三塔一列，俱名雙池園。師有感
GA084n0086_p0230a06║云：「三塔魂消愁砥柱，雙池水涸待金湯。」
GA084n0086_p0230a07║藤菴暉塔
GA084n0086_p0230a08║在下棋壠宅左。
GA084n0086_p0230a09║適軒友塔
GA084n0086_p0230a10║在藤菴塔左，亦為山隣所廢。辛卯春重修，改名曰「上善塔」。
GA084n0086_p0231a01║圓湛師塔
GA084n0086_p0231a02║在吉祥峰下。
GA084n0086_p0231a03║必翁友塔
GA084n0086_p0231a04║在熨斗山萬松菴之後。甲申冬，玄密禪師附葬于此。其餘諸塔附
GA084n0086_p0231a05║寺左右，歷代住僧瘞焉。天柱峰下、壽塔之上，有塔四座，曰：「正覺」、「慈
GA084n0086_p0231a06║覺」、「山堂」、「垾海」。癸未歲，乃合為一，勒石以便祭掃。又方丈右塔二座，
GA084n0086_p0231a07║一荊巖，一失名。又寺左山一帶塔三座，曰「純極」，曰「總菴」，一失名。
GA084n0086_p0231a08║明第一代重興開山賜紫正圓中天祖師墖
GA084n0086_p0231a09║在四潭之上。建自天啟壬戌仲冬，坐辛向乙。發祖自大帽，踴躍而
GA084n0086_p0231a10║下，突起寳峰。中抽嫩枝數節，後方結穴。紫薇、屏幛輔于左，五雲、報
GA084n0086_p0232a01║雨弻于右。獅子馴伏其前，寳盖煇煌于後。倉庫叠叠，朝案重重；靈
GA084n0086_p0232a02║淵鍾氣，獅象臨門。賜紫老人任之不亦宜乎？
GA084n0086_p0232a03║明第二代住持開法費隱容老法祖舍利塔
GA084n0086_p0232a04║在舊輪藏之後。建自崇禎辛巳孟夏。發脉由羅漢峰轉天柱，巍峨
GA084n0086_p0232a05║而下，坐亥向巳。羣巒環繞，龍虎重交。前案卓立，後峰插漢。誠天然
GA084n0086_p0232a06║一座福地也。偈曰：「含冤未雪久成胎，活捉空王特地埋。不是渠儂
GA084n0086_p0232a07║誇好手，都緣帮惡劈頭來。」
GA084n0086_p0232a08║明第三代住持開法應請扶桑隱元琦祖師齒髮塔在松隱堂。
GA084n0086_p0232a09║清第五代住持開法慧門沛和尚塔
GA084n0086_p0232a10║在海會塔左側。
GA084n0086_p0233a01║清第六代住持開法虛白願和尚塔
GA084n0086_p0233a02║在梅福菴右崙。
GA084n0086_p0233a03║清第七代住持開法廣超宣和尚塔
GA084n0086_p0233a04║在熨斗佛座峰右田壠中崙。
GA084n0086_p0233a05║清第八代住持開法清斯淨和尚塔
GA084n0086_p0233a06║在塔菴公媽塔邊右崙。
GA084n0086_p0233a07║清第十代住持開法易菴謙和尚舍利塔
GA084n0086_p0233a08║在三塔中壙。
GA084n0086_p0233a09║清第十二代住持開法壁立逕和尚塔
GA084n0086_p0233a10║在紀遊亭右邊路上。
GA084n0086_p0234a01║清第十四代住持開法良準標和尚塔
GA084n0086_p0234a02║在三塔右崙。
GA084n0086_p0234a03║清第十八代住持開法濬微聖和尚塔
GA084n0086_p0234a04║在大垻底。
GA084n0086_p0234a05║清第二十代住持開法晦谷昂和尚塔
GA084n0086_p0234a06║在紀遊亭右邊大路上。
GA084n0086_p0234a07║清第廿三代住持開法朗純愚和尚塔
GA084n0086_p0234a08║在吉祥峰後邊左崙。
GA084n0086_p0234a09║清第廿五代住持開法智泉深和尚塔
GA084n0086_p0234a10║在紀遊亭裏右邊大路墘。
GA084n0086_p0235a01║清第廿八代住持開法若育位和尚塔
GA084n0086_p0235a02║在屏障峰麓路上。
GA084n0086_p0235a03║清第三十代住持開法雪椿萱和尚塔
GA084n0086_p0235a04║在塔菴左側。
GA084n0086_p0235a05║清第三十一代住持開法慧隆盛和尚塔
GA084n0086_p0235a06║在環翠亭右崙。
GA084n0086_p0235a07║清第三十三代住持開法慧國祥和尚塔
GA084n0086_p0235a08║在環翠亭左崙。
GA084n0086_p0235a09║清第三十五代住持開法了情念和尚塔
GA084n0086_p0235a10║在頭亭裏晦谷和尚同塔。
GA084n0086_p0236a01║清第三十六代住持開法珩玉璽和尚塔
GA084n0086_p0236a02║在寺前右側馬鞍嶺。
GA084n0086_p0236a03║清第三十九代住持開法承垠埒和尚塔
GA084n0086_p0236a04║在三塔左崙。
GA084n0086_p0236a05║清第四十代住持開法道暹光和尚塔
GA084n0086_p0236a06║在環翠亭左畔。
GA084n0086_p0236a07║清第四十一代住持開法繼宗鈺和尚塔
GA084n0086_p0236a08║在寺前右側馬鞍嶺。
GA084n0086_p0236a09║清第四十二代住持開法界陽春和尚塔
GA084n0086_p0236a10║在三塔右崙。
GA084n0086_p0237a01║三塔
GA084n0086_p0237a02║在下棋壠桑池園雪堂塔左。原係藤菴暉、蒙菴達、坦翁叅、妙湛諸
GA084n0086_p0237a03║禪師窣堵，久為山鄰廢壞。康熙間重修，四舍利合瘞中壙，為歷代
GA084n0086_p0237a04║尊宿塔。左壙為諸方耆德，右壙為本山勤舊，皆壘石成之，總名「三
GA084n0086_p0237a05║塔」。
GA084n0086_p0237a06║海會塔
GA084n0086_p0237a07║在寺龍臂前崙。丙子冬，僧良聰重修。塔中題「淳熙間　　禪師歸
GA084n0086_p0237a08║寂」，有「猿鹿悲鳴，羣鳥獻花」之句。丁亥歲，常熙耆舊捐資，重修局面，
GA084n0086_p0237a09║嚴振規模，壯海會之大觀，收羣峰之嘉氣。請師說偈，偈曰：「翠竹林
GA084n0086_p0237a10║中無縫塔，百千舍利現其中。大悲同體雖非別，殊勝莊嚴在爾躬。」
GA084n0086_p0238a01║報恩塔
GA084n0086_p0238a02║在熨斗山萬松菴之左。辛巳夏，諸耆舊同本山和尚，共捐衣資三
GA084n0086_p0238a03║十金，以充常住葬諸佛母，名曰「報恩」。有碑一座。菴中祀牌位，春秋
GA084n0086_p0238a04║祭掃，用昭報本之道。偈曰：「人生大本重丘山，未報劬勞暗淚潸。忽
GA084n0086_p0238a05║悟萬靈共一體，雙親頓證剎那間。」
GA084n0086_p0238a06║
GA084n0086_p0238a07║
GA084n0086_p0238a08║
GA084n0086_p0238a09║
GA084n0086_p0238a10║