GA084n0086_p0239a01║黃檗山寺志卷六
GA084n0086_p0239a02║重興隆琦隱元祖師原本門弟子性幽獨往等編訂續修
GA084n0086_p0239a03║監寺（道昱　道昇　道本　宗儀　開滋　永悅）副寺（惠秀　舜普　永施）仝靜寺（宗堂　宗愷　德科　傳圖　華懺　常澄　紹仁　本岐　紹修）校刊
GA084n0086_p0239a04║外護（序、啟）
GA084n0086_p0239a05║葢聞知賢者難，擇賢者不易；而其護賢者，又難於知擇也，而况
GA084n0086_p0239a06║永護教外別傳之正法乎！然則能知而不能擇，則所知奚益焉？
GA084n0086_p0239a07║能擇而不能護，則所擇又奚益焉？若惟能護而不能知擇，縱然
GA084n0086_p0239a08║幻起琳宮紺殿，遍滿娑婆，羣居勞侶百千萬指，成魔外法徒益
GA084n0086_p0239a09║其勞，曷有補于正法護乎？所謂知、擇、護三者缺一不可也。三者
GA084n0086_p0239a10║全備，則茲山也，靈鷲也，千古儼然一會，與金湯正眼並傳永久
GA084n0086_p0240a01║而無窮者矣。
GA084n0086_p0240a02║序（十九則）
GA084n0086_p0240a03║重興黃檗募緣序（本邑）葉向高（大學士　諡文忠）
GA084n0086_p0240a04║黃檗為宇內名山，梁江淹嘗有題咏，如「陽岫飛鸞彩，陰溪噴龍泉。」「鳥
GA084n0086_p0240a05║鳴丹壁上，猿嘯清虛間。」人傳誦之。寺宇宏麗，高僧輩出，自唐以來，稱
GA084n0086_p0240a06║大道塲。嘉靖間，燬于野火。僧正圓募緣小院于舊址之後，復重繭走
GA084n0086_p0240a07║京師請藏，竟無由達。淹留八年，卒死長安中，人莫不哀憐之。其孫興
GA084n0086_p0240a08║慈、興壽等欲成其志，時余在政地，日來祈懇，余亦不能為力也。甲寅
GA084n0086_p0240a09║秋，皇上以聖母升遐，思慕不置，廣為祈福。擇名山古剎分置藏
GA084n0086_p0240a10║經，海內共六處，而黃檗在其中。命中官王舉齎送，給內府金錢三
GA084n0086_p0241a01║百兩為路費，賜勅俾住僧守護。余告中貴之掌司禮者：「此荒山梵
GA084n0086_p0241a02║宇久廢，不足以煩中使者，不如使僧自齎之為便。」司禮云：「此聖上
GA084n0086_p0241a03║孝誠至念，且欲使人觀彼中山川形勝，誰敢阻之？」余時已得請歸田，
GA084n0086_p0241a04║遂先行。中貴行至淮，為盜所刧，盡亡其金，困苦不支。賴浙中丞劉公
GA084n0086_p0241a05║給以郵符，乃克致命卒事而歸。夫茲山自開闢至今，不知更幾千萬
GA084n0086_p0241a06║年，始得聖天子被之寵靈，不難遣中使、發帑金，跋涉萬里而來。煌
GA084n0086_p0241a07║煌帝命，熀燿于重巖深谷之中。父老兒童莫不奔走聚觀，以為曠古
GA084n0086_p0241a08║盛事。微獨山靈之幸，亦吾鄉里之光也。而祇林鹿苑鞠為蒿萊，貝葉
GA084n0086_p0241a09║琅函珍藏無所；委君命于草莽，寧非吾邦人之過歟？或者謂：「佛教荒
GA084n0086_p0241a10║唐，儒者所闢，不宜崇奉。」不知宇宙間既有此一種道理，自不可廢。以
GA084n0086_p0242a01║高皇帝之神聖，猶存其說。余在留都，見其剎名田徧滿畿甸，皆
GA084n0086_p0242a02║高皇帝所給賜也。黃檗之為道塲已數千年，重以今天子之命，可
GA084n0086_p0242a03║不恭乎？而正圓以區區一老衲，欲行其志，雖死不悔。其孫卒能成之，
GA084n0086_p0242a04║亦足見彼教之有人。而天下事苟有必為之志，天亦為動，無終格者。
GA084n0086_p0242a05║顧寺宇之興，非獨力所能就；余謹書此，以告于四方之善信，知發心
GA084n0086_p0242a06║樂助者，必多揚寵命而荅山靈。將此舉聊盡臣子之道，其福田因果，
GA084n0086_p0242a07║彼三藏中彰明較著，不待余為贅矣。
GA084n0086_p0242a08║禪燈世譜序黃端伯
GA084n0086_p0242a09║昔世尊以正法眼藏囑付迦葉、阿難，副貳傳化，母令斷絕。迨至五家
GA084n0086_p0242a10║分唱，而宗風徧滿十方矣。然黃檗猶有「不道無禪，祇是無師」之嘆，何
GA084n0086_p0243a01║哉？當時臨濟小廝獨得大機之用，慣捋虎鬚，盡令而行，大地人亡鋒
GA084n0086_p0243a02║結舌。去黃檗，記以「吾宗到汝，大興于世」。雖因緣之相會，亦作用之迥
GA084n0086_p0243a03║殊也。厥後英靈迭起，個個如獅子兒；山鬼野狐望風奔遁，遂使正法
GA084n0086_p0243a04║眼藏綿歷至今，識者所以服師傳之妙也。曹洞綱宗揀魔辨異，其大
GA084n0086_p0243a05║旨略與臨濟同，故法道之行與臨濟相終始。然自大陽之後，投子繼
GA084n0086_p0243a06║之，則曹洞亦分源于臨濟矣。昔人謂「合五百年而別，別五百年而合」，
GA084n0086_p0243a07║倘亦有然者乎？乃自宋季以歷我明，代有英傑，而殘編斷簡湮沒于
GA084n0086_p0243a08║荒榛敗草之中，後世兒孫欲識名姓而不可得，悲夫！廬嶽忞公，乃天
GA084n0086_p0243a09║童大師高弟也，廣蒐碑傳，敘次成編。其自靈山以至曹溪，則已厯三
GA084n0086_p0243a10║十三世矣。復自曹溪之下，以至禹門，則又歷三十三世矣。前後相承，
GA084n0086_p0244a01║若合符節。而天童繼起于其間，則代興者政未艾也。天童操一條白
GA084n0086_p0244a02║棒，勘驗諸方，佛來祖來劈脊便棒。縱有神通妙用，無處藏身。臨濟一
GA084n0086_p0244a03║宗大興于世，奇哉！始余承事壽昌，咨決最久，然猶恨離師太早，未盡
GA084n0086_p0244a04║其長。及再侍大師于天童，觀其機用，而後嘆臨濟之尚存也。乃壽昌
GA084n0086_p0244a05║嘗為余言：「老僧五十歲行脚，印法瑞峰，第未詳瑞峰之為誰子耳。」余
GA084n0086_p0244a06║閱《禪燈世譜》，瑞峰原與禹門同師，則壽昌固臨濟之嫡血骨也。其嗣
GA084n0086_p0244a07║廩山而嗣曹洞，實與投子之事相符。日月光明，並行不悖，故世尊所
GA084n0086_p0244a08║囑副貳傳化，毋令斷絕于方來哉。
GA084n0086_p0244a09║密雲禪師語錄序黃端伯
GA084n0086_p0244a10║達磨受西天般若多羅密印，六傳而至曹溪。曹溪之後分為二枝，而
GA084n0086_p0245a01║臨濟之兒孫獨盛。臨濟之後又分為二枝，而楊岐之兒孫獨盛。葢監
GA084n0086_p0245a02║寺受慈明之遙記，與黃檗之記臨濟正同，故禪道獨為天下冠。今之
GA084n0086_p0245a03║所傳臨濟派者，則皆系于圓悟勤之子虎丘隆者也。虎丘之子天童
GA084n0086_p0245a04║華知見高邁，大慧嘗作偈特稱之。天童華傳天童傑，傑傳破菴先，先
GA084n0086_p0245a05║傳無準範，範傳雪巖欽，欽傳高峰妙，妙傳中峰本，本傳千巖長，長傳
GA084n0086_p0245a06║萬峰蔚，蔚傳寶藏持，持傳東明旵，旵傳海舟慈，慈傳寶峰瑄，瑄傳天
GA084n0086_p0245a07║奇瑞，瑞傳絕學聰，聰傳月心寳，寳傳禹門傳，禹門嫡子是為今天童
GA084n0086_p0245a08║圓悟大師。大師之望前圓悟勤公凡二十世，其望臨濟則三十世，而
GA084n0086_p0245a09║望達磨則四十世也。天童居大海之東，山川環擁，當年之坐道塲說
GA084n0086_p0245a10║法者八十餘員，大率皆臨濟之裔也。庚午之春，余在武林僧舍獨見
GA084n0086_p0246a01║大師語錄一編，始知臨濟宗風至今未墜。修書致敬，請師說法太白
GA084n0086_p0246a02║山中，即天童華禪師故址也。棒喝交馳，學者無開口處；莫不望風而
GA084n0086_p0246a03║靡，以為臨濟再來也。大師操履嚴峻，有古尊宿之風。行解相應，與末
GA084n0086_p0246a04║世之狂禪迥別。余嘗覩其用處，縱奪自由，每吐一言，葢天葢地，其所
GA084n0086_p0246a05║從來者異矣！應般若多羅之讖，而中興臨濟之道于今時。正令全提，
GA084n0086_p0246a06║坐斷十方世界，至矣哉！
GA084n0086_p0246a07║又蔡聯璧
GA084n0086_p0246a08║達磨西來，直指人心見性，謂之教外別傳。翻盡四十九年葛藤，獨拈
GA084n0086_p0246a09║花一則，鋸解不破，斧劈不開。曷為密雲老人《語錄》，緇素尺一奉之、夷
GA084n0086_p0246a10║夏圭璋拱之？葢古尊宿當陽提令，各擅勝塲，有如龍吟虎嘯，有如電
GA084n0086_p0247a01║閃雷轟，有如千仞鳳翔，有如百川鯨吸；有時孤松嶽立，有時萬派聲
GA084n0086_p0247a02║銷。非不旗鼓一代、爼豆千秋，總不如老人嚗嚗論實，單單據本，不鋪
GA084n0086_p0247a03║文彩，不通意解，直下勦絕窠臼，斷人命根。或與當頭摑攔胸搊，或與
GA084n0086_p0247a04║驀面唾劈脊摟。覿體提持，未嘗有一法與人。每居恒示璧：「伊問訊時
GA084n0086_p0247a05║我低頭，伊禮拜時我合掌，半斤還八兩，二五得一十。彼自無瘡，勿傷
GA084n0086_p0247a06║之耳！」老人出世晚年，多利人廣。自禹門至天童，返通玄，踞座六大剎，
GA084n0086_p0247a07║金粟稱最盛。金粟為余捨身命處，余侍金粟凡七閱春秋。迨冬制，有
GA084n0086_p0247a08║「放出一羣猛虎」句，喜可知已！雲礽法裔如林如藪，振濟宗者，皆出自
GA084n0086_p0247a09║金粟。即今費隱和尚繼席弘揚，不改父道，宗門仰之，金粟其薪傳地
GA084n0086_p0247a10║也。葢老人極慈悲是極惡辣。極惡辣是極慈悲，杖頭所指，十方猊象
GA084n0086_p0248a01║航海梯山；纔動齒牙，遐邇兢怖。則謂是老人語錄，老人何有哉？費和
GA084n0086_p0248a02║尚重加攷定，法今垂後。命璧堇較讐，因敍述如此。絕不敢作綺語攢
GA084n0086_p0248a03║簇，雖然塗汚不少。歲在乙酉清和既望，弟子明暹蔡聯璧九頓撰
GA084n0086_p0248a04║費隱禪師語錄序王谷
GA084n0086_p0248a05║昔世尊以正法眼藏付囑迦葉，祖祖相承，以至五家分唱，大闡宗風。
GA084n0086_p0248a06║乃後之繼起者，既定其宗派，又審其師承，源流本末，毫不紊淆，不啻
GA084n0086_p0248a07║如世之譜牒也者，非過慮也。葢以心傳心之事，非宗派分明、師承親
GA084n0086_p0248a08║的，則山鬼伎倆，野狐機鋒，于以奪朱亂雅，其害有不可勝言者。然在
GA084n0086_p0248a09║今日且不免焉！他不具論，即如號稱出世者，有一輩徒衒宗門，不明
GA084n0086_p0248a10║支派，厚顏冐托，謬曰為人；詰其根源，曾無憑據。舉世被其誑惑，流禍
GA084n0086_p0249a01║無窮，是宗派不明之弊也。宗派明矣，而離師太早，陶鍊未純，猶有不
GA084n0086_p0249a02║循本分，節外生枝，簧鼓後學，以致本師從新救正。嗟乎！師承之印證
GA084n0086_p0249a03║未至于親切之地，詎可鹵莽以出世也哉？五家宗旨，惟臨濟獨得大
GA084n0086_p0249a04║機之用，而後嗣如獅如象，迥出常途。故臨濟一宗流傳今日，不與他
GA084n0086_p0249a05║宗同其斷絕，宗派之獨高天下也如此。至天童老人，純以棒喝接人，
GA084n0086_p0249a06║臨濟宗旨又大顯于世，豈非佛祖付囑，為人天之模範乎？費隱大師
GA084n0086_p0249a07║舍離狂偽，獨覔真宗。自天童老人付法之後，服勤有年，龍天推出，惟
GA084n0086_p0249a08║以實證的切一着子接人。故其語錄開大知見、具大作略，全提正令、
GA084n0086_p0249a09║煆煉人天，臨濟宗旨重光再振。其于天童老人，葢副貳傳化者歟！然
GA084n0086_p0249a10║則今來真實趨向宗門者，舍臨濟其又奚適哉？抑今來真實趨向臨
GA084n0086_p0250a01║濟者，舍天童老人法嗣如費隱大師，其又奚適哉？丁丑仲冬，叅學弟
GA084n0086_p0250a02║子山陰王谷稽首撰
GA084n0086_p0250a03║隱元禪師語錄序唐世濟
GA084n0086_p0250a04║人有傑，地有靈，交重也，亦交待也。重然後因緣著，待然後時節顯。時
GA084n0086_p0250a05║哉！時哉！跂足引領，日幾幾于寂滅灰冷之塲，幾何歲月而其人乃一
GA084n0086_p0250a06║旦起乘之，豈偶哉？吾讀黃檗隱大師語錄，而知人地與時之合之非
GA084n0086_p0250a07║易也。斷際已前，固有黃檗，而名未著。斷際著黃檗名，又以其名名所
GA084n0086_p0250a08║居，于是一黃檗現多黃檗；而開堂說法者，非絳節之麓也。嗣居聲實
GA084n0086_p0250a09║並茂者不乏，厯千餘年，又非斷際之傳也。今天童老人暨費大師，父
GA084n0086_p0250a10║子接踵迭興，斷際之道乃始大闡。而隱大師繼之，堂構再新，黑白奔
GA084n0086_p0251a01║凑，纘祖父之緒，于斷際有光。葢絳節之麓，山君樹神以及萬靈八部，
GA084n0086_p0251a02║縣望已久，始有今日殊勝耳。地耶？人耶？時耶？三者缺一，則勝亦不殊。
GA084n0086_p0251a03║因緣會合在今日，其致之豈自今日始？茲語錄具在，大都掃除知解，
GA084n0086_p0251a04║直示根源，如吹毛之劍，點雪之爐；而又句意俱到，如摩尼珠隨現五
GA084n0086_p0251a05║色。自非牢關穩密、路途坦平，踞佛祖頂𩕳、翻衲僧巴鼻，安有如是輝
GA084n0086_p0251a06║天鑑地、活捉縱橫也哉？嗚呼！斷際以雄峰為父，以滹沱為子，故能掀
GA084n0086_p0251a07║揭宇宙，久而益昌。今大師父子祖孫媲美前哲，而又當時闡化，消息
GA084n0086_p0251a08║互通；更不待重加尋繹，始知胡亂後不曾少鹽醬也！此豈獨一時一
GA084n0086_p0251a09║地為希有哉？屈指古今，丁斯盛者，葢不數數。源遠流長，吾于斯錄見
GA084n0086_p0251a10║之矣！崇禎壬午夏仲，弟子唐世濟稽首撰
GA084n0086_p0252a01║又王谷
GA084n0086_p0252a02║金粟費隱老人，為臨濟三十一傳，起未墜之緒，續方焰之輝。十餘年
GA084n0086_p0252a03║來說法為人，純用本分鉗鎚，不落玄妙窠臼，單傳直指之道乃大著
GA084n0086_p0252a04║于天下。後之接武者，雖未可限量，然而承紹其宗，敷揚開廓，使單傳
GA084n0086_p0252a05║直指之道益顯于天下，葢亦難其人矣。隱元禪師首入老人之室，即
GA084n0086_p0252a06║覿體承當，全身擔荷，掃去支離，絕無依倚。室中得人，師為翹楚矣。玄
GA084n0086_p0252a07║生上人一日持師開堂語錄示余，余受而讀之，見其機用宏達，語句
GA084n0086_p0252a08║淵玄，騰踏當機，掀翻義路，總從正脉中發揚展拓。所謂「單傳直指之
GA084n0086_p0252a09║道益顯」者，當于師是賴，豈復有殊絕難繼之嘆哉？玄生上人以余推
GA084n0086_p0252a10║重于師也，遂囑余序。余聞稱人之善者，必本其父師，德厚之至也；矧
GA084n0086_p0253a01║余亦出老人之門，忝師之昆季者乎？故取茲義而述之，使世之向斯
GA084n0086_p0253a02║道者，知師為老人之嫡子，且識予言之非佞也。是為序。
GA084n0086_p0253a03║隱元禪師語錄序（長樂）劉沂春（閣部）
GA084n0086_p0253a04║余嘗讀《費隱老人語錄》，宗風遠振，上以接臨濟之緒，下以開末法之
GA084n0086_p0253a05║光，真傳燈正派而慧日亘天者。余服膺久之，始知為天童高足，宜其
GA084n0086_p0253a06║聲實之並茂也。今隱元禪師又為費老人高足，法眼洞明，機鋒猛烈，
GA084n0086_p0253a07║一門而三闡宗旨，樹幟禪關，誠古今法寳中希覯者。飛錫囘閩，首登
GA084n0086_p0253a08║黃檗，開堂說法，普照人天。而善信之皈依諦聽者，不啻龍象紛馳，鳳
GA084n0086_p0253a09║麟畢集。余按黃檗，閩山也；祖師，閩產也。昔以黃檗著名，至今猶令人
GA084n0086_p0253a10║溯源嚮往，其為閩地增重可知。憶無異大師以父子而卓錫湧泉，今
GA084n0086_p0254a01║隱元禪師復以父子而賁止黃檗；其思所以闡發宗風、抑揚三昧者，
GA084n0086_p0254a02║匪一朝夕，其為閩增重益可知也。今讀隱元禪師機語，迥脫常情，頓
GA084n0086_p0254a03║超物表，若以心傳心，以水印水。所謂佛光朗鑑、智炬同輝，于茲益信。
GA084n0086_p0254a04║不特斷際之統緒昭明，其單提直指之義，火傳薪積，隱師之功又曷
GA084n0086_p0254a05║可少乎？余鄉龍泉禪林，自百丈著名後，寥寥其人。今隱師棲真于斯，
GA084n0086_p0254a06║宗門丕暢。余亦將隱矣，行親炙玄光，飽聆宏論，以遊于方之外；偕石
GA084n0086_p0254a07║點頭，未既也。謹題數語以皈之。
GA084n0086_p0254a08║又（長樂）林正昇
GA084n0086_p0254a09║龍泉寺距余家二里許，古大唐中百丈祖師所建。祖，余鄉產也。叅江
GA084n0086_p0254a10║西馬大師得法後，隱于洪州百丈山，闡單傳直指之宗，製禪席清規
GA084n0086_p0255a01║之訓。師于天下而法于萬世，黃檗運大師實嗣承焉。至我朝有四明
GA084n0086_p0255a02║太白山天童密老人，復闡是宗，傳之金粟費和尚。而隱元禪師則金
GA084n0086_p0255a03║粟入室首座也，接派開堂于閩越吳浙之邦。居恒喜慕百丈家風，欲
GA084n0086_p0255a04║惠賁龍泉。春初，寺主印虛上人出禪師語錄示余，余心異之，遂僉柬
GA084n0086_p0255a05║往浙迎至。挹其丰儀道範，固有覿面全彰者；及再聆棒喝，則又摽指
GA084n0086_p0255a06║見月，言下了義，環座觀聽者無不豁然領略斯旨也。厯夏秋說法之
GA084n0086_p0255a07║暇，穿洞垣，闢小築，超超玄勝，遊其上者咸刮目道風真趣。既復出《龍
GA084n0086_p0255a08║泉語錄》，余得而讀之，覺當機直達，一指萬彰。如日麗空，幽暗畢耀；如
GA084n0086_p0255a09║霆破睡，聾瞶盡惺。俾單傳直指之宗愈益著明于世。斯真百丈重興，
GA084n0086_p0255a10║黃檗復出，豈獨為天童賢孫、金粟肖子而已哉？余友陳君諱永武者，
GA084n0086_p0256a01║亦讀是錄而讚之曰：「雪裏陽春點石泉，龍歸鉢隱混元天。相逢謾說
GA084n0086_p0256a02║封侯夢，且向山中聽法禪。」余有感，因併錄之為序。旹乙酉仲冬長至
GA084n0086_p0256a03║日，玄石居士林正昇薰沐拜題
GA084n0086_p0256a04║又陳遂捷
GA084n0086_p0256a05║臨濟一宗，古今烜赫，不惟嗣者難其人，而授者尤不易其人也。非吹
GA084n0086_p0256a06║毛快刃，不能斬固執之命根；非鎔鑛純金，不能範聖凡之面孔。苟握
GA084n0086_p0256a07║柄弗圓，徒擊塗毒之鼓，以求佛種不斷，詎可得乎？萬一有似是而非
GA084n0086_p0256a08║者起而承之，是不斷之斷也。烏乎！可黃檗自斷際以後，幾若綫矣。厯
GA084n0086_p0256a09║千餘年始有密雲、費隱二老人登其堂、發其藏，提出無孔鎚，轟轟烈
GA084n0086_p0256a10║烈，殺活縱橫；起風雷之令，掣電卷之機，庶滹沱正脉流通萬古。使無
GA084n0086_p0257a01║根亂統、野狐精魅無地逃竄矣。幸有隱元禪師繼起斯宗，中興黃檗，
GA084n0086_p0257a02║拈花微笑，一會儼然。筵無退席之侶，閣有彈指之童；鳥道非玄，空山
GA084n0086_p0257a03║奚寂？余私心嚮慕固已久矣。中秋涉勝仙溪，因為頂禮香潭。探其胸
GA084n0086_p0257a04║懷，尼犍波旬而不拒；閱其語錄，鏡花水月以同圓。葢惟自悟無言，故
GA084n0086_p0257a05║能掃人有言；亦惟不襲陳語，故能破人囈語。墨痕皆棒，印水無泥。昔
GA084n0086_p0257a06║日之風雷，欲借今朝之鱗甲自威。頂髺一珠，三世環弄。無老少之嫌，
GA084n0086_p0257a07║無似是之間，斷臂以來，未有盛于斯也。竊怪後代兒孫不丈夫，承虛
GA084n0086_p0257a08║接響太狼藉；或狂或狷或糢糊，愈掃愈多愈不息。余讀斯語，知老和
GA084n0086_p0257a09║尚日在塲眉中，久已息于踵矣。請問狂者狷者，試味斯錄以為何如？
GA084n0086_p0257a10║隱元禪師：雲濤集序（仙遊）唐顯悅（侍郎）
GA084n0086_p0258a01║詩有近于禪而不可以禪名，禪有寓于詩而不可以詩名也。余讀晉
GA084n0086_p0258a02║惠遠諸公詩，愛其詩而不着于禪也；閱古諸名宿偈，愛其禪而不屑
GA084n0086_p0258a03║于詩也。雖然，此猶分言之也；獨不有亦禪亦詩、非禪非詩者乎？黃檗
GA084n0086_p0258a04║隱元和尚，今之斷際也；中秋遊我仙邑，從遊如雲，瞻禮如岳。余慚非
GA084n0086_p0258a05║裴居士，曷敢謬附唱和？緣閱其《語錄》，觀之觸機縱橫、批窽揮灑，已知
GA084n0086_p0258a06║老和尚胸中磊落，品調不凡也。嗣是門下高足果以《雲濤集》示余，展
GA084n0086_p0258a07║卷微吟，雲濤滿眼。夫雲觸于石，大則為雨為霖；濤怒于海，小則為松
GA084n0086_p0258a08║為茶。雲有影而無聲，濤有聲而無影；大小有無各相變幻，取以名集。
GA084n0086_p0258a09║又知和尚不自謂詩也，葢雲見為雲則無聲，雲不見為雲則有聲矣；
GA084n0086_p0258a10║濤聞為濤則無影，濤不聞為濤則有影矣。謂濤非雲也可，謂濤亦雲
GA084n0086_p0259a01║也可；謂雲非濤也可，謂雲亦濤也可。聲影皆塵，見聞胥幻。雲濤自有
GA084n0086_p0259a02║詩，詩自有雲濤。諸人無以眼耳求之，則雲濤之詩甫變幻於方寸，即
GA084n0086_p0259a03║徧覆于三千大千矣。余且不得以禪名，又安得以詩名？惟頂禮唱嘆
GA084n0086_p0259a04║而為之序。
GA084n0086_p0259a05║又林嵋
GA084n0086_p0259a06║夫山之峭壁奇崖，未必高也；水之狂湍奔急，未必深也。非不高深，而
GA084n0086_p0259a07║高深可測也。大抵至平至淺之中，一涉至人舉止，隨其可喜可怒、可
GA084n0086_p0259a08║驚可愕、可殺可活、可經可權，放之神鬼莫測，收之古今無跡；聖勿辨
GA084n0086_p0259a09║也，凡勿殊也，內勿移也，外勿混也。詩之一道，至今日失統極矣。辭客
GA084n0086_p0259a10║騁其賦情，緇流耽于虛寂；淵源一錯，徑路盡差。亦猶宗門喪其指歸，
GA084n0086_p0260a01║入于魔祟雖終日登壇論說直是盲引羣盲蹈于火坑所必不免耳
GA084n0086_p0260a02║隱大師為天人標榜，接曹溪之嫡派，振臨濟之正宗。沙界三千，莫不
GA084n0086_p0260a03║知有黃檗老人也，夫奚藉于詩？奚藉于詩傳不傳？黃檗老人，何待其
GA084n0086_p0260a04║取材于晉魏乎？其襲貌于宋唐乎？冲口所發，滿紙皆珍；應手所指，點
GA084n0086_p0260a05║頭是石。則凡日也月也，山也川也，草也木也，禽也魚也，花也鳥也，述
GA084n0086_p0260a06║不盡述，觸不勝觸；總是綠衣蒼狗，寒泉怒瀑，變幻離奇，舒卷無際。和
GA084n0086_p0260a07║尚自謂是詩也！非詩耶？嵋非詩人也，非禪人也，非知詩知禪也。拜讀
GA084n0086_p0260a08║宗語，示列法座，炎想悉捐，清虛徐來。真覺十二峰葱葱隆隆，包羅萬
GA084n0086_p0260a09║有，而詩特其一班耳。自今願披髮入山，請從沙彌後，捧硯濡墨，供黃
GA084n0086_p0260a10║檗老人詩囊一抹。
GA084n0086_p0261a01║本山冊籍序劉以修
GA084n0086_p0261a02║黃檗淨業名區，宗風丕振，法雨洪沾，代有跏趺掩關，時或宣朗提揭。
GA084n0086_p0261a03║霧卷崖青，雲移松秀，結半日僧緣，坐臥惟聞天籟耳。可恠鄙人好爭，
GA084n0086_p0261a04║不第爭于人也，直與神爭。山水竹木，𢵧然踞之，不大可異哉？夫一聲
GA084n0086_p0261a05║清磬，半夜蒲團，全賴此聳霄插漢者，壯麗觀瞻，護培形勝。而維摩不
GA084n0086_p0261a06║能保其屏嶂，山靈不能守其鬱葱，為問本山護法，亦惴惴暴客耶？佛
GA084n0086_p0261a07║法廣大，一任天高鳥飛；密諦因緣，且看水落石出。試正告之曰：「鴈過
GA084n0086_p0261a08║長空，影落寒水。大地原無實相，普天下黑漆漢。盡登光明覺路可也。」
GA084n0086_p0261a09║時崇禎甲申春日，閬苑九一劉以修識
GA084n0086_p0261a10║又凌世韶（鏡汭　邑侯）
GA084n0086_p0262a01║都會名勝之區，凡古道塲及淨業好修者，例得標表，蠲免其租役。良
GA084n0086_p0262a02║以攘攘世界中，稍存淨業片地，風美為多也；况正法眼藏、祖印燈傳
GA084n0086_p0262a03║如黃檗禪林者乎！而閩中寺租，不惟蠲恩特少，且往往受科派，強蝕
GA084n0086_p0262a04║之苦倍甚，此誰之責？余不免逡巡愧懷矣！維山有靈，不思培成善業，
GA084n0086_p0262a05║而徒挾私任詐，以越牟為利，豈遂懵于天道並蔑王章乎？其著籍法
GA084n0086_p0262a06║守焉可也。
GA084n0086_p0262a07║又（莆田）周吉（心鑑公九世孫）
GA084n0086_p0262a08║黃檗，名山也。寺，亦天下名寺。創于唐，盛于宋，浸衰于元。其重剏則明
GA084n0086_p0262a09║初大休禪師也。時吉祖心鑑公與師道企志合，捐資數萬，運海而至，
GA084n0086_p0262a10║復成巨觀。基址棟宇，視前較為宏拓。前後百餘畝香燈田，皆吾祖恢
GA084n0086_p0263a01║圖，三歲兒童咸克道之。迄壬戌倭變，則刧為之也。迨後近隣覇吞，產
GA084n0086_p0263a02║空僧遁，是則人鬼為帝也。夫刧值則廢，既過仍興，此天道往復恒數，
GA084n0086_p0263a03║無足深恠。獨至人鬼為帝，認一時之漚花為萬世之基業，既久假而
GA084n0086_p0263a04║不歸。以禪門苦空，欲與豺狼角鬬，反所侵地，能乎？不能乎？甲寅歲，中
GA084n0086_p0263a05║天禪師不憚跋涉，叩請藏經，制曰：「可」。時主持則有相國葉公，執法呵
GA084n0086_p0263a06║護則有邑侯汪公，協力董成則有附隣林氏并善信諸君子。適隱元
GA084n0086_p0263a07║禪師又自金粟歸，主席斯山，上宇下殿，漸次恢闢。所云往復恒數，于
GA084n0086_p0263a08║斯可見矣。吉上京謁選過拜，固竊喜祖緒藉以不朽。因閱冊細諮山
GA084n0086_p0263a09║前後舊址，所復僅三之一，十二峰尚失其二，香燈田被奪尚十有八
GA084n0086_p0263a10║九，心又甚痛之。嗟乎！予寺以有而克有，嘗聞之矣；未聞奪寺之有而
GA084n0086_p0264a01║永克有者也。夫聖天子賜藏之所，可終乾沒乎？諸禪師暨吾祖之英
GA084n0086_p0264a02║靈，竟遂冥冥乎？竊恐人鬼為帝，亦將與刧同盡，為往復之恒而已。謹
GA084n0086_p0264a03║志之俟後。
GA084n0086_p0264a04║黃檗寺緣簿序（北直　玉波）張縉雲（邑侯）
GA084n0086_p0264a05║福清有名勝二：一為靈石，一為黃檗。兩寺相距，循山麓而行約有數
GA084n0086_p0264a06║十里，而其中實隔一峰。石磴巉巖，草樹蒙密，非樵踪弗至焉。余以癸
GA084n0086_p0264a07║未夏五視事茲土，便道下鄉。先詣靈石，次即至黃檗，寺各有田而皆
GA084n0086_p0264a08║質於人。遣吏詗之，民皆歸其田於寺，不取償一錢。寺俱傾圮，黃檗尤
GA084n0086_p0264a09║甚。靈石僧以募緣䟽請，余諾而許之。未歲，黃檗僧亦以募緣䟽請。蓋
GA084n0086_p0264a10║寺宇視靈石為多，工用且鉅，僧非得已者。夫二氏之教，儒者弗尚，然
GA084n0086_p0265a01║地有名勝，相傳數百年，一旦視其頹敗，不一整理，亦守土者之責。四
GA084n0086_p0265a02║方君子，諒有同志，相與輸金購材成之。俾兩山巍煥相望，鐘皷相聞，
GA084n0086_p0265a03║衲衣梵唄之修，與曩時相接。起邑之人登中峰而望之，相與話長吏
GA084n0086_p0265a04║興廢之心、質家還田之舉，與大眾布施之盛。其為勝事，亦可附名山
GA084n0086_p0265a05║於不朽矣。是為䟽。
GA084n0086_p0265a06║
GA084n0086_p0265a07║
GA084n0086_p0265a08║
GA084n0086_p0265a09║
GA084n0086_p0265a10║
GA084n0086_p0266a01║
GA084n0086_p0266a02║
GA084n0086_p0266a03║
GA084n0086_p0266a04║
GA084n0086_p0266a05║
GA084n0086_p0266a06║
GA084n0086_p0266a07║
GA084n0086_p0266a08║
GA084n0086_p0266a09║
GA084n0086_p0266a10║
GA084n0086_p0267a01║慧國禪師五秩序（閩縣）葉觀國（毅菴　學士）
GA084n0086_p0267a02║玉融，余梓里也，其間名勝道塲，而郭廬為最。余往歲囘籍，嘗至其地，
GA084n0086_p0267a03║見夫幽崖奇谷，別有洞天。古之達官遊客勒詩紀勝者，山無虛石。何
GA084n0086_p0267a04║先正之作曰：「入門奇石各谽谺，公與嘉名種種誇。我看總來無一似，
GA084n0086_p0267a05║福廬大地出蓮花。」曲盡形容，可以見其大概矣。主持山門，代有高僧。
GA084n0086_p0267a06║近若上人國翁禪師者，了徹玄機，其火候之到如梅子熟。而且酷嗜
GA084n0086_p0267a07║儒學，與鄉之縉紳先生締蓮社交遊，余族姪明經時隆君與焉。予聞
GA084n0086_p0267a08║其事，神為之往。每期宦遊之暇，得以再至其地也。茲值孟秋之穀，迺
GA084n0086_p0267a09║上人五秩誕辰，文人學士與釋之善詩者，各拈韻賡歌。族姪問序於
GA084n0086_p0267a10║予。余雖未與謀面，然囘憶郭廬名勝，先正何公「大地蓮花」之句，以及
GA084n0086_p0268a01║上人業釋崇儒，追遠公高躅；人以地重，地以人益重，亦奚能無言哉？
GA084n0086_p0268a02║至支繁派遠，則里閈所詳悉矣，余不贅。
GA084n0086_p0268a03║道暹禪師語錄序（漳浦）蔡新（葛山　大學士）
GA084n0086_p0268a04║恭維暹翁大師，見過桃花，渾身是眼；趯翻本𣔻，覿面逢源。峭履肩
GA084n0086_p0268a05║笻，任情獨往；打包頂笠，發足遐叅。尋常氣宇如玉，屏絕胎垣諸怪。斫
GA084n0086_p0268a06║脚脛，恢張大用；賣心肝，直揭元猷。曲彔敻登，星馳電捲；芬陀偶捻，石
GA084n0086_p0268a07║破天驚。奪皷攙旗，攔腮一掌；張弓架箭，劈面三拳。疋馬單槍，縱橫真
GA084n0086_p0268a08║入；詞宗武庫，錯落交輝。分獅象於機前，騐龍蛇於棒下。雖飽叅上士，
GA084n0086_p0268a09║不敢以正眼規；矧劣解宗徒，何能以凡情測？迺至膛題卍字，法界全
GA084n0086_p0268a10║提，目瞬𠁼文，精筌密闡。金針暗度，玉線潛穿，離相離名，徹骨徹髓。串
GA084n0086_p0269a01║過世間佛巴鼻，坐斷天下人舌頭。超刧外真詮，越聲前妙解。頓令須
GA084n0086_p0269a02║彌倒卓，渤𣿨全枯。畐塞虛空，罩籠今古。萬靈莫識，千聖難名。照用齊
GA084n0086_p0269a03║施，實權互顯。赤麐掣斷黃金索，宇宙掀翻；白澤牷歸碧玉欄，乾坤震
GA084n0086_p0269a04║動。萬絲梵網，結就珠琲百億山河；一粒靈丹，點開鐵圍百千世界。倘
GA084n0086_p0269a05║非歷刧薰功，剗斷覺知理照，定屬多生鍊行，摟穿語默情緣。詎若魔
GA084n0086_p0269a06║着尿床，鬼爭漆桶。戇籠懵袋，罩鳳裝龍。瞶棒聾枷，懸羊賣狗。菽麥不
GA084n0086_p0269a07║分，葛藤混扯。未明生死窟，空坐去來關。羣盲摸象言殊，正法瞎驢滅
GA084n0086_p0269a08║却。猗歟！勦除朕兆，究竟如何？一句截流，萬機寢削。寅疏短引，用泐洪
GA084n0086_p0269a09║篇。謹序。
GA084n0086_p0269a10║一菴暹大師：遊戲三昧集序（閩縣）陳若霖（望波　尚書）
GA084n0086_p0270a01║西方有聖人焉，其號曰佛，轉正法輪，演不二門。自白馬馱經，漢明感
GA084n0086_p0270a02║夢，始宣法於震旦。迨初祖達磨西來，以不立文字，明心見性，中土始
GA084n0086_p0270a03║有正傳。其後曹溪演乘，益闡玄風，我佛不二之旨，迺大著於閻浮。夫
GA084n0086_p0270a04║我佛所謂「惟有慧根者為能得正法眼藏」，若一着定相，便不是當年
GA084n0086_p0270a05║靈鷲正諦。道一字不立，何以三藏千萬億言不盡？道必立文字，則面
GA084n0086_p0270a06║壁九年本無文字，一着相便非也。然則其意何歸歟？曰：「佛以慈悲為
GA084n0086_p0270a07║本，見贍部眾生日沉苦海，故發雷音為般若慈航也。」初祖西來，欲學
GA084n0086_p0270a08║者即心即佛。善尚不為，何况為惡？此旨與我佛說法之意原無異，但
GA084n0086_p0270a09║可與智慧者說法，不可與聾瞶者道耳。惟我一公法師，早究無為
GA084n0086_p0270a10║之奧，遊叅天下者數十年。性清慧定，深以小乘神通為不足言。含含
GA084n0086_p0271a01║默默，有問者，只付之一笑。偶寄興於詩，無非證菩提之非樹、明鏡之
GA084n0086_p0271a02║非臺。文紛披而意實澹宕，禪心不二，此所以難也。然而一公之詩不
GA084n0086_p0271a03║足以盡一公也。一公弱冠浮洞庭，泛大海，訪名山，尋奇書，遇異人。得
GA084n0086_p0271a04║其太乙壬遁金匱玉函，以及天官家言，不一而足。蓋盡天下之方伎、
GA084n0086_p0271a05║盡天下之書，一公皆無不知之、無不能之。而一公盡付之空，絕口不
GA084n0086_p0271a06║言。有叩者，但見虛空上乘，拈花微笑。名詩為「遊戲三昧」，即此意乎？曰：
GA084n0086_p0271a07║「一公集中，何處是佛祖西來意？」曰：「以相規如來，即不能見如來。一公
GA084n0086_p0271a08║集中何嘗有佛祖西來意？即說無一字非佛祖西來意。」盤足合手而
GA084n0086_p0271a09║說偈言：「金輪王，演法輪，本虛空，空所空。若問佛祖西來意，睡正濃時
GA084n0086_p0271a10║夢未醒。」
GA084n0086_p0272a01║
GA084n0086_p0272a02║
GA084n0086_p0272a03║
GA084n0086_p0272a04║
GA084n0086_p0272a05║
GA084n0086_p0272a06║
GA084n0086_p0272a07║
GA084n0086_p0272a08║
GA084n0086_p0272a09║
GA084n0086_p0272a10║
GA084n0086_p0273a01║啟（十則）
GA084n0086_p0273a02║請密雲禪師住黃檗葉益蕃
GA084n0086_p0273a03║葢聞古佛願弘，駕慧輪於覺海；老婆心切，擲化土於凡區。是以去住
GA084n0086_p0273a04║無常，四大皆成梵界；因緣有地，一燈足照昏衢。出世度生，為山作主。
GA084n0086_p0273a05║恭惟座下，雉雲表氣，金日垂祥。道行孤高，紹禹門之法眼；機鋒暇整，
GA084n0086_p0273a06║暢臨濟之宗風。天台山頂行，翻却無明公案；金粟峰頭坐，拈來不二
GA084n0086_p0273a07║法門。擅震旦之名流，信叢林之尊宿；聲特垂于閩嶺，化已普于吳天。
GA084n0086_p0273a08║顧茲黃檗遺基，實乃興賢勝蹟。自斷際飛錫以來，宗規未冺；洎神
GA084n0086_p0273a09║皇賜經而後，法席高懸。雖龍蟒雜居，猶勞神足；矧聖凡共證，倍想明
GA084n0086_p0273a10║珠。千峰明月半溪霞，也道為家何處；三個木毬一枝箭，不妨作戲逢
GA084n0086_p0274a01║塲。蕃等素仰玄風，遙沾法雨；欽三緣而作禮，偕四眾而陳情。所冀猊
GA084n0086_p0274a02║座遙臨，湧慧泉而轉法；龍天高擁，現滿月以揚音。庶眾生各各離塵，
GA084n0086_p0274a03║身似菩提心似鏡，得松下時時問道。雲在青天水在瓶，咸啟金繩，仝
GA084n0086_p0274a04║登寳筏。謹啟。
GA084n0086_p0274a05║又諸士紳
GA084n0086_p0274a06║伏以西竺開塲，愍人天之長寐；東蘆特渡，喜震旦之將明。慧月從昔
GA084n0086_p0274a07║而普臨，慈風于今而仰被。恭遇密雲大師和尚，初心正覺，特地玄風。
GA084n0086_p0274a08║磨甎手眼，靈光立現于當前；看箭風聲，轉機旋撥于指下。誠空門之
GA084n0086_p0274a09║正印，禪籍之宗工者也。顧茲苦海無槎，念彼愛河曷濟？非有祕魔之
GA084n0086_p0274a10║叉，孰指曹溪之鉢？是用啟檗山之道塲，特走延金粟之法駕。雖幻漚
GA084n0086_p0275a01║亂起，水體幾蕩乎中流；而猛燄欲灰，火性長存于陽燧。矧象踏之處，
GA084n0086_p0275a02║寧有野狐？想駿鞭之施，皆成良馬。自可登筏不戀筏，無復騎牛而覔
GA084n0086_p0275a03║牛。千點祖燈，重聯斯室；一花聖葉，再拂當天。某等慚窮經之蠧，仝鑽
GA084n0086_p0275a04║紙之蜂；有懷折弓，未能置劍。喜覯座中法主，敢云客是陀仙。敬三薰
GA084n0086_p0275a05║以致緘，偕四眾而延佇。伏願拈花笑指，示再出之白椎；飛錫遙臨，現
GA084n0086_p0275a06║後身之黃檗。庶人人自獲乎大寳，念念各覔其神珠。鹿渴可消，兒啼
GA084n0086_p0275a07║聊止。臨啟可勝翹企？
GA084n0086_p0275a08║請費隱禪師住黃檗寺緇素僉具
GA084n0086_p0275a09║伏以獅王弗吼，祖佛困于稿灰；野干亂鳴，生靈陷于鬼窟。客路猶然
GA084n0086_p0275a10║悲愴，婆心寧不怔營？恭聞和尚法戰諸方，翻却千年骨董；機投密室，
GA084n0086_p0276a01║贏得一味平常。𣰦毿破袈裟，搭着通身是眼；現成鐵楖栗，拈來活潑
GA084n0086_p0276a02║如龍。何妨帶水拖泥，隨處撑天拄地？某等翹勤永日，竚想終朝。所冀
GA084n0086_p0276a03║神足雲騰，即擁娘生處所；慈容滿月，常放本地風光。爍破迷途，咸成
GA084n0086_p0276a04║正覺。玉融城裏，奇峰恠石也生輝；黃檗山中，翠竹名花增錦繡。一會
GA084n0086_p0276a05║儼然，不勝慶幸之至。
GA084n0086_p0276a06║又（本邑）林朝龍
GA084n0086_p0276a07║生朝龍幼不聞道，老未歸禪。自分句下之鈍根，總屬門外之漢子。側
GA084n0086_p0276a08║聞老師明心見性，無不舍筏渡津，竪義標宗，輒爾登峰造極。此固望
GA084n0086_p0276a09║衣鉢而自失，且欲聆祕密而末繇者也。惟茲黃檗，即古道塲。自權教
GA084n0086_p0276a10║不遇夫真人，致宗風幾墜于今日。何幸同發宏願而哀懇賁臨，喜福
GA084n0086_p0277a01║唐之慈雲復布；惟祈垂憐眾志而特加接引，知黃檗之慧照重光。不
GA084n0086_p0277a02║盡歡忻，可勝翹企？
GA084n0086_p0277a03║又薛秉鉉
GA084n0086_p0277a04║宇內名山，必得名人飛錫，而地因人重；矧祖師道塲，為人天瞻仰，其
GA084n0086_p0277a05║關係不小，非有遠公衣鉢，豈易任耶？恭惟老師心包太虛，量廓沙界；
GA084n0086_p0277a06║大乘妙解胸中，法華獨叅意表。誠吾邑之真人，佛門之嫡嗣也。不佞
GA084n0086_p0277a07║昔遊黃檗，曾挹清光。茲因本寺大眾欲振昔日宗風，非藉有道行兼
GA084n0086_p0277a08║全、圓覺獨露如老師者，六龍必不繞座，百鳥必不啣花，而山靈亦無
GA084n0086_p0277a09║色矣。故此段機緣，委難孟浪。合縣善信僉具虔衷，特請老師住持黃
GA084n0086_p0277a10║檗，總領道塲。故議不佞敬裁八行，用伸九頓。萬祈象駕，惠然至止。庶
GA084n0086_p0278a01║法雨時洒，萬彙之焦枯受榮；慧日長光，眾生之永夜蒙曉。其為桑梓
GA084n0086_p0278a02║之地造福，功德豈能名言哉？臨啟神馳，可任翹企踴躍之至？
GA084n0086_p0278a03║請隱元禪師住黃檗寺（本邑）林汝翥（御史　諡忠烈）
GA084n0086_p0278a04║伏以黃葉紛飛，假東蘆而正覺；白椎不示，迷西竺以昏衢。誰為出世
GA084n0086_p0278a05║之人，以作度生之主？婆心咸切，兒啼共懸。恭惟和尚，竪光明幢，秉金
GA084n0086_p0278a06║剛劍。禪律並至，播曹溪之宗風；行解互高，紹斷際之嫡派。開猛燄之
GA084n0086_p0278a07║路，設狂瀾之桴。顧此檗山，宿稱聖窟。前乎此者，天童密雲和尚法駕
GA084n0086_p0278a08║遙臨，野狐因而絕跡。誰其嗣之？座元費隱和尚，法棒繼振，異獸益以
GA084n0086_p0278a09║遁形。祖鉢相傳，佛燈長照。曠千百世之勝會，誠億萬刧之良緣。雖祖
GA084n0086_p0278a10║祖無一法以示人，而師師實此心以相付。念茲玄風既遠，鑽窓之癡
GA084n0086_p0279a01║固多；虞彼正印不繩，戀筏之習不淺。生有懷手眼，素注宗規。是用特
GA084n0086_p0279a02║使布誠，實以四眾共懇。所祈遙施駿鞭之影，枉現聖箭之聲。果結于
GA084n0086_p0279a03║神州，緣開于此土。以一炬燃百千燈，明明無盡；以千燈照一大室，灼
GA084n0086_p0279a04║灼無邊。緇流幸甚，士紳幸甚！謹啟。
GA084n0086_p0279a05║請隱元禪師囘黃檗諸士紳
GA084n0086_p0279a06║恭惟和尚，慧覺宗工，真如正印。緣結大千法界，具圓明寂炤之根；道
GA084n0086_p0279a07║開不二法門，超語言文字之障。磨甎手眼，靈光徧現塵寰；看箭機緣，
GA084n0086_p0279a08║風聲特垂閩海。真禪林之尊宿，震旦之名流者也。某等向挹清光，夙
GA084n0086_p0279a09║欽道範。茲為和尚慈筏遊東，遂使斷際法筵虛左。在七年棒喝，固知
GA084n0086_p0279a10║教澤長存；而一脉家傳，尚望宗風繼振。謹合羣心而延伫，先投五體
GA084n0086_p0280a01║以抒誠。伏願錫杖遙臨，現後身之黃檗；金繩密啟，示再出之白椎。嫡
GA084n0086_p0280a02║派總衍之天童，祖作模而孫作範；法乳均受于金粟，伯吹塤而仲吹
GA084n0086_p0280a03║箎。千峰明月半溪霞，燈燈相禪；三個木毬一枝箭，筏筏同登。盥手具
GA084n0086_p0280a04║箋，凝眸候駕。謹啟。
GA084n0086_p0280a05║又（本邑）陳從教（叅議）
GA084n0086_p0280a06║別久渴欲一晤，瞻拜擬在秋冬。不謂亘和尚之意只在芙蓉羅山，其
GA084n0086_p0280a07║來黃檗也，亦勉強應一時之請而已。今見法乘囘閩，遂堅意推讓，似
GA084n0086_p0280a08║亦不能強留之者。念龍泉蕞爾，舊雖祖師出身之所，非開堂說法之
GA084n0086_p0280a09║地。今老禪師道德日高，信從日眾，恐此不足以容之。幸即命駕還山，
GA084n0086_p0280a10║以慰輿望，以廣朋從。萬勿久淹，令祖山寂寂無色也。面晤在即，未悉
GA084n0086_p0281a01║願言。
GA084n0086_p0281a02║又（本邑）夏春暉
GA084n0086_p0281a03║師一載閱變兩都，亘古以來，禍亂未有若斯之速者也。揆厥所由，
GA084n0086_p0281a04║皆因人事，豈緣天數？然及今尚未有定。算來有國有家既已長慮，即
GA084n0086_p0281a05║禪林恐亦不得安也。奈何！奈何！黃檗山仗大師福德，振起擴清。數年
GA084n0086_p0281a06║以來，神皇之典冊倍光，佛祖之法道重朗。不肖以皈依獲免世刧，想
GA084n0086_p0281a07║亦宿根宿緣不至墮落，還望和尚提點。至于山隣鼠輩大貪大痴，不
GA084n0086_p0281a08║久銷耗磨滅，無容介介也。亘和尚有書，催不肖請師歸主黃檗，詞意
GA084n0086_p0281a09║殷勤迫切。共事鄉紳緇素，咸祈賁來。况大師念念不忘神宗佛祖，夢
GA084n0086_p0281a10║寐嘗在十二峰間。應狥眾願，乞示歸期以便趨。
GA084n0086_p0282a01║
GA084n0086_p0282a02║
GA084n0086_p0282a03║
GA084n0086_p0282a04║
GA084n0086_p0282a05║
GA084n0086_p0282a06║
GA084n0086_p0282a07║
GA084n0086_p0282a08║
GA084n0086_p0282a09║
GA084n0086_p0282a10║