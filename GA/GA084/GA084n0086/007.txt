GA084n0086_p0283a01║黃檗山寺志卷七
GA084n0086_p0283a02║重興隆琦隱元祖師原本門弟子性幽獨往等編訂續修
GA084n0086_p0283a03║監寺（道昱　道昇　道本　宗儀　開滋　永悅）副寺（惠秀　舜普　永施）仝靜寺（宗堂　宗愷　德科　傳圖　華懺　常澄　紹仁　本岐　紹修）校刊
GA084n0086_p0283a04║
GA084n0086_p0283a05║
GA084n0086_p0283a06║
GA084n0086_p0283a07║
GA084n0086_p0283a08║
GA084n0086_p0283a09║
GA084n0086_p0283a10║
GA084n0086_p0284a01║志（一則）
GA084n0086_p0284a02║福清縣志
GA084n0086_p0284a03║黃檗山在清遠里，以山多產黃檗故名。林巒重複，為邑之勝。梁江淹
GA084n0086_p0284a04║嘗遊此，有詩：「陽岫飛鸞彩，陰溪噴龍泉。」「禽鳴丹壁上，猿嘯青崖間。」上
GA084n0086_p0284a05║有珠簾泉，下有瀑布泉，垂數十丈，其勢甚健。淙崖石為穴，下濬無底。
GA084n0086_p0284a06║潭口徑八九尺，舊傳有龍，禱雨輒應。上絕嶮處復有一潭，人跡罕到。
GA084n0086_p0284a07║龍嘗自下潭移上潭，所厯有爪跡。又有佛　峰、香爐峰、寳峰、紫薇峰、
GA084n0086_p0284a08║屏幛峰、天柱峰、獅子峰、羅漢峰、鉢盂峰、五雲峰、吉祥峰、報雨峰。宋陳
GA084n0086_p0284a09║確詩：「峭拔藏蒼龍，烟雲晝長鎖。天際雨將來，山靈已先報。」山有黃檗
GA084n0086_p0284a10║寺，寺之西有嵩頭陀巖，至今猶有乳香出石罅間。
GA084n0086_p0285a01║記（一則）
GA084n0086_p0285a02║遊黃檗山記明吳鍾巒
GA084n0086_p0285a03║黃檗山寺，福唐叢林之最著者也。歲丙戌，余避地來。黃檗在耳，以道
GA084n0086_p0285a04║枳，弗克至也。丁亥，移寓逕江，黃檗在目，以溽暑弗即至也。七月之望
GA084n0086_p0285a05║　至焉，同林　　　踰陵涉溪，境漸以深。可十餘里，數折至山，　數
GA084n0086_p0285a06║折　寺。寺在翠微，松竹森蔚，望之已居然勝境矣。入寺，羣峰迴合，梵
GA084n0086_p0285a07║宇莊嚴，為寶殿，為轉輪藏，為香積厨，為僧眾寮，結搆都備。殿後厯數
GA084n0086_p0285a08║十級而上，上為法堂，為方丈，為客堂。堂中有葉文忠公像。臨高望遠，
GA084n0086_p0285a09║心目敞豁，遂棲宿堂左。二友談：山有九潭，一潭最勝。余興勃勃。明日
GA084n0086_p0285a10║陰雨，雨不止，又弗即至也。雨窓無事，俯仰榱桷，見文忠公〈遊絕頂〉詩，
GA084n0086_p0286a01║嘆曰：「公，太平宰相也。公罷相後，璫禍矣；公捐舘後，今日矣。昔之遊者，
GA084n0086_p0286a02║非今日之遊者也。」因步韻為詩，以寄感慨。越日，雨稍霽，余曰：「盍行乎？」
GA084n0086_p0286a03║
GA084n0086_p0286a04║
GA084n0086_p0286a05║
GA084n0086_p0286a06║
GA084n0086_p0286a07║
GA084n0086_p0286a08║
GA084n0086_p0286a09║迄于今，甲子周而事始稍稍竣也。斯不亦毀者易而成者難乎？豈不
GA084n0086_p0286a10║在人哉？嗚呼！匪直寺也，國之所以廢興存亡者亦然。文忠有知，尚三
GA084n0086_p0287a01║嘆于九原矣！於是為之記。二友為：林雷先，名起震；林惠風，名介。王子，
GA084n0086_p0287a02║字秉肇，名家基。余季子，名裔之，字公及。
GA084n0086_p0287a03║復黃檗寺田記（北直保定）張縉雲（玉波　邑侯）
GA084n0086_p0287a04║自靈石歸，不數日，又適以事遂詣黃檗。盖福清饒佳山水，首推靈石，
GA084n0086_p0287a05║次即黃檗。而舊剎之存，亦惟兩山之寺為最古。靈石之田二百八十
GA084n0086_p0287a06║畝，質於人；黃檗之田七百八十畝，亦質於人。遣吏諭之，一如靈石，旋
GA084n0086_p0287a07║黃檗之田亦復。福清，劇邑也，賦稅、訟獄、盜賊、郵傳甲於他邑。蒞事以
GA084n0086_p0287a08║來無一治績，而兩寺之田乃得之於不旬日之間，豈佛法所謂有緣
GA084n0086_p0287a09║者耶？抑越人好鬼，其俗使然耶？是亦可喜矣。靈石寺宇不及百間，黃
GA084n0086_p0287a10║檗則百間不止。靈石惟前殿不支，其餘固皆完好；黃檗佛殿完好，而
GA084n0086_p0288a01║其餘則幾無一椽可覆。遠近聞之，欣然應募，醵錢興工，土木翕集。蓋
GA084n0086_p0288a02║自僧舍荒凉，法侶散去，及是而復歸，已厯一紀。而後黃檗之梵唱，始
GA084n0086_p0288a03║得與靈石之鐘皷相聞於兩山之間。夫物之成毀有數，古之言天者，
GA084n0086_p0288a04║每以一星為期。豈一梵舍之興廢，亦關天道耶？而人事實因之，固未
GA084n0086_p0288a05║必然矣。是說也，姑無深論。寺中有舊碑，亦載雍正年間寺僧已有質
GA084n0086_p0288a06║田一事。遂踵其事而勒石以記之。
GA084n0086_p0288a07║黃檗為融邑名寺，山志乃千古流傳。自梁江淹、宋晦翁、唐宣宗、明曹
GA084n0086_p0288a08║學佺、葉向高，迄大清名人間出，咸于黃檗寺留題志序詩記，其墨跡
GA084n0086_p0288a09║至今存焉。雖云山以僧名，亦志以人重。戊子暮春，予遊福唐。是夜，僧
GA084n0086_p0288a10║清懷師出《續修黃檗志》與予觀之。予百復不厭，競競然鄭重焉。及閱
GA084n0086_p0289a01║此篇末行，不覺忽為色沮，試思長班地保何物？鄭喜、林樹齊何人？廝
GA084n0086_p0289a02║卒之流，竟以廁名公鉅卿側也，此志不幾卑汚耶？作者昧，梓者亦不
GA084n0086_p0289a03║通。時即質之清懷師，師亦甚惡，輒筆刪之。憤鄙之下，付之一笑。
GA084n0086_p0289a04║龍田張成梁爰筆
GA084n0086_p0289a05║黃檗種松記
GA084n0086_p0289a06║山之有樹，如人之有髮。然炫服盛粧而頭乃童然，豈足為美哉？否則
GA084n0086_p0289a07║數莖鬅鬆，亦難為貌矣。靈石之趣，以幽深勝，然非老松數千株虬蟠
GA084n0086_p0289a08║谷口，亦未為至也。黃檗既修之兩月，余以乙酉春始往視其工。殿宇
GA084n0086_p0289a09║已整，寮舍已完。而環顧囘山，層石巉巉，挺然顯露，譬猶人之新經病
GA084n0086_p0289a10║起，氣象雖殊，而顧盻間未能生態，對之者仍不免少興。福清故產松
GA084n0086_p0290a01║秧，每一觔為一束，每束計可四百有餘，乃市三十束種於寺之前後。
GA084n0086_p0290a02║寺之住持曰通馨者，亦已植三萬餘株。計十年之後，青青在望矣。計
GA084n0086_p0290a03║再十年之後，清陰照地，可以覆人矣。吾年今已五十有二，更二十年
GA084n0086_p0290a04║後，久已解組歸田矣。如其時此身尚在，杖策南來，重尋舊迹，則四萬
GA084n0086_p0290a05║餘株之堪為樑棟者，不啻老夫前此在邑之日之稚焉童子，其為樂
GA084n0086_p0290a06║何如也！想靈石大夫聞之，亦當掀髯而笑。
GA084n0086_p0290a07║黃檗寺龍泉記異
GA084n0086_p0290a08║黃檗寺後，舊有小潭一，冬夏泓然，相傳不盈、不溢而亦不涸，號為龍
GA084n0086_p0290a09║泉，不知始於何歲月也。壬申歲，寺之田畝入富人，僧以貧散去，泉遂
GA084n0086_p0290a10║亦以涸聞。迨癸未，余蒞茲邑，夏六月以事詣山，遂宿於其寺。頹簷敗
GA084n0086_p0291a01║瓦，星光的皪，逗漏梁間。從枕席上可一一而數，幾於不能成寐。而訪
GA084n0086_p0291a02║所謂龍泉者，第見數尺枯池而已。未幾，為歸其寺產，又為之募工修
GA084n0086_p0291a03║之費於四方。殿宇既整，緇侶悉還。向之蔓草緣堦、長苔掛壁，又皆為
GA084n0086_p0291a04║莊嚴淨土、威儀道塲矣。而所謂龍泉者，乃亦浸浸日出。及工甫畢，盈
GA084n0086_p0291a05║潭泓然，與曩時相傳「不盈不溢而亦不涸」者無異。噫！是可以自勉矣。
GA084n0086_p0291a06║泉豈有知者哉？而其通塞之故，乃與寺之廢興相因！天下固有不相
GA084n0086_p0291a07║感而適相值者，若此之類，不一其事。而寺僧以為神，里人以為異。在
GA084n0086_p0291a08║愚夫愚婦，可慰其好善之誠；而有志之人亦可以自勵於有成也。如
GA084n0086_p0291a09║必與佩刀之出、孝婦之涌而自以為功焉，竊恐為山靈所笑爾。
GA084n0086_p0291a10║詞（一則）
GA084n0086_p0292a01║龍潭祈雨詞（浦城）宋真德秀
GA084n0086_p0292a02║伏以萬民之天所仰，莫如穡事之難；六月之雨不時，深懼田功之失。
GA084n0086_p0292a03║控誠以禱，從欲是求。睠茲百里之區，實在七閩之首。山崇川駛，粟可
GA084n0086_p0292a04║去而不可來；民悍俗頑，歲宜豐而不宜儉。昨緣霜隕，有害秋成。一朝
GA084n0086_p0292a05║而攘奪並興，殆幾挺變；累載之盖藏悉罄，僅足救饑。幸禾麥之繼登，
GA084n0086_p0292a06║與里閭而胥慶。然穀直之騰未减，而民力之困自如。非大有之屢書，
GA084n0086_p0292a07║豈小康之可冀？乃由季夏，驟苦常暘。多稼垂成，猶日望嬰童之長；甘
GA084n0086_p0292a08║霖弗續，是頓虧乳哺之功。倘拯救之少稽，將危亡之立至。不勝震懼，
GA084n0086_p0292a09║有甚灼焚。爰率籲于上穹，冀興憐于下土。勅羣龍而並起，掃妖魃于
GA084n0086_p0292a10║方張。大雨時行，願弗愆于月令；烝民乃粒，實共戴于天恩。
GA084n0086_p0293a01║黃檗賦明林伯春
GA084n0086_p0293a02║美百尺之喬木　結深根于高岑枝拳曲而偃蹇　葉茂密而繁陰豈榆
GA084n0086_p0293a03║柳之比性　將貞壽而並林時飡霞以吸露　乃黃質而苦心類寒松之
GA084n0086_p0293a04║節操　同婺女之堅貞其朽散以自棄　任霜雪之相侵彼桂何事而消
GA084n0086_p0293a05║亡　桐胡為而半死槿向秀于春朝　蘭徒芳于江沚嗟萬有之必衰　獨
GA084n0086_p0293a06║一貞之無已臨皓魄以輝生　動微颷而響起
GA084n0086_p0293a07║登黃檗山賦獨往子性幽
GA084n0086_p0293a08║七閩勝地，十縣名巒。枕榕城蔚蔚，啟莆水潺潺。源發金支之頂，秀來
GA084n0086_p0293a09║白鶴之間。肘郭廬而腋大吉，纓石竹而帶海山。客從余遊者問曰：「此
GA084n0086_p0293a10║何區也？董壺孫麗，旗鼓讓幽。竹葱葱兮露滴，松鬱鬱兮風流。無絃千
GA084n0086_p0294a01║溪兮彈伯牙之響，有情萬壑兮載宋玉之愁。擁龍田兮雲從萬里，跨
GA084n0086_p0294a02║江陰兮水衍千溝。遙望虎嶺之巔兮，曾藏將軍俠骨；近眺鰲江之下
GA084n0086_p0294a03║兮，多繫漁子扁舟。豈飛來之蓬島，抑突出之天丘？」余曰：「此黃檗也。考
GA084n0086_p0294a04║之紀載，古已詳矣。出紫雲焉，問諸耆老，今其知乎？吾聞巨靈斧劈，章
GA084n0086_p0294a05║亥步推。彼焉界三千兮固尊五岳，此也峰十二兮亦貴一坏。子不見
GA084n0086_p0294a06║夫報雨初霖兮，五雲繞天公之塔；鉢盂孤挺兮，天柱空九郎之罍。突
GA084n0086_p0294a07║寶峰兮斜插，考吉祥兮旋來。羅漢騎獅子兮，咆哮驚醒玉融之夢；香
GA084n0086_p0294a08║爐供佛座兮，慈悲燻騰福土之灰。且有紫薇兮綴一方春色，屏幛兮
GA084n0086_p0294a09║蔽四際塵埃。此則茲山之大較然也。自地占袈裟兮，開衲衣之永紫；
GA084n0086_p0294a10║流增濟水兮，洗法眼以長青。今者竹院風清兮，高聳凌霄之節；草菴
GA084n0086_p0295a01║月罩兮，漸成插漢之形。看絳節峰頭兮，也有黃金篩地角；踏獅巖險
GA084n0086_p0295a02║嘴兮，不無白棒摘天星。且讀梅菴一碑兮，知麋鹿上聞天語；過普同
GA084n0086_p0295a03║諸塔兮，識枯朽下擁地靈。登斯山也，真令人有蟬脫物表，鴻飛霞端
GA084n0086_p0295a04║者矣。况有時而龍潭珠垂兮，鷺羽逞攖鱗之勢；有時而蟒洞燈遍兮，
GA084n0086_p0295a05║神光生媚鬼之才；有時而鐘樓響高兮，遙應姑蘇半夜；有時而經閣
GA084n0086_p0295a06║香落兮，恰同靈隱成堆；有時而蟬噪小溪兮，和老人之十咏；有時而
GA084n0086_p0295a07║鶴依方丈兮，獻仙子之千枚；有時而水月現觀音之容兮，露出通身
GA084n0086_p0295a08║手眼；有時而臥雲飄佛母之駕兮，育成大地胚胎。斯豈非盡福唐勝
GA084n0086_p0295a09║概，極佛國奇觀哉？然猶未也，子不見夫風吹大小帽兮，日月出沒其
GA084n0086_p0295a10║上；雲迷木石橋兮，魚龍變幻其間？多年翁仲半埋荒草之中兮，可歌
GA084n0086_p0296a01║可泣；幾箇村家狂跳光天之下兮，如黠如頑。古樹陸離兮，感春秋之
GA084n0086_p0296a02║易度；新蓬荏苒兮，念歲月之維艱。靜言思之：妙藥難駐紅顏兮，徐福
GA084n0086_p0296a03║之舟不復；金風已催白髮兮，魯陽之日難攀。果登山而有得，應案屐
GA084n0086_p0296a04║而自潸。」客笑曰：「夫鳳凰之異于山雞者，羽毛之美也；麒麟之殊于走
GA084n0086_p0296a05║獸者，首足之文也。融邑固多君子，塘水豈辜名家？子乃墨胎之餓骨，
GA084n0086_p0296a06║豈知聖道之龍蛇？」余曰：「其然乎？豈其然乎？子不見夫真氏來禱兮而
GA084n0086_p0296a07║九潭增色，江郎有賦兮而滿筆生花。常觀察之遺教兮不朽，林太丘
GA084n0086_p0296a08║之理學兮堪誇。稽流民一圖兮，鄭介公之風流如覩；考歷相四主兮，
GA084n0086_p0296a09║葉丞相之天業未遐。事即此而達彼，道有然而豈徒？子不見夫正幹
GA084n0086_p0296a10║通玄兮，檗味迄今猶苦；鴻庥罵賊兮，樹頭萬古不汚。斷際三弄爪牙
GA084n0086_p0297a01║兮，宣宗之掌痕長在；中天八經寒暑兮，神廟之御典不誣。况雲布且
GA084n0086_p0297a02║密兮，擁單傳之寶；道費而隱兮，得直指之珠。今何必遠遡文文山之
GA084n0086_p0297a03║為奇男子，定指李若水之為大丈夫？只此月照山間兮露清霜冽，何
GA084n0086_p0297a04║處更埋黃巢之劍？霧填谷口兮燕去雁來，相逢盡道白乳之顱。念之
GA084n0086_p0297a05║哉！龍藏猶存碩果，豹隱方是故吾。數點磬聲兮，并不聽雲中之雞犬；
GA084n0086_p0297a06║半生豪氣兮，却俱冷山前之鷓鴣。固知文之未喪，或守道以有須。」客
GA084n0086_p0297a07║于是栗然而恐，悄然而悲。余因進曰：「子休矣！圓頂支天兮，裴休猶
GA084n0086_p0297a08║為着相；遠公既遇兮，菊花亦覺累人。舉足皆幻，美景匪真。滄海桑田兮，
GA084n0086_p0297a09║莫恨山河非舊；花容鳥語兮，別有天地維新。子休矣！吾其自此獨往
GA084n0086_p0297a10║矣。」遂揖去。客摳衣尾之，溯洄于九淵而不能從也。余遙語之曰：「吾道
GA084n0086_p0298a01║存歟，非山亦非水；吾道亡歟，可水亦可山。子豈復求我于人世間也
GA084n0086_p0298a02║邪？」客目送之，莫知所之。閩中士大夫有聞者，相與載筆覓焉。閴其無
GA084n0086_p0298a03║人，但留墨跡數痕石上而已。過而讀之，渺不可得。
GA084n0086_p0298a04║贊（十六則）
GA084n0086_p0298a05║開山正幹禪師贊隱元琦
GA084n0086_p0298a06║含曹溪毒　入黃檗林渾身是苦　遺累至今烟幕幕　雨沉沉　千古何人
GA084n0086_p0298a07║解此心
GA084n0086_p0298a08║希運禪師贊
GA084n0086_p0298a09║脫白斯地　緣生福唐機投百丈　舌露鋒芒在在標名黃檗　也是熟處
GA084n0086_p0298a10║難忘杜撰接人六十棒　流傳惡辣徧諸方
GA084n0086_p0299a01║懶安禪師贊
GA084n0086_p0299a02║識得牛兒　驀劄歸欄不犯苗稼　真個懶安突出閩城二十載　占人田
GA084n0086_p0299a03║地太無端
GA084n0086_p0299a04║月輪禪師贊
GA084n0086_p0299a05║踏破草鞋　不識和尚獅子嚬呻　猿猴伎倆撈摝再三歸去來　月輪不
GA084n0086_p0299a06║在秋月上
GA084n0086_p0299a07║中天師祖贊
GA084n0086_p0299a08║把茆廢址　屢受訶煎六十有五　匍匐帝前請經鎮剎　行業湛然龍樓
GA084n0086_p0299a09║顯煥　卓立中天全彰祖道　耀後光前
GA084n0086_p0299a10║天童密師翁贊
GA084n0086_p0300a01║岍眉卓朔　雪𩬆鬔鬆單提楖栗　如虎若龍截斷諸方要道　掀翻黃檗
GA084n0086_p0300a02║家風殃及兒孫不了　遍尋到處無跡近日有人報道　公然坐在天童
GA084n0086_p0300a03║本師費和尚贊
GA084n0086_p0300a04║舌起浪堆　眉挂鉗鎚結佛祖讐　為生靈災觸着喪身失命　擬之怒吼
GA084n0086_p0300a05║如雷當年錯禮三拜　至今懊恨未灰
GA084n0086_p0300a06║師翁隱元琦老和尚贊良準標
GA084n0086_p0300a07║雙瞳烱烱　氣宇如王主持法道　下視諸方令行震旦　名播扶桑闔國
GA084n0086_p0300a08║瞻仰　萬里舟航拈出兩枝黃檗　苦味難嘗所以吾祖之風　山高水長
GA084n0086_p0300a09║本師廣超宣老和尚贊
GA084n0086_p0300a10║這阿師　沒意智賺殺人　遍大地昔日狹路相逢　灼然無處廻避剛剛
GA084n0086_p0301a01║觸禮三拜　至今無處出氣朝夕聊將一炷香　胡亂熏他半邊鼻
GA084n0086_p0301a02║本師良準標老和尚贊純寬晃
GA084n0086_p0301a03║惡辣鉗鎚　沒從囘互打折驢腰　脹殺馬肚法戰諸方四會中　秘魔杈
GA084n0086_p0301a04║擎石鞏弩
GA084n0086_p0301a05║師翁純寬晃老和尚贊慧國祥
GA084n0086_p0301a06║高峻門墻　攀躋不易惡發人前　躲跟無地奴視逸多揖釋迦　馬郎婦
GA084n0086_p0301a07║即金沙是
GA084n0086_p0301a08║本師克明光老和尚贊
GA084n0086_p0301a09║孤硬頭顱　面冷生鐵捋斷虎鬚　雷轟電掣煞活垂機　廣長掉舌說白
GA084n0086_p0301a10║道黃　證龜成鱉
GA084n0086_p0302a01║本師慧國祥老和尚贊道暹光
GA084n0086_p0302a02║怒吼如雷　磕着命喪如何若何　拳頭一頓傳個無文　至今悔恨說是
GA084n0086_p0302a03║甚麼　正法眼藏咦　銀山萬仞剎竿懸　漢現胡來三十棒
GA084n0086_p0302a04║道暹禪師贊（蘇年）鄭光策（鰲峯山長）
GA084n0086_p0302a05║我遊福清　即耳詩名雖未見面　不能忘情師遊無定　隨地拄錫垂二
GA084n0086_p0302a06║十年　鴻爪雪迹邇來倦遊　復歸故山如風吹雲　忽往忽還禪學既深
GA084n0086_p0302a07║　詩境亦進一片光明　自得心印問師緣何　師亦茫然心知其旨　口不
GA084n0086_p0302a08║能宣譬如尋春　出門無得歸聞花香　一笑默默道不在遠　着意反非
GA084n0086_p0302a09║吃飯穿衣　至平至奇動極必靜　夢覺乃醒一箇蒲團　妙趣自領空山
GA084n0086_p0302a10║無人　流水無聲寂坐諦聽　無情有情誰為此圖　現真面目證禪證詩
GA084n0086_p0303a01║　興象具足
GA084n0086_p0303a02║又（侯官　蘭卿）李彥章（中書翰林）
GA084n0086_p0303a03║照影恒河憶遠遊　十年退院又熏修自從瓶缽垂垂老　萬里歸來易
GA084n0086_p0303a04║白頭
GA084n0086_p0303a05║其二
GA084n0086_p0303a06║檗山高處古名扃　榆欓千函有藏經勞我龍淵搜篆夢　海天一十二
GA084n0086_p0303a07║峰青
GA084n0086_p0303a08║
GA084n0086_p0303a09║
GA084n0086_p0303a10║
GA084n0086_p0304a01║
GA084n0086_p0304a02║
GA084n0086_p0304a03║
GA084n0086_p0304a04║
GA084n0086_p0304a05║
GA084n0086_p0304a06║
GA084n0086_p0304a07║
GA084n0086_p0304a08║
GA084n0086_p0304a09║
GA084n0086_p0304a10║
GA084n0086_p0305a01║居士詩（梁、唐、宋、明、清）
GA084n0086_p0305a02║遊黃檗山梁江淹（金紫光祿大夫）
GA084n0086_p0305a03║長望竟何極　閩雲連越邊南州饒奇怪　赤縣多靈仙金峰各虧日　銅
GA084n0086_p0305a04║石共臨天陽岫飛鸞彩　陰溪噴龍泉殘杌千代木　廧崒萬古烟鳥鳴
GA084n0086_p0305a05║丹壁上　猿嘯青崖間秦王慕隱淪　漢武願長年皆負雄豪威　棄劍為
GA084n0086_p0305a06║名山况我葵藿志　松木橫眼前所若同遠好　臨風再悠然
GA084n0086_p0305a07║唐宣宗與黃檗希運禪師觀瀑布聯句
GA084n0086_p0305a08║千巖萬壑不辭勞　遠看方知出處高（希運）溪澗豈能留得住　終歸大
GA084n0086_p0305a09║海作波濤（宣宗）
GA084n0086_p0305a10║香茶供養黃檗長老悟公故人之塔，並以小詩見意（二首）
GA084n0086_p0306a01║宋朱熹（秘閣修撰）
GA084n0086_p0306a02║擺手臨行一寄聲　故應離合未忘情炷香瀹茗知何處　十二峰前海
GA084n0086_p0306a03║月明
GA084n0086_p0306a04║一別人間萬事空　他年何處却相逢不須更話三生石　紫翠叅天十
GA084n0086_p0306a05║二峰
GA084n0086_p0306a06║黃檗覽秀閣和韻（本邑）黃祖舜（樞密　郕國公　諡莊定）
GA084n0086_p0306a07║飛閣凌雲翠　幽尋一徑微峰巒長競秀　烟水莽相圍景色塵囂外　詩
GA084n0086_p0306a08║情領畧歸標題屬大手　價重勝留衣
GA084n0086_p0306a09║敍題十二峰宋王大復
GA084n0086_p0306a10║寶峰屏幛紫薇邊　獅子香爐佛座前羅漢鉢盂天柱上　五雲報雨吉
GA084n0086_p0307a01║祥連
GA084n0086_p0307a02║咏十二峰陳確
GA084n0086_p0307a03║寶峰
GA084n0086_p0307a04║草木分餘潤　輝光射斗間誰知天下寶　盡聚此名山
GA084n0086_p0307a05║屏幛
GA084n0086_p0307a06║微雨一番晴　峰巒色轉青笑他摩詰手　祇會畵山屏
GA084n0086_p0307a07║紫薇
GA084n0086_p0307a08║夾道藤蘿古　森森桂木繁夜來天上燦　直接紫薇垣
GA084n0086_p0307a09║獅子
GA084n0086_p0307a10║頭氣三秋肅　悲風萬竅號凭欄傾耳聽　哮吼一聲嚎
GA084n0086_p0308a01║香爐
GA084n0086_p0308a02║裴公留客一何堅　象設爐峰置目前若論本來真面目　混成那似此
GA084n0086_p0308a03║天然
GA084n0086_p0308a04║佛座
GA084n0086_p0308a05║氣格非凡局　清虛別一家綠陰圍寶葢　彷彿坐蓮花
GA084n0086_p0308a06║羅漢
GA084n0086_p0308a07║天台遠勢來　化身前峰上日出霧露收　巍巍現金相
GA084n0086_p0308a08║鉢盂
GA084n0086_p0308a09║峰勢團團就　山嵐滴滴濃鉢中無一物　只是要降龍
GA084n0086_p0308a10║天柱
GA084n0086_p0309a01║峭峭連雲聳　迢迢遠地來崚嶒非一狀　直是小天台
GA084n0086_p0309a02║五雲
GA084n0086_p0309a03║瑞氣浮明空　峰巒自不同至今雲五朶　猶認是郇公
GA084n0086_p0309a04║報雨
GA084n0086_p0309a05║峭拔藏蒼龍　烟雲晝長鎖天際雨將來　山靈已先報
GA084n0086_p0309a06║吉祥
GA084n0086_p0309a07║佳氣何蒼鬱　林祥日日開幾多如意事　總向此山來
GA084n0086_p0309a08║題靈淵趙卞
GA084n0086_p0309a09║靈淵無底石㠌空　萬丈飛泉落半峰寄語魚蝦莫相侮　此中蟠蟄有
GA084n0086_p0309a10║蛟龍
GA084n0086_p0310a01║過黃檗聽彬長老談禪蔡襄
GA084n0086_p0310a02║一圓靈寂本清真　誰向清波更問津欲說西來無見處　奈何言句亦
GA084n0086_p0310a03║前塵
GA084n0086_p0310a04║登覽秀閣和康侍郎韻夏之文
GA084n0086_p0310a05║重來登覽秀　雨歇暑風微山色長如畵　天光不可圍巖幽聞夜嘯　花
GA084n0086_p0310a06║落見春歸莫遣天花墜　沾粘座上衣
GA084n0086_p0310a07║次韻林栗
GA084n0086_p0310a08║偶來散居上　寓目見纖微巖嶂層層出　杉松匝匝圍猿攀高樹舞　鶴
GA084n0086_p0310a09║拾枯枝歸坐落雲頭起　倏然欲振衣
GA084n0086_p0310a10║遊黃檗寺李彌遜
GA084n0086_p0311a01║層巒高處晝常陰　此日雲開見遠岑杖底芙蓉峰九疊　崖邊石蕊壁
GA084n0086_p0311a02║千尋苔封洞府蹤難覔　山壓樓臺勢欲沉不是老來偏好事　攀躋已
GA084n0086_p0311a03║負十年心
GA084n0086_p0311a04║同葉太史遊黃檗次和歐陽勁
GA084n0086_p0311a05║天風濁酒灑蘼蕪　面面芙蓉削處孤託乘誰應攀鶴馭　裁詩君獨握
GA084n0086_p0311a06║驪珠黃符絳節還高下　瓊樹瑤花定有無著就一家言秘否　青山何
GA084n0086_p0311a07║處坐跏趺
GA084n0086_p0311a08║遊黃檗林堯俞
GA084n0086_p0311a09║南宗古德傳心印　千載來人尚禮瞻再闢琳宮增崒嵂　新頒法藏倍
GA084n0086_p0311a10║莊嚴羣峰拔地環如障　一水從空灑作簾陽岫陰溪尋欲遍　慙無彩
GA084n0086_p0312a01║筆續江淹
GA084n0086_p0312a02║登黃檗山李開藻
GA084n0086_p0312a03║黃檗西來自有山　石橋初度野雲還分明一滴曹溪水　流與龍潭出
GA084n0086_p0312a04║世間
GA084n0086_p0312a05║藏經閣
GA084n0086_p0312a06║岧嶤傑閣倚雲根　中有瑤函億萬言努目揚眉都是也　憑誰解報聖
GA084n0086_p0312a07║人恩
GA084n0086_p0312a08║閱黃檗心要
GA084n0086_p0312a09║祖祖相傳只一心　心心相印到如今當機不遇河東宰　千載何曾聞
GA084n0086_p0312a10║法音
GA084n0086_p0313a01║苦為捫藤行　正坐愛山癖振衣雲中樹　洗耳泉上石稍尋優鉢林　偶
GA084n0086_p0313a02║傍瞿曇宅溪行走羊腸　山轉囘龍脊兩難伴搘笻　二老共飛錫望迷
GA084n0086_p0313a03║落葉秋　出斷蒲團夕雲歸遶窓明　香盡出簷碧希聲發巖竇　妙觀生
GA084n0086_p0313a04║墻壁塵緣苦推攀　勝事成今昔離家月垂鈎　歸路月掛壁師今一帆
GA084n0086_p0313a05║輕　我向百里役船子罷持橈　趙州行驀直
GA084n0086_p0313a06║遊黃檗寺翁卷
GA084n0086_p0313a07║天下兩黃檗　此中山是真碑看前代刻　僧值故鄉人一宿禪房雨　經
GA084n0086_p0313a08║時客路塵將行更瞻禮　十二祖師身
GA084n0086_p0313a09║又劉克莊
GA084n0086_p0313a10║猶記垂髫到此山　重遊客𩬆已凋殘寺經水後增輪奐　僧比年時減
GA084n0086_p0314a01║鉢單絕壑雲興潭影黑　疎林霜下葉聲乾平生酷嗜朱翁字　細看荒
GA084n0086_p0314a02║碑倚石欄
GA084n0086_p0314a03║又林希逸
GA084n0086_p0314a04║黃檗山前古梵宮　早年屢宿此山中猿啼十二峰頭月　鵬送三千里
GA084n0086_p0314a05║外風日者共遊因朔老　期而不至有樗翁騎鯨人去相如病　更欲攀
GA084n0086_p0314a06║躋孰與同
GA084n0086_p0314a07║讀石間字刻感賦明何御
GA084n0086_p0314a08║朝自西山還　遙遙望黃檗想像二十年　于今始登陟芙蓉照清波　瀑
GA084n0086_p0314a09║布懸絕壁洞底白雲興　誰復採芝入山鬼嘯林風　野狐怒人跡歲深
GA084n0086_p0314a10║石刻殘　讀之不盡識因嘆邑賢心　惘然悲今昔
GA084n0086_p0315a01║人日遊龍潭葉向高
GA084n0086_p0315a02║人日看山雨乍收　溪光山色向人浮晴雲不散澄潭影　新水初添曲
GA084n0086_p0315a03║澗流選石移尊同取醉　捫蘿覔伴共尋幽陵源深處何須問　但見桃
GA084n0086_p0315a04║花便好遊
GA084n0086_p0315a05║同歐陽邑侯遊黃檗
GA084n0086_p0315a06║千盤厯盡俯平蕪　萬頃烟波入望孤竹裏布金留慧月　巖前飛瀑放
GA084n0086_p0315a07║鮫珠中天絳節還臨否　玉井仙漿可在無惟有青山憐傲骨　不妨終
GA084n0086_p0315a08║日坐跏趺
GA084n0086_p0315a09║觀龍潭紀遊（四首）
GA084n0086_p0315a10║黃檗道塲古　乘閒載酒過層巒通帝座　縣溜落銀河路轉人踪少　林
GA084n0086_p0316a01║開爽氣多生平愛幽絕　對此欲如何
GA084n0086_p0316a02║其二
GA084n0086_p0316a03║靈跡何年著　鮫宮此地開湍流爭噴霧　激響欲奔雷不辨磨崖字　空
GA084n0086_p0316a04║餘翳石苔誰云弱水隔　峰頂即蓬萊
GA084n0086_p0316a05║其三
GA084n0086_p0316a06║寶地圍青嶂　龍湫落翠微晴虹低飲澗　寒雨亂侵衣濺石驚珠墜　因
GA084n0086_p0316a07║風作絮飛臨流欣濯足　心賞莫言歸
GA084n0086_p0316a08║其四
GA084n0086_p0316a09║入谷山如削　蒙茸手自披清溪分樹出　高岫與雲凝波動龍初戲　林
GA084n0086_p0316a10║喧鳥亂窺不緣避暑飲　安得此探奇
GA084n0086_p0317a01║登絕頂（有引）
GA084n0086_p0317a02║黃檗，名山也，而寺久廢。余謝事日，適皇上念及海邦，遣中使賫
GA084n0086_p0317a03║經來賜。余與親友重興新剎，為藏經祝聖之所。因同林大默、大
GA084n0086_p0317a04║範、藎夫、倬夫、輝夫、吳伯孚、鄭叔熙來遊。是山之高可數千仞，其巔
GA084n0086_p0317a05║為大小帽二峰，有留雪嶂、蟒洞、九淵潭諸勝；而第一潭最奇，深碧
GA084n0086_p0317a06║無底，真神龍所居。水簾瀑布，彷彿九鯉。十年前曾與大默約登絕
GA084n0086_p0317a07║頂，蹉跎久之，茲乃冐暑而行。道甚嶮絕，攀木緣磴，頗極艱辛。從者
GA084n0086_p0317a08║以為病，而余以探奇不暇顧也。爰成四律，用紀壯遊。
GA084n0086_p0317a09║琳宮新敞古壇塲　貝葉琅函出尚方自識禪心超色界　還憑帝力
GA084n0086_p0317a10║禮空王龍潭倒影千巖碧　鳥道斜縈一線長此地歸依情不染　更於
GA084n0086_p0318a01║何處覓慈航
GA084n0086_p0318a02║其二
GA084n0086_p0318a03║第一名山勢鬱盤　登臨方覺海天寬丹崖常積千年雪　陰洞還生六
GA084n0086_p0318a04║月寒自製籜冠來野外　共扶竹杖上雲端茫茫塵世何須問　萬仞峰
GA084n0086_p0318a05║頭一笑看
GA084n0086_p0318a06║其三
GA084n0086_p0318a07║絕巘登來路未窮　翛然兩腋起天風山形大小皆成帽　石勢高低盡
GA084n0086_p0318a08║插空瀑水亂侵人面溼　巖花交映客衣紅勝遊喜值昇平日　烽火休
GA084n0086_p0318a09║傳大海東
GA084n0086_p0318a10║其四
GA084n0086_p0319a01║宿禪房
GA084n0086_p0319a02║千崖石磬一聲孤　雙樹庭前日影疎禪意道心俱寂寞　片雲何處更
GA084n0086_p0319a03║安居
GA084n0086_p0319a04║遊黃檗寺何喬遠
GA084n0086_p0319a05║黃檗名山只見山　我來不得一枝攀心醒百丈吟吟笑　經讀裴休得
GA084n0086_p0319a06║得還御藏罘罳金碧外　羣峰餖飣几筵間龍潭老足相欺甚　但許中
GA084n0086_p0319a07║宵夢裏閒
GA084n0086_p0319a08║和葉相國〈遊黃檗〉韻
GA084n0086_p0319a09║金峰與銅石　奇怪千萬片吾讀江淹詩　未知所麗奠十二祖師身　不
GA084n0086_p0319a10║啻滄海變公來游其間　似睹西域眩既已陟層層　猶欲窮面面陽岫
GA084n0086_p0320a01║及陰崖　誰道不能遍
GA084n0086_p0320a02║游黃檗曹學佺
GA084n0086_p0320a03║朝辭石竹路逶迤　暮入禪林境自移橋下清渠為草積　門前古樹作
GA084n0086_p0320a04║藤垂諸峰翠黛分深淺　一勺寒泉歷歲時昔日江淹來此地　縣崖何
GA084n0086_p0320a05║處有題詩
GA084n0086_p0320a06║登絕頂
GA084n0086_p0320a07║高山有奇洞　靈物之所處其觀多怪譎　大言似誇詡我直持一勇　於
GA084n0086_p0320a08║以勝百阻路長到實難　食人有猛虎天陰日無光　雲霧作細雨潭壑
GA084n0086_p0320a09║乍隱見　鄉縣悉周溥仙人雞犬鳴　聞聲不可覩入木成戈矛　叩石如
GA084n0086_p0320a10║鐘呂遇物雖駭新　本質實已古好遊不學道　來此亦何補
GA084n0086_p0321a01║步葉相國〈遊黃檗寺〉四韻江朝賓
GA084n0086_p0321a02║山中隱隱一道塲　天語迢迢到上方不有廬山居慧遠　空譚西域夢
GA084n0086_p0321a03║君王龍湫擬接曹溪近　寶籙升封華祝長共說南宗多勝派　誰知此
GA084n0086_p0321a04║地大舟航
GA084n0086_p0321a05║其二
GA084n0086_p0321a06║紆迤鳥道鬱千盤　到處峰頭入眼寬谷口啣盃為避暑　龍淵噴霧轉
GA084n0086_p0321a07║生寒諸君共愛上方趣　此日誰同萬仞端更有詩篇留在壁　琳瑯應
GA084n0086_p0321a08║恣客游看
GA084n0086_p0321a09║其三
GA084n0086_p0321a10║獨立孤峰意不窮　蕭蕭杖屐度天風河山點綴微成象　身世鴻濛總
GA084n0086_p0322a01║是空倦鳥不忘春谷語　歸鴉猶帶夕陽紅何時了却塵緣累　習靜長
GA084n0086_p0322a02║隨鹿苑東
GA084n0086_p0322a03║其四
GA084n0086_p0322a04║青山寂寂暮來陰　天際歸雲傍翠岑牧笛已隨谿水去　禪鐘還向梵
GA084n0086_p0322a05║林尋驚心險徑休相問　囘首晴嵐已欲沉不有空門忘色相　更於何
GA084n0086_p0322a06║處覔初心
GA084n0086_p0322a07║閱龍湫林大啟
GA084n0086_p0322a08║久仰靈淵異　今朝眼界舒誅茅尋鳥道　拂蘚讀蝌書瀑瀉寒威起　雲
GA084n0086_p0322a09║飛暑氣除奇踪忻乍見　登陟興何如
GA084n0086_p0322a10║萬歷戊申歲仲秋九日，慶雲現于黃檗佛座峯，誌喜
GA084n0086_p0323a01║黃檗靈鍾十二峰　卿雲俄現翠微中凝成五彩諸天麗　吐出千章四
GA084n0086_p0323a02║海紅葢影輪囷符漢主　唱名輝焯應韓公遐方快覩禎祥象　為慶明
GA084n0086_p0323a03║良此日逢
GA084n0086_p0323a04║卜隱黃檗山歐應昌
GA084n0086_p0323a05║黃檗名山峙海邦　標崇列秀吾之鄉中有九潭龍所藏　峰巒十二披
GA084n0086_p0323a06║霞光珠珠隱隱山色蒼　我思結屋蒼山陽山雲隨意入我房　山月隨
GA084n0086_p0323a07║時照我床足當好客無相妨　經歲勤力鋤乃荒睠彼黃鵠高飛翔　星
GA084n0086_p0323a08║辰燦燦夜未央山中搔首河漢長
GA084n0086_p0323a09║遊黃檗山翁紹揚
GA084n0086_p0323a10║寺沉暮靄石沉苔　野竹蕭蕭一徑開報雨峰高連絳節　臥雲菴敞接
GA084n0086_p0324a01║花臺潭深有沫雙龍戲　樹老無枝獨鶴廻為說游人貪結果　莫教鐘
GA084n0086_p0324a02║磬亂相催
GA084n0086_p0324a03║初至黃檗，見寺荒凉有感林伯春
GA084n0086_p0324a04║祇林開創在何年　幾樹長松老帶烟經藏舊基渾草坂　梵宮遺址半
GA084n0086_p0324a05║秧田空留寳鐸凌空韻　誰捨黃金布地錢佛法西來應未斷　蓮花五
GA084n0086_p0324a06║葉再當鮮
GA084n0086_p0324a07║觀龍潭
GA084n0086_p0324a08║靈淵一壑半山頭　水色藍光日夜浮百尺珠簾翻澗落　千年瀑布貼
GA084n0086_p0324a09║溪流懸崖峭壁難窺路　古木長籐不記秋洗耳掛瓢何處可　吾將此
GA084n0086_p0324a10║地學巢繇
GA084n0086_p0325a01║陪葉相國登絕頂次和
GA084n0086_p0325a02║黃檗重開選佛塲　莊嚴淨土即西方石牀迸處看龍女　花徑紅時見
GA084n0086_p0325a03║象王雙屐登臨逢世泰　寸心早晚祝釐長東山未許堅雲臥　苦海還
GA084n0086_p0325a04║須一葦航
GA084n0086_p0325a05║其二
GA084n0086_p0325a06║懸崖峭壁路千盤　到得上頭覺地寬日影爐峰浮暮紫　雲連帽嶽起
GA084n0086_p0325a07║秋寒從游最喜來方外　續句無能托筆端更欲乘風凌汗漫　四埏八
GA084n0086_p0325a08║極一時看
GA084n0086_p0325a09║其三
GA084n0086_p0325a10║諸峰厯盡興無窮　轉覺飄飄若御風黃閣暫辭君寵渥　白雲新訂宦
GA084n0086_p0326a01║情空強躋峻嶺瞻天近　笑指祥雲捧日紅海上烽烟傳已息　遨遊踪
GA084n0086_p0326a02║跡任西東
GA084n0086_p0326a03║其四
GA084n0086_p0326a04║樹影參差翠色陰　秋雲忽起幕西岑携觴與客臨風引　歸路呼僧帶
GA084n0086_p0326a05║月尋竹院鐘聲敲已罷　蓮宮漏落夜初沉爭看秉燭題佳句　始信當
GA084n0086_p0326a06║年快賞心
GA084n0086_p0326a07║黃檗新橋，三樹偃葢如亭，因名曰「三樹亭」。余嘗坐息其下，神情
GA084n0086_p0326a08║爽快，戲吟三字詩以美之
GA084n0086_p0326a09║一橋亭　三柱下千枝椽　萬葉瓦明月篩　清風灑坐其間　欲仙也
GA084n0086_p0326a10║天柱峰
GA084n0086_p0327a01║玉筍成天柱　攀躋欲墜魂孤高通帝座　秀特迥山羣肩背日摩跳　朝
GA084n0086_p0327a02║昏雲吐吞千峰看盡小　獨爾最稱尊
GA084n0086_p0327a03║宿黃檗寺（侯官）徐𤊹（惟起　興公）
GA084n0086_p0327a04║青峰十二削芙蓉　黃檗開山第一宗陰洞有靈蟠巨蟒　古潭無際蟄
GA084n0086_p0327a05║神龍門通十畝林間竹　路指千年壑底松覓得雲房聊借宿　半天殘
GA084n0086_p0327a06║月上方鐘
GA084n0086_p0327a07║遊黃檗寺鄭履和
GA084n0086_p0327a08║古殿為灰樹鬱蒼　亂山如黛下斜陽竹盤絕磴臨溪綠　松帶枯藤間
GA084n0086_p0327a09║葉黃遠岫雲飛龍噴雨　深林風急鳥啼霜跏趺共證無生理　也學頭
GA084n0086_p0327a10║陀禮法王
GA084n0086_p0328a01║遊龍潭林正立
GA084n0086_p0328a02║沿流覽勝陟層巔　拾翠雲封別一天恠得風雷生足下　喜看花雨落
GA084n0086_p0328a03║岩前潭鍾靈氣聲猶切　山待高人色更鮮六十餘年空負也　今朝滿
GA084n0086_p0328a04║地盡皆蓮
GA084n0086_p0328a05║遊黃檗林茂枝
GA084n0086_p0328a06║籃輿拓落屢尋幽　為法何妨竟日遊宿衲無心能濟世　名山有主却
GA084n0086_p0328a07║忘憂千年猿鶴同招隱　萬壑烟霞一望收濁刧那堪人共語　惟餘赤
GA084n0086_p0328a08║膽對林丘
GA084n0086_p0328a09║檗山阻雨歐玉鉉
GA084n0086_p0328a10║補天無計步艱難　何得羣峰破怒顏淚已鶯啼方在柳　人猶燕處不
GA084n0086_p0329a01║如山縱然學道應須靜　豈有關心盡人間偶爾行藏能作主　任教溪
GA084n0086_p0329a02║舌日潺潺
GA084n0086_p0329a03║春日過黃檗，謁隱大師陳匡生
GA084n0086_p0329a04║十年烽火入門難　此日偏開風雨顏高座讓公能漢語　向平先我負
GA084n0086_p0329a05║名山春泉水試茶心苦　迷路人羞佛性閒夢裏疎鐘天半遠　野橋林
GA084n0086_p0329a06║外故潺潺
GA084n0086_p0329a07║冐雨檗山訪友
GA084n0086_p0329a08║跚跚屐齒雨餘痕　百里尋君叩寺門方丈好賢輕一拜　山中知己重
GA084n0086_p0329a09║深言禪惟蘇晉能逃入　社豈陶潛不許存滿眼干戈荒草路　鬚眉難
GA084n0086_p0329a10║與佛爭尊
GA084n0086_p0330a01║又林朝見
GA084n0086_p0330a02║高僧日與話南宗　踏遍名山十二峰鐘送月來風掃榻　白雲流水冷
GA084n0086_p0330a03║青松
GA084n0086_p0330a04║又陳天爵
GA084n0086_p0330a05║幽棲近與檗山通　五里烟光接竹叢草徑緣溪頻屈曲　泉聲得石故
GA084n0086_p0330a06║玲瓏相携有客重探勝　借榻從僧細論空自是坐來心境寂　梵鐘林
GA084n0086_p0330a07║外送秋風
GA084n0086_p0330a08║春日散步黃檗山中吳侗
GA084n0086_p0330a09║春入春山春可憐　芒鞋隨處踏春天臨流瞰石渾疑虎　空谷逢人却
GA084n0086_p0330a10║是仙珠瀑晴飛雙嶂雨　石門寒鎖一溪烟峰頭好景須探盡　莫向深
GA084n0086_p0331a01║林聽杜鵑
GA084n0086_p0331a02║恭迎密雲和尚感賦卓冠（邑侯）
GA084n0086_p0331a03║黃檗宗風第一禪　大師飛錫振龍天妙雲欲覆湼槃海　法雨先滋熱
GA084n0086_p0331a04║惱田（一春亢暘，師至日即雨。）直令化城安疲眾　不殊祗樹禮金仙空餘俠骨成追
GA084n0086_p0331a05║悔　潦倒狂華四十年
GA084n0086_p0331a06║密雲和尚開期喜頌
GA084n0086_p0331a07║法鼓逢逢夜正中　重看黃檗振宗風拈花一會依然在　大地山河月
GA084n0086_p0331a08║滿空
GA084n0086_p0331a09║乙亥春日遊黃檗山費道用（邑侯）
GA084n0086_p0331a10║幾年聞說此山幽　今日方從靜侶求尋路履坡雲影濕　隔溪鐘泛樹
GA084n0086_p0332a01║聲浮峰開十二蓮花碧　輪轉三千貝栗流稽首導師寧用語　安心無
GA084n0086_p0332a02║法可相謀
GA084n0086_p0332a03║其二
GA084n0086_p0332a04║雨餘羅列玉浮圖　萬壑松風帶鳥呼新水平鋪茵正嫩　淡烟微綴翠
GA084n0086_p0332a05║偏腴青鞵布襪招僧侶　白社詩壇擯酒徒我倦欲留留不得　囘頭戀
GA084n0086_p0332a06║煞竹蔬厨
GA084n0086_p0332a07║侍費老師遊黃檗山次韻林弘祖
GA084n0086_p0332a08║十二峰高一徑幽　客來曾許靜相求即看潭水何從定　莫問山雲底
GA084n0086_p0332a09║事浮演梵正披新勅賜　逢僧偏得古名流不禁此日重囘首　心目悠
GA084n0086_p0332a10║然已自謀
GA084n0086_p0333a01║其二
GA084n0086_p0333a02║山水難窮只按圖　每逢靈異便驚呼何如一策藤根瘦　飽嚼三春笋
GA084n0086_p0333a03║蕨腴棒喝自傳黃檗派　詩狂還許白蓮徒移尊試看龍湫好　却起青
GA084n0086_p0333a04║烟竹外厨
GA084n0086_p0333a05║觀龍湫凌世韶
GA084n0086_p0333a06║我禮黃檗山　陟巘入蕭散靈淵數叠垂　中坐石紆坦眺聽疾送迎　文
GA084n0086_p0333a07║字剝空窽茹妙飲晴香　息念得幽盥懸簾卷玉輕　長瀑依苔緩濺落
GA084n0086_p0333a08║萬斛珠　時起眠龍懶鶴松斮已去　鹿草席猶暖更登尋其源　齒齒厯
GA084n0086_p0333a09║玄館歸來問阿師　路窮天未斷
GA084n0086_p0333a10║遊黃檗劉以修
GA084n0086_p0334a01║嶙峋十二削芙蓉　公暇纔聞到寺鐘石乳噴珠香玉液　瀑花飛雪掛
GA084n0086_p0334a02║蒼松客尋古洞驚神蟒　僧過澄潭制毒龍滿眼春光何處望　青青遙
GA084n0086_p0334a03║送海天峰
GA084n0086_p0334a04║次葉文忠公韻吳鍾巒
GA084n0086_p0334a05║敢謂心安即道塲　救時空切乏良方不叅句子依禪子　為念君王叩
GA084n0086_p0334a06║法王風度曲江人未遠　謀猷磐石計應長誰知此日新亭淚　灑向凉
GA084n0086_p0334a07║颷到海航
GA084n0086_p0334a08║其二
GA084n0086_p0334a09║世路平陂有折盤　佛家田地自來寬山空晝永金身靜　樹合羣峰碧
GA084n0086_p0334a10║影寒象教悉皈三藏內　龍章曾錫五雲端祝釐當代方全盛　丞相風
GA084n0086_p0335a01║流帶笑看
GA084n0086_p0335a02║其三
GA084n0086_p0335a03║驅車何往泣途窮　安得冷然善御風經過好山渾若夢　坐來大地已
GA084n0086_p0335a04║成空苔紋堦下沉沉綠　花蕊庭前細細紅冐雨欲尋名勝處　水雲零
GA084n0086_p0335a05║亂忽西東
GA084n0086_p0335a06║其四
GA084n0086_p0335a07║我來訪勝值重陰　處處飛流落遠岑方外黃冠隨去住　客中白髮苦
GA084n0086_p0335a08║侵尋愁將孤憤呼天問　悶讀離騷嘆陸沉寄語九淵龍子道　開雲捧
GA084n0086_p0335a09║日豈無心
GA084n0086_p0335a10║觀潭
GA084n0086_p0336a01║禪關寄語亦何求　聊以登臨暫寫憂淵靜抱珠龍德隱　山深漱石瀑
GA084n0086_p0336a02║聲幽來看天上幾千尺　出到人間第一流已隔恩波塵世外　褰裳此
GA084n0086_p0336a03║地可淹留
GA084n0086_p0336a04║塔菴
GA084n0086_p0336a05║自笑身如不繫舟　小菴堪憇亦優游松間坐石溪雲起　竹裏烹茶澗
GA084n0086_p0336a06║水流微雨忽收山寺午　凉風初拂海天秋僧家受用無多許　一句彌
GA084n0086_p0336a07║陀萬念休
GA084n0086_p0336a08║次葉文忠公〈遊黃檗〉韻劉沂春
GA084n0086_p0336a09║自慚少壯獵名塲　垂老歸休索禁方無奈烟氛迷眼界　空留餘齒恝
GA084n0086_p0336a10║君王遭時不遇嗟籌短　擊楫同流引恨長却羨深山毳衲子　莫驚刁
GA084n0086_p0337a01║斗度慈航
GA084n0086_p0337a02║其二
GA084n0086_p0337a03║大塊江山托一盤　華夷分畛幅𢄙寬西方教演塵心淨　南國風聞素
GA084n0086_p0337a04║膽寒日近龍蟠知有主　夜深虎嚎豈無端太平伊邇浮常慶　分付叢
GA084n0086_p0337a05║林輟唄看
GA084n0086_p0337a06║其三
GA084n0086_p0337a07║生來不厭世途窮　孤幘恒懷虎嘯風夢裏山河渾是舊　眼前光景總
GA084n0086_p0337a08║成空有冤未雪心徒赤　無事看花淚染紅檗岫森森幽絕處　那知羣
GA084n0086_p0337a09║策躍江東
GA084n0086_p0337a10║其四
GA084n0086_p0338a01║四望昏霾接地陰　陽光久待煥高岑水寒隨澗千條瀉　關遠迷雲幾
GA084n0086_p0338a02║度尋古寺隱藏鐘磬細　野廬荒燼柝聲沉忽然風起天開霽　萬國歡
GA084n0086_p0338a03║呼捧日心
GA084n0086_p0338a04║次曾祖文忠公韻葉霞丞
GA084n0086_p0338a05║翻來覆去事何窮　到底深山有古風悟至一身都是贅　判將萬法盡
GA084n0086_p0338a06║歸空心枯座上嵐光翠　睇引天邊返照紅只自閉關成獨寐　不教痴
GA084n0086_p0338a07║夢得西東
GA084n0086_p0338a08║又
GA084n0086_p0338a09║百年消息任晴陰　且對孤雲掛遠岑錫自卓來宗再振　柯曾爛否路
GA084n0086_p0338a10║難尋燈前孤劍蒼天老　竹裏疎鐘白日沉稽首十方諸善信　一齊認
GA084n0086_p0339a01║取本來心
GA084n0086_p0339a02║遊黃檗林邦翰
GA084n0086_p0339a03║驚餘殘夢每尋幽　撥得閒身結伴遊梅幹凌寒初送馥　溪聲話舊故
GA084n0086_p0339a04║爭流三千界事誰紛靖　十二峰雲任去留孤憤世情無處說　山光踏
GA084n0086_p0339a05║破忽忘愁
GA084n0086_p0339a06║寄贈黃檗隱和尚錢肅樂
GA084n0086_p0339a07║法乳垂垂第一宗　深山深處白雲封慧珠散朗三千界　德澤飛懸十
GA084n0086_p0339a08║二峰天際花光分法相　岩前潭影落疎鐘生平檗味嘗難盡　不及登
GA084n0086_p0339a09║臨謁瑞容
GA084n0086_p0339a10║奉侍凌鏡汭公祖觀龍潭林國炳
GA084n0086_p0340a01║欲得尋幽處　凝望幾週迴捫藤疑接漢　側耳若轟雷簾影噴珠玉　瀑
GA084n0086_p0340a02║沫潤蘚苔草木長年護　烟霞旦夕開此日凌雲客　當年入定裴獨立
GA084n0086_p0340a03║空潭際　須彌納勺杯宗風舊黃檗　江山暫蒿萊蓊翳憑搜剔　草野喜
GA084n0086_p0340a04║追陪逝者如斯爾　酣遊興不灰聞師曾一喝　能令百川囘
GA084n0086_p0340a05║遊黃檗吳士珊
GA084n0086_p0340a06║栖心佛國厭名塲　遊息新成却病方百丈遺風留馬祖　九潭澄影隱
GA084n0086_p0340a07║龍王燈傳本賴因緣合　法護應思願力長當日貝函羅御府　誰教萬
GA084n0086_p0340a08║里入車航
GA084n0086_p0340a09║其二
GA084n0086_p0340a10║十二巍峰日易陰　青青芳草滿層岑僧閒始覺農非苦　山好當招友
GA084n0086_p0341a01║共尋到處滄洲容嘯傲　此時身世付浮沉題詩說偈真多事　坐臥能
GA084n0086_p0341a02║通靜者心
GA084n0086_p0341a03║題黃檗寺曾紹烴
GA084n0086_p0341a04║宗風在處散天香　祖印惟人只自當大道迥然超色相　初心湛爾絕
GA084n0086_p0341a05║思量離披今古呈真界　廓徹乾坤步大方直下了知無別事　不隨雁
GA084n0086_p0341a06║影過瀟湘
GA084n0086_p0341a07║又張廷範
GA084n0086_p0341a08║尋師因覓寺　識路始窮峰數葉開蓮座　千枝傳幹宗僧叅方歇偈　客
GA084n0086_p0341a09║到復鳴鐘報雨前山是　澄潭起躍龍
GA084n0086_p0341a10║寓萬松菴（本邑）林子春
GA084n0086_p0342a01║芒鞋竹杖最相宜　信步行行隨所之白髮不知明日事　青山還似去
GA084n0086_p0342a02║年時花容未盡春先老　雨色初昏日已遲芳草萋萋迷去路　王孫何
GA084n0086_p0342a03║日是歸期
GA084n0086_p0342a04║其二
GA084n0086_p0342a05║半似聰明半似癡　柴門寂寞也棲遲多因適趣便成韻　豈是消愁強
GA084n0086_p0342a06║賦詩密雨乍來花濺淚　亂雲驟起石添衣青山為我羞知己　終日無
GA084n0086_p0342a07║言獨皺眉
GA084n0086_p0342a08║喜隱和尚開堂林宗澤
GA084n0086_p0342a09║插草成宮幻幾重　翠微環鎖碧芙蓉一燈月印三千界　半偈花飄十
GA084n0086_p0342a10║二峰龍象喜開新法眼　風旛長整舊禪宗不知棒喝吹毛動　若個能
GA084n0086_p0343a01║當劍刃鋒
GA084n0086_p0343a02║遊石門林介
GA084n0086_p0343a03║石門夢想久相關　十載舊觀笑未還今日我來另闢眼　收羅萬壑與
GA084n0086_p0343a04║千山
GA084n0086_p0343a05║又陳特（明經）
GA084n0086_p0343a06║石門深處是雲關　來路原從去路還笑却許多門外漢　亂雲堆裡撥
GA084n0086_p0343a07║青山
GA084n0086_p0343a08║又林啟棻
GA084n0086_p0343a09║芒鞋踏破幾重關　親到龍宮探寶還怪得石門扃不固　珠花無數潑
GA084n0086_p0343a10║春山
GA084n0086_p0344a01║又趙連城
GA084n0086_p0344a02║石門無鎖不須關　一任閒雲自往還洗得門前淨似水　只留瀑布漂
GA084n0086_p0344a03║青山
GA084n0086_p0344a04║遊龍潭
GA084n0086_p0344a05║老龍宮裏雨花飛　閒捲珠簾坐翠微只為年來貪聽法　故懸瀑布剪
GA084n0086_p0344a06║僧衣
GA084n0086_p0344a07║其二
GA084n0086_p0344a08║酒花石上雨花啾　狂吼驪龍共醉遊頷下一珠藏不得　倩風高挂玉
GA084n0086_p0344a09║簾鈎
GA084n0086_p0344a10║寄呈隱老和尚（浙江海寧）姚翼明（興公職方　法名性日）
GA084n0086_p0345a01║浙西衲子曰明心　三十年來出虎林赤脚陸行幾萬里　空身浪擲百
GA084n0086_p0345a02║千金久思黃檗山頭息　誓向青蓮窟裏尋從此俗情須斬斷　雲中但
GA084n0086_p0345a03║聽海潮音
GA084n0086_p0345a04║遊黃檗何旦
GA084n0086_p0345a05║萬壑寒松作夜流　僧窓話許正當秋月經絕巘明猶隱　人在深山夢
GA084n0086_p0345a06║自幽會是心空宜寂寞　忽因雲過任沉浮一堂禪定鍾聲斷　四望高
GA084n0086_p0345a07║峰興已悠
GA084n0086_p0345a08║又池顯方
GA084n0086_p0345a09║戴笠隨雲入竹叢　清香一炷即真空試看內典三千法　盡在前峰十
GA084n0086_p0345a10║二中度母江頭稱大義　生兒天下遍宗風猛聽黃鳥松梢語　疑是高
GA084n0086_p0346a01║聲喚遠公
GA084n0086_p0346a02║又陳尚庚
GA084n0086_p0346a03║十年清夢訪名山　未識名山鬢已斑懶性羞將遲暮遣　浮生浪托歲
GA084n0086_p0346a04║華閒衝寒秉燭逢長至　結侶扶笻上九灣踏破檗林峰十二　叩關直
GA084n0086_p0346a05║謁老瞿顏
GA084n0086_p0346a06║壽隱和尚林嵋
GA084n0086_p0346a07║老人住山在黃檗　桃塢桃州開向夕落花片片入窗扉　囘首白雲又
GA084n0086_p0346a08║接席石橋玄度斷人行　惠公杖屨恒自適獨往之人細萬物　手弄元
GA084n0086_p0346a09║化携金策我臨海嶠一相思　城頭霞起城下碧
GA084n0086_p0346a10║又陳虞文
GA084n0086_p0347a01║峰開十二紫光浮　慧眼高懸四部洲萬顆明珠兜率雨　三車演法赤
GA084n0086_p0347a02║霞秋碧潭洗鉢龍歸藏　翠岫談經石點頭古佛由來無量壽　漫傳花
GA084n0086_p0347a03║甲已云週
GA084n0086_p0347a04║又余志秩
GA084n0086_p0347a05║不為尊生集眾緣　吉祥護擁五雲邊天周花甲逢初度　人得薪傳卜
GA084n0086_p0347a06║大年浴水聞香尋菊後　歌嵩聲發咏梅先自慚寅降同斯日　何事醒
GA084n0086_p0347a07║迷若判然
GA084n0086_p0347a08║又吳葆
GA084n0086_p0347a09║肅穆聞鐘磬　祥雲護法身皈依來鹿鶴　貞固比松筠座上鬚眉古　山
GA084n0086_p0347a10║中草木新開士如師者　何殊金聖人
GA084n0086_p0348a01║又薛道人
GA084n0086_p0348a02║古佛行藏別洞天　長生還是不生年推翻獅子無邊岸　度却人間沒
GA084n0086_p0348a03║底船棒吐毫光圓六丈　潭空聲色遍三千欲知面目向何處　打破關
GA084n0086_p0348a04║頭只一拳
GA084n0086_p0348a05║又林宗聖
GA084n0086_p0348a06║寺門羅眾峰　一望蒼浩浩知有壽世人　其身合壽考氷雲為精神　雲
GA084n0086_p0348a07║霞為文藻五嶽為真形　造物不能老片心化空潭　塵慮淨如掃獨笑
GA084n0086_p0348a08║神仙愚　忍刧居蓬島何必西池桃　何必羨門棗隨意饌伊蒲　自然容
GA084n0086_p0348a09║顏好禮足我師前　敬愛交懷抱泉明對遠公　相知恨不早偶入石林
GA084n0086_p0348a10║來　從人效松禱花木難久榮　法躬可長保
GA084n0086_p0349a01║梅福菴
GA084n0086_p0349a02║環菴不但梅　直以梅為主想見種花人　寒香入肺腑
GA084n0086_p0349a03║又吳承啟
GA084n0086_p0349a04║投杖自跏趺　白雲錯認客不待花之開　空香如可摘
GA084n0086_p0349a05║石橋
GA084n0086_p0349a06║散坐石梁中　影隨流水去月痕與樹陰　多是澄心處
GA084n0086_p0349a07║方丈茶話施樵
GA084n0086_p0349a08║松筠未便隔人間　即景栖尋豈是閒一榻對師心自遠　個中認得萬
GA084n0086_p0349a09║層山
GA084n0086_p0349a10║遊黃檗
GA084n0086_p0350a01║山興何曾滯雨聲　善遊原不碍陰晴竹房僧有無窮話　春澗雲非一
GA084n0086_p0350a02║味生違俗已能先領悟　隔橋妙在未經行且同細酌夜來靜　半是疎
GA084n0086_p0350a03║鐘濕又明
GA084n0086_p0350a04║又
GA084n0086_p0350a05║懸泉高拂竹千尋　萬樹未花雨有心路小又侵苔葉半　橋危偏引勝
GA084n0086_p0350a06║情深窮搜古蹟如終卷　痛快斜暉似惜陰僧偶開門笻偶倦　茶香欵
GA084n0086_p0350a07║欵輔幽吟
GA084n0086_p0350a08║又王元升
GA084n0086_p0350a09║老樹槎枒路鬱盤　到來方覺道塲寬風前試茗松聲壯　竹下敲棋日
GA084n0086_p0350a10║色寒流去世情春水上　帶歸遊興暮峰端瞻依名剎緣非偶　新舊威
GA084n0086_p0351a01║儀次第看
GA084n0086_p0351a02║又歐永堅
GA084n0086_p0351a03║也將書劍問名山　猿鶴無心水自潺滿地黃花因我老　數莖綠竹為
GA084n0086_p0351a04║誰刪疎松密寫千枝恨　排石微教一日閒屐齒不驚龍臥久　潭頭拾
GA084n0086_p0351a05║得白雲還
GA084n0086_p0351a06║九日謁隱老和尚林繼焲
GA084n0086_p0351a07║古剎出上方　黃檗名已久伊昔思負笻　今茲得稽首陟歷山之巔　到
GA084n0086_p0351a08║來九月九此日啜嘉茗　何事傳萸酒登躋未及巘　眺望立高阜悠然
GA084n0086_p0351a09║爽心目　曠矣離窠臼三千界一如　十二峰左右叢竹森以矗　寒潭清
GA084n0086_p0351a10║且瀏梵宇敞巍峩　貝葉列瓊玖經函捧上京　展誦瞻我后一拂西方
GA084n0086_p0352a01║來　隱公黃檗壽懺禮問大師　洪鐘敢小叩未定思生慧　鋤蓮以覔藕
GA084n0086_p0352a02║未能洗胃腸　曷以翻筋斗紛紛處塵俗　默默觀空有火坑已墜身　丹
GA084n0086_p0352a03║梯望引手師言指不二　我心披荊莠始知探龍湫　更聞真獅吼高足
GA084n0086_p0352a04║立師門　論心稱作友禪心與詩思　闢戶而啟牖既以發真諦　大能掃
GA084n0086_p0352a05║敝帚相對喜開顏　獨我愧掩口未了死生緣　可堪棒喝否
GA084n0086_p0352a06║又林繼京
GA084n0086_p0352a07║侵曉別崇阿　又思躋古寺遙指鬱葱葱　萬木集秋氣一舍路盤迴　停
GA084n0086_p0352a08║午行方至仰看六六峰　比連繞蒼異寶剎煥何年　莊嚴各位置貝葉
GA084n0086_p0352a09║與琅函　悉皆內藏賜所以山益靈　代有高僧寄今日知者誰　隱公出
GA084n0086_p0352a10║相繼臨濟之真傳　正宗三十二肩力苦支撑　淡泊堅誠志棒喝醒迷
GA084n0086_p0353a01║途　天人均受庇種種救頭然　功德難思議余家滄海濱　百里來猶易
GA084n0086_p0353a02║况負泉石懷　何由不早　乃待晚歲間　登高履茲地莫非結宿緣　與
GA084n0086_p0353a03║師有默契入堂頂禮時　寸心會真諦
GA084n0086_p0353a04║遊龍潭劉履丁
GA084n0086_p0353a05║鮫宮遙望插雲霞　開士躬耕擬作家石上心齋多水色　頂門香雨噴
GA084n0086_p0353a06║天花山公說虎牛頭下　羽客談龍鳥路賒此地却難休歇處　扶笻更
GA084n0086_p0353a07║上莫周遮
GA084n0086_p0353a08║登四潭絕頂林百燕
GA084n0086_p0353a09║杖履翛然絕點塵　窮登石磴草痕新亂溪水繞難尋路　古徑烟深不
GA084n0086_p0353a10║認人山外老僧同鳥隱　雲端小築與天隣若能此處投身靜　何必桃
GA084n0086_p0354a01║源可避秦
GA084n0086_p0354a02║訪隱大師作林崇孚
GA084n0086_p0354a03║巍堂憶自嶺南來　極樂菴同般若臺慧炤早懸頭上月　機鋒迅喝耳
GA084n0086_p0354a04║邊雷遡元政爾推黃檗　偕隱何人訪大梅老矣竛竮窮子恨　空教素
GA084n0086_p0354a05║手寶山囘
GA084n0086_p0354a06║黃檗夜咏王奐
GA084n0086_p0354a07║寂寥自是此山秋　况復深心見夜幽一磬飯僧歸鳥急　數峰迷月暗
GA084n0086_p0354a08║泉流滄桑事大人難語　身世情空佛可求地滿風塵誰得似　行將惟
GA084n0086_p0354a09║許許支遊
GA084n0086_p0354a10║遊黃檗石愧園
GA084n0086_p0355a01║飛來峰十二　度却界三千境寂如無地　僧高別有天青松知入定　綠
GA084n0086_p0355a02║竹也通玄無限崎嶇意　行行到此平
GA084n0086_p0355a03║遊一潭林守穡
GA084n0086_p0355a04║靈潭勝處譜名山　共喜搜笻到碧灣薜荔披來人影出　雲根坐憩水
GA084n0086_p0355a05║聲潺珠生絕壁青天唾　月掛長流白練環閩粵覇圖今已矣　低徊疑
GA084n0086_p0355a06║是釣龍還
GA084n0086_p0355a07║遊黃檗林之玄
GA084n0086_p0355a08║霽後千峰淨碧蓉　曉雲推夢醒玄宗春山積霧應潛豹　夜雨空潭想
GA084n0086_p0355a09║臥龍人度潺湲支一竹　鳥分靜理寂高松離塵數里頻過此　不記閒
GA084n0086_p0355a10║聞幾度鐘
GA084n0086_p0356a01║重遊黃檗施宛駒
GA084n0086_p0356a02║濯去衣塵上碧岑　一聲清磬廿年心嘯吟但肯招元亮　名理誰堪接
GA084n0086_p0356a03║道林獨為烟霞留器鉢　自然山水見高深半生細省浮頑在　今日能
GA084n0086_p0356a04║無托靜尋
GA084n0086_p0356a05║遊黃檗林啟棻
GA084n0086_p0356a06║溪聲怒濺鳥聲寒　塵想遙遙共草刪傲骨只餘雙白眼　舊交惟是一
GA084n0086_p0356a07║青山秋風不瘦江淹筆　明月長留慧遠關借問九淵誰得似　幽心莫
GA084n0086_p0356a08║負水潺潺
GA084n0086_p0356a09║觀龍潭有感
GA084n0086_p0356a10║珠花亂擲碧潭春　鳥瞰危濤不怯人幾字滅明石壁上　青苔欲奪客
GA084n0086_p0357a01║衣新脫屐坐雲生遠想　冷然喪我不留塵自昔西山來一禱　至今流
GA084n0086_p0357a02║水見精神水流不拖人影去　遙遙獨見白雲親世事既如此　何須別
GA084n0086_p0357a03║問津只此潭頭待吐月　傷心莫動老龍嗔阮籍空多窮途哭　東施枉
GA084n0086_p0357a04║效西施顰洗心退藏覔箇裏　但有清流不厭貧千仞飛崖侵鹿爪　御
GA084n0086_p0357a05║風聽瀑悟前因
GA084n0086_p0357a06║檗山留別隱大師施宛駒
GA084n0086_p0357a07║踪跡思歸方外難　千溪未浣厚羞顏春過麥秀皆誰地　雨足薇肥獨
GA084n0086_p0357a08║此山道在斯時偏用拙　天生我輩豈躭閒他年白社招幽客　一杖依
GA084n0086_p0357a09║依聽水潺
GA084n0086_p0357a10║遊黃檗訪隱元和尚李琚
GA084n0086_p0358a01║偶來古檗訪南宗　乘興時登十二峰四顧林巒香霧合　幾看殿閣紫
GA084n0086_p0358a02║雲封禪心水湛消塵慮　慧語茶清醒世容今日支公能愛客　擬將書
GA084n0086_p0358a03║劍寄行踪
GA084n0086_p0358a04║遊黃檗寺與主僧夜話（連江　一齋）陳第（季立　都督將軍）
GA084n0086_p0358a05║乘春遙入上方遊　更喜相逢有惠休雲氣晝將山色瞑　竹風夜帶雨
GA084n0086_p0358a06║聲秋開畬石徑迷荒草　說法天花墜小樓千載維摩今未見　十年空
GA084n0086_p0358a07║病海東頭
GA084n0086_p0358a08║步葉文忠〈遊黃檗絕頂〉韻（本邑）薛敬孟（貢士）
GA084n0086_p0358a09║天光圍處水何窮　狂嘯聲生四際風白日倒翻河漢落　丹梯遙拂斗
GA084n0086_p0358a10║星空眼前峰岫看兒拜　衣上雲霞擁客紅安得逍遙憑羽翰　崐崙西
GA084n0086_p0359a01║去又過東
GA084n0086_p0359a02║其二
GA084n0086_p0359a03║日月雙蟠蟒洞陰　欲排閶闔上危岑雷轟山半龍疑戰　帽落峰頭客
GA084n0086_p0359a04║未尋鳥下層霄青嶂夕　𤠔啼歸路碧烟沉紅塵飛滿桑田變　唯有青
GA084n0086_p0359a05║山是夙心
GA084n0086_p0359a06║季秋遊一潭至四潭，囘厯竹菴諸勝（本邑）郭祚鴻（文學）
GA084n0086_p0359a07║躡屐衝寒破曉嵐　沿溪覔路愛奇探畵圖秋色披青嶂　雷雨晴空落
GA084n0086_p0359a08║碧潭客子笻邊花自媚　奚奴囊底筆應酣前林斜日忘歸晚　買興還
GA084n0086_p0359a09║來扣竹菴
GA084n0086_p0359a10║遊黃檗寺（有序）（武林）柴望
GA084n0086_p0360a01║黃檗為福唐名勝，余神往久矣。丁未春暮，偶過玉融，因虛白大師
GA084n0086_p0360a02║招同郭蓮峰、夏鷲峰兩先生相携登陟，得憑覽其萬一焉。此中洞
GA084n0086_p0360a03║壑林巒，爭奇競秀者不可殫述，獨第一潭為靈淵而名尤著。飛簾
GA084n0086_p0360a04║捲雪，疋練垂虹，沉碧渟泓，幽深莫覺。憶余生平閱厯，如黃華、白嶽、
GA084n0086_p0360a05║九子、百泉諸名山水，不少概見，然或晴巒珠噴而響寂銀河，或陰
GA084n0086_p0360a06║壑瀑懸而簾空暮雨。若雙奇盡美，眩目快心，惟此龍湫迥然獨絕
GA084n0086_p0360a07║矣。時爰讀葉文忠公詩，嘆為此山寫照。敬循原韻，勉步四章，聊展
GA084n0086_p0360a08║夙懷，不自知其句之拙也。
GA084n0086_p0360a09║龍象依然古道塲　游踪何幸到遐方函開貝葉頒天府　石湧蓮臺護
GA084n0086_p0360a10║法王客裏不知春事減　靜中始覺俗緣長廿年宦海茫無岸　願向慈
GA084n0086_p0361a01║雲濟一航
GA084n0086_p0361a02║一綫清溪曲曲盤　泝流直探水源寬危巒磴絕驚身幻　陰磵雲深照
GA084n0086_p0361a03║膽寒玉筯紛披聲有節　珠璣錯落影無端龍潛會際需霖雨　莫作泥
GA084n0086_p0361a04║蟠等眼看
GA084n0086_p0361a05║鳥道紆廻逕不窮　巢居真有上皇風胸中丘壑毫端見　足下煙嵐杖
GA084n0086_p0361a06║底空衣袂映將春樹綠　山椒曳得曉霞紅我來欲結遊仙夢　鞚鶴追
GA084n0086_p0361a07║隨弱水東
GA084n0086_p0361a08║蒙葺翠滴古籐陰　選勝爰登最上岑竹籟松濤心欲寄　水瓢雲笠跡
GA084n0086_p0361a09║難尋猿扳樹嘯高巖徹　龍抱珠眠邃谷沉拂蘚遍賡題碣句　留連自
GA084n0086_p0361a10║古有同心
GA084n0086_p0362a01║夏夜宿黃檗寺劉與可（邑侯）
GA084n0086_p0362a02║絕巘紆囘路欲迷　忽聞仙梵隔林西藏經閣靜風聲細　報雨峰明月
GA084n0086_p0362a03║影低千片白雲新接引　數株黃檗古招提遠公已喜同叅悟　相送何
GA084n0086_p0362a04║妨過虎溪
GA084n0086_p0362a05║遊黃檗（有引）（石城）鄧獻英（邑侯）
GA084n0086_p0362a06║余叨福唐令，以便緣過黃檗山，登臨十日。時乏名山主人，從鄉縉
GA084n0086_p0362a07║紳請，迎清斯和尚復來卓錫。余迫於簿書，未暇重往，清斯亦未肯
GA084n0086_p0362a08║曳屩就也。別去又將匝歲，因憶山遊詩暨懷清斯之作，錄以寄之。
GA084n0086_p0362a09║十里烟霞隱上方　到來頓覺醒炎凉印心堪對龍淵碧　叅座遙聞花
GA084n0086_p0362a10║雨香竹外鐘聲驚鶴夢　山頭雲影下僧床乘閒暫着登臨屐　何似金
GA084n0086_p0363a01║門問未央
GA084n0086_p0363a02║其二
GA084n0086_p0363a03║崔嵬古寺孰堪儔　幾見生公石點頭碍日高峯啣落照　環橋曲水漲
GA084n0086_p0363a04║囘流枰敲竹裏僧歸院　茗啜花間月上樓為問閬仙何處去　空留詩
GA084n0086_p0363a05║卷冷如秋
GA084n0086_p0363a06║夏日遊黃檗觀瀑布（西粵）潘德周（種齋　太史）
GA084n0086_p0363a07║十二芙蓉起鬱谺　東南形擁翠屏遮雷聲夜走千山雨　雪霰晴飛六
GA084n0086_p0363a08║月花靈異曾經題帝翰　波濤常此護龍窪是間即謂銀河路　漢使何
GA084n0086_p0363a09║勞問海槎
GA084n0086_p0363a10║黃檗留題張縉雲（邑侯）
GA084n0086_p0364a01║兩山留古剎　中隔一高峰昨訪俱胝石　今聞黃檗鐘規模同廣大　蹊
GA084n0086_p0364a02║境覺從容未踐秋期約　靈湫看白龍
GA084n0086_p0364a03║與一菴暹和尚
GA084n0086_p0364a04║鼓山與黃檗　踪跡偶然存雲水隨行脚　篇章見道根磬聲常在几　塔
GA084n0086_p0364a05║影自當門想識蒲團意　無煩貝葉論
GA084n0086_p0364a06║其二
GA084n0086_p0364a07║宰官今面目　真我詎能存宦味成雞肋　厨香憶菜根六年違子舍　萬
GA084n0086_p0364a08║里望君門不有詩僧在　吟懷那得論
GA084n0086_p0364a09║與蘭圃和尚
GA084n0086_p0364a10║梵宇何年建　蕭然古德存清泉穿屋角　老樹齧山根共識初來地　誰
GA084n0086_p0365a01║窺眾沙門白頭持一衲　住世意難論
GA084n0086_p0365a02║其二
GA084n0086_p0365a03║飽腹聊題句　應嗤世味存那知翻舌本　多事是牙根得意留禪榻　忘
GA084n0086_p0365a04║懷在吏門一菴老禪子　近又作何論
GA084n0086_p0365a05║
GA084n0086_p0365a06║
GA084n0086_p0365a07║
GA084n0086_p0365a08║
GA084n0086_p0365a09║
GA084n0086_p0365a10║
GA084n0086_p0366a01║
GA084n0086_p0366a02║
GA084n0086_p0366a03║
GA084n0086_p0366a04║
GA084n0086_p0366a05║
GA084n0086_p0366a06║
GA084n0086_p0366a07║
GA084n0086_p0366a08║
GA084n0086_p0366a09║
GA084n0086_p0366a10║
GA084n0086_p0367a01║寄暹禪師，用東坡次參寥子韻郭龍光（韶溪　學正）
GA084n0086_p0367a02║摩尼一照濁水清　出入三昧散五形團蒲坐破獅子窟　天花滿座飛
GA084n0086_p0367a03║繁英何言佛法有興廢　泡影夢幻皆渺冥庵前古木出巨火　頭上積
GA084n0086_p0367a04║雪空崢嶸毒龍洶洶跳鐵鉢　金剛打睡劍不硎十二峰頭石破裂　秋
GA084n0086_p0367a05║雨逗落蒼天驚師時飛錫出山去　孤雲飄蕩南昌城江淹詩字剝苔
GA084n0086_p0367a06║蘚　淪隱種植殘空庭行徑犖确亦何有　僧徒散落稀晨星問師不歸
GA084n0086_p0367a07║龍象泣　夢中爭遣羅漢迎短笻朅來風雨驟　芒屨疾走猿猱輕興衰
GA084n0086_p0367a08║起廢實吾法　彼佛一一如人情先除香積筧流水　次築彴略便人行
GA084n0086_p0367a09║護持松竹比妻子　收卹行脚如孤惸琉璃金碧換世界　願力雖大知
GA084n0086_p0367a10║易盈病軀長夏困炎熱　未敢烈日紛長征凉秋問法約二妙　準取醍
GA084n0086_p0368a01║醐為我傾
GA084n0086_p0368a02║祝暹法師六秩（江田）梁運昌（太史）
GA084n0086_p0368a03║嘉慶癸酉冬月十有九日，黃檗暹老禪師介陸亭王君識余於榕
GA084n0086_p0368a04║城。聞其論詩，蓋貫休齊己流也。陸亭為余言，明歲八月為師六十
GA084n0086_p0368a05║之辰，俾余以詩為壽。輒率爾成篇，錄呈法鑑，並訂後期。
GA084n0086_p0368a06║昔我遊福唐　香界屢登矚山水非不佳　緇流頗碌碌麈尾弗振塵　佛
GA084n0086_p0368a07║香時斷續見客少寒暄　逢人說禾穀了義休問渠　倘未識語錄久聞
GA084n0086_p0368a08║黃檗名　古剎隱喬木百丈千載還　何人接芳躅客有招我游　眉作淵
GA084n0086_p0368a09║明蹙諒無遠公流　枉費尋山足那知輕薄懷　及此生悔恧暹師宗門
GA084n0086_p0368a10║秀　行止類野鵠凌晨造我廬　問客何不速答云欲論詩　令我廢朝沐
GA084n0086_p0369a01║及乎應接間　內潤外樸素高興躡烟霞　幽期澹松竹妙解看轉丸　清
GA084n0086_p0369a02║言聽炙轂吾觀沙門儔　師韻無適俗昔遊恨不遂　憚行失老宿况聞
GA084n0086_p0369a03║師工詩　佳句積縑軸湯休起我病　索題紙一幅相知苦不早　告別太
GA084n0086_p0369a04║匆促問師自何年　卓錫此崖谷僧臘今幾何　眉壽若可卜師言甲戌
GA084n0086_p0369a05║秋　甲子一迴復我聞歡喜生　遊興乍棖觸我有方外交　結茅鼓山麓
GA084n0086_p0369a06║向亦耽苦吟　清韻動哀玉王子師所善（同年王陸亭先生　）與我亦頗熟
GA084n0086_p0369a07║來秋三人俱　訪師溪山曲師能使我留　唱和擬皮陸山間月正明　巖
GA084n0086_p0369a08║下桂當馥侑師以清泉　芼師以杞菊谷鹿與澗猿　隨我為師祝更將
GA084n0086_p0369a09║師詩篇　焚香共細讀
GA084n0086_p0369a10║又（喈庭）丁桐（郎中）
GA084n0086_p0370a01║宗缽多應付得人　故林歸老說禪因曾經浙水航慈筏　幾向閩山轉
GA084n0086_p0370a02║法輪過眼紅塵渾是幻　浮天飛絮不知春芒鞋錫杖躭行脚　萬古瞿
GA084n0086_p0370a03║曇色相新
GA084n0086_p0370a04║壽暹導師七十（芷汀）葉申萬（太史）
GA084n0086_p0370a05║林巒影裏有真禪　彈指空中七十年銀缽靜涵花雨氣　衲衣寒挂雪
GA084n0086_p0370a06║峰烟吟容賈島稱詩匠　醉許劉伶作酒仙別後近聞栖海上　白雲深
GA084n0086_p0370a07║處恣情眠
GA084n0086_p0370a08║李彥章
GA084n0086_p0370a09║寶樹種恒春　天花不染塵山依般若古　心與妙香親黃檗開初地　青
GA084n0086_p0370a10║蓮悟後身法雲終古駐　閑其演珠輪
GA084n0086_p0371a01║（本邑）林萬年（大令）
GA084n0086_p0371a02║君本榕城裔　來居檗岫巔讀儒超俗類　學佛覺人天
GA084n0086_p0371a03║暹老師：《遊戲三昧集》題辭（江右　蓮士）戴衢亨（殿撰　中堂）
GA084n0086_p0371a04║栯堂詩句石門禪　仙露明珠顆顆圓拈出波羅花一朶　法中微妙笑
GA084n0086_p0371a05║中傳
GA084n0086_p0371a06║竹針麻線作家禪　的的西來大意圓拋撒珍珠彌法界　人間天上瓣
GA084n0086_p0371a07║香傳
GA084n0086_p0371a08║又（閩縣）陳賡元（瀛仙　大尹）
GA084n0086_p0371a09║裁剪文縑信手編　芙蓉初日想天然為從古剎叅真佛　不意人間有
GA084n0086_p0371a10║閬仙聽雨別尋三竹外　論詩應在六朝前羨師咳唾成珠玉　散作飛
GA084n0086_p0372a01║花下九天
GA084n0086_p0372a02║又（侯官）鄭德崇（象峯　大令）
GA084n0086_p0372a03║貝葉優曇綴巨編　水光山色趣悠然詩如靈運終成佛　才到青蓮是
GA084n0086_p0372a04║謫仙午榻閒吟新雨後　小窓對話落花前知君得意揮毫處　清磬一
GA084n0086_p0372a05║聲雲滿天
GA084n0086_p0372a06║又（閩縣）林元英（弁瀛　進士）
GA084n0086_p0372a07║黃檗庵中舊衲子　打包走遍幾千里一雙法眼如鏡光　飽看人間好
GA084n0086_p0372a08║山水（師精堪輿）歸來詩草一寸深　自刪自改自哦吟吐屬不留蔬笋氣　行藏
GA084n0086_p0372a09║聊寫水雲心借棲或寓香花地　掃徑偶然逢客至一夕清談低刧塵
GA084n0086_p0372a10║　三生慧業歸文字淳粹顏容滿月同　詩僧苦吟貌加豐請看廬嶽三
GA084n0086_p0373a01║峰下　山色年年屬遠公
GA084n0086_p0373a02║
GA084n0086_p0373a03║
GA084n0086_p0373a04║
GA084n0086_p0373a05║
GA084n0086_p0373a06║
GA084n0086_p0373a07║
GA084n0086_p0373a08║
GA084n0086_p0373a09║
GA084n0086_p0373a10║
GA084n0086_p0374a01║
GA084n0086_p0374a02║
GA084n0086_p0374a03║
GA084n0086_p0374a04║
GA084n0086_p0374a05║
GA084n0086_p0374a06║
GA084n0086_p0374a07║
GA084n0086_p0374a08║
GA084n0086_p0374a09║
GA084n0086_p0374a10║