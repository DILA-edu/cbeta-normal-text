GA084n0086_p0375a01║黃檗山寺志卷八
GA084n0086_p0375a02║重興隆琦隱元祖師原本門弟子性幽獨往等編訂續修
GA084n0086_p0375a03║監寺（道昱　道昇　道本　宗儀　開滋　永悅）副寺（惠秀　舜普　永施）仝靜寺（宗堂　宗愷　德科　傳圖　華懺　常澄　紹仁　本岐　紹修）校刊
GA084n0086_p0375a04║釋詩偈
GA084n0086_p0375a05║觀葉相國詩扁次韻密雲悟
GA084n0086_p0375a06║及第心空選佛塲　個中無地列隅方一毫透體豁惺眼　十界通身現
GA084n0086_p0375a07║法王迷去妄分人與我　悟來了却短和長囘頭直下情無倚　便是高
GA084n0086_p0375a08║登彼岸航
GA084n0086_p0375a09║浩然之氣勢旋盤　充塞乾坤絕窄寬一雨普施滋草潤　密雲彌布蔭
GA084n0086_p0375a10║人寒西來祖令當頭指　東土兒傳正眼端祇為分明人不薦　故令高
GA084n0086_p0376a01║着眼睛看
GA084n0086_p0376a02║貧僧偏愛破家窮　赤體條條露骨風歷歷我人皆實相　明明心境總
GA084n0086_p0376a03║真空月明虛白連天碧　日照雲霞映水紅隨色摩尼不墮數　祇因逐
GA084n0086_p0376a04║物着西東
GA084n0086_p0376a05║本心地不屬陽陰　迥出乾坤覆眾岑萬法馬師都吸盡　一人龐老絕
GA084n0086_p0376a06║追尋全身用去頭頭現　覿體行時物物沉外境內神無覓處　須知憑
GA084n0086_p0376a07║悟本來心
GA084n0086_p0376a08║又費隱容
GA084n0086_p0376a09║就地翻身大覺塲　一毫端上徹殊方全身披露乘獅子　十界總如跨
GA084n0086_p0376a10║象王栗棘直拈三寸短　神珠照握意州長傳提祖令寰中指　起日廻
GA084n0086_p0377a01║風鎮遠航
GA084n0086_p0377a02║其二
GA084n0086_p0377a03║一句當前踞地盤　其風凜凜海天寬用時敗種心徒熱　舉着燋芽膽
GA084n0086_p0377a04║自寒殺活誰分凡聖路　縱橫熟辨妙玄端機如掣電誠何旨　說似禪
GA084n0086_p0377a05║人子細看
GA084n0086_p0377a06║其三
GA084n0086_p0377a07║無地卓錐尚未窮　錐無赤手振家風全身默示離玄象　覿面提持脫
GA084n0086_p0377a08║有空歷歷纔思形赤白　明明擬契墜青紅吾門作用由來別　一棒當
GA084n0086_p0377a09║頭杳絕東
GA084n0086_p0377a10║其四
GA084n0086_p0378a01║本分壇塲不落陰　當軒踞坐出羣岑毛端剎海猶成迹　大地塵收還
GA084n0086_p0378a02║涉尋遽爾超方忘巨末　迥然物外絕浮沉堂堂任運裂情謂　獨脫無
GA084n0086_p0378a03║依達本心
GA084n0086_p0378a04║寶峰
GA084n0086_p0378a05║乾坤一寳示形山　歷刧巍然碧漢間揭露當前非色相　光吞萬象自
GA084n0086_p0378a06║悠閒
GA084n0086_p0378a07║屏嶂
GA084n0086_p0378a08║離披底趣妙通神　廓落楮毫覿面陳孰道風光如潑黛　大悲手眼畵
GA084n0086_p0378a09║難真
GA084n0086_p0378a10║紫薇
GA084n0086_p0379a01║天上人間獨個尊　人情稱指紫薇崙呈真象自彌今古　惟亘寰中作
GA084n0086_p0379a02║主元
GA084n0086_p0379a03║獅子
GA084n0086_p0379a04║距爪張牙口半開　驚羣曾是戲毬來吒沙奮迅威獰惡　跳躍身騰吼
GA084n0086_p0379a05║似雷
GA084n0086_p0379a06║香爐
GA084n0086_p0379a07║繫鼎單絲久亦如　靈山火種不傳虛煖灰須是兒孫續　代代聯芳總
GA084n0086_p0379a08║嗣渠
GA084n0086_p0379a09║佛座
GA084n0086_p0379a10║特爾無依聊指座　驀然識此皎靈源摩挲厯的超空有　據本分明不
GA084n0086_p0380a01║涉言
GA084n0086_p0380a02║羅漢
GA084n0086_p0380a03║了悟無復後有身　孤峰獨坐現前人娑婆界內多方供　不動脚根普
GA084n0086_p0380a04║應真
GA084n0086_p0380a05║鉢盂
GA084n0086_p0380a06║佛祖傳來一口鉢　山河大地吸皆空人天欲睹如何狀　指出危巔見
GA084n0086_p0380a07║鉢容
GA084n0086_p0380a08║天柱
GA084n0086_p0380a09║天柱峰高高亦尊　大千咸小不須論我來獨跨峰頭上　盡十方中一
GA084n0086_p0380a10║口吞
GA084n0086_p0381a01║五雲
GA084n0086_p0381a02║五種雲從何處來　一時凑合惹人猜爭如坐斷迷雲路　脫體無垠正
GA084n0086_p0381a03║眼開
GA084n0086_p0381a04║報雨
GA084n0086_p0381a05║峰頭一片微雲起　報道天宮雨下來雲既無心能響應　無心消息亦
GA084n0086_p0381a06║奇侅
GA084n0086_p0381a07║吉祥
GA084n0086_p0381a08║風光本有瑞騰空　光據根元只此中返照窮初者個地　靈明亘溢絕
GA084n0086_p0381a09║朦朧
GA084n0086_p0381a10║寶峰隱元琦
GA084n0086_p0382a01║無價奇珍叠滿山　流輝千古濟人間試拈白棒當頭指　大地貧兒盡
GA084n0086_p0382a02║改顏
GA084n0086_p0382a03║屏嶂
GA084n0086_p0382a04║屏巒羅列展家風　面面花開間白紅却有水雲多意氣　每來點綴翠
GA084n0086_p0382a05║微中
GA084n0086_p0382a06║紫薇
GA084n0086_p0382a07║一支秀接紫薇宮　遍體文章積翠絨尊貴由來堪作主　千峰朝拱碧
GA084n0086_p0382a08║雲籠
GA084n0086_p0382a09║獅子
GA084n0086_p0382a10║殘雲斂盡露全身　氣宇昂昂孰敢親獨踞威風千里外　未曾哮吼也
GA084n0086_p0383a01║驚人
GA084n0086_p0383a02║香爐
GA084n0086_p0383a03║卓立渾成一柄長　千年冷燄豈尋常無端落在渠儂手　撥着些兒遍
GA084n0086_p0383a04║界香
GA084n0086_p0383a05║佛座
GA084n0086_p0383a06║天為寶葢地為蓮　一座巍巍永不遷日耀玲瓏金相好　靈山黃老尚
GA084n0086_p0383a07║依然
GA084n0086_p0383a08║羅漢
GA084n0086_p0383a09║烟收嶽面貌崚嶒　兀兀如癡百不能木落秋清貧徹骨　陡然富貴彩
GA084n0086_p0383a10║雲凝
GA084n0086_p0384a01║鉢盂
GA084n0086_p0384a02║碧岫雲囊半掩濃　儼然寳鉢托虛空一聲霹靂轟天地　鉢底掀翻幾
GA084n0086_p0384a03║臥龍
GA084n0086_p0384a04║天柱
GA084n0086_p0384a05║奇哉一脉露機先　刺破渾淪獨峭然不為羣巒爭秀氣　生成骨格要
GA084n0086_p0384a06║撑天
GA084n0086_p0384a07║五雲
GA084n0086_p0384a08║那邊欲露真消息　個裡分明要舉揚倏忽峰頭懸五彩　林巒澗壑盡
GA084n0086_p0384a09║生光
GA084n0086_p0384a10║報雨
GA084n0086_p0385a01║傾湫倒嶽事尋常　何獨峰愁如夢鄉一滴未曾沾大地　片雲拖出舌
GA084n0086_p0385a02║頭長
GA084n0086_p0385a03║吉祥
GA084n0086_p0385a04║氤氳瑞氣結浮圖　一道祥光削處孤特地山川俱顯煥　看來好事不
GA084n0086_p0385a05║如無
GA084n0086_p0385a06║荅邑侯禱雨之請
GA084n0086_p0385a07║抱病寒巖待晚年　賢侯何事驀勾牽頭陀非是人間物　移向人間不
GA084n0086_p0385a08║值錢
GA084n0086_p0385a09║柬縣主凌公
GA084n0086_p0385a10║颯颯江風徹夜呼　捫心靡愧是良圖寒潭皎月空撈摝　到底分明一
GA084n0086_p0386a01║物無
GA084n0086_p0386a02║其二
GA084n0086_p0386a03║護藏僧徒困役迷　龍樓蕭索野狐啼檀那若負瞿曇囑　何處青山不
GA084n0086_p0386a04║可棲
GA084n0086_p0386a05║寄外護諸居士
GA084n0086_p0386a06║萬里迢迢降玉音　每開黃卷細沉吟名賢曳曳隨情轉　千古何人簡
GA084n0086_p0386a07║帝心
GA084n0086_p0386a08║其二
GA084n0086_p0386a09║江風四起震龍樓　烟鎖青山一帶愁幸遇諸公各出手　皇恩祖德一
GA084n0086_p0386a10║時酬
GA084n0086_p0387a01║重興大殿
GA084n0086_p0387a02║跨海非常木　撑天必大材東君如有意　吹入我門來
GA084n0086_p0387a03║竪中天師祖墖院
GA084n0086_p0387a04║功成喜得念初堅　骨露孤峰獨峭然忤逆兒孫親葢覆　一輪杲日正
GA084n0086_p0387a05║中天
GA084n0086_p0387a06║丙戌囘山之作
GA084n0086_p0387a07║一別寒巖閱兩春　五湖佳景眼中塵佛恩奚啻丘山重　世事渾無半
GA084n0086_p0387a08║點真雪鬢難忘親勅賜　青山豈昧舊時人故園松竹依然在　待得余
GA084n0086_p0387a09║歸翠又新
GA084n0086_p0387a10║小溪十咏
GA084n0086_p0388a01║一枕倦雲幾片　夢囘鳥噪山堂携杖尋流洗耳　溪陰肝膽俱凉
GA084n0086_p0388a02║其二
GA084n0086_p0388a03║水靜鬚眉可鑑　心空身世皆忘坐臥一溪環繞　不知幾變滄桑
GA084n0086_p0388a04║其三
GA084n0086_p0388a05║偶爾尋幽適意　追叅雲水茫茫猿鳥也知樂趣　啣花各獻溪傍
GA084n0086_p0388a06║其四
GA084n0086_p0388a07║靜處爭如養德　避名不若韜光盡道溪山可隱　誰知天下無藏
GA084n0086_p0388a08║其五
GA084n0086_p0388a09║去年此際遊咏　今日重新舉揚山色人情仍舊　自然吹水成章
GA084n0086_p0388a10║其六
GA084n0086_p0389a01║搆着源頭一摘　始知正脉流長黃檗尋常苦口　舌翻四海汪洋
GA084n0086_p0389a02║其七
GA084n0086_p0389a03║量大自然納垢　德全必也包荒雲倦愛予癖懶　天豪豈責吟狂
GA084n0086_p0389a04║其八
GA084n0086_p0389a05║送客一溪流水　接人幾片閒雲去住無拘無束　何妨分而不分
GA084n0086_p0389a06║其九
GA084n0086_p0389a07║若不親師擇友　焉知目擊道存一種平懷無寄　炎凉何處躲跟
GA084n0086_p0389a08║其十
GA084n0086_p0389a09║洞口呵雲作迹　峰頭棒月成痕不若橫眠一榻　任他地黑天昏
GA084n0086_p0389a10║報雨峰朗真璣
GA084n0086_p0390a01║摩霄絕巘跨靈淵　神蟄翻騰信得先瞥爾微雲通一線　千林萬壑盡
GA084n0086_p0390a02║傾濺
GA084n0086_p0390a03║羅漢峯玄密定
GA084n0086_p0390a04║謾將大地作蒲團　坐斷千峰竟日閒滿面風光彌宇宙　不曾持鉢到
GA084n0086_p0390a05║人間
GA084n0086_p0390a06║香爐中柱砥
GA084n0086_p0390a07║展出精奇本自然　渾淪卓立冷含烟分明一段難藏隱　撥着氤氳徧
GA084n0086_p0390a08║大千
GA084n0086_p0390a09║觀龍潭木菴瑫
GA084n0086_p0390a10║午後風清澹翠微　溪山何處不幽奇嵯峨雨徑苔痕滑　嶮峻藤崖日
GA084n0086_p0391a01║影遲萬丈寒潭藏碧落　一條瀑布散瓊枝引他無限奇男子　來去紛
GA084n0086_p0391a02║紛着眼窺
GA084n0086_p0391a03║羅漢即非一
GA084n0086_p0391a04║寸絲不掛若癡憨　三界翻為一小菴坐久那知天地老　禪心竟日照
GA084n0086_p0391a05║寒潭
GA084n0086_p0391a06║鉢盂
GA084n0086_p0391a07║誰將一口托虛空　半貯寒烟半貯風莫是老僧收拾懶　長年安置白
GA084n0086_p0391a08║雲中
GA084n0086_p0391a09║獅子
GA084n0086_p0391a10║出窟金毛孰敢儔　長將日月戲為毬有時忽震風雷舌　一吼聲聞億
GA084n0086_p0392a01║萬州
GA084n0086_p0392a02║小溪咏（有引）時學𤪋
GA084n0086_p0392a03║和尚小溪臥咏，遠近傳誦。所謂遊觀皆足見道，東施不能效顰
GA084n0086_p0392a04║者也。𤪋時從溯流，步韻印可，非敢附驥不朽，亦以自述追隨云
GA084n0086_p0392a05║爾。
GA084n0086_p0392a06║老來身世俱休　徘徊已絕馳求坐依石屏半幅　渴飲一帶潺流
GA084n0086_p0392a07║豈必寢石方休　適趣何用多求數點鳩聲喚雨　一行魚影逐流
GA084n0086_p0392a08║記持了知無益　安眠更不圖求葉落推囘午夢　眼開方覺新秋
GA084n0086_p0392a09║不學雀巢灌頂　寄身翠壁清流驀灑曹溪一滴　普潤萬國九洲
GA084n0086_p0392a10║倦來盤石可臥　興至曲澗堪遊新蕙香浮谷滿　枯枝旋拾烹流
GA084n0086_p0393a01║岸花零落誰取　溪雲去住何求可憐一般水鳥　終日流囀無休
GA084n0086_p0393a02║尋幽不厭深洞　溪小適意便休烈日迎風却暑　就凉枕石聽流
GA084n0086_p0393a03║自從得那些子　迥然脫灑林丘卷之退藏於密　放則度刃奔流
GA084n0086_p0393a04║同友人觀龍潭興慈
GA084n0086_p0393a05║策杖尋溪入　迂迴灌莽中耳清聲漱玉　衣濕沫從風盡浣峰腰翠　遙
GA084n0086_p0393a06║拖日脚紅花飛金粟界　簾下水晶宮出峽流還駛　延崖路忽通練光
GA084n0086_p0393a07║山晝夜　人語澗西東數里歸猶緩　終朝興未窮囘看行坐處　法雨遍
GA084n0086_p0393a08║晴空
GA084n0086_p0393a09║懷中天師祖（四首）
GA084n0086_p0393a10║當年杖錫去悠悠　薊水閩山萬里秋法雨沾濡千世界　宗風浩蕩遍
GA084n0086_p0394a01║神州巢雲古洞看誰主　掛壁飛泉只自流且向祗園高枕臥　天書有
GA084n0086_p0394a02║日到林丘
GA084n0086_p0394a03║其二
GA084n0086_p0394a04║年去年來秋又分　山中作伴只烟雲談禪恐破天魔膽　說法曾驚鹿
GA084n0086_p0394a05║豕羣月落敲鐘林際曉　窓虛流水枕邊聞征鴻千里無書至　翹首長
GA084n0086_p0394a06║空看斗文
GA084n0086_p0394a07║其三
GA084n0086_p0394a08║十二峰頭瀑布飛　天風吹下薜蘿衣九重日月長繩繫　眾壑烟霞滿
GA084n0086_p0394a09║袖歸詩咏樓前黃鶴舞　心遲薊北白雲違道人不耐京塵苦　好向崗
GA084n0086_p0394a10║頭共採薇
GA084n0086_p0395a01║其四
GA084n0086_p0395a02║草屩遙從入薊門　白雲猶自繞祗園幾宵遠夢驚鐘喚　一片幽懷與
GA084n0086_p0395a03║鶴論窓外人稀塵不到　潭中珠映水無痕床頭長有琹書在　閉戶誰
GA084n0086_p0395a04║知日月奔
GA084n0086_p0395a05║遊龍潭，分得宮字
GA084n0086_p0395a06║峭壁凌層遠接空　自然不假五丁工鮫珠倒瀉簾垂雨　馬鬣高騫石
GA084n0086_p0395a07║嘯風溜激雷聲分鷲嶺　樹合霜色過琳宮留連未覺千峰晚　吟落殘
GA084n0086_p0395a08║陽一點紅
GA084n0086_p0395a09║登藏經臺有感
GA084n0086_p0395a10║子規聲裏嘆春歸　草色青青落翠微昔日靈文何處在　荒臺惟見鷓
GA084n0086_p0396a01║鴣飛
GA084n0086_p0396a02║遊黃檗海容
GA084n0086_p0396a03║咫尺名山地　無緣到此遊樓臺棲日月　鐘鼓隱林丘洞鳥窺禪去　巖
GA084n0086_p0396a04║雲度水流探奇須悟趣　未得賞心儔
GA084n0086_p0396a05║遊龍潭隆瑞
GA084n0086_p0396a06║秋仲探靈境　神清爽氣新碧潭今古照　洞徹本來真
GA084n0086_p0396a07║天柱峰隆璋
GA084n0086_p0396a08║一柱孤高孰與齊　亭亭遠際絕攀躋白雲影裡全身現　撑住虛空不
GA084n0086_p0396a09║放低
GA084n0086_p0396a10║遊石門
GA084n0086_p0397a01║石門寂寂鎖青山　雲冷溪頭屋半間傍午不知天是暑　多年惟見水
GA084n0086_p0397a02║長潺巖花帶雨開猶落　沙鳥親人去復還寄語乘時名利客　浮生萬
GA084n0086_p0397a03║事得如閒
GA084n0086_p0397a04║佛座峰性杲
GA084n0086_p0397a05║不藉良工巧塑成　天然一座儼分明從來殊相難思議　為度人間強
GA084n0086_p0397a06║得名
GA084n0086_p0397a07║遊紫薇菴廣徹
GA084n0086_p0397a08║一路巍然透紫薇　秋風扶我錫如飛峰巒叠叠窺金相　花雨紛紛濕
GA084n0086_p0397a09║毳衣自是境幽聞見杳　况兼地峻往來稀清溪對客頻饒舌　囘首啼
GA084n0086_p0397a10║鴉帶日歸
GA084n0086_p0398a01║遊水月菴性政
GA084n0086_p0398a02║草色携來兩袖青　落花風定細堪聽有心蟾影寒相照　無意溪流湍
GA084n0086_p0398a03║自寧松裏鶴鳴因我靜　門前獅吼為誰醒芒鞋却喜和雲健　冷看鳧
GA084n0086_p0398a04║鷖戲綠萍
GA084n0086_p0398a05║次文忠公韻道岳
GA084n0086_p0398a06║世路崎嶇成曲盤　強將笑語買時寬囊中久客黃金盡　匣裏新硎白
GA084n0086_p0398a07║劍寒鸂𪄠羣來烟水上　鳳凰飛去紫雲端逢人但說無生話　萬里荒
GA084n0086_p0398a08║丘不忍看
GA084n0086_p0398a09║其二
GA084n0086_p0398a10║日落霜飛長夜陰　寒猿啼出遠嶔岑三年乳德空中斷　十載皇恩夢
GA084n0086_p0399a01║裏尋衣破自縫愁落落　雞鳴欲舞病沉沉茂弘有晉聲還在　敢向同
GA084n0086_p0399a02║人題夙心
GA084n0086_p0399a03║遊萬松菴性日
GA084n0086_p0399a04║結伴尋幽興自酣　春風處處散晴嵐山留石髮支高隱　壑積松濤供
GA084n0086_p0399a05║老曇竹徑偶携剛是七　虎谿頻笑亦仍三歸來藉有孤笻力　囘首巖
GA084n0086_p0399a06║西雲滿龕
GA084n0086_p0399a07║遊獅子菴
GA084n0086_p0399a08║聲從磬裏寄來真　滿眼烟霞入境新柏子菴前松作侶　梅花塢上月
GA084n0086_p0399a09║懷人挹將千仞峰頭水　浣盡三年衣上塵尤喜山家風味樸　長留笋
GA084n0086_p0399a10║蕨供嘉賓
GA084n0086_p0400a01║遊龍潭
GA084n0086_p0400a02║捫蘿攀石越杉松　遠叩澄潭老蟄龍瀑布疑懸千斛淚　梅花偶寫半
GA084n0086_p0400a03║山容繇來傲骨憑芒屩　未了閒身伴竹笻題詠迹從今日掃　姓名不
GA084n0086_p0400a04║欲挂羣峰
GA084n0086_p0400a05║遊翠竹菴
GA084n0086_p0400a06║萬綠深深裏　潛開小小居有時携蠟屐　隨意訪蓬廬泉石能留偈　烟
GA084n0086_p0400a07║雲每向渠春巢寒乳鵲　嘉圃老腴蔬虎跡堦前善　鐘聲林外疎臺承
GA084n0086_p0400a08║飼鳥飯　案積乞花書坐茗香風遠　行吟午夢餘以斯為事業　遂可侶
GA084n0086_p0400a09║樵漁塵境已長謝　閒情復自如夕陽歸路晚　蒼翠點衣裾
GA084n0086_p0400a10║元日奉誦本師隱和尚《雲濤集》敬賦
GA084n0086_p0401a01║寸心能鐵石　兩字別雲濤記得焚香處　春山片日高
GA084n0086_p0401a02║遊獅子菴性幽
GA084n0086_p0401a03║風搖獅臥吼雲低　滿耳松濤濺鳥啼萬派穿山流上下　羣峰掛日勢
GA084n0086_p0401a04║東西金家舊種菩根老　鶴錫新開草徑迷獨踞茅椽威自猛　遙看羅
GA084n0086_p0401a05║漢靜相携
GA084n0086_p0401a06║遊水月菴
GA084n0086_p0401a07║奇峰原不倩松青　小搆談玄惹石聽月色凌空千嶂動　水流入定一
GA084n0086_p0401a08║溪寧虫敲風句呼人寐　楓醉霞觴為我醒誰使幽心負菊葉　鳥聲啼
GA084n0086_p0401a09║處冷浮萍
GA084n0086_p0401a10║遊翠竹菴
GA084n0086_p0402a01║新竹猶然戀故園　一菴招月與高論誰將峰舌晴時吐　却把松濤雨
GA084n0086_p0402a02║後吞雞且有冠迎翰客　鶴能無唳洒雲門聽猿三復黃州記　談笑應
GA084n0086_p0402a03║令白日昏
GA084n0086_p0402a04║遊萬松菴
GA084n0086_p0402a05║氷心散作滿山寒　松嶂呼天却未難堦草何曾為露茂　籬花原不懟
GA084n0086_p0402a06║風殘凌空有幹誰能見　拂地無枝且共看逸興肯隨日影逝　翩翩蝶
GA084n0086_p0402a07║翅撲雞冠
GA084n0086_p0402a08║遊龍潭
GA084n0086_p0402a09║向日在天今在潭　晶宮飽取不為貪莫言長臥羞諸葛　自是深藏學
GA084n0086_p0402a10║老聃玉鷺飛時鱗甲動　珠簾垂處爪牙含崎嶇鳥道行多露　對此能
GA084n0086_p0403a01║無嘆息三
GA084n0086_p0403a02║奉次葉台山相國〈登黃檗絕頂〉性具（自足）
GA084n0086_p0403a03║嵂崒春山百摺盤　搘笻極目地天寬靈湫石溜三冬凍　古道松號二
GA084n0086_p0403a04║月寒瀑練千尋垂雨脚　簾珠萬斛撒雲端勝遊無限懷興廢　峭壁名
GA084n0086_p0403a05║題剔蘚看
GA084n0086_p0403a06║陪陳從教叅藩觀龍潭道如（惟來）
GA084n0086_p0403a07║風風雨雨難升高　今日尋秋吟興豪追逐龍門破浪客　千仞靈淵探
GA084n0086_p0403a08║一篙迤𨓦樵徑斜凌虛　越磴捫蘿緣綠蕪支笻屹𡿖訝欲跌　多少貴
GA084n0086_p0403a09║遊驚下車俯視寒潭八百尺　浴日搖金漾空碧水光嵐氣疑雨飛　吹
GA084n0086_p0403a10║透荷衣艸屨濕抱珠神龍千丈眠　團蒲靜對長安禪未破天風萬里
GA084n0086_p0404a01║浪　毒雲腥雨掀三千巖頭灑落皆珠璣　襯雲倒挂青天衢明月垂鈎
GA084n0086_p0404a02║彩霞幕　障斷紅塵半點無其下飛流萬丈瀑　銀潢白漂練成疋朝朝
GA084n0086_p0404a03║捲雪拖蒼烟　不雨斷虹飲澗壑惟公深契智者樂　山水留連侶猿鶴
GA084n0086_p0404a04║千尺吟瀾毫端浮　詩成題徧綠苔滑
GA084n0086_p0404a05║獅子峰元吉（實然）
GA084n0086_p0404a06║月作飛毬地作茵　松筠毛髮四時新雖然未捲風雷舌　勢逼崆㟅龍
GA084n0086_p0404a07║象馴
GA084n0086_p0404a08║羅漢峰
GA084n0086_p0404a09║不渡雲杯海面遊　制龍降虎踞巖頭長將三界為精舍　閱盡滄桑老
GA084n0086_p0404a10║比丘
GA084n0086_p0405a01║步夏鷲峰先生〈遊一潭〉淨澄（碧潭）
GA084n0086_p0405a02║飛流天半落　萬古碧雲遮清獻留詩草　文通灑墨花珠垂千仞磴　玉
GA084n0086_p0405a03║碎一泓窪料得登臨者　灘頭駕斗槎
GA084n0086_p0405a04║鄧石城邑侯、郭蓮峰太常邀觀瀑布衍祥（雪瑞）
GA084n0086_p0405a05║搘笻躐屐結春遊　覔得靈淵第一流未雨玉虹垂谷口　非秋銀漢落
GA084n0086_p0405a06║峰頭孰教怒瀑千層湧　却惹吟瀾萬丈浮翹首九潭雲起處　幾多神
GA084n0086_p0405a07║物蟄深湫
GA084n0086_p0405a08║屏幛峰
GA084n0086_p0405a09║繞座雲開十面青　宛然天巧展金屏遊人儘有王維手　祇繪烟松不
GA084n0086_p0405a10║勒銘
GA084n0086_p0406a01║和饒牧庄邑侯〈重過萬福〉如春（智融）
GA084n0086_p0406a02║野寺曾遊勝　溪橋再渡同花迎蘭佩綠　茗煑竹爐紅落筆千峰動　論
GA084n0086_p0406a03║文四座空此間山水趣　盡入錦囊中
GA084n0086_p0406a04║同潘種齋太史登四潭次韻真憑（慧滿）
GA084n0086_p0406a05║探奇直躡亂峰谺　衝破林烟八面遮鳥道扶雲笻是竹　龍湫捲雪筆
GA084n0086_p0406a06║生花壯懷灑落霞千嶂　妙思渾涵月半窪空谷白駒如許詠　何妨再
GA084n0086_p0406a07║泛斗牛槎
GA084n0086_p0406a08║觀瀑
GA084n0086_p0406a09║濺日漙煙素影寒　采芳人向鏡中看何來千丈銀河水　天際長虹一
GA084n0086_p0406a10║吸乾
GA084n0086_p0407a01║鉢盂峰通源（界泉）
GA084n0086_p0407a02║誰向峰椒托寳盂　貯風貯月供雲廚更看早晚施神力　斂盡烟霞滿
GA084n0086_p0407a03║鉢舖
GA084n0086_p0407a04║七潭
GA084n0086_p0407a05║潭光清可鑑　嵐影冷侵衣濯出烟霞骨　剖開氷雪心路迴天欲盡　峯
GA084n0086_p0407a06║轉日常陰安得移家住　頻年屐齒尋
GA084n0086_p0407a07║瀑布
GA084n0086_p0407a08║翠壁丹厓錦綺重　飛流倒挂玉芙蓉試看萬里天風起　一線青山走
GA084n0086_p0407a09║白雲
GA084n0086_p0407a10║
GA084n0086_p0408a01║
GA084n0086_p0408a02║
GA084n0086_p0408a03║
GA084n0086_p0408a04║
GA084n0086_p0408a05║
GA084n0086_p0408a06║
GA084n0086_p0408a07║
GA084n0086_p0408a08║
GA084n0086_p0408a09║
GA084n0086_p0408a10║
GA084n0086_p0409a01║嘉慶戊午仲春，余在雲峰寺，蒙葉林二姓檀梛、合邑縉紳、合山
GA084n0086_p0409a02║耆德請，就方丈開堂，承林文科先生見惠佳章，恭步原韻
GA084n0086_p0409a03║初菴（界陽）
GA084n0086_p0409a04║彼此由來意有孚　宜春院裏共歡娛風清月白新龍像　雲繞峰環贊
GA084n0086_p0409a05║法謨好鳥同聲依檗岫　名花微笑供瓶盂相扶萬福吹天籟　肩起通
GA084n0086_p0409a06║天烈焰爐
GA084n0086_p0409a07║答薛從善韻
GA084n0086_p0409a08║僻巷深居謬學顏　多憐月色繞林關五雲廣布敷沙界　萬福重環整
GA084n0086_p0409a09║檗山繡句曾蒙君見贈　巖花還笑我投閒且看一社風流士　不減輞
GA084n0086_p0409a10║川會稽間
GA084n0086_p0410a01║答仁心姪孫韻
GA084n0086_p0410a02║乾坤浮水水浮空　相映雲山在此中何幸德音來惠我　愧將衣缽坐
GA084n0086_p0410a03║春風談經頗賴無為化　說法偏應不計功十二峰頭容未老　扶恭日
GA084n0086_p0410a04║月四時同
GA084n0086_p0410a05║答湖南客師韻
GA084n0086_p0410a06║薰風翻拂滿三千　蕭洒襟期志浩然勝賞佳遊嫌夜短　嘯吟逸韻
GA084n0086_p0410a07║帶雲綿一輪明月千潭印　半嶺松風萬壑傳此日共君相別處　休忘爽
GA084n0086_p0410a08║氣襲賓筵
GA084n0086_p0410a09║和隱老和尚〈小溪十咏〉
GA084n0086_p0410a10║偶爾尋幽溪畔　嫣然目送禪堂遊從陰陰細想　無風亦覺清凉
GA084n0086_p0411a01║長水滔滔有意　應教色相都忘滿眼春光無盡　豈甘我隱柴桑
GA084n0086_p0411a02║萬頃輕塵不染　一團香草微茫凌空誰知雅趣　清光搖曳花傍
GA084n0086_p0411a03║杖指沼流勝景　清泉掩映雲光數點鳩聲斷續　一行魚影行藏
GA084n0086_p0411a04║倦到石盤可臥　興來曲澗堪揚翠竹蒼松不老　泛通風月平章
GA084n0086_p0411a05║靜處心身可鑑　悠然詩思偏長眼前野花漸吐　竹中溪影微洋
GA084n0086_p0411a06║水靜不教納垢　焉知遊日遐荒翠沾袈衣欲濕　紅封蝶意得狂
GA084n0086_p0411a07║坐臥溪邊漱石　曾將一派長存檗味迄今猶苦　舌翻何不躲跟
GA084n0086_p0411a08║不覺斜陽返照　源頭月印有痕無如垂衣一夢　那管四處皆昏
GA084n0086_p0411a09║寶峰
GA084n0086_p0411a10║品異辟倫叠作峰　流傳千古自相逢浮雲幾度當頭鎖　玉麈試揮應
GA084n0086_p0412a01║破封
GA084n0086_p0412a02║屏幛
GA084n0086_p0412a03║屏巒羅列倚空蒼　獨脫風雲達萬方示出當前真眼界　貫通草木煥
GA084n0086_p0412a04║文章
GA084n0086_p0412a05║紫薇
GA084n0086_p0412a06║芒鞋數里破烟霞　為訪紫薇弄日華最是箇中風景異　光含萬象自
GA084n0086_p0412a07║堪誇
GA084n0086_p0412a08║獅子
GA084n0086_p0412a09║浮雲斂盡現通身　巨口若開與我親氣宇昂昂毬爰弄　悠然弄出物
GA084n0086_p0412a10║華新
GA084n0086_p0413a01║香爐
GA084n0086_p0413a02║寶鴨形成巧樣呈　噴烟吐霧任浮生旃檀本待兒孫奉　代代流芳豈
GA084n0086_p0413a03║不榮
GA084n0086_p0413a04║佛座
GA084n0086_p0413a05║爐峰朝供篆香斜　自是清虛別一家日耀玲瓏融寶蓋　依然隱隱坐
GA084n0086_p0413a06║蓮花
GA084n0086_p0413a07║羅漢
GA084n0086_p0413a08║獨立孤峰意有因　托名羅漢不染塵烟收霧斂分明日　現出巍巍金
GA084n0086_p0413a09║相真
GA084n0086_p0413a10║鉢盂
GA084n0086_p0414a01║日華初上映高峰　勢托虛空見鉢容不想阿香來試手　却教鉢底起
GA084n0086_p0414a02║雲龍
GA084n0086_p0414a03║天柱
GA084n0086_p0414a04║危巒一柱礙虛空　萬仞不須造就工獨誇峰頭羣莫及　雲端自表撑
GA084n0086_p0414a05║天空
GA084n0086_p0414a06║五雲
GA084n0086_p0414a07║芒鞋竹杖路幾番　為愛峰頭五彩存靜即等閒藏萆木　動時頃刻徧
GA084n0086_p0414a08║乾坤
GA084n0086_p0414a09║報雨
GA084n0086_p0414a10║阿香誰使喚行雷　轉眼風雲去復來也覺山靈先有報　何曾一滴洒
GA084n0086_p0415a01║塵埃
GA084n0086_p0415a02║吉祥
GA084n0086_p0415a03║許也又山粉黛重　祥光瑞氣噴空濃陵源深處何須問　如意多由托
GA084n0086_p0415a04║此峰
GA084n0086_p0415a05║
GA084n0086_p0415a06║
GA084n0086_p0415a07║
GA084n0086_p0415a08║
GA084n0086_p0415a09║
GA084n0086_p0415a10║
GA084n0086_p0416a01║
GA084n0086_p0416a02║
GA084n0086_p0416a03║
GA084n0086_p0416a04║
GA084n0086_p0416a05║
GA084n0086_p0416a06║
GA084n0086_p0416a07║
GA084n0086_p0416a08║
GA084n0086_p0416a09║
GA084n0086_p0416a10║
GA084n0086_p0417a01║和方繩祖先生〈秋日造山禮佛〉原韻了珏（繼宗）
GA084n0086_p0417a02║睽違高士已多年　何幸今秋禮法筵藜火光添琉火燦　歌聲朗占磬
GA084n0086_p0417a03║聲先嶺頭步上雲非遠　筆下花生夢自妍[立*予]望他時逢晝錦　長留玉
GA084n0086_p0417a04║帶鎮門前
GA084n0086_p0417a05║和林鎮先生〈暮春造山〉原韻了珏（繼宗）
GA084n0086_p0417a06║幽棲山寺脫塵凡　春詠舞雩已屆三客是東坡臨僻地　僧非佛印在
GA084n0086_p0417a07║深山踈才自覺詩情淡　知己漫云酒思酣讀罷陽春難再和　佳章日
GA084n0086_p0417a08║誦勝周南
GA084n0086_p0417a09║祝希檀師太六十壽了珏（繼宗）
GA084n0086_p0417a10║檗嶠宗風處處傳　壽星高掛斗牛邊欣看桂子馨香遠　笑摘曇花馥
GA084n0086_p0418a01║郁緜掃盡葛藤登六十　閱來世界遍三千漫言寶掌堪稱祝　色色空
GA084n0086_p0418a02║空即大年
GA084n0086_p0418a03║和陳兆禧先生〈春夜〉原韻真意（永悅）
GA084n0086_p0418a04║忘年知己不期來　此夕高評愧無才月色留光添興雅　燈花吐彩絕
GA084n0086_p0418a05║塵埃焚膏繼晷詩情永　煎燭談心酒思倩何幸斯時蒙訓誨　風生麈
GA084n0086_p0418a06║尾快茅開
GA084n0086_p0418a07║和伍昌齡先生見訪原韻真意（永悅）
GA084n0086_p0418a08║白雲峰頂結蝸廬　乍可安心任月諸高步不期今日至　庸才殊覺故
GA084n0086_p0418a09║人踈陽春賡就皎然似　草聖揮成智永如應敘舊遊將午夜　風光喜
GA084n0086_p0418a10║映案頭書
GA084n0086_p0419a01║恭頌
GA084n0086_p0419a02║玉翁張老明府大護法沐恩質田歸寺，乙酉春插松秧　大路為蔭樹，
GA084n0086_p0419a03║謹依佳作賜贈原韻奉酬通馨（清馥）萬福襜帷駐　龍泉脈又存（嘉慶十七年，龍
GA084n0086_p0419a04║井泉涸。道光三年，駕臨泉回。）蒔桃敷雨澤　樹柏固雲根（乙酉春，沐恩植松秧檗山大路為蔭樹。）重振前三界
GA084n0086_p0419a05║　宏開不二門絃歌黃白徧　鏤戴詎能論
GA084n0086_p0419a06║前韻
GA084n0086_p0419a07║天人敷至治　過化質田存（沐恩質田歸寺）麥秀雙岐穎　蓮香九品根仁飈揚
GA084n0086_p0419a08║遠道　福曜烱禪門（沐恩捐俸募修）遐邇咸尸祝　恩深累洽論
GA084n0086_p0419a09║題黃檗珠簾通馨（清馥）
GA084n0086_p0419a10║峰迴路轉一龍淵　散作珠簾不記年陣陣風吹渾欲捲　雙雙燕過認
GA084n0086_p0420a01║來穿張于天柱千尋寳　透出香爐萬縷烟殘月有時相映處　幾疑銀
GA084n0086_p0420a02║蒜玉鈎懸
GA084n0086_p0420a03║題黃檗瀑布
GA084n0086_p0420a04║一脉靈源逝不休　年年瀑布此山陬鮫人綃向波中織　洛女梭從水
GA084n0086_p0420a05║底投白練千尋鋪石磴　輕羅萬丈濯龍湫幾囘牧子沿溪過　疑是誰
GA084n0086_p0420a06║家浣未收
GA084n0086_p0420a07║題黃檗龍井
GA084n0086_p0420a08║靈淵彷彿一江湖　想是虬龍自轆轤澗壑泉通疑吐水　藤蘿月映認
GA084n0086_p0420a09║懷珠波中宛轉金獅戲　井畔盤旋白象俱北斗七星光倒影　也堪譜
GA084n0086_p0420a10║入檗山圖
GA084n0086_p0421a01║己未在庫房除夜偶作廣立（心存）
GA084n0086_p0421a02║爆竹聲催舊歲除　支持槖鑰十年餘休隨私布山薑惠（從前管庫有寶壽禪師，曾有生
GA084n0086_p0421a03║薑之事，因云。　）每為深藏野菜儲證果塵消三昧火　迎春香預一筵蔬上方
GA084n0086_p0421a04║鐘响沉檀靄　色相俱空悟本虛
GA084n0086_p0421a05║其二
GA084n0086_p0421a06║白髮新添四五莖　風光轉瞬一年更經翻貝葉禪房寂　座散天花佛
GA084n0086_p0421a07║法精（維時同堂僧眾，或在禪室談元，或在經堂奉佛。）自愧衰殘驚歲暮　聊憑潔淨證生平幾囘
GA084n0086_p0421a08║禮拜香壇上　寒照瓶梅徹骨清（每歲年終則向伽藍爐前清算賬目，以默鑒　一點清潔之心，敢云無愧，亦以表其忱耳。）
GA084n0086_p0421a09║癸未歲，
GA084n0086_p0421a10║張邑侯廵方省俗，駕駐檗山，見寺宇傾頹，命
GA084n0086_p0422a01║本師通馨和尚募化重修。即于次年，本師進方丈開法。迨丙戌
GA084n0086_p0422a02║夏，寺方草竣，師已歸西矣。現缺主席，因而有感，爰成八韻
GA084n0086_p0422a03║智茂（慧秀）
GA084n0086_p0422a04║爭言召伯憩甘棠　靈雨隨車徧遠方愷澤旁敷開世界　慈恩普濟
GA084n0086_p0422a05║覆禪堂三年托鉢金獅現　二諦談經玉麈颺恰喜鳴鐘施露水　那
GA084n0086_p0422a06║知飛錫返雲鄉愁看妙偈枯衷結　靜對殘燈淚眼傷嗟爾傳心曾
GA084n0086_p0422a07║付拂　憑誰說法更添香藤蘿久鎖烟霞寂　松菊猶存杖履荒潛室
GA084n0086_p0422a08║終宵縈夢寐　滿天風月自蒼蒼
GA084n0086_p0422a09║端午登天柱峰絕頂本鎔（永錦）
GA084n0086_p0422a10║峰標玉柱逕囘旋　撑得閩南萬仞天樹色濃凝紅照外　巖容秀插碧
GA084n0086_p0423a01║雲邊高擎危石銀河瀉　俯視平原陌連繡最愛蒲風歸路晚　一彎明
GA084n0086_p0423a02║月映西川
GA084n0086_p0423a03║遊羅漢峰本潮（洪淇）
GA084n0086_p0423a04║峰巒層叠叠　渡海是前身石怪蒲團古　蘿鮮毳衲新臥雲酣未醒　呪
GA084n0086_p0423a05║月淨無塵擬待傳衣鉢　堅凝認性真
GA084n0086_p0423a06║觀龍井明月（廻文）本潮（洪淇）
GA084n0086_p0423a07║泉流泛月水澄清　靜養神龍老眼明禪悟得叅微諦妙　天光透徹照
GA084n0086_p0423a08║初晴
GA084n0086_p0423a09║
GA084n0086_p0423a10║
GA084n0086_p0424a01║
GA084n0086_p0424a02║
GA084n0086_p0424a03║
GA084n0086_p0424a04║
GA084n0086_p0424a05║
GA084n0086_p0424a06║
GA084n0086_p0424a07║
GA084n0086_p0424a08║
GA084n0086_p0424a09║
GA084n0086_p0424a10║
GA084n0086_p0425a01║恭步玉波張老明府大人〈過應峰〉原韻廣同（德科）
GA084n0086_p0425a02║捧詠名山句　黔黎渥澤存非惟懷撫字　亦且植慈根德溥雙旌地　功
GA084n0086_p0425a03║恢十笏門虛空懸鏡處　日月可同論
GA084n0086_p0425a04║前題明素（綬絢）
GA084n0086_p0425a05║青天恒愛物　銘刻感長存忠性猶明性　靈根護善根高才臨劇郡　偉
GA084n0086_p0425a06║績振禪門皎皎清如許　循良有定論
GA084n0086_p0425a07║祝宗浩西堂公五十大壽仁威（宗儀）
GA084n0086_p0425a08║雪壓梅開景物鮮　恰逢方丈慶華年甲花染着曇花現　佛日光同海
GA084n0086_p0425a09║日圓名溢仙巖春不老　衣傳雲岫法無邊顏窺庭外孤松翠　色相渾
GA084n0086_p0425a10║忘本自然
GA084n0086_p0426a01║前題廣同（德科）
GA084n0086_p0426a02║鋉性何人不坐禪　寒梅澈骨獨真傳蒲團地括三千界　貝葉經繙半
GA084n0086_p0426a03║百年法海自饒杯渡日　慈雲常[栗-木+謢]雪花天虎溪縱未聆高嘯　亦把岡
GA084n0086_p0426a04║陵頌一篇
GA084n0086_p0426a05║前題明素（綬絢）
GA084n0086_p0426a06║星臨檗嶠啟芳筵　瑞繞岸容待臘天人比孤松增日月　數符大衍闢
GA084n0086_p0426a07║坤乾雲深古剎長春館　雪滿空山不老年也識菩提忘甲子　何妨龜
GA084n0086_p0426a08║鶴寫霞箋
GA084n0086_p0426a09║
GA084n0086_p0426a10║
GA084n0086_p0427a01║冬日步友人〈遊黃檗龍潭珠簾瀑布、梅菴〉原韻僧達運
GA084n0086_p0427a02║黃檗名揚久　乘閒結伴探峰巒標六六　潭水瀉三三萬斛珠光溜　千
GA084n0086_p0427a03║尋劍氣涵一行渾鷺振　四德定龍函寒逼雪花出　陰凝雲幛曇山深
GA084n0086_p0427a04║心轉悅　路迥興逾酣愿謝幻然境　從遊梅是菴層嵐羣玉現　古樹碧
GA084n0086_p0427a05║天參潔壯祇園景　清高庾嶺南幽香縈淨土　素色映禪龕半點塵難
GA084n0086_p0427a06║染　十分春占甘莫言逋叟愛　即我亦歡談此地皈依好　足堪了俗貪
GA084n0086_p0427a07║步友人〈遊黃檗懷古〉原韻僧明河
GA084n0086_p0427a08║黃檗最奇幽　禪餘共眺遊金聲無鄭渚　顯異有靈湫法雨春畦足　祥
GA084n0086_p0427a09║雲佛座浮嵩巖香乳斷　貫頂白光流九樹龍潛伏　五音鱷不留彩泥
GA084n0086_p0427a10║輝射日　古聖瑞疑眸寒潭蛟久臥　陰洞蟒長廋縱目蓬瀛上　泛槎銀
GA084n0086_p0428a01║漢陬舊事隨流水　青山仍故秋徘徊懷沒限　對此憶何休
GA084n0086_p0428a02║遊天柱峰
GA084n0086_p0428a03║攀躋天柱憇層嵒　極目嵐光圖畵函寸碧獨擎標嵂嵂　千尋如削聳
GA084n0086_p0428a04║巉巉渾臨霄漢超塵世　擬至斗牛脫俗凡此際消遙忻未已　歸程不
GA084n0086_p0428a05║覺日西銜
GA084n0086_p0428a06║遊檗山即景
GA084n0086_p0428a07║遨遊勝地詎無因　為愛檗山樂趣真萬壑畵圖超眾俗　千巖景色邁
GA084n0086_p0428a08║羣倫雲收古洞秋光淡　風轉經繙爽氣新興盡欲歸歸不得　漫將俚
GA084n0086_p0428a09║句自敷陳
GA084n0086_p0428a10║素僻優遊弗繫身　檗山佳景覽維新饒他奇探峰千叠　輸却妙當水
GA084n0086_p0429a01║一潾屏幛缽盂天柱遶　香爐佛座吉祥陳偏多靜室村偏少　那有風
GA084n0086_p0429a02║塵與俗塵
GA084n0086_p0429a03║
GA084n0086_p0429a04║
GA084n0086_p0429a05║
GA084n0086_p0429a06║
GA084n0086_p0429a07║
GA084n0086_p0429a08║
GA084n0086_p0429a09║
GA084n0086_p0429a10║
GA084n0086_p0430a01║
GA084n0086_p0430a02║
GA084n0086_p0430a03║
GA084n0086_p0430a04║
GA084n0086_p0430a05║
GA084n0086_p0430a06║
GA084n0086_p0430a07║
GA084n0086_p0430a08║
GA084n0086_p0430a09║
GA084n0086_p0430a10║
GA084n0086_p0431a01║咏方丈並蒂葵花清馥（蘭圃）
GA084n0086_p0431a02║由來向日弄晴光　欣覩枝頭並蒂芳莫是花神深有意　將他獻瑞禮
GA084n0086_p0431a03║空王
GA084n0086_p0431a04║和永福鑑軒何先生〈過訪〉原韻
GA084n0086_p0431a05║生平棲隱碧峯巔　井裡寧知井外天喜我居從松室畔　得君來自夕
GA084n0086_p0431a06║陽邊爐燒野竹新烹茗　坐對蒲團共話禪僻地相逢多李杜　詩篇投
GA084n0086_p0431a07║贈亦奇緣
GA084n0086_p0431a08║檗山觀瀑
GA084n0086_p0431a09║峰巒十二繞如屏　祖地而今是鯉庭（時師父在此主席）最喜飛流高處落　一痕
GA084n0086_p0431a10║界破檗山青
GA084n0086_p0432a01║山門晚眺奕浙（光潮）
GA084n0086_p0432a02║碎瓦頹垣惹恨長　一經整頓便非常（時師太等募化重脩）山門晚眺饒詩興　檗葉
GA084n0086_p0432a03║青青照夕陽
GA084n0086_p0432a04║羅漢峰常安（明靜）
GA084n0086_p0432a05║屹立依黃檗　屏圍若話禪乾坤同萬古　翹首即西天
GA084n0086_p0432a06║黃檗十二峰
GA084n0086_p0432a07║寳峰廣瑞（奕祥）
GA084n0086_p0432a08║白石粼粼若寶珍　有時月映認為真許多雲樹山頭列　都作瓊瑤共
GA084n0086_p0432a09║雜陳
GA084n0086_p0432a10║屏幛峰
GA084n0086_p0433a01║層巒羅列一屏風　想是山靈展布功花鳥烟霞圖畵譜　揮毫彈指漫
GA084n0086_p0433a02║言工
GA084n0086_p0433a03║紫微峰
GA084n0086_p0433a04║山容彷彿紫微垣　熠燿光分不二門四面眾星皆拱北　紅雲一朶捧
GA084n0086_p0433a05║長存
GA084n0086_p0433a06║獅子峰
GA084n0086_p0433a07║宜若文殊馭駕然　石形宛轉勢蹁躚一輪月作金球戲　怒吼濤聲欲
GA084n0086_p0433a08║震天
GA084n0086_p0433a09║香爐峰
GA084n0086_p0433a10║檗嶠依然作博山　天工鑄就一爐圜雲烟起處疑香篆　鼎峙珠林佛
GA084n0086_p0434a01║座間
GA084n0086_p0434a02║佛座峰
GA084n0086_p0434a03║天地形容九品蓮　莊嚴寶相位千年山中是亦迦陵也　座對香爐不
GA084n0086_p0434a04║斷烟
GA084n0086_p0434a05║羅漢峰
GA084n0086_p0434a06║五百之中一比丘　乾坤雕塑踞山陬峰巒屈曲跏趺能　雲作袈裟着
GA084n0086_p0434a07║也不
GA084n0086_p0434a08║鉢盂峰
GA084n0086_p0434a09║碧嶂團圓號寶盂　幾疑羅漢手中扶莫言難向龍泉滌　箇裡生蓮果
GA084n0086_p0434a10║有無
GA084n0086_p0435a01║天柱峰
GA084n0086_p0435a02║一柱擎天萬仞梯　白雲紅日共高低誰云立極皆鼇足　除却崐崙孰
GA084n0086_p0435a03║與齊
GA084n0086_p0435a04║五雲峰
GA084n0086_p0435a05║五雲爛熳覆高岡　彩映山門兆吉祥極目東來皆紫氣　氤氳篆作一
GA084n0086_p0435a06║爐香
GA084n0086_p0435a07║報雨峰
GA084n0086_p0435a08║高凌碧漢勢巍巍　報雨幾同石燕飛一片雲橫消息到　預知頃刻必
GA084n0086_p0435a09║霏霏
GA084n0086_p0435a10║吉祥峰
GA084n0086_p0436a01║吉祥山色翠重重　六六峰中一玉蓉紫氣千年增絢彩　瑞符萬福振
GA084n0086_p0436a02║禪宗
GA084n0086_p0436a03║題《黃檗續誌》
GA084n0086_p0436a04║禪林重葺後　續誌可叅論筆補山川勝　文脩世代源行間新耳目　卷
GA084n0086_p0436a05║裡舊乾坤繼往開來意　千年業永存
GA084n0086_p0436a06║
GA084n0086_p0436a07║
GA084n0086_p0436a08║
GA084n0086_p0436a09║
GA084n0086_p0436a10║
GA084n0086_p0437a01║雨後仝諸禪友登大溪山絕頂明正（壽旺）
GA084n0086_p0437a02║攀松躡足上空山　縱目奇岩險峻間石逕雖然難獨步　屏峰最可樂
GA084n0086_p0437a03║幽閒曇雲瀲映龍潭碧　蘚草新添象跡斑最愛烟光凝暮紫　衲衣共
GA084n0086_p0437a04║帶夕陽還
GA084n0086_p0437a05║春日遊龍潭即景明正（壽旺）
GA084n0086_p0437a06║遨遊溪徑步烟蘿　水有潺湲日有和撲鼻花魂香入澗　當頭山色翠
GA084n0086_p0437a07║盈波裁春燕剪珠簾舞　擲浪魚梭瀑布過試近潭前聲一唱　驚囘龍
GA084n0086_p0437a08║子也蹉跎
GA084n0086_p0437a09║在檗山咏端午有感
GA084n0086_p0437a10║瀟瀟霉雨洒芳塵　時值龍舟破浪晨縹緲湘潭多弔客　微茫烟水更
GA084n0086_p0438a01║傷人朱旗賽出山川色　畵皷敲殘草木神笑殺世間擬樂節　梅花曲
GA084n0086_p0438a02║裏度江春
GA084n0086_p0438a03║
GA084n0086_p0438a04║
GA084n0086_p0438a05║
GA084n0086_p0438a06║
GA084n0086_p0438a07║
GA084n0086_p0438a08║
GA084n0086_p0438a09║
GA084n0086_p0438a10║
GA084n0086_p0439a01║頌張蘭渚中丞平海道暹光
GA084n0086_p0439a02║福德無量大皇帝　統御金輪轄四裔彌勒天宮六賊逃　螳臂跳梁
GA084n0086_p0439a03║海之澨特簡金粟古先生　秉鉞擁旄攝總制蚤歲巍科躋仙曹　珥筆
GA084n0086_p0439a04║鑾坡四及第宰官身原菩薩心　蜎飛蝡動誓願濟拯拔九有超三塗
GA084n0086_p0439a05║　調御丈夫大悲儷帷幄運籌授韜鈴　六字真詮阿增計川嶽雲雷並
GA084n0086_p0439a06║効靈　掣電降雹澍雨渒霎時黑風吹船舫　黑水洋中么魔斃飄墜羅
GA084n0086_p0439a07║剎鬼國間　縮身藕孔尚侘傺杻械刀仗化清風　餘孽啣璧繫組跪至
GA084n0086_p0439a08║仁不殺宥之三　一線天恩活螻蟻賣刀買犢縱歸農　人其人復子其
GA084n0086_p0439a09║子含哺皷腹遍康衢　萬家生佛稱不已南尚書　譚都督殲　倭拴海遜
GA084n0086_p0439a10║神速積稔巨猾刻期平　波瀾不驚龍睡熟越裳貢雉重譯來　潛織鮫
GA084n0086_p0440a01║侶安鯷屋商人五百采寶歸　青雀黃龍艫啣舳朝野手額慶功成　應
GA084n0086_p0440a02║錫麒麟狻猊服三千大千稱讚多　聲聲曩謨彌陀佛嗚呼　三千大千
GA084n0086_p0440a03║讚歎深　聲聲彌陀曩謨佛
GA084n0086_p0440a04║次答郭韶溪學正見寄
GA084n0086_p0440a05║寶網世界珠影清　一花一佛無定形斯地六朝肇基始　層厓斵落雲
GA084n0086_p0440a06║英英有明重廓大圓鏡　照徹真際三塗冥幻泡滄桑秪轉眴　門外剎
GA084n0086_p0440a07║竿猶嶒嶸狐兎樓泊野豻吼　開山鈯斧虧霜硎草深一丈佛燈閴　崩
GA084n0086_p0440a08║[山*丹]欹圮遊人驚幸承元輔大賢裔　力挽頹瀾巋干城銷洗積通集緇
GA084n0086_p0440a09║屬　片雲初返松間庭伊邇波旬尚肆虐　迷霾迅掃瞻辰星下涉泉漳
GA084n0086_p0440a10║上興福　盲龜跛鱉相逢迎募輸不廣畧修葺　未還舊觀緣願輕留玉
GA084n0086_p0441a01║必須仗坡老　舌覆三千超有情宰官原屬再世佛　陀林秪樹舖金行
GA084n0086_p0441a02║貧兒得寶窮子歸　給孤昔日哀獨惸即似蒼生獲霖雨　醍醐甘露溝
GA084n0086_p0441a03║澮盈（時旱得雨）甦枯恤困滌煩暍　袷衣籃筍乘凉征陽岫陰溪噴鸞彩　半
GA084n0086_p0441a04║尊相對珠簾傾
GA084n0086_p0441a05║題慶佑之總制〈繪梅園圖〉次韻
GA084n0086_p0441a06║白玉名園水竹依　金尊檀板自忘機天寒翠袖當風立　雪滿瓊觴醉
GA084n0086_p0441a07║月飛東閣豪吟懷水部　西堂麗藻屬元暉閒中點染煙雲供　寫出瑤
GA084n0086_p0441a08║臺夜讌歸
GA084n0086_p0441a09║過錢肅樂丞相墓下
GA084n0086_p0441a10║乘箕灝氣久為雲　星散琅琚江上軍瀕海君臣無蕞土　空山父老哭
GA084n0086_p0442a01║荒墳義旂未捷何堪死　宗社中墟詎忍聞丞相安危係天下　夕陽憑
GA084n0086_p0442a02║吊意如焚
GA084n0086_p0442a03║次答潘種齋編修〈夏日檗山觀瀑，過訪不值〉
GA084n0086_p0442a04║雲峰天半聳谽谺　入谷金驄灌木遮雙漈新詩歸謝草　九潭徤筆吐
GA084n0086_p0442a05║江花芳徽久擅龍門峻　汪度虛涵蜃海窪倘使高風聯白社　種蓮不
GA084n0086_p0442a06║負藕如槎
GA084n0086_p0442a07║其二
GA084n0086_p0442a08║墨陣詞峰湧屈谺　光颺環堵碧紗遮久聞丹篆垂金薤　奚擬青蘿駐
GA084n0086_p0442a09║玉花琬琰才傾千雪澗　珠璣唾落五雲窪何期御李緣相左　星漢空
GA084n0086_p0442a10║望貫月槎
GA084n0086_p0443a01║次張玉波邑侯〈過黃檗〉
GA084n0086_p0443a02║霖雨蒼生足　來探六六峰烟迎花外蓋　風度樹間鐘澗壑增靈韻　巖
GA084n0086_p0443a03║巒換舊容高吟珠玉嚮　驚醒九潭龍
GA084n0086_p0443a04║謝張邑主見惠詩箑
GA084n0086_p0443a05║昭囘雲漢詠　大雅扇頭存秀抉乾坤秘　精探造化根高情貽玉帶　小
GA084n0086_p0443a06║隱住金門枳棘羈鸞鳳　聊從百里論
GA084n0086_p0443a07║其二
GA084n0086_p0443a08║高肩初過嶺　九上定功存片櫂三江表　孤笻五嶽根仁風揚贈箑　霽
GA084n0086_p0443a09║月照當門安得登龍處　傾聆玉麈論
GA084n0086_p0443a10║
GA084n0086_p0444a01║
GA084n0086_p0444a02║
GA084n0086_p0444a03║
GA084n0086_p0444a04║
GA084n0086_p0444a05║
GA084n0086_p0444a06║
GA084n0086_p0444a07║
GA084n0086_p0444a08║
GA084n0086_p0444a09║
GA084n0086_p0444a10║
GA084n0086_p0445a01║囘檗山有感宏旭（道昱）
GA084n0086_p0445a02║祖庭一別十經秋　浪擲光陰不自由松竹猶存留韻趣　溪山無恙更
GA084n0086_p0445a03║清幽獅峰執手傳新偈　龍井尋踪憶舊遊何處乾坤容我拙　空囊禿
GA084n0086_p0445a04║筆寫閒愁
GA084n0086_p0445a05║觀瀑布性仁（壽泉）
GA084n0086_p0445a06║萬仞峰頭瀉碧泉　迢迢瀑布蘸靈淵飛流直自銀河落　砰湃渾如玉
GA084n0086_p0445a07║練懸鎮日風雲迷大地　長年雷雨作晴天恍疑澗底神龍出　吸浪騰
GA084n0086_p0445a08║空徧大千
GA084n0086_p0445a09║過石門廣滌（華懺）
GA084n0086_p0445a10║𠨜𡰈層巖兩榻懸　千峰倒抹夕陽烟寒山囘首牽情極　萬點飛花欲
GA084n0086_p0446a01║雨天
GA084n0086_p0446a02║萬福感賦
GA084n0086_p0446a03║飛花倦鳥不勝春　百代香臺境半塵寶樹陰中荒草滿　珠榕影裏密
GA084n0086_p0446a04║蘿新難逢一覺山前客　未覲三生石畔人底日宗猷重纘起　名藍寧
GA084n0086_p0446a05║使九淵淪
GA084n0086_p0446a06║檗山夜坐仁烈（崇偉）
GA084n0086_p0446a07║品字柴煨折脚鐺　蓮池漏轉月如霜泠泠牕紙風吹裂　暗逗梅花一
GA084n0086_p0446a08║綫香
GA084n0086_p0446a09║丁巳中秋真獅子吼丈室咏月紹遇（星景）
GA084n0086_p0446a10║平分秋色滿長空　映徹河山大地同月影侵簾簾動月　風聲入榻榻
GA084n0086_p0447a01║生風一團連夜傍天上　千丈霎時落水中却被飄飄仙客手　梯雲取
GA084n0086_p0447a02║出廣寒宮
GA084n0086_p0447a03║謁萬福法祖隱元琦國師真像通顯（法機）
GA084n0086_p0447a04║兩間間氣萃斯身　唐宋元明祇一人支那扶桑卅萬里　二邦供祀悉
GA084n0086_p0447a05║王臣
GA084n0086_p0447a06║黃檗重興誌喜新經（志常）
GA084n0086_p0447a07║幾年佛火寂寥中　莖草重拈氣象雄樓閣仍居初祖地　規模丕闡覺
GA084n0086_p0447a08║皇宮峰容六六連天碧　潭影三三映日紅難得菩提勤種植　名山千
GA084n0086_p0447a09║載紀殊功
GA084n0086_p0447a10║奉次張邑侯〈留題黃檗〉原韻明河（常澄）
GA084n0086_p0448a01║瑞啟真如界　祥鍾縹緲峰松香承步輦　竹籟間鳴鍾窅壑增新韻　層
GA084n0086_p0448a02║厓豁麗容摳衣聆雅詠　未得學雲龍
GA084n0086_p0448a03║
GA084n0086_p0448a04║
GA084n0086_p0448a05║
GA084n0086_p0448a06║
GA084n0086_p0448a07║
GA084n0086_p0448a08║
GA084n0086_p0448a09║
GA084n0086_p0448a10║
GA084n0086_p0449a01║仙詩（附）
GA084n0086_p0449a02║和〈小溪十咏〉宋陳摶
GA084n0086_p0449a03║石意排來溪裡　雲心懶向禪堂閒人不知有我　亂施法雨悠凉
GA084n0086_p0449a04║其二
GA084n0086_p0449a05║翠點袈衣欲冷　紅封蝶意將忙笻頭偶隨詩興　草根獨染花傍
GA084n0086_p0449a06║其三
GA084n0086_p0449a07║水色無知笑客　花魂不醉風光行行且隨石磊　勿來問我行藏
GA084n0086_p0449a08║其四
GA084n0086_p0449a09║老眉不凝塵色　少年何處狂揚晚來落日返照　遲歸收拾文章
GA084n0086_p0449a10║其五
GA084n0086_p0450a01║芳葉含凝秋色　野猿啼咲相忘眾香來吞空谷　懶僧莫探麻桑
GA084n0086_p0450a02║其六
GA084n0086_p0450a03║淡淡秋光未半　攸攸詩思還長屐前野香謾吐　竹外溪影微洋
GA084n0086_p0450a04║其七
GA084n0086_p0450a05║筆蹇何嘗有韻　硯老不醉無荒天將催人放晚　客歸得意還狂
GA084n0086_p0450a06║其八
GA084n0086_p0450a07║不種人間喜色　偏尋鶴跡閒雲水聲無腔自調　月痕有意來分
GA084n0086_p0450a08║其九
GA084n0086_p0450a09║無碍峰頭自足　不忘林外相存花枝移來座上　石榻虛設無跟
GA084n0086_p0450a10║其十
GA084n0086_p0451a01║鐘聲偏來催我　遊懷遙適無痕鳥啼山童不管　乾坤何處黃昏
GA084n0086_p0451a02║別句
GA084n0086_p0451a03║茗罷詩成暫別師　杖頭月影上遲遲空山無迹吾來往　異日相逢在
GA084n0086_p0451a04║水湄
GA084n0086_p0451a05║紫雲洞寄隱和尚何九真
GA084n0086_p0451a06║也曾覿面法王前　巖畔飛花二月天一吼可聾三日耳　亂山何處石
GA084n0086_p0451a07║能眠
GA084n0086_p0451a08║
GA084n0086_p0451a09║
GA084n0086_p0451a10║
GA084n0086_p0452a01║
GA084n0086_p0452a02║
GA084n0086_p0452a03║
GA084n0086_p0452a04║
GA084n0086_p0452a05║
GA084n0086_p0452a06║
GA084n0086_p0452a07║
GA084n0086_p0452a08║
GA084n0086_p0452a09║
GA084n0086_p0452a10║
GA084n0086_p0453a01║附逸事
GA084n0086_p0453a02║附逸事者，志奇也，備考也。因其備而考之，烏乎奇？即有奇而志
GA084n0086_p0453a03║之，亦政無容奇也。凡物之可久者，靈則後應；事之可大者，機必
GA084n0086_p0453a04║先兆，千秋不易之理也。而人多以為奇者，聞見寡耳。然則風雷
GA084n0086_p0453a05║震虩、草木芽榮，獨非聞見之常乎？倘從來無有是事，一旦突起
GA084n0086_p0453a06║于寰間，寧不駭然共訝之以為奇哉？閱茲編者，當作如是觀。
GA084n0086_p0453a07║古佛示瑞
GA084n0086_p0453a08║共三尊，銅身鐵座，高有四尺，鑄造不知何年月，係鎮東衛莊真南
GA084n0086_p0453a09║所施。後因詔各處郡邑搜銅鑄錢，時里耆報之柳邑，遂令舁進藏
GA084n0086_p0453a10║于庫中，以候解送。未及一年，庫中每放光，眾驚疑以為火發，近視
GA084n0086_p0454a01║之則無有焉。邑令愕然曰：「此必古佛示瑞也。」迺啟庫發出，舁還本
GA084n0086_p0454a02║寺。今崇于藏經閣之下。
GA084n0086_p0454a03║靈湫顯異
GA084n0086_p0454a04║黃檗在清遠里，去縣治西南三十五里，石壁峭立，飛泉如瀑布，循
GA084n0086_p0454a05║崖懸空而下，瀦為雨潭，遇旱禱雨輒應。宋元符二年，安撫程邁禱
GA084n0086_p0454a06║而應，為立龍堂。宣和二年，攝邑陳麟再立祠。淳熙元年，安撫史浩
GA084n0086_p0454a07║復增飭之，朝奉郎徐師仁為之記獎之，刻詩于石，上有汋亭。咸淳
GA084n0086_p0454a08║丙寅，倉使劉震孫改名「九淵第一」。《夷堅志》云：「黃檗在福清南三十
GA084n0086_p0454a09║八里，山頂有龍潭，從石穴間成一穴，直下無底，潭口闊可五丈。寺
GA084n0086_p0454a10║僧曰：『此福德龍也，常行雨。歸多聞天樂，或于雲霧中隱隱見盤花
GA084n0086_p0455a01║對舞。』泉州僧慶元聞而悅之，與徒數十人至潭，焚香默禱，且誦白
GA084n0086_p0455a02║傘真言，願睹其狀。先取楮鏹投水中，即有自下引之者，倏然而沒，
GA084n0086_p0455a03║固已駭之矣。時方白晝，有黑雲如扇起，頃之蔽空，對面不相識。徐
GA084n0086_p0455a04║徐睹一物起潭中，類蓮花，莖柄皆赤色。繼而雙眼如日，耀采射人，
GA084n0086_p0455a05║突起其上。諸僧驚怪，急奔下山，雷雨已隨其後。移時乃止。其龍汋
GA084n0086_p0455a06║亭及詩記今不復見。」右載在縣志
GA084n0086_p0455a07║巨蟒神踪
GA084n0086_p0455a08║《晉安逸志》云：「唐僖宗時，山有巨蟒為祟。邑人劉孫禮妹三娘姿色
GA084n0086_p0455a09║妖艷，蟒攝入洞中為妻。孫禮不勝忿恚，誓必死之。遂棄家遠遊，得
GA084n0086_p0455a10║遇異人，授以驅雷祕法，歸與蟒鬬。是時其妹已生十一子，孫禮殺
GA084n0086_p0456a01║其八。妹奔出再拜，為蟒請命，孫禮乃止。後三子為神，曰九使，十使，
GA084n0086_p0456a02║十一使。閩中往往立廟祀之。」今吉祥峰下亦有九使神宮。
GA084n0086_p0456a03║五音鱷石
GA084n0086_p0456a04║狀似鱷魚，叩有五音。後值倭變，物不復存焉。
GA084n0086_p0456a05║九龍古樹
GA084n0086_p0456a06║距寺數百武，植于甬道之右，即木橋下溪邊也。唐廣明間，巢𡨥入
GA084n0086_p0456a07║山，鴻休師遇害于此。事著前篇。其樹約高八九丈，蜿蜒屈曲，勢若
GA084n0086_p0456a08║虬龍。下垂九根于地，突兀蒼古，因號為九龍樹。今廢。
GA084n0086_p0456a09║鄭渚金聲
GA084n0086_p0456a10║黃檗鄭渚田，詳前。嘉靖末，其田復陷為鹹滷，盡落民間。厥後鄉民
GA084n0086_p0457a01║輒修輒壞。夜聞壞處，往往有金鼓震擊之聲，疑是本山迦藍所司。
GA084n0086_p0457a02║嵩岩香乳
GA084n0086_p0457a03║佛座有嵩頭陀巖，出乳香于石罅間。以手指揑之，香經日不散。
GA084n0086_p0457a04║祥雲現瑞
GA084n0086_p0457a05║萬曆戊申歲九日，慶雲現于黃檗佛座峰，林大啟詩有「凝成五彩
GA084n0086_p0457a06║諸天麗」之句。甲寅秋夜，復現于山之西，爛熳如錦，觀者不知何祥。
GA084n0086_p0457a07║數日後，聞請藏經命下矣。林伯春作〈祥雲歌〉志喜，歌曰：
GA084n0086_p0457a08║雲何祥兮　縵西方兮瑞徵龍藏　寵錫將兮山寺荒凉　喜生光兮佛
GA084n0086_p0457a09║日輝煌　永刧長兮又曰：
GA084n0086_p0457a10║綵雲爛兮橫檗山　絢日光兮影塵寰明君賢相之所關　太史瞻之
GA084n0086_p0458a01║動聖顏　魏公勳業滿人間
GA084n0086_p0458a02║戊子季夏望日，師與客會拱橋，忽然天際流輝。仰而觀之，五彩文
GA084n0086_p0458a03║明。謂客曰：「此卿雲也。斯日嘉會，天有瑞氣之兆，異時必有禎祥之
GA084n0086_p0458a04║應。」因作歌志之曰：陰陽調和兮瑞物生　師資契會兮學業成中外
GA084n0086_p0458a05║一如兮禪林振　主賓唱和兮大道行慶雲爛縵兮瑞氣之所鍾　佛
GA084n0086_p0458a06║日長懸兮吾皇之德明
GA084n0086_p0458a07║春畦法雨
GA084n0086_p0458a08║崇禎庚午季春廿七日，農民方以旱魃為虐，田龜水涸，焦逼無奈。
GA084n0086_p0458a09║適密雲和尚飛錫南來，到黎灣，黑雲忽起，大雨隨至，田得畊插，遠
GA084n0086_p0458a10║近共慶，咸傳為法雨云。卓冠詩有「妙雲欲覆涅槃海，法雨先滋熱
GA084n0086_p0459a01║惱田」之句。
GA084n0086_p0459a02║彩泥示現
GA084n0086_p0459a03║壬午仲夏，塑大佛將畢，欲上細泥，徧尋烏有。一日，驟雨狂發，奔流
GA084n0086_p0459a04║異常。午後雨止，師溯流覽勝，至藏角小澗處，祥光映日。細觀五彩
GA084n0086_p0459a05║之泥，瑩潤可愛，碾如粉末。令佛師取之，上三尊訖，其泥隱矣，大眾
GA084n0086_p0459a06║嘆奇。師曰：「佛之福緣不可思議，何奇之有？」囑侍者記之，以曉將來。
GA084n0086_p0459a07║白光貫頂
GA084n0086_p0459a08║壬午臘旦，大佛功成。佛師萬象先自入閩中，以此功德大獲如意，
GA084n0086_p0459a09║遂受菩薩圓滿大戒。朝昏竭誠，如法修懺。至第八早，入毘盧閣中，
GA084n0086_p0459a10║忽見大殿頂上白毫光圓如蓋，逾時乃散。自慶弗勝，入室白師。師
GA084n0086_p0460a01║曰：「此是誠心所致，感應道交。白業已成，戒法圓滿。吾為汝喜，益見
GA084n0086_p0460a02║佛不汝欺也。」
GA084n0086_p0460a03║隱祖靈蹟
GA084n0086_p0460a04║隱元祖師，順治甲午十一年，日本國主請行化彼處。番舶啟行，風
GA084n0086_p0460a05║浪大作，祖書「免叅」二字貼船首，此浪遂平。時有巨鱗數萬，護舟出
GA084n0086_p0460a06║洋而散。舟夜抵其國，海外漁人咸見岸上紅光亘天，以為失火，各
GA084n0086_p0460a07║操船來援。及將近，光隱矣，始知祖之瑞光發現也。遠州信宦嘗奉
GA084n0086_p0460a08║祖手書觀音佛號，偶遭囘祿，舍宅俱盡，獨祖筆蹟如故，特來禮覲。
GA084n0086_p0460a09║祖示以偈，有「真名火不燒」之句。雍正初年，日本大疫流行，獲祖真
GA084n0086_p0460a10║蹟懸於中堂則無恙。國主繪像於宮中供祀。