GA088n0089_p0141a01║天台山方外志卷第四
GA088n0089_p0141a02║山寺考第五
GA088n0089_p0141a03║夫僧居之稱寺者，蓋九寺之列也。昔漢明帝時
GA088n0089_p0141a04║佛法初至，迦葉摩騰、竺法蘭以沙門服謁見，館
GA088n0089_p0141a05║於鴻臚寺。次年敕𨿅陽城西雍門外立白馬寺，
GA088n0089_p0141a06║以鴻臚非久居之館，故別建以處之。蓋僧本西
GA088n0089_p0141a07║方之客，朝廷始終待以賓禮；又本以白馬負經
GA088n0089_p0141a08║而來，馬死葬此，故以名寺，後世僧居凡稱寺者
GA088n0089_p0141a09║以此。天台山水秀甲東南，而梵苑居多。古稱有
GA088n0089_p0142a01║七十二寺，今考《縣志》所書，惟六十二，且存廢相
GA088n0089_p0142a02║半，此足以驗道德之盛衰，人時之臧否也。且台
GA088n0089_p0142a03║民尠富，薄於檀波，僧食皆仰給於窮山；溪梁便
GA088n0089_p0142a04║益，則就下為田；厥土剛燥，或依崗為地，刀耕火
GA088n0089_p0142a05║種，力實倍之。復以山林深邃，龍崇據為窟宅，故
GA088n0089_p0142a06║朝風暮雨，陰晴無恆；晴多則禾不秀，雨多則稻
GA088n0089_p0142a07║少實，惟適中之年乃可有秋。更有處高當風者，
GA088n0089_p0142a08║將登而儉，謂之一夜窮田，已為魃鬼之佃民，還
GA088n0089_p0142a09║作狴牢之逋客。故台山之田，下田也；台山之寺，
GA088n0089_p0143a01║窮寺也；台山之僧，苦僧也。而糧差復倍於恆民，
GA088n0089_p0143a02║以故僧寺日窘而僧德日涼。其有以道德而自
GA088n0089_p0143a03║負者，則必深入無人之境，灰頭垢面，向折腳鐺
GA088n0089_p0143a04║邊自修自度。然樂則樂矣，其如像教凌替乎？或
GA088n0089_p0143a05║誡之曰：「曷不就本業？」則對之曰：「余役僧也，本業
GA088n0089_p0143a06║未暇也！」吁！僧本出世之士，今也稱役，豈不貽吾
GA088n0089_p0143a07║輩之羞！嘗原古昔聖君，常以道德期僧，必命當
GA088n0089_p0143a08║道宰官，牒請名德沙門住持，所以嚴責本寺、誡
GA088n0089_p0143a09║朂方來。故逢冬夏結制之後，人間無遊行之僧；
GA088n0089_p0144a01║解制之後，寺舍亦無專住之主。其來也，必驗戒
GA088n0089_p0144a02║牒以別真偽；其去也，必給由帖以考功過。有由
GA088n0089_p0144a03║與牒者始容掛搭，否則逐之。故寺無不律之僧，
GA088n0089_p0144a04║人兼定慧之學。此實住持切磋之功，有司作成
GA088n0089_p0144a05║之德也。今則不然，責僧以道德，而畜僧以常民，
GA088n0089_p0144a06║况有甚於此者！豈惟僧之恥？亦始作俑者不知
GA088n0089_p0144a07║尊尚釋教之恥也。然為吾徒欲處於今之世者，
GA088n0089_p0144a08║固當克勤本業，惟佛是務。藉山林為道具，借僧
GA088n0089_p0144a09║寺作資糧。衣鉢之餘無所願慕，世調不堪，置之
GA088n0089_p0145a01║度外。經云：「天龍恭敬，不以為喜。」為一真住山僧，
GA088n0089_p0145a02║庶不辜如來之恩也。今具列僧寺若干，道觀若
GA088n0089_p0145a03║干，菴院共若干，興廢存沒並錄之，以俟有道力
GA088n0089_p0145a04║者中興焉。
GA088n0089_p0145a05║國清寺在縣北一十里十一都，舊名天台。昔智者大師於陳太建七年秋九月，初入天
GA088n0089_p0145a06║台厯游山水，度石梁，履降南門。荏苒淹留，未議卜居，常宿於石橋。見有三人皂幘絳衣，有
GA088n0089_p0145a07║一老僧引而進曰：「禪師若欲造寺，山寺有皇太子寺基，捨以仰給。」因而問曰：「止如今日草
GA088n0089_p0145a08║舍尚難，當於何時能辦此寺？」老僧荅曰：「今非其時，三國成一大勢力人，能起此寺。寺若成，
GA088n0089_p0145a09║國即清，當呼為『國清寺』。」後將滅時，方標指山下處所殿堂，又畫作寺圖以為式樣，囑誡僧
GA088n0089_p0146a01║眾：「如此基陛儼我目前，棟宇成就在我死後，我必不覩，汝等見之。若造寺，一依此法。」弟子
GA088n0089_p0146a02║問曰：「此處山澗險峙，有何緣力能得成寺？」荅曰：「此非小緣，乃是王家所辦。」因囑書貽晉王，
GA088n0089_p0146a03║有云：「天台頂寺，茆菴稍整，山下一處，非常之好，願更仰為立一伽藍，始剪木位基，命弟子
GA088n0089_p0146a04║營立。不見寺成，瞑目為恨。」晉王命司馬王弘依圖造寺，山寺秀麗，方之釋宮。創寺已後，即
GA088n0089_p0146a05║冊為東宮。後煬帝敕揚州眾僧參立寺名，弟子智璪啟云：「昔陳世有定光禪師，亦曾見夢
GA088n0089_p0146a06║於先師曰：『寺若成，國即清，當呼為國清寺。』」帝敕曰：「此是我先師之靈瑞，即用，即用！可取大
GA088n0089_p0146a07║牙殿牓，填以雌黃，書以大篆，付使人安寺門。」實隋開皇十八年建，大業元年賜此額，李邕
GA088n0089_p0146a08║記所謂「應運題寺」是也。唐會昌中廢於寇火，隋煬帝與大師帖真蹟，僧清觀拾於煨燼之
GA088n0089_p0146a09║中，僅存一二。大中五年重建，散騎常侍柳公權書「大中國清之寺」六字，「天台佛」三字批僧
GA088n0089_p0147a01║清觀狀尾附，今亡。宋景德二年，改景德國清寺，前後珍賜甚夥，合三朝御書幾百卷。後燬
GA088n0089_p0147a02║於寇，獨大師所題蓮經與西域貝多葉經一卷，及隋旃檀佛像、佛牙僅存。建炎二年重新
GA088n0089_p0147a03║之。四年詔易教為禪，上方有兜率臺，左右有五峯雙澗，號四絕之一。上有三賢堂，謂豐干、
GA088n0089_p0147a04║寒山、拾得也。有錫杖泉、香積厨、訶羅大神像，寺前有新羅園，東南有祥雲峯、拾得巖，東有
GA088n0089_p0147a05║清音亭。其最高處有更好亭。後巖有瀑布循澗而下，尤為奇勝。元時禪教互爭，一謂大師
GA088n0089_p0147a06║為開教之祖，一謂大師為禪宗，攻擊鬬訟，時有浙僧觀無我定為禪。至正辛巳，邑人胡榮
GA088n0089_p0147a07║甫建山門，有僧朂宗冕來主法席，於舊址建雨華亭、方丈，築萬工池。未幾，寺僧相攻，遂廢。
GA088n0089_p0147a08║國朝洪武甲子，大風雨作，方丈、佛殿、御書閣、鐘樓盡為摧毀，惟土地堂、雨華亭、山門僅存。
GA088n0089_p0147a09║至三十一年，蘊中瑄公乃移土地堂於雨華亭東，始為丈室以居。自後寺僧相繼稍稍補
GA088n0089_p0148a01║葺，非盛時比矣。雨華亭嘉靖庚申燬，隆慶庚午重建。大雄殿隆慶燬，萬厯乙未，本府節推
GA088n0089_p0148a02║劉啟元、臨海鄉宦王士崧、本寺僧會性芳，致書請杭州靈隱寺法師如通，命徒性省、如楷、
GA088n0089_p0148a03║真遜輩募緣重建，本邑耆民許榜捐百金為助資。萬厯壬寅，內官黨禮賫賜御經一藏、
GA088n0089_p0148a04║飯僧銀一千兩、建藏閣銀五百兩，僧性冲護藏建閣。
GA088n0089_p0148a05║大慈寺大慈寺在縣北二十九里十一都，舊名修禪，或名禪林，陳太建七年為智者大
GA088n0089_p0148a06║師建。蓋大師思修十二地，此惟厥初，實定光佛授記銀地所。直寺門巽隅，號佛隴，大師第
GA088n0089_p0148a07║二宴坐處。隋創國清，乃更寺為道場。唐會昌中廢，咸通八年重建。宋大中祥符元年改今
GA088n0089_p0148a08║額，其法堂曰「淨名」，以大師嘗講是經故也。又有大師所供普賢及手書《陀羅尼經》、隋朝所
GA088n0089_p0148a09║賜寶冠。有「潄玉亭」，又有虞世南所書《華嚴經》，紹興中為秦檜取去。國朝洪武十七年八
GA088n0089_p0149a01║月，殿宇為風雨所壞，僧德興重建，臨海楊畋為之記。張性中〈遊佛隴記〉有高麗銅鈴杵，永
GA088n0089_p0149a02║樂初尚存。
GA088n0089_p0149a03║天封寺在縣北五十里十一都，陳太建七年智者大師建。初大師入山，見一老父告云：
GA088n0089_p0149a04║「師卜菴，遇盤石可止。」其後果如所告，遂結廬焉，因自號「靈墟」，蓋第五思修地。其注《涅槃經》
GA088n0089_p0149a05║處號智者嶺，中有卓錫泉。北望一峯摩雲，即華頂也。隋開皇五年賜號靈墟道場，漢乾佑
GA088n0089_p0149a06║中改智者院，宋大中祥符元年改壽昌寺，治平三年改今額。舊有瑞雲閣。
GA088n0089_p0149a07║善興寺在縣東北六十里十一都，舊名華頂圓覺道場。晉天福元年僧德韶建。蓋智者
GA088n0089_p0149a08║嘗宴坐於此，故上有降魔塔、伏虎壇、鬼疊石。又有太白書堂、甘泉先生居，𡻕久蕪翳。舊傳
GA088n0089_p0149a09║又有葛玄茶圃、王羲之墨池，然無所據。宋治平三年改今額。國朝洪武四年，燬於火，大殿、
GA088n0089_p0150a01║山門獨存；十年僧宗濟重興復廢。隆慶間括蒼僧真空、真性者結茅於此，禪誦六時；甘苦
GA088n0089_p0150a02║與方來者共，四方仰之。今其孫性裕者能繼其業。未幾，燬於火。復鼎新之，欲為鐵瓦殿，尚
GA088n0089_p0150a03║未卒業。
GA088n0089_p0150a04║寶華寺在縣東六十里四都，舊名太平。唐乾符二年建，宋治平三年改今額。
GA088n0089_p0150a05║禪林寺在縣西南一十五里十九都，舊號龍山集雲院，隋智者大師建。唐天寶六年改
GA088n0089_p0150a06║龍山為始豐，宋乾德二年號龍山崇修院，大中祥符元年改今額。
GA088n0089_p0150a07║東安隱寺在縣東六十里一都，舊名「隱嶴」。漢乾佑三年建，宋治平三年改今額。
GA088n0089_p0150a08║石橋寺在縣北五十里十五都，舊傳五百應真之境，又有方廣寺隱其中。宋建中靖國
GA088n0089_p0150a09║元年建，後燬於火。紹熙四年復新之。中有應真閣；妙音、響空、瞻風、伫真、許來、方廣、先照諸
GA088n0089_p0151a01║亭俱廢，惟曇花亭獨存焉。萬厯甲辰，錢塘居士葛一鵬重新之。
GA088n0089_p0151a02║普慶寺在縣東北三十里十都，舊名保興福慶院。晉天福四年建，宋治平三年改今額。
GA088n0089_p0151a03║慧明寺在縣東北六十里五都華頂峯上，舊名「慧日」，俗又呼「東峯」，梁乾化元年建。宋治
GA088n0089_p0151a04║平三年改今額，後廢。今之慧明不知其所始，豈華頂廢後更徙於此耶？智者大師所書《陀
GA088n0089_p0151a05║羅尼經》四卷，舊在大慈，今傳於此。宋時已亡失，惟留其一。嘉靖間又為譚海憲取去，今所
GA088n0089_p0151a06║存是宋元通法師補書者。
GA088n0089_p0151a07║崇法寺在縣東五十里五都，五代願齊法師建。吳越國王賜師號崇法，寺因名焉。
GA088n0089_p0151a08║大智寺在縣東五十里四都，宋開寶七年建，太平興國初賜號大明，治平三年改今額。
GA088n0089_p0151a09║護國寺在縣西北三十里十四都，舊名「般若」。周顯德四年建，蓋僧德韶第九道場。宋大
GA088n0089_p0152a01║中祥符元年改今額。後錢太師忱家乞為香燈院，加「廣恩」。
GA088n0089_p0152a02║白巖寺在縣西北三十里十四都，宋末，僧普耀初憩此地，有神江白郎告曰：「此吾居也，
GA088n0089_p0152a03║以師德業尊廣，願推此室相奉。」遂呼「白巖」。隋大業中，僧純陀徙平地五十步。唐貞觀十年
GA088n0089_p0152a04║賜號白巖寺，會昌中廢。咸通二年重建，加「咸通」。宋大中祥符六年改賜「玅智寺」，今復為「白
GA088n0089_p0152a05║巖寺」，舊有列秀亭及王羲之墨池存焉。
GA088n0089_p0152a06║大同寺在縣東北九十里十一都。舊在嶴西，名菩提大同，周顯德五年建，後徙今地。宋
GA088n0089_p0152a07║治平三年改「大明院」，今復為「大同寺」，宋如菴主塔於此。
GA088n0089_p0152a08║太平寺在縣東北二十五里十一都白雲峯側，舊名「雲峯」，梁乾化元年建。前對香爐峯，
GA088n0089_p0152a09║又有宴坐峯石，石鼓、石牀、看經臺，皆智者大師經行處也。舊有雷峯堂并白雲堂，宋太平
GA088n0089_p0153a01║興國五年改今額。洪武初年廢，永樂間重新，復廢。萬厯間檇李太史馮開之贖田，命僧重
GA088n0089_p0153a02║建，今尚寢如。
GA088n0089_p0153a03║無相寺在縣西南三十五里二十三都，舊在瑞龍，巖北名戲龍。唐咸通二年建，時有僧
GA088n0089_p0153a04║師簡以杖叩臥龍起雨，故名。遠近勝槩凡十：瀑布潭，石門徑，鹹水澗，瑞龍、天柱、香爐、紫凝、
GA088n0089_p0153a05║應澤五峯，寶陀、羅漢二巖。宋祥符元年改今額，治平中，徙今處。
GA088n0089_p0153a06║寒巖寺在縣西七十里三十六都寒石山，舊名「崇福」。梁開平元年建，蓋寒山子棲遁處。
GA088n0089_p0153a07║周顯德中，改「聖壽」，昭儀孫氏重新之。由明巖北五里而上，四山聳秀，水流亂山間，鏘如佩
GA088n0089_p0153a08║環；院宇周匝，並置巖下，窗扇軒戶開闔於烟雲紫翠中。故南山之標勝者，推寒、明二巖。宋
GA088n0089_p0153a09║大中祥符二年改「福善院」，今為「寒巖寺」。
GA088n0089_p0154a01║明巖寺在縣西南七十里三十三都，舊名「雲光院」，號「暗巖」。周顯德四年，吳越昭儀孫氏
GA088n0089_p0154a02║捨資，俾天台鎮將陳希靖建，即僧全宰棲禪處。更名「明巖」，介居巖谷間。道狹不容軌，入門
GA088n0089_p0154a03║兩石夾峙，號石門。前對幽石，橫敞飛閣，巖竇嵌空。堂宇半居巖下，大槩如寒石山。宋開寶
GA088n0089_p0154a04║七年陞為寺，祥符元年改「大梵」。國初歸併，今復為「明巖寺」。有十景：雲棲洞、攝石、八寸巖、
GA088n0089_p0154a05║初來菴、瀑布水、索幽石、重巖洞、門響巖，舊傳寒山、拾得隱身之地。今巖中有人跡，髣髴俗
GA088n0089_p0154a06║稱閭𠀉太守云。
GA088n0089_p0154a07║萬年報恩寺在縣西北六十里十五都，唐太和七年，僧普岸建。《圖經》云：隋大業二
GA088n0089_p0154a08║年建。初，晉興甯，僧曇猷憩此。四顧八峯回抱，雙澗合流。八峯謂明月、娑羅、香爐、大舍、銅魚、
GA088n0089_p0154a09║藏像、煙霞、應澤；以為真福田也，遂經始焉。會昌中廢。大中六年號「鎮國平田」。梁龍德中改
GA088n0089_p0155a01║「福田」。宋雍熙二年改「壽昌」。建中靖國初，火，崇寧三年重建，號「天寧萬年」。紹興九年改「報恩
GA088n0089_p0155a02║廣孝」為「光孝」，今復為「萬年」。先是，宋大中祥符、天禧中，累賜袾衣寶蓋及御袍曳履，諸珍玩甚眾，
GA088n0089_p0155a03║故有「親到堂」。以仁宗賜衣時，如朕親到之語，故名。有玅蓮閣、覽眾亭。湻熙十四年，日本國
GA088n0089_p0155a04║僧榮西建山門，兩廡仍開大池。香積有釜極深廣，世傳闍提首那尊者所鑄。東南十里有
GA088n0089_p0155a05║嶺曰羅漢，巨杉偃蹇，絜之大百圍；凡供五百大士，於是邀請。寺後過溪有西天大師菴，生
GA088n0089_p0155a06║身尚存。萬厯十五年，慈仁明肅皇太后頒賜藏經并紫方袍，僧明曌弟子真秀相繼主其
GA088n0089_p0155a07║事，建尊經閣并法堂、禪室。
GA088n0089_p0155a08║淨慧寺在縣西九十里，舊名「寶慈」。唐乾化元年僧景瑫建，蓋天台十大剎之一也。舊為
GA088n0089_p0155a09║隋高僧飛錫處，及是，瑫卓菴，已而造寺，燃柏香密禱，以煙至處為址焉。宋大中祥符元年
GA088n0089_p0156a01║改今額。舊傳葛玄嘗植蘆數本，故今寺前有蘆峯。
GA088n0089_p0156a02║澄深寺在縣北一百三十里十一都，舊號「澄明」，宋治平三年改今額。
GA088n0089_p0156a03║廣嚴寺在縣西五十里二十九都，舊名「長瓏」，唐光啟三年建。凡三徙至今地，宋治平三
GA088n0089_p0156a04║年改今額。舊傳寺鑄一鐘屢不就，有老嫗施一錢，投於冶中，鐘即成，而錢宛然在焉，號「貧
GA088n0089_p0156a05║婆鐘」。有懷容羅漢真身在焉。
GA088n0089_p0156a06║真覺寺在縣北二十三里十一都，隋開皇十七年建，智者大師葬焉。龕前置雙石，塔號
GA088n0089_p0156a07║「定慧真身塔院」。有繪像與所賜方袍，今亡。宋祥符元年改今額，後久廢。隆慶間僧真稔重
GA088n0089_p0156a08║興佛殿、僧房。
GA088n0089_p0156a09║高明寺在縣東北二十里十一都，按《舊經》本名「高明」，唐天祐七年建。今攷所藏錢氏遺
GA088n0089_p0157a01║墨，乃清泰三年，號「智者幽溪道場」。今殿前有石經幢，刻云「天福二年，捨入幽溪禪院」，可驗
GA088n0089_p0157a02║也。宋大中祥符元年改「淨名」，不知何時復今額。古老相傳謂：先此惟喬木參天，薜蘿翳坎，
GA088n0089_p0157a03║麏䴥是居，樵牧罕至。智者大師時居佛隴講《淨名經》，忽經為風飄，翩翩不下。乃杖錫披荊，
GA088n0089_p0157a04║尋經所詣。行五里許，風息而經憩此。大師觀斯靈異，復愛茲山峯巒秀發，清溪鑒心，乃即
GA088n0089_p0157a05║其地以營淨居。「智者十二剎」，此其一也。故其後或寺稱「淨名」，堂名翻經，皆不忘大師之遺
GA088n0089_p0157a06║意也。嘉靖間居僧失守，寺隨田廢。跡之不可泯者惟石經幢，神之不可欺者惟玄應君。而
GA088n0089_p0157a07║萬厯丙戌春，燈因訪大師遺踪，一覩茲山，即有終焉之志，乃謀於檇李馮太史開之公。菩
GA088n0089_p0157a08║薩宰官不忘佛囑，即捐俸金，贖而施與。丙申秋始謀建，大殿及以僧房煥然一新，四明屠
GA088n0089_p0157a09║儀部長卿為作〈祖堂記〉，備述其事。寺之西南隅則玅峯先師之塔在焉，獅回象顧，宅兆頗
GA088n0089_p0158a01║吉。馮太史有塔銘，以示不朽。
GA088n0089_p0158a02║慈聖寺在縣西北八十里十五都，舊名「蹟聖」，宋治平三年改今額。
GA088n0089_p0158a03║九明寺在縣東北三十里十都，漢乾化二年建，蓋智者大師宴坐九折道場。宋治平三
GA088n0089_p0158a04║年改「仁壽院」，今復為「九明寺」。
GA088n0089_p0158a05║大覺寺在縣東南一十五里六都，宋乾德三年建。初號「華嚴道場」，治平三年改今額。政
GA088n0089_p0158a06║和甲午有謝道人者，精於陰陽，嘗欲以寺之支壠就鄉豪易田數頃，不售。遂與寺僧為藏
GA088n0089_p0158a07║基，香積不絕，靈應如響，緇流仰給，異哉！國初廢而復興。弘治中，有謀為葬地者，倩人焚
GA088n0089_p0158a08║之，寺遂廢；今復興之。
GA088n0089_p0158a09║資福寺在縣東四十五里一都，舊名「清化」，赤烏二年建，宋治平三年改「興化」。隆興初，參
GA088n0089_p0159a01║政賀允中乞為香燈院，改今額。國初廢，今重興。
GA088n0089_p0159a02║長壽寺在縣西北四十五里十一都，唐清泰元年建，宋祥符元年改「普光院」，永樂初廢，
GA088n0089_p0159a03║復興。
GA088n0089_p0159a04║闡法寺在縣南五里二十都，晉黎護將軍劉玄捨宅建，名「建平」，舊傳玄因遇雨感金錢
GA088n0089_p0159a05║之異建。寺元在縣南五十步，後有鴿子和尚徙今地，號「鴿子道場」。寺側有靈龜峯，又有綴
GA088n0089_p0159a06║石，坡陀迤邐，草木蒙茂；左右溪流縈帶民居，皆桃花熙春，彌望如綺錯焉。宋祥符元年改
GA088n0089_p0159a07║今額，紹定四年，縣令潘晉孫篆額。洪武初廢。後許原平捐資助建，煥然一新，與舊無異也。
GA088n0089_p0159a08║寧國寺在縣西四十五里二十九都，梁普通三年僧智達斬荊結廬。每誦經則羣鶴翔
GA088n0089_p0159a09║空，紫雲覆頂，故山名紫凝。後建寺，名「棲禪」，唐會昌中廢。大中五年重建，宋祥符元年改今
GA088n0089_p0160a01║額。天聖四年僧居昱新之，號「法華」。國初廢，今重新之。
GA088n0089_p0160a02║普門寺在縣西南七十里二十四都，漢乾佑三年建，宋祥符元年改「福應」。蓋僧德韶第
GA088n0089_p0160a03║六道場，今復為「普門」。
GA088n0089_p0160a04║慈雲寺在縣西北三十五里十四都，舊名「安國雲居院」，晉天福元年建，蓋僧德韶第二
GA088n0089_p0160a05║道場。大中祥符元年改今額，隆興初併入護國。有雙松亭，今廢。國初，寺廢。萬厯間僧真
GA088n0089_p0160a06║清講懺於此，弟子如惺繼講業而重新之。清法師塔於寺左峯下。
GA088n0089_p0160a07║天宮寺在縣西三十里十三都，舊名「旃檀瑞像院」，吳越時，僧德韶建。號第十一道場。宋
GA088n0089_p0160a08║祥符元年改今額。國初廢，後重興。
GA088n0089_p0160a09║東廣福院在縣東二十五里七都，舊名「靈水菴」、「唐刺史奚承芳香燈菴」，宋寶元二年
GA088n0089_p0161a01║建。治平三年改「壽聖」，紹興三十一年改今額。國初廢，今復興。
GA088n0089_p0161a02║水陸寺在縣西三十里二十三都，宋太平興國四年建。熙寧三年改「壽聖」，紹興三十一
GA088n0089_p0161a03║年避高廟尊號，改「西廣福」，今復為「水陸寺」。
GA088n0089_p0161a04║寶興寺在縣西南五十七里三十二都，舊名「寶壽」。漢乾佑三年建，宋治平三年改今額。
GA088n0089_p0161a05║興教寺在縣南三十里二十一都，初有孜禪師於此結廬，以其眾峯回抱，名「回巒菴」，後
GA088n0089_p0161a06║更為院，宋祥符元年改今額。國朝洪武初廢，成化中楊禪師重復新之。
GA088n0089_p0161a07║翠屏寺在縣西南三十五里二十一都，唐乾符二年建。先是，吳赤烏中有周禪師居此，
GA088n0089_p0161a08║以山如屏峙，名「翠屏菴」。宋治平三年改「淨安院」，今為「翠屏寺」。《赤城舊志》載，淨安院田七百
GA088n0089_p0161a09║六畝，地一百八十二畝，山一千二十四畝；萬厯十五年為居僧海洪、海應、海寅輩佃典略
GA088n0089_p0162a01║盡，寺幾廢。至二十七年，住僧如朗偕孫寂慶、照拱、照妥捐資，贖還田三百五十畝，地一百
GA088n0089_p0162a02║餘畝，山一頃十畝，稍稍輯復。他日中興之漸，在慶輩此舉矣。
GA088n0089_p0162a03║開巖寺在縣西南四十里二十四都，梁普通三年建。初有異僧擘開此巖，六瑞繽紛如
GA088n0089_p0162a04║雪，遂賜額曰「天花尊者開巖院」。唐會昌中罷，周顯德六年西土長臂尊者全泰重建，改「泗
GA088n0089_p0162a05║洲禪院」。宋祥符元年改「鎮國院」，洪武中廢，今重興，復為「開巖」。
GA088n0089_p0162a06║文殊寺在縣西四十里十一都，晉天福二年建。宋治平三年改「禪智」。國初廢，今復為「文殊」。
GA088n0089_p0162a07║永福寺在縣西四十里三十四都，唐咸通四年建。舊名「靈瑞」，宋大中祥符元年改今額。
GA088n0089_p0162a08║國初廢，復重新之。
GA088n0089_p0162a09║景福院在縣西二十五里十四都，周顯德七年建。蓋僧德韶施茗處，故至今呼為「茶院」。
GA088n0089_p0163a01║宋開寶三年，賜號「崇福寺」，祥符元年改今額，國初廢。
GA088n0089_p0163a02║崇善寺在縣北五里赤城山下，晉太元元年建。先是，興寧中僧曇猷依巖造寺，號「中巖」，
GA088n0089_p0163a03║後以多赤蟻徙平地。宋大中祥符元年改「崇善」，政和八年改「玉京觀」。未幾，仍舊。放生池在
GA088n0089_p0163a04║焉。國朝永樂中，僧一元重建佛殿。山門廊廡近為大風雨所壞，僧徒逃散，田地悉為豪
GA088n0089_p0163a05║右所佔，無復重興時矣。
GA088n0089_p0163a06║普光寺在縣西北三十里十四都，蓋僧德韶第十三道場，舊名「大覺普光塔院」。宋祥符
GA088n0089_p0163a07║元年改「慧覺」，復為「普光塔院」。或謂韶國師分塔於此。
GA088n0089_p0163a08║西安隱寺在縣東北四十里十一都，舊名「臻福」。宋建隆三年建，大中祥符元年改今
GA088n0089_p0163a09║額。前有雙溪五峯，頗為幽勝。今廢。
GA088n0089_p0164a01║清心寺在縣東十里十一都，有山名招隱，下有石泓如釜。昔智者大師放螺溪中，舊號
GA088n0089_p0164a02║「螺溪院」。今有螺如巨蠣，或出沒焉。宋治平三年改今額。
GA088n0089_p0164a03║崇報寺在縣東北二百五十步，舊號「接待院」。紹興五年，內侍陳良弼丐為薦福之地，賜
GA088n0089_p0164a04║「顯寧崇報院」。後廢其址，為豪右所佔，今移額於關嶺下。
GA088n0089_p0164a05║傳教寺在縣東北一十里十一都，宋乾德元年建。五代時僧羲寂於此演天台教，故名。
GA088n0089_p0164a06║大中祥符元年改東定慧院，邑西有普賢院，亦號定慧，呼為西定慧，今廢。
GA088n0089_p0164a07║寶相寺在縣西北二十五里十三都，舊名寶國華嚴院。吳越錢王時僧德韶建，宋大中
GA088n0089_p0164a08║祥符元年改今額，今頹毀。
GA088n0089_p0164a09║鷲峯寺在縣西五十里三十一都，舊名峆嶺菴。唐大中三年僧懷玉建，宋咸平三年改
GA088n0089_p0165a01║今額。今廢。
GA088n0089_p0165a02║證教寺在縣西北二十五里十一都，舊名無量壽塔院。宋建隆元年建，蓋僧德韶第十
GA088n0089_p0165a03║道場，後於此示寂。祥符元年改今額，今廢。
GA088n0089_p0165a04║瀑布寺在縣西北十五里十二都，瀑布之側，宋元嘉二年僧法順建，久廢。
GA088n0089_p0165a05║隱岳寺在縣東五里六都，鳳凰山之西，梁大同元年西域梵僧建。隋大業元年廢，唐貞
GA088n0089_p0165a06║觀元年重建，今廢久。
GA088n0089_p0165a07║白馬寺在縣西十里，陳時建，唐會昌罷。
GA088n0089_p0165a08║飛霞寺在赤城山腹，梁岳陽王建，其後僧定光居之。梁亡，寺廢。
GA088n0089_p0165a09║佛窟寺在三井西峯上，遺則卓菴居之，唐會昌中廢。後為昭慶院，元復為佛窟寺，今廢。
GA088n0089_p0166a01║實相寺在縣西南七十里二十五都，舊名彌陀塔院，蓋僧德韶第七道場。周顯德中建，
GA088n0089_p0166a02║宋大中祥符元年賜額，今廢。
GA088n0089_p0166a03║西竺院在縣西北四十里十一都，舊名國泰。唐大中十年建，蓋智者大師著《止觀》之地。
GA088n0089_p0166a04║前有溪流，亦號幽溪道場。宋大中祥符元年賜額，今廢。
GA088n0089_p0166a05║赤巖寺在縣南一十里二十都，舊名寶壽觀音院。周廣順初建，宋治平三年改明聖院，
GA088n0089_p0166a06║後為赤巖寺，今廢。
GA088n0089_p0166a07║金繩院在縣西五十里二十八都，實棲禪支院，宋慶厯中賜額，廢。
GA088n0089_p0166a08║秀巖寺在縣西北三十五里十四都，舊名西雲。晉天福八年建，蓋僧德韶第三道場。宋
GA088n0089_p0166a09║祥符元年改額，今廢。
GA088n0089_p0167a01║永寧寺在縣東北十五里十一都，舊名普寧。周顯德四年吳越王建，宋治平三年改今
GA088n0089_p0167a02║額，今廢。
GA088n0089_p0167a03║桐溪寺在九峯山，支遁、逸少曾遊，今廢。
GA088n0089_p0167a04║西定慧院在縣西北三十五里十四都，漢乾佑元年建，蓋僧德韶第四道場。宋祥符
GA088n0089_p0167a05║元年改今額，今廢。
GA088n0089_p0167a06║淨居院在縣西北十三里三十三都，舊名華嚴菴，蓋僧居月誦此經處。宋治平三年改
GA088n0089_p0167a07║今額，今廢。
GA088n0089_p0167a08║金文藏院在縣西北六十里十五都，蓋萬年支院。漢乾佑三年建，宋咸平二年賜今
GA088n0089_p0167a09║額。太宗嘗賜大藏經五千二百卷，護飾甚偉。建中靖國初燬。
GA088n0089_p0168a01║景福院在縣西二十五里十四都，周顯德七年建，俗呼「茶院」，蓋僧德韶施茗處。宋開寶
GA088n0089_p0168a02║三年賜號「崇福」，大中祥符元年改今額，今廢。
GA088n0089_p0168a03║普慈院舊在蓮花峯頂，名大慈院。開寶七年建，治平三年改額，熙寧三年徙縣西北二
GA088n0089_p0168a04║百步。今廢，基為豪右所佔。
GA088n0089_p0168a05║淨名院在縣北五十里十一都，舊名「通玄定慧」。周顯德四年建，蓋僧德韶第一道場。宋
GA088n0089_p0168a06║大中祥符元年改額，今廢。
GA088n0089_p0168a07║金錢院《赤城舊志》載，無考處所。今三十六都有資聖寺，近廢，舊志不載。
GA088n0089_p0168a08║金地菴在縣北二十五里十一都，晉開運三年建。以梁大同初，僧定光卓菴居之。巽峯
GA088n0089_p0168a09║有枯石數片，屹然林莾間，謂之「招手石」。古語云：「定光金地遙招手，智者江陵暗點頭。」其菴
GA088n0089_p0169a01║久廢，今所遺者，茆茨也。
GA088n0089_p0169a02║石橋菴在石梁之左，曇猷厥初修道遺址。宋令丁大榮易置為「龍君祠」，久廢。嘉靖間，僧
GA088n0089_p0169a03║真琥復建為菴，其徒通乾、達曇、性○又增廣之。萬厯八年，燈侍百松，先師講《法華》於此，靜
GA088n0089_p0169a04║夜每聞方廣有鍾鼓之聲。
GA088n0089_p0169a05║宿佛菴在四顧坪，正德間佛樹禪師剙。樹，京僧也，募太監張公永裝五百聖僧像，時結
GA088n0089_p0169a06║茅於此。萬厯間僧性珠徒理殊新之，掘地得白磁瓶一，并磚刻《心經》，題云「沙門佛樹識」，可
GA088n0089_p0169a07║驗也。而臨海王司寇顏為「宿佛」，蓋為是也。
GA088n0089_p0169a08║萬松菴去石梁西五六里，土名「道人坑」，昔為有道者所居，故名。嘉靖間，老僧明賢（字隱
GA088n0089_p0169a09║山）者重新之。老僧雖龐眉皓髮，而钁鑠過人，類有道人之風。其徒草堂如芳、素菴如彬、融
GA088n0089_p0170a01║心如圓，皆為法師。今真定海藏繼居，而香火是賴。
GA088n0089_p0170a02║修隱菴去石橋五里，普陀僧如珂建。珂為大智弟子，智嘗有志歸老天名，後示寂海潮。
GA088n0089_p0170a03║珂為乞慈谿馮方伯，以終師志。王邑侯顏曰「修隱」，沈外翰顏其嶺曰「松雲」，燈為聯曰：「林間
GA088n0089_p0170a04║野石松為佀，石上枯藤雲作衣。」可想見也。山陰劉仲倩特倩二居士建館，攝靜於此。館與
GA088n0089_p0170a05║華峯對，燈為顏曰「賓華」，仲倩自聯曰：「燈王座借來三萬，香積飯擎出一盂。」
GA088n0089_p0170a06║圓通靜居在石橋菴左。僧性悟偕錢塘葛君修曇華亭，而尼僧性慧建菴於此，延悟
GA088n0089_p0170a07║戾止。燈每游石橋必假居之，聞石梁瀑聲隱隱靜定中，故為命名，為之聯曰：「水在石梁宣
GA088n0089_p0170a08║般若，洗空萬劫之塵心；僧於方廣習圓通，養長一生之聖種。」
GA088n0089_p0170a09║真福菴在石橋菴後，後僧達　建。凡僧俗禮石梁者，必先於此濯足更衣。邑侯王公顏
GA088n0089_p0171a01║為「真福」。
GA088n0089_p0171a02║寂光菴去石橋五里許，土名遙尖，萬厯六年僧真隱建。
GA088n0089_p0171a03║寶福菴在縣西三十五里十六都，今廢。
GA088n0089_p0171a04║斷橋道場在縣北七十里十五都，宋開寶元年建，太平興國五年廢。
GA088n0089_p0171a05║蓮社在崇報寺西。宋嘉泰元年更旱不雨，縣令丁大榮率緇徒詠《蓮經》於公宇；踰時雨作，
GA088n0089_p0171a06║因度地建堂，名「蓮社」。仍榜門之外曰：「為民祈福之所」。凡遇水旱，祈禱於此。後廢，為豪右所佔。
GA088n0089_p0171a07║碧雲菴在十一都聖蹟石傍，土名「仙人鞋」，僧如宗剙。
GA088n0089_p0171a08║聖蹟菴與碧雲菴鄰，僧如應重興。
GA088n0089_p0171a09║圓覺菴在縣西三十里二十六都平頭潭。
GA088n0089_p0172a01║鍾福菴在縣東門外。
GA088n0089_p0172a02║崇善菴舊有靈溪館，在縣東二十五里，邑人奚蒙因其地而建之，招僧施茶，以濟行旅。
GA088n0089_p0172a03║觀音堂在縣東一里九都，舊有觀音堂，在山川壇之右、仁壽坊側邊。
GA088n0089_p0172a04║臨清堂在縣南門外。
GA088n0089_p0172a05║
GA088n0089_p0172a06║
GA088n0089_p0172a07║
GA088n0089_p0172a08║
GA088n0089_p0172a09║
GA088n0089_p0173a01║宮觀
GA088n0089_p0173a02║桐柏宮在縣西北二十五里十二都，唐景雲二年為司馬承禎建。回環有九峯，玉女，臥
GA088n0089_p0173a03║龍、紫霄、翠微、玉泉、蓮華、華琳、香琳、玉霄是也，宮當其中。自福聖觀北盤折而上，至洞門，一
GA088n0089_p0173a04║望佳景豁然。《道書》云：桐柏金庭洞天，即王子晉所治。中有三橋，一見二隱；木則蘇玡琳碧，
GA088n0089_p0173a05║泉則石髓金漿；人得食之，後天不老。《真誥》云：「吳有勾曲之金陵，越有桐柏之金庭，三災不
GA088n0089_p0173a06║至，洪波不登。實不死之福鄉，養真之靈境。」吳赤烏二年葛玄於此煉丹，故今有朝斗壇。齊
GA088n0089_p0173a07║永嘉元年，征虜將軍沈約、一千餘人弃官，乞為道士，居之。唐睿宗景雲二年敕為承禎置
GA088n0089_p0173a08║觀，號「桐柏」。方置堂，時有五色雲（見《唐史》），記以為祥。禁封內四十里無得樵採，五里不許遷
GA088n0089_p0173a09║葬。徐靈府《小錄》，煉師所居，黃雲嘗覆其上，故有黃雲堂、元晨壇、煉形室、鳳軫臺、朝真壇、龍
GA088n0089_p0174a01║章閣。又有眾玅臺，以篆、隸、八分三體，寫《道德經》於巨幢，置臺上，故名。堂下有醴泉，極甘，可
GA088n0089_p0174a02║以愈疾。太和咸通間，道士徐靈府、葉藏質新之，元稹、劉處靜為記。五代梁開平中，改「桐柏
GA088n0089_p0174a03║宮」。周廣順二年，朱霄外建藏殿。宋大中祥符元年改「桐柏崇道觀」，政和六年又於後山建
GA088n0089_p0174a04║徽宗元命殿，一如宮制，瓦用青色琉璃。於梭溪上建二橋，橋上搆會仙亭，直南嶺表建洞
GA088n0089_p0174a05║門一座。內則方丈、齋堂、雲堂、土地堂、三真殿。又有上清閣、御書閣，閟三朝宸翰及高宗所
GA088n0089_p0174a06║臨晉唐帖。紹興二十二年楊和王存中重建三清殿，曹開府勛建三門。曹又於觀北結菴，
GA088n0089_p0174a07║賜號「冲嗇」。宮中為院六，一曰經藏，二曰三元，三曰延賓，四曰清虛，五曰白雲，六曰浴院。屢
GA088n0089_p0174a08║朝宣賜，則有宋太宗、真宗御書共五十三卷，祥符中御衣四事，高宗史漢事實《翰墨志》。用
GA088n0089_p0174a09║高麗僧統所織成經簾二帙，裹吳越國王所捨銅像天尊一十身，連金銀銅所鑄火燄臺
GA088n0089_p0175a01║座，檀香三清像一龕，計二百六十身；玉花八株，銅三清像，金銀字經二百函；睦親宅昭成
GA088n0089_p0175a02║太子宮聖蹟四十軸，厯代珍襲供奉。至國朝吳元年遘火，化為𠀉墟，惟檀香像一龕存
GA088n0089_p0175a03║焉。洪武中，道士金靜觀、提點吳惟敬相繼營建。永樂十年道紀鮑了靜又加新之，其間架
GA088n0089_p0175a04║規模崇飾艷麗，去舊為遠。至今且百餘年，道眾貧匱，殿宇日就頹壞。宮中碑刻無慮十數，
GA088n0089_p0175a05║獨崔尚所作碑頌，韓擇木八分書古今珍尚，今亦無存矣。其復改「桐柏宮」，當在本朝，但不
GA088n0089_p0175a06║知何時耳。
GA088n0089_p0175a07║佑聖觀在縣東一百步玅山上，即玄帝廟，舊係城隍廟基。宋南渡後，曹開府勛建觀，而
GA088n0089_p0175a08║境民崇奉，香火不廢。韓擇木斷碑在焉。
GA088n0089_p0175a09║元明宮在縣西北二十八里，桐柏觀之東北。徐靈府《小錄》：由桐柏北上一峯可五里許。
GA088n0089_p0176a01║唐長慶元年，靈府定室於此。寶厯元年賜號「方瀛」，宋大中祥符元年改額，今廢。萬厯庚子
GA088n0089_p0176a02║釋子受行結茅於此，竟為釋氏宮。
GA088n0089_p0176a03║洞天宮在縣西北三十五里玉霄峯。唐咸通間，道士葉藏質創道齋，號「石門山」，居十三
GA088n0089_p0176a04║年，奏為「玉霄宮」。周廣順元年朱霄外建三清殿。徐靈府《小錄》云：道士陳寡言嘗隱於此，號
GA088n0089_p0176a05║「華琳」。有經鐘二樓，經皆咸通十一年書，後題云：上清三洞弟子葉藏質為姚劉四娘造，永
GA088n0089_p0176a06║鎮玉霄藏中。宋祥符元年改今額。有禹鐘，高三尺，狀如鐸，上有隱文。又一大鐘，漢乾佑二
GA088n0089_p0176a07║年鑄，今廢。
GA088n0089_p0176a08║仁靖、純素二宮在桐柏觀左右。元至元間，桐柏道士王足菴，遇世祖宣授「仁靖純
GA088n0089_p0176a09║素真人」，遂於其右，舊白雲觀基，建純素宮；又於其左，即曹開府冲嗇菴基，建仁靖宮，今廢。
GA088n0089_p0177a01║迎真宮在縣東十步，其址今併為布政分司。
GA088n0089_p0177a02║福聖觀在縣西北十五里，桐柏山西南瀑布巖下。赤烏二年為葛玄建，初號「天台」。額乃
GA088n0089_p0177a03║玄飛白書，王右軍評其書如鳥鵲勢騫巑屼。東北連丹霞洞，有仙人拍掌巖。西北枕翠屏，
GA088n0089_p0177a04║上有三井，號三絕之一，洩為瀑布，蔽崖而下，狀似垂蜺數百丈，有濺珠亭。觀前對靈溪，觀
GA088n0089_p0177a05║中引瀑布縈繞廊院、灌注池塘。宋元嘉嘗於此剏瀑布寺。東北一百五十步，有柳泌使君
GA088n0089_p0177a06║宅，號「紫霄山居」，今皆蕪歿，惟玉清行刻「流水巖」。洪武間大水瀉出，而字多不辨矣。又有隱
GA088n0089_p0177a07║真中峯，蓋梁徐則所居之處。唐咸通中，刺史姚鵠因建老君殿，得玉簡，上之，刻曰：「海水竭，
GA088n0089_p0177a08║台山闕，皇家寶祚無休歇。」詔付史館。宋大中祥符四年改今額。天聖五年遣中侍投金龍。
GA088n0089_p0177a09║有布衣孟合附詩以進，詔重新之。紹興十一年置九天祠（按《眾真記》夷、齊死為九天僕射之說）。三十年，楊侍
GA088n0089_p0178a01║郎偰妻趙，以老君殿建三清殿。陳古靈襄皇祐間來遊瀑布，命名「習養」，有記。嘉泰二年令
GA088n0089_p0178a02║丁大榮立碑，刻「習養之瀑」四字於石崖上，國朝初，併入桐柏。
GA088n0089_p0178a03║白雲昌壽觀在縣西北二十五里桐柏觀西，唐大中六年建，舊名「白雲菴」。宋乾道
GA088n0089_p0178a04║四年，內侍鄺守寧弃官入道，乞改菴為觀，遂賜今額。鄺後於觀側，自剙「白雲菴」，今俱廢。
GA088n0089_p0178a05║玉京觀在赤城玉京洞天之右，宋政和八年賜額。建觀未幾，中廢。嘉熙改元，朝廷設醮
GA088n0089_p0178a06║祈禱，天使詣投龍簡籍地，行禮殊虧，昭事時冲靜大師高惟幾闢田度址、興建觀宇，觀玅
GA088n0089_p0178a07║演道大師范善遷同盟助就，郡守張號奏撥公田以助堂廚，御前宣賜沉香、斗真、鐘磬，及
GA088n0089_p0178a08║御書觀額、拱辰殿扁，安鎮觀門。正殿崇奉徽宗本命聖君，名「清平萬壽殿」，縣令姚德輝敘
GA088n0089_p0178a09║其事，今廢。
GA088n0089_p0179a01║淨元觀在縣東三十里五都，今廢。
GA088n0089_p0179a02║聖壽院在桐柏觀西，舊名延壽。周廣順元年，朱霄外建，宋治平三年改今額，今廢。
GA088n0089_p0179a03║玅樂院在縣西北二十五里十二都，即「王喬仙壇」。前有石泉，名醴泉。泉南有上真亭，去
GA088n0089_p0179a04║亭東二十步有八角井。壇東有太子菴，西有朝斗壇，南去百步有吹簫臺，北去三十步有
GA088n0089_p0179a05║瀛峯室。唐僧靈一有〈題王喬觀傅道士所居〉，今無此觀，其景意疑即「玅樂」也。舊有銅鐘，自
GA088n0089_p0179a06║桐柏移來，上刻唐景龍二年所鑄，今已廢。
GA088n0089_p0179a07║法輪院在縣西北二十五里，桐柏觀西。吳赤烏元年葛玄卓菴於此，感三真人降，授以
GA088n0089_p0179a08║《貞一勸誡法輪玅經》，遂名臺曰「降真」。漢乾佑中，錢氏復為朱霄外新之，仍造檀香像一百
GA088n0089_p0179a09║軀。宋祥符元年改今額，元至順間重修，翰林學士虞集記。今廢。
GA088n0089_p0180a01║法蓮院在縣西北三十五里十二都，唐咸通六年，道士葉藏質建。以層巒疊出，狀似蓮
GA088n0089_p0180a02║花，故號蓮峯道院。宋治平三年改額，今廢。
GA088n0089_p0180a03║昭慶院在縣西北二十五里，舊名「佛窟」，唐大中六年建，蓋僧遺則卓菴之地。唐會昌中，
GA088n0089_p0180a04║廢。後道士劉處靜剙「聖祖殿」，越州刺史李褒奏聞，賜號「道元」，張仁穎為記。宋祥符元年，昭
GA088n0089_p0180a05║慶中有七星閣，唐咸通中物也。
GA088n0089_p0180a06║赤城全真道院在縣東二百二十步，今廢。
GA088n0089_p0180a07║鶴峯全真道院在縣東十五里十都，元大德九年道士徐光孚建，廢。
GA088n0089_p0180a08║紫霄道院在縣西南三十五里，舊志所載，莫攷都址。
GA088n0089_p0180a09║桃源道院在縣西南一十五里二十都，至元間，道士陳貫道建，今廢。
GA088n0089_p0181a01║熙寧道院在縣西北二十五里，宋咸湻七年，道士徐自明建，今廢。
GA088n0089_p0181a02║養素道院在縣治之北，至元間，道士王中立建，後廢，基為豪右所佔。
GA088n0089_p0181a03║松隱道院在縣西二里二十都，即曹忠靖勛松隱園，今廢又興。
GA088n0089_p0181a04║延真菴在縣西七里十二都落馬橋，今廢。
GA088n0089_p0181a05║思真菴舊志：元至元間，道士石好問建。今無考處所。
GA088n0089_p0181a06║臥雲菴在縣西北三十里十二都瓊臺之側，至元間，道士周正中建，久廢。
GA088n0089_p0181a07║
GA088n0089_p0181a08║
GA088n0089_p0181a09║
GA088n0089_p0182a01║
GA088n0089_p0182a02║
GA088n0089_p0182a03║
GA088n0089_p0182a04║奉化縣岳林寺本泉和尚助英洋伍元
GA088n0089_p0182a05║高郵州華藏寺竹林和尚助英洋肆元天台山方廣寺授慧和尚助英洋叁元
GA088n0089_p0182a06║　　　萬年寺成蓮和尚助英洋叁元光緒拾九年桂月佛隴真覺寺敏曦募刻
GA088n0089_p0182a07║
GA088n0089_p0182a08║
GA088n0089_p0182a09║天台山方外志卷第四終