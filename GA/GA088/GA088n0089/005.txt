GA088n0089_p0183a01║天台山方外志卷第五
GA088n0089_p0183a02║聖僧考第六
GA088n0089_p0183a03║夫聖之為言正也，所以正己正人也。正己，克去
GA088n0089_p0183a04║己私；正人，復還天理。正己，自覺；正人，覺他。正之
GA088n0089_p0183a05║為言雖同，正之所以實異，故有世間聖人焉、出
GA088n0089_p0183a06║世間聖人焉。言出世間者，非謂離此世間別有
GA088n0089_p0183a07║出世間，祗即此世間所見與世人異耳。譬如恆
GA088n0089_p0183a08║河一也，而諸天見為瑠璃，遊魚見為窟宅，餓鬼
GA088n0089_p0183a09║見為猛火，凡人見為清水；豈不以物隨業轉，境
GA088n0089_p0184a01║逐心生而異耶？故佛說世間隨見有四種國土
GA088n0089_p0184a02║不同：世人所見瓦礫荊𣗥等，謂之凡聖同居土；
GA088n0089_p0184a03║羅漢見為七寶琳瑯，謂之方便有餘土；菩薩見
GA088n0089_p0184a04║為淨妙五塵，謂之實報莊嚴土；諸佛見為法身
GA088n0089_p0184a05║秘藏，謂之常寂光土。良由聖人者，心珠瑩淨，性
GA088n0089_p0184a06║水澄清，空不生華，目無翳眚。《法華經》云：「常在靈
GA088n0089_p0184a07║鷲山，及餘諸住處，眾生見劫盡，大火所燒時，我
GA088n0089_p0184a08║淨土不毀，天人常充滿。」《楞嚴經》云：「如今世間曠
GA088n0089_p0184a09║野深山聖道場地，皆阿羅漢所住持，故世間麤
GA088n0089_p0185a01║人所不能見。」此其證也。然有二途：以隱言之，赤
GA088n0089_p0185a02║城支提，即台山是實報；石梁方廣，即台山是有
GA088n0089_p0185a03║餘也。以顯言之，如寒山文殊、拾得普賢，雖見量
GA088n0089_p0185a04║異於常人，終是凡聖同居土耳。其示現事蹟，下
GA088n0089_p0185a05║〈靈異考〉具書。今列隱顯兩門，以為聖僧通考。
GA088n0089_p0185a06║隱
GA088n0089_p0185a07║石橋方廣寺按《西域志》云：天台山石梁橋方廣寺，五百羅漢之所住持，其靈異事
GA088n0089_p0185a08║蹟往往稱著，如晉白道猷尊者、陳智者大師，皆覿面相呈，事非影嚮。大聖隱顯故，不可得
GA088n0089_p0185a09║而思議者也。見〈靈異志〉
GA088n0089_p0186a01║赤城支提山《華嚴經．菩薩住處品》云：「東南方有處名支提，從昔已來諸菩薩眾於
GA088n0089_p0186a02║中止住，現有菩薩名曰天冠，與其眷屬諸菩薩眾一千人，俱常在其中而演說法。」清涼澄
GA088n0089_p0186a03║觀大師謂「支提」，梵語，此云可供養處，即塔之異稱。惟東南方有赤城山，其形如塔，且其巔
GA088n0089_p0186a04║又有舍利寶塔故也。古稱清涼為文殊化身，則指赤城為支提，斷可信矣。
GA088n0089_p0186a05║顯
GA088n0089_p0186a06║東晉曇猷尊者竺曇猷，或云法猷，即白道猷也。燉煌人，少苦行習禪定，後游江
GA088n0089_p0186a07║左，止剡之石城山，乞食坐禪。嘗行到一蠱家乞食，猷祝願畢，忽見蜈蚣從食中跳出，猷快
GA088n0089_p0186a08║食無他。興寍中至天台山，舊傳赤城有五百大神居之，言輒降禍，猷至，遇一嫗，問途，忽有
GA088n0089_p0186a09║負而投諸淵者，猷飛錫救之，水立涸，今乾溪是也。住石室坐禪，有猛虎數十蹲在猷前，猷
GA088n0089_p0187a01║誦經如故，一虎獨睡，猷以如意扣虎頭問：「何不聽經？」俄而羣虎皆去。有頃，壯蛇競出，大十
GA088n0089_p0187a02║圍，循環往復，舉頭向猷，經半日復去。後一日神現形，詣猷曰：「法師威德既重，來止此山，弟
GA088n0089_p0187a03║子輒推室以相奉。」猷曰：「貧道尋山，願得相接，何不共住？」神曰：「弟子無為不爾，但部屬未洽
GA088n0089_p0187a04║法化，卒難制語。遠人來往，或相侵觸。人神道異，是以去耳。」猷曰：「本是何神？居之久近？欲移
GA088n0089_p0187a05║何處去耶？」神曰：「夏帝之子，居於此山二千餘年。寒石是我舅所治，當還彼住。」尋還山陰廟，
GA088n0089_p0187a06║臨別執手，贈猷香三奩；於是鳴鞞吹角，凌雲而去。天台懸崖峻峙，峯嶺切天，古老相傳云，
GA088n0089_p0187a07║上有住精舍得道者居之。雖有石橋跨澗，而橫石斷人；且莓苔青滑，自終古已來，無得至
GA088n0089_p0187a08║者。猷行至石橋，聞空中聲曰：「知君誠篤，今未得度，卻後十年自當來也。」猷心惆然，乃退。道
GA088n0089_p0187a09║經一石室，於中憇息。俄而雲霧晦合，室中盡鳴，猷神色無擾。明旦，見人著皁衣幘來，曰：「此
GA088n0089_p0188a01║乃僕之所居。昨行，不在家中，遂致騷動，大深愧怍！」猷曰：「若是君家，請以相還。」神曰：「僕家室
GA088n0089_p0188a02║已移，請留無辭！」於武帝太元八年入寂於山室，屍猶平生而舉體皆綠。義熙末隱士褚世
GA088n0089_p0188a03║標入山登巖，見師不朽。其後欲觀者，輒為雲霧所蔽，無得窺也。雜見《高僧、神僧傳》并舊志
GA088n0089_p0188a04║梁定光禪師青州人，姓許，字靜照。大同初隱佛隴。居山三十載，迹晦道明，易狎難
GA088n0089_p0188a05║識；有所懸記，多皆顯驗，蓋神人也。智者大師未至前二年，預告山民曰：大善知識當來相
GA088n0089_p0188a06║就，宜種荳造醬、編蒲為席，更起屋待之。陳太建十三年坐滅，凡三瘞，體骨湧出，後置殿乃
GA088n0089_p0188a07║已。舊傳錫杖尚留在昌安，即會稽隆安也。雜見《天台別傳》及《南山傳》、神邕《高僧傳》
GA088n0089_p0188a08║隋普明禪師會稽朱氏。少有異志，有僧勉令出家，因語曰：「天台有初依菩薩現身
GA088n0089_p0188a09║說法，可往依之。」陳太建十四年來天台，值智者講，禮足歸依。智者笑曰：「宿世願力，今復相
GA088n0089_p0189a01║遇。」於是服勤左右，專習禪法，行方等般若諸三昧。隨智者至廬山，於陶侃瑞像閣行道，感
GA088n0089_p0189a02║異僧為改法京之名為普明。既居國清，以取水為艱，指其石曰：「此石出水，不亦快乎？」泉即
GA088n0089_p0189a03║湧出，日給千眾，今錫杖泉是也。嘗鑄丈六盧舍那像，感異人施金為助。國清講堂狹小，師
GA088n0089_p0189a04║欲廣之，章安禪師勸勿改。俄而括州都督周孝節施杉柱泛海而至，章安在赤城忽見師
GA088n0089_p0189a05║身十餘丈，高出林表，翼從數十人，語章安：「勿苦諫，吾所作當有成！」章安感其神異，望林合
GA088n0089_p0189a06║掌致敬曰：「當依仁者區畫。」創堂之日，感山神隱形而至，勢若雷震，摧樹折枝闊一步許，自
GA088n0089_p0189a07║佛隴下至於寺，日暮還返，聲如初至，比房聞師與之共語，多勸神為善。建堂既畢，忽着破
GA088n0089_p0189a08║衣與眾言別，奄然坐逝。信宿，屈左三指（表證三果云）。《統紀》
GA088n0089_p0189a09║聖者頭陀初憇國清寺，顯異甚眾。一日詣雷馬山，伐木建殿。運神通致雨，木皆蔽流
GA088n0089_p0190a01║而下。雷馬潭有頭陀菴。舊郡志作五代人。《統紀》
GA088n0089_p0190a02║唐行滿禪師萬州南浦人。首造石霜學禪法，後往天台聽荊溪說止觀，頓悟妙旨，
GA088n0089_p0190a03║因棲止華頂峯下智者院充茶頭。夜坐土牀，燒糞掃以煖其下。脫衣就牀，蚤虱羣唼。伺其
GA088n0089_p0190a04║飽足，又復整衣而坐。所居檻外大松上，有寄生小樹，遇師出坐，必嫋嫋仾俯。時謂此樹為
GA088n0089_p0190a05║「茶頭作禮」。師於四十年間未嘗便溺，或謂大士現身，受食而實不食，故致此也。開寶中，預
GA088n0089_p0190a06║告門人曰：「我且行矣！」即請眾誦文殊號，泊然而化，年八十八。嘗著《湼槃疏》。《統紀》
GA088n0089_p0190a07║靈默尊者俗姓宣氏，毘陵人也。初叅豫章馬大師，因住白沙道場。經十二載，猛虎來
GA088n0089_p0190a08║馴，近林產子，意有所依。又住東道場，地僻人稀，山神一夜震雷暴雨，懸崖委墜。投明，大樹
GA088n0089_p0190a09║倒欹，菴側樹枝交絡，茅苫略無少損。遐邇聞旃，皆來觀歎。後遊東白山，俄然中毒而不求
GA088n0089_p0191a01║醫，閉關宴坐。未幾毒化，流汗而滴，身乃復常。元和初久旱，民皆狼顧。默沿澗，青蛇夭矯，瞪
GA088n0089_p0191a02║目如視。默咄之曰：「百姓枯渴、苗死，汝胡不施雨救民耶！」至夜，果大雨，合境云足，民荷其賜。
GA088n0089_p0191a03║厥後澡沐焚香，端坐繩牀而卒，壽七十二，法臘四十一。《神僧傳》
GA088n0089_p0191a04║明淨禪師高密人，少出家，味定為業。後南遊東越天台諸山，禪觀在懷，無緣世習。而
GA088n0089_p0191a05║衣服繿縷，動止適時，同侶禪徒未知弘仰，山粒致絕。日至村中，每從乞食，賫還中路，值於
GA088n0089_p0191a06║羣虎，皆張口閉目，若有饑相。淨以匙抄飯，內其口中，餘者對而噉盡，告曰：「知來食少，輒濟
GA088n0089_p0191a07║自他，殊不副懷深，用多愧。」明日乞食，虎又如前。嘗值亢旱，苗稼並枯。淫祀之流，妄祈邀請。
GA088n0089_p0191a08║雖加懇惻，終不能致。淨曰：「可罷諸邪禱，吾獨能降。」遂結齋靜室七日，平旦雲布，雨施高下，
GA088n0089_p0191a09║滂注不測，存沒同霑。
GA088n0089_p0192a01║豐干禪師不知何許人，居天台國清寺，或云邑人豐尚書之子。形貌寢惡，被髮布裘，
GA088n0089_p0192a02║或時唱歌。人問之，第云：「隨我騎虎遊松門。」與寒山、拾得三人相親，每邂逅則長吟大笑，人
GA088n0089_p0192a03║莫測也。寒山問：「古鏡未磨時，如何照燭？」師曰：「冰壺無影像，猿猴探水月。」山曰：「此是不照燭
GA088n0089_p0192a04║也，更請道看！」師曰：「萬德不將來，教我如何道？」寒山、拾得俱作禮而退。師欲遊五臺，問寒山、
GA088n0089_p0192a05║拾得曰：「汝共我去遊五臺，便是我同流；若不共我去，不是我同流。」山曰：「你去五臺作恁麼？」
GA088n0089_p0192a06║師曰：「禮文殊。」山曰：「你不是我同流。」師獨入五臺，逢一老人，便問：「莫是文殊麼？」曰：「豈有二文
GA088n0089_p0192a07║殊？」師作禮，未起，忽然不見。正觀中，太守閭丘胤遇師於京邸，問天台有何賢可親？荅云：「國
GA088n0089_p0192a08║清寺有寒山文殊、拾得普賢，狀貌風狂，歌笑不常；見之不識，識之不得取相。」閭丘至，則二
GA088n0089_p0192a09║人方據火談笑，乃遽作禮。二人拍手笑云：「豐干饒舌，饒舌！彌陀不識，禮我何為？」遂馳走而
GA088n0089_p0193a01║去，後竟不還。豐干後復天台示寂。諸傳
GA088n0089_p0193a02║寒山子不言氏族，以其寒石山中居止得名。容貌枯悴，布襦零落，以樺皮為冠，曳大木
GA088n0089_p0193a03║屐。時來國清寺就拾得，取眾僧殘食菜滓食之，或廊下徐行，或時呌噪，望空謾罵。寺僧以
GA088n0089_p0193a04║杖逼逐，翻身撫掌大笑。雖出言如狂，而有意趣。因眾僧炙茄次，將茄向一僧背上打一下，
GA088n0089_p0193a05║僧回頭，山呈起茄串曰：「是甚麼？」僧曰：「這風顛漢！」山向傍僧曰：「你道這僧費卻多少鹽醬！」因
GA088n0089_p0193a06║趙州遊天台，路次相逢。山見牛跡，問州曰：「上座還識牛麼？」州曰：「不識。」山指牛跡曰：「此是五
GA088n0089_p0193a07║百羅漢遊山。」州曰：「既是羅漢，為恁麼作牛去？」山曰：「蒼天，蒼天！」州呵呵大咲，山曰：「作甚麼？」州
GA088n0089_p0193a08║曰：「蒼天，蒼天！」山曰：「這厮兒有大人之作！」嘗得詩，輒題樹石間。好事者隨錄之，得三百餘首，
GA088n0089_p0193a09║名《寒山詩》。諸傳
GA088n0089_p0194a01║拾得子不知名氏。因豐干山中經行，至赤城道側，聞兒啼聲，遂尋見一子，可數歲，因名
GA088n0089_p0194a02║拾得。在國清廚內滌器。常日齋畢，澄濾食滓，以筒盛之，寒山來，即負之去。一日掃地，寺主
GA088n0089_p0194a03║問：「汝名拾得，因豐干拾得汝歸，汝畢竟姓箇甚麼？」拾得放下掃箒，叉手而立。主再問，拾得
GA088n0089_p0194a04║拈掃箒，掃地而去。寒山搥胷曰：「蒼天，蒼天！」拾得曰：「作甚麼？」山曰：「不見道，東家人死，西家人
GA088n0089_p0194a05║助哀。」二人作舞，咲哭而去。國清寺半月誦戒，眾集，拾得拍手曰：「聚頭作相那事如何？」維那
GA088n0089_p0194a06║叱之，得曰：「大德，且住！無嗔即是戒，心淨即出家，我性與你合，一切法無差。」時僧道翹纂寒
GA088n0089_p0194a07║山詩以拾得偈附焉。見《傳燈錄》
GA088n0089_p0194a08║代病尊者天台人也，姓陳氏，於國清寺出家。因戒法登滿，誓志觀方。初止東京，次於
GA088n0089_p0194a09║河陽，為民救旱，按經繢八龍王，立道場。啟祝畢，投諸河，舉眾咸覩畫像沈躍不定。斯須雲
GA088n0089_p0195a01║起膚寸，雷雨大作，千里告足，自此歸心者眾。先是，三城間多暴風雹，動傷苗稼雉堞，號稱
GA088n0089_p0195a02║毒龍為害。代病為誦密語，後經歲序，都無是患。共立堂宇，若生祠焉。大厯元年，登太行，遊
GA088n0089_p0195a03║霍山，深入幽邃，結茅而居。有盜其盂食，俄見二虎據路；會逢代病，盜叩頭陳悔。慰諭畢，因
GA088n0089_p0195a04║摩挲虎頭，如是累伏猛獸。其中山神廟，晉絳之間傳其肹蠁。代病入廟勸其受歸，戒絕烹
GA088n0089_p0195a05║燀牲牢。其神石像屢屢隨勸，頷首聽命，由是檀信駢肩躡踵。有寘毒於酒者，賄貧女往施
GA088n0089_p0195a06║之。代病已知，貧女紿曰：「妾家醞，覺美，酌施和尚求福，况以佛不逆眾生願！」代病曰：「汝亦是
GA088n0089_p0195a07║佛耶！」貧女懼，反飲，具以情告。代病執杯啜之，俄爾酒氣及兩脛足，地為之僨裂，聞者驚怪。
GA088n0089_p0195a08║以酒供養，自茲始也。汾隰西河人有疾，只給與淨水，飲之必瘳。貞元中，奄然跏趺示滅。
GA088n0089_p0195a09║師𥳑尊者初憇天台戲龍院，時大旱，有龍臥巖閒，𥳑以杖扣之，隨即霶𩃱。𥳑善書，求
GA088n0089_p0196a01║者多以鵞酒易之。韶國師常語人曰：「此𥳑羅漢也。」後示寂於錢塘，其徒迎其骨，建塔於無
GA088n0089_p0196a02║相院。
GA088n0089_p0196a03║道育尊者新羅國人也，自唐景福壬子歲來遊於天台，遲迴而挂錫於平田寺眾堂
GA088n0089_p0196a04║中，慈愛接物，然終不捨島夷言音。恆持一鉢受食，食訖略經行；而常坐，脇不著席。日中灑
GA088n0089_p0196a05║掃殿廊，料理常住。得殘羨之食，雖色惡氣變，收𫎓於器，齋時自食。與僧供沐浴煎茶，遇薪
GA088n0089_p0196a06║木中蠢蠢，乃置之遠地，護生偏切。所服大布衲，其重難荷。每至夏首秋末，日昳，乃裸露胷
GA088n0089_p0196a07║背䏶腨，云飼蚊蚋，[虫*肓]蛭雜色蟲螫齧，至於血流於地。行之四十餘載，未嘗少廢。凡對晤賓
GA088n0089_p0196a08║客，止云伊伊二字，殊不通華語；然其會認人意，且無差脫。頂髮垂白，眉亦龐焉。身出紺赤
GA088n0089_p0196a09║色舍利，有如珠顆；人或求之，隨意皆獲。至晉天福三年戊戌歲十月十日，終於僧堂中。揣
GA088n0089_p0197a01║其年八十餘耳。寺僧舁上山後焚之，灰中得舍利不可勝數，或有得巨骨者。或云，凡供養
GA088n0089_p0197a02║羅漢大齋日，育則不食；人或見迎羅漢時，問何不去殿內受供，口云伊伊去，或云飼蟲。時
GA088n0089_p0197a03║見羣虎嗅之，盤桓而去。
GA088n0089_p0197a04║宋德韶國師處州龍泉陳氏子，年十五，梵僧勉令出家，遍叅諸方。後於法眼禪師
GA088n0089_p0197a05║語下開悟，以語白師，眼曰：「汝向後當為國王所師，致祖道光大。」尋回本道，遊天台山，覩智
GA088n0089_p0197a06║者大師遺蹤，有若舊居。師復與智者同姓，時謂智者後身。初止白沙，時忠懿王為王子，時
GA088n0089_p0197a07║刺台州；嚮師之名，延請問道。師謂曰：「他日為霸主，無忘佛恩！」後嗣王位，遣迎之，申弟子之
GA088n0089_p0197a08║禮。螺溪淨光大師言於師曰：「智者之教，年祀浸遠，多有散失。今新羅國其本甚備，自非師
GA088n0089_p0197a09║慈力，其孰能致之？」師於是聞於王，王遣使及齎師之書往彼國，繕寫備足而回。有興教明
GA088n0089_p0198a01║師，年方弱冠，聽經於螺溪，常自疑云：「飲光持釋迦丈六之衣，披彌勒百尺之身，正應其量，
GA088n0089_p0198a02║為衣解長耶？身解短耶？」時國師居雲居，明往問之，國師曰：「座主卻是汝會？」明慍色，拂衣而
GA088n0089_p0198a03║退，國師曰：「吾若荅汝不是，當有因果。」明回螺溪，口即吐血。淨光大師驚曰：「此新戒觸忤菩
GA088n0089_p0198a04║薩！人來！」明舉前話，淨光曰：「汝不會國師意，速去懺悔！」明具威儀詣前，悲泣作禮首過，國師
GA088n0089_p0198a05║為頌出前語云：「佛佛道齊，宛爾高低，釋迦彌勒，如印印泥。」明自此疾瘳。歸謝淨光師曰：「非
GA088n0089_p0198a06║師指教，幾喪此生！」師有偈曰：通玄峯頂　不是人間心外無法　滿目青山法眼聞曰：「即此一
GA088n0089_p0198a07║偈，可起吾宗。」開寶四年辛未，華頂峯忽摧，聲震一山，師曰：「吾非久矣。」明年六月，大星殞於
GA088n0089_p0198a08║峯頂，林木變白，師乃示疾於蓮華峯，叅問如常。二十八日集眾言別，跏趺而逝。二師口義
GA088n0089_p0198a09║云：玄弼山君言國師是智者，起法堂都料淨光大師是放生會首，螺溪堂僧是所放之魚。
GA088n0089_p0199a01║道榮尊者淳化中，居長隴院，即今廣巖寺。習禪定，靈異頗多，人以羅漢目之。既入滅，
GA088n0089_p0199a02║人有見於壽昌五百應真位者。今肉身尚存，凡有所請，多響應。宋元符閒縣令太史章，以
GA088n0089_p0199a03║久旱，他求無驗，躳往拜請。迎至縣，雨即充洽。尋送還寺，作長歌以頌其德。碑刻尚在寺中。
GA088n0089_p0199a04║惟靖尊者吳門人也。年三十許，入寍國寺，巡僧房，唱曰：「要人出家請留下。」至經藏院，
GA088n0089_p0199a05║見大德慧政，便跪拜申誠，願容執侍。政公允納，與之薙染。嘗侵星赴禪林寺晨粥，而多虎
GA088n0089_p0199a06║豹隨到寺門。虎踞若伺候，靖出復隨。遲明巨跡極多，靖恐人知，以鋤滅虎跡。俄患背疽，困
GA088n0089_p0199a07║睡，有鴆鳥糞於瘡所，不久全愈。又虞冰雪，備秔粒半斗，每日以銚合菜煮食。置秔於地窖
GA088n0089_p0199a08║中，過期用米常滿不耗，靖乃築之，去曰：「吾被此，知非理也。」卒時年七十餘。《神僧傳》
GA088n0089_p0199a09║國朝裘聖僧邑人，幼歲出家為僧，住國清寺。後又遊外，二十年而歸。訪親周氏，周
GA088n0089_p0200a01║有婢，適其採桑，遭師遽擁抱之；以手執其頸，類解縛狀。婢驚怒告其主，主曰：「出家人何輕
GA088n0089_p0200a02║薄如此！」師曰：「七日後當自知之。」主訝其語。至日，置婢於室，以人守之。夜分，守者少睡，醒視，
GA088n0089_p0200a03║婢已經死矣。問師，師曰：「昔見鬼以十索繫其頸，吾斷之，恨尚留其一耳。」華頂寺僧請師預
GA088n0089_p0200a04║道場，師曰：「明午有火殃到寺，正日必有火，我不預也。」明午，一婦人從轎馬婢僕投寺中，施
GA088n0089_p0200a05║齋至晚。寺中人問曰：「火殃何在？」師曰：「施粥婦人非火殃耶？」忽火從中起，一寺為墟。徤跳楊
GA088n0089_p0200a06║千戶妻施師履，師亟穿走泥𣾈中。楊妻心悔，師知之，遂還其履。視之，如未嘗著土中。嘗㩦
GA088n0089_p0200a07║一少孫出遊，途遇虎，馴伏於側。孫歸語家人，師摩其肩曰：「莫說！莫說！」遂失音。師化後乃能
GA088n0089_p0200a08║語。世傳伏虎禪師後身也。其神通事蹟甚多，父老猶能言之。舊志
GA088n0089_p0200a09║附：唐懷玉禪師丹丘人。觀想淨土將四十年，日課佛名五萬，誦淨土諸經通三
GA088n0089_p0201a01║百萬。一日見西方聖眾有擎銀臺而至，師曰：「如我本望，必得金臺。」言發而臺隱。師彌加精
GA088n0089_p0201a02║苦，三七日後，向人復來曰：「法師已得上品生。」忽異光照室。越三日，書偈曰：「清淨皎潔無塵
GA088n0089_p0201a03║垢，蓮華化生為父母。我經十劫修道來，出示閻浮厭眾苦。一生苦行超十劫，永離娑婆歸
GA088n0089_p0201a04║淨土。」弟子見佛菩薩共御金臺西下，迎玉而去。台州知府段公有詩讚曰：我師一念登初
GA088n0089_p0201a05║地　佛國笙歌兩度來惟有門前古槐樹　枝低秪為掛金臺《統紀》
GA088n0089_p0201a06║附：宋戒闍黎臨海三江婁氏子也，母夢月光入懷，覺而有孕，生而能言，曰：「善哉父
GA088n0089_p0201a07║母，生我劬勞；長度羣生，為世沃焦。」父母驚而不言，遂名頓吉。一日，忽謂母曰：「可備齋七位。」
GA088n0089_p0201a08║母問其故，兒曰：「我同衣來相見。」父母恠之，即為營齋。俟之日晡，果有僧七人，撫掌打拍，徐
GA088n0089_p0201a09║徐行至其家。其父命坐：「大德何來？」僧曰：「南印土來，聞君有奇子，特來相賀。」其父曰：「何勞尊
GA088n0089_p0202a01║重！」遂設齋。食罷，母抱兒出見，僧謂兒曰：「仁者，有情軌則惺惺着，勿被他瞞。」兒乃撫掌而咲，
GA088n0089_p0202a02║僧遂謝去。兒謂父母曰：「向者七人皆佛菩薩示現爾。」五歲自稱六和大師。十五出家，至杭
GA088n0089_p0202a03║見天醫波利多，問曰：「子何來？」師曰：「從緣來。」曰：「是何姓？」曰：「是佛性。」曰：「子身尚俗，安識佛姓？」師
GA088n0089_p0202a04║曰：「我身雖俗，因俗證真。真俗圓融，洞然不二。無二之法，即是佛性。」波利多異之，乃為薙髮，
GA088n0089_p0202a05║受具足戒，故名善戒。其神變事跡至多，具見《闍黎示現錄》。將滅之日，於台州兜率寺擊鼓
GA088n0089_p0202a06║集眾，為說觀音圓通法門。乃下座，出殿前，湧身虛空，現諸神變。還入殿內，復昇法座，連呌
GA088n0089_p0202a07║大眾「看！看！」先於左手現日、右手現月，放八寶光明；次於口中現蓮華十二朵花，放寶光十
GA088n0089_p0202a08║二色；又於頂上放無數光，光光八稜中空。師曰：「老僧有如是妙用，以彰釋迦如來正法。大
GA088n0089_p0202a09║眾！老僧世緣已畢，與汝作別！」言訖，合掌而逝。闍毘之次，胷中迸裂三昧性火自焚。五色祥
GA088n0089_p0203a01║雲圍繞，異香芬馥；舍利無數，奉瘞於寺，永鎮山門。太守趙邦彥聞於朝，諡號曰「廣惠慈濟
GA088n0089_p0203a02║寍化仁德大師」。
GA088n0089_p0203a03║周七娘周婆，臨海紫巖人，周姓，諱七娘。行乞於市，逍遙度日。夜臥普濟橋下，每與戒公
GA088n0089_p0203a04║同遊。歌云：笑殺愚癡漢　營家無歇時四山若來合　妻子各分離又歌云：世人都笑我　我笑
GA088n0089_p0203a05║世間人如意摩尼現　無人識本真時人莫測其凡聖，皆掩口笑曰：「風僧風婆，吃酒蹉跎。」一
GA088n0089_p0203a06║日聞戒師化去，亦於普濟橋下瞥然而化，口中左右皆生蓮花。越七日，有異僧眉髮皓白、
GA088n0089_p0203a07║跣足百衲、携錫持鉢，歌曰：戒師文殊　周婆普賢隨肩搭背　萬世應傳言訖不見。故知闍黎
GA088n0089_p0203a08║是文殊、周婆是普賢，愍茲五濁，特示現也。
GA088n0089_p0203a09║傳燈議曰：戒公七娘、寒山拾得，雖異代出興，本迹大同。且文殊普賢為釋迦如來上首弟
GA088n0089_p0204a01║子，乃兩世降生茲土，特於台民慈悲猶尤，孰謂台邦非佛國乎？又孰謂台民無有大因緣
GA088n0089_p0204a02║乎？燈故附入，以顯菩薩之應現無方也。
GA088n0089_p0204a03║濟顛禪師天台人。父李茂春，高宗李駙馬之後，拜春坊讚善，隱於天台。母王氏夢吞
GA088n0089_p0204a04║日光，生師。年甫十八，二親繼喪，投杭州靈隱寺。出家後居淨慈，逆行順行，言行叵測。其濟
GA088n0089_p0204a05║物利生，神通感應，事蹟至多，見《濟顛語錄》，乃天台五百應真之流也。滅後數日，有二行腳
GA088n0089_p0204a06║僧遇師於六和塔，復附書歸，書後有頌云：「看不着，錯認笊籬是木杓。昨夜三更月正西，麒
GA088n0089_p0204a07║麟撼斷黃金索。幼年曾到雁門關，老去分明醉眼看。憶昔面前當一箭，至今猶自骨毛寒。
GA088n0089_p0204a08║只因面目無人識，又往天台走一番。」其平生出言，大都類此。
GA088n0089_p0204a09║補遺
GA088n0089_p0205a01║晉曇蘭尊者青州人，少蔬食，樂禪，誦經三十萬言。晉太元中遊剡，後憇始豐赤城
GA088n0089_p0205a02║山，見一處林泉清曠而居之。經於數日，忽見一人，而形長數丈，呼蘭，令去。又見諸異形禽
GA088n0089_p0205a03║獸來以恐蘭，見蘭恬然自得，乃屈膝禮拜云：「珠欺王是家舅，今往韋卿山就之，推此處以
GA088n0089_p0205a04║相奉爾。」後三年，忽聞車騎隱隱，從者彌峯，俄而有人着幘，稱珠欺王通。既前，從其妻子男
GA088n0089_p0205a05║女等二十三人，並形貌端整，有逾於世。既至蘭所，暄涼訖，蘭問：「住在何處？」荅云：「樂安縣韋
GA088n0089_p0205a06║卿山。久服風聞，今與家累仰投，乞受歸戒。」蘭即授之。受法竟，嚫錢一萬，蜜二器，辭別而去。
GA088n0089_p0205a07║便聞鳴笳動吹，響震山谷。蘭禪眾十餘共所聞見。晉元熙中，卒於山，春秋八十有三矣。
GA088n0089_p0205a08║宋僧從尊者《縣志》作從一，依《僧史》為正。未詳何許人，稟性虛靜，隱居始豐瀑布山。
GA088n0089_p0205a09║學兼內外，精修五門。不服五穀，唯餌棗栗。年垂百歲，而氣力休強，禮誦無輟。與隱士褚伯
GA088n0089_p0206a01║玉為林下之交，每論道說義，輒留連信宿。後終於山中。
GA088n0089_p0206a02║普耀尊者初憇天台。有巖如室，師居之。有神江白郎告曰：「此吾居也；以師德業尊廣，
GA088n0089_p0206a03║願推此室相奉。」遂呼為白巖。後即其傍建寺，因名之。
GA088n0089_p0206a04║齊慧明尊者姓康，康居人，祖世避地於東吳。明少出家，止章安東寺。齊建元中，與
GA088n0089_p0206a05║沙門共登赤城山石室，見猷公尸骸不朽，而禪室荒蕪，高蹤不繼。乃僱人開剪，更立堂室，
GA088n0089_p0206a06║造臥佛并猷公像。於是栖心禪誦，畢命枯槁。後於定中見一女神，自稱呂姥，云常加護衛；
GA088n0089_p0206a07║或時有白猿、白鹿、白蛇、白虎遊戲堦前，馴伏宛轉不令人畏。齊竟陵文宣王聞風祇挹，頻
GA088n0089_p0206a08║遣三使殷勤敦請，乃暫出京師到第，文宣敬以師禮。少時，辭還山，苦留不止，於是資給發
GA088n0089_p0206a09║遣。以建武之末，卒於山中，春秋七十。
GA088n0089_p0207a01║梁天花尊者梁普通閒，來遊天台。去縣西南四十里有巖，高廣挺峙，師以神力擘
GA088n0089_p0207a02║開，感天雨六花，人稱師為「天花尊者」。今開巖寺是其遺蹟。又慧實、慧達，俱梁時人。慧實姓
GA088n0089_p0207a03║許氏，穎川人。梁末至天台禪定。絕跡人世五十年，自少至終，脇不至席。慧達姓王氏，襄陽
GA088n0089_p0207a04║人。幼年入道，後居天台瀑布寺，大業六年終於揚州。二人皆有道高僧也，今姑附此。
GA088n0089_p0207a05║唐長臂尊者蓋西土僧也，其臂甚長，因以為名。其神通事極多，土人猶能傳之。
GA088n0089_p0207a06║闍提首那尊者於平田寺大著神力，舊有釜極深廣，是其所鑄。寺後過溪有西
GA088n0089_p0207a07║天大師菴，肉身尚存。
GA088n0089_p0207a08║
GA088n0089_p0207a09║
GA088n0089_p0208a01║
GA088n0089_p0208a02║
GA088n0089_p0208a03║
GA088n0089_p0208a04║
GA088n0089_p0208a05║朗月和尚　普航和尚　靜海和尚　景茂和尚　恒慈和尚　悟來和尚　修基和尚　光本和尚
GA088n0089_p0208a06║　旭山和尚　濟南和尚　明光和尚　成茂和尚　所清和尚　已上各助英洋貳元
GA088n0089_p0208a07║光緒拾九年桂月天台山真覺寺敏曦募刻
GA088n0089_p0208a08║
GA088n0089_p0208a09║天台山方外志卷第五終