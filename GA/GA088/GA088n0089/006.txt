GA088n0089_p0209a01║天台山方外志卷第六
GA088n0089_p0209a02║祖師考第七
GA088n0089_p0209a03║夫天地英靈之氣，結而為山，融而為水。山水之
GA088n0089_p0209a04║氣鍾於人物也，亦盛矣哉！豈惟養育材器，誠能
GA088n0089_p0209a05║陶鑄聖賢。而聖賢本有妙明靈覺之心，雖不關
GA088n0089_p0209a06║於形氣，亦或有以寓焉。故心之至精必寓於形，
GA088n0089_p0209a07║形之至靈必寓於氣，氣者山水也。詩云「維嶽降
GA088n0089_p0209a08║神，生甫及申」，斯之謂歟！是以聖賢間生，必靈區
GA088n0089_p0209a09║是託，若迦文之居靈鷲，孔氏之生泰山，達磨之
GA088n0089_p0210a01║依嵩少，思大之棲南嶽。聖人非有意於卜居，勝
GA088n0089_p0210a02║地必產乎賢哲故也。然吾教本來於西域，山源
GA088n0089_p0210a03║亦始於達池；以道求山，宛有符契。蓋智者親承
GA088n0089_p0210a04║思大，思大師宗北齊，北齊遠稟龍樹，龍樹祖於
GA088n0089_p0210a05║釋迦；其猶台山父於南嶽，祖於岷山，曾於崑崙，
GA088n0089_p0210a06║高於雪山，此又不求合而自無不合者也。嗚呼！
GA088n0089_p0210a07║大師演教茲山，稱為佛法司南，豈小緣哉？今考
GA088n0089_p0210a08║《佛祖統紀》，上自龍樹，下及法智，共為台教祖師
GA088n0089_p0210a09║十有七世。雖龍樹、北齊、南嶽不居此山，寶雲、法
GA088n0089_p0211a01║智弘教他郡，然不有其父，焉得其子？不有其子，
GA088n0089_p0211a02║焉顯其父？故並列之，以考夫源流也。
GA088n0089_p0211a03║天台十七代祖師略傳
GA088n0089_p0211a04║初祖西天龍樹尊者龍樹尊者，南天竺國梵志之裔。始生之日在於樹下，
GA088n0089_p0211a05║由入龍宮始得成道，故號龍樹。佛去世後七百年出，天姿聰悟。在乳哺中聞諸梵志誦《四
GA088n0089_p0211a06║韋䭾典》，有四萬偈，偈各三十二字，皆達句義。弱冠馳名，獨步諸國，天文地理、星緯圖讖及
GA088n0089_p0211a07║餘道術，無不綜練。後因術罹禍，悟慾為苦本，誓願捨俗。遇十二祖迦毘摩羅尊者，機緣相
GA088n0089_p0211a08║契，即求出家。於九十日誦通三藏，閻浮所有經書，皆悉通達。辨才無礙，自謂「一切智人」。心
GA088n0089_p0211a09║自念言：「世界佛經雖妙，句義未盡，我當更敷演之，開悟後學。」大龍菩薩愍其心念，即以神
GA088n0089_p0212a01║力接入大海宮殿，開七寶函與諸方等經典，九十日中，通解甚多。龍曰：「汝今閱經，為徧未
GA088n0089_p0212a02║耶？」師曰：「汝經無量，不可得。盡我今所讀，足過閻浮十倍。」龍曰：「忉利天上諸經，復過此中百
GA088n0089_p0212a03║千萬倍！」師於龍宮修行，豁然通達，善解一相，深入無生。龍知悟道，送師出宮。（智者云：樹生生身，龍
GA088n0089_p0212a04║生法身，故名龍樹。）是後大弘佛法，所造有《大悲方優論》五千偈（明天文地理，作寶作藥），《大莊嚴論》五千偈
GA088n0089_p0212a05║（明修一切功德法門），《大無畏論》十萬偈（明第一義，《中觀論》者是其一品，即《大智度論》是也），《優波提舍論》十萬偈。忽一
GA088n0089_p0212a06║日，入月輪三昧；唯聞法音，不見形相。唯弟子提婆識之，曰：「師示佛法，非聲色也。」龍樹乃付
GA088n0089_p0212a07║法提婆。復入閒室，經日不出。弟子破戶視之，見三昧蟬蛻而去。天竺諸國並為立廟，敬事
GA088n0089_p0212a08║如佛。（出《付法藏經》、《摩訶羅經》）。又《楞伽經》云：「善逝涅槃後，未來世當有，南天竺比丘，厥號為龍樹，能
GA088n0089_p0212a09║破有無宗，顯我大乘法，得初歡喜地，往生安養國。」為佛懸記若此，其功德尚可思議乎？見
GA088n0089_p0213a01║本傳
GA088n0089_p0213a02║二祖北齊尊者師諱慧文，姓高氏，當北朝魏齊之際。夙稟圓乘，天真獨悟，因閱
GA088n0089_p0213a03║龍樹菩薩《大智度論》（第十三卷），悟三智一心中得。又因讀《中論》（大智度論．中觀一品）至〈四諦品〉偈云「因
GA088n0089_p0213a04║緣所生法，我說即是空，亦名為假名，亦名中道義」，恍然大悟，頓了諸法無非因緣所生；而
GA088n0089_p0213a05║此因緣，有不定有，空不定空，空有不二，名為中道。既一依釋論，是知遠承龍樹也。師在齊
GA088n0089_p0213a06║高之世，聚徒千百，專業大乘，獨步淮河，時無競化，所入法門，非世可知。學者仰之，以為履
GA088n0089_p0213a07║地戴天，莫知高厚。師以心觀口授南岳，盛弘南方，而師之門人在北者，皆無聞焉。見《佛祖
GA088n0089_p0213a08║統紀》
GA088n0089_p0213a09║三祖南嶽尊者師諱慧思，姓李氏，元魏南豫州武津人也。兒童時，夢梵僧勉令
GA088n0089_p0214a01║入道。嘗於空塚及移託古城，鑿穴棲身。除乞食緣，晝夜讀《法華經》，頂禮精勤，不事寢息。久
GA088n0089_p0214a02║雨濕蒸，舉身浮腫；忍心向經，忽爾消磨。又夢普賢乘白象王摩頂，所摩頂上隱起肉髻。年
GA088n0089_p0214a03║十五，出家受具，夢四十二僧為加羯磨圓滿戒法。因讀《妙勝定經》，見讚美禪定，乃徧親禪
GA088n0089_p0214a04║學。後謁文師，咨受口訣，授以觀心之法。坐禪達旦，遂動八觸，因見三生行道之迹。夏竟將
GA088n0089_p0214a05║受歲，放身倚壁，豁然大悟法華三昧。師此後弘通大乘，初河南衮州，次郢州，次光州開岳
GA088n0089_p0214a06║寺，次大蘇山。每講《大般若經》時，為諸惡論師競以毒藥欲斷師命。師一心念般若，毒即為
GA088n0089_p0214a07║消。由此發願造金字《大品般若經》及《法華經》。造畢製願文一卷（在藏），命弟子智顗代講。至「一
GA088n0089_p0214a08║心具萬行」，忽有所疑，師曰：「如汝疑者，乃大品次第意耳，未是法華圓頓旨也。吾昔於夏中，
GA088n0089_p0214a09║一念頓證，諸法現前。吾既身證，不必有疑。」顗師問：「所證是十地耶？」曰：「吾一生望入銅輪（圓
GA088n0089_p0215a01║十住）；以領徒太早，損己益他，但居鐵輪耳（十信）。」後避地居南嶽，登祝融峯，遇嶽神會棋，神詣師
GA088n0089_p0215a02║曰：「師何來此？」師曰：「求檀越一坐具地。」神曰：「諾！」即飛錫以定其處（今福嚴寺是）。神曰：「師已占福地，
GA088n0089_p0215a03║弟子當何所居？」師即轉一石鼓下，逢平地而止（今嶽君塑像猶在石鼓之上）。嶽神乞戒，師為說法要。
GA088n0089_p0215a04║一日謂嶽神曰：「他日吾有難，檀越亦當有難。」（事具本傳）。師將順世，大集門學，連日說法，苦切
GA088n0089_p0215a05║寒心，乃曰：「若有十人不惜身命，常修法華念佛三昧、方等懺悔、常坐苦行者，隨有所須，吾
GA088n0089_p0215a06║自供給。如無此人，吾當遠去。」竟無荅者，即屏眾斂念將入寂。弟子靈辨不覺號哭，師訶之
GA088n0089_p0215a07║曰：「惡魔，出去！眾聖相迎，方論受生處，何驚吾耶？」即端坐，唱佛來迎，合掌而逝，顏色如生，異
GA088n0089_p0215a08║香滿室，陳太建九年六月二十二日，壽六十三，夏四十九。師身相挺特，耳有重輪，頂有肉
GA088n0089_p0215a09║髻；牛行象步，不倚不斜。平昔禦寒，惟一艾衲，繒纊之屬，一切不受。所居之處，靈瑞重沓；供
GA088n0089_p0216a01║物嚴備，瓶水自滿。有諸天童以為侍衛，或現形大小，或寂爾藏身，異香勝迹，不可勝紀。常
GA088n0089_p0216a02║示眾曰：「道源不遠，性海非遙；但向己求，莫從他覓；覓即不得，得亦非真。」又偈曰：頓悟心源
GA088n0089_p0216a03║開寶藏　隱顯靈通見真相獨行獨坐常巍巍　百億化身無數量縱令逼塞滿虛空　看時不
GA088n0089_p0216a04║見微塵相可咲物兮無比况　口吐明珠光晃晃尋常見說不思議　一語標名言下當有偈
GA088n0089_p0216a05║曰：天不能蓋　地不能載無去無來無障礙　無長無短無青黃　不在中間及內外超羣出眾
GA088n0089_p0216a06║太虛玄　指物傳心人不會寶誌公嘗寄聲與師曰：「老和尚終日灰頭土面，何不向紅塵中
GA088n0089_p0216a07║度眾生去？」師荅曰：「三世諸佛為我一口吞盡，有何眾生可度？」故禪人有「南岳峯頭思大口，
GA088n0089_p0216a08║紅塵堆裏誌公心」之句，至今傳為口實。《佛祖統紀》
GA088n0089_p0216a09║四祖智者大師大師諱智顗，字德安，姓陳氏，穎川人也。隨晉遷都，因止荊州之
GA088n0089_p0217a01║華容縣。父為梁湘東王賓客，孝元帝即位，拜使持節、散騎常侍、益陽縣開國侯。母徐氏，溫
GA088n0089_p0217a02║良齋戒，孕師時，每獲奇夢。初生之時，神光煥然，兼輝鄰屋；凡諸俗慶，並火滅湯冷，為事不
GA088n0089_p0217a03║成。師堯眉舜目湯肩禹背，具四王之相。年十五，於長沙像前發弘誓，願作沙門，荷負正法。
GA088n0089_p0217a04║由精誠感通，夢佛三為摩頂，由是益勵其志。但二親恩愛，不時聽許，乃懇切禮誦，冀獲解
GA088n0089_p0217a05║脫。當拜佛時，恍焉如夢，見極高山臨於大海，山頂有僧招手喚上，以臂接引。登山見所造
GA088n0089_p0217a06║像在彼殿內，伸臂僧舉手指像而語之曰：「汝當居此，汝當終此。」後丁二親艱，始得遂願。年
GA088n0089_p0217a07║十八，投沙門法緒出家，從慧曠師學律。後詣大蘇山持《法華經》。宿緣所熏，常好禪悅。慧思
GA088n0089_p0217a08║禪師名高嵩嶺，行深伊洛；十年常誦，七載方等；九旬常坐，一時圓證。乃輕生重法，涉險而
GA088n0089_p0217a09║去。初獲頂禮，思曰：「昔日靈山同聽《法華》，宿緣所追，今復來矣！」即示普賢道場，行法華三昧，
GA088n0089_p0218a01║經二七日行道，誦經至〈藥王品〉「諸佛同讚藥王菩薩言：是真精進、真法供養」，豁然大悟，照
GA088n0089_p0218a02║了《法華》。將證白師，師曰：「非爾弗證，非我不識。所發定者，法華三昧前方便也。所發持者，初
GA088n0089_p0218a03║旋陀羅尼也。縱令文字法師，千羣萬眾，莫窮汝辨！」於說法人中，最為第一，因代講《般若》。思師
GA088n0089_p0218a04║手執如意於眾中曰：「可謂法付法臣，法王無事者也。」又謂之曰：「吾久羨南嶽，恨法無所寄。
GA088n0089_p0218a05║汝可傳燈設化，莫作最後斷佛種人。汝於陳國有緣，宜往利益。」既奉嚴訓，乃共法喜等二
GA088n0089_p0218a06║十七人，同至陳都，儀同沈君理請住瓦官寺開《法華》經題，勑一日停朝事，公卿畢集。停瓦
GA088n0089_p0218a07║官八年，講《大智度論》，說次第禪門，蒙語默之益者，略難稱紀。後徒眾多而得法少，乃曰：「妨
GA088n0089_p0218a08║我自行化道，可知羣賢各隨所安，吾欲從吾志也。吾聞天台地記，稱有僊宮，若息心茲嶺，
GA088n0089_p0218a09║展平生之志！」陳主有勑留連，徐僕射澘涕勸請。匪從物議，直往東川，陳太建七年秋九月
GA088n0089_p0219a01║也。初入天台，厯遊山水，度石梁，遇聖僧。雖蒙懸授國清之讖，於時三方鼎峙，悠悠何日？且
GA088n0089_p0219a02║隨途南出，見佛隴、南峯左右映帶，最為兼美，即徘徊留意。其夕乃宿定光禪師草菴，定光
GA088n0089_p0219a03║謂曰：「還憶夢中招手事乎？」（此峯金地，我已居之，北峯銀地，汝當居之。即今修禪道場是也。）
GA088n0089_p0219a04║大師雖𣸪懷寶窮岫，聲振都邑，陳少主顧問郡臣曰：「釋門誰為名勝？」徐陵對曰：「瓦官禪師，
GA088n0089_p0219a05║德邁風霜，禪鑑淵海。昔遠遊京邑，郡賢所宗。今高步天台，法雲東靄。永陽王北面親承，願
GA088n0089_p0219a06║陛下詔之，還都弘法。」陳主凡三遣使，皆自手書勑詔，悉稱疾不當。後更勑州敦請，為永陽
GA088n0089_p0219a07║王切諫，乃赴。立禪眾於靈曜，開釋論於太極。又講《仁王般若》，百座居左，五等居右，陳主親
GA088n0089_p0219a08║筵聽法於廣德殿，謝曰：「非但佛法仰委，亦願示諸不迨！」後國敗入隋，秦孝王聞風延屈，晉
GA088n0089_p0219a09║王北面親承，師曰：「大王紆遵聖教，名曰總持。」王曰：「大師傳佛法燈，稱為智者。」至隋開皇十
GA088n0089_p0220a01║三年，旋鄉說法，以荅地恩。十五年自荊下業。十六年重入天台。十七年晉王敦請，出至石
GA088n0089_p0220a02║城，謂徒眾曰：「大王欲使吾來，吾不負言而來。吾知命在此，故不前進。」於石像前口授遺書
GA088n0089_p0220a03║云：「蓮華香爐、犀節如意，留別大王，願芳香不窮，常保如意。」索三衣，命掃洒，令唱《法華》、《觀無
GA088n0089_p0220a04║量壽佛》二部經名，說十如四不生等法門，一一法門攝一切法。「吾今最後策觀談玄，最後
GA088n0089_p0220a05║善寂，吾今當入。」智朗請曰：「不審師居何位？沒此何生？誰可宗仰？」報曰：「我不領眾，必淨六根，
GA088n0089_p0220a06║損己利他，但居五品。生何處者，吾諸師友並從觀音，皆來迎我。誰可宗仰者，汝不聞三聚
GA088n0089_p0220a07║淨戒是汝大師，四種三昧是汝明導。」種種開示教勑竟，跏趺，唱三寶名而入三昧。以開皇
GA088n0089_p0220a08║十七年十一月二十四日未時入滅，春秋六十，僧夏四十。錢忠懿王申請於朝，追諡「法空
GA088n0089_p0220a09║寶覺尊者」。宋寍宗慶元三年，以荊門請，加諡「靈慧大禪師」。具《天台別傳》
GA088n0089_p0221a01║五祖章安尊者師姓吳氏，臨海章安人。始生三月，能隨母稱三寶名，有僧過門
GA088n0089_p0221a02║謂其母曰：「此子非凡！」因以灌頂為名。七歲入攝靜寺，依慧拯出家，日記萬言。年二十受具
GA088n0089_p0221a03║戒，天縱慧解，一聞不忘。陳至德初，謁智者於修禪寺，稟受觀法。研繹既久，頓蒙印可，因為
GA088n0089_p0221a04║侍者，隨所住處，所說法門悉能領解。禎明元年，隨智者止金陵光宅，聽講《法華》。隋開皇十
GA088n0089_p0221a05║三年夏，受《法華玄義》於江陵玉泉。十四年夏，受圓頓止觀於玉泉。至於餘處講說，聽受之
GA088n0089_p0221a06║次，悉與結集，大小部帙百有餘卷。傳諸未聞，師之功也。師著《涅槃玄義》二卷、《疏》二十卷。時
GA088n0089_p0221a07║隋末兵興，寇盜羣起，師自序云：「推度聖文，凡厯五載，何年不見兵火？何歲不見干戈？菜食
GA088n0089_p0221a08║水齋，冰牀雪被。」其勞苦有若此者。疏成，烈火焚之不爇。師晚年於會稽稱心精舍講說《法
GA088n0089_p0221a09║華》，時人讚之，有「跨朗籠基，超雲邁印」之語。唐貞觀六年八月七日，終於國清寺，壽七十二，
GA088n0089_p0222a01║臘五十二。先是，貞觀元年同學智晞臨終曰：「吾生兜率，見先師智者，寶座行列皆悉有人，
GA088n0089_p0222a02║唯一座空。彼天人曰：卻後六年，頂法師來昇此座。」計歲論期，審晞不謬。吳越王請諡為「總
GA088n0089_p0222a03║持尊者」。見《佛祖統紀》
GA088n0089_p0222a04║六祖法華尊者師諱智威，蔣氏，栝之縉雲人。家世業儒，年十八為本郡堂長（郡
GA088n0089_p0222a05║學之職）。父母令歸納婦，路逢梵僧謂之曰：「少年何意欲違昔重誓耶？」因示其五願曰：「一願
GA088n0089_p0222a06║臨終正念，二願不墮三途，三願人中託生，四願童真出家，五願不為流俗之僧。」蓋前身為
GA088n0089_p0222a07║徐陵，聽智者講經，深有詣入，對智者親立此願。師聞願已，不復還家，即往國清投章安為
GA088n0089_p0222a08║師。受具之後，咨受心要，定慧俱發，即證法華三昧。唐上元元年欲卜勝地，說法度人，執錫
GA088n0089_p0222a09║而誓曰：「錫止之處即吾住所。」其錫自國清飛至蒼嶺普通山，可五百里。以隘陜不容廣眾，
GA088n0089_p0223a01║陵空再擲，至軒轅鍊丹山。師既戾止，剪棘刈茅，班荊為座，聚石為徒，晝講夜禪，手寫藏典，
GA088n0089_p0223a02║於是名其地曰「法華」。既而學者子來，習禪者三百人，聽講者七百眾，常分為九處安居。師
GA088n0089_p0223a03║身長七尺，骨法古秀。每登座，有紫雲覆頂，狀如寶蓋，鳥雀旁止，有同家畜。法華至僊居上
GA088n0089_p0223a04║阪約八十里，師每日往返，齋粥禪講，未嘗少違，咸謂有神足通。永隆元年十一月二十八
GA088n0089_p0223a05║日，趺坐禪堂而化，異香七日不歇。是日眾見坐逝於寺，而上阪之人見越檀越舍。至人起
GA088n0089_p0223a06║滅，其不可測識如此。傳法雖眾，唯天宮威師為之正嗣。師在太宗朝，名德升聞，召補朝散
GA088n0089_p0223a07║大夫，封「引駕大師」，吳越王請諡「玄達尊者」。見《佛祖統紀》
GA088n0089_p0223a08║七祖天宮尊者師諱慧威，姓劉氏，婺州東陽人，摠角之歲，深厭勞生，遂入空門，
GA088n0089_p0223a09║祝髮受具。聞法華大弘天台之道，即往受業。刻志禪法，晝夜惟勤三觀法門，頓獲開悟。時
GA088n0089_p0224a01║人見其深入威師之室，遂以「小威師」稱之。後歸止東陽山谷。師年四十，絕交人事。自法華
GA088n0089_p0224a02║入滅之後，登門求道者不知其數，傳法之的唯在左溪耳。師於高宗朝與法華同封朝散
GA088n0089_p0224a03║大夫四大師，吳越王請諡「全真尊者」。見《佛祖統紀》
GA088n0089_p0224a04║八祖左溪尊者師玄朗，字慧明，婺之東陽人，姓傅氏，雙林大士六世孫也。母葛
GA088n0089_p0224a05║氏感異夢而有娠，洎生未嘗作嬰兒啼，每見人則欣㗛盈面。九歲出家受具後，聞天宮盛
GA088n0089_p0224a06║弘止觀，即往求學。未幾，一家宗趣解悟無遺。常以十八種物行頭陀行。依憑巖穴，建立招
GA088n0089_p0224a07║提，面列翠峯，左縈碧㵎，因自號曰左溪。每言泉石可以洗昏蒙，雲松可以遺身世，常晏居
GA088n0089_p0224a08║一室，自以為法界之寬。心不離定，口不甞藥，耄耆之歲同於壯齡。揉紙而衣，掬泉而飲。洗
GA088n0089_p0224a09║鉢則羣猿爭捧，誦經則眾禽交翔，幽棲林谷，深以為樂。一日有盲狗至山，長嘷伏地，師為
GA088n0089_p0225a01║行懺；不逾旬日，雙目俱明。每翹跪祈請，願生兜率內院；斂念之頃，忽感舍利從空而下。天
GA088n0089_p0225a02║寶十三載九月十九日，呼門人謂曰：「吾六即道圓，萬行無碍，戒為心本，汝等師之。」即端坐
GA088n0089_p0225a03║長別。壽八十二，夏三十一。吳越王請諡「明覺尊者」。具見《佛祖統紀》
GA088n0089_p0225a04║九祖荊溪尊者師諱湛然，姓戚氏，世居晉陵荊溪，時人尊其道，因以為號。家本
GA088n0089_p0225a05║習儒，故幼學夙成，在兒童中，超然有邁俗志。年十七訪浙右，開元十八年始從學左溪。左
GA088n0089_p0225a06║溪既沒，師挈密藏，獨運東南。謂門弟子曰：「道之難行也，我知之矣。古之至人靜以觀其復，
GA088n0089_p0225a07║動以應其物，二俱不住，乃蹈大方。今之人或蕩於空，或膠於有，自病病他，道用不振。將欲
GA088n0089_p0225a08║取正，舍余誰歸？」於是大啟妙法，旁羅萬行，盡攝諸相，入於無閒。即文字以達觀，導語默以
GA088n0089_p0225a09║還源。乃祖述所傳，著為記文，凡數十萬言，使一家圓頓之教悉歸於正。曰金錍，曰義例，皆
GA088n0089_p0226a01║孟子尊孔道、闢楊墨之辭。識者謂荊溪不生則圓義永沉矣。天寶大厯閒，朝廷三詔，並辭
GA088n0089_p0226a02║疾不起。始居蘭陵，嘗與江淮名僧四十人同禮五臺清涼觀，師帥徒千指迎送，時人歎其
GA088n0089_p0226a03║尊師之有禮。有不空三藏門人含光白師曰：「頃從不空遊厯天竺，見梵僧云：『聞大唐有天
GA088n0089_p0226a04║台教迹，可以識偏圓、𥳑邪正、明止觀，可能譯之至此土耶？』」師聞之歎曰：「可謂中國失法，求
GA088n0089_p0226a05║之四維！」晚歸台嶺，大布而衣，一牀而居，以身誨人，耆年不倦。大兵、大飢之際，學徒愈繁，瞻
GA088n0089_p0226a06║望堂室以為依怙。建中二年二月五日，示疾於佛隴，語門人曰：「道無方，性無體；生歟，死歟，
GA088n0089_p0226a07║其旨一貫。吾歸骨此山，報盡今夕，要與汝等談道而決。夫一念無相謂之空，無法不備謂
GA088n0089_p0226a08║之假，不一不異謂之中。在凡為三因，在聖為三德；爇炷則初後同相，涉海則淺深異流。自
GA088n0089_p0226a09║利利人，如此而已。汝其志之！」言乞，隱几而化。壽七十二，夏四十。門人受業身通者三十九
GA088n0089_p0227a01║人，縉紳先生、高位崇名而屈體承教者又數十人。吳越王請諡「圓通尊者」。具《佛祖統紀》
GA088n0089_p0227a02║十祖興道尊者師諱道邃，不知何許人。唐大厯中，來依荊溪，於佛隴洞悟幽玄，
GA088n0089_p0227a03║無所疑滯，荊溪嘉之曰：「吾子其能嗣興吾道矣，遂授以止觀輔行。」師為眾開說發明深旨，
GA088n0089_p0227a04║聽者無不領悟。同門元皓一見師大敬服。貞元二十一年日本國最澄遠來求法，聽講受
GA088n0089_p0227a05║誨晝夜不息，盡寫一宗論疏以歸。既泛舸東還，指一山為天台，創一剎為傳教。化風盛播，
GA088n0089_p0227a06║學者日蕃，遂遙尊邃師為始祖。日本傳教實起於此。盤公私諡「興道尊者」。見《統紀》
GA088n0089_p0227a07║十一祖至行尊者師諱廣修，姓畱氏，東陽夏昆人。早入邃師之室，研精教觀，
GA088n0089_p0227a08║而向心至行。日誦《法華》、《淨名》、《光明》、《梵網》、《四分戒本》為常課；六時行懺，晚年彌篤。每嵗行隨
GA088n0089_p0227a09║自意三昧七七日，未嘗以事廢。天台刺史韋珩素重教門，請入郡堂講止觀，珩於即席深
GA088n0089_p0228a01║有省發，時會聽者莫不欣慶。會昌三年二月十六日終於禪林。登門弟子甚眾，居上首名
GA088n0089_p0228a02║物外。盤公私諡「至行尊者」。見《統紀》
GA088n0089_p0228a03║十二祖正定尊者師諱物外，姓楊氏，閩之侯官人，從修師傳止觀，且說且行。
GA088n0089_p0228a04║大中末歲，斂跏趺一室，妙入正定，謂弟子曰：「汝若不死，至五穀登時，可擊磬，引我出。」越歲
GA088n0089_p0228a05║餘，弟子如所教，遂從定起。中和五年三月十五日，終於國清。門人元誘、敬林、慧疑皆傳道
GA088n0089_p0228a06║於世，以紹家學。盤公私諡曰「正定尊者」。具見《統紀》
GA088n0089_p0228a07║十三祖妙說尊者師諱元琇，天台人，依國清外法師學止觀，盡其旨妙。於講
GA088n0089_p0228a08║說，不以學徒眾寡二其心。一日昇座，眾集，有異僧十人自外而入，威儀一觀。致敬已，坐行
GA088n0089_p0228a09║末；講散，復問訊即出。師遣侍者邀之，皆陵空，舉手笑謝而去。師當僖昭之際，天下方亂，學
GA088n0089_p0229a01║教之徒忽散忽聚，以故得定慧之業者艱其人；唯清竦、常操承事日久，洞達無遺。盤公私
GA088n0089_p0229a02║諡為「妙說尊者」。見《統紀》
GA088n0089_p0229a03║十四祖高論尊者師諱清竦，天台人，依琇法師精思止觀，旦夜不懈。及繼主
GA088n0089_p0229a04║國清，說行兼至。時錢氏建國吳越，天台一境有同內地，師領眾安處，勵其志曰：「王臣外護，
GA088n0089_p0229a05║得免兵革之憂；終日居安，可不進道以答國恩？」每臨座，高論不已，眾莫敢有倦色。門人世
GA088n0089_p0229a06║業者羲寂、志因、覺滿。盤公私諡為「高論尊者」。具見《統紀》
GA088n0089_p0229a07║十五祖淨光尊者師諱羲寂，字常照，永嘉胡氏子。幼白二親求出家，誦《法華》
GA088n0089_p0229a08║期月而徹。年十九，祝髮具戒，深達持犯，乃造天台，學止觀於竦法師。其所領解，猶河南之
GA088n0089_p0229a09║一徧照也。嘗寓四明育王寺，夢登國清；上方有寶幢座，題曰「文殊臺」；欄楯外隔，欲入不可。
GA088n0089_p0230a01║俄見觀音從堂而出，手卻行馬，低囘相接。忽見自身與觀音體合為一，自是之後，樂說無
GA088n0089_p0230a02║盡。吳越忠懿王因覽《永嘉集》，有「同除四住，此處為齊。若伏無明，三藏則劣」之語；以問韶國
GA088n0089_p0230a03║師，韶曰：「此是教義，可問天台寂師。」王即召師出金門，建講以問前義。師曰：「此出智者妙玄。
GA088n0089_p0230a04║自唐末喪亂，教籍散毀，故此諸文多在海外。」於是王遣十使，往日本國求取教典。既囘，王
GA088n0089_p0230a05║為建寺螺溪，扁曰「定慧」，賜號「淨光法師」，及請諡天台諸祖。一家教學，鬱而復興，師之力也。
GA088n0089_p0230a06║雍熙四年十一月四日寢疾，囑門人不許哭泣祭奠。言已即瞑目，壽六十九，夏五十。傳法
GA088n0089_p0230a07║弟子百餘，外國十人，義通實為高弟。天台官民先會傳戒者，共迎師真相於開元寺，縞素
GA088n0089_p0230a08║致祭，哀動一城，天為慘色。盤公私諡「淨光尊者」。見《統紀》
GA088n0089_p0230a09║十六祖寶雲尊者師諱義通，字惟遠，高麗國族，姓尹氏。梵相異常，頂有肉髻，
GA088n0089_p0231a01║眉毫宛轉，伸長五六寸。幼從龜山院釋宗為師，受具之後，學《華嚴》、《起信》，為國宗仰。晉天福
GA088n0089_p0231a02║時，來遊中國，至天台雲居韶國師輪下，忽有契悟。及謁螺溪，聞一心三觀之旨，乃歎曰：「圓
GA088n0089_p0231a03║頓之學畢茲轍矣！」遂留受業。久之，具體之聲浹聞四遠。欲括囊東歸，假道四明。郡守太師
GA088n0089_p0231a04║錢惟治咨問心要，請受菩薩戒，乃固留之曰：「或尼之，或使之，非弟子之力也。如曰，利生，何
GA088n0089_p0231a05║必雞林乎？（高麗別名）」師曰：「緣既汝合，辭不我卻。」因止其行。漕使顧承徽舍宅為傳教院，太平興國
GA088n0089_p0231a06║六年賜額為「寶雲」。師敷揚教觀幾二十年，昇堂受業者不可勝紀，惟法智、慈雲為上足。常
GA088n0089_p0231a07║呼人為鄉人，有問其故，曰：「吾以淨土為故鄉，諸人皆當往生，皆吾鄉之人也。」端拱元年十
GA088n0089_p0231a08║月二十一日，右脇而化。闍維三日，舍利盈滿骨中。門人奉葬於育王寺之西北隅，壽六十
GA088n0089_p0231a09║二。具《統紀》
GA088n0089_p0232a01║十七祖法智尊者師諱知禮，字約言，四明金氏，父經與母李氏禱於佛，夢神
GA088n0089_p0232a02║僧携童子遺之，曰：「此佛子羅𬑟羅也。」暨生，因以為名。七歲喪母，號哭不絕，白父求出家。太
GA088n0089_p0232a03║平興國四年，從寶雲學教觀，始三日，首座謂之曰：「法界次第，汝當奉持。」師曰：「何謂法界？」座
GA088n0089_p0232a04║曰：「大總持法門圓融無礙者是也。」師曰：「既圓融無礙，何有次第？」座無對。居一月，自講《心經》，
GA088n0089_p0232a05║聽者服其夙悟。五年，其父夢師跪于寶雲之前，以瓶水注於口。自是，圓頓之旨一受即了。
GA088n0089_p0232a06║端拱元年寶雲歸寂，師復夢貫寶雲之首，擐於左臂而行。即自解曰：「將非初表受習流通，
GA088n0089_p0232a07║次表操持種智之首化行於世耶？」淳化閒始受請，主乾符。因學徒繁集，遂徙居保恩院，道
GA088n0089_p0232a08║法大熾，為學徒淵藪。日本嘗遣徒持二十問，詢求法要。師答之，咸臻其妙，天台之教莫盛
GA088n0089_p0232a09║此時。真宗皇帝知名，遣中貴人至其居，命修懺法，厚有賜予。嘗偕十僧修妙懺三年，且約
GA088n0089_p0233a01║以懺罷共焚其軀，庶以激怠惰而起精進。翰林學士楊億、駙馬都尉李遵勗，嘗薦師號，遐
GA088n0089_p0233a02║仰道風，白丞相寇準，奏紫服及「法智大師」號；復奉書為賀，兼勸請住世。師以公私意勤，竟
GA088n0089_p0233a03║沮前志。門人本如上堂，請益經王之旨，師曰：「汝為我作三年監院來！」如依言，三年辦事竟，
GA088n0089_p0233a04║特上堂諮問。師乃大喝一聲，如豁然開悟，乃呈頌曰：處處途歸路　時時復故鄉本來成現
GA088n0089_p0233a05║事　何必待思量其開悟人，隨機施設，有若此者。復集十僧修大悲懺三年，又修光明懺七
GA088n0089_p0233a06║日為順寂之期。方五日，結跏趺坐而逝，實天聖六年正月五日也。年六十有九，僧臘五十
GA088n0089_p0233a07║四。經月，發龕以視，顏膚如生，瓜髮俱長。茶毘，舌根不壞，舍利不可數。門人稟法領徒者三
GA088n0089_p0233a08║十人，入室四百八十人，升堂千人，所著述至多。師以上智之才，當中巽之運，東征西伐，再
GA088n0089_p0233a09║清教海，功業之盛可得而思？自荊溪而來，九世二百年閒，備眾體而集大成，闢異端而隆
GA088n0089_p0234a01║正統，惟師一人而已。嗚呼盛哉！《統紀》
GA088n0089_p0234a02║
GA088n0089_p0234a03║
GA088n0089_p0234a04║昭宣法師　用荷法師　獻玭法師　文舟法師　從鏡法師　機融法師　華蓮法師　錦超法師
GA088n0089_p0234a05║　妙宣法師　鈵輝法師　朗修法師　從漢法師　西璋法師　景持法師　德山法師　聞昌法師
GA088n0089_p0234a06║　卓雲法師　同透法師　指南法師　顯清法師　華山法師　功極法師　永修法師　趨西法師
GA088n0089_p0234a07║　文雲法師　已上各助英洋壹元光緒拾九年桂月天台山佛隴真覺寺敏曦募刻
GA088n0089_p0234a08║
GA088n0089_p0234a09║天台山方外志卷第六終