GA089n0089_p0357a01║天台山方外志卷第九
GA089n0089_p0357a02║天台山幽溪沙門　傳燈　撰
GA089n0089_p0357a03║神僊考第十
GA089n0089_p0357a04║天台山，古稱神僊窟宅，道書指赤城為玉京洞
GA089n0089_p0357a05║天，乃十大洞天之一，茅司命所治。其下別有洞
GA089n0089_p0357a06║臺，方二百里，魏夫人所治。南馳縉雲、北接四明、
GA089n0089_p0357a07║東距溟渤、西通剡川。桐柏山，號「金庭洞天」，王子
GA089n0089_p0357a08║晉所治之處。中有日月三辰之精，光燭洞天。金
GA089n0089_p0357a09║臺玉室，瑤花芝草等物可以修鍊金丹，故好道
GA089n0089_p0358a01║之士皆依棲焉。夫神僊之界，絕於人境，惟有僊
GA089n0089_p0358a02║緣者得以見之。若劉阮之逢僊女，可交之遇至
GA089n0089_p0358a03║人，自古及今能幾人斯？然劉阮踪蹟，道家傳談
GA089n0089_p0358a04║以為盛事；而或者以神僊絕欲、無㛰配事難之，
GA089n0089_p0358a05║而道士卒無以自解。不知僊者同於欲界，雜於
GA089n0089_p0358a06║地居，進於人而劣於天；而欲界六天尚未出欲，
GA089n0089_p0358a07║矧神僊乎？第欲情漸薄，與人為異，故經云「六受
GA089n0089_p0358a08║欲交抱，執手笑視媱」。以次推輕重，可知神僊之
GA089n0089_p0358a09║欲，輕於人而重於天，又可知也。而儒者陸可大
GA089n0089_p0359a01║又以費禮刺之，其詩有云：「古來賢潔羞自媒，神
GA089n0089_p0359a02║僊往往非凡胎；劉晨、阮肇如有道，詎肻費禮㛰
GA089n0089_p0359a03║天台」云云。此不獨欲以方內之教以繩方外，且又
GA089n0089_p0359a04║欲以儒禮而訓神僊矣。不知彼有僊緣，緣即良
GA089n0089_p0359a05║媒。若董永之孝感而天帝妻之以僊女。董以天
GA089n0089_p0359a06║為媒，安知劉阮不以僊為媒乎？禪者或又曰：「若
GA089n0089_p0359a07║如子言，則宋景祐中護國寺僧明照亦見此物，
GA089n0089_p0359a08║照即叱曰：『山鬼伎倆，復欲魅道人耶？』言已即隱。
GA089n0089_p0359a09║此復云何？」余對曰：「學佛與學僊異。學僊者惟恐
GA089n0089_p0360a01║不得見相，學佛者惟恐著相。尚不著佛而求，矧
GA089n0089_p0360a02║著僊乎？雖一切不著，亦不固謂之無。此三教之
GA089n0089_p0360a03║道用之所以為異也。然深山窮谷之中，千年木
GA089n0089_p0360a04║石每為鬼物所附。其變幻詭異往往惑人，在在
GA089n0089_p0360a05║有之。此不可不辯，而求僊者又不可不知也。舊
GA089n0089_p0360a06║志所書，僊凡混淆。今為兩門，先神僊，次道士。若
GA089n0089_p0360a07║寒山、拾得則已書於〈聖僧志〉中，以非僊類故也。
GA089n0089_p0360a08║神僊
GA089n0089_p0360a09║軒轅黃帝《神僊體道通鑑》云：「黃帝嘗往天台山受金液神丹。」
GA089n0089_p0361a01║商伯夷、叔齊道書稱：「二子死，為九天僕射，治桐柏。」由今桐柏觀有二石像，鐫製奇
GA089n0089_p0361a02║古，體色溫潤。或云「王靈寶請之徽宗宮中」，然無所據。
GA089n0089_p0361a03║周彭宗字法先。師杜沖真人，授丹經五千文、守一之道。嘗有神燈浮空映席，五色雲霞
GA089n0089_p0361a04║臨繞。能三晝夜通為一息。或自沒水底，竟日方出。若瞑目僵臥，輒一年許不動。塵委其上，
GA089n0089_p0361a05║積厚如紙。能以一氣誦五千文，通為兩遍。氣禁蛇虎，亦能禁㐫人，使手足不覺自拘。或使
GA089n0089_p0361a06║幽靈擊之。年一百五十歲，常如二十年少。周厲王丙申，太上遣僊官下迎，為太清真人，治
GA089n0089_p0361a07║赤城宮。
GA089n0089_p0361a08║王喬字子晉，靈王太子，好吹簫，作鳳鳴。浮丘公接以上嵩高，三十餘年後，人求之不得。偶
GA089n0089_p0361a09║見亘良，曰：「告我家人，七月七日待我於緱氏山。」至時，果見喬乘白鶴而去。道家稱為「右弼
GA089n0089_p0362a01║真人」，治桐柏山，掌吳越水旱。五代時封「元弼真君」，宋政和三年封「元應真人」，紹興庚申加
GA089n0089_p0362a02║號「善利廣濟真人」。台之寺院奉為護伽藍神，蓋一方土地主也。事蹟具見〈靈異考〉。
GA089n0089_p0362a03║控鶴僊人天台山元靈老君華真僊師遣第七僊子名屬仁，乘雲駕鶴遊厯武夷山，
GA089n0089_p0362a04║安排地僊。見張湛等各有僊分，乃遣何鳳兒往天台山取籍檢視。僊籍各有姓名，乃安排
GA089n0089_p0362a05║魏王而下一十三人同居此山。
GA089n0089_p0362a06║西漢茅盈字叔申，少秉異操，天才頴爍。十八棄家，遇西城王君，告以玉佩金璫之法。
GA089n0089_p0362a07║玄迹渺邁，白日神僊，乘飛步虛、越波凌津。靈官奉從，著於民口；節旄旌旗，光耀天下。並教
GA089n0089_p0362a08║二弟茅固、茅衷上道，三神乘鶴，各治茅山。盈與王君俱去，到赤城玉洞，蒞司命之任，出入
GA089n0089_p0362a09║太微，受事太極也。
GA089n0089_p0363a01║李奉僊東蜀人，自幼不語。年十八，常欲寒栖，以避臭茹。人問之，曰：「知白守黑，道貴昏默。
GA089n0089_p0363a02║我師南岳公云：『吾，周靈王太子，吹笙者也。今授子朱綱之法，將升度南宮。吾師浮丘公授
GA089n0089_p0363a03║予，今付於子，子宜勤守；若更此生，萬刧不度。吾將為南岳司命，侍帝晨。又補桐柏真人。』」言
GA089n0089_p0363a04║訖遂隱，漢宣帝詔，不起。
GA089n0089_p0363a05║東漢劉晨、阮肇漢永平五年，剡縣劉晨、阮肇共入天台山，迷不得返。經十三日，
GA089n0089_p0363a06║糧盡，饑餒殆死。遙望山上有一桃樹，大有子實。永無登路，攀緣籐葛乃得上。各噉數枚而
GA089n0089_p0363a07║饑止體充。復下山，持杯取水欲盥潄，見蕪青葉從山腹流出，甚鮮新；復一杯流出，有胡麻
GA089n0089_p0363a08║飯糝。便共沒水，逆流行二三里，得度山，出一大溪邊。有二女子姿質妙絕，見二人持杯出，
GA089n0089_p0363a09║𠊳笑曰：「劉阮二郎捉向所失流杯來。」晨、肇既不識之，緣二女子𠊳呼其姓，如似有舊，乃相
GA089n0089_p0364a01║見；而悉問：「來何晚？」因邀還家。其家銅瓦屋，西壁東壁下各有一大牀，皆施絳帳四維。帳角
GA089n0089_p0364a02║懸鈴，金銀交錯。牀頭各有十侍婢，敕云：「劉阮二郎經涉山岨，向雖得桃實，猶尚虛，可速作
GA089n0089_p0364a03║食。」食胡麻飯、山羊脯、牛肉，甚美。食畢行酒，有一羣女來，各持五三桃子，笑曰：「賀汝壻來。」酒
GA089n0089_p0364a04║酣作樂。暮令各就一帳宿，女就之。言聲清婉，令人忘憂，遂停半年。氣候草木是春時，百鳥
GA089n0089_p0364a05║啼鳴，更懷悲思，求歸甚苦。女曰：「罪使君思家，當可如何？」遂呼前來女子有三、四十人，集會
GA089n0089_p0364a06║奏樂，共送劉、阮，指示還路。既出，親舊零落，邑屋改異，無相識。問訊，得七世孫，傳聞上世入
GA089n0089_p0364a07║山，迷不得歸。至晉太元八年，總復去，不知何所。
GA089n0089_p0364a08║王思真王思真者，位為太上侍經僊郎。漢靈帝光和二年己未正月一日，太上老君降
GA089n0089_p0364a09║於天台山，命思真披九光之韞，書《洞玄》、《太洞》等經三十六卷，以授太極左僊公葛玄。
GA089n0089_p0365a01║張皓字文明，汝南人。漢安帝永初中，遇封衡授以《青要紫書》、《金根上經》及神丹半兩，從而
GA089n0089_p0365a02║戒之曰：「勤則得之，替則失之。」皓俯伏受命，入赤城山服丹行道。久之，耳能洞聽，目能徹視。
GA089n0089_p0365a03║常有學者迫來訪之，則或為白鶴，或為飛雲，摶空遊虛，隱沒莫見。至魏明帝太和初登真。
GA089n0089_p0365a04║陰長生受太上之命住赤城。
GA089n0089_p0365a05║吳葛僊公名玄，字孝先，道士支道紀夢通玄真人從大羅天降生。十八九歲，僊道漸
GA089n0089_p0365a06║成，入天台赤城精思念道。遇左元放授以《九丹金液僊經》、《劾鬼秘法》、《三元真一妙經》。行持
GA089n0089_p0365a07║三年，廣積功效。光和二年正月朔，感太上老君敕真人徐來勤等同降於天台，授《靈寶經》
GA089n0089_p0365a08║三十六部，及《上清齋法》二等，并《三籙七品齋法》。今桐柏有法輪院，三真降經之處及僊公
GA089n0089_p0365a09║役鬼所築受誥壇存焉。又得分形萬化之術、靈感應變之法。道成，乃於天台山立壇，授道
GA089n0089_p0366a01║微《五岳真形圖》，曰：「吾昔受左元放先生，今付於汝。」後玉帝三頒錫命，服閣皂煉成之丹。聞
GA089n0089_p0366a02║僊樂嘹喨，旌幢翳天。坐八景琅輿，僊童玉女左右衛迎。白鶴繞空，冉冉而舉。位為太上玉
GA089n0089_p0366a03║宗太極左宮僊公。
GA089n0089_p0366a04║晉袁根、柏碩剡縣人。因驅羊度赤城山，忽有石門豁然，見二女方笄，遂為室家。後
GA089n0089_p0366a05║謝歸，女以香囊遺之。根後羽化，碩年九十餘。見《搜神記》。
GA089n0089_p0366a06║班孟是女子，能飛行。服酒餌丹，年四百歲，色如少女。能飛行，坐虛空之中與人談語；又能
GA089n0089_p0366a07║入地中，初沒足，漸至腰及胷髻，良久而盡沒不見。又以指刻地，即成井，可汲；指人瓦，屋即
GA089n0089_p0366a08║飛。嘗取人桑果數千株，聚之如山；十餘日吹之，各還其本處如故。又能含墨水噴紙成文
GA089n0089_p0366a09║字，皆有意義。後入天台山僊去。事出《僊苑編珠》。或訛「大治山」云。
GA089n0089_p0367a01║魏夫人名華存，西王母降之，授以《玉清隱書》；三十餘真各歌陰歌陽歌之曲，王母為之
GA089n0089_p0367a02║和，上元夫人亦荅歌。王母及上元夫人、紫陽左僊公、太極僊伯、清虛王君，乃攜華存同去。
GA089n0089_p0367a03║東南行，俱詣天台山洞宮玉宇之下，眾真皆從王母昇還龜臺矣。
GA089n0089_p0367a04║王玄甫沛人也。同吳人鄧伯元學道於赤城，受服青精飯，吞日精丹景之法。內思洞房，
GA089n0089_p0367a05║積三十四年，乃內見五臟，冥夜中能書。穆帝永和元年正月十五日天帝遣羽車迎之。與
GA089n0089_p0367a06║鄧伯元垂雲駕龍，白日昇天，為中岳真人。
GA089n0089_p0367a07║許邁字叔玄，勾曲人也。入懸𩆎山，改名遠遊。服朮黃精，感太乙真人定錄茅君授上法。後
GA089n0089_p0367a08║移赤城，遇王世龍，受解束反行之道。服玉液朝腦精，三年之中面有童顏。後度世東宮，為
GA089n0089_p0367a09║地僊中品。
GA089n0089_p0368a01║羊愔兄忻為台州樂安令。遊阮郎亭，崖上有字，世傳阮肇題。愔醉亭畔，七日方醒。夢入洞
GA089n0089_p0368a02║遇靈英，食青靈芝，百節俱輕。自括蒼往天台一日可到，日行三四百里。
GA089n0089_p0368a03║梁徐則道士徐則者，東海剡人。入縉雲山修道，太極徐真人降謂曰：「汝出八十，當為王
GA089n0089_p0368a04║者師，然後得道。」因廬天台山，絕粒養和，所資惟松水而已。梁武帝詔講道要，徐陵欽其風，
GA089n0089_p0368a05║致晉王廣召問道法。謂門人曰：「吾今年八十一，王召我，徐真人之言驗矣！」既至則辭以日
GA089n0089_p0368a06║時不利。至五更，寂然返真。王命𠊳送還天台。是日江都人或見師徒步，云得還返。至舊隱，
GA089n0089_p0368a07║令弟子掃一室，曰：「有客至，宜延之於此。」有頃，跨石梁而去。翌日，果柩至，方知其異。
GA089n0089_p0368a08║唐王遠知天台道士也。其母夢靈鳳，有娠。僧寶誌曰：「生子當為神僊宗伯。」年七歲，日
GA089n0089_p0368a09║覽萬言。十五入華陽，事陶貞白，授三洞正一法。潘師正是其入室弟子，而司馬承禎則師
GA089n0089_p0369a01║正弟子也。遠知善易知人死生禍福，作《易總》十五卷。一日雷雨雲霧中，老人叱之曰：「汝所
GA089n0089_p0369a02║著書何在？上帝命吾攝六丁雷電追取。」遠知方懼，傍有衣青衣人，已捧書立矣。老人責曰：
GA089n0089_p0369a03║「上方禁文，自有飛天保衛；金科秘於玄都，汝何敢輙藏緗帙！」遠知對曰：「青丘之老傳授。」老
GA089n0089_p0369a04║人曰：「上帝敕下，汝僊品已及受度，期展四年之紀數也。又以小時誤傷一童子唇，不得白
GA089n0089_p0369a05║日昇天。」署少室僊伯。將行，沐浴焚香而化，年一百二十六歲。後於東海借迅風，與人飛渡
GA089n0089_p0369a06║至登州。
GA089n0089_p0369a07║司馬承禎字子微，洛州溫人。事潘師正，傳辟穀導引術。遍遊名山，唐武后嘗召之，未
GA089n0089_p0369a08║幾去。與陳子昂、王維、李白、孟浩然、賀知章、盧藏用、宋之問、王適、畢搆為「僊宗十犮」。睿宗復
GA089n0089_p0369a09║迎至京師，訪以治道，曰：「游心於淡，合氣於漠，與物自然而無容私焉，則天下治。」帝嘆詠曰：
GA089n0089_p0370a01║「廣成之言，何以加此！」辭歸天台。盧藏用指終南山曰：「此中大有佳處，何必天台？」對曰：「以僕
GA089n0089_p0370a02║觀之，乃仕宦之捷徑爾。」盧初隱終南，後登朝，聞言殊有慚色。女貞有名焦靜貞者，泛海詣
GA089n0089_p0370a03║蓬萊求師。至一山，見道者指言曰：「天台山司馬承禎名在丹臺，身居赤城，爾良師也。」靜貞
GA089n0089_p0370a04║既還，詣承禎求度，未幾昇天。嘗降人間，謂薛季昌曰：「司馬先生得道，高於陶都水之任，當
GA089n0089_p0370a05║為東華上清真人。」開元中，文靖天師與承禎赴長生殿千秋節齋。直中夜，行道畢，隔雲屏
GA089n0089_p0370a06║各就枕。斯須，忽聞小兒誦經聲，玲玲如金玉響。天師乃褰裳躡步而窺之，見承禎額上有
GA089n0089_p0370a07║小日如錢，光耀一席。逼而聽之，乃承禎腦中之聲也。天師還，謂其徒曰：「《黃庭經》云：『泥丸九
GA089n0089_p0370a08║真皆有房，方圓一寸處此中。』又云：『左神公子發神語。』其先生之謂乎？」一日謂弟子曰：「吾於
GA089n0089_p0370a09║玉霄峯東望蓬萊，有靈真降駕。今為東海小清童君、東華君所召，必須往。」俄頃化去，如蟬
GA089n0089_p0371a01║蛻，弟子葬其衣冠焉。時年八十有九。玄宗親撰碑文。有《修真秘旨》、《天地宮府圖》、《坐忘論》、《登
GA089n0089_p0371a02║真系》等書行於世。詔贈「銀清光祿大夫」，諡「正一先生」。
GA089n0089_p0371a03║陳世安京兆人。好道，遇僊，白日昇天。治小台山。見《總僊傳》。
GA089n0089_p0371a04║謝自然華陽女冠。幼而入道，慕南岳魏夫人之操。至天台從司馬子微學道後，白日僊
GA089n0089_p0371a05║去。事見《續僊傳》。
GA089n0089_p0371a06║汪子華字時美。三舉不第，嘆曰：「年逾不惑，不登仕版，何面目見朋友乎？」遂與顏真卿同
GA089n0089_p0371a07║事白雲先生張約；再師赤城先生司馬承禎。丹成道備，貞元五年白日昇天。
GA089n0089_p0371a08║李元開元間嘗遊華山採藥。忽一日騎白鹿，謂山下人曰：「我今遊天台，有三老人遮道，留
GA089n0089_p0371a09║之不可。」見王𥳑《疑僊傳》。
GA089n0089_p0372a01║王可交蘇州人。嘗棹舟入松江，中流見畫舫，有道士七人，皆玉冠霞帔。一人呼可交，與
GA089n0089_p0372a02║二栗，命黃衣送上岸，且令合眼。洎開眼，已失黃衣，但見峯巒中，松柏叅天。問之，乃天台山
GA089n0089_p0372a03║瀑布寺前也。自是不食，後挈妻子入四明山，不復出。具見〈靈異考〉。
GA089n0089_p0372a04║許碏少為進士，晚學道。常厯天台，於懸崖人不及處題曰：「許碏自峨眉山尋偃月子至此。」
GA089n0089_p0372a05║後插花滿頭，醉歌、昇雲而去。
GA089n0089_p0372a06║王旻不知何許人，天寶中賜號「太和先生」。有姑亦得道，年七百歲。往來天台，貌如嬰孩。見
GA089n0089_p0372a07║《湖海紀聞》。
GA089n0089_p0372a08║夏侯隱不知何許人。大中末遊天台，獨止一室，或露宿草樹間。每登山渡水，則閉目而
GA089n0089_p0372a09║睡，比至則覺。人呼睡僊。見《僊傳拾遺》。
GA089n0089_p0373a01║月光童子《巨鰲記》云：「有人誤入嵩高山，見東南大巖下石孔中，入有大宮闕，自然明
GA089n0089_p0373a02║燭，與日月無異。有六僊人云：『月光童子在天台，往來此中，非有道不得見。』」又見《總僊記》。
GA089n0089_p0373a03║五代呂洞賓遊天台，居福聖觀，靈應事跡甚多。嘗題一絕於壁云：「青蛇遶地月徘
GA089n0089_p0373a04║徊，夜靜雲閑鶴未回。欲度有緣人換骨，暫留踪跡在天台。」宋紹興間，一丐者負其母，歌於
GA089n0089_p0373a05║市，但云：「只兩口」。既久，詢羣丐所聚，則無是人。一日到台州，出崇和門至泉井洋，擲其母於
GA089n0089_p0373a06║水，乃一巨瓢。跨而昇空。人方思兩口乃呂字也。
GA089n0089_p0373a07║厲歸真天台縣人也。性嗜酒，冬夏常衣單衣。妙於水墨，見屋壁即畫鵲。時人不知其得
GA089n0089_p0373a08║道也。以天祐三年十一月，於河中府中條山，白日沖天。告時人曰：「吾本台州府唐興縣人，
GA089n0089_p0373a09║有弟在彼。」脫下破布衫，服星簪、羽袂而輕舉雲中，寥寥有簫管之聲。
GA089n0089_p0374a01║宋張伯端天台人，字平叔。少好學，晚傳混元之道而未備。孜孜訪問，遍厯四方。後遊
GA089n0089_p0374a02║蜀，遇劉海蟾授金液還丹火候之訣，乃改名用誠，號紫陽。能出陽神，自謂得形神俱妙之
GA089n0089_p0374a03║道。歸，以所得稡成秘訣八十一首，號《悟真篇》。後世宗之，稱為「天台僊派」。年九十九歲趺坐
GA089n0089_p0374a04║而化。用火燒化，得舍利千百，大者如芡實，色皆紺碧。至湻熙中，其家蚤起，見一道流踞上
GA089n0089_p0374a05║席而坐，叩其家事厯厯。值其孫他出而去。人以為用誠之歸云。
GA089n0089_p0374a06║白玉蟾得法於張伯端之再傳。往還天台諸山。博洽儒書，究竟禪理；出言成章，文不加
GA089n0089_p0374a07║點。用都天大雷之法，祈禳輒應；時言休咎，驚動聾俗。嘗墮西湖，遶尋不見。達旦則在水上，
GA089n0089_p0374a08║猶曛然也。後尸解於海豐縣。
GA089n0089_p0374a09║姜僊翁牧牛山谷中，夏熱，招雲覆之，旱則呼雨，多著神異。後坐化，人以其真骨塑像，見
GA089n0089_p0375a01║存豐饒坑廟。旱潦有禱必應。
GA089n0089_p0375a02║沈僊翁歲旱，遇人曰：「請我以瓜酒，必雨。」果如其言。子小僊翁，靈異如父，併塑於尖山廟。
GA089n0089_p0375a03║道士
GA089n0089_p0375a04║東漢劉根字君安，長安人，隱永嘉飛霞洞。嘗至天台赤城訪紫極君。見《僊家雜記》、葛
GA089n0089_p0375a05║洪《神僊傳》。
GA089n0089_p0375a06║晉白雲先生《洞天福地》記：「靈墟乃白雲先生隱處。」《世說》載：「王右軍得筆法於白雲
GA089n0089_p0375a07║先生。」又按《野史辯才》云：「右軍作〈蘭亭記〉三百七十五字，始夢天台子真傳授筆訣，以「永」字
GA089n0089_p0375a08║為法云。」其後司馬子微亦號「白雲子」。
GA089n0089_p0375a09║梁夏馥字子治，陳留人。入桐柏山，遇王真人授以黃水雲漿之法。今在洞中為明晨侍
GA089n0089_p0376a01║郎。見陶弘景《真誥》。
GA089n0089_p0376a02║齊褚伯玉錢塘人也。年十六，家為娶。婦乘車而入，先生踰垣而出，隱於天台中峯二
GA089n0089_p0376a03║十年。樵人見之在重巖之下，顏色怡怡，左右惟有松屑二褁，由是遠近知之。齊高帝徵之，
GA089n0089_p0376a04║不起，乃移居大霍山，僊去。
GA089n0089_p0376a05║葉法善字道元，松陽人。七歲溺於江中，三年不還。父母問其故，曰：「青童引我，飲以雲漿，
GA089n0089_p0376a06║朝於太上，太上領而留之。」自僊府還，已有役使鬼神之術。年十五中毒殆死，見青童曰：「天
GA089n0089_p0376a07║台苗君飛印相救。」於是獲蘇。開元初為銀青光祿大夫鴻臚卿，封「越國公」，充景隆觀主。嘗
GA089n0089_p0376a08║於上元夜引玄宗於西涼府觀燈；又嘗因八月望夜與玄宗遊月宮，聆月中天樂。顯慶中，
GA089n0089_p0376a09║奉命修〈黃籙齋〉於天台山桐柏觀，顯跡甚多。
GA089n0089_p0377a01║唐甘泉先生不知何許人。隱華頂峯，頻詔不起。開元十八年，元宗特於王屋山置
GA089n0089_p0377a02║臺觀以居之。
GA089n0089_p0377a03║吳筠字正節，通經義，美文詞。入嵩山，依潘師正究其術。南遊天台，觀滄海，與有名士相娛
GA089n0089_p0377a04║樂。明皇召問，每開陳，皆名教世務。後復步剡中，忽焚香返真。
GA089n0089_p0377a05║賀知章字季真，會稽人。按許鼎撰《通和先生祖貫碑》云：「貫學黃老，初賀監得攝生之術，
GA089n0089_p0377a06║負笈賣藥，數百年不死。後於天台山昇僊。」（見《高道傳．知章》）。見《唐書．隱逸傳》，亦嘗棄官入道。
GA089n0089_p0377a07║昇僊之說，恐未必然。
GA089n0089_p0377a08║田虛應字良逸，薛季昌以「上清大洞法」授之。潭州旱，蓬髮至，無言而雨降。久雨不止，默
GA089n0089_p0377a09║然岸幘而坐，即霽。元和中入天台不復出，憲宗詔，不起。神人持金爐降詔，因羽化。
GA089n0089_p0378a01║馮惟良字雲翼，師田虛應。元和中入天台，元稹聞其風而悅之。桐柏觀正一先生完葺
GA089n0089_p0378a02║以來，湮廢之久；惟良乃再締構，作上清室、降真堂、白雲亭、翛閑亭，遠復正一先生之迹。以
GA089n0089_p0378a03║三洞之道，行於江表。憲宗詔，不起。一日沐浴冠簪降庭，若有所對召。須臾陞階，遂化。
GA089n0089_p0378a04║吳善經縉雲僊都山人。年十七為道士，遍登匡廬、天台、三茅。元和甲午年八月十三羽
GA089n0089_p0378a05║化。詳見權德輿《大清三洞法師吳先生碑》。
GA089n0089_p0378a06║應夷節字適中，汝南人也，唐明皇開元中高士應凝之曾孫。七歲詣蘭谿靈瑞觀出家，
GA089n0089_p0378a07║年十三與道士籍。久之，遊天台龍虎山，受正一紫虛都功等錄。而後復受昇玄上清回車
GA089n0089_p0378a08║畢道，及紫文素帶藉地騰天符。且「上清大法」，自陶隱居傳王遠知，王傳潘先生，潘傳司馬
GA089n0089_p0378a09║煉師，司馬傳薛季昌，薛傳田良逸，田傳馮惟良，馮傳夷節也；師行之精勤，故動有神靈之
GA089n0089_p0379a01║助。唐武宗會昌中，就天台桐柏觀之西南，別建淨壇以居。觀察使李褒閒來問道，因奏請
GA089n0089_p0379a02║院額，因詔以「道元」為名。拾遺張頴撰記。公卿以師名奏聞，詔賜服號，固辭回。昭宗乾甯中，
GA089n0089_p0379a03║忽一日，沐浴入靜，凝神如有所待。至翌日昧爽解化。及遷神就窆，但空棺而已。
GA089n0089_p0379a04║閭丘方遠字大方，舒州宿松人也。幼而辯慧，年十九，問大丹於香林左元澤。復詣僊
GA089n0089_p0379a05║都山隱真巖，事劉處靜，學修真出世之術。三十四歲受法籙於天台玉霄宮；葉藏質真文
GA089n0089_p0379a06║秘訣盡蒙付授。而方遠守一行氣之暇，篤好子史羣書。每披卷，必一覽之不遺於心。常自
GA089n0089_p0379a07║言：「葛稚川、陶貞白，吾之師友也。」銓《太平經》為三十篇，備盡樞要，其聲名愈播於江淮間。唐
GA089n0089_p0379a08║昭宗景福二年，錢塘彭城王錢鏐深慕方遠道德，訪於餘杭大滌洞，築室宇以安之。昭宗
GA089n0089_p0379a09║累徵之，竟不赴召；乃降詔褒異，就頒命服，俾耀玄風，賜號「妙有大師玄同先生」。闡揚聖化，
GA089n0089_p0380a01║啟發蒙昧。真靈事跡顯聞吳楚，由是從而學者無遠不至。天復二年二月十四日，沐浴焚
GA089n0089_p0380a02║香，端拱而坐，俟亭午而化。顏色怡暢，屈伸自遂，異香芬馥，三日不散。弟子以從俗葬，舉以
GA089n0089_p0380a03║就棺，但空衣而尸解矣。葬於大滌洞之傍白鹿山。後有道俗於僊都山及廬山累見之，自
GA089n0089_p0380a04║言：「我捨大滌洞，歸隱灊山天柱源也。」
GA089n0089_p0380a05║左玄澤永嘉人，性介不隨俗。居玉霄峯二年，絕粒不語。常制《真一頌》。見《赤城志》。又按《續
GA089n0089_p0380a06║志》載：左同仁云即前志玄澤也。師徐徵君，常遊山，經旬不返。樵者見與三虎坐。不食五穀，
GA089n0089_p0380a07║後尸解。見《總僊傳》。
GA089n0089_p0380a08║陳惠虛河東人，為僧居國清寺。嘗與同侶遊石橋，遇異人，自此慕道。晚歸終南山，遇一
GA089n0089_p0380a09║老叟遺以大丹，服之昇天而去。見《僊傳拾遺》。具見〈靈異考〉。
GA089n0089_p0381a01║陳寡言字太初，隱於玉霄峯，號曰華林。天台科法有闕遺者，拾而補之，惟傳度弟子。有
GA089n0089_p0381a02║劉介者就華林請教，奉几杖香火凡二十年，盡寡言之道。寡言將尸解，謂劉介曰：「當盛我
GA089n0089_p0381a03║以布囊，致石室中，慎勿以木為也。」又以詩示其徒曰：我本無形暫有形　偶來人世逐營營
GA089n0089_p0381a04║輪迴債負今還了　搔首索然歸上清別有詩十篇，舊在天台道元院。
GA089n0089_p0381a05║徐靈府號默希子，錢塘天目山人。通儒學，無冀於名利。居天台雲蓋峯虎頭巖石室中
GA089n0089_p0381a06║凡十餘年，絕粒。久之，凝寂而化，亯年八十二。著《玄鑑》五篇，詮《通玄真經》十二篇，及撰《天台
GA089n0089_p0381a07║山記》、《三洞要畧》、《寒山子集序》。
GA089n0089_p0381a08║葉藏質字含象，處州松陽人，法善之裔也。詣天台馮惟良，授《三洞》經籙。於玉霄峯選勝，
GA089n0089_p0381a09║創道齋，號「石門山居」。日誦《道德》、《度人》二經。晚年尤精符術，請之者如織。婺州牧為邪物所
GA089n0089_p0382a01║撓，詣請符，至中路犯以忌穢，失之。牧親造，見案上有封箇，封檢甚固，乃前之符也。因焚香
GA089n0089_p0382a02║致匣捧歸，祟物遂絕。唐懿宗優詔石門山居為玉霄觀。忽命酒，召其友應夷節同飲。語及
GA089n0089_p0382a03║生平事，然後告以行日。及期，題於門曰：「雞鳴時去。」門人遂聞珠珮雜鼓樂聲于空中。須臾
GA089n0089_p0382a04║雞唱，視之，已化矣，年七十四。
GA089n0089_p0382a05║杜光庭字聖賓，號東瀛子。或云栝蒼人，為時巨儒。唐懿宗朝，與鄭雲叟賦萬言不遂，入
GA089n0089_p0382a06║道事天台山應夷節。嘗謂：「道法科教，自漢天師暨陸修靜撰集以來，歲月綿邈，幾將廢墜。」
GA089n0089_p0382a07║遂考《真誥》，條例始末，故天下羽襡永遠受其賜。鄭畋薦其文於朝，僖宗召見，賜以紫服象
GA089n0089_p0382a08║𥳑，充麟德殿文章應制。為道門領袖，當時推服。中和初，從駕興元道，遊西縣。適遇術士陳
GA089n0089_p0382a09║七子（名休復），灑然異之，披榛穴地，取瓢酒酌之，曰：「以此換子五臟爾。」遊成都，喜青城山白
GA089n0089_p0383a01║雲溪氣象盤礡，遂結茅居之。溪蓋薛昌真人飛昇之地也。一日忽謂門人曰：「吾昨夢朝上
GA089n0089_p0383a02║帝，以吾作岷峩主司，恐不久於世。」時後唐莊宗長興四年，年八十四歲。一旦，披法服作禮，
GA089n0089_p0383a03║辭天陞堂，趺坐而化。顏色溫晬，宛若其生。異香滿室，久之乃散。蜀主王建初欲大用之，為
GA089n0089_p0383a04║張裕所沮。賜號「廣德先生」。又欲優於名秩，以為諫議大夫，封「蔡國公」，進號「廣成先生」。
GA089n0089_p0383a05║劉方瀛天台道士，受天師劍法符籙。嘗呪水愈疾。咸通末卒。見《雲笈七籤》。
GA089n0089_p0383a06║莫道士不知何名，孫郃有〈與天台莫道士書〉。
GA089n0089_p0383a07║劉處靜自號「天台山耕人」。會昌中，與葉藏質、應夷節為林泉友。見《舊圖經》。
GA089n0089_p0383a08║王文果天台道士，有詩集一卷。見《崇文總目》。
GA089n0089_p0383a09║化石僧天台山東有洞，入十餘里有居人，市肆多賣飲食。乾符中，有遊僧入洞，經厯市
GA089n0089_p0384a01║中，饑甚。聞食香，買蒸餅啗之；同行一僧，服氣不食。行十餘里，出洞門，已在青州牟平縣，而
GA089n0089_p0384a02║食僧俄變為石。
GA089n0089_p0384a03║金柔天台道士，與刺史鄭冊為方外之友。冊見女僊三百餘人來迎，與柔共入靜室。禮拜
GA089n0089_p0384a04║已，揖柔向按，不令閉四門。跪拜再三，少時而逝。形體柔軟，顏色不變。後柔亦得道。
GA089n0089_p0384a05║張雨字伯雨。年二十棄家，遊天台諸山。吳人周大靜為許宗師弟子，得楊、許遺書，外史師
GA089n0089_p0384a06║事之，遂傳正一之法。隨王壽衍入京師吳閒閒家，師大喜焉。受七十二家符篆于虞集。嘗
GA089n0089_p0384a07║作〈台僊閣記〉。與薛玄卿、章心遠、毛伯玄相友善；而文字之交則虞、楊、袁、范諸君也。詩宗杜，
GA089n0089_p0384a08║古選類大厯間諸子；文學昌黎，而令語類漢人。引敗筆點綴木石人物，亦自賞適。作字勁
GA089n0089_p0384a09║健在陶貞白上。葺黃𥰓樓，[(冰-水+〡)*ㄆ]藏圖史甚富。修《玄史》、《尋山志》、《山世集》、《茅山志》，因號「勾曲外史」。
GA089n0089_p0385a01║年七十六化。化後百餘年而所手營墓為居人所發，鋤擊陶器，裂其腦，容色如生。面貯法
GA089n0089_p0385a02║書二帙，發塚者取一帙示鄭太史環。太史欲併得全帙，令其人且攜書歸。置市肆橫閣扇
GA089n0089_p0385a03║側，雷擊一聲，失其書。歸視，腦亦完好；書二帙仍在其前，驚掩之。
GA089n0089_p0385a04║朱霄外郡人，居天台崇道觀，有題梁云：「吳越兩街道統．天台道門威儀．棲真明德太師．
GA089n0089_p0385a05║通玄先生．正一天師．特進檢校太傅．守太保．上柱國．吳郡開國公．食邑一千五百戶朱霄
GA089n0089_p0385a06║外建」。
GA089n0089_p0385a07║宋王茂端行「上清大洞法」，通真達靈，事驗甚著。養母至百歲，自年九十八清健不衰，
GA089n0089_p0385a08║人呼為「靈寶」。其弟契真亦行大洞法，號「小靈寶」。所著《靈寶教法秘籙》十卷，留桐柏觀。
GA089n0089_p0385a09║張無夢字靈隱，號鴻濛子，與种放、劉海蟾結為方外友。事陳希夷先生，多得微旨。久之，
GA089n0089_p0386a01║遊天台，登赤城。廬於瓊臺觀，行赤松導引、安期還丹之法。居十餘載，詠修煉事，題曰《還元
GA089n0089_p0386a02║篇》。夏英公獻于真宗，召對，令講《易》，即說謙卦曰：「方大有之時，宜守之以謙。」除著作郎，不受。
GA089n0089_p0386a03║復召講《還元篇》，曰：「國猶身也，心無為則氣和，氣和則萬寶結矣；心有為則氣亂，氣亂則英
GA089n0089_p0386a04║華散矣。此還元之大旨也。」上以歌一闋賜之。還山，令台州給著作郎俸以養老。有黃白術，
GA089n0089_p0386a05║秘而不言。居瓊臺又十餘年，後到金陵。九十九歲終，經三日，頂中有白氣勃勃然，出高三
GA089n0089_p0386a06║尺；肢體柔軟，指甲不青，心胷尚煖。有《瓊臺詩集》行世。
GA089n0089_p0386a07║皇甫坦字履道，遇朱桃椎真人，頂有珠光。顯仁太后目疾，夢見坦能醫。坦南遊，后令人
GA089n0089_p0386a08║物色得之，目明。甄踊而行，為布氣，即釋踊。留一扇，禁中患瘧者用之皆驗。平都山柏枯二
GA089n0089_p0386a09║十年矣，呵氣再榮。凡四赴召命，靈跡甚著。隆興中遊天台，會康壽殿產靈芝，遣兩府傳宣
GA089n0089_p0387a01║撫問於天台山，賜沉香二百兩。至乾道初，方遊武當，後還青城；拱手垂足，坐繩牀而化，三
GA089n0089_p0387a02║日不欹。將窆，天燈下燭，僊鶴盤旋。
GA089n0089_p0387a03║陳景元字大靈，號碧虛子。遊天台，遇張無夢授秘術。宋神宗詔開講，賜左右街道錄及
GA089n0089_p0387a04║師號。所居以道儒醫書為齋館而區別之。所役二奴曰「黃精」、「枸杞」，馴而不狡。王安石、王珪
GA089n0089_p0387a05║直與之遊。善正書，祖述《樂毅論》、《黃庭經》，下逮歐陽詢《化度寺碑》。年七十，沐浴改衣，作韻語
GA089n0089_p0387a06║云：「昔之委和，今之蛻質；非化非生，復吾真宅。」長嘯一聲，正坐而逝。所著《道德經註》、《老氏藏
GA089n0089_p0387a07║室纂微》、《莊子註》、《高士傳》百卷、《大洞經集註》、《度人經傳》、文集二十卷。
GA089n0089_p0387a08║張契真字齊一，錢塘人也。性沉默，聲利不容於心；惟嗜文，善草𫕙、弈棋。幼從胡法師遊
GA089n0089_p0387a09║赤城，時朱天師居天台，目而器之。以其有青骨方瞳，度為道士。又受〈正一盟威靈寶法錄〉
GA089n0089_p0388a01║於樊先生，由是紫蕋玉笈之書無不厯覽，名振江湖。錢忠懿王俾總三錄齋事，宋太宗命
GA089n0089_p0388a02║醮；賜紫衣已，命刊正道書，賜號「元靜大師」。真宗景德三年正月十一日夜，髣髴見朱衣吏
GA089n0089_p0388a03║持符而至，曰：「奉命張契真宜速淨穢，往彼職事。」二十三日沐浴訖，泊然返真。翼日遷神，肢
GA089n0089_p0388a04║體柔軟，流汗被面。火化得青黑色珠，《步虛經》云：「舍利耀金姿，龍駕欻來迎。」是也。
GA089n0089_p0388a05║毛洞元不知何許人，隱蓮華峯石湖，范叅政有詩贈之。
GA089n0089_p0388a06║張雲友邑人，元明宮道士。白玉蟾以其有僊風道骨，勸往瓊臺卓菴。張亦師事玉蟾，得
GA089n0089_p0388a07║其道要。
GA089n0089_p0388a08║祝通玄桐柏觀道士，專事修煉。所著〈修真〉詩五首，在桐柏觀。
GA089n0089_p0388a09║元王中立邑人，字定民，號足菴，為桐柏觀道士。母初生時，夜夢乘白鶴者止于庭。生
GA089n0089_p0389a01║而好清淨，讀書頴悟，住持杭之西太一宮，潛心教典。宋理宗朝，寵錫優渥，元賜「仁靖純素
GA089n0089_p0389a02║真人」。有語錄藏于桐柏宮，史孝祥為之序。
GA089n0089_p0389a03║曹法師居溪南大路旁，曰「大路曹氏」，其族元季嘗繁衍焉。法師壯年為狐婦所惑，去桐
GA089n0089_p0389a04║柏觀為道士，三年無所得。乃往謁張真人，盡通其法。回至杭，適大旱，禱雨無應。法師書片
GA089n0089_p0389a05║紙粘背上曰：「雨出賣。」官聞之，命往吳山。行事用一大甕盛水，燒磚投其中。青天轟雷一聲，
GA089n0089_p0389a06║四神將立左右曰：「上蒼主旱，雨不可求。」法師曰：「權借太湖三尺水。」須臾，陰雲四合，黑霧漫
GA089n0089_p0389a07║空，大雨如注，平地尺餘。頃之開霽，視簷下水，悉有鮮魚薀草，太湖果乾三尺。諸司厚貺皆
GA089n0089_p0389a08║不受。居家除淫祠、伐妖樹、滅邪魔、救疾苦、禱雨祈晴，厥應如響。年七十餘終。今有法劒、藥
GA089n0089_p0389a09║磨存焉。
GA089n0089_p0390a01║
GA089n0089_p0390a02║
GA089n0089_p0390a03║
GA089n0089_p0390a04║天台山方廣寺達濬和尚助英洋拾貳元上海縣龍華寺志拱和尚助英洋拾貳元
GA089n0089_p0390a05║光緒十九年良月佛隴真覺寺敏曦監梓
GA089n0089_p0390a06║
GA089n0089_p0390a07║
GA089n0089_p0390a08║
GA089n0089_p0390a09║天台山方外志卷第九終