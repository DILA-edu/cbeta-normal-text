GA089n0089_p0391a01║天台山方外志卷第十
GA089n0089_p0391a02║隱士考第十一
GA089n0089_p0391a03║台州古屬越地，自漢萌芽，僅號東南一尉，後漢
GA089n0089_p0391a04║始稱縣，吳始稱郡。即自唐以前頗號僻左，為天
GA089n0089_p0391a05║下者，戰爭所不取、干戈所不及；矧山水幽清、林
GA089n0089_p0391a06║木深邃、人烟僻絕、僊聖幽棲？以故遯世無悶之
GA089n0089_p0391a07║士，不事王侯之賓，或梯山航海以孤征，或挈家
GA089n0089_p0391a08║攜朋而至止；飲啄林泉，棲遲人外。汙言本所不
GA089n0089_p0391a09║聞，何須洗耳？烟霞終日屬目，故自陶情。然有天
GA089n0089_p0392a01║地閉塞時、命大謬而隱者，有刻意尚行、離世異
GA089n0089_p0392a02║俗而隱者。始晦終顯，雖自繫乎人情；遠志小草，
GA089n0089_p0392a03║亦難逃於物論。噫！世稱高士，所以不多指也。
GA089n0089_p0392a04║隱士
GA089n0089_p0392a05║漢高察隱居佛隴之北、白沙之西。有坡陀小嶺，至今呼為察嶺。見神雝山圖。
GA089n0089_p0392a06║晉褚世標義熙中隱士曇猷，身畱赤城山室，顏貌如生平，而舉體綠色。世標登山獨
GA089n0089_p0392a07║得見之，他欲觀者輙為雲霧所蔽，則知標亦有道士也。
GA089n0089_p0392a08║齊顧歡鹽官人。字景怡。年二十隱居天台，開館授徒。母亡，廬墓讀詩，至「哀哀父母，生我
GA089n0089_p0392a09║劬勞」，輒執書慟哭，學者廢〈蓼莪篇〉。台人或病疫，以問歡，歡曰：「汝家有書否？」答曰：「止有《孝經》
GA089n0089_p0393a01║三章。」歡曰：「此益善！可取〈仲尼章〉置枕上。」如其言，果瘥。人問其故？曰：「善禳惡，正勝邪，此所以
GA089n0089_p0393a02║瘥。」高帝累召不起。詳見《赤城志》及本傳。
GA089n0089_p0393a03║杜京產鹽官人，顧歡招之，同隱歡嶴。今招隱峯是其遺跡。
GA089n0089_p0393a04║褚伯玉字元璩，錢塘人。少有隱操，居瀑布山三十年。初伯玉家為娶，婦乘車入門，伯玉
GA089n0089_p0393a05║踰墻而去。見《僊苑編珠》。高帝詔，不起；敕於剡白石山立大館，舍之。徐靈府《山記》又云：「居桐
GA089n0089_p0393a06║柏觀小嶺，年百歲餘。」未知孰是？
GA089n0089_p0393a07║梁庾肩吾字子慎，新野人，信之父。隱居天台，故其所著〈哀江南賦〉題曰：「少微真人，天
GA089n0089_p0393a08║台逸民。」見《一統志》。
GA089n0089_p0393a09║唐張濆天台隱士。喻鳧贈詩有「道高天子問，名重四方招」之句。王正白集亦有〈憶台州
GA089n0089_p0394a01║張處士〉詩。
GA089n0089_p0394a02║鄭隱君白居易有〈贈天台鄭隱君〉詩。
GA089n0089_p0394a03║五代鍾隱字晦叔，天台人。少清悟，不嬰俗事，好肥遁自處。嘗卜居閑曠，結茅屋以養
GA089n0089_p0394a04║怡和之氣。好畫花竹禽鳥以自娛，精絕時無倫擬者。
GA089n0089_p0394a05║宋賈嗣業字元濟。篤厚長者，朋友有不善者，必私戒之。嘗以舍法貢試，而正貢者以
GA089n0089_p0394a06║小罰有礙，次當嗣業。久之，貢者不行。人謂嗣業何不治裝，乃笑曰：「貢小事也，彼已徧謝州
GA089n0089_p0394a07║縣親識，我可奪之耶？」往見貢者，勸之行。嗣業卒不貢，隱居讀書。子偉、孫涉大顯。
GA089n0089_p0394a08║周敬孫天台人。師事金華王柏，受性理之學。嘗著《易象占》、《尚書補遺》、《春秋類例》。遊太學
GA089n0089_p0394a09║不仕。
GA089n0089_p0395a01║曹淇字元圭，號霞寓翁。與郡人楊玨、陳天瑞、車若水、黃超然為友。倡明正學於上蔡書院，
GA089n0089_p0395a02║台之儒風一時為盛。有《訓兒錄》藏於家。
GA089n0089_p0395a03║王賁字蘊文，介持有守，鄉俗化之。王實翁剙上蔡書院，賁具古冠服來謁。及魯齋歸，乃敦
GA089n0089_p0395a04║請代領其事。既卒，無以殮，門人爭經理其喪。至葬，道有兩岐，一大而遠，一狹而近。門人請
GA089n0089_p0395a05║其婦，婦曰：「先夫平日不肻由徑，不可違其志。」聞者歎曰：「有是婦哉！君之德益彰矣！」
GA089n0089_p0395a06║陳休臨海人，太學進士。隱桐柏山養母。自號休休子。撰〈桐柏觀莊田記〉。
GA089n0089_p0395a07║孫巖同陳休隱居桐柏山，號雲壑布衣。徐竹溪大受有詩贈之。
GA089n0089_p0395a08║鮑嶷天台居士，撰〈重修老君廟記〉。
GA089n0089_p0395a09║元楊叔和幼度弟。漁獵諸史，好禮賢士。宋末，元人逮宋諸王孫甚棘；趙文敏公孟頫
GA089n0089_p0396a01║聞其名而避兵焉，乃館而庇之。後謝書云：「向時託庇萬間獲殘喘，以有今日，何刻敢忘？叔
GA089n0089_p0396a02║高令兄，想益康健。」見《停雲帖》及程篁墩、吳匏菴文集。
GA089n0089_p0396a03║杜本字伯原，其先居京兆，後徙天台。為人湛靜寡欲，與人交，尤篤於義。天文、地理、律厯、度
GA089n0089_p0396a04║數，靡不通究。尤工篆𨽻。所著有《四經表義》、《六書通編》、《十原》等書。學者稱為「清碧先生」。至正
GA089n0089_p0396a05║三年，右丞相脫脫以隱士薦，召為國史編修；稱疾固辭，致書於丞相曰：「以萬事合為一理，
GA089n0089_p0396a06║以萬民合為一心，以千載合為一日，以四海合為一家，則可言制禮作樂而躋五帝三王
GA089n0089_p0396a07║之盛矣。」遂不行。卒年七十五。
GA089n0089_p0396a08║舒岳祥天台人，以文學師表一代，奉化戴表元從之受業。大德間，表元為東南大家，祥
GA089n0089_p0396a09║竟不顯。
GA089n0089_p0397a01║陶宗儀字九成，天台人。博物洽聞，明於處世。至元間避地於松江之華亭林，力耕以給
GA089n0089_p0397a02║食。雅好著述，雖在𤱶畝，恆以筆硯自隨。嘗預置一甕於牖間，遇有所得輙書以投其中。久
GA089n0089_p0397a03║之，取次成帙，名《南村輟耕錄》，行於世。
GA089n0089_p0397a04║於谷遂治書。其學出於黃巖車若水。
GA089n0089_p0397a05║許嗣字繼可，號得靜山人。善吟咏，有詩集藏於家。黃縉序謂：「清高而不失之迂，平實而不
GA089n0089_p0397a06║近乎理。」
GA089n0089_p0397a07║曹文炳字君煥，號霞間老人。篤厚任真，不事表暴。邑令佟復以儒學訓導薦之，不肻就。
GA089n0089_p0397a08║年七十，以壽終，有《霞間藁》藏於家。
GA089n0089_p0397a09║曹文晦字輝伯，君煥弟。少從兄學，頴悟多識；而雅尚蕭散，好以吟咏陶寫性情。時鄞邑
GA089n0089_p0398a01║尹許廣大以其縣之儒學教諭薦，遣使致聘，辭不赴。築室讀書，號「新山道人」，有詩藳藏於
GA089n0089_p0398a02║家。詩在元台人特為首稱，大有情致，夏赤城序其藳。
GA089n0089_p0398a03║曹一介字筠軒，東林人。讀書博古，好義輕財，鄉人尊之。有《友竹藁》藏於家。
GA089n0089_p0398a04║聞達熙太平人，字子和；弟達頤，字子齊；俱通書經。子和能醫，好賓客。時祕書少監泰不
GA089n0089_p0398a05║華以長山教諭薦兄弟，辭不赴，終於家。
GA089n0089_p0398a06║丁夢松字仁仲，通書史大義。性耿直，不能曲意狥物。家業頗裕。至正丙申值旱荒，濟窘
GA089n0089_p0398a07║乏者數十家，葬族喪者六，嫁孤女二。方國珍強為偽官，飲藥卒。
GA089n0089_p0398a08║曹榕字懋夫，君煥子，因繼周姓，居烏崗。為人倜儻，有大志，詩書子史皆究其源委。善吟詠，
GA089n0089_p0398a09║號為「烏崗居士」。有詩集藏於家。
GA089n0089_p0399a01║汪謇生字本真，居大豁山下，隱居教授。性𥳑率，不事修飾，能急於義。其姑嫁周氏，遭大
GA089n0089_p0399a02║疫，家人逃避；本真獨往視，供湯藥。經二旬，病愈，始已，其行義類如此。嘗扁其所居室曰「采
GA089n0089_p0399a03║薇山舍」，所為詩文失傳。
GA089n0089_p0399a04║奚國賢字彥光，靈溪人。明《易經》，教授鄉里。性純謹言，若不出口。蚤喪父，事母，竭產奉養。
GA089n0089_p0399a05║絕利欲，甘淡泊。時值驛騷，杜門不出，布衣蔬食，晏如也。自號虗白山人。以壽終。所著詩文
GA089n0089_p0399a06║有《溪齋墨藳》藏於家。
GA089n0089_p0399a07║聞集大弟雋大，俱以詩名。見《新山藳》。
GA089n0089_p0399a08║潘和道名順藏。性𫕙悟，行剛，善吟詠。知兵事，劉基薦之；以疾辭，遁華頂峯。捐資建寺，築
GA089n0089_p0399a09║雲山一覽亭以自適。有《竹坡藁》藏於家。
GA089n0089_p0400a01║國朝周應顯字伯煥，歡谷人，自號靈墟山人。善吟詠，放情山水。其父為人所害，散
GA089n0089_p0400a02║財復讐，方正學作〈復讐序〉。洪武中薦，不起。有《靈墟集》藏於家。
GA089n0089_p0400a03║嚴艮字止山。治書，性湻朴有守。至元間屢舉，不起。開館授徒。洪武中，以壽終於家。
GA089n0089_p0400a04║楊偉生名公俊，繼可從子。性溫厚，讀書尚義。其子姪承家教，皆登顯宦。晚年退居，築圃
GA089n0089_p0400a05║植花，號「老圃」。宋學士景濂為記《翰苑》，桂彥良諸名公皆作詩文寄贈。其自有詩藳藏於家，
GA089n0089_p0400a06║名《老圃集》。
GA089n0089_p0400a07║裘光大字明遠。弟光啟，字清遠。人物修偉，雅尚儒術。初聚居縣郭，元丙申罹寇燹後，明
GA089n0089_p0400a08║遠徙居虎蹲巖；清遠析居玉湖，去母十里許，扁其居曰「陟望」。事親克孝，母寡居，屏去簪珥
GA089n0089_p0400a09║不御，惟戴柏葉一枝。母亡，種柏成林以表其思，因名其地為柏谷。
GA089n0089_p0401a01║夏應剛字伯忠，事親至孝。洪武間辟，不起。見〈檢討遂行狀〉。
GA089n0089_p0401a02║嚴貞可隱居教授，嘗辭徵辟，鄉人敬之。年踰大耋以終，祀鄉賢。
GA089n0089_p0401a03║曹宜約字以禮，年四十始知讀書。繹義理有古人風致，自邑大夫以下無弗禮重。嘗修
GA089n0089_p0401a04║《天台志》藏於家。
GA089n0089_p0401a05║丁彥俊名天良。性頴悟，不事表暴，放情山水，間以琴書自娛。與葉兌諸君為友，兌上「一
GA089n0089_p0401a06║綱三目」於金陵，彥俊餞之，謂曰：「宋儒以三傑四皓未若董公為至人。」世謂兌决志弗仕實
GA089n0089_p0401a07║彥俊一言贊之。
GA089n0089_p0401a08║趙同條字克楊。性𥳑重，不妄與人；篤精理學，兼通術數。善咏，自號「霞城病叟」。
GA089n0089_p0401a09║嚴漢英能詩，號樵雲。
GA089n0089_p0402a01║賈富字守信。隱居授徒，夏都憲塤，其弟子也。因居上皇里，自號羲皇上人。
GA089n0089_p0402a02║魯崇吉名昇，魯都憲穆之長子。性資渾厚，有長者之風。六經子史靡不淹貫，而尤精於
GA089n0089_p0402a03║詩；百家技藝莫不講求，而尤工於琴。自號養性先生。
GA089n0089_p0402a04║陳宏字廷受，號竹窗。善吟詠，有詩載《赤城集》。
GA089n0089_p0402a05║夏智字大慧，工詩文，德學重於鄉。天順間，本府舉修實錄須知，獨稱耆儒。有《松隱集》。
GA089n0089_p0402a06║許載字崇厚，號墨湖居士。善詩，有〈梅莊十詠〉傳於世。
GA089n0089_p0402a07║賈恆字一之，號白齋。工於詩，有《白齋藁》藏於家。
GA089n0089_p0402a08║王宗元字子春，玩味五經，究濂洛諸書，尤精理數之學。學校孔天胤造其閭，題曰「園林
GA089n0089_p0402a09║貞素」。所著有《定性書》、《洪範數》、《西軒藳》，祀鄉賢。
GA089n0089_p0403a01║賀允中字子忱，上蔡人，叅政。紹興初寓居萬年寺西，後徙臨海。宅墓在縣東一都。
GA089n0089_p0403a02║趙士佇宋宗室周王玄儼玄孫，普安郡王仲銘之子。南渡寓天台，子不悖、孫善恢俱襲
GA089n0089_p0403a03║修武爵，曾孫汝涇登第。
GA089n0089_p0403a04║趙不柔字正之，安康郡王之子。每悼其父死靖康之難，不樂仕進。秦檜當國，招之不出。
GA089n0089_p0403a05║官承議，判潮州。紹興初，避地天台。
GA089n0089_p0403a06║李彚字推之，覃懷人。紹興九年判台州，因寓家於此。嘗撰〈九天僕射祠記〉。
GA089n0089_p0403a07║汪藻字彥章，新安人，官翰林顯謨閣學士。建炎中避地天台。有道中詩，見《天台續集》。有《浮
GA089n0089_p0403a08║溪集》行於世。
GA089n0089_p0403a09║王銍字性之，汝陰人，自號雪溪居士。官樞密院編修，獲罪秦相，避地天台。有文集行於世。
GA089n0089_p0404a01║陸淞字子逸，會稽人，左丞相佃之孫。紹興間建秘書閣省，淞與校勘之職，宰天台，遂家焉。有
GA089n0089_p0404a02║《樂府集》行於世。
GA089n0089_p0404a03║季可字思可，龍泉人。寶祐進士，遷戶部侍郎。退居天台，作堂雷馬山讀書。號隱怪，有文集。
GA089n0089_p0404a04║元孔吉祥為本縣僧綱，因寓家焉。子安普登第。
GA089n0089_p0404a05║卜元吉河西唐兀氏，為吉祥贅壻，寓家天台。鄉試副榜舉人，任慶元路翁州書院山長。
GA089n0089_p0404a06║入皇朝，以故官起授。
GA089n0089_p0404a07║泰不華白野人。父塔不台，為台州錄事判官，遂居於天台。不華家貧，好讀書。年十七，鄉
GA089n0089_p0404a08║試第一，中進士，累官禮部尚書。後招捕方國珍遇害。華為人尚氣節，不隨俗浮沉。善篆𨽾，
GA089n0089_p0404a09║嘗重《復古編》，攷正訛字。見《統志》。
GA089n0089_p0405a01║僑寓
GA089n0089_p0405a02║梁沈約字休文。陳時征虜將軍，永平中棄官，乞為道士，來憇桐柏。見剡縣金庭觀石刻。
GA089n0089_p0405a03║唐王展不知何所人，寓天台。項斯有〈懷王展〉詩云：「赤城山下寺，無計得相隨。」嘗撰〈白郎
GA089n0089_p0405a04║巖記〉。
GA089n0089_p0405a05║項斯字子遷，江東人。會昌中進士，為丹徒尉。清奇雅正，尤工於詩。楊敬之嘗贈詩云：幾度
GA089n0089_p0405a06║見詩詩總好　及觀標格勝於詩平生不解藏人善　到處逢人說項斯後遊天台，因家焉。
GA089n0089_p0405a07║曹唐不知何許人，字堯賓，寓天台。以能詩名，後為荊湘從事，賦〈桃源〉詩，膾炙人口。
GA089n0089_p0405a08║周朴泉州人，寓天台。後黃巢亂，不屈，死。
GA089n0089_p0405a09║奚承芳甯國人。父敬章，咸通間刺台州。後承芳襲父爵。天祐中，朱梁革命，棄職，寓居邑
GA089n0089_p0406a01║之靈溪。
GA089n0089_p0406a02║宋成大亨字正仲，河間人。元符三年，官左朝散大夫、直秘閣。紹興初，寓天台。
GA089n0089_p0406a03║桑莊字公肅，高郵人，官知柳州。紹興初寓天台，有《茹芝廣覽》三百卷藏於家。
GA089n0089_p0406a04║錢徽之錢塘人，忠肅公錢端禮從弟。官朝議大夫，知崇慶府。紹興初，父稔守台州，因寓
GA089n0089_p0406a05║天台。
GA089n0089_p0406a06║錢厚之字德載，錢塘人，忠懿王之孫。罷邑暨陽，築室大隱峯下，王銍為記。
GA089n0089_p0406a07║曹勛字功顯，汴梁人，官節度使。紹興間，奉詔詣金，迎徽廟梓宮南還。竣事言還，乞身奉祠，
GA089n0089_p0406a08║諡忠靖。提舉桐柏崇道壽昌觀，因寓天台。
GA089n0089_p0406a09║范宗尹襄陽人。高宗時累官右僕射，出知溫州，退居天台。
GA089n0089_p0407a01║神明考第十二
GA089n0089_p0407a02║夫神之為言，伸也；鬼之為言，歸也。人死精神不
GA089n0089_p0407a03║磨，伸者為神，屈者為鬼。儒者云鬼神者，二氣之
GA089n0089_p0407a04║良能，非關人死為之。佛說陰陽二氣之間，六道
GA089n0089_p0407a05║輪迴不息。今之為人矣，安知死而不為天、為鬼、
GA089n0089_p0407a06║為畜、為獄乎？今之為神矣，安知死而不為天、為
GA089n0089_p0407a07║人乎？蓋形有聚散，識無泯滅；隨業播遷，初無定
GA089n0089_p0407a08║體。又微妙不測之謂神，此又六道中至靈者之
GA089n0089_p0407a09║總稱，如曰人神、天神、龍神。以至畜類，亦有至神
GA089n0089_p0408a01║之不可測者。若天台山君，僊之神也；關聖真君，
GA089n0089_p0408a02║天之神也；惠澤龍王，龍之神也。餘以類推，以至
GA089n0089_p0408a03║事事物物皆有主執之神。如《華嚴經》說：「主
GA089n0089_p0408a04║山神、主海神、泉源河沼等神，皆入不思議解脫法門。」
GA089n0089_p0408a05║此又神之至神，所謂菩薩神、佛神者也。天台山
GA089n0089_p0408a06║神祀，舊志所稱至夥，不無邪正之淆。孔子曰：「非
GA089n0089_p0408a07║其鬼祭之，諂也。」今之所取，但典實可稽及效靈
GA089n0089_p0408a08║於伽藍福地者而已。余非神人，又烏能盡知所
GA089n0089_p0408a09║祀者邪耶？正耶？有耶？無耶？
GA089n0089_p0409a01║護法伽藍
GA089n0089_p0409a02║玄弼真君周王喬，字子晉，靈王太子，事見〈神僊考〉。五代時封「玄弼真君」，宋政和三年
GA089n0089_p0409a03║封「玄應真人」，掌吳越水火。既為吳越土地之主，故台之屬郡梵宇，皆嚴事之，以為護伽藍
GA089n0089_p0409a04║神。今畧錄靈異事蹟，以彰崇事非虛。
GA089n0089_p0409a05║晉曇猷尊者，初到石橋，思欲度方廣。見一人龐眉皓髮，問師所之，師具答意。老人曰：「君
GA089n0089_p0409a06║生死身，何可得去？吾是山神，故相告爾。」師乃退。《靈異錄》
GA089n0089_p0409a07║後唐同光中，時夏亢陽，福田寺住僧告從禮禪師曰：「將營羅漢齋，奈何園蔬枯悴，請闍
GA089n0089_p0409a08║黎為祈禱。」禮曰：「但焚香於真君。」時主事向僊祠而咒曰：「上座要雨以滋枯悴。」至夜，雲起雨
GA089n0089_p0409a09║霏，三日而止。又僧㕑闕用水槽，山上有赤樹中用，來白於禮，禮曰：「某同真君道去。」但庀徒
GA089n0089_p0410a01║具器以伺之，無何，大風卒起，曳仆其樹。
GA089n0089_p0410a02║五代時，玄弼真君見夢於僧，曰：「韶國師是智者，起法堂都料螺溪淨光大師是放生會
GA089n0089_p0410a03║首，堂中眾僧是所放魚。」《二師口義》
GA089n0089_p0410a04║宋元豐初，永嘉忠法師遣門人掃荊溪大師塔。草棘荒蕪不能辯，即案〈梁氏碑〉「去大師
GA089n0089_p0410a05║瑩兆百步」尋識之。其龕已空，惟乳香一塊耳。夜夢玄弼真君謂曰：「昨者天神遣多人取全
GA089n0089_p0410a06║身去也，不須猶豫。」《荊溪傳》
GA089n0089_p0410a07║傳燈述曰：周靈王太子晉，生為神僊，死而魂為天台山神，掌吳越水火，司命一方。又能皈
GA089n0089_p0410a08║依三寶，作蘭若護法之主。靈應事蹟可考典籍者五。其陰翔顯佑，神妙不測，則無處而不
GA089n0089_p0410a09║顯，無時而不在，又不啻如此。故台山僧寺，凡為民間之侵漁者，而山神輒能致禍。台民以
GA089n0089_p0411a01║此為戒，而卒不敢妄為。既其有功德於伽藍福地若此，而叢林之嚴祀虔奉宜矣。
GA089n0089_p0411a02║關王菩薩〈玉泉碑〉云：天台大師初至荊州當陽縣玉泉山，望湘漳山色堆藍，欲卜請
GA089n0089_p0411a03║以為道塲。意嫌迫隘，遂上金龍池北百餘步，有一大木婆娑偃蓋，中虗如庵，乃於其處入
GA089n0089_p0411a04║定。一日，天地晦暝，風雨號怒，妖怪殊形，倐忽千變。有巨蟒長十餘丈，張口內向；陰魔列陣，
GA089n0089_p0411a05║砲矢如雨。經一七日了無懼色。師憫之曰：「汝所為者，生死眾業，貪著餘福，不自悲悔？」言訖，
GA089n0089_p0411a06║眾妖俱滅。其夕雲開月明，見二人，威儀如王，長者美髯而豐厚，少者冠明而秀發。前致敬
GA089n0089_p0411a07║曰：「予即關羽。漢末紛亂，九州瓜裂。曹操不仁，孫權自保。予義臣蜀漢，期復帝室。時事相違，
GA089n0089_p0411a08║有志不遂。死有餘烈，得王此山。大德聖師何枉神足？」師曰：「欲於此地建立道塲，以報生身
GA089n0089_p0411a09║之德耳。」神曰：「願哀憫我愚，特垂攝受。此去一舍，山如覆船，其土深厚。弟子當與子平建寺、
GA089n0089_p0412a01║化供，護持佛法。願師安禪七日，以須其成。」師既出定，見湫潭千尺化為平址；棟宇煥麗，巧
GA089n0089_p0412a02║奪人目。神運鬼工，其速若是。師領眾入居，晝夜演法。一日，神白師曰：「弟子今日獲聞出世
GA089n0089_p0412a03║間法，願洗心易念，求受皈戒，永為菩提之本。」師即秉爐，授以五戒。於是凡台教伽藍，莫不
GA089n0089_p0412a04║祀為護法之神。
GA089n0089_p0412a05║傳燈述曰：按《三國志通俗演義》，請關公之靈，師於玉泉山普靜禪師。余竊原之，其謬處有
GA089n0089_p0412a06║三：蓋佛法自漢明帝時始入震旦國，當時惟長安稍習之，吳之闞澤僅能言之，而蜀之君
GA089n0089_p0412a07║臣皆不知有佛教；而云關聖與普靜為鄉人久習知之，其謬一也。玉泉有寺，始於智者。隋
GA089n0089_p0412a08║文帝賜額，舊為一音，改為玉泉，故知三國時無玉泉寺；而云「於玉泉山師普靜」，其謬二也。
GA089n0089_p0412a09║既有此僧為關聖所歸，必道德隆厚，古今傳聞；今遍考僧傳，不見所載，其謬三也。況《三國
GA089n0089_p0413a01║志傳》原無此說，蓋野史小說多好為附會，見有關聖歸依盛事，既不可以隋朝之智者以
GA089n0089_p0413a02║預三國之時事，故以「普」易「智」，以「靜」易「顗」。蓋天台大師諱智顗，「顗」即「靜」義故也。畧錄靈異事
GA089n0089_p0413a03║蹟，以彰神之景貺。
GA089n0089_p0413a04║百松先師於嘉靖甲子先一年欲往化台南，舟次於越，夢關王告曰：「師緣未至，宜速返。」
GA089n0089_p0413a05║次日果得喉疾而歸。至次年，台州道俗請師建講，師以前夢不欲行。夜復夢，王告曰：「緣今
GA089n0089_p0413a06║已至，請師行，吾當護師。」由是台南一境望風服化。馮司成撰〈百松塔銘〉。
GA089n0089_p0413a07║萬厯五年，月亭大師講《華嚴疏鈔》於黃巖之大中菴。先演玄談，至判教，與台宗稍有相
GA089n0089_p0413a08║忤。茶頭僧圓隴見關王於茶鐺中，舞大刀躍怒而出。須臾，講堂俱成煨燼。虞職方〈楞嚴玄
GA089n0089_p0413a09║義序〉
GA089n0089_p0414a01║象先法師，因訪鹽官遺蹟，駐錫覺皇。俄遘重疾，將不起。恍見雲長公授以良劑，語之曰：
GA089n0089_p0414a02║「汝至人也，請廣玄規，以醒末俗。」病尋愈。
GA089n0089_p0414a03║龍神
GA089n0089_p0414a04║惠澤龍君舊名惠濟，在石梁之下。其龍甚靈，每遇歲旱致禱。就曇花亭行禮，從高俯
GA089n0089_p0414a05║瞰則乖肅敬。宋嘉泰元年，邑令丁大榮建佇真亭於潭側，以為祈禱之所。是年五月旱禱，
GA089n0089_p0414a06║有異黿出現，甘雨均洽。遂上其事，賜龍君額曰「惠澤祠」。四年，忽潭水湧出金銀藏錢，圓徑
GA089n0089_p0414a07║六寸，文曰「太平通寶」，實宋太宗賜以賚予道者自詢者也。僧徒分攫，則青蛇驅逐；樵牧探取，
GA089n0089_p0414a08║則墜石塞穴。乃白于縣，命之還潭。俞建有記。
GA089n0089_p0414a09║靈澤孚濟龍侯蒼山靈澤潭，在縣東四十里第五都。三潭列其下，深廣瑩徹，其
GA089n0089_p0415a01║龍最靈。嘉泰元年禱雨，見異龍，遂得雨。縣上於朝，賜龍君額曰「靈澤」。景定間旱，禱輙應，封
GA089n0089_p0415a02║「靈澤孚濟侯」。
GA089n0089_p0415a03║河胤潭龍君在縣西七十里三十六都。其山高峻，朝暮上下雲雨，靈應甚多，人敬
GA089n0089_p0415a04║事之。
GA089n0089_p0415a05║百丈潭龍君在瓊臺雙闕間。翠蔓蒙絡，水聲潀然。盤澗繞麓，出為靈溪，其龍甚靈。
GA089n0089_p0415a06║石墠潭龍君在縣東五十里四都。靈澤轉東十里許，小溪亂石中，停膏蓄黛，水深
GA089n0089_p0415a07║無底，其龍極靈。
GA089n0089_p0415a08║瀑布潭龍君在縣西南三十里二十三都無相院側，一名戲龍。
GA089n0089_p0415a09║蟹渚潭龍君在縣東南十里八都響巖上。其中有禱輒響應，今久湮沒。
GA089n0089_p0416a01║巧尖潭龍君在縣南十五里二十三都，其龍最靈。
GA089n0089_p0416a02║繫船巖龍君在螺溪之上，有龍居之，禱輒響應。
GA089n0089_p0416a03║葛閬龍君在長壽寺前山下，有龍君祠，禱即響應。
GA089n0089_p0416a04║土谷神祇
GA089n0089_p0416a05║韋卿山神廟在縣北六里十二都臥佛巖側，祀韋卿山神，世所謂登壇五百大神也。
GA089n0089_p0416a06║有僧曇猷，晉太元中居赤城巖室；屢遣虎狼怖之，猷自若。一日神告曰：「法師威德嚴重，願
GA089n0089_p0416a07║推此相奉；弟子更卜所託。」猷曰：「君何人居此？欲移何處？」曰：「弟子夏帝之子，名朱欹正，居此
GA089n0089_p0416a08║二千餘年。今章安縣寒石山是家舅所治，且往寄憇。」臨去，遺香三奩，鳴𩏂皷角而去。《圖經》
GA089n0089_p0416a09║云：「號登壇大神。今臥佛側亦有祠焉。歲久廟廢，後乃續附。今徙赤城寺中，廟基五百大神
GA089n0089_p0417a01║居之，亦號赤城名。廟神最靈，遇旱，官民祈禱，能致雲雨。今廟存焉。」按此，則韋卿山神、五百
GA089n0089_p0417a02║大神，乃二神也。
GA089n0089_p0417a03║五百大神見前。
GA089n0089_p0417a04║白鶴大帝廟在縣北二里九都，俗名白鶴廟。舊傳石間有巨蹟，鄉人神之，遂立廟，奉
GA089n0089_p0417a05║本郡靈康顯佑廣惠威烈王，宋閣學之瑞宋公記，今亡。紹興四年，縣令潘晉孫命子繼先篆「神
GA089n0089_p0417a06║蹟石」三字為碑。台之境內，在處有祠，祠之顯靈，莫如本邑。祀下朱、葉二神亦多號靈。
GA089n0089_p0417a07║按《赤城志》：白鶴山祠東漢趙炳。炳，東陽人，能越方，善呪禁。與閩人徐登遇於烏傷溪上，各
GA089n0089_p0417a08║試其術，以起人疾。登死，炳入章安，神幻事甚眾，為章安令華表所害。世傳其屍泝流至於
GA089n0089_p0417a09║臨海東南二十里白鶴山，故祠之，以登侑食。宋屢賜封號，元泰間易封「顯靈忠烈昭德仁
GA089n0089_p0418a01║濟王」。宋慈雲大師主東掖，山有白鶴廟，居民甚神之。師與授戒，改祭為齋，神與居民皆聽
GA089n0089_p0418a02║命焉，乃為著野廟誌以戒之。至今台民饗白鶴皆以蔬麵，蓋始於此。
GA089n0089_p0418a03║三王謂夏禹王、白王、響王。宋賈觀察自越奉夏禹王香火，擬祠石壁嶺上；俄風雨雷電大
GA089n0089_p0418a04║作，因移松溪建廟。後賈秘書又於越奉白王、響王焉。白王乃隋煬帝子，封於白，故名。響王
GA089n0089_p0418a05║乃會稽山土神，㫄有五里溪奧。
GA089n0089_p0418a06║平水大王西晉周清以行賈往來台、溫，俗呼「周七郎」。娶臨海林氏女，俄乘杵化龍，與
GA089n0089_p0418a07║女皆不見。後有人遇之於彭公嶼者。宋祥符九年以顯異於溫，錫封為「平水大王」。
GA089n0089_p0418a08║劉將軍晉黎護將軍劉玄，捨宅為闡法寺，寺徙溪南。後人即其舊址立祠以祀。
GA089n0089_p0418a09║梁昭明太子廟在縣一百一十里三十七都，輔龍山神即梁太子統，頗着靈異。案
GA089n0089_p0419a01║舊志：梁太清末，侯景作亂，陳覇先兵起，統避地至此。後人祀之，因以得名。
GA089n0089_p0419a02║姜僊翁舊志：吳時有姜姓者，名綱三，能致雲雨。死後肉身不腐，供奉于廟，號曰「僊翁」。遇
GA089n0089_p0419a03║旱祈禱有應，名豐饒坑廟，在縣西北三十五里三十一都。
GA089n0089_p0419a04║亞父僊王舊志：有神夕自海乘石船至，土人聞如萬騎之聲。黎明視之，見石船在山
GA089n0089_p0419a05║腰，有石帽覆一銅像，遂立祠祀之。祈禱甚靈驗，廟在縣西南八十里三十三都。
GA089n0089_p0419a06║應澤明王神名江白郎。唐長慶間縣令白余豐祈雨靈應，進士王展作記。五代周顯
GA089n0089_p0419a07║德間賜令封，宣和二年重新廟貌。在縣西北三十里十四都。
GA089n0089_p0419a08║護國感應顯慶王廟在縣西二十里十三都，宋乾道八年建，元朝受封。
GA089n0089_p0419a09║支明夫人廟在石壁嶺東，周顯德二年建。神本婦人，曩常見恠，配以支明龍王，遂釋。
GA089n0089_p0420a01║孚濟王廟在明巖山，宋宣和間建。初鄉人定基于濟溪，黎明將建；一夜為蟻移木于其
GA089n0089_p0420a02║地。眾異之，遂建廟，因名蟻慕廟。
GA089n0089_p0420a03║廣濟王廟在縣西五十里三十一都，渭溪先生厲仲亨景德中遊學古汴，奉香火祀之。
GA089n0089_p0420a04║周神周凱，字公武，世居臨海之橫陽。生而雄偉，身長八尺餘，髮垂至地。喜擊劒，能左右射。
GA089n0089_p0420a05║博聞強記，躬耕以養父母。與陸機兄弟入洛，張華薦之。凱知晉室將亂，獨辭不就。永康中，
GA089n0089_p0420a06║三江逆流，邑將陸沉。凱援弓發矢，衝潮而入，水忽裂開。電光中見凱乘白龍東去。光化末
GA089n0089_p0420a07║天台大饑，凱化形為商，載米貸人。已而投杖於江，變成赤龍，騎而昇天。
GA089n0089_p0420a08║岳武穆王岳飛，字鵬舉。力戰圖復中原，秦檜主和議，促召班師。其部曲自相攻發，矯
GA089n0089_p0420a09║詔殺飛父子。飛死為神，居天台第一峯，秦檜受諸苦楚。楊維楨樂府詩云：生兮人之英　死
GA089n0089_p0421a01║兮厲之靈萬八千丈兮華之頂　帝命我兮司陰刑
GA089n0089_p0421a02║花神杜鵑花之神也。外國僧自天台鉢盂中，以藥養其根，來種鶴林。人或窺見女子紅裳
GA089n0089_p0421a03║艷麗遊於樹下。殷七七能開非時之花，女子謂七七曰：「欲開此花乎？吾為上帝所命，下司
GA089n0089_p0421a04║此花，在人間已逾百年，非久即歸閬苑去。今與道者共開之。」來日花果盛開，如春夏間。數
GA089n0089_p0421a05║日，花俄不見，亦無落花在地。
GA089n0089_p0421a06║
GA089n0089_p0421a07║
GA089n0089_p0421a08║
GA089n0089_p0421a09║
GA089n0089_p0422a01║
GA089n0089_p0422a02║
GA089n0089_p0422a03║
GA089n0089_p0422a04║高明寺兼四明柳亭庵功清和尚助洋念肆元
GA089n0089_p0422a05║光緒十九年良月佛隴真覺寺敏曦監梓
GA089n0089_p0422a06║
GA089n0089_p0422a07║
GA089n0089_p0422a08║
GA089n0089_p0422a09║天台山方外志卷第十終