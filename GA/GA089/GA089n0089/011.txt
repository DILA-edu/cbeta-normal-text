GA089n0089_p0423a01║天台山方外志卷第十一
GA089n0089_p0423a02║金湯考第十三
GA089n0089_p0423a03║嘗謂聖人之設化於世間也，其猶醫師之處方
GA089n0089_p0423a04║藥乎！蓋人之病也，有淺深之分；藥之品也，有貴
GA089n0089_p0423a05║賤之異；故醫之師也，有僊凡之別。淺病者四百
GA089n0089_p0423a06║四病也，深病者死生大患也。賤藥者金石草木
GA089n0089_p0423a07║也，貴藥者九轉還丹也。世之凡醫，惟知用凡藥
GA089n0089_p0423a08║以醫淺病；若僊醫者，以僊丹治之，非惟愈病延
GA089n0089_p0423a09║年，又得長生不死。但世人嗜利欲者多，尚清虛
GA089n0089_p0424a01║者少。見張仲景、王叔和，或見禮以過勤；逢韋老
GA089n0089_p0424a02║師、孫思𨘷，或詬辱而至極者亦有之也。苟非有
GA089n0089_p0424a03║力大人為之左右，將使逐其師、坑其徒而焚其
GA089n0089_p0424a04║書矣！不忠不孝，非禮非義，非淺病之謂乎？三綱
GA089n0089_p0424a05║五常，非凡藥之謂乎？死生哀慽，非深病之謂乎？
GA089n0089_p0424a06║常樂我淨，非僊丹之謂乎？僊醫者，非如來之謂
GA089n0089_p0424a07║乎？《清淨法行經》云：「我遣三聖化彼真丹。月光菩
GA089n0089_p0424a08║薩彼稱顏回，光淨菩薩彼稱仲尼，迦葉菩薩彼
GA089n0089_p0424a09║稱老子。」先以世法而開導之，則孔老皆僊醫也；
GA089n0089_p0425a01║第對淺病者言之，為凡醫耳。何獨人乎？即綱常
GA089n0089_p0425a02║之法，在有道者觀之，未嘗異乎佛法。故《法華經》
GA089n0089_p0425a03║說，得法華三昧者，一切治世語言、資生業等，皆
GA089n0089_p0425a04║順正法，皆與實相不相違背。第對治世間病；且
GA089n0089_p0425a05║云世間法也。故世間法只治世間病，若出世間
GA089n0089_p0425a06║法者，能治死生之大患，又能治世間之淺病也。
GA089n0089_p0425a07║如佛之化俗五戒，仁者不殺，義者不盜，禮者不
GA089n0089_p0425a08║婬，智者不飲，信者不妄。五常行而三綱正，孰謂
GA089n0089_p0425a09║佛法不兼儒法乎？惟其出世間之法，將以昇濟
GA089n0089_p0426a01║神明，復還大覺，非夫積以歲月工夫，凝心禪定，
GA089n0089_p0426a02║專其慧照，則死生根本不能遏絕。故如來首嚴
GA089n0089_p0426a03║之以戒律。於不殺也，豈獨遠庖廚、離聞見？即殺
GA089n0089_p0426a04║機亦所當斷也。於不盜也，豈惟不與取一針草？
GA089n0089_p0426a05║雖盜心亦所當滅也。於不婬也，豈惟遠邪正男
GA089n0089_p0426a06║女色？雖婬機亦所當寂也。於不妄也，豈惟言有
GA089n0089_p0426a07║信、離綺飾？雖妄機亦所當盡也。如此之戒，必出
GA089n0089_p0426a08║家者之能事，有家累者非其分矣。蓋出家之戒，
GA089n0089_p0426a09║必使輕重俱斷，皎若冰霜，禪定智慧自然發現。
GA089n0089_p0427a01║經云「戒能生定，定能生慧」，此之謂也。是以拜辭
GA089n0089_p0427a02║父母，捐棄妻子，剃除鬚髮，不事飾好，非背恩也，
GA089n0089_p0427a03║將以昇濟二親於道德也；非絕後也，將以紹隆
GA089n0089_p0427a04║法王之覺胤也；非毀父母之遺體也，將以杜絕
GA089n0089_p0427a05║其染緣也；非甘其麤糲也，將以斷多欲多求之
GA089n0089_p0427a06║心也。今說者必以是而歸罪於釋子，又何異以
GA089n0089_p0427a07║毀形歸罪於泰伯，絕嗣歸罪於夷齊，衣冠歸罪
GA089n0089_p0427a08║於神農乎？且如來之所說道者，大公至正之道
GA089n0089_p0427a09║也。即含生本有之真心，雖在聖不加，在凡不損，
GA089n0089_p0428a01║良為私惑所覆，物欲所昬，生滅不停，使蔽其真
GA089n0089_p0428a02║常；往來無住，使病其圓滿；昬動待謝，使擾其明
GA089n0089_p0428a03║靜。苟非捨俗出家，則戒何由而淨，定慧何由而
GA089n0089_p0428a04║生？譬如精金非假百鍊，古鏡不借重磨，何以為
GA089n0089_p0428a05║良器鑑妍醜哉？今論者又每以自私少於釋氏；
GA089n0089_p0428a06║不知佛學之自私者，乃自覺也，公天下之大本
GA089n0089_p0428a07║也。蓋必自覺然後覺人，亦猶伊尹「天民先覺，以
GA089n0089_p0428a08║斯道覺斯民」之謂也，亦「大學之道在明明德」之
GA089n0089_p0428a09║謂也。第佛學之新民者，非止於使民人正三綱
GA089n0089_p0429a01║立五常而已；將使天人共導，凡聖同超，彼我無
GA089n0089_p0429a02║殊，冤親平等。皆躋正覺之塲，共遊解脫之海。所
GA089n0089_p0429a03║謂不令一人獨得滅度，皆以如來滅度而滅度
GA089n0089_p0429a04║之。故須先以神通駭動，次以智辯宣敭。應以佛
GA089n0089_p0429a05║身得度者，即現佛身而為說法；應以菩薩、支佛、
GA089n0089_p0429a06║羅漢、天龍八部、國王宰官、居士長者、男女等身
GA089n0089_p0429a07║得度者，皆示現之而為說法。如是覺他新民者，
GA089n0089_p0429a08║其用大；故自覺明德也，其體深。苟非然者，何異
GA089n0089_p0429a09║以未完不固之舟，濟多人於惡海？自他俱溺，其
GA089n0089_p0430a01║理必然。是故吾見世之稱聖者，人道而已矣。在
GA089n0089_p0430a02║此而未必在彼，能人而未必能天。於其生也，譬
GA089n0089_p0430a03║若懸疣；於其死也，同歸朽壤。未若釋迦之光明
GA089n0089_p0430a04║寂照，遍於恆沙；金相寶嚴，神通妙用。示生示死，
GA089n0089_p0430a05║掩肉眼之厭常；不去不來，契那伽之妙定。然如
GA089n0089_p0430a06║來之悟也，悟凡夫之迷；凡夫之迷也，迷如來之
GA089n0089_p0430a07║悟。而人者不貴己靈，埋沒佛性；反乃罪其貌異
GA089n0089_p0430a08║恆人、言殊常典，遽欲民其人而火其書。非得有
GA089n0089_p0430a09║力大人為之金湯，將使其軰無噍類矣。是以魏
GA089n0089_p0431a01║武滅佛法，未三四年而文成大興之；周武滅佛
GA089n0089_p0431a02║法，不五六年隋文帝大興之；唐武滅佛法，不一
GA089n0089_p0431a03║年而宣宗大興之；宋徽宗欲滅佛法，後為宰臣
GA089n0089_p0431a04║懇諫，而意為之少回，後復大興之。以佛道慈忍，
GA089n0089_p0431a05║雖有神通威權而不為之。故佛昔於靈山會上，
GA089n0089_p0431a06║以法囑累國王大臣為之匡護，非有私於子孫
GA089n0089_p0431a07║也，使佛法得行於世間，含生同躋於壽域耳。惟
GA089n0089_p0431a08║為吾徒者，益當堅其道力，以清淨自居。庶紹隆
GA089n0089_p0431a09║三寶，陰翊
GA089n0089_p0432a01║皇化，以副金湯之德可也。其或竊佛形服，內蠹
GA089n0089_p0432a02║教法，又非金城湯池所能固矣。
GA089n0089_p0432a03║釋
GA089n0089_p0432a04║陳宣帝第四主，諱頊，字紹世。智者大師初至金陵，儀同沈君禮請住瓦官寺，開《法華》經
GA089n0089_p0432a05║題。帝敕一日停朝事，公卿畢集。後智者大師欲往天台，帝有留敕。復於太建九年，台山失
GA089n0089_p0432a06║稔，帝有〈割始豐縣調敕〉，見〈文章志〉。
GA089n0089_p0432a07║永陽王諱伯智，字策之，文帝第八子。至德初，為東陽刺史，請大師出鎮開講。致書者三，
GA089n0089_p0432a08║師遂往。王與子湛家人同稟菩薩戒，執弟子禮。晝聆講說，夜習坐禪。講事將解，立法名曰
GA089n0089_p0432a09║「靜智」。製疏文、設大會、度人出家、鑄大士像。師謂門人智越曰：「吾欲勸王修福禳禍。」越曰：「府
GA089n0089_p0433a01║僚無舊，必稱寒熱。」師曰：「息世譏嫌亦復為善。」後王出遊，墜馬將絕，師為率眾行觀音懺法，
GA089n0089_p0433a02║遂覺微醒。凭几而坐，見一梵僧，手擎香爐，遶王一匝。香氣徘徊，痛惱頓釋。
GA089n0089_p0433a03║少主諱叔寶，字元秀。太建十四年宣帝崩，即位，改元至德。顧問羣臣曰：「釋門誰為名勝？」徐
GA089n0089_p0433a04║陵對曰：「瓦官禪師。」帝遂仗三使，更敕永陽王敦請，延上東堂。四事供養，禮遇殷勤。立禪眾
GA089n0089_p0433a05║於靈曜，開釋論於太極。又講《仁王般若》，百座居左，伍等居右。帝於廣德殿謝曰：「非但佛法
GA089n0089_p0433a06║仰委，亦願示所不及。」見〈文章志〉。
GA089n0089_p0433a07║皇太子諱淵，後主子也。至德四年正月十五日於崇政殿設千僧齋，請大師授菩薩戒。
GA089n0089_p0433a08║大師傳香在手，臉下垂淚，為立名曰「善萌」。及後為隋所破，方悟：垂淚者，懺自傷也；善萌者，
GA089n0089_p0433a09║不成材幹也。禎明三年正月，隋破陳，兵士叩閣而入。時太子年方十五，安坐勞之曰：「戎士
GA089n0089_p0434a01║在路，不致傷乎？」三月隨後主入隋，不知其終。
GA089n0089_p0434a02║徐僕射徐陵，字孝穆，東剡人。母臧氏，夢五色雲為鳳，集左肩上，已而誕。年數歲，家人攜
GA089n0089_p0434a03║以候沙門，寶誌摩其頂曰：「天上石麒麟也。」光宅雲法師見而歎曰：「顏回之儔也。」八歲善屬
GA089n0089_p0434a04║文，少仕於梁。陳太建中，官至尚書左僕射。嘗夢其先人曰：「智顗禪師是吾夙世宗範，汝宜
GA089n0089_p0434a05║一志事之。」陵奉冥訓，資敬盡節。叅不失時，拜不避濕。每蒙書疏，則洗手焚香，冠戴三禮，屏
GA089n0089_p0434a06║氣啟封，對文伏讀。儀同沈君理請開《法華》，陵預聽席。謂餘年得逢妙說，致書自慶。後對大
GA089n0089_p0434a07║師立疏發五願云：「弟子思出樊籠，無由羽化。既善根微弱，冀願力莊嚴，□。憑此善心，以策
GA089n0089_p0434a08║西暮。」陵後身果為法華第六祖，嗣章安之位。陳後主在東宮召陵講《大品》，義學名僧自遠
GA089n0089_p0434a09║雲集。陳既破，嘗隨智者研精法要。晉王求《淨名義疏》，大師續為撰成二十八卷。陵與柳顧
GA089n0089_p0435a01║言並應奉文義。見〈文章考〉。
GA089n0089_p0435a02║陳叅軍陳鍼，智者之兄，為梁晉安王中兵叅軍。年四十，僊人張果相之曰：「死在朞月。」師
GA089n0089_p0435a03║令行「方等懺」。鍼見天堂門牌曰：「陳鍼之堂。後十五年，當生此處。」果後見鍼，驚問曰：「君服何
GA089n0089_p0435a04║藥？」答曰：「但修懺耳。」果曰：「若非道力，安能超死，竟延十五年而終？」智者常為撰《小止觀》，咨受
GA089n0089_p0435a05║修習，夙夜不怠。
GA089n0089_p0435a06║蔣大中大夫名添玟。
GA089n0089_p0435a07║吳儀同公吳明徹，二公皆陳朝貴重，同稟息法，久習不懈。神明凝寂，雖舊苦腳疾，亦
GA089n0089_p0435a08║為之愈焉。
GA089n0089_p0435a09║沈儀同公沈君理，字仲倫，吳興人。尚陳武帝女會稽長公主，位儀同。受大師菩薩戒，
GA089n0089_p0436a01║製疏請住瓦官開《法華》經題。宣帝敕停朝一日，令羣臣往聽。仍請一夏剖釋玄義，道俗俱
GA089n0089_p0436a02║會，開悟為多。
GA089n0089_p0436a03║王侍中王固，字子堅。陳光大初為侍中，進金紫光祿大夫。終身不茹葷，夜則坐禪，晝誦
GA089n0089_p0436a04║佛典。嘗聘魏，因宴饗，請停殺一羊。羊至固前，跪拜若謝。又晏昆明池，魏以南人嗜魚，大設
GA089n0089_p0436a05║網罟；固以佛法禁之，一鱗不獲。大師講《法華》於瓦官，固預法會。即坐開悟，宛同宿學。
GA089n0089_p0436a06║徐祭酒徐孝克，官至國子祭酒。撰〈天台放生碑〉，文人傳為「墮淚碑」。
GA089n0089_p0436a07║孔侍中孔煥，字休文，好學，善屬文。太建六年為吏部尚書，八年加侍中。大師於瓦官開
GA089n0089_p0436a08║《法華》經題，煥預聽席，俱服戒香，同飡妙法。
GA089n0089_p0436a09║毛尚書毛喜，字伯武，滎陽人。少好學，長草𨽻。陳宣帝即位，除給事黃門侍郎；後加御史
GA089n0089_p0437a01║中丞、五兵尚書。至後主至德元年受永嘉內史；禎明元年徵為光祿大夫、領軍驍騎將軍。
GA089n0089_p0437a02║瓦官法會，獲預聽眾，懇求禪要，躬執弟子禮。受六妙門及四十二字法門，旦夜研尋，不因
GA089n0089_p0437a03║事廢。大師在石像行道，欲往天台營道場。喜致書勸回，謂鍾嶺攝山亦足棲心。見〈文章志〉。
GA089n0089_p0437a04║隋高皇帝有存問大師敕。有云：「師已離世網，修己化人，必希獎進僧伍，固守禁戒。□」
GA089n0089_p0437a05║具〈文章志〉。
GA089n0089_p0437a06║秦孝王文帝第三子，名俊。有二書請大師住安州方等，見〈文章志〉。
GA089n0089_p0437a07║煬帝文帝第二子，名廣，福為晉王。開皇十八年改為仁壽元年，以晉王受皇太子。仁壽四
GA089n0089_p0437a08║年踐皇帝位，事見〈盛典〉、〈文章〉二考。
GA089n0089_p0437a09║柳儀同公柳顧言，法名正善，河東人。晉王初受菩薩，遣柳顧言送智者施物，及屢奉
GA089n0089_p0438a01║王教，往留智者，頻聞法要，深有省發。智者回自江陵，晉王重乞稟受禪法。師為著《淨名義
GA089n0089_p0438a02║疏》初卷，顧言與徐陵奉酬文義。後智者續成《玄義》十卷，顧言報曰：「特往仁壽宮，服讀八徧。
GA089n0089_p0438a03║麤疑略盡，細闇難除，□」見〈文章志〉。大業元年煬帝敕顧言為智者大師建碑於天台山國
GA089n0089_p0438a04║清寺。主文尚理，人服其工。
GA089n0089_p0438a05║皇甫邑侯覆姓皇甫，名毗，荊州當陽縣令。撰《玉泉寺碑》，見〈文章考〉。
GA089n0089_p0438a06║王司馬名弘，官司馬，煬帝敕令建國清寺。
GA089n0089_p0438a07║唐太宗皇帝諱世民，高祖第二子。帝念隋氏以來幽魂滯魄，詔曰：「有隋失道，九服
GA089n0089_p0438a08║沸騰。朕親總元戎，致兹明罰。恐九泉之下尚淪鼎鑊，八難之間永纏冰炭；所以樹立福田，
GA089n0089_p0438a09║濟其魂魄。可於建義已來交兵之處，為義士㐫徒、殯身滅陣者各建寺剎，招延勝侶。望法
GA089n0089_p0439a01║皷所震，變炎火於青蓮；清梵所聞，易苦海於甘露。所司量定處所，並立寺宇，具為事條以
GA089n0089_p0439a02║聞，稱朕矜哀之意。」又國清寺法華尊者名德升聞，帝於貞觀二十年召補朝散大夫，封四
GA089n0089_p0439a03║大師。又敕建平田寺。具〈盛典考〉。
GA089n0089_p0439a04║高宗皇帝諱治，字為善，太宗第九子，初封晉王。太宗為玄奘法師作〈三藏聖教序〉，帝
GA089n0089_p0439a05║在東宮時亦作〈顯敭聖教序〉，辭理俱工。帝於永徽元年召國清慧威禪師同補四大師、朝
GA089n0089_p0439a06║散大夫。
GA089n0089_p0439a07║德宗皇帝諱适，代宗　子。初封奉節郡王，為天下兵馬大元帥。廣德二年立為皇太
GA089n0089_p0439a08║子。貞元中敕文舉法師為國清大德。
GA089n0089_p0439a09║宣宗皇帝諱忱，憲宗第十三子，封光王。為人嚴重寡言，宮中咸以為不慧。武宗不豫，
GA089n0089_p0440a01║中尉馬元贄立之為皇太叔，即帝位。大中元年閏三月，詔曰：「會昌季年併省寺宇，雖曰異
GA089n0089_p0440a02║方之教，有資為理之源。中國之人久行其道；𨤲革過當，事體乖謬。其靈山聖境，應會昌五
GA089n0089_p0440a03║年所廢寺宇，諸宿舊僧可仍舊修復、住持，有司毋得禁止。」帝嘗加賜國清「大中」二字，詔
GA089n0089_p0440a04║常侍柳公權書額。
GA089n0089_p0440a05║梁翰林梁肅，字敬之，安定人。大厯、貞元間，文士多尚古學，唯肅最稱淵奧。柳子厚記先
GA089n0089_p0440a06║友，亦稱其最善為文。嘗學天台之道於荊溪，深得心要，執弟子禮甚恭。以《止觀》文學弘博，
GA089n0089_p0440a07║覽者費日，乃刪定六卷；又述「統例」以繫於後，謂《止觀》是救世明道之書。又為大師傳論，備
GA089n0089_p0440a08║敘傳教之大統。謂「論其文則雄深雅健，語其理則明白洞達」。御史崔恭論之曰：「知法要，識
GA089n0089_p0440a09║權實，作〈天台修禪寺碑〉；達教源，用境智，作〈荊溪大師碑〉。」又曰：「朝廷尚德，故以公為太子侍
GA089n0089_p0441a01║讀；國尚實錄，故以公為史館修撰；發號令，敷王猷，故以公為翰林學士。三職齊著，則公之
GA089n0089_p0441a02║官於朝，不為不達矣。年過四十，士林歸宗，比夫顏子、黃叔達，不為不壽矣。彼碌碌者，老於
GA089n0089_p0441a03║郎署，白首人世，又何補哉？」
GA089n0089_p0441a04║虞學士世南，字伯施，越州餘姚人。大業中累官至秘書郎。太宗時為弘文館學士。後以
GA089n0089_p0441a05║銀青光祿大夫致仕。圖形凌霄閣，諡文懿。棲心佛理，嘗手書《華嚴經》留修禪寺，後為秦檜
GA089n0089_p0441a06║取去。
GA089n0089_p0441a07║李司封李華，字遐叔，趙州贊皇人。累中進士宏辭科，天寶十一年徙右補闕。安祿山亂，
GA089n0089_p0441a08║屏居江南。李峴表置幕府，擢吏部尚書。嘗從荊溪受《止觀》，為述〈大意〉一篇，包括《大部》。時同
GA089n0089_p0441a09║學散騎常侍崔恭、諫議大夫田敦也。
GA089n0089_p0442a01║張刺史張成綺，嘗撰左溪《行狀》。
GA089n0089_p0442a02║陸刺史陸淳，知台州。日本最澄沙門遠來求法，於佛隴興道邃大師傳《止觀》之道，盡寫
GA089n0089_p0442a03║一宗論疏以歸。將行，詣郡庭白太守，求一言為據。公嘉其誠，即署之曰：「最澄闍黎，身雖異
GA089n0089_p0442a04║域，性實同源。明潔之資，道俗所敬。既觀光於上國，復傳教於名賢。邃公法師，總萬法於一
GA089n0089_p0442a05║心，了殊途於三觀；而最澄親承秘密，不外筌蹄，猶慮他方學者未能信受其說，所請印記，
GA089n0089_p0442a06║安可不從？」
GA089n0089_p0442a07║顏右丞真卿，字清臣。博學工辭章，開元中舉進士。累官尚書右丞，封「魯郡公」。嘗受戒於
GA089n0089_p0442a08║湖州慧明，又問道於江西嚴峻。嘗撰〈天下放生碑〉，文見《佛法金湯》。又撰〈天台九祖贊〉，其辭
GA089n0089_p0442a09║甚工，今亡。見《天台志》目錄。
GA089n0089_p0443a01║柳常侍
GA089n0089_p0443a02║
GA089n0089_p0443a03║柳刺史宗元，字子厚，河東人。精敏絕倫，為文卓偉精製，第進士愽學宏辭科。貞元中拜
GA089n0089_p0443a04║監察御史，元和中為柳州刺史。有〈無性和尚碑〉、〈淨土院記〉等諸文。有云「佛法逾遠，異端競
GA089n0089_p0443a05║起，唯天台大師為得其傳。」〈文章志〉
GA089n0089_p0443a06║鄭中書名絪，得法荊溪。
GA089n0089_p0443a07║崔常侍名恭，得法荊溪。
GA089n0089_p0443a08║田諫議名敦，稟法荊溪。
GA089n0089_p0443a09║孟刺史名𥳑，得法荊溪。
GA089n0089_p0444a01║韋刺史名珩。素重教門，請至行廣修尊者入郡堂講《止觀》，珩於即席深有省發。
GA089n0089_p0444a02║閭丘太守覆姓閭丘，名胤。刺史台州，得遇寒山、拾得。錄二人歌詩三百首，輯之成編，
GA089n0089_p0444a03║為作序并讚，行于世。見〈聖僧志〉。
GA089n0089_p0444a04║五代吳越錢忠懿王弘叔，字文明，世為杭之臨安人。天性誠厚，夙知敬佛，
GA089n0089_p0444a05║慕阿育王造八萬四千塔，金銅精鋼，冶鑄甚工。中藏《寶篋印心呪經》，亦及八萬四千數。布
GA089n0089_p0444a06║散部內，以為鎮寶。錢塘諸邑、西湖南北山，諸剎相望，皆忠懿王之創立也。遵事沙門，若天
GA089n0089_p0444a07║台韶國師、永明壽禪師，皆待以師禮。又嘗召螺溪法師至金門建講，問智者教義。以典籍
GA089n0089_p0444a08║不全，慨然遣使齎重寶，求遺書於高麗日本，於是一家卷帙復見全盛。螺溪得以授之寶
GA089n0089_p0444a09║雲，寶雲得以傳之四明，而法智遂專中興之名。推原其自，忠懿護教之功為多也。王嘗造
GA089n0089_p0445a01║金字《法華》二十部，散施名山，國清亦得其一。又請於朝，諡天台諸祖。
GA089n0089_p0445a02║錢太師名惟治，為四明郡守。請寶雲大師授菩薩戒，咨問心要。師欲返高麗，公固留之。
GA089n0089_p0445a03║詳〈祖師考〉。
GA089n0089_p0445a04║顧曹使名承徽，舍宅為傳教寺，請寶雲大師居之。
GA089n0089_p0445a05║宋太宗皇帝諱炅，太祖母弟，封「晉王」。開寶九年太祖崩，即帝位。嘗敕建平田寺。詳
GA089n0089_p0445a06║〈盛典考〉。
GA089n0089_p0445a07║真宗皇帝諱元侃，更名恆，太宗第三子。咸平六年詔隋智者禪師科教類次，尺牘凡
GA089n0089_p0445a08║百十四部，賜名《天台總錄》。譯館請繫《開元．東土集傳》，制曰：「可。」天禧元年七月，詔賜台州東
GA089n0089_p0445a09║掖山智者教文，印四千六百二十卷，住山本如勸郡人建教藏閣以奉之。五年詔遣內侍
GA089n0089_p0446a01║俞源清，往四明延慶，請法智法師領眾修法華懺，為國祈福。師為述「修懺要旨」上之。四明
GA089n0089_p0446a02║法智大師修法華三昧，十人同行，三載，誓欲効藥王焚軀。楊文公留之，不允。時樞密使馬
GA089n0089_p0446a03║知節請文公撰父《神道碑》。酬以潤筆，一切不受，止求奏薦「四明」師號。知節因奏真宗曰：「臣
GA089n0089_p0446a04║請楊億為先父造《神道碑》，不受潤筆；況詞臣受所贈，世之常規。乞降旨以授。」上召大年問
GA089n0089_p0446a05║之，億即奏以四明遺身事。上聞，深嘉歎之，重諭大年曰：「但傳朕意，請留住世。若師號，朕當
GA089n0089_p0446a06║賜之。潤筆卿宜無讓。」於是特賜「法智大師」號。師由此住世，數年方入滅。又嘗賜中金萬兩，
GA089n0089_p0446a07║重建國清寺。
GA089n0089_p0446a08║仁宗皇帝諱禎，真宗第六子。帝常頂玉冠，冠上琢觀音像，左右以玉重，請易之。帝曰：
GA089n0089_p0446a09║「三公百官揖於下者，皆天下英賢，豈朕所敢當？特君臣之分不得不爾。朕冠此冠，將回禮
GA089n0089_p0447a01║於大士也。」天聖二年，詔賜天台教文入藏。帝閱慈雲大師《光明護國懺儀》，至「聖帝仁王，慈
GA089n0089_p0447a02║臨無際」，撫几歎曰：「朕得此人，足以致治。」亟令宣召，則已入寂矣。嘗供施五百應真，有敕文，
GA089n0089_p0447a03║見〈文章〉、〈盛典〉二考。
GA089n0089_p0447a04║寧宗皇帝帝聞北宗法師名，召對便殿，問佛法大旨。師語𥳑理明，上大敬悅，錫賚甚
GA089n0089_p0447a05║渥。賜號「慧行法師」。
GA089n0089_p0447a06║楊文公名億，字大年，建州蒲城人。真宗召拜正言，遷知制誥，諡文公。嘗奏請「法智大師」
GA089n0089_p0447a07║號，并請留住世，凡數啟。又設三問於法智大師，師具答，綽有餘裕。具〈文章志〉。
GA089n0089_p0447a08║趙清獻公名抃，字閱道，衢州西安人，自號知非子。為侍御，彈劾不避貴勢，京師號為
GA089n0089_p0447a09║「鐵面御史」。官至叅政，諡清獻。撰《法智大師行業碑》，有云：「智者才辯窮化原，時為演說開迷
GA089n0089_p0448a01║昏；八萬總結河沙塵，俱入天台止觀門；法智遠出揚清芬，游戲三昧真軼羣。」公帥越，適亢
GA089n0089_p0448a02║旱大疫，久禱不應。時神智昇法師（法智之裔）住興福；公請師迎觀音像入府治，懇禱一夕，
GA089n0089_p0448a03║雨如霔，疫亦息。公奏於朝，賜師所住曰「圓通」，賜號曰「神智」。
GA089n0089_p0448a04║夏英公名竦，字子喬。皇佑中拜樞密副史，封「鄭國公」，諡「英」。公為翰林時，同三藏惟淨進
GA089n0089_p0448a05║《新譯經音義》七十卷。嘗荅上藍溥禪師偈云：「休認風前第一機，太虛何處著思惟？山僧若
GA089n0089_p0448a06║要通消息，萬里無雲月上時。」嘗著〈台山三銘〉。
GA089n0089_p0448a07║楊主客名傑，字次公，無為人也，號無為子。官尚書主客郎中，提點兩浙刑獄事。傑以淨
GA089n0089_p0448a08║土之道為自信，繪丈六阿彌陀佛，隨身觀念。壽終之時，感佛來迎，端坐而逝。嘗撰〈天台十
GA089n0089_p0448a09║疑論序〉，有曰：「愛不重不生娑婆，念不一不生極樂」云云。其於淨土圓頓之旨，可謂至矣。
GA089n0089_p0449a01║胡翰林名宿，字武平，常州晉陵人。仁宗朝，在翰林十五年，位至樞密副，諡文恭。鎮杭州
GA089n0089_p0449a02║日，頻謁淨覺岳法師，諮詢妙道，執弟子禮。嘗撰〈靈山天竺寺記〉，有曰：「曹溪傳於一心，天台
GA089n0089_p0449a03║宗於三觀」。
GA089n0089_p0449a04║太史邑侯名章，天台縣令，嘗撰〈石橋羅漢聖蹟記〉，今亡。又撰〈廣嚴寺榮羅漢長歌〉，石
GA089n0089_p0449a05║刻猶存。
GA089n0089_p0449a06║石太常名待問，官將仕郎、太常愽士、通判軍州、兼同監市舶、管內勸農事、騎都尉。嘗撰
GA089n0089_p0449a07║〈明州法智大師保恩院記〉，有曰：「師從寶雲通法師受天台智者大師教。是教也，廣大悉被，
GA089n0089_p0449a08║微妙甚深。全兼六度之功，盡得五時之味。義無幽而不顯，理無隱而不彰。修三止而念念
GA089n0089_p0449a09║不差，斯之謂定力成矣，然後煩惱可斷也；習三觀而空空不滯，斯之謂慧解發矣，然後菩
GA089n0089_p0450a01║提可證焉。」
GA089n0089_p0450a02║胡秘書名昉，官溫州軍事判官、將仕郎、試秘書省校書郎。嘗撰〈法智大師塔銘〉，其序有
GA089n0089_p0450a03║曰：「天欲久其道，世必生其人。若帝德去，微姬公、孔子，則無以垂百世常行之典；佛道衰，非
GA089n0089_p0450a04║思師、智者，則無以洞五時所說之文。孔子後，為儒席宗匠者，曷嘗無人？智者沒，作法門師
GA089n0089_p0450a05║表者，故必生德」云云。
GA089n0089_p0450a06║史太師名浩，彌遠之父。封「會稽郡王」，諡「文惠」，稱「真隱居士」，佚老於鄉。嘗撰〈法智大師贊〉，
GA089n0089_p0450a07║并〈保安院記〉。每過南湖，從覺雲連大師問法要，真隱曰：「師於禪律亦貫通邪？」師曰：「冰泮雪
GA089n0089_p0450a08║消，固一水耳。」又問：「華嚴般若，似太支離？」師曰：「支離，所以為𥳑易也。」真隱肅然心服。嘗撰〈師
GA089n0089_p0450a09║真讚〉曰：瞻彼連師　色粹而溫禮義是習　詩書是敦雖精止觀　實祖儒門鶴飛寥廓　蟬蛻塵
GA089n0089_p0451a01║氛遂令聽者　去縛解紛五住大剎　藉藉有聞晚居延慶　其道彌尊伊惟台教　垂裕後昆前
GA089n0089_p0451a02║有法智　後有覺雲意此幻影　與法常存乾道九年春，親製疏，請元菴法師為月波第一師，
GA089n0089_p0451a03║屢親講說。手書讚之曰：「師，教門義龍也。既為吾家師，又作此山主，願奉此地，長講天台宗
GA089n0089_p0451a04║教。」既而奏於朝，賜師「智海」之號焉。
GA089n0089_p0451a05║沈丞相守四明日，屈覺大師居僧職，師以老病辭。公手札勸之曰：「師行業清修，力荷宗
GA089n0089_p0451a06║教，是宜表正一方，紀綱諸剎，幸勿固辭！」師即領命，諸方服其清整。
GA089n0089_p0451a07║皇子魏王王牧四明，尊本空法師之道。製疏，請主資教寺。
GA089n0089_p0451a08║劉殿撰公問圓智法師：「教中一句，如何舉揚？」師曰：「即事而真。」公領其旨，自撰䟽，請主鴻
GA089n0089_p0451a09║祐。
GA089n0089_p0452a01║李叅政公帥越日，請悟空法師主圓通。親為疏云：「佛菩薩本自無心，有緣即應；士大夫
GA089n0089_p0452a02║何嫌異教？惟道是從。」人皆喜誦其語。
GA089n0089_p0452a03║趙進士名彥肅，字子敬，嚴陵人。登慶元龍飛第，洛陽之翹楚也。來謁北峯法師，論佛法
GA089n0089_p0452a04║大意。嘗問師曰：「如來出世，先說何法？」師曰：「示生同居，先苦諦也。」又問：「諸大乘經多奇詭駭
GA089n0089_p0452a05║人，來至《法華》，何其平易？」師曰：「羣機未熟，必先動盪；機熟會入，衒駭何為？」自是深識時教大
GA089n0089_p0452a06║旨，每稱師為「南山肉身大士」。從受《刪定止觀》，歎曰：「回天下外見，復於實際者，此書也。」初彥
GA089n0089_p0452a07║肅好詆佛道，嘗與僧抗議，理左語屈。及僧沒，為行喪服。門人恠問之，荅曰：「法恩逾於父母，
GA089n0089_p0452a08║非小子所知也。」
GA089n0089_p0452a09║曾魯公名子亮，字明仲，泉州晉江人。嘉祐中拜相，以太傅致仕。諡「憲靖」，封「魯公」。高祖楚公
GA089n0089_p0453a01║為四明守。魯公毓德侍下，人未之知。嘗欲至延慶寺。一夕，法智大師夢神告之曰：「明日相
GA089n0089_p0453a02║國來。」師因語其夢。歸聞公母，因同謁見法智。乃約曰：「果應此夢，當為檀信送供。」公後登相
GA089n0089_p0453a03║位，置買莊田於明州鄞縣清道鄉。
GA089n0089_p0453a04║駱侍御有〈明州法智大師贊〉。
GA089n0089_p0453a05║王文穆公名欽若，相真宗皇帝。出撫杭日，𩠐率僚屬訪慈雲大師於靈隱山中。請講
GA089n0089_p0453a06║《法華》及心佛眾生三法妙義。才辨清發，衣冠為之屬目。公對眾歎賞曰：「此道未始聞，此人
GA089n0089_p0453a07║未始見也。」師以天台宗教本末具陳於公，公為奏賜「天竺」舊名，復其寺為教，而親為之書
GA089n0089_p0453a08║額。又奏賜「慈雲大師」之號，復與秦國夫人施財六百萬以建大殿。公嘗致書問天台立教
GA089n0089_p0453a09║及解經義旨，與今古孰為優劣。師為荅之，公覽文識義，益加信喜。師又為著〈十法界觀心
GA089n0089_p0454a01║圖〉。天台教得入大藏，皆公之力也。
GA089n0089_p0454a02║馬侍御名亮，天禧元年出守錢塘。雅尚淨業，造天竺慈雲大師問道；師為撰《淨士行願
GA089n0089_p0454a03║法門》、《淨土畧傳》。
GA089n0089_p0454a04║胡諫議名則。守杭州日，屢入山問道於慈雲大師，欣領法要。為施金造山門廊宇。
GA089n0089_p0454a05║崔郎中名育才，職方司郎中。問施食之道於慈雲師，為述〈觀想〉一篇，見《金園集》。
GA089n0089_p0454a06║李和文公名遵勗，字用和。尚太宗女魏國公主，諡和文。四明法智大師誓願燃身，公
GA089n0089_p0454a07║致書勸請住世；復為薦「法智」師號，有賀啟，見〈文章志〉。
GA089n0089_p0454a08║許刺史名端夫，江州太守。嘗撰〈慈雲詩序〉，謂「文貫於道，言切於理」。見〈高僧志〉。
GA089n0089_p0454a09║晁待制名說之，字以道，濟北人，自號景遷。監鹽場日，常往南湖訪明智法師。聞三千境
GA089n0089_p0455a01║觀之說，欣然願學，通其旨。晚年日誦《法華》，自號「天台教僧」。嘗撰《仁王般若經序》、《明智法師
GA089n0089_p0455a02║碑論》。見〈文章志〉。
GA089n0089_p0455a03║陳忠肅公名瓘，字瑩中，號了翁，又號華嚴居士，南劒州沙縣人。嘗為司諫，諡忠肅。立
GA089n0089_p0455a04║朝骨鯁，有古人風烈。因上疏論宰相章㥫，謫四明。日與明智會，因問天台宗旨。明智舉《止
GA089n0089_p0455a05║觀》不思議示「以性奪修，成無作行」之義，公曰：「乃知此宗，性本圓成。」又問：「現前色身，如何觀
GA089n0089_p0455a06║察？」明智曰：「法本不生，今則無滅。」公曰：「世人言其死如歸，不知如歸乃失家者。」自是深達境
GA089n0089_p0455a07║智之妙，作〈三千有門頌〉以示明智，智可之。晚年刻意宗教，歸為明智作〈觀堂淨土院記〉，發
GA089n0089_p0455a08║明寂光淨土之言，宗門韙其說。《統紀》
GA089n0089_p0455a09║俞著作郎名充，嘗撰〈本誠法師法昌院記〉，謂「師有得於畢竟空中，熾然建立之義」云。
GA089n0089_p0456a01║魏丞相名杞，出鎮姑蘇。請可觀法師主北禪入門。適當九日，指座云：「胷中一寸灰已冷，
GA089n0089_p0456a02║頭上千莖雪未消；老步只宜平步去，不知何事又登高？」魏公擊節不已。公復與月堂法師
GA089n0089_p0456a03║為契，嘗問世間相常住之旨，師曰：「得非以四時代謝為疑乎？」公曰：「然。」師曰：「窮過去未來，雖
GA089n0089_p0456a04║有代謝，而此理常存。」公曰：「屢以問人，未若今日之可曉。」
GA089n0089_p0456a05║晁侍郎名公武。時思梵法師退處西山歸雲庵，杜門著書，嘗以經疏、語錄商榷禪教之旨，
GA089n0089_p0456a06║名曰《會宗》。公一見契心，為之序曰：「予聞世父景迂先生之言：『浙江東西有天台之學，通其
GA089n0089_p0456a07║說者無禪教之病，可以為人天眼目。小子識之！』自予聞此，三終稔矣；今見《會宗》之所述，其
GA089n0089_p0456a08║有合於世父之言乎！」
GA089n0089_p0456a09║林和靖先生名逋，字君復，諡和靖。嘗作詩送慈雲法師，〈謁金陵王安石〉曰：高才熊
GA089n0089_p0457a01║軾隱鈴齋　棠樹陰濃長綠苔丞相望尊賓謁少　清言應待道人來天竺孱顏暫掩扉　講香
GA089n0089_p0457a02║浮穗上行衣白猨聲裏生公石　莫遣移文怨晚歸又酬慈雲詩曰：林表飛來色　猶慚久卜
GA089n0089_p0457a03║鄰沿回一水隔　夢想五天人謝絕空園草　沉冥滿几塵暮雲如有待　甯謝寄聲頻（本集）
GA089n0089_p0457a04║李刺史名庭芝，將守台，夢神人曰：「公典天台，五祖臺下有龍頭九九和上，宜就見之。」到
GA089n0089_p0457a05║郡咨問，莫知其說。閩士陳白悟曰：「天台五祖昔居赤城，今處咸法師住此，生於丙辰九月
GA089n0089_p0457a06║九日，其龍頭九九之謂乎？」庭芝大愕，即往謁見。師為談出世道，深有契悟。以寺宇隘陋，謀
GA089n0089_p0457a07║遷之，庭芝首捐金帛，乃卜就東南。開基之日，獲銅磬於土中。《統紀》
GA089n0089_p0457a08║李少師名端慤，聞處謙法師之道，甚尊敬之。請主白蓮，奏賜「法真」之號。《統紀》
GA089n0089_p0457a09║北海郡王李少師請處謙法師主東掖白蓮，王欽其德，為請「神悟」之號。《統紀》
GA089n0089_p0458a01║蘇文忠公名軾，字子瞻，號東坡居士。初除翰林，遷內翰，諡文忠。公之子迨四歲不能
GA089n0089_p0458a02║行，及來杭，請辯才法師為迨落髮摩頂，數日即能行。公賦詩為謝，有云：「師來為摩頂，起走
GA089n0089_p0458a03║趨奔鹿。」又嘗與可久法師及惠勤、清順為詩友。可久居西湖祥符，蕭然一室，清介守貧，未
GA089n0089_p0458a04║嘗有憂色。公當九曲觀燈，去從者，獨行入師室，了無燈火，但聞薝蔔餘香。公仰歎留詩，有
GA089n0089_p0458a05║「不把璢璃閑照佛，世知無盡本非燈」之句。
GA089n0089_p0458a06║蒲刺史名宗孟，守杭州。公以上竺虛席，問人於辯才法師，師曰：「靈感勝迹，非從諫法師不
GA089n0089_p0458a07║足當。」公用其說，復為奏賜「慈辯」之號。
GA089n0089_p0458a08║盧刺史名革，守金華。溫其法師居景雲日，夏大旱。師演《金光明經》，虔叩諸天，已而甘澤
GA089n0089_p0458a09║徧洽。公為奏其地永為天台演教之所，賜師「法雲」之號。
GA089n0089_p0459a01║吳居士名克己，字復之，自號鎧庵。建安節使之後，曾大父遊學四方，因居婺之浦江。幼
GA089n0089_p0459a02║穎悟，為學無所不通。嘗讀《周官》，以為封建井田為可復。湻熙中四魁待補，歎曰：「射目中眉，
GA089n0089_p0459a03║事與時違。」乃去，隱於左溪。忽苦目疾，或勉禱圓通，輒云「臨危不憂，真大丈夫。」有告以「朱太
GA089n0089_p0459a04║醫荅杜祈公：未讀佛經，何以知其未及孔孟？」試持大士號，目疾良已，於是遂深信。讀《楞嚴》
GA089n0089_p0459a05║至「空生心內，猶片雲點太清」，豁如發蒙。觀山谷詩，贊美《宗鏡》，有從永明書一百卷。自公退
GA089n0089_p0459a06║食，一爐香因閱及兩函，寶積實師云：「此書無規矩，不若看《止觀》，令悟『境觀』二字以為几杖。」
GA089n0089_p0459a07║服味，既而果有悟入，因曰：「至哉規矩之說，所謂至方以方天下之不方，至圓以圓天下之
GA089n0089_p0459a08║不圓，識者取二書以究之，則規矩有無自有可見。」曾為《妙經》作註，自言恥與棗柏埒，謂彼弘
GA089n0089_p0459a09║兼麤之典，我釋獨妙之經。嘉定七年冬，終於寶山，遺言以僧禮茶毘，壽七十五。所註《法華
GA089n0089_p0460a01║樞鍵》、《楞嚴集解科》、《四教儀止觀大科》。晚編《釋門正統》，未就而亡，良渚宗鑑為續成之。始家
GA089n0089_p0460a02║人夢湛假名求寄宿，洎學教，議論多暗合，又喜其人，以為後身云。
GA089n0089_p0460a03║
GA089n0089_p0460a04║沛江法師　了愚法師　啟增法師　聞究法師　宗圓法師　淨蓮法師
GA089n0089_p0460a05║　文心法師　楚泉法師　諦三法師　月良法師　允慧法師　大江法師
GA089n0089_p0460a06║　妙正法師　靈峯法師　善蓮法師　采極法師　致中法師　顯信法師
GA089n0089_p0460a07║　松根法師　淨寬法師　定三法師　普蓮法師　已上各助英洋一元
GA089n0089_p0460a08║光緒十九年陽月佛隴日種敏曦謹募
GA089n0089_p0460a09║天台山方外志卷第十一終