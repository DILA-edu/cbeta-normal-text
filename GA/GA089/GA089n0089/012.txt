GA089n0089_p0461a01║天台山方外志卷第十二
GA089n0089_p0461a02║盛典考第十四
GA089n0089_p0461a03║夫物有本末，事有先後；而賢者不以末而先乎
GA089n0089_p0461a04║本，不以本而後乎末。古先哲人惟道是重，視身
GA089n0089_p0461a05║命輕於鴻毛，觀財物賤于弊屣。或捨全身以求
GA089n0089_p0461a06║半偈，或罄家業以事如來；或析骨以書經，或刺
GA089n0089_p0461a07║血以為墨。非以先所重而後所輕乎？天台智者
GA089n0089_p0461a08║大師，相具四王，德嚴二備。為天人師，作如來使。
GA089n0089_p0461a09║震旦僧寶，一人而已。上至王臣以及士庶，為道
GA089n0089_p0462a01║為法，以財以心。凡有䞋施，委如山積。然於大師，
GA089n0089_p0462a02║雖受不著，惟用歸之。甘露苑中均俵眾僧而已。
GA089n0089_p0462a03║故四十餘年惟披一納，冬夏不釋體。彼以無施
GA089n0089_p0462a04║而施，可謂檀波；我以不受而受，無乖般若。可謂
GA089n0089_p0462a05║於法等者，於財亦等者也。今具錄其施品，以為
GA089n0089_p0462a06║法門盛典云。
GA089n0089_p0462a07║釋
GA089n0089_p0462a08║陳宣帝割始豐縣調智者大師居佛隴修禪寺行道，以年既失稔，僧眾隨
GA089n0089_p0462a09║緣。師共慧綽種苣拾橡，安貧無慼。俄陳宣帝詔云：「禪師佛法雄傑，時匠所宗，訓兼道俗，
GA089n0089_p0463a01║國之望也。宜割始豐縣調，以充眾費；蠲兩戶民，用給薪水。」《別傳》、《百錄》具出
GA089n0089_p0463a02║宣帝放生池智者大師自捨身衣，并諸勸助，先贖簄一所，永為放生之池。後漁人
GA089n0089_p0463a03║捨惡從善，綿亘三百餘里江溪簄梁，合三十六所，同時永捨，俱成法池。大師遣人表聞金
GA089n0089_p0463a04║陵，欲求此處永為放生。宣帝勑云：「此江若無烏賊珍味，宜以所請永為福池。」陳東宮問
GA089n0089_p0463a05║徐陵曰：「天台功德，誰為製碑？」陵答曰：「願神筆玉著！」會宣帝崩，不復得就。勑國子祭酒徐孝克
GA089n0089_p0463a06║以樹高碑。載〈文章考〉
GA089n0089_p0463a07║少主施物陳少主顧問羣臣曰：「釋門誰為名勝？」徐陵對曰：「瓦官禪師，德邁風霜，禪鑑
GA089n0089_p0463a08║淵海。昔遠遊京邑，羣賢所宗。今高步天台，法雲東靄，永陽王北面親承，願陛下詔之還都。」
GA089n0089_p0463a09║陳主遂仗三使，更勅州敦請，延上東堂，四事供養，禮遇殷勤，在靈曜寺。主書羅闡宣口𢽟，
GA089n0089_p0464a01║送真金像一軀（光趺五十），釋論一部，闞寶縷𤕵案一面，山羊[髟/曷]麈尾一柄（并匣），虎面香爐一面（并合），東
GA089n0089_p0464a02║田口二。羅闡又宣口勑，不許讓口，且留山中使役，勿勞輸送。又羅闡口敕，送扶月供夏服
GA089n0089_p0464a03║一通，細蕉五端，絹、布各十疋，綿十斤，黃屑二斗，扶月白米五石，錢三千文，果菜付隨。由扶
GA089n0089_p0464a04║月送學士三人、弟子三十人，各給夏服，扶月供依舊式。又羅闡宣口勑，不許讓扶月供，云
GA089n0089_p0464a05║扶月薄少，無所致讓，受已捨施，彌會功德之心。又羅闡口敕，不許讓嚫衣服。法施無盡，財
GA089n0089_p0464a06║物有竭。所送不多，忘懷納受。九月二十四日，又羅闡宣口敕，施檳榔二千子，節子一百枚，
GA089n0089_p0464a07║萪席一領。《百錄》
GA089n0089_p0464a08║少主沈后施物沈后書云：「妙覺和南。今遣內師許大梵往，稽首乞傳香火，願賜
GA089n0089_p0464a09║菩薩名，庶𧂐薰菩提眷屬。謹和南。」大師答云：「今名海慧菩薩。」送扶月供薰陸沉檀各十斤，
GA089n0089_p0465a01║黃屑一斗，細紙五百張，燭十挺，赤松潤米五石，錢一千文。右件月月供光宅寺。《百錄》
GA089n0089_p0465a02║後主施物後主書云：「謹遣主書劉𤪽畧伸誠欵，殊未宣悉。弟子深和南，正月十三日。」
GA089n0089_p0465a03║扶月供薰陸香一合，檀香三十斤，中藤紙一墮，乳酥一斗，錢二千文。右牒月月供光宅寺。
GA089n0089_p0465a04║隋秦孝王施物隋文帝第三子名俊，為秦孝王（事見〈金湯〉、〈文章志〉），嘗請大師住
GA089n0089_p0465a05║安州方等寺。開皇十年五月十九日，奉施沉香等如別，至願檢領。沉香十斤，牋香十斤，薰
GA089n0089_p0465a06║陸少許。右牒薄伸供養。《百錄》
GA089n0089_p0465a07║晉王施物即煬帝也，當時猶為晉王，代秦王為楊州總管，奉智者為菩薩戒師。（書具
GA089n0089_p0465a08║〈文章志〉）《國清百錄》載：「王嚫戒師衣物，有聖種納袈裟一緣，黃紋舍勒一腰，綿三十屯，鬱泥
GA089n0089_p0465a09║南布袈裟一緣，黃𮈔布襪一具，絹四十疋，鬱泥南𮈔布褊袒一領，黃紬臥褥一領，布三十
GA089n0089_p0466a01║禪，鬱泥𮈔布坐褥一具，烏紗蚊幬一張，紙二百張，鬱泥𮈔布方裙一腰，紫綖靴一量，錢五
GA089n0089_p0466a02║十貫，鬱泥雲龍綾被一緣，龍鬚席一領，蠟燭十挺，鬱泥羅頭㡌一領，須彌氊一領，銅硯一
GA089n0089_p0466a03║面，高麗青坐布一具，烏皮履一量，墨二挺，黃𮈔布背襠一領，南榴枕一枚，和香一盒，鐵錫
GA089n0089_p0466a04║杖一柄，象牙管一管，麈尾一柄，烏油鐵鉢一口（并袋），班竹筆二管，銅匕筯一具，犀角如意一
GA089n0089_p0466a05║柄（并匣），白檀曲几一枚，銅重盌三口，鍮石香爐奩一具，山水繩牀一張，銅搔勞一口，銅香火
GA089n0089_p0466a06║匕筯一具，白檀支頰一枚，銅澡灌一口，南榴夾膝挑一枚，竹蠅拂一枚，鐵翦刀一口，蒲移
GA089n0089_p0466a07║文木案并褥，犀莊瓜刀一口，鐵剃刀一口，黃𮈔布隱囊一枚，紫檀巾箱一具，鐵鑷子一具，
GA089n0089_p0466a08║白瓦唾壺一口（并籠帀），梯心筆格一枚，銅燭擎一具，鍮石裝梯心經格一具，犀裝書刀一口，白
GA089n0089_p0466a09║團扇一柄。師嚴教尊（右四字瓜），喜捨供養（右四字龍），習惱餘氣（右四字懸針），緣覺侵斷（右四字垂露），咸登常樂（右四字飛白），豈如
GA089n0089_p0467a01║菩薩（右四字倒薤），能施所受（右四字魚），聲聞是證（右四字科斗），戒定慧滿（右四字小篆），苦集滅道（右四字大篆），糓皮屏風一具（瓜、篆、龍、魚、
GA089n0089_p0467a02║科斗、飛白、垂露、倒薤等書）。淨人善心年十一。右牒開皇十一年十一月二十三日。」所施嚫物，大師但留應
GA089n0089_p0467a03║用法器數種，餘者並以迴施。柳顧言回以報大王，王即用法諱遣書謝云：「弟子總持和南。
GA089n0089_p0467a04║柳顧言還奉旨，垂示六種捨施及留受用。弟子一日恭嚫，猶以陋薄，不稱宿心。來旨既以
GA089n0089_p0467a05║轉施，功德彌為增上。悲敬福田深是平等，固非敝識所能周見，事事仰依。其所留者，既以
GA089n0089_p0467a06║不多，願恒留受用，旨遣報諮。謹和南。」
GA089n0089_p0467a07║晉王施物至匡廬大師於楊州授戒已，即往匡廬度夏。晉王遣使送物，書尾
GA089n0089_p0467a08║云：「今遣主簿王灌指往祗承并貢，別牒用忘存著，敢畧繁辭。謹和南，七月一日。」法衣六件，
GA089n0089_p0467a09║鹽一百斛，米一百斛。右件其鹽米悉出江州正倉，王灌賫合魚開送。
GA089n0089_p0468a01║晉王施物至荊州玉泉山大師於廬山夏竟，即往荊州玉泉山建寺
GA089n0089_p0468a02║以報地恩。晉王有致物啟云：「弟子總持和南。率施別牒，五彩旛錦，香爐檀等十種。示表微
GA089n0089_p0468a03║誠，薄伸法貺，尠陋追悚。謹和南。」五彩四十九尺旛二張，五色班羅經巾二枚，絹五十疋，錦
GA089n0089_p0468a04║香爐檀十張，薰陸香二觔，剃刀十口，鵄納袈裟一領，油鐵鉢十口，雄黃七觔，須彌氊五領。
GA089n0089_p0468a05║右牒。
GA089n0089_p0468a06║晉王施物至天台山納袈裟十領，龍鬚蓆二領，須彌氊二領，貓牛酥三瓶，
GA089n0089_p0468a07║薰陸香一盒。
GA089n0089_p0468a08║晉王於大師滅後，造國清寺并施物《百錄》：王荅大師遺書，
GA089n0089_p0468a09║末云：「今奉施瓷瓦、香爐供養龕室。遺旨以天台山下，遇得一處非常之好，垂為造寺。今遣
GA089n0089_p0469a01║司馬王弘創建伽藍，一遵指畫。寺須公額并立嘉名，亦不違旨。佛隴頭陀並各仍舊，使移
GA089n0089_p0469a02║荊州玉泉。十僧守天台者，今山內現前之眾，多是渚宮之人，已皆約勒，不使張散。豈直十
GA089n0089_p0469a03║僧而已。所求廢寺水田以充基業，亦勒王弘施肥田良地。別資給行，送經一藏。依法為先
GA089n0089_p0469a04║師別供養，具鐘、旛、香、法鼓等物。又施錢直，且充日費。」
GA089n0089_p0469a05║晉王遣使入天台設周忌書云：「歲序推移，日月如逝，智者遷化，已將
GA089n0089_p0469a06║一周。追深悲痛，情不能已，念衷慕感慟，何堪自居？今遣典籤吳景賢往彼設齋，奉為亡日
GA089n0089_p0469a07║追福，遲知一二。楊廣和南，開皇十八年。」
GA089n0089_p0469a08║皇太子施天台山物即晉王也。《百錄》云：「開皇十八年改為仁壽元年，以晉
GA089n0089_p0469a09║王受皇太子，令書與天台山眾。末云：『今遣員外散騎侍郎張乾威，送僧使還山，於舊所設
GA089n0089_p0470a01║供，庶同甘露。能變麄澁，亦憑香積證道融銷。書不盡言，反此無悉。楊廣和南。仁壽元年十
GA089n0089_p0470a02║二月十七日。』白石香爐一具（并香合三枚），大銅鐘一口，鵄納袈裟一領，鵄納褊衫二領，四十九尺
GA089n0089_p0470a03║旛七口，黃綾裙一腰，氊二百領，絲布祇支二領，小旛二百口，和香二盒，胡桃一籠，衣物三
GA089n0089_p0470a04║百段，柰麨一盒，石鹽一盒，酥六瓶。」
GA089n0089_p0470a05║皇太子又施天台山物仁壽二年，右庶子王弘宣令施天台山物目：飛
GA089n0089_p0470a06║龍綾法衣一百六十領，旛一百五十張，光明鹽一石，酥五瓶。
GA089n0089_p0470a07║皇太子又施天台山物仁壽二年八月令旨云：「弟子重先師法門，故相
GA089n0089_p0470a08║勞苦，師亦須為法，勿以為辭。今遣大都督段智興送師還寺，為和南大眾好依先師法用
GA089n0089_p0470a09║行道，勿損風望也。好去！」并有布施：飛龍綾法服三百二十領，貓牛酥兩瓶，光明鹽一斛。
GA089n0089_p0471a01║皇太子別施灌頂法師物右庶子張衡宣令，別賜灌頂物：金縷成彌
GA089n0089_p0471a02║勒像，并夾侍菩薩、聖僧、周匝五十三佛，織成經檀七張，織成經袋三口，薰陸香一百觔，酥
GA089n0089_p0471a03║合和香一觔。又令書一函與眾。
GA089n0089_p0471a04║皇太子為智者設千僧齋仁壽三年，又遣楊州司功叅軍蔡恪到為
GA089n0089_p0471a05║智者設千僧齋。
GA089n0089_p0471a06║煬帝施天台山眾物《百錄》云：仁壽四年，皇太子登極，山眾具賀啟。皇帝遣
GA089n0089_p0471a07║使右僕射蘇宣敕賜天台寺物五百叚，至楊州庫叅軍向德元送物到寺。
GA089n0089_p0471a08║煬帝賜國清寺額《百錄》煬帝敕楊州僧云：「經論之內，若為尊於師氏勝於智
GA089n0089_p0471a09║者。」「又前為智者造寺，權因山稱。經論之內，復有勝名。可各述所懷，朕自詳擇。」諸僧表戒師
GA089n0089_p0472a01║有行者，聖表寺為禪門五淨居。其表未奏，僧使智璪啟云：「昔陳世有定光禪師，德行難測。
GA089n0089_p0472a02║遷神已後，智者夢見其靈云：『今欲造寺，未是其時。若三國為一家，大勢力人當為起寺。寺
GA089n0089_p0472a03║若成，國即清，必呼為「國清寺」。』伏聞敕旨，欲立寺名。不敢默然，謹以啟聞。」通事舍人李大方
GA089n0089_p0472a04║奏聞，敕云：「此是我先師之靈瑞，即用，即用！可取大牙殿榜，填以雌黃，書以大篆，付使人
GA089n0089_p0472a05║安寺門。」以上具見《國清百錄》
GA089n0089_p0472a06║唐太宗皇帝賜爵太宗正觀二十年，詔天台山國清寺法華智威禪師補四
GA089n0089_p0472a07║大師、朝散大夫。《統紀》
GA089n0089_p0472a08║高宗皇帝賜爵高宗詔天台山天宮寺慧威禪師與法華禪師，同補四大師、朝
GA089n0089_p0472a09║散大夫。《統紀》
GA089n0089_p0473a01║德宗皇帝敕文舉法師為國清寺大德師於貞元三年
GA089n0089_p0473a02║奉敕得度，尋敕為國清大德。《高僧傳》
GA089n0089_p0473a03║宣宗皇帝加賜國清寺額宣宗皇帝加賜「大中」二字，詔常侍郎柳公
GA089n0089_p0473a04║權書額。《國清碑》
GA089n0089_p0473a05║吳越王建金光明道塲先是，智者大師每年於國清建金光明道塲，邦
GA089n0089_p0473a06║鎮侯伯送供，黑白二眾無遠不屆。後因缺食，清觀法師置莊田十二頃贍之。會昌之後，其
GA089n0089_p0473a07║事遂寢。於是杭州瑞龍幻璋禪師請吳越王每年於天台重建金光明道塲。諸郡黑白大
GA089n0089_p0473a08║會，逾月而散焉。具見《清觀傳》、《稽古畧》
GA089n0089_p0473a09║宋太宗皇帝重敕建壽昌寺太平興國三年，太宗於滋福殿宣問
GA089n0089_p0474a01║兩浙都僧正贊甯，石橋長廣量度，一皆實奏，帝歎嗟久之。至八年，因福田寺道者自詢誓
GA089n0089_p0474a02║斷腕然鍊，乞重建此寺，乃宣內殿頭高品衛紹欽張承貴革故規制，若化出天宮。《神僧傳》
GA089n0089_p0474a03║太宗皇帝賜天下寺額太平興國三年三月，賜天下無名寺，額曰「太平
GA089n0089_p0474a04║興國」，曰「乾明」。《通塞志》
GA089n0089_p0474a05║太宗皇帝敕造羅漢像雍熙元年，敕造羅漢像五百十六身，奉安壽昌
GA089n0089_p0474a06║寺。
GA089n0089_p0474a07║真宗皇帝改賜國清寺額真宗皇帝賜中金萬兩重建寺，改賜景德
GA089n0089_p0474a08║國清之寺。《國清碑》
GA089n0089_p0474a09║真宗皇帝賜萬年寺物大中祥符、天禧中，累賜袾衣寶蓋及御袍曳履，諸珍
GA089n0089_p0475a01║玩甚眾，故有「親到堂」。以仁宗賜衣時，有如朕親到之語，故名。舊志
GA089n0089_p0475a02║仁宗皇帝供施五百應真景祐四年，遣內侍張履信賫沉香山子一
GA089n0089_p0475a03║座、龍茶二百觔、銀五百兩、御衣一襲。《佛法金湯》
GA089n0089_p0475a04║英宗皇帝賜天下寺額治平四年，敕天下私造寺院及三十間，並賜「壽
GA089n0089_p0475a05║聖」之寺。《通塞志》
GA089n0089_p0475a06║高宗皇帝敕差住持國清建炎四年，恭奉高宗皇帝敕差慧　　律
GA089n0089_p0475a07║住持，許令每遇聖節，進奏香疏。《國清碑》
GA089n0089_p0475a08║高宗皇帝蠲免差借夫腳紹興十七年八月、二十三年正月，兩蒙朝
GA089n0089_p0475a09║廷特降指揮，依明州天童例，除納正稅，一應科敷，差借夫腳、官員拘占，並行蠲免。《國清碑》
GA089n0089_p0476a01║元朝敕施元朝帝王甚重三寶，故台山諸寺免田劄、付勒石者至多。田既為豪右所
GA089n0089_p0476a02║佔，碑例不存。每於荊榛中得片石，猶可想見。
GA089n0089_p0476a03║大明慈聖宣文明肅皇太后賜萬年寺藏經萬厯
GA089n0089_p0476a04║十五年，太后賜經一藏，裝以龍蟒花錦段帛；每函裹以錦袱，甚莊。復賜守藏住持紫方袍
GA089n0089_p0476a05║之類。
GA089n0089_p0476a06║今上皇帝賜國清寺藏經萬厯三十年，今上差御馬監太監黨禮，賫
GA089n0089_p0476a07║賜經一藏，飯僧內金千兩，建藏閣內金四百兩，有特旨。
GA089n0089_p0476a08║
GA089n0089_p0476a09║
GA089n0089_p0477a01║靈異考第十五
GA089n0089_p0477a02║夫靈，莫靈於吾心之明覺；異，莫異於明覺之神
GA089n0089_p0477a03║通。即明覺以為神通，異元不異；即神通而是明
GA089n0089_p0477a04║覺，靈此真靈。良以聖人心珠圓淨，隨所願而雨
GA089n0089_p0477a05║神通；智鑑精明，對能臨以彰妍醜。大而蓋天蓋
GA089n0089_p0477a06║地，小而入芥入塵。本不動於寂常，又何移於當
GA089n0089_p0477a07║處？此如來之神通，吾心之靈覺者也。至於後世
GA089n0089_p0477a08║有道諸祖，雖不以神通自衒、洩佛密因，然於臨
GA089n0089_p0477a09║終，不無顯示。矧寒山、戒公、文殊度世，拾得、周嫗、
GA089n0089_p0478a01║普賢示生，欲令末俗以知歸，亦現殊常而駭俗；
GA089n0089_p0478a02║津梁濁世，厥功居多。靈異傳聞，人誰不信？第昧
GA089n0089_p0478a03║者不反求於明覺，乃持疑於見聞。或不遜指為
GA089n0089_p0478a04║妖人，或妄言稱為幻術。此何異匡人指孔子為
GA089n0089_p0478a05║陽虎，田巴斥三王為罪人乎？今之所錄，有稽僧
GA089n0089_p0478a06║史，事確理實，請無惑焉。
GA089n0089_p0478a07║釋
GA089n0089_p0478a08║五百應真石橋山去縣五十里，即五百應真之境，方廣寺隱於此中。晉白道猷行至
GA089n0089_p0478a09║橋所，聞空中聲曰：「知君誠篤，今未得度，卻後十年自當來也。」師心悵然。留宿橋所，聞西有
GA089n0089_p0479a01║鐘磬聲，且復欲前。一人龐眉皓髮問師所之，師具答意。老人曰：「君生死身，何當得去？吾是
GA089n0089_p0479a02║山神，故來告爾。」師乃退。然每思不得度石橋，晨夕惋恨。乃結草為庵，彌年禪觀。後試造石
GA089n0089_p0479a03║橋，乃見橫石洞開，梁道平正，因得度橋。少頃，覩精舍宏壯，圖塔瓌異；神僧敘接，宛同素識。
GA089n0089_p0479a04║因共燒香中食。食畢將陳住意，神僧曰：「師母孕師時，嘗經韮畦，有腥羶氣，僊聖所不得近；
GA089n0089_p0479a05║若欲來此，必潔淨身意，十年後方得來也。」相送度橋，於是返顧，橫石還合。師還赤城，刲腹
GA089n0089_p0479a06║出腸胃以洗滌之。今赤城山有洗膓井，旁生青韮，他處即無，是其驗也。〈羅漢靈異記〉
GA089n0089_p0479a07║天台大師於陳太建七年秋九月初八，天台未議卜居，常宿於石橋。見有三人皁幘絳衣，
GA089n0089_p0479a08║有一老僧引而進曰：「禪師若欲造寺，山下有皇太子寺基，用以仰給。」因而問曰：「止如今日，
GA089n0089_p0479a09║草菴猶自難得，當於何時能辦此寺？」老僧答曰：「今非其時，三國成一，大勢力人能起此寺。
GA089n0089_p0480a01║寺若成，國即清，當呼『國清寺』。」《天台別傳》
GA089n0089_p0480a02║陳郡袁子雄、新野庾崇，兩人登山，值智者大師於修禪寺講《淨名經》。雄見堂前有山，[口*(堊-王+田)]璃
GA089n0089_p0480a03║映徹；山陰曲澗，琳琅布底；跨以虹橋，填以寶飾。梵僧數十，皆手擎香爐從山而出；登橋入
GA089n0089_p0480a04║堂，威儀溢目，香烟徹鼻。雄以告崇，崇稱不見。《天台別傳》
GA089n0089_p0480a05║智者大師受晉王請，出山十二年。修禪寺人蹤久斷，竹樹成林。還屆半山，忽見沙門，眉髮
GA089n0089_p0480a06║皓然，秉錫當路，一眾咸覩。行次漸近，逡巡韜秘。《別傳》
GA089n0089_p0480a07║妙說尊者國清寺講經，升座眾集。或少，有異僧十人自外而入，威儀可觀。致敬已，坐行末。
GA089n0089_p0480a08║講散，復問訊，即出。遣侍者邀之，皆凌空舉手笑謝而去。《統紀》
GA089n0089_p0480a09║黃檗希運禪師遊天台山，路逢一僧，與之言笑如舊識。熟視之，目光射人。乃偕行。屬澗水
GA089n0089_p0481a01║暴漲，捐笠植杖而止。其僧率師同渡，師曰：「兄要渡自渡。」彼即牽衣躡波，若履平地。回顧曰：
GA089n0089_p0481a02║「渡來！渡來！」師曰：「咄！這自了漢，吾早知，當斫汝脛。」僧嘆曰：「真大乘法器，我所不及。」言訖不見。
GA089n0089_p0481a03║見《傳燈錄》
GA089n0089_p0481a04║永嘉全億長史畫半千羅漢形，每一迎請，必於石橋宿夜焚香，具鑼鈸幢蓋，引導入於殿。
GA089n0089_p0481a05║香風送至，幢幡之勢，而入門即止。其方廣寺在石橋裏，梵唄方作，香靄始飄。先有金色鳥
GA089n0089_p0481a06║飛翔，後林樹石畔，見梵僧或行或坐，或招手之狀，或臥空之形，瞬息之間千變萬化。
GA089n0089_p0481a07║漢南國王錢氏，頻年施供養，又造五百銅羅漢安壽昌寺，祥瑞極繁。《石橋應真感應畧記》
GA089n0089_p0481a08║景定中，賈丞相似道命僧妙弘建曇華亭。既成，供五百聖僧茶。茶甌中一一現異花，中有
GA089n0089_p0481a09║四字，其文曰：「大士應供。」聚觀者神之。〈曇華亭記〉
GA089n0089_p0482a01║凡往來人供茗，乳花効應，或寶炬金雀、靈踪梵響接於見聞。石罅有木瓜，尤異：華時，青蛇
GA089n0089_p0482a02║盤糾枝榦；至實落，供大士，乃去。人目為護聖瓜。《赤城舊志》
GA089n0089_p0482a03║曇猷尊者居赤城山，神鬼讓居。飛錫救嫗。肉身不毀，舉體皆綠。具〈聖僧考〉
GA089n0089_p0482a04║定光禪師迹晦道明，易狎難識。有所懸記，多皆顯驗。具〈聖僧考〉
GA089n0089_p0482a05║智者大師寺北別峯呼為華頂，登眺不見羣山，暄涼永異餘處。大師捨眾獨往頭陀，
GA089n0089_p0482a06║忽於後夜大風拔木，雷震動山。虺魅千羣一形百狀，或頭戴龍虺，或日出星火。形如黑雲，
GA089n0089_p0482a07║聲如霹靂。倏忽轉變，不可稱計。圖畫所寫降魔變等，蓋少小耳。又作父母師僧之形，乍枕
GA089n0089_p0482a08║乍抱，悲哽流涕。大師安心空寂，深念實相，強輭二緣所不能動。明星出時，神僧讚曰：「制敵
GA089n0089_p0482a09║勝怨，乃可為勇。能過斯難，無如汝者。」既安慰已，後為說法。問曰：「大聖是何法門？當云何學？
GA089n0089_p0483a01║云何弘宣？」答：「此名一實諦，學之以般若，宣之以大悲。從今已後，若自兼人，吾皆影響。」
GA089n0089_p0483a02║台州基壓巨海，黎民漁捕為業，為梁者斷溪，為簄者藩海。大師愍傷，自捨身衣，并諸勸助，
GA089n0089_p0483a03║先贖簄一所為放生池。於時刺史計詡臨郡，請講《金光明經》。見者歡喜，漁人改業，亘三百
GA089n0089_p0483a04║餘里。江溪簄梁合三十六所，同時永捨，俱成法池。詡後還都，別坐餘事，因繫廷尉。臨當伏
GA089n0089_p0483a05║法，遙想大師，望伸一救。其夜夢羣魚巨億，皆吐沫濡詡。明旦降敕，特原詡罪。當於午時，忽
GA089n0089_p0483a06║起瑞雲，黃紫赤白，狀如月暈，凝於虗空，遙蓋修禪寺頂；有黃雀羣飛，翾動嘈噆，棲集簷宇，
GA089n0089_p0483a07║半日方去。大師云：「江魚化為黃雀來謝恩耳。」師遣慧拔金陵表聞，陳宣帝敕云：「嚴禁採捕，
GA089n0089_p0483a08║永為放生之池。」《天台別傳》
GA089n0089_p0483a09║陳文王太子永陽王出撫甌越，累信殷勤，仍赴禹越躳行方等。眷屬同稟淨戒，晝飡講說，
GA089n0089_p0484a01║夜習坐禪。師謂智越云：「吾欲勸王修福禳禍可乎？」越對曰：「府僚無舊，必稱寒𤍽。」師白：「息世
GA089n0089_p0484a02║譏嫌，亦復為善。」後出遊墮馬，將絕，越乃感悔，憂愧若傷。師躬自帥眾作觀音懺法，整心專
GA089n0089_p0484a03║志。王覺小甦，凭几而坐。王見一梵僧擎香爐直進，問王曰：「疾勢如何？」王流汗無對。僧乃遶
GA089n0089_p0484a04║王一匝，香氣徘徊。有旋，即覺㗳然痛惱都釋。《別傳》
GA089n0089_p0484a05║大師將滅度時，一夜，皎月映牀，獨坐說法，如人問難。智晞問曰：「未審昨夜見何因緣？」答曰：
GA089n0089_p0484a06║「吾初夢大風忽起，吹壞寶㙮。次梵僧謂我云：『機緣如薪，照用如火，傍助如風。三種備矣，化
GA089n0089_p0484a07║道乃行。華頂之夜，許相影響，機用將盡，傍助亦息，故來相告耳。』又見南嶽共喜禪師向吾
GA089n0089_p0484a08║說法。說竟，謂我云：『他方華整，相望甚久，緣必應往，吾等相送。』」《別傳》
GA089n0089_p0484a09║大師入滅於石城。當唱經時，侍官張達等五人，自見石佛倍大，光明滿山，直入房內。諸僧
GA089n0089_p0485a01║或得瑞夢，或見奇相。雖復異處，而同此時。《別傳》
GA089n0089_p0485a02║大師滅後，有朱方天鄉寺沙門慧延，彼土名「達」，昔遊光宅，早霑法潤。忽聞遷化，感咽彌辰。
GA089n0089_p0485a03║奉慕尊靈為生何處？因寫《法華經》以期冥示。潛思累旬，夢見觀音高七層塔，光熖赫弈，過
GA089n0089_p0485a04║經所稱，智者身從觀音自西而至。延夢中作禮，乃謂延曰：「疑心遣不？」後見灌頂，始知臨終
GA089n0089_p0485a05║觀音引導，欣嗟無已。《別傳》
GA089n0089_p0485a06║土人馬紹宗居貧好施，刈稻百束以供寺僧。執役疲勞，身如有疾，心作是念：「我由施故而
GA089n0089_p0485a07║感斯患，未測幽冥當有報否？」困極寢臥，夢見智者跏趺一牀，燒香如霧，安慰紹宗：「家貧好
GA089n0089_p0485a08║施，何疑無福？」多方慰喻。爾夜，宗兄、妻、母共得是夢，香氣盈家，經日不歇。《別傳》
GA089n0089_p0485a09║開皇十九年十一月六日，土人張造，年邁腳蹶。曳疾登龕拜曰：「早蒙香火，願來世度脫。」即
GA089n0089_p0486a01║聞龕內應聲，又聞彈指。造再請曰：「若是冥力，重賜神異。」即復如初。《別傳》
GA089n0089_p0486a02║又開皇十八年四月十六日，佛隴眾僧方就坐禪，師現常形，進堂按行，上坐道修良久瞻
GA089n0089_p0486a03║奉。其年十月十八日，又海州漣水縣人丘彪，晝於龕前發誓。夜見排戶，彪即起禮，師云：「勿
GA089n0089_p0486a04║拜，安隱無慮也。」遶寺一匝，彪隨後出門，奄然𠊳失。當其月十二日，有海州沭陽縣人房伯
GA089n0089_p0486a05║玉，於智者舊室見其形狀，事相如在。《別傳》
GA089n0089_p0486a06║仁壽元年正月十九日，永嘉縣僧法曉，生聞勝德，沒傳妙瑞；悔不早親，追恨疚心，故來墳
GA089n0089_p0486a07║所旋千匝、禮千拜。於昏夕間，龕門自開，光明流出，照諸樹木，合寺奔馳來供瞻禮。《別傳》
GA089n0089_p0486a08║大業元年二月二十日，土人張子達母俞氏年登九十，患腳短凡十八年。自悲已老，到墳
GA089n0089_p0486a09║奉別，設齋專至，即覺短腳還伸，行最平正，宛如少時。《別傳》
GA089n0089_p0487a01║荊州弟子法偃於江都造智者像，還至江津，像身流汗，挹已更出。道俗瞻禮，如平生，汗痕
GA089n0089_p0487a02║尚在。《別傳》
GA089n0089_p0487a03║大師忌辰以十一月二十一日，每歲至期，煬帝遣人設齋致禮。仁壽元年十一月初三日，
GA089n0089_p0487a04║右庶子張衡宣令僧使灌頂、智璪進內齋。令旨自問先師亡後靈異，灌頂師對已。令旨云：
GA089n0089_p0487a05║「弟子欲開龕墳，經論有法不？」頂法師對曰：「伏聞《法華經》說，釋迦如來自以右手開多寶塔
GA089n0089_p0487a06║戶。令旨欲開龕塔，深會經教。門人離違既久，若蒙開顯，重拜尊靈。」令旨云：「可與使人還山，
GA089n0089_p0487a07║設齋以開龕塔。」龕塔既開，見大師坐於石室，容範如生。次年，令盧政力至山再開，遂不見
GA089n0089_p0487a08║靈體。後荊州玉泉藏殿一日推輪，關王附人，語人曰：「我師肉身在此，不得動飛輪其上。」自
GA089n0089_p0487a09║是知關王神力自天台移藏於玉泉也。《百錄》
GA089n0089_p0488a01║章安尊者僊居樂安嶺南曰安洲，溪流湍急，歲常溺人。師誓之曰：「若此溪坦平，當於
GA089n0089_p0488a02║此講經。」旬浹之間，白沙遍涌，平如玉鏡。乃講《光明》、《法華》以荅靈惠。嘗於攝靜寺講《涅槃經》，
GA089n0089_p0488a03║羣盜突至，見寺門旌旗耀日，神兵執仗皆長丈餘。賊眾大驚，奔走潰散。俗因穪為山兵寺。
GA089n0089_p0488a04║每誦經宴坐，常有天花飄墜其側。《統紀》
GA089n0089_p0488a05║普明禪師師欲造國清講堂，章安勸諫。在赤城忽見師身長十餘丈，高出林表；山神
GA089n0089_p0488a06║隱形而至，勢若雷震。具〈聖僧考〉
GA089n0089_p0488a07║智晞禪師師於修禪寺架搆香臺，當香爐峯多檉柏木，師欲伐用，眾疑神所據；夜夢
GA089n0089_p0488a08║神送疏，遂遣伐之。智者勸沿江居民舍簄梁為放生池，厯年未久，復行漁捕。師與章安禮
GA089n0089_p0488a09║智者塔，焚香呪願。有漁人見僧立簄上（意謂墮水者），乘舟往救，忽不見。居人覩驗，遂停採
GA089n0089_p0489a01║捕。時羣獸悲鳴，眾鳥翔集，屢日不止。嘗往阿育王寶塔禮八萬四千拜，感紫文印手，方整
GA089n0089_p0489a02║明瑩。《統紀》
GA089n0089_p0489a03║法華尊者唐上元元年欲卜勝地，說法度人。執錫而誓曰：「錫止之處即吾住所。」其錫
GA089n0089_p0489a04║自國清飛至蒼嶺普通山，可五百里。以隘狹不容廣眾，凌空再擲，至軒轅煉丹山。師既戾
GA089n0089_p0489a05║至，翦𣗥刈茅，班荊為坐，聚石為徒。每登座，則有紫雲覆頂，狀如寶蓋，鳥雀旁止，有同家畜。
GA089n0089_p0489a06║名其居曰「法華」。法華至僊居上阪約八十里，師每日往反，齋粥禪講，未嘗少違。咸謂師有
GA089n0089_p0489a07║神足通。《統紀》
GA089n0089_p0489a08║等觀禪師餘杭法忍寺請師演法，有王服者至，稱皋亭神，來謁曰：「禪師昨過廟庭，適
GA089n0089_p0489a09║弟子巡遊，不及奉迎；今故遠來，專求戒法。」師即索爐然香，為授菩薩大戒。禮謝而退。具〈高
GA089n0089_p0490a01║僧考〉
GA089n0089_p0490a02║慧燄禪師常入深定，一坐旬日。所居三寶神光夜照。具〈高僧考〉
GA089n0089_p0490a03║慧普禪師常行法華三昧，感普賢大士乘大白象放光照身。具〈高僧考〉
GA089n0089_p0490a04║法智禪師一生念佛，求生西方。臨終有金色光明來迎，照數百里。具〈高僧考〉
GA089n0089_p0490a05║大義禪師臨終之日，眾聞弦管之聲。議者謂天帝迎請誦經之相。具〈高僧考〉
GA089n0089_p0490a06║行滿禪師棲止華頂峯智者院充茶頭。所居檻外大松上有寄生小樹，遇師止坐，必
GA089n0089_p0490a07║嫋嫋低俯。時謂此樹為茶頭作禮。師於十四年間未嘗便溺。具〈聖僧考〉
GA089n0089_p0490a08║清觀法師居國清溪南。有請供者，夜雨水漲，人不能度；師頃刻即度，身衣無濕。人知
GA089n0089_p0490a09║有神足通。具〈高僧考〉
GA089n0089_p0491a01║聖者頭陀事見〈聖僧考志〉。
GA089n0089_p0491a02║靈默尊者山神震雷而不能害，飲食中毒而不能傷。叱龍施雨，合境霑足。具〈聖僧考〉
GA089n0089_p0491a03║明淨禪師乞食餧虎，有如家畜；結齋祈雨，高下滂注。具〈聖僧考〉
GA089n0089_p0491a04║師𥳑尊者以杖叩龍潭，雨即霶𩃱。具〈聖僧考〉
GA089n0089_p0491a05║豐干禪師住國清，常騎虎出入。具〈聖僧考〉
GA089n0089_p0491a06║寒山拾得自閭丘一見之後，即趨出門。閭丘送衣藥供養，寒山見使者至，喝曰：「賊！賊！」
GA089n0089_p0491a07║退入巖穴云：「報汝諸人，各自努力！」忽不見。後見梵僧於巖所仗錫尋覓。或問其故，僧曰：「我
GA089n0089_p0491a08║從西域來此拾文殊菩薩舍利爾。」眾見委地皆鎖子骨，作黃金色。今巖畔有小磚塔，是其
GA089n0089_p0491a09║遺蹟。具〈聖僧考〉
GA089n0089_p0492a01║代病尊者見〈聖僧考〉。
GA089n0089_p0492a02║道育尊者裸身飼蚊，以食餧虎。凡供羅漢，育則不食。具〈聖僧考〉
GA089n0089_p0492a03║全宰禪師居明巖二十餘年，惡鳥革音，山精讓窟。其出入經行，鬼神執役。具〈高僧考〉
GA089n0089_p0492a04║從禮禪師道德高隆，山君冥應。凡諸祈禱，無感不通。具〈高僧考〉
GA089n0089_p0492a05║清心寺周顯德初，螺溪居民張彥安詣淨光大師曰：「東南里所，陰晦之夕，必有鬼神吟
GA089n0089_p0492a06║嘯、敲鐘擊皷之聲。又嘗夢龍遊其地，非愚民所居，願以奉師！」師往視之，見山水秀異，謂眾
GA089n0089_p0492a07║曰：「此伽藍地也。」遂納之，以為弘教之所。具《佛祖統紀》
GA089n0089_p0492a08║冥道齋宋乾德中，錢忠懿王在國時，歲會天台山，設冥道齋。是時命判官陳用文往山
GA089n0089_p0492a09║監護。夜將曉，聞木杪有人聲，其形黑色，眾愕然。用文叩之云：「某姓陳住杭州觀音巷。入番
GA089n0089_p0493a01║被惡風飄墮鬼國，因取其女為妻。昨日元師府有牒，召赴台州冥會。妻與某偕來，令坐其
GA089n0089_p0493a02║大木上。某曾持念〈大悲陀羅尼〉，聞僧誦此，因記念之，某妻捨去。」用文歸杭州，見忠懿，召家
GA089n0089_p0493a03║屬視，皆懼而不識。陳遂述其舊事始末，乃知其祖也，抱之而泣。忠懿歎異，賜錢百餘，卻復
GA089n0089_p0493a04║人身十餘年。《縉紳脞記》
GA089n0089_p0493a05║慈雲大師於大慈寺行消伏呪法，親見觀音於口中引出數蟲，復注甘露於口。由是
GA089n0089_p0493a06║獲高頂寸餘，手垂過膝，肌如白雪，聲若洪鐘。居台之東掖，授「白鶴神戒法」，改祭為齋，神之
GA089n0089_p0493a07║與民，莫不聽命。具〈高僧考〉
GA089n0089_p0493a08║道榮尊者生前靈異頗多，滅後肉身不壞。至今祈禱，猶多肹蠁。具〈聖僧考〉
GA089n0089_p0493a09║惟靖尊者經行出入，虎豹常隨。小瓶儲粟，經久恒滿。具〈聖僧考〉
GA089n0089_p0494a01║戒闍黎淳熙七年，太守汪平父謂夫人曰：「嘗聞兜率有僧名戒闍黎，能食猪頭三箇、酒
GA089n0089_p0494a02║五斗，我欲請之。」夫人遂營辦邀師。師至，太守未測聖凡，不敢慢禮，遂行俎豆侍人。奉物獻
GA089n0089_p0494a03║師，師即食，酒物一空。太守大笑，師辭去。夫人問曰：「君見此僧有何靈異？」答曰「我無所見。」夫
GA089n0089_p0494a04║人曰：「妾見此僧，出入騰空，而鬼神環擁。酒食非僧食，但擲諸左右，鬼神接去。」太守大駭。次
GA089n0089_p0494a05║日復營饌，驗其實，果如夫人言。廣見《闍黎語錄》
GA089n0089_p0494a06║周七娘一日與闍黎共買蝦食。蝦主索錢，師曰：「我無錢。」蝦主曰：「還我蝦來。」師與七娘遂
GA089n0089_p0494a07║開口一嘔，蝦皆活。眾人曰：「風僧幻術，何足信哉？」至今此地凡遇雨即有蝦出。
GA089n0089_p0494a08║濟顛禪師見《聖僧志》。
GA089n0089_p0494a09║裘聖僧見《聖僧志》。
GA089n0089_p0495a01║道
GA089n0089_p0495a02║茅盈哀帝元壽間，乘雲駕龍至太霍赤城玉洞之府。〈神僊考〉考
GA089n0089_p0495a03║劉晨阮肇因山中採藥，悞入桃源。有一女方笄，笑迎以歸。留半載，謝去。至家，子孫已
GA089n0089_p0495a04║七世矣。〈神僊考〉
GA089n0089_p0495a05║葛玄入赤城山，學道後，尸解而去。
GA089n0089_p0495a06║袁根柏碩因驅羊，度赤城。遇二女，為室家。後亦羽化。〈神僊考〉考
GA089n0089_p0495a07║班孟能飛行，或坐空中，或入地內。飲酒餌丹，四百餘歲。〈神僊考〉
GA089n0089_p0495a08║玉京觀在赤城山。每歲設昇僊會，選道士一人，冠服劍佩，儀宇甚都。迫暮送登山頂，候
GA089n0089_p0495a09║天駕來迎。眾至夜分，果遙見天中二燈，燁然有光；簫皷僊樂齊鳴。須臾不見。眾真以為僊
GA089n0089_p0496a01║去，不知為白蟒恠也。曇猷累止中巖宴坐，神化為猛虎數十，咆哮向師，既不能害。又見白
GA089n0089_p0496a02║蟒真形，呀然開口將噬師。師即以錫飛入蟒口，柱其齦齶不得合，曰：「且借老僧坐地三年。」
GA089n0089_p0496a03║神始知懼，皆來降伏、悔罪，願徙他處。自此昇僊之會息矣。後人於穴中見白骨成堆，蓋即
GA089n0089_p0496a04║白蟒所啖昇僊骨也。張性中〈遊赤城錄〉
GA089n0089_p0496a05║徐則死於江都，或見徒行歸山，令弟子掃室，延客迎柩。語訖，跨石梁而去。〈神僊考〉考
GA089n0089_p0496a06║司馬承禎為青童君所召，蟬蛻而化。〈神僊考〉考
GA089n0089_p0496a07║謝自然白日僊去。
GA089n0089_p0496a08║寒山子毘陵道士李褐，性偏急，好陵侮人。忽有貧士相詣，即勿顧。數日，有乘白馬來者，
GA089n0089_p0496a09║禮接之。曰：「頗相記乎？」視其貌，乃前之貧士。謂褐曰：「子知有寒山子乎？」曰：「知。」曰：「即吾是也。始
GA089n0089_p0497a01║謂子可教，今不可也。修生之道，除嗜去欲，嗇神抱和，所以無累也；內抑其心，外檢其身，所
GA089n0089_p0497a02║以無過也；先人後己，知柔守謙，所以安身也；善推於人，不善歸之於身，所以積德也；功不
GA089n0089_p0497a03║在大，立之無怠，惡不在小，去之不貳，所以積功也。三毒未翦，冠裳為飾，可謂虎豹之𩋻而
GA089n0089_p0497a04║犬羊之質也。」出門乘馬而去，竟不復見。《續僊傳》
GA089n0089_p0497a05║葉法善修《黃籙》於天台，顯迹甚多。
GA089n0089_p0497a06║李元騎白鹿遊天台。
GA089n0089_p0497a07║王旻年七百歲，貌如嬰孩。
GA089n0089_p0497a08║吳善經年八十三，羽化。
GA089n0089_p0497a09║應夷節年八十五卒。及窆，惟空棺而已。
GA089n0089_p0498a01║閭丘方遠端坐而逝。舉棺但空衣。後人於僊都廬山見之。
GA089n0089_p0498a02║左玄澤常與虎坐。不食五穀。後尸解。
GA089n0089_p0498a03║王可交蘇州人。一旦，棹漁舟，方支枻高歌。入江行數里，忽見一綵畫舫漾於中流，有道
GA089n0089_p0498a04║士七人，皆玉冠霞帔，服色各異；侍從十餘人，鬃角雲鬟。又四人黃衣乘舫，一人呼可交姓
GA089n0089_p0498a05║名。方驚異，不覺漁舟已近舫側。一人令鬃角引可交上舫，見七人面前各有青玉盤酒器
GA089n0089_p0498a06║果子，皆瑩徹有光，可交莫識。又有女妓十餘人，悉持樂器。可交遠立於筵之末，徧拜。七人
GA089n0089_p0498a07║共視可交。一人云：「好骨相，合有僊分。生於凡賤間，已灸破矣。」一與酒喫，侍者瀉酒於樽中，
GA089n0089_p0498a08║酒再三瀉之不出。侍者具以告，道士曰：「酒乃靈物，必若得入口，當換其骨；瀉之不出，亦乃
GA089n0089_p0498a09║命也。」一人與栗喫。俄有一人於筵中取二栗，侍者送與可交，令喫。視之，其栗青赤光如棗，
GA089n0089_p0499a01║長二寸許，嚙之有皮，非人間栗，方脆而甘。久之，食方盡。一人曰：「可交已見之矣，可命去。」令
GA089n0089_p0499a02║一黃衣送上岸。乃於舫過覓所乘漁舟，不見。黃衣曰：「不必漁舟，但合眼自到。」於是合眼，若
GA089n0089_p0499a03║風水林木浩浩之聲。洎開眼，已失黃衣所在；但見峯巒重疊，松柏叅天。坐於路中石上，見
GA089n0089_p0499a04║有門樓，多人出入。俄頃採樵者并僧十餘人到，問可交：「何人？」可交具以前事對。又問：「何日
GA089n0089_p0499a05║離家？」可交曰：「今日早。」又問：「今日是何日？」「是三月三日。」樵者與僧驚曰：「今日是九月九日，已
GA089n0089_p0499a06║半年餘。」可交問：「此是何地？」僧曰：「此是天台瀑布寺前。」眾審極異之，乃以狀白唐興縣，以達
GA089n0089_p0499a07║台州，聞於廉使王渢。渢具以奏聞，詔稱其異。後可交挈妻子入四明山。二十餘年復出明
GA089n0089_p0499a08║州賣藥。後三十年卻入四明山，不復出。《續僊傳》
GA089n0089_p0499a09║夏侯隱每登山渡水則閉目而睡，比至則覺。有人呼為「睡僊」。
GA089n0089_p0500a01║月光童子居嵩山，石孔中有宮闕，光明照燭。在天台往來。
GA089n0089_p0500a02║厲歸真於中條山飛昇。
GA089n0089_p0500a03║呂洞賓嘗遊天台，賦詩於福聖觀。又嘗負巨瓢為母行乞於市，但云「只兩口」。後擲瓢於
GA089n0089_p0500a04║地，跨之昇空而去。
GA089n0089_p0500a05║姜僊翁熱能招雲，旱則呼雨，多著神異。後坐化，以真骨塑像，今猶響應。
GA089n0089_p0500a06║沈僊翁歲旱致雨，亦多效靈。已上具〈神僊考〉
GA089n0089_p0500a07║瀑布山餘姚人虞洪入瀑布山採茗，遇一道士引三青羊至此山，曰：「吾丹丘子也，聞子
GA089n0089_p0500a08║善具飲，今以茗奉給，祈子他日有甌犧之餘相遺也。」後常與家人入山，獲大茗焉。《神異記》
GA089n0089_p0500a09║丹霞洞咸通中，有客自金庭路將抵明州。日莫，遇道士，託宿。山谷沖寂，烹野蔬藥苗以
GA089n0089_p0501a01║相待。俄有叩門者，童子報曰：「隱雲觀請來日齋。」道士去。客問童子，荅曰：「觀去此五百里，嘗
GA089n0089_p0501a02║隱雲中，故名。」客驚曰：「尊師何日當還？」曰：「往來頃刻耳。」道士歸，留客久住，辭焉。乃遣童子示
GA089n0089_p0501a03║其舊路。行未遠，失所在。問歲月，已三年矣。唐裴通記曰「金庭洞天」，即道門所謂赤城丹霞
GA089n0089_p0501a04║第六洞天也。舊志
GA089n0089_p0501a05║禹鐘咸通中，洞天宮有禹鐘，高二尺，重百餘斤，形如鐸，上有三十六敔，有文隱起。相傳夏
GA089n0089_p0501a06║禹所鑄，或云越王樂器。嘗空中夜鳴。墮入禹廟時，浙東李綰之為鐘銘，具以歲月刻其上，
GA089n0089_p0501a07║以惠玉霄道士葉藏質。禹跡寺僧頻求不得，因令僧與不逞輩入玉霄，伏板閣下，取鐘，縻
GA089n0089_p0501a08║之，羣呼而走。約行三十里，迨明，猶在閣側。視之，背鐘者僵矣，餘黨癡懵。鐘失復歸，藏質呪
GA089n0089_p0501a09║水灑之即活。
GA089n0089_p0502a01║桐柏觀大觀中，詔遣小黃門持御香詣桐柏觀，有所密禱。事畢，登閣縱觀，時方盛夏，見
GA089n0089_p0502a02║飛瀑如練，留住不忍去。命侍史取酒，道士曰：「此地神僊窟宅，天龍守護，自來無敢飲酒食
GA089n0089_p0502a03║肉者。」黃門不聽。既飲數盃，又買雞烹之。未及下咽，青天白日中，迅雷風雨，暴地震撼，皆若
GA089n0089_p0502a04║欲仆。移時開霄，則黃門已斃。觀遂報縣，達於郡，奏聞徽宗，即日別命使降祝，詣觀謝。石柱
GA089n0089_p0502a05║其大合圍，龍爪跡入數寸，火𦦨燒灼痕透徹於外，至今猶存。《夷堅志》
GA089n0089_p0502a06║紹興中，方士李季至越之樗浦石闌干憇。道傍遇異人自石闌干揖季曰：「君來何為？」季曰：
GA089n0089_p0502a07║「秦太師遣往桐柏設醮請福。」其人太息曰：「秦已死矣！張浚、劉錡皆當起為將相，秦豈得存
GA089n0089_p0502a08║耶？」季大駭，亟去天台，而秦之訃至矣。《會稽志》
GA089n0089_p0502a09║曹法師見〈神僊考〉。
GA089n0089_p0503a01║石橋國清寺僧陳惠虗嘗與同侶遊石橋，眾皆股慄，惠虗獨超然而度至石壁外。微有小
GA089n0089_p0503a02║徑，稍平闊，遂見空闕樓閣，連亘十里許。其門㮄曰「會真府」，左曰「金庭宮」，右曰「桐柏宮」，三門
GA089n0089_p0503a03║鼎峙。入右門之西，見一高樓，榜曰「右弼宮」。又到一處，忽見一老叟，訝曰：「汝俗人，何得來此？」
GA089n0089_p0503a04║惠虗曰：「嘗聞過石橋即有羅漢，時聞鐘皷聲，故來相訪。」叟曰：「此真僊之福庭，天帝之下府，
GA089n0089_p0503a05║為小都會。太上一年三降此宮，校定天下學道之人功行品第，非羅漢所居也。」引之使行
GA089n0089_p0503a06║十餘里，已見國清矣。《高道傳》
GA089n0089_p0503a07║傳燈議曰：「石橋為方廣，此所從來舊矣。」今《高道傳》乃云「真僊福庭，天帝下府」，然耶？否耶？余
GA089n0089_p0503a08║謂羅漢境界雖不可以凡情而度，至於或隱或顯，孰不由見者感召而然？故聖者見之聖，
GA089n0089_p0503a09║僊者見之僊；陳惠虛雖復為僧事佛，而僊念當情故，因是以見也。不則，乃道士虛搆此說，
GA089n0089_p0504a01║以誣神僊。蓋道家多有不根之說，除老子、莊、列諸書外，其餘皆後世道士偽造，若王浮之
GA089n0089_p0504a02║類是也。唐杜光庭其偽述猶多。今人指無根之說為「杜撰」，言始於此。況僧者，捨家從釋，例
GA089n0089_p0504a03║不言姓；今云陳惠虗，其謬可知。
GA089n0089_p0504a04║開權和尚　善來和尚　諦妙法師　從乾和尚　文理和尚　從雲法師
GA089n0089_p0504a05║　道溪和尚　英宣和尚　薇山法師　式教和尚　法增和尚　能明法師
GA089n0089_p0504a06║　成修和尚　益信和尚　慧芳法師　達鏞和尚　蓮生和尚　諦見法師
GA089n0089_p0504a07║　道興和尚　性智和尚　能聰法師　已上各助英洋一元
GA089n0089_p0504a08║光緒十九年陽月佛隴日種敏曦謹募
GA089n0089_p0504a09║天台山方外志卷第十二終