GA089n0089_p0505a01║天台山方外志卷第十三
GA089n0089_p0505a02║天台山幽溪沙門　傳燈撰
GA089n0089_p0505a03║塔廟考第十六（附墳墓）
GA089n0089_p0505a04║梵語「塔婆」，今略云塔；此翻方墳，亦翻圓塚，亦翻
GA089n0089_p0505a05║高顯，義翻靈廟（翻者，譯西天梵語為東土華言）。即供佛、菩薩及
GA089n0089_p0505a06║辟支、羅漢等舍利之所。隨尊卑層級不同：佛菩
GA089n0089_p0505a07║薩者高十三層，辟支塔應十一層，阿羅漢塔成
GA089n0089_p0505a08║以四層，餘隨品級減之。此八種塔上並有露盤：
GA089n0089_p0505a09║佛塔八重，菩薩七重，辟支六重，四果五重，三果
GA089n0089_p0506a01║四，二果三，初果二，輪王一，凡僧但蕉葉火珠而
GA089n0089_p0506a02║已。後世建塔不原佛制，聖凡相濫，紕繆至多矣。
GA089n0089_p0506a03║台山塔凡若干處，赤城巔者最古，次國清、紫凝、
GA089n0089_p0506a04║護國諸寺。今次第以錄緣起，後附諸祖墓塔及
GA089n0089_p0506a05║錢王等墓，以備通考。
GA089n0089_p0506a06║塔類
GA089n0089_p0506a07║赤城塔在赤城山巔，七級，高二十丈，梁岳陽王妃建。舊有三所，今惟餘一。中藏佛舍利
GA089n0089_p0506a08║子四十九顆。五代韶國師重修，存二十八顆，餘散安東都府內，并應天寺、國清、護國等處。
GA089n0089_p0506a09║事見般若〈新寺磚塔記〉。
GA089n0089_p0507a01║國清寺前大塔是隋煬帝遣司馬王弘為智者大師建。
GA089n0089_p0507a02║寺內二磚塔是韶國師建，分安赤城塔舍利二顆。
GA089n0089_p0507a03║寺前七塔供過去七佛。
GA089n0089_p0507a04║寺前二小塔表解脫門。
GA089n0089_p0507a05║萬松徑二塔三處俱煬帝建。
GA089n0089_p0507a06║護國寺二塔韶國師建，各安舍利三顆。
GA089n0089_p0507a07║白巖塔在白巖寺後山上，七級，高十五丈，普耀禪師建。
GA089n0089_p0507a08║萬年寺塔自詢禪師建。
GA089n0089_p0507a09║寶華寺塔七級，高二十丈，唐乾符閒建。
GA089n0089_p0508a01║降魔塔在華頂，智者大師降魔之處。後人建塔，久廢。明王中丞恒叔重建。
GA089n0089_p0508a02║真覺寺前雙塔智者大師將終，命門人曰：「歿後可於峯南龕居吾身，累石周屍。
GA089n0089_p0508a03║龕前立二石塔，使見者發菩提心。」今廢。
GA089n0089_p0508a04║寒山塔在寒山寺石洞側。寒山子入滅後，有梵僧杖錫拾黃金鎖子骨，或問所以，對曰：
GA089n0089_p0508a05║「吾拾文殊菩薩舍利歸西天耳。」後人於此建塔。
GA089n0089_p0508a06║諸祖龕塔
GA089n0089_p0508a07║曇猷尊者全身龕塔在赤城山室。晉隱士褚世標登山，見尊者顏貌如生
GA089n0089_p0508a08║平，而舉體綠色。他欲觀者輒為雲霧所蔽。
GA089n0089_p0508a09║智者大師全身龕塔大師以隋開皇十七年十一月二十四日於石城入
GA089n0089_p0509a01║滅，弟子舁歸，龕全身於真覺寺。隋煬帝仁壽元年，於大師忌辰設齋，開龕，顏貌如生。至大
GA089n0089_p0509a02║業元年更開，惟空龕而已。
GA089n0089_p0509a03║章安大師全身塔師以唐貞觀六年八月七日終於國清。九日，窆全身於國
GA089n0089_p0509a04║清之南山。
GA089n0089_p0509a05║法華禪師塔師以唐永隆元年十一月二十八日終於東陽之法華山，塔於寺右。
GA089n0089_p0509a06║左溪禪師塔師以唐天寶十三載九月十九日終於左溪，門人分舍利為二分：一
GA089n0089_p0509a07║塔左溪之西原，遵像法之遺制；一塔東陽之東原，慰邑人之後思。
GA089n0089_p0509a08║荊溪禪師全身塔師以唐建中三年二月五日終於佛隴。全身之塔去智者
GA089n0089_p0509a09║大師塋兆百步，後為天人取去。事見〈神明考〉。
GA089n0089_p0510a01║至行尊者塔師以唐會昌三年二月十六日終於禪林寺，葬全身於金地道場。後
GA089n0089_p0510a02║二十三年，門人良湑、敬文發塔，火育之，得舍利千餘粒，大如菽。即舊地建塔藏之。
GA089n0089_p0510a03║正定尊者塔師以唐中和五年三月十五日終於國清，葬於智者塔院之側。
GA089n0089_p0510a04║普岸禪師塔師終於唐代，遺塔存平田寺。
GA089n0089_p0510a05║韶國師塔師於宋太祖開寶五年示寂於蓮華峯，全身塔於本院。
GA089n0089_p0510a06║紫凝山普聞智勤禪師塔師於宋太宗湻化初不疾而逝，塔於本山。
GA089n0089_p0510a07║三年後，門人遷塔發龕，覩師容儀儼若，髭髮仍長，遂迎入新塔。
GA089n0089_p0510a08║螺溪尊者塔師以宋雍熙四年十一月初四日終於螺溪傳教寺，門人累小塔窆
GA089n0089_p0510a09║於方丈後。徒屬謀遷塔，見貌若生人，髮長餘寸，遂遷葬於國清東南隅。
GA089n0089_p0511a01║此庵景元禪師塔師於護國寺握拳而逝，茶毘得五色舍利，齒舌右拳無少
GA089n0089_p0511a02║損。塔於寺東劉阮洞前。
GA089n0089_p0511a03║如菴主塔在大同寺。
GA089n0089_p0511a04║無見覩禪師塔師終於大元元統甲戌五月二日，塔於善興寺之西偏五十步。
GA089n0089_p0511a05║噩夢堂禪師塔在國清，有塔銘，今佚。
GA089n0089_p0511a06║文大德禪師塔在高明寺，踪跡埋沒，漫不可尋。適於深土中得小石一片，鐫「文
GA089n0089_p0511a07║大德舍利」五字，則知亦有道高僧也。
GA089n0089_p0511a08║窄菴偉禪師塔
GA089n0089_p0511a09║愚傑英禪師塔
GA089n0089_p0512a01║寂菴光禪師塔
GA089n0089_p0512a02║空叟聞禪師塔
GA089n0089_p0512a03║北源濟禪師塔已上五塔俱在華頂。
GA089n0089_p0512a04║玅峯覺法師塔在高明寺西偏，馮太史有塔銘。
GA089n0089_p0512a05║象先清法師塔在慈雲寺前嶺下，袁兵憲有塔銘。
GA089n0089_p0512a06║易菴通法師塔在國清寺，陸太宰有塔銘。
GA089n0089_p0512a07║蘊空照禪師塔在萬年寺。
GA089n0089_p0512a08║
GA089n0089_p0512a09║
GA089n0089_p0513a01║古蹟考第十七
GA089n0089_p0513a02║夫宇宙之內，人物之盛，品彙之多，自古迄今，何
GA089n0089_p0513a03║可勝數？卒皆泯滅無聞，棄置不錄。閒有獲貽名
GA089n0089_p0513a04║於終古，得傳美於當年；或物因人顯，人以物名，
GA089n0089_p0513a05║孰不由精神所召、盛德所感而然耶？若羊祜傷
GA089n0089_p0513a06║逝而峴山萬古，天台賦勝而孫綽千秋；矧佛祖
GA089n0089_p0513a07║之精神，湛然復性，聖人之盛德至矣！及人一行
GA089n0089_p0513a08║一坐，皆足啟後世之遐思；一石一泉，誰不仰斯
GA089n0089_p0513a09║人之勝蹟？嗚呼！物之傳美固亦有由，人之流芳
GA089n0089_p0514a01║又豈容易哉？作〈古蹟考〉。
GA089n0089_p0514a02║古蹟類
GA089n0089_p0514a03║降魔塔（在華頂峯頭，智者大師降魔之處（詳〈祖師志〉）。古有靜室（詳〈高僧志〉）。余友僧
GA089n0089_p0514a04║如慧，字大觀，萬曆十五年結茆其閒，趺坐三載。法弟傳統，字無餘，次踵其跡。是後住者，不
GA089n0089_p0514a05║得其人。）拜經石（在華頂，相傳謂智者大師向西天竺拜《楞嚴》處。然準瑩公《清話》，
GA089n0089_p0514a06║但云「西望一十八載」，未嘗言拜也。）煉丹井（有二，一在華頂峯傍，一在桐栢觀鐘
GA089n0089_p0514a07║樓之下，舊傳葛玄煉丹之所。）太白堂（在華頂峯，李白嘗遊天台，後人為建書堂。）
GA089n0089_p0514a08║伏虎壇（伏虎禪師遺跡。）鬼疊石（智者大師降魔遺跡。）墨池（相傳為王
GA089n0089_p0514a09║右軍洗筆池。）黃經洞（藏右軍為白雲先生所書《黃庭經》處。）甘泉先生
GA089n0089_p0515a01║居、茶圃（相傳為葛玄種茶之圃。已上在華頂。）靈墟石（初智者大師入
GA089n0089_p0515a02║山，見一老父告云：「師上菴，遇盤石可止。」果如所告，師於此晏坐。其後成寺，因號「靈墟」。）天
GA089n0089_p0515a03║柱峯（永明禪師九旬入定，斥鷃巢衣裓處。）智者嶺（智者大師嘗於此註《涅槃
GA089n0089_p0515a04║經》。）察嶺（漢高察隱居於此，後人名其嶺。下有讀書堂址。）卓錫泉（在智
GA089n0089_p0515a05║者嶺，大師遺蹟。）宴坐石、石牀、看經臺（皆在太平寺白雲峯
GA089n0089_p0515a06║下，智者大師經行處也。）淨名堂（在大慈寺，智者大師曾講是經，故名。）智者
GA089n0089_p0515a07║泉（在大慈寺側，今蕪沒。）石經幢（在高明寺，連座葢高四尺許，幢體八方，上刻尊
GA089n0089_p0515a08║勝呪，末題云：「晉天福二年捨入幽溪禪院」。）翻經堂（在高明寺，智者大師佛隴翻經
GA089n0089_p0515a09║之遺跡也，今行道菴。）招手石（在定光菴之東峯，三石列峙，高丈許，色同赤城。一云
GA089n0089_p0516a01║在華頂，非。見〈聖僧志〉。）金地嶺、銀地嶺（在大慈寺之左右。見〈聖僧志〉。）
GA089n0089_p0516a02║錫杖泉（昔寺僧取水甚遠，普明禪師以錫杖叩之，泉水湧出。）清音亭、
GA089n0089_p0516a03║更好亭、雨花亭、御書閣、萬工池、萬
GA089n0089_p0516a04║松徑、曹源（已上皆在國清寺。）放生池（有二，俱大師放生遺蹟。一
GA089n0089_p0516a05║自縣溪至海際，綿亘三百餘里。一在崇善寺前。）洗腸井、金錢井、
GA089n0089_p0516a06║僊人井、結集巖、釋籤巖（已上皆在赤城山。具見〈形勝志〉。）
GA089n0089_p0516a07║螺溪（在清心寺前，智者大師放螺之處，有石泓如釜。）應真閣、玅音
GA089n0089_p0516a08║亭、先照亭（在石橋寺，俱廢。）曇花亭（賈丞相似道建，萬曆甲辰尼性
GA089n0089_p0516a09║慧募錢塘葛居士重建。）列秀亭、右軍墨池（在白巖寺，今廢。）閭
GA089n0089_p0517a01║丘太守影（在明巖寺。）玅蓮閣、覽眾亭（在萬年寺。）貧婆
GA089n0089_p0517a02║鐘（在廣嚴寺。）自轉藏、自滿庫（在大覺寺，今廢。）雙松亭（在慈
GA089n0089_p0517a03║雲寺，今廢。）親到堂（在萬年寺，宋仁宗有「如朕親到」之語，故名。）鮑湖（四明鮑大
GA089n0089_p0517a04║王遺跡。）招隱峯（在歡嶴，顧歡招杜京產處。）顧儒嶺（在東𡵙，顧先生讀書
GA089n0089_p0517a05║堂在焉。）拾得巖（在國清寺。）繫船山（山高與華頂埒，舊傳古煎鹽處。）司
GA089n0089_p0517a06║馬悔山（在縣北十三里，司馬承禎應召至此而悔，故名。）鶴峯（又名折山，王喬
GA089n0089_p0517a07║控鶴於此，故名。）寒巖（寒山子隱此。）劉將軍宅（在縣西五十步，晉黎護將
GA089n0089_p0517a08║軍劉玄，因遇雨有金錢之異，遂捨宅為闡法寺。後寺徙溪南，而玄廟食其地。）柳刺
GA089n0089_p0517a09║史宅（在縣北二十五里，唐元和閒，柳泌於此領務修藥，築室號「紫霄山居」。其中多有
GA089n0089_p0518a01║靈葩翠桱、修篁奇竹，又有曲池環沼，藥室丹爐。）孟𥳑歇亭（在大慈寺西北，當華
GA089n0089_p0518a02║頂、石橋之衝。𥳑廉察浙東，捐俸以建，為遊人憩息，今廢。）普賢閣（在大慈寺，陳宣
GA089n0089_p0518a03║帝為大師建。）止觀亭（在國清寺解脫門外，隋煬帝為大師建。）
GA089n0089_p0518a04║
GA089n0089_p0518a05║
GA089n0089_p0518a06║
GA089n0089_p0518a07║
GA089n0089_p0518a08║
GA089n0089_p0518a09║
GA089n0089_p0519a01║手書
GA089n0089_p0519a02║師嚴教尊（爪）喜捨供養（龍）習惱餘氣（懸針）緣覺
GA089n0089_p0519a03║侵斷（垂露）咸登常樂（飛白）豈如菩薩（倒薤）能施所受
GA089n0089_p0519a04║（魚）聲聞是證（科斗）戒定慧滿（豸）苦集滅道（大篆）穀
GA089n0089_p0519a05║皮屏風一具（爪、篆、龍、魚、科斗、飛白、垂露、倒薤等書。右諸字，隋煬帝為晉王時
GA089n0089_p0519a06║手書嚫智者大師者，舊在修禪寺，今亡。）國清寺（隋煬帝敕。取大牙殿牓，填以雌
GA089n0089_p0519a07║黃，書以大篆，付使人安寺門。）《陀羅尼經》（四卷，智者大師手書，舊在修禪寺，今
GA089n0089_p0519a08║留慧明寺。至唐宋時失去一卷，四明元通法師習大師書法補完。復恐散失，別書四卷以
GA089n0089_p0519a09║俟。後復散失，惟留一卷。至隆慶閒為譚海憲持去。今所存者，是元通所書。）《華嚴經》
GA089n0089_p0520a01║（唐虞世南書，是晉譯六十卷者，安修禪道塲供養，後為秦檜取去。）天台佛
GA089n0089_p0520a02║大中國清之寺（唐大中五年重建國清寺，散騎常侍柳公權書「大中國清
GA089n0089_p0520a03║之寺」六字、「天台佛」三字。批僧清觀狀尾，言「天台佛」者，蓋指大師也。）
GA089n0089_p0520a04║
GA089n0089_p0520a05║
GA089n0089_p0520a06║
GA089n0089_p0520a07║
GA089n0089_p0520a08║
GA089n0089_p0520a09║
GA089n0089_p0521a01║巖鐫
GA089n0089_p0521a02║普賢境界（右四字楷，在修禪寺前石壁上，智者大師書。）幽溪（右二字楷，
GA089n0089_p0521a03║在高明寺幽溪之上，大師書。）結集、釋籤（右四字俱小篆，在赤城巖，唐清
GA089n0089_p0521a04║觀法師書。）玉京（右二字在赤城山，不知何人書。）蓋竹洞天（右四字大篆，在
GA089n0089_p0521a05║石橋傍，題云：「大宋嘉泰壬戌，奉議郎知天台縣事晉陵丁大榮書。」）曹源（右二字楷，
GA089n0089_p0521a06║在國清寺，宋譙國曹勳書。）潛真洞（右三字行，在寒石山，宋米芾書。）蚪斗篆
GA089n0089_p0521a07║（右字在韋羌山。）佛隴、天台山（右五字楷，在修禪寺前，宋國清寺僧志南
GA089n0089_p0521a08║（字指堂）書，傍有「指堂」字。）天台僊界（右四字在桃源，邑令鄭至道書。）萬松
GA089n0089_p0521a09║徑（右三字楷，在萬松徑上，志南書。）瞻風（右二字八分，在石橋瞻風亭側，不知何人
GA089n0089_p0522a01║書。）石梁（右二字行，在石梁，晉江莊一俊書。）星橋勝槩（右四字行，在石
GA089n0089_p0522a02║橋，本縣主簿靈壁王榭書。）飛梁懸瀑（右四字八分，在石橋潭上，廬陵甘雨書。）
GA089n0089_p0522a03║教源（右二字八分，在修禪寺前，明邑貢元許光宇書。雖無題名，余嘗見其鐫石。）華
GA089n0089_p0522a04║頂峯（右三字，兵憲吳憲台書。）
GA089n0089_p0522a05║
GA089n0089_p0522a06║
GA089n0089_p0522a07║
GA089n0089_p0522a08║
GA089n0089_p0522a09║
GA089n0089_p0523a01║碑刻考第十八
GA089n0089_p0523a02║文章乃載道之器，器在則道存，器亡則道歸於
GA089n0089_p0523a03║元始。是以古人之於道與器也，其用心不謂之
GA089n0089_p0523a04║不勤矣。以道傳之於竹帛；弗久，則傳之於嘉木；
GA089n0089_p0523a05║弗久，則傳之於良石。石之或弗久，久之或弗傳，
GA089n0089_p0523a06║是必道有弗尊也，文有弗古也，書有弗神也。三
GA089n0089_p0523a07║者苟有獲一而必傳，矧其全者乎？即如唐長安
GA089n0089_p0523a08║〈弘福寺聖教序碑〉，既得太宗之睿藻，復有奘師
GA089n0089_p0523a09║之道德，兼集右軍之妙書，今人獲片言隻字，猶
GA089n0089_p0524a01║寶之如珙。夫道傳之假，豈細故哉？天台僻居荒
GA089n0089_p0524a02║左，上古碑刻無聞焉，隋唐以來嘉刻非少，不災
GA089n0089_p0524a03║於火則災於水，惟修禪寺梁敬之碑䇄然草莽
GA089n0089_p0524a04║閒，字畫猶可辨，豈智師道德之所鍾，肅公精神
GA089n0089_p0524a05║之所及，而山靈故為之密祐耶？外此皆弗傳，傳
GA089n0089_p0524a06║之或弗古，今存廢古今並錄，兼附巖石書刻於
GA089n0089_p0524a07║後，好古者不無探奇之一助云。
GA089n0089_p0524a08║碑類
GA089n0089_p0524a09║智者大師放生碑（陳宣帝勅國子祭酒東海徐孝克撰，不知何人書。在
GA089n0089_p0525a01║縣前五顯廟前。碑亡，文入本志。）金庭館碑（梁沈約撰。碑亡，文入本志。）天台
GA089n0089_p0525a02║館徐則法師碑（陳僕射徐陵撰，不知何人書。碑亡，文入本志。）國清
GA089n0089_p0525a03║寺智者禪師碑（隋煬帝敕開府儀同柳顧言撰，不知何人書。碑亡，文入本
GA089n0089_p0525a04║志。）善利亭記（唐博州防禦使韓衍撰。碑文俱亡。）修禪道場碑
GA089n0089_p0525a05║（唐翰林學士梁肅撰，徐放書。在寺前草莽中，字頗遒勁。）修桐柏觀記（唐元
GA089n0089_p0525a06║稹、劉處靜撰。碑文俱亡。）佛隴禪林碑（唐台州司馬陳諫撰，刺史徐放書。碑
GA089n0089_p0525a07║文俱亡。）新桐柏觀碑頌（唐崔尚撰，韓擇木八分書，玄宗題額。在玅山，碑
GA089n0089_p0525a08║仆三截，中截猶存，文入本志。）玉霄宮記（唐御史陸潛撰。碑文俱亡。）褚伯
GA089n0089_p0525a09║玉碑（唐孔稚圭撰。碑文俱亡。）佛窟禪師塔銘（唐州守鄭仁弼撰。碑
GA089n0089_p0526a01║文俱亡。）桐柏上清閣記（唐學士鄭仁規撰。碑文俱亡。）長生福
GA089n0089_p0526a02║田記（唐太守顏顒撰，何歸儒書，沙門宗及篆額。碑文俱亡。）白郎巖記（唐王
GA089n0089_p0526a03║展撰。碑亡，文入本志。）福聖院碑（吳越王錢弘俶撰。碑文俱亡。）護國寺
GA089n0089_p0526a04║碑（宋中書平章錢惟演撰，工部尚書李瑞懿學《聖教序》筆法，檢校司空鄂州刺史錢惟
GA089n0089_p0526a05║濟篆額。文已殘缺。）傳教寺碑（五代特進判和州錢弘俶撰。碑文俱亡。）重
GA089n0089_p0526a06║修桐柏觀記（宋曹勛撰。碑亡，文入本志。）重修桐柏道藏記
GA089n0089_p0526a07║（宋夏竦撰。碑文俱亡。）重修老君殿記（宋天台居士鮑嶷撰，松陽陳戒書。碑
GA089n0089_p0526a08║文俱亡。）桐柏金籙齋記（宋郡守曾會撰。又有〈設醮銘〉、〈靈寶齋投龍記〉，皆
GA089n0089_p0526a09║會撰，碑文俱亡。）重建三真人殿碑（宋句曲山道士王𥳑竹撰，范子詮書，
GA089n0089_p0527a01║薛如初篆額。碑文俱亡。）天台觀碑（宋隱居徐觀撰，道士杜有廷書。碑文俱亡。）
GA089n0089_p0527a02║習養瀑泉記（宋陳襄撰。碑文俱亡。）秦魯國賢穆大長公
GA089n0089_p0527a03║主墓碑（宋給事中兼直學士院楊愿撰，兵部侍郎米友仁書。碑文俱亡。）重建
GA089n0089_p0527a04║國清寺碑銘（宋福建安撫司參議謝伋撰，提舉玉隆觀曹勛書，主管崇觀賀
GA089n0089_p0527a05║允中篆額。碑文俱亡。）訶羅神碑記（宋苾蒭慧遠撰，釋蘊常書。碑文俱亡。）佛
GA089n0089_p0527a06║隴記（宋龍圖閣直學士葉清臣撰。碑文俱亡。）國清三隱堂記（宋禹
GA089n0089_p0527a07║穴沙門志南撰。碑文俱亡。）石梁羅漢聖跡記（宋縣令太史章撰。碑文俱
GA089n0089_p0527a08║亡。）送金銀錢還潭記（宋守俞建撰。碑亡，文入本志。）伫真亭
GA089n0089_p0527a09║記（宋之瑞撰。碑亡，文入本志。）導元院記（秘書校書郎張仁穎撰，僊都山道士
GA089n0089_p0528a01║葉璚秀書。碑文俱亡。）曇華亭記（僧法照撰。碑亡，文入本志。）石橋寺碑
GA089n0089_p0528a02║（宋嚴首座撰。碑文俱亡。）記人說生前事（宋王十朋撰。舊碑亡，明都御史
GA089n0089_p0528a03║吳時來重刻。在曇華亭。文入本志。）應心泉記（宋賀允中撰。碑亡，文入本志。）
GA089n0089_p0528a04║萬年覽眾亭記（宋福建轉運副使賀允中撰。碑文俱亡。）萬年寺
GA089n0089_p0528a05║塗田記（宋大理少卿宋之瑞撰，提舉浙東常平倉黃唐書。碑文俱亡。）金文
GA089n0089_p0528a06║藏院記（宋邑令鄭至道撰，縣尉鄭儀書。碑文俱亡。）國清千門塗田
GA089n0089_p0528a07║記（宋劉潮撰。文入本志，碑近仆斷。）劉阮洞記（宋鄭至道撰。碑亡，文入本志。）
GA089n0089_p0528a08║飛泉石記（宋余亨記集，米南宮書。碑在慈聖寺，文入本志。）廣嚴寺記
GA089n0089_p0528a09║（宋苾蒭有嚴撰，則休書，縣令吳師正篆額。碑文俱亡。）無相院記（宋禮部員外郎
GA089n0089_p0529a01║楊傑撰，禮部郎中博陵崔度書，主客郎中河南鞠承之篆額。碑文俱亡。）大智寺
GA089n0089_p0529a02║記（宋僧法殊撰。碑存，文入本志。）淨慧寺記（并〈轉輪藏記贊〉，俱宋承議郎致
GA089n0089_p0529a03║仕韓韶撰，尚書金部員外郎韓昭書。碑文俱亡。）福田莊記（宋丁可撰。碑亡，文入
GA089n0089_p0529a04║本志。）智者塔鉢盂記（通判台州賈廷佐撰。碑文俱亡。）重建法輪
GA089n0089_p0529a05║真一宮記（元學士虞集撰。碑文俱亡。）娑羅軒記（元僧梵琦撰。碑亡，文
GA089n0089_p0529a06║入本志。）無見禪師塔銘（元曇噩撰。在華頂。文存本志。）九天僕
GA089n0089_p0529a07║射祠記（郡倅李彙撰，姑蘇丁椿書。碑文俱亡。）祀夷齊碑記（郡守張廷
GA089n0089_p0529a08║臣撰。碑文俱亡。）夷齊碑頌（在桐柏宮。）重建桐柏山
GA089n0089_p0529a09║門記（國初道士吳彥欽撰。碑文俱亡。）鴻蒙先生草菴銘（□□□□
GA089n0089_p0530a01║□□□□）□三真人香火記（□□□□□□□□□□）寒石山
GA089n0089_p0530a02║二僊示現記（□□□□□□□□□□）明玅峯覺法師塔
GA089n0089_p0530a03║銘（在高明寺側，翰林院編修馮夢禎撰文，禮科都給事中王士性書丹，禮部儀制司主
GA089n0089_p0530a04║事屠隆篆額。文入本志。）象先清法師塔銘（在慈雲寺側，袁兵憲黃撰。
GA089n0089_p0530a05║文入本志。）易菴通法師塔銘（吏部尚書陸光祖撰文，禮科給事中王士
GA089n0089_p0530a06║昌題額，刑部清吏司員外郎劉啟元書丹。）重建國清禪寺記（邑侯王孫
GA089n0089_p0530a07║熙撰文，河南左布政王士奇題額，禮科給事中王士昌書丹，刑部清吏司員外郎劉啟元
GA089n0089_p0530a08║立石。）
GA089n0089_p0530a09║
GA089n0089_p0531a01║異產考第十九
GA089n0089_p0531a02║夫五方之土，各異其性；五土之產，各殊其物。國
GA089n0089_p0531a03║之所本，民之所天，《禹貢》之所以詳考宜矣。天台
GA089n0089_p0531a04║土地沙磧，民庶魯朴；所產無嘉物，所出無奇貨。
GA089n0089_p0531a05║上國之所不取，貴人之所不錄。或有一二，適足
GA089n0089_p0531a06║標奇佛界，樹異僊鄉，若茯苓、白朮、肥蕨、黃精等
GA089n0089_p0531a07║物，此又儉歲之膏粱，山林之府庫也。然以之贍
GA089n0089_p0531a08║家，則日富而歲貧；以之養生，則神王而氣固。天
GA089n0089_p0531a09║台異產，如此而已。餘物雖眾，又烏足書？
GA089n0089_p0532a01║食類
GA089n0089_p0532a02║黃精（按《本草》云：「黃精君，味甘氣平，無毒。主補中益氣，安五臟，益脾胃，潤心肺，除風濕，補五
GA089n0089_p0532a03║勞七傷。久服輕身，延年不饑，耐寒暑。」稽康曰：「聞道人遺言，餌朮黃精，能令人久壽。」《博物志》
GA089n0089_p0532a04║云：「藥物有大毒，不可入口鼻耳目者，即殺人，一曰鈞吻。」盧氏註曰：「陰精、黃精不相連，根苗
GA089n0089_p0532a05║獨生者是也。」又曰：「鈞吻草與荇華相似，採者宜辯之。」）
GA089n0089_p0532a06║青精飯（陶隱居《登真訣》載：「太極真人青精乾石飢飯。」注云：「以南燭草木煮汁，漬米為之。」
GA089n0089_p0532a07║《真誥》云：「有道士鄧伯元者，授青精石飯之法。」《上元寶經》云：「子服草木，王氣與神通；子食青
GA089n0089_p0532a08║燭之津，命不復殞。」）
GA089n0089_p0532a09║五芝（許邁云：「天台臨海，山多有僊人芝草。」《耳目記》亦云：「赤城山頂，有青芝二根。」《天台賦》云：
GA089n0089_p0533a01║「五芝含秀而晨敷。」注云：「赤芝、黃芝、白芝、黑芝、紫芝也，又有六芝。」《神農經》曰：「上藥養命，謂玉
GA089n0089_p0533a02║石之練形，六芝之延年。」）
GA089n0089_p0533a03║朮草（《吳氏本草》曰：「朮，一名山連，一名山介，一名天蘇，一名山姜。有倉白兩種，台山皆有之。」
GA089n0089_p0533a04║曰：「朮有家者，然不及野朮為佳。」《抱朴子內篇》曰：「南陽文氏，其先祖漢中人，值亂逃華山中，
GA089n0089_p0533a05║饑困欲死。有二人教之食朮，遂不饑。數十年乃還鄉里，顏色更少，氣力轉勝，故朮一名山
GA089n0089_p0533a06║精。」《神農經》曰：「必欲長生，常服山精。」《異術記》曰：「朮草者，山之精也。結陰陽之精氣，服之令人
GA089n0089_p0533a07║長生，絕穀致神僊。」余謂蒼白二朮皆可服餌，蒼朮味苦而効速，白朮味甘而効遲。）
GA089n0089_p0533a08║菖蒲（《春秋運斗樞》曰：「玉衡星散為菖蒲。」《孝經援神記》云：「菖蒲益聰。」《吳氏本草》曰：「菖蒲，一名
GA089n0089_p0533a09║元韭，一名昌陽。」《神僊傳》曰：「漢武帝上嵩山，忽見有僊人，長二丈，耳出頭下垂肩。帝禮而問
GA089n0089_p0534a01║之，僊人曰：『吾九疑人也，聞中嶽有石上菖蒲，一寸九節，食之可以長生，故來採之。』忽然不
GA089n0089_p0534a02║見。帝對侍臣曰：『彼非欲服食者，以此諭朕耳。』」《羅浮山記》曰：「羅浮山中菖蒲，一寸十二節。」余
GA089n0089_p0534a03║居幽溪，每採菖蒲入藥，一寸九節、十二節者至多。其他谿谷，類皆有之。《抱朴子》曰：「韓終服
GA089n0089_p0534a04║菖蒲三十年，身生綠毛。」）
GA089n0089_p0534a05║茯苓（《抱朴子》云：「任子季食茯苓十八年，玉女從之，能隱能見。」）
GA089n0089_p0534a06║薯蕷（《本草經》曰：「薯蕷，一名山芋。益氣力，長肌肉，除邪氣。久服輕身，耳目聰明，不饑延年。」《湘
GA089n0089_p0534a07║中記》曰：「永和初有採藥衡山者，道迷糧盡，過息巖下。見一老公，四五年少，相對執書。告之
GA089n0089_p0534a08║以饑，與其食物如薯蕷，指教所去。六日至家而不復饑。」台山處處有之，藤葉如家植薯藥
GA089n0089_p0534a09║而小，土人多不知採食。《異苑》曰：「薯蕷入藥，又可服食，野人謂之土藷。若欲掘之，嘿然有獲；
GA089n0089_p0535a01║唱名者便不可得。」有移植者，隨所種之物而像之。）
GA089n0089_p0535a02║黃獨（俗稱毛團，根子皆可餐。年愈多而根實愈大。不費耕鋤，道人清供也。）
GA089n0089_p0535a03║蹲鴟（即芋也。昔高僧居山，惟種芋三百六十本。日餐其一，不遊人間，因之得道。）
GA089n0089_p0535a04║蕨粉（土名蕨鷄，以初生狀如鷄拳故名。苗可煮食，根可為粉。山中之民，每於秋冬閒，漫山
GA089n0089_p0535a05║開掘，渟漉為粉。或切素作麫，或蒸炙為餅，皆甘美可口。萬曆己亥，天台失稔，鄉人携妻子
GA089n0089_p0535a06║入山採蕨度荒者萬餘人。不填溝壑，蕨之功也。）
GA089n0089_p0535a07║苣勝子（即胡麻也，可作飯。昔劉阮誤入桃源，僊女飯以胡麻，即此物也。今山中無此。《智
GA089n0089_p0535a08║者別傳》云：「師共慧綽種苣拾橡，安貧無戚。」故知必由種植而得。）
GA089n0089_p0535a09║橡斗子（即擇樹子。《莊子》「狙公養猿，朝三暮四」，即此物也。實可為粉，秋末閒人人採之。水
GA089n0089_p0536a01║漬一月，晒乾，去其殼；復漬月餘，然後磨，濾去滓，水渟成粉。山中有此，足稱佳品。或云可愈
GA089n0089_p0536a02║痢疾。）
GA089n0089_p0536a03║山栗（山中人稱羅漢果。樹不高，四五尺，遍山皆是枝葉。花果同於家栗，但大小為異耳，然
GA089n0089_p0536a04║香脆有勝於大栗也。秋閒善探者，日可斗許。或以之易米，或曝作乾糧，亦山居之佳品也。）
GA089n0089_p0536a05║孟菜（處處有之，華頂最多。有油菜孟、火棍孟、犂頭孟、藤孟。山中僧俗每於二三月閒，競採
GA089n0089_p0536a06║為乾。清涼無毒，可愈痢疾，多食不傷胃。苦行沙門每賴此以當煮石之供。）
GA089n0089_p0536a07║茶（陸羽《茶經》稱：「生赤城山者與歙同。」桑莊《茹芝讀譜》云：「天台茶有三品，紫凝、魏嶺、小溪是也。」
GA089n0089_p0536a08║今諸處並無出產，而土人所需多來自西坑、東陽、黃坑等處。石橋諸山近亦種茶，味甚清
GA089n0089_p0536a09║甘，不讓他郡。蓋出自名山雲霧中，宜其多液而全厚也。但山中多寒，萌發較遲。兼之做法
GA089n0089_p0537a01║不嘉，以此不得取勝；然所產不多，足供山居而已。）
GA089n0089_p0537a02║泉（陸鴻漸《茶經》以天台瀑布泉為天下第十三水。余嘗試飲，比余幽溪蒙泉殊劣。余疑鴻漸
GA089n0089_p0537a03║但得至瀑布泉耳，苟遍厯台山，當不取金山為第一也。）
GA089n0089_p0537a04║木類
GA089n0089_p0537a05║菩提樹（舊惟東𡵙有之。相傳謂西天梵僧遊化於此，人得飯之，乃遺報此種。今山寺頗
GA089n0089_p0537a06║皆接得。樹如柿，花亦大同。未結蘂先，乃別抽一葉，長指半許，闊兩指，色白而光閏。乃結蘂
GA089n0089_p0537a07║於葉下，日則覆子以蔽穢，夜則捧子以承露。秋社後，取子為珠，十百中必有一二如羅漢
GA089n0089_p0537a08║者，謂之佛頭。他處所產則無之。若西天佛菩提樹，智藥三藏移植於廣州光孝寺者，其樹
GA089n0089_p0537a09║不花不實，經冬不凋。葉之筋脉細緻如絹，廣人每用此為燈、為花、為蟬蟲之翼，則與此大
GA089n0089_p0538a01║不相類。余謂樹無定名，以實建名。菩提，梵語；此稱為覺。佛於樹下得成正覺，故稱樹為菩
GA089n0089_p0538a02║提。今以此珠令人念佛。佛稱為覺，所念既覺，念者亦覺，成不二覺，即大菩提，樹稱菩提宜
GA089n0089_p0538a03║矣。又《校量數珠功德經》，佛明言菩提子比槵子蓮子等功德最多，則菩提有子明矣。）
GA089n0089_p0538a04║琪樹（李紳詩云：「石橋峯上棲玄鶴，碧澗巖邊蔭羽人；水葉萬條垂碧實，玉珠千日保青春。
GA089n0089_p0538a05║月中泣露應同色，澗底浸雲尚有塵；徒使伏根成琥珀，不知松老化龍鱗。」自注云：「垂條如
GA089n0089_p0538a06║弱柳，結子如碧珠，三年子乃一熟。每歲生者，相續一年者綠，二年者碧，三年者紅。綴條上
GA089n0089_p0538a07║璀錯相閒。孫興公賦所謂『琪樹璀璨而垂珠』是也。」則李善注謂「僊都所產」，正指桐柏、石橋
GA089n0089_p0538a08║等處也。）
GA089n0089_p0538a09║金松（按唐李德裕賦序云：「於顏太師猶子舊宅，覩奇木，枝似檉松，葉如瞿麥，訪其名，曰『金
GA089n0089_p0539a01║松』。得於台嶺，故為之賦。」其略云：「風入葉而成韻，露垂柯而流液；含春藹而葱菁，映夕陽而
GA089n0089_p0539a02║的礫。疑翠羽之羣翔，笑金潭之旁射；亦猶處子在於隱淪，奇材遺於山澤。」）
GA089n0089_p0539a03║羅漢（蒼翠可愛，葉如翦刻，狀如綠玉，結實如羅漢，故名。）
GA089n0089_p0539a04║怪松（在資福寺。大數圍，高不四五尺。枝葉翱翔於水面，狀如舞鳳。根株盤屈於巖畔，形類
GA089n0089_p0539a05║盤龍。櫻寧子以「盤龍舞鳳」顏之，陸龜蒙〈怪松圖讚〉即此也。余於萬曆壬辰特往觀之，癸巳
GA089n0089_p0539a06║七月即為溪水摧壞。然台山宜松，佳者致多。今真覺寺後，覆智者大師塔坎者不下數百
GA089n0089_p0539a07║年，偃蹇如虬龍，亦可愛也。又石橋舊多古松，故風景愈佳，近為俗品所殺。唐人詩云：「畫松
GA089n0089_p0539a08║一似真松樹，待我尋思記得無？曾向天台山上過，石橋東畔第三株。」可想見也。）
GA089n0089_p0539a09║杖類
GA089n0089_p0540a01║萬歲藤（土名倒掛刺。可作杖，近年須索者多，難得佳者。）
GA089n0089_p0540a02║方竹（生南山，北山無此種。）
GA089n0089_p0540a03║佛面竹（北山閒有佳者。可作杖，不堪他用，故植之者寡。）
GA089n0089_p0540a04║花類
GA089n0089_p0540a05║娑羅樹花（一名鶴翎，出華頂峯。以多經風霜，樹不高大。樹數百枝，枝十餘頭，頭六七
GA089n0089_p0540a06║葉，經冬不凋。花如芍藥，香如茉莉。按〈蜀都賦〉，雅州瓦屋山產娑羅，花有五色，照映山谷，與
GA089n0089_p0540a07║此相類。）
GA089n0089_p0540a08║杜鵑（台山致多。山㵎邊有高一二丈者，惟紫色者極高。有四、五色，白者蓋寡。）
GA089n0089_p0540a09║山礬（一名鄭花，台山處處有之。黃山谷云：「江南山野中，有一種小白花，木高數尺，春開極
GA089n0089_p0541a01║香，野人謂之鄭花。王荊公嘗欲作詩，而陋其名，予請名曰『山礬』。野人採鄭葉以染黃，不借
GA089n0089_p0541a02║礬而成色，故名曰『山礬』。又名『瑒花』，又名『玉蘂花』。」《高齋詩話》云：「唐人王建〈題唐昌觀玉蘂花〉
GA089n0089_p0541a03║詩云：『一樹瓏鬆玉刻成，飄廊點地色輕輕；女冠夜覓香來處，唯見堦前碎月明。』」今瑒花即
GA089n0089_p0541a04║玉蘂花，蓋瑒，玉名，取其白耳。）
GA089n0089_p0541a05║蘭蕙（一幹一花，正月開者蘭，香清而雅。一幹五七花，三四月開者蕙，香濃而濁。又有葉闊
GA089n0089_p0541a06║如建蘭者，一幹而五七花，開於秋閒，故知建蘭亦蕙也。黃山谷以蘭比君子，蕙比士大夫，
GA089n0089_p0541a07║槩山林十蕙而一蘭也。《離騷》曰：「既滋蘭之九畹，又植蕙之百畝。」是知楚人賤蕙而貴蘭矣。）
GA089n0089_p0541a08║玉蘭（台山處處有之，其樹有合抱者，土人謂之望春花。開時香滿山谷。）
GA089n0089_p0541a09║山海棠（土人謂之紅棠梨，有紅梨。樹大者花開如紅梅、紅杏。）
GA089n0089_p0542a01║草屬
GA089n0089_p0542a02║觀音草（生山巖中，以盆盛清水沙石植之則青，着泥則萎。夏赤城詩云：「西來小草異嵩
GA089n0089_p0542a03║逢，天地生時別有工；怪見着根泥土上，只須水石養青藂。」）
GA089n0089_p0542a04║長生草（即僊人指甲蘭，素花多香，生山巖及古樹中。取而空懸，曝之以日，經年不槁。王
GA089n0089_p0542a05║右丞詩云：「老根那復古春色，能住虛空自發生。」）
GA089n0089_p0542a06║生卷柏（生石上，土人謂之萬年松。曝之葉卷，得水葉舒。雖藏於箱篋，經年猶有生意。）
GA089n0089_p0542a07║僊掌（生石壁上，如人掌。）
GA089n0089_p0542a08║獸屬
GA089n0089_p0542a09║僊鹿（高五尺，逐則跽而請命。）青羊（虞洪嘗見於紫凝山。）岐尾獸（傅弘業宰
GA089n0089_p0543a01║天台，有人獵得一物，如豕仰鼻，長尾有岐，謂之怪。傅識之曰：「雖非怪，天雨則懸於樹，以尾
GA089n0089_p0543a02║塞其鼻。」後驗之。見《葆光志》）僊鼠（即服翼。在山孔中食諸乳石。其大如鳩鵲者。《僊經》所
GA089n0089_p0543a03║謂「玉芝」是也。）麋鹿（相依道人，有同家畜。）虎、豹、豺、狼（此為
GA089n0089_p0543a04║惡獸，獨台山有之而不惡，非以聖僊異境而異物馴化耶？）猿（台山有猿而無猴。猴性輕
GA089n0089_p0543a05║躁，喜犯苗稼。山居無此物，亦萬安之福也。《天台游考》云：「金絲猿隱石梁閒，見者必大貴。」）
GA089n0089_p0543a06║松鼠、栗鼠（松鼠尾小，栗鼠尾大。余幽溪果木豐饒，是物至夥。辰午飼以生飯，皆不失
GA089n0089_p0543a07║期而至。）猩猩（雖有，不常見人。隆慶閒，有僧結茅於華頂峯，四壁陡立。雪夜跏趺擁
GA089n0089_p0543a08║爐，是物來附火。僧故怡然不屑，而是物亦相望於海翁，向曉乃去。後不復至。）
GA089n0089_p0543a09║禽屬
GA089n0089_p0544a01║念佛鳥（聲喚「阿彌陀佛」。）搗藥鳥（以其音丁當似之。）金雀（石梁方廣梵唄
GA089n0089_p0544a02║方作，先有金色鳥飛翔林石。）飛生鳥（即五技鼠。狀類鴟，大於鵞。紫毛，夜飛，人多
GA089n0089_p0544a03║以為怪。藏其皮，臨產者持之則易娩胎，故列之土貢。）天鷄（產桃都，李謫僊詩「空中聞
GA089n0089_p0544a04║天鷄」是也。）畫眉、黃頭、黃鶯、竹鷄、布穀、
GA089n0089_p0544a05║杜鵑、百舌、百勞、鵜鶘（山中鳥屬無慮百種，惟是數鳥音聲
GA089n0089_p0544a06║頗佳，空谷無人之境，足當一部鼓吹。）
GA089n0089_p0544a07║藥屬昔劉阮因採藥誤入桃源，則台山產藥其來舊矣。然所產藥品實不止此，今取
GA089n0089_p0544a08║及耳目者列之，亦居山者養生之一助也。
GA089n0089_p0544a09║百藥祖、黃寮郎、崔風𠊳、石南藤、含藤
GA089n0089_p0545a01║清風藤、耆婆藤、天壽藤、百稜藤、紫葛、
GA089n0089_p0545a02║千里急、烏藥（右十二品，按《本草》皆出天台。先朝廷常取清風藤，無有識者。後
GA089n0089_p0545a03║於臨海山中得之，蓋「天台」乃六邑之總名。）天南星、枳殻、玄參、
GA089n0089_p0545a04║天門冬、何首烏、蛇牀子、無名異、牽牛、
GA089n0089_p0545a05║五味子、五倍子、覆盆子、龍膽草、瞿麥、
GA089n0089_p0545a06║香附子、骨碎補、山茨菰、桑白皮、枳實、
GA089n0089_p0545a07║麥門冬、桑寄生、山查子、五加皮、萞麻、
GA089n0089_p0545a08║威靈僊、金銀花、車前子、草決明、桔梗、
GA089n0089_p0545a09║瓜蔞子、天花粉、僊遺糧、薏苡仁、茵陳
GA089n0089_p0546a01║馬蘭、柴胡、薄荷、大黃、常山、台芎、
GA089n0089_p0546a02║百合、貝母、莞花、巴㦸、連翹、杏仁、
GA089n0089_p0546a03║蟬蛻、黃連、茯苓、芍藥、茱萸、地黃、
GA089n0089_p0546a04║草薢、苦參、沙參、細辛、草烏、僊茅、
GA089n0089_p0546a05║根子、枸杞、白芷、卷柏、半夏、陳皮、
GA089n0089_p0546a06║蒼耳、蒼蒲、葶藶、狶薟、黃精、白朮、
GA089n0089_p0546a07║花椒、前胡、獨活、良姜、金線重樓。
GA089n0089_p0546a08║石類
GA089n0089_p0546a09║石連理木（產消山，皮日休〈送從勉游天台〉詩「行過石樹凍無煙」是也。）
GA089n0089_p0547a01║圖書石、硯石（《圖經》云：石之丹者如霞，青者如黛。然求其美者不可得，惟寶花
GA089n0089_p0547a02║山所出者可為圖書，潢水山所出僅可為硯而已。）
GA089n0089_p0547a03║
GA089n0089_p0547a04║天童寺德清和尚助洋十二元般若寺妙樹和尚助洋十二元
GA089n0089_p0547a05║延慶寺一峯和尚助洋一十元龍樹庵守林和尚助英洋六元
GA089n0089_p0547a06║迴龍寺修楞和尚助英洋六元迎恩堂梅春法師助英洋四元
GA089n0089_p0547a07║七塔寺達光法師助英洋四元昭慶寺省徹和尚助英洋四元
GA089n0089_p0547a08║國清寺光月和尚助英洋三元光緒十九年陽月佛隴日種敏曦謹募
GA089n0089_p0547a09║
GA089n0089_p0548a01║
GA089n0089_p0548a02║
GA089n0089_p0548a03║
GA089n0089_p0548a04║信受法師　諦愿法師　宗量法師　諦閑法師　文權法師　慶雲法師
GA089n0089_p0548a05║　滄量法師　榮祥法師　了塵法師　成光法師　文清法師　各助洋二元
GA089n0089_p0548a06║輝壽法師　見法法師　則禪法師　道通法師　各助洋一元
GA089n0089_p0548a07║光緒十九年陽月天台佛隴敏曦識
GA089n0089_p0548a08║
GA089n0089_p0548a09║天台山方外志卷第十三終