GA089n0089_p0549a01║天台山方外志卷第十四
GA089n0089_p0549a02║文章考第二十
GA089n0089_p0549a03║文章，載道之器也。道有世間、出世間，文亦因之。
GA089n0089_p0549a04║今之所志，既因山以明道，故凡台之文獻有繫
GA089n0089_p0549a05║於佛道必取之。然達人大觀，山亦道也，道亦山
GA089n0089_p0549a06║也，即台之文獻有繫於名山亦必取之。上自帝
GA089n0089_p0549a07║王，下至士庶；始於勑命，終於詩頌。以類而聚，共
GA089n0089_p0549a08║若干篇。雖殘編斷𥳑，亦事搜輯，不欲遺前人述
GA089n0089_p0549a09║作之美也。
GA089n0089_p0550a01║勑
GA089n0089_p0550a02║陳宣帝留智者大師勅京師三藏雖弘，皆一途偏顯，兼之者寡。朕聞瓦
GA089n0089_p0550a03║官濟濟，深用慰懷；宜停訓物，豈遑獨善？一二曹義達口，具得朕意也。四月一日，臣景厯。
GA089n0089_p0550a04║宣帝割始豐縣調勅智顗禪師，佛法雄傑，時匠所宗；訓兼道俗，國之望也。
GA089n0089_p0550a05║宜割始豐縣調，以充眾費；蠲兩戶民，用供薪水。主者施行。太建九年二月六日，臣景厯。
GA089n0089_p0550a06║宣帝給寺名勅具左僕射徐陵啟，智顗禪師創立天台，宴坐名嶽，宜號修禪寺
GA089n0089_p0550a07║也。太建十年五月一日，臣景厯。
GA089n0089_p0550a08║少主迎智者大師勅春寒，道體何如？宴坐經行，無乃為弊？都下法事恆興，
GA089n0089_p0550a09║希相助弘闡。今遣宣傳左右趙君卿迎接，遲能即出也。至德三年正月十一日，臣徵神筆。
GA089n0089_p0551a01║一二君卿口具，𠊳望相見在促。
GA089n0089_p0551a02║少主第二勅得使人趙君卿啟，并省來荅表，志存林野，兼有疾病，願停山寺，不欲
GA089n0089_p0551a03║出都，不具一二。巖壑高深，乃幽人之節；佛法示現，未必如此。且京師甚有醫藥，在疾彌是
GA089n0089_p0551a04║所宜。故遣前主書朱宙迎接，想𠊳隨出都，唯遲法流不滯，會言在近。二月八日，臣徵神筆，
GA089n0089_p0551a05║朱宙口述一二。
GA089n0089_p0551a06║少主第三勅前雖遣使，殊未委悉。意存三寶，故有相迎。今復遣龍宮寺道昇，並令
GA089n0089_p0551a07║面陳一二也。二月二十八日，臣徵。
GA089n0089_p0551a08║少主命東陽州刺史永陽王敦諭勅聞王在州迎顗禪師
GA089n0089_p0551a09║大弘法事，甚會朕心。今迎出都，王宜敦諭，申朕意也。正月十日，臣徵。
GA089n0089_p0552a01║少主迎候智者大師路次迎陵勅近得永陽王啟，知禪師遂
GA089n0089_p0552a02║能屈德，隨朕使出都，甚有欣遲。當稍次近，路涉險道，殊足為勞。今遣勅左右黃吉寶迎候，
GA089n0089_p0552a03║但未知欲安止何寺？想示使人，仍令前還，即勒所由料理房舍也。遲近會言，此未委悉。三
GA089n0089_p0552a04║月二十四日，臣徵。
GA089n0089_p0552a05║智者大師至開陽門，舍人陳建宗宣口勅禪師舟渚
GA089n0089_p0552a06║日久，固勞道德。今遣主書陳建宗齎輿往，必希上至敬寺。三月二十六日。
GA089n0089_p0552a07║在至敬寺宣口勅仰延略成勞動，但禪靜必依空閑。令葺靈耀寺，權充宴坐。
GA089n0089_p0552a08║勅主書羅闡相送。四月。
GA089n0089_p0552a09║在靈耀寺請講經口勅護國之力，莫過敷演。仰屈於太極殿，開《大智度
GA089n0089_p0553a01║論》題，還寺就講。今遣舍人施文慶往，論相開法施也。
GA089n0089_p0553a02║在靈耀寺施物，主書羅闡宣口勅初勅，不許讓扶月供云：「扶
GA089n0089_p0553a03║月薄少，無所致讓。受已捨施，彌會功德之心。」又不許讓嚫衣服云：「法施無盡，財物有竭，所
GA089n0089_p0553a04║送不多，忘懷納受。九月二十四日。」
GA089n0089_p0553a05║請講《仁王經》，羅闡宣口勅國家一年舊有《仁王》兩集，仰屈於太極殿
GA089n0089_p0553a06║開講，法式處分一聽指撝。今遣主書羅闡取意。
GA089n0089_p0553a07║請於光宅寺講《仁王經》口勅今欲於寺捨身，僧得大施。敬屈講《仁
GA089n0089_p0553a08║王經》日，自欲聽聞。今遣後閣舍人李善慶往，遲知一二。
GA089n0089_p0553a09║治光宅寺勅光宅，是梁武龍潛之地，不整處多。今勅繕量，隨由就功一二，羅闡取
GA089n0089_p0554a01║來意。
GA089n0089_p0554a02║隋高祖文皇帝勅敬問光宅寺智顗禪師：朕於佛教，敬信情重。往者周武之
GA089n0089_p0554a03║時，毀壞佛法；發心立願，必許護持。及受命於天，仍即興復。仰憑神力，法輪重轉。十方眾生，
GA089n0089_p0554a04║俱獲利益。比以有陳虐亂，殘暴東南，百姓勞役，不勝其苦。故命將出師，為民除害。吳越之
GA089n0089_p0554a05║地，今得廓清，道俗乂安，深稱朕意。朕尊崇正法，救濟蒼生，欲令福田永存，津梁無極。師既
GA089n0089_p0554a06║已離世網，修己化人，必希獎進僧伍，固守禁戒；使見者欽服，聞即生喜，方副大道之心，是
GA089n0089_p0554a07║為出家之業。若身從道服，心染俗塵，非直含生之類無所歸依，抑恐玅法之門更來謗讟。
GA089n0089_p0554a08║宜相勸勵，以同朕心。春日漸暄，道體如宜也。
GA089n0089_p0554a09║文皇帝給荊州玉泉寺額勅皇帝敬問修禪寺智顗禪師：省書具
GA089n0089_p0555a01║至意。孟秋餘熱，道體何如？熏修禪悅，有以怡慰。所須寺名額，今依來請。智邃師還，指宣往
GA089n0089_p0555a02║意。開皇十三年七月二十三日。
GA089n0089_p0555a03║隋煬帝與天台寺沙門智越法師等勅皇帝敬問括州
GA089n0089_p0555a04║臨海縣天台寺沙門智越法師等：餘寒，道體如宜也？僧使智璪至，得書具意。大業元年正
GA089n0089_p0555a05║月十三日，柱國內史令莒國公臣未上，都督兼內史侍郎虞世基，兼內史舍人臣封德彝。
GA089n0089_p0555a06║又舍人封德彝宣勅僧使智璪云：「師能如此遠來，在道寒苦。好去，還寺宣朕意，向大眾好
GA089n0089_p0555a07║行道，勿損先師風望。」又右僕射蘇威宣勅，賜天台寺物五百段，至楊州庫參軍向德元，送
GA089n0089_p0555a08║物到寺。
GA089n0089_p0555a09║煬帝問天台僧使智璪法師口勅九月十九日，僧使智璪於
GA089n0089_p0556a01║楚州華林園通起居表，通事舍人李大方宣勅云：「師能如許遠來，在路辛苦。至楊州與師
GA089n0089_p0556a02║相見。」九月二十六日，共諸州僧使引對大牙殿前，邳國公蘇威宣勅云：「和南師等。漸
GA089n0089_p0556a03║冷，師等各堪行道？弟子巡撫舊住師等，故能來相覓。師等好去。」十一月二十日，舍人李
GA089n0089_p0556a04║大方引入殿，口勅云：「師上座坐。」坐訖，黃門侍郎張衡宣勅云：「師等是先師之寺僧，眾和
GA089n0089_p0556a05║合不？相諍競是非不？」璪欲起對，敕云：「師坐，師坐，勿起。」璪對云：「門人一眾，掃灑先師之寺，
GA089n0089_p0556a06║上下和如水乳。盡此一生奉國行道，不敢有競是非，常以寒心戰懼。」敕云：「好。」張衡又宣
GA089n0089_p0556a07║敕云：「師等既是先師之寺，行道與諸處同，為當有異？」對云：「先師之法與諸寺有異，六時行
GA089n0089_p0556a08║道，四時坐禪。處別行異，道場常以行法奉為至尊。」勅旨云：「大好，大好。」張衡又宣勅云：「師等
GA089n0089_p0556a09║既是行道之眾，勿容受北僧及外客僧，乃至私度出家，冒死相替，頻多假偽，並不容受。」對
GA089n0089_p0557a01║云：「天台一寺即是天之所覆，寺立常規，不敢容外邑客僧，乃至私度以生代死。」勅云：「好。」
GA089n0089_p0557a02║張衡又宣勅云：「弟子為先師度四十九人出家，停寺受業，紹繼於後。師可檢校有道心
GA089n0089_p0557a03║者，必須係籍人，非私度者。」對云：「爾。」張衡又宣勅云：「爾後更開先師龕不？」對云：「仁壽元年奉
GA089n0089_p0557a04║勅開竟，爾後更不敢開。」勅旨云：「知。」張衡又宣勅云：「師還寺，不更開先師龕，必當大異。」對云：
GA089n0089_p0557a05║「爾。」勅旨云：「弟子欲為先師造碑，先師有若為行狀？」對云：「先師從生以來，訖至無常，其閒
GA089n0089_p0557a06║靈異非止一條，並是弟子灌頂記錄為行狀一卷。由在山內，未敢啟。」勅云：「大好，大好。弟
GA089n0089_p0557a07║子正欲為先師造碑，師等可即將隨使人出。」對云：「爾。」張衡又宣勅云：「問：灌頂師何在？」對
GA089n0089_p0557a08║云：「灌頂師在寺，本應出奉參見，為患痢四十餘日，不堪在道。」敕云：「好。」張衡又宣敕云：「師
GA089n0089_p0557a09║等僧悉在寺不？勿使名係在寺、身住於外。」對云：「先師在世，有十條制約，名係於寺、身居別
GA089n0089_p0558a01║處，則不同止。」勅云：「大好，大好。」張衡又宣勅云：「師等房舍有穿漏欹邪不？」對云：「當起寺時，
GA089n0089_p0558a02║既是春初，竹木並非時節，至今已有穿漏。亦得臨海鎮官人恆檢校修理。」勅云：「好。若未
GA089n0089_p0558a03║整頓，弟子即勅使人檢校。」對云：「爾。」張衡又宣勅云：「施師物充，師等衣資勿作餘用；欲作功
GA089n0089_p0558a04║德，亦得須得弟子意。弟子看師與餘有異，供給繼連，必令不斷。勿使寺僧在外多求，損先
GA089n0089_p0558a05║師之後。」對云：「爾。」張衡又宣勅云：「弟子遣使，送師等還寺，為先師作功德。度人出家竟，可
GA089n0089_p0558a06║開師龕，必當大異，可急去。功德竟，師等即隨使人出。」對云：「爾。」璪等起辭，勅云：「弟子已荅，
GA089n0089_p0558a07║大眾書竟。」對云：「爾。」辭去。
GA089n0089_p0558a08║煬帝與國清
GA089n0089_p0558a09║寺沙門智越法師等勅皇帝敬問括州國清寺沙門智越法師等：僧使智璪至，得書具至懷。天台福地，實為勝境，所以敬為智者建立
GA089n0089_p0559a01║伽藍。法緣既深，尊師義重。欲使宗匠遺範奉而弗墜，菩薩淨業久而彌新。然則去聖久遠，
GA089n0089_p0559a02║學徒陵替；規求利養，不斷俗緣；滋味甘腴，違犯戒律。此乃增長罪垢，豈謂福田？師等離有
GA089n0089_p0559a03║為法，求無上道；棄捨諸漏，鑑在雅懷。猶須獎訓未學修淨行，俾夫法門等侶咸歸和合，諸
GA089n0089_p0559a04║佛禁戒畢竟遵行。又比寺嘉應，事表先覺。既理由冥感，即號國清寺。并有施物，用伸隨喜。
GA089n0089_p0559a05║冬序甚寒，道體清豫。朕巡省風俗，爰屆江都，瞻望山川，載伸勞想。故遣兼通事舍人盧政
GA089n0089_p0559a06║力往，指此，不多具。
GA089n0089_p0559a07║荅百司上表稱賀口勅勅語諸公云：「智者是我菩薩戒師，先多靈異，恆
GA089n0089_p0559a08║語我言，必若得道。得道之後，擁護國土，利益蒼生。入於涅槃，坐於石室，容範不變。我於仁
GA089n0089_p0559a09║壽元年遣張乾威往看，儼然如舊。昨更令盧政力往，親開龕門，閉塞無有聞迹，遂不見靈
GA089n0089_p0560a01║體。既以變化，得道非虛。擁護利益之言，必應無爽。今有行狀一卷，諸公等共觀之。諸州考
GA089n0089_p0560a02║使各寫一通，還所部流布。」已上諸勅，具載《國清百錄》。
GA089n0089_p0560a03║唐睿宗賜司馬承禎置觀勅勅台州始豐縣界天台山癈桐柏宮
GA089n0089_p0560a04║墓一所：自吳赤烏二年葛僊翁已來，至於國初，學道壇宇連接者十餘所。如聞：始豐縣人
GA089n0089_p0560a05║毀壞壇場，砍伐松竹，耕種及作墳墓。於此觸犯，家口死亡，不敢居住，於是出賣。宜令州縣
GA089n0089_p0560a06║准地畝數酬價，仍置一小觀，還其舊額。更於當州取道士三五人，選擇精進行業者，并聽
GA089n0089_p0560a07║將侍者供養。仍令州縣與司馬煉師相知，於天台山中辟封內四十里，為禽獸草木長生
GA089n0089_p0560a08║之福庭，禁斷採捕者。景雲二年十月七日。《縣志》
GA089n0089_p0560a09║宋仁宗皇帝供施石梁橋五百應真勅詔曰：「朕荷祖宗
GA089n0089_p0561a01║之休，丕承洪業，未嘗不虛懷逸士，昃席幽人。雅聞天台之石橋，近接四明之雪竇。智覺之
GA089n0089_p0561a02║遺風具在，應真之靈迹儼存。慨想名山，載形夢寐。今遣內使張履信賫沉香山子一座、龍
GA089n0089_p0561a03║茶二百觔、銀五百兩、御衣一襲，表朕崇重之意。景祐四年。」《佛法金湯》
GA089n0089_p0561a04║理宗皇帝封靈澤孚濟侯勅台州天台縣廣袤，山靈澤侯。蒼山之
GA089n0089_p0561a05║下聚雨九淵，鼓膚寸之雲而能濟一方者，爾龍神之所宮乎？鄉人有禱必應，悉具靈蹟以
GA089n0089_p0561a06║聞。宜加侯封，以侈神貺，可特封「靈澤孚濟侯」。奉勅如右，牒到奉行。景定四年七月二十七
GA089n0089_p0561a07║日。《縣志》
GA089n0089_p0561a08║大明今上賜天台萬年寺藏經勅皇帝勅諭天台萬年寺住
GA089n0089_p0561a09║持及僧眾人等：朕惟佛氏之教具在經典，用以化導善類，覺悟羣迷，於護國佑民，不為無
GA089n0089_p0562a01║助。茲者聖母慈聖宣文明肅皇太后，命工刊印，續入藏經四十一凾，并舊刻藏經六百
GA089n0089_p0562a02║三十七凾，通行頒布本寺。爾等務須莊嚴持誦，尊奉珍藏。不許諸色人等妄行褻玩，致有
GA089n0089_p0562a03║遺失損壞。特賜護持，以垂永久。欽哉，故諭。萬曆十四年九月四日。
GA089n0089_p0562a04║今上賜天台國清寺藏經勅勅諭天台山浙江台州府天台縣國
GA089n0089_p0562a05║清寺住持及僧眾人等：朕發誠心，印造佛大藏經，頒施在京及天下名山寺院供奉，經首
GA089n0089_p0562a06║護勅諭其由。爾住持及僧眾人等，務要䖍潔供安，朝夕禮誦，保安眇躬康泰，宮壼肅清；懺
GA089n0089_p0562a07║已往愆尤，祈無彊福壽；民安國泰，天下太平。俾四海八方同歸仁慈善教，朕成恭己無為
GA089n0089_p0562a08║之治道焉。今特差漢經厰闍黎、御馬監太監党禮，齎請前去彼處供安，各宜仰體知悉。欽
GA089n0089_p0562a09║哉，故諭。萬曆二十八年三月十七日。天台山方外志卷十四終