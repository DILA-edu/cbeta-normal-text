GA089n0089_p0563a01║天台山方外志卷第十五
GA089n0089_p0563a02║書
GA089n0089_p0563a03║陳左僕射徐陵啟智者大師書《國清百錄》云，陳左僕射徐陵上
GA089n0089_p0563a04║大師書最多，門人競將去，追尋止得三紙。其一曰：「陵和南。昨預沈儀同法席，餐奉甘露。無
GA089n0089_p0563a05║畏之吼，眾咸歸伏；然正法炬，朗諸未悟。自慶餘年得逢玅說，尋事諮展，此不申心。謹和南。」
GA089n0089_p0563a06║其二曰：「陵和南。注仰之心，難可敷具。拔公至，蒙三月二十日旨，用慰積歲傾心。麥冷，體中
GA089n0089_p0563a07║何如？願一日康勝，山中春夏無餘惱耳。遲復存旨，弟子二三年來，溘然老至；眼耳聾闇，心
GA089n0089_p0563a08║氣昏塞，故非復在人。兼去歲第六兒夭喪，痛苦成疾。由未除愈，適今月中又有哀故。頻歲
GA089n0089_p0563a09║如此，窮慮轉深。自念餘生無復能幾，無由禮接，係仰何言？敬重璪公，今還白書，不次。弟子
GA089n0089_p0564a01║徐陵和南。」其三曰：「陵和南。放生星聞公家極相隨喜事，是拔公口具，謹不多諮。唯遲拔公
GA089n0089_p0564a02║廷出數百里水，全其命根。如此功德，算數無盡。隨喜無量，此不委諮。」又五願上智者大師
GA089n0089_p0564a03║云：「弟子徐陵和南。弟子思出樊籠，無由羽化。既善根微弱，願力莊嚴：一願臨終正念成就，
GA089n0089_p0564a04║二願不更地獄三途，三願即還人中不高不下處託生，四願童真出家如法奉戒，五願不
GA089n0089_p0564a05║墮流俗之僧。憑此誓心，以策西暮。今書丹款，仰乞證明。陵和南。」
GA089n0089_p0564a06║吏部尚書毛喜上智者大師書其一曰：「累年仰系，不易可言。承
GA089n0089_p0564a07║今夏在石像行道，欣羨無極。又聞欲於天台營道場，當在夏竟耳。學徒遠近歸依者，理應
GA089n0089_p0564a08║轉多；安心林野，法喜自娛，禪講不輟耳。四十二字門令附，雖留多時，讀竟不解。無因諮訪，
GA089n0089_p0564a09║為恨轉積。南嶽亦時有信，照禪師在嶽嶺，徒眾不異大師在時。善公於山講釋論，彼亦邑
GA089n0089_p0565a01║遲望還，綱維大法；不者歸鍾嶺、攝山，亦是棲心之處，何必適遠方詣道場？希勿忘京師。邊
GA089n0089_p0565a02║地之人豈知回向？傾心無時不積。未因接顏色，東望欷滿敬德。信人今返，白書不具。弟子
GA089n0089_p0565a03║毛喜和南。弟子諸弟及兒等，悉蒙平安，第二任鄱陽郡，第三為豫章王司馬，第四大延卿，
GA089n0089_p0565a04║第五入閤度支郎，大兒由在東宮為中書舍人。仰蒙垂顧，大善知識大同學，輒復遠諮。」其
GA089n0089_p0565a05║二曰：「秋色尚熱，道體何如？禪禮無乃損德。弟子老病相仍，湯藥無効；兼不得自閑，轉有困
GA089n0089_p0565a06║耳。仰承移往佛隴，永恐不復接顏色，悲慨具深。仰惟本以曠濟為業，獨守空巖，更恐違菩
GA089n0089_p0565a07║薩普被之旨。近與徐丹陽諸善知識共詳量，等是一山，鍾嶺、天台，亦何分別？必希善加三
GA089n0089_p0565a08║思，不滯於彼我。京師彌可師一二，因拔師口具其閒，願敬道德。弟子毛喜和南。」其三曰：「適
GA089n0089_p0565a09║奉南嶽信，山眾平安。弟子有荅，具述甲乙。後信來當有音外也。今奉寄牋香二片、熏陸香
GA089n0089_p0566a01║二觔、檳榔三百子。不能得多，示表心，弗責也。弟子毛喜和南。」其四慶講書曰：「仰餐其敷說，
GA089n0089_p0566a02║訓往綽然，道俗嗟味，般若照明，豈是拙辭所能稱述？弟子毛喜和南。」
GA089n0089_p0566a03║智者大師遺台州鎮將書台州沿海居民捨放生處，大師遣人表聞
GA089n0089_p0566a04║金陵，欲求此處永為放生之池。宣帝勅云：「此江若無烏賊珎味，宜依所請，永為福池。」後大
GA089n0089_p0566a05║隋有國，摠使江南收捕海族。臨海鎮將解拔國不諭其旨，謂大師江溪山水放生之處亦
GA089n0089_p0566a06║在其例；欲盡復民之簄業，兼欲毀國清所樹之碑。故大師以書遺之云：「貧道少懷靜志，願
GA089n0089_p0566a07║屏囂塵。微悟苦空，得從閑曠。是以去西陜之舊里，將領門徒，游憩天台，十有二載。但此山
GA089n0089_p0566a08║溪接江源，連亘海際，魚捕簄業，交橫塞水。殺戮既多，煮炙無限。非但夭傷物命，有足悲者；
GA089n0089_p0566a09║亦是公私去來，頻遭沒溺。以此死亡，不可稱數。貧道不惟虛薄，願以拯濟。仍率勵山僧，貨
GA089n0089_p0567a01║衣資什物，就土民孔玄達等買兹簄業，永作放生之池。變化魚梁，翻成法流之水。故臨海
GA089n0089_p0567a02║內史計尚兒敬法心重，仍請講說《金光明經》。至〈流水品〉，檀越羊公賀等，聞斯玅句，咸捨簄
GA089n0089_p0567a03║梁，凡五十五所。遂使水陸沾濡，人蟲荷澤。蓋聞雨華滿室，荅長者之恩；明珠照夜，報隋侯
GA089n0089_p0567a04║之德。斯固植玅行於前修，播芳風於末代。福不唐捐，善無虛矣。仍以此事，表白前陳。敕云：
GA089n0089_p0567a05║『此江若無烏賊珎味，宜依所請，永為福池。』國子監祭酒徐孝克，宿植德本，才地兼美。聞斯
GA089n0089_p0567a06║積善，請樹高碑。冀此法基與嶽同固，願兹勝業將日月俱全。昔陳氏江東地不過數千里，
GA089n0089_p0567a07║猶若此慕善忘懷。抑惟皇帝陛下，秉金輪而御八表，握寶鏡以臨萬
GA089n0089_p0567a08║民。風雨順時，牛馬內向。信以道高堯舜，德邁軒羲。加復躬行十善，等赤子於羣分；自運四
GA089n0089_p0567a09║弘，摠下生而普濟。且不麑不卵，著自外書；救蟻救魚，聞之內典。豈有富天下而恡惜一江
GA089n0089_p0568a01║源，恩洽宇內而獨隔數百里？改蓮華之池，興燒煮之業；使軍民恣其傷殺，水陸嬰其酸楚；
GA089n0089_p0568a02║身首分離，骨肉糜潰。以貧道意度皇帝之心，豈其然乎？但晉王殿下，道貫今古。允文允武，
GA089n0089_p0568a03║二南未足比其功；多材多藝，兩獻無以齊其德。茂績振於山西，英聲馳於江左。管淮海之
GA089n0089_p0568a04║地，化吳會之民。不以貧道不肖，曲垂禮接。躬非世範，謬荷人師。具述事源，爰降符命。在所
GA089n0089_p0568a05║恭承，莫敢違越。假令別有嚴使，的奉勅符，毀所樹之碑，復民簄業者，貧道即振錫披衣，擔
GA089n0089_p0568a06║簦躡履；遠遊京輦，詣闕上書；殞首碎身，以全物命。况今上旨，𤙹使江南收捕海族；而江溪
GA089n0089_p0568a07║山水不出海魚。披省符文，事不相涉。特由在斯，苟欲是非，毀壞放生，興殘善業。當今太平
GA089n0089_p0568a08║之世，路不拾遺。若恣軍民收羅採捕，則是奪人現財，公行劫盜。若以至尊，欲令軍民豐沃，
GA089n0089_p0568a09║不許放生者。昔貧道西遊，路經嶽州，刺史王宣武仍結香火，稟受大乘。而彼地民不事農
GA089n0089_p0569a01║桑，專行殺捕之業。學士曇揵請講，遂即停留。一州五縣，咸捨其業，凡一千餘所。以事表臺，
GA089n0089_p0569a02║降勅開許。自是嶽州頓降祥瑞，使君宣武旌賞倍常。至尊神智高明，有感皆應，豈容為軍
GA089n0089_p0569a03║民口味，奪人善業？縣尉此啟，恐成僻見。且江溪狹小，不及嶽州一基之地；又止有雜魚，本
GA089n0089_p0569a04║無海族。至尊以晉王殿下有文武奇才，故徧加委任。江南諸州，事無大小，皆由決判。今若
GA089n0089_p0569a05║不得注言，王教不聽者，則是是非由於縣，裁斷不關晉王。如此之言，豈可聞於王耳？且大
GA089n0089_p0569a06║王親有符旨，開許放生，何容在所私行壅遏？貧道辭還幽谷，有二因緣：一為大王功德，治
GA089n0089_p0569a07║葺舊寺；二為按行江溪，修營福會。共諸檀越，遠建菩提，爰被存亡莊嚴。永願一人有慶，保
GA089n0089_p0569a08║盤石之基；使十千之魚，恣相望之樂。貧道至止已久，頻荷優任，供給資須。人功影響，每思
GA089n0089_p0569a09║往彼，未展來遊。逖聽所聞，頗傳惠化。境有三異之德，民謠五袴之歌。飡味高風，誠深隨喜。
GA089n0089_p0570a01║但君臨稍畢，旋反非賖。唯希善始令終，以全佳譽；攀轅臥轍，無愧昔賢。貧道反覆九思，徘
GA089n0089_p0570a02║徊三省：北方人士，壽長有福，豈非慈心少害，感此玅齡？東海民庶，多夭殤漁獵，所以短命
GA089n0089_p0570a03║貧窶。乃是世間現見，可為鑑誡者也。今若斷三皈之命，養五陰之身，斯則廢淨土之花業，
GA089n0089_p0570a04║起無邊之重過。事既反常，恐非養生之術。餘州鎮防，不邊江海，既處高源，採捕無地。未聞
GA089n0089_p0570a05║亡身他境，帶病還鄉；豈復必須水族以資身命？直令採捕，尚乃非宜；况有毀他放生，以給
GA089n0089_p0570a06║軍士？明府在鎮清嚴，遠近稱歎。一錢不納，一犢方留。噲參養鵠，卒獲寶珠；孔愉放龜，終佩
GA089n0089_p0570a07║金印。檀越若不逆晉王符旨，不乖貧道之言，則是再灑法流，奉宣帝道。有德必酬，無善不
GA089n0089_p0570a08║報。玉佩彫弓，不求自至。金印紫綬，應念𠊳來。今遣弟子普明齎舊事往𥳑，但明府摠此邦
GA089n0089_p0570a09║之政務，執一鎮之兵機；有教必行，如風靡草。願以貧道此書，宣示百姓，訓誨軍民。使遵九
GA089n0089_p0571a01║言之教，無為始禍；改十惡之心，永符元吉。事事信人口具，不復委陳。智某白。」書去之後，其
GA089n0089_p0571a02║事遂寢。
GA089n0089_p0571a03║永陽王上智者大師書其一曰：「秋氣淒冷，願安樂行耳。弟子寡末，未能
GA089n0089_p0571a04║治道。願欲延屈，方憑開道。今遣左右陳文強往，悉其一二。弟子陳伯智和南，八月十日。」二
GA089n0089_p0571a05║曰：「弟子少奉正真，長而彌篤。州中事隙，時得用心。但至止以來，實有欽睠。前書要師出鎮
GA089n0089_p0571a06║講說，未辱還告，良以鬱陶。伫聽之情不忘瞬息，重遣今信必望翻然，學徒多少並存希帶。
GA089n0089_p0571a07║故前有白，尋勒人船，所遲來儀，會言在促。弟子陳伯智和南。」三曰：「使人山返，仰具高懷，域
GA089n0089_p0571a08║誠不果，更深為限。本知山水得性，為物忘懷，復須安忍。今遣迎接，伫望光臨。弟子陳伯智
GA089n0089_p0571a09║和南。」
GA089n0089_p0572a01║隋秦孝王請智者大師住安州方等寺書一曰：「冬暮
GA089n0089_p0572a02║寒切，道體何如？法務勤辛，有以勞悆。安州方等寺奉為皇帝修立，屈法師向彼行道，甚
GA089n0089_p0572a03║不可言。已令所司發遣供給，願以熏修為懷，不憚利涉也。道深敬德，遣白不具。弟子楊俊
GA089n0089_p0572a04║和南，十二月十七日。」二曰：「傾仰每深。甚熱，禪師道體何如？修習不乃勞心也。夫由有展，企
GA089n0089_p0572a05║結良深，願珍德，遣白不具。弟子楊俊和南，五月十九日。奉施沉香等如別，至願檢領。」
GA089n0089_p0572a06║晉王上智者大師書初修書云：「金風御節，白露調時，道體休和，安樂行不？
GA089n0089_p0572a07║法師抗志名山，棲心慧定；法門靜悅，戒行熏修。籍甚徽猷，久承音德。欽風已積，味道為樂。
GA089n0089_p0572a08║翼託舟航，用披雲霧。故遣使人，往彼延屈。希能輕舉，以沃虛衿。伫望來儀，不乖眷意也。弟
GA089n0089_p0572a09║子楊廣和南。」又治禪眾寺書云：「深具謙悒之旨，但高人遊處，觸地自安，然法宇僧房須盡
GA089n0089_p0573a01║嚴整。經云，四事供養，一不可缺。已勒有司修葺，願忘懷受施也。弟子楊廣和南。」
GA089n0089_p0573a02║晉王請留智者大師書初書云：「弟子總持和南。爰逮來誨，須往荊楚；辭
GA089n0089_p0573a03║致首尾，仰具高懷。但秪稟淨戒，事成甫爾；宿昔凝滯，匪遑諮决。闍黎和尚，經稱勝田。種子
GA089n0089_p0573a04║雖投，嘉苗未植。方用心形，永伸供養。庶憑善誘，日灑塵勞。凡厥共緣，依止有地。斯亦舟航
GA089n0089_p0573a05║兼運，利益弘多。如來化道，何必止還天竺？菩薩亦變，本無定方。深願坦然，以虛受物。遲延
GA089n0089_p0573a06║展禮，面當諮遜。謹和南。」又開府柳顧言宣口教云：「智者為當長去，更有還期？弟子意不
GA089n0089_p0573a07║欲相去遼遠。脫能旋廻，不敢停留。鎮下近山，隨樂住止。又欲奉留，待二月十八日，同度延
GA089n0089_p0573a08║陵鎮，仍共至棲霞履行，於彼送別。」王重留書云：「弟子總持和南。逮旨須取明，二日垂別，
GA089n0089_p0573a09║修復未周，𠊳深傾欷。弟子前昨晝夜，熟更惟忖。智者至止以來，未經一夏；兼荊潭路遠，安
GA089n0089_p0574a01║居將促。江波浩蕩，行程難期。既去此處，又不至前所；半途結夏，投止亦難。又案經律，一夏
GA089n0089_p0574a02║供養僧，福田無量，况乎師道及大眾力？凡夫淺薄，本資勝緣；菩薩大慈，須受應供。暮春行
GA089n0089_p0574a03║謝，首夏向臻。九旬忽違，四事虛棄。修心與理，於情匪安。今欲仰留，度夏發遣。冀不半途飄
GA089n0089_p0574a04║露，脫疑邑下喧湫。須依林壑，安居攝山，亦當為𠊳。若法歲將滿，預勒蔣州裝船，南出石頭，
GA089n0089_p0574a05║西浮彌易。既乘爽節，因得順風。去留之宜，事理咸會。此閒彼處，仰聽擇一。意不可盡，辭豈
GA089n0089_p0574a06║多宣？謹和南，三月一日。」
GA089n0089_p0574a07║晉王許智者大師行書弟子摠持和南。復逮今旨，欲遂前心，功德因緣，
GA089n0089_p0574a08║豈敢違忤？謹遵宿願，即命所司發遣。發日離晨，仰聽詳擇。庶解夏非遠，秋水乘流；賜荅不
GA089n0089_p0574a09║期，必當無爽。用茲歡喜，以蠲悲欷。謹和南。
GA089n0089_p0575a01║晉王謝智者大師法門書弟子摠持和南。奉旨，今日齋竟，即事登舟。
GA089n0089_p0575a02║睽阻方遙，彌以傾欷。垂示法相，雖文旨淵頤，源本難尋；而教門方𠊳，開悟易益。恭承善誘，
GA089n0089_p0575a03║永以受持；庶藉津梁，得無退轉。自服膺至道，每沾弘護。將事遵途，復降良藥。沐浴慈被，伏
GA089n0089_p0575a04║用棲荷。謹和南。
GA089n0089_p0575a05║晉王遣使往匡山參智者大師書弟子摠持和南。親信傳仲
GA089n0089_p0575a06║詵還，逮去月朔告，用慰延結。熱猶熾，願道體休和。仰承經過攝山、鍾岫，寺塔安善，徒眾和
GA089n0089_p0575a07║肅。仍留二十僧，權停開善。進至匡嶽，結夏安居，東林禪閣還為一寺。峯頂精舍復皆隨喜，
GA089n0089_p0575a08║敬緣勸發，獲此熏修。用辱身田，方流法雨，金光明福，喜荷彌深。弟子去月十四日始度朱
GA089n0089_p0575a09║方，風土異宜，流金在節。攝衛多不調適，每有劣然。二十九日來石頭，稍已平復。自江浦違
GA089n0089_p0576a01║心，馳情彭蠡。以日為歲，無時暫忘。願未解夏前，預整裝束。法歲若滿，即事西浮。彼閒酬願，
GA089n0089_p0576a02║務令在促。非但弟子蔽識，希護周爰深；恐禪慧學徒，咸思鑽仰。宣尼在陳致歎，自衛𠊳歸。
GA089n0089_p0576a03║屈道紆情，事非為己。今遣主簿王灌，指往祇承。謹和南。
GA089n0089_p0576a04║智者大師述匡山寺與晉王求外護書江州匡山東林
GA089n0089_p0576a05║寺者，東晉雁門慧遠法師之所創也。遠是彌天釋道安之高足，安是大和尚佛圖澄之弟
GA089n0089_p0576a06║子。三德相承，如日月星，真佛法樑棟，皆不可思議人也。而遠內閑半滿，外善三玄；德布遐
GA089n0089_p0576a07║方，聲高霄漢。初詣山足，依止一林，共耶舍禪師頭陀其下，若說若默，修西方觀。末於林右
GA089n0089_p0576a08║建立伽藍，因以為名。東林之寺，遠自創般若、佛影二臺，謝靈運穿鑿流池三所，梁孝元搆
GA089n0089_p0576a09║造重閣，莊嚴寺宇，即日宛然。峯頂寺者，是齊慧景禪師感山人延請，因棲其峯。次梁慧歸
GA089n0089_p0577a01║在後登躡，方建伽藍。峯有水泉，忽然枯涸。歸燒香呪願，清流盈滿，天降甘露於泥洹。自是
GA089n0089_p0577a02║以先德名蹤，垂芳不斷；松霞青曠，觸處蕭條；公私往還，莫不歸向。自大化江左，貧道因至
GA089n0089_p0577a03║彼山，憩泊東林，時遊峯頂。以歲為日，羨𣄹忘勞。然山下伽藍，偏近驛道；行人歸去，頗成混
GA089n0089_p0577a04║雜。今奉請為兩寺檀越，庶藉影響，眾得安心。禮誦虔誠，用酬洪澤。并乞勒彼所由，永禁公
GA089n0089_p0577a05║私停泊。沙門某敬白。
GA089n0089_p0577a06║晉王荅智者大師書弟子摠持和南。垂誨述江州潯陽廬山東林寺、峯頂
GA089n0089_p0577a07║寺，須令弟子並為檀越主。山嶺盤秀，下屬江湖；香爐層峯，上虧雲日。僊人之所戾止，隱淪
GA089n0089_p0577a08║於焉不歸。况乎慧遠法師，勝依結搆；謝客梁元，穿池重閣；景師息心，神應峯頂。智者憩厯，
GA089n0089_p0577a09║踵武前賢。師嚴道尊，實深隨喜。所恨寡薄，無益將來。庶藉熏修，方證常樂。兼陳二寺偏近
GA089n0089_p0578a01║驛道，行人往來，頗成混雜。須勒彼州，令去公私使命，不得停止。即付所司，依事頒下。謹和
GA089n0089_p0578a02║南，三月一日。
GA089n0089_p0578a03║晉王與匡山三寺書極暄，法師道體何如？眾內咸宜也？雁門遠法師四依
GA089n0089_p0578a04║菩薩，翻飛朔野，棲息南山。自斯以後，名德相繼。智者見令為寺檀越，顧修寡薄，非敢克當。
GA089n0089_p0578a05║獎導既引，良深隨喜。敬德指此承問。楊廣和南。
GA089n0089_p0578a06║晉王與匡山禪閣寺書春序將謝，道體何如？僧眾清善？匡山佛寺，興自
GA089n0089_p0578a07║慧遠法師。法師師於彌天道安，安師於佛圖澄。玅德相承，莫之為最。江東龍藏，悉本雁門。
GA089n0089_p0578a08║雁門上人創迹廬阜，自梁及晉，止有東林。陳晚澆漓，別生禪閣。僧徒好異，豈稱至和？智者
GA089n0089_p0578a09║爰居，還須合一。想均願海，更無異味。行人將送過，指此相聞。楊廣和南。
GA089n0089_p0579a01║晉王與匡山峯頂寺書暮春暄和，寺眾清勝。禪悅法喜，致足恬懷。爐峯
GA089n0089_p0579a02║香氣，煙霞共遠。智者經託勝地，為在摠內；令為檀越，誠深隨喜。更追厚愧，善當敬朂。楊廣
GA089n0089_p0579a03║和南，三月二十一日。
GA089n0089_p0579a04║晉王謝荅智者大師造玉泉寺書弟子摠持和南。奉旨，於荊
GA089n0089_p0579a05║州當陽縣境玉泉山陲，為建伽藍招提行道，圖寫地形，具以賜示。伏以布金徧地，買園建
GA089n0089_p0579a06║立；奉置三尊，永流萬代。唱誦所不能讚，算數所不能量。孰意輕微，頓蒙創造。循復來旨，
GA089n0089_p0579a07║爽然失措。既事出神心，理生望表，無容違挋。苟非形迹，即具聞奏，嘉號乃覃。名符天冠道
GA089n0089_p0579a08║場，聲滿恒沙世界。福報仰歸，遜辭難涉。謹和南。
GA089n0089_p0579a09║文皇帝敬問智者大師書皇帝敬問智顗禪師，省書具至意。孟秋餘
GA089n0089_p0580a01║熱，道體何如？熏修禪悅，有以怡慰。所須寺名額，今依來請。智邃師還，指宣往意。
GA089n0089_p0580a02║晉王遣往荊襄參問智者大師書弟子摠持和南。東林山寺
GA089n0089_p0580a03║使至，逮八月八日誨，用慰馳結。仰承已往衡山，至當稍久。法緣若竟，願即沿流。擬在歲陰，
GA089n0089_p0580a04║必期展覲。弟子渡江還，去月初移新住；多有造次，未善安立。來旨朂以法事，實用慚悚。始
GA089n0089_p0580a05║於所居外援，建立慧日道場，安置照禪師以下。江陵論法師亦以遠至，於內援建立法雲
GA089n0089_p0580a06║道場，安置潭州覺禪師已下。即建深善，輒以諮知。仰承相次，為營功德；深荷扶助，難用遠
GA089n0089_p0580a07║陳。而發此至江州，遂下請僧料，云何能得相資。前施鹽米，其米廻入東林；鹽以上路，盈長
GA089n0089_p0580a08║之外，乃可別營功德。今山僧返路，行用仰酬。尋別遣使迎延，願預整歸計。江山遼敻，豈盡
GA089n0089_p0580a09║誠曲？謹和南，十月十日。次遣書往潭州迎云：弟子摠持和南。歲聿云暮，寒氣殊重；禪悅
GA089n0089_p0581a01║經行，願常安樂。弟子頃來每多勞疾，但暌覲稍久，唯用傾結。仰度所營功德，已當究竟。今
GA089n0089_p0581a02║遣左親信，伏逢奉迎。願𠊳事㳂流，延遲諮具。謹和南，十一月十五日。次遣荊州迎書云：
GA089n0089_p0581a03║弟子摠持和南。暄和，道體勝愈。仰揆衡嶽法事，久當圓滿；江陵功德，復應成就。隨喜之至，
GA089n0089_p0581a04║難用勝言。弟子今入朝覲，行次陝州；馳仰之誠，與時而積。故遣使人迎候，希𠊳進道。來月
GA089n0089_p0581a05║下旬，唯遲秪接。路首忽促，豈復委言？謹和南，二月二十二日。次於長安遣書云：弟子摠
GA089n0089_p0581a06║持和南。仰違移歲，馳誠載勞。兼事入朝，彌增延屬。武關雖阻，荊近於吳。是以暫停陝州，遣
GA089n0089_p0581a07║使承接。行人返命，具奉覼縷。非唯年尊疾動，又以結夏安居。理事相推，固須停止。弟子還
GA089n0089_p0581a08║鎮非久，𠊳願㳂流。仰會江都，庶應旦夕。將聖德果，亦復差機。因緣多端，請不勞慮。謹和南，
GA089n0089_p0581a09║九月十日。又書云：弟子摠持和南。僧使智邃來，奉五月二日誨，用慰馳結。仰承衡嶽功
GA089n0089_p0582a01║德圓滿，𠊳致荊巫。履涉虧利，深以傾悚。弟子於江都入朝，至陝關眩瞀，停岐陽，腹內又不
GA089n0089_p0582a02║調適。去月末還京師，如欲相承，猶自羸薾。未即秪覲，望雲延願珎納。行人今返，辭豈宣具。
GA089n0089_p0582a03║謹和南。又書云：弟子摠持和南。垂旨令撰衡嶽禪師碑文。郭有道之無愧辭，高德逾此；
GA089n0089_p0582a04║陸士衡之披文想質，弟子多慚。即蒙獎成，不無尅勵。邯鄲絕玅，深恐難工。還鎮病瘳，或勉
GA089n0089_p0582a05║強。循覽行狀，用難思議。佛澄道安，𡩬復過是？和南。又謝袈裟啟云：弟子摠持和南。垂賜
GA089n0089_p0582a06║萬春樹皮袈裟一緣，述是梁武帝時外國唯獻四領，今餘一，而是建初烏瓊法師所披。謹
GA089n0089_p0582a07║尋菩薩戒稱，所着袈裟皆染使壞色；况復自然嘉樹，玅彩天成。相應之言，無勞外假。萬春
GA089n0089_p0582a08║表長生之稱，二翼合善譬之辭，永服周旋，恆克布薩。常事半月，豈唯元日？着如來衣，深荷
GA089n0089_p0582a09║慈愛。謹和南。又致物啟云：弟子摠持和南。率施別牒、五彩旛錦、香爐檀等十種，示表微
GA089n0089_p0583a01║誠，薄伸法貺，尠陋追悚。謹和南。又在京遣書云：弟子摠持和南。仰違已久，馳係實深。獻
GA089n0089_p0583a02║歲非遙，傾遲虔禮。暮春屆節，當遣奉候。謹和南，九月二十四日。又重遣云：弟子摠持和
GA089n0089_p0583a03║南。適逮近旨，用慰馳情。春暄，願道體康勝。玉泉創立，道場嚴整；禪眾歸集，靜慧日新。隨喜
GA089n0089_p0583a04║之勝，難以辭諭。弟子始服三石散竟，調息勞心。秋仲歸藩，請夏訖㳂下，在於拜覲，差當匪
GA089n0089_p0583a05║奢，其閒珍德。今遣統軍魯子譽往祇承。謹和南。又從駕東岱於路書云：弟子摠持和南。
GA089n0089_p0583a06║仲秋轉冷，仰惟道體康勝。弟子即日粗可行，未由虔禮，但增延結。願珎德，敬遣修承。謹和
GA089n0089_p0583a07║南。又云：摠持和南。寒氣漸嚴，仰惟康豫，動寂怡神，興居安悅。弟子陪奉鑾駕，旅次長奉。
GA089n0089_p0583a08║遠憑勝力，行往安隱。瞻言秪覲，庶或匪遙。願珎重，此不宣具。謹和南，十月十九日。又還
GA089n0089_p0583a09║藩遣迎書云：弟子摠持和南。獻歲春明，仰惟道體勝豫。禪悅法喜，眾咸集業；功歸有在，悉
GA089n0089_p0584a01║由明導。敬憶江都，暫欲西上。先致衡嶽，用賽師恩。次往渚宮，以報生處。虔誠此旨，衛送大
GA089n0089_p0584a02║江。陽子臨流，具申來請。即蒙開許，還至觀濤。年來歲往，寒暑屢變。恭聞功德圓滿，遠難讚
GA089n0089_p0584a03║述。弟子多幸，生在佛家。過庭所聞，匪直詩禮。轉輪斯奉，實惟旦暮。今者陪扈鑾輪軑，發自
GA089n0089_p0584a04║京歸。言停洛陽，又止厯下。□柴望之禮，本自《虞書》；巡會之聲，盛於姬典。至尊憲章先古，允
GA089n0089_p0584a05║叶人神。相風指南，奉朝東岱。以正月十九日吉辰，宗事云畢。於時天地載廓，日月增華；𠇾
GA089n0089_p0584a06║氣神光，燭近被遠。靈芝競吐山谷，連木並秀宮檀。瘖聾矎躄之徒，無醫而自愈；扶老携幼
GA089n0089_p0584a07║之侶，不謀而同到。臣子殫見，事非虛飾。一物得所，萬里斯應。師資至重，敢不稍聞？弟子從
GA089n0089_p0584a08║鑾歸藩，即辭行所。夾鍾將末，必屆楊州。今遣奉迎，𠊳願㳂下。餘春未盡，必希拜覲。其閒珍德，
GA089n0089_p0584a09║續復秪承。謹和南。
GA089n0089_p0585a01║晉王謝智者大師天冠，仍請《淨名義疏》書摠持和南。
GA089n0089_p0585a02║前揆菩薩天冠，率爾式之樣，深嫌不工，即用呈𥳑。爰逮今製，思出神襟。圖比目連，玅逾郢
GA089n0089_p0585a03║匠，開士五明，此居其一。金剛種智，茲焉標萬。是知因地化佛，不可思議；接引隨方，多能盡
GA089n0089_p0585a04║達。冠尊於身，端嚴稱首；跪承頂戴，覽鏡徘徊，有飾陋容，增華改觀。弟子多倖，謬稟師資。無
GA089n0089_p0585a05║量劫來，悉憑開悟。色心無作，觸仰勝緣；度脫舟航，何慮不果？但戒為基址，信實行先。保解
GA089n0089_p0585a06║毗尼，昔年虔受。身雖悚漏，心護明珠。而定品禪枝，屏散歸靜。猥以凡薄，荷國鎮藩。為子為
GA089n0089_p0585a07║臣，難虧難怠。豈藉四緣，能入三昧？此非臆斷，實荷誠說。經稱非禪不智，非智不禪；定解相
GA089n0089_p0585a08║資，能證無漏。又電光斷結，其例甚多；慧解脫人，厥朋不少。即日欲服膺智斷，率先名教；永
GA089n0089_p0585a09║汎法流，兼同治國。未知底滯，可開花不？師嚴道尊，可降意不？宿世根淺，可發萌不？菩薩應
GA089n0089_p0586a01║機，可逗時不？若未堪敷化，且暫息緣；如可津梁，𠊳開秘藏。書云「民生在三，事之如一」，况譚
GA089n0089_p0586a02║釋典，而不從師？今之慊言，備厯素款。成就事重，請棄飾辭。謹和南，六月二十一日。
GA089n0089_p0586a03║智者大師辭謝書爰逮累翰，殷勤至法。匹夫行善，止度一身；仁王行道，含生
GA089n0089_p0586a04║荷賴。蓋登地菩薩應生大家，所以發心興隆大道，曷可量也？孰可比哉？貧道山僧本懷夙
GA089n0089_p0586a05║志，於天台舊居，言念無捨。庶因世境安樂，𠊳得寄趾幽林。仰為行道，非唯城邑。近歲謬承
GA089n0089_p0586a06║人訊，擬迹師資。顧此踈敝，似非時許。况聖澤日隆，復垂今命。省諸庸鄙，靡匪克堪。貧道稟
GA089n0089_p0586a07║承師教，禪慧頗持；耳去眼流，如華上水。採聽經論，其功既淺；賴荷禪門，憑定修習。比於專
GA089n0089_p0586a08║學，數論區分；理乃　弗違，業乖至熟。自非如來明達，種智高圓；檀林殊能，誰肯雙揖？况乎
GA089n0089_p0586a09║去聖滋遠，曉悟甚微；徒欲承恩，懼乖深寄。有招幽譴，兼虧聖德。特願更迴神慮，別俟聖賢。
GA089n0089_p0587a01║玅果芳因，使無斷絕。經稱「一句染神，厯劫不朽；大智慧海，信為能入」。固知深解大乘，佛法
GA089n0089_p0587a02║久住，功德易滿，智慧最高；守質抱愚，仰希聽覽，徒伸庸俚，終不自宣。沙門某白。
GA089n0089_p0587a03║晉王重請《淨名義疏》書弟子摠持和南。仰逮還旨，猶乘謙尊。循復久之，
GA089n0089_p0587a04║怳如自失。共功以學貴承師，事推物論，厯求法界緣，厝心有在。若習《毘曇》，則滯有情著；若
GA089n0089_p0587a05║修《三論》，又入空過甚。《成實》雖復兼舉，猶帶小乘；《釋論》、《地持》，但通一經之旨。如使次第徧修，
GA089n0089_p0587a06║僧家尚難盡備，況居俗而欲無崖？當今數論法師，無過此地。但恨不因禪發，多起諍心。達
GA089n0089_p0587a07║者無違，求那明偈。仰惟厚習善根，非一生得。初乃遊學，俄逢聖境。南嶽禪師，親所記莂。說
GA089n0089_p0587a08║法第一，無以仰過。照禪師來，具述此事。於時心喜，已域寸誠。智者昔入陳朝，彼國明式；瓦
GA089n0089_p0587a09║官大集，眾論鋒起。榮公強口，先被折角，兩瓊繼軌，裁獲交綏。忍師讚嘆，唯唱希有。弟子仰
GA089n0089_p0588a01║延之始，𠊳事勝集。屈登無畏，釋難如流。親所聽聞，眾咸瞻仰。適承前往荊楚講《法華經》，舊
GA089n0089_p0588a02║學名僧莫不歸服。故知非禪不智，驗乎金口。比聞名僧所說，智者融會，盡有階差。譬若羣
GA089n0089_p0588a03║流歸乎大海，此之包舉始得佛意。弟子即日而不依請，譬彼彌勒，今當聞誰？唯願未得令
GA089n0089_p0588a04║得，未度令度；樂說無窮，法施無盡。復使柳顧言稽首虔拜。謹和南。
GA089n0089_p0588a05║晉王謝《淨名義疏》書弟子摠持和南。逮旨送初卷《義疏》，跪承法寶。粗覽綱
GA089n0089_p0588a06║宗，悉檀內外，耳未曾聞。故知龍樹代佛，不可思議。今所著述，肉眼未覩明暗。謹復研尋，遲
GA089n0089_p0588a07║比覲接。謹和南。又柳顧言啟云：弟子柳正善具成就稽首和南。暄和，不審尊體起居何
GA089n0089_p0588a08║如？伏願禪法喜悅。去歲經蒙一旨，至今保持。奉齎十卷《玄義》往仁壽宮，伏讀八徧，粗疑略
GA089n0089_p0588a09║盡，細開難除。新治六卷，并入文八軸，為莊染未竟，少日鑽研。大王今遣使人蕭通國參承
GA089n0089_p0589a01║書意，自當仰簡。頻被顧問，奉荅必來。伏願夏竟，𠊳待舟檝。冀此殘生，盡心聽受。懺悔往日
GA089n0089_p0589a02║懈惰昏沉。啟。（計此應是大師再入天台參問之書）
GA089n0089_p0589a03║
GA089n0089_p0589a04║定海廳隆教寺朗珠和尚助洋二十四元嘉興府楞嚴寺玉樹和尚助洋二十四元
GA089n0089_p0589a05║海甯州華嚴寺功立和尚助洋二十四元平湖縣福臻寺慶良和尚助洋二十四元
GA089n0089_p0589a06║嘉興府▆福寺學愚和尚助洋一十四元杭州府海潮寺性空和尚助洋一十二元
GA089n0089_p0589a07║嘉興府精嚴寺願新和尚助洋一十二元上虞縣旌教寺　　和尚助洋　　　　
GA089n0089_p0589a08║蘇州府隆慶寺妙濬和尚助英洋六元光緒十九年至月天台佛隴釋敏曦謹募
GA089n0089_p0589a09║
GA089n0089_p0590a01║
GA089n0089_p0590a02║
GA089n0089_p0590a03║
GA089n0089_p0590a04║
GA089n0089_p0590a05║
GA089n0089_p0590a06║
GA089n0089_p0590a07║
GA089n0089_p0590a08║
GA089n0089_p0590a09║天台山方外志卷第十五終