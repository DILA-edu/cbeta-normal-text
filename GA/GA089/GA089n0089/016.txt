GA089n0089_p0591a01║天台山方外志卷第十六
GA089n0089_p0591a02║書
GA089n0089_p0591a03║晉王荅智者大師辭歸天台并論荊州諸寺書
GA089n0089_p0591a04║弟子摠持和南。荊州玉泉、十住兩寺，近既賜令檢校，今須書及江陵摠管，當勒所由，終聽
GA089n0089_p0591a05║僧使奢促。弟子仰蒙淨戒，宿世因緣；稍希義理，智波羅蜜。爰降開許，始制義疏。方憑沃荅，
GA089n0089_p0591a06║向入慧門。昔年仰請棲霞，時往觀行。政為密邇，朝發暮到。應可諮決，不異邑居。行道本貴
GA089n0089_p0591a07║安心，𡩬勞過往？天台之路，幸願輟情。屈己為人，菩薩有賜，於專契弗敢違。前都不知淨人
GA089n0089_p0591a08║善心，已墮於僧數；濟度無隔，唯用隨喜。謹和南。七月二十七日。
GA089n0089_p0591a09║智者大師與晉王重述天台書前所諮天台山事，本聽後期，爰
GA089n0089_p0592a01║逮報示。不然，夙志棲霞，乃言咫尺，非關本誓之心。天台既是寄終之地，所以恆思果遂。每
GA089n0089_p0592a02║囑弟子，恐命不待期；一旦無常，身充禽鳥；焚燒餘骨，送往天台。願得次生，還棲山谷。修業
GA089n0089_p0592a03║成辦，乃可利人。但仰赴義門，多慚蒭淺。發心既重，輒課庸微。去聽慈恩，庶無忽促。政言天
GA089n0089_p0592a04║台營理，本擬十方，安立僧徒，非專為己。昔年修葺，願創伽藍；形可隨緣，香燈難絕。故欲遣
GA089n0089_p0592a05║修葺，冀憑方𠊳。同途校具，淨人得蒙勝舉。并祈一旨，事並前諮。方乞寺名，屈作檀越。懼多
GA089n0089_p0592a06║煩沓，未敢同時。處處結緣，功德彌大。玉泉、十住，許垂恩為。唯待教旨，即遣僧使。冀藉光威，
GA089n0089_p0592a07║三寺遙荷。伽藍未整，功德已圓。仰鬧頻煩，言何能謝？沙門某白。
GA089n0089_p0592a08║晉王重荅智者大師述天台荊州諸寺書摠持和南。
GA089n0089_p0592a09║復垂誨旨，益具仁慈。開士虛懷，隨感必應。本誓願力，何患不果？政言服道日淺，未堪違遠。
GA089n0089_p0593a01║深憑護念，開示悟入。玉泉、十住，天台本居，仰由勝功，能得建立。方須影響，永至金剛。江陵
GA089n0089_p0593a02║書及，會稽教下。並勒所司，以時發遣。謹和南。七月二十九日。
GA089n0089_p0593a03║晉王與上柱國蘄郡公荊州總管達奚儒書智者
GA089n0089_p0593a04║禪師德尊望重，近年紆道，爰授淨戒。今修治彼州十住寺，造立西徂玉泉寺，並見請為檀
GA089n0089_p0593a05║越。復聞公等多結勝緣，大乘運通，良深隨喜。師今遣僧使志果、法才二人，還就玉泉寺法
GA089n0089_p0593a06║璨道慧法師、十住寺道臻法師經理，想加心影響，獎成玅業。公私覃福，幽顯同賴。法事遠
GA089n0089_p0593a07║白，不復暄涼也。楊廣呈。八月二日。
GA089n0089_p0593a08║晉王遣使天台參迎智者大師書摠持和南。麥序氣清，道體
GA089n0089_p0593a09║和適，福慧莊嚴，與時高勝。弟子至來未久，粗復可行。近頻降兩書，爰垂示功德。玄義刪削，
GA089n0089_p0594a01║文句入初。其舊維新，從麄至玅。會須披接，方豁煙雲。春律以謝，夏坐方結。敢違經教，涉暑
GA089n0089_p0594a02║出迎。白露宵團，秋風葉下，必預舟檝，迎近江陽。然仰勞著述，已涉數歲。般若多障，近願成
GA089n0089_p0594a03║功。日就月將，庶方啟沃。率貢別牒，示表虔誠。在敬無文，仰揆弘亮。其閒珍德，續事音語。謹
GA089n0089_p0594a04║和南。納袈裟十領，龍鬚席二領，須彌氊二領，猶牛酥三瓶，薰陸香一合。又遣使入天台迎
GA089n0089_p0594a05║書云：摠持和南。霜氣已緊，蚊熱久祛，方恐洞𣲨，預取調適。今遣奉迎，祗禮非奢。謹和南。九
GA089n0089_p0594a06║月二十四日。
GA089n0089_p0594a07║智者大師荅述度人出家書切以今月佳辰，菩薩應世；奉為至尊
GA089n0089_p0594a08║皇后報恩功德，鎔寫靈像，度人出家。現在因緣福業無量，使五沙彌為弟子，輒當恭旨，作
GA089n0089_p0594a09║說戒師。年歲既小，別須和尚，必選名德為作依止。並賜法衣，即於眾前歡喜頂戴。沙門敬
GA089n0089_p0595a01║白。七月十九日。
GA089n0089_p0595a02║荅述放流徒書開府學士柳顧言宣教，《金光明》行法究竟，如十五月清淨圓滿，
GA089n0089_p0595a03║恩放流徒，矜免鞭罰。上開府潘惠達、儀同張四娘等，凡四十五人，賜令斟酌。謹即依事伸
GA089n0089_p0595a04║詳，切以一人出世，多人利益。湻善御俗，仰屬輪王。按此經云：「若犯王法，繫縛枷鎖，諸苦惱
GA089n0089_p0595a05║等，悉令度脫。」又《灌頂經》云：「王當放赦屈厄之人。徒鎖解脫，王得其福，天下太平。雨澤以時，
GA089n0089_p0595a06║人民安樂。」教旨符應經文，豈非宿植德本？慈善根力，謬以多幸。忝此大緣，率勵僧徒，清齋
GA089n0089_p0595a07║洗浣；龍王注雨，甘澤並周。爰開獄門，杻械解脫。徒流原宥，莫不蹈舞。殿庭稱恩，感戴加復。
GA089n0089_p0595a08║送以勝旛，仍懸寶塔。登高散花，燒香朗燭。並留供設，說法開示，咸令向善。其僧法運等，雖
GA089n0089_p0595a09║着法衣，不能修心；身犯國憲，取穢道流。忍力上來，戰心下恥。白大眾留七日，晨夜訓賚；暫
GA089n0089_p0596a01║依儐黜，使慙誡獎耳。沙門某敬白。十月十六日。
GA089n0089_p0596a02║荅施燭書開府柳顧言宣教，以法歲圓滿，爰降勞問，并施金色新製香爐奩一具、法
GA089n0089_p0596a03║衣一通、緜絹百段、燭三十挺、紙二千張、上厨果食等。剎那不住，節序相摧。老至易悲，觀心
GA089n0089_p0596a04║難諦。幸憑弘建正法，省無戒慧，實懼難銷。香爐起峯，蓮華奪豔；忍辱離塵，安行履躡。經稱
GA089n0089_p0596a05║受用，無作恆生。燭在夜燎，紙擬淨名。當機要施，法事忘謝。果食縑綺，道場同沾。歸福有在，
GA089n0089_p0596a06║辭略言外。沙門某敬白。七月十五日。
GA089n0089_p0596a07║王迎入城礙雨移日書摠持和南。雨乃要仰延暫阻。明閒若晴，別當遣
GA089n0089_p0596a08║信。謹和南。七月二十六日。
GA089n0089_p0596a09║次迎入城書摠持和南。霜寒，道體康勝？弟子還來甫爾，未暇迎延，馳誠已深。今遣
GA089n0089_p0597a01║候接，冀近祗覲。謹和南。九月十六日。
GA089n0089_p0597a02║後梁主蕭琮書遠欽高風，未獲展侍。憮然西顧，以日易年。承遊止玉泉，創搆坊
GA089n0089_p0597a03║宇。名僧雲會，問道遠集。山林佳勝，有助禪悅。即事倐然，風雲永歎。涼暑珍嗇，續附承修。神
GA089n0089_p0597a04║足今還，敢申訊謁。信驛有會，方願祇承。蕭琮和南。
GA089n0089_p0597a05║前陳領軍蔡徵與智者大師書自江東披破，弟子前預送京，不
GA089n0089_p0597a06║獲虔禮，於茲五載。丹誠懇結，豈筆札所宣？山川永遠，無因諮述。邃師奉命，爰到闕廷。天子
GA089n0089_p0597a07║降情，君主殊遇。新故崇待，南北傾心。可謂使乎使乎，仲尼是以興歎。仰陳勝託，有慰延欽。
GA089n0089_p0597a08║天高氣清，願道體康愈。棲真千仞，寂慮四禪；梁橞煙雲，餐悅法喜。固非世俗之徒所能稱
GA089n0089_p0597a09║讚。徵年衰事迫，可以意求。弟侄兒孫，隨時過日。撫塵擊壤，用畢餘齡。既達於窮通之數，亦
GA089n0089_p0598a01║不常以貧賤自恥。但覲奉翛然，實增馳欷。伏願珍重，繼復下承。脫值行人，賜訪存沒。開皇
GA089n0089_p0598a02║十三年九月十七日，前陳侍中．安右將軍．中書令．領軍將軍．南雍州大中正．新豐縣開國
GA089n0089_p0598a03║侯．弟子濟陽蔡徵稽首和南。
GA089n0089_p0598a04║智者大師乞晉王修治三處尊像書吳縣維衛、迦葉二像，
GA089n0089_p0598a05║願更聚合修復。鄮縣阿育王塔寺頹毀，願更修治。剡縣十丈彌勒石像，金色剝壞，願更莊
GA089n0089_p0598a06║嚴。右三處功德乞修。沙門某敬白。
GA089n0089_p0598a07║晉王遣使參病書摠持和南。仰承出天台，已次到剡石城寺，感患未歇。菩薩
GA089n0089_p0598a08║示疾，在疾亦愈。但於翹誠，交用悚灼。今遣醫李膺往處治，小得康損。願徐進路，遲禮覲無
GA089n0089_p0598a09║遠。謹和南。
GA089n0089_p0599a01║智者大師臨終遺晉王書貧道初遇勝緣，發心之始，上期無生法忍，
GA089n0089_p0599a02║下求六根清淨，三業殷勤，一生望獲。不謂宿罪殃深，致諸留難。內無實德，外虛名譽；學徒
GA089n0089_p0599a03║強集，檀越自來。既不能絕域遠避，而復依違順彼。自招惱亂，道退行虧。應得不得，憂悔何
GA089n0089_p0599a04║補？上負三寶，下愧本心，此一恨也。然聖法既差，自審非分；欲以先師禪慧授與學人，故留
GA089n0089_p0599a05║滯陳都，八年弘法。諸來學者，或易悟而早亡，或隨分而自益；無兼他之才，空延教化，略成
GA089n0089_p0599a06║斷種。自行前闕，利物次虛，再負先師百金之寄，此二恨也。而年既西夕，恒惜玅道。思值明
GA089n0089_p0599a07║時，願逢外護。初蒙四事，既勵朽年。師以學徒四十餘，僧三百許，日於江都行道。亦復開懷，
GA089n0089_p0599a08║待來問者。儻逢易悟，用荅王恩；而不見一人求禪求慧。與物無緣，頓至於此。謬當信施，化
GA089n0089_p0599a09║道無功，此三恨也。又作是念，此處無緣，餘方或有。先因荊潭之願，願報地恩。大王弘慈，沛
GA089n0089_p0600a01║然垂許。於湘潭功德，粗展微心。雖結緣者眾，孰堪委業？初謂緣者不來，今則往求不得。推
GA089n0089_p0600a02║相既謬，此四恨也。於荊州法集，聽眾一千餘，僧學禪三百。州司惶慮，謂乖國式；豈可聚眾，
GA089n0089_p0600a03║用惱官人？故朝同雲會，暮如雨散。設有善萌，不獲增長。此乃世調無堪，不能諧和得所，五
GA089n0089_p0600a04║恨也。既再遊江都，聖心重法，令著《淨名疏》。不揆闇識，輒述偏懷，《玄義》始竟。麾蓋入謁，復許
GA089n0089_p0600a05║東歸。而吳會之僧咸欣聽學，山閒虛乏，不可聚眾。束心待出，訪求法門。暮年衰弱，虛當開
GA089n0089_p0600a06║化。今出期既斷，法緣亦絕。此六恨也。在山兩夏，專治《玄義》；進解經文，至〈佛道品〉，為三十一
GA089n0089_p0600a07║卷。將身不慎，遂動熱渴。一百餘日，競疾治改。際此夏末，慮有追呼，束裝待期。去月十七日，
GA089n0089_p0600a08║使人至山，止留一宿。遽比螢光，早希進路。行過剡嶺，次至石城，氣疾兼篤，不能復前。此之
GA089n0089_p0600a09║《義疏》，口授出本，一徧自治，皆未捒𥳑經論，僻謬尚多，不堪流布。既為王造，𡩬羞其拙，囑弟
GA089n0089_p0601a01║子抄寫後本仰𥳑。前所送《玄義》及入文者，請付弟子焚之。天挺睿智，願一徧開讀，覽其大
GA089n0089_p0601a02║意，餘無可觀。貧道灰壞雖謝，願留心佛法，詢訪勝德，使義門無癈。深窮佛教，治道益明；徧
GA089n0089_p0601a03║行徧學，是菩薩行。如來滅度，法赴國王。貧道何人，慧門憑委？欣然就盡，沒有餘榮。但著述
GA089n0089_p0601a04║延歲，文義不同，悵然自慚。生來所以周章者，皆為佛法，為國土，為眾生。今得法門仰寄，三
GA089n0089_p0601a05║為具足，六根釋矣。命盡之後，若有神力，誓當影護王之土境，使願法流衍，以荅王恩，以副
GA089n0089_p0601a06║本志。菩薩誓願，誠而不欺。香火義深，安知仰謝。願觀泡幻，知有為法一切無常，會而不離，
GA089n0089_p0601a07║終不可得。唯當勤戒施惠，以挋四山。早求出要，豈須傷法，煩勞聖懷？蓮花香爐、犀角如意，
GA089n0089_p0601a08║是王所施；今以仰別，願德香遐遠，長保如意也。南嶽大師滅度之後，未有碑頌，前蒙教許
GA089n0089_p0601a09║自制，願不忘此旨。南嶽師於潭州立大明寺，彌天道安於荊州立上明寺。前蒙教影護，願
GA089n0089_p0602a01║光飾先德，為作檀越主。貧道在世六十年，未嘗作有為功德。年暮力弱，多闕用心。又香火
GA089n0089_p0602a02║施重，近於荊州仰為造玉泉寺，修治十住寺，並蒙教囑彼總管蘄郡公達奚儒。僧齎教書
GA089n0089_p0602a03║至夏口，而蘄公亡，書未及赴，慈恩已足。願為玉泉寺作檀越主。今天台頂寺茅菴稍整，山
GA089n0089_p0602a04║下一處非常之好，又更仰為立一伽藍。始翦木為基，命弟子營立。不見寺成，瞑目為恨。天
GA089n0089_p0602a05║台未有公額，願乞一名移荊州玉泉寺。貫十僧住天台守。乞廢寺田為天台基業。寺圖并
GA089n0089_p0602a06║石像、發願疏，悉留仰𥳑。泰平聖世，皇風整肅；菩薩淨土，不可思議。切見諸州迭送租米，車
GA089n0089_p0602a07║腳皆三五倍，於公斂不多，私費為重，典章處分，別有深規。貧道不閑，忽言國式，輒謂無米
GA089n0089_p0602a08║之州，運送宜爾；有米之州，當地輸送，則無此私費。管窺未見理，若於式有妨，請不須論；於
GA089n0089_p0602a09║事有益，願為諮奏，使蒼生慶賴。然國是王國，民是王民，加修慈心，撫育黎庶；犬馬識養，人
GA089n0089_p0603a01║豈忘恩乎？昔聞齊高氏，見負炭兵形容憔悴，愍其辛苦，放令出家，唯一人樂去。齊主歎曰：
GA089n0089_p0603a02║「人皆有妻子之愛，誰肯孤房獨宿，瞪視四壁，自儐山林？」以此觀之，出家難得。今天下曠大，
GA089n0089_p0603a03║賦斂寬平，出家者少。老僧零落，日就減前。貫帳時，或隨緣聽學，或山林修道；不及帳名，雖
GA089n0089_p0603a04║復用心，常懷憂懼。此例不多，悉有行業，願許其貫首；則是度人出家，增益僧眾；熾然佛法，
GA089n0089_p0603a05║得何量功德。昔三方鼎力，用武惜人；今太平一軌，修文修福，正是其宜。又末法眾僧，多行
GA089n0089_p0603a06║不稱服尚、不挾人意，况扶經律？王秉國法，兼匡佛教。有罪者治之，無罪者敬之。起平等不
GA089n0089_p0603a07║可思議心，則功德無量。此等之事，本欲面諮；未逢機會，奄成遺囑。亦是為佛法，為國土，為
GA089n0089_p0603a08║眾生。若能留心，功德仰賽。臨命口授，言盡力窮。期迫戀多，知復分說：大善知識，菩提為期！
GA089n0089_p0603a09║沙門某白。開皇十七年十一月。
GA089n0089_p0604a01║晉王荅智者大師遺旨書菩薩戒弟子摠持稽首和南。先師天台智
GA089n0089_p0604a02║者內弟子灌頂、普明至，奉去十七年十一月二十一日遺書七帋，手迹四十六字，并《淨名
GA089n0089_p0604a03║義疏》三十一卷，犀角如意、蓮花香爐等，跪對修讀，摧振於心。舍利儼然，德音具在。迦葉狼
GA089n0089_p0604a04║跡，身證遙追；曇光天台，安禪近躡。誠復如來雙林，四部號慟，而涅槃遺教，法更殷重。況乎
GA089n0089_p0604a05║五百歲後，四依拯溺，深順佛旨，居世同凡。將欲涅槃，現希有事；五品十信，已自皎然。彌陀
GA089n0089_p0604a06║觀音，親來接引。去德茲永，乃增悲戀。追悟今生，還慶夙稟。所恨《淨名經疏》，不重親承；由冀
GA089n0089_p0604a07║尋研，用補咎悔。追惟障惱，現機未發；逖聽前聞，亦有成就。非徒悟有淺深，抑又時或早晚。
GA089n0089_p0604a08║佛滅度後，得聖巨多，道耀他方，明來曉示。在思即世，忽奉大師，良由夙緣，積曾親近。愛覃
GA089n0089_p0604a09║來命，必垂影響。不捨本誓，筆迹具存；是用歸誠，憑靈戒懇。跪受經疏、如意、香爐，虔禮西方，
GA089n0089_p0605a01║心口相誓。手探卷軸，最後殷勤。即於今月十八日，仍感瑞夢。是知濟度，已降舟航。唯願即
GA089n0089_p0605a02║日在寶池遙開蓮華，令居淨域，近溉濁心。世世生生，師資不闕。革凡登聖，給侍無虧。但義
GA089n0089_p0605a03║府鈎深，遺文淵博。雖加策駘，終畏面墻。特希溉以醍醐，如出香乳；照以暗井，即顯真金。然
GA089n0089_p0605a04║後仰藉神通，俯厲精力。別詢明僧，奉揚法味。普共含生，作大利益。斯則弗違提獎，同登彼
GA089n0089_p0605a05║岸。最勝最上，就此為尊。灌頂所送最後《淨名義疏》三十一卷，至〈佛道品〉，謹即裝治，善書習
GA089n0089_p0605a06║讀。逮旨爾前《玄義》，入文解釋，付弟子焚之。即付還使，遣對燒蕩。犀角如意、蓮花香爐，遠以
GA089n0089_p0605a07║垂別，輒當服之無斁，永充法事。今奉施瓷瓦香爐，供養龕室。遺旨以天台山下，遇得一處，
GA089n0089_p0605a08║非常之好，垂為造寺，始得開翦林木，位置基階。今遣司馬王弘創建伽藍，一遵指畫。寺須
GA089n0089_p0605a09║公額，并立嘉名，亦不違旨。佛隴頭陀，並各仍舊，使移荊州玉泉。十住守天台者，今山內現
GA089n0089_p0606a01║前之眾，多是渚宮之人；已皆約勒，不使張散，豈直十僧而已。所求費寺水田，以充基業，亦
GA089n0089_p0606a02║勒王弘施肥田良地，深蒙擁護。當年別資給行，送經一藏，依法為先師別供養具，鍾幡香
GA089n0089_p0606a03║等，又施錢直，且充日費。鄮境靈塔，吳內石像，剡縣彌勒尊儀臥疾之處，竝使裝飾，亦不仰
GA089n0089_p0606a04║異。荊州玉泉寺既是為造，理當異餘道場。其潭州大明寺，荊州十住、上明寺等，先以敬許
GA089n0089_p0606a05║為檀越，無容復乖今誨。使製南嶽師碑，即命開府學士柳顧言為序，自撰銘頌。所囑僧有
GA089n0089_p0606a06║罪治，無罪平等。切以涅槃羯磨，經有誠文，正論治國，《金光明品》，住持三寶，弗敢墜失。又令
GA089n0089_p0606a07║加修慈心，撫育民庶；犬馬識養，人豈忘恩？蓋聞外書為教，仁尚恕物。內典居宗，大慈為首。
GA089n0089_p0606a08║在文雖異，詣理實同。不有君子，其能為國？不有菩薩，豈濟含生？又以僧未貫藉，許其出首。
GA089n0089_p0606a09║適奉詔書，冥符來及，見機而作，所謂後天而奉天時。糧運轉輸，深關軍國。前已表聞，所司
GA089n0089_p0607a01║未報。終當方𠊳，必期諧果。及承寄囑，斯復能照他心，前來仰荅，無違意旨。庶藉薰修，福祐
GA089n0089_p0607a02║國家。灌頂、普明，面引詢訪，具述遺形，宴坐宛若平生。轉恨失時，不重餐義味。仰揆定力，如
GA089n0089_p0607a03║須彌峙。法臘云竟，切願與迎。一到江陽，還入禪眾；道俗接足，人神頂禮。即當奉送，復彼山
GA089n0089_p0607a04║龕，庶藉瞻仰，能開心目。深願道力，不孤所請。雖厚恩申報，具在願文；而實宜加護，實須酬
GA089n0089_p0607a05║仰。二僧今反，輕奉報書。遠拜靈儀，心嗚載咽。謹和南。開皇十八年正月二十日。
GA089n0089_p0607a06║晉王弔山眾書正月二十九日摠持和南白。諸行無常是生滅法，諸佛及緣覺
GA089n0089_p0607a07║尚捨無常身。大師智者遺應遷神，哀摧抽惱，不能自勝。念當戀慕，追慟難忍。永矣奈何，當
GA089n0089_p0607a08║復奈何！侍者灌頂、普明二人，齎送別書、《觀心論》、《淨名疏》，犀角如意，蓮花香爐，并智越法師
GA089n0089_p0607a09║一眾啟；見對增哽，德音若存。即遣條流，移神靈迹，祥瑞炳著，自述分明。舍利全身於今安
GA089n0089_p0608a01║坐，非證聲聞小果，定入菩薩大位。素聞得法華三昧，方騐不退法輪；面覩彌陀、觀音、大勢
GA089n0089_p0608a02║至，以宿命智反照。四部弟子豈不努力？自揆寡薄，無以申報；唯當敬依付囑，不敢弭忘。應
GA089n0089_p0608a03║建伽藍，指畫區域，須達引繩，天宮即應。至金剛際，既有要道，當建繕造，一遵本意。昔宣尼
GA089n0089_p0608a04║去沒，弟子守墓三年，子貢之徒乃至六載；况乎方置精舍，永樹福基？彼現前僧，慎勿張散。
GA089n0089_p0608a05║但使謀道，何患無食？期取來生，西方非遠；必若懈退，寶池極遙。今遣使人於佛隴峯頂虔
GA089n0089_p0608a06║誠懺禮，修福建齋，具如願文，略伸鄙意。二僧今返，指此慰書。楊廣白。十一月五日。
GA089n0089_p0608a07║山眾謝晉王書天台沙門智越一眾啟：司馬王弘至，僧使灌頂、普明還，奉正月
GA089n0089_p0608a08║二十九日教，賜垂慰問，并宣口教，優訪殷勤。謹對龕門焚香跪讀，言理哀切，痛絕魂心。遣
GA089n0089_p0608a09║囑累從，亡存戴荷。師在之日，常有誨云：「今得寺基，為王創造，非爾小僧所辦，別有大力勢
GA089n0089_p0609a01║人。後當成就，恨吾不見寺成。」爾時莫惻所由；今蒙繕造，方醒前記。冥相符合，不可思議。經
GA089n0089_p0609a02║藏法寶，出世舟航；諸佛所師，眾生津導。永鎮佛隴，依止受持。鍾、旛、香等，施安供養；法鼓警
GA089n0089_p0609a03║悟，利益人祇。於僧法會，功德圓滿。伏想幽靈，慈悲遠鑒。謹於齋日，披讀願文；法席悚心，求
GA089n0089_p0609a04║入願海。蒙賚齋粮，恩給田地。基業無盡，施命無窮。有待多煩，隆恩難報。教旨維是現前僧，
GA089n0089_p0609a05║不令張散。伏惟弘護事重，精舍將圓。同學門人，方憑依止。龕室儼然，何心違離？况垂嚴教，
GA089n0089_p0609a06║益懼丹誠。謹當克厲，倍加心力。但一眾失蔭，永遠慈願。追慶夙緣，還蒙復護。欣悲交至，臨
GA089n0089_p0609a07║啟涕零。謹啟。開皇十八年二月十二日。
GA089n0089_p0609a08║晉王遣使入山設周忌書歲序推移，日月如逝；智者遷化，已將一周。
GA089n0089_p0609a09║追深悲痛，情不能已。念衷慕感慟，何堪自居？今遣典籤吳景賢往彼設齋，奉為亡日追福。
GA089n0089_p0610a01║遲知一二。楊廣和南。開皇十八年。
GA089n0089_p0610a02║山眾謝晉王周忌書天台寺故智者弟子沙門智越一眾啟：典籤吳景賢
GA089n0089_p0610a03║至，奉教為先師亡日設齋。僧眾五百，一時雲集。冥途雖隔，感應道通。越等不能灰滅，奄及
GA089n0089_p0610a04║諱晨。追慕慈容，悲哽稽首。抆淚啣餐，不勝荷戴。謹啟謝聞。謹啟。
GA089n0089_p0610a05║皇太子令書與山眾僧使灌頂、智璪至，覽十一月三日書，并陳靈龕應迹，
GA089n0089_p0610a06║現形放光。彈指流音，應念傳響。斯實不思議力變化多方，感悟有緣，示希有事。慎終追遠，
GA089n0089_p0610a07║感歎相深。在昔雙林，示滅非滅；多寶獨塔，俟時涌現。爰在狼迹，迦葉分身；乃至靈山，迦文
GA089n0089_p0610a08║留影。眉毫散彩，指端震室。豈非像教能度無邊？是大因緣，聞善知識，永惟宿昔，獲承師範。
GA089n0089_p0610a09║德音盈耳，神光在目。方憑靈瑞，係踵菩提。肅承靈誥，宣慰南服，山眾法徒，同志為友。會成
GA089n0089_p0611a01║等侶，方𠔏舟航。歲暮凝寒，念皆道勝。天台名嶽，海岸所推。修建大林，多慚重閣。三時設供，
GA089n0089_p0611a02║四事不周。想甘禪悅，以同法喜。其閒敬德，信次相聞。今遣員外散騎侍郎張乾威送僧使
GA089n0089_p0611a03║還山。於舊所設供，庶同甘露。能變麄澁，亦憑香積。證道融銷，書不盡言。反此無悉。楊廣和
GA089n0089_p0611a04║南。
GA089n0089_p0611a05║山眾謝皇太子書天台寺故智者弟子沙門智越一眾啟：使人兼通事舍人
GA089n0089_p0611a06║張乾威至，謹領前件物等，並皆完淨。仍即陳羅先師舍利龕前，具宣來令，并唱施物。又千
GA089n0089_p0611a07║僧法齋。伏惟弘護殷勤，慈澤周至。香爐微玅，天匠莊嚴。洪鍾和雅，震集凡聖。勝旛舒斾，疑
GA089n0089_p0611a08║懸梵宮。酥麨鹽桃，請同香積。法衣淨飾，無著離塵。氈物豐多，驚眩視聽。千僧雲集，布滿山
GA089n0089_p0611a09║庭。爰降王人，光顯林谷。奉對靈龕，必神通攝受；標擬眾聖，冀願海莊嚴。越等凡微，謬當恩
GA089n0089_p0612a01║沐。慈潤重沓，難可克勝。合眾虔虔，如履冰刃，不任戴荷之至。謹啟謝聞。仁壽二年正月六
GA089n0089_p0612a02║日。
GA089n0089_p0612a03║皇太子重令書與山眾灌頂、智璪等至，在寺眾來書。財施為輕，法門標
GA089n0089_p0612a04║重。檀波羅蜜，般若尊成。不具兩緣，𡩬俱解脫？施者咸共忘言，理至迹指，𡩬復辭弗。楊廣和
GA089n0089_p0612a05║南。
GA089n0089_p0612a06║山眾賀皇太子啟天台寺故智者弟子沙門智越一眾啟：伏惟殿下，睿德自
GA089n0089_p0612a07║天，恭膺儲副。生民慶賴，萬國歡𡩬。凡在道俗，莫不舞抃。况復越等，早蒙覆護。曲奉慈惠，不
GA089n0089_p0612a08║任悅豫之至。謹遣僧使灌頂、智璪等，奉啟以聞。謹啟。
GA089n0089_p0612a09║國清寺成，山眾謝皇太子啟天台寺故智者弟子沙門智越一眾
GA089n0089_p0613a01║啟：伏聞龍樹遷化，天竺為立伽藍；寶誌云亡，梁國盛修開善。良由菩薩本誓，互相顯發；凡
GA089n0089_p0613a02║是聲聞，但知稱讚。伏惟亡故和尚，具難思之德，作天人之師；安禪涅槃，示希有事。披按經
GA089n0089_p0613a03║律，千載一聞；玅德照彰，興於聖世。伏惟尊師重道，爰繕伽藍。建立之所，甚得山相。先師嘗
GA089n0089_p0613a04║言，其地必待良緣，追尋此記，稱會今日。即寺居五峯之內，夾兩㵎之流；堂殿華厰，房宇嚴
GA089n0089_p0613a05║秘。方之淨土，用集神僊。成就已來，先師恒垂影迹。聖境雖遙，有感斯應。既興塔廟，故顯靈
GA089n0089_p0613a06║奇。爰示諸佛，咸同攝受。越等庸薄，謬齒門徒。仰慚棟宇，俯勵心力。常於寺內，別修齋懺。恆
GA089n0089_p0613a07║專禪禮，庶藉熏修。奉酬聖澤，不任喜荷。謹遣僧使灌頂、智璪奉啟謝聞。謹啟。
GA089n0089_p0613a08║皇太子登極，山眾賀啟天台寺沙門智越一眾啟：竊聞金輪紺寶，奕世
GA089n0089_p0613a09║相傳；重離少陽，時垂御辨。伏惟皇帝菩薩聖業平成，纂臨洪祚。四海萬邦，道俗稱幸。越等
GA089n0089_p0614a01║不任喜踊之至，謹遣僧使智璪奉啟以聞。謹啟。仁壽四年十一月三日，括州臨海縣天
GA089n0089_p0614a02║台寺僧智越等啟。
GA089n0089_p0614a03║山眾謝煬帝賜物啟天台寺沙門智越等啟：使智璪還，奉宣正月十三日
GA089n0089_p0614a04║勅旨，并賜物五百段；謹即集眾佛前，謹對使人如法呪願。越等有幸，喜逢聖世。伏蒙慈勅，
GA089n0089_p0614a05║喜懼已隆。復領厚賚，恩賜彌重。竊惟輪王地水，已覺難消；天府玅物，𡩬恭受用？庶藉勅慈，
GA089n0089_p0614a06║又承佛力；罄竭心膂，道師遺訓。專修禮誦，上荅天澤，不任悚荷之至。謹附楊州使奉謝以
GA089n0089_p0614a07║聞。謹啟。大業元年三月十七日。
GA089n0089_p0614a08║唐左溪朗禪師與永嘉玄覺禪師書自到靈溪，泰然心意；
GA089n0089_p0614a09║高仾峯頂，振錫常遊。石室巖龕，拂乎宴坐；青松碧沼，明月自生。風掃白雲，縱目千里；名花
GA089n0089_p0615a01║香果，蜂鳥啣將。猨嘯長吟，遠近皆聽；鋤頭當枕，細草為氊。世上崢嶸，競爭人我；心地未達，
GA089n0089_p0615a02║方乃如斯。儻有寸陰，願垂相訪。
GA089n0089_p0615a03║永嘉玄覺禪師荅左溪朗禪師書自別以來，經今數載；遙心
GA089n0089_p0615a04║眷想，時復成勞。忽奉來書，適然無慮；不委信後，道體如何？法味資神，故應清樂也。玄覺粗
GA089n0089_p0615a05║得延侍，欽詠德音，非言可述；承懷節操，獨處幽棲。泯迹人間，潛形山谷；親朋絕往，鳥獸時
GA089n0089_p0615a06║遊。竟夜緜緜，終朝寂寂；視聽都息，心累閴然。獨宿孤峯，端居樹下；息繁飡道，誠合如之。（《尺
GA089n0089_p0615a07║牘清裁》節文）
GA089n0089_p0615a08║宋陸放翁與明老改正寒山子詩書有人兮山陘　雲卷兮
GA089n0089_p0615a09║霞纓乘芳兮欲寄　路漫兮難征心惆悵兮狐疑　蹇獨立兮忠貞此寒山子所作楚辭也，今
GA089n0089_p0616a01║亦在集中。妄人竄改附茲，至不可讀。放翁書寄天封明公，或以刻之山中也。
GA089n0089_p0616a02║朱晦菴與南老索寒山子詩書熹啟上清泉老：每往，兒輩附問，
GA089n0089_p0616a03║黃壻得之，聞久時得書也。〈出師表〉未暇寫得，催寫得轉寄去未晚也。《寒山詩》刻成，幸早見
GA089n0089_p0616a04║寄。有便只附至臨安趙節推廳，託其尋便，必無不達，渠黃巖人也。熹啟上國清南公禪師
GA089n0089_p0616a05║方丈。
GA089n0089_p0616a06║
GA089n0089_p0616a07║甯波府慈谿西方寺淨果和尚助洋五十二元光緒二十年三陽月佛隴真覺寺敏曦謹募
GA089n0089_p0616a08║
GA089n0089_p0616a09║天台山方外志卷第十六終