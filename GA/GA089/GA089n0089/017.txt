GA089n0089_p0617a01║天台山方外志卷第十七
GA089n0089_p0617a02║天台山幽溪沙門　傳燈　撰
GA089n0089_p0617a03║文章考
GA089n0089_p0617a04║明檇李馮太史：為玅峯灋師護灋，致王都諫書
GA089n0089_p0617a05║丈入都屬，弟聞先人之變，倉卒歸，不得一通聞問。忽忽至今，弟且釋衰麻矣。丈在諫省大
GA089n0089_p0617a06║有氣色，弟每讀丈疏，未嘗不斂膺嘆服。吾黨中有人哉！聞足下亦在艱，何艱也？又不知足
GA089n0089_p0617a07║下何時過此，不及相物色，一遂把握，悵結如何！天台、鴈宕久在臥遊，亦不及足下在家一
GA089n0089_p0617a08║瓢一衲，了此一段勝緣。敢邀足下寵，通一語於山靈也。清涼菴傳光上人欲因不佞延玅
GA089n0089_p0617a09║峯法師建楞嚴法會。玅峯、不佞方外至契，其說法如師子吼。而光上人戒行粹白，肅如秋
GA089n0089_p0618a01║霜，固吾輩所宜庇護者。但不佞遠在千里外，惟足下勿辭，作功德主。幸甚！因附不腆奉唁，
GA089n0089_p0618a02║并展所懷。孟春猶寒，惟珎愛是。祝除前九日，夢禎叩首上
GA089n0089_p0618a03║臨海王都諫：復馮太史書不肖弟奔走風塵，逖違謦咳。往往於屠長
GA089n0089_p0618a04║卿所，得聞足下以菩薩身權現世界，獨挈空宗，善護持諸法。恆思得一當足下者，未有其
GA089n0089_p0618a05║繇。年來枘鑿世味，宦轍非心，輒思退處。青山白雲，一瓢一衲，尋方外遺籌。而先慈奄棄，情
GA089n0089_p0618a06║緒荒迷。跣奔已來，跧伏郊坰。即城市閱月不一入。蓋熏氛之厲屬饜也久矣。今兹不肖於
GA089n0089_p0618a07║心性大事，即未能有所悟入。而生來七情頗淡，雖亦齒縉紳大夫後，然未嘗以一旦機關
GA089n0089_p0618a08║嗜好之便。輕彼丹元。即僅僅不大墮落於鬼趣畜道，然亦挽寸莖而絕百仞之淵危矣。足
GA089n0089_p0618a09║下倘便度石梁、入鴈宕，不肖當持鉢相隨，冀一開悟至趣也。辱諭光上人者，以玅峯法王
GA089n0089_p0619a01║相託，幸為轉致。嘉幣之致，榮施存歿。并用百稽顙於下。執事者覆瓿之業，是輪轉種子，大
GA089n0089_p0619a02║可咲。附以助足下噴飯也。士性稽顙
GA089n0089_p0619a03║馮太史：復王都諫書弟為營先人一丘，走苕霅間，雨後偶眺郭外青山。而
GA089n0089_p0619a04║光上人者以足下報書至，若從五色雲中墮下。展讀之，口齒俱香，兩腋欲舉，快哉如佐揮
GA089n0089_p0619a05║麈於天台赤城間矣。足下方負時望，何得遽言餐霞？丈夫處世，一龍一蛇不必有意。若弟
GA089n0089_p0619a06║者，自目堅瓠，無當于時，即蒙主恩，放之長林豐草間，以遂野鹿之性，故其宜也。足下自當
GA089n0089_p0619a07║以拯人慈物之為心，策大人之業，何作厭世語哉？弟年來好釋氏書，於心性之旨畧窺一
GA089n0089_p0619a08║二，須是實悟實證始得。欲進其道，大都從一念不自欺始；而以古尊㝛機緣語句為緣。世
GA089n0089_p0619a09║間說玄說玅之徒，如渴鹿逐陽焰，終無益也。今寄足下《大慧語錄》一部，足下幸一觀之，自
GA089n0089_p0620a01║有入處，如有疑情，不妨相見時𠔏為商畧也。承寄惠佳集，侑以二幣，秪領。妙峯座主具大
GA089n0089_p0620a02║辯才，得安法席，四眾之幸，足下幸善護持之。光上人還布此。漸熱，珎重！孟夏十日，夢禎叩首
GA089n0089_p0620a03║王都諫：請玅峯法師書似此五濁世界之民，又生長海濱，習氣相矜，昏
GA089n0089_p0620a04║迷大道，名為可憐憫者，非一旦夕矣。尊師多聞大慧，獨了空宗，此間一二善信男子，洗心
GA089n0089_p0620a05║皈依，如火宅追亡，良非浮偽。而傳光為之倡，欲不肖僕為之先容。倘尊師遂發菩提心，卓
GA089n0089_p0620a06║錫於天台鴈宕之間，令濡首汩溺之徒，得聞鈞天廣奏，一躍彼岸，何啻以七寶布施！不肖
GA089n0089_p0620a07║翹首以俟，伏祈台慈。士性稽顙拜
GA089n0089_p0620a08║馮太史：請玅峯灋師解《有門頌》書武林一別，聞問杳然，不審
GA089n0089_p0620a09║比日道體何似？震旦國中天台種子，惟師一人，不可不自愛。倘藥餌之暇，望一思《有門頌》
GA089n0089_p0621a01║註，惠教為感。即日秋序，涼風動幃，浮生過客，閃眼無常，我輩幸受法熏，倘一蹉過，與庸人
GA089n0089_p0621a02║何異？願師珍重，作我輩津梁。尊恙良已，更祈振錫，以慰渴想。風便馳此，不多。七月一日，弟
GA089n0089_p0621a03║子夢禎和南
GA089n0089_p0621a04║諸明公致幽溪書臨海王都諫書久別法座，注想為殷。
GA089n0089_p0621a05║午日養疴，入天台山中；擬造蘭若，一聽玄譚，以清俗慮。而淫雨如注，坐臥小樓者十日已，
GA089n0089_p0621a06║乃遣人問道履。知上人方登壇揮麈，說法於紫雲、聖水之間，徒有黯然下山焉已。不佞兩
GA089n0089_p0621a07║疏乞骸，未蒙允覆；只得勉向齊魯一行，俟明春再作歸計。方在懷念，辱手翰，跫然空谷，重
GA089n0089_p0621a08║以《宗鏡》之賜，至讀《楞嚴玄義》，上人傳佛心印以救迷情，韞藉不可思議功德，亦不可思議，
GA089n0089_p0621a09║何幸也！戔戔不能成禮，聊道遠忱，并附謝。名具正幅
GA089n0089_p0622a01║又謝書上人登壇說法，開悟迷途眾生，功德無算。不佞深為山海諸橫慶幸。乃抵家，百
GA089n0089_p0622a02║冗蝟集；無能遣一介，握脫粟半粒，趨香積厨中作供具。至辱佳品之賜，則何當焉？然不敢
GA089n0089_p0622a03║不拜。容少間耑致忱也。言下解縛，會中有人否？有則幸以相示。名正具
GA089n0089_p0622a04║又謝書前走天台山中，不獲一晤，茲聞且閉關矣。僕又沾沾升斗，促裝西行，未卜再會
GA089n0089_p0622a05║何日也。蒙賜，謝謝，令師窀穸，定於何時？小銜篆額，并附上。名別具
GA089n0089_p0622a06║四明屠儀部書海會寺今涓中秋佳節，敦請大法師登蓮華寶座，演說《首楞嚴
GA089n0089_p0622a07║經》。一真破妄，明了義於覺皇；七處徵心，現尼珠於大眾。攪長河為酥酪，變大地為黃金。有
GA089n0089_p0622a08║情無情，人非人等，均沾法旨，並證真如。羣情不任懇切皈依之至！佛弟子屠隆頓首
GA089n0089_p0622a09║又致偈書法師講經，甘露洒心，金[鎞-囟+(奐-大)]抉眼，道俗同皈，人天來聽，不慧得入蓮華座，領
GA089n0089_p0623a01║無上玅義，三生致幸矣。頃乃以小女分娩，往一看之，臥內體受穢惡，恐為韋䭾所訶，不敢
GA089n0089_p0623a02║溷入法壇。凡夫無緣，良可歎息，故知愛河即苦海矣。敬撰得俗偈四章，聊寫欽挹，臨風神
GA089n0089_p0623a03║往。屠隆和南白
GA089n0089_p0623a04║四明聞隱鱗書不沾法乳，又八閱朔。沉淪苦海，何啻盲龜？雖達一切本空，其柰
GA089n0089_p0623a05║六根擾亂？髮日白而事日繁，誠未知所稅駕耳。造化弄人，可歎，可歎！乃者育公憫眾生苦，
GA089n0089_p0623a06║發大道心；假鉢飯於眾香，迎法王於靈鷲。演《首楞嚴》了義，顯常住真心。豈惟有識蒙恩？亦
GA089n0089_p0623a07║使無情獲益。孤露若龍，歡喜無量。乞發慈悲，枉臨敝邑。四眾不任翹勤渴仰之至！弟子聞
GA089n0089_p0623a08║龍和南
GA089n0089_p0623a09║又書正我兄來，拜師手教，知懺期已滿，法體輕安；三昧現前，不言可卜。再讀〈思歸偈〉，語語
GA089n0089_p0624a01║醍醐，言言寶筏。手書口誦，不能自已。因恨遇此良師，不能少竊餘潤；徒汩沒於紅塵苦海
GA089n0089_p0624a02║中，未知止泊，真可痛心！仰視土剎，已若隔十萬億佛土矣，何况極樂國耶？承委《決疑行願
GA089n0089_p0624a03║二門》及《五百問經》，龍書實不堪登梓。平生所最歉者，非敢方命，唯吾師有以亮之。我兄還，
GA089n0089_p0624a04║肅此，附候起居。〈思歸偈〉先得二首，詞理紕繆，不足辱法眼，幸一目擲之。弟子聞龍和南
GA089n0089_p0624a05║屠儀部：致平湖陸太宰，為幽溪薦書久不奉大教，神馳可
GA089n0089_p0624a06║言。隆比刳心學道，苦志參宗，繙閱藏教，叩請明師大乘宗旨，頗有小悟入處。天台無盡法
GA089n0089_p0624a07║師者，嗣智者大師法衣，傳天台四儀教觀；無理不詮，無義不了。叩之如弘鐘，探之如巨海。
GA089n0089_p0624a08║蓋夙慧既明，藏教復熟，真燭昏之寶炬，抉翳之金錍也。東浙遠邇，屢登講席，靈蠢咸獲利
GA089n0089_p0624a09║益，龍象無不皈依；獨於吳中似未有緣法。隆念明公人倫師模、道門宗匠，豈可不知當世
GA089n0089_p0625a01║有此明德沙門哉？今幸其以緣事出遊，特秉虔心，推轂門下。惟立進而與之語，倘道法果
GA089n0089_p0625a02║精，鄙言不妄，可作興都講，開示有情；廣利人天，同除垢穢。明公之功德不淺矣！師居天台
GA089n0089_p0625a03║佛隴，即智師傳法道場。名山儼然，靈蹟猶在，向無大殿崇奉聖師。今欲募化人緣，創此勝
GA089n0089_p0625a04║事。明公為法，幸作檀波。勸化一言，其誰不信？主臣！主臣！山民隆再頓首
GA089n0089_p0625a05║平湖陸太宰：請講經書往年僕與蛟門沈公、赤水屠公等，共募建舍利
GA089n0089_p0625a06║殿。今將落成，住持無漏上人擬講《楞嚴》妙經，以報答諸檀越。伏聞師道行純備，內典精通。
GA089n0089_p0625a07║敢請飛錫育王，登壇講演，緇俗不勝仰望。居士陸光祖和南，四月十一日具
GA089n0089_p0625a08║四明楊太史：與黃邑林侍御，為幽溪護法書與丈
GA089n0089_p0625a09║不相聞問，且十餘年於此矣。吾兄弟中如丈知愛，能得幾人？迺令疏闊至此！衷情非不念
GA089n0089_p0626a01║之，實苦纏縛，擾擾度日耳。日者道况何似？想山中靜攝，神王天全，大是樂境。第胷中經濟，
GA089n0089_p0626a02║百不攄一，恐更須了償簪紱中業債耳。不肖向以老母故，家居五年。己巳歲，為𥳑書趣出，
GA089n0089_p0626a03║蹇命之人，行與禍會。昨春即遘先慈之慼，扶服奔歸。今已屆小祥矣，宛轉草土中，如不欲
GA089n0089_p0626a04║生。倘從是溘先朝露，即期與丈握手，再敘生平，其何日之有？言之哽塞。茲因天台無盡講
GA089n0089_p0626a05║師歸，附此為候。其人戒律精嚴，經義了貫。此行原以講經而來，茲歸將復開講於太平柳
GA089n0089_p0626a06║纂菴。恐庸俗凡夫不知皈向，或致陵𢢔，求丈破格一護持之。此大功德事故，知丈之不靳
GA089n0089_p0626a07║也。衰中不能作莊啟統在亮原，不盡。午日制年弟楊德政再稽顙
GA089n0089_p0626a08║黃邑林侍御：請講經書日承清供經籍之惠，感仰大慈，未可云喻思議
GA089n0089_p0626a09║矣。緬惟大龍道場將告成事，皆大歡喜。此之功德，其誰比隆師之力也？第教門宏演，契慕
GA089n0089_p0627a01║孔多，茲敝邑雙雲塔峯之側瑞相禪寺，法足性超等，竊聞古剎重興，焚修唯謹。顧念覺路
GA089n0089_p0627a02║尚迷，諸天玄遠，敢會大眾，皈依大師。矧此地為吾巖第一法界，迺者杖錫曾飛。雖非常住，
GA089n0089_p0627a03║卻有夙緣，固知師不我靳。而超等猶懼善信未孚，福力淺鮮，更託不慧代匱宰官為容。倘
GA089n0089_p0627a04║蒙慈允，肯來開席，不慧當為護持。則紫阜雙雲之浮屠數級，將拔地柱天，即瑞相一。古佛
GA089n0089_p0627a05║堂未必不與祇園太子爭勝也。若近世所著稱，補陀諸名境，豈不隘視之哉？幸惟戒從，伫
GA089n0089_p0627a06║領法音，臨楮曷勝縣注？不慧生名具端幅
GA089n0089_p0627a07║屠儀部：致黃少府，為幽溪護灋書隆竊伏草莽，雅聞老公祖，
GA089n0089_p0627a08║方今人倫標的，吏治冠冕。私心向往，欽挹有年。敝同年王太初數貽書，招不佞為台蕩之
GA089n0089_p0627a09║遊；擥結名山，樂觀德化，神飛可知。乃以向平昏嫁事羇人，而王鴻臚亦驅車南去，遂輟裹
GA089n0089_p0628a01║糧。嘗結念寒拾應化，智顗焚修，道場天台佛國乎，至今不乏名德沙門矣。隆從佛隴幽溪
GA089n0089_p0628a02║法師無盡燈遊，此沙門精通三藏，力修教觀；嗣智師之法衣，弘台宗之絕響。屢登講席，開
GA089n0089_p0628a03║示善信，利益人天。不佞隆之從事佛門，賴此僧提誨多矣。茲赴黃巖方山淨名講佛法，所
GA089n0089_p0628a04║在時有魔事。闡提無賴，或有溷嬈。非得宰官弘護，講席不安。敢乞老公祖轉致下情於署，
GA089n0089_p0628a05║黃巖事，老公祖發一紙，鎮靜此山，了此善緣法事。幸甚！感甚！手勒此牋，台亮萬萬。隆再頓首
GA089n0089_p0628a06║屠儀部：致劉司理，為幽溪護法書山民頃入武林南山，與敝
GA089n0089_p0628a07║道友虞德園居士禪棲兩月。方修出世大事，而東西邊報，時入山中。狡夷跳梁，廟堂失策。
GA089n0089_p0628a08║野人雖結跏蒲團，亦未免漆室之憂。因相與抵掌海內真正大英雄、異日足負乾坤擔子
GA089n0089_p0628a09║者，虞君首推轂台州理劉使君。使君氣雄萬夫，胸苞三畧；且盛延攬豪俊，究心時務。今天
GA089n0089_p0629a01║下必有事矣，匡扶整頓，數必有歸。如謝太傅之於晉，李鄴侯之於唐，皆玄宰主張，非繇人
GA089n0089_p0629a02║力。民采近代士大夫之論，往往以此事屬明公，明公努力。民以雕蟲盜虛聲海內，然生平
GA089n0089_p0629a03║抱負實有不止於此者，幸不為人知；巖棲谷飲，可得終老矣。民有方外法師無盡沙門，精
GA089n0089_p0629a04║通內典，嚴持戒行，為方今佛法龍象。山民參請有年，善信依皈甚眾。近赴黃巖道場開講，
GA089n0089_p0629a05║貽書不佞，求明公為法門弘護。仍望轉屬黃巖視篆郡公，同作大功德主，幸甚！山民仰明
GA089n0089_p0629a06║公千秋豪傑意氣，故敢輕通此訊。主臣！主臣！隆再頓首
GA089n0089_p0629a07║屠儀部：致周判府，為幽溪護法書不佞隆跧伏勾甬，距天台
GA089n0089_p0629a08║咫尺；相望明公風采聲猷，私心欽注之日久矣。丈人若王鴻臚太初、王太僕樓峯，數招道
GA089n0089_p0629a09║民為寒明、石梁之遊；蹉跎未往，山靈咲人。郡伯𥳑公，隆同年同事司馬署中　歲。頃嘗以
GA089n0089_p0630a01║一札侯之，且與訂天台之約。寓書者為一沙門，想尚未達也。俟郡伯報書至，便杖履南行
GA089n0089_p0630a02║矣。子晉治桐柏宮，劉阮入桃源、石梁最深處，豐干、寒拾應化靈巖，智顗大師演台教佛隴。
GA089n0089_p0630a03║僊釋勝蹟，此土為最多，道民神往可言。佛隴近有高僧無盡傳燈者，精通教觀，力紹台宗；
GA089n0089_p0630a04║性地開明，德行醕白，法門領袖也。善信皈往，不佞隆亦師事焉。頃赴黃巖方山淨名講席，
GA089n0089_p0630a05║恐有魔阻，法席不安，求老公祖為三寶作大功德主，頒一禁諭，鎮靜此山，終此勝事。
GA089n0089_p0630a06║幸甚，幸甚！惟公祖人倫準的，大道宗盟，故不敢以未同自外。輕溷尊嚴，不任皇悚。隆再頓首
GA089n0089_p0630a07║楊太史書春杪得侍座末，與聞奧義，迷途之人幸藉津梁，為幸已大。又辱憫念哀悃，
GA089n0089_p0630a08║主持法事，使客死之魂歸於故鄉，沉滯之魄登彼樂土。則師實有大造於不孝，甯可為報
GA089n0089_p0630a09║哉？即師固以普度示慈悲，不以屑意；乃不孝凡夫之心，何能已已？別來又復三月餘，諗知
GA089n0089_p0631a01║法從已歸山中。白雲紅葉，清溪紫煙；遙想禪心，更增超曠。不孝擾擾塵中，日復一日。雖嚮
GA089n0089_p0631a02║往常切，而罪過日叢。近接翰札，殷勤指示，不勝慙愧。何時得更覿慈容，披領砭教，是庸愚
GA089n0089_p0631a03║之至幸也。上足去，附此為候。統惟鑒亮，不具悉。九月朔日，不孝楊德政稽顙
GA089n0089_p0631a04║永嘉何無咎書阿師比來四大安和否？唯有跂慕。弟子鹿鹿塵坌，苦無善狀，未
GA089n0089_p0631a05║知何所稅駕。不識吾師，何以開示？四明故來多佳士，師法旨玄義，如須彌山王，慈雲法雨，
GA089n0089_p0631a06║何所不被？弟子聾瞽凡愚，諸佛所最憐愍，師獨無意耶？異日當肩瓢過赤城，三帀蓮座，幸
GA089n0089_p0631a07║不惜一轉法輪也。上足來拜，同歸浮幻二書，如獲牟尼寶珠；第不得吾師片言，內懼不為
GA089n0089_p0631a08║有道所齒，豈勝股栗？頃有白門之遊，微行口占，長句奉懷，殊不成語。藤鉢一事并往，儻晤
GA089n0089_p0631a09║朗初上人，為道相憶。八月十三日，弟子何白和南
GA089n0089_p0632a01║縉雲鄭中丞書日望栝旋，為窮僊都之勝，不知入甌也。眾緣既集，勝事可舉。善
GA089n0089_p0632a02║心人人本有，第以法喜神化，率未有不格心者。助緣護法須得本處宰官信士；已作五書，
GA089n0089_p0632a03║遍仗其出力。此可如願，勝於他仗。熟計為便，故行之爾。道場不宜婦女混入，似宜戒嚴，惟
GA089n0089_p0632a04║加之意。更珍道體，為慰翔鳳。菴得老成住持，以一通經宗者侶之，二能作務者供之為妙。
GA089n0089_p0632a05║可以相訂，期畢而至，今不別招，無虛此願。望之！秋前一日，具名正楮存
GA089n0089_p0632a06║又書秋具尺牘，專力訊講席起居，至則師已還天台矣。會東嘉人士道法筵之盛，甚慰。了
GA089n0089_p0632a07║心上人來，得手劄，更悉潮音一鳴，六種震動；第不知東廊闍黎有偷法者否？比正中比丘
GA089n0089_p0632a08║至，又欲屈上堂了玄義。此自美舉，但恐維摩示嘿，斷此葛藤耳。然為百松未究之緒，了此
GA089n0089_p0632a09║遂為壁觀，亦無不可。冷煖自知，他人無能喻也。愚衷書在冊中，不審師謂何？不佞再奉新
GA089n0089_p0633a01║命，有如登場戲劇，心已厭之。即當控辭翔鳳僊都間，冀與諸善知識作期同出生死耳。比
GA089n0089_p0633a02║丘旋，草草不既。己亥十一月二日，谷潭逸客汝璧和南白
GA089n0089_p0633a03║屠儀部書法師久住名山，弘開法席，導引善信，廣利人天。寶花繽紛，香供絡繹，偉矣！
GA089n0089_p0633a04║盛矣！不慧久慕樂邦，尚沉苦海。雖熏修之念不忘，而攀緣之塵未斷。追憶與師周旋時，於
GA089n0089_p0633a05║今未免退惰。所以轉想巾瓶，皈依更切耳。舍利理公上來參便，布此為訊。理公佛法通利，
GA089n0089_p0633a06║高足白眉，再訪名德，當大透悟。羨之，羨之！因風契結。隆再頓首
GA089n0089_p0633a07║林侍御書頃會知駐錫幽溪，茲聞又浮杯瑞龍之河，指蓬萊矣。公彼此去住，莫非緣
GA089n0089_p0633a08║法；迺不敏俗士，寒山盟左，初緣則甚悵惘也。望高明勝地，奚啻萬百千丈上哉！惟是萱花
GA089n0089_p0633a09║蕨粉之惠，則香積玅蓮在按，一切世味坐忘矣。即習靜小樓，跬步不出，皆公教也。謝謝外，
GA089n0089_p0634a01║舊作書扇一柄奉寄，幸慧照一咲。逢甬東諸名公為道材也，當專修尺寸，謝小樓大作。造
GA089n0089_p0634a02║次不敢率爾附牘。八月望前日，材生再頓首
GA089n0089_p0634a03║四明沈尚寶書大師憫念濁世，隨分津梁。側聞大闡宗旨，弘宣妙諦；鴻思切窹
GA089n0089_p0634a04║𥧌，非復可解。憶去年飛錫下臨，猥以凡夫，荷蒙汲引。而先太君冥福，庚叨普度，西方當必
GA089n0089_p0634a05║立證。恨慧心未朗，懵懵無知，竟不審作何品地。哀戚之中，百身莫贖；輒又念道力與作功
GA089n0089_p0634a06║德，銜感如恆河沙，算數譬喻所不能及矣。鴻從齠年，世味已澹。凡人間富貴福澤、名譽是
GA089n0089_p0634a07║非，差可不關其靈明，只此生死未了。近頗能持蔬奉律，先遵五戒之首，未度先期度人。捃
GA089n0089_p0634a08║集慈向，聞已達於尊聽。謹奉呈覽，教頗不謬於如來否？嚮辱委作講堂大書，自知醜惡，閣
GA089n0089_p0634a09║筆許久。祕藏來云「正虛顏以待」，則鴻之逋負甚矣。偕二聯並塗染以塞諾責，恐不可用以
GA089n0089_p0635a01║累萬方觀瞻耳。鴻方買舟北征，定省家尊，以詰旦發。冗次草率，具詹法從。伫候指教，啟我
GA089n0089_p0635a02║愚癡。曷勝翹仰！鴻再和南
GA089n0089_p0635a03║林侍御復書歲前接雲漢令徒書，迺聞杖錫還山。擬今正乘閒走訪，踐石梁之約；
GA089n0089_p0635a04║又緣感恙，倦於屐履。豈山靈厭我凡夫而尼之耶？茲承翰惠，幸徼清福，為感良多。志草已
GA089n0089_p0635a05║成，梓完，希以副本寄教何如？賤名正具
GA089n0089_p0635a06║介山如法師書師王南吼，蟻子北遊；萬里相懸，未外徧吉，尊者一毛孔耳。况座
GA089n0089_p0635a07║下方舉眉閒白毫光明，四花六振，即無明為真明，三變千涌，以永嘉為嘉會若是。當不慧
GA089n0089_p0635a08║末弟與座下時相把臂，而半座風月未許他人分卻也。頃在京師會達觀老人，機緣甚偶。
GA089n0089_p0635a09║此老孜孜以開戒為念，適人主獨於沙門一宗，有意作大檀越；諸當道中一時肹蠁，慕道
GA089n0089_p0636a01║者不下數十輩，放生戒殺徧行宮掖閒；但講解稱師者，未免楓落吳江之誚耳。得座下飄
GA089n0089_p0636a02║然而北，末弟願以弘誓佐之，俾吾祖九旬之玄不閒南北，一何快哉！此座下於是必有夙
GA089n0089_p0636a03║願，母俟餘人之喋喋也。仰雲為法門之誼，不遠千里過弟，且有永嘉之行。敬附八行為訊，
GA089n0089_p0636a04║臨楮莫罄欲語。七月初四日寓歸義寺，弟傳如頓首
GA089n0089_p0636a05║馮太史：請修《法華三昧》書去秋一別，忽焉至今；伏想法履，勝常為慰。
GA089n0089_p0636a06║去冬曾付一牘梓上人，為今歲懺期迎主法席。屬時事有所韜避不果，投明歲懺期圓滿，
GA089n0089_p0636a07║惟慨然臨貺至禱。法華懺為諸懺中王，我輩誓畢生修習而勝果三期為之弄引。嗣當擇
GA089n0089_p0636a08║勝地踵修，法門旗鼓，非師兄誰屬？首事仲春，先期布此。秋暑未退，惟為法門珍護！謹疏。七
GA089n0089_p0636a09║月二十一日，夢禎具
GA089n0089_p0637a01║武林虞司勳：請修《法華三昧》書象駕載諸珎，委兔窟；會與鹿豕
GA089n0089_p0637a02║遊，且向狐丘，未能迎侍，殊惘惘。今日將力疾赴期聞教，中止此間魔佛同宮，八部散處他
GA089n0089_p0637a03║方，即一馮宰官復入新都矣。獨藉烏龍君為之呵護，病居士安所逞支離一節哉？懷德畏
GA089n0089_p0637a04║威，願不有慮！祴花三十八趺，似隋宮翦綵之餘。散之每鮮好不萎，當是所需也。沉速香
GA089n0089_p0637a05║各一瓣，𤑔鵲尾爐中導六牙香。象駕或可如願，願付典者。比正熱，清眾幸好安隱，少閒便
GA089n0089_p0637a06║操杵來充八部矣。憒憒言不多及。雨浹日，堂中如待漏院，不成「灌頂」師耶？甚念之。速香
GA089n0089_p0637a07║四兩，比前似多液，致充月朔之供。梅漿一甖，飲郭公泉用之。涼屩一承千輻輪，不借九承
GA089n0089_p0637a08║諸白足，六日旋繞，願步步生蓮花也。貧里人不當供養（一咲）。開之先生解懺來侍，不慧同
GA089n0089_p0637a09║之矣，預白。祝融挾炎威以當，大雄用雪山醍醐敵之，便退三舍，正爾不煩崇甯居偃月
GA089n0089_p0638a01║刀也。不慧令梓公從事矣。君家治病法門，助以水觀，七軍不盡沒乎？諸師力戰，定無堅壘；
GA089n0089_p0638a02║第揮汗成雨，難以滅火，不若理懺為強。一實境界，何事不攝？而必偏袒敷袵，使火攻者得
GA089n0089_p0638a03║其便也？幸轉諭之，毋謂居士孱，示弱於魔。日者河魚腹疾，無由聽麈談。見淨侶得通得
GA089n0089_p0638a04║慧之狀，想自恣日不自恣，後月月圓，果乃圓耳。蓋所三請者如此台志，若紺螺髻不容尸
GA089n0089_p0638a05║作花冠，疾閒當施竹皮肉頂，終拂去矣。聞欲入諸方外人，俟剞劂時助涓埃也。聞有斗母
GA089n0089_p0638a06║書，思一證所授，即病未閒。他日以書來，以序往何如？委頓極草草。鄰山新粟，奉供諸尊
GA089n0089_p0638a07║者。不慧苦滯下，復以頑痰故，嘔血作沉香色，未敢更勞丹元。與師期兩日，不能成序。當先
GA089n0089_p0638a08║歸志於天台，俟台星偕斗母同降，命筆未晚也。委頓草草。嘔血是口業報，向以斗易台
GA089n0089_p0638a09║之語，正口業也。血中無珠璣，嘔出糠粃，為師前導，因藉以通懺耳。師志縱橫奔瀉，如石梁
GA089n0089_p0639a01║懸瀑飛流千丈（酉京咸陽乃有此體，不慧不敢步趨其間），直作徐陵以後人語。隋宮女子翦青繒作牽牛花，不
GA089n0089_p0639a02║堪天人散佛頭上也，罪似難懺矣。主臣，主臣！大悲千手眼援師而止，能俟不慧強起握手
GA089n0089_p0639a03║否？宛轉一牀，徒有馳想。女歸寧，不能似龐家靈照作無生話，直以振緒三盆，足手縈紛，
GA089n0089_p0639a04║繞我如蛾，未由飛出。看片帆即還山，殊怏怏耳。師異晨肇二女，安得㭊山羊脯惑淨行沙
GA089n0089_p0639a05║門？春期當不留滯洞口也。望之維斗有母，不慧嚴事久矣。所許書訣，幸無忘。道貴食母，非
GA089n0089_p0639a06║女惑也。不佞受書後善病，即人天果不能修，無論足下家法。且時事有所不可，輒來敗
GA089n0089_p0639a07║人意，釋門桓文輿尸矣。獨遊夏，以綺語全令人短氣味，則本色道人，處幽溪而愈高明也。
GA089n0089_p0639a08║猊牀在在可敷，何必黃金臺畔？竟使波旬扼獅子吭，禁不得吼，禁又厲，則此曹之為矣。乃
GA089n0089_p0639a09║懺主獨在禁外，足下無意乎？不慧雖病，猶堪花時舞手散花也。因梓公呈司成疏，遙三請
GA089n0089_p0640a01║焉。如法師冬日定歸，易所謂用脫桎梏，以往內自訟而懺，始占無咎。與師輔車，詎患衝飈
GA089n0089_p0640a02║仆獨輪哉？梓公行率爾奉請，從火雲中望赤城，徒有內熱。聞病波旬退舍，大師領眾入
GA089n0089_p0640a03║室矣。敬陳少供，惟攝受。幸甚！新茗初蓴，雀舌未吐，雉尾欲張，蓋見初心道人意耳。白粲五
GA089n0089_p0640a04║斗，以飯十大比丘。併祈叱致，少間當趨侍也。夏日襲行冬夏二令，大師暨清眾少病少
GA089n0089_p0640a05║惱不？不慧不勝凝冰焦火，病惱特甚。未能操杵，隨八部通懺為難矣。雨中花一盤，供當雨
GA089n0089_p0640a06║花，幸勅烏龍君速斂鱗甲。春花証果，則花供養不絕耳。火疾得涼稍解，而水榭蒸水氣
GA089n0089_p0640a07║足，又且不仁所謂陰陽之患也。師居卑濕，久便思高明乎？故當候天晴漲落去也。陶家代
GA089n0089_p0640a08║有鳳毛，不慧之疾，且不見龍象，况復威鳳？為題字，得練裙乃堪縱筆，從蚊雷中展雀目鬼
GA089n0089_p0640a09║腕，作蠅頭書，應伺聞耳。台志中一神求入，神名周凱，幸識之。午餘，乘人表兄未渡江，持
GA089n0089_p0641a01║𥯦反命度師尚齋開之所。今日納上，其便西渡耶？開之先生定勸請終《法華》之講，與不慧
GA089n0089_p0641a02║同心，寧忍半提，令額珠不全現乎？行潦阻輿，未得即侍。肅箋勸請，惟師終之，滿梓公之願
GA089n0089_p0641a03║也。簀上草草。檢得僊人神人事畧二紙，俱燈下錄。不能楷而又不敢草，匆匆不成字，煩
GA089n0089_p0641a04║史譯耳。大抵師志中已有之，獨桐柏一派為正一教，與智者分途而騁，皆天台之靈所護
GA089n0089_p0641a05║也。欲得其詳，當覓本傳錄之。比日書簡縱橫，大不易檢，逢早涼便檢付史矣。寒山子事應
GA089n0089_p0641a06║附釋門，惟尊意刪裁。力疾草草。欲造膝一談，欬逆無時不作；遂與開之都成十笏，居待
GA089n0089_p0641a07║問人，苦矣。幸道駕尚盤桓，猶冀良晤也。病中錄得僊人神人二紙，想多重出。至於司馬子
GA089n0089_p0641a08║微一派，僊傳極詳，而舊志寥寥。眼昏手懶，無史可屬，筆者不能盡錄也。岳侯事見鐵崖《詠
GA089n0089_p0641a09║史詩》，已錄得，一二日奉覽矣。王、金兩孝廉欲通入行，恨病不得閒，柰何？竢間圖之。介公
GA089n0089_p0642a01║傳慈旨，令取閫帥符為鑄像津梁。不慧出樞府久，新帥故不相聞；而參遊以下，訊東海未
GA089n0089_p0642a02║歸，無可當介紹者。乞一手札，屬不慧轉致金中丞，可藉手屬中丞致閫帥，津梁易矣。聞前
GA089n0089_p0642a03║日海門之警不一。自非杯渡，不易乘槎也。謹俟。頃三囑中丞，公復書云云，亦老成之見
GA089n0089_p0642a04║也。古有銷金人而為劍戟者，彼用借寇兵泥吾行，何詞以對？幸少須臾，竢總戎至，如中丞
GA089n0089_p0642a05║指可也。十七吉朔且移置江上，是日中宮為招搖，震巽為攝提，軒轅東南之行亦未全吉。
GA089n0089_p0642a06║他日總戎或許艨艟利載，雖無順風，彼岸可登矣。午日訊歸，度未晚也。出浴目昏，草答不
GA089n0089_p0642a07║多及。不慧喉舌俱糜，腓趾欲攣，無緣追隨八部久矣。說法今第幾卷？想不待勸而終副
GA089n0089_p0642a08║四眾之望也。鐵佛行不？此時中丞左遷，海防加肅，當異梓公歸日。總戎夏至旋師，似應取
GA089n0089_p0642a09║符而往，乃無咎耳。菰二百荄飯淨人，乞入之，少閒且侍也。像移江壖不？且莫謝傍人。總
GA089n0089_p0643a01║戎之歸符可致，艅艎未可必致也，幸酌之。暑未小而輒大，節序幾紊。淨人僕僕，或當稍節
GA089n0089_p0643a02║乎？鄰魔詐言涅槃，今定何如，并一訊強軟之狀。筍𥭡、枇杷二器奉供，餘不多及。火令大
GA089n0089_p0643a03║不宜於火疾人，無論畏褦襶客，如祝融熒惑，即寸絲尺縷亦抵去，真成牛馬走矣。翻得展
GA089n0089_p0643a04║簟臥檢書，又檢出僊人及隱淪士，繼進求益，僊人何必玉霄降神？即飈車倏經，亦當列於
GA089n0089_p0643a05║方外。若呂巖之黃鶴樓、演福寺何嘗久停鶴駟乎？至今吳楚之乘不能遺也，不慧所以求
GA089n0089_p0643a06║益矣。若隱士寥閴，儒流厚顏，欲從僊傳分之；彼褚伯玉、徐則、張伯雨諸君轉稱東方洪厓
GA089n0089_p0643a07║之隱，彼亦甘之矣。惟師總裁焉。錫何時飛？有二𥯦求繫六環上，致兩檀越，既入法界，詎是
GA089n0089_p0643a08║未同之言也？一苧、四帨、雙鞵、三詩，且供且懺。十帨十箑，供十淨友。拭我慚汗，措之清涼耳。
GA089n0089_p0643a09║幸慈指入之詰，朝得露花雨葉，或能侍承未盡之論也。僊史四帙錄過，求歸蠧肆，其侶候
GA089n0089_p0644a01║焉。臥作書草草。早涼，檢得僊傳四冊，奉書史分錄之。二書多帙，無使為不全之物也。正
GA089n0089_p0644a02║一派是田虛應至閭丘方遠為一家；寒山子似志中已有，當另立一名稱入紀傳，糾道士
GA089n0089_p0644a03║之失可也。三洞尚有《編珠墉城》、《甘泉七籤》等書，未盡檢，師猶可委之異教。一二日後，或能
GA089n0089_p0644a04║一面盡所欲言。牀上草草。
GA089n0089_p0644a05║四明周太史：請講經書嘗聞西方教主獨稱「無量壽尊」，安養淨邦。聿顯
GA089n0089_p0644a06║蓮池勝會，金臺九品，不外一心正願，往生無勞彈指。第凡夫溺於塵障，眷戀娑婆；慧性濁
GA089n0089_p0644a07║於昏波，難逃輪轉。是以釋迦文佛廣示一十六觀之門，彌陀如來弘開四十八願之法，使
GA089n0089_p0644a08║賢愚同臻彼岸，善惡共出迷途。修行捷徑莫逾於此。茲者阿育王寺舍利寶殿住持理公，
GA089n0089_p0644a09║欲啟法筵，闡揚淨土。若非老㝛之尊嚴，曷遂人天之瞻仰？敬用奉迎，先此馳報。蓋聞法師
GA089n0089_p0645a01║圓融玅觀，常運無緣之慈；拔濟郡生，定納有待之請。臨楮不勝惓惓。名具正幅
GA089n0089_p0645a02║陶司成：請講經書恭惟大法師宗說二通，行解兩足，接天台已墜之正傳，獲
GA089n0089_p0645a03║法華殊勝之三昧。浙之東西，人無緇素，咸沾溉法味，稱甘露門。獨禹穴故墟，密鄰籌室；眾
GA089n0089_p0645a04║生薄福，未被圓音。茲以沖菴上人推讓之誠，洎闔郡僧俗翹勤之願，瓣香䖍請，白簏將臨。
GA089n0089_p0645a05║生夙親道韻，仰贊勝緣，豈勝欣抃？敬附短函，奉迓中錫。惟惠然時發，以慰四眾。幸甚，幸甚！
GA089n0089_p0645a06║又法席宏啟，海眾駢集。宜求靜域，以安眾杜非。闤帀之閒，慮生得失。大善白塔，惟法師實
GA089n0089_p0645a07║命之。併請！望齡再頓首
GA089n0089_p0645a08║陳主政：請講經書恭聞大師玅悟三乘，勤行萬善；冥探宗極，廣闢度門。疇雖
GA089n0089_p0645a09║未獲參承，而慕德嚮風，皈依恆切矣。茲者淨行比丘，信心檀越，僉欲傾聆玄咳，瞻仰慈顏；
GA089n0089_p0646a01║啟大善之戒壇，演法華之玅義。仰祈大師憫念眾生，特垂矜允；法駕光臨於穢土，慈航普
GA089n0089_p0646a02║度夫迷津。感戴何深，功德無量！清和前四日具
GA089n0089_p0646a03║劉春元兄弟：請講經書當今擁紫法座者，皆是求高擡眼孔。穩踏腳根
GA089n0089_p0646a04║者為誰？維是大師。芳名耳食久矣，昨一識荊，拈花玅義，滿盤應現；莫逆在語言文字之外，
GA089n0089_p0646a05║大師真人天眼目哉，人天眼目哉！敝里大善古剎新建藏閣，向承冲菴禪師提示，一方愚
GA089n0089_p0646a06║昧頗知信向。今渠仰服大師特甚，欲攀法駕主盟，心更切於生輩。竊意人生會聚自有定
GA089n0089_p0646a07║因。冲菴師能推讓無盡師，無盡師能使冲菴師推讓，如此必越國眾生有緣矣。况剡中三
GA089n0089_p0646a08║年閱藏之約，大師已俯允，三年中隨緣住錫，政周、陶二先生隨順大師初心，而又况其桑
GA089n0089_p0646a09║梓地乎？賤兄弟荒陋，敢當檀越？然而瀝瀝此中不敢自隔於如來，亦既有年。仰惟慈悲憐
GA089n0089_p0647a01║憫，慨然辱臨。越人氏幸甚！諸人天幸甚！塙埁合十和南
GA089n0089_p0647a02║
GA089n0089_p0647a03║杭州府普慈寺聞達和尚助洋二十四元杭州府鳳林寺敏松和尚助英洋二十元
GA089n0089_p0647a04║杭州府彌勒院楚禪大師助洋二十四元杭州府昭慶寺發朗和尚助洋一十二元
GA089n0089_p0647a05║杭州府長慶寺　　和尚助洋上海縣龍華寺月溪和尚助洋六元
GA089n0089_p0647a06║順天府龍泉寺通智法師助洋六元杭州府長慶寺義行和尚助洋四元
GA089n0089_p0647a07║杭州府白衲庵通泉和尚助洋四元蘇州府萬壽院寶鏞和尚助洋五元
GA089n0089_p0647a08║上海縣龍華寺子松法師助洋八元光緒二十年三陽月佛隴日種敏曦謹募
GA089n0089_p0647a09║
GA089n0089_p0648a01║
GA089n0089_p0648a02║
GA089n0089_p0648a03║
GA089n0089_p0648a04║
GA089n0089_p0648a05║
GA089n0089_p0648a06║
GA089n0089_p0648a07║
GA089n0089_p0648a08║
GA089n0089_p0648a09║天台山方外志卷第十七終