GA090n0089_p0871a01║天台山方外志卷第二十五
GA090n0089_p0871a02║文章考
GA090n0089_p0871a03║晉陸機：王子喬贊遺形靈岳　顧景忘歸乘雲倐忽　飄颻紫微
GA090n0089_p0871a04║梁江淹：王子喬贊子喬好輕舉　不待鍊銀丹控鶴上窈窕　學鳳對巑岏山無
GA090n0089_p0871a05║一春草　谷有千年蘭雲衣不躑躅　龍駕何時還
GA090n0089_p0871a06║又：白雲贊紫煙世不覿　赤鱗庖所捐白雲亦海外　葐蒕起三山蕭瑟玉池上　容裔帝
GA090n0089_p0871a07║臺前欲知清都裏　乘此乃登天
GA090n0089_p0871a08║唐陸龜蒙：怪松圖贊并序有道人自天台來，示余怪松圖，披之甚駭
GA090n0089_p0871a09║人。目根盤于巖穴之內，輪茵偪側而上。身大數圍，而高不四、五尺，礧磈然蹙縮。然榦不暇
GA090n0089_p0872a01║枝，枝不暇葉，有若龍攣虎跛，壯士囚縛之狀。道人曰：「是何奇怪之如是乎！」予曰：「草木之生，
GA090n0089_p0872a02║安有怪耶？苟肥瘠得於中，寒暑均於外，不為物所凌折，未有不挺而茂者也；況松柏乎？今
GA090n0089_p0872a03║不幸出於巖穴之內，雖正性不辱，而方與石鬬。卒不勝其壓擁勇鬱，遏忿激訐；然後大醜
GA090n0089_p0872a04║彰於形質，天下指之，以為怪木。吁！豈異乎人哉？天之賦才之盛者，蚤不得用於世，則伏而
GA090n0089_p0872a05║不舒。薰蒸沉酣，日進其道。摧擠勢奪，卒不勝其阨，號呼呶拏，發越赴訴；然後大奇出於文
GA090n0089_p0872a06║彩，天下指之為怪民。嗚呼！木病而後怪，不怪不能圖其真；人病而後奇，不奇不能駭於俗。
GA090n0089_p0872a07║非始不幸，而終幸者耶？」道人曰：「然！為我讚之。」讚曰：松生陰隘　巖嶽穴械病乎不快　卒以為
GA090n0089_p0872a08║怪擁腫支離　神差鬼疑道人咨嗟　聿傳其奇或怪于形　或奇于辭吾為怪魁　是以讚之
GA090n0089_p0872a09║宋遵式：智者大師功德贊（十二首）
GA090n0089_p0873a01║大蘇山悟法華三昧贊遊心法界諸心寂　如日依空不住空三千實相
GA090n0089_p0873a02║頓圓明　八萬塵勞等真淨靈山妙會依依見　寶塔全身了了觀不是親逢南嶽師　人誰識
GA090n0089_p0873a03║此深禪相
GA090n0089_p0873a04║華頂峯降伏天魔贊孤禪片石心彌淨　寒擁深雲夜未央忽震于雷動地
GA090n0089_p0873a05║來　潛窺石恠掀天至始覺鬼神纔散滅　還為父母更綢繆強輭消磨寂照功　神僧出現親
GA090n0089_p0873a06║稱讚
GA090n0089_p0873a07║瓦官寺說《法華玄義》贊鷲峯極唱經稱妙　四十餘年秘不談家業須逢
GA090n0089_p0873a08║嫡子傳　髻珠不是隨勳得權實巍巍唯佛了　本迹汪汪補處疑智者當時親得聞　瓦官重
GA090n0089_p0873a09║更分明說
GA090n0089_p0874a01║玉泉山說《摩訶止觀》贊九旬慈霔開圓行　十法融談立妙乘寶車高廣
GA090n0089_p0874a02║具莊嚴　白牛肥壯行乎正安御四緣遊直道　能過十境到涼池乘壞驢車滿世開　稽首天
GA090n0089_p0874a03║台誓依怙
GA090n0089_p0874a04║太極殿講《仁王經》贊百座似星環北極　四依如月出東溟八辯洋洋萬國
GA090n0089_p0874a05║安　雙空蕩蕩千災散玉指競鳴金殿響　牛香重發獸爐騰稽首巍巍五忍身　堪消萬乘殷
GA090n0089_p0874a06║勤禮
GA090n0089_p0874a07║陳、隋兩國授戒贊玉珮鏘鏘圍法座　金爐靄靄對人師拜手咸求服戒纓　傾
GA090n0089_p0874a08║眸不捨瞻慈相五德精明如滿月　二嚴深廣類滄溟人中師子法中龍　隋主從茲稱智者
GA090n0089_p0874a09║佛隴解《淨名經》贊行道霜林香徑淨　冥心月樹石房寒明淨功夫只自知　幽
GA090n0089_p0875a01║深境界何人到秉筆或因隋帝命　開經時感梵僧來我等當時恨不逢　歸命天台禪智海
GA090n0089_p0875a02║靈石寺開《涅槃》萬句解脫贊海山一點秋光裏　金閣危層翠嶂閒
GA090n0089_p0875a03║萬句圓開解脫門　千徒競擁慈悲室經桉夜分江墅月　講鐘寒徹水村家三德彌資二觀
GA090n0089_p0875a04║明　無人共飽醍醐味
GA090n0089_p0875a05║放生池上講〈流水品〉贊方舟泛泛清江上　法語勞勞碧浪心兩岸香飄
GA090n0089_p0875a06║野老隨　中流磬發金鮮躍計詡獄中曾赴難　修禪堂上解酬恩而今依舊簄梁多　慈眼他
GA090n0089_p0875a07║方應憫見
GA090n0089_p0875a08║石城金剎現善寂贊化緣火滅機薪盡　端坐冥冥石像前諸子號咷竟不
GA090n0089_p0875a09║還　羣生盲瞑誰開導星河慘淡金波缺　雲谷颼飀鸖樹低百金妙藥寄章安　猶恨無人付
GA090n0089_p0876a01║禪慧
GA090n0089_p0876a02║帝封靈塔全身贊跏趺宛似安禪貌　閉塔猶同揜定房初夜流光徹遠林　有
GA090n0089_p0876a03║時彈指聞深院年年紫詔離金闕　歲歲皇華啟石門最後開封失舊身　不知全往何方去
GA090n0089_p0876a04║普生佛剎贊慈修天眼應遙見　六十餘州舊結緣既將種子播良田　須為萌芽作
GA090n0089_p0876a05║甘雨父去謾留身後藥　親離空繫醉中珠神州佛隴願重遊　速使羣生開佛慧
GA090n0089_p0876a06║志磐〈天台諸祖贊〉（十首）
GA090n0089_p0876a07║高祖龍樹尊者贊章安有言：「智者《觀心論》云『歸命龍樹師』，驗知龍樹是高祖
GA090n0089_p0876a08║師也。」輔行釋之曰：「智者應稱龍樹為曾祖師。若以尊上為高，則如漢齊諸君，並指始祖為
GA090n0089_p0876a09║高。所謂功德無上，諡為高耳。今家亦以龍樹為始祖，故智者指為高祖也。」夫傳佛心宗，紹
GA090n0089_p0877a01║隆道統，後人尊之，通稱為祖。故金口祖承二十四聖，皆以祖為稱也。下至此土，九祖相繼，
GA090n0089_p0877a02║亦此義焉。是知今言高者，誠如荊溪功德無上之義，非同俗閒曾、高之稱也。
GA090n0089_p0877a03║二祖北齊尊者贊北齊以上哲之姿，獨悟中觀。而當時諸師無與競化，非明
GA090n0089_p0877a04║最嵩鑒所能知也。既以口訣授之南嶽，而北地門徒，曾無傳者。蓋當高氏政亂國蹙之日，
GA090n0089_p0877a05║宜此道之不能顯也。南山傳僧，逸而不載，亦豈無所考邪？慈雲云：「得龍樹一心三智之文，
GA090n0089_p0877a06║依論立觀，於茲自悟，豈曰無師？」
GA090n0089_p0877a07║三祖南嶽尊者贊南嶽以所承北齊一心三觀之道，傳之天台，其為功業盛
GA090n0089_p0877a08║大，無以尚矣！故章安有曰：「思禪師名高嵩嶺，行深伊洛。十年常誦，七載方等。九旬常坐，二
GA090n0089_p0877a09║時圓證。」師之自行，亦既勤矣！至於悟法華三昧，開拓義門，則又北齊之所未知。故荊溪亦
GA090n0089_p0878a01║云：「文禪師但列內觀視聽而已。」可不信哉？
GA090n0089_p0878a02║四祖智者大師贊舍天台之學，而欲識佛法意者，未足與議也。故目夫聖教
GA090n0089_p0878a03║東度，經論偏弘，唯任己心，莫知正義。齊梁之際，挺出諸賢，盛演《法華》，立言判教。一音四相
GA090n0089_p0878a04║之說，四時六宗之談，眾制紛紜，相傾相奪。南三北七，競化當時。猶夫粟散小王，妄自尊大；
GA090n0089_p0878a05║而不知金輪飛行，統御四海，威德之盛也。惟我智者大禪師，天縱之聖，備諸功德。以為纘
GA090n0089_p0878a06║承祖父三觀之緒，未遂光大。於是約《法華》悟門，說《止觀》大道。立經陳紀，為萬世法。至於盛
GA090n0089_p0878a07║破光宅，則餘者望風；徧難四宗，則它皆失據。宣布至化，坐致太平，非夫間生聖人，其孰能
GA090n0089_p0878a08║為此大業者哉？然則欲識佛法意者，其唯天台之學乎！
GA090n0089_p0878a09║五祖章安尊者贊昔在智者，為佛所使，以靈山親聞《法華》之旨，惠我震旦。乃
GA090n0089_p0879a01║開八教，明三觀。縱辯宣說，以被當機可也。至於末代，傳弘之寄，則章安尊者以一徧記之
GA090n0089_p0879a02║才，筆為論疏，垂之將來。殆與慶喜結集同功而比德也。微章安，吾恐智者之道將絕聞於
GA090n0089_p0879a03║今日矣！
GA090n0089_p0879a04║六祖法華尊者贊世謂徐陵對智者發五願，輕身得出家學道，證法華三昧，
GA090n0089_p0879a05║嗣承祖位。今詳觀願辭，何期心未深而所獲更勝？殊不知靈鷲同會，咸為得入，故能以自
GA090n0089_p0879a06║在力用，或現宰官身，或示比丘相。昔徐陵，今法華，大權益物，隨願出興，豈當以世間仕宦、
GA090n0089_p0879a07║因福受報者比量之邪？此意有權實二義，唯明教者知之。
GA090n0089_p0879a08║七祖天宮尊者贊或見梁氏《統例》「二威緘授，其道不行」之言，則便以為緘默
GA090n0089_p0879a09║無言，坐證而已。然梁氏此言，將以張皇荊溪立言弘道之盛，故權為之重輕耳。要之，講經
GA090n0089_p0880a01║坐禪，未嘗不並行也。不然，法華聽習千眾，天宮衣道無數，為何事邪？是知其道不行，亦太
GA090n0089_p0880a02║過論。
GA090n0089_p0880a03║八祖左溪尊者贊刺史張成綺狀其行曰：「師誨人無倦，講不待眾。一鬱多羅，
GA090n0089_p0880a04║四十餘年；一尼師壇，終身不易。食無重味，居必偏廈。非因討尋經論，不虛然一燈；非因瞻
GA090n0089_p0880a05║禮聖容，不虛行一步。未嘗因利說一句法，未嘗因法受一毫財。遂得遠域龍象，鄰境耆耋，
GA090n0089_p0880a06║爭趨以前，填門擁室。若冬陽夏陰，弗召而自至也。」
GA090n0089_p0880a07║九祖荊溪尊者贊疏以申經，記以解疏；夫然後旨義始歸於至當，而後人得
GA090n0089_p0880a08║以守其正說。大哉釋籤，妙樂輔行之文，其能發揮天台之道，疇不曰厥功茂焉？不有荊溪，
GA090n0089_p0880a09║則慈恩、南山之徒，橫議於其後者，得以並行而惑眾矣！師之言曰：「將欲取正，舍予誰歸？」誠
GA090n0089_p0881a01║然哉！寶訓也！本紀言搢紳受業者數十人，知當時儒宗君子學此道者若是之盛。今所聞，
GA090n0089_p0881a02║梁李三、四人耳，惜哉！
GA090n0089_p0881a03║十七祖四明尊者贊唐之末造，天下喪亂；台宗典籍，流散海東。當是時，為
GA090n0089_p0881a04║其學者至有兼講《華嚴》以資說飾。暨我宋龍興，此道尚晦。螺溪、寶雲之際，遺文復還。雖講
GA090n0089_p0881a05║演稍聞，而曲見之士，氣習未移。故恩清兼業於前，昭圓異議於後。齊潤以它黨而外務，淨
GA090n0089_p0881a06║覺以吾子而內畔，皆足以溷亂法門，壅塞祖道。四明法智，以上聖之才，當中興之運。東征
GA090n0089_p0881a07║西伐，再深教海。功業之盛，可得而思。是以立陰觀妄，別理隨緣；究竟蛣𧏙，理毒性惡。唯色
GA090n0089_p0881a08║唯心之旨，觀心觀佛之談，三雙之論佛身，即具之論經體，十不二門之旨要，十種三法之
GA090n0089_p0881a09║觀心，判實判權，說修說性；凡章安、荊溪未暇結顯諸深法門，悉表而出之，以為駕御羣雄
GA090n0089_p0882a01║之策，付託諸子之計。自荊溪而來，九世二百年矣，弘法傳道，何世無之？備眾體而集大成，
GA090n0089_p0882a02║闢異端而隆正統者，唯法智一師耳！是宜陪位列祖，稱為中興，用見後學歸宗之章。今淛
GA090n0089_p0882a03║河東西，號為教黌者，莫不一遵四明之道。回視山外諸師，固已無噍類矣！然則法運無窮
GA090n0089_p0882a04║之繫，其有在於是乎！
GA090n0089_p0882a05║僧江：法智尊者贊堂堂我師　法苑英才子生皇宋　獨步天台荊溪往沒　鄮嶺
GA090n0089_p0882a06║重來教門久塞　我師洞開義雷迅發　迷蟄春迴繪儀罔及　奮藻難裁煥然晬容　孰不欽哉
GA090n0089_p0882a07║門弟子僧江稽首
GA090n0089_p0882a08║駱偃：法智大師真贊道以功振　化以行施識貽所導　解貽所規信者興仰
GA090n0089_p0882a09║　學者興隨遠則聽範　邇則觀儀影響相契　聞見交馳德兮斯茂　教兮斯滋示順世兮　存乎
GA090n0089_p0883a01║所表流繼裔兮　存乎所師節度判官．朝奉郎．試大理司直兼監察御史．雲騎尉駱偃
GA090n0089_p0883a02║史浩：法智大師像贊予昔與覺雲連公遊，因綴其語，為法智大師贊。歲久，
GA090n0089_p0883a03║不能記。今為延慶詢師得之。乾道壬辰中元，東湖真隱齋史浩曰：「靈山一席，儼在天台。後
GA090n0089_p0883a04║十三葉，復生奇才。唱道四明，講肆宏開。溥海聲聞，欲欲雲雷。章聖在御，中使是來。得法大
GA090n0089_p0883a05║旨，皇心恢恢。錫號「法智」，宸章昭回。抵今後學，感仰崔嵬。蘭馨菊芳，本一根荄。嗚呼！是為法
GA090n0089_p0883a06║宇之柱石，教鼎之鹽梅。宜茲幻影，厯千古而無塵埃！」宋會稽郡王文惠公史浩
GA090n0089_p0883a07║希顏首座：法智大師贊四明延慶道場教主法智大師，皇宋四葉天聖
GA090n0089_p0883a08║六年示滅，迨今紹興甲戌，一百二十有九年矣！月溪癡絕道人希顏頓首，為之贊曰：「行
GA090n0089_p0883a09║天台所難待，而為二浙師；記《毗陵》所未記，而為百世法。智者教門由此而光明孔碩；延慶
GA090n0089_p0884a01║道場因之而聲聞維揚。矯矯乎摩雲之標，堂堂乎不世之器。考之擊之而隨大隨小；鑽之
GA090n0089_p0884a02║仰之而彌堅彌高。於戲！天台之有師也，譬如泰山之有杞梓、豫章，巨海之有珠璣、大貝；東
GA090n0089_p0884a03║魯仲尼之門而有顏子、閔子，西晉印手之室而有法師、遠師。苟非積世願力慈心，豈能一
GA090n0089_p0884a04║朝開物成務？稽首四明中興之祖。」
GA090n0089_p0884a05║元通：方等陀羅尼經贊斯經乃大聖之至言也。佛世利物，殊不可量；滅
GA090n0089_p0884a06║後修之，見諸傳記。故南嶽修之，階乎不退；智者修之，遇乎勝相；照禪師修之，見乎昔咎；喜
GA090n0089_p0884a07║禪師修之，卻乎宿怨；梁朝晉安王中兵叅軍陳鍼修之，延壽至乎長年。其餘修者，冥獲深
GA090n0089_p0884a08║利，不可勝相。是知此經功德廣大，辯論籌算，不得其涯。元通傷歎，深自念曰：「迦文已滅，慈
GA090n0089_p0884a09║氏未興。眇然一身，備嘗眾苦。何緣微善，得續真乘？復以鄙詞，揄敭聖語。願我與彼法界羣
GA090n0089_p0885a01║倫，縱以謗正法輪、違佛明禁，深墮無間大鐵囹圄，肢分劒林利鋸、紅銅赤熖洞然之間，以
GA090n0089_p0885a02║讚經善，亦願即念𠊳覩諸佛，纔聞玅法，頓悟無生。又恐尚以餘𠎝，復沉餓鬼饑渴、眾生殘
GA090n0089_p0885a03║害、修羅忿戰、人倫癡悅、天宮欲樂眾難之間，以讚經善，亦願即念𠊳覩諸佛，纔聞玅法，頓
GA090n0089_p0885a04║悟無生。若有四眾，於斯讚語，或毀而慢罵，或譽而稱揚，或見而頂禮，或聞而喜信；是諸人
GA090n0089_p0885a05║等，隨捨壽日，盡生淨邦，俱成正覺。然後我與六道怨親，蠕動含識，咸願得如釋迦調御寶
GA090n0089_p0885a06║王世雄，華聚至人文殊大士，一方恆沙一切諸佛，聲容相肩，德望相齒；追隨談論，嬉遊周
GA090n0089_p0885a07║旋。高蹈大方之外，安住真淨之域。冥于至樂，渾于至神。廓如也，空如也，了無得焉，皆在乎
GA090n0089_p0885a08║一讚之功耳。惟佛至尊及諸大士、天龍鬼神，願長衛我，滿此裏素。」其讚辭曰：大道之源　孰
GA090n0089_p0885a09║麄孰精何像不佛　何語不經至謀無功　至聖無靈沒焉益高　隆焉益乎昏昏愈昭　紛紛愈
GA090n0089_p0886a01║凝機事千狀　變化萬形焦鵬菌椿　一乎乾城胡為匪質　胡為匪名請其端倪　本絕指稱嗟
GA090n0089_p0886a02║茲坦途　翳乎羣生有念即妄　翻然失明一豪既差　六影弗停重苦微樂　更興亙騰茫茫長
GA090n0089_p0886a03║驅　蕭蕭修征咎自己作　徒傷爾情飛沉亂想　顛倒縱橫分受甘苦　動逾億齡歐之弗迴　呼
GA090n0089_p0886a04║之弗應孰能拯茲　使脫罪扃曰有大雄　覺體久成念此赤子　示生王庭真金其容　迅雷其
GA090n0089_p0886a05║聲五易時會　幾句勉旃始諧宣演　方等靈編偉哉至談　汪汪洋洋碧蓋黃輿　神光飛揚荅
GA090n0089_p0886a06║名寂默　示救寶王雷音辱蔽　啟教反常華聚至悲　濟厄益良波旬導物　酸楚如傷婆藪巧
GA090n0089_p0886a07║誘　使至道場世主神術　能度所將修羅大心　能起朽僵玅德雄辭　如決巨防鶖子善詰　如
GA090n0089_p0886a08║插鋸鋩慶喜能領　如內大江天王禦惡　如制黠羗良哉至聖　欲物之昌意使盡詣　無得之
GA090n0089_p0886a09║堂罪之至大　阿鼻業鄉石劫可盡　火然未央幽幽非人　辛苦悲涼滴水粒粟　億年絕嘗飛
GA090n0089_p0887a01║走陸處　水泳空翔喜相殘噬　乖離驚惶無酒巨質　幾盈八方好弄𠒋器　動為不祥人倫貴
GA090n0089_p0887a02║賤　紛紛莫詳榮辱離會　長如囚韁無色梵宮　地居諸皇久樂或終　嬰苦尤長三乘沉滯　神
GA090n0089_p0887a03║空形亡誰濟血氣　斯病膏肓大士昔盟　永為橋航愛見之悲　未為至康壯哉覺天　能救羣
GA090n0089_p0887a04║荒一宣至言　眾皆脫殃忭躍舞蹈　歡聲四張是經甚深　其功匪量浩浩蕩蕩　煒煒煌煌弗
GA090n0089_p0887a05║智弗愚　無中無傍大暗之炬　至饑之糧貧商之寶　元吉之邦甚渴之飲　劇裸之裳又如神
GA090n0089_p0887a06║藥　起死復強若如意珠　雨珍穰穰又如萬億　玅高之岡四寶耀爍　映乎滄浪又如萬億　勃
GA090n0089_p0887a07║澥湯湯神物鱗甲　悉能歸藏又如大地　潔穢皆當萬物蒙載　斯德至龐又如億兆　日華月
GA090n0089_p0887a08║光萬物蒙照　萌長敷芳又如虛空　絕相勿疆毀之匪惡　美之豈臧囦哉遼哉　至神玄章可
GA090n0089_p0887a09║使庶類　盡消猖狂蕩乎空花　復乎渾茫登湼槃山　據解脫牀我述此讚　效顰益彰如以爝
GA090n0089_p0888a01║火　助彼太陽又如有人　數踰澗京人各億舌　長劫呼鳴作為法言　揄揚大乘欲盡一毫　猶
GA090n0089_p0888a02║不能勝況復以斯　鄙薄菲輕擬讚落詮　是義不應如握尺度　欲料太清又似微蚋　欲比神
GA090n0089_p0888a03║鵬殊弗量力　止益物憎念此慚汗　厚顏敢矜庶幾燭我　刳心之誠我願與彼　法界情塵悔
GA090n0089_p0888a04║始弗了　以故湮淪質狀影象　烟霧風雲於中妄想　謗正法輪致乎億劫　備茹酸辛猶挾餘
GA090n0089_p0888a05║𠎝　疾應千身顛倒識解　讟亂正真願以讚功　滌此誹因我與勞生　心鏡絕昏有若秋蟾　清
GA090n0089_p0888a06║光無垠彼沙界中　諸謗法人尚由斯殃　囚無間門以我此善　拔諸幽魂使洗重垢　復乎真
GA090n0089_p0888a07║源六道諸難　萬彚醜緣曠劫未止　如注急泉迅射奔激　驚鳴潺湲何日長歸　清明性天以
GA090n0089_p0888a08║我此善　蕩斯巨𠎝空九界域　永旋于元願我此身　脫大宿冤滅至不臧　違盟禁篇藉茲稱
GA090n0089_p0888a09║揚　頓皆豁然濟物絕畔　洞法至囦二嚴咸具　萬行悉圓動有所思　如志大全重業弗縈　惡
GA090n0089_p0889a01║疾弗纏百齡有則　五清長旋同彼蠕飛　嬉遊妙蓮事無對光　諸苦永蠲稽首三寶　威神匪
GA090n0089_p0889a02║邊衛我與彼　遂斯微言高窮可墜　崇嶽可遷顧此厥素　殊無易平炎宋歲次庚戌仲秋
GA090n0089_p0889a03║望日，沙門元通謹題
GA090n0089_p0889a04║般若敬遵禪師自述真贊真兮寥廓　郢人圖艧嶽聳雲空　澄潭月躍
GA090n0089_p0889a05║
GA090n0089_p0889a06║
GA090n0089_p0889a07║
GA090n0089_p0889a08║
GA090n0089_p0889a09║
GA090n0089_p0890a01║
GA090n0089_p0890a02║甯波府觀堂寶瓔和尚洋拾二元杭州府七寶寺一願和尚洋拾元
GA090n0089_p0890a03║悟性和尚　德昌和尚　普映法師　能標和尚　成培和尚　功勤法師
GA090n0089_p0890a04║　成妙法師　今棠法師　已上各助洋三元靈智法師　宣明法師　寶林法師
GA090n0089_p0890a05║　志海法師　性智法師　源宗法師　王信願居士　梅性悟居士　方英慧居士
GA090n0089_p0890a06║　翁松筠居士　孫曉容居士　朱啟恆居士　景星居士　已上各助洋一元
GA090n0089_p0890a07║光緒二十年荷月佛隴勤息敏曦謹募
GA090n0089_p0890a08║
GA090n0089_p0890a09║天台山方外卷第二十五終