GB078n0109_p0001a01║《徑山集》三卷（明刊本，揚州馬氏藏書）
GB078n0109_p0001a02║前徑山興聖萬壽禪寺住持金華宗淨集
GB078n0109_p0001a03║徑山在臨安縣天目山東北。唐▆▆國一禪師法欽始開山，代宗詔建寺乾符。宋大中祥符、政和疊改寺
GB078n0109_p0001a04║額。南渡後，顯仁太后、高宗嘗遊幸賜賚，孝宗御書▆▆▆「千僧閣」、「妙喜菴」扁額。是集上卷記寺之建
GB078n0109_p0001a05║置，中卷記禪宗，下卷載藝文。萬曆丙子，僧方壹〔有〕序，〔又〕後識曰：「本山正璠，呆庵十一世孫也。緣覩是集殘毀将泯，惜
GB078n0109_p0001a06║無以聞見後賢，率徒性澄等回施衣資，謹刻流通。所冀閱者不動脚頭，已覧一山三石怪；未譚舌底，早知雙徑五峰
GB078n0109_p0001a07║寒。悟是相非相，即如來清淨法身；斯觀不觀，證當入游戲三昧云云。」卷〔冊〕面有長方木記〔朱印〕：「乾隆三十八年四月，兩淮
GB078n0109_p0001a08║塩政李質穎送到馬裕家藏釋宗淨《徑山集》壹部，計書壹本。」卷首鈐「翰林院印」，葢《四庫》後返還
GB078n0109_p0001a09║本子。
GB078n0109_p0002a01║徑山集
GB078n0109_p0002a02║《徑山集》，三卷，明釋宗净集。明萬曆七年（1579）刻本。釋宗净，金華人，為徑
GB078n0109_p0002a03║山興聖萬壽禪寺住持。
GB078n0109_p0002a04║徑山在浙江余杭縣城西北二十五公里，為天目山東北峰，因山有長五公里
GB078n0109_p0002a05║許的東西二徑，盤折上達天目山而名。唐玄宗天寶（742－756）年間，清欽禪師
GB078n0109_p0002a06║於此開山建庵，代宗禮為國師，詔賜「徑山國一大覺禪師」，並詔於其庵建徑山
GB078n0109_p0002a07║寺。僖宗乾符六年（879）改名「乾符鎮國院」。宋真宗大中祥符（1008-1016）中
GB078n0109_p0002a08║改賜「承天禪院」。徽宗政和七年（1117）改「能仁禪院」。後更名「興聖萬壽禪
GB078n0109_p0002a09║寺」。今寺已廢。
GB078n0109_p0002a10║本志專記徑山寺事，實為徑山寺志。卷上載「徑山寺記」、「徑山寺重建記」
GB078n0109_p0002a11║及「游徑山記」、「圓覺閣記」等文；卷中載徑山寺歷代住持生平行業；卷下載歷
GB078n0109_p0002a12║代詩文。
GB078n0109_p0002a13║曾學文
GB078n0109_p0003a01║重刻《徑山集》序【圖】
GB078n0109_p0003a02║凡集之歆慕扵當時而傳於不
GB078n0109_p0003a03║朽者，非以其迹，㕥其实也。跡無
GB078n0109_p0003a04║實，罔㕥徴；实無迹，終莫能廢。故
GB078n0109_p0003a05║古之聖所遺之墳索《詩》、《書》、《易》、
GB078n0109_p0003a06║《春秋》、《禮樂》，以至百家子史䓁籍，
GB078n0109_p0003a07║皆燦然千古猶一日也。何哉？以
GB078n0109_p0003a08║其有實之可以𡸁教萬世，而為
GB078n0109_p0004a01║法扵天下耳。我宗門自竺乾七
GB078n0109_p0004a02║佛迨於六祖，以及千七百家，咸
GB078n0109_p0004a03║有經論萹章敷宣無量妙義㕥
GB078n0109_p0004a04║顯示真宗。故自周抵今之喆聖
GB078n0109_p0004a05║明王、公卿大夫士徃徃尊崇之
GB078n0109_p0004a06║不替。而与孔孟之道偕存者，蓋
GB078n0109_p0004a07║亦以其实之有在也。徑山名列
GB078n0109_p0004a08║天下道塲之首，豈以山盤踞之
GB078n0109_p0005a01║奧勝，與遺蹟之繁夥也邪？寔由
GB078n0109_p0005a02║扵唐之開山國一欽公，与無上
GB078n0109_p0005a03║宗公、灋濟諲公之廿數䓁，皆以
GB078n0109_p0005a04║性地朗徹，法境晶瑩，其衜足以
GB078n0109_p0005a05║當代宗皇帝之諸聖眷佇。欽承
GB078n0109_p0005a06║歷朝之羣公企仰禮下，而可垂
GB078n0109_p0005a07║教為法扵後世耳。暨是，涉五代，
GB078n0109_p0005a08║屆趙宋，而大慧杲公者相繼輩
GB078n0109_p0006a01║出，又且二三十許貟，皆雷轟電
GB078n0109_p0006a02║掣，獅吼象驟，誠謂古佛遞現，真
GB078n0109_p0006a03║宗迭顯在也。故宋帝孝宗屢賜
GB078n0109_p0006a04║璽翰，及御製真讃，以嘉𧶘之。鉅
GB078n0109_p0006a05║公如魏國張浚丞相、張商英侍
GB078n0109_p0006a06║郎、張九成之諸賢逹者，前後相
GB078n0109_p0006a07║𠫵叩，承事而弗斁。抑又豈非以
GB078n0109_p0006a08║其實之所召與？是故道塲居稱
GB078n0109_p0007a01║天下苐一，固無忝扵徑山矣！世
GB078n0109_p0007a02║𣣔攷見已上諸家之實，其玄猷
GB078n0109_p0007a03║玅旨備載《五燈会元》，條然可討，
GB078n0109_p0007a04║攟摭浩繁，兹弗克悉綴。至𣣔求
GB078n0109_p0007a05║訪徃古事跡，則必身臨于境，自
GB078n0109_p0007a06║可槩得耳。以跡以實，惟世之君
GB078n0109_p0007a07║子配之焉。是集舊有刻本，厯年
GB078n0109_p0007a08║滋久，書亡板廢有日矣。今季首
GB078n0109_p0008a01║春，寺主僧嘗董治樓殿諸冗事
GB078n0109_p0008a02║者，正璠也。慮其愈久而愈失之，
GB078n0109_p0008a03║荐至無所從考也，乃搜厥殘冊
GB078n0109_p0008a04║㫁編，聚鉢資倩工，依抄本重繕
GB078n0109_p0008a05║刻之，以聊存其故。住持自唐國
GB078n0109_p0008a06║一祖師至此，共凢八十代。梓既
GB078n0109_p0008a07║訖，持一本示余，請以序弁諸端。
GB078n0109_p0008a08║余即展以閱之，見其中間魯魚
GB078n0109_p0009a01║亥豕者屢出，余頋謂之曰：「曷為
GB078n0109_p0009a02║若是？」璠曰：「板失罔所㨿證之也。
GB078n0109_p0009a03║又祖上之遺籍，後人莫敢妄為
GB078n0109_p0009a04║之臧否耳，姑從其敝為是。」余遂
GB078n0109_p0009a05║廼弗再詰，而撮其畧与為之序。
GB078n0109_p0009a06║至傳互之故，盖白璧蠅玷也。從
GB078n0109_p0009a07║來既遠，咎靡所質矣。幸大方觀
GB078n0109_p0009a08║者抉其梗概而遺其譌繆，付之
GB078n0109_p0010a01║以囅然一咲云爾。
GB078n0109_p0010a02║萬曆四年丙子夏四月，吉𢆱住
GB078n0109_p0010a03║徑隝，硯山跛老方壹撰并書
GB078n0109_p0010a04║【圖】
GB078n0109_p0010a05║
GB078n0109_p0010a06║
GB078n0109_p0010a07║
GB078n0109_p0010a08║
GB078n0109_p0011a01║徑山集上
GB078n0109_p0011a02║前徑山興聖萬壽禅寺住持金華宗淨集【圖】
GB078n0109_p0011a03║《臨安誌》云：「徑山興聖萬壽禅寺在臨安縣之北
GB078n0109_p0011a04║三十里，乃天目之東北山也。」開山曰「國一禅師
GB078n0109_p0011a05║法欽」。唐代宗時，詔杭州即其菴建徑山寺。乾符
GB078n0109_p0011a06║六年，改賜為乾符鎮國院。大中祥符，改賜承天
GB078n0109_p0011a07║禅院。政和七年，（《縣誌》云：「開禧元年」。）改能仁禅院。初欽之
GB078n0109_p0011a08║来是山也，猛獸不摶，鷙烏不擊，山下之民不漁
GB078n0109_p0011a09║不獵。有白兎二，拜跪扵杖屨間。有靈雞常随法會，
GB078n0109_p0011a10║不食生類，及師之長安，雞長鳴三日而死。今
GB078n0109_p0011a11║靈雞塚存焉。宋孝宗御書扁，有「千僧閣」，有「妙喜
GB078n0109_p0012a01║菴」。顯仁皇太后、高宗皇帝甞逰幸徑山，前後賜
GB078n0109_p0012a02║𧶘甚渥。乾道四年，乃建龍逰閣。
GB078n0109_p0012a03║唐代宗皇帝詔𠡠徑山國一大覺禅師：
GB078n0109_p0012a04║「朕聞江左有藴道禅人，德性氷霜，淨行林野。朕
GB078n0109_p0012a05║虛心瞻企，渴仰懸懸，有感必通，國亦大慶。願和
GB078n0109_p0012a06║尚遠䧏中天，𥁞朕歸向，不違願力，應物現形。今
GB078n0109_p0012a07║遣內侍黃鳳宣旨，特到詔迎，速副朕心。春暄，師
GB078n0109_p0012a08║得安否？遣此不多及。𠡠令夲府縣供送，凡到州
GB078n0109_p0012a09║縣，開淨院安置，官吏不許謁見，疲師心力。弟子
GB078n0109_p0012a10║不𥮅多少，聽其随侍。」
GB078n0109_p0012a11║𠡠
GB078n0109_p0013a01║徑山興聖萬壽禅寺之記
GB078n0109_p0013a02║徑山乃天下竒處也。由雙徑而上，至高絕之地，
GB078n0109_p0013a03║五峰巉然。中夲龍湫，化為寳所，國一禅師開山
GB078n0109_p0013a04║扵天寳之初，特為偉異。天作地藏，待斯人而後
GB078n0109_p0013a05║發；道成名震，召歸長安，代宗為之執弟子禮。將
GB078n0109_p0013a06║相不得與大丈夫事，継之以無上，又之以法濟，
GB078n0109_p0013a07║坐鎮群魔，刀斮禅牀而色不動。識錢武粛王扵
GB078n0109_p0013a08║微時，故吳越絫世崇奉尤謹。皇朝至道中，太宗
GB078n0109_p0013a09║皇帝賜以御書，并佛骨舎利。元祐五年，內𦒋蘇
GB078n0109_p0013a10║公知杭州，革為十方，祖印悟公為苐一代住持。
GB078n0109_p0013a11║紹興七年，大慧禅師来主法席，衲子雲集至千
GB078n0109_p0014a01║七百眾。末年南歸重来，跲而復振，人境相與映
GB078n0109_p0014a02║發。道俗趋仰，龍神亦随，指麾而㝎。𩔰仁皇后在
GB078n0109_p0014a03║慈寧宮，高宗皇帝在德壽宮時，皆甞逰幸，就書
GB078n0109_p0014a04║「龍逰閣」扁牓。孝宗皇帝書「興聖萬壽禅寺」，又賜
GB078n0109_p0014a05║以《圎覺經解》，天下樷林拱稱第一。大慧以来，名
GB078n0109_p0014a06║德継起，神龍靈響素著，國家民庶有禱輙應，絫
GB078n0109_p0014a07║封「神應德濟𩔰佑廣澤王」，廟為「靈澤」，且有玉圭、
GB078n0109_p0014a08║玉帶、黃金瓶鑪祭器之賜，其盛極矣。然而廢興
GB078n0109_p0014a09║有數，不可預知，國一之後以會昌沙汰而廢。咸
GB078n0109_p0014a10║𨓨間，無上興之。又後八十餘年慶賞，始以感夢
GB078n0109_p0014a11║起廢，為屋三百楹，剪去樗櫟，手植松檜不知其
GB078n0109_p0015a01║幾。今之㕘天合抱之木皆是也。蒙菴禅師元聦，
GB078n0109_p0015a02║以慶元三年自福之雪峰被旨而来，道譽𨺼洽，
GB078n0109_p0015a03║不媿前人。五年仲冬，行化浙西而回禄挻災，烈
GB078n0109_p0015a04║風佐之，延燔棟宇一昔而𥁞。異哉！人皆以為四
GB078n0109_p0015a05║百年積累之業一旦掃地，有能興之非磨以𡻕
GB078n0109_p0015a06║月未易就也。先是，寺基局扵五峰之間，又規模
GB078n0109_p0015a07║不出一手，雖為屋甚夥，高下奢侈各随其時，囙
GB078n0109_p0015a08║陋就蕳亦復有之。眾為之請曰：「大慧無恙時，豈
GB078n0109_p0015a09║不能徹而更之？」顧其勢未可。兹焉火起龍堂，瞬
GB078n0109_p0015a10║息埃滅，豈龍神欲一新之乎？况祖師之像出扵
GB078n0109_p0015a11║烈燄而不燬，開山之菴四面焦灼而茅不傷，師
GB078n0109_p0016a01║與國一俱姓朱氏，或疑以為後身北移醬壇，涌
GB078n0109_p0016a02║泉成井，今日安知暫廢而當復大興邪？聦曰：「有
GB078n0109_p0016a03║是哉？微我誰當為之！」乃出衣盂為之倡，率學徒
GB078n0109_p0016a04║元韶、可逹䓁，所在縁化，兩宮加以錫𧶘。施者聞
GB078n0109_p0016a05║風日集，動以萬計。又命南悟䓁廣募閩、浙、江東
GB078n0109_p0016a06║西良工伐木于山，日役千軰，斤斧之聲震動山
GB078n0109_p0016a07║谷。凡食扵山者，無問比丘、優婆塞，相扵勧勉，智
GB078n0109_p0016a08║者獻謀，壯者出力，夙夜經營不翅，已移開拓舊
GB078n0109_p0016a09║址。首扵東偏為龍王殿，以厳香火之奉；継為香
GB078n0109_p0016a10║積厨，以給伊蒲之饌。延湖海大眾，則有雲堂；供
GB078n0109_p0016a11║水陸大齋，則列西廡。此皆一日不可緩，寺之所
GB078n0109_p0017a01║以立也。寳殿中峙，號普光明，長廊楼觀，外接三
GB078n0109_p0017a02║門，門臨雙徑，架五鳳樓九間，奉安五百應真，翼
GB078n0109_p0017a03║以行道閣𠲘財㕘五十三𠵊知識，仍造千僧閣
GB078n0109_p0017a04║以補山之闕處。前聳百尺之樓以安洪鐘，下為
GB078n0109_p0017a05║觀音殿，而以東西序庋《毘盧大藏經》。函鑿山之
GB078n0109_p0017a06║東北以廣庫堂，輦其土石置後山巨壑中。開毗
GB078n0109_p0017a07║耶方丈扵法堂之上，復層其屋以尊閣思陵宸
GB078n0109_p0017a08║𦒋御榻，修復妙喜塔亭，仍建蒙庵扵明月池上。
GB078n0109_p0017a09║為香水海以沐浴，為天慧堂以選僧。禅房客舘
GB078n0109_p0017a10║內外周備，像設雄尊金碧璀璨，法器什物所冝
GB078n0109_p0017a11║有者，纎悉必具，不可勝書。盖其百工兢起，眾志
GB078n0109_p0018a01║孚應，經始扵六年之春，成扵嘉㤗改元之夏。閱
GB078n0109_p0018a02║月才十餘，而變瓦礫之區為大寳坊。始者蕩廢
GB078n0109_p0018a03║扵一弹指頃，𠰥甚慘矣！及其興之神速，則高掩
GB078n0109_p0018a04║前古而又雄壯傑特，絕過扵𦾔。按圗而作，井井
GB078n0109_p0018a05║有條，雲棟雪脊，翬飛層叠，逈出扵𤇆霏空翠之
GB078n0109_p0018a06║表。春秋二會来者益眾，奔湊瞻仰如見化城，驚
GB078n0109_p0018a07║懼踊躍稱未曾有，徑山扵是乎大振矣！余甞登
GB078n0109_p0018a08║含暉之亭，如踏半空，左眺雲海，視日初出，前望
GB078n0109_p0018a09║都城，自西湖浙江以至越山，厯厯如指諸掌，真
GB078n0109_p0018a10║絕景也。為別峰寳印賦詩有「百萬桾松雙徑杳，
GB078n0109_p0018a11║三千樓閣五峰寒」之句，印為之撫掌，且曰：「山中
GB078n0109_p0019a01║之景幾無餘藴矣！」是時新創大閣，丹臒未施，上
GB078n0109_p0019a02║下一色，如凝霜雪，涉二十年猶属夣境。今則土
GB078n0109_p0019a03║木之盛何止十倍，恨未能一寓目也。𦖟忽以書
GB078n0109_p0019a04║相尋扵寂寞之濱，屬以記文，遣僧契日携書来
GB078n0109_p0019a05║見，備道始末。辭之曰：「年侵學落，筆力随衰。子之
GB078n0109_p0019a06║師願力宏深，成如許大佛事，不求扵重望雄文
GB078n0109_p0019a07║之士，而為此来何其舛邪？」求之𠕅三，拙菴又助
GB078n0109_p0019a08║之請，遂櫽括其語，為之大書，且告之曰：「大慧千
GB078n0109_p0019a09║僧閣之成，一時稱為盛舉。𠵊乎李資政之記，以
GB078n0109_p0019a10║為在杲公何足道？而循襲齷齪者以為竒特，不
GB078n0109_p0019a11║亦陋甚矣哉！𦖟之為此，初豈有意扵興作者？囙
GB078n0109_p0020a01║欝攸之竒變，偶人情之響合，上資國力，廣集喜
GB078n0109_p0020a02║捨，時節囙縁，有相之道以濟登，兹是同不可不
GB078n0109_p0020a03║記以傳遠。然扵師何有哉？矧國一之初，夲無可
GB078n0109_p0020a04║傳之法，其後瞻禮之眾傾扵億兆，財施之廣盈
GB078n0109_p0020a05║扵千萬，視之如幻，䓁之扵空。居惟一室，室惟一
GB078n0109_p0020a06║牀，布褐陶匏，幹衣糲食，其視寵榮震耀何如也？
GB078n0109_p0020a07║𦖟方以此道行，而余欲以言語讃歎有為㓛德，
GB078n0109_p0020a08║多言益足為贅。是故言𥁞扵此，師其以為然乎？」
GB078n0109_p0020a09║三年重午日，𩔰謨閣直學士，通議大夫，提舉江
GB078n0109_p0020a10║州太平興國宮，奉化縣開國子，食邑五百戶樓
GB078n0109_p0020a11║鑰記并書
GB078n0109_p0021a01║徑山禅寺重建記
GB078n0109_p0021a02║國家駐蹕臨安，自西天目龍翔鳳舞，舒岡布麓，
GB078n0109_p0021a03║蟠結而為帝王之都者，錢塘也。自東南天目熊
GB078n0109_p0021a04║騰馬奔，陵深拔峭，發越而為梵釋之宮者，徑山
GB078n0109_p0021a05║也。山以徑名，乃天目之徑路，其地尊故鬼神不
GB078n0109_p0021a06║敢宅，其境勝故凢庶不得居，必也以大法力逮
GB078n0109_p0021a07║大道場，然後能儲精會秀，攬光景而納扵其中。
GB078n0109_p0021a08║始國一禅師卓錫于此，興廢逮今盖已四百餘
GB078n0109_p0021a09║年矣。先是，慶元己未冬龍王殿災，精廬佛宇一
GB078n0109_p0021a10║夕而燼，住持僧元聦治故而復新之。後三十五
GB078n0109_p0021a11║年夏𠕅燬。無凖師範慨然歎曰：「曩在育王時，曾
GB078n0109_p0022a01║夣一神人，偉衣冠，盛儀衛，馳騎而前迎。疇昔之
GB078n0109_p0022a02║夜，又夣前神人者，持一寳珠以相授，曰：『謹勿訝。』
GB078n0109_p0022a03║或謂夣之神即山之龍，珠之數則火之日也。豈
GB078n0109_p0022a04║住止成壞皆數耶？」師扵是以精進心轉不退輪，
GB078n0109_p0022a05║以勇徤力撾無畏皷，披榛塞竅，高深度材扵山，
GB078n0109_p0022a06║視昔所封植可以為榱為梁、為杗為桶者，適飽
GB078n0109_p0022a07║厥用則鳩工聚粮，命幹力之僧相其役。一念纔
GB078n0109_p0022a08║起，諸天響合，上方須賚甚渥，公卿大夫士樂施捨，
GB078n0109_p0022a09║南國之好𠵊者不祈而獻貲，不命而獻力。越
GB078n0109_p0022a10║三年，考成曰堂、曰殿、曰門、曰廊、曰樓觀，棲客之
GB078n0109_p0022a11║廬、齊庖之所、庫𢈔井廐靡不畢具。最是龍逰閣
GB078n0109_p0023a01║居翠峰之頂，畫栱璇題，承雲納日。而虗檐外曰
GB078n0109_p0023a02║凌霄之閣，天空宇逈，𠰥與灝氣者㳺。循而下曰
GB078n0109_p0023a03║寳殿、曰寳所、曰靈澤殿、曰妙莊厳閣，不但如飛
GB078n0109_p0023a04║来湧出，而宸奎麗畫寳鎮此山，寔振古所未有。
GB078n0109_p0023a05║舊兩僧堂幼學者居外，久習者居內，殆非不二
GB078n0109_p0023a06║法門。今則綂而為一，楹七而間九，蓆七十有四
GB078n0109_p0023a07║而衲千焉。矧翼五鳳而閌離門之虗，建萬佛而
GB078n0109_p0023a08║補艮山之闕，皆以大用勝服之。𠰥夫乗金相水，
GB078n0109_p0023a09║西奉多聞，異僧所之更不道也。比年以来，𡻕數
GB078n0109_p0023a10║不登，諸方寺宇兵殘火燬，荒基㫁礎相望，百不
GB078n0109_p0023a11║能興一二。師乃扵艱棘之秋，廉以克己，勤以募
GB078n0109_p0024a01║眾，竟乗願力成就茲事，豈不謂釋中之傑也？𨿽
GB078n0109_p0024a02║然，予甞聞瞿曇氏之為教也，𢬜泊三界，木下一
GB078n0109_p0024a03║宿，穴土為廬，編茅為菴。逹磨之不屋也，德山之
GB078n0109_p0024a04║無殿也，包攝之不設佛像也，楊歧之不盖僧堂
GB078n0109_p0024a05║也，風穴之不葺破院也，林洋㤗布衲之不飾寺
GB078n0109_p0024a06║塔、不占檀那地。瓦石擊竹無非道，山桃開花無
GB078n0109_p0024a07║非禅，地上木庭前栢無非佛，安得有宮殿樓閣
GB078n0109_p0024a08║之華哉？無凖曰：「否也！了性者，真幻皆性；證實者，
GB078n0109_p0024a09║權假皆實。一大寳藏，半說莊厳；一部《華厳》，只言
GB078n0109_p0024a10║現量。有是身非𢬜亭也，有是物非寓宇也，有是
GB078n0109_p0024a11║居䖏室廬非假觀也，有是宮殿樓閣非化城也。
GB078n0109_p0025a01║扵密屋可以識無漏，扵境壁可以見囙果，扵廣
GB078n0109_p0025a02║大樓閣可以觀三生。立一枯木為像可以起人
GB078n0109_p0025a03║敬心，拈一泥團塗地可以使人不墯惡趣。莖草
GB078n0109_p0025a04║建剎具足大智，聚沙為塔皆成佛道，安得謂無
GB078n0109_p0025a05║范金合土塈茨丹臒之事哉？」予謂：「由前之說則
GB078n0109_p0025a06║一切有為之事俱落虗無，由後之說則諸祖無
GB078n0109_p0025a07║上之宗悉成㫁滅。泥空則如盲人摸象，黑山鬼
GB078n0109_p0025a08║窟修行；墮有則猶跛鼈困泥，濁海波中起沒。二
GB078n0109_p0025a09║說皆非也。道有則一塵不立，道無則一法不捨。
GB078n0109_p0025a10║扵真空而不着頑空，扵妄有而轉歸妙有。信圎
GB078n0109_p0025a11║而不偏，念活而無弊。合體性容貌融為一源，其
GB078n0109_p0026a01║庶乎道哉！」師曰：「此事且止。普樂院火，永邦建之，
GB078n0109_p0026a02║記者張無𥁞也。圎通寺焚，師序復之，記者周益
GB078n0109_p0026a03║公也。己未之厄，聡亦求記扵樓學士。予舊詞臣
GB078n0109_p0026a04║也，盍為我識之？」𡻕丁酉（理宗紹㝎六年）登山，首請守寧
GB078n0109_p0026a05║國，又請奉祠龜溪，請益勤，且曰：「上累頒金幣，賜
GB078n0109_p0026a06║御書，復賁範以金欄法衣、佛鑑師號，盖自靈山
GB078n0109_p0026a07║付囑以来未有。如今天子神聖慈武，清心寡欲，
GB078n0109_p0026a08║䔍行𠵊道，扶立教門如此之力，子尚可得而辭
GB078n0109_p0026a09║耶？」「詠不甞醍醐，不嗅薝蔔，枯藤敗筆何能鋪述
GB078n0109_p0026a10║盛羙？然學自孔氏，所求乎子以事父、臣以事君，
GB078n0109_p0026a11║常恐不𥁞其分，無以報國。汝䓁捨世俗家，出形
GB078n0109_p0027a01║色界，辭親割愛不拜君父，飯以珍厨，棲以大厦，
GB078n0109_p0027a02║将何所求報國㤙？持經誦咒不足以報，譚空說
GB078n0109_p0027a03║妙不足以報，窮子之力𥁞未来世以無量莊厳
GB078n0109_p0027a04║不足以報。惟發揚大旨警悟群迷，具如来眼踏
GB078n0109_p0027a05║毘盧顖，掘二祖髄御大梅心，標俱胝指破馬師、
GB078n0109_p0027a06║欽師，或使一切眾生成䓁正覺，此真是報國㤙
GB078n0109_p0027a07║處。」範曰：「唯。」乃為之記。尚書吳詠撰
GB078n0109_p0027a08║逰徑山記觀文殿大學士杭州太守莆陽蔡襄君謨記
GB078n0109_p0027a09║記徑山之逰臨安縣之北，𨝣直四十里有徑山
GB078n0109_p0027a10║在焉。山有佛祠，號曰「承天祠」，有碑籀述載，本初
GB078n0109_p0027a11║唐崔元𦒋之文，歸登書之石，今傳扵時云。始至
GB078n0109_p0028a01║山之陽，東西之徑二。登自其西，壁絕襟繞，轎行
GB078n0109_p0028a02║百休，松檜交錯，盤欝蒙翳，尋丈之間，獨聞語聲。
GB078n0109_p0028a03║躋稜層，披翠蒨，𥁞十里許，下視来徑，青虯蜿蜒，
GB078n0109_p0028a04║摶巌騰霄。且及其巔，峡束洞隠，幾不容並行。
GB078n0109_p0028a05║已而內括一區，平盈坦壑，四面五峯，如手竪指，一
GB078n0109_p0028a06║峯南絕，卓為臣擘，屋盖高下，在掌中矣。庭間小
GB078n0109_p0028a07║井，或云故龍湫也。龍亡湫在，𡻕率一来，雷雨瞑
GB078n0109_p0028a08║曀，而鄉人祠焉者憧憧然。環山多桀木，絲杉翠
GB078n0109_p0028a09║檉，千千萬萬，𠰥神官蒼士，聮憧植葆，駢隣𠋣徒，
GB078n0109_p0028a10║沉毅而有待者。導溜周舎，鏘然鏐然，𠰥鑾行珮
GB078n0109_p0028a11║趋而中莭者。由西峯之北數百𡵯，矹然臣石，屏
GB078n0109_p0029a01║張笏立，上下左右，可𠕅十尺，劃而三之，𠰥川字，
GB078n0109_p0029a02║𨽾文曰「喝石巌」，其傳甚神。並岩被谷，修竹茂密，
GB078n0109_p0029a03║甞以契力刻竹兩莭間，成「景祐三年十二月十
GB078n0109_p0029a04║五日」字云爾。由東徑而往，坎窞為池，㳺魚曠空。
GB078n0109_p0029a05║其西逕東折蹴南峯，領脰之間，平地砥然，盈畆
GB078n0109_p0029a06║而半。偃松一本，其高丈，其䕃四之，橫柯不聳，如
GB078n0109_p0029a07║芝孤生。松下石泓，激泉成沸，甘白可愛。即之煮
GB078n0109_p0029a08║茶，凡茶出北苑，苐品之無上者。最難其水，而此
GB078n0109_p0029a09║冝之。偃松之南，一目千里，吳江之濤可挹，越岫
GB078n0109_p0029a10║之桂可搴，雲駁靄褰，狀類互出，𠰥古圗畫，蟲蠧
GB078n0109_p0029a11║㫁裂，無有邊幅，而𨼆𩔰之物尚可名指。群山屬
GB078n0109_p0030a01║聮，呈露崗脊，矯矯剪剪，咸自意氣，𠰥小說百端，
GB078n0109_p0030a02║欲聖知之亢而不知其下也。臨觀久之，魁博通
GB078n0109_p0030a03║幽之思生焉。古人有言：「登高能賦，可為大夫。」旨
GB078n0109_p0030a04║乎哉！子扵斯見之矣，曷止大夫之為也！大凡言
GB078n0109_p0030a05║之，天隣地絕，山囘物靜，在處人巧，舉可人意。𨿽
GB078n0109_p0030a06║窮冬閴寂，未覩夫春葩之榮、薰風之凉、秋氣之
GB078n0109_p0030a07║清，然取扵子者猶在也。既歸無幾何，而曩所厯
GB078n0109_p0030a08║者重鈎復結無一見焉，追而言之，𠰥覺而言夣，
GB078n0109_p0030a09║使人悄愴而不知其自也。同逰者，建安王瑊君
GB078n0109_p0030a10║度、嶽陽朱師德宗哲，又君度之姪子常、子羙，甥
GB078n0109_p0030a11║杜沂皆從逰其前，與謀而後。以事已之者朱宗
GB078n0109_p0031a01║哲之兄師道希聖、杜沂之父叔元君懿、揭陽盧
GB078n0109_p0031a02║幾舉。之三人，莆陽蔡襄一與之𠵊，惜乎不及俱
GB078n0109_p0031a03║也。書所經見往貽之，人一通。甞刻竹兩莭間之
GB078n0109_p0031a04║十字，其逰之年月日也。孔子登㤗山而小天
GB078n0109_p0031a05║下，荀卿亦云：「不𠰥登高而見博。」然則孔子、荀卿
GB078n0109_p0031a06║之說豈徒𧩊偉觀而適細娛？抑亦有足發扵人
GB078n0109_p0031a07║者。以其俯高則視廣，逹遠則思深。高且遠，聖人
GB078n0109_p0031a08║之道。學其高者，其視廣；學其遠者，其思深。廣視
GB078n0109_p0031a09║而思深，鮮弗克濟。予觀蔡君謨記徑山之逰，圗
GB078n0109_p0031a10║畫扵文物無遁者。且謂古人有言曰：「登高能賦，
GB078n0109_p0031a11║可為大夫。旨乎哉！吾扵斯見之矣。曷止大夫之
GB078n0109_p0032a01║為也？」如是者，又豈徒肆竒語巧華扵草樹烟雲
GB078n0109_p0032a02║之間哉？誠取乎發之高遠，如前之所陳也。後之
GB078n0109_p0032a03║逰者蔑是之取，而區區然虞顛濟而竭目力，非
GB078n0109_p0032a04║予所敢知也。後三日，縣尉王瑊題其篇末。時年
GB078n0109_p0032a05║希聖權令君謨從事中洛，君懿尉漣水，皆新署。
GB078n0109_p0032a06║宗哲舉之皆名進士，從逰三子皆幼。書者杜叔
GB078n0109_p0032a07║原，其尉漣水君懿也。《首楞厳》云：「山河大地皆
GB078n0109_p0032a08║是妙明真心中所現物。」上而竺墳魯典，下而稗
GB078n0109_p0032a09║官小說，乃至百家異道之書，未有舎此所現而
GB078n0109_p0032a10║能鏗金鏘玉，震耀古今者。宋景祐間，莆陽蔡君
GB078n0109_p0032a11║謨由觀文大學士出守杭城，其記兹山岩石之
GB078n0109_p0033a01║竒峭、水雲之幽茂，自謂𠰥覺而言夣，信不誣矣。
GB078n0109_p0033a02║漣水尉杜叔元甞磨崖大書，昭于當時。苔埋蘚
GB078n0109_p0033a03║剥，霜凍雨淋，不二百年澷滅殆𥁞。少林嵩禅師
GB078n0109_p0033a04║易以木板刻之，今日亦然圮腐。𦒿宿惠洲出己
GB078n0109_p0033a05║資，代石重加雕鐫，置之流止亭間，使與唐崔元
GB078n0109_p0033a06║𦒋所銘國一大覺之道之德並行扵天下後世，
GB078n0109_p0033a07║可不遠且大哉！後至元丙子，住山特賜「惠文正
GB078n0109_p0033a08║辯佛日普照禅師」。行端敬題
GB078n0109_p0033a09║圎覺閣記
GB078n0109_p0033a10║淳熈十年二月己未，徑山興聖萬壽禅寺西閣
GB078n0109_p0033a11║成。乙丑，上賜住持僧寳印《御註圎覺經》，且命寳
GB078n0109_p0034a01║印為之序。既進，上為嘉歎，召見錫𧶘甚寵。扵是
GB078n0109_p0034a02║道俗咸曰：「賜經與閣成同時，冝牓曰『圎覺之閣』，
GB078n0109_p0034a03║且刻石以侈盛事。」則文咸曰：「陸㳺冝為記。」寳印
GB078n0109_p0034a04║以眾言来諗㳺扵山隂澤中，㳺蹙然不敢辭。恭
GB078n0109_p0034a05║惟聖天子以聡明睿智之資，體堯蹈舜，深造道
GB078n0109_p0034a06║妙，悟一心扵萬法之中。既以博極皇墳帝典、𦏁
GB078n0109_p0034a07║圗魯史之秘，而象胥所傳、木葉旁行亦靡不究
GB078n0109_p0034a08║覧。以大圎覺為我世界悼士之陋，多岐私智，昧
GB078n0109_p0034a09║乎大同，乃以萬機之餘親御註釋。凡十二大士
GB078n0109_p0034a10║之所問、調御之所說、佛陁波離之所譯、宗密之
GB078n0109_p0034a11║所註、裴休之所言皆氷釋縷解扵宸華之下。十
GB078n0109_p0035a01║殿𠰥干楹，為叢林擁衛；構無垢軒并雲厨䓁室
GB078n0109_p0035a02║𠰥干間，為怡賓安眾之所。百器具脩，常住賴之。
GB078n0109_p0035a03║徑前作大門樓，自書「天下徑山」之扁。其天王殿
GB078n0109_p0035a04║門之扁，則駙馬都尉沐公所書也。迨𡻕甲寅，公
GB078n0109_p0035a05║春秋𥨊高，倦扵接引，思休閑且預謀歸𡨜之地，
GB078n0109_p0035a06║迺即寺北偏作退居，號「圎照」，結窣堵波，號「壽塔」。
GB078n0109_p0035a07║乙卯秋既就，述偈而退。今天子改元正統之丁
GB078n0109_p0035a08║巳夏，偶逰京師，因𦾔𠵊余，来求紀。其作用之
GB078n0109_p0035a09║𡻕月，将立石寺中，以貽謀後。来俾有繩纘。予素重
GB078n0109_p0035a10║公平昔行願非小，今此盛舉，真菩薩心，信所茟
GB078n0109_p0035a11║之。賜進士出身，前監察御史，中順大夫，大理少
GB078n0109_p0036a01║卿吴興楊復㤗之𢰅
GB078n0109_p0036a02║雙溪化城接待寺記
GB078n0109_p0036a03║徑山天下苐一禅剎，𥥆深修阻，高人逹士之所
GB078n0109_p0036a04║輻湊，余每恨無因至焉。去年春，奉詔祈澤山間，
GB078n0109_p0036a05║佛日禅師宣公獲知今承相魯國公居是山七
GB078n0109_p0036a06║年矣，忻然領予裴徊周覽。雲山重複，草木蓊薆，
GB078n0109_p0036a07║悅可人意。而又棟宇宏麗，器物潔齊，為之昭愕
GB078n0109_p0036a08║加歎。彼息心淨住，何為得此哉？乃言曰：「重跰而
GB078n0109_p0036a09║来者，窮其日力，食息無所。吾又扵雙谿之上築
GB078n0109_p0036a10║室百間，濟其所不及。皇帝甞錫『化城』二大字，因
GB078n0109_p0036a11║創重屋，尊而閣之。殿𥨊門廂庖廩湢浴靡不備。」
GB078n0109_p0037a01║願得識其寔，亟命箯輿並㳺，至則有遇，其言無
GB078n0109_p0037a02║不及也。余遂言扵師曰：「吾儒之道，食無求飽，居
GB078n0109_p0037a03║無求安，敏扵事，謹扵言，就有道而正焉。釋迦氏
GB078n0109_p0037a04║初至雪山，勞其筋骨，餓其體膚，既勤且勩，不減
GB078n0109_p0037a05║吾儒也。今為僧者，不耕而穫，拱坐得食，随寓随
GB078n0109_p0037a06║足，又為之菱舎，使朝不及
GB078n0109_p0037a07║餐扵此乎榖，夕不及宿扵此乎館，将翱将翔不至半塗而廢，得無過
GB078n0109_p0037a08║扵安且飽乎？夫登山者将為道謀乎？将為安飽
GB078n0109_p0037a09║乎？苟志扵道，則居不必安，食不必飽，孜孜求之。求之
GB078n0109_p0037a10║不得，不敢少怠。意會神契，斯有得矣。師謂
GB078n0109_p0037a11║何如？」師曰：「此吾考室之意也。能不媿此室，則在
GB078n0109_p0038a01║其人。」吁！彼能識師意歟？既畢力营繕，遠近信敬，
GB078n0109_p0038a02║翕然樂施。師又自裒其槖，合緍市田千畝為無
GB078n0109_p0038a03║𥁞供，扵是化城之居可久以大，而師所以待其
GB078n0109_p0038a04║徒之意始愜，不可不識也。師名可宣，吾蜀嘉㝎
GB078n0109_p0038a05║許氏子，別峰印公、橘洲曇公之弟。曇又其同氣
GB078n0109_p0038a06║也。禅印詩曇，有之似之，上雅聞其名，用錫佛日
GB078n0109_p0038a07║之號。奎畫蜫耀，草木生榮，年餘七十，甞手書《華
GB078n0109_p0038a08║厳》䓁經𢇮藏茲山，又築窣覩波扵後，當相與為
GB078n0109_p0038a09║不朽云。嘉㝎丙子季夏月吉，朝奉郎守軍器監
GB078n0109_p0038a10║𠔥侍左郎官眉山楊汝明記并書
GB078n0109_p0038a11║徑山集上