GB078n0109_p0039a01║徑山集中
GB078n0109_p0039a02║（前徑山興聖萬壽禅寺住持金華宗淨集）
GB078n0109_p0039a03║徑山國一祖師行寔
GB078n0109_p0039a04║將仕即前守杭州右司理叅軍李照𢰅
GB078n0109_p0039a05║天下山水竒秀，則吳、越稱首。越則有天台、四明
GB078n0109_p0039a06║為尚，吳則有天目居最。徑山乃天目東北峰，比
GB078n0109_p0039a07║諸峰又復竒勝。其頂則五峰周抱，中有平地，實
GB078n0109_p0039a08║洞天耳。承天禅院居北焉。余聞是山是寺之名
GB078n0109_p0039a09║久矣！大中祥符辛亥，奉命司憲于郡，日無清暇，
GB078n0109_p0039a10║故莫遂訪焉。今年孟夏，既獲羙代，心腑清適，有
GB078n0109_p0039a11║命駕之興，快疇昔之素。俄至于是，見其峰峦勝
GB078n0109_p0040a01║異，草木鮮瑩，基構高下，甍檐縈帶，非丹青之可
GB078n0109_p0040a02║状，非詠歌之可記，乃問諸僧開山之事。始先賢
GB078n0109_p0040a03║之靈迹，其說頗駭人之耳焉。𠕅徴其據，乃得石
GB078n0109_p0040a04║碑数片、𦾔録一卷，考其事寔，得諸僧之說半焉。
GB078n0109_p0040a05║而又乗茟者記述事迹，或得前而遺後，或得後
GB078n0109_p0040a06║而遺前，觀之者莫能𥁞見始末之實。余惜此山
GB078n0109_p0040a07║之竒絕，高先賢之茂行，痛其郡記錯維難𥁞行
GB078n0109_p0040a08║扵世，使好事者不能傳之，乃命茟縂集其事，使
GB078n0109_p0040a09║終始一貫，前後無失。然其事得扵古石者存之，
GB078n0109_p0040a10║傳扵人口者勿載，欲後之見者不復疑焉。時　
GB078n0109_p0040a11║大中祥符乙卯𡻕壬子月乙亥日記
GB078n0109_p0041a01║苐一代大覺國一貞元祖師
GB078n0109_p0041a02║師諱法欽，吳郡崑山人，姓朱氏，世服儒業。師初
GB078n0109_p0041a03║孕，母管氏夢蓮生扵戶樞，取一花繫扵衣帶，窹
GB078n0109_p0041a04║乃惡葷餌。既誕，形貌竒偉，神色營徹，好以佛事
GB078n0109_p0041a05║為兒戲。及𠜍，身長七尺，體備諸相，學行時采為
GB078n0109_p0041a06║時推服。年二十二，州以充賦，道由丹徒，憇于鶴
GB078n0109_p0041a07║林。素禅師見而異之，問曰：「子何之？」師曰：「将求仕
GB078n0109_p0041a08║扵上京。」素曰：「𨿽有五䓁之爵，豈如三界之尊耶？」
GB078n0109_p0041a09║師曰：「可學乎？」素曰：「觀子神觀，幾扵生知。𠰥肯出
GB078n0109_p0041a10║家，必悟如来知見。」師即裂縫掖，刻苦親依。素深
GB078n0109_p0041a11║器之，謂門人法鑑曰：「此當大弘吾法，蔚為人師。」
GB078n0109_p0042a01║師日夜奮励，鍊行安禅，知徑直之一言，越周旋
GB078n0109_p0042a02║之三學，廼請素示其法要。素曰：「無人得我法。」師
GB078n0109_p0042a03║曰：「以何傳？」素曰：「我法寔無可傳者。」師頓釋疑滯。
GB078n0109_p0042a04║久之辭素，請示所止，素曰：「乗流而行，遇徑即止。」
GB078n0109_p0042a05║遂受具扵餘杭龍泉寺法崙律師，後之臨安，行
GB078n0109_p0042a06║次東北山之下，見樵者，問曰：「此何山？」樵曰：「此天
GB078n0109_p0042a07║目山之徑路，謂之徑山，亦名徑塢。」師憶素語，廼
GB078n0109_p0042a08║披榛而入。四顧非人居，適逢苫蓋，以覆罝罘，師
GB078n0109_p0042a09║就之宴坐。大雪經旬，絕食安禅。既霽，獵者見之，
GB078n0109_p0042a10║投誠歸向，師誨使更業。獵者▆弓矢罟網，以其
GB078n0109_p0042a11║地結菴，請就居之，日餉扵師。他日謂獵者曰：「吾
GB078n0109_p0043a01║将𨼆扵此山。」獵者曰：「此山神異，中有龍居，師勿
GB078n0109_p0043a02║徃。」師曰：「何患焉？汝冝遵吾。」即自重岡之西至危
GB078n0109_p0043a03║峰之北，有一石屏，師坐其下。凡数日，有白衣老
GB078n0109_p0043a04║人，前而致拜。師曰：「汝何人也？」曰：「龍也。」師曰：「何為
GB078n0109_p0043a05║至此？」曰：「自師到此山，吾屬五百皆不自安。師必
GB078n0109_p0043a06║久住，我将挈其屬而歸天目。願捨所居為師卓
GB078n0109_p0043a07║錫之所。」引師南進，登絕頂，入五峰之間。中有大
GB078n0109_p0043a08║湫，指謂師曰：「吾家𠰥去，此湫當涸矣。願留一穴，
GB078n0109_p0043a09║以通天目。我欲時至而衛師焉，慎勿湮之。」言訖
GB078n0109_p0043a10║乃𨼆（今之龍井是也）。扵是雲霧晦冥，風雨連霄。詰旦，湫
GB078n0109_p0043a11║水𥁞涸，漲沙如平地。北峰之陽有菴，𠑊然新成。
GB078n0109_p0044a01║師知龍所創，遂居之。至今基陛諸草不生，自是
GB078n0109_p0044a02║遠近鄉風悉来給奉，四方禅衲景從，菴居滿扵
GB078n0109_p0044a03║岩谷。山左有前臨海令吳貞，捨別墅以盖精舎，
GB078n0109_p0044a04║未逾数載，名震天下。馬祖令人馳書，書中作一
GB078n0109_p0044a05║圎相。師開緘，扵圎相中作一點，卻封囘。又令智
GB078n0109_p0044a06║蔵来問：「十二時中以何為境？」師曰：「待汝囘去時
GB078n0109_p0044a07║有信。」蔵曰：「如今便囘。」師曰：「傳語：『卻須問取曹溪。』」
GB078n0109_p0044a08║有僧問：「如何是道？」師曰：「山上有鯉魚，井底有蓬
GB078n0109_p0044a09║塵。」又僧問：「如何是祖師西来意？」師曰：「汝問不當。」
GB078n0109_p0044a10║曰：「如何得當？」師曰：「待吾滅後，即向汝說。」永㤗初，
GB078n0109_p0044a11║師一日坐于峰北石屏之下，見一白衣人，稱是
GB078n0109_p0045a01║天目巾子山人，致禮言曰：「彼山神告我，長安佛
GB078n0109_p0045a02║法有難，遣我護之。非僧相不足以増重法門，願
GB078n0109_p0045a03║度我為沙彌。」師曰：「汝有何能？」曰：「能誦觀音俱胝
GB078n0109_p0045a04║䓁咒，㓛力無比。」師欲驗之，指坐後石屏：「汝能咒
GB078n0109_p0045a05║之令破否？」曰：「可。」遂叱之，石裂為三（今喝石岩是也）。師異
GB078n0109_p0045a06║之，度為沙彌，與名曰「崇慧」，入京寓止章敬寺。大
GB078n0109_p0045a07║曆三年戊申，九月二十三日，太清宮道士史華
GB078n0109_p0045a08║奏，乞與釋氏當代名流角佛法道法勝負。于時
GB078n0109_p0045a09║代宗留神空門，道眾憤疾故有是請。扵東明觀
GB078n0109_p0045a10║架刀為梯，史華登躡而上，如履磴道，緇侣相顧
GB078n0109_p0045a11║無敢躡者。崇慧聞之，謁開府魚朝恩，朝恩為奏
GB078n0109_p0046a01║其事。翼日，𠡠扵章敬寺庭𣗳間梯架，鋒刃銛白
GB078n0109_p0046a02║如霜，増東明觀之梯百尺。觀者如堵，崇慧跣足
GB078n0109_p0046a03║而登，至絕梯而止，忻然躡而下如行平地，以至
GB078n0109_p0046a04║𨂻烈火，探沸油，餐鉄葉為䬪飥，嚼釘線為脆飴。
GB078n0109_p0046a05║史華與道眾視之駭汗，掩袂而走。四眾讃仰，聲
GB078n0109_p0046a06║𠰥雷霆。帝遣中貴鞏廷玉傳宣慰劳，嘉歎至于
GB078n0109_p0046a07║𠕅三，賜紫衣，授鴻臚卿，號曰「護國三蔵」，𠡠安國
GB078n0109_p0046a08║寺居之。尋被召，對問：「師承何人？」慧曰：「徑山高道
GB078n0109_p0046a09║僧法欽，臣之師也。」慧辭以未具戒，不敢受紫衣
GB078n0109_p0046a10║之賜。帝特命開壇，方羯磨，慧𨼆身壇上，莫知所
GB078n0109_p0046a11║往。帝駭異，賜號「性空大師」。時疑觀音應現，救護
GB078n0109_p0047a01║佛法。因慧之奏以禮徑山為師，師名益著。大曆
GB078n0109_p0047a02║中，代宗遣內侍黃鳳持詔致師詣闕，其詞曰：「朕
GB078n0109_p0047a03║聞江左有藴道禅人，德性氷霜，淨行材野。朕虗
GB078n0109_p0047a04║心瞻企，渴仰懸懸，有感必通，國亦大慶。願和尚
GB078n0109_p0047a05║遠䧏中天，𥁞朕皈向，不違願力，應物現形。仍敕
GB078n0109_p0047a06║所經州縣厳粛舘餉。」（勒石現存。）既至闕庭，帝躬迎登
GB078n0109_p0047a07║殿，設座以資法要同弟子之禮。師一日在內庭，
GB078n0109_p0047a08║見帝起立，帝曰：「師何以起？」師曰：「檀越何得向四
GB078n0109_p0047a09║威儀中見貧道？」帝悅，謂忠國師曰：「欲賜欽師一
GB078n0109_p0047a10║名。」忠忻然奉詔，廼賜號「國一」焉。頃之，辭歸，帝曰：
GB078n0109_p0047a11║「此眾生有當度者，彼眾生豈有殊乎？」師曰：「實無
GB078n0109_p0048a01║有法以度眾生。」居內僅一年，每賜繒綵、設御饌，
GB078n0109_p0048a02║皆控而不受。唯布衣蔬食，器用陶匏如平時。相
GB078n0109_p0048a03║國楊綰見而歎曰：「此方外之高士也，難得而名
GB078n0109_p0048a04║焉。」崔趙公甞問：「弟子出家得否？」師曰：「出家是大
GB078n0109_p0048a05║丈夫事，豈将相之所能為？」趙歎賞其言。一時名
GB078n0109_p0048a06║公，如李泌、徐浩、第五琦、陳少㳺䓁凡三十二人
GB078n0109_p0048a07║皆稱門人，問道以求決擇（三十二人姓名列于碑隂）。已而力
GB078n0109_p0048a08║辭，南還𦾔山，餞禮榮輝，敕夲州扵徑山重建精
GB078n0109_p0048a09║舎，度僧七人以奉巾瓶，命州長吏逐月躬至問
GB078n0109_p0048a10║候。久之，刺史請居州之龍興寺，師亦暫往。越之
GB078n0109_p0048a11║連帥憫其民新被𡨥，願師往臨以福芘之。師從
GB078n0109_p0049a01║其請，或半年，或一年，如是者𠕅。復歸龍興與徑
GB078n0109_p0049a02║山，不擇所止。師将示滅于龍興，先期三日，告眾
GB078n0109_p0049a03║曰：「當葬吾扵南庭隙地，勿封勿𣗳，恐妨僧徒之
GB078n0109_p0049a04║菜地。」俗壽九十二，僧臈七十，寔貞元八年十二
GB078n0109_p0049a05║月二十八日也。師悲願弘深，見面聞名，如子得
GB078n0109_p0049a06║母。潜符密契者不知其数，目之為功德山。故東
GB078n0109_p0049a07║至海岱，西及隴蜀，南窮交廣，北𥁞朔方，學者靡
GB078n0109_p0049a08║不慕義而来，志求咨决，到扵天龍，敬向異類皈
GB078n0109_p0049a09║依。地產靈芝，空雨甘露，聖燈夜現，綵雲朝暉（寺之
GB078n0109_p0049a10║玉芝岩、含暉亭因名扵此），猛獸棲其傍，眾禽集其室，白鷴鳥
GB078n0109_p0049a11║鴉就掌而食。有二白兎，馴伏靴履之上，欲師足
GB078n0109_p0050a01║煖。有一雞常随𦗟法，不食生命，師之西也，長鳴
GB078n0109_p0050a02║三日而絕。有一麕，常依禅室不他逰，師之滅亦
GB078n0109_p0050a03║三日而死。貞元九年，德宗賜諡號曰「貞元大覺
GB078n0109_p0050a04║禅師」，塔曰「天中」。憲宗元和十年，賜豐碑，比部郎
GB078n0109_p0050a05║中崔元𦒋撰，左散騎常侍龜登書其碑在寺之
GB078n0109_p0050a06║西南隅。師嗣牛頭宗沠，得法扵素，素師威，威師
GB078n0109_p0050a07║持，持師方，方師巌，巌師嬾融，融師四祖信大師。
GB078n0109_p0050a08║天復中，錢氏刻土，許思兵亂，𤼲塔見二缸合蔵
GB078n0109_p0050a09║肉身如生，髮長覆面，士卒悚拜而去。吳越王厚
GB078n0109_p0050a10║禮重葬于𦾔塔焉。
GB078n0109_p0050a11║苐二代無上禅師
GB078n0109_p0051a01║禅師名鍳宗，湖州長興錢氏子也。祖徽，禮部侍
GB078n0109_p0051a02║郎。父晟，晦德不仕。師少而頴異，風骨不凡，挺然
GB078n0109_p0051a03║有拔俗志。依夲州開元寺大德高間出家，年二
GB078n0109_p0051a04║十七，受具戒，間使習經業，通《淨名》、《思益》二經。棄
GB078n0109_p0051a05║之逰方，謁鹽官悟空禅師，𥁞得其要領。悟空賞
GB078n0109_p0051a06║識，以為堪任大法。咸通三年，至天目東登徑山，
GB078n0109_p0051a07║見𦾔寺自國一去後，僧徒分散殆𥁞，荒凉如傳
GB078n0109_p0051a08║舎。師意欲追還𦾔觀，遂駐錫焉。未幾，百廢具舉，
GB078n0109_p0051a09║道望日遠，學者相尋而至，翕然成大法席，𠜍扵
GB078n0109_p0051a10║江淛。門弟子傑出者，洪察、洪諲、洪詣、洪𡨜，知名
GB078n0109_p0051a11║咸啟行謙、行滿、行真，皆從上宗門爪牙。先是，諲
GB078n0109_p0052a01║以經論自負，師告之曰：「佛祖正法直截亡詮，汝
GB078n0109_p0052a02║𥮅海沙，扵理何益？但能莫存知見，泯絕扵縁，離
GB078n0109_p0052a03║一切心，即汝真性。」諲聞而適悅，即呈偈云：這箇
GB078n0109_p0052a04║非他物　元来不昧機逹而全體現　應處不思議
GB078n0109_p0052a05║師曰：「汝問取察師兄。」察曰：「師弟高見，非吾境界。」
GB078n0109_p0052a06║諲即辭，徧往諸方，至大溈方悟旨。師平時指徒，
GB078n0109_p0052a07║語言切直，類皆如此。咸通七年丙戌閏三月五
GB078n0109_p0052a08║日，集眾說法，端坐而化。閱世七十四，坐四十八
GB078n0109_p0052a09║夏。門人奉全身葬于寺之西大𡨜巌。乾化五年，
GB078n0109_p0052a10║吳越武粛王請于朝，賜諡無上禅師。唐之石士
GB078n0109_p0052a11║雲牙先生沈敬修𢰅〈靈龕銘并序〉，又為之讃曰：
GB078n0109_p0053a01║眉目清開　風神秀𤼲圗入丹青　不差毫髮潭底
GB078n0109_p0053a02║無波　天心印月是兮非兮　師寕有說
GB078n0109_p0053a03║苐三代法濟禅師
GB078n0109_p0053a04║禅師諱洪諲，其先吳興烏程人也，姓吳氏。生而
GB078n0109_p0053a05║神異，長而聦頴，十九依無上禅師削髮，二十二
GB078n0109_p0053a06║往嵩嶽受具。初習律乗，未十日而誦畢，棄之㳺
GB078n0109_p0053a07║心經論，機辯風生，耆宿下之。歸覲無上，無上問
GB078n0109_p0053a08║曰：「汝扵時中将何以報答四恩？」師芒然莫知所
GB078n0109_p0053a09║對，廢食三日。無上方便慰安之，師扵言下有省，
GB078n0109_p0053a10║述偈以進，無上頷之（語具無上章）。未幾乃辭，行脚。始
GB078n0109_p0053a11║謁雲岩，不契。遂造大溈，頓釋蒙滯。𠕅走石霜，得
GB078n0109_p0054a01║末後句。尋遇會昌之難，眾皆悲惋，師曰：「大丈夫
GB078n0109_p0054a02║鍾此厄會，豈非命耶？何乃効兒女乎！」大眾初復
GB078n0109_p0054a03║沙門相。師還故里西峰院，咸通七年上徑山，無
GB078n0109_p0054a04║上委以住持事，師辭甚力。無上曰：「吳中佛法藉
GB078n0109_p0054a05║扵子耳，何辭之有？」開法之初，眾不滿百，未終𡻕
GB078n0109_p0054a06║間，堂餘萬指。僧問：「掩息如灰時如何？」師曰：「猶是
GB078n0109_p0054a07║時人工幹。」僧曰：「幹後如何？」師曰：「耕人田不種。」僧
GB078n0109_p0054a08║曰：「畢竟如何？」師曰：「禾𡦦不臨塲。」僧問：「龍門不假
GB078n0109_p0054a09║風雷勢便透者如何？」師曰：「猶是一品二品。」僧曰：
GB078n0109_p0054a10║「此既是階級向上事如何？」師曰：「不知汝有龍門。」
GB078n0109_p0054a11║僧問：「如霜如雪時如何？」師曰：「猶是污染。」曰：「不汚
GB078n0109_p0055a01║染時如何？」師曰：「不同。」紀僧問：「如何是長？」師曰：「千
GB078n0109_p0055a02║聖不能量。」曰：「如何是短？」師曰：「蟭螟眼裏着不滿。」
GB078n0109_p0055a03║其僧不肯便去，舉似石霜。石霜云：「只為太近寔
GB078n0109_p0055a04║頭。」僧問：「如何是長？」石霜云：「不屈曲。」曰：「如何是短？」
GB078n0109_p0055a05║石霜云：「雙陸盤中不喝采。」佛日長老訪師，師問：
GB078n0109_p0055a06║「承聞長老獨化一方，何以薦逰峰頂？」佛日曰：「朗
GB078n0109_p0055a07║月當空挂，氷霜不自寒。」師曰：「莫便是長老家風？」
GB078n0109_p0055a08║佛日答曰：「峭峙萬重闕，扵中含寳月。」師曰：「此猶
GB078n0109_p0055a09║是文言。作麽生是長老家風？」佛日曰：「今日賴遇
GB078n0109_p0055a10║佛日。」佛日卻問云：「𨼆密至真，時人知有道不得；
GB078n0109_p0055a11║大省無辜，時人知有道得。扵此二途，猶是時人
GB078n0109_p0056a01║昇䧏處，未審長老親道自道如何道？」師曰：「我家
GB078n0109_p0056a02║道處無可道。」佛日曰：「如来路上無𥝠曲，便請玄
GB078n0109_p0056a03║音和一塲。」師曰：「任汝二輪更互照，碧潭雲外不
GB078n0109_p0056a04║相闕。」佛日曰：「為報白頭無限眾，此囬年少莫歸
GB078n0109_p0056a05║鄉。」師曰：「老少同輪無向背，我家去路勿叅差。」佛
GB078n0109_p0056a06║日曰：「一言㝎天下，四句為誰留？」師曰：「汝言有三
GB078n0109_p0056a07║四，我道其中一也無。」師因有偈曰：東西不相顧
GB078n0109_p0056a08║　南北為誰留汝言有三四　我即一也無許州金
GB078n0109_p0056a09║明上座聞師說法頗契石霜，乃曰：「徑山老子，何
GB078n0109_p0056a10║敢說石霜禅！我往問之，彼𠰥果合我，則為渠作
GB078n0109_p0056a11║園頭；如其不然，我則掀倒禅林。」先問石霜：「一毫
GB078n0109_p0057a01║穿眾穴時如何？」石霜云：「直須萬年後。」云：「萬年後
GB078n0109_p0057a02║如何？」石霜云：「登科任汝登科，拔萃任汝拔萃。」後
GB078n0109_p0057a03║問師云：「一毫穿眾穴時如何？」師云：「直須老去。」云：
GB078n0109_p0057a04║「老去後如何？」師云：「光靴任汝光靴，結裹任汝結
GB078n0109_p0057a05║裹。」眀乃作禮，為之治圃三年。師始至是山，適遭
GB078n0109_p0057a06║黃巢之亂。巢之偏帥領卒千餘人見師，師宴坐
GB078n0109_p0057a07║不起。帥以劒揮禅牀者𠕅，師神色不動。帥異之，
GB078n0109_p0057a08║獻寳𠕅拜而去（今禅牀二劍迹猶存）。吳越武粛王微時，師
GB078n0109_p0057a09║一日謂其徒曰：「翌日有異人至，當厚禮以待之。」
GB078n0109_p0057a10║詰朝王至，師乃門迎延于丈室，特異扵他堂，眾
GB078n0109_p0057a11║皆訝之。乃密謂武粛曰：「他日獨覇吳越，當須護
GB078n0109_p0058a01║持佛法，無忘此言。」武粛恭謝而去。及立軍功，收
GB078n0109_p0058a02║杭州，執弟子禮以事扵師，待遇勤厚莫可為比。
GB078n0109_p0058a03║中和二年，表乞賜師紫方袍。景福二年，武粛封
GB078n0109_p0058a04║吳越王，復表乞賜號法濟大師，中國皆制可。乹
GB078n0109_p0058a05║寧二年乙卯九月二十九日，院前檉𣗳忽萎，厨
GB078n0109_p0058a06║內飯如金色。知事白師，師令鳴鐘，大眾雲集，乃
GB078n0109_p0058a07║陞座示眾曰：「牟尼掩足，迦葉蔵峰。彼彼不落見
GB078n0109_p0058a08║聞，一句莫教人說。汝須急切，各自知時。法界𨿽
GB078n0109_p0058a09║長，世人景促。佛法非遠，大道不迷。孝順住持，如
GB078n0109_p0058a10║吾在日。久立珍重！」乃脩書遺武粛王。復命門人
GB078n0109_p0058a11║冲羽、久住、智全䓁遺戒曰：「自吾去後，汝䓁傳器
GB078n0109_p0059a01║住持，凡度徒弟，皆禮吾真為師。兄弟相攝，無忘
GB078n0109_p0059a02║此語。」三十日寅時入滅，俗壽八十三，僧獵六十
GB078n0109_p0059a03║一。以元和八年癸巳𡻕生，大和五年辛亥𡻕
GB078n0109_p0059a04║出家，年一十九。大和九年乙卯𡻕受具戒，年二
GB078n0109_p0059a05║十三。咸通八年丁亥𡻕住持當山，至乾寧二年乙
GB078n0109_p0059a06║卯𡻕，凡二十九年。武粛王自為述讃四十句，又
GB078n0109_p0059a07║諡師為「建初興國大師」，及親號塔曰「廣濟之塔」。
GB078n0109_p0059a08║開平五年辛未𡻕，僧師烈製碑文。貞明二年丙
GB078n0109_p0059a09║子𡻕，立石。武粛王将薨，謂文穆王曰：「吾昔自徑
GB078n0109_p0059a10║山法濟示吾覇業，自此𤼲迹，建國立㓛，故吾常
GB078n0109_p0059a11║厚頋此山焉。他日汝䓁無廢吾志。」其後文穆、忠
GB078n0109_p0060a01║獻、忠懿王皆不忘武粛之遺旨，恩頋山門非他
GB078n0109_p0060a02║可並焉。
GB078n0109_p0060a03║苐四代慧滿扶禅師秀州人。四月初七日忌辰。
GB078n0109_p0060a04║苐五代法警庠禅師杭州人。九月三十日忌辰。
GB078n0109_p0060a05║苐六代脩禅師杭州人。九月十八日忌辰。
GB078n0109_p0060a06║苐七代廣燈湛禅師秀州人。四月廿一日忌辰。
GB078n0109_p0060a07║十方住持
GB078n0109_p0060a08║苐一代祖印悟禅師杭州人。三月十六日忌辰。
GB078n0109_p0060a09║苐二代淨慧隣禅師杭州人。正月念五日忌辰。
GB078n0109_p0060a10║苐三代妙湛慧禅師杭州人。二月三十日忌辰。
GB078n0109_p0060a11║苐四代演教賞禅師杭州人。七月初五日忌辰。
GB078n0109_p0061a01║苐五代寳月方禅師杭州人。五月十六日忌辰。
GB078n0109_p0061a02║苐六代澄慧淵禅師杭州人。十二月六日忌辰。
GB078n0109_p0061a03║苐七代無畏琳禅師湖州人。四月初三日忌辰。
GB078n0109_p0061a04║苐八代淨慧儀禅師秀州人。二月初五日忌辰。
GB078n0109_p0061a05║苐九代覺潤雲禅師信州人。十一月三日忌辰。
GB078n0109_p0061a06║苐十代玄應仁禅師台州人。九月初十日忌辰。
GB078n0109_p0061a07║苐十一代普明舜禅師建寧人。八月三日忌辰。
GB078n0109_p0061a08║苐十二代大悟裕禅師台州人。正月一日忌辰。
GB078n0109_p0061a09║苐十三代佛日大慧杲禅師宣州奚氏，諱宗杲，
GB078n0109_p0061a10║字曇晦，少師魏國公張浚。延居兹山，孝宗為普
GB078n0109_p0061a11║安郡王時聞師名，遣內都監至徑山謁師，師作
GB078n0109_p0062a01║偈以獻，王甚嘉之。及在建邸，復遣內知客請師
GB078n0109_p0062a02║山中，為眾說法，親書「妙喜菴」大字及製真讃寄
GB078n0109_p0062a03║師。又二年即位，賜號「大慧禅師」，復取向所賜宸𦒋
GB078n0109_p0062a04║以御寳識之，恩寵加厚。道法之盛，號臨濟中
GB078n0109_p0062a05║興，凡二千餘眾。一時朝士𠰥馮公濟川、張公九
GB078n0109_p0062a06║成輩皆来問道，故有不動、無垢二軒。𨺼興元年
GB078n0109_p0062a07║八月十日，示𡨜于明月堂。皇帝聞之嗟惜，詔以
GB078n0109_p0062a08║明月堂為妙喜菴，賜諡「普覺」，塔曰「寳光」。
GB078n0109_p0062a09║苐十四代妙空明禅師濠州人。正月十五日忌
GB078n0109_p0062a10║辰。
GB078n0109_p0062a11║苐十五代真歇了禅師左綿雍氏，諱清了。得法
GB078n0109_p0063a01║扵丹霞淳禅師。出世真州長蘆，遷四明寳陀、台
GB078n0109_p0063a02║之天封、閩之雪峰，詔住温州龍翔，陞兹山。慈寧
GB078n0109_p0063a03║皇太后命開山臯亭崇先，及修全身塔彼寺西
GB078n0109_p0063a04║華桐塢。
GB078n0109_p0063a05║苐十六代佛行月堂昌禅師湖州人。正月廿日
GB078n0109_p0063a06║忌辰。
GB078n0109_p0063a07║苐十七代佛海妙空訥禅師秀州人。十一月廿
GB078n0109_p0063a08║六日忌辰。
GB078n0109_p0063a09║苐十八代照堂一禅師明州人。三月十九日忌。
GB078n0109_p0063a10║苐十九代圎悟粹禅師福州人。正月廿八日忌。
GB078n0109_p0063a11║苐二十代佛慧可菴衷禅師婺州人。六月初九
GB078n0109_p0064a01║日忌辰。
GB078n0109_p0064a02║苐二十一代大禅明禅師秀州人，妙喜會中龍
GB078n0109_p0064a03║象。叢林所謂「明大禅」也。身長八尺，腹大十圍，所
GB078n0109_p0064a04║至人必聚觀之。出世舒州投子，遷長蘆，詔住兹
GB078n0109_p0064a05║山，道望甚著。先是，陽和王夢一異僧，長身巨腹，
GB078n0109_p0064a06║言欲化蘇州一庄。翌旦，師忽杖屦徙步而至，和
GB078n0109_p0064a07║王見師竒偉，與夢中見者無異。茶罷，師首言：「大
GB078n0109_p0064a08║王庄田至多，可施蘇州一庄以為徑山供佛齋
GB078n0109_p0064a09║僧無窮之福。」和王未有可否，因令辦齋飯，罷便
GB078n0109_p0064a10║出，更無他語。時內外閧然，傳言和王以蘇州庄
GB078n0109_p0064a11║施徑山長老，遂逹孝宗聖𦗟。會和王入朝，上為
GB078n0109_p0065a01║言：「聞卿捨蘇州庄與徑山，朕當為蠲免賦稅。」和
GB078n0109_p0065a02║王謝恩，歸即以庄𨽾徑山。此庄𡻕出二萬斛，犂
GB078n0109_p0065a03║牛舟車解庫應用，百事具足。師扵緇素有大因
GB078n0109_p0065a04║縁，江浙、兩湖皆號之為布袋和尚𠕅出焉。六月
GB078n0109_p0065a05║初七日忌辰。
GB078n0109_p0065a06║苐廿二代無䓁才禅師杭州人。六月廿六日忌。
GB078n0109_p0065a07║苐廿三代佛日普慈聞禅師𨺼興人。十一月初
GB078n0109_p0065a08║四日忌辰。
GB078n0109_p0065a09║苐廿四代寓菴潛禅師興化人。六月四日忌辰。
GB078n0109_p0065a10║苐廿五代密菴傑禅師福州鄭氏。謁應菴扵衢
GB078n0109_p0065a11║之眀果。一日菴問：「如何是正法眼？」師遽答曰：「破
GB078n0109_p0066a01║沙盆。」菴頷之。出世衢之烏臣，遷祥符、蒋山、華蔵，
GB078n0109_p0066a02║詔住兹山、靈𨼆，晚居天童。後示𡨜，塔于天童之
GB078n0109_p0066a03║中峰。六月十二日忌辰。
GB078n0109_p0066a04║苐廿六代別峰印禅師嘉州李氏，得法扵華蔵
GB078n0109_p0066a05║民禅師。首在鄉連主数剎，後𠕅出峽，住保寧、金
GB078n0109_p0066a06║山、雪竇，及至兹山。彌浹，孝宗召對選德殿奏對
GB078n0109_p0066a07║稱旨，此日賜肩輿扵東華門內。上註《圎覺經》，遣
GB078n0109_p0066a08║使馳賜命作序，師具表奏謝，仍進頌曰：古佛與
GB078n0109_p0066a09║今佛　同一廣長舌扵無途轍中　為物啟途轍撥
GB078n0109_p0066a10║開千嶂雲　放出一輪月普令大地人　言下悉照
GB078n0109_p0066a11║徹覺亦無可圎　幻亦無可滅只此無亦無　紅罏
GB078n0109_p0067a01║一點雪稽首佛與佛　字字無異說既經一夜之
GB078n0109_p0067a02║覧，皇情大悅。及年邁，益厭住持，奏乞菴居得請。
GB078n0109_p0067a03║終後，葬于菴之西岡，諡「慈辨禅師」，塔曰「智光」。十
GB078n0109_p0067a04║二月初八日忌辰。
GB078n0109_p0067a05║苐二十七代塗毒筞禅師台州人。七月廿七日
GB078n0109_p0067a06║忌辰。
GB078n0109_p0067a07║苐二十八代佛照普慈宗覺光禅師臨江新喻
GB078n0109_p0067a08║人，姓彭，諱德光，得法扵妙喜。乾道丁亥，台守李
GB078n0109_p0067a09║侍郎浩延住鴻福，徙光孝。孝宗雅聞師名，淳熈
GB078n0109_p0067a10║三年詔開堂靈𨼆，召入觀堂。留五宿，数問佛法
GB078n0109_p0067a11║大意，師敷奏直截，上大悅，賜「佛照禅師」之號。明
GB078n0109_p0068a01║年，𠕅對，進〈宗門直指〉。以都下劳應接，丐間山林，
GB078n0109_p0068a02║得賜歸。育王建移御重華，趣令入覲。漏下十刻
GB078n0109_p0068a03║乃退。紹熈四年，改涖兹山，師力辭，孝宗曰：「朝時
GB078n0109_p0068a04║相見耳。」慶元元年，許還育王。師老東菴，嘉㤗三
GB078n0109_p0068a05║年三月二十日，說偈而逝，塔全身扵東菴之後。
GB078n0109_p0068a06║諡「普慧宗覺大禅師」，塔曰「圎鍳」。
GB078n0109_p0068a07║苐廿九代雲菴慶禅師建寧人。十月廿三日忌。
GB078n0109_p0068a08║苐三十代佛智蒙菴聡禅師福州人。十一月十五
GB078n0109_p0068a09║日忌辰。
GB078n0109_p0068a10║苐三十一代佛日石橋宣禅師蜀嘉㝎許氏。橘
GB078n0109_p0068a11║洲曇公是其同氣。嘉㝎丁丑，獲知承相魯國俾
GB078n0109_p0069a01║居兹山，創化城接待扵雙谿之上，眉山楊汝明
GB078n0109_p0069a02║記頗詳。及師示𡨜，乃塔于其後。十二月十三日
GB078n0109_p0069a03║忌辰。
GB078n0109_p0069a04║苐三十二代佛心浙翁琰禅師台州人。七月十
GB078n0109_p0069a05║七日忌辰。
GB078n0109_p0069a06║苐三十三代佛行少林崧禅師建寧人。二月廿
GB078n0109_p0069a07║二日忌辰。
GB078n0109_p0069a08║苐三十四代佛鑑無凖範禅師蜀梓潼雍氏，依
GB078n0109_p0069a09║破菴先得旨。出世明之清凉，遷焦山、雪竇，被旨
GB078n0109_p0069a10║移育王及兹山。居二十年，𨿽兩丁火厄而旋復
GB078n0109_p0069a11║𦾔觀，號法席全盛。仁宗甞召見扵修政殿，奏對
GB078n0109_p0070a01║詳明，上為之動色，賜金欄僧伽梨。仍宣詣慈明
GB078n0109_p0070a02║殿陞座，上𡸁簾而𦗟，以師所說法要示叅政陳
GB078n0109_p0070a03║公貴𧨏。陳公奏云：「簡明直截，有補聖治。」乃賜「佛
GB078n0109_p0070a04║鑑禅師」號。師去寺四十里，作室接雲水，上親洒
GB078n0109_p0070a05║宸𦒋，賜額曰「萬年正續」。淳祐己酉三月十八日，
GB078n0109_p0070a06║書偈而逝，全身葬正續之側，塔曰「圎照」。
GB078n0109_p0070a07║苐三十五代癡絕冲禅師武信長江荀氏，從曺
GB078n0109_p0070a08║源，生扵妙果。悟旨出世嘉禾光孝，陞蒋山、雪峰，
GB078n0109_p0070a09║詔住天童，復有旨補靈𨼆，尋退𨼆金陵。京兆尹
GB078n0109_p0070a10║莭齋趙公遣書命為法華開山，而敕牒住徑山
GB078n0109_p0070a11║之命継至。師謂：「不赴法華則不信，重違君命則
GB078n0109_p0071a01║不恭。失恭與信，何以為後學法？」乃幡然而作，留
GB078n0109_p0071a02║法華逾月，即登徑山。故神人響合，惟聲如雷。臨
GB078n0109_p0071a03║示滅，手書龕記叙得法之由。及辭眾，上堂語至
GB078n0109_p0071a04║夜分，起坐，移頃而逝。壽八十二，臈六十一，茶毘
GB078n0109_p0071a05║奉骨葬金陵玉山菴，分其半建塔莆田玉芝菴。
GB078n0109_p0071a06║三月十五日忌辰。
GB078n0109_p0071a07║苐三十六代佛海石谿月禅師眉州人。六月初
GB078n0109_p0071a08║九日忌辰。
GB078n0109_p0071a09║苐三十七代佛智偃谿聞禅師閩侯官人。六月
GB078n0109_p0071a10║十四日忌辰。
GB078n0109_p0071a11║苐三十八代佛心荊叟珏禅師婺州人。十二月
GB078n0109_p0072a01║初十日忌辰。
GB078n0109_p0072a02║苐三十九代淮海肇禅師通州人。六月十日忌。
GB078n0109_p0072a03║苐四十代虗堂愚禅師明州人。十月八日忌辰。
GB078n0109_p0072a04║苐四十一代蔵叟珍禅師泉州人。五月廿一日忌。
GB078n0109_p0072a05║苐四十二代虗舟度禅師楊州人。四月廿四日忌。
GB078n0109_p0072a06║苐四十三代雲峰高禅師福之長谿人，諱妙高。
GB078n0109_p0072a07║見偃谿扵育王，入室掌蔵鑰。一日，谿舉：「譬如牛
GB078n0109_p0072a08║過窓楞，頭角四蹄都過了，因甚尾巴過不得？」師
GB078n0109_p0072a09║劃然有省，答曰：「鯨吞海水𥁞，露出珊瑚枝。」谿可
GB078n0109_p0072a10║之。出世南興大蘆，遷江隂勸忠、霅川何山，朝命
GB078n0109_p0072a11║陞蒋山。至元𢈏辰，遷兹山。寺罹回禄，草創▆什
GB078n0109_p0073a01║一，師究心興建，不十年，悉還𦾔觀。戊子，江淮棇
GB078n0109_p0073a02║統揚輦真加率江南禅教諸山朝覲，師遂趋京。
GB078n0109_p0073a03║上問：「禅以何為宗？」師奏：「淨智妙圎，體夲空𡨜。非
GB078n0109_p0073a04║見聞、覺知、思慮、分別所能到。」宣問𠕅三，師歷舉
GB078n0109_p0073a05║西天東土諸祖因縁，大抵禅是正法眼蔵，涅槃
GB078n0109_p0073a06║妙心超最上乗，孰有過扵禅？詞旨明顯，餘二千
GB078n0109_p0073a07║言。上大悅，陛辭南歸。徑山復災，師謂眾曰：「吾宿
GB078n0109_p0073a08║負此山債耳！」遂竭力𠕅營建，匯殿坡為池，他屋
GB078n0109_p0073a09║以次落成。癸巳六月十七日，書偈而逝。
GB078n0109_p0073a10║苐四十四代虎岩伏禅師淮安人。七月二日忌。
GB078n0109_p0073a11║苐四十五代夲源逹禅師台州人。十二月十八
GB078n0109_p0074a01║日忌辰。
GB078n0109_p0074a02║苐四十六代晦機熈禅師𨺼興人。八月十七日
GB078n0109_p0074a03║忌辰。
GB078n0109_p0074a04║苐四十七代大圎佛鑑虗谷陵禅師四月十二
GB078n0109_p0074a05║日忌辰。
GB078n0109_p0074a06║苐四十八代佛日普照元叟端禅師族臨海何
GB078n0109_p0074a07║氏，諱行端。從俗叔父茂上人得度扵餘杭化城
GB078n0109_p0074a08║院，叅蔵叟扵徑山得旨。大德𢈏子，出世湖之資
GB078n0109_p0074a09║福，名聞京國，特旨賜「慧文正辯禅師」。行中書省
GB078n0109_p0074a10║平章張閭公舉師住中天竺，復遷居靈𨼆。有旨
GB078n0109_p0074a11║設水陸齋于金山，命師說法，竣事入覲，奏對稱
GB078n0109_p0075a01║旨，加賜「佛日普照」之號。南歸，即退閭于良渚之
GB078n0109_p0075a02║西菴。至治壬戌，三宗四眾相率白扵行宣政院，
GB078n0109_p0075a03║請師補處兹山，仍闔詞奏請䧏璽書護持。師至
GB078n0109_p0075a04║是凡三被金襴之賜，人以為榮，而師莫如也。虎
GB078n0109_p0075a05║岩住兹山時，師為苐一座。每聞虎岩法座上舉
GB078n0109_p0075a06║云：「度宗為北兵攻急，命道士設大醮，奏章天庭，
GB078n0109_p0075a07║問國家重事。高公伏章久不得報，既竣事問故，
GB078n0109_p0075a08║高公云：『為㝎徑山四十八代住持，天門不開，故
GB078n0109_p0075a09║得報遲也。』」虎岩舉此夸眾，謂：「住持豈苟然？至扵
GB078n0109_p0075a10║四十八代住持尚預㝎之天庭！」師聞頗心非之。
GB078n0109_p0075a11║及師住此山，適當其次。至正辛巳終，窆全身扵
GB078n0109_p0076a01║𡨜照塔院，壽八十八。八月初四日忌辰。
GB078n0109_p0076a02║苐四十九代廣慈曇芳忠禅師南康人。十月二
GB078n0109_p0076a03║十八日忌辰。
GB078n0109_p0076a04║苐五十代佛慈法喜南楚悅禅師𨺼興人。十月
GB078n0109_p0076a05║二日忌辰。
GB078n0109_p0076a06║苐五十一代慧性文敏古𣇓銘禅師明州人。正
GB078n0109_p0076a07║月二十二日忌辰。
GB078n0109_p0076a08║苐五十二代佛慧慈照竺遠源禅師南康人。六
GB078n0109_p0076a09║月二十六日忌辰。
GB078n0109_p0076a10║苐五十三代以中及禅師蘇州人。九月四日忌。
GB078n0109_p0076a11║苐五十四代悅堂顏禅師明州人。八月廿三忌。
GB078n0109_p0077a01║苐五十五代季潭泐禅師台州人。九月初十日，
GB078n0109_p0077a02║晨起喚侍者曰：「這個聻者！」茫然。師曰：「苦。」遂𡨜。
GB078n0109_p0077a03║苐五十六代象源㳤禅師台州人。六月初四日，
GB078n0109_p0077a04║趍入門曰：「殺来了！殺来了！作麽生避！」遂坐脫。
GB078n0109_p0077a05║第五十七代復原報禅師台州人。九月二十六
GB078n0109_p0077a06║日，忽拍手曰：「阿呵呵！大眾是甚麽看取？」竟𡨜。
GB078n0109_p0077a07║第五十八代大宗興禅師台州人。三月十一日，
GB078n0109_p0077a08║忽嘆曰：「夫三十，婦六齡，畢竟偶不成。」遂坐去。
GB078n0109_p0077a09║第五十九代止菴祥禅師杭州人。十月十三日
GB078n0109_p0077a10║𠋣座曰：「一隊噇糟漢，我爭如你何不道！」竟𡨜。
GB078n0109_p0077a11║苐六十代呆菴莊禅師台州人也。住持徑山，學者
GB078n0109_p0078a01║雲合，說法酬問，迅𠰥疾雷。有《呆菴語録》行扵世。
GB078n0109_p0078a02║誦師言則見轟轟然，誠宗門偉人也。忽扵十月
GB078n0109_p0078a03║二十三日云：「難！難！二八嬌娘上高山，老僧扶不
GB078n0109_p0078a04║得。」言竟遂𡨜。厥年𡻕次誌者失載。
GB078n0109_p0078a05║第六十一代岱宗㤗禅師紹興人。盥罷即坐𡨜。
GB078n0109_p0078a06║苐六十二代伯藴琇禅師蘇州人。𠋣杖而逝。
GB078n0109_p0078a07║苐六十三代敬菴莊禅師台州人。含笑坐化。
GB078n0109_p0078a08║苐六十四代雷菴澤禅師蘇州人。八月初五化。
GB078n0109_p0078a09║苐六十五代月江淨禅師金華人。念佛坐去。
GB078n0109_p0078a10║苐六十六代雪崖珂禅師金陵人。晝沐而逝。
GB078n0109_p0078a11║苐六十七代西疇頃禅師會𥟵人。整衣坐去。
GB078n0109_p0079a01║嘉靖𢈏寅仲春，大尹尹公入寺祝延，因覧荒
GB078n0109_p0079a02║景，憫其苔莓剥落，嘆息于斯，囙檢𦾔集，頗得
GB078n0109_p0079a03║其詳矣。曩時，板集𡻕深幾泯，賴補缺略，勉寺
GB078n0109_p0079a04║捐資重刻于兹，纘述自六十八代至八十代
GB078n0109_p0079a05║次列于左焉。
GB078n0109_p0079a06║苐六十八代宇中宸禅師金華人。徑行頃坐去。
GB078n0109_p0079a07║苐六十九代傑𡶶英禅師金華人。持《金剛》而逝。
GB078n0109_p0079a08║苐七十代一清𠀡禅師江右廬陵人也。別號潔
GB078n0109_p0079a09║祖，為歐陽族。自幼頴悟異群，不茹葷酒，厭塵俗，
GB078n0109_p0079a10║遂出家，扵寳禮正宗忠公授業焉。宣德改元丙
GB078n0109_p0079a11║午，得度扵右街雲海法師，潜侍香于大天界達
GB078n0109_p0080a01║會中，即左街講經，制授弘慈普應禅師是也。随
GB078n0109_p0080a02║典蔵事，未幾，陞首座。開古蹟黑塔于都阜城門
GB078n0109_p0080a03║之西隣，朝天宮之右傍也，個磚片瓦皆自手焉。
GB078n0109_p0080a04║正統癸亥，聞于
GB078n0109_p0080a05║上，敕額曰「弘慶禅寺」，即黑塔也。師𢬌萃超群卓
GB078n0109_p0080a06║卓然。初主水月，次遷南通法至，開山弘慶，自此
GB078n0109_p0080a07║道風浩蕩，朝野知名。正統丙寅，右街𠵊世大功
GB078n0109_p0080a08║德兩菴宗師䓁，薦師于春官，𠰥大宗伯胡公老
GB078n0109_p0080a09║先、鉅卿名公莫不推賞，遂有雙徑之行。覺山馮
GB078n0109_p0080a10║寕印施《華厳》大經，并亟繍幡幢，入殿恭養。一時
GB078n0109_p0080a11║金臺諸檀越，沈福誠、杜弘真䓁欣然𤼲心，鬻鐵
GB078n0109_p0081a01║鑄佛三軀，鐘罄聲、雲板、香罏、花瓶𠰥干對。越明年，
GB078n0109_p0081a02║丁卯入院。浙江都指揮使司張公䓁敬師道行，
GB078n0109_p0081a03║咸嘉獎助住持所履之事，大有逕庭。其他俻乎
GB078n0109_p0081a04║𦒋林張先生之序，此盖述其大要云。
GB078n0109_p0081a05║苐七十一代無極灝禅師誦《心經》坐脫。
GB078n0109_p0081a06║苐七十二代宗勝胤禅師常時禮佛，一日卧去。
GB078n0109_p0081a07║苐七十三代正覺成禅師持戒精專，無病而𡨜。
GB078n0109_p0081a08║苐七十四代用璚琚禅師禅定不懈，端坐默化。
GB078n0109_p0081a09║苐七十五代竺芳蕋禅師常說法勉人，忽坐逝。
GB078n0109_p0081a10║苐七十六代庭禮訓禅師十年不出戶，忽坐去。
GB078n0109_p0081a11║苐七十七代天才英禅師每勸人念佛，念佛終。
GB078n0109_p0082a01║苐七十八代悅山愷禅師常笑無嗔，亦笑而𡨜。
GB078n0109_p0082a02║苐七十九代石窓珉禅師躭文證果，趺坐而化。
GB078n0109_p0082a03║苐八十代月林鏡禅師杭州人。住徑山時，進士
GB078n0109_p0082a04║張公寕讃之曰：「宓以舞鳳飛龍，五結青蓮扵天
GB078n0109_p0082a05║目；靈雞馴兎，一鑑光徹扵祖師。地既曰靈，天其
GB078n0109_p0082a06║有待，共惟新命。徑山堂上大和尚鏡公月林禅
GB078n0109_p0082a07║師，瑞芝三秀，古栢十圍，得正度扵無傳，嗣玅法
GB078n0109_p0082a08║扵東嶼。頃者五百間，清風淨掃，人望方歸。邇来
GB078n0109_p0082a09║三十年，優鉢猛闓，王氣猶在。起龍瞑扵下界，興
GB078n0109_p0082a10║象教扵中衰。承相開𨕖佛塲，和尚晤出世法。乗
GB078n0109_p0082a11║流而行，遇徑而止。命當年國一亦起扵崑山，容
GB078n0109_p0083a01║首度坡仙重㳺扵方丈。凡吾方外之交𥁞讃僧
GB078n0109_p0083a02║中此郎。」師少頴異，穉齡出家，弱𠜍剃染。專淨業，
GB078n0109_p0083a03║間叩名碩，俾𠫵夲来人，久乃省，作偈曰：「夲来人，
GB078n0109_p0083a04║夲来人，無腦無頭作麽尋？驀然揪著箇鼻孔，試
GB078n0109_p0083a05║勘元来是白丁。」碩見睨視曰：「可是。」師與一摑，由
GB078n0109_p0083a06║是名振一時。正德己卯歸𡨜，年八十六，塔凌霄
GB078n0109_p0083a07║東崕。
GB078n0109_p0083a08║
GB078n0109_p0083a09║
GB078n0109_p0083a10║
GB078n0109_p0083a11║徑山集中
GB078n0109_p0084a01║
GB078n0109_p0084a02║
GB078n0109_p0084a03║
GB078n0109_p0084a04║
GB078n0109_p0084a05║
GB078n0109_p0084a06║
GB078n0109_p0084a07║
GB078n0109_p0084a08║
GB078n0109_p0084a09║
GB078n0109_p0084a10║
GB078n0109_p0084a11║