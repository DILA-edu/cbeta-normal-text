I01n0023_p0060a00║No. 23
I01n0023_p0060a00║孫遼浮圖銘
I01n0023_p0060a01║大魏正光五年歲次甲辰七月己酉朔廿
I01n0023_p0060a02║五日癸酉。故蘭倉令孫府君浮圖之銘記。
I01n0023_p0060a03║君姓孫。名遼。定州人也。綿緒太原。分流樂
I01n0023_p0060a04║安。爵土有因。遂居鉅鹿焉。君稟業沖明。惠
I01n0023_p0060a05║性天聰。少懷淨行。長而彌潔。悟三有之无
I01n0023_p0060a06║常。體四趣之沈溺。洞達苦空。超鑒十相。是
I01n0023_p0060a07║以童丱之年。信心三寶。厥齡十八。禁酒斷
I01n0023_p0060a08║肉。脩齋持戒。心無染縛。善能開化。方便導
I01n0023_p0060a09║物。聞其善者。欣若己身。見其惡者。引出火
I01n0023_p0060a10║宅。又不以支節之痛。亦其无我之念。遂燒
I01n0023_p0060a11║兩指。盡身供養。至於經行業道之處。必捨
I01n0023_p0060a12║離親愛。敦崇在內。託心禪定。永樂道場。至
I01n0023_p0060a13║延昌年中。屬　皇上宣帝。▆蕳舊臣。即拜
I01n0023_p0060a14║前縣。辭不獲免。俯仰從任。善於治方。敷揚
I01n0023_p0060a15║恩澤。化均魯恭。德侔西門。名振關左。限過
I01n0023_p0060a16║將代。百姓愛仰。率土戀慕。若失慈父。還京
I01n0023_p0060a17║數年。仍懃道業。將登顯位。以　彰庸績。春
I01n0023_p0060a18║秋六十七。前件年日。寢疾三朝。卒於京師。
I01n0023_p0060a19║權殯此處。有子顯就。靈鳳。子沖等。追述亡
I01n0023_p0060a20║考。精誠之功。敬造浮圖一區。置於　墓所。
I01n0023_p0060a21║願令事与須彌等壽。理与日月齊明。永流
I01n0023_p0060a22║懿迹。式傳不朽。迺作銘曰。
I01n0023_p0060a23║二儀無像。四天傳則。靈剎開神。梵堂啓或。
I01n0023_p0060a24║伊我君公。秉心淵默。深覩正真。妙達通塞。
I01n0023_p0060a25║淹迴聖迹。寢息神光。裁辯權實。離柝舊章。
I01n0023_p0060a26║十塵外遣。五陰內忘。蒸斯沈溺。作彼舟航。
I01n0023_p0060a27║出宿一廛。遄臨百里。秋蝗遠飛。春翬近止。
I01n0023_p0060a28║清淨未儔。蕳率誰擬。方覲彌陀。遽淪濛汜。
I01n0023_p0060a29║咨余小子。末命將淪。構茲寶塔。綴此遺塵。
I01n0023_p0060a30║崇功去劫。樹善來因。舟壑雖改。永播天人。