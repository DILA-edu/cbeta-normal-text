I01n0025_p0063a01║No. 25
I01n0025_p0063a02║常煥等造浮圖記
I01n0025_p0064a01║夫守真者淨。淨為悟法之基。培本者因因即現
I01n0025_p0064a02║果之證。西域之聖靈宣布。而東土之妙諦迺得
I01n0025_p0064a03║矣。方大化之初流。遐陬咸被其光。洎金象之呈
I01n0025_p0064a04║露。智愚胥仰其暉。是以豪眉之容。飾于陽門。紺
I01n0025_p0064a05║髮之形。圖諸夜臺。逮　　皇魏受圖。光宅崧洛。
I01n0025_p0064a06║篤信彌殷。法教愈盛。王公貴人。舍眥財如脫屣。
I01n0025_p0064a07║樵豎牧奴。視服役如歸市。于是招提森列。寶塔
I01n0025_p0064a08║高聳。金剎耀日。宮殿暎月。寫天上之姿。模山中
I01n0025_p0064a09║之影。袈衣未啟。士女之羅拜滿前。經聲迭續。檀
I01n0025_p0064a10║越之參贊盈階。粉飾莊嚴。莫令為逾。佛弟子常
I01n0025_p0064a11║煥等。以寺內有五級浮圖一塸。建自永昌。後因
I01n0025_p0064a12║兵劫。遂至巔仆。雖屢加增葺。絕少完繕。今集眾
I01n0025_p0064a13║同建。庶臻永固。非敢云不可稱量。不可思議之
I01n0025_p0064a14║功德。直願恒河沙數。同追斯福。
I01n0025_p0064a15║　　大魏孝昌二年歲次丙午八月庚辰朔四
I01n0025_p0064a16║　　日癸未建訖
I01n0025_p0064a17║　　鎮遠將軍洛州騎兵參軍常煥
I01n0025_p0064a18║　　冠軍將軍并州刺史杜延
I01n0025_p0064a19║　　浮圖主修梵寺法師曇印
I01n0025_p0064a20║　　浮圖主胡統寺法師道顯
I01n0025_p0064a21║　　浮圖主景明寺法師雲淨
I01n0025_p0064a22║　　浮圖主莊嚴寺法師法悟
I01n0025_p0064a23║　　唯那主　譚庚　　常印　　栢年
I01n0025_p0064a24║　　唯那主　劉遷　　邊紹　　江尚
I01n0025_p0064a25║　　唯那主　古啟　　祖任