I01n0032_p0082a00║No. 32
I01n0032_p0082a00║大魏故昭玄沙門大統令法師墓誌銘
I01n0032_p0082a00║蓋
I01n0032_p0082a01║大魏故昭
I01n0032_p0082a02║玄沙門大
I01n0032_p0082a03║統令法師
I01n0032_p0082a04║之墓誌銘
I01n0032_p0082b00║銘
I01n0032_p0082b01║魏故昭玄沙門大統僧令法師墓誌銘
I01n0032_p0082b02║法師緣姓杜。京兆人也。幼而敏惠。志尚清虛。爰在兒童。脫
I01n0032_p0082b03║俗歸道。學既多聞。善亦兼濟。散袟濡翰。怡然自得。若其涉
I01n0032_p0082b04║獵群品。富同河漢。討論微賾。殆剖秋豪。良以三空靡遺。九
I01n0032_p0082b05║典咸達。居室遐應。鳴皋自遠。高祖光宅土中。憲章大備。存
I01n0032_p0082b06║心釋氏。注意法輪。由此聞風欽想。發於寤寐。嘉命苹心。荷
I01n0032_p0082b07║錫來遊。至若振塵式乾。洞窮幽旨。故以造膝嗟善。徘徊定
I01n0032_p0082b08║倦。武明之世。禮遇彌隆。乃以法師為嵩高閑居寺主。飲泉
I01n0032_p0082b09║庇樹。嘯想煙霞。一丘一壑。得之懷抱。實有高蹈之志。非無
I01n0032_p0082b10║遂往之情。雖跡出塵中。而尚羈世綱。尋被徵為沙門都維
I01n0032_p0082b11║那。屢自陳遜。終不見許。既弗獲以禮。便同之畏法。莊帝聿
I01n0032_p0082b12║興。仍轉為統。自居斯任。彌歷數朝。事無蹔壅。眾咸歸德。今
I01n0032_p0082b13║上龍飛。固乞收退。頻煩切至。久而方允。於是隱輪養志。保
I01n0032_p0082b14║素任真。形影雖留。心神已化。俄遘篤疾。奄然辭世。行年八
I01n0032_p0082b15║十有一。臨終自得。安然若歸。天子追悼。敕主書任元景詣
I01n0032_p0082b16║寺宣慰。二月三日丙辰。窆於芒山之陽。弟子智微。道遜。覺
I01n0032_p0082b17║意等。痛慈顏之長往。懼大義之將乖。興言永慕。乃作銘曰。
I01n0032_p0082b18║天生英德。志逸旻穹。孤拔塵表。獨得環中。道与物合。行共
I01n0032_p0082b19║時融。百代飛譽。千載垂風。道逸繢庭聲飛未闕。見重高帝。
I01n0032_p0082b20║尺書屢發。雅論移天。清談動月。其人雖往。斯音未歇。
I01n0032_p0082b21║　大魏永熙三年歲次甲寅二月甲寅朔三日丙辰