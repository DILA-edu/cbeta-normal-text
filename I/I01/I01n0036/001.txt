I01n0036_p0089a01║No. 36
I01n0036_p0089a02║安村道俗一百餘人修塔記
I01n0036_p0090a01║夫脩心始行。必資願表。表願功能。道由生養。生養之功。謂之塔像。故八塔顯自碧林。
I01n0036_p0090a02║影髮著之香樹。是使見形立善。範像流今。若非曠積深因。慈悲宿造。則必弱喪忘歸。
I01n0036_p0090a03║長迷誰覺。唯雅見君子能改步迷方。控平軒於一乘。移心弱喪。汎神舟於三路。是以
I01n0036_p0090a04║獲嘉縣東。清流福地。號曰安村。有大檀主。　　　置立尼寺。有故天宮一區。年久事
I01n0036_p0090a05║遐。神功頓毀。寶色莊嚴。散靈像於輕塵。陵雲雅製。落真儀於重壤。玉地深經。髣髴若
I01n0036_p0090a06║存。寶相祇林。神容中斷。乃復道俗一百餘人。發悟自心。輕財重道。捨身命財。共脩故
I01n0036_p0090a07║塔。始末十旬。微功乃就。復妙相於靈山。還湛一於雙樹。義感去來。精貫▆在。邈象護
I01n0036_p0090a08║於金經。超名敕於玉牒。釋梵來儀。乘碧霧以通煙。四王效像。曜五花於日月。淨水香
I01n0036_p0090a09║雲。若離復合。異物芬芳。殊方恒在。金剛豈遠。此地長春。十種莊嚴。事同紫岸。因茲業
I01n0036_p0090a10║也。一百人等。發斯洪願。願令　皇家。寶運深基。道契二儀之堅。玉蒂金根。福同九山
I01n0036_p0090a11║之宅。異物諍祥。雲華帝門。奇[王*匊]競像。風翻上國。破四魔於五雲。拔三鋒於四濘。甘露
I01n0036_p0090a12║淨音。導一乘於方方。法水金開。灌千迷於莫二。三有一歸。同軒佛寶。哀鸞和雅。調八
I01n0036_p0090a13║梵於清蓮。冥讚空絃。妙龍舟於幽俗。往聖所以懸苻。來賢所以共一。思報四恩。常脩
I01n0036_p0090a14║□度。火劍自消。三途永息。莫不盡化還无。妙鄰二智。滅諦夷然。誰非佛者。奉慈氏於
I01n0036_p0090a15║初覺。會千佛於淨年。正心正見。唯願如是。
I01n0036_p0090a16║　　　　　　　　　　唯大魏天平四年歲次丁巳七月甲午朔廿五日戊午