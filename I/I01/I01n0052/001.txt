I01n0052_p0133a01║No. 52
I01n0052_p0133a02║比丘道𬎞造像記
I01n0052_p0134a01║大魏武定七年歲次己巳四月丙戌朔四月八日癸巳　司州魏郡易陽人今為武安龍山寺主比丘道𬎞記
I01n0052_p0134b01║夫萬相具朗。非有非無。是非雙寂。人莫知其元。所以然者。皆由積善空王之前。
I01n0052_p0134b02║苦行授記之後。便能絜真見樹。定想三九。亦能麾五指以伏狂象。併鬼王於壙
I01n0052_p0134b03║野。把火龍而盤掌。指熾焱而為長流。特挺孤秀。英奇若此。遉顯伏致滅者矣。況
I01n0052_p0134b04║聚沙泡沫。寧無壞乎。是以此法師。名道諱𬎞。迺承波長漢。赤龍之胤。元在河間。
I01n0052_p0134b05║今寄居易陽人也。棄彼宮城。割愛辭親。倍加韶響。非情所翫。遂寫素服。懃心道
I01n0052_p0134b06║君。雖同生滅。遠鑒始終。古今競曉。絜行桑門。纖理靡損。持禁帶浮。罹剎杜塞。懼
I01n0052_p0134b07║念傷蘭。斷息繼草。清清志絜。春松無以侔其鮮。希希獨穎。夜炬無以匹其照。方
I01n0052_p0134b08║欲拔苦窟宅。雲昇彼岸。都不復以世慕為榮也。便率彼英傑。信心令儁一百餘
I01n0052_p0134b09║人。共裁己貴。同尊上道。且使育王盡藏。須達傾珍。無以比其福。即乃運石荊巖。
I01n0052_p0134b10║左置文碑。右法勇塔。雕錯漏彩。連剋聖容之質。狀如真見。晌𣌟若丹霞之斑。金
I01n0052_p0134b11║瓔向[穴/光]。如曜靈之入魚淵。兼下神蔡。奇章顯分。亦治形影。漢朝感夢。宋君偤勇。
I01n0052_p0134b12║陵風拊伏。若真鎮神川於中庭。顯志長衢。遊人之矚目者也。珞珞若七星之紀
I01n0052_p0134b13║天。巖巖如五岳之綱地。馨風遐振。璨爛彌遠。聲霑北海。飛嚮南冥。故為作頌曰。
I01n0052_p0134b14║彌劫長遠。積善空王。行端万有。難比難方。散髮要請。必求所長。苦行二三。銘記
I01n0052_p0134b15║定光。世雄無匹。廣救一切。五指現師。狂象乃滯。伏鬼壙野。兩炎同翳。舍利乃悟。
I01n0052_p0134b16║人生得濟。熾火冰流。咸獲淨地。沙門清潔。規矩古今。守禁持浮。罹剎息心。每懼
I01n0052_p0134b17║傷蘭。結草軀沉。雲昇彼岸。與聖相尋。率彼令儁。裁捨己珍。同尊上道。剋像潛神。
I01n0052_p0134b18║育王不並。須達豈申。抽靳截骨。早求出因。取石荊丘。雕彩顯章。圖形真見。煥如
I01n0052_p0134b19║故常。晌𣌟鮮明。向[穴/光]雜光。塵驚嚮應。風發鏘鏘。其下神龜。能聖復妖。形影漢庭。
I01n0052_p0134b20║夢感宋朝。置之神川。宇宙照照。紀天綱地。名遐遠霄。
I01n0052_p0134c01║𬎞記此碑直東敧南四百步有水　直北五十步殖松樹供養　直東一陌南西北遂回分流是常住僧伽藍地𬎞記
I01n0052_p0134d01║都維那光景
I01n0052_p0134e01║象塔寺都主兩縣令
I01n0052_p0134e02║桓肆周　供養侍佛
I01n0052_p0134e03║妻樊無字供養侍佛
I01n0052_p0134e04║息盆生供養侍佛
I01n0052_p0134e05║息慶哲供養侍佛
I01n0052_p0134e06║孫子穆供養侍佛
I01n0052_p0134e07║孫子崇供養侍佛
I01n0052_p0134e08║𬎞周貴姿光叔女
I01n0052_p0134e09║比丘像邑主道勝供養
I01n0052_p0134e10║
I01n0052_p0134e11║
I01n0052_p0134e12║
I01n0052_p0134e13║比丘像邑主僧教供養
I01n0052_p0134e14║𬎞
I01n0052_p0134e15║象寺都主平東將軍前昌
I01n0052_p0134e16║樂縣令桓小成供養侍佛
I01n0052_p0134e17║妻車杜女供養侍佛
I01n0052_p0134e18║息僧朗供養侍佛
I01n0052_p0134e19║息妻張世王供養侍佛
I01n0052_p0134e20║孫道業供養侍佛
I01n0052_p0134e21║孫子業供養侍佛時
I01n0052_p0134f01║　　比丘僧道仙　比丘僧惠目　比丘僧道觀　比丘僧道元
I01n0052_p0134f02║昌陽縣開國清　河太守光援祖