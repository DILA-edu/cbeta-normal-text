I01n0065_p0163a01║No. 65
I01n0065_p0163a02║宋敬業等造塔記
I01n0065_p0164a01║曦望晷速。三曜不停。春還秋往。陰陽▆遷。有始
I01n0065_p0164a02║將終。有生必滅。唯无上大覺。體宿常湛。故使人
I01n0065_p0164a03║知覆護。勿識皈依。是乃佛弟子　宋敬業。崔海
I01n0065_p0164a04║寶。郭小德。張燕子等。洞識苦空。淵知八解。兼識
I01n0065_p0164a05║財稱不聚。身名假合。見蘆葦之空虛。知芭蕉之
I01n0065_p0164a06║匪實。何以逢除厚彰。輕拔无明。方欲寄煎三毒
I01n0065_p0164a07║之苦。永入解脫之門。因茲勝地。建无上之功。
I01n0065_p0164a08║大齊天保九年歲次戊寅三月甲午朔六日癸
I01n0065_p0164a09║亥。仰為廣固南寺大眾等。敬造寶塔一區。万刃
I01n0065_p0164a10║名山。峭崿峙其北。清淵淥池。遄流旋其前。神仙之
I01n0065_p0164a11║宮詎得方其麗。踴出鑽天可以比其暉。▆斯福
I01n0065_p0164a12║□仰資七世。儗入閑門。龍登初會。拔潤現存。超
I01n0065_p0164a13║□□位。　帝祚長延。法界蒙澤。若不刊石流芳。
I01n0065_p0164a14║□□易滅。其頌曰。
I01n0065_p0164a15║□灼法炬。晃朗慧日。悟彼迷徒。出茲闇室。門稱
I01n0065_p0164a16║不二。義唯歸一。位登无上。果緣周畢。麗同玉室。
I01n0065_p0164a17║□似銀宮。彫曦漏月。鐸嚮從風。將如地踊。若現
I01n0065_p0164a18║空中。恃斯勝善。同履虛沖。