I01n0080_p0217a00║No. 80
I01n0080_p0217a00║郭顯邕等造一切經記
I01n0080_p0217a01║大唯那
I01n0080_p0217a02║大唯那
I01n0080_p0217a03║大唯那
I01n0080_p0217a04║大唯那
I01n0080_p0217b01║夫真宗沖玄。法理難尋。空湛幽廓。遠而莫□。自非神智通感。安能曉▆往
I01n0080_p0217b02║述。慧化津流。非文無以傳於萬古。▆藏之徒。必藉聲教以啓寤。上第名儒。
I01n0080_p0217b03║亦因言說以詮厥義。其有王子。名曰悉達。奉花定光。託陰摩耶。棄彼萬邦。
I01n0080_p0217b04║不以為珍。盜踰宮闕。軒駕道樹。是以法鼓一擊。則塵沙玉潤。等慈宣暢。隨
I01n0080_p0217b05║□□受。三車之教既周。便尒西謝。輟響靈山。埋光兩樹。斷句韜章。長彌息
I01n0080_p0217b06║照。於是寶船頃壞。法摧□而莫舉。凝神虛寂。飛聲東夏。夢感漢庭。弘興再
I01n0080_p0217b07║序。金容雖隱。慧音永盛。風軌慧日。迄今不絕。然此大邑主練行。沙門悲教
I01n0080_p0217b08║二禪師。識度清高。解佩緇門。少投道服。志業无為。整三千而不減。攝六賊
I01n0080_p0217b09║於四禪。秉榮自護。愛惜浮囊。處泥不汙。粲若明珠。復能勸率迷俗。以示未
I01n0080_p0217b10║悟。次有大經主中丘縣人郭顯邕。可謂樹靈根於九泉。孤條鬱嶷如獨穎。
I01n0080_p0217b11║出自太原。因封關左。上祖郭溫。青冀二州刺史。邕其後也。斯人雖形居塵
I01n0080_p0217b12║境。心栖方外。知炎宅非久之資。睹危城同于并葛。遂共禪師等。契信內融。
I01n0080_p0217b13║崇茲勝福。道素競湊。五百餘人皆是一邦豪傑。邑里頂最。給孤之徒。脫纓
I01n0080_p0217b14║之侶。建此高節。同規妙果。於是競捨己財。頃寶弗□。敬造一切經卷。過三
I01n0080_p0217b15║千部□十二。磬竭盡章。不漏巧遺建。祈蠰佉之早遇。泣娑羅之難追。願度
I01n0080_p0217b16║生死流。俱時昇彼岸。功就悠駕。刊銘金石。徽音遐代。千載不易。　頌曰
I01n0080_p0217b17║靈覺闡朗。慧▆獨曉。眉如初月。含暉皎皎。敷揚四諦。悟果億兆。一坐說法。
I01n0080_p0217b18║▆逕十▆。人天蒙賴。得道不少。雙林變白。現瑞光表。大眾恒沙。憂心悄悄。
I01n0080_p0217b19║澄神空寂。金容皎皎。埋光綴照。哀哉長了。（其一）積行累德。道備成功。半偈碎
I01n0080_p0217b20║身。天帝改▆。位超十住。人中之龍。馳軀西域。一去不東。瓊山崩頹。遺教許
I01n0080_p0217b21║宗。聖言不墜。千稔傳通。（其二）新經巨嶽。寶聚巍巍。造化始有。世帝奇希。往昔
I01n0080_p0217b22║舍城。今日何期。諸天讚嘆。散華霏霏。魔王奉獻。尼乾歸依。化感寰外。上及
I01n0080_p0217b23║紫微。上矚斯福。見性不疑。（其三）神州沃壤。誕生漢賢。存心聖教。重法輕珍。邑
I01n0080_p0217b24║人五百。助德靈仙。雲奔力競。剋就不年。芳延宇宙。振響六天。闡提逢遇。宿
I01n0080_p0217b25║殖有緣。羅王登道。地獄生蓮。含形獲慶。拔苦忘纏。刊石雕文。永劫不遷。（其四）
I01n0080_p0217b26║　　　　　　　　大齊天統元年歲次大梁九月庚辰朔六日乙酉