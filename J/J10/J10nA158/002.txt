J10nA158_p0008c01║密雲禪師語錄卷第二
J10nA158_p0008c02║嗣法門人法藏編
J10nA158_p0008c03║浙江嘉興金粟山廣慧禪寺語錄
J10nA158_p0008c04║天啟四年，檀越蔡聯璧請，於五月六日入院，至山門，
J10nA158_p0008c05║云：「佛語心為宗，無門為法門。新長老打破牢關，一任
J10nA158_p0008c06║擎頭帶角。」舉杖云：「還見麼？」
J10nA158_p0008c07║佛殿，云：「釋迦已過去，彌勒猶未來，正當恁麼時，法柄
J10nA158_p0008c08║在阿誰手裡？」乃展坐具云：「遍覆三千及大千。」
J10nA158_p0008c09║土地堂，云：「伽藍神，叢林主，一瓣香，兩手舉。」便燒。
J10nA158_p0008c10║祖師堂，云：「西天四七、東土二三，盡在這裡默默地商
J10nA158_p0008c11║量個事，今日一時捉敗，且道以何為驗？」插香云：「以此
J10nA158_p0008c12║為驗。」
J10nA158_p0008c13║眾請上堂，師指法座云：「須彌燈王如來已為諸人露
J10nA158_p0008c14║頭露面了也，還見麼？若也未然，更須撥轉上頭行。」遂
J10nA158_p0008c15║陞座拈香云：「此瓣香端為祝延
J10nA158_p0008c16║今上聖壽，恭願萬邦歸聖化，八表偃干戈。」次拈香云：
J10nA158_p0008c17║「此瓣香奉為滿朝文武、合國官僚、本山護法、遠近檀
J10nA158_p0008c18║那，同明般若正因，共證金剛種智。」復拈香云：「此瓣香
J10nA158_p0008c19║從無始劫東擲西拋，忽於窮途半路收拾得來，三回
J10nA158_p0008c20║拈出，爇向爐中，耑為供養荊溪龍池山禹門堂上傳
J10nA158_p0008c21║曹溪正脈三十三代幻有先師，用酬法乳。」遂斂衣敷
J10nA158_p0008c22║座，上首白槌云：「法筵龍象眾，當觀第一義。」師云：「第一
J10nA158_p0008c23║義諦一槌粉碎了也。還有鋸解不開底衲僧，試出來
J10nA158_p0008c24║對眾舉看。」良久，云：「一眾既然吝慈，山僧不免自作一
J10nA158_p0008c25║場賣弄去也。通玄峰頂聳壑昂霄，金粟山頭十方坐
J10nA158_p0008c26║斷，所以道法隨法行，法幢隨處建立，掀翻是非窠窟，
J10nA158_p0008c27║截斷生死根株。三世諸佛聞風結舌，歷代祖師覿面
J10nA158_p0008c28║藏鋒，一切眾生退身有分，現前大眾自合知歸。恁麼
J10nA158_p0008c29║告報，如將惡水驀頭潑汝諸人了也。還知風吹不入、
J10nA158_p0008c30║雨打不濕去處也無？設或未知，萬古碧潭空界月，再
J10nA158_p0009a01║三撈摝始應知。」復舉：「法燈和尚云：『山僧卑志，本欲深
J10nA158_p0009a02║棲岩竇，隱遁過時，柰緣先師有不了底公案，出來為
J10nA158_p0009a03║他了卻。』時有僧問：『如何是先師不了底公案？』燈打云：
J10nA158_p0009a04║『祖禰不了，殃及兒孫。』僧云：『過在什麼處？』燈云：『過在你
J10nA158_p0009a05║殃及我。』」師云：「山僧本志亦只如然，秪緣人人有個現
J10nA158_p0009a06║成公案，出來相為了卻。忽有個衲僧出來道：『既是現
J10nA158_p0009a07║成公案，因甚卻要了？』」驀拈拄杖打云：「橫按莫邪全正
J10nA158_p0009a08║令，太平寰宇斬癡頑。」下座。
J10nA158_p0009a09║因眾強請上堂。「六月一日，時當毒熱，逼人陞座，爽背
J10nA158_p0009a10║汁出。恁麼告報，還信得及也無？若信得及，管教當下
J10nA158_p0009a11║心息；若信未及，各自反手摸取，看是甚麼意旨。」喝一
J10nA158_p0009a12║喝，下座。
J10nA158_p0009a13║觀生項居士請上堂。「若據老僧分上，無甚麼說。且舉
J10nA158_p0009a14║孔子道：『未知生，焉知死？』項居士必善其旨。雖然如是，
J10nA158_p0009a15║老僧翻案去也。既曰『未知生，焉知死？』亦合未知死，焉
J10nA158_p0009a16║知生？試問居士：『即今孔聖人在什麼處？』若也道得，許
J10nA158_p0009a17║你名實相稱；若道不得，只是虛名而已。」士不出，師拈
J10nA158_p0009a18║拄杖卓云：「還知麼？吾無隱乎爾。」復卓一卓，下座。
J10nA158_p0009a19║上堂。「八月中秋，不寒不熱，簡點將來，識情難測。翻笑
J10nA158_p0009a20║寒山子，有心似秋月，世間多少人，卻認光影悅？誰知
J10nA158_p0009a21║明月下，元是昔愁賊？」喝一喝，復舉：「《楞嚴經》云：見見之
J10nA158_p0009a22║時，見非是見，見猶離見，見不能及。」師云：「釋迦老子到
J10nA158_p0009a23║者裡恰是計窮力極，轉身不得，不肖兒孫為伊出手
J10nA158_p0009a24║去也。見見之時，見非是見，見猶離見，見不能及。有人
J10nA158_p0009a25║問我，正好攔腮劈脊，若知棒頭落處，管教全體透徹。
J10nA158_p0009a26║何以？脫體頓超知見外，方名越格自繇人。」卓拄杖下
J10nA158_p0009a27║座。
J10nA158_p0009a28║上堂。「個事明明絕覆藏，老僧有口難分析，無柰時人
J10nA158_p0009a29║不解薦，眼睜睜地還如瞎。所以道：彌勒真彌勒，分身
J10nA158_p0009a30║千百億，時時示時人，時人自不識汝。諸人識不識？」驀
J10nA158_p0009b01║拈拄杖云：「若不識，拄杖子善甄別，為諸人更漏泄，直
J10nA158_p0009b02║須當頭點破，管教棒棒見血。」喝一喝，下座。
J10nA158_p0009b03║眾請上堂，師云：「老僧與你去。」至法堂，眾擬作禮，師云：
J10nA158_p0009b04║「為上堂了。」遂歸方丈。
J10nA158_p0009b05║上堂。「五月五是端午，九月九是重陽，即今卻好個時
J10nA158_p0009b06║節，諸人不用別商量。所以道：三玄三要事難分，得意
J10nA158_p0009b07║忘言道易親，一句明明該萬象，重陽九日菊花新。雖
J10nA158_p0009b08║然，老僧更向註腳下添註腳：『三玄三要事難分』，自知
J10nA158_p0009b09║較一半；『得意忘言道易親』，無者閒心情；『一句明明該
J10nA158_p0009b10║萬象』，眼花作甚麼？重陽九日菊花新。」喝一喝，下座。
J10nA158_p0009b11║上堂，僧問：「十五日已前即不問，十五日已後是如何？」
J10nA158_p0009b12║師云：「明日月漸虧。」進云：「明日後又如何？」師云：「三十日
J10nA158_p0009b13║來與汝道。」進云：「即今事作麼生？」師云：「速退速退。」乃舉：
J10nA158_p0009b14║「僧問雲門：『如何是諸佛出身處？』門云：『東山水上行。』佛
J10nA158_p0009b15║果云：『天寧即不然。如有問：「如何是諸佛出身處？」薰風
J10nA158_p0009b16║自南來，殿閣生微涼。』老僧又不然，有問：『如何是諸佛
J10nA158_p0009b17║出身處？』劈脊便棒。且看古人恁麼道，老僧恁麼行，諸
J10nA158_p0009b18║人還端的也無？若也端的，到方丈通個消息。」下座。
J10nA158_p0009b19║三峰漢月參請上堂，示臨濟宗旨來源。一僧出，問：「如
J10nA158_p0009b20║何是和尚惡水潑人？」師便打，僧擬開口，師直打出法
J10nA158_p0009b21║堂，云：「者便是臨濟宗旨。」復陞座云：「我禪門一事，自世
J10nA158_p0009b22║尊說法四十九年，臨末稍頭，於靈山會上拈花默顧
J10nA158_p0009b23║大眾時，百萬人天皆不知落處，惟迦葉尊者破顏微
J10nA158_p0009b24║笑。世尊云：『吾有清淨法眼，不立文字，付囑摩訶迦葉，
J10nA158_p0009b25║廣流傳化毋令斷絕。』謂之教外別傳，至二十八祖到
J10nA158_p0009b26║東震旦國，直指人心見性成佛。一日索門人各呈所
J10nA158_p0009b27║見，惟慧可大師只禮三拜歸位而立，謂之得髓。傳至
J10nA158_p0009b28║六祖，出南嶽、青原二派，有以言句疏通直指、有以全
J10nA158_p0009b29║機大用直指。雖總為直指，言句直指令人多著意見，
J10nA158_p0009b30║蹉過直指之旨。故南嶽受六祖密囑，於言句中合機
J10nA158_p0009c01║用，謂馬祖云：『如牛駕車，車若不行，打牛即是、打車即
J10nA158_p0009c02║是？』後人尚多以意解，以牛喻心、以車喻身，即如此解，
J10nA158_p0009c03║豈可謂單傳直指？不見馬祖與百丈行次，見一群野
J10nA158_p0009c04║鴨子，祖云：『甚麼處去也？』丈云：『飛過去也。』祖扭丈鼻，負
J10nA158_p0009c05║痛失聲，祖云：『又道飛過去也。』丈乃有省。丈再參時，祖
J10nA158_p0009c06║視繩床角拂子，丈云：『即此用，離此用。』祖云：『你向後開
J10nA158_p0009c07║兩片皮，將何為人？』丈取拂子，豎起，祖云：『即此用，離此
J10nA158_p0009c08║用。』丈掛拂舊處，祖震威一喝，丈乃悟旨。後因黃檗辭
J10nA158_p0009c09║參馬祖，丈云：『馬師已過去了。』檗問馬祖：『存日有何言
J10nA158_p0009c10║句？』丈云：『老僧被他一喝，直得三日耳聾。』檗乃吐舌，丈
J10nA158_p0009c11║云：『子後莫承嗣馬祖去麼？』檗云：『不然，今日因師舉，得
J10nA158_p0009c12║見馬祖大機之用，且不識馬祖，若承嗣馬祖已後喪
J10nA158_p0009c13║我兒孫。』故後臨濟三度問佛法的的大意，檗只棒三
J10nA158_p0009c14║頓。濟後出世唯以棒喝接人，不得如何若何，只貴單
J10nA158_p0009c15║刀直入。」時漢月出眾，禮拜起，便喝，師云：「好一喝。」月又
J10nA158_p0009c16║喝，師云：「你更試喝一喝看。」月禮拜歸眾。師乃顧漢月，
J10nA158_p0009c17║復舉：「僧問古德云：『朗月當空時如何？』古德云：『猶是階
J10nA158_p0009c18║下漢。』僧云：『請師接上階。』古德云：『月落後來相見。』且道
J10nA158_p0009c19║既是月落後，又如何相見？」月便出法堂，師便下座。
J10nA158_p0009c20║開爐上堂。「大地分明一個爐，看來渾是火柴頭，老僧
J10nA158_p0009c21║信手輕挑撥，便解翻身動地流。」驀拈拄杖云：「還有恁
J10nA158_p0009c22║麼人麼？試出來𨁝跳看？」僧問：「海眾雲從，慈霖天澍，現
J10nA158_p0009c23║躍飛騰則不問，如何是驅雷掣電底句？」師便喝，進云：
J10nA158_p0009c24║「恁麼則金粟花開、寶林果熟去也。」師又喝，僧禮拜歸
J10nA158_p0009c25║眾。蔡居士問：「一拳打破黃鶴樓，一腳踢翻鸚鵡洲，打
J10nA158_p0009c26║破踢翻即不問，如何是一拳一腳？」師云：「今日且放過
J10nA158_p0009c27║你。」乃舉起拄杖云：「舉一不得舉二，放過一著落在第
J10nA158_p0009c28║二。」擲下拄杖云：「落二去也，且一又如何舉？」便下座。
J10nA158_p0009c29║上堂，僧問：「如何是金粟境？」師云：「四野桑田。」「如何是境
J10nA158_p0009c30║中人？」師云：「金粟山頭望。」進云：「人境已蒙師指示，擊鼓
J10nA158_p0010a01║陞堂事若何？」師云：「瞻之，仰之。」問：「上無佛道可成，下無
J10nA158_p0010a02║眾生可度，即今陞座還有為人處也無？」師云：「好與一
J10nA158_p0010a03║棒。」進云：「過在什麼處？」師云：「猶嫌少在。」問：「金粟山頭密
J10nA158_p0010a04║雲彌布，大悲院裡法雨洪施，為甚麼地濕樹猶枯、水
J10nA158_p0010a05║深龍困伏？」師云：「汝試施設看。」僧以坐具作舞歸位，師
J10nA158_p0010a06║與一棒云：「且道是賞你？罰你？」問：「教中道吾今為汝保
J10nA158_p0010a07║任此事。保任則不問，如何是此事？」師打云：「棒頭有眼。」
J10nA158_p0010a08║乃云：「天晴日頭出，雨下地上濕，此事極分明，問著皆
J10nA158_p0010a09║擬測。休擬測，試看途中人頂傘、田中人戴笠；若擬測，
J10nA158_p0010a10║更參三生六十劫。」喝一喝，下座。
J10nA158_p0010a11║上堂。「有說皆成謗，無言亦不容，兩頭俱坐斷，撒手出
J10nA158_p0010a12║當中。還有恁麼人麼？速出來與金粟拄杖相見。」僧問：
J10nA158_p0010a13║「鐘鼓丁東金相煒煌，滿眼滿耳無覆無藏，秪如聲色
J10nA158_p0010a14║未萌、睹聞莫及，正恁麼時，乞和尚通個消息。」師默然
J10nA158_p0010a15║良久，乃震威一喝。進云：「人間四月春光盡，金粟秋來
J10nA158_p0010a16║菊正開，長恨春歸無覓處，誰知轉入此中來。」師云：「葛
J10nA158_p0010a17║藤窠裡藏頭縮尾。」乃云：「默時說，說時默，大施門開無
J10nA158_p0010a18║壅塞，爭如臨濟小廝兒，赤手全提白拈賊。」喝一喝，下
J10nA158_p0010a19║座。
J10nA158_p0010a20║上堂，僧問：「未白椎前學人已問也，請師即今答。」師打
J10nA158_p0010a21║云：「為你答了也。」進云：「即今學人現問也，請師向未白
J10nA158_p0010a22║椎前答。」師打云：「為你答了也。」進云：「學人即今總不恁
J10nA158_p0010a23║麼問，請師亦不恁麼答。」師打云：「為你答了也。」進云：「蒼
J10nA158_p0010a24║天蒼天。」師又打，進云：「爭柰傍人有眼。」師連打三棒。進
J10nA158_p0010a25║云：「善知識難瞞。」師云「休將惡水潑人。」乃云：「若論此事，
J10nA158_p0010a26║逼塞殺人；直下一透，便見三世諸佛、歷代祖師、天下
J10nA158_p0010a27║老和尚都從個中出現，乃至若天、若人、若僧、若俗，一
J10nA158_p0010a28║切眾生盡向裡許流出，但向一念未生前一提提得，
J10nA158_p0010a29║不被聲色籠罩、玄妙知解轉變，管教頭頭上全彰、物
J10nA158_p0010a30║物上獨露，自然一處明去千處萬處光輝，一機轉去
J10nA158_p0010b01║千機萬機透脫。所以道：日用事無別，惟吾自偶諧。」驀
J10nA158_p0010b02║拈拄杖云：「且道龐老子在什麼處安身立命？悟徹木
J10nA158_p0010b03║來堅密身，永證金剛無量壽。」卓拄杖下座。
J10nA158_p0010b04║上堂。「今朝七月十五日，盡十方僧自恣時，地獄罪人
J10nA158_p0010b05║乘此力，鐵網鐵圍都解離。」驀拈拄杖云：「當恁麼時，自
J10nA158_p0010b06║恣一句作麼生道？世出世間俱不顧，楖栗橫擔信步
J10nA158_p0010b07║行。」下座。
J10nA158_p0010b08║上堂，僧問：「學人擬渡龍門，乞師一接。」師以拂子作釣
J10nA158_p0010b09║勢，僧擬再語，師云：「領取鉤頭意，莫認定盤星。」問：「從上
J10nA158_p0010b10║宗乘本是一個鼻孔，為什麼後代分宗列派？請師明
J10nA158_p0010b11║示。」師云：「裂破舌頭。」進云：「如何是臨濟宗？」師云：「一棒打
J10nA158_p0010b12║殺。」「如何是雲門宗？」師云：「一喝便死。」「如何是溈仰宗？」師
J10nA158_p0010b13║云：「想你跳他圓相不出。」「如何是曹洞宗？」師云：「待你死
J10nA158_p0010b14║了活來道。」「如何是法眼宗？」師舉起拂子云：「會麼？」進云：
J10nA158_p0010b15║「五家宗派蒙師指，未知和尚是誰宗？」師與當頭一棒，
J10nA158_p0010b16║云：「試為老僧分析看。」乃云：「入門便見賓主歷然，開眼
J10nA158_p0010b17║便明萬彙齊現，若向賓主歷然處會，未免無名立名、
J10nA158_p0010b18║無相見相，遂見天是天、地是地、山是山、水是水、僧是
J10nA158_p0010b19║僧、俗是俗、男是男、女是女、佛是佛、祖是祖，種種差殊；
J10nA158_p0010b20║若向萬彙齊現處見，則天不是天、地不是地、山不是
J10nA158_p0010b21║山、水不是水、僧不是僧、俗不是俗、男不是男、女不是
J10nA158_p0010b22║女、佛不是佛、祖不是祖、賓不是賓、主不是主，一道平
J10nA158_p0010b23║等，浩然大均。且兩頭不涉，獨脫一句作麼生道？還委
J10nA158_p0010b24║悉麼？雲有出山勢，水無投澗聲。」便下座。
J10nA158_p0010b25║上堂。「今朝十月十六，天色陰晴反覆，不欲隨世變遷，
J10nA158_p0010b26║悟取本來面目。已過關者，聞恁麼道，掉臂而去，二六
J10nA158_p0010b27║時中折旋俯仰，無非本地風光；脫未諳悉，二六時中
J10nA158_p0010b28║未免業識茫茫無本可據，且如何是本來面目？」喝一
J10nA158_p0010b29║喝，云：「還見麼？地缺東南，天空西北。」復喝一喝，下座。
J10nA158_p0010b30║上堂。「突出難辨，坐斷千差萬別；一塵舉起，透徹萬別
J10nA158_p0010c01║千差。所以道：一法若有，毘盧墮在凡夫；萬法若無，普
J10nA158_p0010c02║賢失其境界。」豎起拄杖云：「者是拄杖子，如何是普賢
J10nA158_p0010c03║境界？若也放過，從教遍界分身；若不放過，不免一椎
J10nA158_p0010c04║打碎。何以？為諸人漆桶不快。」下座。
J10nA158_p0010c05║上堂，僧問：「一陽來復，萬物資生；萬物資生即不問。一
J10nA158_p0010c06║陽在何處安身立命？」師云：「天上天下。」進云：「正當恁麼
J10nA158_p0010c07║時，心空及第去也？」師云：「腳跟下更少一頓在。」乃云：「有
J10nA158_p0010c08║問有答便落言詮，無問無答即沉寂默。沉寂默即成
J10nA158_p0010c09║誑，滯言詮即成謗。所以道：不可以言語造，不可以寂
J10nA158_p0010c10║默通，語默向上有條通天大路，又且如何？」良久云：「白
J10nA158_p0010c11║日青天全體露。」下座。
J10nA158_p0010c12║師誕辰，眾請上堂。「出家人與世人差，悟徹無生透死
J10nA158_p0010c13║涯，為我慶生應有死，何殊病目見空華？諸人直下信
J10nA158_p0010c14║得及去，則不見有生、不見有死，淨裸裸、赤灑灑，證取
J10nA158_p0010c15║自家境界，豈不慶快平生？」復云：「證得當陽第一機，個
J10nA158_p0010c16║中無是亦無非，生死兩關都踢脫，便是心空及第歸。」
J10nA158_p0010c17║下座。
J10nA158_p0010c18║雲岫庵蘊虛講主請上堂。「或是、或非人不識，逆行、順
J10nA158_p0010c19║行天莫測，是非逆順都拈卻，無孔鐵鎚當面擲。」驀拈
J10nA158_p0010c20║拄杖云：「還見麼？」擊香几云：「還聞麼？若也聞處精明、見
J10nA158_p0010c21║處透脫，當下知歸，更不者也周繇，豈不暢哉？其或未
J10nA158_p0010c22║然，更據今日時節分明說破。雲岫庵中講法，廣慧寺
J10nA158_p0010c23║裡參請，老僧陞座舉揚，急須直下猛省。」復喝一喝，下
J10nA158_p0010c24║座。
J10nA158_p0010c25║上堂，僧問：「清淨本然，云何忽生山河大地？」師云：「眼花
J10nA158_p0010c26║作麼？」進云：「如何是清淨本然？」師云：「腦後見腮。」乃云：「當
J10nA158_p0010c27║陽一著，無啟口處；正眼洞明，無迴避處。所以道：有一
J10nA158_p0010c28║物，明歷歷、黑似漆，上拄天、下拄地，嘗在動用中，動用
J10nA158_p0010c29║中收不得。」驀拈拄杖云：「穿卻了也。諸人還委悉也無？
J10nA158_p0010c30║若委悉，得日用之中折旋俯仰，無非本地風光；若不
J10nA158_p0011a01║委悉，百姓日用而不知。」喝一喝，下座。
J10nA158_p0011a02║上堂，僧問：「兩手空拳，一貧如洗，正恁麼時還有受用
J10nA158_p0011a03║處也無？」師云：「速禮三拜。」進云：「恁麼則國清才子貴，家
J10nA158_p0011a04║窘有郎賢？」師云：「腳跟蹉過。」乃云：「個事繇來本現成，何
J10nA158_p0011a05║勞三寸更施呈？堂堂坐斷舌頭路，歷歷孤明直下行。」
J10nA158_p0011a06║喝一喝，下座。
J10nA158_p0011a07║上堂。「聲前一句，無處出氣；當陽一機，直下猛覷。直下
J10nA158_p0011a08║覷透，坐斷要津，不通凡聖，提得天上人間，用去初無
J10nA158_p0011a09║把柄，到處逢人驀面欺，直截單提全正令，要使個個
J10nA158_p0011a10║超佛越祖，人人鼻孔遼天。」驀拈拄杖云：「當恁麼時如
J10nA158_p0011a11║何通氣？他家自有通霄路。」便下座。
J10nA158_p0011a12║上堂。「樹彫葉落，明明脫體全彰；雲散天空，杲杲日輪
J10nA158_p0011a13║當午。正恁麼時，霜風劈面來，諸人還覺寒毛卓豎也
J10nA158_p0011a14║無？若也覺得，如龍得水、似虎靠山，日用頭頭全體露，
J10nA158_p0011a15║折旋俯仰沒遮攔。」喝一喝，下座。
J10nA158_p0011a16║開爐上堂。「般若如大火聚，擬之則燎卻面門。」驀拈拄
J10nA158_p0011a17║杖連卓云：「當爐不避火者，與拄杖子相見。」僧問：「正偏
J10nA158_p0011a18║兼帶即不問，臨濟家風事若何？」師便打，僧擬進語，師
J10nA158_p0011a19║復打云：「再犯不容。」乃云：「火焰為三世諸佛說法，炤顧
J10nA158_p0011a20║眉毛多少莖？三世諸佛立地聽，歷歷分明赤骨惺，死
J10nA158_p0011a21║柴頭發渾身燄，始可聯輝繼祖燈。」喝一喝，卓拄杖下
J10nA158_p0011a22║座。
J10nA158_p0011a23║上堂。「有問有答，正是業識茫茫；無問無答，亦是無本
J10nA158_p0011a24║可據。直饒聞恁麼道，撩起便行，未免落在山僧圈繢
J10nA158_p0011a25║裡。且不涉化門一句如何通信？」卓拄杖云：「舉頭天外
J10nA158_p0011a26║看，誰是我般人？」下座。
J10nA158_p0011a27║師六旬誕日，上堂。「人人盡道今日生，誰謂老僧今日
J10nA158_p0011a28║死？但了死生個一時，莫問世間花甲子。」下座。
J10nA158_p0011a29║施主送縐紗法衣，請上堂。「祖師西來，傳衣表信；老僧
J10nA158_p0011a30║今日據衣徵信。還有知信處底麼？出來對眾證明。」良
J10nA158_p0011b01║久乃云：「冬天披領夏袈裟，引得時人笑轉賒，若會其
J10nA158_p0011b02║中個消息，方知錦上更添花。」一僧立座前，擬開口，師
J10nA158_p0011b03║打云：「還知麼？」便下座。
J10nA158_p0011b04║上堂。「今朝是汝諸人滿期之日，又是諸人圓戒之辰，
J10nA158_p0011b05║亦是釋迦老子眼光落地時節。若知釋迦老子眼光
J10nA158_p0011b06║落地處，便是諸人圓戒處、亦是諸人滿期處。何以長
J10nA158_p0011b07║期、短期，千期、萬期？無非以悟為期。若也悟去，便知適
J10nA158_p0011b08║來許多問答處。」遂舉拂云：「正恁麼時，收因結果一句
J10nA158_p0011b09║作麼生道？」擲下云：「鯨吞海水盡，露出珊瑚枝。」復舉：「僧
J10nA158_p0011b10║問鹽官：『如何是本身盧舍那？』官云：『與我過淨瓶來。』僧
J10nA158_p0011b11║移淨瓶至，官云：『卻安舊處著。』僧安舊處，復來問，官云：
J10nA158_p0011b12║『古佛過去久矣。』」師云：「鹽官雖善使喚，者僧大似勞而
J10nA158_p0011b13║無功。今日忽有人問：『如何是本身盧舍那？』劈脊便棒，
J10nA158_p0011b14║管教徹骨徹髓永劫不忘。」遂拽拄杖下座，一時打散，
J10nA158_p0011b15║歸方丈。
J10nA158_p0011b16║施主請上堂，僧問：「檀信敬持無米飯前來供養十方
J10nA158_p0011b17║僧，如何是應供一句？」師云：「此去杭州一百五。」進云：「應
J10nA158_p0011b18║供一句蒙師指，今日陞堂事若何？」師云：「敗也敗也，露
J10nA158_p0011b19║也露也。」進云：「大眾證明，某甲禮拜。」師云：「好不識羞。」僧
J10nA158_p0011b20║便喝，師云：「再喝一喝看。」僧又喝，出堂。師乃云：「此去杭
J10nA158_p0011b21║州一百五，步步何曾有回互？一毫頭上通消息，十方
J10nA158_p0011b22║世界全體露。」卓拄杖，下座。
J10nA158_p0011b23║上堂，僧問：「傷嗟今古人，幾個知恩德？今古時人則不
J10nA158_p0011b24║問，如何是知恩報恩？」師云：「惜取鼻孔。」進云：「此猶是報
J10nA158_p0011b25║恩邊事，如何是知恩？」師云：「鼻孔也不識。」乃云：「茲因如
J10nA158_p0011b26║盛等五僧為薦師長、父母，乞老僧陞座，適來乘白代
J10nA158_p0011b27║請云：『此五人俱無父母、師長、大眾者。』一句請詞，好個
J10nA158_p0011b28║消息，何以？若據老僧看來，不獨此五人無父母師尊，
J10nA158_p0011b29║盡大地一切人類俱無父母師尊。秪因見有父母師
J10nA158_p0011b30║尊，便見有彼此人我，各立種種分別，取此捨彼、取彼
J10nA158_p0011c01║捨此，遂有憎愛，致成輪轉流浪生死。故諸佛世尊起
J10nA158_p0011c02║大悲心，示現降生，開示悟入佛之知見，令向父母未
J10nA158_p0011c03║生以前一覷覷透，不惟自己不從父母所生，便見父
J10nA158_p0011c04║母、師尊、一切眾生，人人嘗光現前、個個壁立萬仞，不
J10nA158_p0011c05║妨與釋迦老子同個鼻孔出氣。所以道：未離兜率，已
J10nA158_p0011c06║降王宮，豈從父母所生？未出母胎，度人已畢，豈從師
J10nA158_p0011c07║長成立？釋迦老子得者一著，出世四十九年，談經三
J10nA158_p0011c08║百餘會，秪要人人明得者個消息。且道釋迦老子即
J10nA158_p0011c09║今在什麼處？若知釋迦老子去處，便見得父母師尊
J10nA158_p0011c10║去處；若知父母師尊去處，便見得人人自己去處；若
J10nA158_p0011c11║知自己去處，便報得父母師尊之恩。正當恁麼時，報
J10nA158_p0011c12║恩一句作麼生道？將此深心奉塵剎，是則名為報佛
J10nA158_p0011c13║恩。」下座。
J10nA158_p0011c14║高麗僧曇晦請上堂，僧問：「雲月不殊，鄉國有異，當陽
J10nA158_p0011c15║一著，迥絕遮攔。雲月不殊即不問，當陽一著事如何？」
J10nA158_p0011c16║師云：「放汝三十棒。」進云：「恁麼則知恩有地？」師云：「不知
J10nA158_p0011c17║痛癢漢。」乃呈拄杖云：「個條拄杖別無才，秪點諸人眼
J10nA158_p0011c18║豁開，徹見本來真面目，不見凡胎與聖胎。」擲拄杖云：
J10nA158_p0011c19║「見麼？」喝一喝，復舉：「德山云：『今晚不答話，問話者三十
J10nA158_p0011c20║棒。』時有僧出禮拜，山便打，僧云：『某甲話也未問，為甚
J10nA158_p0011c21║卻打某甲？』山云：『你是甚處人？』僧云：『新羅人。』山云：『未跨
J10nA158_p0011c22║船舷時，好與三十棒。』」師云：「德山行逸群之令格外提
J10nA158_p0011c23║持，固是好手，老僧即不然，待伊云：『新羅人。』便與連棒
J10nA158_p0011c24║打出，使伊做個脫灑衲僧，豈不快哉？卻云『未跨船舷
J10nA158_p0011c25║時，好與三十棒。』者僧未免向未跨船舷時新羅國裡
J10nA158_p0011c26║躲根，大似龍頭蛇尾。老僧恁麼批判，眾中莫有為德
J10nA158_p0011c27║山作主者出來，與老僧拄杖子相見；無則老僧作一
J10nA158_p0011c28║場獨弄去也。」拽拄杖下座，一時打散，歸方丈。
J10nA158_p0011c29║爾立董居士請上堂。「聲前一句，人人本具，放過一著，
J10nA158_p0011c30║落在第二，若不放過，打出骨髓。因甚如此？只為諸人
J10nA158_p0012a01║不自薦取；若也薦取，所立卓爾。」以拄杖擊香几云：「還
J10nA158_p0012a02║薦麼？」卓一卓，下座。
J10nA158_p0012a03║開爐上堂。「金粟今日開爐，竟無半個榾柮，莫言冷落
J10nA158_p0012a04║空疏，要凍諸人徹骨。苟徹骨，撞頭磕額乾坤窄。」喝一
J10nA158_p0012a05║喝，復云：「大道秪在目前，要且了無遮障，為甚等閒問
J10nA158_p0012a06║著？十人五雙，口似磉盤，秪為太分明，本非男女相。」復
J10nA158_p0012a07║喝一喝，下座。
J10nA158_p0012a08║誕日上堂。「一年一度生，一年一度老，當人透過兩重
J10nA158_p0012a09║關，白髮童顏非老少。非老少，脫體翻成無價寶，嗟見
J10nA158_p0012a10║時人不善諳，到頭哀送埋青草。」喝一喝，下座。
J10nA158_p0012a11║彌陀誕日，僧本光請上堂。「老僧昨日是生日，彌陀今
J10nA158_p0012a12║日是生日，我比彌陀先一日，三世諸佛從此出，所以
J10nA158_p0012a13║道一切諸佛及諸佛阿耨多羅三藐三菩提法皆從
J10nA158_p0012a14║此經出。既從此出，可謂諸佛老僧兒，老僧諸佛父，諸
J10nA158_p0012a15║佛父法爾，迥超凡聖路。我見燈明佛，本光瑞如此，說
J10nA158_p0012a16║甚娑婆并淨土？」喝一喝，下座。
J10nA158_p0012a17║上堂，僧問：「世尊睹明星，意旨如何？」師云：「瞎。」進云：「將謂
J10nA158_p0012a18║和尚忘卻了也？」師云：「漆桶不快。」僧喝，師拈棒，僧云：「元
J10nA158_p0012a19║來元來。」便禮拜，師云：「元來元來。」乃云：「今朝正是臘月
J10nA158_p0012a20║八，釋迦老子悟時節，年年大地普皆知，試問諸人徹
J10nA158_p0012a21║不徹？苟徹也，與世尊把手共行；不徹也，且道過在阿
J10nA158_p0012a22║誰？」拽拄杖下座，一時打散，歸方丈。
J10nA158_p0012a23║春朝上堂。「春日晴，黃鸝鳴，聲聲無別事，口口喚人惺。
J10nA158_p0012a24║且作麼惺？等閒識得東風面，萬紫千紅總是春。春即
J10nA158_p0012a25║且置，敢問諸人，如何是東風面？殿前犬子吠，門外有
J10nA158_p0012a26║人行，驀地喚伊回首看，元來鼻直兩眉橫，且道伊是
J10nA158_p0012a27║阿誰？」喝一喝，云：「參。」下座。
J10nA158_p0012a28║覲雲吳居士請上堂，呈偈云：「一場辛苦受風寒，喜得
J10nA158_p0012a29║逢春便覺歡，癢相幾番難自舉，今朝呈向老師看。」師
J10nA158_p0012a30║云：「若據此偈，就向無明窟中發露、眾生界裡出頭，可
J10nA158_p0012b01║謂坐斷報化佛頭，不涉凡聖理路，更說超生死、越苦
J10nA158_p0012b02║海、登彼岸、證涅槃，正是無夢說夢。第恐不是玉，是玉
J10nA158_p0012b03║也大奇，所以昨日再三徵驗，無語未實，但言弟子說
J10nA158_p0012b04║不出，請和尚說，即今老僧癢相對眾舉似去也。」乃云：
J10nA158_p0012b05║「老來血氣乾枯也，抓著風皮白屑飛，諸人癢處如抓
J10nA158_p0012b06║著，也須舉似老僧知。」下座。
J10nA158_p0012b07║上堂，蔡居士問：「方今疆場多故，聖主焦勞，如何得干
J10nA158_p0012b08║戈不動，天下太平？」師云：「未問已前早太平。」進云：「恁麼
J10nA158_p0012b09║則萬民樂業去也？」師云：「阿誰不願？」乃云：「當陽曉示，人
J10nA158_p0012b10║人越故超新；覿面提持，個個全身遠害。若是上根利
J10nA158_p0012b11║器，聊聞舉著，剔起便行，卻較些子；更若佇思停機，掠
J10nA158_p0012b12║人涕唾，正似韓盧逐塊。所以道：平地上死人無數。灼
J10nA158_p0012b13║然出得荊棘林是好手一句，作麼生道？敵勝還他師
J10nA158_p0012b14║子子，出群須是丈夫兒。」下座。
J10nA158_p0012b15║上堂。「人人本具，個個圓成，雖是當頭道著，未免覿面
J10nA158_p0012b16║瞞人。何以？諸人聞恁麼道，往往依語生解，便將『人人
J10nA158_p0012b17║本具，個個圓成』當自己本命元辰，豈不瞞自了也？若
J10nA158_p0012b18║有不受瞞底，明明白白見得，透悟得徹，則一念不生，
J10nA158_p0012b19║全體寂滅，更有甚麼為緣、為對、為障、為礙？所以龐居
J10nA158_p0012b20║士問石頭大師云：『不與萬法為侶底是甚麼人？』頭掩
J10nA158_p0012b21║其口。復持此語問馬祖，祖云：『待汝一口吸盡西江水
J10nA158_p0012b22║即向汝道。』士於言下大悟，作偈云：『有男不婚，有女不
J10nA158_p0012b23║嫁，大家團圞頭，共說無生話。』試問諸人，作麼生是無
J10nA158_p0012b24║生話？」一僧纔出，師打云：「棒下無生忍，臨機不見師。」良
J10nA158_p0012b25║久云：「堂堂大道無人識，頂門正眼廓周沙。」下座。
J10nA158_p0012b26║上堂，施主請陞座。「對眾難啟齒，覿面便相呈，也是落
J10nA158_p0012b27║第二。何以？諸人分上著不得者等閒家具，便恁休去，
J10nA158_p0012b28║多少省力。其或未然，只得將錯就錯，向第二義門打
J10nA158_p0012b29║葛藤道：威音王已前赤灑灑，盡未來際淨裸裸，即今
J10nA158_p0012b30║各各寒威凜凜，本無彼此人我。既無彼此人我，且道
J10nA158_p0012c01║是個甚麼？還委悉麼？從來千聖莫能識，造次凡流豈
J10nA158_p0012c02║可名？」下座。
J10nA158_p0012c03║解制，上堂，僧問：「今日解制，開門蕩戶，獅象紛紛如何
J10nA158_p0012c04║分付？」師便打，進云：「恁麼則無影枝頭一點春。」師復打，
J10nA158_p0012c05║僧喝一喝，歸眾，師乃云：「解開布袋口，衲子都抖擻，一
J10nA158_p0012c06║一如虎龍，人人攙前走。世法、出世法，一切通莫受，力
J10nA158_p0012c07║用要機先，莫著隨人後，不隨老僧言，始可為分付。所
J10nA158_p0012c08║以道：古聖不安排，至今無處所。還委悉麼？逢人驀面
J10nA158_p0012c09║欺，堪作獅子吼。」喝一喝，下座。
J10nA158_p0012c10║師龍池掃塔，過萬壽法藏禪寺，琅玕曹居士等請上
J10nA158_p0012c11║堂。「山僧出家將及四十載，別也無成，得甚麼事？秪明
J10nA158_p0012c12║得祖師西來，直指人心見性成佛一著子。今日承眾
J10nA158_p0012c13║居士命陞此座，爭敢囊藏被蓋？未免八字打開，為諸
J10nA158_p0012c14║人直指去也。」遂拈拄杖旋，指云：「見麼？會麼？若也見得
J10nA158_p0012c15║透、會得徹，二六時中覿體全彰，折旋俯仰全身運用，
J10nA158_p0012c16║無動相可見、靜相可立，無心可明、無佛可成、無眾生
J10nA158_p0012c17║可度。何以？不見道：心、佛、眾生三無差別。既無差別，即
J10nA158_p0012c18║說個心，佛與眾生都在其間；即說個佛，心、與眾生都
J10nA158_p0012c19║在其間；即說個眾生，心、與佛亦在其間。如是，則說一
J10nA158_p0012c20║即三、言三即一，即說個心、佛、眾生，亦是對待而言、強
J10nA158_p0012c21║生分別。若不分別，山僧到此，有口如啞、有耳如聾，言
J10nA158_p0012c22║語道斷、心行處滅。故達磨盡力，直道不識；二祖覓心
J10nA158_p0012c23║了不可得。然雖，如是沒量大人，亦是應機之說，似向
J10nA158_p0012c24║死水淹卻；不肖兒孫另出隻手，以一莖草作丈六金
J10nA158_p0012c25║身，用以丈六金身作一莖草，用為諸人重指點去。」復
J10nA158_p0012c26║拈拄杖旋，指云：「還見麼？棒頭有眼明如日，要識真金
J10nA158_p0012c27║火裡看。」卓拄杖下座。
J10nA158_p0012c28║師過姑蘇鄧尉山天壽聖恩禪寺，掃萬峰、實藏兩祖
J10nA158_p0012c29║塔，居士周居實、趙藎庵等請上堂。漢月藏公問：「問也
J10nA158_p0012c30║打、不問也打，飽領多矣，今請別垂方便。」師便喝，進云：
J10nA158_p0013a01║「打也問、不打也問，呈似多矣，此時另轉家風。」師亦喝，
J10nA158_p0013a02║藏轉身云：「大眾！一句了然超百億，粉骨碎身未足酬，
J10nA158_p0013a03║各禮一拜，答謝師恩。」眾禮拜起，藏進身數步，云：「末後
J10nA158_p0013a04║一句始到牢關，最後之機乞師賜棒。」師云：「面皮厚三
J10nA158_p0013a05║寸。」藏復禮，歸眾頂目問：「從上來事分付阿誰？」師云：「腦
J10nA158_p0013a06║後見腮。」進云：「恁麼則臨濟一宗全承渠力？」師云：「腳跟
J10nA158_p0013a07║下更須喫棒。」進云：「謝師指示。」便禮拜，師乃云：「今日不
J10nA158_p0013a08║肖兒孫高陞遠祖之堂，不必更說偈言，覿面為眾舉
J10nA158_p0013a09║揚，急著眼，莫思量，逴得便行真漢子，人間天上更無
J10nA158_p0013a10║雙。」師卓拄杖，藏率眾禮拜便喝，師便打，下座。
J10nA158_p0013a11║師至海鹽天寧寺，眾請千佛閣基上堂，僧問：「昔年唱
J10nA158_p0013a12║導，今日重臨，未審如何話會？」師云：「喚你是漆桶。」進云：
J10nA158_p0013a13║「寶閣纔興，千佛即今在甚麼處安頓？」師云：「看腳下。」進
J10nA158_p0013a14║云：「實際理地、佛事門頭，二俱不立，請師速道。」師云：「速
J10nA158_p0013a15║退速退。」進云：「不遇吾師至，誰堪話歲寒？」師云：「閑言語。」
J10nA158_p0013a16║金居士問：「二百六十年無此事，今日一佛出世，千佛
J10nA158_p0013a17║已齊，和尚如何安置？」師便喝，士豎一指，師云：「休捏怪。」
J10nA158_p0013a18║士轉身歸位，師乃云：「偶來天寧寺，眾請高登座，已是
J10nA158_p0013a19║覿面呈，何須更話墮？若人如是會，當下便安妥；其或
J10nA158_p0013a20║未然，更向第二義門舉個古人，通個消息。不見昔日
J10nA158_p0013a21║廣額屠兒至世尊前放下屠刀云：『我是千佛一數。』今
J10nA158_p0013a22║日若貴、若賤，若僧、若俗，若男、若女，人人俱登千佛寶
J10nA158_p0013a23║閣基上，一一莫非千佛之數。還信得及麼？若信不及，
J10nA158_p0013a24║山僧更向十字街頭叫喚去，云：『我不敢輕於汝等，汝
J10nA158_p0013a25║等皆當作佛。』」便下座。
J10nA158_p0013a26║師受黃檗山請，過古杭報國禪院，鳳亭韓居士等請
J10nA158_p0013a27║上堂。「個事初無隱覆，亦無彼此迷悟，只因人自不薦，
J10nA158_p0013a28║各各自生差互，但能一念回光，便見浩然獨露。如是，
J10nA158_p0013a29║則縱目所觀，無僧、無俗，無貴、無賤，無男、無女，無滅、無
J10nA158_p0013a30║生，一道平等，浩然大均，乃至上至諸佛、下至螻蟻，都
J10nA158_p0013b01║盧是個本來面目，如是滅度無量無邊眾生，實無眾
J10nA158_p0013b02║生可得滅度。正當恁麼時，潛行密用樂業安邦一句，
J10nA158_p0013b03║作麼生道？」呈拄杖云：「還委悉麼？將此深心奉塵剎，是
J10nA158_p0013b04║則名為報國恩。」下座。
J10nA158_p0013b05║福建福州黃檗山萬福禪寺語錄
J10nA158_p0013b06║崇禎三年，檀越眾居士請於三月廿七日入院，至山
J10nA158_p0013b07║門，以拄杖指云：「昔日遠祖斷際禪師從此出，今日不
J10nA158_p0013b08║肖兒孫從此入，雖然出入不同，要且同為標格。」呈拄
J10nA158_p0013b09║杖云：「大眾還見麼？」便入。
J10nA158_p0013b10║方丈。師佇立云：「只者些兒去處，從上佛祖與人解粘
J10nA158_p0013b11║去縛之所，且道忽遇赤條條地來時如何？正好與伊
J10nA158_p0013b12║三十拄杖。為甚如此？不見道：青天也須喫棒。」
J10nA158_p0013b13║眾請上堂，拈香云：「者瓣香與天地同根、萬物一體，爇
J10nA158_p0013b14║向爐中，端為祝延
J10nA158_p0013b15║今上皇帝聖躬萬歲萬歲萬萬歲，恭願皇圖鞏固，帝
J10nA158_p0013b16║道遐昌，天下太平，萬民樂業。者瓣香收來劫遠舉處
J10nA158_p0013b17║全真，爇向爐中，奉為滿朝文武、天下官僚、本山護法
J10nA158_p0013b18║請主、并及遠近檀那，伏願同明本地風光，共證元初
J10nA158_p0013b19║正體。者瓣香不從他處得來，秪向自信中拈出，四回
J10nA158_p0013b20║爇向爐中，供養直隸嘗州府荊溪龍池山禹門禪院
J10nA158_p0013b21║傳曹溪正脈三十三世幻有先師傳和尚，用酬法乳
J10nA158_p0013b22║之恩。」斂衣敷座，上首白椎竟，師云：「隻葉扁舟泛海中，
J10nA158_p0013b23║乘風來到福城東，洪波浩渺無餘事，只作拋絲擲釣
J10nA158_p0013b24║翁。還有衝浪金鱗麼？出眾相見。」僧問：「黃檗痛施三頓
J10nA158_p0013b25║棒，臨濟家風自此興。今日吾師應茲席，擬將何法付
J10nA158_p0013b26║何人？」師云：「放汝三十棒。」進云：「請師再道一句。」師云：「猶
J10nA158_p0013b27║不知羞在。」僧禮拜，退問：「如何是向上事？」師云：「黃檗山
J10nA158_p0013b28║頂。」問：「慈雲彌布，獅象駢臻，和尚將何垂示？」師便打，進
J10nA158_p0013b29║云：「恁麼則無影樹上一枝花，香滿大千世界？」師云：「切
J10nA158_p0013b30║莫眼花。」乃云：「口吞佛祖，眼蓋乾坤，剎海無餘，大方獨
J10nA158_p0013c01║步。所以道：法隨法行，法幢隨處建立，全機大用，覿面
J10nA158_p0013c02║提持，若金翅劈海直取龍吞，衲僧無湊泊處、眾生無
J10nA158_p0013c03║迴避處，秪要諸人略回光相，著眼自看，便見透脫分
J10nA158_p0013c04║曉。」驀呈拄杖云：「還見麼？」擊香几云：「還聞麼？若也聞處
J10nA158_p0013c05║精明、見處透徹，則聲色翳障全消，聞見之元亦脫，似
J10nA158_p0013c06║透網金鱗通身踴躍。正當恁麼時如何？舉頭天外看，
J10nA158_p0013c07║誰是我般人？」復舉：「黃檗斷際禪師旅寓洪州開元寺，
J10nA158_p0013c08║裴相國一日入寺行次，見壁畫，問寺主云：『者畫是甚
J10nA158_p0013c09║麼？』寺主云：『是高僧。』相國云：『形影在者裡，高僧在甚麼
J10nA158_p0013c10║處？』寺主無對，相國云：『是處有禪僧麼？』寺主云：『有一人。』
J10nA158_p0013c11║相國遂請黃檗相見，舉前話問檗，檗召云：『裴休！』休應
J10nA158_p0013c12║諾，檗云：『在甚麼處？』相國于言下有省。」師云：「者二大老
J10nA158_p0013c13║激揚個事，大似焦磚打著連底凍，自他不隔于毫端。
J10nA158_p0013c14║雖然如是，簡點將來，未免傍觀者哂。且道誰是傍觀
J10nA158_p0013c15║者？」良久，高聲召云：「大眾還省麼？苟省，則知裴相國落
J10nA158_p0013c16║處；不省，則秪知事逐眼前過，不覺老從頭上來。」喝一
J10nA158_p0013c17║喝，下座。
J10nA158_p0013c18║文範林居士誕辰，請上堂。「生也全體現，死也全體現，
J10nA158_p0013c19║生死與去來，不隔一條線。如是，則見虛空大地、明暗、
J10nA158_p0013c20║色空、四大、五陰、十八界、生老病死、憂悲苦惱、親愛纏
J10nA158_p0013c21║繞，正是病目見空華，如蠶作繭自纏自縛。更若見佛、
J10nA158_p0013c22║見祖、見眾生、三賢、十聖、等妙二覺，乃至見心性玄妙，
J10nA158_p0013c23║亦是自作窠窟，畫地為牢，墮坑落塹。正恁麼時，作麼
J10nA158_p0013c24║生是超然一句？還委悉麼？直透萬重關，放出個隻箭。」
J10nA158_p0013c25║下座。
J10nA158_p0013c26║上堂。「三條椽下，七尺單前，正好朝打八百、暮打三千。
J10nA158_p0013c27║若也會得，伸腳打眠；若然不會，半夜起來屈膝坐，毛
J10nA158_p0013c28║頭星現衲僧前。」喝一喝，云：「參。」下座。
J10nA158_p0013c29║上堂。「今朝五月五，家家賞端午，惟我林下人，一味無
J10nA158_p0013c30║時度。所以道：謹白參玄人，光陰莫虛度。且道石頭老
J10nA158_p0014a01║子尋嘗向甚麼處著到？還委麼？雲從龍，風從虎。」喝一
J10nA158_p0014a02║喝，下座。
J10nA158_p0014a03║追嚴請上堂，僧問：「叫不應山則不問，無陰陽地是如
J10nA158_p0014a04║何？」師云：「須彌山。」進云：「某甲不恁麼道。」師云：「汝又作麼
J10nA158_p0014a05║生？」僧喝，師云：「喝後如何？」僧禮拜，師云：「大眾笑你。」問：「赤
J10nA158_p0014a06║肉無依，白骨離骸，如何是最初安身立命句？」師云：「看
J10nA158_p0014a07║腳下。」乃云：「生而非生，鏡裡之形；滅而不滅，水中之月。
J10nA158_p0014a08║大眾！水月與鏡形，非從描畫得，應須急著眼，切莫擬
J10nA158_p0014a09║商量。荐取本來真面目，遍界明明絕覆藏。」便下座。
J10nA158_p0014a10║上堂，僧問：「十二峰頭雲霧遮蓋時如何？」師云：「瞎九龍。」
J10nA158_p0014a11║「潭水白浪滔天時如何？」師云：「莫亂做。」「正當水清雲淨
J10nA158_p0014a12║時如何？」師云：「去。」僧禮拜云：「恁麼則青山綠水去也？」師
J10nA158_p0014a13║云：「錯。」乃云：「六月初一正炎熱，人人通體汗流出，忽然
J10nA158_p0014a14║一陣涼風來，個個仍前乾暴暴。且道乾暴暴底是？汗
J10nA158_p0014a15║流出底是？汗流出底是，則不應有乾暴暴底時節；乾
J10nA158_p0014a16║暴暴底是，則不應有汗流出底時節。恐誤賺諸人，老
J10nA158_p0014a17║僧不敢道破，諸人也須各各自悟，討個分曉始得。」下
J10nA158_p0014a18║座。
J10nA158_p0014a19║上堂。「十五日已前，過去莫思量；十五日已後，未來休
J10nA158_p0014a20║指望。今日正當十五日，覿面人人自不識。既是覿面，
J10nA158_p0014a21║因甚卻不識？只為分明極。苟識也，前後今朝俱屏跡，
J10nA158_p0014a22║無始未來無變易。」喝一喝，云：「還識麼？不勞久立，珍重。」
J10nA158_p0014a23║下座。
J10nA158_p0014a24║上堂，拈拄杖，敲香几，云：「打草為要蛇驚。」喝一喝，云：「唾
J10nA158_p0014a25║面秪要人惺。苟惺也，如日昇空無所倚，十方世界現
J10nA158_p0014a26║全形；若不惺，切莫錯怪老僧，且道過在阿誰？」喝一喝，
J10nA158_p0014a27║下座。
J10nA158_p0014a28║解制，上堂，僧問：「結制、解制總不問，不結不解一句作
J10nA158_p0014a29║麼生？」師云：「舌頭元在口。」僧拂袖便行，師云：「切莫亂走。」
J10nA158_p0014a30║問：「大坐當軒，獨露本來面目；豁開戶牖，放出無位真
J10nA158_p0014b01║人。元是屋裡底，為甚人不識？」師云：「為汝眼花。」進云：「和
J10nA158_p0014b02║尚道甚麼？」師云：「道汝耳聾。」僧便出，師乃云：「共來黃檗
J10nA158_p0014b03║山，聚首三個月，愧我無法說，白棒當頭楔，不圖結良
J10nA158_p0014b04║緣，卻要恨徹骨，今朝各自行，個個都禿橛。」復云：「今朝
J10nA158_p0014b05║七月十五，家家追宗薦祖，寺寺供佛供祖，惟是本分，
J10nA158_p0014b06║衲僧卻尚超佛越祖。為甚如此？丈夫自有沖天志，不
J10nA158_p0014b07║向他人行處行。」便下座。
J10nA158_p0014b08║師過福州西禪寺，眾請上堂。「山僧自到西禪寺，日日
J10nA158_p0014b09║上堂不為意，今朝請我更相呈，試問諸人會不會？苟
J10nA158_p0014b10║會也，人人個個難迴避；苟不會，不免更露個消息。」以
J10nA158_p0014b11║拄杖架肩云：「楖栗橫擔不顧人，直入千峰萬峰去。」下
J10nA158_p0014b12║座。
J10nA158_p0014b13║師過古杭鳳林寺，眾請上堂。「昔日鳥窠棲樹稍，今知
J10nA158_p0014b14║此地鳥窠巢，雖然親到鳥窠地，不學鳥窠吹布毛。」遂
J10nA158_p0014b15║以手作拈勢，吹云：「既不吹布毛，且道吹個甚麼？諸人
J10nA158_p0014b16║若也眼開心悟，個個會通侍者。且作麼生是悟底意
J10nA158_p0014b17║旨？眾中還有悟者麼？試出來通個消息。」良久，云：「一總
J10nA158_p0014b18║若無，山僧今日失利。」復舉：「樂天白居士參鳥窠云：『我
J10nA158_p0014b19║師住處甚險。』窠云：『居士危險尤甚。』士云：『弟子位鎮江
J10nA158_p0014b20║山，何險之有？』窠云：『薪火交煎，識性不停，得非險乎？』」師
J10nA158_p0014b21║舉起拂子，云：「諸人若見山僧舉起拂子，即心火交煎。」
J10nA158_p0014b22║放下拂子，云：「若見山僧放下拂子，即識性不停。所以
J10nA158_p0014b23║東印上國王請般若多羅尊者齋，問云：『諸僧皆轉經，
J10nA158_p0014b24║尊者為甚不轉經？』尊者云：『貧道入息不居陰界，出息
J10nA158_p0014b25║不涉眾緣，嘗轉如是經百千萬億卷。』」復舉起拂子云：
J10nA158_p0014b26║「諸人若見舉起拂子，即涉眾緣。」放下拂子云：「若見放
J10nA158_p0014b27║下拂子，即居陰界。併為諸人頌出：不居陰界不隨緣，
J10nA158_p0014b28║從來薪火不交煎，道人行處嘗如是，信步悠悠自自
J10nA158_p0014b29║然。」便下座。
J10nA158_p0014b30║師過姑蘇北禪寺養病，值誕辰，眾強請上堂，僧問：「人
J10nA158_p0014c01║人盡道今日是生日，且道即今是生？不是生？」師云：「放
J10nA158_p0014c02║下兩頭。」進云：「與麼則禮三拜，為和尚祝壽去也。」師便
J10nA158_p0014c03║打，乃云：「山僧六十有五，素來不涉迷悟，無端痢疾三
J10nA158_p0014c04║年，累得通身骨露。若人如是證明，管取超佛越祖，日
J10nA158_p0014c05║用二六時中，直教更無差互。若能如是行持，定證金
J10nA158_p0014c06║剛堅固。試看碓坊踏碓人，終日未嘗移一步。蘇州城
J10nA158_p0014c07║有六座門，門門有路通人路，可惜無人簡點知其數。」
J10nA158_p0014c08║便下座。
J10nA158_p0014c09║
J10nA158_p0014c10║密雲禪師語錄卷第二終