J10nA158_p0039a01║密雲禪師語錄卷第七
J10nA158_p0039a02║嗣法門人通微編
J10nA158_p0039a03║書問上
J10nA158_p0039a04║復明復史居士
J10nA158_p0039a05║來書總不出門下心意識湊泊、古人窠窟裡著到，即
J10nA158_p0039a06║本分事翻成分外事、活祖意翻成死話頭耳。如門下
J10nA158_p0039a07║言一郡千里之事，且如餘姚海鹽不遠六百里，還識
J10nA158_p0039a08║金粟寺裡老僧是何境界？是何面孔？若也識得，道將
J10nA158_p0039a09║一句來，則本分事、活祖意，不用做純一純靜工夫，都
J10nA158_p0039a10║在其中矣；若道不得、見也未見，說甚礙不礙耶？茲因
J10nA158_p0039a11║門下所問，不覺葛藤如此，與門下亦何交涉來？
J10nA158_p0039a12║復清都史居士
J10nA158_p0039a13║手教云：「不知不覺有一種不自在隱隱胸次中」者，其
J10nA158_p0039a14║病有四：一者、妄認為娘生鼻孔，故未得自在；二者、認
J10nA158_p0039a15║得世間事重，不覺逐境生心，故不自在；三者、雖為己
J10nA158_p0039a16║事，久向胸次中作活計，不能卒去，故不自在；四者、因
J10nA158_p0039a17║此種種，胸次中隱隱起滅，不得自繇赤條條蓋天蓋
J10nA158_p0039a18║地。而居士越要蓋天蓋地、自繇自在，終不能得，乃與
J10nA158_p0039a19║隱隱陰魔對敵故，有恁麼也不得、不恁麼也不得，恁
J10nA158_p0039a20║麼、不恁麼總不得，直須堅豎脊梁，全身翻轉，猛著精
J10nA158_p0039a21║彩，把世、出世間一口吞盡，不用蓋天蓋地而自蓋天
J10nA158_p0039a22║蓋地，赤條條去也。若胸次中一毫治不盡，要了生死
J10nA158_p0039a23║無有是處。故曰「毫釐繫念，三途業因」，非虛語也。囑囑。
J10nA158_p0039a24║復子元劉居士
J10nA158_p0039a25║來書，一、發願，二、程途，三、醒悟，四、工夫，足見居士立志
J10nA158_p0039a26║真實、骨器不凡，聰明伶俐異於嘗人。然細玩之，悟境
J10nA158_p0039a27║未實，現相非真現相，急須撥採悟境，著實參期。若不
J10nA158_p0039a28║期悟，發願枉發、程途枉行、工夫枉為。何也？未悟時期，
J10nA158_p0039a29║悟為工夫、不悟不休為程途、不悟不休為發願；如悟，
J10nA158_p0039a30║則乘其悟力，以茲利己、以茲利人，則工夫、程途、發願
J10nA158_p0039b01║皆在其間，不假別發願、別程途、別工夫耳。且果悟，則
J10nA158_p0039b02║一一不著問人而自明矣。近聞看大慧語錄，此老參
J10nA158_p0039b03║一十八年，聞佛果禪師舉：「諸佛出身處，薰風自南來，
J10nA158_p0039b04║殿閣生微涼。」於此休歇。試問居士曾得恁麼一回也
J10nA158_p0039b05║未？若果實見此老透徹處，通個真實消息來。
J10nA158_p0039b06║又
J10nA158_p0039b07║前接尊偈云「謾費吾師諄切問」，貧道故不敢進語，恐
J10nA158_p0039b08║究竟生人我耳。然細思之，令人不覺痛哭流涕也。故
J10nA158_p0039b09║復一偈云：「花開始顯中心子，花未開時于己中，果徹
J10nA158_p0039b10║因源因該果，方堪頓契妙蓮宗。」然而秪為慈悲之故
J10nA158_p0039b11║乃隨例顛倒，未免喚鐘作甕耳。居士若擇得出，可謂
J10nA158_p0039b12║搔著貧道癢處，始不枉相處一番，何如？
J10nA158_p0039b13║又
J10nA158_p0039b14║前日奉復不悉，恐門下生疑，更為葛藤。大端蓮花、蓮
J10nA158_p0039b15║子，教中取喻。吾儕一念心花發明，悟徹本來面目，故
J10nA158_p0039b16║云「花開見佛悟無生」，豈非花開為因，見佛為果？喻如
J10nA158_p0039b17║蓮花一開，蓮子即露，豈如餘果花收而後結子耶？正
J10nA158_p0039b18║如心花一開，面目即顯，花開為因，面目為果，面目本
J10nA158_p0039b19║具，豈待心開而後有耶？如門下所謂花開纔得生蓮
J10nA158_p0039b20║子，花未開時子在麼？與首謂「花開元不墮空花，結子
J10nA158_p0039b21║從教又種芽」者，首尾一氣，皆謂花開而後結子，結子
J10nA158_p0039b22║而後種芽，種芽而後成根苗，成根苗而後開花，開花
J10nA158_p0039b23║而後生子。正如嘗人所見生死輪迴無嘗之見，豈可
J10nA158_p0039b24║謂花開見佛悟無生？而無生、無滅，因果交徹真嘗之
J10nA158_p0039b25║道，正如蓮花一開而蓮子全體已成，喻心花一開即
J10nA158_p0039b26║本來面目元具，豈可謂花開纔得生蓮子？花未開時
J10nA158_p0039b27║子在麼耶？所以古云：「學道當須有悟繇，還如爭鬥快
J10nA158_p0039b28║龍舟，雖然舊閣閒田地，一度贏來方始休。」門下還曾
J10nA158_p0039b29║恁麼一回也未？如未，當須恁麼一回始得。
J10nA158_p0039b30║又
J10nA158_p0039c01║來諭「隨時探討，期見本分一著」，又云「當求進時欲貧
J10nA158_p0039c02║道遙施喚醒以豁心花」者，然據本分一著，無你進處、
J10nA158_p0039c03║無你退處。若擬進，則錯過；擬退，則腳跟礙卻；正當進
J10nA158_p0039c04║不得、退不得處，忽若兩眼大開，露出面孔時，可與貧
J10nA158_p0039c05║道相見也。
J10nA158_p0039c06║又
J10nA158_p0039c07║來諭「進不得、退不得處是門下礙處」者，且喜，雖未得
J10nA158_p0039c08║㘞地一聲，不妨一切世間塵勞煩惱已礙斷，生死路
J10nA158_p0039c09║頭相繼礙斷也。二六時中念念但向進不得、退不得
J10nA158_p0039c10║處看是何景象、是何面孔，看來看去不知不覺㘞地
J10nA158_p0039c11║一聲，自不作礙處會，也祝祝不盡。
J10nA158_p0039c12║又
J10nA158_p0039c13║昨承偈語，足見居士病中精進，忻羨忻羨。釋迦老子
J10nA158_p0039c14║云：「病乃眾生之良藥。」益信之矣。何故？居士若不得這
J10nA158_p0039c15║番病，爭得恁麼淨絕？恁麼穩當？然細玩之，未出知解
J10nA158_p0039c16║窠臼在。殊不知眼見泥牛過海，我道眼花不少；鐵鎚
J10nA158_p0039c17║踏著如綿，我道猶有這個在；只可自知自解，我道情
J10nA158_p0039c18║知你在鬼窟裡作活計；那堪更落言詮，驢年未得出
J10nA158_p0039c19║頭。然則註已註破，未識居士何以教我？
J10nA158_p0039c20║又
J10nA158_p0039c21║來諭「門下本參只一個誰字」，貧道謂：誰之一字亦能
J10nA158_p0039c22║成人、亦能誤人，不可不審。若認虛豁豁地一派好景
J10nA158_p0039c23║為誰字者，已成兩個了也。試問門下者虛豁豁好景
J10nA158_p0039c24║為復作意有、不作意有？若作意有、不作意無，只者作
J10nA158_p0039c25║意非情識而何？又云目前作主、死時作主、死後作主
J10nA158_p0039c26║者，亦屬有意而見，有生時、死時、後時，更有個虛豁豁
J10nA158_p0039c27║地作主底，則外道所見也。古人謂：「離心意識參，出聖
J10nA158_p0039c28║凡路學。」正忌認著目前情識即聖情識，及乎認虛豁
J10nA158_p0039c29║豁地及一切纖毫好景即聖情識耳。又云：「㘞地一聲
J10nA158_p0039c30║曠然休歇，不知當屬何象？當屬何時？」將心等悟，難得
J10nA158_p0040a01║悟日，殊不知此象此時，你纔擬心早已蹉過，落於情
J10nA158_p0040a02║識，俾你到驢年也不得㘞地一聲曠然休歇耳。更欲
J10nA158_p0040a03║貧道轉語喚醒者，真可憐憫，大丈夫說話寧借他人
J10nA158_p0040a04║口耶？除非劉祖鍾親來相見，為汝道破。
J10nA158_p0040a05║復石車乘上座
J10nA158_p0040a06║凡為一方化主，事宜諦審，不可自尊。不自尊，則上下
J10nA158_p0040a07║稱美；上下美，則自不尊而人自尊之。人自尊，則化道
J10nA158_p0040a08║行；化道既行，則叢林可卜矣。
J10nA158_p0040a09║復金如王居士
J10nA158_p0040a10║貧道初舉格物致知語，居士方道得個無兩個，及解
J10nA158_p0040a11║無山無水偈，又道「一切聲色如鏡中像。」何處更說是
J10nA158_p0040a12║聲、是色、無山、無水？又道「終未免恍恍惚惚、昭昭靈靈，
J10nA158_p0040a13║未到安穩無疑之地」者，總是心意識測度約量而已，
J10nA158_p0040a14║未嘗實證一個耳。若實證一個，何處更有一切聲、色、
J10nA158_p0040a15║山、水如鏡中像，昭昭靈靈、恍恍惚惚，弗安穩者來？且
J10nA158_p0040a16║道如何是真實一個？若道得諦當，自然懸崖撒手，到
J10nA158_p0040a17║水窮山盡處也。
J10nA158_p0040a18║復愚溪陶居士
J10nA158_p0040a19║自到山中，唯只打睡，固不知有塵勞之事，亦不知有
J10nA158_p0040a20║出頭日子。適承教言：「塵事勞勞，恁麼說話？」正是認影
J10nA158_p0040a21║迷頭，自昧自棄。殊不知頭本塵勞之上，只因自昧；苟
J10nA158_p0040a22║若不昧，早在塵勞之外了也，然後不被塵勞之所籠
J10nA158_p0040a23║罩。以塵勞而作佛事者，乃大力量人耳。如其一念迷
J10nA158_p0040a24║頭，被一念塵勞籠罩，則無有出頭時也。
J10nA158_p0040a25║復子復史居士
J10nA158_p0040a26║來諭「忽然尋不見。」既尋不見，似乎未嘗問；既未嘗問，
J10nA158_p0040a27║貧道亦無以答。且道無答無問是個甚麼？向無問無
J10nA158_p0040a28║答處見得透、悟得徹，寄個信我，何如？
J10nA158_p0040a29║復半眼居士
J10nA158_p0040a30║接手教謂貧道太用舊套，我道門下若喚作舊套，入
J10nA158_p0040b01║地獄如箭射。又謂貧道不得錯會，門下死在貧道一
J10nA158_p0040b02║掌底下。我道死也，死也。何也？若不死在掌下，決不謂
J10nA158_p0040b03║之掌。既喚作掌，烏得不死在掌下哉？如此則果貧道
J10nA158_p0040b04║不得錯會耶？門下不得錯會耶？又謂貧道自死馬作
J10nA158_p0040b05║活馬醫，門下死了又活，我道今時癡人正眼不明，掠
J10nA158_p0040b06║人舊套作解會，以己方人，真可憐憫。且試問門下：貧
J10nA158_p0040b07║道者掌是死耶？活耶？若謂是死，爭解打得人；若謂是
J10nA158_p0040b08║活，為甚卻只解打人？又謂貧道出門之語諒勿介懷
J10nA158_p0040b09║者，我道不妨為門下道著。何也？苟若介懷，則真葛藤。
J10nA158_p0040b10║幸詳之。併復偈二首：拳拳腳腳正堂堂，一任傍人亂
J10nA158_p0040b11║度量，全體現時忘死活，騰騰任運絕承當。個裡初無
J10nA158_p0040b12║差不差，多君生出許丫叉，幻人到底無餘法，一味都
J10nA158_p0040b13║來信手抓。
J10nA158_p0040b14║復存義上人
J10nA158_p0040b15║上人所問曹洞宗語二段，固非老朽所知，亦非老朽
J10nA158_p0040b16║所宜。如上人擬問者兩段葛藤，已咬人言句，逐語生
J10nA158_p0040b17║情；果欲究竟，但迴光自看始得。然後所立君臣、偏正、
J10nA158_p0040b18║王子、功勳各五位者，若我臨濟大師要且不然，但曰：
J10nA158_p0040b19║「赤肉團上有無位真人嘗在面門出入，未證據者看
J10nA158_p0040b20║看。」便下座。雖然如是，惜乎老朽不與者老漢同時，若
J10nA158_p0040b21║同，鞭伊八萬四千拄杖，一下也不放伊。且道賞伊？罰
J10nA158_p0040b22║伊？上人試斷看。
J10nA158_p0040b23║復紫垣居士
J10nA158_p0040b24║來諭謂「不離自性，其他聰明智巧總用不著，每每向
J10nA158_p0040b25║心上求個安穩」者，是知居士認識心、識性為本命元
J10nA158_p0040b26║辰，故於胸次中打攪，弗安穩耳。苟要安穩，但把心、性
J10nA158_p0040b27║二種情識掉向他方，於汝分上了無交涉，然後向自
J10nA158_p0040b28║己腳跟下摸索，看是心耶？是性耶？忽然摸著非心性
J10nA158_p0040b29║底，可來貧道手裡請棒喫。
J10nA158_p0040b30║答雲怡陳居士十七問
J10nA158_p0040c01║問：「渴鹿趁燄，如何歇得？」
J10nA158_p0040c02║答：「摸取腳跟。」
J10nA158_p0040c03║問：「摩尼珠久埋沒塵土中，如何急切覓得？」
J10nA158_p0040c04║答：「滿面慚惶不識羞。」
J10nA158_p0040c05║問：「一斬一切斷，如何得此利劍？」
J10nA158_p0040c06║答：「炤顧汝頭。」
J10nA158_p0040c07║問：「等是水味，有品為第一泉、有品為第二泉，作何
J10nA158_p0040c08║剖分？」
J10nA158_p0040c09║答：「飲者自生分別。」
J10nA158_p0040c10║問：「黑夜中，認賊為子、認子為賊，作何判斷？」
J10nA158_p0040c11║答：「各打三十棒。」
J10nA158_p0040c12║問：「家親作祟，如何處置？」
J10nA158_p0040c13║答：「家無二主。」
J10nA158_p0040c14║問：「的的主人翁，如何得覿面一見？」
J10nA158_p0040c15║答：「攔腮與汝掌。」
J10nA158_p0040c16║問：「堪輿家羅經縱橫移動，針必指南，是誰作主？」
J10nA158_p0040c17║答：「且向羅經後看。」又云：「刺破汝眼。」
J10nA158_p0040c18║問：「家宅是諸人生身活計，見得甚麼便肯破家蕩
J10nA158_p0040c19║宅？」
J10nA158_p0040c20║答：「春色滿園關不住，一枝紅杏出墻來。」
J10nA158_p0040c21║問：「電光中良驥瞬息千里，如何得一往追上，攬轡
J10nA158_p0040c22║入手？」
J10nA158_p0040c23║答：「好個驢前馬後漢。」
J10nA158_p0040c24║問：「大慧云：『將八識一刀。』憑甚麼安身立命？」
J10nA158_p0040c25║答：「還我刀子來。」
J10nA158_p0040c26║問：「胡來胡現、漢來漢現，是鏡體？是鏡光？」
J10nA158_p0040c27║答：「打破鏡來好相見。」
J10nA158_p0040c28║問：「未開口以前，為甚便棒、便喝？」
J10nA158_p0040c29║答：「為汝不薦。」
J10nA158_p0040c30║問：「日昇月沉、雷轟電掣、山靜雲閒、水流花開、農歌
J10nA158_p0041a01║牧唱、婦誶兒嬉，莫非是者個迸現，如何拈得，向腳
J10nA158_p0041a02║跟下要用便用？」
J10nA158_p0041a03║答：「魚行水濁。」
J10nA158_p0041a04║問：「修行人多怕去後黑漫漫地，不知現前黑漫漫
J10nA158_p0041a05║地更苦。盡說生死事大，不知現前剎那死死生生
J10nA158_p0041a06║更切。此際重關一擊，如何下手？」
J10nA158_p0041a07║答：「好與你三十棒。」
J10nA158_p0041a08║問：「高峰語：『大徹底人本脫生死。』為甚命根不斷？命
J10nA158_p0041a09║根既未斷，叫做大徹，徹底何事？」
J10nA158_p0041a10║答：「汝喚甚作命根？」
J10nA158_p0041a11║問：「一句當天八萬門永絕生死者，一句得恁有力？」
J10nA158_p0041a12║答：「坐斷乾坤。」
J10nA158_p0041a13║復象垣程居士
J10nA158_p0041a14║若果向不明白處會，則無有真我、假我，亦無有曉得、
J10nA158_p0041a15║不曉得的人，復無有惺惺、不惺惺者。何也？惺惺、不惺
J10nA158_p0041a16║惺，曉得、不曉得，真與不真，皆屬想也。若果要了徹，但
J10nA158_p0041a17║向睡到無夢無想時一臥，臥起來東摸西摸，信手摸
J10nA158_p0041a18║著鼻孔，不覺失聲㘞，則了徹、不了徹，不著問人自知
J10nA158_p0041a19║之矣。
J10nA158_p0041a20║復問卿吳居士
J10nA158_p0041a21║讀手教見門下愛我深矣至矣，第貧道固是個不識
J10nA158_p0041a22║好惡漢，故不知有可禪床上接者、有可三門外接者，
J10nA158_p0041a23║故亦不見有一人可為徒者也，故有眼亦如盲者也、
J10nA158_p0041a24║有耳亦如聾者也。如是，則不見有視可以收者也、亦
J10nA158_p0041a25║不見有聽可以返者也、亦烏有光可以韜者也。若見
J10nA158_p0041a26║有可以禪床上接者、有可以三門外接者，即見有可
J10nA158_p0041a27║以為徒者，人相未空、我相未忘，分別念存，造種種業，
J10nA158_p0041a28║弗敢為也。望門下如是自規規人，則心無分別；無分
J10nA158_p0041a29║別，則無取捨；無取捨，則無憎愛；無憎愛，則無業識；無
J10nA158_p0041a30║業識，則從心所欲不踰矩。罪我者，吾何辭焉？
J10nA158_p0041b01║復破山明上座
J10nA158_p0041b02║前即老僧不敢言，今凡落筆，寧可實而不華，不可華
J10nA158_p0041b03║而不實。實而不華，辭達而已矣；華而不實，非虛即狂
J10nA158_p0041b04║也。於老僧分中即不妨；為一方化主，不可不諦察其
J10nA158_p0041b05║情、不可不斟酌文勢。逆耳之言，上座諒之。
J10nA158_p0041b06║復性符錢居士
J10nA158_p0041b07║來教謂「不能純一用功，未明不思議處。」若貧道看，時
J10nA158_p0041b08║不思議，即純一處；若離了純一處，別求不思議處，不
J10nA158_p0041b09║惟蹉過不思議處，要且用功處即不純一。如欲兩路
J10nA158_p0041b10║歸一，直向一念不生回光自看，看得鼻孔撩天，㘞地
J10nA158_p0041b11║一聲，便見古人所謂「一念不生全體現」，即純一、不純
J10nA158_p0041b12║一，思議、不思議，都來沒干涉耳。
J10nA158_p0041b13║復清漳東里王居士（諱志道附來書）
J10nA158_p0041b14║法錫南來，遂令黃檗千年道場儼然未散，秖此道
J10nA158_p0041b15║場非古非今，然不因師來爭知非古今也。大師為
J10nA158_p0041b16║人不惜身命，寧使喪身失命，終不為開第二門，此
J10nA158_p0041b17║是徹骨徹髓，獨超千七百則宗門，而遠近傳者多
J10nA158_p0041b18║作棒頭商量，或言可度有智人、不可度無智人，或
J10nA158_p0041b19║曰止可度未悟人、不可度已悟人，如此等見蒼天，
J10nA158_p0041b20║蒼天敝漳。近有僧定觀者歸，述六月一日上堂法
J10nA158_p0041b21║語，云：「若汗淋淋時是，乾爆爆時如何？若乾爆爆時
J10nA158_p0041b22║是，汗淋淋時如何？」此是向茫茫無可據中抉出人
J10nA158_p0041b23║人眼睛，令他自見。每舉以似友朋，又多作兩處都
J10nA158_p0041b24║是、兩處都不是解，依舊四句，可悲可痛。問嘗竊舉
J10nA158_p0041b25║孔氏語參之，孔子曰：「哀樂相生，正目而視之不可
J10nA158_p0041b26║得而見也、傾耳而聽之不可得而聞也。」若哀時是，
J10nA158_p0041b27║樂從何生？若樂時是，哀從何生？此處亦須學人自
J10nA158_p0041b28║正目一番、自傾耳一番，不可秪道哀樂都是、哀樂
J10nA158_p0041b29║都不是也。君未嘗正目傾耳，又爭知不可見、不可
J10nA158_p0041b30║聞耶？大師之前作者個語話，猶覺戲論。細讀金粟
J10nA158_p0041c01║語錄，句句是棒頭發光，遂敢自搜平生迷津失腳
J10nA158_p0041c02║之處，以望金錍。學人二十歲時，偶聞榕樹著風，忽
J10nA158_p0041c03║然樹上風聲與自身不異，遍觀太地、太空、𧍒蠕、瓦
J10nA158_p0041c04║礫亦渾是我體，因而旁參內外宗教，稍無疑滯，隨
J10nA158_p0041c05║時指向人前，未遇作家鉗鎚。及到雲棲舉似，師曰：
J10nA158_p0041c06║「是亦可謂見性。」問曰：「更有見性耶？」師曰：「見性者，見
J10nA158_p0041c07║自己之性。」時是亦悚然，但未免生一解，曰：「如金與
J10nA158_p0041c08║金，終無異色，豈有眼睛更見眼睛？」後遇憨山師，再
J10nA158_p0041c09║舉請益，承示：「不可將心作境，不可將境作心。」亦復
J10nA158_p0041c10║悚然，但未免生一解，曰：「盡十方界是我隻眼，立誰
J10nA158_p0041c11║為心？立誰為境？」自索居以來已近十載，始覺雲棲
J10nA158_p0041c12║老人謂：「我見處是量邊事。」憨山謂：「我所見，見已成
J10nA158_p0041c13║境，是見地性，非性地見。」必我此見，原從識起，必從
J10nA158_p0041c14║識滅。是識分性非實性分、是見涅槃非實涅槃，是
J10nA158_p0041c15║識必變必滅，識中自性涅槃亦變亦滅，始覺從前
J10nA158_p0041c16║身心迷悟總未離識，目前無法，有何可據？不得不
J10nA158_p0041c17║心死路絕了也。如有問者：「賊已捉得，贓在何處？」竊
J10nA158_p0041c18║應之曰：「現前色色皆失主舊物，合應一狀領回，秖
J10nA158_p0041c19║是年來被問官錯看了賊，負屈多時，今得明白，且
J10nA158_p0041c20║莫匆匆認贓，寧可空手歸家耳。」此情極醜，人前開
J10nA158_p0041c21║口不出，輒敢自恣自狀，披剝肝腦于大師前者，人
J10nA158_p0041c22║世易度，大法難逢，一番蹉過，自劫千生，願垂頂門
J10nA158_p0041c23║一針，毋曰：「五百里外，棒頭不到也。」
J10nA158_p0041c24║定觀持門下教諭，過稱貧道「為人不惜身命，寧使喪
J10nA158_p0041c25║身失命，終不開第二門」者，令貧道益生慚愧。蓋緣貧
J10nA158_p0041c26║道生無學識，兼之口訥，不善委曲接人，故以一條白
J10nA158_p0041c27║棒當頭直指耳。然亦見門下迥出時人之表，吾宗門
J10nA158_p0041c28║下得一法幢，共相建立，必使祖道重光也。忻羨忻羨。
J10nA158_p0041c29║書中一一門下自舉自斷，貧道更復何云？乃至云「願
J10nA158_p0041c30║垂頂門一針，毋曰五百里外，棒頭不到。」者，貧道謂門
J10nA158_p0042a01║下已契棒了也。然細玩之，自淺而深、從始至末云「秪
J10nA158_p0042a02║是年來被問官錯看了賊，負屈多時，今得明白，且莫
J10nA158_p0042a03║匆匆認贓，寧可空手歸家。」者，貧道謂即者空手之見、
J10nA158_p0042a04║歸家住著之見，便是見解入微最難透脫，坐在無疑
J10nA158_p0042a05║必死之地，不能明大法、發大機、施大用，須信有絕後
J10nA158_p0042a06║再甦欺君不得，百尺竿頭更進一步可也。
J10nA158_p0042a07║又（附來書）
J10nA158_p0042a08║定觀禪和回：得讀教劄，身心踴躍，歡喜無量，敬拈
J10nA158_p0042a09║瓣香東向致謝。學人年來捨身捨命，秪為絕後再
J10nA158_p0042a10║甦一著，來教直拈出此句，真棒著了也，知痛了也；
J10nA158_p0042a11║疑於此疑，信亦如此信了也。古德有言：「如竹畢竟
J10nA158_p0042a12║成篾去，方其筍時何遽用得？」從來以為極親切語，
J10nA158_p0042a13║如今看來，竹則有筍時、有篾時，若是者個物事，亦
J10nA158_p0042a14║無筍、亦無篾，昔非嫩、今非老，絕非絕、甦非甦，惟是
J10nA158_p0042a15║門庭施設，轉位就功，不得不如是說。嚴霜大雪，凍
J10nA158_p0042a16║必徹底、寒必徹骨，方是放春時候，秪管大死一番，
J10nA158_p0042a17║不怕不活也。其實全機大用一切現成，能喫、能屙，
J10nA158_p0042a18║能睡、能醒，能殺、能活，能文、能武，能縱、能奪，能自、能
J10nA158_p0042a19║他，能共、能不共，能度眾生、能無眾生可度，初發心
J10nA158_p0042a20║時便坐道場，有何不可？便是未發心眾生，正眼看
J10nA158_p0042a21║來，少他甚麼？者裡若道別有，則頭上安頭；若道別
J10nA158_p0042a22║無，則斬頭求活。若便隨聲一句活也活也，便應喫
J10nA158_p0042a23║他現前一棒；若道自有活時也，便應喫他等待一
J10nA158_p0042a24║棒；若道一概無絕無醒，便應喫儱侗一棒。學人所
J10nA158_p0042a25║以饒舌，自恣、自聻、自描干大師，前者因為人天眼
J10nA158_p0042a26║目曠劫難逢，若不盡著披剝、羯磨、發露，有釘更無
J10nA158_p0042a27║人抽、有鋸更無人拔也。亦為近來紛紛起惡知見
J10nA158_p0042a28║者，皆為不知棒頭是何物，不敢不強生分疏，亦欲
J10nA158_p0042a29║令後來有真痛癢者，稍知十方三世、四生十地總
J10nA158_p0042a30║在拄杖子裡，一握、一掌、一棒、一條不作暗摸糊亂
J10nA158_p0042b01║猜也。
J10nA158_p0042b02║接教諭「雖不若筍、竹、篾有先後三時之別，而凍必徹
J10nA158_p0042b03║底、寒必徹骨，方是放春時候，秖管大死一番，不怕不
J10nA158_p0042b04║活。」者，足見門下以寒春一時、死活一致為全機大用，
J10nA158_p0042b05║其餘種種說話雖為此個端繇，亦似套頭語。且前貧
J10nA158_p0042b06║道謂門下空手歸家尚著不得，況可容如許知見耶？
J10nA158_p0042b07║然可見門下真誠之意呈似貧道，若遇明眼人總不
J10nA158_p0042b08║出解說形容，未得心言路絕，皆是未絕前事、非絕後
J10nA158_p0042b09║事耳。若據絕之一字，正要絕人世、出世間一切情解
J10nA158_p0042b10║知見，直至千聖不識、自不能測，就裡打輥轉來，稍似
J10nA158_p0042b11║絕後再甦。寫至此時，有僧云：「忽有問和尚絕後再甦
J10nA158_p0042b12║又且如何？」貧道擲筆擒云：「速道，速道。」僧擬議，連掌掌
J10nA158_p0042b13║出，一併寫上。何如？何如？
J10nA158_p0042b14║復海槎鍾居士（諱鴻穎）
J10nA158_p0042b15║來翰云「上智人有上智人克己，下愚人有下愚人克
J10nA158_p0042b16║己」者，貧道謂此正未克己復禮之言也。若克己復禮，
J10nA158_p0042b17║則不見有上智下愚之人，故曰：「克己復禮，天下歸仁。」
J10nA158_p0042b18║焉，惟高明悉之。
J10nA158_p0042b19║復木叔陳居士
J10nA158_p0042b20║十月間，於錫山秦宅得居士書扇，時人事多端無暇
J10nA158_p0042b21║裁復，唯以拙刻附覽。入山又因老盹不能理事，直至
J10nA158_p0042b22║今春再閱，令貧道深愧，無是德以當居士之贊揚。如
J10nA158_p0042b23║云「耐披忍辱之鎧，力捐憍慢之幢。寧可忤豪右謝知
J10nA158_p0042b24║識，而於單赤隱微不敢任其喜怒。」貧道看來，宰官中
J10nA158_p0042b25║能如是綿密簡點作功德林者，誠為希有。但異日與
J10nA158_p0042b26║貧道相見，若作恁麼說，一棒打居士腰折。何也？不見
J10nA158_p0042b27║道「般若大智，如大火聚，擬之則燎卻面門」，是則居士
J10nA158_p0042b28║於日用逆順中無不據單赤，全體大用現前，自利利
J10nA158_p0042b29║人，即不見有隱、微，動、靜二相矣。不識居士又作麼生？
J10nA158_p0042b30║復葵山行彌禪人
J10nA158_p0042c01║來問：「使窮子知恩有地，免使橫屍遍野。」老僧道：「但見
J10nA158_p0042c02║橫屍遍野，即便知恩有地。」
J10nA158_p0042c03║復我萬陳居士
J10nA158_p0042c04║遠承惠寄信儀勝畫，欲與貧道結後來之緣者，貧道
J10nA158_p0042c05║以為不然，君子千里同風，尚無彼此之間，豈有現在
J10nA158_p0042c06║後來之分？是則貧道已與居士相見了也，但居士直
J10nA158_p0042c07║下見得透，則與貧道有何異哉？
J10nA158_p0042c08║復君馨葉居士
J10nA158_p0042c09║來諭「不知佛性中有許直腸人」者，直腸但於世少造
J10nA158_p0042c10║業緣，故有正直為神之說；佛性須假悟明，故有見性
J10nA158_p0042c11║成佛之說。且直腸與諂曲相對，佛性出干對待，故六
J10nA158_p0042c12║祖云：「明佛性是佛法。」佛法是不二之法，故維摩談不
J10nA158_p0042c13║二法時惟良久而已。如是，則門下但向言語道斷，心
J10nA158_p0042c14║行處滅處看是何景象、是何面孔。看來看去，向不知
J10nA158_p0042c15║不覺處忽然惺得㘞地一聲，則不著問人自明了也。
J10nA158_p0042c16║復司理元公黃居士（諱端伯）
J10nA158_p0042c17║手教「驀然撞倒鐵山，纔問口時，又覺有物為礙」者，蓋
J10nA158_p0042c18║因台下秪知撞倒鐵山，不解扶起鐵山。苟扶起時，則
J10nA158_p0042c19║不妨信腳行、信手揮、信口道，乃至東倒西擂，無非個
J10nA158_p0042c20║座鐵山，更有何物而作礙哉？故龐公云：「日用事無別，
J10nA158_p0042c21║惟吾自偶諧，頭頭非取捨、處處沒張乖。朱紫誰為號？
J10nA158_p0042c22║丘山絕點埃，神通併妙用，運水及搬柴。」此偈雖八句，
J10nA158_p0042c23║日用不過，只根於無別而已。不識台下以為何如？承
J10nA158_p0042c24║命永樂禪院，固當從喚，無柰老病纏身，日久不能領
J10nA158_p0042c25║眾，故辭金粟，但思自養待盡而已，伏惟台炤。不悉。
J10nA158_p0042c26║又
J10nA158_p0042c27║來諭「根機遲鈍」者，事不如此也？大都根機不在推托，
J10nA158_p0042c28║貴在承當。若不承當，則涉思量；一涉思量，則蹉過根
J10nA158_p0042c29║機。所以謂：如擲劍揮空，莫論及之不及，則自然不觸
J10nA158_p0042c30║犯耳。
J10nA158_p0043a01║又
J10nA158_p0043a02║前會間雖提覺浪因緣，未嘗備析。大端人多作實法
J10nA158_p0043a03║會者無他，正如居士所言：「當以本分草料易之耳。」貧
J10nA158_p0043a04║道擬居士，雖口說「本分」二字，而未實證本分處在。若
J10nA158_p0043a05║果證本分，則於世間法法皆露者一著子，自然言中
J10nA158_p0043a06║有響，同道者聞之自然通身踴躍，俗諺所謂：「寧可與
J10nA158_p0043a07║聰明人相罵，不可與惑怢人說話。」者也。且貧道既承
J10nA158_p0043a08║當個事，豈可與人說話是說話、相罵是相罵、本分草
J10nA158_p0043a09║料是本分草料？則是非之心嘗存胸次，差別之人嘗
J10nA158_p0043a10║在面前，自己如何為得人？如何為人作得主來？不見
J10nA158_p0043a11║昔于頔公問紫玉：「黑風吹其船舫，飄墮羅剎鬼國。」玉
J10nA158_p0043a12║遂呼于頔：「客作漢問與麼事作麼？」于公失色，玉云：「者
J10nA158_p0043a13║便是黑風吹其船舫。」後來大慧杲批云：「大凡為人有
J10nA158_p0043a14║二種機接人：如云于頔客作漢問與麼事作麼？此是
J10nA158_p0043a15║第一種機；如云于頔客作漢問與麼事作麼？令其無
J10nA158_p0043a16║明現前，隨手為伊按云者便是黑風吹其船舫者，猶
J10nA158_p0043a17║是第二種機。」今貧道不敢輕視覺浪潘居士，所以道：
J10nA158_p0043a18║「秪可同懸一梁縊死可也。」且曾對木陳侍者等云：「此
J10nA158_p0043a19║古人所謂同坑無異土也。」木陳尚不省會，又爭怪得
J10nA158_p0043a20║居士乎？且古有半提全提之說，如貧道道「秪可懸梁
J10nA158_p0043a21║縊死夢筆山中」者，得非全提者耶？貧道亦不敢輕視
J10nA158_p0043a22║居士，所以不得不書上也。惟高明鑑炤，何如？
J10nA158_p0043a23║又
J10nA158_p0043a24║聞尊堂歸矣，固當吊慰，柰因生平不行其事，恐從此
J10nA158_p0043a25║啟例，後有不周到處，以此為罪端耳。然生死二事，能
J10nA158_p0043a26║迷卻天下人、亦能悟卻天下人。所以古人聞紅輪必
J10nA158_p0043a27║定沉西去，未審亡靈往那方？而孝子哭哀哀，古人便
J10nA158_p0043a28║悟，豈非悟者？亡者、哭者，同歸無二、無二分，無別、無斷
J10nA158_p0043a29║故，如是，則與一切人生即同生、死即同死，喜即與母
J10nA158_p0043a30║同喜、哭即與母同哭，慶即與一切人同慶、吊則與一
J10nA158_p0043b01║切人同吊，何有間然？不然，則母是母、子是子，哭是哭、
J10nA158_p0043b02║喜是喜，慶是慶、吊是吊，不惟不知亡靈去處，亦乃自
J10nA158_p0043b03║已茫然，哭亦無地，即虛行故事，與學道人乖矣。
J10nA158_p0043b04║又
J10nA158_p0043b05║適接手教讚黃居士根性不群者，蓋紙筆之學，故當
J10nA158_p0043b06║機則罔措也。貧道痛此時紙筆成風，將來定為法門
J10nA158_p0043b07║之害不淺矣。
J10nA158_p0043b08║復坦如蔡居士。
J10nA158_p0043b09║來諭，受貧道三拳兩掌，謂：「痛從何來？誰受痛者？」復云：
J10nA158_p0043b10║「假使無情虛空來問，不知痛癢、無有分段」者，則居士
J10nA158_p0043b11║未知棒頭落處。若知落處，無有有情、無情之見，何分
J10nA158_p0043b12║段之有？今居士既分痛從何來、誰受痛者，則無分段
J10nA158_p0043b13║中分分段，無情解中立情解，正喫棒未有了日在。
J10nA158_p0043b14║復爾赤馮居士
J10nA158_p0043b15║來諭「當此西風徹骨、政落葉歸根之候，應自有不冷
J10nA158_p0043b16║不熱處。」又謂：「戀著火宅，未得出路。」要貧道方便開示
J10nA158_p0043b17║者，不覺一笑。何也？居士已上並是詣實供通，方便亦
J10nA158_p0043b18║在其中、出路亦在其中、不冷不熱亦在其中，貧道除
J10nA158_p0043b19║此外別無方便、別無出路、別無不冷不熱。是以古人
J10nA158_p0043b20║問善知識云：「寒暑到來，如何迴避？」知識云：「何不向無
J10nA158_p0043b21║寒暑處去？」云：「如何是無寒暑處？」云：「寒時寒殺闍黎、熱
J10nA158_p0043b22║時熱殺闍黎。」如是，則欲識不冷不熱底，但向西風徹
J10nA158_p0043b23║骨處識。若識得西風徹骨，便是落葉歸根底時候；識
J10nA158_p0043b24║得落葉歸根底時候，便是出路；識得出路，便是方便。
J10nA158_p0043b25║所以貧道謂：方便亦在其中、出路亦在其中、不冷不
J10nA158_p0043b26║熱亦在其中。既都在其中，豈不是間不容髮？既間不
J10nA158_p0043b27║容髮，《法華》謂：「三界無安，猶如火宅，唯有一門而復狹
J10nA158_p0043b28║小。」便是者個道理也。若離此外，別立方便、別有出路、
J10nA158_p0043b29║別有不寒不熱、別有時，候即沒交涉也。故經云：「唯此
J10nA158_p0043b30║一事實，餘二則非真。」無方便中真方便、無出路中真
J10nA158_p0043c01║出路、無時候中真時候、寒熱中真無寒熱，故貧道謂
J10nA158_p0043c02║已上並是詣實供通。然異日相見，守此見解，劈脊一
J10nA158_p0043c03║棒。莫言不道。
J10nA158_p0043c04║復趙居士（諱天香）
J10nA158_p0043c05║來諭「無生本無旨亦無指」者是居士未悟，故有此說。
J10nA158_p0043c06║何也？不見道「花開見佛悟無生」，豈可謂無生本無旨
J10nA158_p0043c07║乎？因次一偈，貧道從來秉直指，直指人人自悟耳。自
J10nA158_p0043c08║悟無生、無不生，直下何曾有彼此？
J10nA158_p0043c09║復紀嘗陳居士
J10nA158_p0043c10║來諭「展轉躊躇、茫無下手處，如此沉迷，將終無出頭
J10nA158_p0043c11║日子。」欲貧道「拯人於坑塹之中、呼人於醉夢之際」者，
J10nA158_p0043c12║貧道謂只因展轉躊躇便錯下手了也。居士但以手
J10nA158_p0043c13║摸頭，自問看是沉迷耶？出頭耶？坑塹之中耶？醉夢之
J10nA158_p0043c14║際耶？若自摸不著、問不明，則真果沉迷、真果無出頭
J10nA158_p0043c15║處、真果坑塹之中、真果醉夢之際矣；若摸得著、問得
J10nA158_p0043c16║明，方知無沉迷中自作沉迷、無出頭處自求出頭、無
J10nA158_p0043c17║坑塹中自作坑塹、無醉夢際自作醉夢耳。雖然如此，
J10nA158_p0043c18║乃貧道說底，不識居士本分處又且如何？
J10nA158_p0043c19║
J10nA158_p0043c20║密雲禪師語錄卷第七終