J10nA158_p0054b01║密雲禪師語錄卷第十
J10nA158_p0054b02║嗣法門人通門編
J10nA158_p0054b03║頌古
J10nA158_p0054b04║世尊初生
J10nA158_p0054b05║纔出胞胎脫體彰，指天指地為人揚，引他無限癡男
J10nA158_p0054b06║女，天上人間沒處藏。
J10nA158_p0054b07║世尊敕阿難持缽
J10nA158_p0054b08║佛佛儀容要現前，瞿曇為說老婆禪，可憐慶喜懡㦬
J10nA158_p0054b09║去，猶待人呼倒剎竿。
J10nA158_p0054b10║世尊拈花
J10nA158_p0054b11║世尊脫體風流，迦葉渾身賣俏，當時百萬人天，只見
J10nA158_p0054b12║拈花微笑。
J10nA158_p0054b13║女子出定
J10nA158_p0054b14║出得、出不得，無在、無不在，女子與瞿曇，靈山元一隊。
J10nA158_p0054b15║君不見，臺山路口驀直婆，明州市裡憨布袋？
J10nA158_p0054b16║《楞嚴經》：世尊於大眾中舒金色臂摩阿難頂，告示
J10nA158_p0054b17║阿難及諸大眾：「有三摩提名大佛頂首楞嚴王，具
J10nA158_p0054b18║足萬行十方如來，一門超出妙莊嚴路。」
J10nA158_p0054b19║大慈世尊真大慈，舉手以摩阿難頂，咸作哀憐攝受
J10nA158_p0054b20║看，幾人能此發深惺？
J10nA158_p0054b21║吾不見時，何不見吾不見之處？若見不見，自然非
J10nA158_p0054b22║彼不見之相。若不見吾不見之地，自然非物，云何
J10nA158_p0054b23║非汝？
J10nA158_p0054b24║空山不見人，但聞人語響，返景入深林，復炤青苔上。
J10nA158_p0054b25║若能推者即是汝心，則是認賊為子。修山主云：「若
J10nA158_p0054b26║能推者不是汝心，則是認賊為子。」
J10nA158_p0054b27║如今推也，是子？是賊？度體裁衣，短長自識。
J10nA158_p0054b28║若能轉物即同如來
J10nA158_p0054b29║若能轉物即如來，黃面瞿曇好掌腮，未舉已前先薦
J10nA158_p0054b30║得，翻身獨步上天台。
J10nA158_p0054c01║《圓覺經》：居一切時不起妄念，於設妄心亦不息滅。
J10nA158_p0054c02║住妄想境不加了知，於無了知不辨真實。
J10nA158_p0054c03║明明見了非他見，了了嘗知無別知，山月如銀牽老
J10nA158_p0054c04║興，閒行不覺過峰西。
J10nA158_p0054c05║《法華經》：假使滿世間皆如舍利弗，盡思共度量，不
J10nA158_p0054c06║能測佛智。
J10nA158_p0054c07║如何是佛智？其汝謾商量，人貧覺智短，馬瘦見毛長。
J10nA158_p0054c08║咦嘻咄參。
J10nA158_p0054c09║此經開方便門，示真實相，深固幽遠，無人能到。
J10nA158_p0054c10║你知我不知，我到你不到，彼此自分明，咄哉黃面老。
J10nA158_p0054c11║《金剛經》：凡所有相皆是虛妄，若見諸相非相即見
J10nA158_p0054c12║如來。
J10nA158_p0054c13║明明百草頭，明明祖師意，衲僧若恁麼，何曾摸著疊？
J10nA158_p0054c14║經首題「[米-木+八]」字
J10nA158_p0054c15║以字不成八字錯，碧眼胡兒難註腳，我土聰明人強
J10nA158_p0054c16║名，天將夫子為木鐸。
J10nA158_p0054c17║維摩默然
J10nA158_p0054c18║居士何曾是默然？文殊不二妄加呈，白雲影裡怪石
J10nA158_p0054c19║露，只可惺惺不可名。
J10nA158_p0054c20║七賢聖女遊屍陀林
J10nA158_p0054c21║陰陽不涉間田地，叫不應，山何處所？突然伸出個拳
J10nA158_p0054c22║頭，無根樹子花朵朵。
J10nA158_p0054c23║舍利弗入城，遙見月上女出城
J10nA158_p0054c24║僧女相逢在市廛，交頭接耳語喃喃，月上女，太無端，
J10nA158_p0054c25║如他去也甚何堪？
J10nA158_p0054c26║迦葉召阿難
J10nA158_p0054c27║金襴傳外別何傳，驀召阿難似可堪，倒卻門前剎竿
J10nA158_p0054c28║著，阿難依舊被他謾。
J10nA158_p0054c29║傅大士見梁武帝不起
J10nA158_p0054c30║大小傅大士，一款便成招，雖然身不動，爭柰舌頭搖。
J10nA158_p0055a01║傅大士披衲頂冠靸，履見梁武帝
J10nA158_p0055a02║道冠儒履佛袈裟，無限平人被此遮，三事問來三指
J10nA158_p0055a03║破，至今猶有眼生花。
J10nA158_p0055a04║布袋和尚
J10nA158_p0055a05║一個破布袋，袋盡大千界，無柰渾身沒處藏，卻向人
J10nA158_p0055a06║前生捏怪。
J10nA158_p0055a07║達磨面壁
J10nA158_p0055a08║老胡九年冷坐，爭柰無人勘破，我若當時看見，劈脊
J10nA158_p0055a09║一拳打倒。
J10nA158_p0055a10║三祖懺罪
J10nA158_p0055a11║滿身瘋恙滿身愁，覓罪分明叵得繇，從此通身都改
J10nA158_p0055a12║變，正生瘋處正風流。
J10nA158_p0055a13║五祖弘忍大師
J10nA158_p0055a14║誰是前身孰後身，分明有口也難伸，無端累彼周家
J10nA158_p0055a15║女，疑殺世間多少人。
J10nA158_p0055a16║道明禪師趁盧行者
J10nA158_p0055a17║妄將衣缽便為然，不信端繇有悟緣，盡力不能提得
J10nA158_p0055a18║起，始疑衣缽不虛傳。不虛傳，乞方便，莫思惡兮莫思
J10nA158_p0055a19║善，正與麼時，明上座那個分明本來面？
J10nA158_p0055a20║忠國師三喚侍者
J10nA158_p0055a21║國師三喚出枯腸，侍者連聲舉廣長，負吾負汝重註
J10nA158_p0055a22║腳，至今天下亂摶量。
J10nA158_p0055a23║南嶽懷讓禪師
J10nA158_p0055a24║恁麼來兮甚麼物？不似一物還似屈，堂堂直下用無
J10nA158_p0055a25║私，後代兒孫施棒喝。
J10nA158_p0055a26║青原行思禪師
J10nA158_p0055a27║聖諦不為階不落，還似情存捨兩頭，臥龍若解翻身
J10nA158_p0055a28║轉，始可全提向上籌。
J10nA158_p0055a29║青原因僧問佛法大意，云：「廬陵米作麼價？」
J10nA158_p0055a30║青原老喫廬陵飯，米價猶來似不知，端的見他何大
J10nA158_p0055b01║意？莫教辜負兩行眉。
J10nA158_p0055b02║馬祖三十年不曾少鹽醬
J10nA158_p0055b03║馬師說法足鹽醬，盡十方人皆供養，若是衲僧沾著
J10nA158_p0055b04║唇，一條窮命通身喪。
J10nA158_p0055b05║百丈捲席
J10nA158_p0055b06║馬祖陞堂，百丈捲席，分明一貫，兩個五百。
J10nA158_p0055b07║馬祖「即心即佛，非心非佛」
J10nA158_p0055b08║即心即佛、非心非佛，大小馬師，舌頭無骨。
J10nA158_p0055b09║馬祖不安
J10nA158_p0055b10║日面、月面，晝夜嘗現，孰信盲人，卻自能見？
J10nA158_p0055b11║百丈野狐
J10nA158_p0055b12║不昧不落，舌拄上齶，一任諸人，胡穿亂鑿。
J10nA158_p0055b13║不落不昧，聲出皮袋，百丈野狐，兩個一對。
J10nA158_p0055b14║百丈再參馬祖
J10nA158_p0055b15║馬師喝下意非嘗，百丈聾時據有方，堪笑而今效顰
J10nA158_p0055b16║者，誰知黃檗舌頭長？
J10nA158_p0055b17║女子哭上法堂
J10nA158_p0055b18║爺娘俱喪孰為親？大哭嗥咷苦獨身，選日一時都葬
J10nA158_p0055b19║卻，至今疑殺世間人。
J10nA158_p0055b20║南泉牧牛
J10nA158_p0055b21║不如隨分綃些些，一種風流出當家，兩角橫分開正
J10nA158_p0055b22║眼，騰騰任運自生涯。
J10nA158_p0055b23║南泉庄上喫油餈
J10nA158_p0055b24║偷喫油餈，阿誰見你？不說、不知，不識廉恥。
J10nA158_p0055b25║南泉「平嘗心是道」
J10nA158_p0055b26║平嘗心是道，南泉是王老，日用事無餘，全身入荒草。
J10nA158_p0055b27║歸宗斬蛇
J10nA158_p0055b28║廬嶽宗師特異嘗，險行惡道作慈航，賺他無限癡男
J10nA158_p0055b29║女，開眼堂堂入鑊湯。
J10nA158_p0055b30║盤山云：「光境俱忘，復是何物？」洞山云：「光境未忘，復
J10nA158_p0055c01║是何物？」
J10nA158_p0055c02║忘、不忘時，境復何思量？貧恨一身多，可憐昔日王羲
J10nA158_p0055c03║之，卻寫黃庭換白鵝。
J10nA158_p0055c04║東寺云：「心不是佛，智不是道，劍去久矣，爾方刻舟。」
J10nA158_p0055c05║衝開碧落松千尺，截斷紅塵水一溪，飽食高眠人不
J10nA158_p0055c06║識，日從東畔又沉西。
J10nA158_p0055c07║魯祖面壁
J10nA158_p0055c08║池陽老子本堂堂，纔見僧來轉放光，獨耀無私人不
J10nA158_p0055c09║薦，翻為面壁錯商量。
J10nA158_p0055c10║龐居士參馬祖
J10nA158_p0055c11║一口吸盡西江水，多少行人作道理？野老年來氣力
J10nA158_p0055c12║頹，只顧早眠并晏起。
J10nA158_p0055c13║龐居士無生話偈
J10nA158_p0055c14║男不婚、女不嫁，團圞共說無生話。無生話，沒縫罅，三
J10nA158_p0055c15║十山藤猶好打。
J10nA158_p0055c16║龐婆入鹿門寺作齋
J10nA158_p0055c17║維那對眾要宣揚，卻自婆婆做一場，梳插髻邊便歸
J10nA158_p0055c18║去，闍黎不薦太茫茫。
J10nA158_p0055c19║藥山石上坐次
J10nA158_p0055c20║不為不閒坐，笑倒破灶墮，有人來問我，正好驀面唾。
J10nA158_p0055c21║藥山陞座，眾纔集，便下座歸方丈。師著語云：「看破
J10nA158_p0055c22║了也。」院主問其故，山云：「經有經師，論有論師，爭怪
J10nA158_p0055c23║得老僧？」師著語云：「看破了也。」
J10nA158_p0055c24║一看破、二看破，人人鼻孔下頭大，珍重諸人摸取好，
J10nA158_p0055c25║若摸錯時休怪我。
J10nA158_p0055c26║藥山看經
J10nA158_p0055c27║梵語唐言總一般，言端端更語端端，要知遮得何人
J10nA158_p0055c28║眼，試把牛皮仔細看。
J10nA158_p0055c29║李翱見藥山
J10nA158_p0055c30║雲在青天水在瓶，藥山無地可容身，真金自是真金
J10nA158_p0056a01║價，終不和沙賣與人。
J10nA158_p0056a02║丹霞燒水佛向火
J10nA158_p0056a03║木佛燒來身體暖，眉鬚墮落面皮光，明明果報無藏
J10nA158_p0056a04║處，堪笑時人亂度量。
J10nA158_p0056a05║溈山踢倒淨瓶
J10nA158_p0056a06║百丈舉起少火，溈山直下看破，翻身踢倒淨瓶，壓倒
J10nA158_p0056a07║華林首座。
J10nA158_p0056a08║溈山見劉鐵磨來，云：「老牸牛！汝來也。」磨云：「來日臺
J10nA158_p0056a09║山大會齋，和尚還去麼？」溈放身作臥勢，磨便出去。
J10nA158_p0056a10║一似戲話、一似相罵，得人一牛，還人一馬，作臥便行，
J10nA158_p0056a11║可知禮也。
J10nA158_p0056a12║溈山問仰山：「終日與子商量，成得甚麼邊事？」仰空
J10nA158_p0056a13║中畫一畫，溈云：「若不是，吾終被汝惑。」
J10nA158_p0056a14║忙忙空裡畫一畫，寂子已被溈山惑，一畫溈山不受
J10nA158_p0056a15║瞞，千古萬古堪為則。
J10nA158_p0056a16║黃檗在鹽官殿上禮佛
J10nA158_p0056a17║一棒一條痕，一掌一握血，要知不著佛、法、僧所得，試
J10nA158_p0056a18║看血痕何處出。
J10nA158_p0056a19║裴相國拓佛安名
J10nA158_p0056a20║佛之一字繇來覺，馬字驢名總一般，了知性字原無
J10nA158_p0056a21║我，喚著東西便喜歡。
J10nA158_p0056a22║子湖看狗
J10nA158_p0056a23║子湖一隻狗，取人足心首，未見忽聞名，渾身覺一口。
J10nA158_p0056a24║白馬曇炤禪師
J10nA158_p0056a25║一生叫快活，臨終卻叫苦，拈起枕子時，大蟲元是虎。
J10nA158_p0056a26║珍重諸人，切忌莽鹵，擬議商量，東秦西魯。
J10nA158_p0056a27║陸亙大夫問南泉天地同根話
J10nA158_p0056a28║天地同根物一體，黃鶯啼在深花裡，可憐大夢未醒
J10nA158_p0056a29║人，空聽好音迷自己。
J10nA158_p0056a30║夾山參船子
J10nA158_p0056b01║離鉤三寸如何道？一橈打入洪波跳，忽覺來時自點
J10nA158_p0056b02║頭（請續此句）。
J10nA158_p0056b03║趙州問南泉：「知有底人向甚麼處去？」泉云：「山前檀
J10nA158_p0056b04║越家，作一頭水牯牛去。」州云：「謝師指示。」泉云：「昨夜
J10nA158_p0056b05║三更月到窗。」
J10nA158_p0056b06║擎頭戴角果軒昂，趙老當頭奪父強，知有底人何處
J10nA158_p0056b07║去？月明依舊炤寒窗。
J10nA158_p0056b08║趙州四佛
J10nA158_p0056b09║泥佛不度水，堪笑趙州賣口嘴；金佛不度爐，丈夫誰
J10nA158_p0056b10║肯受糊塗？木佛不度火，覿面何曾辜負我？真佛內裡
J10nA158_p0056b11║坐，無限平人多蹉過。
J10nA158_p0056b12║庭前柏樹子
J10nA158_p0056b13║趙州柏樹子，撐天兼拄地，頂門眼豁開，我卻不是你。
J10nA158_p0056b14║趙州密密意
J10nA158_p0056b15║冷地分明事極精，等閒觸著便生情，閑時事著忙時
J10nA158_p0056b16║用，會處應教用處親。
J10nA158_p0056b17║趙州喫茶去
J10nA158_p0056b18║逢人豈是閒開口？堪笑都從語脈走，留坐喫茶珍重
J10nA158_p0056b19║去，到底未聞獅子吼。
J10nA158_p0056b20║趙州洗缽話
J10nA158_p0056b21║喫粥了也洗缽去，大似茫茫無本據。有本據，其僧自
J10nA158_p0056b22║是無藏處。
J10nA158_p0056b23║趙州狗子無佛性
J10nA158_p0056b24║狗無佛性，全提正令，擬議思量，錯過窮命。
J10nA158_p0056b25║臨濟三頓棒
J10nA158_p0056b26║連打三番不展眸，更饒一撥始昂頭，築拳鼓掌威獰
J10nA158_p0056b27║甚，虎尾虎頭通併收。
J10nA158_p0056b28║臨濟枉遭三頓棒，累及兒孫恨不消，一報到頭還一
J10nA158_p0056b29║報，至今代代不相饒。
J10nA158_p0056b30║最喜當仁不讓人，築拳鼓掌絕疏親，可憐千百年前
J10nA158_p0056c01║事，直至如今有幾人？
J10nA158_p0056c02║臨濟凡見僧入門，便棒、便喝。
J10nA158_p0056c03║祖令全提繼後蹤，示徒端不在從容，棒頭擊起隈岩
J10nA158_p0056c04║虎，霹靂轟騰臥海龍。
J10nA158_p0056c05║臨濟兩堂首座同時下喝
J10nA158_p0056c06║一條拄杖兩人扶，試問諸人會也無？滿目堂堂通是
J10nA158_p0056c07║漢，幾個男兒是丈夫？
J10nA158_p0056c08║大隨隨他去
J10nA158_p0056c09║壞亦壞兮隨亦隨，幾人於此轉猜疑？山僧為汝分明
J10nA158_p0056c10║說，壞壞隨隨個是誰？
J10nA158_p0056c11║陳操尚書登樓勘僧
J10nA158_p0056c12║羅籠不住喚無回，猶是憨憨強主哉？拶著返身驀頭
J10nA158_p0056c13║擲，衲僧行腳眼方開。
J10nA158_p0056c14║德山參龍潭
J10nA158_p0056c15║潭不見、龍不現，親到龍潭遭一箭，紙燈吹滅眼方開，
J10nA158_p0056c16║棒上縱橫光焰焰。
J10nA158_p0056c17║洞山解制
J10nA158_p0056c18║不出門草、出門草，大丈夫兒通踏倒，隨流任運本來
J10nA158_p0056c19║身，遍界莫非無價寶。
J10nA158_p0056c20║洞山因僧問：「如何是衲僧孔竅？」云：「十八女兒不繫
J10nA158_p0056c21║裙。」
J10nA158_p0056c22║倒腹傾腸說與君，不須疑慮更紜紛，衲僧孔竅無遮
J10nA158_p0056c23║蔽，十八女兒不繫裙。
J10nA158_p0056c24║令遵井索話
J10nA158_p0056c25║窊籬、木杓、錢貫、井索，伶利衲僧，都來拋卻，丈夫自有
J10nA158_p0056c26║衝天志，萬里天邊飛一鶚。
J10nA158_p0056c27║投子大同禪師因僧問：「月未圓時如何？」子云：「吞卻
J10nA158_p0056c28║三個五個。」云：「圓後如何？」子云：「吐卻七個八個。」
J10nA158_p0056c29║要吞便吞、要吐便吐，投子投子，圓前圓後。
J10nA158_p0056c30║投子因僧問：「和尚住此山有何境界？」云：「丫角女子
J10nA158_p0057a01║白頭絲。」
J10nA158_p0057a02║人來相問山何境，徹底從頭舉似伊，急著眼，莫遲疑，
J10nA158_p0057a03║丫角女子白頭絲。咦。
J10nA158_p0057a04║投子指菴前石
J10nA158_p0057a05║投子布山漫天網，雪峰走入伊圈套，當時一徑轉身
J10nA158_p0057a06║行，卻使投子也疑我。
J10nA158_p0057a07║仰山指雪獅子
J10nA158_p0057a08║捏聚成形人競觀，仰山指示有來端，要知逾過此色
J10nA158_p0057a09║者，普請諸人試自看。
J10nA158_p0057a10║仰山因僧思𨜶問：「禪宗頓悟入門的意如何話？」
J10nA158_p0057a11║凡、聖初無有二倫，返思思底許誰親？相逢盡道休官
J10nA158_p0057a12║去，林下何曾有一人？
J10nA158_p0057a13║米胡和尚令僧問仰山：「今時人還假悟也無？」仰云：
J10nA158_p0057a14║「悟即不無，爭柰落第二頭？」胡深肯之。
J10nA158_p0057a15║迷、悟都來第二頭，個中唯悟可為儔，若還一息不繇
J10nA158_p0057a16║悟，觸境依前隨事流。
J10nA158_p0057a17║三角菴主因賊魁索寶，震威喝之遂遇難。
J10nA158_p0057a18║僧家所蓄非嘗珍，特貴人間解濟人，縱遇兇人無異
J10nA158_p0057a19║志，真真真寶真果真。
J10nA158_p0057a20║興化上堂一喝不作一喝用話
J10nA158_p0057a21║虎驟龍驤作者機，電光石火較猶危，當陽喝下全身
J10nA158_p0057a22║現，後代兒孫取次吹。
J10nA158_p0057a23║三聖逢人即出
J10nA158_p0057a24║興化與三聖，一出一不出。君不見，寒山拾得無處藏，
J10nA158_p0057a25║只為豐干太饒舌。
J10nA158_p0057a26║無著五臺遇文殊
J10nA158_p0057a27║無著當年去五臺，偶遇文殊接話陪，前後三三多少
J10nA158_p0057a28║數，筭來忽覺笑顏開。
J10nA158_p0057a29║婆子拋兒
J10nA158_p0057a30║的子親兒撒手拋，目前何物更籠牢？堂堂大道乾坤
J10nA158_p0057b01║廓，要在英雄意氣豪。
J10nA158_p0057b02║一個親兒也不消，光前絕後赤條條，憧憧四海參尋
J10nA158_p0057b03║者，認子為娘當得麼？
J10nA158_p0057b04║疏山大黃
J10nA158_p0057b05║有問冬來意，京中出大黃，若人吞下肚，屙淨一條腸。
J10nA158_p0057b06║南院赤肉團
J10nA158_p0057b07║壁立千仞赤肉團，作家相見面相看，分明太煞分明
J10nA158_p0057b08║甚，不是其人吐氣難。
J10nA158_p0057b09║玄沙三種病人
J10nA158_p0057b10║三種病人作麼接？諸方施設盡皆息，若到吾門別有
J10nA158_p0057b11║長，一棒打來都教徹。
J10nA158_p0057b12║玄沙問文桶頭：「下山幾時歸？」云：「三五日。」沙云：「歸時
J10nA158_p0057b13║有無底桶子將一擔歸。」文無對。
J10nA158_p0057b14║從來一個無底桶，無始劫擔到今時，玄沙覿面為提
J10nA158_p0057b15║起，無柰桶頭猶不知。
J10nA158_p0057b16║首山因僧問：「如何是佛法大意？」云：「楚王城畔，汝水
J10nA158_p0057b17║東流。」
J10nA158_p0057b18║楚王城畔水東流，逐色隨聲那得休？若是英靈山類
J10nA158_p0057b19║者，腰纏騎鶴上楊州。
J10nA158_p0057b20║巖頭參德山，問：「是凡？是聖？」
J10nA158_p0057b21║是凡是聖兩羅籠，喝越乾坤海嶽空，禮拜處還更一
J10nA158_p0057b22║摑，洞老巖頭絕謂蹤。
J10nA158_p0057b23║鹽官因僧問：「如何是本身盧舍那？」官云：「與我過淨
J10nA158_p0057b24║瓶來。」僧移淨瓶至，官云：「卻安舊處著。」僧送至本處，
J10nA158_p0057b25║復來問，官云：「古佛過去久矣。」
J10nA158_p0057b26║日用無非是本身，隨聲逐色不相親，覿面指呼猶不
J10nA158_p0057b27║薦，今古何曾有二人？
J10nA158_p0057b28║雪峰因入山採得一枝木，其形似蛇，於背上題云：
J10nA158_p0057b29║「本自天然，不假雕琢。」寄長慶安，安云：「本色住山人，
J10nA158_p0057b30║且無刀斧痕。」
J10nA158_p0057c01║本無名與狀，雕琢便成文，直下猛提取，用去自超群。
J10nA158_p0057c02║百丈惟政禪師，有老宿見日影透窗，問：「窗就日？日
J10nA158_p0057c03║就窗？」政云：「長老房中有客，歸去好。」
J10nA158_p0057c04║窗就日、日就窗，不認物，便認光，覿面喚醒無別事，頓
J10nA158_p0057c05║然獨脫好歸房。
J10nA158_p0057c06║雲門日日是好日
J10nA158_p0057c07║日日是好日，何處辨端的？曝得老韶陽，是甚乾屎橛？
J10nA158_p0057c08║雲門看山
J10nA158_p0057c09║日裡看山，夜間打眠，西來祖意，十萬八千。
J10nA158_p0057c10║雲門透法身句
J10nA158_p0057c11║北斗裡藏身，不必論疏親，舉頭天外看，誰是我般人？
J10nA158_p0057c12║雲門餬餅
J10nA158_p0057c13║相罵，饒你接嘴；相唾，饒你潑水。若是雲門餬餅，切忌
J10nA158_p0057c14║咬他滋味。
J10nA158_p0057c15║雲門須彌山
J10nA158_p0057c16║不生一念還有過，焦面大蟲當路坐，問著韶陽老古
J10nA158_p0057c17║錐，須彌山子來遮我。
J10nA158_p0057c18║雲門露
J10nA158_p0057c19║殺佛殺祖雲門露，機輪絕處難回互，文殊握劍逼如
J10nA158_p0057c20║來，盡法無民誰解顧？
J10nA158_p0057c21║雲門答諸佛出身處，云：「東山水上行。」幻有和尚答
J10nA158_p0057c22║諸佛出身處，云：「西河火裡坐。」
J10nA158_p0057c23║東山水上行，西河火裡坐，愧我總不知，長伸兩腳臥。
J10nA158_p0057c24║雲居膺禪師因僧在房內念經，隔窗問：「闍黎念者
J10nA158_p0057c25║是甚麼經？」云：「《維摩經》。」膺云：「不問《維摩經》，念者是甚
J10nA158_p0057c26║麼經？」僧從此悟入。
J10nA158_p0057c27║閉戶悄悄靜念經，誰知窗外有人聽？重重及問念甚
J10nA158_p0057c28║麼，始覺聲聲徹骨惺。
J10nA158_p0057c29║不問維摩念甚經，雲居徹底老婆心，其間些子淆訛
J10nA158_p0057c30║處，多少行人認識神？
J10nA158_p0058a01║雲居何必話
J10nA158_p0058a02║何必、不必，兩人評出，覿面當機，攔腮劈脊。
J10nA158_p0058a03║曹山井覷驢
J10nA158_p0058a04║井覷驢、驢覷井，珍重行人休認影，龐公參見馬大師，
J10nA158_p0058a05║一口吸卻西江盡。
J10nA158_p0058a06║曹山因僧問：「子歸就父，為甚麼父全不顧？」山云：「理
J10nA158_p0058a07║合如是。」云：「父子之恩何在？」山云：「始成父子之恩。」云：
J10nA158_p0058a08║「如何是父子之恩？」山云：「刀斧斫不開。」
J10nA158_p0058a09║子歸就父，父全不顧，彼此兩忘，浩然獨步。
J10nA158_p0058a10║溈山有句、無句
J10nA158_p0058a11║有句、無句，如藤倚樹，雙手劈開，全身獨露。樹倒藤枯，
J10nA158_p0058a12║句歸何處？大笑呵呵，正好面唾。
J10nA158_p0058a13║香林因僧問：「如何是祖師西來意？」云：「坐久成勞。」
J10nA158_p0058a14║西來祖意，坐久成勞，神光不會，立雪齊腰。
J10nA158_p0058a15║洞山麻三斤
J10nA158_p0058a16║如何是佛麻三斤？洞山渾是一團筋，說與世間人不
J10nA158_p0058a17║信，無言童子笑忻忻。
J10nA158_p0058a18║法眼因僧問：「如何是曹源一滴水？」云：「是曹源一滴
J10nA158_p0058a19║水。」韶國師聞已豁然。
J10nA158_p0058a20║滴水還將滴水酬，分明非馬亦非牛，可憐逐浪隨流
J10nA158_p0058a21║者，不見天台暗點頭。
J10nA158_p0058a22║風穴因僧問：「如何是佛？」云：「杖林山下竹筋鞭。」
J10nA158_p0058a23║杖林山下竹筋鞭，拈起元來手指尖，放下莫嫌無覓
J10nA158_p0058a24║處，通身枝節自天然。
J10nA158_p0058a25║五祖戒因僧問：「如何是佛？」云：「踏著秤鎚硬似鐵。」
J10nA158_p0058a26║踏著秤鎚硬似鐵，啞子得夢向誰說？淨名杜口於毘
J10nA158_p0058a27║耶，釋迦掩室於摩竭。
J10nA158_p0058a28║智門蓮花
J10nA158_p0058a29║未出、已出，當面不識，直指曲談，蓮花荷葉。
J10nA158_p0058a30║汾陽因僧問：「如何是西來意？」云：「青絹扇子足風涼。」
J10nA158_p0058b01║青絹扇子足風涼，汾州用處不尋嘗，龍袖拂開全體
J10nA158_p0058b02║現，萬象明明絕覆藏。
J10nA158_p0058b03║慈明因僧問：「如何是佛？」云：「水出高源。」
J10nA158_p0058b04║水出高源迥異流，五湖四海不同儔，滔滔流向人間
J10nA158_p0058b05║去，罕過親曾到地頭。
J10nA158_p0058b06║瑯琊答長水話
J10nA158_p0058b07║長水如是問，瑯琊如是答，清淨本然，云何忽生山河
J10nA158_p0058b08║大地？
J10nA158_p0058b09║大愚芝因僧問：「如何是佛？」云：「鋸解秤鎚。」
J10nA158_p0058b10║鋸解秤鎚，直截單提，若人不會，別喚沙彌。
J10nA158_p0058b11║楊岐三腳驢
J10nA158_p0058b12║三腳驢子弄蹄行，騰騰步步契無生，楊岐知你猶未
J10nA158_p0058b13║省，湖南長老兩眉橫。
J10nA158_p0058b14║楊岐問僧：「金剛圈你作麼跳？栗棘蓬你作麼吞？」
J10nA158_p0058b15║巨海垂香餌，漫天布網羅，從他吞跳者，我只笑呵呵。
J10nA158_p0058b16║五祖演問僧：「倩女離魂，那個是真的？」
J10nA158_p0058b17║不用求真，唯須息見。如何若何，攔腮劈面。
J10nA158_p0058b18║五祖演舉昔日有秀才著無鬼論，一日鬼現身，云：
J10nA158_p0058b19║「你道無我聻？」秀才無語，祖云：「當時只舉手作鵓鳩
J10nA158_p0058b20║嘴，云：『谷谷孤。』」
J10nA158_p0058b21║說有道無徒費力，現身無語較些些，鵓鳩嘴也鵓鳩
J10nA158_p0058b22║啼，百怪千妖總一家。
J10nA158_p0058b23║五祖演展手，問僧云：「因何喚作手？」
J10nA158_p0058b24║因何喚作手？舉起便知有，若也自顢頇，徒勞開嘴口。
J10nA158_p0058b25║佛果勤凡垂問學者，擬議則一拳。
J10nA158_p0058b26║從來佛法無多，盡力當胸一拳，頓令凡胎俗骨，便成
J10nA158_p0058b27║大覺金仙。
J10nA158_p0058b28║應菴示眾
J10nA158_p0058b29║盡力道不得底句，不在天台定南嶽，踏穿草履歸來，
J10nA158_p0058b30║自笑錯下註腳。
J10nA158_p0058c01║應菴問密菴：「如何是正法眼？」密云：「破砂盆。」
J10nA158_p0058c02║正法眼藏破砂盆，蓋覆乾坤海嶽昏，從上家私狼藉
J10nA158_p0058c03║下，代代兒孫一口吞。
J10nA158_p0058c04║荊叟因癡鈍室中舉如何是佛，答云：「爛東瓜。」
J10nA158_p0058c05║如何是佛爛東瓜，笑倒叢林老作家，白鷺下田千點
J10nA158_p0058c06║雪，黃鸝上樹一枝花。
J10nA158_p0058c07║婆子燒庵
J10nA158_p0058c08║正當與麼時，驗賊不驗贓，可憐者漢子，將謂別商量。
J10nA158_p0058c09║師因侍者問洞山正偏五位偈旨，乃云：「逐位念
J10nA158_p0058c10║將來。」者朗誦云：「正中偏，三更初夜月明前，莫怪
J10nA158_p0058c11║相逢不相識。」師打云：「還識麼？」「偏中正，失曉老婆
J10nA158_p0058c12║逢古鏡，分明覿面更無真。」師打云：「還見麼？」「正中
J10nA158_p0058c13║來，無中有路出塵埃，但能不觸當今諱。」師打云：
J10nA158_p0058c14║「合取口。」「兼中至，兩刃交鋒要迴避，好手還同火
J10nA158_p0058c15║裡蓮。」師打云：「還知落處麼？」「兼中到，不落有無誰
J10nA158_p0058c16║敢和？」師打云：「落在甚麼處？」「秖如人人盡欲出嘗
J10nA158_p0058c17║流，折合還歸炭裡坐？又作麼生？」師打云：「又恁麼
J10nA158_p0058c18║去也。」者云：「請和尚各為頌出。」師頌云：
J10nA158_p0058c19║「正中偏，一棒當頭絕謂言，直指分明人不會，逐語生
J10nA158_p0058c20║情墮正偏。
J10nA158_p0058c21║「偏中正，一棒當頭全正令，若人不會更尋思，蹉過自
J10nA158_p0058c22║家窮性命。
J10nA158_p0058c23║「正中來，棒下無生擊處間，離相離名全體現，縱橫任
J10nA158_p0058c24║運出塵埃。
J10nA158_p0058c25║「兼中至，一棒當頭沒迴避，自古當仁不讓人，臨機各
J10nA158_p0058c26║各全意氣。
J10nA158_p0058c27║「兼中到，一棒當頭絕素皂，任運相將只麼行，誰更昏
J10nA158_p0058c28║昏炭裡坐？」
J10nA158_p0058c29║師因閱大慧頌汾陽十智同真云：「兔角龜毛眼
J10nA158_p0058c30║裡栽，鐵山當面勢崔巍，東西南北無門入，曠劫
J10nA158_p0059a01║無明當下灰。」師云：「此頌只有『當面』二字間隔，似
J10nA158_p0059a02║乎兩橛，不若『壁立』二字妥貼。」復閱覺範頌，乃述
J10nA158_p0059a03║一頌云：
J10nA158_p0059a04║「十智同真面目全，行人不薦可生憐，故將條棒當頭
J10nA158_p0059a05║打，直指同真與要玄。」
J10nA158_p0059a06║因眾禪者頌洞山尊貴話并著語呈師，師乃著
J10nA158_p0059a07║語云：「氣格生成。」復頌云：
J10nA158_p0059a08║「從來氣格自生然，無位真人面目全，若也有人來問
J10nA158_p0059a09║我，當胸劈脊秪麤拳。」
J10nA158_p0059a10║舉：「溈山云：『老僧百年後，山下檀越家作一頭水
J10nA158_p0059a11║牯牛，左脅書五字，云「溈山僧某甲」。當恁麼時，喚
J10nA158_p0059a12║作溈山僧，又是水牯牛；喚作水牯牛，又是溈山
J10nA158_p0059a13║僧。』自古至今，答者不少，老僧亦答云：『分身兩處
J10nA158_p0059a14║看。』」復頌云：
J10nA158_p0059a15║「分身兩處看，圓通無畔岸，縱設萬億名，難離這個漢。」
J10nA158_p0059a16║潘、吳二道人以海底泥牛四句偈乞註解，師云：
J10nA158_p0059a17║「余智識暗短，不能詮釋。但有六十棒在，二十棒
J10nA158_p0059a18║打高峰和尚，四十棒打二道人，然後為汝下個
J10nA158_p0059a19║註腳。汝作棒會，入地獄如箭射；不作棒會，入地
J10nA158_p0059a20║獄如箭射。更試問二道人合作麼生？」
J10nA158_p0059a21║海底泥牛銜月走，空中木馬怒雷吼，驀然跳上脊梁
J10nA158_p0059a22║騎，拍手呵呵笑破口。
J10nA158_p0059a23║巖前石虎抱兒眠，日炙風吹知幾年？忽覺㘞然聲振
J10nA158_p0059a24║地，翻身直過九重天。
J10nA158_p0059a25║鐵蛇鑽入金剛眼，一念回光即便見，見得分明沒兩
J10nA158_p0059a26║人，依舊從前本來面。
J10nA158_p0059a27║崑崙騎象鷺鷥牽，約不後兮推不前，直下須明無異
J10nA158_p0059a28║旨，莫隨言語亂鑽研。
J10nA158_p0059a29║總頌
J10nA158_p0059a30║堪笑高峰老作家，妄將四句驗龍蛇，可憐逐語生情
J10nA158_p0059b01║者，卻向糟中去取查。
J10nA158_p0059b02║因諸禪者頌大隨覆龜話，師亦頌云：
J10nA158_p0059b03║「已上都來逐物移，並無一個自繇兒，老僧若也當時
J10nA158_p0059b04║見，一腳掀翻履與龜。」
J10nA158_p0059b05║
J10nA158_p0059b06║
J10nA158_p0059b07║
J10nA158_p0059b08║
J10nA158_p0059b09║
J10nA158_p0059b10║密雲禪師語錄卷十終