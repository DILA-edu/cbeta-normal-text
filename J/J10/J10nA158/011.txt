J10nA158_p0059c01║密雲禪師語錄卷第十一
J10nA158_p0059c02║嗣法門人通賢編
J10nA158_p0059c03║偈
J10nA158_p0059c04║北京寄怡泉師
J10nA158_p0059c05║嘗遊清澗沜，懶走濁溪濱，忽睹水中影，方知崖上人。
J10nA158_p0059c06║舉頭望明月，明月炤吾身，南北兩兄弟，了然不隔塵。
J10nA158_p0059c07║曹林講主問《法華經》：「若人散亂心，入於塔廟中，
J10nA158_p0059c08║一稱南無佛，皆已成佛道。」以偈答之：
J10nA158_p0059c09║「散亂順顛倒，權為古塔廟，了達無煩惱，法說轉顛倒。
J10nA158_p0059c10║應觀法界性，一切唯心造，一念未生前，誰心誰佛道？
J10nA158_p0059c11║瞠眼未瞌睡，從言妙不妙。」
J10nA158_p0059c12║北京普炤寺中秋夜韻
J10nA158_p0059c13║中秋明月炤長安，處處笙歌和賞觀，獨有野人清徹
J10nA158_p0059c14║處，為緣翫久覺身寒。
J10nA158_p0059c15║欲得不辜檀信施，直須盡卻我師恩，赤手條條無一
J10nA158_p0059c16║物，橫拈竹棒打兒孫。
J10nA158_p0059c17║自勉
J10nA158_p0059c18║光陰瞬息莫虛刪，時節因緣豈等閒？一念萬年終不
J10nA158_p0059c19║改，任他滄海變青山。
J10nA158_p0059c20║途中
J10nA158_p0059c21║前程行不盡，何地可為居？跨馬還驅馬，騎驢又策驢。
J10nA158_p0059c22║登金山
J10nA158_p0059c23║波中卓出始昂頭，裂破長江兩道流，隔岸紅塵飛不
J10nA158_p0059c24║到，三三兩兩渡人舟。
J10nA158_p0059c25║示徒
J10nA158_p0059c26║人生何所貴？所貴持大志，志大不吾欺，浩然塞天地。
J10nA158_p0059c27║悲哉世上人，都為名利使，碌碌任他忙，茫茫不知止。
J10nA158_p0059c28║偶成三首
J10nA158_p0059c29║生不能事人，死不能事鬼，嗟見世間人，哀送北邙裡。
J10nA158_p0059c30║生已能事人，死復能事鬼，孔子與仲由，嗚呼話將似。
J10nA158_p0060a01║在世不同人，出世焉同鬼？惟我野僧家，超然無況比。
J10nA158_p0060a02║水西門庵示息機上人
J10nA158_p0060a03║未悟頭頭欲息機，悟來息息露全機，有人來問庵中
J10nA158_p0060a04║主，向道門開對水西。
J10nA158_p0060a05║秦駐山始皇廟
J10nA158_p0060a06║行到水窮山盡頭，秦王計絕始心休，誰知別有通方
J10nA158_p0060a07║路，大海何曾止浪遊？
J10nA158_p0060a08║龍池和尚命師代示明極，極號元闇。
J10nA158_p0060a09║老衲年來氣力頹，對人有口也慵開，汝歸莫向人前
J10nA158_p0060a10║道，曾到荊溪見我回。
J10nA158_p0060a11║明極看來無實法，闇元識盡少人知，驀然明暗都翻
J10nA158_p0060a12║轉，脫體全身獨振威。
J10nA158_p0060a13║偶觀龍池
J10nA158_p0060a14║昔日龍歸何處云，此山開豁至於今，池中水碧連天
J10nA158_p0060a15║碧，空裡雲陰接地陰，滿日神光清意趣，通身爽氣暢
J10nA158_p0060a16║胸襟，最憐影落澄潭浸，反笑頭陀白髮侵。
J10nA158_p0060a17║雪中送天隱和尚掩關
J10nA158_p0060a18║昨夜天花落，青山雪作衣，誰人知此意，白日掩柴扉。
J10nA158_p0060a19║龍池和尚送天隱掩關偈，命師和。
J10nA158_p0060a20║某甲分明沒啟關，通身無處覓忙閑，也無門進無門
J10nA158_p0060a21║出，只麼堂堂任運間。
J10nA158_p0060a22║和楊居士捕魚歌
J10nA158_p0060a23║野老貧無舟可繫，饒伊日月乾坤麗，天堂佛國通不
J10nA158_p0060a24║棲，世出世間了無寄。無可求，安可利？悲喜現前奚有
J10nA158_p0060a25║意，不生一念正全提，信步程途誰論里？沒絲牽，爭有
J10nA158_p0060a26║住？赤體條條任來去，騰騰任運用無功，放曠逍遙渾
J10nA158_p0060a27║大費。不叩頭、不踹尾，縱逸遨遊囫圇底，翻身抹過太
J10nA158_p0060a28║虛空，大地山河都踏碎，野人自不識行蹤，一任閑人
J10nA158_p0060a29║言所佇。
J10nA158_p0060a30║寄石梁陶居士
J10nA158_p0060b01║月到秋深滴露濃，岩前石菊正花紅，山僧盡日茆堂
J10nA158_p0060b02║睡，長夢毘耶多口翁。
J10nA158_p0060b03║辭眾
J10nA158_p0060b04║自知住處我無因，一缽風流物外人，踏破乾坤誰是
J10nA158_p0060b05║伴？草鞋藜杖逞閑身。
J10nA158_p0060b06║善權寺三生堂
J10nA158_p0060b07║乘茲善力了前因，要顯三生即一人，來到三生堂上
J10nA158_p0060b08║客，此生應好悟無生。
J10nA158_p0060b09║師出龍池，天隱以偈請還山，次韻答之。
J10nA158_p0060b10║我無錫插記秋冬，只麼相將任運中，固死窮途終道
J10nA158_p0060b11║路，奚拘所住辱先宗。達磨不占嵩山地，不肖思追隻
J10nA158_p0060b12║履蹤，歷盡天涯誰近遠？一身雲水似飄蓬。
J10nA158_p0060b13║師寓護生庵，晚茶庵主指燈為題，師笑云：「吾非
J10nA158_p0060b14║詩人。」眾乞開示乃題。
J10nA158_p0060b15║坐來茶罷已殘更，主命為題指燭燈，笑裡有刀窺得
J10nA158_p0060b16║破，光明越格始為僧。
J10nA158_p0060b17║師病，目景西上人以知是空花即無輪轉見問，
J10nA158_p0060b18║答偈。
J10nA158_p0060b19║嘗聞病眼見空花，我病眼中不見他，忽覺淚珠垂面
J10nA158_p0060b20║下，方知病眼見無差。
J10nA158_p0060b21║樵者求示
J10nA158_p0060b22║斫盡千山一擔挑，三家村去貿人燒，中書堂事誰知
J10nA158_p0060b23║道？六祖原來是古樵。
J10nA158_p0060b24║雨阻東林，閒步三笑堂，因觀壁間王陽明先生
J10nA158_p0060b25║偈，忽聞迅雷，次韻。
J10nA158_p0060b26║雨阻東林未上山，誰知峰頂有蘭若？遙觀峰石並參
J10nA158_p0060b27║差，手指天地分上下。不愛聖學不援儒，不求佛道不
J10nA158_p0060b28║入社，山僧與俗及朝官，同是乾坤無避者。大夢為憐
J10nA158_p0060b29║醒者寡，吾悲痛下淚欲瀉，忽感天雷震法雷，驚起龍
J10nA158_p0060b30║蛇若翻瓦。
J10nA158_p0060c01║舟中次，澹孺、石山二居士韻寄復。
J10nA158_p0060c02║野老乘幽興味深，那拘朝市與山林？密雲彌布大千
J10nA158_p0060c03║界，一月孤明何處陰？石解惺時唯點首，維摩露處莫
J10nA158_p0060c04║為心，行來廣信傳千里，脈脈遙看報此音。
J10nA158_p0060c05║秋目聞鴈聲，寄示契如禪人。
J10nA158_p0060c06║忽問雲外鴻鴈叫，寄語禪人智者裁，欲證本來無一
J10nA158_p0060c07║物，須知觸處契如來。
J10nA158_p0060c08║章居士請問念佛因緣，以偈示之。
J10nA158_p0060c09║吾觀世上諸男女，念佛人多見佛稀，慇懃示語章居
J10nA158_p0060c10║士，不在東方豈在西？
J10nA158_p0060c11║示聞圓居士
J10nA158_p0060c12║聞去聞聲聞是妄，返聞聞性也為權，豁然聲性都翻
J10nA158_p0060c13║卻，兩耳門開向兩邊。
J10nA158_p0060c14║辭宛委謝居士見，勉掩關。
J10nA158_p0060c15║堂堂一間屋，明明四無壁，堪笑老瞿曇，掩室于摩竭。
J10nA158_p0060c16║為石梁居士靜室作
J10nA158_p0060c17║頂破太虛空，踏穿海水底，何須茆蓋頭？風吹與雨洗。
J10nA158_p0060c18║登會稽海口大峰山頂，兼似墨池王居士。
J10nA158_p0060c19║行到山窮水際時，偶然句得半聯詩，滿口向人言不
J10nA158_p0060c20║盡，謾將東海作書池。
J10nA158_p0060c21║別石簣陶太史
J10nA158_p0060c22║花事紛紛春盡頭，杖藜隨意且悠遊，謝辭檀越何方
J10nA158_p0060c23║去？萬里天涯一步收。
J10nA158_p0060c24║次同參慧轂輪韻
J10nA158_p0060c25║千里同風事，何緣嘆別離？道人行履處，了了當如斯。
J10nA158_p0060c26║月落樹無影，風清雲不馳，去來一片地，任運復誰之？
J10nA158_p0060c27║同史省庵登山頂為示
J10nA158_p0060c28║扶笻直上到峰顛，破衲和雲就石眠，睡到不知紅日
J10nA158_p0060c29║落，醒來搔首問青天。
J10nA158_p0060c30║過戒珠菴
J10nA158_p0061a01║策杖山幽行，興來身也輕，虎嗥山欲動，鳥起樹猶驚。
J10nA158_p0061a02║菊晚新霜豔，秋深古木清，慇懃末後句，衲破戒珠呈。
J10nA158_p0061a03║贈雲堂師
J10nA158_p0061a04║世間何物更堪憐？惟有白雲在處閑，來去高低曾不
J10nA158_p0061a05║礙，了無痕跡落溪山。
J10nA158_p0061a06║示出塵上人
J10nA158_p0061a07║莫除妄想莫求真，凡聖都盧秪一塵，信腳便行輕踢
J10nA158_p0061a08║破，了然無事自繇人。
J10nA158_p0061a09║次盡我居士韻
J10nA158_p0061a10║野老欲吟詩，偶得天機趣，忽聞簷雨聲，滴滴驚人句。
J10nA158_p0061a11║靜中偶成
J10nA158_p0061a12║自得忘機趣，詩成不假言，松風宣雅韻，澗水吐清聯。
J10nA158_p0061a13║我本無心聽，伊何到耳傳？只因吾獨惺，物物皆靈然。
J10nA158_p0061a14║次韻答滌塵二首
J10nA158_p0061a15║驀直誰來去？孤蹤孰遠離？窮途無屋住，雲霧作禪衣。
J10nA158_p0061a16║滿日是青山，何易復何難？心外初無法，步步在其間。
J10nA158_p0061a17║山中四威儀
J10nA158_p0061a18║山中行，沒途程，嘗獨步，了無生。
J10nA158_p0061a19║山中住，無來去，莫動著，中心樹。
J10nA158_p0061a20║山中坐，淨裸裸，微風吹，白雲褁。
J10nA158_p0061a21║山中臥，非懶情，有人問，拳打倒。
J10nA158_p0061a22║居山
J10nA158_p0061a23║乾坤一個故茆廬，極目寥寥四壁虛，但識此身為住
J10nA158_p0061a24║計，了無歸路自如如。
J10nA158_p0061a25║一卷經看曾未了，不知日已墜西冥，悠然獨坐無人
J10nA158_p0061a26║會，掀啟松窗待月明。
J10nA158_p0061a27║擬寒山三首
J10nA158_p0061a28║野老棲遲處，煙嵐作布裘，雲開嶽露頂，風鼓樹搖頭。
J10nA158_p0061a29║徑僻苔封砌，溪深草覆流，年無客訪道，日與鹿為儔。
J10nA158_p0061a30║策杖乘幽興，穿雲入碧山，不聞樵子語，秪見鳥關關。
J10nA158_p0061b01║日久石生鮮，年多人起斑，臨流清覽炤，自覺也蒼顏。
J10nA158_p0061b02║嗟見世間輩，唯思積累多，心猿忙似箭，意馬走如波。
J10nA158_p0061b03║勸爾不肯歇，教吾爭柰何？到頭將不去，空手見閻羅。
J10nA158_p0061b04║杖意
J10nA158_p0061b05║拄杖拈持力荷全，條條絕後與光前，堂堂直下當吾
J10nA158_p0061b06║用，打發其人續正傅。
J10nA158_p0061b07║偶成
J10nA158_p0061b08║青山疊疊萬重雲，無事幽人不解文，自拭一雙清白
J10nA158_p0061b09║眼，笑看明月破黃昏。
J10nA158_p0061b10║次予坦鄧居士放生偈韻
J10nA158_p0061b11║佛言嘗住法，契悟無生是，無生本無形，何人何異類？
J10nA158_p0061b12║當知諸眾生，妄見生死二，懼死愛貪生，損他滋自己，
J10nA158_p0061b13║故觀諸眾生，不能如一子，又復因貪生，種種而不已。
J10nA158_p0061b14║財為養命源，不顧父兄弟，致招業所使，取彼而捨此，
J10nA158_p0061b15║故知諸眾生，不達安身處，輪迴六道中，不入三摩地。
J10nA158_p0061b16║若能契無生，不見有死視，頓見含生類，等觀如一子，
J10nA158_p0061b17║皆是無生相，此是真實語。是故無生旨，功德叵思議，
J10nA158_p0061b18║是名護己身，亦名保赤子，名孝順父母，名友于兄弟。
J10nA158_p0061b19║將此奉塵剎，名供養大士，名承事諸佛，是名第一義。
J10nA158_p0061b20║有感
J10nA158_p0061b21║風吹窗紙忽驚人，頓息從前三世因，念念念離心意
J10nA158_p0061b22║識，心心心契本來身。
J10nA158_p0061b23║次友人韻
J10nA158_p0061b24║山僧自著個袈裟，那復人前話歲華？但得胸中饑渴
J10nA158_p0061b25║盡，翻身踢潑趙州茶。
J10nA158_p0061b26║示醫者
J10nA158_p0061b27║靈山會上大醫王，濟世全憑沒病方，但指世間俱藥
J10nA158_p0061b28║草，了無熱惱與清涼。
J10nA158_p0061b29║參禪偈九首
J10nA158_p0061b30║參禪莫妄想，亦莫著除妄，一念未生前，試看底模樣。
J10nA158_p0061c01║參禪一著子，不假異方便，須著自回光，悟取本來面。
J10nA158_p0061c02║參禪參直指，毋遭岐路使，豎起鐵脊梁，直下超生死。
J10nA158_p0061c03║參禪直參直，莫著心意識，千差萬別來，直下當頭截。
J10nA158_p0061c04║參禪參自繇，撒手復何求？赤身如白刃，誰敢犯當頭？
J10nA158_p0061c05║參禪欲吐氣，須參轉身趣，轉身吐氣時，語語無剩句。
J10nA158_p0061c06║參禪節要處，切莫顧危凶，當機擒虎兕，信手捉獰龍。
J10nA158_p0061c07║參禪參真實，莫參口頭弄，終不哄他人，到頭終自哄。
J10nA158_p0061c08║參禪貴正因，弗用記時辰，佛法無多子，久長難得人。
J10nA158_p0061c09║遊廬山東林寺，次壁間韻。
J10nA158_p0061c10║不慕西方不解禪，道人行處自悠然，直饒遊遍十方
J10nA158_p0061c11║界，信步何憂不現前？
J10nA158_p0061c12║萬物本吾元一體，誰云塵合復塵間？男兒自到心空
J10nA158_p0061c13║處，踏破乾坤孰去來。
J10nA158_p0061c14║霞標管居士述無用書，謂復禮法師問偈為「真
J10nA158_p0061c15║妄」二字所縛，不出理障。清涼圭峰所答亦為「真
J10nA158_p0061c16║妄」二字沒溺，未見超方句。寂音所擬：「戰勝二老，
J10nA158_p0061c17║然無明全妄情。」二句亦未免詞病。拙偈雖不工，
J10nA158_p0061c18║然跳出諸公之網，偈云：「立真取淨性，妄即從茲
J10nA158_p0061c19║起。若了真非真，妄亦何須止？法法不曾生，心心
J10nA158_p0061c20║勿終始，明暗兩無功，取捨懵茲理，佛不入涅槃，
J10nA158_p0061c21║我不出生死。」師云：「無用句調雖工，似莽蕩欠諦。」
J10nA158_p0061c22║當因次韻
J10nA158_p0061c23║本來法本淨，因昧分別起。念念不昧時，心心從此止。
J10nA158_p0061c24║本來非末初，那得有終始？示語參玄人，應參本來底，
J10nA158_p0061c25║吾今本本來，一口吞生死。
J10nA158_p0061c26║示胡居士
J10nA158_p0061c27║吾嘗於此切，開口不在舌，覿面更無餘，世間人不識。
J10nA158_p0061c28║示智光禪人
J10nA158_p0061c29║老僧筆本不是筆，一筆一筆如鐵橛，打著徑山光上
J10nA158_p0061c30║人，莫言老僧有法說。
J10nA158_p0062a01║道生禪人欲歸坐關乞偈
J10nA158_p0062a02║上人歸去把門封，坐臥經行秪此中，打破靈雲關捩
J10nA158_p0062a03║子，桃花依舊笑春風。
J10nA158_p0062a04║黃檗山觀葉相國詩匾，以偈次韻。
J10nA158_p0062a05║及第心空選佛場，個中無地列隅方，一毫透體豁惺
J10nA158_p0062a06║眼，十界通身現法王。迷去妄分人與我，悟來了卻短
J10nA158_p0062a07║和長，回頭直下情無倚，便是高登彼岸航。
J10nA158_p0062a08║浩然之氣勢旋盤，充塞乾坤絕窄寬，一雨普施滋草
J10nA158_p0062a09║潤，密雲彌布蔭人寒。西來祖令當頭指，東土兒傳正
J10nA158_p0062a10║眼端，秪為分明人不薦，故令高著眼睛看。
J10nA158_p0062a11║貧僧偏愛破家窮，赤體條條露骨風，歷歷我人皆實
J10nA158_p0062a12║相，明明心境總真空。月明虛白連天碧，日炤雲霞映
J10nA158_p0062a13║水紅，聲色摩尼不墮數，秪因逐物著西東。
J10nA158_p0062a14║本心地不涉陽陰，迥出乾坤覆眾岑，萬法馬師都吸
J10nA158_p0062a15║盡，一人龐老絕追尋。全身用去頭頭現，覿體行時物
J10nA158_p0062a16║物沉，外境內神無覓處，須知憑悟本來心。
J10nA158_p0062a17║香城寺圓初禪人請齋需偈
J10nA158_p0062a18║暫為黃檗主，請作香城客，齋罷索予言，予言絕標格。
J10nA158_p0062a19║研磨半錠墨，污卻一張白，舉筆盡力揮，○字不著畫。
J10nA158_p0062a20║欲會西來意，問取門前柏，覿面忽然惺，撞破乾坤窄。
J10nA158_p0062a21║示定觀禪人
J10nA158_p0062a22║返炤迴光直下觀，無干東北與西南，十方世界全身
J10nA158_p0062a23║現，一切人天正眼看。
J10nA158_p0062a24║示時默上人
J10nA158_p0062a25║未語已前時薦得，方堪默契本來人，若將紙墨認為
J10nA158_p0062a26║法，誤賺闍黎非老僧。
J10nA158_p0062a27║誕生禪人乞策進語
J10nA158_p0062a28║進在其中退亦中，當人無路可通風，擬心更欲期精
J10nA158_p0062a29║進，不若回光省舊容。
J10nA158_p0062a30║通安陳居士請題
J10nA158_p0062b01║目前無老僧，背後無居士，中間是阿誰？低頭自作禮。
J10nA158_p0062b02║朱涇玄津禪人乞偈於推蓬室記之後
J10nA158_p0062b03║正蓬推蓬，非汝境界，廢室、興室，韓盧逐塊。汝乞吾言，
J10nA158_p0062b04║打出門外，予作是說，遭人笑怪，船子和尚，不在其內。
J10nA158_p0062b05║示胡居士
J10nA158_p0062b06║在家居士秪在家，不須門外駕牛車，身口本來元清
J10nA158_p0062b07║淨，莫教放過別生芽。
J10nA158_p0062b08║示若愚廣禪人
J10nA158_p0062b09║大智若愚何以說？通身一具廣長舌，十方法界普齊
J10nA158_p0062b10║談，舉意聞時便相隔。
J10nA158_p0062b11║示雪浦禪人
J10nA158_p0062b12║利如錐、疾如箭，若能行，超方便。
J10nA158_p0062b13║靈宇禪人乞題獅子菴
J10nA158_p0062b14║獅子窟藏獅子山，養成牙爪莫偷閒，他年忽地能哮
J10nA158_p0062b15║吼，百獸聞之盡破顏。
J10nA158_p0062b16║示銳冶禪人
J10nA158_p0062b17║方當乞偈忽雷鳴，老衲指示以為偈，歷歷分明震耳
J10nA158_p0062b18║根，縱然不悟難迴避。
J10nA158_p0062b19║示亦幻禪人
J10nA158_p0062b20║幻即非覺，覺即非幻，幻覺相傾，通身易換。
J10nA158_p0062b21║示隱輝禪人
J10nA158_p0062b22║本來面目，初無覆藏，回光返炤，覿體全彰。
J10nA158_p0062b23║曹一光居士乞偈供養
J10nA158_p0062b24║盡大地人，本無二樣，作如是觀，是真供養。
J10nA158_p0062b25║贈慧轂師
J10nA158_p0062b26║本是同根生，誰重復誰輕？堂堂全體用，正令要須行。
J10nA158_p0062b27║送修密禪人省親
J10nA158_p0062b28║母想子歸因遠遠，子思省母亦迢迢，母子本來真面
J10nA158_p0062b29║目，歷然覿體沒途遙。
J10nA158_p0062b30║白巖禪人乞偈閉關
J10nA158_p0062c01║衲僧當據關，不在閉房間，正令全提處，如同萬仞巖。
J10nA158_p0062c02║示咸濟禪人
J10nA158_p0062c03║自濟濟人須假悟，若還無悟總徒然，男兒當發丈夫
J10nA158_p0062c04║志，動靜忙閒緊著鞭。
J10nA158_p0062c05║蓮花峰
J10nA158_p0062c06║旱地蓮開勢插天，經冬過夏未嘗遷，秪因性稟堅剛
J10nA158_p0062c07║質，縱使焚燒逾洞然。
J10nA158_p0062c08║踞獅林
J10nA158_p0062c09║此地曾無異獸叢，一林惟有踞獅雄，他年出類能哮
J10nA158_p0062c10║吼，普使含靈盡化容。
J10nA158_p0062c11║紙炮
J10nA158_p0062c12║頂門一竅透靈機，滿肚無明火發揮，聲振十方人盡
J10nA158_p0062c13║覺，㘞然喜躍動容威。
J10nA158_p0062c14║復壽州方侍御（諱震孺）
J10nA158_p0062c15║日炙風吹雨打，明明直指原繇，處處全體獨露，超過
J10nA158_p0062c16║世出世頭。
J10nA158_p0062c17║山居。
J10nA158_p0062c18║老僧無事日高眠，童子開窗達遠天，忽睹光中陰影
J10nA158_p0062c19║動，抬眸雲去過前巔。
J10nA158_p0062c20║野衲橫身四海中，端然迥山須彌峰，舉頭天外豁惺
J10nA158_p0062c21║眼，俯視十方世界風。
J10nA158_p0062c22║示聚我居士
J10nA158_p0062c23║四大聚來成我體，吾身元是本來空，本來空不離今
J10nA158_p0062c24║日，今有本空體一同。
J10nA158_p0062c25║萬聚叢中我獨尊，獨尊那怕聚紛紜？頭頭色色非他
J10nA158_p0062c26║物，大地乾坤一口吞。
J10nA158_p0062c27║偶見眾禪者「從今一日不離山」偈，次韻示之。
J10nA158_p0062c28║從今一日不離山，肅肅雍雍雲水環，獅象潛藏一隊
J10nA158_p0062c29║裡，龍蛇混雜眾群間。老僧棒棒棒誰意？衲子惺惺惺
J10nA158_p0062c30║孰顏？記取他年出林去，莫教放過上頭關。
J10nA158_p0063a01║從今一日不離山，南北東西絕往還，縱使直拋方外
J10nA158_p0063a02║去，巍然不動於其間。興雲吐霧誰能測？拄地撐天孰
J10nA158_p0063a03║敢攀？除是同躋無上道，何人解透個中關？
J10nA158_p0063a04║偶成
J10nA158_p0063a05║十方世界恣橫眠，那管東西南北天？唯我獨尊全體
J10nA158_p0063a06║現，人來問著只麤拳。
J10nA158_p0063a07║示徹源禪人
J10nA158_p0063a08║隨流生死故無窮，悟徹源頭返本宗，個裡不容人我
J10nA158_p0063a09║相，從來千里乃同風。
J10nA158_p0063a10║傳法偈
J10nA158_p0063a11║本法豈繇傳？繇傳本法傳，今傳傳本法，本法本誰傳？
J10nA158_p0063a12║因見雪公遠禪人登玲瓏巖詩，次韻示之。
J10nA158_p0063a13║老僧乘老興，經行不知壑，人或翫山水，吾只樂吾樂。
J10nA158_p0063a14║信步重巖上，四顧靡不豁，詩人作詩句，道人談道朴。
J10nA158_p0063a15║直下發本機，彈指超無學，一一事無別，頭頭我自覺。
J10nA158_p0063a16║師夢中得「染深青牯牛」之句，乃自聯云。
J10nA158_p0063a17║染深青牯牛，那肯更回頭？通體蒼煙色，明明迥類流。
J10nA158_p0063a18║無心用禪人乞偈
J10nA158_p0063a19║祖師西來，直指人心，多少行人，錯認識神？通身覓心
J10nA158_p0063a20║不可得，身外無心用本人。
J10nA158_p0063a21║示子縠蔡居士
J10nA158_p0063a22║居士自居士，毋遭岐路使，返觀世上人，業識茫茫耳。
J10nA158_p0063a23║示靈根荷禪人
J10nA158_p0063a24║世出世間不二法，一身通荷無餘事，阿誰不是丈夫
J10nA158_p0063a25║兒？秪恐未堪如來使。
J10nA158_p0063a26║示本源禪人
J10nA158_p0063a27║從本以來個著子，忽然達得超三際，隨流忘卻者源
J10nA158_p0063a28║頭，所以茫茫無本據。
J10nA158_p0063a29║居士乞偈
J10nA158_p0063a30║雪中執筆舉頭看，雲天一色更難分，前境不分心不
J10nA158_p0063b01║動，卓然獨立在乾坤。
J10nA158_p0063b02║正庵禪人閑關乞偈
J10nA158_p0063b03║欲超生死路，參透祖師關，作麼生是祖師關？赤花貓
J10nA158_p0063b04║子面門斑。
J10nA158_p0063b05║化緣
J10nA158_p0063b06║為僧一味無他事，要他檀那契己躬，個事人人皆具
J10nA158_p0063b07║足，信手拈來用不窮。
J10nA158_p0063b08║居士五旬乞偈
J10nA158_p0063b09║夕陽西去水東流，人老何曾見白頭？能向個中高著
J10nA158_p0063b10║眼，普觀法界是同儔。
J10nA158_p0063b11║天童即景十三首
J10nA158_p0063b12║太白峰
J10nA158_p0063b13║昔人錯露個消息，惹得人傳太白峰，今我直登峰頂
J10nA158_p0063b14║上，那來名字掛虛空？
J10nA158_p0063b15║玲瓏巖
J10nA158_p0063b16║遠望宛然如鐵壁，近觀竅穴自分明，曾無一點瞞他
J10nA158_p0063b17║得，故指玲瓏今古稱。
J10nA158_p0063b18║坐禪石
J10nA158_p0063b19║分明一段真奇特，行住坐臥無人識，偶然走到暫跏
J10nA158_p0063b20║趺，錯認將為坐禪石。
J10nA158_p0063b21║響石
J10nA158_p0063b22║看來一塊精頑石，擊著響聲隨扣出，東西南北普皆
J10nA158_p0063b23║驚，縱然睡熟也惺徹。
J10nA158_p0063b24║龍隱潭
J10nA158_p0063b25║太白峰頭一隊龍，興雲致雨顯神通，潭中靜處非為
J10nA158_p0063b26║隱，隱顯當知沒兩容。
J10nA158_p0063b27║活眼泉
J10nA158_p0063b28║水出高源流不絕，清虛炤物映青天，日明雲暗隨時
J10nA158_p0063b29║鑑，是故稱名活眼泉。
J10nA158_p0063b30║西澗
J10nA158_p0063c01║西澗原從太白來，寺西流出遶東迴，漫將竹接來廚
J10nA158_p0063c02║下，飲飽諸人滿腹回。
J10nA158_p0063c03║七佛塔
J10nA158_p0063c04║七佛尖尖七古錐，一行排列路傍堤，死生個裡同模
J10nA158_p0063c05║樣，特使行人著眼窺。
J10nA158_p0063c06║清關橋
J10nA158_p0063c07║橋本原無清與濁，秪緣到此別人間，雖然都打橋中
J10nA158_p0063c08║過，未審誰人透此關？
J10nA158_p0063c09║隱蓋亭
J10nA158_p0063c10║個事從來遍界呈，秪因人自不惺惺，故應曉示中行
J10nA158_p0063c11║者，所以題他隱蓋亭。
J10nA158_p0063c12║鐵蛇關
J10nA158_p0063c13║鐵蛇雄據嶺頭峰，截斷行人路不通，直下一刀全殺
J10nA158_p0063c14║活，任從南北與西東。
J10nA158_p0063c15║萬松關
J10nA158_p0063c16║萬松關不為關松，警策行人入路通，忽若有人親撞
J10nA158_p0063c17║破，方知直透萬松中。
J10nA158_p0063c18║攔路庵
J10nA158_p0063c19║腳跟未動意先行，行色匆匆不暫停，攔斷路頭心不
J10nA158_p0063c20║走，安然步步沒途程。
J10nA158_p0063c21║徐雲將居士求偈
J10nA158_p0063c22║忽地西風起，人人覺而寒，分明代揮麈，誰知直指南？
J10nA158_p0063c23║貫之求偈
J10nA158_p0063c24║一身充滿復何為？萬別千差一貫之，世出世間無罣
J10nA158_p0063c25║礙，那來背觸涉驅馳？
J10nA158_p0063c26║𨍏轢嚴居士乞題牧牛頌
J10nA158_p0063c27║一個牧童一個牛，無端一體兩分頭，從君及眾多才
J10nA158_p0063c28║識，愧我渾圇縱自繇。
J10nA158_p0063c29║示德雲禪人
J10nA158_p0063c30║德雲嘗住妙峰頂，著意求尋轉不醒，指汝歸休不涉
J10nA158_p0064a01║程，切莫將頭去認影。
J10nA158_p0064a02║元沖錢居士求偈
J10nA158_p0064a03║不須我描畫，君自本呈現，但作如是觀，必不自相賺。
J10nA158_p0064a04║直饒恁麼地，撦破紙來好相見？
J10nA158_p0064a05║答朱居士
J10nA158_p0064a06║非僧非俗者個漢，兩處圓通無畔岸，翻身直踏上頭
J10nA158_p0064a07║關，入佛入魔只一貫。
J10nA158_p0064a08║答元禮曹居士
J10nA158_p0064a09║丈夫自有沖天志，此是君之夙具因，世出世間不二
J10nA158_p0064a10║法，惟人自有乃方親。
J10nA158_p0064a11║超一求偈
J10nA158_p0064a12║二月春光晴且麗，萬物增榮添意氣，超一一超一切
J10nA158_p0064a13║超，豁然圓證無生地。
J10nA158_p0064a14║祈遠唐居士乞偈
J10nA158_p0064a15║個事本丈夫，誰貴復誰賤？毋將一幅紙，障卻本來面。
J10nA158_p0064a16║周生余居士乞偈
J10nA158_p0064a17║痛與辣手打不惺，若惺即見赤骨𩪸，不惟不依言語
J10nA158_p0064a18║道，亦復不著無言說。
J10nA158_p0064a19║利根禪人為薦先亡求偈
J10nA158_p0064a20║擬欲利人利己，為先據己利處，個個如然，幽明一致，
J10nA158_p0064a21║誰不現前？若不如是，利己妄焉，故曰：「一子出家，九族
J10nA158_p0064a22║生天。」
J10nA158_p0064a23║次韻送其侍者住雪竇上峰
J10nA158_p0064a24║老衲何因不記秋？只緣嘗自個中繇，試看天上無私
J10nA158_p0064a25║日，獨炤高臨一切頭。
J10nA158_p0064a26║何山沈居士求偈（諱演）
J10nA158_p0064a27║山僧無別示，白棒當頭指，頂門眼豁開，自證沖天旨。
J10nA158_p0064a28║覺圓敏禪人病中乞偈
J10nA158_p0064a29║維摩居士病非病，禪者反為作病看，忽覺病身身本
J10nA158_p0064a30║覺，始於法法自然安。
J10nA158_p0064b01║募真歇了禪師塔院偈
J10nA158_p0064b02║當年屋塔護全身，一夕火光真歇了，護法檀那出手
J10nA158_p0064b03║新，定然重發兒孫肇。
J10nA158_p0064b04║天鈞徐居士乞偈
J10nA158_p0064b05║無法可說，何字可寫？作字觀時，眼中著屑，一念回光，
J10nA158_p0064b06║當下安怗。
J10nA158_p0064b07║化造殿
J10nA158_p0064b08║太白山下天童寺，洪水漂流殿如洗，普告四眾諸檀
J10nA158_p0064b09║那，大家出手共扶起。
J10nA158_p0064b10║示體真禪人
J10nA158_p0064b11║體真體真，切莫疏親，但恁信去，決不賺人。
J10nA158_p0064b12║示通聞葛居士
J10nA158_p0064b13║一落筆時紙成污，所以繪事後於素，不若向筆未舉
J10nA158_p0064b14║前，策起眉毛須自悟。
J10nA158_p0064b15║示蓮峰聞禪人
J10nA158_p0064b16║出家本為了生死，生死不了徒勞耳，忽地心花頓發
J10nA158_p0064b17║明，覿面無生無滅旨。
J10nA158_p0064b18║示得之李居士
J10nA158_p0064b19║個事從來本呈露，認著名言卻遮覆，剔起眉毛著眼
J10nA158_p0064b20║看，腦後見腮方契悟。
J10nA158_p0064b21║履卿戈居士以白紙一幅乞偈，并呈玄沙白紙
J10nA158_p0064b22║頌，師次韻復之。
J10nA158_p0064b23║踏翻天地無家業，笑出蘆花恰正圓，何待紙來遮面
J10nA158_p0064b24║孔？同風千里對長宣。
J10nA158_p0064b25║示泰華程居士
J10nA158_p0064b26║春日晴和物物芳，莫教虛度個時光，試看歲歲杜鵑
J10nA158_p0064b27║鳥，聲聲歸去好思量。
J10nA158_p0064b28║行如葉居士乞偈薦親
J10nA158_p0064b29║生亦如兮死亦如，如如之外盡皆虛，欲知父母安身
J10nA158_p0064b30║處，忉利天宮亦不居。
J10nA158_p0064c01║二無張居士求偈（諱瑋）
J10nA158_p0064c02║一切二邊俱坐斷，本無中道可須安，掀翻海嶽無人
J10nA158_p0064c03║會，白棒當頭為指南。
J10nA158_p0064c04║明道崔居士乞偈薦親
J10nA158_p0064c05║若惺自己安身處，河沙父母同個面，但將此語懸高
J10nA158_p0064c06║堂，一度看時一度薦。
J10nA158_p0064c07║化造中峰庵
J10nA158_p0064c08║萬峰羅列個中峰，日炙風吹雨露中，奉勸檀那齊出
J10nA158_p0064c09║手，共將片瓦把頭封。
J10nA158_p0064c10║題獨露堂
J10nA158_p0064c11║天地為廬個道場，龍蛇混雜於中央，不知誰解無思
J10nA158_p0064c12║筭，迥出乾坤獨露堂。
J10nA158_p0064c13║糠餅偈，次其侍者韻。
J10nA158_p0064c14║老僧無福食秕糠，累及吾孫搜肚腸，不特明明猶罪
J10nA158_p0064c15║我，又加一醜播諸方。
J10nA158_p0064c16║容如求偈
J10nA158_p0064c17║憑我寫，一字無，汝錯認，是容如，不錯認，是阿誰？咄。
J10nA158_p0064c18║泰華程居士乞偈
J10nA158_p0064c19║只欲紙來求法語，誰知法語無啟口？無啟口處眼忽
J10nA158_p0064c20║開，處處頭頭唯自偶。
J10nA158_p0064c21║奉和
J10nA158_p0064c22║太祖高皇帝御製　賜隆菩薩詩（因仲沈居士請）
J10nA158_p0064c23║堂堂獨立豈干松？歷歷孤明唯自功，無影樹頭身出
J10nA158_p0064c24║表，不萌枝上覺花從。指揮列合乾坤主，目視含靈總
J10nA158_p0064c25║共宮，痛念體同無異性，棒頭點著實非空。
J10nA158_p0064c26║見雲余內宦乞偈
J10nA158_p0064c27║大道本來成現，只緣人自不薦，若能一念迴光，始覺
J10nA158_p0064c28║不隔條線。
J10nA158_p0064c29║汝遠秦居士求偈（諱季鑠）
J10nA158_p0064c30║覿面不相瞞，白棒當頭指，無柰更求書，直筆寫如此。
J10nA158_p0065a01║懸向高堂上，切莫昧自己，忽然省得時，始覺錯污紙。
J10nA158_p0065a02║示子凡方居士
J10nA158_p0065a03║不是凡、不是聖，不是佛、不是心，自古至今沒人識，只
J10nA158_p0065a04║堪鼓掌笑吟吟。
J10nA158_p0065a05║示冶堂孫居士
J10nA158_p0065a06║模也模不成、鑄也鑄不就，本自不涉功，所以沒窠臼。
J10nA158_p0065a07║砅崖徐居士乞偈
J10nA158_p0065a08║道人處世唯己矣，任運縱橫宛如水，觸境初無取捨
J10nA158_p0065a09║心，取捨之心惹生死。
J10nA158_p0065a10║虞山虞居士乞偈
J10nA158_p0065a11║居士好遊山，曾經多少春？直教踏破虞山頂，始覺乾
J10nA158_p0065a12║坤沒點塵。
J10nA158_p0065a13║為心僧趙二瞻居士（法名通本）
J10nA158_p0065a14║本不是心不是僧，兩端不立復誰名？所以天童無法
J10nA158_p0065a15║說，白棒指教伊自惺。
J10nA158_p0065a16║示元之鮑居士
J10nA158_p0065a17║幾點黑墨污白絹，懸向高堂任人看，古有龐公自偶
J10nA158_p0065a18║諧，今未卜誰親見面？初不相干半點煙，傾國來也爭
J10nA158_p0065a19║肯換。
J10nA158_p0065a20║募裝初祖像
J10nA158_p0065a21║教外別傳名為禪，達磨大師來此土，天童新建大禪
J10nA158_p0065a22║堂，不塑聖僧塑初祖。化主大眾想來容，行住坐臥嘗
J10nA158_p0065a23║相睹，檀那慨然發至心，同證無生全體露。天童老漢
J10nA158_p0065a24║舉手書，筆尖頭上密雲布，一雨普施何所緣？惟願見
J10nA158_p0065a25║聞自惺悟。
J10nA158_p0065a26║立春日雪霽，次量侍者韻。
J10nA158_p0065a27║臘雪凝山連澗塞，春風一拂盡成流，看來幻景渾如
J10nA158_p0065a28║夢，忽惺江山故眼眸。
J10nA158_p0065a29║次答璞川曾居士韻三首
J10nA158_p0065a30║野僧何事出頭來？打惺時人困夢回，忽覺通身渾慶
J10nA158_p0065b01║快，無師本智自然開。
J10nA158_p0065b02║棒打令人眼豁開，浩然獨步任隨來，舉頭滿目人無
J10nA158_p0065b03║異，那個男兒更著裁？
J10nA158_p0065b04║單提拄杖擬何通？棒棒全身若活龍，寄語維摩休妄
J10nA158_p0065b05║想，了然不二契宗風。
J10nA158_p0065b06║復木叔陳居士次韻
J10nA158_p0065b07║嘗寂光中不變春，無言童子自來新，野僧只個當陽
J10nA158_p0065b08║句，喚指目前一切人。參贊乾坤成世界，主賓義立顯
J10nA158_p0065b09║君臣，丈夫氣宇充空際，對待情忘比甚鄰。
J10nA158_p0065b10║示繼清、太華二居士
J10nA158_p0065b11║唯此一事實，餘二則非真，他人難用力，自度自家身。
J10nA158_p0065b12║徐居士乞偈
J10nA158_p0065b13║有一句偈，人自迴避，若嘗在中，超世出世。
J10nA158_p0065b14║為瑞屏顧居士
J10nA158_p0065b15║祖師直指唯單傳，無始時來面目全，此意拈向瑞屏
J10nA158_p0065b16║風，請君著眼離言詮。
J10nA158_p0065b17║未荄吳居士祈子乞偈
J10nA158_p0065b18║眼開不見情生子，法界團圞罔彼此，不須更說話無
J10nA158_p0065b19║生，大家共證金剛體。
J10nA158_p0065b20║密雲禪師語錄卷第十一終