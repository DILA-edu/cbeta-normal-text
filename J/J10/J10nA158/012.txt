J10nA158_p0065c01║密雲禪師語錄卷第十二
J10nA158_p0065c02║嗣法門人通奇編
J10nA158_p0065c03║讚
J10nA158_p0065c04║接引佛
J10nA158_p0065c05║東土西方，本無窠臼，安住其中，號無量壽。為引眾生，
J10nA158_p0065c06║伸出隻手，誰知倒致，人生情竇。爭似老僧，攔腮劈口。
J10nA158_p0065c07║出山相
J10nA158_p0065c08║六年苦行，畢竟何為？打失兩眼，拾卻雙眉。若人欲識
J10nA158_p0065c09║山中事，觀著容顏應好知。
J10nA158_p0065c10║文殊
J10nA158_p0065c11║文殊大智利，師兒親踞地，過去七佛師，即今誰弟子？
J10nA158_p0065c12║輩輩大丈夫，自有衝天氣。
J10nA158_p0065c13║普賢
J10nA158_p0065c14║普賢師，白象兒，蓋色騎聲秪是伊，法法頭頭全體現，
J10nA158_p0065c15║拈來物物不思議。
J10nA158_p0065c16║觀音
J10nA158_p0065c17║通身一個普門品，何用更勞山僧題？舉似諸人人不
J10nA158_p0065c18║會，八萬四千棒打伊。
J10nA158_p0065c19║大悲菩薩
J10nA158_p0065c20║大悲菩薩真大悲，所以現出多雙手，非為圖自顯神
J10nA158_p0065c21║通，只要諸人各知有。
J10nA158_p0065c22║三大士
J10nA158_p0065c23║一二三，四五六，一一相看有面目，信手拈來擬贊題，
J10nA158_p0065c24║難向個中分石玉。
J10nA158_p0065c25║出山大士（寶印禪人請）
J10nA158_p0065c26║菩薩曾有言，無剎不現身，入山與出山，何曾有兩人？
J10nA158_p0065c27║須知三十二，彼此總同倫，但肯回光看，實印本無文。
J10nA158_p0065c28║達磨渡江
J10nA158_p0065c29║聞道單傳直指風，自家不識復何宗？秪為渡江乘一
J10nA158_p0065c30║葦，至今人錯道神通。
J10nA158_p0066a01║權將一葦作扁舟，為渡長江逞浪流，落賺世間人眼
J10nA158_p0066a02║裡，到今傳寫不能休。
J10nA158_p0066a03║達磨（石簣陶公請）
J10nA158_p0066a04║教外傳來，有甚奇特？自尚不識，贊何可及？雖然雖然，
J10nA158_p0066a05║以筆點云，若更不識，直待當來，問取彌勒。
J10nA158_p0066a06║又（金如居士請），
J10nA158_p0066a07║梁王殿上道不識，少室峰前唯面壁，正當恁麼時，兩
J10nA158_p0066a08║頭俱不涉，試問王居士，畢竟是何物？咄，切莫眼中著
J10nA158_p0066a09║屑。
J10nA158_p0066a10║高峰禪師（憨石禪人請）
J10nA158_p0066a11║頭髮蓬鬆面貌側，令人只見半邊鼻，不知那半邊，他
J10nA158_p0066a12║自識不識？憨石憨石莫顢頇，自伸自手摸始得。咄。
J10nA158_p0066a13║玉芝禪師（碧印上人請）
J10nA158_p0066a14║當頭一掌，永絕伎倆，跳出圈繢，天下榜樣。師子將兒
J10nA158_p0066a15║絕後隨，一任橫行於海上。
J10nA158_p0066a16║抱璞師摹禹門和尚真。懇師云：「求師兄寫得七
J10nA158_p0066a17║八句。」師云：「一句也沒有。」云：「就將『一句沒有』為題。」
J10nA158_p0066a18║師乃書云：
J10nA158_p0066a19║「老和尚，沒窠臼，讚莫及、罵奚醜，所以不肖兒，一句也
J10nA158_p0066a20║沒有。」
J10nA158_p0066a21║復寫七八句
J10nA158_p0066a22║藹藹株松，堆堆塊石，端坐蒲團，人天莫測。爾我皆承
J10nA158_p0066a23║嗣，豈堪為法則？那個男兒不丈夫？阿誰賴者禿老賊？
J10nA158_p0066a24║咄。
J10nA158_p0066a25║又（洞如禪人請），
J10nA158_p0066a26║者個老和尚，端然無況比，豈為默無言？要人自薦取。
J10nA158_p0066a27║急著眼睛看，便契面壁旨，且道是阿誰？是我本師矣。
J10nA158_p0066a28║雲棲和尚（涵炤禪人請）
J10nA158_p0066a29║無端啟口錯念佛，連累兒孫信不及，縱然道個蕨蕨
J10nA158_p0066a30║蕨，豎起拳頭向汝說，也是借手行拳，未免掉棒打月，
J10nA158_p0066b01║涵炤禪人無干涉。
J10nA158_p0066b02║雲門湛和尚
J10nA158_p0066b03║湛然！湛然！講經說禪，誰知此老，初未嘗言，欲識真實，
J10nA158_p0066b04║面目儼然。
J10nA158_p0066b05║三際法師
J10nA158_p0066b06║二邊三際都不見，突出從前本來面，不將者個麼眾
J10nA158_p0066b07║生，是則名為真瞎漢。
J10nA158_p0066b08║靈鑑法師
J10nA158_p0066b09║此老法師。曾與相會，但不相識，似乎口訥，為人朴實，
J10nA158_p0066b10║不敢贊得、不敢毀得，珍重伊徒。但恁麼供養始得。
J10nA158_p0066b11║題萬行禪人像，千如諸居士請。
J10nA158_p0066b12║儒家削髮為僧相，描坐蒲團作榜樣，到底終須撒手
J10nA158_p0066b13║行，那容心意有餘尚？
J10nA158_p0066b14║題錢元沖公子像
J10nA158_p0066b15║夭壽與老死，都來夢裡身，若然惺得夢，始悟本來人。
J10nA158_p0066b16║題冶堂孫居士像
J10nA158_p0066b17║本分、本來，豈從造化而成？非俗、非僧，亦因假飾以立。
J10nA158_p0066b18║一念不生全體現，腳踏芒鞋頭頂笠，獨行獨步迥堂
J10nA158_p0066b19║堂，自在自繇唯自適。咄，盡力跳不出。
J10nA158_p0066b20║題抱嬰李居士像
J10nA158_p0066b21║從來千聖不知名，何必需吾污其上？未嘗讀書不識
J10nA158_p0066b22║字，豈敢與人加伎倆？絕伎倆滿目，不知是何狀。
J10nA158_p0066b23║題聖緣唐居士像
J10nA158_p0066b24║請居士自珍重，莫捨凡緣取聖緣，取捨之情生死本，
J10nA158_p0066b25║情無取捨獨超然。咄。
J10nA158_p0066b26║德公祁居士乞題尊翁夷度居士、尊堂王氏像。
J10nA158_p0066b27║一陰一陽，化育無窮，惟惺惺者，不住其中。
J10nA158_p0066b28║自題
J10nA158_p0066b29║自家面目自家題，自家意思自家知，自家書在自頭
J10nA158_p0066b30║上，不知人道我何為。
J10nA158_p0066c01║又
J10nA158_p0066c02║高山流水長松下，倒茗吹爐誰不樂？默想世間人罕
J10nA158_p0066c03║知，唯有青天紅日爍。
J10nA158_p0066c04║破山明請
J10nA158_p0066c05║不識好惡、不分皂白，人若問著，當頭便楔。無法與人，
J10nA158_p0066c06║那來剩跡？如是為人，何有知識？且道阿誰？密雲老賊。
J10nA158_p0066c07║費隱容請
J10nA158_p0066c08║描不成兮畫不就，贊何益兮毀何及？從來千聖不能
J10nA158_p0066c09║識，一切時人妄名測。一條白棒唯直指，所以千古為
J10nA158_p0066c10║標格。
J10nA158_p0066c11║朝宗忍請
J10nA158_p0066c12║要我寫兩句，誰知一字無？有眼解睜視，有口卻盧都，
J10nA158_p0066c13║手握骨律棒，問著打頭顱。為甚如此？千峰勢到嶽邊
J10nA158_p0066c14║止，萬派聲歸海上除。
J10nA158_p0066c15║萬如微請
J10nA158_p0066c16║者個阿獃，不辨非是，拈條白棒，不分彼此，恁麼為人，
J10nA158_p0066c17║惡聲滿地。萬如萬如，描他怎底，一火焚之，免及相累。
J10nA158_p0066c18║木陳忞請
J10nA158_p0066c19║者個阿獃真阿獃，一味一生自勉強，據個單傳直指
J10nA158_p0066c20║人，徹骨徹髓一條棒。天下那有這等善知識，不顧諸
J10nA158_p0066c21║方嫌與謗？咄。
J10nA158_p0066c22║石奇雲請
J10nA158_p0066c23║咄哉，老癡！不識是非，但來問者，一味打之，無物可似，
J10nA158_p0066c24║分付石奇。
J10nA158_p0066c25║牧雲門請
J10nA158_p0066c26║者老漢，只可看，不可判，拈條棒子當頭打，一一鼻頭
J10nA158_p0066c27║穿一貫，正眼從來廓頂門，歷歷綿綿續不亂。
J10nA158_p0066c28║林野奇請
J10nA158_p0066c29║咄哉者禿。有眼如盲、有口若啞，手拈條棒，問著便打，
J10nA158_p0066c30║不知落處，問取林野。
J10nA158_p0067a01║禹門大眾請
J10nA158_p0067a02║咄哉，者禿漢處處沒留戀，只者也須送火中，免占禹
J10nA158_p0067a03║門禪院。
J10nA158_p0067a04║佛音智請。
J10nA158_p0067a05║教我贊也不贊，他人罵也不罵，別人若謂是吾像，一
J10nA158_p0067a06║人那有兩個樣？若謂是吾真，一人那有兩個真？縱然
J10nA158_p0067a07║像又像、真又真，佛音！佛音！於汝分上，了不相親，一任
J10nA158_p0067a08║持去，示天下人。
J10nA158_p0067a09║其侍者請
J10nA158_p0067a10║者老和尚，為人倔疆，佛來不饒、祖來不讓，有人問著，
J10nA158_p0067a11║當頭便棒，鑊湯爐炭任縱橫，天上人間作榜樣。
J10nA158_p0067a12║還源禪人請
J10nA158_p0067a13║者老禿不說禪與道、不說玄與妙，人問未開口，棒頭
J10nA158_p0067a14║已先到，只解如此為人，那管諸方取笑？
J10nA158_p0067a15║洞如禪人請（自像旁附）
J10nA158_p0067a16║我也坐、你也坐，默默然，無話墮，兩道眉毛眼上橫，一
J10nA158_p0067a17║個鼻子下頭大。
J10nA158_p0067a18║恒證禪人請
J10nA158_p0067a19║自像自題，無一可宜，任汝持去，切莫依稀。
J10nA158_p0067a20║清庵禪人請
J10nA158_p0067a21║認著即觸，不認則背，不涉兩關，請著精彩。清庵！清庵！
J10nA158_p0067a22║還會不會？咄，一火焚之，試看自在。
J10nA158_p0067a23║友慈禪人請
J10nA158_p0067a24║描不成、畫不像，描者、畫者，正似盲人摸象，不若一火
J10nA158_p0067a25║焚之，反手自摸底模樣。
J10nA158_p0067a26║白山布禪人請
J10nA158_p0067a27║有眼𥉌[睊-月+虫]，不見高低，拈條瞎棒，一味打之，切莫道密
J10nA158_p0067a28║雲彌布，一雨普滋。
J10nA158_p0067a29║無為禪人請
J10nA158_p0067a30║莫謂無為云是道，無為猶隔一重關，把火焚吾之影
J10nA158_p0067b01║像，特露無為之本顏。
J10nA158_p0067b02║元真禪人請
J10nA158_p0067b03║咄哉粗僧，一味打人，緣何如此？據本元真。
J10nA158_p0067b04║啟侍者歸省母乞題
J10nA158_p0067b05║葉落歸根，如子得母，來時無口，汝還恁否？
J10nA158_p0067b06║道生禪人請
J10nA158_p0067b07║者漢貧，無遮蓋，故惹人，來描繪。問著曰，棒打人，此外
J10nA158_p0067b08║更無別會。
J10nA158_p0067b09║本一禪人請
J10nA158_p0067b10║咄哉無知老禿，為人毫無委曲，單拈白棒一條，示人
J10nA158_p0067b11║本來面目。
J10nA158_p0067b12║會心禪人請
J10nA158_p0067b13║者個模樣，像我不像你，認著我，迷卻汝，若要了生死，
J10nA158_p0067b14║盡未來際無時已。
J10nA158_p0067b15║定水禪人請
J10nA158_p0067b16║描之、畫之，於汝、於吾，俱無所著，欲得現前，不如燒卻。
J10nA158_p0067b17║禪人請
J10nA158_p0067b18║描我像、乞我題，自題自，無餘辭，汝若會，不用伊，試問
J10nA158_p0067b19║汝，知不知？
J10nA158_p0067b20║君伯張居士請
J10nA158_p0067b21║我像、爾像，初無二樣，心不負人，是真供養。
J10nA158_p0067b22║仲華李居士請
J10nA158_p0067b23║咄哉獃僧，了無可取，罵之則辱、贊之則譽，不辱不譽，
J10nA158_p0067b24║急著眼覷。擬議之間，敲骨取髓。分付李居士，如是獃
J10nA158_p0067b25║僧不如送在火裡。
J10nA158_p0067b26║金如王居士請
J10nA158_p0067b27║居士寫我像，乞我還自題，毀且尚不肯，贊亦豈相宜？
J10nA158_p0067b28║言語道已斷，心行亦無為，故拈一條棒，當頭直指伊。
J10nA158_p0067b29║淳甫程居士請
J10nA158_p0067b30║咄哉村僧，覿面無情，一條白棒，打人自惺。
J10nA158_p0067c01║敬橋張居士請
J10nA158_p0067c02║朝朝禮拜，夜夜燒香，正當日中，影短形長，忽若會得，
J10nA158_p0067c03║覿體全彰。
J10nA158_p0067c04║清白黃居士請
J10nA158_p0067c05║咄哉癡漢，隨人請贊，只解順情，不顧污面，幾點黑墨
J10nA158_p0067c06║戴頭上，非髮非眉底模樣。咄。
J10nA158_p0067c07║明道崔居士請
J10nA158_p0067c08║自題自，不知恥，自贊自，沒理致，爭如兀兀任人看，少
J10nA158_p0067c09║室九年又何異？
J10nA158_p0067c10║冶堂孫居士請
J10nA158_p0067c11║可憐者個癡和尚，不見人我是非相，故據條棒直指
J10nA158_p0067c12║人，問來一味當頭杖。孫居士，高著眼，面上無瞋真供
J10nA158_p0067c13║養，將此深心奉塵剎，滿目看時誰異樣？
J10nA158_p0067c14║定甫萬居士請
J10nA158_p0067c15║者老癡子，不願上堂，豈肯上紙？君不見，龐居士不與
J10nA158_p0067c16║萬法以為侶，馬大師一口吸盡西江水。
J10nA158_p0067c17║介子黃居士請
J10nA158_p0067c18║咄哉者禿，素沒私情，拈條白棒，打人自惺。珍重，黃居
J10nA158_p0067c19║士，切莫認伊作眼睛。
J10nA158_p0067c20║昇宇柳居士請（法名通中）
J10nA158_p0067c21║要了生死，端在己躬，一念迴光，覿面相逢。恁麼會得，
J10nA158_p0067c22║可名通中，始知自錯，描我真容。
J10nA158_p0067c23║爾保程居士請
J10nA158_p0067c24║咄哉禿漢，了不可則，似行非行、似立非立，一條拄杖
J10nA158_p0067c25║隨身，擬問驀頭便楔。爾保居士若會得，都來與汝無
J10nA158_p0067c26║干涉。
J10nA158_p0067c27║鳳階謝居士請
J10nA158_p0067c28║嗟見時人自不薦，問著攔腮與劈臉，恁麼為人是阿
J10nA158_p0067c29║誰？向道通玄個老漢。
J10nA158_p0067c30║葉道婆請
J10nA158_p0068a01║者個獃漢，毫沒思筭，人若問著，攔腮劈面，一味令人
J10nA158_p0068a02║恨徹深，盡未來際忘移喚。
J10nA158_p0068a03║佛事
J10nA158_p0068a04║彌勒佛像成，眾請開光，師至座前，以拄杖指云：「大眾！
J10nA158_p0068a05║者老漢已開平等眼光，普視諸人了也，諸人還識普
J10nA158_p0068a06║視的意麼？若識得，便知古人道：『彌勒真彌勒，化身千
J10nA158_p0068a07║百億，時時示時人，時人自不識。』若不識，老僧為諸人
J10nA158_p0068a08║一時點出。」遂以拄杖打散。
J10nA158_p0068a09║施主塑韋馱菩薩，入山請師說法。有僧作禮，師便打，
J10nA158_p0068a10║乃云：「韋馱功德叵思議，覿面令人念不生，渾身化作
J10nA158_p0068a11║降魔杵，永護正法鎮長行。」
J10nA158_p0068a12║西澗新橋成，師引眾發步，有僧請說法，師云：「過那邊
J10nA158_p0068a13║為汝說。」過了，復云：「過者邊來。」乃云：「者邊過那邊，那邊
J10nA158_p0068a14║過者邊，兩邊曾不住，中流亦不停。正當恁麼時如何？
J10nA158_p0068a15║把手勸君行不得，惟人自肯乃方親。」
J10nA158_p0068a16║掛板，師托板云：「叢林號令，佛祖鉗鎚，今朝懸向堂前，
J10nA158_p0068a17║輕輕擊著，直令人人頓斷命根。雖然如是，更有一人，
J10nA158_p0068a18║且道具何面目？高著眼始得。」
J10nA158_p0068a19║為通亮起龕，以拄杖擊云：「通亮！通亮！曾對我呈伎倆，
J10nA158_p0068a20║即今恐汝忘之，助汝三下。」拄杖復擊三下，云：「直須信
J10nA158_p0068a21║腳而行，莫管人間天上。」乃轉身，卓拄杖引之而出。
J10nA158_p0068a22║為豁然師煆骨，以火炬指骨云：「縱然皮膚脫盡，白骨
J10nA158_p0068a23║也須火鍛，惟我師弟豁然，卻具者般體段。」復以火炬
J10nA158_p0068a24║打圓相云：「大眾會麼？」攛下，云：「看。」
J10nA158_p0068a25║為亡僧起龕，以拄杖卓龕，云：「來無一物，去何罣礙？信
J10nA158_p0068a26║腳便行，管取自在。」復卓三下，轉身引之而出。
J10nA158_p0068a27║為亡僧舉火，舉起火炬，云：「光焰焰、淨裸裸，南北東西，
J10nA158_p0068a28║無可不可。」復打圓相，云：「會，則遍界分身；不會，與你把
J10nA158_p0068a29║火。」
J10nA158_p0068a30║為守元師入塔，以杖指塔，云：「盡十方世界，是個無縫
J10nA158_p0068b01║塔。」復敲塔門，云：「且道者一縫作麼合煞？」以手舉靈骨
J10nA158_p0068b02║送入，云：「請師兄塞卻。」
J10nA158_p0068b03║為法天舉火云：「生來死去在其中，南北東西無處躲，
J10nA158_p0068b04║法天！法天！還知落處麼？若也未知，助你一把火。」乃攛
J10nA158_p0068b05║火炬云：「管教觸處光生。」
J10nA158_p0068b06║為迴泉講主起龕，以拄杖卓龕云：「迴泉師！迴泉師！來
J10nA158_p0068b07║無所從、去無所之，末後一著，脫體無依。」復卓云：「迴泉
J10nA158_p0068b08║師！迴泉師！到頭霜夜月，任運落前溪。」復卓一卓，拽拄
J10nA158_p0068b09║杖引之而出。
J10nA158_p0068b10║舉火云：「隔墻見角，便知是牛，隔山見煙，已知是火。而
J10nA158_p0068b11║今對眾相舉，且道是個甚麼真實告報？諸人切莫當
J10nA158_p0068b12║面蹉過。」遂攛下火炬。
J10nA158_p0068b13║為景西起龕，以拄杖卓龕三下，云：「景西！景西！葉落歸
J10nA158_p0068b14║根，仰手覆手，木馬翻身，泥牛解走。」復卓三下，引之而
J10nA158_p0068b15║出。
J10nA158_p0068b16║為亡僧舉火，拈炬云：「般若大智，如大火聚，舉示諸人，
J10nA158_p0068b17║急著眼覷。」攛下炬，撫掌云：「還見麼？」
J10nA158_p0068b18║為乘白舉火，舉起火炬云：「乘白燒化，密雲舉火，呈示
J10nA158_p0068b19║大眾，無可話墮。」攛火炬云：「雖然如是，直令徹骨透光
J10nA158_p0068b20║明，十方世界無處躲。」
J10nA158_p0068b21║為通載殮棺，舉杖卓柩三下，云：「通載！通載！也不管你
J10nA158_p0068b22║修行歲長、出家日短，秪要汝自不昧。所以玄沙和尚
J10nA158_p0068b23║云：『亡僧面前正是觸目菩提。』既是觸目菩提，定非生
J10nA158_p0068b24║死出入之相；既非生死出入之相，不惟能向棺木裡
J10nA158_p0068b25║瞠眼，管取十方自繇自在。正如達磨大師葬於熊耳
J10nA158_p0068b26║山前，卻解移隻履西去。雖然如是，丈夫自有沖天志，
J10nA158_p0068b27║莫向他人行處行。」復卓拄杖三下，云：「切須記取。」
J10nA158_p0068b28║為青州佛實舉火云：「鄭州梨、青州棗，萬物無過出處
J10nA158_p0068b29║好。實禪人還知麼？若知出處，便解當處出生、隨處滅
J10nA158_p0068b30║盡，不見有生死去來之相，從來寸步未嘗移，那涉山
J10nA158_p0068c01║東與山西？若猶未知……」攛火炬云：「老僧助汝一把火，炤
J10nA158_p0068c02║徹面門離處所。」
J10nA158_p0068c03║為覺臺下火，以火炬指云：「覺臺！覺臺！老僧直指：汝火
J10nA158_p0068c04║不能燒、水不能溺、棒不能傷、刀不能斷，汝還信麼？若
J10nA158_p0068c05║信不及，老僧助汝一把火，令汝迴光自看，便見刀下、
J10nA158_p0068c06║棒下、水裡、火裡皆是汝全身之地、遊戲之場。所以道：
J10nA158_p0068c07║『鑊湯爐炭橫行，劍樹刀山直上，我儂聞說忻然，獃漢
J10nA158_p0068c08║攢眉惆悵。』」遂攛下火炬。
J10nA158_p0068c09║為超聞下火，以火炬指云：「超聞！超聞！千做萬做不離
J10nA158_p0068c10║者個，我今助汝一把火，令汝覿面相見，南北東西信
J10nA158_p0068c11║腳行，天堂地獄如梭過。」攛下火炬。
J10nA158_p0068c12║為無拘發龕，以拄杖卓龕云：「無拘！無拘！生死俱虛，自
J10nA158_p0068c13║領而去，頓證無餘。」
J10nA158_p0068c14║為行修起龕，以杖打頭，云：「行修！行修！莫住莫休，隨流
J10nA158_p0068c15║認得性，無喜亦無憂，但恁麼領去，管教自在自繇。」
J10nA158_p0068c16║為了明舉火，以火炬指云：「了明！了明！何不了明，卻要
J10nA158_p0068c17║老僧舉火燎汝面門？然則老僧既滿汝願、遂汝心。」乃
J10nA158_p0068c18║攛火炬，云：「汝當於此火光三昧證全身，盡未來際無
J10nA158_p0068c19║盡燈。」
J10nA158_p0068c20║為正間化主下火，舉火炬云：「生時為眾竭力，死卻要
J10nA158_p0068c21║老僧燒。全體光明自圓炤，十方佛國任逍遙。」
J10nA158_p0068c22║為佛音上座舉火云：「佛音！佛音！個個皆吟。所以道：『佛
J10nA158_p0068c23║以一音演說法，眾生隨類各得解。』我今更助一把火，
J10nA158_p0068c24║保汝光中恣饒舌，盡未來際嘗宣明。」
J10nA158_p0068c25║為弘濟舉火，以火炬指云：「弘濟！弘濟！本分一著，無生
J10nA158_p0068c26║死相，豈屬久修、初學？只貴大丈夫當頭領略。我今助
J10nA158_p0068c27║汝把火，令汝烈焰光中全體現，任運騰騰嘗自樂。」
J10nA158_p0068c28║為無疆闊下火，以火炬指云：「行闊！行闊！當據自得。初
J10nA158_p0068c29║無疆畔，豈間南北？雖然，我今更助把火，令汝獨步大
J10nA158_p0068c30║方，在處充塞。」
J10nA158_p0069a01║為玄素發龕，云：「玄素！玄素！不若自悟，任汝縱橫。」復擊
J10nA158_p0069a02║云：「莫行別路。」
J10nA158_p0069a03║為下院主涵炤舉火，秉火炬云：「你炤我、我炤你，彼彼
J10nA158_p0069a04║相炤為嘗住。所以道：是法住法位，世間相嘗住。若於
J10nA158_p0069a05║事上覷即疾不然，向意根下卜度則不相應也。」遂攛
J10nA158_p0069a06║下炬，云：「還會麼？但能火裡現全身，普與法界同一夥，
J10nA158_p0069a07║無滅、無生、無去來，靈山一會豈有墮？」
J10nA158_p0069a08║為行旨起龕，以拄杖打頭，云：「行旨！行旨！老僧為汝直
J10nA158_p0069a09║指，莫認一切處為止，自脫一切生死。」遂轉身。
J10nA158_p0069a10║雜著
J10nA158_p0069a11║題《華嚴經》（本梵禪人請）
J10nA158_p0069a12║汝寫底是赤，我寫底是黑，且如黑赤已前是個甚麼
J10nA158_p0069a13║本？梵禪人若覷得透、見得徹，不唯八十一卷《華嚴經》，
J10nA158_p0069a14║乃至一大藏教，皆是錯下名言，妄生分別。
J10nA158_p0069a15║題曰睿程君小像
J10nA158_p0069a16║夫題者，名之也；名者，名其形也。名其形者，形不能形
J10nA158_p0069a17║也；形不能形者，其形虛也，況其名哉？矧曰「小像」，又曰
J10nA158_p0069a18║「影像皆非本質」之謂也。若夫題其影而不題其本，可
J10nA158_p0069a19║謂影之猶影，轉轉逐末而莫之反，余不能影上生題
J10nA158_p0069a20║而復顯其形。形也者，於父母生之也。且夫未出母胎，
J10nA158_p0069a21║男也、女也俱弗得而知，弗得而知者名弗得而立也。
J10nA158_p0069a22║若反至夫父母未孕之前又何狀哉？君若向父母未
J10nA158_p0069a23║孕之先狀其像來，余亦向父母未孕之先為君題。
J10nA158_p0069a24║題驥超祁居士醒庵後
J10nA158_p0069a25║驥超居士自題醒庵，蓋為午睡計也。當見正睡著時，
J10nA158_p0069a26║無夢、無想，主在甚麼處？為醒庵，則自不生動、靜等見，
J10nA158_p0069a27║故曰動靜二相了然不生。若見有動、靜等相者，正於
J10nA158_p0069a28║主外作夢想也。
J10nA158_p0069a29║先覺宗乘序
J10nA158_p0069a30║辛未春，海昌黎眉居士訪予姑蘇北禪寺，出所刻從
J10nA158_p0069b01║上在家大老得單傳直指之旨者，目曰「先覺宗乘」，以
J10nA158_p0069b02║序首命予，予以生平不善文字力辭之。復移書更索，
J10nA158_p0069b03║予不得已，因翫「先覺宗乘」四字已為萬世不易之定
J10nA158_p0069b04║論、千載不摹之弘規。何也？先哲不云乎：「使先知覺後
J10nA158_p0069b05║知，使先覺覺後覺。但先覺雖覺後覺，後覺若不覺，安
J10nA158_p0069b06║知先覺之覺趣？故茲刻也，其因自覺而感先覺，所謂
J10nA158_p0069b07║後覺效先覺者也。既因先覺以自覺，復將斯覺以覺
J10nA158_p0069b08║後覺之覺，是則自覺覺他，覺覺相承，如燈燃燈，燈燈
J10nA158_p0069b09║續燄，豈不謂千載不摹之弘規歟？雖然，寒則知寒、熱
J10nA158_p0069b10║則知熱、饑則知饑、飽則知飽、尿來便撒、屎急便屙，阿
J10nA158_p0069b11║誰不覺而待覺耶？正值不寒、不熱，不饑、不飽，無屎、無
J10nA158_p0069b12║尿時，還覺也無？若向者裡開隻眼，便見山僧一條棒，
J10nA158_p0069b13║棒棒俾人徹骨徹髓；其或未然，更看血淋淋。」
J10nA158_p0069b14║五家語錄序
J10nA158_p0069b15║五家語者，自達磨西來至六傳再四世，法遍中華，禪
J10nA158_p0069b16║備眾體，機語不一，無心而分自成五家，故謂溈仰、臨
J10nA158_p0069b17║濟、曹洞、雲門、法眼，然機用雖似五家，無非直指之旨。
J10nA158_p0069b18║黎眉居士刻茲語錄，可謂承上啟下、先後包含。閱是
J10nA158_p0069b19║語者，可盡五家差別之元，以明自己差別之智，總歸
J10nA158_p0069b20║當人本地風光，全機大用；出於文字之表，則誰見有
J10nA158_p0069b21║五家兒孫？空王佛、田厙奴以至狐狼野干到來，總與
J10nA158_p0069b22║三十棒。為甚如此？者裡放過即不可。
J10nA158_p0069b23║教外別傳序
J10nA158_p0069b24║老僧嚮讀大慧語，見拈水潦和尚因緣，謂潦纔舉揚
J10nA158_p0069b25║便賣弄者，一踏云：「自從一喫馬師踏，直至如今笑不
J10nA158_p0069b26║休。渠又何曾有峰巒疊翠、澗水潺湲、岸柳含煙、庭花
J10nA158_p0069b27║笑日、鶯啼喬木、蝶舞芳叢底說話來？」古今洪詞便利
J10nA158_p0069b28║無過此老，看他恁麼舉示，則不專在言句尖新，唯貴
J10nA158_p0069b29║提其至要而已。云何至要？不見他室中問僧：「德山見
J10nA158_p0069b30║僧入門便棒，臨濟見僧入門便喝，雪峰見僧便道：『是
J10nA158_p0069c01║甚麼？』睦州見僧便道：『現成公案，放汝三十棒。』者，四個
J10nA158_p0069c02║老漢還有為人處也無？」僧云：「有。」大慧云：「劄。」僧擬議，大
J10nA158_p0069c03║慧便喝出。遵璞聞之，忽然脫去從前惡知惡解，遂成
J10nA158_p0069c04║個灑灑地衲僧。又，鼎需入室，大慧問云：「內不放出，外
J10nA158_p0069c05║不放入，正當恁麼時如何？」需擬對，大慧以竹篦打三
J10nA158_p0069c06║下，需忽大悟。又，大悲閑長老入室，大慧問：「不與萬法
J10nA158_p0069c07║為侶者是什麼人？」閑云：「扶不起。」大慧云：「扶不起是什
J10nA158_p0069c08║麼人？速道速道。」閑擬對，大慧便打，忽然大悟。可見棒
J10nA158_p0069c09║喝急切，要密開人正眼、脫人情解，無過此也。所以老
J10nA158_p0069c10║僧生平不解，打之，▆唯以條棒一味，從頭棒將去，直
J10nA158_p0069c11║要人向棒頭拂著處豁開正眼，徹見自家境界，不從
J10nA158_p0069c12║他得，迥出教內教外名言，則方知黎眉居士所集從
J10nA158_p0069c13║上佛祖機語決定不是文字，方能撩起便行，羅籠不
J10nA158_p0069c14║住、呼喚不回。直饒如是，只堪自了。若論戰也，各各力
J10nA158_p0069c15║在轉處不滯玄妙理致，一味活捉生擒，向上全提本
J10nA158_p0069c16║分一著，超佛越祖，獨脫單行，縱奪自繇、殺活自在，能
J10nA158_p0069c17║治一切名言，不坐死地、不瞎人眼，方堪利己利人。其
J10nA158_p0069c18║或未然，且向者冊子上東覷西覷，忽然覷著，卻來老
J10nA158_p0069c19║僧手裡請棒喫。既是覷著，因甚卻要喫棒？還有緇素
J10nA158_p0069c20║得底麼？若緇素不出，且莫輕擬棒喝著。
J10nA158_p0069c21║宗門崇行錄序（驥超祁居士請）
J10nA158_p0069c22║《宗門崇行錄》者，蓋據從上大徹大悟、大休大歇、真踐
J10nA158_p0069c23║實履大人之行也。正不比夫今時未徹法底源不知
J10nA158_p0069c24║休歇，而搖尾乞憐，欲狐假虎威，靡所不至，難可勝言，
J10nA158_p0069c25║以至謀處所、妄作師範，致其傍觀輕視，竟不思古人
J10nA158_p0069c26║謂：「干犯名分，污辱宗教。」伏願後之有志欲繼先宗續
J10nA158_p0069c27║佛慧命者，莫效此等流，必期徹證真踐，直待龍天推
J10nA158_p0069c28║出，自然果熟香飄。某若狂言，定招拔舌犁耕。是為序。
J10nA158_p0069c29║行狀
J10nA158_p0069c30║法孫山陰王　谷撰
J10nA158_p0070a01║師諱圓悟，號密雲，俗姓蔣氏，嘗之宜興人也。甫離褓
J10nA158_p0070a02║抱，氣度莊凝，不妄言動，終日兀坐儼若思。六歲入鄉，
J10nA158_p0070a03║較不甚受讀，惟好作大書。八歲興世相無嘗之感，恒
J10nA158_p0070a04║誦佛號。稍長事耕穫，偶得六祖壇經，時釋鋤而觀之，
J10nA158_p0070a05║始知宗門向上事。一日過山徑，忽見積薪，恍然有省，
J10nA158_p0070a06║於是管攝心意，令昭昭然，終日如是。年二十九，安置
J10nA158_p0070a07║家室，父曦率禮幻有傳和尚——今諸方所稱龍池者也。
J10nA158_p0070a08║師事龍池，躬任眾務，備嘗勞苦而不廢參究，但覺心
J10nA158_p0070a09║境對立，與古人「天地同根，萬物一體」語不能契合，因
J10nA158_p0070a10║請益於龍池，龍池云：「汝若到這田地，便乃放身倒臥，
J10nA158_p0070a11║更無別語。」後屢請益，惟遭罵詈，師慚悶交感以致危
J10nA158_p0070a12║疾，二七日方蘇，遂稟龍池掩關。一日，龍池過關前，話
J10nA158_p0070a13║及有心、無心之旨，龍池云：「汝既有心，把將心來。」師呈
J10nA158_p0070a14║偈云：「自心本自心，心不自自心，心不非自心，心心即
J10nA158_p0070a15║自心。」龍池云：「心不自心，自心非心，有無既非，無自心
J10nA158_p0070a16║耶？」師復呈偈云：「心心即自心，有無皆自心；有無皆自
J10nA158_p0070a17║心，無心無自心。」龍池云：「今日張渚買兩把青菜來，無
J10nA158_p0070a18║個大蘿蔔頭。」師云：「某在關房不知，謝和尚三拜。」龍池
J10nA158_p0070a19║云：「終未大悟在。」掩關千日時，與龍池往復諮酬，當機
J10nA158_p0070a20║弗讓，而龍池卒未之許也，師亦自以為恍惚，未得安
J10nA158_p0070a21║穩。一日過銅棺山豁然大悟，忽覺情與無情煥然等
J10nA158_p0070a22║現，覓纖毫過患不可得，又密舉前所會因緣宛爾不
J10nA158_p0070a23║同，時年三十有八矣。先是龍池入都門，命師監院務，
J10nA158_p0070a24║至是，師偕昆季北上省龍池。龍池問：「老僧別汝等三
J10nA158_p0070a25║年，汝等有新會處麼？」師即出云：「有。」龍池云：「有甚麼新
J10nA158_p0070a26║會處？」師云：「一人有慶，萬民樂業。」龍池云：「汝又作麼生？」
J10nA158_p0070a27║師即問訊云：「某甲得得來省覲和尚。」龍池云：「念子遠
J10nA158_p0070a28║來，放汝三十棒。」師便出。一晚，同眾入室，龍池云：「寂然
J10nA158_p0070a29║不動，感而遂通，汝作麼生會？」師便出，龍池云：「此子如
J10nA158_p0070a30║傷弓之鳥，見弓影便行。」一早，在室中與龍池語話出，
J10nA158_p0070b01║喫粥次，眾問：「說什麼話？」師便翻倒飯桌。又一日侍立
J10nA158_p0070b02║次，龍池云：「忽有人問汝，如何秪對？」師豎拳，龍池亦豎
J10nA158_p0070b03║拳，云：「老僧不曉得這是甚麼意思。」師云：「莫道和尚不
J10nA158_p0070b04║曉得，三世諸佛也不曉得。」龍池云：「汝又作麼生？」師便
J10nA158_p0070b05║喝，龍池云：「三喝四喝後又如何？」師即連喝退身，龍池
J10nA158_p0070b06║云：「宛有古人之作。」師復喝。又值中秋，呈偈云：「為愛中
J10nA158_p0070b07║秋夜月精，與人同樂稱人情，萬億州都皆普炤，一人
J10nA158_p0070b08║舉首一輪明。」龍池云：「不多不少。」復書一紙云：「檀越送
J10nA158_p0070b09║得月餅兩個，師徒侍者五人，一個分作四分，剩底付
J10nA158_p0070b10║與老僧。」師掇一個便行。一日龍池索師行實，師錄呈，
J10nA158_p0070b11║龍池閱竟云：「已有半部語錄。」師接而火之。又一日，龍
J10nA158_p0070b12║池囑師南還，師因為兩浙遊經會稽，陶石簣太史延
J10nA158_p0070b13║居護生庵。龍池歸禹門，召師還問云：「汝數年來曾見
J10nA158_p0070b14║甚麼人？」師頓足，復以手拍膝而出，龍池云：「在外數年，
J10nA158_p0070b15║一些氣息也無。」師云：「和尚疑即別參。」一日，龍池陞座，
J10nA158_p0070b16║召師前，舉拂問：「諸方還有者個麼？」師震威一喝，龍池
J10nA158_p0070b17║云：「好一喝。」師連喝歸位，龍池顧云：「再喝一喝看。」師即
J10nA158_p0070b18║出法堂。龍池下座，師隨入方丈，作禮云：「某甲適來觸
J10nA158_p0070b19║忤和尚。」便出，龍池即安師西堂位。次一日，龍池撾鼓
J10nA158_p0070b20║集眾上堂，付師衣拂，師固辭，龍池詰之，師云：「直待和
J10nA158_p0070b21║尚天年，某甲守塔三載，然後可行則行、可止則止耳。」
J10nA158_p0070b22║又一夕，龍池召師及報恩修禪師入室云：「老僧昨夜
J10nA158_p0070b23║起來走一回，把柄都在手裡，汝等為我扶持佛法。」師
J10nA158_p0070b24║便出，復呈偈云：「若據某甲扶佛法，任他○○○○○，
J10nA158_p0070b25║都來總與三十棒，莫道分明為賞罰。」龍池目之大笑，
J10nA158_p0070b26║師亦接而火之。龍池示寂，師棲于柩側，三易寒暑。萬
J10nA158_p0070b27║曆丁巳，眾請開法于禹門，時儕輩易視之，一聞舉揚
J10nA158_p0070b28║莫不屈服。既而登匡廬，度夏於袁之泗州寺。有僧自
J10nA158_p0070b29║天台跡師至，袁為萬年諸山請師住通玄寺。師初欲
J10nA158_p0070b30║投閒，又念付託之重，幡然就之。師至通玄，相依衲子
J10nA158_p0070c01║十數輩，多正因之士，師寅夕煆煉，有開發者。天啟甲
J10nA158_p0070c02║子鹽官蔡君子穀請師主金粟山廣慧寺，眾滿三千
J10nA158_p0070c03║指，是時宗風大振，學徒踵至，遂滿七百有奇，而超然
J10nA158_p0070c04║神駿不可控抑者多出于席下矣。崇禎庚午，赴閩川
J10nA158_p0070c05║黃檗之請，辛未主阿育王寺，既而寧波司理黃公端、
J10nA158_p0070c06║伯邑侯王公章、暨諸紳士請主天童寺，而鹽官諸紳
J10nA158_p0070c07║士請再主金粟，兩郡交迎，師決于眾，眾譁然欲天童
J10nA158_p0070c08║也，師遂赴天童，是時龍象雲集又倍於金粟矣。師嗣
J10nA158_p0070c09║龍池，于臨濟為三十世接人，無論初機、積學，惟據令
J10nA158_p0070c10║而行，故席下英人傑士往往脫穎而去。至于吳、越、閩、
J10nA158_p0070c11║楚名公鉅儒慕師宗風，或晨夕隨侍、或尺素相通、或
J10nA158_p0070c12║邂逅咨請，得師激發，無不虛往而實歸，宗藩勳戚仰
J10nA158_p0070c13║師德者懷香參扣，而齊、魯、燕、趙、及殊方異域之士亦
J10nA158_p0070c14║憧憧不絕也。師主法二十有五年，以本分接人，終始
J10nA158_p0070c15║不易，間有執杜撰之解起而相角者，師一一究詰，以
J10nA158_p0070c16║明厥旨。門人中有付拂者，早離師席，未盡其妙，于本
J10nA158_p0070c17║分外別生枝節。師諄諄誨之不聽，則出闢書判說，且
J10nA158_p0070c18║欲擯之，不以受囑而少假。又其徒著五宗救，師出闢
J10nA158_p0070c19║妄救略說，後有人求師勿行，師不許。若士大夫意見
J10nA158_p0070c20║不同，雌齬其間，師不為勢值而遷就。有形于文字者，
J10nA158_p0070c21║師亦往復折之不少憚。蓋師用本分鉗鎚，學者難以
J10nA158_p0070c22║湊泊，而道理知解之言、穿鑿奇巧之說易于惑人，受
J10nA158_p0070c23║其惑者，往往至于失正知見。師為此懼，不顧嫌怨而
J10nA158_p0070c24║披駁之，以故有勸師弗較者，師不聽，曰：「存吾說于此，
J10nA158_p0070c25║以俟天下後世之明眼人耳。」然而屢經闡揚，厥旨亦
J10nA158_p0070c26║大暢，疑者終信、叛者終服、忌且謗者亦終悅，且悔單
J10nA158_p0070c27║傳直指之宗，固不待身後而彰明較著于天下矣。師
J10nA158_p0070c28║尋嘗誨人，俱勉以古德風規、法門大體，而師亦見諸
J10nA158_p0070c29║躬行罔有缺失。室中不畜長物，衣盂稍潤即散于眾、
J10nA158_p0070c30║或估唱易金以供之。師所住道場，義當為者不憚煩
J10nA158_p0071a01║費，每罄所有以佐之。師在金粟多建置，百廢具舉。天
J10nA158_p0071a02║童為禪宗五山之一，祖師代起規模宏大，而法席久
J10nA158_p0071a03║虛，鄰于瓦礫灰燼。師念處其地當任其責，數年締造，
J10nA158_p0071a04║自殿閣、堂寮、以至庖廊、圊澡之屬罔不鼎新，不但復
J10nA158_p0071a05║舊觀而已。山中祖塔三十有餘，多侵毀者，皆清覈而
J10nA158_p0071a06║修葺之。師之盡力于院事如此，然意所不可即徒步
J10nA158_p0071a07║出山，聽其所之，不少顧戀。師事龍池惟謹，一言動必
J10nA158_p0071a08║遵之，服勤不啻廝養。龍池寂後，師得時物必薦之。龍
J10nA158_p0071a09║池几榻不假雕飾，師住處凡制器皆朴質，無華美者。
J10nA158_p0071a10║師體幹雄傑，人望而心折，武原朱君上申初聞師名
J10nA158_p0071a11║未之信，一夕夢人持巨幅展示，見僧相挺特，類古應
J10nA158_p0071a12║真，其人曰：「此宋慈受深禪師像也。」甫瞻禮而覺。翌日
J10nA158_p0071a13║過坊間，見裱像與夢中所見同，讀其讚始知為師像
J10nA158_p0071a14║也，上申異之，于眾信中皈向尤篤。繇此觀之，師豈偶
J10nA158_p0071a15║然者哉？師或因事出山，當道及鄉紳士必得師復返
J10nA158_p0071a16║而後已，所過之處四眾喧闐，街衢為之不通，至登塔
J10nA158_p0071a17║受禮不得舉七而去。師七十誕辰，來祝者肩摩袂接，
J10nA158_p0071a18║寺不能容，多溢處于山谷間。辛巳，師有退居之志，曳
J10nA158_p0071a19║杖出山，卒歲于山陰祁氏之密園。壬午正月至天台
J10nA158_p0071a20║通玄寺，遂止而休焉。先是戚畹田公入天童為皇貴
J10nA158_p0071a21║妃，田氏賚紫衣請師說法，田公既親炙師，皈向甚虔，
J10nA158_p0071a22║至陪京禮報恩寺，知寺為
J10nA158_p0071a23║太祖高皇帝、
J10nA158_p0071a24║成祖文皇帝孝思所係，疏請新之，舉師荷其事。得
J10nA158_p0071a25║俞旨田公展人迎師，師固辭，至是，田公再疏舉師，復
J10nA158_p0071a26║展人迎陪，京諸士大夫亦以書速師之行，師述退居
J10nA158_p0071a27║之志以謝之，有「自幸居山，正足修持以報國恩」之語，
J10nA158_p0071a28║而師厭世之意亦露于此矣。七月四之日，師示微疾，
J10nA158_p0071a29║然起居如平時，五之日猶答問道書，六之日猶答僧
J10nA158_p0071a30║問，七之日午時師上匡床坐片晷，泊然而寂，壽七十
J10nA158_p0071b01║有七，臘四十有七，卜塔于天童之南山。師付法弟子
J10nA158_p0071b02║為五峰學公、漢月藏公、破山明公、費隱容公、石車乘
J10nA158_p0071b03║公、朝宗忍公、萬如微公、木陳忞公、石奇雲公、牧雲門
J10nA158_p0071b04║公、浮石賢公、林野奇公，十有二人，而嗣法孫以及曾
J10nA158_p0071b05║玄更僕未易數也。師法語迅捷，不留朕跡，如佛果、應
J10nA158_p0071b06║庵二祖，而披駁諸書，雲興瓶瀉不可止禦，間形之偈
J10nA158_p0071b07║頌天然卓絕。師自謂少未睹圖史，不間于詞，然而直
J10nA158_p0071b08║從胸襟中流出，固無藉于靡靡也。師工于書，得晉人
J10nA158_p0071b09║筆意，人獲手蹟，競寶惜之，而師亦不以此見長。門人
J10nA158_p0071b10║編師語錄若干卷，別裒師闢妄七書，後錄三錄、據評
J10nA158_p0071b11║說、辨天說、判語、復徐一我居士書、判朝宗說八種為
J10nA158_p0071b12║直說若干卷，并師所著闢妄救略說若干卷，俱盛行
J10nA158_p0071b13║于世。侍者昌公書來，囑谷以掇集之事，谷不敢當。谷
J10nA158_p0071b14║入山奠師，眾亦以為言，乃不能辭。然師耆德偉望，為
J10nA158_p0071b15║天下大宗匠，嘉言懿行非毫楮可罄，敬稽首述其概，
J10nA158_p0071b16║以俟大手筆為師著塔銘，庶有所考云爾。
J10nA158_p0071b17║全身塔銘
J10nA158_p0071b18║四明弟子徐之垣譔
J10nA158_p0071b19║吾郡天童開山晉義興間，歷唐宋入我
J10nA158_p0071b20║國朝，盛衰興廢幾經劫灰矣，乃有鐵漢學道攝折兼
J10nA158_p0071b21║施金鎞度人，緇白坌集，以無為宗，建無縫塔，以無漏
J10nA158_p0071b22║義化有漏因，用使丹雘觚棆輪奐赫，赩，此惟骨僧堪
J10nA158_p0071b23║住骨山，而寶坊媲於寶所，則密雲大師揮魯陽之戈，
J10nA158_p0071b24║而崦嵫中佛日載麗普炤大千，蓋大雄氏的的龍象
J10nA158_p0071b25║也。師名圓悟，號密雲，陽羨蔣氏子，父曦，母潘氏。師生
J10nA158_p0071b26║而淵穆，兀坐終日。八歲，好誦佛號，切世相無嘗之想。
J10nA158_p0071b27║年二十餘，見堆柴突露面前有省。三十安置室家，若
J10nA158_p0071b28║釋重負，志已堅荷法擔矣。時幻有傳和尚弘道於龍
J10nA158_p0071b29║池，師荷橐從之，操作良苦。二六時多所迷悶，亦復多
J10nA158_p0071b30║所參究。三十三歲，祝髮披方袍，住本剎，依龍池數載。
J10nA158_p0071c01║偶歸道經銅棺，豁然大徹，而瓢笠所遇——若居士、開士——
J10nA158_p0071c02║機鋒相觸，殺活、縱奪、提唱都成津梁。而爐鞴於龍池
J10nA158_p0071c03║者，自記莂後參之，燕都重參之，龍池最後有分明賞
J10nA158_p0071c04║罰之偈，自此紺目一瞬若震雷霆。龍池早付衣拂，弘
J10nA158_p0071c05║開法幢，迺智過於師，倘所稱烜赫兒孫翻轉而皮者
J10nA158_p0071c06║耶？狀師者曰：「六坐道場，祗以一棒接人。如大火聚，觸
J10nA158_p0071c07║著便燒；如太阿劍，血不濡縷；如金翅鳥，劈海直取龍
J10nA158_p0071c08║吞。使學人言語道斷心行處滅，等妙二覺曝腮龍門。」
J10nA158_p0071c09║六坐道場，蓋指禹門、通玄、金粟、黃檗、育王、天童也。他
J10nA158_p0071c10║若會稽之護生、宜興之法藏、海鹽之天寧、候官之西
J10nA158_p0071c11║禪、杭之報國、鳳林、蘇之聖恩，北禪，飛錫住錫劍挂眉
J10nA158_p0071c12║毛，全字半字蓮含舌本，而未至天童，則金粟之廣慧
J10nA158_p0071c13║實先之。寺為吳赤烏中僧會所建，迨師至，道風遠扇，
J10nA158_p0071c14║灌輸如流，精藍柰苑頓改舊觀。嘗應高麗僧曇晦之
J10nA158_p0071c15║請，舉今晚不答話因緣，有云：「這僧未免向未跨船舷
J10nA158_p0071c16║時新羅國裡躲根，老僧恁麼批判，眾中莫有為德山
J10nA158_p0071c17║作主者，出來與老僧拄杖子相見；無，則老僧作一場
J10nA158_p0071c18║獨弄去也。」似此高登猊座，眼目天人，其孰能與於斯
J10nA158_p0071c19║哉？初父蔣翁考終，語師：「和尚度我。」師曰：「父子上山，各
J10nA158_p0071c20║自努力。」清漳王東里居士讀法語至「若汗淋淋時是，
J10nA158_p0071c21║乾爆爆時如何？若乾爆爆時是，汗淋淋時如何？」不覺
J10nA158_p0071c22║身心踴躍，此可窺師之徹底婆心。說法通玄寺，舉開
J10nA158_p0071c23║山第一代韶國師偈：「法眼謂即此一偈堪起吾宗，殊
J10nA158_p0071c24║不知滅汝宗者即此一偈。不見道，毘婆尸佛早留心，
J10nA158_p0071c25║直至而今不得妙。」其赴黃檗請也，至三門，以拄杖指
J10nA158_p0071c26║曰：「昔日遠祖斷際從此出，今日不肖兒孫從此入，雖
J10nA158_p0071c27║然出入不同，要且同為標格。」其示眾曰：「當頭一著，坐
J10nA158_p0071c28║斷要津，纔然側耳，喪卻家珍，從來佛法不順人情。」斯
J10nA158_p0071c29║又肅然和尚家風，臨濟所云「赤稍鯉魚不被人家虀
J10nA158_p0071c30║甕裡淹殺」者耶？其全提正令不少假借又類若此。至
J10nA158_p0072a01║先赴阿育王，後入天童山，而演唱真乘，肆啟傑構也。
J10nA158_p0072a02║始則黃元公司李，繼則王園長海憲、顧瑞屏宗伯為
J10nA158_p0072a03║大護法，吾兩郡諸大老飲耨池味、佩伽陀丸者，其金
J10nA158_p0072a04║湯之，而弟子垣亦與焉。先是寺圮于萬曆丁亥之水
J10nA158_p0072a05║鞠而荊棘，師愴然，新而拓之，萬戶千門，翔雲蕩日，度
J10nA158_p0072a06║非金錢億萬，未易告落而任運莊嚴，以無為行之，首
J10nA158_p0072a07║尾十又一年，而報十方佛、供十方僧者靡一不備。瞻
J10nA158_p0072a08║禮者，詫以為神。雙融空色、咸提宗趣，又孰得訾為有
J10nA158_p0072a09║漏之因悖於尸羅妙躅耶？師答黃書有云：「門下祗解
J10nA158_p0072a10║撞倒鐵山，不解扶起。苟扶起，不妨信腳行、信手揮、信
J10nA158_p0072a11║口道，乃至東倒西擂，無非這座鐵山，更有何物作礙？」
J10nA158_p0072a12║又，端午上堂，豎起兩拳，云：「只將這兩個大粽子供養
J10nA158_p0072a13║大眾，一任橫咬豎咬，忽然咬著自家底，直得人人飽
J10nA158_p0072a14║足，免得窮廝煎、餓廝炒，為甚如此？到底輸卻自家寶。」
J10nA158_p0072a15║又云：「老僧終日趕大眾挑磚、搬瓦、運土、抬石，見你們
J10nA158_p0072a16║稍遲縮，不喊便罵，汝諸人還知老漢為人處麼？三生
J10nA158_p0072a17║六十劫。」答都中僧：「喝作喝會、棒作棒會，入地獄如箭
J10nA158_p0072a18║射。」云：「千句萬句皆從自了，自己不了，喫棒不了。凡此
J10nA158_p0072a19║㘞然，一刀血濺梵天，以至玄要炤用一切臨時，賓主
J10nA158_p0072a20║料揀縱橫自在，猶是剩義。」所為揮戈提崦嵫之日普
J10nA158_p0072a21║炤大千者，太白山不殊獅子窟矣。迺世所疑信半者，
J10nA158_p0072a22║師不喜一心字為方寸禪，痛下針錐，議者遂謂主張
J10nA158_p0072a23║身見。師不云乎：「今銅棺山頂，情與無情煥然等現，十
J10nA158_p0072a24║方世界悉是遮那佛身、拘留孫，見身無實。維摩詰觀
J10nA158_p0072a25║身實相，各下註腳，袛道得一半，身外無餘之旨，豈諸
J10nA158_p0072a26║方半生、半滅、半不生滅者所能勘破？」此可劈疑網者
J10nA158_p0072a27║一。師讀壽昌語「沾嘗曹洞水，似酪涼心」，入堂告眾曰：
J10nA158_p0072a28║「此老正如鼴鼠飲河，豈知大鵬劈海？待老僧劈脊一
J10nA158_p0072a29║棒，使伊和心嘔出，然後更與一棒。」遂謂師偏舉臨濟
J10nA158_p0072a30║抹殺曹洞，師不云乎「譬如一家，兩子五孫，支庶繁衍，
J10nA158_p0072b01║致門戶啟訟端」。解紛者曰：「汝等支分派別，其初原只
J10nA158_p0072b02║一人，則當下爭息矣。」如南嶽、青原兩頌掀翻舊案，各
J10nA158_p0072b03║有旨要，亦何嘗是南嶽非青原？而諸方以此為口實
J10nA158_p0072b04║耶？此可劈疑網者二。師又云：「黃檗打臨濟：『破夏來，何
J10nA158_p0072b05║不終夏去？』雲庵罵兜率：『吐血禿丁。』脫空妄語，悟後切
J10nA158_p0072b06║劘，古人往往有之。但今時習氣，聞阿難不知迦葉則
J10nA158_p0072b07║怒，聞巖頭不肯德山則喜，我見崢嶸，離地求起，是後
J10nA158_p0072b08║生過，非老僧咎。」抑嘗稱：「我不敢輕於汝等，汝等皆即
J10nA158_p0072b09║如來。」又嘗稱：「勿輕未悟，回機本得。」乃知師努力正是
J10nA158_p0072b10║低眉也。此可劈疑網者三。今觀師所行語錄闢妄，諸
J10nA158_p0072b11║錄據評說、辯天說、判語直說、闢妄救略說，其於向上
J10nA158_p0072b12║最後之旨，法筵梵裌灌頂薰心，而其後岐者一、叛者
J10nA158_p0072b13║皈，當世津梁大總持，微師誰屬焉？武原朱上申聞師
J10nA158_p0072b14║名未信，夕夢人持巨幅展示，見僧相挺特，類古應真，
J10nA158_p0072b15║其人曰：「此宋慈受深禪師像也。」翌日見像與夢中同，
J10nA158_p0072b16║讀其讚知為師像。繇是觀之，師豈偶現比丘身哉？之
J10nA158_p0072b17║垣最服膺於師者、師名聞
J10nA158_p0072b18║天子，崇禎十四年
J10nA158_p0072b19║俞旨住金陵大報恩寺，終以老疾遜謝，且援道信大
J10nA158_p0072b20║師、芙蓉道楷為辭，此其高風孤峻，誠非近時名振叢
J10nA158_p0072b21║林身罣世網者可攀。至岧嶢天半之名山，畢力經營，
J10nA158_p0072b22║累時經歲，飛樓湧殿，炤壑蟠崖，豈無十笏退居地？而
J10nA158_p0072b23║垂老投襼，楖栗橫肩，浩然不顧，竟終於通玄澗肅林
J10nA158_p0072b24║寒之頂，始終南嶽一樵夫耳。師示有云：「中書堂事誰
J10nA158_p0072b25║知道？六祖元來是古樵，乘如而來、乘如而往，解脫門
J10nA158_p0072b26║中一絲不挂，置般若位中必無退轉耳。」師生於嘉靖
J10nA158_p0072b27║丙寅十一月十六日，示寂於崇禎壬午七月初七日，
J10nA158_p0072b28║春秋七十有七，夏臘四十有五。門弟子自天台迎龕
J10nA158_p0072b29║歸太白，塔於寺之南山幻智庵之右隴。師開堂既久，
J10nA158_p0072b30║嗣法弟子——如五峰學公、漢月藏公、破山明公、費隱容
J10nA158_p0072c01║公、石車乘公、朝宗忍公、萬如微公、木陳忞公、石奇雲
J10nA158_p0072c02║公、牧雲門公、浮石賢公、林野奇公，十有二人——皆分化
J10nA158_p0072c03║四方，為緇素所仰望者，而剃度弟子——通壽、通鏡、通辦……
J10nA158_p0072c04║三百餘人等——并嗣法曾玄更僕未易數也。且吳越閩
J10nA158_p0072c05║楚間名公鉅儒、宗藩勳戚有慕師宗風者，或摳衣問
J10nA158_p0072c06║道而親見指歸、或諦信投誠而弘護無斁，共若干人，
J10nA158_p0072c07║不能悉載之。垣譾劣下根當進步，既乏精勤參話頭，
J10nA158_p0072c08║復鮮直截，妄欲以儒語譚禪觀，譬如甕中何能見日？
J10nA158_p0072c09║第據門弟子所撰行狀中摭其一二明白易曉者約
J10nA158_p0072c10║略勒之玄扃，以示末法儀的，其於實諦圓音尚未夢
J10nA158_p0072c11║見在，敢云子厚之銘大鑑、香山之銘炤公耶？
J10nA158_p0072c12║銘曰：廣大妙湛，實惟大雄，有象設教，無言標宗。臨濟
J10nA158_p0072c13║一棒，不闢塵埲，無句之句，啟聵擊蒙。我師嗣法，總持
J10nA158_p0072c14║普同，孤燈獨炳，萬象撤雺。熱腸冷喝，大眾耳聾，微言
J10nA158_p0072c15║不漏，普說尤工。雨花點石，其三必公，金鳷香象，造極
J10nA158_p0072c16║登峰。道德彌峻，皈依益崇，如日經天，師當其中。如水
J10nA158_p0072c17║行地，師障其東，卓錫爰止，大白巃嵷。肇馺娑殿，開忉
J10nA158_p0072c18║俐宮，金航粟輦，萬國雲從。甚深法力，伊尸其功，是老
J10nA158_p0072c19║船師，克濟洞浲。是大醫王，克起疲癃，名聞
J10nA158_p0072c20║天扆，命主鎬豐。師辭懶殘，針陽墮空，辟榮紫襴，歸于
J10nA158_p0072c21║舊叢。孤笻絕巘，嶺嵐澗楓，雙樹夜壑，鬱鬱蔥蔥。僧臘
J10nA158_p0072c22║有盡，佛日長紅，爰溯靈蹟，天賜之童。紹多耆宿，共扇
J10nA158_p0072c23║玄風，童者匪始，耆者匪終。循環萬古，華葉無窮，宵聞
J10nA158_p0072c24║塗毒，其聲逢逢。儼焉一會，靈山在瞳，不昧斯語，視石
J10nA158_p0072c25║所礱。
J10nA158_p0072c26║崇禎甲申歲季春吉旦
J10nA158_p0072c27║遺衣金粟塔銘（并序）
J10nA158_p0072c28║資政大夫都察院左都御史烏程唐世濟譔
J10nA158_p0072c29║欽召掌計吏科都給事中武原吳麟徵篆額
J10nA158_p0072c30║我婆伽婆降於西土，歷五百歲始達支那。蓋聞其語
J10nA158_p0073a01║自騰蘭昉也，見其人自少林昉也，乃至法周沙界則
J10nA158_p0073a02║自曹溪昉也。自此以還，霑溉彌廣，二株並茂，五葉畢
J10nA158_p0073a03║舒，滹沱一宗代有偉人大興於世，懸記不爽，繩繩百
J10nA158_p0073a04║億，誰非孫子者？要以大宗垂統，世次相承，若興化而
J10nA158_p0073a05║下，可屈指數矣。此其人並眾角一麟，豈復當以盛衰
J10nA158_p0073a06║言者？然而時節因緣各具差別，亦如慧炤獨號大興，
J10nA158_p0073a07║夫固可以論其世矣；然則如天童密雲大師者，不可
J10nA158_p0073a08║謂中興者歟？師陽羨蔣氏子，幼食貧，樵牧自給，蹤跡
J10nA158_p0073a09║略同曹溪，顧其中已有憬然者，猛自鞭策，不止氣食
J10nA158_p0073a10║牛矣。已棄家，歸龍池，未即薙染，服勤為行人，力作匪
J10nA158_p0073a11║懈，亦不啻縋腰之石，乃至侍師往還南北舟輿跋踄，
J10nA158_p0073a12║憒丙中身兼廝役而參究猛銳。月異歲殊，中書堂裡
J10nA158_p0073a13║事點胸自問，而皮相者猶作擔柴觀，獨龍池已深知
J10nA158_p0073a14║之，錐拶彌厲。已而薙染掩關，池時時叩擊，師兒雄俊，
J10nA158_p0073a15║雖在窟中爪牙已露，然終不自肯。攻堅抵巇者六年，
J10nA158_p0073a16║一旦豁爾脫落，自謂覺情與無情煥然等現，覓纖毫
J10nA158_p0073a17║過患不可得，蓋始真到不疑之地也。時池已先入長
J10nA158_p0073a18║安，師旋往省覲，周旋三載，本色相見，迥超情謂之外。
J10nA158_p0073a19║池欣然默慶得人，乃杓柄在握猶復遲回，不輕授手。
J10nA158_p0073a20║師先還南數年，池至自長安，師再侍巾瓶。池知師不
J10nA158_p0073a21║淹他家虀甕中，乃安西堂位，撾鼓集眾付衣法，師猶
J10nA158_p0073a22║固辭不受，池徵其意，曰：「願隨侍終身，然後行止聽緣
J10nA158_p0073a23║耳。」嗚呼！師資受授之際，彼此鄭重如此。今學者稍能
J10nA158_p0073a24║染指，早已熱中，有毛遂之錐、無公孫之樹，甚至美玉
J10nA158_p0073a25║不必其善，沽甘露貽譏於早飲，聞師之風顙得無泚
J10nA158_p0073a26║哉。又數年，池示寂，師卒踐言伴柩三年，始開堂本山
J10nA158_p0073a27║繼其位。當師行腳時，一時諸名公業刮目傾耳聽受
J10nA158_p0073a28║諮問，頻伽在鷇，聲已遠間。然據令之始猶間有薄東
J10nA158_p0073a29║家而賦狐裘者，既而道風遐播、四眾景從，德臘兩深
J10nA158_p0073a30║彌高彌邵，象龍騰於語下、麟鳳入於紘中，法幢言言
J10nA158_p0073b01║隨處建立。住龍池者，四年；住通玄者，一年；住金粟者，
J10nA158_p0073b02║五年；住黃檗者，半年；住育王者，兩月而遷天童。天童
J10nA158_p0073b03║十年，寰宇傾企，飛樓傑閣應念成就，崇宏壯麗，冠絕
J10nA158_p0073b04║一時。公卿貴人稽首問道，名聞　九重，將葺留都報
J10nA158_p0073b05║恩寺，纘
J10nA158_p0073b06║二祖之緒，俾師唱道接引十方。師固辭不就，論者尤
J10nA158_p0073b07║稱歎之。神龍之召願終林麓，曹溪芳躅亦復千載合
J10nA158_p0073b08║符也。師性剛直，壁立萬仞，意有不適，撩衣即行。其居
J10nA158_p0073b09║天童也，出山者凡三，為緇素疆留而止，最後翻然出
J10nA158_p0073b10║門，萬眾挽之不可，竟入天台，仍住通玄。通玄路僻，又
J10nA158_p0073b11║頹廢久，師旋加葺理，學人力作攻苦，有僕隸所不堪，
J10nA158_p0073b12║而相依不散，四方聞風爭趨之。未幾，師示寂矣。師生
J10nA158_p0073b13║平所到處，旄倪聚觀填塞街衖，至於清眾皈嚮如水
J10nA158_p0073b14║赴壑，師覿面全提，等心行施，痛棒熱喝，而外無他委
J10nA158_p0073b15║曲。又，作務煩重，太白山中距河干往復一繇旬，而遙
J10nA158_p0073b16║土木之役，經年累月皆衲子，身自拮据，不煩一匠也。
J10nA158_p0073b17║玲瓏巖採薪，徑險草滑，恒懼顛蹶，甚者頭破腦裂，而
J10nA158_p0073b18║眾等堪忍依止，都忘苦辛。其住金粟，會下已盈萬指，
J10nA158_p0073b19║天童末年更數倍之。至涅槃後，奉龕入塔，適霖雨經
J10nA158_p0073b20║旬泥濘沒骭，而黑白奔送幾至萬人，觀者咨嗟歎未
J10nA158_p0073b21║曾見。夫此道本超色聲、絕情解，豈俗眼所易優劣？是
J10nA158_p0073b22║以首山法席眾纔四十為天下冠，然而度生弘誓實
J10nA158_p0073b23║號無邊，暢其本懷非名惡欲，則吾未嘗不願其多多
J10nA158_p0073b24║也。以此考之傳記，逆溯龍池而上久矣，無若師之烜
J10nA158_p0073b25║赫者，謂之中興不亦宜哉。於是金粟費隱禪師飛錫
J10nA158_p0073b26║踵門告余曰：「先師遺蛻，業自通玄復還天童，建窣堵
J10nA158_p0073b27║矣，唯是金粟其開化地，向者蓋營壽藏以需，今將奉
J10nA158_p0073b28║遺衣而掩之，并礱片石，以待子銘。」余不敢辭，曰：「古者
J10nA158_p0073b29║銘必於器物，子若孫表揚先德，勒之鼎鍾以昭茲來
J10nA158_p0073b30║許。維師之德不藉物而顯顧，分身應化，在處皆佛事
J10nA158_p0073c01║也，況其表信者乎？且吾問金粟肇自赤烏康祖，往而
J10nA158_p0073c02║猊床久塵、毒鼓絕響，千餘年後師實開山。有其開之
J10nA158_p0073c03║如瓜斯瓞，石車禪師經營始備，今費隱禪師堂搆益
J10nA158_p0073c04║光，當吾世已若此，椒聊之詠知未艾也，衣被無窮，伊
J10nA158_p0073c05║誰挈領以遍覆我者，敢忘其朔哉？」師會下英靈輩出，
J10nA158_p0073c06║號曰僧海，然生平最嚴付授膺記莂稱法嗣者止十
J10nA158_p0073c07║二人，天閑逸足更無中駟得闌入其間。然而師資契
J10nA158_p0073c08║合最洽最深，無語不投，有倡必應，味其論如出一口，
J10nA158_p0073c09║攷其行亦同一轍者，則費隱禪師一人而已。此非余
J10nA158_p0073c10║之言，夫人而能言之也。天童之塔別有大手筆銘之，
J10nA158_p0073c11║故茲不具述，述其概為金粟志若此。或曰：「禪林真秋
J10nA158_p0073c12║晚耶？何其多諍也？」曰：「不然，佛亦如是耳。不有摧伏，何
J10nA158_p0073c13║稱世雄？」師之言曰：「都來總與三十棒。」此之謂扶佛法，
J10nA158_p0073c14║龍池所喜為大人相者也。且彼示與師軋者，其人大
J10nA158_p0073c15║都負大力深智，鳴鍾鼓、撼山嶽，以相加遺。而師晏然
J10nA158_p0073c16║踞坐，張空拳而八面應之，攻者屢變，應者不變，無不
J10nA158_p0073c17║給也，即無不摧也。使後來聰明辨智之夫，知此道果
J10nA158_p0073c18║不借他力，廢然失其增上慢心，俯首以入罏鞴。問：「何
J10nA158_p0073c19║以有懷來無折首？」曰：「子非賊，故以明攝愛之廣、顯激
J10nA158_p0073c20║揚之方。」而費禪師更獨以鶴鳴之龢表，所謂雖齊聖
J10nA158_p0073c21║而不先食者以救末俗，以間執他口，使不敢曰：「無父
J10nA158_p0073c22║之教也。」君向瀟湘，我秦其轍，取道各殊，我則正矣。打
J10nA158_p0073c23║鼓弄琵琶，共成一曲調，八音於是乎諧，而要皆自師
J10nA158_p0073c24║妙指發之，世乃曰：「諍耳諍耳。」此未知道之大，安知師
J10nA158_p0073c25║之大耶？師名圓悟，十二人者為五峰學公、漢月藏公、
J10nA158_p0073c26║破山明公、費隱容公、石車乘公、朝宗忍公、萬如微公、
J10nA158_p0073c27║木陳忞公、石奇雲公、牧雲門公、浮石賢公、林野奇公。
J10nA158_p0073c28║學、藏乘先師化去，與現在諸公各分化一方，演揚妙
J10nA158_p0073c29║法，續師慧命。法孫暨曾玄在處崛起，為人天所推、名
J10nA158_p0073c30║稱普聞者，未易一一數，所謂大興于世者也。系之銘
J10nA158_p0074a01║曰：佛法如大海，悟者有淺深，先證涅槃心，後明差別
J10nA158_p0074a02║智。既已同根生，猶有未同死，得少即為足，古人所深
J10nA158_p0074a03║呵。此為尋嘗言，大智實不爾，一超而直入，更不落階
J10nA158_p0074a04║級。維師真實語，一悟不再悟，深達法源底，墮地便稱
J10nA158_p0074a05║尊。喻如大火聚，熾然無間歇，蚊蚋及象師，無能近傍
J10nA158_p0074a06║者。正令已在握，縱橫何不宜？豈於窗楞中，重復問牛
J10nA158_p0074a07║尾？大悟十八遍，小悟不計數，本是宋儒言，非大慧所
J10nA158_p0074a08║說。學人承訛久，智者亦惑之，惟師以為非，確然不肯
J10nA158_p0074a09║信。此非博學得，心不受瞞故。譬彼渡海人，登岸已捨
J10nA158_p0074a10║筏，更從筏上招，掉臂終不顧。八面應強敵，殺活但臨
J10nA158_p0074a11║時，離文字語言，辨才獨無礙。海內諸龍象，強半我兒
J10nA158_p0074a12║孫，吾宗復大興，遠符黃檗讖。萬行本無作，谷響空中
J10nA158_p0074a13║華，應緣事已辦，翛然忽歸去。全身還天童，遺衣藏金
J10nA158_p0074a14║粟，同昔佛舍利，永鎮於山門。吾憶黃梅語，衣止法獨
J10nA158_p0074a15║傳，橫周沙界中，豎盡未來際。
J10nA158_p0074a16║崇禎癸未夏月穀旦，本山住持嗣法弟子通容樹石。
J10nA158_p0074a17║道行碑
J10nA158_p0074a18║中憲大夫知寧波府事韋克振撰文仝男
J10nA158_p0074a19║內翰林秘書院編修，前值國史院庶吉士成
J10nA158_p0074a20║賢篆額，湖廣黃州府黃崗縣儒學生員述賢
J10nA158_p0074a21║書丹。
J10nA158_p0074a22║禪宗肇自少室，直指單傳，無階級津梁可尋，蓋西來
J10nA158_p0074a23║第一義也。曹溪以降，枝分派別號稱極盛，傳至于今，
J10nA158_p0074a24║去根源日遠，荷道者懼焉。起衰捄敝，從末劫糾紛中
J10nA158_p0074a25║必拈第一義示人，令少室宗風儼然未墜，則密雲悟
J10nA158_p0074a26║禪師其人已。余守四明之先五年，師已入寂，追仰道
J10nA158_p0074a27║範，從其上座容公悉師本末著為傳，而師之徽音懿
J10nA158_p0074a28║躅載之銘狀年譜者甚備，迺容公更欲遵唐宋元以
J10nA158_p0074a29║來名僧禮，為師直道行碑，徵文於予。予逡巡久之，以
J10nA158_p0074a30║終不敢辭者，碌碌之名冀附師以彰不朽，遂忘其言
J10nA158_p0074b01║之鄙拙也。謹按師諱圓悟，號密雲，出義興蔣氏，生而
J10nA158_p0074b02║穎異端嚴，讀書黜訓詁，喜縱筆揮染，如奔驥翔鸞不
J10nA158_p0074b03║可羈紲。見者咸以公輔期之，乃師在總角已薄公輔
J10nA158_p0074b04║不為矣。每念世相無常，勤持佛號至徹晝夜，偶得壇
J10nA158_p0074b05║經閱之，若夙契焉者。嗣是而耕、而陶、而樵牧，隨所托
J10nA158_p0074b06║跡，惟事參究。一日，負薪山行，與積薪遇，恍然有省，遂
J10nA158_p0074b07║決意出家。聞禹門傳演法龍池具正遍知，師往侍之。
J10nA158_p0074b08║龍池一見，知為大器，加意鉗鎚，令從卑末執役，備歷
J10nA158_p0074b09║艱瘁，閱二年乃為薙染，執役如故。又三年，聽閉關。又
J10nA158_p0074b10║三年，命監院務。師以心境未融，間有請益，未許也。奮
J10nA158_p0074b11║發精進，師志益勵，忽于銅官山頂悟情與無情煥然
J10nA158_p0074b12║等現，覓纖毫過患不得，而從前疑義盡釋矣。遂往參
J10nA158_p0074b13║龍池于都門，機鋒所觸無復遜讓，觀其相對豎拳，三
J10nA158_p0074b14║世諸佛拈不出處，師一喝再喝連喝而退，宛有古人
J10nA158_p0074b15║之作，龍池已心折之，因以無住法囑師南遊。師自雙
J10nA158_p0074b16║徑兩目登天台，還過會稽，為諸名宿開發積疑，莫不
J10nA158_p0074b17║驚歎，得未曾有。迨龍池歸，召師叩以扶持佛法，師呈
J10nA158_p0074b18║賞罰，都與三十棒之偈，龍池大笑以付拂，得人未幾
J10nA158_p0074b19║遷化。師感法乳恩，深服心喪，煢煢如在疚，觸目著存
J10nA158_p0074b20║固，終其身不易也。且念付托之重，證明無人，乃遠陟
J10nA158_p0074b21║匡衡，還息于天台之通玄寺。纔一提唱，宗風大播。次
J10nA158_p0074b22║年應金粟請，依荊榛餐葵藿，龍象競歸之。不逾時，輪
J10nA158_p0074b23║奐遞起，悉具叢林規制，日會食以萬指計。凡師所過，
J10nA158_p0074b24║緇素求瞻禮者喧闐雜沓，每至遮道不得行。其山川
J10nA158_p0074b25║阻隔，從數千里外勒尺寸以請者，師為之發蒙導滯，
J10nA158_p0074b26║一如親承熱棒，而聲教四訖矣。庚午冬，自黃檗歸金
J10nA158_p0074b27║粟，四方之來皈依者益眾，師欲避之，值明州司理黃
J10nA158_p0074b28║元公請住天童，遂允焉者。昔天童以叢林冠五山，自
J10nA158_p0074b29║洪水漂沒，丹崖翠壁之間遺構蕭蕭，師樂其寂靜森
J10nA158_p0074b30║邃、去人跡遠，苟可容膝足矣。詎意布金長者現百千
J10nA158_p0074c01║萬化身梯航而至，爭任締搆之役。積十年，殿閣崇隆，
J10nA158_p0074c02║堂室複疊，望之若雲蒸霞鬱，瓢笠濟濟，三倍金粟。師
J10nA158_p0074c03║所付拂，則有五峰學公十餘人，及曾玄孫輩各分化
J10nA158_p0074c04║一方，法席之盛如此。其或持彌戾車見，欲加無上天
J10nA158_p0074c05║人師者，訶之不受，旋墮瞿伽離報，其彰彰者可按也。
J10nA158_p0074c06║師既修列祖塔竟，即有退藏之志。歲辛巳，川太傅承
J10nA158_p0074c07║皇貴妃田氏命，躬齎紫衣入山，祈師演法。太傅在戚
J10nA158_p0074c08║畹素以驕蹇聞，及見師遂降心執弟子禮。因念留都
J10nA158_p0074c09║大報恩寺，為朝廷開基香火恢復之功非師莫克舉
J10nA158_p0074c10║者，禮疏上聞。既得旨，與諸大檀護合辭以請，師以衰
J10nA158_p0074c11║邁力卻之。迨敦趨之命再至，師已從天童拂衣徑上
J10nA158_p0074c12║通玄矣。師居通玄，起居如常，于是年秋七月七之日
J10nA158_p0074c13║偶示疾，遂跏趺而逝，而白虹貫山實先兆之。七眾弟
J10nA158_p0074c14║子若失怙恃，歸其全身塔于天童南崗，從泥塗中引
J10nA158_p0074c15║紼者數百里絡繹不絕，哀號之聲震林谷，德澤在人
J10nA158_p0074c16║可概見已。師年七十有七，僧臘四十七，代龍池主法
J10nA158_p0074c17║二十五年，與人相見惟以直心直行、本色本分，而全
J10nA158_p0074c18║體迥露，不隔微塵；大用昭融，不留纖跡。故其開示者，
J10nA158_p0074c19║舉從前千七百則公案悉落麈尾，而斬斷葛藤、撥開
J10nA158_p0074c20║雲霧，絕不依傍一人。其接引者，自王公諸長者以至
J10nA158_p0074c21║廝隸末流，自五比丘、十弟子以至一闡提輩，統以慈
J10nA158_p0074c22║允攝受，共登正覺，絕不立一差別見。其著述者，為法
J10nA158_p0074c23║語、為題詠、為酬答、為辨證，或寥寥數語、或連篇累牘，
J10nA158_p0074c24║因感而應，如鐘聲鏡影，絕不墮語言文字之障。其刱
J10nA158_p0074c25║復者，不第通玄、金粟、天童三大招提，連雲蔽壑，功成
J10nA158_p0074c26║萬礎。凡平日法幢所賁即為寶坊，師惟一杖一拂，飄
J10nA158_p0074c27║然物外，絕不作一住相，此其所以平貴賤、齊智愚、融
J10nA158_p0074c28║頓漸、徹遠邇、貴存亡。視師初拈「天地同根，萬物一體」
J10nA158_p0074c29║之語，真可不愧古人矣，豈輓近秉拂者能以門庭頡
J10nA158_p0074c30║頑也哉？敷揚未罄，重宣以偈：
J10nA158_p0075a01║太白峰高戛璣璿，砥柱狂瀾迴百州，
J10nA158_p0075a02║獮江鷲嶺帝網沿，烜赫有人此鴻騫。
J10nA158_p0075a03║一葦直欲奪前賢，窠窟倒翻階級捐，
J10nA158_p0075a04║萬丈門庭空中懸，豎拂當場正令傳。
J10nA158_p0075a05║如神鋒觸大火然，破除一切無中堅，
J10nA158_p0075a06║炯炯透出心珠圓，寶光五色冒大千。
J10nA158_p0075a07║龜毛蛇足已忘筌，透脫是名祖師禪，
J10nA158_p0075a08║飛矢墮側化青蓮，名動九霄綸綍宣。
J10nA158_p0075a09║俄瞻瑞相現通玄，四大假合真不遷，
J10nA158_p0075a10║窣堵波與東谷連，三匝投體盡涯巔。
J10nA158_p0075a11║師德澤世寧計年，江河行地日鹿天，
J10nA158_p0075a12║歷阿僧祇永綿綿。
J10nA158_p0075a13║大清順治戊子年孟秋日，本山繼席嗣法弟子通容、
J10nA158_p0075a14║全老侍者行昌等立石。
J10nA158_p0075a15║　（先師密老和尚全錄十二卷，年譜一卷，并序
J10nA158_p0075a16║　文共三百八十六葉，計板一百九十九塊。容
J10nA158_p0075a17║　謹捐銖貲發梓，送入楞嚴寺▆室久遠流通。
J10nA158_p0075a18║　所冀　龍天擁護，傳垂不朽，勿致廢隳，永為
J10nA158_p0075a19║　後學津梁云。　徑山嗣法門人通容識。）
J10nA158_p0075a20║密雲禪師語錄卷十二終
J10nA158_p0075a21║
J10nA158_p0075a22║
J10nA158_p0075a23║
J10nA158_p0075a24║
J10nA158_p0075a25║
J10nA158_p0075a26║
J10nA158_p0075a27║
J10nA158_p0075a28║
J10nA158_p0075a29║
J10nA158_p0075a30║
J10nA158_p0075b01║密雲和尚年譜序
J10nA158_p0075b02║我天童本師開堂三十三載，臨濟宗風大振於世，其
J10nA158_p0075b03║語言、行事動合，章程昭昭，可為後代法。木陳忞公編
J10nA158_p0075b04║成年譜，自示現以及順寂，首尾次第井然不紊，但援
J10nA158_p0075b05║引處稍嫌蔓延，據實處似多粧點，至于末後室中密
J10nA158_p0075b06║印之辭，未免私徇人情、混濫祖系。萬不得已，改圖定
J10nA158_p0075b07║本，更令祈遠唐子重加釐正，繁者刪、綺者質、私者公、
J10nA158_p0075b08║濫者嚴，庶幾影響之流毋藉此為口實，濟宗賴以不
J10nA158_p0075b09║墜，知我、罪我聽之而已。
J10nA158_p0075b10║崇禎甲申秋住金粟嗣法弟子通容百拜敬書
J10nA158_p0075b11║
J10nA158_p0075b12║
J10nA158_p0075b13║
J10nA158_p0075b14║
J10nA158_p0075b15║
J10nA158_p0075b16║
J10nA158_p0075b17║
J10nA158_p0075b18║
J10nA158_p0075b19║
J10nA158_p0075b20║
J10nA158_p0075b21║
J10nA158_p0075b22║
J10nA158_p0075b23║
J10nA158_p0075b24║
J10nA158_p0075b25║
J10nA158_p0075b26║
J10nA158_p0075b27║
J10nA158_p0075b28║
J10nA158_p0075b29║
J10nA158_p0075b30║
J10nA158_p0075c01║天童密雲禪師年譜
J10nA158_p0075c02║法孫晉昌唐元竑重訂
J10nA158_p0075c03║世宗皇帝嘉靖四十五年丙寅
J10nA158_p0075c04║師嘗州宜興人，姓蔣氏，其先世顯著，子姓蔓延諸
J10nA158_p0075c05║州郡，故諺稱江南無二蔣。父名曦，母潘氏，師其季
J10nA158_p0075c06║子也，生于是年十一月十六日丑時。按師誕日，眾
J10nA158_p0075c07║請上堂云：「今年十一月十六日也是者個時節，去
J10nA158_p0075c08║年十一月十六日也是者個時節，乃至從無始十
J10nA158_p0075c09║一月十六日總是者個時節，來年十一月十六日
J10nA158_p0075c10║也是者個時節，後年十一月十六日也是者個時
J10nA158_p0075c11║節，乃至盡未來際十一月十六日也是者個時節。」
J10nA158_p0075c12║又按彌陀誕日，僧本光請上堂，有：「老僧昨日是生
J10nA158_p0075c13║日，彌陀今日是生日，我比彌陀先一日，三世諸佛
J10nA158_p0075c14║從此出。」之句云。
J10nA158_p0075c15║穆宗皇帝隆慶元年丁卯
J10nA158_p0075c16║師二歲，是年出嗣張氏。蓋張於師為王母族，艱嗣
J10nA158_p0075c17║息，愛師岐嶷，故乞繼之。
J10nA158_p0075c18║二年戊辰
J10nA158_p0075c19║三年己巳
J10nA158_p0075c20║師四歲，甫離襁褓而氣度凝重，殊無孩稚態，終日
J10nA158_p0075c21║堆堆坐地若憶持者，久之中冷濕成腫疾，家人搗
J10nA158_p0075c22║藥汁飲之，稍愈而兀坐如故。
J10nA158_p0075c23║四年庚午
J10nA158_p0075c24║五年辛未
J10nA158_p0075c25║師六歲，入鄉校，不樂章句讀誦，惟喜書。遇便輒大
J10nA158_p0075c26║書，毀瓦畫墁不顧也。嗣王父厭之，然亦以是奇師。
J10nA158_p0075c27║六年壬申
J10nA158_p0075c28║神宗皇帝萬曆元年癸酉
J10nA158_p0075c29║師八歲，不繇他教，自然發意念佛。按師行繇云：「我
J10nA158_p0075c30║幼性頑，乃至不肖之事靡所不為，但於歲歲二三
J10nA158_p0076a01║月間忽動世間無嘗之想，便欲修行念佛。念過三
J10nA158_p0076a02║日，覺得夢中無念非佛，過三月後此念漸輕。」
J10nA158_p0076a03║二年甲戌
J10nA158_p0076a04║三年乙亥
J10nA158_p0076a05║四年丙子
J10nA158_p0076a06║師十一歲，與群兒牧西氿澤中，鄰牛附師牧者，日
J10nA158_p0076a07║供一錢，師得錢輒貿紙筆，以群牛授諸兒，自詣鄰
J10nA158_p0076a08║齋學字，晚則荷簑笠召諸兒歸。故師嘗語其侍者
J10nA158_p0076a09║曰：「我那時已作聱頭長老了。」
J10nA158_p0076a10║五年丁丑
J10nA158_p0076a11║六年戊寅
J10nA158_p0076a12║七年己卯
J10nA158_p0076a13║八年庚辰
J10nA158_p0076a14║師十五歲，躬耕樵且陶于澗北。按師禹門上堂云：
J10nA158_p0076a15║「悟上座出身本非他鄉異土之人，即本邑南嶽山
J10nA158_p0076a16║中一個樵夫耳。」又按師答漢月首座云：「老僧漁也
J10nA158_p0076a17║漁過、樵也樵過、耕也耕過、牧也牧過，秪為不知本
J10nA158_p0076a18║命元辰立地處，故入佛門來。」
J10nA158_p0076a19║九年辛巳
J10nA158_p0076a20║師十六歲，納室吳氏，先是新安吳某者商陽羡善，
J10nA158_p0076a21║師嗣父飲酒驩甚，以女字師，是歲納之。
J10nA158_p0076a22║十年壬午
J10nA158_p0076a23║十一年癸未
J10nA158_p0076a24║十二年甲申
J10nA158_p0076a25║師十九歲，是年歸宗，復蔣氏之族，以張有子故。
J10nA158_p0076a26║十三年乙酉
J10nA158_p0076a27║十四年丙戌
J10nA158_p0076a28║師二十一歲，嘗語其侍者：「我萬曆十四年染傷寒
J10nA158_p0076a29║甚劇，初為數畝田放不下，合卻眼便在耕耘上，自
J10nA158_p0076a30║念：『我且要死，管他甚碗？』於是一意念佛，念過數日，
J10nA158_p0076b01║夢一神人皜衣素裳凌空而過，聲言：『施藥。』我呼云：
J10nA158_p0076b02║『某正病，何不施我？』神人轉手與我一丸，醒來遍體
J10nA158_p0076b03║汗流，霍然病已。」
J10nA158_p0076b04║十五年丁亥
J10nA158_p0076b05║十六年戊子
J10nA158_p0076b06║十七年己丑
J10nA158_p0076b07║十八年庚寅
J10nA158_p0076b08║十九年辛卯
J10nA158_p0076b09║師二十六歲，閱六祖壇經，始慕宗門向上事，耕耨
J10nA158_p0076b10║之暇，負薪入市買賣，晚歸織履，而壇經傍置，玩繹
J10nA158_p0076b11║不休。
J10nA158_p0076b12║二十年壬辰
J10nA158_p0076b13║師二十七歲，按師行繇云：「乃至二十七歲，上山作
J10nA158_p0076b14║務有省，得管帶拘心意，日用嘗令昭昭然，即穿城
J10nA158_p0076b15║入市做買做賣不肯放過。每繼日以夜，胸中作痛，
J10nA158_p0076b16║猶加炤顧。」又按夏通燈源流答頌云：「師在俗挑柴，
J10nA158_p0076b17║過一山灣，忽見一堆柴突露面前，有省。」
J10nA158_p0076b18║二十一年癸巳
J10nA158_p0076b19║二十二年甲午
J10nA158_p0076b20║師二十九歲，嘗語侍僧：「我二十九歲決志出家，是
J10nA158_p0076b21║年十二月，區分家事，安置妻室竟，乃縱觀川原，遊
J10nA158_p0076b22║歷城市，覺步履輕鬆，如人放下百二十觔擔子相
J10nA158_p0076b23║似。聞先師在顯親寺，徑往瞻禮，此時遂矢歸依之
J10nA158_p0076b24║願焉。」又按行繇云：「向緣家貧營繫，不能純一修行，
J10nA158_p0076b25║至二十九歲纔得棄室。然追想來，解脫世間羈絆
J10nA158_p0076b26║似有時節。我棄室當夜，夢著新鞋一兩，於行路次
J10nA158_p0076b27║一時脫落鞋底，遂因先父引見先師。」
J10nA158_p0076b28║二十三年乙未
J10nA158_p0076b29║師三十歲，正月詣顯親禮幻有傳和尚為師傅，以
J10nA158_p0076b30║師學道勇銳，志期徹悟，故以圓悟命師名。是春，傳
J10nA158_p0076c01║住龍池，師為荷橐而往，身任眾務，以至鬻薪陶器、
J10nA158_p0076c02║負米百里之外，雖刻苦事眾，而參究益力。按行繇
J10nA158_p0076c03║云：「三十歲乃出家，秪覺生死到來畢竟不穩當，於
J10nA158_p0076c04║前境界愈加炤顧愈加不穩當，二六時中看得心
J10nA158_p0076c05║境兩立，古人道：『天地同根，萬物一體。』越看越成兩
J10nA158_p0076c06║個。」
J10nA158_p0076c07║二十四年丙申
J10nA158_p0076c08║師三十一歲，傳和尚命師薙染，而師願終身苦行
J10nA158_p0076c09║供僧役，故傳上下舟車，師隨行有類廝養。師嘗正
J10nA158_p0076c10║色語眾云：「老僧三十一上侍先師，參禪學道都在
J10nA158_p0076c11║務作裡辦，汝輩要安坐修行耶？老僧不願叢林遺
J10nA158_p0076c12║此法式。」按為眾普請上堂云：「百丈大智禪師創叢
J10nA158_p0076c13║林、立規矩，有普請例，所謂：作則均其勞，飯則同其
J10nA158_p0076c14║食。自今觀之似乎不然，作者應當作、閒者應當閒，
J10nA158_p0076c15║致使古風彫喪、法門淡泊。無他，蓋主者不舉之故
J10nA158_p0076c16║也。」乃云：「要且者般事，無處得藏竄，所以為大道、所
J10nA158_p0076c17║以為公案。擔荷者般事，須是者般漢，若畏刀避箭、
J10nA158_p0076c18║躲懶偷閒，不足為伴故。」師住天童，日有十餘眾普
J10nA158_p0076c19║請不赴，隨喜寺西之玲瓏巖。師立擯之時，嘯雪聞
J10nA158_p0076c20║公亦在其數，而擯牘偶遺其名，公述偈自結束去，
J10nA158_p0076c21║云：「大家同上玲瓏巖，人逐忙兮我獨閑，撫臆此心
J10nA158_p0076c22║欺不得，不如自擯出松關。」師義之，解其擯。為榜僧
J10nA158_p0076c23║堂，規諭眾云。
J10nA158_p0076c24║二十五年丁酉
J10nA158_p0076c25║師三十二歲，念己事不明，歲月飄忽，於是積憂成
J10nA158_p0076c26║疾。按行實云：「因侍師入城舟次，請益本師，云：『你若
J10nA158_p0076c27║到這田地，便乃放身倒臥，更無別語。』我只得禮拜，
J10nA158_p0076c28║昏蒙益甚。又一晚，侍師上榻，復請本師，本師良久，
J10nA158_p0076c29║見我不領，便云：『可憐可憐。』亦只得禮拜退。嗣是周
J10nA158_p0076c30║旋師側，惟加罵詈，我慚悶交感至大病，汗流二七
J10nA158_p0077a01║日方蘇。」按昌侍者記聞：「師于是冬侍傳和尚，至嘗
J10nA158_p0077a02║州途中遘病先回，其父與良師伯者以為祟，設位
J10nA158_p0077a03║辦食轉諸經咒禳之。正念誦間，師忽至，二人相顧
J10nA158_p0077a04║躊躕，師詬云：『汝這鬼子，心經念不出，要索食耶？』遂
J10nA158_p0077a05║一時踏翻。傳和尚聞之嘆云：『此子機用若此，他日
J10nA158_p0077a06║吾宗不寂寥矣。』」
J10nA158_p0077a07║二十六年戊戌
J10nA158_p0077a08║師三十三歲，是年四月八日始納僧服。按禹門上
J10nA158_p0077a09║堂：「在俗家寒，未嘗讀儒書經史，脫塵年晚，又不曾
J10nA158_p0077a10║備歷講筵。」按為世庵法姪普說云：「老僧出家年晚，
J10nA158_p0077a11║為生死事急，無暇及于教乘。」又據昌侍者記聞：「師
J10nA158_p0077a12║既披剃，傳和尚顧師喟然云：『僧亦是個僧，不知因
J10nA158_p0077a13║甚挨到這個時節。』」則師生平所亟亟在此不在彼
J10nA158_p0077a14║可想矣。
J10nA158_p0077a15║二十七年己亥
J10nA158_p0077a16║師三十四歲，掩關本山以千日為期。按行實云：「遂
J10nA158_p0077a17║稟本師掩關，時已虛度三十有四矣。」則師掩關在
J10nA158_p0077a18║己亥春，而昌侍者記聞：「師于是歲祝髮，即于是冬
J10nA158_p0077a19║進關。初師欲掩關，慮費嘗住，乃自備材木，小搆關
J10nA158_p0077a20║房數楹及千日之需，然後進關。」今以歲紀考之，師
J10nA158_p0077a21║辛丑冬啟關，壬寅領院務，溯至戊戌冬而千日始
J10nA158_p0077a22║滿，則掩關在三十三歲明矣。作掩關偈及答曹林
J10nA158_p0077a23║講主法華偈，為報恩脩下語代答。一日覺宇脩（即報
J10nA158_p0077a24║恩和尚）與覺安念者於師關房話間，念云：「宇師兄！你
J10nA158_p0077a25║在家殺幾多羊，來索命時如何？」脩面熱不能答，師
J10nA158_p0077a26║代云：「這畜生更要甚麼命？」
J10nA158_p0077a27║二十八年庚子
J10nA158_p0077a28║師三十五歲，關中因袖破有感，呈傳和尚云：「袖破
J10nA158_p0077a29║露出手，鞋破赤腳走，驀撞富家郎，他醜我不醜。」傳
J10nA158_p0077a30║正以偈，有「若要賭猜枚，大家出隻手」之句。又與山
J10nA158_p0077b01║陰王靜虛徵詰雲門問陳操尚書「非非想天幾人
J10nA158_p0077b02║退位」話，師云：「大家在這裡。」士大喜，與師締方外交
J10nA158_p0077b03║云，蓋是歲冬十一月也。
J10nA158_p0077b04║二十九年辛丑
J10nA158_p0077b05║師三十六歲，傳和尚為師按驗往還酬答，雖當機
J10nA158_p0077b06║不讓，傳不許可，以限周千日，冬遂啟關。按行繇云：
J10nA158_p0077b07║「一日，本師過關前話及有心無心之旨，本師云：『你
J10nA158_p0077b08║既有心，把將心來。』我呈偈云：『自心本自心，心不自
J10nA158_p0077b09║自心，心不非自心，心心即自心。』本師云：『心不自心，
J10nA158_p0077b10║自心非心，有無既非，無自心耶？』復呈偈云：『心心即
J10nA158_p0077b11║自心，有無皆自心，有無皆自心，無心無自心。』本師
J10nA158_p0077b12║云：『今日張渚買兩把青菜來，無個大蘿蔔頭。』我云：
J10nA158_p0077b13║『某在關房不知，謝和尚三拜。』本師云：『終未大悟在。』
J10nA158_p0077b14║又一日，本師同兄弟至關前佇立，有間云：『「佛法」二
J10nA158_p0077b15║字雖不是偶然，亦非特意會得，但有個悟入處，不
J10nA158_p0077b16║妨信意拈來，自然貼體，隨分道出，自然恰好。所以
J10nA158_p0077b17║大丈夫為道迥別，纔逴得源頭，到手撩起便行，不
J10nA158_p0077b18║問如何若何。老僧憶昔居臺山，有一僧問：「三賢尚
J10nA158_p0077b19║未明斯旨，十聖那能達此宗？未審如何是斯旨？」老
J10nA158_p0077b20║僧即鳴指一下，云：「會麼？」僧云：「不會。」又鳴指一下，云：
J10nA158_p0077b21║「知麼？」僧云「不知。」老僧但向伊道：「具足凡夫法，凡夫
J10nA158_p0077b22║不知；具足聖人法，聖人不會。聖人若會，即同凡夫；
J10nA158_p0077b23║凡夫若知，即同聖人。」其僧矍然致敬，倒身三拜，直
J10nA158_p0077b24║趨而去，更不回顧。俊哉，汝等且道這僧如此去，還
J10nA158_p0077b25║曾悟得也未？若道未悟，他卻恁麼去；道他悟，又悟
J10nA158_p0077b26║個什麼來？汝等試道看。』我即起身一拜，云：『夜深天
J10nA158_p0077b27║寒，請和尚歸方丈。』本師云：『不是這等儱侗推開去
J10nA158_p0077b28║便了的。』本師乃舒一手，云：『我手卻不是驢蹄。』我云：
J10nA158_p0077b29║『恁麼道又爭得？』乃亦豎一指，本師云：『也當不得。』」又
J10nA158_p0077b30║按答孝廉劉墨僊：「貧道若不得我幻有老人道、未
J10nA158_p0077c01║曾大悟在，又爭得到銅官山頂忽自覺情與無情
J10nA158_p0077c02║煥然等現？又爭忘得人我相、得失、是非？又爭敢道
J10nA158_p0077c03║大地分明，一個爐看來渾是火柴頭？老僧信手輕
J10nA158_p0077c04║挑撥，便解翻身動地流耶？」
J10nA158_p0077c05║三十年壬寅
J10nA158_p0077c06║師三十七歲，傳和尚移錫燕都，命師監院務。按行
J10nA158_p0077c07║繇云：「我三十七歲，本師將北往，以院事付管。當晚
J10nA158_p0077c08║室中擬舉話問大眾，我即向前云：『和尚恁麼擬舉
J10nA158_p0077c09║話，正好劈口大巴掌便出。』雖然如是，只是恍恍惚
J10nA158_p0077c10║惚，昭昭靈靈，也未得個安穩。」
J10nA158_p0077c11║三十一年癸卯
J10nA158_p0077c12║師三十八歲，是年秋因過銅官山豁然大悟。按行
J10nA158_p0077c13║繇：「一日自城歸過銅官山頂，忽覺情與無情煥然
J10nA158_p0077c14║等現，覓纖毫過患不可得，大端說似人不得，正所
J10nA158_p0077c15║謂大地平沉底境界。爾時，恍恍惚惚、昭昭靈靈底，
J10nA158_p0077c16║要起起不來、欲覓覓不得，不知甚麼處去了。又自
J10nA158_p0077c17║密密舉前所見所會古人因緣宛爾不同，亦自不
J10nA158_p0077c18║疑道是與不是。」按答漢月首座：「老僧於有個小省
J10nA158_p0077c19║發，始覺得昭昭靈靈之光景，雖不從前塵所起而
J10nA158_p0077c20║有，但舉念則有、不舉則無，故於生死中未免看作
J10nA158_p0077c21║兩橛，弗得一體，故弗安穩。歷一十三載，於銅官山
J10nA158_p0077c22║頂不覺昭昭靈靈之一念，故覺情與無情煥然等
J10nA158_p0077c23║現，不見有男名、女字等差別名相。」又云：「於銅官山
J10nA158_p0077c24║頂忽覺情與無情煥然等現，故惟以一條棒直指
J10nA158_p0077c25║一切含靈本命元辰立地處。」
J10nA158_p0077c26║三十二年甲辰
J10nA158_p0077c27║師三十九歲，按行繇：「至三十九歲，同覺宇、三藐二
J10nA158_p0077c28║師弟到京省覲本師。」以昌侍者記聞攷之，則師是
J10nA158_p0077c29║歲實居龍池，蓋師啟關之明年，報恩脩踵師關，亦
J10nA158_p0077c30║訂千日期，今約脩掩關之歲月至乙巳孟夏周三
J10nA158_p0078a01║稔，則昌侍者之記聞為實錄焉。
J10nA158_p0078a02║三十三年乙巳
J10nA158_p0078a03║師四十歲，是年四月偕報恩脩取道漕河，入燕京
J10nA158_p0078a04║省覲傳和尚。冬十月始達京師。時傳住普炤禪寺，
J10nA158_p0078a05║聞師來，先使人待之國門，及至便問：「老僧離汝等
J10nA158_p0078a06║三年，汝等有新會處麼？」師即出云：「有。」傳云：「有什麼
J10nA158_p0078a07║新會處？」師云：「一人有慶，萬民樂業。」傳云：「汝又作麼
J10nA158_p0078a08║生？」師即問訊，云：「某甲得得來省覲和尚。」傳云：「念子
J10nA158_p0078a09║遠來，放汝三十棒。」師抽身便出。又一日，傳問：「近日
J10nA158_p0078a10║又如何？」師即舉起右腳，傳云：「驢腳？馬腳？」師便舉起
J10nA158_p0078a11║左腳，傳云：「馬腳？驢腳？」時脩禪師在傍，師以手指脩，
J10nA158_p0078a12║復顧傳和尚，脩便出，師云：「不消一指。」亦出。又一晚，
J10nA158_p0078a13║同眾入室，傳問：「寂然不動，感而遂通。」師便出，傳云：
J10nA158_p0078a14║「此子如傷弓之鳥，見弓影便行。」又一晚，同眾侍立
J10nA158_p0078a15║次，傳云：「如人落水，坐觀成敗，不救一救？」師即推攙
J10nA158_p0078a16║眾兄弟出，眾不從，師云：「爭怪得某甲？」又一晚，問：「是
J10nA158_p0078a17║大盡？小盡？」有者道小盡，有者道大盡。師云：「設保不
J10nA158_p0078a18║在曆本上論量。」便出。一早侍傳室中，語話了，出喫
J10nA158_p0078a19║粥，眾問：「說什麼話？」師便翻倒飯桌。一日侍立次，傳
J10nA158_p0078a20║云：「忽有人問，汝如何秪對？」師向前豎出拳，傳亦豎
J10nA158_p0078a21║拳，云：「老僧不曉得者個是什麼意思。」師云：「莫道和
J10nA158_p0078a22║尚不曉得，三世諸佛也不曉得。」傳云：「汝又作麼生？」
J10nA158_p0078a23║師便喝，傳云：「三喝四喝後又如何？」師即連喝退身，
J10nA158_p0078a24║傳云：「宛有古人之作。」師復喝。又一日，眾俱外出，傳
J10nA158_p0078a25║掩門獨處，師外歸不敢入，逡巡檻外，狗忽內吠，傳
J10nA158_p0078a26║書紙塞出門縫，云：「辜負自己名字何？」師以碗鋒書
J10nA158_p0078a27║瓦，云：「和尚裝聾，某甲賣啞，一隻黃犬，非聾非啞。然
J10nA158_p0078a28║雖如是，何名何字棹入墻內？」傳便開門，歸方丈，師
J10nA158_p0078a29║入作禮，傳云：「門開了，汝不能進耳。」師一喝便出。一
J10nA158_p0078a30║日，傳自拏鐵衝鑿壁，師向前代鑿之，傳過衝與師
J10nA158_p0078b01║云：「老僧有個替手。」遂歸方丈。一日報恩脩呼師云：
J10nA158_p0078b02║「密雲師兄！」傳云：「是誰？」脩云：「悟師兄改號了也。」傳云：
J10nA158_p0078b03║「怪道恁麼糊塗。」師抽身便行。又一早上，方丈問訊，
J10nA158_p0078b04║傳云：「汝只恁胡統亂統。」師便起單他往，脩等挽留，
J10nA158_p0078b05║傳云：「不要留他，一言相契即住，一言不契即去。」師
J10nA158_p0078b06║走出，傳云：「將謂汝出一頭地，原來是個無明塊子。」
J10nA158_p0078b07║師云：「釣背筋蠻子，誰不識你？你作無明會那。」傳即
J10nA158_p0078b08║轉身歸方丈，師亦被眾兄弟留住，傳云：「汝恁麼罵
J10nA158_p0078b09║了老僧，如何掩得別人過？汝還在這裡住？」師即大
J10nA158_p0078b10║書云：「瞞人不好事，好事不瞞人。有人謂我罵師父，
J10nA158_p0078b11║我即向伊道：『莫謗山僧好。』」傳亦大判云：「此是閻老
J10nA158_p0078b12║前公招無晦也。」一日凌晨，傳和尚以大棒靠佛堂
J10nA158_p0078b13║前，喚云：「圓悟！我要打汝，汝跪了佛，我與汝說說佛
J10nA158_p0078b14║法了打。」師走云：「有佛法與別人說。」傳直趕上，與師
J10nA158_p0078b15║掄劈大棒，得三個月日提不起手，師當時直倒觸
J10nA158_p0078b16║上去，傳放棒云：「汝恁麼觸殺老僧。」師以棒擬打上，
J10nA158_p0078b17║云：「豈不幸哉？」
J10nA158_p0078b18║三十四年丙午
J10nA158_p0078b19║師四十一歲，居普炤，傳和尚既任緣住持，師亦無
J10nA158_p0078b20║煩綜理，泮奐優游故多題詠自勉。偈云：「光陰瞬息
J10nA158_p0078b21║莫虛刪，時節因緣豈等閒？一念萬年終不改，任他
J10nA158_p0078b22║滄海變青山。」又，中秋呈傳和尚云：「為愛中秋夜月
J10nA158_p0078b23║精，與人同樂稱人情，億萬州都皆普▆，一人舉首
J10nA158_p0078b24║一輪明。」傳和尚印云：「不多不少。」復書一紙云：「檀越
J10nA158_p0078b25║送得月餅兩個，師徒侍者五人，一個分作四分，剩
J10nA158_p0078b26║底付與老僧。」師掇一個便行。
J10nA158_p0078b27║三十五年丁未
J10nA158_p0078b28║師四十二歲還南，傳和尚示師法語，云：「汝離我此
J10nA158_p0078b29║去，但適意處斷不可住，不適意處作急走過。恁麼
J10nA158_p0078b30║行去，不要記歲數，須待十字路口有個跛足阿師
J10nA158_p0078c01║與汝印證了。不要汝來見我，彼時我自相見汝也。」
J10nA158_p0078c02║宜悉之時蓋二月中旬，留別修禪師，有「同來不同
J10nA158_p0078c03║去，愧我獨南行」之句。三月，過維揚登金山，留題云：
J10nA158_p0078c04║「波中卓出始昂頭，裂破長江兩道流，隔岸紅塵飛
J10nA158_p0078c05║不到，三三兩兩渡人舟。」夏居龍池，示徒有「人生何
J10nA158_p0078c06║所貴？所貴持大志，志大不吾欺，浩然塞天地」之句。
J10nA158_p0078c07║秋八月上雙徑，陟臨安之天目山，撥草瞻風，闃其
J10nA158_p0078c08║無人，乃截江過天台訪海門周居士。士以道學人
J10nA158_p0078c09║望隆一世、稱門庭高峻者，師與之本色相見，脫略
J10nA158_p0078c10║窠臼，士為手舞足蹈，乃館師別業，日夕質證，恨相
J10nA158_p0078c11║見晚。及師辭去，與師訂出世之期，師以住山告之，
J10nA158_p0078c12║士云：「知命以上師，且道風遍界，安能深自秘惜耶？」
J10nA158_p0078c13║至紹興邂逅王靜虛，虛素奉師，獎藉一時。留神空
J10nA158_p0078c14║宗之士有若陶會稽望齡、王司空舜鼎，咸假館願
J10nA158_p0078c15║留，憧憧咨叩無虛日，故師與之酬酢最多。
J10nA158_p0078c16║三十六歲戊申
J10nA158_p0078c17║師四十三歲，居石簣山房，亦名護生庵，或曰非也。
J10nA158_p0078c18║護生庵去石簣山房半牛吼地，乃陶會稽家世植
J10nA158_p0078c19║福地，蓋吼山云。按昌侍者記：聞師居吼山，目有貴
J10nA158_p0078c20║人至庵，見師閱《論》、《孟》，貴人問：「看什麼？」師呈起示之，
J10nA158_p0078c21║貴人云：「不是你家茶飯。」師便掌，貴人大怒，適會稽
J10nA158_p0078c22║至，諭之曰：「和尚與你佛法相見，乃惡發耶？」貴人唯
J10nA158_p0078c23║唯遜謝而去。天台有無擇者，遍見諸方尊宿，以機
J10nA158_p0078c24║辯盛氣蓋人，時流憚之。嚮師名，直趨謁師，適師路
J10nA158_p0078c25║次栽松，遽爾問云：「聞吼山有師子，特來一弄。」師舉
J10nA158_p0078c26║起钁頭便打，擇擬議，師直打趁，繇是道聲藹著，宿
J10nA158_p0078c27║衲因之就正者亦戶屨滿矣。作達磨渡江讚，為石
J10nA158_p0078c28║簣陶公作初祖像讚，燈前偈示護生庵主，有「笑裡
J10nA158_p0078c29║有刀窺得破，光明越格始為僧」之句。
J10nA158_p0078c30║三十七年己酉
J10nA158_p0079a01║師四十四歲，聞檇李楞嚴備諸禪典，乃自往購之，
J10nA158_p0079a02║故宿楞嚴，有「夜央轉臥緣張臂，觸省鄰單安睡人」
J10nA158_p0079a03║者，此也。過武原，留秦山度夏。秦山者，蓋始皇三十
J10nA158_p0079a04║七年遊會稽還駐蹕此山，以望蓬萊僊人之屬，故
J10nA158_p0079a05║其上有始皇廟。師有句云：「行到山窮水盡頭，秦皇
J10nA158_p0079a06║計絕始心休，誰知別有通方路，大海何曾止浪遊？」
J10nA158_p0079a07║病目答景西上人偈，是秋仍寄護生卒歲。
J10nA158_p0079a08║三十八年庚戌
J10nA158_p0079a09║師四十五歲，佩傳和尚南來之語，乃辭別石簣陶
J10nA158_p0079a10║太史，云：「花事紛紛春盡頭，杖藜隨意且悠遊。謝辭
J10nA158_p0079a11║檀越何方去？萬里天涯一步收。」太史勉留之，以師
J10nA158_p0079a12║欲觀南海為津送之普陀，且密令寺主玉堂款師，
J10nA158_p0079a13║故登菩薩頂望日，有「登巔四顧景幽長，水色天光
J10nA158_p0079a14║碧玉堂」之句，訝主人禮意殷勤，信宿而還。過水西
J10nA158_p0079a15║門庵示息機上人偈，為石梁陶仲子靜室留題，答
J10nA158_p0079a16║章居士請問念佛因緣偈，辭謝宛委見勉掩關偈：
J10nA158_p0079a17║「自以中歲出家，貌言拙樸，雖為諸公見重，以世識
J10nA158_p0079a18║真者寡，乃痛自韜晦，作偈見意云：『翩翩野老僧，匡
J10nA158_p0079a19║徒竟不能，若問西來意，拳頭劈面掄。不嫌圖我拙，
J10nA158_p0079a20║且欲得人憎，義斷情忘處，諸人會未曾。』」與黃檗無
J10nA158_p0079a21║念有禪師會于陶會稽府第，有一見遂得師于驪
J10nA158_p0079a22║黃外。問：「嗣法為誰？」師以龍池告之，復問：「龍池為誰
J10nA158_p0079a23║氏子？」師云：「本師親見笑巖來。」有愴然云：「吾行腳燕
J10nA158_p0079a24║京時，笑巖和尚猶無恙，正欲參禮，為人所阻，恨不
J10nA158_p0079a25║及見之。今三十年未聞，門下有大行其道者，其在
J10nA158_p0079a26║公乎。」是年秋傳和尚回自燕京。
J10nA158_p0079a27║三十九年辛亥
J10nA158_p0079a28║師四十六歲，還龍池，昌侍者云：「師還龍池。」蓋在庚
J10nA158_p0079a29║戌歲杪，以師還山只住八個月，至八月初呈偈辭
J10nA158_p0079a30║云：「辭別三年方外遊歸，從八月山中住也。」按行繇：
J10nA158_p0079b01║「往回四載，本師以帖書云：『大事未完，更可前進，毋
J10nA158_p0079b02║來後也。』命通壽至紹典護生庵喚歸，問云：『汝幾年
J10nA158_p0079b03║曾見什麼人？』我以腳打地，以手拍膝便出，本師云：
J10nA158_p0079b04║『汝在外幾年一些氣息也無。』我云：『和尚疑則別參。』
J10nA158_p0079b05║一日本師陞座，喚我向前，舉拂問：『諸方還有這個
J10nA158_p0079b06║麼？』我震威一喝，本師云：『好一喝。』我連喝兩喝，歸位，
J10nA158_p0079b07║本師顧云：『更喝一喝看。』我即出法堂，本師下座，我
J10nA158_p0079b08║隨入方丈作禮，云：『適來某甲觸忤和尚。』便出，本師
J10nA158_p0079b09║即安西堂位。次日，撾鼓集眾上法堂，付我衣拂，我
J10nA158_p0079b10║辭再三，本師云：『汝是什麼意思？』我云：『直待和尚天
J10nA158_p0079b11║年，某甲守塔三載，然後可行則行、可止則止。』時年
J10nA158_p0079b12║四十八歲。後至八月初呈偈辭云：『辭別三年，方外
J10nA158_p0079b13║遊歸，從八月山中住，悟甘做個無緣地，乘個無緣
J10nA158_p0079b14║地辭去。』本師云：『與大眾無緣？與老僧無緣？』我云：『只
J10nA158_p0079b15║是某甲，更與阿誰？』本師苦留云：『汝若去了，我直操
J10nA158_p0079b16║到底。』我不得已住之。」又按禹門上堂，於辛亥春二
J10nA158_p0079b17║月三日擊鼓集眾，於此上堂付與悟上座，當時堅
J10nA158_p0079b18║執不受，此則歲月有徵，參驗無差。若四十八歲，則
J10nA158_p0079b19║癸丑年矣。癸丑望丁未七稔，付拂與辭去又同歲，
J10nA158_p0079b20║則何以云「三年方外，往還四載」耶？然則行繇雖師
J10nA158_p0079b21║自宣而錄，則出白雲、體心二十餘人之手，故當以
J10nA158_p0079b22║辛亥二月為是。
J10nA158_p0079b23║四十年壬子
J10nA158_p0079b24║師四十七歲，刻傳和尚閒談晚話就，趼足武林，乞
J10nA158_p0079b25║弁首之語于雲棲蓮大士。復過山陰為傳和尚訊
J10nA158_p0079b26║王司空并乞序言，以司空素問道于傳故也。登會
J10nA158_p0079b27║稽海口之大峰山，兼似墨池王居士，有「滿口向人
J10nA158_p0079b28║言，不得謾將東海作書池」之句，蓋司空號墨池云。
J10nA158_p0079b29║四十一年癸丑
J10nA158_p0079b30║師四十八歲，居龍池。是年始闢睹史內院基，蓋傳
J10nA158_p0079c01║和尚欲建寢殿于山之麓，以奉安補處菩薩。時儕
J10nA158_p0079c02║輩甚眾而經始命師，且語師曰：「除卻釋迦老子，福
J10nA158_p0079c03║慧兩足有幾人哉？但于本領有實證，則龍天必不
J10nA158_p0079c04║相負。吾日暮矣，汝見其成。」師終以受業之地不欲
J10nA158_p0079c05║自獨有為，退讓益甚，復語師云：「汝尋嘗豎出拳頭，
J10nA158_p0079c06║老僧亦豎出拳頭，正要汝自拳自立耳。」一日，侍傳
J10nA158_p0079c07║山行，因石擺擬側，師向前扶之，傳顧云：「汝扶持我
J10nA158_p0079c08║耶？」師云：「是何言歟？」又一日，日色將沉之際，傳喚師
J10nA158_p0079c09║及報恩修入室，云：「老僧昨夜起來走一回，把柄都
J10nA158_p0079c10║在手裡了，汝等為我扶持佛法。」師便出，復呈偈云：
J10nA158_p0079c11║「若據某甲扶佛法，任他○○○○○，都來總與三
J10nA158_p0079c12║十棒，莫道分明為賞罰。」傳目之大笑，師▆來付火。
J10nA158_p0079c13║按行繇云：「此癸丑季冬時話也。」雪中送報恩修掩
J10nA158_p0079c14║關北塢，有「誰人知此意？白日掩柴扉」之句。傳和尚
J10nA158_p0079c15║亦以偈送云：「老衲於今不坐關，既無住也幸無閑，
J10nA158_p0079c16║何曾進又何曾出？只在尋嘗天地間。」命師和之，師
J10nA158_p0079c17║和云：「某甲分明沒啟關，通身無處著忙閒，也無門
J10nA158_p0079c18║進無門出，只麼堂堂任運間。」復命師代示明極上
J10nA158_p0079c19║人偈。
J10nA158_p0079c20║四十二年甲寅
J10nA158_p0079c21║師四十九歲，春日因觀落梅，偶賦云：「寒梅初放雪
J10nA158_p0079c22║添肥，無那春風送爾歸，枝上已離空不住，飄飄一
J10nA158_p0079c23║瓣不沾泥。」至二月十二日傳和尚告寂矣，當彌留
J10nA158_p0079c24║時，適師城出，命促之歸，而奔赴不及，故無末後相
J10nA158_p0079c25║見之語。按行繇：「甲寅二月十二日本師圓逝，我伴
J10nA158_p0079c26║柩三載，夏居山寺。」偈云：「古寺團團盡竹林，娑羅樹
J10nA158_p0079c27║下更陰深，山僧盤膝蒲團坐，堪笑人來解問心。」龍
J10nA158_p0079c28║池蓋有雙樹娑羅，已近數百年，其西偏大根軸解
J10nA158_p0079c29║者中安木榻可坐數人，故師復有偈云：「佛號娑羅
J10nA158_p0079c30║大樹王，為緣垂世作津梁。」蓋以此云。
J10nA158_p0080a01║四十三年乙卯
J10nA158_p0080a02║師五十歲，心喪伴柩龍池，山頂高寒，焚香卻坐，日
J10nA158_p0080a03║無餘事，乃簡古公案近二百則為之頌，以明佛祖
J10nA158_p0080a04║大意，今集中自世尊初生至婆子燒庵皆此時作
J10nA158_p0080a05║也。和楊居士捕魚歌、示樵者偈，因友人論主退步
J10nA158_p0080a06║作偈進之：「人生于世莫徒勞，進步何如退步高？進
J10nA158_p0080a07║退兩關如達破，了然隨步任逍遙。」詠臘梅：「我愛臘
J10nA158_p0080a08║中梅，寒花赤體開，春風力不藉，霜雪莫能摧。」
J10nA158_p0080a09║四十四年丙辰
J10nA158_p0080a10║師五十一歲，伴柩，答潘吳二道人「海底泥牛」四句
J10nA158_p0080a11║之問，復以四頌明之。冬十二月，奉傳和尚骨身入
J10nA158_p0080a12║塔時，海內賢公卿——若蘇雲浦、孫淇澳、李孟白、陶石
J10nA158_p0080a13║簣、王墨池……——皆從傳問道稱門下，見知者卒未有以
J10nA158_p0080a14║銘其塔，以師謙讓未遑故也。越十三年住金粟方
J10nA158_p0080a15║設伸狀，于少嘗伯周海門汝登為之撰文，相國文
J10nA158_p0080a16║文起震孟為之書丹焉。
J10nA158_p0080a17║四十五年丁巳
J10nA158_p0080a18║師五十二歲，偶觀龍池，有「最憐影落澄潭浸，反笑
J10nA158_p0080a19║頭陀白髮侵」之句。是歲傳和尚示寂三年矣，師心
J10nA158_p0080a20║喪既畢，眾請開堂，乃于四月望日陞座。按行繇：「至
J10nA158_p0080a21║丁巳年，五十二歲，結制本山，時同門俱在，初若易
J10nA158_p0080a22║師未肯相下，一聞提唱莫不屈服，繇是一眾為之
J10nA158_p0080a23║改觀。」秋寄石梁陶居士：「月到中秋滴露濃，巖前石
J10nA158_p0080a24║菊正花紅，山僧盡日茆堂睡，長夢毘耶多口翁。」次
J10nA158_p0080a25║澹孺楊居士登龍池韻：「相逢不必論高深，覿面何
J10nA158_p0080a26║須更用尋？君有勝情並玄度，我無名理況支林？一
J10nA158_p0080a27║盂香積維摩供，萬法惟吾獨露襟，自覺個中無一
J10nA158_p0080a28║字，客來談笑懶言心。」
J10nA158_p0080a29║四十六年戊午
J10nA158_p0080a30║師五十三歲，始建睹史內院繼先志也。元勳徐公
J10nA158_p0080b01║弘基微服過陽羡，通名謁師，與師登說法之堂，仰
J10nA158_p0080b02║視無額，乃酌以雨花之名，且欲自書以贈，師云：「先
J10nA158_p0080b03║師在日唐太嘗且命之矣，先師戲之曰：『公為我籌
J10nA158_p0080b04║計，使我他日得擔負去見閻羅老子，不然我無用
J10nA158_p0080b05║此為也。』」徐乃止，益加敬焉。于道人乞開示書法語
J10nA158_p0080b06║與之，更示以偈云。
J10nA158_p0080b07║四十七年己未
J10nA158_p0080b08║師五十四歲，父曦以考終疾聞，師躬往視，語師云：
J10nA158_p0080b09║「和尚度我。」師云：「父子上山，各自努力。」曦云：「吾因你
J10nA158_p0080b10║得聞極則事，何憾哉？」越二日告終，過善權寺留題
J10nA158_p0080b11║三生堂，次予坦鄧居士放生偈韻，擬寒山子詩六
J10nA158_p0080b12║章，山中四威儀偈，居山四詠杖意，次報恩修韻有
J10nA158_p0080b13║「高提祖印佩單傳」之句。復以故里行道先哲所難
J10nA158_p0080b14║為，辭眾說偈云：「自知住處我無因，一缽風流物外
J10nA158_p0080b15║人，踏破乾坤誰是伴？草鞋藜杖逞閑身。」眾勉留乃
J10nA158_p0080b16║止。
J10nA158_p0080b17║神宗萬曆四十八年
J10nA158_p0080b18║光宗皇帝泰昌元年庚申
J10nA158_p0080b19║師五十五歲，睹史內院落成，按為眾入堂舉仰山
J10nA158_p0080b20║夢陞彌勒內院話，蓋是年季秋事也。冬臘月八日，
J10nA158_p0080b21║本山起千日閱藏期，上堂開示，有「期悟為本，閱藏
J10nA158_p0080b22║為末」及略舉「從上世尊至此無不以悟為期」等語，
J10nA158_p0080b23║作行住坐臥四偈，示不二禪人偈。
J10nA158_p0080b24║熹宗皇帝天啟元年辛酉
J10nA158_p0080b25║師五十六歲，愍諸學者參禪不得力，作偈九首為
J10nA158_p0080b26║示入道之要。冬十二月因事上堂，舉話畢，良久云：
J10nA158_p0080b27║「這裡無人證明，且向別處尋討。」下座便行，一眾挽
J10nA158_p0080b28║之：「不可。」報恩修復以偈請留，次韻答之。聞匡廬衡
J10nA158_p0080b29║嶽之勝，飄然曳杖遂往焉。
J10nA158_p0080b30║二年壬戌
J10nA158_p0080c01║師五十七歲，正月初三日登匡廬，留題「東林有信
J10nA158_p0080c02║步，何憂不現前？踏破乾坤孰去來？」之句。閑步三笑
J10nA158_p0080c03║堂，讀壁間王陽明先生詩，忽聞迅雷，因為次韻「以
J10nA158_p0080c04║雨阻留，東林七日，摧頹老衲」，眾無識者，獨寺主大
J10nA158_p0080c05║梆遇之甚隆，其山前後剎皆蹔過而已。至歸宗復
J10nA158_p0080c06║留半月，過衡嶽，取道宜春，因度夏袁之泗州寺。袁
J10nA158_p0080c07║于洪都最為僻壤，山深寺老僧行寥寥，有居士數
J10nA158_p0080c08║輩時從問道，為奉晨夕，故寄袁州詩云：「諸君義氣
J10nA158_p0080c09║越嘗情，愧我無能報此心」也。秋有僧自天台跡師
J10nA158_p0080c10║至袁，為萬年諸山請住通玄之意，初以投身空閑
J10nA158_p0080c11║不欲就，繼念先人付託之重，幡然就之。八月離袁，
J10nA158_p0080c12║舟次廣信寄復澹孺石田二居士偈。九月至紹興，
J10nA158_p0080c13║暫憩吼山護生庵，黃檗費隱容、沈文學求如皆前
J10nA158_p0080c14║後繼見，而容遂獲契證云。冬十二月抵天台通玄
J10nA158_p0080c15║寺。
J10nA158_p0080c16║三年癸亥
J10nA158_p0080c17║師五十八歲，住通玄，開堂演法，有「通玄峰頂別是
J10nA158_p0080c18║人間」之語，蓋別開山第一代韶國師偈也。韶為吳
J10nA158_p0080c19║越忠懿王刺台時所奉，去師近七百載，未有屬和
J10nA158_p0080c20║者，一旦嗣響其間，故今二偈諸方感誦。夏六月始
J10nA158_p0080c21║定九旬安居之制，深山曠野相依衲子十數輩，多
J10nA158_p0080c22║正因行腳之士，而茆堂草榻靜處無為，師得不倦
J10nA158_p0080c23║槌拂，寅夕與之提策，往往有開發者。其侍僧隨聞
J10nA158_p0080c24║集錄，今編為偶言一種，皆一期與妙行求如火爐
J10nA158_p0080c25║頭茶鐺邊話也。秋日聞鴈寄示契如智禪人偈，復
J10nA158_p0080c26║費隱容通法嗣書，復求如、沈文學問道書，別法華
J10nA158_p0080c27║無用上人擬答，復禮法師偈，復　頂弘上人四問
J10nA158_p0080c28║偈。
J10nA158_p0080c29║四年甲子
J10nA158_p0080c30║師五十九歲，三月檀越蔡子穀聯壁請住嘉興海
J10nA158_p0081a01║鹽金粟山廣慧寺，寺即吳赤烏中康居沙門僧會
J10nA158_p0081a02║所建。當吳時，佛法雖至中國，大江以南無有也。會
J10nA158_p0081a03║以求獲釋迦文佛真身舍利，始創三寺，其二則金
J10nA158_p0081a04║陵之保寧、太平之化城，其一即金粟。金粟為東吳
J10nA158_p0081a05║首建，而攷之禪典則從未有宗門師匠光揚第一
J10nA158_p0081a06║義天者，故子穀力為輓致，諸老如雪嶠、信聞、谷印、
J10nA158_p0081a07║抱朴蓮皆鮮克有終，至是請師焉。初師在袁，夢至
J10nA158_p0081a08║一處見巨井，足飲千人，方蓋亭其上，有偉衣冠者
J10nA158_p0081a09║進曰：「此師住處也。」及詢之，金粟信然。蓋繇夙定云：
J10nA158_p0081a10║「四月受請，同眾赴上堂。」有「九萬里鵬纔展翼，百千
J10nA158_p0081a11║年鶴便翱翔」之語。過會稽，師凡三至護生庵，眾謂
J10nA158_p0081a12║不可吝法，力請之，為一陞座。五月六日入院時，本
J10nA158_p0081a13║寺龍山為貴人所圖，子穀、方鳴諸當事求直不已，
J10nA158_p0081a14║師告之曰：「在道與德耳。爾若為法門，則我住；若為
J10nA158_p0081a15║山門，則我還天台去矣。」事遂寢，一郡聞之，咸服師
J10nA158_p0081a16║高義。初至日天王寢，殿以外皆民居破屋敗椽，饘
J10nA158_p0081a17║粥或不繼，師處之裕如也。冬十月結制，眾盈千指，
J10nA158_p0081a18║破山明石、車乘皆在座下，而漢月藏為眾首焉。復
J10nA158_p0081a19║史明、復史清都陶愚溪問道書，示茂林禪德、胡行
J10nA158_p0081a20║昭居士偈。
J10nA158_p0081a21║五年乙丑
J10nA158_p0081a22║師六十歲，鄰虛禪人上雙徑化茶，作偈送之。示雙
J10nA158_p0081a23║徑智光禪人，偈復陳則梁問道書，陳蓋奉天主教
J10nA158_p0081a24║者，中多泰西利瑪竇語，師為答之最詳。與劉子元
J10nA158_p0081a25║往復論心華發明之喻，謝郡丞青蓮居士自以拘
J10nA158_p0081a26║文不得預參，請之列思，一睹顏色，慮無以致師者。
J10nA158_p0081a27║時陶石梁廣文餘杭矣，乃為轉屬具道所以願見
J10nA158_p0081a28║意，師得書遂往謝，喜出望外，率合郡士紳會于武
J10nA158_p0081a29║林之昭慶寺，一眾皆獲法施，歎未曾有。秋九月過
J10nA158_p0081a30║紹興，為空華法姪下火。冬結制，是時座下三千指，
J10nA158_p0081b01║多軒昂騰踏、不可羈縻之士，金粟宗風日浩浩聞
J10nA158_p0081b02║湖海矣。為金如王朝式題初祖贊自題像贊。初武
J10nA158_p0081b03║原朱君上申聞師名，且信且疑，一日中夜夢人特
J10nA158_p0081b04║巨軸展示，曰：「汝識此人否？」朱諦視之，則神儀挺特，
J10nA158_p0081b05║踞胡床，衣紫僧伽黎衣，類古圖畫高僧者，曰：「吾未
J10nA158_p0081b06║識面也其人。」曰：「君拜之，此宋慈受深禪師像也。」瞻
J10nA158_p0081b07║禮未竟而覺。翌日過裝潢家，見師像，與夢無異，審
J10nA158_p0081b08║其款識，則師自題真贊也，故朱于眾信中皈向尤
J10nA158_p0081b09║篤云。
J10nA158_p0081b10║六年丙寅
J10nA158_p0081b11║師六十一歲，示頓越居士法語，示普度尚禪人住
J10nA158_p0081b12║山法語，復王金如史子，復半眼居士問道書。過武
J10nA158_p0081b13║原，為朱侍御泰禎父對靈小參，跋孤明上人血書
J10nA158_p0081b14║《法華經》後題曰：「睿程君小像。」題釋迦文佛出山像
J10nA158_p0081b15║贊，為輝宗禪人題接引佛贊。以古人著草鞋，住院
J10nA158_p0081b16║凡百任緣故，雖如錢穀之需，皆不計晨夕。是秋偶
J10nA158_p0081b17║廩人告匱，師分命結束竟，乃倒橐而炊之，曰：「食畢，
J10nA158_p0081b18║吾與眾齊走耳。」時門外已有馱負而至者，問其故，
J10nA158_p0081b19║曰：「昨宵夢金甲神人告我齋僧功德利益事，繇是
J10nA158_p0081b20║遠近相傳。」遂有韋馱趕供之說出于齊民之口矣。
J10nA158_p0081b21║冬眾盈五百，乃舉五峰學、破山明分攝兩堂，始有
J10nA158_p0081b22║上下西堂焉。
J10nA158_p0081b23║七年丁卯
J10nA158_p0081b24║師六十二歲，春日送道生禪人歸秀水掩關偈云：
J10nA158_p0081b25║「上人歸去把門封，坐臥經行秪此中，打破靈雲關
J10nA158_p0081b26║捩子，桃花依舊笑春風。」時十方來學雲趨水赴，屋
J10nA158_p0081b27║不能容，至有露坐簷宿者，乃闢法堂之左廡，建通
J10nA158_p0081b28║堂五間十三架，更以餘材夾殿之翼輔以周廊，皆
J10nA158_p0081b29║不發化士、不告檀越，其榱礎梁楹一出師衣盂乃
J10nA158_p0081b30║眾願樂助者，而運斤墁堊則方服自為之故。經始
J10nA158_p0081c01║之日，師撾鼓上堂，有「眼望青天起大屋」之語，是歲
J10nA158_p0081c02║眾滿七百矣。題金碧峰禪師像贊，示純一上人法
J10nA158_p0081c03║語，復紫垣居士問道書，答存義上人曹洞五位君
J10nA158_p0081c04║臣問，題菩提心戒儀序。
J10nA158_p0081c05║今上皇帝崇禎元年戊辰
J10nA158_p0081c06║師六十三歲，以謝事告諸檀越將為拂衣之舉，時
J10nA158_p0081c07║徐中丞從治、朱侍御泰禎、曹侍御谷皆再挽莫回，
J10nA158_p0081c08║而孝廉鍾海槎鴻穎載言曰：「師為子穀住四春秋
J10nA158_p0081c09║矣，屈千日為穎，自效犬馬之地，遂不哀憐穎乎？」師
J10nA158_p0081c10║惻然為留之。岳大司馬元聲喜夸上與緇衣黃冠
J10nA158_p0081c11║者遊，輒以力生自命，以嘗見紫柏尊者，亦獵三教
J10nA158_p0081c12║遺言，遂目撰禪門口訣，詣師就正，藉一言以流通
J10nA158_p0081c13║焉。師展卷，見一「實」字即指問，云：「此字如何解說？」岳
J10nA158_p0081c14║擬議，云：「卻解說不出。」師云：「恁麼則虛言了？」岳面熱
J10nA158_p0081c15║不能答，去後復致書，云：「一見和尚，心甚念世出世
J10nA158_p0081c16║法，還須落草盤桓，頌古見教。」師答偈云：「須知一念
J10nA158_p0081c17║未生前，世出世法不可得，秪憑者個老源頭，世出
J10nA158_p0081c18║世法通貫徹。」聞師拂衣，復致書云：「此時宜靜不宜
J10nA158_p0081c19║動，家中人不打鄉談，和尚自理會。」師答云：「老僧從
J10nA158_p0081c20║來不見有動靜，居士既有宜靜不宜動，取捨情存，
J10nA158_p0081c21║此是門外漢，未夢見在。」復陽羡吳問卿居士問道
J10nA158_p0081c22║書，題玉芝禪師像贊，為抱璞蓮禪師題禹門傳和
J10nA158_p0081c23║尚真贊，復錢性符問道書，示太虛藏禪人病中法
J10nA158_p0081c24║語，答陳學憲𢡟德居士十七問，一時傳播，諸方遂
J10nA158_p0081c25║各有答頌焉。秋建護世四神王寢殿，與齋庫庖湢
J10nA158_p0081c26║之屬一撤而新之。冬過秦谿，為鍾海槎父對靈小
J10nA158_p0081c27║參。
J10nA158_p0081c28║二年己巳
J10nA158_p0081c29║師六十四歲，正月於法堂之右鑿山開址，覆屋五
J10nA158_p0081c30║間為函丈之室。初師正寢止三楹，而康僧像設分
J10nA158_p0082a01║其半，故席前之地不盈尺。眾以自居廣廈而師處
J10nA158_p0082a02║湫隘不自安，乃各出衣盂建之。二月，命門弟子王
J10nA158_p0082a03║朝式及昌侍者申狀于天台海門周少嘗伯，乞幻
J10nA158_p0082a04║有傳和尚塔上之銘。三月，與漢月藏公、破山明公
J10nA158_p0082a05║書，多規誨法門大體事。四月，丈室告成，眾擇日請
J10nA158_p0082a06║師居之。八月，受福建黃檗山萬福寺請。九月，歸龍
J10nA158_p0082a07║池掃傳和尚塔，還禮先塋，舉族來觀，其老者語少
J10nA158_p0082a08║者曰：「吾上世之筮此地也，得師之貞利見千丁，今
J10nA158_p0082a09║五世以來吾戶不加增，而斯人繞萬指，受地之靈
J10nA158_p0082a10║乃夫夫也耶？」咨嗟不已。至善權掃樂菴祖塔，曹琅
J10nA158_p0082a11║玕居士等迎請說法于城中萬壽法藏禪寺，有「山
J10nA158_p0082a12║僧出家將及四十載，別也無成得什麼事，秪明得
J10nA158_p0082a13║祖師西來一著子」等語。還過姑蘇鄧尉山天壽聖
J10nA158_p0082a14║恩禪寺，掃萬峰、寶藏兩祖塔，嗣法漢月藏、護法趙
J10nA158_p0082a15║大中丞士[譟-木+(百-日+ㄎ)]、周孝廉永年等迎就本山，陞座說偈
J10nA158_p0082a16║云：「今日不肖兒孫，高陞遠祖之堂，不必重說偈言，
J10nA158_p0082a17║覿面為眾舉揚，急著眼，莫思量，逴得便行真漢子，
J10nA158_p0082a18║人間天上更無雙。」時郡之士衿——若給諫汪國柱、度
J10nA158_p0082a19║支胡子浩、憲副劉錫玄、內史徐容等——皆齋候于城
J10nA158_p0082a20║東之瑞光寺，而僧俗男女聞師之來，萬眾喧闃，街
J10nA158_p0082a21║衢巷陌為之不通，乃登塔之絕級，一受瞻禮焉。過
J10nA158_p0082a22║虎丘，掃隆祖塔，合寺辦嚴而譁逐愈甚，遂不及舉
J10nA158_p0082a23║匕而還。過松陵，舟人不敢維舟近岸，僅于中流受
J10nA158_p0082a24║熊明府開先一齋。過秀水，為孝子金善鎔對靈說
J10nA158_p0082a25║偈，有「秀水年年秀，青山歲歲青」之句。十月結冬，舉
J10nA158_p0082a26║費隱容為西堂，時眾滿萬指矣。
J10nA158_p0082a27║三年庚午
J10nA158_p0082a28║師六十五歲，正月，過武原，郡丞湯道衡迎于官衙，
J10nA158_p0082a29║齋畢就請天寧千佛寶閣基陞座。二月，過武林，眾
J10nA158_p0082a30║請說法于報國禪院，赴閩川黃檗請也。黃檗為運
J10nA158_p0082b01║禪師脫白地，故至三門，有「昔日遠祖斷際禪師從
J10nA158_p0082b02║此出，今日不肖兒孫從此入，雖然出入不同，要且
J10nA158_p0082b03║同為標格」之語。三月廿七日入院，四月十五日開
J10nA158_p0082b04║堂垂示，云：「隻葉扁舟泛海中，乘風來到福城東，洪
J10nA158_p0082b05║波浩渺無餘事，只作拋綸擲釣翁。」因觀葉相國文
J10nA158_p0082b06║忠公詩，次韻四首，以寺為文，忠題請
J10nA158_p0082b07║朝命所復也。五月，受香城圓初上人齋，需偈為題，有
J10nA158_p0082b08║「暫為黃檗主，請作香城客」之句。六月，示定觀、時默、
J10nA158_p0082b09║誕生三禪人偈，復葵山彌陳我萬、葉內史益蕃問
J10nA158_p0082b10║道書。清漳大司憲志道王東里幼歲得省發，以就
J10nA158_p0082b11║正無人，每致生晚之嘆，因見師垂示語，不覺身心
J10nA158_p0082b12║踴躍，兩次遣使走福唐致書于師，師所答備見語
J10nA158_p0082b13║錄。時檇李諸檀請師還浙甚殷，僧俗聞之，奔走攀
J10nA158_p0082b14║留，如失依怙。八月，離黃檗，葉文忠、公孫晟與暹迎
J10nA158_p0082b15║師至府第，為先君對靈小參，留九日。過侯官，眾姓
J10nA158_p0082b16║請于西禪陞座，為留三日。九月，達武林，僧俗迎至
J10nA158_p0082b17║鳳林說法，因于昭慶受齋時岳司馬元聲在焉，相
J10nA158_p0082b18║見之際，師以佛法真實相為，遂至牴牾，且欲為梗。
J10nA158_p0082b19║十月，師還金粟，撾鼓告眾，以清規估唱式分裱衣
J10nA158_p0082b20║盂竟，飄然拂衣去。道過吳門，以舟車勞頓，腹疾旋
J10nA158_p0082b21║作，門弟子乃迎歸北禪調侍。故冬月誕日，眾勉請
J10nA158_p0082b22║陞座說偈，有「無端痢疾三年，累得通身骨露」之語。
J10nA158_p0082b23║臘月，明州司李端伯黃元公嚮師，久聞退院，會慈
J10nA158_p0082b24║之永樂禪院成，乃致書懇請，師答書以不能領眾
J10nA158_p0082b25║為辭，而元公與祁侍御彪佳翹佇無斁，遂復有鄮
J10nA158_p0082b26║山阿育王廣利禪寺之請焉。
J10nA158_p0082b27║四年辛未
J10nA158_p0082b28║師六十六歲，元日受阿育王寺請，為玄津上人書
J10nA158_p0082b29║偈，于船子和尚推蓬室記之後人，日發坦如蔡居
J10nA158_p0082b30║士問道書。上元日，別吳門，登舟解維，二月一日抵
J10nA158_p0082c01║明州，駐天寧，受眾姓齋。三日入院。十五日元公黃
J10nA158_p0082c02║居士就請本寺開堂。指法座云：「者便是大司李大
J10nA158_p0082c03║護法于丁卯秋廬山開先寺撞倒底鐵山，今對人
J10nA158_p0082c04║天眾前扶起去也，還見麼？」遂陞，一眾稱善。題雲門
J10nA158_p0082c05║湛然禪師真贊，為海昌黎眉居士製先覺宗乘序。
J10nA158_p0082c06║三月，過天童景德禪寺，掃應菴、密菴兩祖塔，時寺
J10nA158_p0082c07║僧明貫已白郡司李公，暨王邑侯章士紳、李侍御
J10nA158_p0082c08║遵、徐侍御之垣、檀越徐有𣏌等請主太白名山，而
J10nA158_p0082c09║檇李吳太嘗伯中偉、徐大中丞從治、虞給諫廷，陛
J10nA158_p0082c10║請再主金粟，兩郡交迎，幾致違言，師乃集眾告曰：
J10nA158_p0082c11║「老僧住院唯汝之故，今日去止亦唯汝之故，汝等
J10nA158_p0082c12║其自裁之。」因問眾曰：「住天童耶？住金粟耶？」舉眾譁
J10nA158_p0082c13║天童，師意遂定，然猶不忍絕故，知更與檇李諸檀
J10nA158_p0082c14║訂一期相見之盟焉。四月三日入院，至佛殿基，有
J10nA158_p0082c15║「虛空作殿，日月為燈」之語，蓋天童自晉義興開山、
J10nA158_p0082c16║宋宏智中興以來號江南第一寶坊故。宋舒王荊
J10nA158_p0082c17║公有句云：「三十里松行欲盡，青山捧出梵王宮。」可
J10nA158_p0082c18║想見之。而滄桑代變，晉殿唐宮不能與丹崖翠壁
J10nA158_p0082c19║磨歲月，強半乾沒，僅餘甲乙相傳之。子院者五，然
J10nA158_p0082c20║皆苔蘚生房、荊蓁滿院，古先列宿之風陵夷至此
J10nA158_p0082c21║極矣。師乃為作興修，偈云：「太白山下天童寺，洪水
J10nA158_p0082c22║漂流殿如洗，普告四眾諸檀那，大家出手共扶起。」
J10nA158_p0082c23║司李亦次以偈云：「太白峰高，禪林榜樣，一朝平地
J10nA158_p0082c24║起風濤，推倒黃金瑞相，而今重整舊家風，安住十
J10nA158_p0082c25║方龍象，面面玲瓏，全無遮障。要明這段因緣，問取
J10nA158_p0082c26║堂頭和尚。」五月至金粟，八月還天童，過明州，司李
J10nA158_p0082c27║迎歸公署乞留再信，師一宿而別，故有「官衙扣擊
J10nA158_p0082c28║及請益覺浪因緣」之語。蓋師入閩時，有覺浪僧者
J10nA158_p0082c29║不自來見，乃致書于師，有濫付非人之譏，故師復
J10nA158_p0082c30║云：「盡大地誰是非人者，請上人指出看。若指不出，
J10nA158_p0083a01║秪可懸梁縊死夢筆山中。」而司李疑為太甚，師哂
J10nA158_p0083a02║之，別後乃疏導其意，司李大為愧服，以書與師云：
J10nA158_p0083a03║「承示覺浪一段公案，乃知大師直截為人抑逼瞎
J10nA158_p0083a04║驢，使他無轉身通氣，處正宗門，所謂殺人刀也。覺
J10nA158_p0083a05║浪孟八郎漢，帶累天下明眼作家，正不妨存這段
J10nA158_p0083a06║葛藤，俾覺浪有出身之路耳。每服大師手段辛辣，
J10nA158_p0083a07║與諸方說老婆禪者迥殊，要使大地眾生個個坑
J10nA158_p0083a08║陷，非僅為覺浪一人也。」仍為作真贊云：「菩薩面，夜
J10nA158_p0083a09║叉心，惡聲流播滿叢林，禹門浪急龍騰處，翻轉山
J10nA158_p0083a10║河大地沉。佛也打、祖也打，眼光爍破四天下。阿師
J10nA158_p0083a11║大似敗家婆，教得孩兒會相罵。牛頭沒、馬頭回，狂
J10nA158_p0083a12║風驟雨滿天來，四方八面相追逼，縱有神通掣不
J10nA158_p0083a13║開，行腳僧會不會？腦後一槌百雜碎，沙界眾生結
J10nA158_p0083a14║大冤，禿奴忒殺無慚愧，風顛漢，老成魔，諸方那個
J10nA158_p0083a15║柰伊何？巖頭獨現大人相，直向德山頭上屙。咄。」九
J10nA158_p0083a16║月復為黎眉居士製五家語錄序，時道聲益振，王
J10nA158_p0083a17║公大人皆自遠趨風至，忘位貌之崇，如錢相國龍
J10nA158_p0083a18║錫之入山問道，方侍御震孺之虛往實歸，駸駸與
J10nA158_p0083a19║歲月增長，方通所得于師曰：「謁大師語，及工夫不
J10nA158_p0083a20║切實，蒙師劈面作掌，矍然汗下，敢呈短偈兼以為
J10nA158_p0083a21║別。倚墻靠壁多生謎，賺海偷天似也無，劈面原來
J10nA158_p0083a22║真個熱，更從何處說糢糊。百城煙水阿誰邊？一宿
J10nA158_p0083a23║天童大有緣，歸去千山盡紅葉，誰云渡口有江船？」
J10nA158_p0083a24║至小白嶺再呈偈云：「說去一直便去，那怕雨泣風
J10nA158_p0083a25║愁，為甚不生猶豫？被師捏過鼻頭。」十月，為還源本
J10nA158_p0083a26║其侍者題自真贊。十一月，作慰黃司李書，有「生死
J10nA158_p0083a27║二字能迷卻天下人，亦能悟卻天下人。所以古人
J10nA158_p0083a28║聞紅輪必定沉西去，未審亡靈往那方？而孝子哭
J10nA158_p0083a29║哀哀，古人便悟。」等語，以司李丁太夫人艱扶襯歸
J10nA158_p0083a30║豫章也。十二月，復爾赤馮居士問道書，為破山明
J10nA158_p0083b01║道生本題自真贊。
J10nA158_p0083b02║五年壬申
J10nA158_p0083b03║師六十七歲，四海雲從，人人步道履德，規繩不束
J10nA158_p0083b04║而嚴，其久侍籌室相與紀綱翼贊者皆叢林老成，
J10nA158_p0083b05║故師次眾韻，有「從今一日不離山，肅肅雍雍雲水
J10nA158_p0083b06║環」之句。示若愚、廣雪浦琮二禪人偈，作天童即景
J10nA158_p0083b07║十三首，傳法偈一首，答鍾海槎、張元岵、李仲堅、周
J10nA158_p0083b08║君謨四孝廉問道書，為王金如題自真贊，實印禪
J10nA158_p0083b09║人題出山大士贊，復元公黃居士偈，著據評說，發
J10nA158_p0083b10║難酬詰，其萬有餘言，以明肇公物不遷義。蓋
J10nA158_p0083b11║神廟時，有法師空印者惑性各住于一世之說，作正
J10nA158_p0083b12║量諭非之，自傳和尚之諭出，印已毀板以謝矣。近
J10nA158_p0083b13║復有僧道衡左袒空印作為證語，師恐大義微言
J10nA158_p0083b14║卒晦于世，乃著是說云。
J10nA158_p0083b15║六年癸酉
J10nA158_p0083b16║師六十八歲，答江似孫、陳紀嘗、馮爾赤、陸內史寶
J10nA158_p0083b17║問道書，答報恩修禪師書，答壽州方侍御書，製文
J10nA158_p0083b18║殊大士贊，題童子南詢觀音贊，為萬如微、木陳忞
J10nA158_p0083b19║題自真贊，贈同參慧轂輪偈。夏四月建通堂，九楹，
J10nA158_p0083b20║深六十尺，延袤一百四十尺，于大雄寶殿之西偏，
J10nA158_p0083b21║前容方軌，內受千人應供，與逵廊半分之。復遣僧
J10nA158_p0083b22║三十輩航海入閩，伐山市木于建甌高陽之墟。聞
J10nA158_p0083b23║嗣法漢月藏，每提唱時喜為穿鑿，恐後學效尤有
J10nA158_p0083b24║傷宗旨，因其省問乃為規誨，云：「吾徒命貫之賚儀
J10nA158_p0083b25║雖是分，當亦是分外。何以？彼此既忝為佛祖兒孫，
J10nA158_p0083b26║惟以道契為主，豈可以勤省儀供為事而云慢惰
J10nA158_p0083b27║哉？」如云：「破殿雨淋、茆徑不闢，亦住山之嘗分，然老
J10nA158_p0083b28║僧尤願吾徒為眾當以直心直行、本色本分，不可
J10nA158_p0083b29║私有別法加于眾，是老僧之所望也。而老僧于天
J10nA158_p0083b30║童雖有造殿之舉，蓋因天童舊僧請老僧之意無
J10nA158_p0083c01║他，惟為佛殿空虛，故不得已而為之。至于成與不
J10nA158_p0083c02║成亦隨緣分，豈敢固必也哉？」又復瑞光頂月弘徹，
J10nA158_p0083c03║其略云：「睹瑞光語比前語覺暢，而中有為慈雲舉
J10nA158_p0083c04║揚正法，似乎太生穿鑿。」徹蓋藏之嗣也。為夏通燈
J10nA158_p0083c05║作曹溪源流答頌，自南嶽至禹門共三十有三世
J10nA158_p0083c06║焉。
J10nA158_p0083c07║七年甲戌
J10nA158_p0083c08║師六十九歲，春建諸寮十九楹于方丈後山之麓，
J10nA158_p0083c09║復于善法堂之西偏建屋一十四楹。視前九楹者，
J10nA158_p0083c10║淺十尺，修倍六十尺級高下，而三授之前均後殺，
J10nA158_p0083c11║正與應供之堂聯翩其列焉。因居士乞壽五旬，偈
J10nA158_p0083c12║為題曰：「夕陽西去水東流，人老何曾見白頭？能向
J10nA158_p0083c13║個中高著眼，普觀法界是同儔。」示靈根荷禪人偈，
J10nA158_p0083c14║為本梵禪人題血書《華嚴經》，後為眾禪者作洞山
J10nA158_p0083c15║尊貴頌，為黃檗費隱容題自真贊，為雲棲蓮大士
J10nA158_p0083c16║作真贊，復朝宗忍書。聞藏公猶弗悛，復與書曰：「祖
J10nA158_p0083c17║師西來，秉教外單傳，別行一路。自佛果作碧巖集，
J10nA158_p0083c18║大慧謂宗門一大變，故特毀其板。後曹洞宗人入
J10nA158_p0083c19║少室，無本分為人而提唱評唱，少室絕無本分衲
J10nA158_p0083c20║僧出者天下共知之。今吾徒提智證傳，則臨濟宗
J10nA158_p0083c21║至吾徒又一大變，為講席矣。且教中尚忌所知障
J10nA158_p0083c22║為智障，吾徒到處提智證傳為出人之表，擬臨濟
J10nA158_p0083c23║兒孫而貶剝他人者乎？故老僧去夏與吾徒云『當
J10nA158_p0083c24║以本色本分』者此也。但本色本分行之在吾徒，信
J10nA158_p0083c25║與不信在學者。寧可遵上古之規繩餓死于林下，
J10nA158_p0083c26║不可好熱鬧而恥辱于先聖云云。」時藏公執吝如
J10nA158_p0083c27║故，乃因書復劉孝廉中痛斥其非，故有闢妄七書
J10nA158_p0083c28║出焉。夏雨甚時，西澗湮夷無復，故岸山水暴漲，囓
J10nA158_p0083c29║及平原，師乃躬率徒役，目持畚鍤築長堤。首起缽
J10nA158_p0083c30║盂蜂下尾屬外萬工池，通計一千三百五十尺，皆
J10nA158_p0084a01║用巨石壘砌。秋，殿材至自閩挾六舶泛鯨波浮江
J10nA158_p0084a02║塞港而入。已進關過閘矣，府上佐以私意紏察，師
J10nA158_p0084a03║云：「寺明州寺耳，豈為吾修哉？」徑拂衣去，時李侍御
J10nA158_p0084a04║追挽，不可。過慈谿，馮憲副元颺、結諫元飆要諸郵
J10nA158_p0084a05║亭力為攀留，乃率邑之士紳與侍御躬送還山，上
J10nA158_p0084a06║堂說偈：「道人行履處，幽然意不蒙，檀越雖送入，不
J10nA158_p0084a07║可把雲封。試看紅輪日，任運轉西東，古今嘗顯露，
J10nA158_p0084a08║繇來無定蹤。」冬，黃元公服闋補武林司李省師，山
J10nA158_p0084a09║中為上堂，有「選佛與選官，同體不同服，不以服飾
J10nA158_p0084a10║觀，便見真面目」之句。復二馮居士問道書，為黎眉
J10nA158_p0084a11║居士製教外別傳序，卻杭州靈隱之請。
J10nA158_p0084a12║八年乙亥
J10nA158_p0084a13║師七十歲，製高峰大師真贊，題三際法師真贊，為
J10nA158_p0084a14║定水禪人題自真贊，為孝廉李仲華題自真贊，作
J10nA158_p0084a15║慰鍾孝廉書，著辯天說為泰西教也，與藏公書萬
J10nA158_p0084a16║言有奇，即今之後錄也。書誡聖恩諸子，獲藏公計
J10nA158_p0084a17║音也，復為藏公答驥超祁居士書。秋，建天人師殿
J10nA158_p0084a18║于殿之址，高百尺，縱廣如故。建殿九楹，為演法之
J10nA158_p0084a19║堂，高六十尺，廣如殿之百三十尺，縱如殿之九十
J10nA158_p0084a20║九尺而殺。其十建閣而藏佛菩薩之語，于善法堂
J10nA158_p0084a21║西廡之右，高五十六尺，廣如殿之縱，縱殺殿之三
J10nA158_p0084a22║十尺，皆同時建立焉故。師撾鼓上堂，有「不用材木，
J10nA158_p0084a23║殿閣成現；不勞斧斤，法堂本彰；不動舌頭，只向青
J10nA158_p0084a24║天白日下，要轉便轉」之語，蓋初秋四日也。冬于朝
J10nA158_p0084a25║元寶閣之基復建護世四神王殿，高深壯麗，傑立
J10nA158_p0084a26║其前，正與天人師殿相雄峙。更於明樓疊翠聞俯
J10nA158_p0084a27║善法寶藏之闕建寢堂，一十三楹，中五為丈室，西
J10nA158_p0084a28║五為樓、為燕閑，其三之在東者則設開山，與說法
J10nA158_p0084a29║本寺者之位號而祠奉之。未幾天，供廚復成，左達
J10nA158_p0084a30║西澗，右抱九楹。若迴瞻遙禮於法寶藏閣之前，中
J10nA158_p0084b01║奉異僧所識之監廚使者。蓋寺初嚴是相時，有異
J10nA158_p0084b02║僧過見之，囑曰：「他後當有數萬指，從此君受食。」故
J10nA158_p0084b03║寺僧奉之猶敬虔云。為爾保程居士題自真贊，製
J10nA158_p0084b04║說法堂之銘，答孝廉唐祈遠問道書，書復司李黃
J10nA158_p0084b05║居士，偈示廷尉錢元沖。是歲之冬，為師七旬降誕
J10nA158_p0084b06║之期，堂眾踰三萬指，僧俗男女蠅聚蟻附，無地以
J10nA158_p0084b07║容。其四方問候者晝夜絡繹不休，而寺無恒產，歲
J10nA158_p0084b08║用皆仰給十方，無匱乏焉。先是殿之左有古柏枯
J10nA158_p0084b09║且死，至是復榮。
J10nA158_p0084b10║九年丙子
J10nA158_p0084b11║師七十一歲，上元日黃司李入山省視，復為上堂：
J10nA158_p0084b12║「今朝正是正月半，家家辦賞上元節，都隨浮世恣
J10nA158_p0084b13║情歡，誰省茫茫忘本確？秪有居士黃元公，獨入深
J10nA158_p0084b14║山無別樂，不若維摩但默然，互相唱和妙獨覺。」為
J10nA158_p0084b15║佛音智黃清伯題自真贊，示淨虛禪人法語，示佘
J10nA158_p0084b16║▆▆偈，示侍郎沈何山演偈，示孝廉唐祈遠偈，送
J10nA158_p0084b17║其侍者住雪竇上峰偈，與頂目弘徹書，與劉孝廉
J10nA158_p0084b18║道貞書，洎駁藏公語合二萬言——即今之闢妄三錄
J10nA158_p0084b19║也。是歲東建左序修廊，與前九楹、十四楹者森然
J10nA158_p0084b20║夾殿而立，西建兩司於法寶藏、天供廚之間，堂司
J10nA158_p0084b21║後、庫司前皆廣博崇深。復于護世四神王殿之右
J10nA158_p0084b22║覆屋四周，通二十楹，為涅槃之居。以處有疾，僧伽
J10nA158_p0084b23║名曰有喜者，從雲問錢廷尉士貴所命也。先是廷
J10nA158_p0084b24║尉有子及冠而卒，卒時數稱天童，後復夢告曰：「我
J10nA158_p0084b25║今天童披染三年，還復歸來，故廷尉入山求所以
J10nA158_p0084b26║似續之」者，師為勸修是堂。堂成，生二子，故廷尉捐
J10nA158_p0084b27║貲作種種饒益事，為海內一時之冠，云：「又白天廚
J10nA158_p0084b28║供之西循澗而北隆者，屋之窪者樓之，延聯至于
J10nA158_p0084b29║缽盂峰下外，復繚以周垣而寺西之地盡矣。」
J10nA158_p0084b30║十年丁丑
J10nA158_p0084c01║師七十二歲，製先覺堂碑文，復自書之，又製皋亭
J10nA158_p0084c02║真歇禪師塔院興修偈，有「當年屋塔護全身，一夕
J10nA158_p0084c03║火光真歇了」之句，以院燬于火故也。次韻示李警
J10nA158_p0084c04║庵四首，復南嶽霜輪法師書更示以偈，示覺圓敏
J10nA158_p0084c05║禪人偈，為恒證據張敬橋、張通伯題自真贊，為眾
J10nA158_p0084c06║禪者作溈山水牯牛頌，為祁驥超居士書「醒庵」二
J10nA158_p0084c07║字更跋其後。二月，為木陳忞書「正覺靈光」四字於
J10nA158_p0084c08║南海梵音庵，舍利記贊之前撾鼓上堂，舉黃檗費
J10nA158_p0084c09║隱容為座元，時容解院事歸省自閩川也。三月，遠
J10nA158_p0084c10║近鬨傳以師將赴大溈之請，闔郡士紳偕入山中
J10nA158_p0084c11║計留。為洞如覺製傳和尚真贊，示天鈞徐居士偈，
J10nA158_p0084c12║題靈鑑法師真贊，復嘉魚曹居士書更示以偈，為
J10nA158_p0084c13║是空、表自、瑞峰三禪人題自真贊，為清庵澄題自
J10nA158_p0084c14║真贊。六月，卻弁山圓證之請。七月，發慰馮憲副左
J10nA158_p0084c15║遷書。八月，跋振伯周居士血書《金剛經》，更示以偈。
J10nA158_p0084c16║九月，其侍者乞山居之顏，為書「端嚴一宣」四字授
J10nA158_p0084c17║之。十月，立朝宗忍為西堂，復瑤草馬大中丞問道
J10nA158_p0084c18║書，復佘周生、胡彥彝二居士問道書。十一月，為林
J10nA158_p0084c19║野奇、朝宗忍題自真贊。十二月，卻荊溪禹門之請。
J10nA158_p0084c20║是歲建屋于寢堂之前及先覺司香之室，以樓計
J10nA158_p0084c21║者十有三楹，以室計者則四十有四楹，以明堂計
J10nA158_p0084c22║者則前後左右有五。猶以伽藍祖師未有寧宇，乃
J10nA158_p0084c23║於殿之左右翼建堂二區而奉安之。復肖三世如
J10nA158_p0084c24║來相於殿中，肖當來慈氏，與廣陵所輦至護法天
J10nA158_p0084c25║大將軍像，皆礱石為床座，莊嚴妙麗莫與京者。
J10nA158_p0084c26║十一年戊寅
J10nA158_p0084c27║師七十三歲，道風益播，無遠不屆，雖下里窮荒之
J10nA158_p0084c28║域、身形拘礙之人，莫不想望風裁，而咨決心疑者，
J10nA158_p0084c29║師一以慈光攝受之。是夏遂有復韶陽劉曰相、陳
J10nA158_p0084c30║明欽二居士問道書，復閩漳尼寂輝問道書，復五
J10nA158_p0085a01║羊葉行證、袁行成二道婆問道書，復內監車天祥、
J10nA158_p0085a02║蘇若霖問道書，復鹽官朱通頂問道書，復毘陵王
J10nA158_p0085a03║登之、王觀方問道書，復秀水孫洪基、徐廣密問道
J10nA158_p0085a04║書。春建下院于古攔路庵之前，殿堂齋庫几叢林
J10nA158_p0085a05║所宜有者咸備焉。三月，荊溪闔邑士紳以師年臘
J10nA158_p0085a06║尊高，宜歸根桑梓，復有法藏之請，師以衰病力卻
J10nA158_p0085a07║之。履卿戈居士乞偈，以玄沙頌通意云：「踏翻漁艇
J10nA158_p0085a08║承家業，笑出蘆花月正圓，地闊天長三幅紙，同風
J10nA158_p0085a09║千里為誰宣？」師次韻，為示冬濬外萬工池，師親自
J10nA158_p0085a10║率眾鑿澗置堤以殺壅閼之災。按天童志云：「裡外
J10nA158_p0085a11║兩區，昔人費多工鑿成，故名萬工，又名雙鏡，各深
J10nA158_p0085a12║數十尺，一道橫分，澄碧可鑑，上峙七塔，徑緣此入。
J10nA158_p0085a13║先是外池壞于洪水，裡尚無恙。崇禎辛未，忽遍生
J10nA158_p0085a14║朱藻，波紋爛然，而密雲老人適至此，殿工告成，念
J10nA158_p0085a15║外池湍決，緣內水直瀉無旁殺其勢者，乃別為一
J10nA158_p0085a16║澗引西澗水曲折出清關橋下，皆輦致巨石堅築
J10nA158_p0085a17║圍岸，計工亦且萬云。」示程泰華、顧德祥、鮑元之三
J10nA158_p0085a18║居士偈，示程弘業持經法語，葉行如、崔明道二居
J10nA158_p0085a19║士乞語薦親，書偈示之。
J10nA158_p0085a20║十二年己卯
J10nA158_p0085a21║師七十四歲，正月修天童列祖塔，奉衣盂資為龍
J10nA158_p0085a22║池傳和尚營歲祀之田，善卷樂菴祖田如之。為驥
J10nA158_p0085a23║超祁居士製宗門崇行錄序，臺山梅庵宜新搆梵
J10nA158_p0085a24║宇成請額，為大書「獨露堂」付專使，更次以偈。二月，
J10nA158_p0085a25║遣唯一潤率諸禪，復航海入閩市材集，公孫居士
J10nA158_p0085a26║摹師小影勒石請贊，自書授之。二無張京兆瑋入
J10nA158_p0085a27║山參謁乞開發，為示偈云：「一切二邊俱坐斷，本無
J10nA158_p0085a28║中道可須安，掀翻海嶽無人會，白棒當頭為指南。」
J10nA158_p0085a29║四月，為古南牧雲門題自真贊，復孝廉張立廉問
J10nA158_p0085a30║道書。丹陽湯應冠者嘗遊禪肆，因自集刻相見諸
J10nA158_p0085b01║老語附狀呈師，師目其說多紕繆，恐誤人，乃答曰：
J10nA158_p0085b02║「承翰刻中載貧道機語，總之有無不必論，如謂貧
J10nA158_p0085b03║道一棒的的清而有力，則知居士未諳貧道棒頭
J10nA158_p0085b04║指處，故未得如龐居士之『唯吾自偶諧』，故見有偶、
J10nA158_p0085b05║有老聃、有孔丘。及知斯事無，止法如七層塔，一層
J10nA158_p0085b06║又有一層者，正居士眼華也，豈不聞古云：『當何所
J10nA158_p0085b07║務即不落階級？』請居士細思之。」八月，寺鄰徐氏之
J10nA158_p0085b08║族，以師所修祖山為己塋兆嘖有煩言，師徑曳杖
J10nA158_p0085b09║去。按梅谿語錄答諸郡縣留行書，其略曰：「貧道濫
J10nA158_p0085b10║主天童法席，誠非其人，但既身處此地，不得不任
J10nA158_p0085b11║其責，山中一切宜問，況歷代祖師之塔？法道有今
J10nA158_p0085b12║日者，以有歷代祖師也。有歷代祖師故，天童斯有
J10nA158_p0085b13║今日。飲水尚當知源，學道人可以忘本乎？然則貧
J10nA158_p0085b14║道初入天童，即當以修塔為第一義，所以遲遲至
J10nA158_p0085b15║今者，於中良有不得已也，一則念久弊不可頓革，
J10nA158_p0085b16║一則念已於天童無絲髮之功，驟舉難行之事人
J10nA158_p0085b17║必不諒，一則念徐宅萬一不能以道義自持或有
J10nA158_p0085b18║煩言，則貧道唯有一去，如此則天童有再興之機，
J10nA158_p0085b19║而某宅實敗之。上辜諸檀信，下陷某宅，以無量罪
J10nA158_p0085b20║過非利生本願也。今辛苦九年，百廢麤張，自揣於
J10nA158_p0085b21║諸檀相喚初心稍可無愧，故敢為是舉。然自知無
J10nA158_p0085b22║德，不足以化人，又不忍坐視祖塔終於毀壞，其勢
J10nA158_p0085b23║亦惟有一去而已。」過虎林，錢瑞星太史、洪清遠中
J10nA158_p0085b24║丞、與孝廉王元建、方子凡輩咸執弟子禮問道，留
J10nA158_p0085b25║供養，卻之。卒至子凡園，居浹旬，會明州護法諸公
J10nA158_p0085b26║挽留，繼至而杭之，四眾瞻禮者且日以萬數，師益
J10nA158_p0085b27║厭。因夜發將之荊楚，抵吳門，問道弟子諸千，如要
J10nA158_p0085b28║迎為一。過鹿城，以次受葉縣侯張孝廉、顧宗伯齋，
J10nA158_p0085b29║遂得王明州園長書，且浼宗伯力挽不聽前，師益
J10nA158_p0085b30║堅去志。取道虎丘，禮隆祖塔，出貲囑累申方伯青
J10nA158_p0085c01║門、汪方伯如石、楊解元維斗為修葺之。時四方風
J10nA158_p0085c02║聞師將遠去，留益力，於是暫還檇李，作退休計。一
J10nA158_p0085c03║時富有力者聞之，爭得師供養，莫適從乃止孫集
J10nA158_p0085c04║公園，問道者如市，語載梅溪錄中，而越諸檀護使
J10nA158_p0085c05║者日相望于道，不得已聽還天童。九月晦，嗣法費
J10nA158_p0085c06║隱容迎至金粟，大集武原諸舊人檀越侍齋，留七
J10nA158_p0085c07║日。十月，入山，故陞座，有驀拈拄杖云：「爭如者個木
J10nA158_p0085c08║上座，生平不近人情。」之語，偈示顧宗伯瑞屏、集公
J10nA158_p0085c09║孫居士、孝廉方子凡持經法語，示別駕曹茹真，為
J10nA158_p0085c10║宗伯封翁書「知非閣」三字，立林野奇為西堂。師出
J10nA158_p0085c11║凡五旬，過郡五縣十六，所至無僧俗男女空邑傾
J10nA158_p0085c12║都，甚而追隨不獲見者，若干數士紳之輩舟車之
J10nA158_p0085c13║勞不與焉。按天童志曰：「己卯秋，老人曳杖渡江為
J10nA158_p0085c14║修塔也。」其事不具論。徐侍御心韋凡三致書，苦心
J10nA158_p0085c15║備至。歐陽廬陵云：「初匪其艱，在其終之，侍御之護
J10nA158_p0085c16║天童，可謂有始卒矣。」寧波、慈谿、餘姚諸薦紳先生
J10nA158_p0085c17║或合詞、或耑簡、或轉囑挽留，不遺餘力。王海道園
J10nA158_p0085c18║長書一再至，且託謝侍御象三致請教饑渴之懷，
J10nA158_p0085c19║即裴丞相之於黃檗，白侍郎之於鳥窠諦信，不是
J10nA158_p0085c20║過焉？時卓錫梅溪庵，孫居士集公梓語錄以行，文
J10nA158_p0085c21║司李燈巖為之序，曰：「有敬日月、肅江河者，即有射
J10nA158_p0085c22║日月、詛江河者，道明而聖或時可毀，法著而佛或
J10nA158_p0085c23║時可攻。聖未來毀毀，聖道愈明；佛豈致攻攻，佛法
J10nA158_p0085c24║愈著。」云云。是行也，追隨杖屨則有黃大參履素、顧
J10nA158_p0085c25║宗伯瑞屏、張京兆二無、王居士金如、祁居士驥超、
J10nA158_p0085c26║周孝廉君謨，而往返山中不避嫌怨，蓋宗伯之力
J10nA158_p0085c27║居多。
J10nA158_p0085c28║十三年庚辰
J10nA158_p0085c29║師七十五歲，春又正月再卻雪竇之請，先是丙子
J10nA158_p0085c30║冬僧發光凡三請，師弗赴。至是復以宗伯之狀來，
J10nA158_p0086a01║其略曰：「今春有僧靈雲同徐、樊二居士從雪竇來，
J10nA158_p0086a02║苦乞大師住錫，彼山大師如鑒其誠而許之錫，疇
J10nA158_p0086a03║至秋不難再渡錢塘親送大師之雪竇，疇亦擬搆
J10nA158_p0086a04║數椽於徐鳧巖，與大師之鐘鼓相聞，亦浮生一愉
J10nA158_p0086a05║快事也，望大師決焉。」師力卻之。偈示見雲余內監，
J10nA158_p0086a06║為黃介子、柳昇宇、襲侍者題自真贊，復東魯武岷
J10nA158_p0086a07║源問道書。從沈給諫因仲請，為尹山隆菩薩書
J10nA158_p0086a08║「聖朝首表」四字，奉和
J10nA158_p0086a09║高廟御製賜隆菩薩詩，有「無影樹頭身出表，不萌枝
J10nA158_p0086a10║上覺花從」之句，蓋隆焚身顯化事詳吳中聖蹟記。
J10nA158_p0086a11║內監王弘胤嚮師道化，復聞師有辯天主教說，慨
J10nA158_p0086a12║然誓作法城衛塹，且切皈依之志，師為答云：「來諭
J10nA158_p0086a13║求老僧記獲菩提，老僧自不見有一人受記者，果
J10nA158_p0086a14║知此意，即欲逃老僧而不可得，何用求耶？只因人
J10nA158_p0086a15║不知此，所以說天說地，老僧因不得已辯之，非多
J10nA158_p0086a16║事也。」夏六月，見朝宗忍錄，有與禪者論臨濟玄要，
J10nA158_p0086a17║語多違從上綱宗，與書規正之，萬言，名判朝宗說。
J10nA158_p0086a18║秋九月，朝宗不自悛革，執吝前說如故，乃親抵秣
J10nA158_p0086a19║陵面鞫之。十月，至石頭城，忍避匿不出，一時諸嘗
J10nA158_p0086a20║問道者——如方侍御孩未、張京兆二無、錢太嘗元沖、
J10nA158_p0086a21║趙屯田二瞻、阮給諫元海——咸驚喜出非意，留齋三
J10nA158_p0086a22║日，離都還山，故有復判朝宗書出焉。題聖緣唐居
J10nA158_p0086a23║士像，示心僧趙屯田偈，蘇慈引、李妙光、王實相三
J10nA158_p0086a24║內監偈，砯崖徐居士偈，書答鴻寶倪太史。太史與
J10nA158_p0086a25║師書，其略曰：「元璐根器薄，然讀和尚書微見鞭影，
J10nA158_p0086a26║一我亦有性骨，只是拗耳，和尚治拗應有法，何不
J10nA158_p0086a27║偽與之？華鬘三尸蟲，著身不得脫，立當乞哀，還望
J10nA158_p0086a28║和尚終悲憐之，一我者諱觀。」復為太史同門友，所
J10nA158_p0086a29║謂太平獨往子也，曾見師天童，于師言句不契，因
J10nA158_p0086a30║自著逢渠解等書排諸方，故師與辯折亦幾萬言，
J10nA158_p0086b01║見直說中。復木滇南白生問道書，是歲山中建置，
J10nA158_p0086b02║告厥成功云。
J10nA158_p0086b03║十四年辛巳
J10nA158_p0086b04║師七十六歲，次韻答璞川曾居士偈，復陳靖江木
J10nA158_p0086b05║叔書，更步來韻，復東魯武張聯問道書。四月，立石
J10nA158_p0086b06║奇雲為座元，製笑巖寶和尚真贊，募塑初祖達磨
J10nA158_p0086b07║偈。五月，國戚田弘遇為承乾宮皇貴妃田氏奉
J10nA158_p0086b08║旨進香，賚紫衣入山，命陞座，師為演法，奉祝
J10nA158_p0086b09║皇圖，更明佛祖信衣授受之旨。為石奇雲、元真德題
J10nA158_p0086b10║自真贊，嗣宗吳居士乞語祈嗣書偈示之。八月，辭
J10nA158_p0086b11║南都報恩之命，先是正月二十日前軍都督府帶
J10nA158_p0086b12║俸太子、太傅、左都督田弘遇題奏，稱「南京大報恩
J10nA158_p0086b13║寺，係
J10nA158_p0086b14║朝廷家佛堂，
J10nA158_p0086b15║高皇
J10nA158_p0086b16║高后聖碑在焉。梵剎志載有
J10nA158_p0086b17║文皇敕書，始知額名報恩，乃
J10nA158_p0086b18║統承大寶之後，修此以報
J10nA158_p0086b19║高皇
J10nA158_p0086b20║高后之恩者。近厄于劫火八十三年，
J10nA158_p0086b21║祖宗孝恩勝蹟一旦委諸瓦礫，臣實恫然，今鄉紳士
J10nA158_p0086b22║民久欲捐修天童山，七十六歲高僧圓悟大闡宗
J10nA158_p0086b23║風，凡人見之無不樂施，但未奉
J10nA158_p0086b24║明旨，不敢擅舉，仰乞
J10nA158_p0086b25║皇上俯鑒臣言，敕下該管衙門奉行督理興修，以祝
J10nA158_p0086b26║延
J10nA158_p0086b27║萬壽，庇佑生民」云云。三月二十六日，奉
J10nA158_p0086b28║聖旨，特賜俞允，繇是國戚與都下士紳合詞敦請，師
J10nA158_p0086b29║以衰邁力卻弗赴。九月，嘗住務殷眾益繁，師忌盈
J10nA158_p0086b30║滿，乃因事出山，僧俗遮留不止，遂曳杖渡江。過紹
J10nA158_p0086c01║興，問道弟子祁驥超、侍御祁世培要止別業，為棧
J10nA158_p0086c02║絕往來以省，師酬應然。四方問道者日戶屨晨滿
J10nA158_p0086c03║如市，莫能禁也。居凡四閱月，為祁德公父夷度翁、
J10nA158_p0086c04║母王氏題贊，示惠王府王選侍法語，復吳嗣宗、汪
J10nA158_p0086c05║元泰、吳培之三居士問道書曰：「至詹居士乞薦先
J10nA158_p0086c06║慈書法語示之。」輿則吳居士與師書曰：「承委新刻，
J10nA158_p0086c07║序引幾番，伸紙及細玩多遍，覺師言尚贅，而不肖
J10nA158_p0086c08║又於佛頭著糞乎？三峰潭吉之狺狺，可以聳好奇
J10nA158_p0086c09║嗜異者之聽，而不能惑正知見真善知識也。師第
J10nA158_p0086c10║當一嘿付之耳。」潭吉者藏公嗣也，有為藏公救義
J10nA158_p0086c11║之辭，師復闢之，故士云云。師答曰：「於佛頭著糞，不
J10nA158_p0086c12║妨著著第一，若慮糞污佛頭，則即『佛』之一字已先
J10nA158_p0086c13║污了。」示報恩玉林法侄書。
J10nA158_p0086c14║十五年壬午
J10nA158_p0086c15║師七十七歲，明州海道宋先之特遣使迎師還山，
J10nA158_p0086c16║且託侍御勸駕，師不得已乃親過甬水，以天童囑
J10nA158_p0086c17║累宋公，然後別諸護法士紳，徑拂衣入天台。春日
J10nA158_p0086c18║觀雪化，示量侍者：「臘雪凝山連澗塞，春風一拂盡
J10nA158_p0086c19║成流，看來幻景渾如夢，忽醒江山故眼眸。」正月二
J10nA158_p0086c20║十四日至通玄，山紆路僻，澗肅林寒，人跡罕登涉，
J10nA158_p0086c21║而學者日益親依，雖任勞苦服役、雜傭作加諸驅
J10nA158_p0086c22║逐弗去，繇是復成叢席焉。二月，示紹文金內監偈。
J10nA158_p0086c23║三月，復詹曰至、張太素二居士問道書，為鳳階謝
J10nA158_p0086c24║居士題自真贊。四月，復朝宗忍書，再示惠府王選
J10nA158_p0086c25║侍法語。五月，武張聯居士乞語荐親，書偈示之，復
J10nA158_p0086c26║台州蔣司理楚珍問道書。六月初六日，再卻田國
J10nA158_p0086c27║戚報恩之命。二十四日與期生吳居士：「如貧道再
J10nA158_p0086c28║撞到居士面前了，但不能為居士吐一字云云。」七
J10nA158_p0086c29║月，天台縣百里內居民咸見通玄峰四山變白，夜
J10nA158_p0086c30║有流光如火炤耀巖谷。初三日，師示微疾。初五日，
J10nA158_p0087a01║手書復驥超祁居士。初六日，嗣法靈鷲石奇雲以
J10nA158_p0087a02║問疾至，師顰蹙曰：「汝忝為一方化主，柰何以我故
J10nA158_p0087a03║頻頻往來，騷擾諸山哉？」不懌者久之。初七日，晨興
J10nA158_p0087a04║巡閱工作院務如故，日午歸方丈，語侍僧倦甚，因
J10nA158_p0087a05║登寢榻臥，少頃起坐，跏趺未竟，奄然示寂。按庚辰
J10nA158_p0087a06║夏啟侍者以母老歸蜀侍養，摹師像請贊，師為題
J10nA158_p0087a07║云：「葉落歸根，如子得母，來時無口，汝還恁否？」嗚呼
J10nA158_p0087a08║啟歸，一歲而卒，卒未逾年而師亦滅，夫豈偶然哉？
J10nA158_p0087a09║是月，明州、天台兩處僧俗咸欲起塔廟奉全身相，
J10nA158_p0087a10║持莫可決，乃於龕前枚卜，三之太白。九月，門弟子
J10nA158_p0087a11║率勤舊六十餘人執紼擁幢，歸師天童，塔建本寺
J10nA158_p0087a12║前山幻智庵之右隴。僧俗四眾送者以萬計，哀聲
J10nA158_p0087a13║震山谷，更以居恒收藏髮爪，建窣堵波于玲瓏巖
J10nA158_p0087a14║上峰。先是青烏家為師覓地，踏遍群峰莫知向，詣
J10nA158_p0087a15║偶憩足青溪之陰，忽一總角童子前笑曰：「汝等為
J10nA158_p0087a16║老和尚擇地耶？汝嘗住自有地，何用他覓？不見道
J10nA158_p0087a17║青龍腳下眠，買盡世間田？」遂遙指烏柏樹，云：「此下
J10nA158_p0087a18║是也。」果如言而得吉壤，及訊之，數里內曾無是童
J10nA158_p0087a19║云。師凡六建法幢，其陞堂語要、開示小參、機緣法
J10nA158_p0087a20║語，書問、拈頌、偈、贊、雜著，弟子隨時抄錄，總禹門、通
J10nA158_p0087a21║玄、黃檗、金粟、育王、天童各有集刻傳布，因編輯不
J10nA158_p0087a22║一家，紛紜間出，學者靡所適從，而容復刪訂成十
J10nA158_p0087a23║二卷刊行，其闢妄據評、辯天判語諸說係木陳忞
J10nA158_p0087a24║與白山布季牙璜錄出，介子黃毓祺編為十卷，與
J10nA158_p0087a25║闢救說共刊行，以壽于世。其支本別部如夏通燈
J10nA158_p0087a26║所集源流答頌之類，則叢林學者包藏袱挾，不啻
J10nA158_p0087a27║百千部散諸人間矣。剃度弟子自通壽……等凡三百
J10nA158_p0087a28║餘人，嗣法自大溈如學、萬峰法藏、東塔海明、天童
J10nA158_p0087a29║通容、金粟通乘、寶華通忍、禹門通微、廣潤道忞、雪
J10nA158_p0087a30║竇通雲、古南通門、報恩通賢、通玄通奇一十二人，
J10nA158_p0087b01║各各入廛，垂手分化一方。至于王臣國士投身罏
J10nA158_p0087b02║韝，親見指歸，則大司憲王公志道、侍御方公震孺、
J10nA158_p0087b03║居士沈求如、通華王金如、朝式孝廉李公燦、聞人
J10nA158_p0087b04║黃介子毓祺……，其最著者。自此以還，如陶祭酒石簣、
J10nA158_p0087b05║唐太嘗凝之、徐侍御心韋、馮大中丞留仙、大司馬
J10nA158_p0087b06║鄴仙、李侍御漸鴻、曹侍御愚公、王侍御芳洲、顧宗
J10nA158_p0087b07║伯瑞屏、王督學園長、黃大參履素、祁侍御世培、周
J10nA158_p0087b08║侍御衷玄、謝侍御象三、陳侍御平若、陸內史敬身、
J10nA158_p0087b09║劉郡丞九霞、錢太嘗元沖、張大司憲二無、趙屯田
J10nA158_p0087b10║二瞻、張廣文客卿、吳憲副輿則、金太史正希，孝廉
J10nA158_p0087b11║唐祈遠、周君謨、鍾海槎、張元岵、方子凡、張弘一，居
J10nA158_p0087b12║士蔡子穀、管霞標、馮爾赤、祁驥超、徐型塘、姚通省、
J10nA158_p0087b13║胡行昭輩，則皆恪誠諦信，所謂弘護無斁者也。師
J10nA158_p0087b14║以海山容納之量誘掖方來，凡聖一目之懷等觀
J10nA158_p0087b15║大地、說法不帶枝葉，為人絕諸廉纖操惡，辣鉗鎚
J10nA158_p0087b16║單，提持向上，碎莽蕩二見之窠窟，剪差宗異目之
J10nA158_p0087b17║稠林，微犯必呵，纖情不順，所以士大夫中往往有
J10nA158_p0087b18║聞時富貴、見後貧窮者多矣，況諸學子？一以從上
J10nA158_p0087b19║綱宗納諸海印三昧，苟有差互，痛與排斥。昔人稱
J10nA158_p0087b20║佛印元牽牛蹊人之曰而奪之，牛元弗惜，雖師亦
J10nA158_p0087b21║有焉，力爭祖命，靡愛厥身，卒俾少室重光、濟河復
J10nA158_p0087b22║漲，三十年間風行草偃，馳走天下，宿衲嚮往，一世
J10nA158_p0087b23║鴻儒，道滿神州，名傳
J10nA158_p0087b24║紫閣，愚頑知慕德，率土盡欽風，故過化則掃邑空都，
J10nA158_p0087b25║來施則傾廩倒橐，坐立之際，千指圍繞；顧盻之餘，
J10nA158_p0087b26║蜃樓幻出。雖晚年謝跡名藍投身絕壑，而蠅趨蟻
J10nA158_p0087b27║附奔輳愈殷。及夫慧日停輝、慈雲掩彩，四方聞計
J10nA158_p0087b28║如喪所生，千里哭臨有同孺慕，山川為之變色（通玄
J10nA158_p0087b29║峰四山變白），太白況乃效靈（化現童子指點吉壤），則皆師生平教
J10nA158_p0087b30║澤所普被、至行所感通，如斯之類蓋久矣。落江湖
J10nA158_p0087c01║之曰碑矣，若其約眾持身之法，紹先啟後之謨，動
J10nA158_p0087c02║必合章程、語必該典，則津梁百世標表人天者，則
J10nA158_p0087c03║雖費日糜年莫可殫紀。今謹採叢林耆宿平昔記
J10nA158_p0087c04║聞與眾所親知目見者，參諸往錄定之歲月撮略
J10nA158_p0087c05║而編次之，庶幾傳布將來，使千百世而下有所取
J10nA158_p0087c06║信云。
J10nA158_p0087c07║
J10nA158_p0087c08║
J10nA158_p0087c09║
J10nA158_p0087c10║
J10nA158_p0087c11║密雲禪師年譜終
J10nA158_p0087c12║
J10nA158_p0087c13║
J10nA158_p0087c14║　（先師密老和尚全錄十二卷年譜一卷并序
J10nA158_p0087c15║　文共三百八十六葉，計板一百九十九塊容
J10nA158_p0087c16║　謹捐銖貲發梓，送入楞嚴寺▆室，久遠流通，
J10nA158_p0087c17║　所冀　龍天擁護，傳垂不朽。勿致廢隳，永為
J10nA158_p0087c18║　後學津梁云。　徑山嗣法門人通容識。）