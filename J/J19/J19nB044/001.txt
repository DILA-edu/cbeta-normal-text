J19nB044_p0127a01║諸經日誦目錄
J19nB044_p0127a02║卷上
J19nB044_p0127a03║經類
J19nB044_p0127a04║（看經警文　啟經香讚　歸命本尊）
J19nB044_p0127a05║開經偈
J19nB044_p0127a06║般若波羅蜜多心經
J19nB044_p0127a07║金剛般若波羅蜜經
J19nB044_p0127a08║佛說阿彌陀經（在晚課）
J19nB044_p0127a09║觀世音菩薩普門品
J19nB044_p0127a10║藥師經
J19nB044_p0127a11║消災經
J19nB044_p0127a12║生天經
J19nB044_p0127a13║解冤結經
J19nB044_p0127a14║盂蘭盆經
J19nB044_p0127a15║八十八佛名經（在晚課）
J19nB044_p0127a16║金光明經空品
J19nB044_p0127a17║卷中（經類之餘）
J19nB044_p0127a18║四十二章經
J19nB044_p0127a19║遺教經
J19nB044_p0127a20║八大人覺經
J19nB044_p0127a21║華嚴淨行品
J19nB044_p0127a22║梵行品
J19nB044_p0127a23║行願品
J19nB044_p0127a24║大彌陀經四十八願
J19nB044_p0127b01║咒類
J19nB044_p0127b02║受戒搭衣偈咒
J19nB044_p0127b03║展尼師壇偈咒
J19nB044_p0127b04║登殿塔咒
J19nB044_p0127b05║登道場咒
J19nB044_p0127b06║延壽咒
J19nB044_p0127b07║求智慧咒
J19nB044_p0127b08║消萬病咒
J19nB044_p0127b09║七佛滅罪咒
J19nB044_p0127b10║滅罪真言
J19nB044_p0127b11║護身咒
J19nB044_p0127b12║救苦咒
J19nB044_p0127b13║斷瘟咒
J19nB044_p0127b14║入廁咒
J19nB044_p0127b15║洗淨咒
J19nB044_p0127b16║去穢咒
J19nB044_p0127b17║洗手咒
J19nB044_p0127b18║淨身咒
J19nB044_p0127b19║下床咒
J19nB044_p0127b20║行步不傷蟲咒
J19nB044_p0127b21║摩利支天神咒
J19nB044_p0127b22║佛頂尊勝陀羅尼
J19nB044_p0127b23║尊勝佛母陀羅尼
J19nB044_p0127b24║功德天咒
J19nB044_p0127c01║十二因緣咒
J19nB044_p0127c02║華嚴補闕真言
J19nB044_p0127c03║穢跡金剛神咒
J19nB044_p0127c04║毘盧灌頂神咒
J19nB044_p0127c05║祈雨咒
J19nB044_p0127c06║雨寶陀羅尼心真言
J19nB044_p0127c07║執金剛菩薩延命陀羅尼
J19nB044_p0127c08║觀世音菩薩破惡業障消伏毒害（陀羅尼咒）
J19nB044_p0127c09║普庵神咒
J19nB044_p0127c10║二佛神咒
J19nB044_p0127c11║佛說小涅槃經
J19nB044_p0127c12║血盆經
J19nB044_p0127c13║壽生經
J19nB044_p0127c14║
J19nB044_p0127c15║
J19nB044_p0127c16║
J19nB044_p0127c17║卷下
J19nB044_p0127c18║朝課
J19nB044_p0127c19║歸命三寶（起）
J19nB044_p0127c20║楞嚴神咒
J19nB044_p0127c21║大悲心咒
J19nB044_p0127c22║如意寶輪王神咒
J19nB044_p0127c23║消災吉祥神咒
J19nB044_p0127c24║功德寶山神咒
J19nB044_p0128a01║佛母準提神咒
J19nB044_p0128a02║聖無量壽真言
J19nB044_p0128a03║藥師灌頂真言
J19nB044_p0128a04║觀音靈感真言
J19nB044_p0128a05║七佛滅罪真言
J19nB044_p0128a06║往生淨土神咒
J19nB044_p0128a07║善天女咒
J19nB044_p0128a08║誦經諷咒回向
J19nB044_p0128a09║念佛緣起
J19nB044_p0128a10║念佛祝厘讚
J19nB044_p0128a11║念佛回向偈
J19nB044_p0128a12║清晨普願偈
J19nB044_p0128a13║歸命本尊（竟）
J19nB044_p0128a14║晚課
J19nB044_p0128a15║歸命佛僧（起）
J19nB044_p0128a16║彌陀經
J19nB044_p0128a17║往生咒
J19nB044_p0128a18║八十八佛名經
J19nB044_p0128a19║蒙山施食
J19nB044_p0128a20║念佛緣起
J19nB044_p0128a21║淨土文
J19nB044_p0128a22║念佛讚
J19nB044_p0128a23║回向偈
J19nB044_p0128a24║警眾偈
J19nB044_p0128b01║歸命本尊（竟）
J19nB044_p0128b02║雜集
J19nB044_p0128b03║祝延萬壽儀
J19nB044_p0128b04║祈禱諸司
J19nB044_p0128b05║嚴淨儀
J19nB044_p0128b06║禮懺儀
J19nB044_p0128b07║齋佛儀
J19nB044_p0128b08║二時臨齋儀
J19nB044_p0128b09║誦藥師經畢回向
J19nB044_p0128b10║誦經略止偈
J19nB044_p0128b11║誦法華經畢回向
J19nB044_p0128b12║諷華嚴經儀式字母（全）
J19nB044_p0128b13║禮華嚴文
J19nB044_p0128b14║淨土文
J19nB044_p0128b15║西方願文
J19nB044_p0128b16║禮佛發願文
J19nB044_p0128b17║讚觀音文
J19nB044_p0128b18║禮觀音文
J19nB044_p0128b19║祈禱觀音文
J19nB044_p0128b20║在家誦經普回向
J19nB044_p0128b21║六根偈
J19nB044_p0128b22║法身偈
J19nB044_p0128b23║為臨終人念佛式（靈前通用）
J19nB044_p0128b24║念佛彌陀讚
J19nB044_p0128c01║西方淨土讚
J19nB044_p0128c02║晨朝功德讚
J19nB044_p0128c03║消災讚
J19nB044_p0128c04║藥師讚
J19nB044_p0128c05║佛寶讚
J19nB044_p0128c06║法寶讚
J19nB044_p0128c07║僧寶讚
J19nB044_p0128c08║釋迦讚
J19nB044_p0128c09║觀音讚
J19nB044_p0128c10║地藏讚
J19nB044_p0128c11║熾盛讚
J19nB044_p0128c12║十六觀門讚
J19nB044_p0128c13║送佛讚
J19nB044_p0128c14║溈山警策
J19nB044_p0128c15║
J19nB044_p0128c16║
J19nB044_p0128c17║
J19nB044_p0128c18║
J19nB044_p0128c19║
J19nB044_p0128c20║
J19nB044_p0128c21║
J19nB044_p0128c22║
J19nB044_p0128c23║
J19nB044_p0128c24║
J19nB044_p0129a01║諸經日誦集要上卷
J19nB044_p0129a02║看經警文
J19nB044_p0129a03║夫看經之法，後學須知，當淨三業，若三業無
J19nB044_p0129a04║虧則百福俱集。三業者：身、口、意也。端身正坐，
J19nB044_p0129a05║如對聖容，則身業淨也；口無雜言，斷諸嬉笑，
J19nB044_p0129a06║則口業淨也；意不散亂，屏息萬緣，則意業淨
J19nB044_p0129a07║也。內心既寂、外境俱捐，方契悟於真源、庶研
J19nB044_p0129a08║窮於法理，可謂水澄珠瑩、雲散月明，義海湧
J19nB044_p0129a09║於胸襟、智岳凝於耳目。輒莫容易，實非小緣，
J19nB044_p0129a10║心法雙忘，自他俱利。若能如是，真報佛恩。
J19nB044_p0129a11║啟經儀式
J19nB044_p0129a12║爐香乍爇，法界蒙熏，諸佛海會悉遙聞，隨處
J19nB044_p0129a13║結祥雲，誠意方慇，諸佛現全身。（香雲蓋菩薩摩訶薩）（三稱），
J19nB044_p0129a14║南無本師釋迦牟尼佛（三稱畢，舉開經偈：）
J19nB044_p0129a15║無上甚深微妙法，百千萬劫難遭遇，
J19nB044_p0129a16║我今見聞得受持，願解如來真實義。
J19nB044_p0129a17║般若波羅蜜多心經
J19nB044_p0129a18║唐三藏法師玄奘奉　詔譯
J19nB044_p0129a19║觀自在菩薩行深般若波羅蜜多時，照見五
J19nB044_p0129a20║蘊皆空，度一切苦厄。舍利子！色不異空、空不
J19nB044_p0129a21║異色，色即是空、空即是色；受、想、行、識，亦復如
J19nB044_p0129a22║是。舍利子！是諸法空相，不生不滅、不垢不淨、
J19nB044_p0129a23║不增不減。是故空中無色，無受、想、行、識；無眼、
J19nB044_p0129a24║耳、鼻、舌、身、意，無色、聲、香、味、觸法，無眼界乃至
J19nB044_p0129b01║無意識界；無無明亦無無明盡，乃至無老死
J19nB044_p0129b02║亦無老死盡；無苦、集、滅、道；無智亦無得。以無
J19nB044_p0129b03║所得故，菩提薩埵依般若波羅蜜多故，心無
J19nB044_p0129b04║罣礙；無罣礙故，無有恐怖，遠離顛倒夢想，究
J19nB044_p0129b05║竟涅槃。三世諸佛依般若波羅蜜多故，得阿
J19nB044_p0129b06║耨多羅三藐三菩提。故知般若波羅蜜多是
J19nB044_p0129b07║大神咒、是大明咒、是無上咒、是無等等咒，能
J19nB044_p0129b08║除一切苦，真實不虛。故說般若波羅蜜多咒，
J19nB044_p0129b09║即說咒曰：
J19nB044_p0129b10║揭諦揭諦波羅揭諦波羅僧揭諦菩提薩婆
J19nB044_p0129b11║訶
J19nB044_p0129b12║
J19nB044_p0129b13║
J19nB044_p0129b14║
J19nB044_p0129b15║
J19nB044_p0129b16║般若波羅蜜多心經（終）
J19nB044_p0129b17║
J19nB044_p0129b18║
J19nB044_p0129b19║
J19nB044_p0129b20║
J19nB044_p0129b21║
J19nB044_p0129b22║
J19nB044_p0129b23║
J19nB044_p0129b24║
J19nB044_p0129c01║金剛般若波羅蜜經
J19nB044_p0129c02║姚秦三藏法師鳩摩羅什奉詔譯
J19nB044_p0129c03║法會因由分第一
J19nB044_p0129c04║如是我聞：一時佛在舍衛國，祗樹給孤獨園，
J19nB044_p0129c05║與大比丘眾千二百五十人俱。爾時世尊食
J19nB044_p0129c06║時著衣持缽，入舍衛大城乞食，於其城中，次
J19nB044_p0129c07║第乞已，還至本處。飯食訖，收衣缽，洗足已，敷
J19nB044_p0129c08║座而坐。
J19nB044_p0129c09║善現起請分第二
J19nB044_p0129c10║時長老須菩提在大眾中，即從座起，偏袒右
J19nB044_p0129c11║肩右膝著地，合掌恭敬而白佛言：「希有。世尊！
J19nB044_p0129c12║如來善護念諸菩薩，善付囑諸菩薩。世尊！善
J19nB044_p0129c13║男子善女人發阿耨多羅三藐三菩提心，云
J19nB044_p0129c14║何應住？云何降伏其心？」佛言：「善哉善哉！須菩
J19nB044_p0129c15║提！如汝所說：『如來善護念諸菩薩，善付囑諸
J19nB044_p0129c16║菩薩。』汝今諦聽，當為汝說。善男子善女人發
J19nB044_p0129c17║阿耨多羅三藐三菩提心，應如是住，如是降
J19nB044_p0129c18║伏其心。」「唯然世尊！願樂欲聞。」
J19nB044_p0129c19║大乘正宗分第三
J19nB044_p0129c20║佛告須菩提：「諸菩薩摩訶薩應如是降伏其
J19nB044_p0129c21║心：所有一切眾生之類，若卵生、若胎生、若溼
J19nB044_p0129c22║生、若化生，若有色、若無色，若有想、若無想、若
J19nB044_p0129c23║非有想、若非無想，我皆令入無餘涅槃而滅度
J19nB044_p0129c24║之。如是滅度無量無數無邊眾生，實無眾生
J19nB044_p0130a01║得滅度者。何以故？須菩提！若菩薩有我相、人
J19nB044_p0130a02║相、眾生相、壽者相，即非菩薩。」
J19nB044_p0130a03║妙行無住分第四
J19nB044_p0130a04║「復次，須菩提！菩薩於法，應無所住行於布施。
J19nB044_p0130a05║所謂不住色布施，不住聲、香、味、觸法布施。須
J19nB044_p0130a06║菩提！菩薩應如是布施，不住於相。何以故？若
J19nB044_p0130a07║菩薩不住相布施，其福德不可思量。須菩提！
J19nB044_p0130a08║於意云何？東方虛空可思量不？」「不也。世尊！」「須
J19nB044_p0130a09║菩提！南西北方、四維、上下虛空可思量不？」「不
J19nB044_p0130a10║也。世尊！」「須菩提！菩薩無住相布施，福德亦復
J19nB044_p0130a11║如是不可思量。須菩提！菩薩但應如所教住。」
J19nB044_p0130a12║如理實見分第五
J19nB044_p0130a13║「須菩提！於意云何？可以身相見如來不？」「不也。
J19nB044_p0130a14║世尊！不可以身相得見如來！何以故？如來所
J19nB044_p0130a15║說身相即非身相。」佛告須菩提：「凡所有相皆
J19nB044_p0130a16║是虛妄，若見諸相非相，則見如來！」
J19nB044_p0130a17║正信希有分第六
J19nB044_p0130a18║須菩提白佛言：「世尊！頗有眾生得聞如是言
J19nB044_p0130a19║說章句，生實信不？」佛告須菩提：「莫作是說。如
J19nB044_p0130a20║來滅後，後五百歲，有持戒修福者，於此章句
J19nB044_p0130a21║能生信心，以此為實，當知是人不於一佛、二
J19nB044_p0130a22║佛、三四五佛而種善根，已於無量千萬佛所
J19nB044_p0130a23║種諸善根。聞是章句乃至一念生淨信者，須
J19nB044_p0130a24║菩提！如來悉知悉見，是諸眾生得如是無量
J19nB044_p0130b01║福德。何以故？是諸眾生無復我相、人相、眾生
J19nB044_p0130b02║相、壽者相，無法相亦無非法相。何以故？是諸
J19nB044_p0130b03║眾生若心取相，則為著我、人、眾生、壽者；若取
J19nB044_p0130b04║法相，即著我、人、眾生、壽者。何以故？若取非法
J19nB044_p0130b05║相，即著我、人、眾生、壽者。是故不應取法，不應
J19nB044_p0130b06║取非法。以是義故，如來常說：『汝等比丘！知我
J19nB044_p0130b07║說法如筏喻者，法尚應捨，何況非法？』」
J19nB044_p0130b08║無得無說分第七
J19nB044_p0130b09║「須菩提！於意云何？如來得阿耨多羅三藐三
J19nB044_p0130b10║菩提耶？如來有所說法耶？」須菩提言：「如我解
J19nB044_p0130b11║佛所說義，無有定法名阿耨多羅三藐三菩
J19nB044_p0130b12║提，亦無有定法如來可說。何以故？如來所說
J19nB044_p0130b13║法，皆不可取、不可說，非法、非非法。所以者何？
J19nB044_p0130b14║一切賢聖皆以無為法而有差別。」
J19nB044_p0130b15║依法出生分第八
J19nB044_p0130b16║「須菩提！於意云何？若人滿三千大千世界七
J19nB044_p0130b17║寶以用布施，是人所得福德寧為多不？」須菩
J19nB044_p0130b18║提言：「甚多。世尊！何以故？是福德即非福德性，
J19nB044_p0130b19║是故如來說福德多。」「若復有人於此經中受
J19nB044_p0130b20║持乃至四句偈等為他人說，其福勝彼。何以
J19nB044_p0130b21║故？須菩提！一切諸佛及諸佛阿耨多羅三藐
J19nB044_p0130b22║三菩提法皆從此經出。須菩提！所謂佛法者
J19nB044_p0130b23║即非佛法。」
J19nB044_p0130b24║一相無相分第九
J19nB044_p0130c01║「須菩提！於意云何？須阤洹能作是念：『我得須
J19nB044_p0130c02║阤洹果』不？」須菩提言：「不也。世尊！何以故？須阤
J19nB044_p0130c03║洹名為入流，而無所入，不入色、聲、香、味、觸、法，
J19nB044_p0130c04║是名須阤洹。」「須菩提！於意云何？斯阤含能作
J19nB044_p0130c05║是念：『我得斯阤含果』不？」須菩提言：「不也。世尊！
J19nB044_p0130c06║何以故？斯阤含名一往來，而實無往來，是名
J19nB044_p0130c07║斯阤含。」「須菩提！於意云何？阿那含能作是念：
J19nB044_p0130c08║『我得阿那含果』不？」須菩提言：「不也。世尊！何以
J19nB044_p0130c09║故？阿那含名為不來，而實無不來，是故名阿
J19nB044_p0130c10║那含。」「須菩提！於意云何？阿羅漢能作是念：『我
J19nB044_p0130c11║得阿羅漢道』不？」須菩提言：「不也。世尊！何以故？
J19nB044_p0130c12║實無有法名阿羅漢。世尊！若阿羅漢作是念：
J19nB044_p0130c13║『我得阿羅漢道。』即為著我、人、眾生、壽者。世尊！
J19nB044_p0130c14║佛說我得無諍三昧人中最為第一，是第一離欲
J19nB044_p0130c15║阿羅漢。世尊！我不作是念：『我是離欲阿羅漢。』
J19nB044_p0130c16║世尊！我若作是念：『我得阿羅漢道。』世尊則不
J19nB044_p0130c17║說須菩提是樂阿蘭那行者；以須菩提實無
J19nB044_p0130c18║所行，而名須菩提是樂阿蘭那行。」
J19nB044_p0130c19║莊嚴淨土分第十
J19nB044_p0130c20║佛告須菩提：「於意云何？如來昔在然燈佛所，
J19nB044_p0130c21║於法有所得不？」「不也。世尊！如來在然燈佛所，
J19nB044_p0130c22║於法實無所得。」「須菩提！於意云何？菩薩莊嚴
J19nB044_p0130c23║佛土不？」「不也。世尊！何以故？莊嚴佛土者，即非
J19nB044_p0130c24║莊嚴，是名莊嚴。」「是故須菩提！諸菩薩摩訶薩，
J19nB044_p0131a01║應如是生清淨心，不應住色生心，不應住聲、
J19nB044_p0131a02║香、味、觸、法生心，應無所住而生其心。」「須菩提！
J19nB044_p0131a03║譬如有人，身如須彌山王。於意云何？是身為
J19nB044_p0131a04║大不？」須菩提言：「甚大。世尊！何以故？佛說非身，
J19nB044_p0131a05║是名大身。」
J19nB044_p0131a06║無為福勝分第十一
J19nB044_p0131a07║「須菩提！如恒河中所有沙數，如是沙等恒河，
J19nB044_p0131a08║於意云何？是諸恒河沙寧為多不？」須菩提言：
J19nB044_p0131a09║「甚多。世尊！但諸恒河尚多無數，何況其沙？」「須
J19nB044_p0131a10║菩提，我今實言告汝，若有善男子善女人，以
J19nB044_p0131a11║七寶滿爾所恒河沙數三千大千世界以用
J19nB044_p0131a12║布施，得福多不？」須菩提言：「甚多。世尊！」佛告須
J19nB044_p0131a13║菩提：「若善男子善女人，於此經中乃至受持
J19nB044_p0131a14║四句偈等為他人說，而此福德勝前福德。」
J19nB044_p0131a15║尊重正教分第十二
J19nB044_p0131a16║「復次，須菩提！隨說是經乃至四句偈等，當知
J19nB044_p0131a17║此處，一切世間天、人、阿脩羅皆應供養，如佛
J19nB044_p0131a18║塔廟，何況有人盡能受持讀誦？須菩提！當知
J19nB044_p0131a19║是人，成就最上第一希有之法。若是經典所
J19nB044_p0131a20║在之處，即為有佛，若尊重弟子。」
J19nB044_p0131a21║如法受持分第十三
J19nB044_p0131a22║爾時須菩提白佛言：「世尊！當何名此經？我等
J19nB044_p0131a23║云何奉持？」佛告須菩提：「是經名為『金剛般若
J19nB044_p0131a24║波羅蜜』，以是名字，汝當奉持。所以者何？須菩
J19nB044_p0131b01║提！佛說般若波羅蜜，即非般若波羅蜜，是名
J19nB044_p0131b02║般若波羅蜜。須菩提！於意云何？如來有所說
J19nB044_p0131b03║法不？」須菩提白佛言：「世尊！如來無所說。」「須菩
J19nB044_p0131b04║提！於意云何？三千大千世界所有微塵，是為
J19nB044_p0131b05║多不？」須菩提言：「甚多。世尊！」「須菩提！諸微塵，如
J19nB044_p0131b06║來說非微塵，是名微塵；如來說世界，非世界，
J19nB044_p0131b07║是名世界。須菩提！於意云何？可以三十二相
J19nB044_p0131b08║見如來不？」「不也。世尊！不可以三十二相得見
J19nB044_p0131b09║如來。何以故？如來說三十二相，即是非相，是
J19nB044_p0131b10║名三十二相。」「須菩提！若有善男子善女人，以
J19nB044_p0131b11║恒河沙等身命布施；若復有人於此經中，乃
J19nB044_p0131b12║至受持四句偈等為他人說，其福甚多。」
J19nB044_p0131b13║離相寂滅分第十四
J19nB044_p0131b14║爾時須菩提聞說是經，深解義趣，涕淚悲泣
J19nB044_p0131b15║而白佛言：「希有。世尊！佛說如是甚深經典，我
J19nB044_p0131b16║從昔來所得慧眼，未曾得聞如是之經。世尊！
J19nB044_p0131b17║若復有人得聞是經，信心清淨，則生實相，當
J19nB044_p0131b18║知是人成就第一希有功德。世尊！是實相者，
J19nB044_p0131b19║則是非相，是故如來說名實相。世尊！我今得
J19nB044_p0131b20║聞如是經典，信解受持不足為難。若當來世
J19nB044_p0131b21║後五百歲，其有眾生得聞是經，信解受持，是
J19nB044_p0131b22║人則為第一希有。何以故？此人無我相、無人
J19nB044_p0131b23║相、無眾生相、無壽者相。所以者何？我相即是
J19nB044_p0131b24║非相，人相、眾生相、壽者相即是非相。何以故？
J19nB044_p0131c01║離一切諸相，則名諸佛。」佛告須菩提：「如是如
J19nB044_p0131c02║是！若復有人得聞是經，不驚、不怖、不畏，當知
J19nB044_p0131c03║是人甚為希有。何以故？須菩提！如來說第一
J19nB044_p0131c04║波羅蜜，即非第一波羅蜜，是名第一波羅蜜。
J19nB044_p0131c05║須菩提！忍辱波羅蜜，如來說非忍辱波羅蜜
J19nB044_p0131c06║（是名忍辱波羅蜜）。何以故？須菩提！如我昔為歌利王割截身體，
J19nB044_p0131c07║我於爾時無我相、無人相、無眾生相、無壽者
J19nB044_p0131c08║相。何以故？我於往昔節節支解時，若有我相、
J19nB044_p0131c09║人相、眾生相、壽者相應生瞋恨。須菩提！又念
J19nB044_p0131c10║過去於五百世作忍辱仙人，於爾所世，無我
J19nB044_p0131c11║相、無人相、無眾生相、無壽者相。是故須菩提！
J19nB044_p0131c12║菩薩應離一切相發阿耨多羅三藐三菩提
J19nB044_p0131c13║心，不應住色生心，不應住聲、香、味、觸、法生心，
J19nB044_p0131c14║應生無所住心。若心有住則為非住，是故佛
J19nB044_p0131c15║說菩薩心不應住色布施。須菩提！菩薩為利
J19nB044_p0131c16║益一切眾生故，應如是布施。如來說一切諸
J19nB044_p0131c17║相，即是非相，又說一切眾生，即非眾生。須菩
J19nB044_p0131c18║提！如來是真語者、實語者、如語者、不誑語者、
J19nB044_p0131c19║不異語者。須菩提！如來所得法，此法無實無
J19nB044_p0131c20║虛。須菩提！若菩薩心住於法而行布施，如人
J19nB044_p0131c21║入闇則無所見；若菩薩心不住法而行布施，
J19nB044_p0131c22║如人有目，日光明照，見種種色。須菩提！當來
J19nB044_p0131c23║之世，若有善男子、善女人，能於此經受持讀
J19nB044_p0131c24║誦，則為如來以佛智慧，悉知是人、悉見是人，
J19nB044_p0132a01║皆得成就無量無邊功德。」
J19nB044_p0132a02║持經功德分第十五
J19nB044_p0132a03║「須菩提！若有善男子善女人，初日分以恒河
J19nB044_p0132a04║沙等身布施，中日分復以恒河沙等身布施，
J19nB044_p0132a05║後日分亦以恒河沙等身布施，如是無量百
J19nB044_p0132a06║千萬億劫，以身布施。若復有人聞此經典，信
J19nB044_p0132a07║心不逆，其福勝彼，何況書寫、受持、讀誦、為人
J19nB044_p0132a08║解說？須菩提！以要言之，是經有不可思議、不
J19nB044_p0132a09║可稱量無邊功德，如來為發大乘者說、為發
J19nB044_p0132a10║最上乘者說。若有人能受持讀誦，廣為人說，
J19nB044_p0132a11║如來悉知是人、悉見是人，皆得成就不可量、
J19nB044_p0132a12║不可稱、無有邊、不可思議功德。如是人等，則
J19nB044_p0132a13║為荷擔如來阿耨多羅三藐三菩提。何以故？
J19nB044_p0132a14║須菩提！若樂小法者，著我見、人見、眾生見、壽
J19nB044_p0132a15║者見，則於此經不能聽受、讀誦、為人解說。須
J19nB044_p0132a16║菩提！在在處處若有此經，一切世間天、人、阿
J19nB044_p0132a17║脩羅所應供養，當知此處則為是塔，皆應恭
J19nB044_p0132a18║敬、作禮、圍繞，以諸華香而散其處。」
J19nB044_p0132a19║能淨業障分第十六
J19nB044_p0132a20║「復次，須菩提！善男子善女人受持讀誦此經，
J19nB044_p0132a21║若為人輕賤，是人先世罪業應墮惡道，以今
J19nB044_p0132a22║世人輕賤故，先世罪業則為消滅，當得阿耨
J19nB044_p0132a23║多羅三藐三菩提。「須菩提！我念過去無量阿
J19nB044_p0132a24║僧祗劫，於然燈佛前，得值八百四千萬億那
J19nB044_p0132b01║由他諸佛，悉皆供養承事無空過者。若復有
J19nB044_p0132b02║人於後末世，能受持讀誦此經，所得功德，於
J19nB044_p0132b03║我所供養諸佛功德百分不及一，千萬億分
J19nB044_p0132b04║乃至筭數譬喻所不能及。須菩提！若善男子
J19nB044_p0132b05║善女人，於後末世，有受持讀誦此經，所得功
J19nB044_p0132b06║德我若具說者，或有人聞，心則狂亂，狐疑不
J19nB044_p0132b07║信。須菩提！當知是經義不可思議，果報亦不
J19nB044_p0132b08║可思議。」
J19nB044_p0132b09║究竟無我分第十七
J19nB044_p0132b10║爾時，須菩提白佛言：「世尊！善男子善女人發
J19nB044_p0132b11║阿耨多羅三藐三菩提心，云何應住？云何降
J19nB044_p0132b12║伏其心？」佛告須菩提：「善男子善女人發阿耨
J19nB044_p0132b13║多羅三藐三菩提心者，當生如是心：『我應滅
J19nB044_p0132b14║度一切眾生。滅度一切眾生已，而無有一眾
J19nB044_p0132b15║生實滅度者。』何以故？須菩提！若菩薩有我相、
J19nB044_p0132b16║人相、眾生相、壽者相則非菩薩。所以者何？須
J19nB044_p0132b17║菩提！實無有法發阿耨多羅三藐三菩提心
J19nB044_p0132b18║者。須菩提！於意云何？如來於然燈佛所，有法
J19nB044_p0132b19║得阿耨多羅三藐三菩提不？」「不也。世尊！如我
J19nB044_p0132b20║解佛所說義，佛於然燈佛所，無有法得阿耨
J19nB044_p0132b21║多羅三藐三菩提。」佛言：「如是如是！須菩提！實
J19nB044_p0132b22║無有法如來得阿耨多羅三藐三菩提。須菩
J19nB044_p0132b23║提！若有法如來得阿耨多羅三藐三菩提者，
J19nB044_p0132b24║然燈佛則不與我授記：『汝於來世當得作佛，
J19nB044_p0132c01║號釋迦牟尼。』以實無有法得阿耨多羅三藐
J19nB044_p0132c02║三菩提，是故然燈佛與我授記，作是言：『汝於
J19nB044_p0132c03║來世當得作佛，號釋迦牟尼。』何以故？如來者，
J19nB044_p0132c04║即諸法如義。若有人言：『如來得阿耨多羅三
J19nB044_p0132c05║藐三菩提。』須菩提！實無有法，佛得阿耨多羅
J19nB044_p0132c06║三藐三菩提須菩提。如來所得阿耨多羅三
J19nB044_p0132c07║藐三菩提，於是中無實無虛，是故如來說一
J19nB044_p0132c08║切法皆是佛法。須菩提！所言一切法者，即非
J19nB044_p0132c09║一切法，是故名一切法。」「須菩提！譬如人身長
J19nB044_p0132c10║大。」須菩提言：「世尊！如來說人身長大，則為非
J19nB044_p0132c11║大身，是名大身。」「須菩提！菩薩亦如是！若作是
J19nB044_p0132c12║言：『我當滅度無量眾生。』則不名菩薩。何以故？
J19nB044_p0132c13║須菩提！實無有法名為菩薩，是故佛說一切
J19nB044_p0132c14║法無我、無人、無眾生、無壽者。須菩提！若菩薩
J19nB044_p0132c15║作是言：『我當莊嚴佛土。』是不名菩薩。何以故？
J19nB044_p0132c16║如來說莊嚴佛土者，即非莊嚴，是名莊嚴。須
J19nB044_p0132c17║菩提！若菩薩通達無我、法者，如來說名真是
J19nB044_p0132c18║菩薩。」
J19nB044_p0132c19║一體同觀分第十八
J19nB044_p0132c20║「須菩提！於意云何？如來有肉眼不？」「如是。世尊！
J19nB044_p0132c21║如來有肉眼。」「須菩提！於意云何？如來有天眼
J19nB044_p0132c22║不？」「如是。世尊！如來有天眼。」「須菩提！於意云何？
J19nB044_p0132c23║如來有慧眼不？」「如是。世尊！如來有慧眼。」「須菩
J19nB044_p0132c24║提！於意云何？如來有法眼不？」「如是。世尊！如來
J19nB044_p0133a01║有法眼。」「須菩提！於意云何？如來有佛眼不？」「如
J19nB044_p0133a02║是。世尊！如來有佛眼。」「須菩提！於意云何？如恒
J19nB044_p0133a03║河中所有沙，佛說是沙不？」「如是。世尊！如來說
J19nB044_p0133a04║是沙。」「須菩提！於意云何？如一恒河中所有沙
J19nB044_p0133a05║數，如是沙等恒河，是諸恒河所有沙數佛世
J19nB044_p0133a06║界，如是寧為多不？」「甚多。世尊！」佛告須菩提：「爾
J19nB044_p0133a07║所國土中，所有眾生、若干種心，如來悉知。何
J19nB044_p0133a08║以故？如來說諸心，皆為非心，是名為心。所以
J19nB044_p0133a09║者何？須菩提！過去心不可得、現在心不可得、
J19nB044_p0133a10║未來心不可得。」
J19nB044_p0133a11║法界通化分第十九
J19nB044_p0133a12║「須菩提！於意云何？若有人滿三千大千世界
J19nB044_p0133a13║七寶以用布施，是人以是因緣得福多不？」「如
J19nB044_p0133a14║是。世尊！此人以是因緣得福甚多。」「須菩提！若
J19nB044_p0133a15║福德有實，如來不說得福德多；以福德無故，
J19nB044_p0133a16║如來說得福德多。」
J19nB044_p0133a17║離色離相分第二十
J19nB044_p0133a18║「須菩提！於意云何？佛可以具足色身見不？」「不
J19nB044_p0133a19║也。世尊！如來不應以具足色身見。何以故？如
J19nB044_p0133a20║來說具足色身，即非具足色身，是名具足色
J19nB044_p0133a21║身。」「須菩提！於意云何？如來可以具足諸相見
J19nB044_p0133a22║不？」「不也。世尊！如來不應以具足諸相見。何以
J19nB044_p0133a23║故？如來說諸相具足，即非具足，是名諸相具
J19nB044_p0133a24║足。」
J19nB044_p0133b01║非說所說分第二十一
J19nB044_p0133b02║「須菩提！汝勿謂如來作是念：『我當有所說法。』
J19nB044_p0133b03║莫作是念。何以故？若人言如來有所說法，即
J19nB044_p0133b04║為謗佛，不能解我所說故。須菩提！說法者，無
J19nB044_p0133b05║法可說，是名說法。」爾時，慧命須菩提白佛言：
J19nB044_p0133b06║「世尊！頗有眾生於未來世，聞說是法，生信心
J19nB044_p0133b07║不？」佛言：「須菩提！彼非眾生，非不眾生。何以故？
J19nB044_p0133b08║須菩提！眾生眾生者，如來說非眾生，是名眾
J19nB044_p0133b09║生。」
J19nB044_p0133b10║無法可得分第二十二
J19nB044_p0133b11║須菩提白佛言：「世尊！佛得阿耨多羅三藐三
J19nB044_p0133b12║菩提，為無所得耶？」佛言：「如是如是！須菩提！我
J19nB044_p0133b13║於阿耨多羅三藐三菩提，乃至無有少法可
J19nB044_p0133b14║得，是名阿耨多羅三藐三菩提。」
J19nB044_p0133b15║淨心行善分第二十三
J19nB044_p0133b16║「復次，須菩提！是法平等無有高下，是名阿耨
J19nB044_p0133b17║多羅三藐三菩提。以無我、無人、無眾生、無壽
J19nB044_p0133b18║者，修一切善法，則得阿耨多羅三藐三菩提。
J19nB044_p0133b19║須菩提！所言善法者，如來說即非善法，是名
J19nB044_p0133b20║善法。」
J19nB044_p0133b21║福智無比分第二十四
J19nB044_p0133b22║「須菩提！若三千大千世界中所有諸須彌山
J19nB044_p0133b23║王，如是等七寶聚，有人持用布施；若人以此
J19nB044_p0133b24║《般若波羅蜜經》乃至四句偈等受持、讀誦、為
J19nB044_p0133c01║他人說，於前福德百分不及一，百千萬億分
J19nB044_p0133c02║乃至筭數譬喻所不能及。」
J19nB044_p0133c03║化無所化分第二十五
J19nB044_p0133c04║「須菩提！於意云何？汝等勿謂如來作是念：『我
J19nB044_p0133c05║當度眾生。』須菩提！莫作是念。何以故？實無有
J19nB044_p0133c06║眾生如來度者。若有眾生如來度者，如來則
J19nB044_p0133c07║有我、人、眾生、壽者。須菩提！如來說有我者，則
J19nB044_p0133c08║非有我，而凡夫之人以為有我。須菩提！凡夫
J19nB044_p0133c09║者，如來說則非凡夫，是名凡夫。」
J19nB044_p0133c10║法身非相分第二十六
J19nB044_p0133c11║「須菩提！於意云何？可以三十二相觀如來不？」
J19nB044_p0133c12║須菩提言：「如是如是！以三十二相觀如來。」佛
J19nB044_p0133c13║言：「須菩提！若以三十二相觀如來者，轉輪聖
J19nB044_p0133c14║王則是如來。」須菩提白佛言：「世尊！如我解佛
J19nB044_p0133c15║所說義，不應以三十二相觀如來。」爾時世尊
J19nB044_p0133c16║而說偈言：
J19nB044_p0133c17║「若以色見我，以音聲求我，
J19nB044_p0133c18║是人行邪道，不能見如來。」
J19nB044_p0133c19║無斷無滅分第二十七
J19nB044_p0133c20║「須菩提！汝若作是念：『如來不以具足相故得
J19nB044_p0133c21║阿耨多羅三藐三菩提。』須菩提！莫作是念：『如
J19nB044_p0133c22║來不以具足相故得阿耨多羅三藐三菩提。』
J19nB044_p0133c23║須菩提！汝若作是念：『發阿耨多羅三藐三菩
J19nB044_p0133c24║提心者，說諸法斷滅。』莫作是念。何以故？發阿
J19nB044_p0134a01║耨多羅三藐三菩提心者，於法不說斷滅相。」
J19nB044_p0134a02║不受不貪分第二十八
J19nB044_p0134a03║「須菩提！若菩薩以滿恒河沙等世界七寶持
J19nB044_p0134a04║用布施；若復有人知一切法無我，得成於忍，
J19nB044_p0134a05║此菩薩勝前菩薩所得功德。何以故？須菩提！
J19nB044_p0134a06║以諸菩薩不受福德故。」須菩提白佛言：「世尊！
J19nB044_p0134a07║云何菩薩不受福德？」須菩提：「菩薩所作福德，
J19nB044_p0134a08║不應貪著，是故說不受福德。」
J19nB044_p0134a09║威儀寂靜分第二十九
J19nB044_p0134a10║「須菩提！若有人言：『如來若來、若去、若坐、若臥。』
J19nB044_p0134a11║是人不解我所說義。何以故？如來者，無所從
J19nB044_p0134a12║來亦無所去，故名如來。」
J19nB044_p0134a13║一合理相分第三十
J19nB044_p0134a14║「須菩提！若善男子善女人以三千大千世界
J19nB044_p0134a15║碎為微塵，於意云何？是微塵眾寧為多不？」須菩提言：「甚
J19nB044_p0134a16║多。世尊！何以故？若是微塵眾實有者，佛則不
J19nB044_p0134a17║說是微塵眾。所以者何？佛說微塵眾，則非微
J19nB044_p0134a18║塵眾，是名微塵眾。世尊！如來所說三千大千
J19nB044_p0134a19║世界，則非世界，是名世界。何以故？若世界實
J19nB044_p0134a20║有者，則是一合相。如來說一合相，則非一合
J19nB044_p0134a21║相，是名一合相。」「須菩提！一合相者，則是不可
J19nB044_p0134a22║說，但凡夫之人貪著其事。」
J19nB044_p0134a23║知見不生分第三十一
J19nB044_p0134a24║「須菩提！若人言：『佛說我見、人見、眾生見、壽者
J19nB044_p0134b01║見。』須菩提！於意云何？是人解我所說義不？」「不
J19nB044_p0134b02║也。世尊！是人不解如來所說義。何以故？世尊
J19nB044_p0134b03║說我見、人見、眾生見、壽者見，即非我見、人見、
J19nB044_p0134b04║眾生見、壽者見，是名我見、人見、眾生見、壽者
J19nB044_p0134b05║見。」「須菩提！發阿耨多羅三藐三菩提心者，於
J19nB044_p0134b06║一切法，應如是知、如是見、如是信解，不生法
J19nB044_p0134b07║相。須菩提！所言法相者，如來說即非法相，是
J19nB044_p0134b08║名法相。」
J19nB044_p0134b09║應化非真分第三十二
J19nB044_p0134b10║「須菩提！若有人以滿無量阿僧祗世界七寶
J19nB044_p0134b11║持用布施；若有善男子善女人發菩提心者，
J19nB044_p0134b12║持於此經乃至四句偈等，受持、讀誦、為人演
J19nB044_p0134b13║說，其福勝彼。云何為人演說？不取於相，如如
J19nB044_p0134b14║不動。何以故？
J19nB044_p0134b15║「一切有為法，如夢幻泡影，
J19nB044_p0134b16║如露亦如電，應作如是觀。」
J19nB044_p0134b17║佛說是經已，長老須菩提及諸比丘、比丘尼、
J19nB044_p0134b18║優婆塞、優婆夷，一切世間天、人、阿脩羅，聞佛
J19nB044_p0134b19║所說，皆大歡喜，信受奉行。
J19nB044_p0134b20║金剛般若波羅蜜多經（終）
J19nB044_p0134b21║般若無盡藏真言
J19nB044_p0134b22║納謨　薄伽伐帝（一）　缽唎若（惹）（二）　波羅蜜多曳（三）
J19nB044_p0134b23║　恒姪他（四）　唵（五）　紇唎（上革）　地唎（上剔）　室唎（六）
J19nB044_p0134b24║　戍嚕（樹魯）知（底）（七）　三蜜栗知（底）（八）　佛（弼）社曳（九）　莎
J19nB044_p0134c01║訶（十）
J19nB044_p0134c02║回向
J19nB044_p0134c03║稽首三界尊，歸命十方佛。我今發弘願，
J19nB044_p0134c04║持此《金剛經》，上報四重恩，下濟三途苦。
J19nB044_p0134c05║若有見聞者，悉發菩提心，盡此一報身，
J19nB044_p0134c06║同生極樂國。
J19nB044_p0134c07║
J19nB044_p0134c08║
J19nB044_p0134c09║妙法蓮華經觀世音菩薩普門品
J19nB044_p0134c10║爾時無盡意菩薩即從座起，偏袒右肩，合掌
J19nB044_p0134c11║向佛，而作是言：「世尊！觀世音菩薩以何因緣
J19nB044_p0134c12║名觀世音？」佛告無盡意菩薩：「善男子！若有無
J19nB044_p0134c13║量百千萬億眾生受諸苦惱，聞是觀世音菩
J19nB044_p0134c14║薩，一心稱名，觀世音菩薩即時觀其音聲，皆
J19nB044_p0134c15║得解脫。若有持是觀世音菩薩名者，設入大
J19nB044_p0134c16║火，火不能燒，由是菩薩威神力故；若為大水
J19nB044_p0134c17║所漂，稱其名號即得淺處。若有百千萬億眾
J19nB044_p0134c18║生，為求金、銀、琉璃、車渠、瑪瑙、珊瑚、琥珀、真珠
J19nB044_p0134c19║等寶入於大海，假使黑風吹其船舫，飄墮羅
J19nB044_p0134c20║剎鬼國，其中若有乃至一人稱觀世音菩薩
J19nB044_p0134c21║名者，是諸人等皆得解脫羅剎之難。以是因
J19nB044_p0134c22║緣名觀世音！「若復有人臨當被害，稱觀世音
J19nB044_p0134c23║菩薩名者，彼所執刀杖尋段段壞而得解脫。
J19nB044_p0134c24║若三千大千國土，滿中夜叉羅剎欲來惱人，
J19nB044_p0135a01║聞其稱觀世音菩薩名者，是諸惡鬼尚不能
J19nB044_p0135a02║以惡眼視之，況復加害？設復有人，若有罪、若
J19nB044_p0135a03║無罪，杻械、枷鎖檢繫其身，稱觀世音菩薩名
J19nB044_p0135a04║者，皆悉斷壞即得解脫。「若三千大千國土滿
J19nB044_p0135a05║中怨賊，有一商主將諸商人齎持重寶經過
J19nB044_p0135a06║險路，其中一人作是唱言：『諸善男子！勿得恐
J19nB044_p0135a07║怖，汝等應當一心稱觀世音菩薩名號，是菩
J19nB044_p0135a08║薩能以無畏施於眾生。汝等若稱名者，於此
J19nB044_p0135a09║怨賊當得解脫。』眾商人聞，俱發聲言：『南無觀
J19nB044_p0135a10║世音菩薩！』稱其名故，即得解脫。無盡意！觀世
J19nB044_p0135a11║音菩薩摩訶薩威神之力巍巍如是。若有眾
J19nB044_p0135a12║生，多於婬欲，常念恭敬觀世音菩薩！便得離
J19nB044_p0135a13║欲；若多瞋恚，常念恭敬觀世音菩薩！便得離
J19nB044_p0135a14║瞋；若多愚癡，常念恭敬觀世音菩薩！便得離
J19nB044_p0135a15║癡。無盡意！觀世音菩薩有如是等大威神力
J19nB044_p0135a16║多所饒益，是故眾生常應心念。「若有女人，設
J19nB044_p0135a17║欲求男，禮拜供養觀世音菩薩，便生福德智
J19nB044_p0135a18║慧之男；設欲求女，便生端正有相之女，宿植
J19nB044_p0135a19║德本，眾人愛敬。無盡意！觀世音菩薩有如是
J19nB044_p0135a20║力。若有眾生恭敬禮拜觀世音菩薩，福不唐
J19nB044_p0135a21║捐，是故眾生皆應受持觀世音菩薩名號。「無
J19nB044_p0135a22║盡意！若有人受持六十二億恒河沙菩薩名
J19nB044_p0135a23║字，復盡形供養飲食、衣服、臥具、醫藥，於汝意
J19nB044_p0135a24║云何？是善男子善女人功德多不？」無盡意言：
J19nB044_p0135b01║「甚多。世尊！」佛言：「若復有人受持觀世音菩薩
J19nB044_p0135b02║名號，乃至一時禮拜供養，是二人福正等無
J19nB044_p0135b03║異，於百千萬億劫不可窮盡。無盡意！受持觀
J19nB044_p0135b04║世音菩薩名號，得如是無量無邊福德之利。」
J19nB044_p0135b05║無盡意菩薩白佛言：「世尊！觀世音菩薩云何
J19nB044_p0135b06║遊此娑婆世界？云何而為眾生說法？方便之
J19nB044_p0135b07║力，其事云何？」佛告無盡意菩薩：「善男子！若有
J19nB044_p0135b08║國土眾生，應以佛身得度者，觀世音菩薩即
J19nB044_p0135b09║現佛身而為說法；應以辟支佛身得度者，即
J19nB044_p0135b10║現辟支佛身而為說法；應以聲聞身得度者，
J19nB044_p0135b11║即現聲聞身而為說法；應以梵王身得度者，
J19nB044_p0135b12║即現梵王身而為說法；應以帝釋身得度者，
J19nB044_p0135b13║即現帝釋身而為說法；應以自在天身得度
J19nB044_p0135b14║者，即現自在天身而為說法；應以大自在天
J19nB044_p0135b15║身得度者，即現大自在天身而為說法；應以
J19nB044_p0135b16║天大將軍身得度者，即現天大將軍身而為
J19nB044_p0135b17║說法；應以毘沙門身得度者，即現毘沙門身
J19nB044_p0135b18║而為說法；應以小王身得度者，即現小王身
J19nB044_p0135b19║而為說法；應以長者身得度者，即現長者身
J19nB044_p0135b20║而為說法；應以居士身得度者，即現居士身
J19nB044_p0135b21║而為說法；應以宰官身得度者，即現宰官身
J19nB044_p0135b22║而為說法；應以婆羅門身得度者，即現婆羅
J19nB044_p0135b23║門身而為說法；應以比丘比丘尼、優婆塞優
J19nB044_p0135b24║婆夷身得度者，即現比丘比丘尼、優婆塞優
J19nB044_p0135c01║婆夷身而為說法；應以長者居士、宰官、婆羅
J19nB044_p0135c02║門、婦女身得度者，即現婦女身而為說法；應
J19nB044_p0135c03║以童男童女身得度者，即現童男童女身而
J19nB044_p0135c04║為說法；應以天龍、夜叉、乾闥婆、阿脩羅、迦樓
J19nB044_p0135c05║羅、緊那羅、摩睺羅伽、人非人等身得度者，即
J19nB044_p0135c06║皆現之而為說法；應以執金剛神得度者，即
J19nB044_p0135c07║現執金剛神而為說法。無盡意！是觀世音菩
J19nB044_p0135c08║薩成就如是功德，以種種形遊諸國土度脫
J19nB044_p0135c09║眾生，是故汝等應當一心供養觀世音菩薩！
J19nB044_p0135c10║是觀世音菩薩摩訶薩，於怖畏急難之中能
J19nB044_p0135c11║施無畏，是故此娑婆世界皆號之為施無畏
J19nB044_p0135c12║者。」無盡意菩薩白佛言：「世尊！我今當供養觀
J19nB044_p0135c13║世音菩薩！」即解頸眾寶珠瓔珞，價直百千兩
J19nB044_p0135c14║金而以與之，作是言：「仁者！受此法施珍寶瓔
J19nB044_p0135c15║珞。」時，觀世音菩薩不肯受之。無盡意復白觀
J19nB044_p0135c16║世音菩薩言：「仁者！愍我等故受此瓔珞。」爾時，
J19nB044_p0135c17║佛告觀世音菩薩：「當愍此無盡意菩薩及四
J19nB044_p0135c18║眾、天、龍、夜叉、乾闥婆、阿脩羅、迦樓羅、緊那羅、
J19nB044_p0135c19║摩睺羅伽、人非人等故，受是瓔珞。」即時觀世
J19nB044_p0135c20║音菩薩愍諸四眾及於天、龍、人非人等，受其
J19nB044_p0135c21║瓔珞，分作二分，一分奉釋迦牟尼佛，一分奉
J19nB044_p0135c22║多寶佛塔。「無盡意！觀世音菩薩有如是自在
J19nB044_p0135c23║神力遊於娑婆世界。」爾時，無盡意菩薩以偈
J19nB044_p0135c24║問曰：
J19nB044_p0136a01║「世尊妙相具，我今重問彼，佛子何因緣，
J19nB044_p0136a02║名為觀世音？具足妙相尊，偈答無盡意：
J19nB044_p0136a03║汝聽觀世行，善應諸方所。弘誓深如海，
J19nB044_p0136a04║歷劫不思議；侍多千億佛，發大清淨願。
J19nB044_p0136a05║我為汝略說，聞名及見身，心念不空過，
J19nB044_p0136a06║能滅諸有苦。假使興害意，推落大火坑；
J19nB044_p0136a07║念彼觀音力，火坑變成池。或漂流巨海，
J19nB044_p0136a08║龍魚諸鬼難；念彼觀音力，波浪不能沒。
J19nB044_p0136a09║或在須彌峰，為人所推墮；念彼觀音力，
J19nB044_p0136a10║如日虛空住。或彼惡人逐，墮落金剛山；
J19nB044_p0136a11║念彼觀音力，不能損一毛。或值怨賊遶，
J19nB044_p0136a12║各執刀加害；念彼觀音力，咸即起慈心。
J19nB044_p0136a13║或遭王難苦，臨刑欲壽終；念彼觀音力，
J19nB044_p0136a14║刀尋段段壞。或囚禁枷鎖，手足被杻械；
J19nB044_p0136a15║念彼觀音力，釋然得解脫。咒咀諸毒藥，
J19nB044_p0136a16║所欲害身者；念彼觀音力，還著於本人。
J19nB044_p0136a17║或遇惡羅剎，毒龍諸鬼等；念彼觀音力，
J19nB044_p0136a18║時悉不敢害。若惡獸圍遶，利牙爪可怖；
J19nB044_p0136a19║念彼觀音力，疾走無邊方。蚖蛇及蝮蝎，
J19nB044_p0136a20║氣毒煙火然；念彼觀音力，尋聲自迴去。
J19nB044_p0136a21║雲雷鼓掣電，降雹澍大雨；念彼觀音力，
J19nB044_p0136a22║應時得消散。眾生被困厄，無量苦逼身；
J19nB044_p0136a23║觀音妙智力，能救世間苦。具足神通力，
J19nB044_p0136a24║廣修智方便；十方諸國土，無剎不現身。
J19nB044_p0136b01║種種諸惡趣，地獄鬼畜生；生老病死苦，
J19nB044_p0136b02║以漸悉令滅。真觀清淨觀，廣大智慧觀；
J19nB044_p0136b03║悲觀及慈觀，常願常瞻仰。無垢清淨光，
J19nB044_p0136b04║慧日破諸闇；能伏災風火，普明照世間。
J19nB044_p0136b05║悲體戒雷震，慈意妙大雲；澍甘露法雨，
J19nB044_p0136b06║滅除煩惱燄。諍訟經官處，怖畏軍陣中；
J19nB044_p0136b07║念彼觀音力，眾怨悉退散。妙音觀世音，
J19nB044_p0136b08║梵音海潮音；勝彼世間音，是故須常念。
J19nB044_p0136b09║念念不生疑，觀世音淨聖；於苦惱死厄，
J19nB044_p0136b10║能為作依怙。具一切功德，慈眼視眾生；
J19nB044_p0136b11║福聚海無量，是故應頂禮。」
J19nB044_p0136b12║爾時持地菩薩即從座起，前白佛言：「世尊！若
J19nB044_p0136b13║有眾生聞是觀世音菩薩品自在之業，普門
J19nB044_p0136b14║示現神通力者，當知是人功德不少。」佛說是
J19nB044_p0136b15║〈普門品〉時，眾中八萬四千眾生皆發無等等
J19nB044_p0136b16║阿耨多羅三藐三菩提心。
J19nB044_p0136b17║妙法蓮華經觀世音菩薩普門品
J19nB044_p0136b18║真言曰：
J19nB044_p0136b19║唵哆唎哆唎咄哆唎咄咄哆唎莎訶
J19nB044_p0136b20║
J19nB044_p0136b21║
J19nB044_p0136b22║
J19nB044_p0136b23║
J19nB044_p0136b24║
J19nB044_p0136c01║藥師琉璃光如來本願功德經
J19nB044_p0136c02║唐三藏法師玄奘奉　詔譯
J19nB044_p0136c03║如是我聞：一時薄伽梵遊化諸國，至廣嚴城，
J19nB044_p0136c04║住樂音樹下，與大苾芻眾八千人俱，菩薩摩
J19nB044_p0136c05║訶薩三萬六千，及國王大臣、婆羅門、居士、天
J19nB044_p0136c06║龍八部、人非人等無量大眾，恭敬圍繞而為
J19nB044_p0136c07║說法。爾時，曼殊室利法王子承佛威神從座
J19nB044_p0136c08║而起，偏袒一肩右膝著地，向薄伽梵曲躬合
J19nB044_p0136c09║掌白言：「世尊！惟願演說如是相類諸佛名號，
J19nB044_p0136c10║及本大願殊勝功德，令諸聞者業障消除，為
J19nB044_p0136c11║欲利樂像法轉時諸有情故。」
J19nB044_p0136c12║爾時，世尊讚曼殊室利童子言：「善哉善哉！曼
J19nB044_p0136c13║殊室利！汝以大悲勸請我說諸佛名號、本願
J19nB044_p0136c14║功德，為拔業障所纏有情，利益安樂像法轉
J19nB044_p0136c15║時諸有情故。汝今諦聽，極善思惟，當為汝說。」
J19nB044_p0136c16║曼殊室利言：「唯然願說，我等樂聞。」
J19nB044_p0136c17║佛告曼殊室利：「東方去此過十殑伽沙等佛
J19nB044_p0136c18║土，有世界名淨琉璃，佛號藥師琉璃光如來、
J19nB044_p0136c19║應、正等覺、明行圓滿、善逝、世間解、無上士、調
J19nB044_p0136c20║御丈夫、天人師、佛、薄伽梵。曼殊室利！彼世尊
J19nB044_p0136c21║藥師琉璃光如來本行菩薩道時，發十二大
J19nB044_p0136c22║願，令諸有情所求皆得。
J19nB044_p0136c23║「第一大願：願我來世得阿耨多羅三藐三菩
J19nB044_p0136c24║提時，自身光明熾然照耀無量無數無邊世
J19nB044_p0137a01║界，以三十二大丈夫相、八十隨形莊嚴其身，
J19nB044_p0137a02║令一切有情如我無異。
J19nB044_p0137a03║「第二大願：願我來世得菩提時，身如琉璃，內
J19nB044_p0137a04║外明徹淨無瑕穢，光明廣大功德巍巍，身善
J19nB044_p0137a05║安住，燄網莊嚴過於日月，幽冥眾生悉蒙開
J19nB044_p0137a06║曉，隨意所趣作諸事業。
J19nB044_p0137a07║「第三大願：願我來世得菩提時，以無量無邊
J19nB044_p0137a08║智慧方便，令諸有情皆得無盡所受用物，莫
J19nB044_p0137a09║令眾生有所乏少。
J19nB044_p0137a10║「第四大願：願我來世得菩提時，若諸有情行
J19nB044_p0137a11║邪道者，悉令安住菩提道中；若行聲聞、獨覺
J19nB044_p0137a12║乘者，皆以大乘而安立之。
J19nB044_p0137a13║「第五大願：願我來世得菩提時，若有無量無
J19nB044_p0137a14║邊有情，於我法中修行梵行，一切皆令得不
J19nB044_p0137a15║缺戒，具三聚戒。設有毀犯，聞我名已還得清
J19nB044_p0137a16║淨，不墮惡趣。
J19nB044_p0137a17║「第六大願：願我來世得菩提時，若諸有情其
J19nB044_p0137a18║身下劣，諸根不具，醜陋、頑愚、盲聾、瘖啞、攣躄
J19nB044_p0137a19║背僂、白癩、顛狂，種種病苦。聞我名已，一切皆
J19nB044_p0137a20║得端正黠慧、諸根完具，無諸疾苦。
J19nB044_p0137a21║「第七大願：願我來世得菩提時，若諸有情眾
J19nB044_p0137a22║病逼切，無救無歸，無醫無藥，無親無家，貧窮
J19nB044_p0137a23║多苦，我之名號一經其耳，眾病悉除身心安
J19nB044_p0137a24║樂，家屬資具悉皆豐足，乃至證得無上菩提。
J19nB044_p0137b01║「第八大願：願我來世得菩提時，若有女人為
J19nB044_p0137b02║女百惡之所逼惱，極生厭離願捨女身，聞我
J19nB044_p0137b03║名已，一切皆得轉女成男具丈夫相，乃至證
J19nB044_p0137b04║得無上菩提。
J19nB044_p0137b05║「第九大願：願我來世得菩提時，令諸有情出
J19nB044_p0137b06║魔罥網，解脫一切外道纏縛；若墮種種惡見
J19nB044_p0137b07║稠林，皆當引攝，置於正見，漸令修習諸菩薩
J19nB044_p0137b08║行，速證無上正等菩提。
J19nB044_p0137b09║「第十大願：願我來世得菩提時，若諸有情王
J19nB044_p0137b10║法所加，縛錄鞭撻，繫閉牢獄，或當刑戮及餘
J19nB044_p0137b11║無量災難陵辱，悲愁煎逼，身心受苦，若聞我
J19nB044_p0137b12║名，以我福德威神力故，皆得解脫一切憂苦。
J19nB044_p0137b13║「第十一大願：願我來世得菩提時，若諸有情
J19nB044_p0137b14║飢渴所惱，為求食故造諸惡業，得聞我名專
J19nB044_p0137b15║念受持，我當先以上妙飲食飽足其身，後以
J19nB044_p0137b16║法味畢竟安樂而建立之。
J19nB044_p0137b17║「第十二大願：願我來世得菩提時，若諸有情
J19nB044_p0137b18║貧無衣服，蚊虻寒熱，晝夜逼惱，若聞我名專
J19nB044_p0137b19║念受持，如其所好即得種種上妙衣服，亦得
J19nB044_p0137b20║一切寶莊嚴具，華鬘、塗香，鼓樂眾伎，隨心所
J19nB044_p0137b21║翫皆令滿足。「曼殊室利！是為彼世尊藥師琉
J19nB044_p0137b22║璃光如來、應、正等覺，行菩薩道時所發十二
J19nB044_p0137b23║微妙上願。
J19nB044_p0137b24║「復次，曼殊室利！彼世尊藥師琉璃光如來行
J19nB044_p0137c01║菩薩道時所發大願，及彼佛土功德莊嚴，我
J19nB044_p0137c02║若一劫若一劫餘說不能盡。然彼國土一向
J19nB044_p0137c03║清淨，無有女人亦無惡趣及苦音聲。琉璃為
J19nB044_p0137c04║地，金繩界道，城闕、宮閣、軒窗、羅網皆七寶成，
J19nB044_p0137c05║亦如西方極樂世界，功德莊嚴等無差別。「於
J19nB044_p0137c06║其國中有二菩薩摩訶薩：一名日光遍照、二
J19nB044_p0137c07║名月光遍照。是彼無量無數菩薩眾之上首，
J19nB044_p0137c08║次補佛處，悉能持彼世尊藥師琉璃光如來
J19nB044_p0137c09║正法寶藏。是故曼殊室利！諸有信心善男子
J19nB044_p0137c10║善女人等！應當願生彼佛世界。」
J19nB044_p0137c11║爾時，世尊復告曼殊室利童子言：「曼殊室利！
J19nB044_p0137c12║有諸眾生不識善惡，惟懷貪吝，不知布施及
J19nB044_p0137c13║施果報，愚癡無智，闕於信根，多聚財寶，勤加
J19nB044_p0137c14║守護。見乞者來其心不喜，設不獲已而行施
J19nB044_p0137c15║時，如割身肉，深生痛惜。復有無量慳貪有情，
J19nB044_p0137c16║積集資財，於其自身尚不受用，何況能與父
J19nB044_p0137c17║母、妻子、奴婢作使及來乞者？彼諸有情從此
J19nB044_p0137c18║命終，生餓鬼界或旁生趣。由昔人間曾得暫
J19nB044_p0137c19║聞藥師琉璃光如來名故，今在惡趣暫得憶
J19nB044_p0137c20║念彼如來名。即於念時，從彼處沒，還生人中，
J19nB044_p0137c21║得宿命念、畏惡趣苦、不樂欲樂、好行惠施、讚
J19nB044_p0137c22║歎施者，一切所有悉無貪惜，漸次尚能以頭
J19nB044_p0137c23║目、手足、血肉身分施來求者，況餘財物？
J19nB044_p0137c24║「復次，曼殊室利！若諸有情，雖於如來受諸學
J19nB044_p0138a01║處而破尸羅；有雖不破尸羅而破軌則；有於
J19nB044_p0138a02║尸羅、軌則雖得不壞，然毀正見；有雖不毀正
J19nB044_p0138a03║見而棄多聞，於佛所說契經深義不能解了；
J19nB044_p0138a04║有雖多聞而增上慢，由增上慢覆蔽心故，自
J19nB044_p0138a05║是非他，嫌謗正法，為魔伴黨。如是愚人自行
J19nB044_p0138a06║邪見，復令無量俱胝有情墮大險坑。此諸有
J19nB044_p0138a07║情應於地獄、旁生、鬼趣，流轉無窮。若得聞此
J19nB044_p0138a08║藥師琉璃光如來名號，便捨惡行，修諸善法，
J19nB044_p0138a09║不墮惡趣。設有不能捨諸惡行修行善法墮
J19nB044_p0138a10║惡趣者，以彼如來本願威力，令其現前暫聞
J19nB044_p0138a11║名號，從彼命終還生人趣、得正見精進，善調
J19nB044_p0138a12║意樂，便能捨家趣於非家，如來法中受持學
J19nB044_p0138a13║處無有毀犯、正見多聞、解甚深義、離增上慢、
J19nB044_p0138a14║不謗正法、不為魔伴，漸次修行諸菩薩行，速
J19nB044_p0138a15║得圓滿。
J19nB044_p0138a16║「復次，曼殊室利！若諸有情慳貪、嫉妒、自讚毀
J19nB044_p0138a17║他，當墮三惡趣中，無量千歲受諸劇苦。受劇
J19nB044_p0138a18║苦已，從彼命終來生人間作牛、馬、駝、驢，恒被
J19nB044_p0138a19║鞭撻、饑渴逼惱，又常負重隨路而行；或得為
J19nB044_p0138a20║人，生居下賤，作人奴婢，受他驅役，恒不自在。
J19nB044_p0138a21║若昔人中曾聞世尊藥師琉璃光如來名號，
J19nB044_p0138a22║由此善因，今復憶念，至心歸依。以佛神力眾
J19nB044_p0138a23║苦解脫、諸根聰利、智慧多聞、恒求勝法、常遇
J19nB044_p0138a24║善友、永斷魔罥、破無明㲉、竭煩惱河、解脫一
J19nB044_p0138b01║切生老病死憂愁苦惱。
J19nB044_p0138b02║「復次，曼殊室利！若諸有情，好喜乖離更相鬥
J19nB044_p0138b03║訟，惱亂自他，以身、語、意造作增長種種惡業；
J19nB044_p0138b04║展轉常為不饒益事，互相謀害；告召山林、樹
J19nB044_p0138b05║塚等神；殺諸眾生取其血肉祭祀藥叉、羅剎
J19nB044_p0138b06║娑等；書怨人名，作其形像，以惡咒術而咒詛
J19nB044_p0138b07║之；厭魅蠱道，咒起屍鬼，令斷彼命及壞其身。
J19nB044_p0138b08║是諸有情，若得聞此藥師琉璃光如來名號，
J19nB044_p0138b09║彼諸惡事悉不能害，一切展轉皆起慈心，利
J19nB044_p0138b10║益安樂，無損惱意及嫌恨心，各各歡悅，於自
J19nB044_p0138b11║所受生於喜足，不相侵陵互為饒益。
J19nB044_p0138b12║「復次，曼殊室利！若有四眾：苾芻、苾芻尼、鄔波
J19nB044_p0138b13║索迦、鄔波斯迦，及餘淨信善男子善女人等，
J19nB044_p0138b14║有能受持八分齊戒，或經一年、或復三月受
J19nB044_p0138b15║持學處，以此善根願生西方極樂世界無量
J19nB044_p0138b16║壽佛所聽聞正法而未定者，若聞世尊藥師
J19nB044_p0138b17║琉璃光如來名號，臨命終時，有八大菩薩，其
J19nB044_p0138b18║名曰：文殊師利菩薩、觀世音菩薩、得大勢菩
J19nB044_p0138b19║薩、無盡意菩薩、寶檀華菩薩、藥王菩薩、藥上
J19nB044_p0138b20║菩薩、彌勒菩薩，是八大菩薩乘空而來，示其
J19nB044_p0138b21║道路，即於彼界種種雜色眾寶華中，自然化
J19nB044_p0138b22║生。或有因此生於天上，雖生天上而本善根
J19nB044_p0138b23║亦未窮盡，不復更生諸餘惡趣，天上壽盡還
J19nB044_p0138b24║生人間，或為輪王，統攝四洲，威德自在，安立
J19nB044_p0138c01║無量百千有情於十善道；或生剎帝利、婆羅
J19nB044_p0138c02║門、居士大家，多饒財寶倉庫盈溢，形相端正
J19nB044_p0138c03║眷屬具足，聰明智慧、勇健威猛如大力士；若
J19nB044_p0138c04║是女人，得聞世尊藥師琉璃光如來名號，至
J19nB044_p0138c05║心受持，於後不復更受女身。
J19nB044_p0138c06║「復次，曼殊室利！彼藥師琉璃光如來得菩提
J19nB044_p0138c07║時，由本願力，觀諸有情遇眾病苦，瘐癵、乾消、
J19nB044_p0138c08║黃熱等病，或被厭魅、蠱毒所中；或復短命；或
J19nB044_p0138c09║時橫死，欲令是等病苦消除所求願滿。時彼
J19nB044_p0138c10║世尊入三摩地，名曰除滅一切眾生苦惱。既
J19nB044_p0138c11║入定已，於肉髻中出大光明，光中演說大陀
J19nB044_p0138c12║羅尼曰：
J19nB044_p0138c13║「南謨　薄伽伐帝　鞞殺社　窶嚕　薜琉璃　缽
J19nB044_p0138c14║喇婆　喝囉闍也　呾陀揭多邪　阿囉喝帝
J19nB044_p0138c15║　三藐三勃陀邪　怛姪陀　唵　鞞殺逝
J19nB044_p0138c16║　鞞殺逝　鞞殺社　三沒揭帝　莎訶」
J19nB044_p0138c17║「爾時，光中說此咒已，大地震動，放大光明，一
J19nB044_p0138c18║切眾生病苦皆除受安隱樂。「曼殊室利！若見
J19nB044_p0138c19║男子女人有病苦者，應當一心為彼病人常
J19nB044_p0138c20║清淨澡漱，或食、或藥、或無蟲水，咒一百八遍
J19nB044_p0138c21║與彼服食，所有病苦悉皆消滅。若有所求，至
J19nB044_p0138c22║心念誦，皆得如是無病延年；命終之後生彼
J19nB044_p0138c23║世界，得不退轉乃至菩提。是故曼殊室利！若
J19nB044_p0138c24║有男子女人，於彼藥師琉璃光如來至心慇
J19nB044_p0139a01║重恭敬供養者，常持此咒勿令廢忘。
J19nB044_p0139a02║「復次，曼殊室利！若有淨信男子女人，得聞藥
J19nB044_p0139a03║師琉璃光如來、應、正等覺所有名號，聞已誦
J19nB044_p0139a04║持，晨嚼齒木，澡漱清淨，以諸香華、燒香、塗香、
J19nB044_p0139a05║作眾伎樂供養形像。於此經典若自書、若教
J19nB044_p0139a06║人書，一心受持，聽聞其義，於彼法師應修供
J19nB044_p0139a07║養，一切所有資身之具悉皆施與，勿令乏少。
J19nB044_p0139a08║如是便蒙諸佛護念，所求願滿，乃至菩提。」
J19nB044_p0139a09║爾時，曼殊室利童子白佛言：「世尊！我當誓於
J19nB044_p0139a10║像法轉時，以種種方便，令諸淨信善男子善
J19nB044_p0139a11║女人等，得聞世尊藥師琉璃光如來名號，乃
J19nB044_p0139a12║至睡中亦以佛名覺悟其耳。世尊！若於此經
J19nB044_p0139a13║受持讀誦，或復為他演說、開示，若自書、若教
J19nB044_p0139a14║人書，恭敬尊重。以種種華香、塗香、粖香、燒香、
J19nB044_p0139a15║華鬘、瓔珞，幡蓋、伎樂而為供養；以五色綵作
J19nB044_p0139a16║囊盛之，掃灑淨處，敷設高座，而用安處。爾時，
J19nB044_p0139a17║四大天王與其眷屬，及餘無量百千天眾，皆
J19nB044_p0139a18║詣其所供養守護。世尊！若此經寶流行之處，
J19nB044_p0139a19║有能受持，以彼世尊藥師琉璃光如來本願
J19nB044_p0139a20║功德及聞名號，當知是處無復橫死，亦復不
J19nB044_p0139a21║為諸惡鬼神奪其精氣；設已奪者還得如故，
J19nB044_p0139a22║身心安樂。」佛告曼殊室利：「如是如是！如汝所
J19nB044_p0139a23║說。曼殊室利！若有淨信善男子善女人等，欲
J19nB044_p0139a24║供養彼世尊藥師琉璃光如來者，應先造立
J19nB044_p0139b01║彼佛形像，敷清淨座而安處之；散種種華，燒
J19nB044_p0139b02║種種香，以種種幢幡，莊嚴其處；七日七夜受
J19nB044_p0139b03║八分齋戒，食清淨食，澡浴香潔，著清淨衣；應
J19nB044_p0139b04║生無垢濁心、無怒害心，於一切有情起利益
J19nB044_p0139b05║安樂，慈、悲、喜、捨平等之心，鼓樂歌讚，右遶佛
J19nB044_p0139b06║像。復應念彼如來本願功德，讀誦此經，思惟
J19nB044_p0139b07║其義，演說開示，隨所樂求一切皆遂：求長壽
J19nB044_p0139b08║得長壽、求富饒得富饒、求官位得官位、求男
J19nB044_p0139b09║女得男女。「若復有人忽得惡夢，見諸惡相：或
J19nB044_p0139b10║怪鳥來集、或於住處百怪出現。此人若以眾
J19nB044_p0139b11║妙資具，恭敬供養彼世尊藥師琉璃光如來
J19nB044_p0139b12║者，惡夢惡相諸不吉祥，皆悉隱沒不能為患。
J19nB044_p0139b13║或有水、火、刀、毒、懸險、惡象、師子、虎、狼、熊、羆、毒
J19nB044_p0139b14║蛇、惡蝎、蜈蚣、蛐蜒、蚊、虻等怖，若能至心憶念
J19nB044_p0139b15║彼佛，恭敬供養，一切怖畏皆得解脫。若他國
J19nB044_p0139b16║侵擾、盜賊反亂，憶念恭敬彼如來者，亦皆解
J19nB044_p0139b17║脫。
J19nB044_p0139b18║「復次，曼殊室利！若有淨信善男子善女人等，
J19nB044_p0139b19║乃至盡形不事餘天，唯當一心歸佛、法、僧，受
J19nB044_p0139b20║持禁戒：若五戒、十戒、菩薩四百戒、苾芻二百
J19nB044_p0139b21║五十戒、苾芻尼五百戒。於所受中或有毀犯，
J19nB044_p0139b22║怖墮惡趣，若能專念彼佛名號，恭敬供養者，
J19nB044_p0139b23║必定不受三惡趣生。或有女人臨當產時，受
J19nB044_p0139b24║於極苦，若能至心稱名，禮讚恭敬供養彼如
J19nB044_p0139c01║來者，眾苦皆除。所生之子，身分具足，形色端
J19nB044_p0139c02║正，見者歡喜，利根聰明，安隱少病，無有非人
J19nB044_p0139c03║奪其精氣。」
J19nB044_p0139c04║爾時，世尊告阿難言：「如我稱揚彼世尊藥師
J19nB044_p0139c05║琉璃光如來所有功德，此是諸佛甚深行處
J19nB044_p0139c06║難可解了。汝為信不？」阿難白言：「大德世尊！我
J19nB044_p0139c07║於如來所說契經不生疑惑。所以者何？一切
J19nB044_p0139c08║如來身、語、意業無不清淨。世尊！此日月輪可
J19nB044_p0139c09║令墮落、妙高山王可使傾動，諸佛所言無有
J19nB044_p0139c10║異也。世尊！有諸眾生信根不具，聞說諸佛甚
J19nB044_p0139c11║深行處，作是思惟：『云何但念藥師琉璃光如
J19nB044_p0139c12║來一佛名號，便獲爾所功德勝利？』由此不信，
J19nB044_p0139c13║返生誹謗，彼於長夜，失大利樂，墮諸惡趣，流
J19nB044_p0139c14║轉無窮。」佛告阿難：「是諸有情，若聞世尊藥師
J19nB044_p0139c15║琉璃光如來名號，至心受持不生疑惑，墮惡
J19nB044_p0139c16║趣者無有是處。阿難！此是諸佛甚深所行，難
J19nB044_p0139c17║可信解，汝今能受，當知皆是如來威力。阿難！
J19nB044_p0139c18║一切聲聞、獨覺及未登地諸菩薩等，皆悉不
J19nB044_p0139c19║能如實信解，唯除一生所繫菩薩。阿難！人身
J19nB044_p0139c20║難得；於三寶中信敬尊重亦難；可得聞世尊
J19nB044_p0139c21║藥師琉璃光如來名號復難。於是阿難！彼藥
J19nB044_p0139c22║師琉璃光如來無量菩薩行、無量善巧方便、
J19nB044_p0139c23║無量廣大願，我若一劫若一劫餘而廣說者，
J19nB044_p0139c24║劫可速盡，彼佛行願善巧方便無有盡也。」
J19nB044_p0140a01║爾時，眾中有一菩薩摩訶薩名曰救脫，即從
J19nB044_p0140a02║座起，偏袒右肩，右膝著地，曲躬合掌而白佛
J19nB044_p0140a03║言：「大德世尊！像法轉時，有諸眾生為種種患
J19nB044_p0140a04║之所困厄，長病羸瘦不能飲食，喉唇乾燥，見
J19nB044_p0140a05║諸方暗，死相現前，父母親屬、朋友知識啼泣
J19nB044_p0140a06║圍遶。然彼自身臥在本處，見琰魔使引其神
J19nB044_p0140a07║識至於琰魔法王之前。然諸有情有俱生神，
J19nB044_p0140a08║隨其所作，若罪若福皆具書之，盡持授與琰
J19nB044_p0140a09║魔法王。爾時彼王推問其人，計算所作，隨其
J19nB044_p0140a10║罪福而處斷之。時彼病人親屬知識，若能為
J19nB044_p0140a11║彼歸依世尊藥師琉璃光如來！請諸眾僧轉
J19nB044_p0140a12║讀此經，然七層之燈，懸五色續命神旛，或有
J19nB044_p0140a13║是處彼識得還，如在夢中明了自見。或經七
J19nB044_p0140a14║日、或二十一日、或三十五日、或四十九日，彼
J19nB044_p0140a15║識還時如從夢覺，皆自憶知善不善業所得
J19nB044_p0140a16║果報。由自證見業果報故，乃至命難亦不造
J19nB044_p0140a17║作諸惡之業。是故淨信善男子善女人等，皆
J19nB044_p0140a18║應受持藥師琉璃光如來名號，隨力所能，恭
J19nB044_p0140a19║敬供養。」爾時阿難問救脫菩薩曰：「善男子！應
J19nB044_p0140a20║云何恭敬供養彼世尊藥師琉璃光如來？續
J19nB044_p0140a21║命幡燈復云何造？」救脫菩薩言：「大德！若有病
J19nB044_p0140a22║人欲脫病苦，當為其人七日七夜受持八分
J19nB044_p0140a23║齋戒，應以飲食及餘資具隨力所辦，供養苾
J19nB044_p0140a24║芻僧，晝夜六時禮拜行道，供養彼世尊藥師
J19nB044_p0140b01║琉璃光如來！讀誦此經四十九遍，然四十九
J19nB044_p0140b02║燈，造彼如來形像七軀。一一像前各置七燈，
J19nB044_p0140b03║一一燈量大如車輪，乃至四十九日光明不
J19nB044_p0140b04║絕。造五色綵幡，長四十九搩手，應放雜類眾
J19nB044_p0140b05║生至四十九，可得過度危厄之難，不為諸橫
J19nB044_p0140b06║惡鬼所持。
J19nB044_p0140b07║「復次阿難！若剎帝利灌頂王等災難起時，所
J19nB044_p0140b08║謂人眾疾疫難、他國侵逼難、自界叛逆難、星
J19nB044_p0140b09║宿變怪難、日月薄蝕難、非時風雨難、過時不
J19nB044_p0140b10║雨難。彼剎帝利灌頂王等，爾時應於一切有
J19nB044_p0140b11║情起慈悲心，赦諸繫閉，依前所說供養之法，
J19nB044_p0140b12║供養彼世尊藥師琉璃光如來！由此善根及
J19nB044_p0140b13║彼如來本願力故，令其國界即得安隱，風雨
J19nB044_p0140b14║順時穀稼成熟，一切有情無病歡樂，於其國
J19nB044_p0140b15║中無有暴惡藥叉等神惱有情者，一切惡相
J19nB044_p0140b16║皆即隱沒，而剎帝利灌頂王等壽命色力、無
J19nB044_p0140b17║病自在皆得增益。阿難！若帝后、妃主、儲君、王
J19nB044_p0140b18║子、大臣、輔相、中宮、婇女、百官、黎庶為病所苦
J19nB044_p0140b19║及餘厄難，亦應造立五色神幡，然燈續明放
J19nB044_p0140b20║諸生命，散雜色華燒眾名香，病得除愈眾難
J19nB044_p0140b21║解脫。」爾時阿難問救脫菩薩言：「善男子！云何
J19nB044_p0140b22║已盡之命而可增益？」救脫菩薩言：「大德！汝豈
J19nB044_p0140b23║不聞如來說有九橫死耶？是故勸造續命幡
J19nB044_p0140b24║燈修諸福德，以修福故，盡其壽命不經苦患。」
J19nB044_p0140c01║阿難問言：「九橫云何？」救脫菩薩言：「若諸有情
J19nB044_p0140c02║得病雖輕，然無醫藥及看病者，設復遇醫授
J19nB044_p0140c03║以非藥，實不應死而便橫死；又信世間邪魔
J19nB044_p0140c04║外道、妖孽之師妄說禍福，便生恐動，心不自
J19nB044_p0140c05║正，卜問覓禍，殺種種眾生，解奏神明，呼諸魍
J19nB044_p0140c06║魎，請乞福祐，欲冀延年，終不能得；愚癡迷惑
J19nB044_p0140c07║信邪倒見，遂令橫死，入於地獄，無有出期，是
J19nB044_p0140c08║名初橫。二者橫被王法之所誅戮。三者畋獵
J19nB044_p0140c09║嬉戲耽婬嗜酒放逸無度，橫為非人奪其精
J19nB044_p0140c10║氣。四者橫為火焚。五者橫為水溺。六者橫為
J19nB044_p0140c11║種種惡獸所噉。七者橫墮山崖。八者橫為毒
J19nB044_p0140c12║藥厭禱咒咀，起屍鬼等之所中害。九者飢渴
J19nB044_p0140c13║所困不得飲食而便橫死。是為如來略說橫
J19nB044_p0140c14║死有此九種，其餘復有無量諸橫，難可具說。
J19nB044_p0140c15║「復次阿難！彼琰魔王主領世間名籍之記，若
J19nB044_p0140c16║諸有情不孝五逆、破辱三寶、壞君臣法、毀於
J19nB044_p0140c17║信戒，琰魔法王隨罪輕重考而罰之。是故我
J19nB044_p0140c18║今勸諸有情然燈造幡，放生修福，令度苦厄，
J19nB044_p0140c19║不遭眾難。」爾時眾中有十二藥叉大將俱在
J19nB044_p0140c20║會坐，所謂：
J19nB044_p0140c21║宮毗羅大將！伐折羅大將！迷企羅大將！
J19nB044_p0140c22║安底羅大將！頞你羅大將！珊底羅大將！
J19nB044_p0140c23║因達羅大將！波夷羅大將！摩虎羅大將！
J19nB044_p0140c24║真達羅大將！招杜羅大將！毗羯羅大將！
J19nB044_p0141a01║此十二藥叉大將，一一各有七千藥叉以為
J19nB044_p0141a02║眷屬，同時舉聲白佛言：「世尊！我等今者蒙佛
J19nB044_p0141a03║威力，得聞世尊藥師琉璃光如來名號，不復
J19nB044_p0141a04║更有惡趣之怖。我等相率皆同一心，乃至盡
J19nB044_p0141a05║形歸佛、法、僧，誓當荷負一切有情，為作義利
J19nB044_p0141a06║饒益安樂。隨於何等村城、國邑、空閒林中，若
J19nB044_p0141a07║有流布此經，或復受持藥師琉璃光如來名
J19nB044_p0141a08║號恭敬供養者，我等眷屬衛護是人，皆使解
J19nB044_p0141a09║脫一切苦難，諸有願求悉令滿足；或有疾厄
J19nB044_p0141a10║求度脫者，亦應讀誦此經，以五色縷結我名
J19nB044_p0141a11║字，得如願已然後解結。」
J19nB044_p0141a12║爾時，世尊讚諸藥叉大將言：「善哉善哉！大藥
J19nB044_p0141a13║叉將！汝等念報世尊藥師琉璃光如來恩德
J19nB044_p0141a14║者，常應如是利益安樂一切有情。」
J19nB044_p0141a15║爾時阿難白佛言：「世尊！當何名此法門？我等
J19nB044_p0141a16║云何奉持？」佛告阿難：「此法門名『說藥師琉璃
J19nB044_p0141a17║光如來本願功德』；亦名『說十二神將饒益有
J19nB044_p0141a18║情結願神咒』；亦名『拔除一切業障』，應如是持。」
J19nB044_p0141a19║時薄伽梵說是語已，諸菩薩摩訶薩及大聲
J19nB044_p0141a20║聞、國王、大臣、婆羅門、居士、天、龍、藥叉、健達縛、
J19nB044_p0141a21║阿素洛、揭路茶、緊捺洛、莫呼洛伽、人非人等，
J19nB044_p0141a22║一切大眾聞佛所說，皆大歡喜、信受奉行。
J19nB044_p0141a23║藥師琉璃光如來本願功德經（終）
J19nB044_p0141a24║
J19nB044_p0141b01║佛說消災吉祥陀羅尼經
J19nB044_p0141b02║唐時進試鴻臚卿三藏沙門大廣智不空奉詔譯
J19nB044_p0141b03║爾時釋迦牟尼佛在淨居天宮，告諸宿曜、遊
J19nB044_p0141b04║空天眾、九執大天及二十八宿、十二宮神、一
J19nB044_p0141b05║切聖眾：「我今說過去娑羅王如來所說熾盛
J19nB044_p0141b06║光大威德陀羅尼除災難法。若有國王及諸
J19nB044_p0141b07║大臣所居之處及諸國界，或被五星陵逼，羅
J19nB044_p0141b08║睺彗孛妖星照臨所屬本命宮宿，及諸星位
J19nB044_p0141b09║或臨帝座，於國於家及分野處陵逼之時，或
J19nB044_p0141b10║退或入作諸障難者，但於清淨處置立道場，
J19nB044_p0141b11║念此陀羅尼一百八遍或一千遍。若一日、二
J19nB044_p0141b12║日、三日乃至七日，依法修飭壇場，至心受持
J19nB044_p0141b13║讀誦，一切災難悉皆消滅不能為害。「若太白
J19nB044_p0141b14║火星入於南斗，於國於家及分野處作諸障
J19nB044_p0141b15║難者，於一忿怒像前，畫彼設睹嚕形，厲聲念
J19nB044_p0141b16║此陀羅尼加持，其災即除，移於不順王命悖
J19nB044_p0141b17║逆人身上受者。」即說陀羅尼曰：
J19nB044_p0141b18║「曩謨三滿哆（一）　沒馱喃（上聲）（二）　阿缽囉（二合）底（于逸
J19nB044_p0141b19║切）（三）　賀哆　舍（四）　娑（上聲）娜喃（上聲）（五）　恒姪他（六）　唵（引）（七）
J19nB044_p0141b20║　佉佉（八）　佉呬（上聲）佉呬（九）　吽　吽（短呼）（十）　入嚩（二合）囉
J19nB044_p0141b21║（十一）　入嚩囉（十二）　缽囉（二合）入嚩（二合）攞（十三）　缽囉入嚩
J19nB044_p0141b22║攞（十四）　底瑟奼（二合）（十五）　底瑟奼（二合）（十六）　瑟致（二合）哩（十七）
J19nB044_p0141b23║　瑟致（二合）哩（十八）　薩普（二合）吒（十九）　薩普（二合）吒（二十）　扇底
J19nB044_p0141b24║迦（二十一）　室哩（二合）曳（二十二）　娑嚩（二合）賀（二十三）」
J19nB044_p0141c01║爾時如來告諸四眾：「此陀羅尼，一切如來同
J19nB044_p0141c02║共宣說。若有苾芻、苾芻尼、族姓男、族姓女受
J19nB044_p0141c03║持讀誦此陀羅尼者，能成就八萬種吉祥事，
J19nB044_p0141c04║能除滅八萬種不吉祥事。若有國王大臣及
J19nB044_p0141c05║諸眷屬一切庶民，或被五星羅睺計都彗孛
J19nB044_p0141c06║妖怪惡星陵逼帝座，於國於家及分野處，所
J19nB044_p0141c07║屬宮宿災難競起；或鎮星侵陵或進或退，及
J19nB044_p0141c08║宿世怨家欲相謀害，諸惡橫事、口舌，厭禱、咒
J19nB044_p0141c09║詛以為災難者，令諸眾生依法受持，一切災
J19nB044_p0141c10║難悉皆消滅不能為害，變災為福皆得吉祥。
J19nB044_p0141c11║我今說此陀羅尼不可思議功德無比，祕密
J19nB044_p0141c12║受持，勿妄宣傳。」爾時如來告諸四眾：「若有國
J19nB044_p0141c13║界不安，災難並起，請清淨眾如法建立道場，
J19nB044_p0141c14║安置佛像結界護持，香華燈燭隨分供養，令
J19nB044_p0141c15║諸有情獲福無量其災即除。」爾時如來說是
J19nB044_p0141c16║陀羅尼經已，時曼殊室利菩薩摩訶薩及諸
J19nB044_p0141c17║聲聞、四眾，遊空大天及諸星辰、一切聖眾，咸
J19nB044_p0141c18║依佛敕頂禮奉持，各還本宮。及天龍八部、一
J19nB044_p0141c19║切大眾聞佛所說，皆大歡喜，信受奉行。
J19nB044_p0141c20║佛說消災吉祥陀羅尼經（終）
J19nB044_p0141c21║生天十戒陀羅尼經
J19nB044_p0141c22║如是我聞：一時佛在菴羅樹園與大比丘、比
J19nB044_p0141c23║丘尼、優婆塞、優婆夷，及諸大菩薩、眾所知識，
J19nB044_p0141c24║俱在會坐說法。時有一天人從座而起，胡跪
J19nB044_p0142a01║合掌前白佛言：「世尊！我自死已來，得生三十
J19nB044_p0142a02║三天鬼神，下拜故身，自摩枯骨，神言：『此是我
J19nB044_p0142a03║故身。』」世尊問言：「汝因何得生三十三天？」天人
J19nB044_p0142a04║白佛言：「世尊！我自先身曾受佛教，恭敬三寶，
J19nB044_p0142a05║故盡形不殺生，盡形不偷盜，盡形不邪淫，盡
J19nB044_p0142a06║形不毀謗，盡形不欺誑，盡形不妄語，盡形不
J19nB044_p0142a07║飲酒、食肉，盡形不貪嗔，盡形不邪見，是故得
J19nB044_p0142a08║生天上。」爾時世尊即說咒曰：「南無薩嚩怛哆
J19nB044_p0142a09║薩哆喃　唵　冒秩哩　娑婆訶」爾時佛告天人：
J19nB044_p0142a10║「所願自然，皆得快樂，如是無極十善之人並
J19nB044_p0142a11║得生天，應以種種香花供養故身。」天人跪拜
J19nB044_p0142a12║作禮，乘空而去。
J19nB044_p0142a13║生天十戒陀羅尼經（終）
J19nB044_p0142a14║佛說解百生冤結陀羅尼經
J19nB044_p0142a15║聞如是：一時佛在毗耶離城音樂樹下，與八
J19nB044_p0142a16║千比丘眾俱。時有一菩薩名曰普光菩薩摩
J19nB044_p0142a17║訶薩，眾所知識，說往昔因緣：「未來世中末法
J19nB044_p0142a18║眾生多讎罪苦，結冤讎已，世世皆須相遇。若
J19nB044_p0142a19║有善男子善女人聞是陀羅尼，七日七夜潔
J19nB044_p0142a20║淨齋戒，日日清朝念此普光菩薩摩訶薩名
J19nB044_p0142a21║號及念此陀羅尼一百八遍，七日滿足，盡得
J19nB044_p0142a22║消滅，冤家不相遇會。」佛說是語時，四眾人名、
J19nB044_p0142a23║天龍八部，咸悉歡喜受教奉行。
J19nB044_p0142a24║唵齒臨金吒金吒僧金吒，吾今為汝解金吒，
J19nB044_p0142b01║終不與汝結金吒。唵　強中強，吉中吉，波羅會
J19nB044_p0142b02║裏有殊利，一切冤家離我身，摩訶般若波羅
J19nB044_p0142b03║蜜。
J19nB044_p0142b04║佛說解百生冤結陀羅尼經（終）
J19nB044_p0142b05║佛說盂蘭盆經
J19nB044_p0142b06║西晉三藏法師竺法護譯
J19nB044_p0142b07║聞如是：一時佛在舍衛國祗樹給孤獨園。大
J19nB044_p0142b08║目犍連始得六通，欲度父母報乳哺之恩，即
J19nB044_p0142b09║以道眼觀視世間，見其亡母生餓鬼中，不見
J19nB044_p0142b10║飲食，皮骨連立。目連悲哀，即以缽盛飯往餉
J19nB044_p0142b11║其母。母得缽飯，便以左手障缽，右手摶食。食
J19nB044_p0142b12║未入口，化成火炭，遂不得食。目連大叫悲號
J19nB044_p0142b13║涕泣，馳還白佛，具陳如此。佛言：「汝母罪根深
J19nB044_p0142b14║結，非汝一人力所奈何。汝雖孝順，聲動天地，
J19nB044_p0142b15║天地神祗、邪魔外道、道士、四天王神亦不能
J19nB044_p0142b16║奈何，當須十方眾僧威神之力乃得解脫。吾
J19nB044_p0142b17║今當說救濟之法，令一切難皆離憂苦。」佛告
J19nB044_p0142b18║目連：「十方眾僧，七月十五日僧自恣時，當為
J19nB044_p0142b19║七世父母及現在父母厄難中者，具飯、百味
J19nB044_p0142b20║五果、汲灌盆器、香油錠燭、床敷臥具，盡世甘
J19nB044_p0142b21║美以著盆中，供養十方大德眾僧。當此之日，
J19nB044_p0142b22║一切聖眾或在山間禪定；或得四道果；或在
J19nB044_p0142b23║樹下經行；或六通自在教化聲聞、緣覺；或十
J19nB044_p0142b24║地菩薩大人權現比丘在大眾中，皆同一心
J19nB044_p0142c01║受缽和羅飯。具清淨戒聖眾之道，其德汪洋，
J19nB044_p0142c02║其有供養此等自恣僧者，現在父母、六親眷
J19nB044_p0142c03║屬，得出三途之苦，應時解脫，衣食自然；若父
J19nB044_p0142c04║母現在者，福祿百年；若七世父母生天，自在
J19nB044_p0142c05║化生入天華光。」時佛敕十方眾僧：「皆先為施
J19nB044_p0142c06║主家咒願，願七世父母行禪定意，然後受食。
J19nB044_p0142c07║初受食時先安在佛前、塔寺中佛前，眾僧咒
J19nB044_p0142c08║願竟，便自受食。」時目連比丘及大菩薩眾皆
J19nB044_p0142c09║大歡喜，目連悲啼泣聲釋然除滅。是時目連
J19nB044_p0142c10║母即於是日，得脫一劫餓鬼之苦。目連復白
J19nB044_p0142c11║佛言：「弟子所生母，得蒙三寶功德之力，眾生
J19nB044_p0142c12║威神之力故。若未來世一切佛弟子，亦應奉
J19nB044_p0142c13║盂蘭盆，救度現在父母，乃至七世父母，為可
J19nB044_p0142c14║爾否？」佛言：「大善快問，我正欲說，汝今復問。善
J19nB044_p0142c15║男子！若比丘、比丘尼、國王太子、大臣宰相、三
J19nB044_p0142c16║公百官、萬民庶人行慈孝者，皆應先為所生
J19nB044_p0142c17║現在父母、過去七世父母，於七月十五日佛
J19nB044_p0142c18║歡喜日、僧自恣日，以百味飲食安盂蘭盆中，
J19nB044_p0142c19║施十方自恣僧。願使現在父母壽命百年無
J19nB044_p0142c20║病，無一切苦惱之患，乃至七世父母，離餓鬼
J19nB044_p0142c21║苦，生人天中福樂無極。是佛弟子修孝順者，
J19nB044_p0142c22║應念念中常憶父母，乃至七世父母。年年七
J19nB044_p0142c23║月十五日，當以孝慈憶所生父母，為作盂蘭
J19nB044_p0142c24║盆施佛及僧，以報父母長養慈愛之恩。若一
J19nB044_p0143a01║切佛弟子，應當奉持是法。」時目連比丘、四輩弟子歡喜奉行（盂蘭盆經終）。
J19nB044_p0143a02║金光明經空品
J19nB044_p0143a03║無量餘經，已廣說空；是故此中，
J19nB044_p0143a04║略而解說。眾生根鈍，尟於智慧；
J19nB044_p0143a05║不能廣知，無量空義。故此尊經，
J19nB044_p0143a06║略而說之；異妙方便，種種因緣。
J19nB044_p0143a07║為鈍根故，起大悲心；為人演說，
J19nB044_p0143a08║此妙經典。如我所解，知眾生意；
J19nB044_p0143a09║是身虛偽，猶如空聚。六入村落，
J19nB044_p0143a10║結賊所止；一切自住，各不相知。
J19nB044_p0143a11║眼根受色，耳分別聲；鼻嗅諸香，
J19nB044_p0143a12║舌嗜於味；所有身根，貪受諸觸；
J19nB044_p0143a13║意根分別，一切諸法。六情諸根，
J19nB044_p0143a14║各各自緣；諸塵境界，不行他緣。
J19nB044_p0143a15║心如幻化，馳騁六情；而常妄想，
J19nB044_p0143a16║分別諸法。猶如世人，馳走空聚；
J19nB044_p0143a17║六賊所害，愚不知避。心常依止，
J19nB044_p0143a18║六根境界；各各自知，所伺之處。
J19nB044_p0143a19║隨行色聲、香味觸法；心處六情，
J19nB044_p0143a20║如鳥投網。其心在在，常處諸根；
J19nB044_p0143a21║隨逐諸塵，無有暫捨。身空虛偽，
J19nB044_p0143a22║不可長養；無有諍訟，亦無正主。
J19nB044_p0143a23║從諸因緣，和合而有；無有堅實，
J19nB044_p0143a24║妄想故起。業力機關，假偽空聚；
J19nB044_p0143b01║地水火風，合集成立。隨時增減，
J19nB044_p0143b02║共相殘害；猶如四蛇，同處一篋。
J19nB044_p0143b03║四大蚖蛇，其性各異；二上二下，
J19nB044_p0143b04║諸方亦二；如是蛇大，悉滅無餘。
J19nB044_p0143b05║地水二蛇，其性沉下；風火二蛇，
J19nB044_p0143b06║性輕上升。心識二性，躁動不停；
J19nB044_p0143b07║隨業受報，人天諸趣；隨所作業，
J19nB044_p0143b08║而墮諸有。水火風種，散滅壞時；
J19nB044_p0143b09║大小不淨，盈流于外。體生諸蟲，
J19nB044_p0143b10║無可愛樂；捐棄塚間，如朽敗木。
J19nB044_p0143b11║善女當觀，諸法如是；何處有人，
J19nB044_p0143b12║及以眾生？本性空寂，無明故有。
J19nB044_p0143b13║如是諸大，一一不實；本自不生，
J19nB044_p0143b14║性無和合。以是因緣，我說諸大，
J19nB044_p0143b15║從本不實，和合而有。無明體相，
J19nB044_p0143b16║本自不有；妄想因緣，和合而有。
J19nB044_p0143b17║無所有故，假名無明；是故我說，
J19nB044_p0143b18║名曰無明。行識名色，六入觸受，
J19nB044_p0143b19║愛取有生，老死愁惱。眾苦行業，
J19nB044_p0143b20║不可思議；生死無際，輪轉不息。
J19nB044_p0143b21║本無有生，亦無和合；不善思惟，
J19nB044_p0143b22║心行所造。我斷一切，諸見纏等；
J19nB044_p0143b23║以智慧刀，裂煩惱網。五陰舍宅，
J19nB044_p0143b24║觀悉空寂；證無上道，微妙功德。
J19nB044_p0143c01║開甘露門，示甘露器；入甘露城，
J19nB044_p0143c02║處甘露室；令諸眾生，食甘露味。
J19nB044_p0143c03║吹大法螺，擊大法鼓；然大法炬，
J19nB044_p0143c04║雨勝法雨。我今摧伏，一切怨結；
J19nB044_p0143c05║豎立第一，微妙法幢。度諸眾生，
J19nB044_p0143c06║於生死海；永斷三惡，無量苦惱。
J19nB044_p0143c07║煩惱熾然，燒諸眾生；無有救護，
J19nB044_p0143c08║無所依止。我以甘露，清涼美味；
J19nB044_p0143c09║充足是輩，令離焦熱。於無量劫，
J19nB044_p0143c10║遵修諸行；供養恭敬，諸佛世尊。
J19nB044_p0143c11║堅固修習，菩提之道；求於如來，
J19nB044_p0143c12║真實法身。捨諸所重：肢節手足、
J19nB044_p0143c13║頭目髓腦、所愛妻子、錢財珍寶、
J19nB044_p0143c14║真珠瓔珞、金銀琉璃、種種異物。
J19nB044_p0143c15║金光明經空品（終）
J19nB044_p0143c16║諸經日誦集要上卷終