J20nB090_p0317a01║原教論序
J20nB090_p0317a02║夫情智相違而後有教，識趣相違而後有辯，故分別
J20nB090_p0317a03║是非所以立教，不辯何以明理哉？昔人欲理之明，乃
J20nB090_p0317a04║設難以為問答，使讀之者了然不疑。今儒者疑難於
J20nB090_p0317a05║佛，必當辯之，所謂立教明理也。昔諸佛出世，諸大菩
J20nB090_p0317a06║薩化為外道，各執異說問難於佛，如來乃破其邪執，
J20nB090_p0317a07║立如是義、說如是經，則諸教皆由論辯而起也。若唐
J20nB090_p0317a08║宋大儒各執所見疑難於佛，毀訾排斥或有甚焉，亦
J20nB090_p0317a09║或菩薩化身儒門，故爾相違，使有以辯之以彰至理
J20nB090_p0317a10║歟？果亦未造佛之閫域實有所疑歟？自是以來數百
J20nB090_p0317a11║年間，以儒名者之於佛教，或為敬信、或為非議，毀讚
J20nB090_p0317a12║不常、是非莫辯，使至道不明，誠可悲矣！士榮自知愚
J20nB090_p0317a13║陋，所學不及先儒之萬一，又未得吾佛證入之門，伏
J20nB090_p0317a14║念二教之相違久矣，而智者則默然而不為之辯，坐
J20nB090_p0317a15║視求學之士，循習舊聞或生誹謗，喪內學之家珍、傷
J20nB090_p0317a16║名教之根本，故不自揆度，輒以其所非斥之言，具錄
J20nB090_p0317a17║于前，為之辯解于後，著論三篇，解五篇，辯六篇，通十
J20nB090_p0317a18║四篇，原其異同謂之論，釋其疑惑謂之解，明其是非
J20nB090_p0317a19║謂之辯，理學君子幸決擇而去取焉，固不礙於聖賢
J20nB090_p0317a20║之學也。時
J20nB090_p0317a21║洪武乙丑季夏上弦建安沈士榮謹序
J20nB090_p0317a22║
J20nB090_p0317a23║
J20nB090_p0317a24║
J20nB090_p0317a25║
J20nB090_p0317a26║
J20nB090_p0317a27║
J20nB090_p0317a28║
J20nB090_p0317a29║
J20nB090_p0317a30║
J20nB090_p0317b01║續原教論篇目
J20nB090_p0317b02║卷上
J20nB090_p0317b03║原教論
J20nB090_p0317b04║觀心解
J20nB090_p0317b05║內教外教辯
J20nB090_p0317b06║執跡解
J20nB090_p0317b07║儒者參禪辯
J20nB090_p0317b08║論禪近理辯
J20nB090_p0317b09║作用是性解
J20nB090_p0317b10║卷下
J20nB090_p0317b11║名儒好佛解
J20nB090_p0317b12║自私辯
J20nB090_p0317b13║莊老異同辯
J20nB090_p0317b14║錯說諸經解
J20nB090_p0317b15║較是非得失辯
J20nB090_p0317b16║三教論
J20nB090_p0317b17║諸師人物雄偉論
J20nB090_p0317b18║
J20nB090_p0317b19║
J20nB090_p0317b20║
J20nB090_p0317c01║續原教論卷上
J20nB090_p0317c02║翰林院待詔建安沈士榮著
J20nB090_p0317c03║原教論
J20nB090_p0317c04║論曰：人之為類不同，故聖人立教不一，此教之跡所
J20nB090_p0317c05║以異也。然為善不同，同歸於治，窮其至玅，不出一心，
J20nB090_p0317c06║此教之理所以同也。此心也，此理也，天下未嘗有異
J20nB090_p0317c07║也。跡之雖異，若推而極之，必當致其同也。且聖人之
J20nB090_p0317c08║生，豈擇中國之與他方哉？至於東夷、西戎、南蠻、北狄，
J20nB090_p0317c09║亦莫不有上智者出，出則各隨其品類、順其土俗，以
J20nB090_p0317c10║行其教化。良由為類之不同，故教跡不容於不異也。
J20nB090_p0317c11║▆流之獘紛爭違忤，執跡迷真，宗旨訛謬，可勝言耶？
J20nB090_p0317c12║若得本忘末，不為跡之所惑，研窮心性之原，直趨至
J20nB090_p0317c13║善之地，則殊途同歸，無有彼此之間矣。原夫四海之
J20nB090_p0317c14║內，不啻數千萬國，民俗不同，不啻數千萬類，隆禮義
J20nB090_p0317c15║者稱中華，近禽獸者為夷狄，因其識見有大小正偏
J20nB090_p0317c16║之殊，故其為教有淺深權實之異，隨機順俗者為權
J20nB090_p0317c17║為淺，得本窮源者為實為深，跡之異者如百川，理之
J20nB090_p0317c18║同者為大海。順俗之教，不過行於一方，窮源之道，乃
J20nB090_p0317c19║可被於萬類。智者不局於一方之權淺，必求理之極
J20nB090_p0317c20║致，以造乎實行甚深之地，此教於是乎明矣。夫立教
J20nB090_p0317c21║之道，豈易言哉？所以然者，聖人將取信而後立教，非
J20nB090_p0317c22║有證驗，不敢自為說也。夫子嘗曰：「鳳鳥不至，河不出
J20nB090_p0317c23║圖，吾巳矣。」夫且畫卦明疇，聖人豈不能哉？非有河圖
J20nB090_p0317c24║洛書之證，則道統之源無自而來矣。又曰：「夏禮吾能
J20nB090_p0317c25║言之，杞不足徵也。殷禮吾能言之，宋不足徵也。」無所
J20nB090_p0317c26║證而言之，則疑惑者眾而諍論起，又何取信而行之
J20nB090_p0317c27║乎？故陰陽造化之理、三網五常之道，聖人得以備言
J20nB090_p0317c28║者，賴其文有證，而信者篤行有驗，而教化成。今之經
J20nB090_p0317c29║傳，巳顯然矣。唯變而不動之性、死而不滅之心，以理
J20nB090_p0317c30║推之則可知，欲詳言之則無證，必待吾佛之書而後
J20nB090_p0318a01║明矣。或有儒者，徵諸夫子之所未言而佛言之，於是
J20nB090_p0318a02║驚疑惑亂、詆毀排斥，終莫證其理之所從出，徒自蔽
J20nB090_p0318a03║而已矣。然詆之為寂滅者，非佛說動而不變之理；斥
J20nB090_p0318a04║之以亂倫者，乃權跡流獘之末。故佛之徒，聞之帖然
J20nB090_p0318a05║而不怒、默然而無辯，知理在人心，信者自悟，不可誣
J20nB090_p0318a06║也。跡流於世，久則必獘，孰為吾累哉？是心也，變而無
J20nB090_p0318a07║動、死而不滅，斯理之明昭如皎日，且安得而自蔽歟？
J20nB090_p0318a08║若人識此心、悟此理，在儒為真儒，在僧為聖僧矣。心
J20nB090_p0318a09║昏理迷，莫之所往，本之既失，諍論復何益哉？今儒者
J20nB090_p0318a10║或謂人死即滅，亦無輪迴再生之理。甚非聖人之意，
J20nB090_p0318a11║易曰：「精氣為物，游魂為變。」精靈知也，氣形氣也，二者
J20nB090_p0318a12║合而為生魂，即精也，游往也。靈知去則形氣變，二者
J20nB090_p0318a13║離而為死。原其始，則精與氣合而生；反其終，則精與
J20nB090_p0318a14║氣離為死。死而不滅，則有鬼神。故知鬼神之情狀、死
J20nB090_p0318a15║生人鬼之道，若陰陽、晝夜、日月、寒暑之往來，誰能自
J20nB090_p0318a16║滅同於艸木乎？或言人物但稟氣而生，不知精魂為
J20nB090_p0318a17║靈知也。但氣無知則艸木而已，豈可謂人歟？人之神
J20nB090_p0318a18║曰魂，睡則為夢，即有知之心耳。或謂魂為氣，氣非有
J20nB090_p0318a19║知也。若視聽言動皆曰氣之所為，必由心帥之以應
J20nB090_p0318a20║事，是亦精與氣合而為用也，豈可謂魂為氣乎？庸常
J20nB090_p0318a21║之人，素無修心養性之功，一隔生死，不復知有前身
J20nB090_p0318a22║之事，是不足以為證，故聖人不及詳言也。蓋儒者志
J20nB090_p0318a23║在排佛，故作人死斷滅之說，以破生死輪迴之論，不
J20nB090_p0318a24║知反違周孔聖人之意，甚則撥無因果廢滅天理，以
J20nB090_p0318a25║造物歸於無知，善惡皆無果報，至若仁夭暴壽，敬慎
J20nB090_p0318a26║蒙禍、淫泆獲福，小人僥倖、君子無辜，不明前因，曲為
J20nB090_p0318a27║之說，理則不通，障正知見，惑亦甚焉。今略以此一端
J20nB090_p0318a28║辯之，餘說自當解矣。但比丘之法，以出俗離倫、斷煩
J20nB090_p0318a29║惱生死，為對治凡夫貪著之病。此小乘權教，有沈空
J20nB090_p0318a30║滯寂之偏，故復立大乘菩薩教，以破斥其非，何待儒
J20nB090_p0318b01║者譏其寂滅耶？然佛之為教，自國王、大臣、長者、居士、
J20nB090_p0318b02║以至天龍、鬼神一切品類，佛皆隨類化身，說一切善
J20nB090_p0318b03║法究竟皆至如來之地，非但出家一門之為至也。又
J20nB090_p0318b04║何待儒者譏其權跡，為無父無君以亂倫哉？況此土
J20nB090_p0318b05║乃南洲東隅，偏近東海，三界隔別、人鬼異途，至於因
J20nB090_p0318b06║緣果報，無以為證，故夫子未及詳言者，必待中土聖
J20nB090_p0318b07║人之教，始盡其義。中土者，中印度之地，東西去海遠
J20nB090_p0318b08║近得中，古今諸佛咸降生於彼。佛生之時，三界相通、
J20nB090_p0318b09║幽明互現。凡佛言教，一一可證，舉三世則知因識果，
J20nB090_p0318b10║立諸教而究竟佛乘，乃能法被十方、化行萬類，所至
J20nB090_p0318b11║之處，教文義理咸出彼教之上，莫不歡欣踊躍，信受
J20nB090_p0318b12║奉行。自漢以來，經書迭至，究其指歸，誠所謂窮心性
J20nB090_p0318b13║之原，入至善之地者也。又非但文字而已，至如日月
J20nB090_p0318b14║雲霞飛潛動植，色聲香味而咸臻玅理，此教之體也；
J20nB090_p0318b15║得失違順，生死苦樂，事物遷流，而常住真性，此教之
J20nB090_p0318b16║相也；文音語默食作動息，威儀典章而隨機普應，此
J20nB090_p0318b17║教之用也。具是三者，其道大行矣，孰能排而毀之，拒
J20nB090_p0318b18║而絕之乎？智者體吾佛之理、觀孔子之道，性理之學
J20nB090_p0318b19║益加詳焉，而勸善戒惡之文，尤為緊切，大有功於名
J20nB090_p0318b20║教，豈可自生違背，蔽吾心之良知也哉。
J20nB090_p0318b21║觀心解
J20nB090_p0318b22║晦庵先生曰：「佛有觀心之說，夫心者，人之所
J20nB090_p0318b23║主乎身，一而不二者也。為主而不為客，命物
J20nB090_p0318b24║而不命於人，故以心觀物，則物之理得。今復
J20nB090_p0318b25║百物，以反觀於心，則是心之外，復有一心而
J20nB090_p0318b26║能管乎此心也？聖人之學，本心以窮理，順理
J20nB090_p0318b27║以應物，蓋如此也。」○又曰：「佛氏之學，以心求
J20nB090_p0318b28║心、以心使心，如口齕口、如目視目，其機危而
J20nB090_p0318b29║迫，其途險而塞，其理虛而其勢逆。蓋其言雖
J20nB090_p0318b30║若有相似者，而其實不同，蓋如此也。然非審
J20nB090_p0318c01║思明辯之君子，其孰能無惑於斯耶？」
J20nB090_p0318c02║解曰：心詼萬法，法徹心源，至理難知，觀心斯得。故世
J20nB090_p0318c03║尊初成正覺歎曰：「奇哉！我今普見一切眾生，具有如
J20nB090_p0318c04║來智慧德相，但以妄想執著而不證得。」蓋人由迷此
J20nB090_p0318c05║心體，不知返求，外為六塵所惑，內生沈掉二病，是以
J20nB090_p0318c06║局促無知、偏僻異見。唯佛如來返觀此心、頓悟本性，
J20nB090_p0318c07║成等正覺，故於世間無量百千法門、出世無量百千
J20nB090_p0318c08║法門，莫不洞明無礙廓徹無違，故號三界大師十方
J20nB090_p0318c09║慈父。今儒者尚不自識本心，豈能以心觀物哉？所謂
J20nB090_p0318c10║「人之主乎身，一而不異」者，即今出入六根緣染之識
J20nB090_p0318c11║神也。「命物而不命於人」者，即取著六塵而妄生我相
J20nB090_p0318c12║者也。「以心觀物，則物之理得」者，即周遍計度似是而
J20nB090_p0318c13║非，如夜見枯株疑以為人之類。蓋不識自心則其本
J20nB090_p0318c14║已失，安能觀物明理哉？其所謂「今復百物以反觀乎
J20nB090_p0318c15║心」者，如古德云：「境無心外境，見境即見心」是也。其所
J20nB090_p0318c16║謂「則是此心之外，復有一心而能管乎此心」者，非也。
J20nB090_p0318c17║二祖云：「覓心了不可得。」一心尚無，豈復有二哉？吾佛
J20nB090_p0318c18║之徒本無如是之見也。又謂「聖人之學，本心以窮理，
J20nB090_p0318c19║順理以應物」，唯此言得之矣，但儒者錯解其義耳。虞
J20nB090_p0318c20║書曰：「人心惟危，道心惟微，惟精惟一，允執厥中。」此心
J20nB090_p0318c21║學之源也。人心妄想也，由執著顛倒，故危道心、天理
J20nB090_p0318c22║也。非思議之所能及，故微精者不昧、一者不雜，由無
J20nB090_p0318c23║思故不昧、無為故不雜，乃能盡其至誠，固守此中道
J20nB090_p0318c24║也。中者即中庸之中，在心而不在物、在內而不在外，
J20nB090_p0318c25║子思所謂「喜怒哀樂未發」者是也。子思但以情識未
J20nB090_p0318c26║動即是中義，與吾佛一念無生之理相近，止欠悟耳。
J20nB090_p0318c27║儒者釋中曰：「不偏不倚，無過不及。」乃巳發中節之和
J20nB090_p0318c28║也，便違子思之意矣。蓋喜怒哀樂未發之時，無有形
J20nB090_p0318c29║相可見，豈有偏倚過與不及之事乎？又分釋曰：「未發
J20nB090_p0318c30║之中，不偏不倚，已發之中，無過不及。」亦非也。子思未
J20nB090_p0319a01║嘗指已發為中，此又擅改經旨者焉？及解允執厥中，
J20nB090_p0319a02║皆曰已發之中，是儒者不知中之為義而妄釋之也。
J20nB090_p0319a03║君子時中者，言守此未發之中，心常不妄動也。子曰：
J20nB090_p0319a04║「易，無思也，無為也。寂然不動，感而遂通天下之故。」者，
J20nB090_p0319a05║亦中和之義也。由無思無為未發之中，精一固執則
J20nB090_p0319a06║寂然不動，故能感物應機而通變無窮矣。若此可謂
J20nB090_p0319a07║本心以窮理，順理以應物者也。若未能造思慮未發
J20nB090_p0319a08║之時，終不識心之本體。如是之人，聞無思無為寂然
J20nB090_p0319a09║不動之說，則茫然罔措。且不知聖人之道何所謂中，
J20nB090_p0319a10║不識聖人之言，則曲為之解，曰聖人無心，則釋曰無
J20nB090_p0319a11║私心；曰聖人無為，則釋曰無所作為，是皆以有心有
J20nB090_p0319a12║為度聖人也，且得罪於堯舜周孔矣，何謂佛哉？彼既
J20nB090_p0319a13║不知觀心之玅，徒欲以遍計之妄心觀物以窮理，譬
J20nB090_p0319a14║如塵鏡未磨，水漩未止，擬求鑒物，未之有也。是不知
J20nB090_p0319a15║此理在內，惟務外求，故學解益多，去道益遠矣。唯吾
J20nB090_p0319a16║佛觀心之道，不住六塵、頓息思慮、了悟本性，名為反
J20nB090_p0319a17║觀。水潦和尚有云：「如來百千三昧、無量玅義，今日被
J20nB090_p0319a18║我一毫端識將去了。」此反觀之玅也。一日觀心證理，
J20nB090_p0319a19║則天下萬物萬事之理皆貫通焉。夫子亦曰：「一日克
J20nB090_p0319a20║巳復禮，天下歸仁焉。」則亦求其在內者矣。今儒者未
J20nB090_p0319a21║嘗用力於此，輒妄議之，謂「以心求心，如口齕口，如目
J20nB090_p0319a22║視目，其機危而迫，其途險而塞，其理虛而其勢逆」者，
J20nB090_p0319a23║嗚呼其可謂迷之甚矣。《楞嚴經》云：「吾見之時，人皆見
J20nB090_p0319a24║吾之見，吾不見時，何不見吾不見之地。」以心求心，此
J20nB090_p0319a25║語明矣。若思慮未息，生滅宛然，若見若聞，皆為塵相；
J20nB090_p0319a26║須是離聲、離色聞見常真，即是見吾不見之處，真聞
J20nB090_p0319a27║真見全顯本心，愚者自生迷悶，故有如是顛倒。果能
J20nB090_p0319a28║審思明辯於此，必有得焉。譬如百鍊真金，又何憂火
J20nB090_p0319a29║試者歟？以心使心，吾佛本無如是之說也。
J20nB090_p0319a30║內教外教辯
J20nB090_p0319b01║或問晦翁曰：「只為佛從心上起工夫，其學雖
J20nB090_p0319b02║不然，卻有本；儒者只從言語文字上做有知，
J20nB090_p0319b03║此事只做一場說話過了，所以輸與他。」答曰：
J20nB090_p0319b04║「彼所謂心上工夫，本不是，卻勝儒者多。」○程
J20nB090_p0319b05║子曰：「釋氏之學，於敬以直內，則有之矣；義以
J20nB090_p0319b06║方外，則未之有也。故滯固者入於枯槁，疏通
J20nB090_p0319b07║者歸於恣肆。此佛教所以隘也。吾道則不然，
J20nB090_p0319b08║率性而已。斯理也，聖人於《易》備言之。」又曰：「佛
J20nB090_p0319b09║有一箇覺之理，可敬以直內，無義以方外。其
J20nB090_p0319b10║直內者，要之亦不是。」○晦翁曰：「今說求放心，
J20nB090_p0319b11║卻似釋氏說入定。一般但彼，到此便死了。吾
J20nB090_p0319b12║輩卻要此心主宰得定，賴此做事業，所以不
J20nB090_p0319b13║同。」○因說程子耳無聞、目無見之說，答曰：「決
J20nB090_p0319b14║無此理。釋教云：『塵既不緣，根無所著，反流全
J20nB090_p0319b15║一，六用不行。』蓋他意謂六根不與六塵相緣，
J20nB090_p0319b16║則收拾六根之用，反復歸於本體，而使之不
J20nB090_p0319b17║行，顧烏有此理。」
J20nB090_p0319b18║辨曰：教有內外不同，故造理有淺湥之異，求之於內，
J20nB090_p0319b19║心性是也；求之於外，學解是也，故心通則萬法俱融，
J20nB090_p0319b20║著相則目前自昧。嗚呼外求之失，斯為甚矣。今儒學
J20nB090_p0319b21║之獘浮華者固以辭章為事，純實者亦不過以文義
J20nB090_p0319b22║為宗，其視心學，則皆罔然也。宋之大儒湥知其病，又
J20nB090_p0319b23║知吾心上工夫為有本，是當敦本抑末以斥其言語
J20nB090_p0319b24║文字之非可也；而復以心上工夫不是，何自為矛盾
J20nB090_p0319b25║歟？本既不是，何謂卻勝儒者乎？此其不能窮心學之
J20nB090_p0319b26║理於吾佛之道，湥自惑亂而不能取決也。觀伊川之
J20nB090_p0319b27║言亦然，夫既愍吾道為有內無外矣，果能以內為本，
J20nB090_p0319b28║得本何憂於末哉？繼言枯槁恣肆，又愍吾教之隘，是
J20nB090_p0319b29║未見其大者矣；既曰佛有覺之理，為敬以直內，復云
J20nB090_p0319b30║要之亦不是，皆反覆自惑之言，豈真知此理者哉？若
J20nB090_p0319c01║率性之說，亦不出吾心上工夫，必取證於《易》，《易》乃心
J20nB090_p0319c02║上之玅理，先儒不窮本心之體，遂不明良知良能之
J20nB090_p0319c03║所自出，謂有氣而後有知，乃推性命之源於氣，指性
J20nB090_p0319c04║為氣中之理，以氣循理為道，故隨事隨物以明理。不
J20nB090_p0319c05║知天地、人物、形氣，皆生於覺性之中，而吾之本心玅
J20nB090_p0319c06║明遍照，已在思慮未發之時，若有得於此，即時中之
J20nB090_p0319c07║義也。失此不能少存於內，徒追求於事物之末，謂之
J20nB090_p0319c08║義以方外，豈有是哉？取證於《易》者，《易》言「至神」「至聖」，皆
J20nB090_p0319c09║指不可測、不可知之地，故不疾而速，不行而至，又以
J20nB090_p0319c10║無思無為，為感通之本，則《易》所證，固非外矣。《中庸》曰：
J20nB090_p0319c11║「中者，天下之大本。」故存養於不睹不聞之間，以無聲
J20nB090_p0319c12║無臭為至，則率性之道果在外乎？昔者聖人皆以內
J20nB090_p0319c13║學為本，而推其用於外；後世文儒務外，遂不知有心
J20nB090_p0319c14║學之源，乃以學解為事。唯宋河南之學，始言性理而
J20nB090_p0319c15║有實踐之跡，然但知心之用，而不究心之體，遂不知
J20nB090_p0319c16║養未發之中，又昧太極之理在兩儀未判之先，或以
J20nB090_p0319c17║物理為性理，故本末體用於是乎不明，而堯舜周孔
J20nB090_p0319c18║之道微矣。又或以孟子求放心，比釋氏入定者，非也，
J20nB090_p0319c19║若小乘之定，固以灰滅，更無求放心之意；佛乘之定，
J20nB090_p0319c20║即動常寂，何用求放心耶？其謂「到此便死了，則說法
J20nB090_p0319c21║度人者，又復生耶？」不知佛所謂定，只是妄念不起，而
J20nB090_p0319c22║應機接物允合其宜；儒者莫知此境，輒妄議之，又解
J20nB090_p0319c23║反流全一，為「收拾六根之用，反復歸於本體，而使之
J20nB090_p0319c24║不行。」非也，若人不緣六塵，無所染著，反觀自心，明明
J20nB090_p0319c25║不昧，寂寂常知，名曰圓照，即了悟之地，非學解能到。
J20nB090_p0319c26║悟則謂之內，解則謂之外，此內教外教所以不同也。
J20nB090_p0319c27║儒者專用力於外，凡知解所不能及者，不復窮究，故
J20nB090_p0319c28║不知允執厥中之道、天理流行之處，皆在思慮不起、
J20nB090_p0319c29║物欲淨盡之時，踐履雖專，終不入聖人之域矣。蓋因
J20nB090_p0319c30║疑佛氏之跡，為無父無君，遂不究盡其說，使孔聖之
J20nB090_p0320a01║道不明，乃毀佛之過也。惜哉。
J20nB090_p0320a02║執跡解
J20nB090_p0320a03║程子曰：「釋氏之說，若欲窮其源而去取之，則
J20nB090_p0320a04║其說未能窮，固已化為佛矣。只且於跡上考
J20nB090_p0320a05║之，其設教如是，其正果如何，固難為取其心
J20nB090_p0320a06║而不取跡，有是心則有是跡。」○晦翁曰：「伊川
J20nB090_p0320a07║所謂只消就跡上斷他，便了他。既逃其父母，
J20nB090_p0320a08║雖說得如何道理，也使不得如此。足以斷之
J20nB090_p0320a09║矣。」
J20nB090_p0320a10║解曰：德山云：「窮諸玄辯，似一毫擬於太虛；竭世樞機，
J20nB090_p0320a11║似一滴投於巨壑。」誠哉斯言也。今人欲以文字學解
J20nB090_p0320a12║著述經書以窮佛理，不過增益知解，終不能入法性
J20nB090_p0320a13║之海。唯《法華》開權顯實，乃明因緣、譬喻等文，皆非實
J20nB090_p0320a14║義，實則非言詞思議之所能及也。故不退菩薩且不
J20nB090_p0320a15║能知，況世智乎？而程朱大儒，涉獵佛書不究其旨，乃
J20nB090_p0320a16║以其跡斷之，其不信也宜矣。程朱氏既往，今之學者
J20nB090_p0320a17║惑焉，乃為之解，昔釋迦世尊逃父母、捨王位，逾城出
J20nB090_p0320a18║家，毀形壞服，取異當世，以名教論之，以為不忠不孝，
J20nB090_p0320a19║無父無君者，是大不然，且輪王七寶之榮，天帝五欲
J20nB090_p0320a20║之富，泰來運合賞閱暫時，報盡沈淪悲哀永久，此有
J20nB090_p0320a21║漏之因，暫處人天，心生貪著，惡業便起，不久當墮惡
J20nB090_p0320a22║道。如來於寂光土中，佛眼所照見諸眾生，輪迴六趣
J20nB090_p0320a23║長劫受苦，於是發大慈悲，假諸方便，降神母胎，八相
J20nB090_p0320a24║成道，上救君父，下濟眷屬，以及一切眾生出離生死
J20nB090_p0320a25║苦海，俱登菩提彼岸，其為功德廣大難量，豈可執其
J20nB090_p0320a26║方便權跡，妄生誹謗者哉？今以譬喻更明此義，譬如
J20nB090_p0320a27║有一長者，財富無比，止有一子，鍾愛甚篤，子亦至孝，
J20nB090_p0320a28║省視無闕，并諸眷屬顧念莫捨，凡有所適，必與之俱。
J20nB090_p0320a29║而此長者依海而住，船舶甚多，僮僕無數，採取珍寶
J20nB090_p0320a30║往來海上。他日長者欲適他國，遂以巨舟載其眷屬，
J20nB090_p0320b01║經泛海洋復逾歲月，檣櫓柂櫛各有損壞，船之根底
J20nB090_p0320b02║亦有罅隙，若值風濤，將見沈溺。其子有智，察知斯事，
J20nB090_p0320b03║又知其父別有堅固大船尚在他岸。所乘之舟，人物
J20nB090_p0320b04║繁重，意欲往彼，不可速去。設以此難告於父母，請往
J20nB090_p0320b05║取船，知必不許；其餘僮僕，不堪所使，亦不知彼大船
J20nB090_p0320b06║所在。其子有智，密思方便，不告父母，夜半逾出，將二
J20nB090_p0320b07║童子，駕一小舫，疾行至彼，既得大船，心甚安穩。天色
J20nB090_p0320b08║且明，父乃覓子，忽聞逃逝，驚泣嗟怨，四望求索，連日
J20nB090_p0320b09║不得，方擬行舟，風濤大作，檣摧柂折，漏水入舟，大眾
J20nB090_p0320b10║恐懼，知必沈溺。爾時其子，駕彼大船乘風而至，甫及
J20nB090_p0320b11║敗舟，急扶父母及諸眷屬，數千百人咸免溺死得以
J20nB090_p0320b12║全歸。設若此子先作思惟：「我若逃逝，使父憂惱，是為
J20nB090_p0320b13║不可，當全忠孝，義同溺死。」為此至德，與私自逃逝取
J20nB090_p0320b14║船救父，孰為優劣？儒者因疑其跡，不究其道，所以為
J20nB090_p0320b15║義者，不過甘同溺死而已，豈不哀哉？先儒不信生死
J20nB090_p0320b16║輪迴之說，任運業識不計沈浮，於佛出世之理重有
J20nB090_p0320b17║惑焉，不知世間常道，有出世之道具焉，所以為大忠
J20nB090_p0320b18║大孝者，非但服勞奉養而已，欲盡為人之道，必當深
J20nB090_p0320b19║究佛道也。其可忽諸？
J20nB090_p0320b20║儒者參禪辯
J20nB090_p0320b21║晦翁曰：「韓退之接引僧徒要他歸儒，不過文
J20nB090_p0320b22║暢、靈師、惠師之徒，皆破賴底僧。及晚年見大
J20nB090_p0320b23║顛，說得闊大勝玅自然，不得不服，人多要出
J20nB090_p0320b24║脫，退之也不消得，恐亦有此理也。」○又曰：「某
J20nB090_p0320b25║年十五六時，嘗留心於此，一日在劉病翁所
J20nB090_p0320b26║會一僧，與語其僧，只相應和了也，不說是不
J20nB090_p0320b27║是；卻與劉說某也，理會得個昭昭靈靈底禪。
J20nB090_p0320b28║某遂疑此僧更有玅處，遂去叩問，見他說得
J20nB090_p0320b29║煞好。及去赴試，便用他意思胡說，試官被某
J20nB090_p0320b30║說動了，遂得舉。後赴同安任時，年二十四五，
J20nB090_p0320c01║始見李先生與他說，李先生只說不是，某卻
J20nB090_p0320c02║疑李先生理會此未得。再三質問，只教看聖
J20nB090_p0320c03║賢言語。某遂將禪來倚閣，意中謂禪亦自在。
J20nB090_p0320c04║且將聖人書讀，讀來讀去，一日覺聖賢言語
J20nB090_p0320c05║漸漸有味，回頭看釋氏之說，漸漸破綻罅漏
J20nB090_p0320c06║百世。」
J20nB090_p0320c07║辯曰：佛之法門多矣，東流此土者四：曰講、曰禪、曰律、
J20nB090_p0320c08║曰祕密，皆大行於天下，唯講與禪繼述尤多，又為名
J20nB090_p0320c09║士大夫之所宗尚。雖入門不同，而證理則一，專之則
J20nB090_p0320c10║有得，兩可則無成。若無思入講，不能通貫諸經知解，
J20nB090_p0320c11║參禪無由超悟至理，故習講者，觀諸經論，文義玄微，
J20nB090_p0320c12║苟不湥思，莫能通解；解終趨行，乃絕言思，能所兩忘，
J20nB090_p0320c13║名為入位。古德云：「先以聞解信入，後以無思契同。」是
J20nB090_p0320c14║也。參禪者則異於是，唯單提直指，不尚多聞，但悟一
J20nB090_p0320c15║心，萬行斯備。故祖師云：「我宗無語句，亦無一法與人。」
J20nB090_p0320c16║又云：「思而知、議而解，盡是鬼家活計；必也六根不動，
J20nB090_p0320c17║一念無生，於此等時，頓見本性、了悟至理，然後應機
J20nB090_p0320c18║接物，自然頭頭合道、處處圓通，此參禪之大略也。」若
J20nB090_p0320c19║當時大顛和尚實與退之說禪，退之豈能即悟至理？
J20nB090_p0320c20║亦不過以名相開諭之而已；此晦翁所謂闊大勝玅，
J20nB090_p0320c21║正名相邊事也。退之若果悟禪，則後來見識必當與
J20nB090_p0320c22║前不同，其答張籍等書，豈肯自為晦匿之辭？既疑似
J20nB090_p0320c23║若此，則胸中所見可知矣。唐宋諸儒，如白樂天、柳子
J20nB090_p0320c24║厚、蘇東坡、黃山谷等，雖曰參禪，亦不過知解而已，非
J20nB090_p0320c25║徹悟者也。至如裴休、楊大年、張商英、張九成數人，悟
J20nB090_p0320c26║則悟矣，保養受持則又未可知也。此段大事不是說
J20nB090_p0320c27║了便休，必要在塵勞裏不埋沒了，方名解脫中人。昔
J20nB090_p0320c28║圓悟和尚得法之後，在五祖演禪師會下最為上首，
J20nB090_p0320c29║偶然流注不在，即轉語參差。上上根人專志此事猶
J20nB090_p0320c30║有未盡，豈有身居名利之場，又非果位菩薩，安得不
J20nB090_p0321a01║失念者哉！今儒者輕易論禪，誠可歎也。況朱晦翁所
J20nB090_p0321a02║遇之僧，又非大顛之片，必小有學解妄稱證得，尚不
J20nB090_p0321a03║識禪為何事，烏足為晦翁師問哉？夫禪悟門也，悟則
J20nB090_p0321a04║轉凡成聖、轉識成智，如斬一握絲，一斬一切斷，如礦
J20nB090_p0321a05║成金，不重為礦，豈有疑貳進退反覆生謗者乎？且晦
J20nB090_p0321a06║翁弱冠之年，未曾親見智人，而杜撰參禪不出情識
J20nB090_p0321a07║境界；若急與辯斥，剪其枝蔓尚恨其遲，此僧不能如
J20nB090_p0321a08║此，便當歛手而退，卻將昭昭靈靈引之，此則偏務醒
J20nB090_p0321a09║醒認賊為子，及其再來扣問，添得知解轉多，故云「說
J20nB090_p0321a10║得煞好」，晦翁由是錯解禪意，反將其說為應舉之資，
J20nB090_p0321a11║久久破綻，豈不宜哉！晦翁如此保認，是將禪為知解
J20nB090_p0321a12║邊事，及見李延平，遂有倚閣、自在二說，顯然生滅流
J20nB090_p0321a13║注、議論橫生，遂用心以著述為事，其分別事理字義，
J20nB090_p0321a14║最為詳盡，至於性理未達道體之玅，於是旁思熟慮
J20nB090_p0321a15║任情起見，則去聖人之道為有間矣。其論禪，謂曹洞
J20nB090_p0321a16║宗說得細，故法嗣中絕；臨濟說麤枝大葉，禪故久[這-言+袞]。
J20nB090_p0321a17║此彊辯也。按洞山密傳寶鏡三昧，又勘辯諸方言句，
J20nB090_p0321a18║有三種滲漏，其所立宗旨漸涉知解而義路不絕，正
J20nB090_p0321a19║是麤處；以晦翁所見，頗彷彿其影像，是故謂之細。臨
J20nB090_p0321a20║濟門風峻拔超情離見，非上上根人一聞千悟者，無
J20nB090_p0321a21║能窺其蹊徑，正是細處；晦翁於此罔然，故謂之麤。然
J20nB090_p0321a22║佛法流傳如乳益水，水味漸多，乳味自絕，絕者非深
J20nB090_p0321a23║玅而絕也，乃久而弊、弊而壞，事物之常也。臨濟之禪
J20nB090_p0321a24║久遠，非麤而能遠也，蓋授受之際不苟與人，見齊於
J20nB090_p0321a25║師方傳師旨，故其法嗣皆佛門梁棟，足以繼志述事，
J20nB090_p0321a26║此其所以久遠而繁盛也。儒者之論反之，知其不識
J20nB090_p0321a27║禪也。
J20nB090_p0321a28║論禪近理辯
J20nB090_p0321a29║中庸序曰：「彌近理而大亂真。」晦翁云：「釋氏之
J20nB090_p0321a30║學與吾儒甚相似處，如有物先天地，無形本
J20nB090_p0321b01║寂寥，能為萬象主，不逐四時凋。又撲落非他
J20nB090_p0321b02║物，縱橫不是塵，山河及大地，全露法王身。又
J20nB090_p0321b03║若人識得心，大地無寸土，看他是甚麼樣見
J20nB090_p0321b04║識。今區區小儒，怎生出得他手，宜其為他揮
J20nB090_p0321b05║下也。」又云：「此是法眼禪師下一派宗旨如此，
J20nB090_p0321b06║今之禪家皆破其說，以為有理路，落窠臼礙
J20nB090_p0321b07║正知見，今多是麻三斤、乾屎橛之說，謂之不
J20nB090_p0321b08║落窠臼，不墮理路。玅喜之說如此，又有翻轉，
J20nB090_p0321b09║不如此說時。」○問禪家：「說無頭當底話，是如
J20nB090_p0321b10║何？」曰：「他說分明處，卻不是。只內中一句黑如
J20nB090_p0321b11║漆者，便是緊要處。於此曉得時，便都曉得。」
J20nB090_p0321b12║辯曰：舉知解門，則以為近理；舉證悟門，莫契其當機，
J20nB090_p0321b13║不入悟階，何由與辯？如人遍身是病，不知痛癢所在，
J20nB090_p0321b14║則難治也。今欲治其不治之病，姑即其說論之。如「近
J20nB090_p0321b15║理亂真」者，譬莠之類禾，必當辯其非禾；石之類玉，必
J20nB090_p0321b16║當辯其非玉。其所謂甚相似者，必似是而非者也，今
J20nB090_p0321b17║舉而讚之，竟未有以非之；既未有以非之，則不應以
J20nB090_p0321b18║近理目之，不能辯其非真，則不應以亂真斥之。夫知
J20nB090_p0321b19║其識見之高，愍小儒為其揮下，則當詳辯其近理非
J20nB090_p0321b20║理之處，亂真非真之事，使學者了然知其謬妄，何恨
J20nB090_p0321b21║真偽之不分也歟？若如泛說以僻之，何以服天下後
J20nB090_p0321b22║世乎？此段偈頌乃第二門知解中意，可以聞解信入
J20nB090_p0321b23║非契證門也，故云：「有理路落窠臼。」若契證門如禪者，
J20nB090_p0321b24║問答機鋒相接，離言顯智、離智顯體，為人解粘去縛，
J20nB090_p0321b25║其間間不容髮，少有失機名為話墮。若圓智相對，機
J20nB090_p0321b26║如轉丸，鍼芥相投，昭如皎日，豈可謂之黑如漆乎？儒
J20nB090_p0321b27║者罔知其意，隨語求解，豈有曉得之理？又禪門文字，
J20nB090_p0321b28║性離思惟路，絕意不在言，唯機所適。儒者於此罔措，
J20nB090_p0321b29║乃云：「又有翻轉，不如此說時。」尤為可笑。雲門曰：「我若
J20nB090_p0321b30║一向舉揚，宗教法堂裏艸須深一丈。」若向上事，非但
J20nB090_p0321c01║儒者不會，而僧門鈍置者多矣。若諸宗匠肯為人說
J20nB090_p0321c02║義理邊事，儒者必無疑謗。然終不為說者，吾解脫之
J20nB090_p0321c03║中無一字可得；若有可得，依前流浪逃逝，又何益於
J20nB090_p0321c04║世哉？論之至此，豈但為儒者憂，正為吾僧門之深憂
J20nB090_p0321c05║也。嗚呼！
J20nB090_p0321c06║作用是性解
J20nB090_p0321c07║晦翁曰：「上蔡云：『佛所謂性，正聖人所謂心；佛
J20nB090_p0321c08║所謂心，正聖人所謂意。心只是該得這理，佛
J20nB090_p0321c09║氏元不曾認得這理一節，便認知覺運動做
J20nB090_p0321c10║性，如視聽言貌思聖人，則各有其理，佛氏只
J20nB090_p0321c11║認得能視能聽、能思能動底便是性，不管橫
J20nB090_p0321c12║來豎來，他都認做性，最怕人說這理字，都要
J20nB090_p0321c13║除掉了。』」▆問釋氏作用是性，曰：「便只是這性，
J20nB090_p0321c14║他說得也是。孟子曰：『形色天性也。』惟聖人然
J20nB090_p0321c15║後可以踐形，便是此性。如彼說視聽言動底
J20nB090_p0321c16║是誰？便是這個，故其言曰：『在眼曰見，在耳曰
J20nB090_p0321c17║聞，在鼻嗅香，在舌談論。識者知是佛性，不識
J20nB090_p0321c18║喚作精魂。』他也說得好，所以直指人心見性
J20nB090_p0321c19║成佛，他只要你見得，言下便悟做處，便徹見
J20nB090_p0321c20║得無不是此性也。說存心養性，養得來光明
J20nB090_p0321c21║寂照，無所不遍、無所不通。唐．張拙詩云：『光明
J20nB090_p0321c22║寂照遍河沙，凡聖含靈共一家。』又云：『實際理
J20nB090_p0321c23║地不受一塵，佛事門中不舍一法。』他本自說
J20nB090_p0321c24║得是，所養者也是，只是差處便在這裏，吾儒
J20nB090_p0321c25║所養者，是仁義禮智；他所養者，只是視聽言
J20nB090_p0321c26║動。儒者則全體中自有許多道理，各自有分
J20nB090_p0321c27║別、有是非，降衷秉彝無不各具此理；他則只
J20nB090_p0321c28║是見得個渾崙底物，事無分別、無是非，橫也
J20nB090_p0321c29║是、豎也是，直底曲底皆是，非禮而視也是此
J20nB090_p0321c30║性，以理而視也是此性，少間用處都差，所以
J20nB090_p0322a01║七顛八倒無有是處。吾儒只是一個真實道
J20nB090_p0322a02║理，他亦云『惟此一事實，餘二即非真』，他只說
J20nB090_p0322a03║得一邊，只認得人心，無所謂道心，所爭處只
J20nB090_p0322a04║在此。吾儒說無不周、無不遍，他亦說無不周、
J20nB090_p0322a05║無不遍，然人倫上不能周遍，更說甚周遍？」
J20nB090_p0322a06║解曰：大覺無思，乃遍知於法界；識情有著，徒妄起於
J20nB090_p0322a07║塵勞。佛與眾生本同一體，但因迷悟見有殊途，佛性
J20nB090_p0322a08║只在眼耳鼻舌之間，玅用不離見聞覺知之際，直是
J20nB090_p0322a09║一塵不受、一法不舍，名為直至道場，頓見本來面目。
J20nB090_p0322a10║今以生滅垢心起輪迴見，翳目生花又求實花生處，
J20nB090_p0322a11║徒勞分別、妄費精神者也。古德云：「中間此子淆訛處，
J20nB090_p0322a12║千聖那能著眼窺。真性現時，若擊石火、閃電光，急著
J20nB090_p0322a13║精彩認得，依前不是此處，正是迷悟關子，得則速證
J20nB090_p0322a14║真常，失則速入塗炭。」《楞嚴經》云：「如我按指，海印發光。
J20nB090_p0322a15║汝暫舉心，塵勞先起，只如視聽言動皆真性發現，若
J20nB090_p0322a16║無心體會，即森羅萬象一鑑昭然。」此按指發光，所謂
J20nB090_p0322a17║一念不生全體現也，若說是性，即是認著影子，使毫
J20nB090_p0322a18║釐繫念，瞥爾情生、業相宛然，仍前迷倒。此舉心塵起，
J20nB090_p0322a19║所謂六根纔動被雲遮也。到此著力不得，晦翁所謂
J20nB090_p0322a20║差處，正是大疑惑也。仁義禮智，皆是就人事立名，乃
J20nB090_p0322a21║事物軌則，豈可謂本性便是此理？本性乃一念未起、
J20nB090_p0322a22║事物未形，即是明覺之體。若常覺不昧，不為六塵所
J20nB090_p0322a23║惑，養成聖胎，佛門號曰如來，儒者稱曰神聖，只是本
J20nB090_p0322a24║無私欲、純一之天理也。以此應事接物，乃可不思而
J20nB090_p0322a25║得、不勉而中，無為而成，所以仁者見之謂之仁，智者
J20nB090_p0322a26║見之謂之智，是無心於仁智，而仁智由是出生也。此
J20nB090_p0322a27║天理者，未見仁智之名，發之於外乃有仁智之用，故
J20nB090_p0322a28║本性即是天理，天理即是明覺，非在外也。若以五常
J20nB090_p0322a29║之理為性，不可言百姓日用而不知。百姓庸常之人
J20nB090_p0322a30║也，情發未必中節，豈能日用五常之理耶？若以本心
J20nB090_p0322b01║明覺為性，百姓曷常不覺哉？然覺性在視聽言動，日
J20nB090_p0322b02║用之間而不自覺，常被塵勞所惑，自昧其明，故曰知
J20nB090_p0322b03║道者鮮矣。由是言之，周孔以上聖人亦皆以本覺為
J20nB090_p0322b04║性也。如「易有太極，是生兩儀」，則本性明覺在天地之
J20nB090_p0322b05║先，兩儀未判，豈便有仁義禮智之用？及兩儀既判，資
J20nB090_p0322b06║始資生萬物化成，則此本性明覺之理，乃遍於萬事
J20nB090_p0322b07║有五常之名也。三代而上，未有佛可名，唯聖帝繼天
J20nB090_p0322b08║立極，推本於天，言人得此明覺之理於天，故曰天命
J20nB090_p0322b09║之謂性，性者言人皆以此明覺為體也；率依此覺性
J20nB090_p0322b10║而常不昧謂之道；修者即養其喜怒哀樂未發之中
J20nB090_p0322b11║也；中者私欲未起之時，純乎天理者也；私欲未起則
J20nB090_p0322b12║無思無為寂然不動寂者誠也；至誠無息，故曰道不
J20nB090_p0322b13║可須臾離也；繼之以戒懼，不睹不聞之際，不使隱微
J20nB090_p0322b14║之或動，皆是養此未發之中常覺不昧，故發為中節
J20nB090_p0322b15║之和，則仁義禮智之理不待思而中矣。斯所以〈為教〉
J20nB090_p0322b16║後章言「誠者寂也，明者覺也。」寂而覺曰天之道，覺而
J20nB090_p0322b17║寂曰人之道，皆修道之義也。乃至《大學》之明德明命，
J20nB090_p0322b18║皆是指此本覺之理。我所謂佛，儒者所謂天，其體一
J20nB090_p0322b19║也。如云「即心即佛」，亦可言即性即天。若如此體會，相
J20nB090_p0322b20║去亦不甚遠。但聖人得此理，乃立世間治教之法；吾
J20nB090_p0322b21║佛得此理，乃立世間出世間解脫之法。儒門但明天
J20nB090_p0322b22║人之道，吾佛則明四聖六凡之道，若盡天人之道，則
J20nB090_p0322b23║可以趨佛道矣；其於性理不悟，則天人之理有所不
J20nB090_p0322b24║明，又安能究佛氏之理乎？其所謂「全體之中，自有許
J20nB090_p0322b25║多道理」，非也。蓋全體之中無一物一事可見，豈有許
J20nB090_p0322b26║多道理耶？若謂發用處有許多道理，有分別、是非則
J20nB090_p0322b27║可，安得以用為體乎？言所養者，是仁義禮智，不知所
J20nB090_p0322b28║用者，復是何物？若言所養者，乃未發之中道、明覺之
J20nB090_p0322b29║天理，發而中節者，乃仁義禮智之用，事物之當然，豈
J20nB090_p0322b30║不明且盡歟？孔子曰「為仁由己」，孟子曰「由仁義行」，皆
J20nB090_p0322c01║已發中節之用也。蓋克己復禮，體也，天下歸仁，用也，
J20nB090_p0322c02║由體可以發用，故其要在明心禮也。彼不知心體之
J20nB090_p0322c03║玅，說為渾崙物事，是不見明鏡止水之中森羅萬象
J20nB090_p0322c04║無壞無雜，不生分別之心而妍醜了然，安得有非禮
J20nB090_p0322c05║顛倒之事歟？六塵不緣則私欲淨盡，安得只有人心
J20nB090_p0322c06║歟？夫周遍者，佛言「一即一切、一切即一」，理自遍周，非
J20nB090_p0322c07║因修得。儒者務用心觀物以求遍，豈能周遍乎？吾佛
J20nB090_p0322c08║於七情未發之時已空其惡，故惡自不生；儒者於惡
J20nB090_p0322c09║念已形之後擬欲斷之，其用力固不同矣。若有所得，
J20nB090_p0322c10║則賢者之學宋儒有焉，聖人之道未之或知也。其差
J20nB090_p0322c11║者，以有為之心為體，故自見得有許多道理，又各自
J20nB090_p0322c12║有分別、有是非。只此三有存之於心，我相既立，而卷
J20nB090_p0322c13║枝錯節膠固莫解，不知天下事物之理變通不窮，欲
J20nB090_p0322c14║以斯須之明、造次之聰略加忖度。若有得焉，即自滿
J20nB090_p0322c15║曰：「吾分別詳矣！是非辯矣！」人或異己則曰：「我明識道
J20nB090_p0322c16║理，必如是為當也。」幸一二之偶中，則眼空四海，無復
J20nB090_p0322c17║他人，若王介甫之徒是也，此謂之我相，我相立而公
J20nB090_p0322c18║心亡矣。凡作此見者，或見用於世，其不敗者鮮矣！良
J20nB090_p0322c19║由認事理為性理，求外學以資於內，倒持本末，源委
J20nB090_p0322c20║失真，其流之弊以作為為事，有以起禍亂之階，可不
J20nB090_p0322c21║慎歟，心學不明，世教之不幸也，吾安得而默然哉。
J20nB090_p0322c22║續原教論卷上
J20nB090_p0322c23║校訛
J20nB090_p0322c24║第四紙（一行▆舊本作「晉」）。第二十一紙（一行「僻」疑當作「闢」）。
J20nB090_p0322c25║音切
J20nB090_p0322c26║齕（痕沒切）。舶（抽格切）。櫓（力睹切）。柂（徒可切）。櫛（子葉切）。罅（呼嫁切）。舫
J20nB090_p0322c27║（府望切）。綻（丈覓切）。礦（古猛切）。蔓（亡怨切）。滲（所林切）。莠（余受切）。
J20nB090_p0322c28║　（左春與左贊善兼編修，崑山顧紹另施貲刻此
J20nB090_p0322c29║　續原教論下卷　吳江比丘明覺對　長洲徐普
J20nB090_p0322c30║　書　建陽鄒夕刻
J20nB090_p0322c31║　萬曆辛卯春清涼山玅德庵識）