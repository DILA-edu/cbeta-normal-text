J20nB095_p0385a01║偶拈問答序
J20nB095_p0385a02║憶癸酉秋，過菰城季清程居士家，偶遇雪庭禪師。庭
J20nB095_p0385a03║謂予曰：「夫禪者教之綱領、教之根本也。今時教家不
J20nB095_p0385a04║信有禪，是猶取網而無綱，攀枝附葉而無根本，抑何
J20nB095_p0385a05║惑哉？」予應之曰：「老師真至言也。夫禪者教之綱也，教
J20nB095_p0385a06║者禪之綱也；禪者教之領也，教者禪之襟裾、袖襬也；
J20nB095_p0385a07║禪者教之根本也，教者禪之枝葉花果也。教家捨其
J20nB095_p0385a08║綱領、根本，固為大惑，而今禪士亦復棄網而獨存一
J20nB095_p0385a09║綱；棄襟裾、袖襬而獨存一領；棄枝葉花果而獨存一
J20nB095_p0385a10║枯樹樁，不尤惑乎？」庭遂無語。嗟嗟！禪之與教如何可
J20nB095_p0385a11║分？從上諸祖，未有敢離經一字者；從上諸大教主，亦
J20nB095_p0385a12║未有不透徹心宗得大機用者。奈何末世視作兩途，
J20nB095_p0385a13║真可哀矣。予每講次，必極力拈提綱領、根本以示人，
J20nB095_p0385a14║而人罕知薦取；又曾作三頌露此消息，而昧者猶謂：
J20nB095_p0385a15║「尚是教意，未是宗意。」嗚呼！宗意果離教意，不竟同魔
J20nB095_p0385a16║說乎？今更捏餈團作胡餅，以療呱呱之泣。且道畢竟
J20nB095_p0385a17║是宗是教？咄！癡人前不得說夢。
J20nB095_p0385a18║辛卯新正四日，北天目蕅益道人書於祖堂
J20nB095_p0385a19║法華堂四問并答
J20nB095_p0385a20║一問：「步步不曾離著他，因甚麼舉似不出？」
J20nB095_p0385a21║答：「舉則不似。」頌：演若迷頭向鏡馳，狂呼歷劫未曾
J20nB095_p0385a22║癡，朝來摸著娘生鼻，到底雙雙兩下垂。
J20nB095_p0385a23║又答：「分明舉似。」頌：分明舉似不曾差，步步何嘗離
J20nB095_p0385a24║著他？更問之乎并者也，胡人月下吹胡笳。
J20nB095_p0385a25║二問：「說得了了分明，因甚麼用他不著？」
J20nB095_p0385a26║答：「說底是甚麼？」頌：家常茶飯日三餐，一飽渾忘飢
J20nB095_p0385a27║與寒，只恐鮮能知此味，別圖鳳腦與龍肝。
J20nB095_p0385b01║又答：「步步不曾離。」頌：分明步步不曾離，日用尋常
J20nB095_p0385b02║盡是伊，怪底春光遍桃李，東風消息幾能知？
J20nB095_p0385b03║三問：「三身與三自性，是同是別？」
J20nB095_p0385b04║答：「且道是同是別？」頌：三性三身別復同，分明指示
J20nB095_p0385b05║不須融，獨憐村裏三家犬，月下啀喍吠草叢。
J20nB095_p0385b06║正答：「三自性與三身，亦同亦別。同者，由悟圓成實性，
J20nB095_p0385b07║證會法身；由淨依他，成報智身；由悟遍計本空，成普
J20nB095_p0385b08║應身也。別者，三身約果德，三性約境界；三身約悟顯，
J20nB095_p0385b09║三性通迷悟也。」
J20nB095_p0385b10║四問：「一切法皆可作四句，且如三性各四句如何
J20nB095_p0385b11║作？」
J20nB095_p0385b12║答：「四句歷然。」頌：無性緣生觸處通，有無情理互含
J20nB095_p0385b13║容，一微亦必存方分，儱侗如何達此宗？
J20nB095_p0385b14║正答：「遍計所執性四句者：情有故常；理無故無常；情
J20nB095_p0385b15║有即是理無，故亦常亦無常；理無即是情有，故非常
J20nB095_p0385b16║非無常。「依他起性四句者：緣生故常；無性故無常；
J20nB095_p0385b17║緣生即無性，故亦常亦無常；無性即緣生，故非常非
J20nB095_p0385b18║無常。「圓成實性四句者：理有故常；情無故無常；理
J20nB095_p0385b19║有即是情無，故亦常亦無常；情無即是理有，故非常
J20nB095_p0385b20║非無常。亦可約不變隨緣、隨緣不變而作四句。「又
J20nB095_p0385b21║單約依他起性辨三性以明四句者：依他性中有圓
J20nB095_p0385b22║成實性故常，如繩有麻；依他性中無遍計所執性故
J20nB095_p0385b23║無常，如繩無蛇；雙照故，亦常亦無常；雙遮故，非常非
J20nB095_p0385b24║無常。當知惑業苦三，皆是依他起性。於依他起，並具
J20nB095_p0385b25║四句。依他苦四句，即性具法身四句也；依他惑四句，
J20nB095_p0385b26║即性具報身四句也；依他業四句，即性具應身四句
J20nB095_p0385b27║也。又佛三身即淨分三自性，各四句也。」
J20nB095_p0385c01║除夕十問并答
J20nB095_p0385c02║一問：「如何是為實施權？」
J20nB095_p0385c03║答：「家家有路透長安。」頌：治水功成定永圖，荒要侯
J20nB095_p0385c04║甸各分符，始皇吞併非良策，眨眼秦嬰已獻俘。
J20nB095_p0385c05║又答：「病多藥多。」頌：病多藥亦多，須是問耆婆，黃龍
J20nB095_p0385c06║湯一味，那得起沉痾？
J20nB095_p0385c07║二問：「如何是開權顯實？」
J20nB095_p0385c08║答：「借婆衫子拜婆年。」頌：禮到何勞漫費錢？大家恭
J20nB095_p0385c09║敬賀新年，面門歡喜心安樂，不羨無懷與葛天。
J20nB095_p0385c10║又答：「子等心等。」頌：子等心亦等，況復貲無盡？周給
J20nB095_p0385c11║本非難，只愁不自肯。
J20nB095_p0385c12║三問：「如何本跡雖殊，不思議一？」
J20nB095_p0385c13║答：「歲歲黃鶯啼緣柳。」頌：春光一度一番新，賺得嬌
J20nB095_p0385c14║奴起怨情，獨有東村王大姐，依依猶憶舊時人。
J20nB095_p0385c15║又答：「萬古碧潭空界月。」頌：萬古碧潭月，盈虧時出
J20nB095_p0385c16║沒，撈摝非有無，大辯終須訥。
J20nB095_p0385c17║四問：「如何是觀心若起，本跡俱絕？」
J20nB095_p0385c18║答：「泥佛填官路。」頌：路邊掘土成尊像，要走還將尊
J20nB095_p0385c19║像填，只恐旁人眉墮落，漫同院主怨天然。
J20nB095_p0385c20║又答：「兩箇泥牛鬥入海。」頌：泥牛鬥入海，木人齊喝
J20nB095_p0385c21║采，堪笑石女兒，猶向波間待。
J20nB095_p0385c22║五問：「如何是止觀不二？」
J20nB095_p0385c23║答：「天昏地陷。」頌：混沌鑿開分兩儀，成形成象亂猜
J20nB095_p0385c24║疑，虛空消殞知何許？正是訛傳盤古時。
J20nB095_p0385c25║又答：「古鏡掛高臺。」頌：古鏡掛高臺，何妨胡漢來？秀
J20nB095_p0385c26║公空拂拭，拂處轉多埃。
J20nB095_p0385c27║六問：「如何是具縛凡夫能知如來秘密之藏？」
J20nB095_p0386a01║答：「幾處報讎身不死。」頌：一自椎秦博浪沙，轉逢黃
J20nB095_p0386a02║石圯橋斜，素書雖作劉家用，與赤松遊路未賒。
J20nB095_p0386a03║又答：「跛足長年牢把柁。」頌：專心牢把柁，跛足難行
J20nB095_p0386a04║路，看風便使帆，滄溟頃刻過。
J20nB095_p0386a05║七問：「如何是初發心時便成正覺？」
J20nB095_p0386a06║答：「千場縱博家仍富。」頌：梢粗膽壯賭場雄，破盡寒
J20nB095_p0386a07║酸士子風，一擲便輸千億界，陶朱雖富未堪同。
J20nB095_p0386a08║又答：「一線銀鉤光遍地。」頌：銀鉤光遍地，一線天邊
J20nB095_p0386a09║麗，初夜漏聲寒，影向千江漬。
J20nB095_p0386a10║八問：「如何是不斷生死而入涅槃？」
J20nB095_p0386a11║答：「大溈山下水牛肥。」頌：不是怨家不聚頭，自身有
J20nB095_p0386a12║債自身酬，牧童若解深深意，莫把繩鞭強繫留。
J20nB095_p0386a13║又答：「七金香水浪滔天。」頌：香水浪滔天，潛流注百
J20nB095_p0386a14║川，誰能嘗一滴？卻病且延年。
J20nB095_p0386a15║九問：「如何是續佛慧命？」
J20nB095_p0386a16║答：「依舊可憐生。」頌：果然依舊可憐生，拄拄撐撐直
J20nB095_p0386a17║到明，普請大家同著力，莫教倒卻葡萄棚。
J20nB095_p0386a18║又答：「饑來喫飯。」頌：佛命不可斷，饑來須喫飯，一日
J20nB095_p0386a19║要兩餐，莫學餓死漢。
J20nB095_p0386a20║十問：「如何是臘月三十日用得著的？」
J20nB095_p0386a21║答：「銀馬金錢接灶神。」頌：銀馬金錢接灶神，殷勤禮
J20nB095_p0386a22║拜祝虔心，一門和氣生千福，四季平安抵萬金。
J20nB095_p0386a23║又答：「困來打眠。」頌：臘盡事清閒，困來便打眠，一夢
J20nB095_p0386a24║猶未足，爆竹慶新年。
J20nB095_p0386a25║附答覺浪禪師十問。
J20nB095_p0386a26║杲日當空時如何？夜遊者伏匿，作務者興成。
J20nB095_p0386a27║天昏地陷時如何？高枕安眠。
J20nB095_p0386b01║夢中作夢時如何？切忌枕聲落地。
J20nB095_p0386b02║窮子摸著衣珠時如何？何必大驚小怪？
J20nB095_p0386b03║伯牙遇子期時如何？那裏得此消息？
J20nB095_p0386b04║一盲引眾盲，相牽入火坑時如何？念彼觀音力。
J20nB095_p0386b05║臨濟遇著白拈賊時如何？浪杖人是曹洞宗。
J20nB095_p0386b06║濁油湊著濕燈心時如何？著甚死急？
J20nB095_p0386b07║冷眼看人一語無時如何？只恐恩多成怨。
J20nB095_p0386b08║久假不歸時如何？難瞞千古。
J20nB095_p0386b09║又答湛公十問
J20nB095_p0386b10║佛祖慧命在懸絲，如何振起？振則不起。
J20nB095_p0386b11║知識滿天下，以何作略？切莫被他瞞。
J20nB095_p0386b12║具眼人來，如何辨別？卻是湛公具眼。
J20nB095_p0386b13║本色人相會時，如何得不染汙去？染汙便非本色。
J20nB095_p0386b14║用力不得時，如何快暢？轉。
J20nB095_p0386b15║水窮山盡處，如何進步？好箇路頭。
J20nB095_p0386b16║應機接物時，如何使偷心不起？君子愛財，取之有
J20nB095_p0386b17║道。
J20nB095_p0386b18║異類中行，甚麼人去得？驢前馬後漢。
J20nB095_p0386b19║打破證悟關，如何行履？何必問人？
J20nB095_p0386b20║和身入水時，如何救人？一箇棺材，兩箇死漢。
J20nB095_p0386b21║又答如母二問
J20nB095_p0386b22║問：「人問大溈：『和尚百年後向甚麼處去？』溈云：『檀越
J20nB095_p0386b23║人家作一條水牯牛去。』問：『學人隨來得麼？』溈云：『汝
J20nB095_p0386b24║若來，須銜一莖草來。』水牯牛即不問，如何是一莖
J20nB095_p0386b25║草？」
J20nB095_p0386b26║答：「即是自己喫的。」頌：生死路茫茫，輪迴正未央，須
J20nB095_p0386b27║銜一莖草，切勿借他糧。
J20nB095_p0386c01║問：「溈山遇寒、拾於松門夾道，拾作虎吼三聲，及拈
J20nB095_p0386c02║拄杖問云：『老兄喚者箇作甚麼？』溈皆無對。未審拾
J20nB095_p0386c03║得兩度拈處，意旨如何？」
J20nB095_p0386c04║答：「忘卻了也。」頌：兩度拈來一總忘，何須平地別商
J20nB095_p0386c05║量？同條生不同條死，愁聽寒鴉度夕陽。
J20nB095_p0386c06║
J20nB095_p0386c07║
J20nB095_p0386c08║
J20nB095_p0386c09║
J20nB095_p0386c10║藕益三頌
J20nB095_p0386c11║明　菩薩沙彌古吳智旭　述
J20nB095_p0386c12║○大方廣佛華嚴經頌并序
J20nB095_p0386c13║剎海入微塵，不是一多相即；毫端呈法界，非干小大
J20nB095_p0386c14║相容。秖緣法爾如然，所以不容思議。分凡聖、較淺深，
J20nB095_p0386c15║大似邀空華結果；掃語言、諱修證，無端禁石女生兒。
J20nB095_p0386c16║睹明星而了悟，栽成眼上兩莖眉；遍眾會以敷揚，繪
J20nB095_p0386c17║出空中千色彩。然雖今事門頭覓一塵而無朕，不妨
J20nB095_p0386c18║實際理地炳萬法以齊彰。大哉絕對待之假名，方矣
J20nB095_p0386c19║泯分滿之殊相，廣則毛孔邊際等虛空之莫窮，佛則
J20nB095_p0386c20║介爾凡心即真常之妙覺，華乃因果同時，嚴乃能所
J20nB095_p0386c21║不二。是以若通若別，可軌可持，十界並遵，三世一轍。
J20nB095_p0386c22║然一丸而眾香悉具；飲一滴而諸河頓嘗。普請露柱
J20nB095_p0386c23║燈籠，聽取葛藤絡索。
J20nB095_p0386c24║世主妙嚴品第一
J20nB095_p0386c25║萬國衣冠拜冕旒，御筵香染繡羅裘，不觀上苑枝條
J20nB095_p0386c26║茂，那信蒼穹兩露周？踏破波濤渾是水，織成縷線漫
J20nB095_p0386c27║稱紬，莫嫌山谷泉聲小，大海何嘗擇細流？
J20nB095_p0387a01║如來現相品第二
J20nB095_p0387a02║眾齒光明遍剎塵，十方雲集主中賓，眉間足下出還
J20nB095_p0387a03║入，極果應知即正因。蓮現何曾離本際？勝音寧復是
J20nB095_p0387a04║他人？殷勤聽取伽陀句，白牯狸奴知最親。
J20nB095_p0387a05║普賢三昧品第三
J20nB095_p0387a06║運水搬柴足可娛，藏身三昧阿誰無？擬求佛手來摩
J20nB095_p0387a07║頂，翻昧衣中如意珠。尺鏡遍含空界影，寸雲堪灑剎
J20nB095_p0387a08║塵枯，勞他依正同宣偈，喚出滄溟月影孤。
J20nB095_p0387a09║世界成就品第四
J20nB095_p0387a10║大覺空生海一漚，一漚拈起海全收，休將十事為他
J20nB095_p0387a11║事，認卻鬍鬚失卻頭。
J20nB095_p0387a12║華藏世界品第五
J20nB095_p0387a13║鼻孔下垂，眼睛橫布，毛竅玲瓏，皮膚連附。地種無殊，
J20nB095_p0387a14║森羅草樹，師子全威，奚分象兔？欲知華藏莊嚴，不離
J20nB095_p0387a15║剎那安住，擬向心外覓玄，昧卻介爾性具。
J20nB095_p0387a16║毘盧遮那品第六
J20nB095_p0387a17║閻浮本是輪王地，幾度征誅始定疆，曾聽胡笳月下
J20nB095_p0387a18║曲，不須鶴唳亦悲傷。
J20nB095_p0387a19║如來名號第七
J20nB095_p0387a20║十千名號任他呼，那個男兒不丈夫？借問而今說法
J20nB095_p0387a21║者，文殊還有幾文殊？
J20nB095_p0387a22║四聖諦品第八
J20nB095_p0387a23║藥病相連頭緒多，一番提起一番訛，無生無量歸無
J20nB095_p0387a24║作，大海從來具眾波。
J20nB095_p0387a25║光明覺品第九
J20nB095_p0387a26║故園消息斷多秋，夢裏尋思淚未收，驚蟄一聲啼鳥
J20nB095_p0387a27║亂，不堪覽鏡倍生愁。
J20nB095_p0387b01║菩薩問明品第十
J20nB095_p0387b02║白雪陽春和者稀，弟兄且自協壎箎，華周妻子三年
J20nB095_p0387b03║哭，引得齊人盡皺眉。
J20nB095_p0387b04║淨行品第十一
J20nB095_p0387b05║棒打石人頭，老翁入場屋，憐見嚼飯未為醜，上大人
J20nB095_p0387b06║書勸熟讀，一朝讀到可知禮，錦繡文章充滿腹。
J20nB095_p0387b07║賢首品第十二
J20nB095_p0387b08║認影迷頭歷劫行，狂心初歇鼻分明，神珠拈出隨君
J20nB095_p0387b09║用，衣不蠶兮食不耕。
J20nB095_p0387b10║升須彌山頂品第十三
J20nB095_p0387b11║平地風波浸殺人，漫傳不動又高升，佛身充滿無來
J20nB095_p0387b12║去，金屑休教著眼睛。
J20nB095_p0387b13║須彌頂上偈讚品第十四
J20nB095_p0387b14║成群作隊弄精魂，破盡家私滅盡門，唱得哩嗹嗹哩
J20nB095_p0387b15║曲，大家扶起舊沙盆。
J20nB095_p0387b16║十住品第十五
J20nB095_p0387b17║瞿曇一指不肯剟，央掘魔羅追不歇，忽然放下手中
J20nB095_p0387b18║刀，失卻孃生一頭髮。
J20nB095_p0387b19║梵行品第十六
J20nB095_p0387b20║打破一桶做一桶，顛仙此話非儱侗，鄱陽大戰定江
J20nB095_p0387b21║南，　聖皇也賴三軍勇。
J20nB095_p0387b22║初發心功德品第十七
J20nB095_p0387b23║三際覓心不可得，擬從何處發菩提？東風一夜傳春
J20nB095_p0387b24║信，花滿園林泉滿谿。
J20nB095_p0387b25║明法品第十八
J20nB095_p0387b26║子孝父心寬，臣賢君位安，創業固不易，守成尤自難，
J20nB095_p0387b27║車輪鳥翼喻，明月照人寒。
J20nB095_p0387c01║升夜摩天宮品第十九
J20nB095_p0387c02║天名時分地如雲，孔雀鵝王化久聞，特地任公更垂
J20nB095_p0387c03║釣，牽翻海底浪紛紜。
J20nB095_p0387c04║夜摩宮中偈讚品第二十
J20nB095_p0387c05║律呂宮商無別調，都俞喜起聖明時，堯天舜日同欽
J20nB095_p0387c06║戴，卻歎巢由總不知。
J20nB095_p0387c07║十行品第二十一
J20nB095_p0387c08║萬卉莊嚴功德林，鳥啼花落影森森，夜行不許明須
J20nB095_p0387c09║到，才出門來草已深。
J20nB095_p0387c10║十無盡藏品第二十二
J20nB095_p0387c11║克家須是破家兒，撒潑黃金似爛泥，餓殺鄧通繇命
J20nB095_p0387c12║薄，天朝雨露本無私。
J20nB095_p0387c13║升兜率天宮品第二十三
J20nB095_p0387c14║賣盡風流不著錢，桃花如燄柳如煙，笙歌畫舫酣明
J20nB095_p0387c15║月，見說今年似舊年。
J20nB095_p0387c16║兜率宮中偈讚品第二十四
J20nB095_p0387c17║家醜何勞向外揚？未曾作賊便招贓，邊城多少離家
J20nB095_p0387c18║客，刁斗初鳴轉斷腸。
J20nB095_p0387c19║十迴向品第二十五
J20nB095_p0387c20║水滿長町霞滿天，村中處處起寒煙，耕牛自解循歸
J20nB095_p0387c21║路，不用山童努力牽。
J20nB095_p0387c22║懸梁刺股揣摩成，說得燕王與趙盟，何似當年赤帝
J20nB095_p0387c23║子？入關先已縛秦嬰。
J20nB095_p0387c24║十地品第二十六
J20nB095_p0387c25║坤儀厚重德無疆，能載能生直且方，看取四微非異
J20nB095_p0387c26║性，不妨十岳各稱王。伶俐衲，細思量，微塵剎土漚中
J20nB095_p0387c27║影，莫負眉間毫相光。
J20nB095_p0388a01║十定品第二十七
J20nB095_p0388a02║有出有入非正定，試問剎那有何性？假饒覓見普賢
J20nB095_p0388a03║身，依舊重添普眼病。君不見！女子跏趺佛座邊，文殊
J20nB095_p0388a04║空把神通震，棄諸陰蓋下方來，缽盂端的元無柄。
J20nB095_p0388a05║十通品第二十八
J20nB095_p0388a06║饑來吃飯困來眠，不用安排信自然，消盡幾多閒日
J20nB095_p0388a07║月，止留秋水與長天。
J20nB095_p0388a08║十忍品第二十九
J20nB095_p0388a09║立錐無地并無錐，飲痛吞聲秪自知，忽解白拈閒活
J20nB095_p0388a10║計，終朝袖手有餘貲。
J20nB095_p0388a11║阿僧秖品第三十
J20nB095_p0388a12║介爾心王絕數量，僧祇數量轉分明，微塵法界全成
J20nB095_p0388a13║壞，五眼如何算得清？
J20nB095_p0388a14║壽量品第三十一
J20nB095_p0388a15║黃粱一夢過名關，箇事分明迷悟間，欲向勝蓮分晝
J20nB095_p0388a16║夜，且從極樂問迴還。
J20nB095_p0388a17║諸菩薩住處品第三十二
J20nB095_p0388a18║蟭螟眉上多巖谷，結冬度夏居堪卜，任憑劫火洞然
J20nB095_p0388a19║燒，此地清涼有餘緣。
J20nB095_p0388a20║色色塵塵盡道場，何勞剜肉別成瘡？賺他無數癡男
J20nB095_p0388a21║女，東走西馳昧故鄉。
J20nB095_p0388a22║佛不思議法品第三十三
J20nB095_p0388a23║一念緣起無生，九界空華敗壞，多年枯木爛藤，慣會
J20nB095_p0388a24║成精作怪，正許擬議思量，不許占龜買卦。
J20nB095_p0388a25║如來十身相海品第三十四
J20nB095_p0388a26║佛說非身是大身，百花枝上露全春，癡人猶計九十
J20nB095_p0388a27║七，獨勝尋常四八倫。
J20nB095_p0388b01║如來隨好光明功德品第三十五
J20nB095_p0388b02║千輻輪光圓滿王，獄中菩薩鼻昂藏，三重十地雖圓
J20nB095_p0388b03║頓，鈍置人間放逸即。
J20nB095_p0388b04║普賢行品第三十六
J20nB095_p0388b05║一念無瞋即普賢，說時容易用時難，世間多少弄潮
J20nB095_p0388b06║客，不解撐船淺水灘。
J20nB095_p0388b07║如來出現品第三十七
J20nB095_p0388b08║遍界本無藏跡地，家親無故常為崇，眉間毫相播精
J20nB095_p0388b09║靈，口裏光明作魑魅。分明賣弄屋中金，帶累兒孫向
J20nB095_p0388b10║外覷，假饒入得手中來，明朝不是今朝事。
J20nB095_p0388b11║離世間品第三十八
J20nB095_p0388b12║花枝隨處短長，春色元無高下，觸著一孔毫毛，惹得
J20nB095_p0388b13║通身害怕。縱然瓶瀉雲興，終難說盡者話，蓮華本自
J20nB095_p0388b14║水生，不用描空作畫。
J20nB095_p0388b15║入法界品第三十九
J20nB095_p0388b16║師子頻申三昧，從來何曾覆蓋？坐在水中渴死，秖因
J20nB095_p0388b17║畏溺為害。自從認得即君，更不沿途乞丐，兔子角上
J20nB095_p0388b18║翻身，烏龜毛裏作會，憑他水盡山窮，寸步不居門外。
J20nB095_p0388b19║普賢行願品
J20nB095_p0388b20║十大願王，遵歸極樂，末後牢關，和盤直拓。擬議躊躇，
J20nB095_p0388b21║千錯萬錯，說性譚心，無繩自縛。親睹如來無量光，方
J20nB095_p0388b22║知此話非嬉謔，寄語參玄學語流，休將向上閒穿鑿。
J20nB095_p0388b23║福城東，莊嚴幢娑羅林，文殊師利菩薩
J20nB095_p0388b24║眾生住地無明，諸佛根本實智，從來但一月真，云何
J20nB095_p0388b25║有是非是？既發無上菩提，豈更迷名失義？歷盡煙水
J20nB095_p0388b26║百城，寸步不曾相離。
J20nB095_p0388b27║勝樂國妙峰山，德雲比丘，憶念一切諸佛境界
J20nB095_p0388c01║智慧光明普見法門。
J20nB095_p0388c02║演若達多狂始定，十方國土明如鏡，鏡中現出無數
J20nB095_p0388c03║頭，一聲喚著聲聲應。
J20nB095_p0388c04║海岸國，海雲比丘，普眼法門。
J20nB095_p0388c05║大海境界隨思念，湧出如來光燦爛，一句難將海墨
J20nB095_p0388c06║書，留與無聞作針砭。
J20nB095_p0388c07║楞伽道邊海岸聚落，善住比丘，普速疾供養諸
J20nB095_p0388c08║佛成就眾生無礙解脫門。
J20nB095_p0388c09║大地本來無寸土，空中行住未為難，幾多悲智莊嚴
J20nB095_p0388c10║事，一枕南柯夢欲殘。
J20nB095_p0388c11║達里鼻茶國自在城人，彌伽，妙音陀羅尼光明
J20nB095_p0388c12║法門。
J20nB095_p0388c13║叨作輪王親胤，坐受公孤謨訓，傳來輪字莊嚴，頒向
J20nB095_p0388c14║九州百郡。
J20nB095_p0388c15║住林聚落，解脫長者，如來無礙莊嚴解脫門。
J20nB095_p0388c16║無邊佛剎，莊嚴清淨，身中顯現，悲歡離合。滿場究竟，
J20nB095_p0388c17║皆從一線，說破只是自心，免使別求神變。
J20nB095_p0388c18║閻浮提畔摩利伽羅國，海幢比丘，普眼捨得三
J20nB095_p0388c19║昧。
J20nB095_p0388c20║殊形異狀，遍體出生，六月六日，播弄精靈，喚作般若，
J20nB095_p0388c21║嬰兒喪明。
J20nB095_p0388c22║海潮處普莊嚴園，休捨優婆夷，離憂安隱幢解
J20nB095_p0388c23║脫門。
J20nB095_p0388c24║見聞同住不唐捐，吸盡西江未足傳，向若歎洋慚灌
J20nB095_p0388c25║叟，鐵圍山外有香泉。
J20nB095_p0388c26║那羅素國，毘目瞿沙仙人，無勝幢解脫。
J20nB095_p0388c27║摩頂執手，東奔西走，眨得眼來，天長地久。落花紅處
J20nB095_p0389a01║象王迴，芳草綠時師子吼。
J20nB095_p0389a02║伊沙那聚落，勝執婆羅門，無盡輪解脫。
J20nB095_p0389a03║刀山火聚足清安，只是全身投入難，拼得一條窮性
J20nB095_p0389a04║命，髑髏孔裏夜光寒。
J20nB095_p0389a05║師子奮迅城，慈行童女，般若波羅密普莊嚴門。
J20nB095_p0389a06║清淨法身，牆壁瓦礫，種種異門，何莫何適？欲知百萬
J20nB095_p0389a07║陀羅尼，好向莊嚴宮殿覓。
J20nB095_p0389a08║三眼國，善見比丘，隨順燈解脫門。
J20nB095_p0389a09║風和日暖魚尋餌，楊柳桃花夾岸新，多少長安美公
J20nB095_p0389a10║子，翩翩裘馬惜芳春。
J20nB095_p0389a11║名聞國河渚，自在主童子，一切工巧大神通智
J20nB095_p0389a12║光明法門。
J20nB095_p0389a13║童子無聊，聚沙為戲，算去算來，有名無義。漚滅空無，
J20nB095_p0389a14║是一是二，雖然恁麼舉揚，不免眼中添剌。
J20nB095_p0389a15║海住大城，具足優婆夷，無盡福德藏解脫門。
J20nB095_p0389a16║一器幾何？十界供普，吞時脹殺人天，吐時餓殺佛祖。
J20nB095_p0389a17║問取童女十千，畢竟作何去取？
J20nB095_p0389a18║大興城，明智居士，隨意出生福德藏解脫門。
J20nB095_p0389a19║仰視虛空，所須悉下分明；各自帶來，何故向他酬謝？
J20nB095_p0389a20║識破者點機關，便解逄緣不借。
J20nB095_p0389a21║師子宮大城，法寶髻長者，無量福德寶藏解脫
J20nB095_p0389a22║門。
J20nB095_p0389a23║奏樂燒香迴向因，十重樓閣報分明，可憐歌舞場中
J20nB095_p0389a24║客，荒卻良田不肯耕。
J20nB095_p0389a25║藤根國普門城，普眼長者，令一切眾生普見諸
J20nB095_p0389a26║佛歡喜法門。
J20nB095_p0389a27║知病識藥，將錯就錯，和合諸香，無作為作。只恐城東
J20nB095_p0389b01║老母來，不用許多閒絡索。
J20nB095_p0389b02║多羅幢城，無厭足王，如幻解脫。
J20nB095_p0389b03║從古護生須是殺，直教殺盡始安居，慈悲瞋恚兩舌
J20nB095_p0389b04║語，暮三朝四撫群狙。
J20nB095_p0389b05║妙光城，大光王，大慈幢行。
J20nB095_p0389b06║曾母指疼，曾參看蹙，非因天性相關，只為一般皮肉。
J20nB095_p0389b07║纔涉擬議思量，不啻大唐天竺。
J20nB095_p0389b08║安住王都，不動優婆夷，求一切法無厭足三昧。
J20nB095_p0389b09║堂宇光明普耀，霧變深山文豹，自在平等總持，不離
J20nB095_p0389b10║音聲笑貌，貪觀佛剎道場，卻被浮雲籠罩。
J20nB095_p0389b11║無量都薩羅城，遍行外道，至一切處菩薩行。
J20nB095_p0389b12║小兒啼哭秖因饑，拈得饅頭當米餈，一飽自然無病
J20nB095_p0389b13║痛，不勞他處別尋醫。
J20nB095_p0389b14║廣大國，優缽羅華長者，調和香法。
J20nB095_p0389b15║長者如何慣鬻香？不知誰處得真方？天涯海角多知
J20nB095_p0389b16║己，莫歎孤身落異鄉。
J20nB095_p0389b17║樓閣大城，婆施羅船師，大悲幢行。
J20nB095_p0389b18║暴虎馮河吾不與，長年柁手最知幾，波斯到岸因風
J20nB095_p0389b19║便，采得明珠滿載歸。
J20nB095_p0389b20║可樂城，無上勝長者，至一切處修菩薩行清淨
J20nB095_p0389b21║法門。
J20nB095_p0389b22║無依無作逞神通，誰信鄉風處處同？賣盡拙時留下
J20nB095_p0389b23║巧，盧花依舊宿漁翁。
J20nB095_p0389b24║輸那國迦陵迦林城，師子頻申比丘尼，成就一
J20nB095_p0389b25║切智解脫。
J20nB095_p0389b26║一育多種，二無兩般，眾會不迮，園林不寬，依正遶旋
J20nB095_p0389b27║無量匝，明星初湧夜更闌。
J20nB095_p0389c01║險難國寶莊嚴城，婆須密多女，離貪欲際解脫。
J20nB095_p0389c02║旃檀樹下足蚖蛇，蓮華池畔蜂充塞，曾向嵩山社裏
J20nB095_p0389c03║來，始知跌法從他得。
J20nB095_p0389c04║善度城，鞞瑟胝羅居士，不般涅槃際解脫。
J20nB095_p0389c05║一座旃檀佛塔，信手隨心開闔，見得三世分明，也是
J20nB095_p0389c06║空華雜沓，明朝便是新年，今夜且稱殘臘。
J20nB095_p0389c07║補怛洛迦山，觀自在菩薩，大悲行解脫門。
J20nB095_p0389c08║遙見連忙唱善來，也知年老惜嬰孩，待他立德揚名
J20nB095_p0389c09║日，始信而今滿面灰。
J20nB095_p0389c10║東方正趣菩薩，普門速疾行解脫。
J20nB095_p0389c11║曾聞著靴水上立，馬到長安靴未濕，走遍虛空盡未
J20nB095_p0389c12║來，普賢毛裏高相揖。
J20nB095_p0389c13║墮羅缽底城，大天神，雲網解脫
J20nB095_p0389c14║長舒四手取海水，洗面無端摸著觜，借婆衫子拜婆
J20nB095_p0389c15║年，孤兒本是趙家子。
J20nB095_p0389c16║菩提場，安住主地神，不可壞智慧藏法門。
J20nB095_p0389c17║寶藏相隨夙善根，勞他指示語溫溫，分明福地生靈
J20nB095_p0389c18║種，幾箇男兒解報恩。
J20nB095_p0389c19║迦毘羅城，婆珊婆演底主夜神，破一切眾生癡
J20nB095_p0389c20║暗法光明解脫。
J20nB095_p0389c21║日沒西陲鳥宿林，滿天星斗映江涔，漁翁綸線垂將
J20nB095_p0389c22║盡，釣得金鱗大幾尋。
J20nB095_p0389c23║菩提場內，普德淨光主夜神，寂淨禪定樂普遊
J20nB095_p0389c24║步解脫。
J20nB095_p0389c25║古鏡磨來徹體明，山河國土炳然呈，不因走遍天涯
J20nB095_p0389c26║路，豈信居家腳底輕？
J20nB095_p0389c27║菩提場右，喜目觀察眾生主夜神，大勢力普喜
J20nB095_p0390a01║幢解脫。
J20nB095_p0390a02║未到酒家香十里，開樽轉覺醉醺醺，不知昔日耕耘
J20nB095_p0390a03║苦，便擬無錢賒幾斤。
J20nB095_p0390a04║普救眾生妙德主夜神，普現一切世間調伏眾
J20nB095_p0390a05║生解脫。
J20nB095_p0390a06║猛火何能燒得木？木中出火自成燒，眉間光照君看
J20nB095_p0390a07║取，火種傳來是幾朝？
J20nB095_p0390a08║寂靜音海主夜神，念念出生廣大喜莊嚴解脫。
J20nB095_p0390a09║樹根依地果依空，培得根深果實豐，波利質多人不
J20nB095_p0390a10║信，諸天日夜挹香風。
J20nB095_p0390a11║守護一切城增長威力主夜神，甚深自在妙音
J20nB095_p0390a12║解脫。
J20nB095_p0390a13║洪鐘隨扣便隨鳴，聲性何關四性生？杜口也知非得
J20nB095_p0390a14║已，不堪重舉似群盲。
J20nB095_p0390a15║開敷一切樹華主夜神，菩薩出生廣大喜光明
J20nB095_p0390a16║解脫。
J20nB095_p0390a17║賢其賢而親其親，樂其樂而利其利，承流宣化不違
J20nB095_p0390a18║時，便是循良方正吏。
J20nB095_p0390a19║大願精進力救護一切眾生夜神，教化眾生令
J20nB095_p0390a20║生善根解脫。
J20nB095_p0390a21║摩尼現色元非色，日影無來示去來，夢裏墮河雖是
J20nB095_p0390a22║妄，一翻提起亦添哀。
J20nB095_p0390a23║嵐毘尼園，妙德神，菩薩於無量劫遍一切處示
J20nB095_p0390a24║現受生自在解脫。
J20nB095_p0390a25║十種受生藏，積年行貨帳，討時沒分文，算時有多樣。
J20nB095_p0390a26║直教除盡算盤珠，十尺元來是一丈。
J20nB095_p0390a27║迦毘羅城，釋女瞿波，觀察菩薩三昧海解脫。
J20nB095_p0390b01║塵劫追隨非偶然，染因緣是淨因緣，鴛鴦帳裏調琴
J20nB095_p0390b02║瑟，喚醒寒鴉樹上眠。
J20nB095_p0390b03║佛母摩耶，大願智幻解脫門。
J20nB095_p0390b04║無生無不生，幻法元非法，腹同世界寬，身似浮雲杳。
J20nB095_p0390b05║調御天人師，收來做一匝，擬將普眼觀，赤翳生眉睫。
J20nB095_p0390b06║正念天王女天主光，無礙念清淨莊嚴解脫。
J20nB095_p0390b07║過去無邊事，何勞更憶知？只因生處熟，熟處更難移。
J20nB095_p0390b08║毘羅城，童子師遍友。
J20nB095_p0390b09║謬為人師，尸位曠職，問他法門，推向子息，若不勘破，
J20nB095_p0390b10║一錢不直。
J20nB095_p0390b11║善知眾藝童子，菩薩字智。
J20nB095_p0390b12║天籟地籟，休教錯會，入得門來，不妨在外。
J20nB095_p0390b13║婆呾那城，賢勝優婆夷，無依處道場解脫。
J20nB095_p0390b14║有盡無盡，無依有依，道場三昧，雲駛花飛。
J20nB095_p0390b15║沃田城，堅固解脫長者，無著念清淨莊嚴解脫。
J20nB095_p0390b16║既名無著，何更勤求？若言一串，終成兩頭。
J20nB095_p0390b17║妙月長者，淨智光明解脫。
J20nB095_p0390b18║宅有光明，奚稱淨智，雖不說明，早相鈍置。
J20nB095_p0390b19║出生城，無勝軍長者，無盡相解脫。
J20nB095_p0390b20║見無量佛，得無盡藏，問取善財，是相非相。
J20nB095_p0390b21║法聚落，最寂靜婆羅門，誠願語解脫。
J20nB095_p0390b22║揭諦揭諦，除冥抉翳，足趾血乾，胞胎落地。
J20nB095_p0390b23║妙意華門城，德生童子、有德童女，幻住解脫。
J20nB095_p0390b24║海外青山雲外霓，體中權實漫分枝，同條生不同條
J20nB095_p0390b25║死，更問龍華調御師。
J20nB095_p0390b26║海岸國大莊嚴園，毘盧遮那莊嚴藏樓閣，彌勒
J20nB095_p0390b27║菩薩，入三世一切境界不忘念智莊嚴藏解脫。
J20nB095_p0390c01║果覺因心事不殊，訂寧終始意無餘，曾為浪子方憐
J20nB095_p0390c02║客，不是波斯莫獻珠。
J20nB095_p0390c03║乾闥婆城鏡裏呈，無邊色像倍分明，去來彈指閒家
J20nB095_p0390c04║具，未瞥徒勞瞪眼睛。
J20nB095_p0390c05║普門國蘇摩那城，文殊師利，遙申右手按頂。
J20nB095_p0390c06║若來已，更不來，若見已，更不見，忽然摸著鼻頭，端的
J20nB095_p0390c07║高高在面。
J20nB095_p0390c08║如來座前，普賢菩薩。
J20nB095_p0390c09║身經百戰定封疆，遍界成平返故鄉，馬上幾多驚險
J20nB095_p0390c10║事，不堪說向夜郎王。
J20nB095_p0390c11║剎剎塵塵性本融，非關作意顯神通，阿誰身上無毛
J20nB095_p0390c12║孔？忍使伽瓶局太空。
J20nB095_p0390c13║善財菩薩，一生圓滿。
J20nB095_p0390c14║歷代相傳舊祖基，分明稚小被他欺，京城府縣都曾
J20nB095_p0390c15║訴，土地城隍到處祈。終訟總之非得已，贏來那別有
J20nB095_p0390c16║便宜，愁人莫與無愁說，說與無愁總不知。
J20nB095_p0390c17║全部總頌
J20nB095_p0390c18║讀遍神農本草書，根莖花果辨無餘，採來件件都堪
J20nB095_p0390c19║用，看去般般總不殊。必死秖因疾尚諱，可生終賴藥
J20nB095_p0390c20║相扶，大黃能補參能瀉，莫效庸醫守一隅。
J20nB095_p0390c21║○大佛頂首楞嚴經二十五圓通頌并序
J20nB095_p0390c22║一真亡影待，七花八裂析旃檀；眾聖失巴鼻，萬別千
J20nB095_p0390c23║差歸渤海。正令全提，假饒茅屋牖邊鼠雀，豈容穿過？
J20nB095_p0390c24║旁通一線，任你含元殿裡庶民，亦可往來。所以道：得
J20nB095_p0390c25║之則狸奴白牯動地驚天；失之則諸佛如來愁眉鎖
J20nB095_p0390c26║目。此〈大佛頂首楞嚴王三昧〉二十五圓通法門者，聲
J20nB095_p0390c27║聲毒鼓，喪盡根塵識大命根；法法醍醐，灌醒空假中
J20nB095_p0391a01║道血脈。可謂通身是病通身藥，是處有穴是處針；縱
J20nB095_p0391a02║令遁入膏肓，難免者婆妙手。捻餅作團，饑兒之啼哭
J20nB095_p0391a03║可止；鍊酥成酒，猛光之痼疾堪醫。漫道泥牛入海，且
J20nB095_p0391a04║看木馬嘶風。觸著痛處，自身有苦自身知；掘得寶來，
J20nB095_p0391a05║大家有福大家享。由是各系一頌，以為利根鞭影云。
J20nB095_p0391a06║憍陳那，於佛音聲，悟明四諦。
J20nB095_p0391a07║鹿苑初陳門外車，諸天餓鬼辨河沙，東風一夜傳春
J20nB095_p0391a08║信，開盡黃梅嶺上花。
J20nB095_p0391a09║優波尼沙陀，悟諸色性，以從不淨。
J20nB095_p0391a10║傀儡登場怖偃師，楚王一怒體分離，目成從此無消
J20nB095_p0391a11║息，坐聽寒林啼子規。
J20nB095_p0391a12║香嚴童子，觀香意銷。
J20nB095_p0391a13║幼婦初裝倚翠樓，新郎曉起尚含羞，無端召作征遼
J20nB095_p0391a14║將，向月胡笳起暮愁。
J20nB095_p0391a15║藥王、藥上，因味覺明。
J20nB095_p0391a16║嘗遍娑婆藥萬千，箇中何味可延年？神農牙齒都零
J20nB095_p0391a17║落，報道砒霜最直錢。
J20nB095_p0391a18║跋陀婆羅，忽悟水因。
J20nB095_p0391a19║剝破虛空血迸流，石人撫掌碧山頭，春光甫見花成
J20nB095_p0391a20║市，一葉梧桐已到秋。
J20nB095_p0391a21║摩訶迦葉，唯以空寂修於滅盡。
J20nB095_p0391a22║六塵變壞眼培花，空寂徒傳月裏艖，微笑至今贓證
J20nB095_p0391a23║在，太平天下事如麻。
J20nB095_p0391a24║阿那律陀，樂見照明金剛三昧。
J20nB095_p0391a25║失目翻成有見，照明奚似緣塵？爍破大千世界，豁開
J20nB095_p0391a26║無漏真精，心眼俱掛壁上，桃花梅花笑人。
J20nB095_p0391a27║周利槃特迦，調出入息，得大無礙。
J20nB095_p0391b01║天地猶如橐籥，不須一句伽陀，生住異滅無性，平沉
J20nB095_p0391b02║佛國山河，自從打失鼻孔，爭說安那般那。
J20nB095_p0391b03║憍梵缽提，一味清淨心地法門。
J20nB095_p0391b04║有時醍醐毒藥，有時毒味甘露，秪因弄巧成拙，不免
J20nB095_p0391b05║將迷作悟，奐出瓶裏大夫，直教手足無措。
J20nB095_p0391b06║畢陵伽婆蹉，純覺遺身。
J20nB095_p0391b07║泥裏果然有刺，痛外何嘗見身？虛空百雜粉碎，白雲
J20nB095_p0391b08║橫封渡津，欲知不痛消息，跛鱉盲龜較親。
J20nB095_p0391b09║須菩提，曠劫知空。
J20nB095_p0391b10║芥子須彌畟塞，何處轉身出息？偶然解得藏機，彈指
J20nB095_p0391b11║幻成百億，相隨樹倒藤枯，笑破色空空色。
J20nB095_p0391b12║舍利弗，心見發光。
J20nB095_p0391b13║九緣不借一靈孤，更向金錍徹體刳，戳瞎眼睛明箇
J20nB095_p0391b14║事，剎塵身土鏡中圖。
J20nB095_p0391b15║普賢菩薩，心聞發明。
J20nB095_p0391b16║毛端剎海同簧鼓，特地勞他白象王，金翅食龍如食
J20nB095_p0391b17║麵，一般也是塞饑腸。
J20nB095_p0391b18║孫陀羅難陀，觀鼻端白。
J20nB095_p0391b19║苦瓠甜瓜一概拈，更將無味葛藤添，縱僥洞照十方
J20nB095_p0391b20║界，鼻孔依然臉上尖。
J20nB095_p0391b21║富樓那彌多羅尼子，因師子吼，成阿羅漢。
J20nB095_p0391b22║義身較比文身切，出楔何如用楔親？野干昔年曾膽
J20nB095_p0391b23║裂，羺羊漫擬效顰伸。
J20nB095_p0391b24║優波離，持戒修身。
J20nB095_p0391b25║持犯開遮三聚成，式叉何法不圓明？不龜手藥隨君
J20nB095_p0391b26║用，無作誰留凡聖情？
J20nB095_p0391b27║大目犍連，心光發宣。
J20nB095_p0391c01║澄濁成清不較遲，黃河入海正奔馳，攜來靜器君須
J20nB095_p0391c02║識，莫負嵩山碧眼師。
J20nB095_p0391c03║烏芻瑟摩，火光三昧。
J20nB095_p0391c04║一星便可燎須彌，休把螢光間魯齊，拈起秤錘渾是
J20nB095_p0391c05║鐵，空教積劫墜汙地。
J20nB095_p0391c06║持地菩薩，平地心開。
J20nB095_p0391c07║圓融絕待妙蓮華，須是還他古作家，馬後車前無數
J20nB095_p0391c08║客，等閒同駕白牛車。
J20nB095_p0391c09║月光童子，修習水觀。
J20nB095_p0391c10║一滴源流徹底清，無端猶被水當情，髑髏枯盡全身
J20nB095_p0391c11║露，浸殺從來佛與生。
J20nB095_p0391c12║琉璃光法王子，觀群動性。
J20nB095_p0391c13║與奪全機暗裏明，啾啾千界器中聲，春風吹散寒威
J20nB095_p0391c14║後，賸有梅花映水晶。
J20nB095_p0391c15║虛空藏菩薩，觀察虛空無邊。
J20nB095_p0391c16║晦昧情忘空界銷，毛端剎海境偏豪，寶珠圓鏡閒家
J20nB095_p0391c17║具，何物拈來價不高？
J20nB095_p0391c18║彌勒菩薩，唯心識定。
J20nB095_p0391c19║繩上無蛇性自麻，趣真斷妄轉紆斜，風停波息澄如
J20nB095_p0391c20║鏡，處處清光映紫霞。
J20nB095_p0391c21║大勢至法王子，念佛三昧。
J20nB095_p0391c22║服盡軒岐百草丸，阿伽一味信神丹，五宗八教橫羅
J20nB095_p0391c23║列，未死偷心孰肯餐？
J20nB095_p0391c24║觀世音菩薩，從聞思修入三摩地。
J20nB095_p0391c25║酒病還須酒藥醫，推門落臼正當時，神通妙用尋常
J20nB095_p0391c26║事，莫使重栽眼上眉。
J20nB095_p0391c27║十方如來，放光總印。
J20nB095_p0392a01║大地覓來純是藥，耆婆空手契籃回，從今徹體光明
J20nB095_p0392a02║藏，始覺從前事可哀。
J20nB095_p0392a03║文殊師利，選擇圓通。
J20nB095_p0392a04║海錯山肴難療饑，文殊嚼飯喂嬰兒，多門一路君看
J20nB095_p0392a05║取，人不和分家道衰。
J20nB095_p0392a06║阿難、大眾，得大開示。
J20nB095_p0392a07║雷雨無私萬卉蘇，故鄉他國路寧迂，推開長夜山河
J20nB095_p0392a08║枕，病起精神也較臞。
J20nB095_p0392a09║性比丘尼，成阿羅漢。
J20nB095_p0392a10║緩治本兮急治標，無端芽種乍成焦，鏡中半露娘生
J20nB095_p0392a11║面，今日方知行處遙。
J20nB095_p0392a12║頂光化佛，重宣神咒。
J20nB095_p0392a13║萬種名香擣一龕，胡言漢語最宜參，頂光照破虛空
J20nB095_p0392a14║也，聽取前三與後三。
J20nB095_p0392a15║金剛藏王，發願護持。
J20nB095_p0392a16║慈威折攝足良模，同體悲心痛切膚，滅度已知無可
J20nB095_p0392a17║滅，大家且把剎竿扶。
J20nB095_p0392a18║○妙法蓮華經品頌并序
J20nB095_p0392a19║花簇簇，錦團團，一塵不立；赤條條，淨裸裸，萬法齊彰。
J20nB095_p0392a20║盡瞿曇四十九年，老婆舌頭提掇不來；憑列祖千七
J20nB095_p0392a21║百箇，生鐵掃帚打併不去。除非摸著自己鼻孔，方能
J20nB095_p0392a22║踢倒從來窠臼。荊棘林內，慣解掉臂橫行；潔白地中，
J20nB095_p0392a23║不妨轉身直過。惟我天台智者禪師，發妙悟於大蘇，
J20nB095_p0392a24║睹靈山於言下，縱一旋陀羅尼力，宣四不思議辯才；
J20nB095_p0392a25║究權實之攸歸，關本跡之深致。玄義五重，頂門打破
J20nB095_p0392a26║髑髏寒；文句四釋，遍體針流毛孔血。戳瞎講家肉眼，
J20nB095_p0392a27║爍開禪士幽關。師弦震，而飛走俱逃；毒鼓撾，而遠近
J20nB095_p0392b01║皆喪。特以圓音卓絕，鈍識如盲，義海汪洋，葉舟欲蹶。
J20nB095_p0392b02║山僧不惜眉毛，每品為拈一頌，大似助桀為虐，平地
J20nB095_p0392b03║重添葛藤；不會則拔楔抽釘，會得則喪身失命。
J20nB095_p0392b04║法喻為名
J20nB095_p0392b05║心佛眾生撥不開，三玄三要事難猜，一莖拈作金身
J20nB095_p0392b06║用，惹得頭陀笑滿腮。
J20nB095_p0392b07║實相為體
J20nB095_p0392b08║函蓋乾坤未足奇，四微原不隔根枝，分明舉似諸方
J20nB095_p0392b09║也，又道如來秪自知。
J20nB095_p0392b10║一乘因果為宗
J20nB095_p0392b11║眾流截斷事如何？滴滴歸源不較多，踏遍十方香水
J20nB095_p0392b12║海，靴頭幾處犯清波。
J20nB095_p0392b13║斷疑生信為用
J20nB095_p0392b14║逐浪隨波最可憐，明中有暗意偏玄，毘嵐吹散雲千
J20nB095_p0392b15║朵，放出孤輪一夜圓。
J20nB095_p0392b16║無上醍醐為教相
J20nB095_p0392b17║分明一樣牛身味，轉變番番不借功，飽食會須脾力
J20nB095_p0392b18║健，莫教傷卻小兒童。
J20nB095_p0392b19║序品第一
J20nB095_p0392b20║白毫舒照半提時，萬八東方蠟印泥，擬向文殊辯端
J20nB095_p0392b21║的，重栽眼上兩莖眉（且道作麼生是全提？咄！逢人切忌錯舉）。
J20nB095_p0392b22║方便品第二
J20nB095_p0392b23║顰伸出窟威風別，象兔搏來同見血，誰知昔日金剛
J20nB095_p0392b24║王，今日翻成繫驢橛？
J20nB095_p0392b25║譬喻品第三
J20nB095_p0392b26║門外何勞覓大車？錯將三界認為家，火光燒爛虛空
J20nB095_p0392b27║也，誰解回頭叫阿爺？
J20nB095_p0392c01║信解品第四
J20nB095_p0392c02║客作從來非賤人，糞除未盡自迷津，卻憐五十餘年
J20nB095_p0392c03║別，此日相逢覺倍親。
J20nB095_p0392c04║藥草喻品第五
J20nB095_p0392c05║地雨何曾有二心？根莖花果漫森森，四微終始元無
J20nB095_p0392c06║別，莫向枝條大小尋。
J20nB095_p0392c07║授記品第六
J20nB095_p0392c08║體露金風樹葉凋，四人生死久同條，禹門無數金鱗
J20nB095_p0392c09║躍，莫向澄波月影翹。
J20nB095_p0392c10║化城喻品第七
J20nB095_p0392c11║塵點劫前曾服毒，至今猶覺身麻木，彈指歸來較是
J20nB095_p0392c12║遲，癡人還問西天竺。西天竺！化城實所誰家屋？錯認
J20nB095_p0392c13║他方五百旬，窮年竟歲空勞碌。且問只今在什麼處？
J20nB095_p0392c14║咄！看腳下。錯錯！
J20nB095_p0392c15║五百弟子受記品第八
J20nB095_p0392c16║成群作隊鍊饑寒，衣裏明珠煞欲穿，可惜而今醉臥
J20nB095_p0392c17║客，再逢親友是何年？
J20nB095_p0392c18║授學無學人記品第九
J20nB095_p0392c19║大小都盧一網收，蝦蟆猶欲竄前流，饒他蟠結滄溟
J20nB095_p0392c20║窟，依舊還吞呂望鉤。
J20nB095_p0392c21║法師品第十
J20nB095_p0392c22║大地從來依水輪，高原穿鑿莫辭辛，著衣坐臥尋常
J20nB095_p0392c23║事，還道如來是別人。
J20nB095_p0392c24║見寶塔品第十一
J20nB095_p0392c25║古佛婆心事太多，土田三變意如何？雖然明得聲前
J20nB095_p0392c26║句，不免重添浪上波。
J20nB095_p0392c27║提婆達多品第十二
J20nB095_p0393a01║碎身粉骨結成仇，不是怨家不聚頭，一粒寶珠光燦
J20nB095_p0393a02║爛，南方又起未來愁。
J20nB095_p0393a03║持品第十三
J20nB095_p0393a04║此土他方波浪闊，長年柁手精神別，巨鰲一搭上鉤
J20nB095_p0393a05║來，傍岸猶憐風力掣。
J20nB095_p0393a06║安樂行品第十四
J20nB095_p0393a07║護命靈丹只一丸，身經百戰朔風寒，明珠解髻親收
J20nB095_p0393a08║得，幻網光中夢未殘。只今還有作夢者麼？可憐大唐
J20nB095_p0393a09║國裏盡惺惺地。
J20nB095_p0393a10║從地涌出品第十五
J20nB095_p0393a11║慣作白拈難認覓，一般手段兩般刀，莫嫌子老父偏
J20nB095_p0393a12║少，馬腹驢胎知幾遭？
J20nB095_p0393a13║如來壽量品第十六
J20nB095_p0393a14║莫言箇事無頭尾，特地勞他數剎塵，好藥但教諸子
J20nB095_p0393a15║服，病除始睹劫前春。
J20nB095_p0393a16║分別功德品第十七
J20nB095_p0393a17║太空丈尺誰堪測？鵬徙依稀九萬程，昨夜眉毛偶饑
J20nB095_p0393a18║急，誤將華藏煮盈鐺。
J20nB095_p0393a19║隨喜功德品第十八
J20nB095_p0393a20║摩尼雨寶正穰穰，半世饑虛此夜忘，莫怪邊城多旅
J20nB095_p0393a21║夢，幾人曾嗅返魂香？
J20nB095_p0393a22║法師功德品第十九
J20nB095_p0393a23║無位真人六不收，放光動地轉生愁，離微語默閒家
J20nB095_p0393a24║具，何處潮聲非海流？
J20nB095_p0393a25║常不輕菩薩品第二十
J20nB095_p0393a26║惡水澆人罪不輕，頓教平地死屍橫，獨悲未入阿鼻
J20nB095_p0393a27║者，今日猶開鬼眼睛。
J20nB095_p0393b01║如來神力品第二十一
J20nB095_p0393b02║掀天揭地欲何為？箇事元無成與虧，認取指音并舌
J20nB095_p0393b03║相，莫將黃葉誘嬰兒。
J20nB095_p0393b04║囑累品第二十二
J20nB095_p0393b05║年老情偏戀子孫，幾人能得起家門？殷勤記取靈山
J20nB095_p0393b06║敕，鏤骨銘肌報此恩。
J20nB095_p0393b07║藥王菩薩本事品第二十三
J20nB095_p0393b08║然身然臂施中最，妙法何嘗隔苦功？歎息東施累西
J20nB095_p0393b09║子，因噎廢飯還成風。伶俐漢，莫匆匆，經王收入無縫
J20nB095_p0393b10║塔，萬別千差一路通。
J20nB095_p0393b11║妙音菩薩品第二十四
J20nB095_p0393b12║十界弘經讚妙音，色身普現去來今，溈山五字深深
J20nB095_p0393b13║意，留與諸方作眼箴。
J20nB095_p0393b14║觀世音菩薩普門品第二十五
J20nB095_p0393b15║自從證得圓通常，慣將生佛同又聚。藥珠身，毒天鼓，
J20nB095_p0393b16║與樂會須先拔苦。聲聲只叫觀世音，何時識卻主中
J20nB095_p0393b17║主？要識主翁也不難，路頭盡處須迴武，一番逗入無
J20nB095_p0393b18║畏城，不消更問雲門普。
J20nB095_p0393b19║陀羅尼品第二十六
J20nB095_p0393b20║煙雨濛濛渡古村，夜深杌影似人形，天師一道靈符
J20nB095_p0393b21║到，彈指扶桑已浴溟。
J20nB095_p0393b22║妙莊嚴王本事品第二十七
J20nB095_p0393b23║禍出私門事可哀，破家亡國未稱災，一回追憶山中
J20nB095_p0393b24║日，愧殺從前滿面灰。
J20nB095_p0393b25║普賢菩薩勸發品第二十八
J20nB095_p0393b26║昨夜雷驚娑竭羅，頓令雨點如車軸，須臾浸沒梵王
J20nB095_p0393b27║宮，數滴空勞首羅日，四法重敷萬古傳，塵塵剎剎燈
J20nB095_p0393c01║相續。
J20nB095_p0393c02║藕益三頌
J20nB095_p0393c03║重刻三頌跋語
J20nB095_p0393c04║不信有教外別傳，是謗宗也；必謂教外果有別傳，
J20nB095_p0393c05║是謗教也。捨此二途，畢竟作何折合？不見古人道：
J20nB095_p0393c06║「恁麼也不得，不恁麼也不得，恁麼不恁麼總不得。」
J20nB095_p0393c07║又云：「恁麼也得，不恁麼也得，恁麼不恁麼總得。」雖
J20nB095_p0393c08║然如是，毫釐有差，天地懸隔。山衲甘墮無間，漫作
J20nB095_p0393c09║三頌，未審是教外耶？是教內耶？別傳耶？非別傳耶？
J20nB095_p0393c10║倘遇無眼人觀、無耳人聽，必有能辯之者。甲申季
J20nB095_p0393c11║春，藕益智旭識于普德講堂