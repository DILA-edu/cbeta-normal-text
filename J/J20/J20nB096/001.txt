J20nB096_p0395a01║周易禪解序
J20nB096_p0395a02║蕅益子結冬於月臺，禪誦之餘，手持韋編而箋釋之。
J20nB096_p0395a03║或問曰：「子所解者是《易》耶？」余應之曰：「然。」復有視而問
J20nB096_p0395a04║曰：「子所解者非《易》耶？」余亦應之曰：「然。」又有視而問曰：
J20nB096_p0395a05║「子所解者亦《易》亦非《易》耶？」余亦應之曰：「然。」更有視而
J20nB096_p0395a06║問曰：「子所解者非《易》非非《易》耶？」余亦應之曰：「然。」侍者
J20nB096_p0395a07║聞而笑曰：「若是乎，墮在四句中也。」余曰：「汝不聞：四句
J20nB096_p0395a08║皆不可說，有因緣故四句皆可說乎？因緣者，四悉檀
J20nB096_p0395a09║也。人謂我釋子也，而亦通儒，能解《易》，則生歡喜焉，故
J20nB096_p0395a10║謂是《易》者，吾然之，『世界悉檀』也。或謂我釋子也，奈何
J20nB096_p0395a11║解《易》以同俗儒，知所解之非《易》，則善心生焉，故謂非
J20nB096_p0395a12║《易》者，吾然之，『為人悉檀』也。或謂儒、釋殆無分也。若知
J20nB096_p0395a13║《易》與非《易》必有差別，雖異而同，雖同而異，則儱侗之
J20nB096_p0395a14║病不得作焉，故謂亦《易》亦非《易》者，吾然之，『對治悉檀』
J20nB096_p0395a15║也。或謂儒、釋必有實法也。若知非《易》，則儒非定儒；知
J20nB096_p0395a16║非非《易》，則釋非定釋。但有名字，而無實性，頓見不思
J20nB096_p0395a17║議理焉，故謂非《易》非非《易》者，吾然之，『第一義悉檀』也。」
J20nB096_p0395a18║侍者曰：「不然。若所解是《易》，則人將謂《易》可助出世法，
J20nB096_p0395a19║成『增益謗』。若所解非《易》，則人將謂師自說禪，何嘗知
J20nB096_p0395a20║《易》？成『減損謗』。若所解亦《易》亦非《易》，則人將謂儒原非
J20nB096_p0395a21║禪，禪亦非儒，成『相違謗』。若所解非《易》非非《易》，則人將
J20nB096_p0395a22║謂儒不成儒，禪不成禪，成『戲論謗』，烏見其為四悉檀
J20nB096_p0395a23║也？」余曰：「是固然。汝獨不聞：人參善補人，而氣喘者服
J20nB096_p0395a24║之立斃乎？抑不聞：大黃最損人，而中滿者服之立瘥
J20nB096_p0395a25║乎？春之生育萬物也，物固有遇春而爛壞者；夏之長
J20nB096_p0395a26║養庶品也，草亦有夏枯者；秋之肅殺也，而菊有黃花；
J20nB096_p0395a27║冬之閉藏也，而松柏青青、梅英馥馥。如必擇其有利
J20nB096_p0395b01║無害者而後為之，天地恐亦不能無憾矣！且佛以慈
J20nB096_p0395b02║眼視大千，知群機已熟，然後示生，猶有魔波旬擾亂
J20nB096_p0395b03║之、九十五種嫉妒之、提婆達多思中害之，豈惟堯舜
J20nB096_p0395b04║稱猶病哉？吾所由解《易》者無他，以禪入儒，務誘儒以
J20nB096_p0395b05║知禪耳！縱令不得四益而起四謗，如從地倒，還從地
J20nB096_p0395b06║起，置毒乳中，轉至醍醐，厥毒仍在。遍行為外道師、薩
J20nB096_p0395b07║遮為尼犍主，意在斯也。」侍者再拜而謝曰：「此非弟子
J20nB096_p0395b08║所及也，請得筆而存之。」
J20nB096_p0395b09║崇禎辛巳仲冬，旭道人書于溫陵之毫餘樓。
J20nB096_p0395b10║周易禪解目錄
J20nB096_p0395b11║序
J20nB096_p0395b12║卷一（上經之一）乾　坤
J20nB096_p0395b13║卷二（上經之二）屯　蒙　需　訟　師　比　小畜
J20nB096_p0395b14║　履
J20nB096_p0395b15║卷三（上經之三）泰　否　同人　大有　謙　豫
J20nB096_p0395b16║　隨　蠱　臨　觀
J20nB096_p0395b17║卷四（上經之四）噬嗑　賁　剝　復　無妄　大畜
J20nB096_p0395b18║　頤　大過　坎　離
J20nB096_p0395b19║卷五（下經之一）咸　恒　遯　大壯　晉　明夷
J20nB096_p0395b20║　家人　暌　蹇　解　損　益
J20nB096_p0395b21║卷六（下經之二）夬　姤　萃　升　困　井　革
J20nB096_p0395b22║　鼎　震　艮　漸　歸妹
J20nB096_p0395b23║卷七（下經之三）豐　旅　巽　兌　渙　節　中孚
J20nB096_p0395b24║　小過　既濟　未濟
J20nB096_p0395b25║卷八繫辭上傳
J20nB096_p0395b26║卷九繫辭下傳　說卦傳　序卦傳　雜卦傳
J20nB096_p0395b27║卷十河圖說　洛書說　伏羲八卦次序說
J20nB096_p0395c01║　伏羲八卦方位說　六十四卦次序說
J20nB096_p0395c02║　六十四卦方位說　文王八卦次序說
J20nB096_p0395c03║　文王八卦方位說
J20nB096_p0395c04║周易禪解目錄（畢）
J20nB096_p0395c05║較刻《易禪》紀事
J20nB096_p0395c06║（瑞）叨侍大師五年，每見久精《易》學之士，一聞大師
J20nB096_p0395c07║拈義，無不傾服。遂發心募梓全集，輒以《易禪》居首。
J20nB096_p0395c08║大師解《易》既畢，方出圖說，故並附於末卷。或有問
J20nB096_p0395c09║曰：「紫陽本義，圖說在前，謂聖人作《易》，精微之旨全
J20nB096_p0395c10║在語言文字之先，今胡得倒置耶？」大師答曰：「聖人
J20nB096_p0395c11║悟無言而示有言；學者因有言而悟無言，所以古
J20nB096_p0395c12║有左圖右書之說，何倒之有？且文字與圖皆標月
J20nB096_p0395c13║指耳！不肯觀月，而爭指之前後，不亦惑乎？」問者默
J20nB096_p0395c14║然。茲因較刻并識此語，願我同志閱斯編者，了知
J20nB096_p0395c15║文字與圖無非吾人心性註腳，不作有言會、不作
J20nB096_p0395c16║無言會，庶不負法恩矣。門弟子通瑞百拜敬書。
J20nB096_p0395c17║
J20nB096_p0396a01║周易禪解卷第一
J20nB096_p0396a02║北天目道人蕅益智旭著
J20nB096_p0396a03║上經之一
J20nB096_p0396a04║六十四卦皆伏羲所畫。夏經以「艮」居首，名曰《連山》；
J20nB096_p0396a05║商經以「坤」居首，名曰《歸藏》，各有繇辭以斷吉凶。文
J20nB096_p0396a06║王囚羑里時，繫今彖辭，以「乾」「坤」二卦居首，名之曰
J20nB096_p0396a07║《易》；周公被流言時，復繫爻辭；孔子又為之〈傳〉，以輔
J20nB096_p0396a08║翌之，故名《周易》。古本文王、周公彖、爻二辭，自分上
J20nB096_p0396a09║下兩經。孔子則有〈上經彖傳〉、〈下經彖傳〉，〈上經象傳〉、
J20nB096_p0396a10║〈下經象傳〉，〈乾坤二卦文言〉，〈繫辭上傳〉、〈繫辭下傳〉、〈說
J20nB096_p0396a11║卦傳〉、〈序卦傳〉、〈雜卦傳〉，共名《十翼》。後人以孔子前之
J20nB096_p0396a12║五傳會入上下兩經，而〈繫辭〉等五傳不可會入，附
J20nB096_p0396a13║後別行，即今經也。
J20nB096_p0396a14║可上可下、可內可外，易地皆然，初無死局，故名「交
J20nB096_p0396a15║易」；能動能靜、能柔能剛，陰陽不測，初無死法，故名
J20nB096_p0396a16║「變易」。雖無死局，而就事論事，則上下內外仍自歷
J20nB096_p0396a17║然；雖無死法，而即象言象，則動靜剛柔仍自燦然，
J20nB096_p0396a18║此所謂萬古不易之常經也。若以事物言之，可以
J20nB096_p0396a19║一事一物各對一卦一爻，亦可于一事一物之中，
J20nB096_p0396a20║具有六十四卦三百八十四爻。若以卦爻言之，可
J20nB096_p0396a21║以一卦一爻各對一事一物，亦可于一卦一爻之
J20nB096_p0396a22║中，具斷萬事萬物，乃至世出世間一切事物。又一
J20nB096_p0396a23║切事物即一事一物，一事一物即一切事物；一切
J20nB096_p0396a24║卦爻即一卦一爻，一卦一爻即一切卦爻，故名「交
J20nB096_p0396a25║易」、「變易」。實即「不變隨緣」、「隨緣不變」、「互具互造」、「互入
J20nB096_p0396a26║互融」之法界耳。
J20nB096_p0396a27║伏羲但有畫而無辭，設陰陽之象，隨人作何等解，
J20nB096_p0396b01║「世界悉檀」也；文王彖辭，吉多而凶少，舉大綱以生
J20nB096_p0396b02║善，「為人悉檀」也；周公爻辭，誡多而吉少，盡變態以
J20nB096_p0396b03║勸懲，「對治悉檀」也；孔子《十傳》，會歸內聖外王之學，
J20nB096_p0396b04║「第一義悉檀」也。偏說如此，剋實論之，四聖各具前
J20nB096_p0396b05║三悉檀；開權顯實，則各四悉。
J20nB096_p0396b06║【圖】（乾下乾上）
J20nB096_p0396b07║乾：元亨，利貞。
J20nB096_p0396b08║六畫皆陽，故名為「乾」。乾者，健也。在天為陽、在地為
J20nB096_p0396b09║剛、在人為智為義。在性為照、在修為觀。又在器界
J20nB096_p0396b10║為覆，在根身為首、為天君，在家為主、在國為王、在
J20nB096_p0396b11║天下為帝。或有以天道釋、或有以王道釋者，皆偏
J20nB096_p0396b12║舉一隅耳。健則所行無礙，故「元亨」。然須視其所健
J20nB096_p0396b13║者何事？「利貞」之誡，聖人開示學者切要在此，所謂
J20nB096_p0396b14║修道之教也。夫健于上品十惡者必墮地獄；健于
J20nB096_p0396b15║中品十惡者必墮畜生；健于下品十惡者必墮鬼
J20nB096_p0396b16║趣。健于下品十善者必成修羅；健于中品十善者
J20nB096_p0396b17║必生人道；健于上品十善者必生天上。健于上品
J20nB096_p0396b18║十善兼修禪定者，必生色無色界；健于上品十善
J20nB096_p0396b19║兼修四諦十二因緣觀者，必獲二乘果證；健于上
J20nB096_p0396b20║上品十善能自利利他者，即名菩薩；健于上上品
J20nB096_p0396b21║十善，了知十善即是法界即是佛性者，必圓無上
J20nB096_p0396b22║菩提。故十界皆「元亨」也。三惡為邪、三善為正，六道
J20nB096_p0396b23║有漏為邪、二乘無漏為正，二乘偏真為邪、菩薩度
J20nB096_p0396b24║人為正，權乘二諦為邪、佛界中道為正，分別中邊
J20nB096_p0396b25║不同為邪、一切無非中道為正，此利貞之誡所以
J20nB096_p0396b26║當為健行者設也。
J20nB096_p0396b27║初九：潛龍勿用。
J20nB096_p0396c01║龍之為物也，能大能小，能屈能申，故以喻乾德焉。
J20nB096_p0396c02║初未嘗非龍，特以在下，則宜潛而勿用耳！此如大
J20nB096_p0396c03║舜耕歷山時，亦如顏子居陋巷乎！其靜為「復」、其變
J20nB096_p0396c04║為「姤」，「復」則后不省方以自養，「姤」則施命誥四方以
J20nB096_p0396c05║養眾，皆「潛」之義也。
J20nB096_p0396c06║九二：見龍在田，利見大人。
J20nB096_p0396c07║初如淵，二如田，時位之不同耳！龍何嘗有異哉？二、
J20nB096_p0396c08║五曰「大人」，三曰「君子」，皆人而能龍者也。此如大舜
J20nB096_p0396c09║徵庸時，亦如孔子遑遑求仕乎！其靜為「臨」為「師」；其
J20nB096_p0396c10║變為「同人」，皆有「利見」之義焉。
J20nB096_p0396c11║九三：君子終日乾乾，夕惕若。厲，無咎。
J20nB096_p0396c12║在下之上則地危、純剛之德則望重，故必「終日乾
J20nB096_p0396c13║乾」，雖至于夕，而猶「惕若」，所謂安而不忘危。危者，安
J20nB096_p0396c14║其位者也。此如大舜攝政時，亦如王臣蹇蹇匪躬
J20nB096_p0396c15║者乎！其靜為「泰」為「謙」；其變為「履」，皆有「乾乾，惕，厲」之
J20nB096_p0396c16║義焉。
J20nB096_p0396c17║九四：或躍在淵，無咎。
J20nB096_p0396c18║初之勿用，必于深淵。四亦在淵，何也？初則潛，四則
J20nB096_p0396c19║躍，時勢不同，而跡暫同。此如大舜避位時，亦如大
J20nB096_p0396c20║臣之休休有容者乎！其靜為「大壯」為「豫」；其變為「小
J20nB096_p0396c21║畜」，皆有將飛未飛、以退成進之義焉。
J20nB096_p0396c22║九五：飛龍在天，利見大人。
J20nB096_p0396c23║今之飛者，即昔之或躍、或惕、或見、或潛者也。不如
J20nB096_p0396c24║此，安所稱「大人」哉？我為大人，則所見無非大人矣。
J20nB096_p0396c25║此如大舜垂衣裳而天下治，亦如一切聖王之御
J20nB096_p0396c26║極者乎！其靜為「夬」為「比」；其變為「大有」，皆有「利見」之
J20nB096_p0396c27║義焉。
J20nB096_p0397a01║上九：亢龍有悔。
J20nB096_p0397a02║亢者，時勢之窮；悔者，處亢之道也。此如大舜遇有
J20nB096_p0397a03║苗弗格，舞干羽于兩階乎！否則不為秦皇、漢武者
J20nB096_p0397a04║幾希矣。其靜為「乾」為「剝」；其動為「夬」，皆亢而須悔者
J20nB096_p0397a05║也。王陽明曰：「乾六爻作一人看，有顯晦，無優劣；作
J20nB096_p0397a06║六人看，有貴賤，無優劣。」
J20nB096_p0397a07║統論六爻表法，通乎世出世間。若約三才，則上二
J20nB096_p0397a08║爻為天，中二爻為人，下二爻為地。若約天時，則冬
J20nB096_p0397a09║至後為初爻，立春後為二爻，清明後為三爻，夏為
J20nB096_p0397a10║四爻，秋為五爻，九月後為上爻。又「乾」「坤」二卦合論
J20nB096_p0397a11║者，十一月為乾初爻，十二月為二爻，正月為三爻，
J20nB096_p0397a12║二月為四爻，三月為五爻，四月為上爻。五月為「坤」
J20nB096_p0397a13║初爻，乃至十月為「坤」上爻也。若約欲天，則初爻為
J20nB096_p0397a14║四王、二忉利、三夜摩、四兜率、五化樂、上他化。若約
J20nB096_p0397a15║三界，則初欲界，二、三、四、五色界，上無色界。若約地
J20nB096_p0397a16║理，則初為淵底、二為田、三為高原、四為山谷、五為
J20nB096_p0397a17║山之正基、上為山頂。若約方位，則初為東，三為南，
J20nB096_p0397a18║四為西，六為北，二、五為中。若約家，則初為門外、上
J20nB096_p0397a19║為後園、中四爻為家庭。若約國，則初、上為郊野，中
J20nB096_p0397a20║四爻為城內。若約人類，則初民、二士、三官長、四宰
J20nB096_p0397a21║輔、五君主、上太皇或祖廟。若約一身，則初為足，二
J20nB096_p0397a22║為腓，三為股為限，四為胸為身，五為口為脢，上為
J20nB096_p0397a23║首亦為口。若約一世，則初為孩童、二少、三壯、四強、
J20nB096_p0397a24║五艾、上老。若約六道，則如次可配六爻。又約十界，
J20nB096_p0397a25║則初為四惡道，二為人天，三為色、無色界，四為二
J20nB096_p0397a26║乘，五為菩薩，上為佛。若約六即，則初理、二名字、三
J20nB096_p0397a27║觀行、四相似、五分證、上究竟。以要言之，世出世法，
J20nB096_p0397b01║若大若小、若依若正、若善若惡，皆可以六爻作表
J20nB096_p0397b02║法，有何一爻不攝一切法？有何一法不攝一切六
J20nB096_p0397b03║爻哉？
J20nB096_p0397b04║佛法釋「乾」六爻者，龍乃神通變化之物，喻佛性也。
J20nB096_p0397b05║理即位中，佛性為煩惱所覆，故「勿用」；名字位中，宜
J20nB096_p0397b06║參見師友，故「利見大人」；觀行位中，宜精進不息，故
J20nB096_p0397b07║「日乾夕惕」；相似位中，不著似道法愛，故「或躍在淵」；
J20nB096_p0397b08║分證位中，八相成道，利益群品，故為人所「利見」；究
J20nB096_p0397b09║竟位中，不入涅槃，同流九界，故云「有悔」。此原始要
J20nB096_p0397b10║終，兼性與修而言之也。若單約修德者，陽為智德，
J20nB096_p0397b11║即是慧行。初心乾慧，宜以定水濟之，不宜偏用；二
J20nB096_p0397b12║居陰位，定慧調適，能見佛性，故云「利見大人」；三以
J20nB096_p0397b13║慧性遍觀諸法；四以定水善養其機；五則中道正
J20nB096_p0397b14║慧證實相理；上則覓智慧相了不可得。又約通塞
J20nB096_p0397b15║而言之者，初是淺慧，故不可用；上是慧過于定，故
J20nB096_p0397b16║不可用；中之四爻皆是妙慧，二如開佛知見、三如
J20nB096_p0397b17║示佛知見、四如悟佛知見、五如入佛知見也。
J20nB096_p0397b18║用九：見群龍無首，吉。
J20nB096_p0397b19║六十四卦，共計三百八十四爻，陰陽各半，則陽爻
J20nB096_p0397b20║共有百九十二，此周公總明一切陽爻，所以用九
J20nB096_p0397b21║而不用七之旨也。蓋七為少陽，靜而不變；九為老
J20nB096_p0397b22║陽，動而變陰。今若筮得「乾」卦六爻皆九，則變為「坤」
J20nB096_p0397b23║卦，不惟可知大始，亦且可作成物，而六龍不作六
J20nB096_p0397b24║龍用，其變化妙無端倪矣！此如大舜薦禹于天，不
J20nB096_p0397b25║以位傳其子，亦如堯舜之猶病、文王之望道未見、
J20nB096_p0397b26║孔子之聖仁豈敢乎！若約佛法釋者，用九，是用有
J20nB096_p0397b27║變化之慧，不用七之無變化慧也。陽動，即變為陰，
J20nB096_p0397c01║喻妙慧必與定俱。《華嚴》云：「智慧了境同三昧」，大慧
J20nB096_p0397c02║云：「一悟之後，穩貼貼地。」皆是此意。「群龍」者，因中三
J20nB096_p0397c03║觀、果上三智也。觀之與智，離四句、絕百非，不可以
J20nB096_p0397c04║相求、不可以識識，故「無首」而「吉」。
J20nB096_p0397c05║〈彖〉曰：大哉乾元，萬物資始，乃統天。雲行雨施，品物流
J20nB096_p0397c06║形。
J20nB096_p0397c07║此孔子〈彖傳〉所以釋文王之彖辭者也。釋〈彖〉之法，
J20nB096_p0397c08║或闡明文王言中之奧、或點示文王言外之旨、或
J20nB096_p0397c09║借文王言句而自出手眼，別申妙義，事非一概。今
J20nB096_p0397c10║「乾」「坤」二卦，皆是自出手眼，或亦文王言外之旨。此
J20nB096_p0397c11║一節是釋「元亨」二字，以顯性德法爾之妙，所謂「無
J20nB096_p0397c12║不從此法界流」也。蓋乾之德不可勝言，而惟元能
J20nB096_p0397c13║統之；元之德不可名狀，惟于萬物資始處驗之。始
J20nB096_p0397c14║者對終而言，不始不足以致終、不終不足名資始，
J20nB096_p0397c15║即始而終，故曰「統天」。舉凡「雲行雨施，品物流行」，莫
J20nB096_p0397c16║非元之德用，所謂「始則必亨」者也。
J20nB096_p0397c17║大明終始，六位時成。時乘六龍以御天。
J20nB096_p0397c18║此一節，是顯聖人以修合性，而自利功圓也。聖人
J20nB096_p0397c19║見萬物之資始，便能即始見終，知其由終有始，始
J20nB096_p0397c20║終止是一理，但約時節因緣假分六位；達此六位
J20nB096_p0397c21║無非一理，則位位皆具龍德，而可以御天矣。天即
J20nB096_p0397c22║性德也，修德有功，性德方顯，故名「御天」。
J20nB096_p0397c23║乾道變化，各正性命。保合太和，乃利貞。
J20nB096_p0397c24║此一節是釋「利貞」二字，以顯性德本來融遍，所謂
J20nB096_p0397c25║「無不還歸此法界」也。蓋一切萬物既皆資始于乾
J20nB096_p0397c26║元，則罔非乾道之變化；既皆乾道變化，則必各得
J20nB096_p0397c27║乾道之全體大用，非是乾道少分功能，故能各正
J20nB096_p0398a01║性命。物物具乾道全體，又能保合太和，物物具乾
J20nB096_p0398a02║元資始大用，乃所謂「利貞」也。
J20nB096_p0398a03║首出庶物，萬國咸寧。
J20nB096_p0398a04║此一節是顯聖人修德功圓，而利他自在也。
J20nB096_p0398a05║統論一傳宗旨，乃孔子借釋〈彖〉、〈爻〉之辭，而深明性
J20nB096_p0398a06║修不二之學。以乾表雄猛不可沮壞之佛性；以元、
J20nB096_p0398a07║亨、利、貞表佛性本具常、樂、我、淨之四德。佛性必常，
J20nB096_p0398a08║常必備乎四德，豎窮橫遍，當體絕待，故曰「大哉乾
J20nB096_p0398a09║元」。試觀世間萬物，何一不從真常佛性建立？設無
J20nB096_p0398a10║佛性，則亦無三千性相、百界千如。故舉一常住佛
J20nB096_p0398a11║性，而「世間果報天」、「方便淨天」、「實報義天」、「寂光大涅
J20nB096_p0398a12║槃天」，無不統攝之矣。依此佛性常住法身，遂有應
J20nB096_p0398a13║身之雲、八教之雨，能令三草二木各稱種性而得
J20nB096_p0398a14║生長，而聖人則于諸法實相究盡明了。所謂實相
J20nB096_p0398a15║非始非終，但約究竟徹證，名之為「終」；眾生理本，名
J20nB096_p0398a16║之為「始」。知其始亦佛性、終亦佛性，不過因于迷悟
J20nB096_p0398a17║時節因緣，假立六位之殊；位雖分六，位位皆龍，所
J20nB096_p0398a18║謂理即佛，乃至究竟即佛。乘此即而常六之修德，
J20nB096_p0398a19║以顯六而常即之性德，故名「乘六龍以御天」也。此
J20nB096_p0398a20║常住佛性之乾道，雖亙古亙今不變不壞，而具足
J20nB096_p0398a21║一切變化功用，故能使三草二木各隨其位而證
J20nB096_p0398a22║佛性。既證佛性，則位位皆是法界，統一切法無有
J20nB096_p0398a23║不盡，而保合太和矣！所以如來成道，首出九界之
J20nB096_p0398a24║表，而剎海眾生皆得安住于佛性中也。
J20nB096_p0398a25║〈象〉曰：天行健，君子以自強不息。
J20nB096_p0398a26║六十四卦〈大象傳〉，皆是約觀心釋，所謂無有一事
J20nB096_p0398a27║一物而不會歸于即心自性也。本由法性不息，所
J20nB096_p0398b01║以天行常健。今法天行之健而自強不息，則以修
J20nB096_p0398b02║合性矣。
J20nB096_p0398b03║潛龍勿用，陽在下也。見龍在田，德施普也。終日乾乾，
J20nB096_p0398b04║反復道也。或躍在淵，進無咎也。飛龍在天，大人造也。
J20nB096_p0398b05║亢龍有悔，盈不可久也。用九，天德不可為首也。
J20nB096_p0398b06║文並可知。佛法釋者，法身流轉五道名曰眾生，故
J20nB096_p0398b07║為「潛龍」。理即法身，不可用也。具縛凡夫，能知如來
J20nB096_p0398b08║秘密之藏，故「德施普」。十乘妙觀，念念熏修，故「反復
J20nB096_p0398b09║道」。不住相似中道法愛，故「進無咎」。八相成道，廣度
J20nB096_p0398b10║眾生，故是大人之事。無住大般涅槃，亦不畢竟入
J20nB096_p0398b11║于滅度，盡未來時同流九界，故「盈不可久」。但恃性
J20nB096_p0398b12║德，便廢修德，全以修德而為教門，故「天德不可為
J20nB096_p0398b13║首」。馮文所曰：「其潛藏者，非謂有時而發用也，即發
J20nB096_p0398b14║用而常潛藏也。其在下者，非謂有時而上也，其上
J20nB096_p0398b15║者不離乎下也。乾卦所謂勿用之潛龍，即大衍所
J20nB096_p0398b16║謂勿用之一也。」
J20nB096_p0398b17║〈文言〉曰：元者，善之長也。亨者，嘉之會也。利者，義之和
J20nB096_p0398b18║也。貞者，事之幹也。
J20nB096_p0398b19║六十四卦不出陰陽二爻。陰陽之純，則為「乾」「坤」二
J20nB096_p0398b20║卦，「乾」「坤」二義明，則一切卦義明矣！故特作〈文言〉一
J20nB096_p0398b21║傳以申暢之，此一節先明性德也。
J20nB096_p0398b22║君子體仁足以長人，嘉會足以合禮，利物足以和義，
J20nB096_p0398b23║貞固足以幹事。
J20nB096_p0398b24║此一節明修德也。
J20nB096_p0398b25║君子行此四德者，故曰：乾，元亨利貞。
J20nB096_p0398b26║此一節結顯以修合性也。非君子之妙修，何能顯
J20nB096_p0398b27║乾健之本性哉？
J20nB096_p0398c01║統論「乾」「坤」二義，約性則寂照之體、約修則明靜之
J20nB096_p0398c02║德，約因則止觀之功、約果則定慧之嚴也。若性若
J20nB096_p0398c03║修、若因若果，無非常樂我淨。常樂我淨之慧，名「一
J20nB096_p0398c04║切種智」；常樂我淨之定，名「首楞嚴定」。所以「乾」「坤」各
J20nB096_p0398c05║明元、亨、利、貞四德也。今以儒理言之，則為仁、義、禮、
J20nB096_p0398c06║智。若一往對釋者，「仁」是常德，體無遷故；「禮」是樂德，
J20nB096_p0398c07║具莊嚴故；「義」是我德，裁制自在故；「智」是淨德，無昏
J20nB096_p0398c08║翳故。若互攝互含者，仁禮義智性恒，故「常」；仁禮義
J20nB096_p0398c09║智以為受用，故「樂」；仁禮義智自在滿足，故「我」；仁禮
J20nB096_p0398c10║義智無雜無垢，故「淨」。又四德無雜故，為「仁」；四德周
J20nB096_p0398c11║備故，為「禮」；四德相攝故，為「義」；四德為一切法本故，
J20nB096_p0398c12║為「智」也。
J20nB096_p0398c13║初九曰：潛龍勿用。何謂也？子曰：「龍德而隱者也，不易
J20nB096_p0398c14║乎世，不成乎名，遯世無悶，不見是而無悶；樂則行之，
J20nB096_p0398c15║憂則違之，確乎其不可拔，潛龍也。」
J20nB096_p0398c16║約聖德釋，如文可解。若約理即釋者，龍德而隱，即
J20nB096_p0398c17║所謂隱，名如來藏也。昏迷倒惑，其理常存，故「不易
J20nB096_p0398c18║乎世」；佛性之名未彰，故「不成乎名」。終日行而不自
J20nB096_p0398c19║覺，枉入諸趣。然畢竟在凡不減，故「遯世無悶，不見
J20nB096_p0398c20║是而無悶」。「樂則行之」，而行者亦是佛性；「憂則違之」，
J20nB096_p0398c21║而違者亦是佛性。終日隨緣，終日不變，故「確乎其
J20nB096_p0398c22║不可拔」也。
J20nB096_p0398c23║九二曰：見龍在田，利見大人。何謂也？子曰：「龍德而正
J20nB096_p0398c24║中者也。庸言之信，庸行之謹，閑邪存其誠，善世而不
J20nB096_p0398c25║伐，德博而化。《易》曰：『見龍在田，利見大人。』君德也。」
J20nB096_p0398c26║文亦可解。若約名字即佛釋者，庸言庸行秖是身
J20nB096_p0398c27║口七支，以知法性無染汙故，隨順修行尸波羅蜜，
J20nB096_p0399a01║從此閑九界之邪，而存佛性之誠。初心一念，圓解
J20nB096_p0399a02║善根，已超三乘權學塵劫功德，而不自滿；假故其
J20nB096_p0399a03║德雖博，亦不存德博之想以成我慢也。發心畢竟
J20nB096_p0399a04║二不別，如是二心先心難，故雖名字初心，已具佛
J20nB096_p0399a05║知佛見而為君德。
J20nB096_p0399a06║九三曰：君子終日乾乾，夕惕若，厲，無咎。何謂也？子曰：
J20nB096_p0399a07║「君子進德修業。忠信，所以進德也；修辭立其誠，所以
J20nB096_p0399a08║居業也。知至至之，可與幾也；知終終之，可與存義也。
J20nB096_p0399a09║是故居上位而不驕，在下位而不憂。故乾乾因其時
J20nB096_p0399a10║而惕，雖危無咎矣。」
J20nB096_p0399a11║忠信是存心之要，而正所以進德；修辭立誠是進
J20nB096_p0399a12║修之功，而正所以居業，此合外內之道也。可往則
J20nB096_p0399a13║往是其幾；可止則止是其義，進退不失其道，故上
J20nB096_p0399a14║下無不宜矣。若約佛法六即釋者，正觀行位中圓
J20nB096_p0399a15║妙功夫也。直心正念真如，名為「忠信」，所以進德而
J20nB096_p0399a16║為正行也。隨說法淨則智慧淨，導利前人，化功歸
J20nB096_p0399a17║己，名為「修辭立誠」，所以居業而為助行也。「知至至
J20nB096_p0399a18║之」是妙觀、「知終終之」是妙止，止觀雙行，定慧具足，
J20nB096_p0399a19║則能上合諸佛慈力而不驕、下合眾生悲仰而不
J20nB096_p0399a20║憂矣。
J20nB096_p0399a21║九四曰：或躍在淵，無咎。何謂也？子曰：「上下無常，非為
J20nB096_p0399a22║邪也；進退無恒，非離群也。君子進德修業，欲及時也，
J20nB096_p0399a23║故無咎。」
J20nB096_p0399a24║此正闡明舜禹避位，仍即登位之心事也。若約佛
J20nB096_p0399a25║法者，直觀不思議境為「上」；用餘九法助成為「下」。心
J20nB096_p0399a26║心欲趨薩婆若海為「進」；深觀六即不起上慢為「退」。
J20nB096_p0399a27║「欲及時」者，欲于此生了辦大事也。此身不向今生
J20nB096_p0399b01║度，更向何生度此身？設不證入圓住正位，不名度
J20nB096_p0399b02║二死海。
J20nB096_p0399b03║九五曰：飛龍在天，利見大人。何謂也？子曰：「同聲相應，
J20nB096_p0399b04║同氣相求。水流濕，火就燥，雲從龍，風從虎，聖人作而
J20nB096_p0399b05║萬物睹。本乎天者親上，本乎地者親下，則各從其類
J20nB096_p0399b06║也。」
J20nB096_p0399b07║此明「聖人垂衣裳而天下治」，初非有意有造作也。
J20nB096_p0399b08║佛法釋者，如來成正覺時，悉見一切眾生成正覺；
J20nB096_p0399b09║初地離異生性，入同生性，大樂歡喜，悉是此意。乃
J20nB096_p0399b10║至證法身已，入普現色身三昧，在天同天、在人同
J20nB096_p0399b11║人，皆所謂「利見大人」，法界六道所同仰也。
J20nB096_p0399b12║上九曰：亢龍，有悔。何謂也？子曰：「貴而無位，高而無民，
J20nB096_p0399b13║賢人在下位而無輔，是以動而有悔也。」
J20nB096_p0399b14║李衷一曰：「從來說聖人無亢，卻都從履滿招損上
J20nB096_p0399b15║看，夫子乃以無位、無民、無輔表之。此堯舜有天下
J20nB096_p0399b16║而不與之心也，非位喪民叛賢人離去之謂也。『動』
J20nB096_p0399b17║字下得妙，無停思、無貳慮，天下極重難反之局，止
J20nB096_p0399b18║在聖人一反掌間。致悔之由，止在一動；處亢之術，
J20nB096_p0399b19║止在一悔。」佛法釋者，法身不墮諸數，故「貴而無位」；
J20nB096_p0399b20║佛果出九界表，故「高而無民」。寂光非等覺以下境
J20nB096_p0399b21║界，故「賢人在下位而無輔」。是以究竟位中，必逆流
J20nB096_p0399b22║而出，示同九界，還現嬰兒行及病行也。
J20nB096_p0399b23║潛龍勿用，下也。見龍在田，時舍也。終日乾乾，行事也。
J20nB096_p0399b24║或躍在淵，自試也。飛龍在天，上治也。亢龍有悔，窮之
J20nB096_p0399b25║災也。乾元用九，天下治也。
J20nB096_p0399b26║此以時位重釋六爻之義也。用九而曰「乾元」，正顯
J20nB096_p0399b27║「乾」卦全體大用，亦顯潛、見、惕、躍、飛、亢皆無首而皆
J20nB096_p0399c01║吉。佛法釋者，理即佛，為貶之極，故「下」；名字即佛，未
J20nB096_p0399c02║有功夫，故「時舍」。五品位，正修觀行，故「行事」；相似位，
J20nB096_p0399c03║擬欲證真，故「自試」；分證位，八相成道，故「上治」；究竟
J20nB096_p0399c04║位，不住涅槃，故「窮之災」。用九，則以修合性，故「天下
J20nB096_p0399c05║治」也。
J20nB096_p0399c06║潛龍勿用，陽氣潛藏。見龍在田，天下文明。終日乾乾，
J20nB096_p0399c07║與時偕行。或躍在淵，乾道乃革。飛龍在天，乃位乎天
J20nB096_p0399c08║德。亢龍有悔，與時偕極。乾元用九，乃見天則。
J20nB096_p0399c09║此兼約德之與時，再釋六爻之義也。與時偕極對
J20nB096_p0399c10║與時偕行看，皆所謂「時乘御天」者也。乃見天則，則
J20nB096_p0399c11║潛而勿用亦天則，乃至亢而有悔亦天則也。佛法
J20nB096_p0399c12║釋者，佛性隱在眾生身中，故「潛藏」。一聞佛性，則知
J20nB096_p0399c13║心、佛、眾生三無差別，故「天下文明」。念念與觀慧相
J20nB096_p0399c14║應無間，故「與時偕行」。捨凡夫性，入聖人性，故「乾道
J20nB096_p0399c15║乃革」。由證三德方坐道場，故「位乎天德」。天德者，天
J20nB096_p0399c16║然之性德也。極則必返，證佛果者必當同流九界，
J20nB096_p0399c17║性必具修、全性起修，乃見性修不二之則。
J20nB096_p0399c18║乾元者，始而亨者也；利貞者，性情也。乾始能以美利
J20nB096_p0399c19║利天下，不言所利，大矣哉！
J20nB096_p0399c20║前約仁、禮、義、智四德，以釋元、亨、利、貞；今更申明四
J20nB096_p0399c21║德一以貫之，統惟屬乾，而非判然四物也。舉一乾
J20nB096_p0399c22║字，必具元德；舉一元字，必統四德。元之大，即乾之
J20nB096_p0399c23║大矣。
J20nB096_p0399c24║大哉乾乎！剛健中正，純粹精也。六爻發揮，旁通情也。
J20nB096_p0399c25║乾具四德，而非定四，故「大」，故復以剛健等七字而
J20nB096_p0399c26║深贊之。卦言其體，爻言其用；卦據其定，爻據其變。
J20nB096_p0399c27║體「大」則用亦大；體「剛健中正、純粹精」，則用亦「剛健
J20nB096_p0400a01║中正、純粹精」矣。
J20nB096_p0400a02║時乘六龍，以御天也。雲行雨施，天下平也。
J20nB096_p0400a03║上明乾德，體必具用；此明聖人因用以得體也。佛
J20nB096_p0400a04║法釋者，此章申明性必具修、修全在性也。佛性常
J20nB096_p0400a05║住之理名為「乾元」。無一法不從此法界而始、無一
J20nB096_p0400a06║法不由此法界而建立生長，亦無有一法而不即
J20nB096_p0400a07║以此法界為其性情。所以佛性常住之理，遍能出
J20nB096_p0400a08║生成就百界千如之法，而實無能生所生、能利所
J20nB096_p0400a09║利。以要言之，即不變而隨緣、即隨緣而不變，豎窮
J20nB096_p0400a10║橫遍，絕待難思，但可強名之曰「大」耳！其性雄猛，物
J20nB096_p0400a11║莫能壞，故名「剛」；依此性而發菩提心，能動無邊生
J20nB096_p0400a12║死大海，故名「健」；非有無真俗之二邊，故名「中」；非斷
J20nB096_p0400a13║常空假之偏法，故名「正」。佛性更無少法相雜，故名
J20nB096_p0400a14║「純」；是萬法之體要，故名「粹」；無有一微塵處，而非佛
J20nB096_p0400a15║性之充遍貫徹者，故名「精」。所以只此佛性乾體，法
J20nB096_p0400a16║爾具足六爻始終修證之相，以旁通乎十界迷悟
J20nB096_p0400a17║之情，此所謂「性必具修」也。聖人乘此即而常六之
J20nB096_p0400a18║龍，以御合于六而常即之天，自既以修合性，遂能
J20nB096_p0400a19║稱性，起于身雲、施于法雨，悉使一切眾生同成正
J20nB096_p0400a20║覺而天下平，此所謂「全修在性」也。
J20nB096_p0400a21║君子以成德為行，日可見之行也。潛之為言也，隱而
J20nB096_p0400a22║未見，行而未成，是以君子弗用也。
J20nB096_p0400a23║此下六爻，皆但約修德兼約通塞言之。佛法釋者，
J20nB096_p0400a24║「成德為行」，謂依本自天成之性德而起行也。既全
J20nB096_p0400a25║以性德為行，則狂心頓歇，歇即菩提，故為「日可見
J20nB096_p0400a26║之行」也。然猶云「潛」者，以其雖則開悟，習漏未除，故
J20nB096_p0400a27║佛性猶為虛妄煩惱所隱而未現，而正助二行尚
J20nB096_p0400b01║在觀行相似，未成般若、解脫二德。是以君子必以
J20nB096_p0400b02║修德成之，而弗專用此虛解也。
J20nB096_p0400b03║君子學以聚之，問以辯之，寬以居之，仁以行之。《易》曰：
J20nB096_p0400b04║「見龍在田，利見大人」，君德也。
J20nB096_p0400b05║「學問」是聞慧；「寬居」是思慧；「仁行」是修慧。從三慧而
J20nB096_p0400b06║入圓住，開佛知見，即名為佛，故云「君德」。
J20nB096_p0400b07║九三重剛而不中，上不在天、下不在田，故乾乾因其
J20nB096_p0400b08║時而惕，雖危無咎矣。
J20nB096_p0400b09║「重剛」者，自強不息，有進而無退也。「不中」者，不著中
J20nB096_p0400b10║道而匆匆取證也。「上不在天」者，未登十地，入佛知
J20nB096_p0400b11║見也。「下不在田」者，已超十住，開佛知見。「因時而惕」，
J20nB096_p0400b12║正是不思議十行法門。遍入法界，而能行于非道
J20nB096_p0400b13║通達佛道，故「雖危無咎」。
J20nB096_p0400b14║九四重剛而不中，上不在天，下不在田，中不在人，故
J20nB096_p0400b15║或之。或之者，疑之也，故無咎。
J20nB096_p0400b16║重剛不中，亦如上說。「中不在人」，謂已超十行，示佛
J20nB096_p0400b17║知見也。「或之者」，迴事向理、迴因向果、迴自向他，和
J20nB096_p0400b18║融法界而無所偏倚，有似乎「疑之也」。疑者，擬議以
J20nB096_p0400b19║成，變化之謂，故雖似有修證之事，而實無事也。
J20nB096_p0400b20║夫大人者，與天地合其德、與日月合其明、與四時合
J20nB096_p0400b21║其序、與鬼神合其吉凶。先天而天弗違，後天而奉天
J20nB096_p0400b22║時。天且弗違，而況于人乎？況于鬼神乎？
J20nB096_p0400b23║十地入佛知見，如天普覆、如地普載、如日照晝、如
J20nB096_p0400b24║月照夜、如四時次序之始終萬物、如鬼神吉凶之
J20nB096_p0400b25║折攝群機。根本妙智，窮法界無始之始；差別妙智，
J20nB096_p0400b26║建法界無時之時。理既相契弗違，則凡人與鬼神，
J20nB096_p0400b27║總囿于一理者，安得不相順而利見哉？
J20nB096_p0400c01║亢之為言也，知進而不知退、知存而不知亡、知得而
J20nB096_p0400c02║不知喪，其唯聖人乎！知進退存亡而不失其正者，其
J20nB096_p0400c03║唯聖人乎！
J20nB096_p0400c04║凡有慧無定者，惟知佛性之可尚，而不知法身之
J20nB096_p0400c05║能流轉五道也；惟知佛性之無所不在，而不知背
J20nB096_p0400c06║覺合塵之不亡而亡也；惟知高談理性之為得，而
J20nB096_p0400c07║不知撥無修證之為喪也。惟聖人能知進退存亡
J20nB096_p0400c08║之差別，而進亦佛性，退亦佛性；存亦佛性，亡亦佛
J20nB096_p0400c09║性。進退存亡不曾增減佛性、佛性不礙進退存亡，
J20nB096_p0400c10║故全性起修、全修在性，而不失其正也。若徒恃佛
J20nB096_p0400c11║性，不幾亢而非龍乎？又約究竟位中解者，示現成
J20nB096_p0400c12║佛是知「進」；示現九界是知「退」；示現聖行、梵行、嬰兒
J20nB096_p0400c13║行是知「存」；示現病行是知「亡」。而于佛果智斷無所
J20nB096_p0400c14║缺減，是「不失其正」也。
J20nB096_p0400c15║【圖】（坤下坤上）
J20nB096_p0400c16║坤：元亨，利牝馬之貞。君子有攸往，先迷，後得主，利。西
J20nB096_p0400c17║南得朋，東北喪朋，安貞吉。
J20nB096_p0400c18║六畫皆陰，故名為「坤」。「坤」者，順也。在天為陰、在地為
J20nB096_p0400c19║柔、在人為仁。在性為寂、在修為止。又在器界為載，
J20nB096_p0400c20║在根身為腹、為腑臟，在家為妻、在國為臣。順則所
J20nB096_p0400c21║行無逆，故亦「元亨」，然必利牝馬之貞，隨順牡馬而
J20nB096_p0400c22║不亂。其在君子之體「坤」德以修道也，必先用「乾」智
J20nB096_p0400c23║以開圓解，然後用此「坤」行以卒成之。若未有智解，
J20nB096_p0400c24║先修定行，則必成暗證之迷；惟隨智後用之，則「得
J20nB096_p0400c25║主」而有「利」。如目足並運，安隱入清涼池；亦如巧力
J20nB096_p0400c26║並具，能中于百步之外也。若往西南，則但得陰之
J20nB096_p0400c27║朋類，如水濟水，不堪成事；若往東北，則喪其陰之
J20nB096_p0401a01║朋黨，而與智慧相應，方安于定慧均平之貞而吉
J20nB096_p0401a02║也。
J20nB096_p0401a03║〈彖〉曰：至哉坤元，萬物資生，乃順承天。坤厚載物，德合
J20nB096_p0401a04║無疆；含弘光大，品物咸亨。牝馬地類，行地無疆，柔順
J20nB096_p0401a05║利貞。君子攸行，先迷失道，後順得常。西南得朋，乃與
J20nB096_p0401a06║類行；東北喪朋，乃終有慶。安貞之吉，應地無疆。
J20nB096_p0401a07║此傳詳釋彖辭，先約地道明坤四德，次明君子體
J20nB096_p0401a08║「坤」德而應地道也。「資始」所以稟氣；「資生」所以成形，
J20nB096_p0401a09║由稟氣故方得成形，故名「順承天」也。「德合無疆」，言
J20nB096_p0401a10║其與天合德。西南則「兌」「離」以及于「巽」皆陰之類；東
J20nB096_p0401a11║北則「震」「艮」以至「坎」「乾」，可賴之以終吉矣。佛法釋者，
J20nB096_p0401a12║以「坤」表多所含蓄而無積聚之如來藏性。約智名
J20nB096_p0401a13║「乾」，約理名「坤」；約照名「乾」，約寂名「坤」。又可約性名「乾」，
J20nB096_p0401a14║約修名「坤」。又可修中慧行名「乾」，行行名「坤」。「乾」「坤」實
J20nB096_p0401a15║無先後，以喻理智一如，寂照不二，性修交徹，福慧
J20nB096_p0401a16║互嚴。今于無先後中說先後者，由智故顯理，由照
J20nB096_p0401a17║故顯寂，由性故起修，由慧故導福。而理與智冥，寂
J20nB096_p0401a18║與照一，修與性合，福與慧融，故曰「至哉坤元，萬物
J20nB096_p0401a19║資生，乃順承天」也。稱理之行，自利利他，一行一切
J20nB096_p0401a20║行，故德合于無疆之智而「含弘光大」也。「牝馬」「行地」
J20nB096_p0401a21║雖順而健，三昧隨智慧行，所以為佛之三昧也。夫
J20nB096_p0401a22║五度如盲，般若如導，若以福行為先，則佛知見未
J20nB096_p0401a23║開，未免落于旁蹊曲徑而失道。惟以智導行、行順
J20nB096_p0401a24║于智，則智常而行亦常，故「西南得朋」，不過與類俱
J20nB096_p0401a25║行而已；惟「東北喪朋」，則于一一行中具見佛性，而
J20nB096_p0401a26║行行無非法界，當體絕待，「終有慶」矣！所以「安貞之
J20nB096_p0401a27║吉」，定慧均平，乃可應如來藏性之無疆也。
J20nB096_p0401b01║〈象〉曰：地勢坤，君子以厚德載物。
J20nB096_p0401b02║性德本厚，所以地勢亦厚，今法地勢以厚積其德，
J20nB096_p0401b03║荷載群品，正以修合性之真學也。
J20nB096_p0401b04║初六：履霜，堅冰至。〈象〉曰：履霜堅冰，陰始凝也；馴致其
J20nB096_p0401b05║道，至堅冰也。
J20nB096_p0401b06║此爻其靜為「垢」，其變為「復」。「垢」則必至于「坤」，「復」則必
J20nB096_p0401b07║至于「乾」，皆所謂「馴致其道」者也。問曰：「乾坤之初爻
J20nB096_p0401b08║等耳！乾胡誡以『勿用』，坤胡決其『必至』乎？」答曰：「陽性
J20nB096_p0401b09║動，妄動恐其洩也，故誡之；陰性靜，安靜則有成也，
J20nB096_p0401b10║故決之。積善積惡，皆如『履霜』；餘慶餘殃，皆如『堅冰』。
J20nB096_p0401b11║陽亦有剛善剛惡；陰亦有柔善柔惡，不當偏作陰
J20nB096_p0401b12║柔邪惡釋之。」《說統》云：「善乾惡坤，此晉魏大謬處。」《九
J20nB096_p0401b13║家易》曰：「霜者，乾之命；堅冰者，陰功成也。」京氏曰：「陰
J20nB096_p0401b14║雖柔順，氣則堅剛，為無邪氣也。陰中有陽，氣積萬
J20nB096_p0401b15║象。」孫聞斯曰：「隤霜不殺菽，冬無冰，春秋皆為記異。」
J20nB096_p0401b16║然時霜而霜、時冰而冰，正令正道。以堅冰為至，而
J20nB096_p0401b17║至之自初也，如是謂凝謂順。冰畢竟是陰之所結，
J20nB096_p0401b18║然惟陽伏于內，故陰氣外沍而為冰。聖人於「乾」曰
J20nB096_p0401b19║「為冰」，明是此處註腳。「馴致」二字，正表「坤」德之順處。
J20nB096_p0401b20║腳跟無霜，不秋而凋，面孔無血，見敵輒走。若約佛
J20nB096_p0401b21║法釋者，「乾」之六爻，兼性修而言之；「坤」之六爻，皆約
J20nB096_p0401b22║修德定行而言。初、上二爻，表世間味禪之始終；中
J20nB096_p0401b23║間四爻，表禪波羅蜜具四種也：二即世間淨禪而
J20nB096_p0401b24║達實相、三即亦世間亦出世禪、四即出世間禪、五
J20nB096_p0401b25║即非世間非出世禪。又借「乾」爻對釋：初九有慧無
J20nB096_p0401b26║定，故「勿用」，欲以養成其定；初六以定含慧，故如「履
J20nB096_p0401b27║霜」，若馴致之，則為「堅冰」之乾德。九二中道妙慧，故
J20nB096_p0401c01║「利見大人」；六二中道妙定，故「無不利」。九三慧過于
J20nB096_p0401c02║定，故「惕厲」而「無咎」；六三定有其慧，故「含章」而「可貞」。
J20nB096_p0401c03║九四慧與定俱，故「或躍」而可進；六四定過于慧，故
J20nB096_p0401c04║「括囊」而「無譽」。九五大慧中正，故「在天」而「利見」；六五
J20nB096_p0401c05║大定即慧，故「黃裳」而「元吉」。「亢」以慧有定而知悔；「戰」
J20nB096_p0401c06║則定無慧而道窮也。又約「乾」為正行、「坤」為助行者，
J20nB096_p0401c07║「坤」之六爻即表六度：布施如「履霜」，馴之可「致堅冰」。
J20nB096_p0401c08║冰者，「乾」德之象，故云乾為冰也。持戒則「直、方、大」，攝
J20nB096_p0401c09║律儀故「直」、攝善法故「方」、攝眾生故「大」。忍辱為「含章」，
J20nB096_p0401c10║力中最故；精進如「括囊」，于法無遺失故；禪定如「黃
J20nB096_p0401c11║裳」，中道妙定遍法界故；智慧如「龍戰」，破煩惱賊故。
J20nB096_p0401c12║六二：直、方、大，不習，無不利。〈象〉曰：六二之動，直以方也。
J20nB096_p0401c13║不習，無不利，地道光也。
J20nB096_p0401c14║純柔中正，順之至也。順理故「直」，依理而動故「方」，既
J20nB096_p0401c15║「直」且「方」則必「大」矣。此地道本具之德，非關習也。佛
J20nB096_p0401c16║法釋者，世間淨禪即是實相，故「直、方、大」。正念真如
J20nB096_p0401c17║為「直」，定之體也；善法無缺為「方」，定之相也；功德廣
J20nB096_p0401c18║博為「大」，定之用也。世間淨禪法爾本具實相三德，
J20nB096_p0401c19║能于根本禪中通達實相，故「不習」而「無不利」也。向
J20nB096_p0401c20║淨禪中覷實相理，名之為「動」。動則三德之理現前，
J20nB096_p0401c21║于禪開秘密藏，故「地道光」。
J20nB096_p0401c22║六三：含章可貞。或從王事，無成有終。〈象〉曰：含章可貞，
J20nB096_p0401c23║以時發也；或從王事，知光大也。
J20nB096_p0401c24║蘇眉山曰：「三有陽德，苟用其陽，則非所以為『坤』也，
J20nB096_p0401c25║故有章而含之，有章則可以為正矣！然以其可正，
J20nB096_p0401c26║而遂專之，亦非所以為『坤』也。故從事而不造事，無
J20nB096_p0401c27║成而代有終。」佛法釋者，亦世間亦出世禪，亦愛亦
J20nB096_p0402a01║策，故「含章」而「可貞」。或從一乘無上王三昧事，則借
J20nB096_p0402a02║此可發出世上上妙智而有終，不復成次第禪矣。
J20nB096_p0402a03║六四：括囊，無咎無譽。〈象〉曰：括囊無咎，慎不害也。
J20nB096_p0402a04║得陰之正，而處于上卦之下，位高任重，故「括囊」以
J20nB096_p0402a05║自慎焉。吳幼清曰：「坤體虛而容物，囊之象也。四變
J20nB096_p0402a06║為奇，塞壓其上，猶括結囊之上口，人之謹閉其口
J20nB096_p0402a07║而不言，亦猶是也。」蘇眉山曰：「咎與譽，人之所不能
J20nB096_p0402a08║免也。出乎咎，必入乎譽；脫乎譽，必罹乎咎。咎所以
J20nB096_p0402a09║致罪，而譽所以致疑也。甚矣！無譽之難也。」佛法釋
J20nB096_p0402a10║者，出世間禪切忌取證，取證則墮聲聞、辟支佛地，
J20nB096_p0402a11║雖無生死之咎，亦無利他之譽矣。若能慎其誓願，
J20nB096_p0402a12║不取小證，則不為大乘之害也。
J20nB096_p0402a13║六五：黃裳，元吉。〈象〉曰：黃裳元吉，文在中也。
J20nB096_p0402a14║「黃」者，中色，君之德也；「裳」者，下飾，臣之職也。三分天
J20nB096_p0402a15║下有其二，以服事殷，斯之謂乎！佛法釋者，非世間
J20nB096_p0402a16║非出世禪，禪即中道實相，故「黃」；不起滅定，現諸威
J20nB096_p0402a17║儀，同流九界，故如「裳」；此真無上菩提法門，故「元吉」。
J20nB096_p0402a18║定慧莊嚴，名之曰「文」；全修在性，名「文在中」。
J20nB096_p0402a19║上六：龍戰于野，其血玄黃。〈象〉曰：龍戰于野，其道窮也。
J20nB096_p0402a20║其靜為「夬」，其變為「剝」，皆有戰之義焉。善極則斷惡
J20nB096_p0402a21║必盡，惡極則斷善必盡，故窮則必戰，戰則必有一
J20nB096_p0402a22║傷也。陳旻昭曰：「此天地既已定位，而震龍欲出，故
J20nB096_p0402a23║『戰于野』也。」「震」為龍，為玄黃，氣已盛，故為「血」，窮乎上
J20nB096_p0402a24║者必反下，故為「屯」卦之初爻。夫「乾」「坤」立而有君，故
J20nB096_p0402a25║次之以「屯」；有君則有師，故次之以「蒙」。「屯」明君道，「蒙」
J20nB096_p0402a26║明師道，「乾」「坤」即天地父母。合而言之，天、地、君、親、師
J20nB096_p0402a27║也。佛法釋者，「無想天」，灰凝五百劫而墮落；「非非想
J20nB096_p0402b01║天」，八萬大劫而還作飛狸牛蟲；乃至「四禪」，無聞比
J20nB096_p0402b02║丘墮阿鼻獄，皆偏用定，而不知以慧濟之，故至于
J20nB096_p0402b03║如此之窮。
J20nB096_p0402b04║用六：利永貞。〈象〉曰：用六永貞，以大終也。
J20nB096_p0402b05║此總明百九十二陰爻所以用六而不用八之旨
J20nB096_p0402b06║也。八為少陰，靜而不變；六為老陰，動而變陽。今筮
J20nB096_p0402b07║得「坤」卦，六爻皆六，則變為「乾」卦，不惟順承乎天，亦
J20nB096_p0402b08║且為天行之健矣。佛法釋者，用八如不發慧之定，
J20nB096_p0402b09║用六如發慧之定。發慧之定，一切皆應久修習之。
J20nB096_p0402b10║禪波羅蜜至佛方究竟滿，故曰「大終」。
J20nB096_p0402b11║〈文言〉曰：坤，至柔而動也剛、至靜而德方，後得主而有
J20nB096_p0402b12║常，含萬物而化光。坤道其順乎承天而時行。
J20nB096_p0402b13║此仍以地道申贊「坤」之德也。贊「乾」則自元而亨而
J20nB096_p0402b14║利而貞；贊「坤」則自貞而利而亨而元。「乾」之始必徹
J20nB096_p0402b15║終；而「坤」之終必徹始也。文並可知。佛法釋者，即是
J20nB096_p0402b16║直贊禪波羅蜜，以其住寂滅地，故「至柔」「至靜」；以其
J20nB096_p0402b17║能起神通變化，普應群機，感而遂通，故「動剛」「德方」；
J20nB096_p0402b18║由般若為導而成，故「後得主而有常」。所謂般若常
J20nB096_p0402b19║故禪亦常也。于禪中具足萬行，一一妙行與智相
J20nB096_p0402b20║應，導利含識，故「含萬物而化光」。非智不禪，故「坤道
J20nB096_p0402b21║為順」；非禪不智，故「承天時行」也。
J20nB096_p0402b22║積善之家，必有餘慶；積不善之家，必有餘殃。臣弒其
J20nB096_p0402b23║君，子弒其父，非一朝一夕之故，其所由來者漸矣！由
J20nB096_p0402b24║辯之不早辯也。《易》曰：「履霜，堅冰至」，蓋言順也。
J20nB096_p0402b25║「順」，即馴致其道之謂。洪化昭曰：「臣而順，必不弒君；
J20nB096_p0402b26║子而順，必不弒父。此正所謂『辯之于早』者，不作『慎』
J20nB096_p0402b27║字解。」陳非白問曰：「何故積善餘慶，積惡餘殃，不發
J20nB096_p0402c01║明于乾之初爻，而明于坤之初爻耶？」答曰：「乾是智
J20nB096_p0402c02║巧，坤是聖力。非智巧則不能知善知惡、非聖力則
J20nB096_p0402c03║不能積善積惡，故曰：乾知大始，坤作成物。」佛法釋
J20nB096_p0402c04║者，十善為善、十惡為不善，無漏為善、有漏為不善，
J20nB096_p0402c05║利他為善、自利為不善，中道為善、二邊為不善，圓
J20nB096_p0402c06║中為善、但中為不善。善即君父之義，不善即臣子
J20nB096_p0402c07║之義。以善統御不善，則不善即善之臣子；以不善
J20nB096_p0402c08║妨礙于善，則善遂為不善所障，如君父之被弒矣！
J20nB096_p0402c09║所以千里之行始于一步，必宜「辯之于早」也。
J20nB096_p0402c10║直，其正也；方，其義也。君子敬以直內、義以方外，敬義
J20nB096_p0402c11║立而德不孤。直、方、大，不習，無不利，則不疑其所行也。
J20nB096_p0402c12║惟正故「直」，惟義故「方」。直、方皆本具之德。而「敬」之一
J20nB096_p0402c13║字，乃君子修道之要術也。敬即至順，順則必直且
J20nB096_p0402c14║方而德不孤，可謂「大」矣。佛法釋者，正念真如，是定
J20nB096_p0402c15║之內體；具一切義，而無減缺，是定之外相。既具內
J20nB096_p0402c16║體外相，則必大用現前而德不孤，所以于禪開秘
J20nB096_p0402c17║密藏，了了見于佛性而無疑也。
J20nB096_p0402c18║陰雖有美，含之以從王事，弗敢成也。地道也，妻道也，
J20nB096_p0402c19║臣道也，地道無成而代有終也。
J20nB096_p0402c20║文義可知。佛法釋者，亦世間亦出世禪，雖即具足
J20nB096_p0402c21║實相之美，但含而未發，以此為王三昧之助，弗宜
J20nB096_p0402c22║偏修以至成也。蓋禪定隨智慧行，如地承天、如妻
J20nB096_p0402c23║隨夫、如臣輔君。然智慧不得禪定，則不能終其自
J20nB096_p0402c24║利利他之事，故禪定能「代有終」也。
J20nB096_p0402c25║天地變化，草木蕃；天地閉，賢人隱。《易》曰：「括囊，無咎無
J20nB096_p0402c26║譽」，蓋言謹也。
J20nB096_p0402c27║能謹則可以成變化，變化則草木亦蕃；不謹則天
J20nB096_p0403a01║地必閉，閉則雖賢人亦隱矣！安得不括囊哉？佛法
J20nB096_p0403a02║釋者，定慧變化，則三草二木各得潤澤生長。若入
J20nB096_p0403a03║于出世果證，則灰身泯智而無利生之事矣！故修
J20nB096_p0403a04║此法門者不可以不謹也。
J20nB096_p0403a05║君子黃中通理，正位居體，美在其中，而暢于四支，發
J20nB096_p0403a06║于事業，美之至也。
J20nB096_p0403a07║黃是中色，即表中德。德雖在中，而通乎腠理，故雖
J20nB096_p0403a08║屬正位，仍居四體，此釋「黃裳」義也。「美在其中」等，重
J20nB096_p0403a09║牒上義以釋「元吉」之義。佛法釋者，以黃中三昧，而
J20nB096_p0403a10║通達實相之理，實相雖名正位，遍入一切諸法而
J20nB096_p0403a11║居眾體。蓋惟深證非世間非出世上上之禪，故能
J20nB096_p0403a12║「暢于四支，發于事業」，而三輪不思議化，普利法界，
J20nB096_p0403a13║乃為「美之至」也。
J20nB096_p0403a14║陰疑于陽必戰，為其嫌于無陽也，故稱龍焉；猶未離
J20nB096_p0403a15║其類也，故稱血焉。夫玄黃者，天地之雜也。天玄而地
J20nB096_p0403a16║黃。
J20nB096_p0403a17║夫陰陽皆本于太極，則本一體何至相疑而戰哉？
J20nB096_p0403a18║陽者見之謂之陽，不知與陰同體，故「疑陰而必戰」；
J20nB096_p0403a19║陰者見之謂之陰，不知與陽同體，故亦疑陽而必
J20nB096_p0403a20║戰。方陰之盛而戰陽，則有似乎無陽，故稱「龍」，以明
J20nB096_p0403a21║陽本未嘗無焉；逮陰之動而變陽，則似離乎陰類，
J20nB096_p0403a22║故稱「血」，以明陰仍未離類焉。夫惟動而將變，故玄
J20nB096_p0403a23║黃相雜耳！變定之後，天玄地黃，豈可雜哉？《子韶．風
J20nB096_p0403a24║草頌》云：「君子何嘗去小人？小人如草去還生；但令
J20nB096_p0403a25║鼓舞心歸化，不必區區務力爭。」得此旨者，可以立
J20nB096_p0403a26║消朋黨之禍。不然，君子疑嫌小人，小人亦疑嫌君
J20nB096_p0403a27║子，不至于兩敗俱傷者幾希矣。佛法釋者，始則誤
J20nB096_p0403b01║認四禪為四果，及至後陰相現，則反疑四果不受
J20nB096_p0403b02║後有之說為虛，而起謗佛之心，是「必戰」也。然世間
J20nB096_p0403b03║豈無真證四果智德者耶？故稱「龍」，以顯四果之非
J20nB096_p0403b04║虛焉！彼雖自謂四果，止是暗證味禪，實未離于生
J20nB096_p0403b05║死之類，故稱「血」，以定其類焉！夫玄黃者，定慧俱傷
J20nB096_p0403b06║之象也。以定傷慧，慧傷而定亦傷，然此但約修德，
J20nB096_p0403b07║故言傷耳！若本有寂照之性，則玄自玄、黃自黃，雖
J20nB096_p0403b08║闡提亦不能斷性善，雖昏迷倒惑其理常存，豈可
J20nB096_p0403b09║得而雜哉？又觀心釋者，陰陽各論善惡，今且以陰
J20nB096_p0403b10║為惡、以陽為善，善惡無性，同一如來藏性，何疑何
J20nB096_p0403b11║戰？惟不達性善性惡者，則有無相傾，起輪迴見而
J20nB096_p0403b12║必戰，戰則埋沒無性之妙性，似乎無陽，故稱「龍」，以
J20nB096_p0403b13║顯性善之不斷焉；既以善惡相抗則二俱有漏，故
J20nB096_p0403b14║稱「血」，以顯未離生死類焉。夫善惡相傾奪者，由未
J20nB096_p0403b15║達妙性體一，而徒見幻妄事相之相雜也。實則天
J20nB096_p0403b16║玄地黃，性不可改，何嫌、何疑？何法可相戰耶？善惡
J20nB096_p0403b17║不同而同是一性，如玄黃不同，而同是眼識相分；
J20nB096_p0403b18║天地不同而同一太極；又如妍媸影像不同，而同
J20nB096_p0403b19║在一鏡也。若知不同而同，則決不敵對相除而成
J20nB096_p0403b20║戰；若知同而不同，則決應熏習無漏善種以轉惡
J20nB096_p0403b21║矣。
J20nB096_p0403b22║周易禪解卷第一
J20nB096_p0403b23║祖堂修如捐貲刻