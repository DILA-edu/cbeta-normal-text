J20nB096_p0403c01║周易禪解卷第二
J20nB096_p0403c02║北天目道人蕅益智旭著
J20nB096_p0403c03║上經之二
J20nB096_p0403c04║【圖】（震下坎上）
J20nB096_p0403c05║屯：元亨，利貞。勿用有攸往，利建侯。
J20nB096_p0403c06║「乾」「坤」始立，「震」一索而得男，為動為雷；「坎」再索而得
J20nB096_p0403c07║男，為陷為險。為雲為雨，乃萬物始生之時，出而未
J20nB096_p0403c08║申之象也。始則必亨，始或不正，則終于不正矣，故
J20nB096_p0403c09║元亨而利于正焉！此元亨利貞，即「乾」「坤」之元亨利
J20nB096_p0403c10║貞也。「乾」「坤」全體太極，則「屯」亦全體太極也。而或謂
J20nB096_p0403c11║「乾」「坤」二卦大，餘卦小，不亦惑乎？夫世既「屯」矣！倘務
J20nB096_p0403c12║往以求功，秖益其亂；唯隨地「建侯」，俾人人各歸其
J20nB096_p0403c13║主，各安其生，則天下不難平定耳。楊慈湖曰：「理屯
J20nB096_p0403c14║如理絲，固自有其緒；『建侯』，其理之緒也。」佛法釋者，
J20nB096_p0403c15║有一劫初成之屯；有一世初生之屯；有一事初難
J20nB096_p0403c16║之屯；有一念初動之屯。初成、初生、初難姑置弗論，
J20nB096_p0403c17║一念初動之屯，今當說之。蓋「乾」「坤」二卦，表妙明明
J20nB096_p0403c18║妙之性覺，性覺必明，妄為明覺，所謂：真如不守自
J20nB096_p0403c19║性，無明初動，動則必至因明立所而生妄能，成異
J20nB096_p0403c20║立同，紛然難起，故名為屯。然不因妄動，何有修德？
J20nB096_p0403c21║故曰：「無明動而種智生；妄想興而涅槃現。」此所以
J20nB096_p0403c22║元亨而利貞也。但一念初生，既為流轉根本，故「勿
J20nB096_p0403c23║用有所往」。有所往，則是順無明而背法性矣！惟利
J20nB096_p0403c24║即于此處用智慧深觀察之，名為「建侯」。若以智慧
J20nB096_p0403c25║觀察，則知念無生相，而當下得太平矣！觀心妙訣，
J20nB096_p0403c26║孰過于此？
J20nB096_p0403c27║〈彖〉曰：屯，剛柔始交而難生，動乎險中，大亨，貞。雷雨之
J20nB096_p0404a01║動，滿盈，天造草昧；宜建侯而不寧。
J20nB096_p0404a02║「乾」「坤」立而剛柔交，一索得「震」為雷，再索得「坎」為雨，
J20nB096_p0404a03║非難生乎！由動故「大亨」，由在險中故宜「貞」。夫雷雨
J20nB096_p0404a04║之動，本天地所以生成萬物，然方其盈滿交作時，
J20nB096_p0404a05║則天運尚自草亂昧瞑。諸侯之建，本聖王所以安
J20nB096_p0404a06║撫萬民，然方其初建，又豈可遽謂寧貼哉？佛法釋
J20nB096_p0404a07║者，無明初動為「剛」；因明立所為「柔」。既有能所，便為
J20nB096_p0404a08║三種相續之因，是難生也。然此一念妄動，既是流
J20nB096_p0404a09║轉初門，又即還滅關竅，惟視其所動何如耳！當此
J20nB096_p0404a10║際也，三細方生、六麤頓具，故為「雷雨滿盈，天造草
J20nB096_p0404a11║昧」之象，宜急以妙觀察智重重推簡，不可坐在滅
J20nB096_p0404a12║相無明窠臼之中。蓋凡做功夫人，若見雜念暫時
J20nB096_p0404a13║不起，便妄認為得力，不知滅是生之窟宅，故不可
J20nB096_p0404a14║守此境界，還須推破之也。
J20nB096_p0404a15║〈象〉曰：雲雷，屯；君子以經綸。
J20nB096_p0404a16║在器界，則有雲雷以生草木；在君子，則有經綸以
J20nB096_p0404a17║自新新民。約新民論經綸，古人言之詳矣！約自新
J20nB096_p0404a18║論經綸者，豎觀此心不在過、現、未來，出入無時，名
J20nB096_p0404a19║為「經」；橫觀此心不在內、外、中間，莫知其鄉，名為「綸」
J20nB096_p0404a20║也。佛法釋者，迷于妙明明妙真性，一念無明動相
J20nB096_p0404a21║即為「雷」，所現晦昧境界之相即為「雲」，從此便有三
J20nB096_p0404a22║種相續，名之為屯。然善修圓頓止觀者，只須就路
J20nB096_p0404a23║還家，當知一念動相即「了因智慧性」；其境界相即
J20nB096_p0404a24║「緣因福德性」。于此緣了二因，豎論三止三觀名「經」，
J20nB096_p0404a25║橫論十界百界千如名「綸」也。此是第一觀不思議
J20nB096_p0404a26║境。
J20nB096_p0404a27║初九：磐桓；利居貞，利建侯。
J20nB096_p0404b01║有君德而無君位，故「磐桓」而「利居貞」；其德既盛，可
J20nB096_p0404b02║為民牧，故「利建侯」以濟屯也。佛法釋者，一念初動，
J20nB096_p0404b03║一動便覺，不隨動轉，名為「磐桓」。所謂不遠之復，乃
J20nB096_p0404b04║善于修證者也。由其正慧為主，故如頓悟法門。
J20nB096_p0404b05║〈象〉曰：雖磐桓，志行正也。以貴下賤，大得民也。
J20nB096_p0404b06║磐桓不進，似無意于救世，然斯世決非強往求功
J20nB096_p0404b07║者所能救，則居貞乃所以行正耳。世之屯也，由上
J20nB096_p0404b08║下之情隔絕，今能以貴下賤，故雖不希望為侯，而
J20nB096_p0404b09║大得民心，不得不建之矣。佛法釋者，不隨生死流，
J20nB096_p0404b10║乃其隨順法性流而行于正者也。雖復頓悟法性
J20nB096_p0404b11║之貴，又能不廢事功之賤，所謂以中道妙觀遍入
J20nB096_p0404b12║因緣事境，故正助法門並得成就，而大得民。
J20nB096_p0404b13║六二：屯如，邅如。乘馬，班如。匪寇，婚媾。女子貞，不字；十
J20nB096_p0404b14║年乃字。
J20nB096_p0404b15║柔德中正，上應九五，乃乘初九得民之侯，故「邅如、
J20nB096_p0404b16║班如」而不能進也。初本非寇，而二視之則以為寇
J20nB096_p0404b17║矣！吾豈與寇為婚媾哉？寧守貞而不字，至于十年
J20nB096_p0404b18║之久，乃能字于正應耳！吳幼清曰：「二三四在坤為
J20nB096_p0404b19║數十，過坤十數，則逢五正應而許嫁矣！」佛法釋者，
J20nB096_p0404b20║此如從次第禪門修證功夫，蓋以六居二，本是中
J20nB096_p0404b21║正定法，但不能頓超，必備歷觀練熏修諸禪方見
J20nB096_p0404b22║佛性，故為「十年乃字」。
J20nB096_p0404b23║〈象〉曰：六二之難，乘剛也；十年乃字，反常也。
J20nB096_p0404b24║「乘剛」故自成難，非初九難之也，數窮時極，乃反于
J20nB096_p0404b25║常，明其不失女子之貞。佛法釋者，「乘剛」即是煩惱
J20nB096_p0404b26║障重，故非次第深修諸禪，不足以斷惑而反歸法
J20nB096_p0404b27║性之常。
J20nB096_p0404c01║六三：即鹿無虞，惟入于林中。君子幾，不如舍，往吝。
J20nB096_p0404c02║欲取天下，須得賢才，譬如逐鹿須藉虞人。六三自
J20nB096_p0404c03║既不中不正，又無應與，以此濟屯，屯不可濟，徒取
J20nB096_p0404c04║羞耳。佛法釋者，欲修禪定，須假智慧，自無正智，又
J20nB096_p0404c05║無明師良友，瞎鍊盲修，則墮坑落塹不待言矣！君
J20nB096_p0404c06║子知幾，寧捨蒲團之功，訪求知識為妙。若自信自
J20nB096_p0404c07║恃，一味盲往，必為無聞比丘，反招墮落之吝。
J20nB096_p0404c08║〈象〉曰：即鹿無虞，以從禽也；君子舍之，往吝，窮也。
J20nB096_p0404c09║堯舜揖讓，固是有天下而不與；湯武征誅，亦是萬
J20nB096_p0404c10║不得已，為救斯民，非富天下。今六三不中不正，居
J20nB096_p0404c11║下之上，假言濟屯，實貪富貴，故曰「以從禽」也。從禽
J20nB096_p0404c12║已非聖賢安世之心，況無應與，安得不吝且窮哉？
J20nB096_p0404c13║佛法釋者，貪著味禪，名為「從禽」，本無菩提大志願
J20nB096_p0404c14║故。
J20nB096_p0404c15║六四：乘馬，班如，求婚媾，往，吉無不利。
J20nB096_p0404c16║柔而得正，居「坎」之下，近于九五，進退不能自決，故
J20nB096_p0404c17║「乘馬」而「班如」也。夫五雖君位，不能以貴下賤，方「屯
J20nB096_p0404c18║其膏」；初九得民于下，實我正應，奈何不急往乎？故
J20nB096_p0404c19║以吉無不利策之。佛法釋者，六四正而不中，以此
J20nB096_p0404c20║定法而修，則其路迂遠難進；惟求初九之明師良
J20nB096_p0404c21║友以往，則「吉無不利」矣。
J20nB096_p0404c22║〈象〉曰：求而往，明也。
J20nB096_p0404c23║佛法釋者，不恃禪定功夫，而求智慧師友，此真有
J20nB096_p0404c24║決擇之明者也。
J20nB096_p0404c25║九五：屯其膏，小貞吉；大貞凶。
J20nB096_p0404c26║屯難之世，惟以貴下賤，乃能得民；今尊居正位，專
J20nB096_p0404c27║應六二，膏澤何由普及乎？夫小者患不貞一，大者
J20nB096_p0405a01║患不廣博，故在二則吉，在五則凶也。佛法釋者，中
J20nB096_p0405a02║正之慧固可斷惑，由其早取正位，則墮聲聞、辟支
J20nB096_p0405a03║佛地，所以四弘膏澤不復能下于民，在小乘則速
J20nB096_p0405a04║出生死而吉，在大乘則違遠菩提而凶。
J20nB096_p0405a05║〈象〉曰：屯其膏，施未光也。
J20nB096_p0405a06║非無小施，特不合于大道耳。
J20nB096_p0405a07║上六：乘馬班如，泣血漣如。
J20nB096_p0405a08║以陰居陰，處險之上，當「屯」之終，三非其應，五不足
J20nB096_p0405a09║歸，而初九又甚相遠，進退無據，將安歸哉？佛法釋
J20nB096_p0405a10║者，一味修于禪定，而無慧以濟之，雖高居三界之
J20nB096_p0405a11║頂，不免窮空輪轉之殃，決不能斷惑出生死，故「乘
J20nB096_p0405a12║馬班如」；八萬大劫，仍落空亡，故「泣血漣如」。
J20nB096_p0405a13║〈象〉曰：泣血漣如，何可長也？
J20nB096_p0405a14║佛法釋者，八萬大劫，究竟亦是無常。
J20nB096_p0405a15║【圖】（坎下艮上）
J20nB096_p0405a16║蒙：亨。匪我求童蒙，童蒙求我。初筮告，再三瀆，瀆則不
J20nB096_p0405a17║告，利貞。
J20nB096_p0405a18║再索得「坎」，既為險為水；三索得「艮」，復為止為山。遇
J20nB096_p0405a19║險而止，水涵于山，皆蒙昧未開發之象也。蒙雖有
J20nB096_p0405a20║蔽于物，物豈能蔽性哉？故「亨」。但發蒙之道，不可以
J20nB096_p0405a21║我求蒙，必待「童蒙求我」。求者誠則告之必達；求者
J20nB096_p0405a22║瀆則告者亦瀆矣！瀆豈發蒙之正耶？不憤不啟，不
J20nB096_p0405a23║悱不發，孔子真善于訓蒙者也。佛法釋者，夫心不
J20nB096_p0405a24║動則已，動必有險，遇險必止，止則有反本還源之
J20nB096_p0405a25║機，「蒙」所以有亨道也。蒙而欲亨，須賴明師良友，故
J20nB096_p0405a26║凡為師友者，雖念念以教育成就為懷，然須待其
J20nB096_p0405a27║求我，方成機感；又必初筮則告，方顯法之尊重。其
J20nB096_p0405b01║所以告之者，又必契理契機而貞，然後可使人人
J20nB096_p0405b02║為聖為佛矣。
J20nB096_p0405b03║〈彖〉曰；蒙，山下有險，險而止，蒙。蒙，亨，以亨行時中也。匪
J20nB096_p0405b04║我求童蒙，童蒙求我，志應也。初筮告，以剛中也。再三
J20nB096_p0405b05║瀆，瀆則不告，瀆蒙也。蒙以養正，聖功也。
J20nB096_p0405b06║山下有險，即是遇險而止，故名為「蒙」。蒙之所以可
J20nB096_p0405b07║「亨」者，由有能亨人之師，善以時中行教故也。雖有
J20nB096_p0405b08║善教，必待「童蒙求我」者，彼有感通之志然後可應，
J20nB096_p0405b09║如水清方可印月也。「初筮即告」者，以剛而得中，故
J20nB096_p0405b10║應不失機也；「瀆則不告」者，非是恐其瀆我，正恐瀆
J20nB096_p0405b11║蒙而有損無益也。及其蒙時，即以正道養之，此聖
J20nB096_p0405b12║人教化之功，令彼亦得成聖者也。
J20nB096_p0405b13║〈象〉曰：山下出泉，蒙。君子以果行育德。
J20nB096_p0405b14║溪澗不能留，故為「果行」之象；盈科而後進，故為「育
J20nB096_p0405b15║德」之象。自既果行育德，便可為師作範矣。佛法釋
J20nB096_p0405b16║者，此依不思議境而發真正菩提心也。菩提之心
J20nB096_p0405b17║不可沮壞，如泉之必行；四弘廣被，如泉之潤物。
J20nB096_p0405b18║初六：發蒙，利用刑人，用說桎梏；以往，吝。
J20nB096_p0405b19║以九二、上九二陽為師道，以餘四陰爻為弟子。初
J20nB096_p0405b20║六以陰居下，厥蒙雖甚，而居陽位，又近九二，故有
J20nB096_p0405b21║可發之機。夫蒙昧既甚，須用折伏法門，故「利用刑
J20nB096_p0405b22║人」，所謂「朴作教刑」也。然既「說桎梏」之後，當羞愧懲
J20nB096_p0405b23║艾而不出，若遽有所往，則吝矣。
J20nB096_p0405b24║〈象〉曰：利用刑人，以正法也。
J20nB096_p0405b25║以「正法」而朴作教刑，豈瞋打之謂哉？
J20nB096_p0405b26║九二：包蒙，吉。納婦，吉。子克家。
J20nB096_p0405b27║以九居二，知及之、仁能守之，師之德也。蘇眉山曰：
J20nB096_p0405c01║「童蒙若無能為，然容之則足為助，拒之則所喪多
J20nB096_p0405c02║矣！明不可以無蒙，猶子不可以無婦。子而無婦，不
J20nB096_p0405c03║能家矣。」佛法釋者，定慧平等，自利已成，故可以包
J20nB096_p0405c04║容覆育群蒙而吉，以此教授群蒙修行妙定，名「納
J20nB096_p0405c05║婦吉」。定能生慧，慧能紹隆佛種，為「子克家」。婦是定，
J20nB096_p0405c06║子是慧也。
J20nB096_p0405c07║〈象〉曰：子克家，剛柔接也。
J20nB096_p0405c08║明納婦而云「子克家」者，以定必發慧，慧必與定平
J20nB096_p0405c09║等，而非偏也。
J20nB096_p0405c10║六三：勿用取女，見金夫，不有躬，無攸利。
J20nB096_p0405c11║以陰居陽，不中不正，乃駁雜之質，宜從上九正應
J20nB096_p0405c12║處，求其擊蒙之大鉗錘，方可治病。今貪九二之包
J20nB096_p0405c13║容慈攝，殆如「女見金夫」而失節者乎！佛法釋者，不
J20nB096_p0405c14║中不正，則定慧俱劣，而居陽位，又是好弄小聰明
J20nB096_p0405c15║者，且在「坎」體之上，機械已深，若使更修禪定，必于
J20nB096_p0405c16║禪中發起利使邪見；利使一發，則善根斷盡矣。
J20nB096_p0405c17║〈象〉曰：勿用取女，行不順也。
J20nB096_p0405c18║「行不順」，故須惡辣鉗錘以煆煉之，不可使其修定。
J20nB096_p0405c19║六四：困蒙，吝。
J20nB096_p0405c20║陰爻皆蒙象也。初可發，三可擊，五可包，惟四絕無
J20nB096_p0405c21║明師良友，則終于蒙而已，可恥孰甚焉？
J20nB096_p0405c22║〈象〉曰：困蒙之吝，獨遠實也。
J20nB096_p0405c23║非實德之師友遠我，我自獨遠于師友耳！師友且
J20nB096_p0405c24║奈之何哉？
J20nB096_p0405c25║六五：童蒙，吉。
J20nB096_p0405c26║以六居五，雖大人而不失其赤子之心，故為「童蒙」
J20nB096_p0405c27║而「吉」。蓋上親上九之嚴師，下應九二之良友故也。
J20nB096_p0406a01║蘇眉山曰：「六五之位尊矣！恐其不安于童蒙之分，
J20nB096_p0406a02║而自強于明，故教之曰：『童蒙吉。』」
J20nB096_p0406a03║〈象〉曰：童蒙之吉，順以巽也。
J20nB096_p0406a04║學道之法，順則能入；設行不順，則入道無從矣。
J20nB096_p0406a05║上九：擊蒙，不利為寇，利禦寇。
J20nB096_p0406a06║陽居陰位，剛而不過，能以定慧之力，擊破蒙昧之
J20nB096_p0406a07║關者也。然訓蒙之道，原無實法繫綴于人，所謂但
J20nB096_p0406a08║有去翳法，別無與明法。若欲以我法授彼，則是「為
J20nB096_p0406a09║寇」；若應病與藥，為其解粘去縛，則是「禦寇」也。
J20nB096_p0406a10║〈象〉曰：利用禦寇，上下順也。
J20nB096_p0406a11║無實法繫綴于人，則三根普接，契理契機，故上下
J20nB096_p0406a12║皆順。
J20nB096_p0406a13║【圖】（乾下坎上）
J20nB096_p0406a14║需：有孚，光亨，貞吉。利涉大川。
J20nB096_p0406a15║養蒙之法，不可欲速，類彼助苗，故必需其時節因
J20nB096_p0406a16║緣。時節若到，其理自彰，但貴因真果正，故「有孚」則
J20nB096_p0406a17║「光亨」而「貞吉」也。始雖云「需」，究竟能度生死大川，登
J20nB096_p0406a18║于大般涅槃彼岸矣。
J20nB096_p0406a19║〈彖〉曰：需，須也，險在前也。剛健而不陷，其義不困窮矣。
J20nB096_p0406a20║需，有孚，光亨，貞吉，位乎天位，以正中也。利涉大川，往
J20nB096_p0406a21║有功也。
J20nB096_p0406a22║險在前而知須，乃是「剛健」之德，不妄動以自陷耳！
J20nB096_p0406a23║「坎」何嘗拒「乾」哉？且「坎」得「乾」之中爻，與「乾」合德。今九
J20nB096_p0406a24║五位乎天位，素與「乾」孚，則「乾」之利涉，往必有功，可
J20nB096_p0406a25║無疑矣。佛法釋者，譬如五百由旬險難惡道，名「險
J20nB096_p0406a26║在前」。智慧之力不被煩惱所陷，故終能度脫而「不
J20nB096_p0406a27║困窮」。「坎」中一陽，本即乾體，喻煩惱險道之性本如
J20nB096_p0406b01║來藏，以此不生不滅之性為本修因，則從始至終，
J20nB096_p0406b02║無非稱性天行之位。從正因性，中中流入薩婆若
J20nB096_p0406b03║海，故「利涉大川」，從凡至聖而「有功」也。
J20nB096_p0406b04║〈象〉曰：雲上於天，需。君子以飲食宴樂。
J20nB096_p0406b05║果行育德之後，更無餘事，但「飲食宴樂」，任夫雲行
J20nB096_p0406b06║雨施而已。佛法釋者，助道行行為「飲」、正道慧行為
J20nB096_p0406b07║「食」；以稱性所起緣了二因莊嚴一性，如雲上于天
J20nB096_p0406b08║之象，全性起修、全修在性，不藉劬勞肯綮修證，故
J20nB096_p0406b09║名「宴樂」。此是善巧安心止觀，止觀不二，如飲食調
J20nB096_p0406b10║適。
J20nB096_p0406b11║初九：需于郊，利用恒，無咎。
J20nB096_p0406b12║溫陵郭氏云：「此如顏子之需。」佛法釋者，理即位中，
J20nB096_p0406b13║不足以言需；名字位中，且宜恒以聞熏之力資其
J20nB096_p0406b14║慧性，未與煩惱魔軍相戰也。
J20nB096_p0406b15║〈象〉曰：需于郊，不犯難行也；利用恒，無咎，未失常也。
J20nB096_p0406b16║九二：需于沙，小有言，終吉。
J20nB096_p0406b17║郭氏云：「此如孔子之需。」佛法釋者，觀行位中，既已
J20nB096_p0406b18║伏惑，則魔軍動矣，故「小有言」。
J20nB096_p0406b19║〈象〉曰：需于沙，衍在中也。雖小有言，以吉終也。
J20nB096_p0406b20║九三：需于泥，致寇至。
J20nB096_p0406b21║郭氏云：「此如周公之需。」佛法釋者，相似位中，將渡
J20nB096_p0406b22║生死大河，故有以致魔軍之來而後降之。
J20nB096_p0406b23║〈象〉曰：需于泥，災在外也；自我致寇，敬慎不敗也。
J20nB096_p0406b24║災既在外，故主人不迷，客不得便，但以願力使其
J20nB096_p0406b25║來戰，以顯降魔成道之力。而三觀之功，敬而且慎，
J20nB096_p0406b26║決無敗也。
J20nB096_p0406b27║六四：需于血，出自穴。
J20nB096_p0406c01║郭氏云：「此如文王之需。」佛法釋者，魔軍敗衄，超然
J20nB096_p0406c02║從三界穴出而成正覺矣。
J20nB096_p0406c03║〈象〉曰：需于血，順以聽也。
J20nB096_p0406c04║未嘗用力降魔，止是慈心三昧之力，魔軍自退，而
J20nB096_p0406c05║菩提自成耳。
J20nB096_p0406c06║九五：需于酒食，貞吉。
J20nB096_p0406c07║郭氏云：「此如帝堯館甥之需。」佛法釋者，魔界如即
J20nB096_p0406c08║佛界如，惟以定慧力莊嚴而度眾生，故為「需于酒
J20nB096_p0406c09║食」。
J20nB096_p0406c10║〈象〉曰：酒食貞吉，以中正也。
J20nB096_p0406c11║上六：入于穴，有不速之客三人來，敬之，終吉。
J20nB096_p0406c12║郭氏曰：「此如仁傑之結交五虎。」佛法釋者，不惟入
J20nB096_p0406c13║佛境界，亦可入魔境界，還來三界廣度眾生，觀三
J20nB096_p0406c14║界依正因果諸法，無不現現成成，即是一心三觀，
J20nB096_p0406c15║故常為三界「不請之友」，而三界眾生有「敬之」者必
J20nB096_p0406c16║「終吉」也。
J20nB096_p0406c17║〈象〉曰：不速之客來，敬之終吉，雖不當位，未大失也。
J20nB096_p0406c18║既同流三界，雖不當佛祖之位，而隨類可以度生。
J20nB096_p0406c19║設眾生有不知而不敬者，亦與遠作得度因緣，而
J20nB096_p0406c20║「未大失」也。
J20nB096_p0406c21║【圖】（坎下乾上）
J20nB096_p0406c22║訟：有孚，窒，惕，中吉，終凶。利見大人，不利涉大川。
J20nB096_p0406c23║天在上而水就下，上下之情不通，所以成「訟」。然「坎」
J20nB096_p0406c24║本得「乾」中爻以為體，則跡雖違，而性未嘗非一也。
J20nB096_p0406c25║惕中則復性而吉，終訟則違性而凶。「利見大人」，所
J20nB096_p0406c26║以復性也；「不利涉大川」，誡其逐流而違性也。佛法
J20nB096_p0406c27║釋者，夫善養蒙之道，以圓頓止觀需之而已。若煩
J20nB096_p0407a01║惱習強，不能無自訟之功。訟者，懺悔剋責，改過遷
J20nB096_p0407a02║善之謂也。有信心而被煩惱惡業所障窒，當以慚
J20nB096_p0407a03║愧自惕其中而吉，若悔之不已，無善方便，則成悔
J20nB096_p0407a04║蓋而終凶，宜見大人以決擇開發斷除疑悔，不利
J20nB096_p0407a05║涉于煩惱生死大川而終致陷沒也。
J20nB096_p0407a06║〈彖〉曰：訟，上剛下險，險而健，訟。訟，有孚，窒，惕，中吉，剛來
J20nB096_p0407a07║而得中也。終凶，訟不可成也。利見大人，尚中正也。不
J20nB096_p0407a08║利涉大川，入于淵也。
J20nB096_p0407a09║剛而無險，則不必自訟；險而無剛，則不能自訟。今
J20nB096_p0407a10║處煩惱險惡窟中，而慧性勇健，所以有自訟改過
J20nB096_p0407a11║之心也。所謂「有孚，窒，惕，中吉」者，以剛德來復于無
J20nB096_p0407a12║過之體，僅取滅罪即止，不過悔以成蓋也。所謂「終
J20nB096_p0407a13║凶」者，悔箭入心，則成大失，故不可使其成也。所謂
J20nB096_p0407a14║「利見大人」者，中正之德有以決疑而出罪也。所謂
J20nB096_p0407a15║「不利涉大川」者，心垢未淨，而入生死海中，必至墮
J20nB096_p0407a16║落而不出也。約觀心者，修慧行名「見大人」，修禪定
J20nB096_p0407a17║名「涉大川」。「需」約無過之人，故可習定；「訟」約有過之
J20nB096_p0407a18║人，習定則發魔事也。
J20nB096_p0407a19║〈象〉曰：天與水違行，訟，君子以作事謀始。
J20nB096_p0407a20║天亦太極，水亦太極，性本無違，天一生水，亦未嘗
J20nB096_p0407a21║違。而今隨虛妄相，則一上一下，其行相違，所謂：「意
J20nB096_p0407a22║欲潔而偏染者」也。秖因介爾一念不能慎始，致使
J20nB096_p0407a23║從性所起煩惱，其習漸強，而違于性，故君子必慎
J20nB096_p0407a24║其獨，謹于一事一念之始，而不使其滋延難治，夫
J20nB096_p0407a25║是之謂善于自訟者也。佛法釋者，是破法遍，謂四
J20nB096_p0407a26║性簡責，知本無生。
J20nB096_p0407a27║初六：不永所事，小有言，終吉。
J20nB096_p0407b01║大凡善貴剛進，惡宜柔退。初六柔退，故為惡未成，
J20nB096_p0407b02║改悔亦易，不過小有言而已。此如佛法中作法懺
J20nB096_p0407b03║也。
J20nB096_p0407b04║〈象〉曰：不永所事，訟不可長也。雖小有言，其辯明也。
J20nB096_p0407b05║九二：不克訟，歸而逋，其邑人三百戶，無眚。
J20nB096_p0407b06║剛而不正，不能自克以至于訟。然犯過既重，何能
J20nB096_p0407b07║無損？但可逋逃，處于卑約，庶免災耳。此如佛法中，
J20nB096_p0407b08║比丘犯戒，退作與學沙彌者也。
J20nB096_p0407b09║〈象〉曰：不克訟，歸。逋，竄也。自下訟上，患至掇也。
J20nB096_p0407b10║佛法釋者，自既犯戒而居下流，欲以小小懺悔而
J20nB096_p0407b11║復上位，罪必不滅，且亂法門矣。
J20nB096_p0407b12║六三：食舊德，貞厲，終吉。或從王事，無成。
J20nB096_p0407b13║六三陰柔，不敢為惡，但謹守常規，小心翼翼，故得
J20nB096_p0407b14║終吉。然是硜硜之士，恐不足以成大事也。
J20nB096_p0407b15║〈象〉曰：食舊德，從上吉也。
J20nB096_p0407b16║自立則不能，附人則仍吉，所謂倚松之葛，上聳千
J20nB096_p0407b17║尋也。佛法釋者，雖非大乘法門，若開權顯實，則彼
J20nB096_p0407b18║所行亦即是菩薩道，故必從上乘圓頓之解方吉。
J20nB096_p0407b19║九四：不克訟，復即命，渝，安貞吉。
J20nB096_p0407b20║九四亦是不正之剛，故不能自克以至于訟，然居
J20nB096_p0407b21║乾體，則改悔力強，故能復歸無過，而悟性命淵微
J20nB096_p0407b22║之體，是則反常合道，猶佛法中因取相懺而悟無
J20nB096_p0407b23║生者也。
J20nB096_p0407b24║〈象〉曰：復即命，渝，安貞不失也。
J20nB096_p0407b25║九五：訟，元吉。
J20nB096_p0407b26║剛健中正，有不善未嘗不知，知之未嘗復行，乃至
J20nB096_p0407b27║小罪恒懷大懼而不敢犯，大善而吉之道也。佛法
J20nB096_p0407c01║則性業、遮業三千八萬無不清淨者矣。
J20nB096_p0407c02║〈象〉曰：訟，元吉，以中正也。
J20nB096_p0407c03║上九：或錫之鞶帶，終朝三褫之。
J20nB096_p0407c04║過極之剛，不中不正，數數犯過，數數改悔。就改悔
J20nB096_p0407c05║處，薄有慚愧之衣，猶如「鞶帶」；就屢犯處，更無一日
J20nB096_p0407c06║清淨，猶如「三褫」也。
J20nB096_p0407c07║〈象〉曰：以訟受服，亦不足敬也。
J20nB096_p0407c08║有過而改，名為慚愧，已不若無過之足敬矣！又何
J20nB096_p0407c09║必至三褫而後為恥哉？此甚誡人不可輒犯過也。
J20nB096_p0407c10║【圖】（坎下坤上）
J20nB096_p0407c11║師：貞丈人吉，無咎。
J20nB096_p0407c12║夫能自訟，則不至于相訟矣。相訟而不得其平則
J20nB096_p0407c13║亂；亂則必至于用師，勢之不得不然，亦撥亂之正
J20nB096_p0407c14║道也。但兵凶戰危，非老成有德之丈人何以行之？
J20nB096_p0407c15║佛法釋者，「蒙」而無過，則「需」以養之；「蒙」而有過，則「訟」
J20nB096_p0407c16║以改之。但眾生煩惱過患無量，故對破法門亦復
J20nB096_p0407c17║無量。無量對破之法名之為「師」，亦必以正治邪也。
J20nB096_p0407c18║然須深知藥病因緣，應病與藥，猶如老將善知方
J20nB096_p0407c19║略善知通塞，方可吉而無咎。不然，法不逗機，藥不
J20nB096_p0407c20║治病，未有不反為害者也。
J20nB096_p0407c21║〈彖〉曰：師，眾也；貞，正也。能以眾正，可以王矣。剛中而應，
J20nB096_p0407c22║行險而順，以此毒天下，而民從之，吉，又何咎矣？
J20nB096_p0407c23║用眾以正，謂六五專任九二為將，統御群陰，此王
J20nB096_p0407c24║者之道也。兵者不得已而用之，猶藥治病，故名為
J20nB096_p0407c25║「毒天下」。佛法釋者，師是眾多法門，「貞」是出世正印
J20nB096_p0407c26║也。能以眾多法門正無量邪惑，則自利利他，可以
J20nB096_p0407c27║為法王而統治法界矣。剛中則定慧莊嚴、隨感而
J20nB096_p0408a01║應，雖行于生死險道，而未嘗不順涅槃。以此圓頓
J20nB096_p0408a02║妙藥，如毒鼓毒乳毒于天下，而九界之民皆悉從
J20nB096_p0408a03║之，吉又何咎矣？
J20nB096_p0408a04║〈象〉曰：地中有水，師。君子以容民畜眾。
J20nB096_p0408a05║地中有水，水載地也。君子之德猶如水，故能容陰
J20nB096_p0408a06║民而畜坤眾。容民即所以畜眾，未有戕民以養兵
J20nB096_p0408a07║者也，為君將者奈何弗深思哉？佛法釋者，一切諸
J20nB096_p0408a08║法中，悉有安樂性，亦悉具對治法。如地中有水之
J20nB096_p0408a09║象，故君子了知八萬四千塵勞門，即是八萬四千
J20nB096_p0408a10║法門，而不執一法、不廢一法也。此是善識通塞，如
J20nB096_p0408a11║撫之則即民即兵，失之則為賊為寇。
J20nB096_p0408a12║初六：師出以律，否臧凶。
J20nB096_p0408a13║大司馬九伐之法名之為「律」，師出苟不以律，縱令
J20nB096_p0408a14║徼幸成功，然其利近、其禍遠，其獲小、其喪大，故「凶」。
J20nB096_p0408a15║《孟子》所謂：「一戰勝齊，遂有南陽，然且不可也。」佛法
J20nB096_p0408a16║釋者，初機對治之法，無過大小乘律，若違律制，則
J20nB096_p0408a17║身口意皆悉不善而凶矣。
J20nB096_p0408a18║〈象〉曰：師出以律，失律凶也。
J20nB096_p0408a19║九二：在師中，吉，無咎。王三錫命。
J20nB096_p0408a20║以大將才德，膺賢主專任，故但有「吉」而「無咎」也。陳
J20nB096_p0408a21║旻昭曰：「九二以一陽而五陰皆為所用，不幾為權
J20nB096_p0408a22║臣乎！故曰：『在師中，吉』，以見在朝則不可也。」佛法釋
J20nB096_p0408a23║者，有定之慧，遍用一切法門自治治他，故「吉」且「無
J20nB096_p0408a24║咎」，而法王授記之矣。
J20nB096_p0408a25║〈象〉曰：在師中，吉，承天寵也；王三錫命，懷萬邦也。
J20nB096_p0408a26║自古未有無主于內而大將能立功于外者。九二
J20nB096_p0408a27║之吉，承六五之寵故也。為天下得人者謂之仁，故
J20nB096_p0408b01║三錫命于賢將，即所以「懷萬邦」。佛法釋者，承天行
J20nB096_p0408b02║而為聖行、梵行等，所謂一心中五行，故為法王所
J20nB096_p0408b03║寵，而授記以廣化萬邦也。
J20nB096_p0408b04║六三：師或輿尸，凶。
J20nB096_p0408b05║不中不正，才弱志剛，每戰必敗，不言可知。佛法釋
J20nB096_p0408b06║者，不知四悉因緣，而妄用對治，反致損傷自他慧
J20nB096_p0408b07║命。
J20nB096_p0408b08║〈象〉曰：師或輿尸，大無功也。
J20nB096_p0408b09║六四：師左次，無咎。
J20nB096_p0408b10║雖柔弱而得正，不敢行險僥倖以自取敗，故「無咎」
J20nB096_p0408b11║也。佛法釋者，此如宣律師不敢妄號大乘。
J20nB096_p0408b12║〈象〉曰：左次無咎，未失常也。
J20nB096_p0408b13║六五：田有禽，利執言，無咎。長子帥師，弟子輿尸，貞凶。
J20nB096_p0408b14║柔中之主，當此用師之時，仗義執言以討有罪，固
J20nB096_p0408b15║無過也，但恐其多疑而不專任九二之長子，故誡
J20nB096_p0408b16║以「弟子輿尸」雖正亦凶。佛法釋者，「田中有禽」，妨害
J20nB096_p0408b17║良禾，喻心有煩惱，妨害道芽也。「利執言」者，宜看經
J20nB096_p0408b18║教以照了之也。然看經之法，依義不依語、依了義
J20nB096_p0408b19║不依不了義、依智不依識。若能深求經中義理，隨
J20nB096_p0408b20║文入觀，則如長子帥師；若但著文字、不依實義，則
J20nB096_p0408b21║如「弟子輿尸」，雖「貞」亦「凶」，此如今時教家。
J20nB096_p0408b22║〈象〉曰：長子帥師。以中行也；弟子輿尸，使不當也。
J20nB096_p0408b23║上六：大君有命，開國承家，小人勿用。
J20nB096_p0408b24║方師之始，即以失律凶為誡矣。今師終定功，又誡
J20nB096_p0408b25║「小人勿用」，夫小人必徼倖以取功者耳！蘇氏云：「聖
J20nB096_p0408b26║人用師，其始不求苟勝，故其終可以正功。」佛法釋
J20nB096_p0408b27║者，正當用對治時，或順治或逆治，于通起塞、即塞
J20nB096_p0408c01║成通，事非一概。今對治功畢，入第一義悉檀，將欲
J20nB096_p0408c02║開國承家，設大小兩乘教法以化眾生，止用善法，
J20nB096_p0408c03║不用惡法。倘不簡邪存正，簡愛見而示三印一印，
J20nB096_p0408c04║則佛法與外道幾無辨矣。
J20nB096_p0408c05║〈象〉曰：大君有命，以正功也；小人勿用，必亂邦也。
J20nB096_p0408c06║【圖】（坤下坎上）
J20nB096_p0408c07║比：吉。原筮元永貞，無咎。不寧方來，後夫凶。
J20nB096_p0408c08║用師既畢，踐天位而天下歸之名「比」，「比」未有不吉
J20nB096_p0408c09║者也。然聖人用師之初心，但為救民于水火，非貪
J20nB096_p0408c10║天下之富貴。今功成眾服，原須細自筮審，果與元
J20nB096_p0408c11║初心相合而永貞乃「無咎」耳。夫如是，則萬國歸化，
J20nB096_p0408c12║而「不寧方來」，彼負固不服者，但自取其凶矣。佛法
J20nB096_p0408c13║釋者，善用對破法門，則成佛作祖，九界歸依名「比」。
J20nB096_p0408c14║又觀心釋者，既知對破通塞，要須道品調適，七科
J20nB096_p0408c15║三十七品相屬相連名「比」。仍須觀所修行，要與不
J20nB096_p0408c16║生不滅本性相應，名「原筮元永貞，無咎」。所謂圓四
J20nB096_p0408c17║念處，全修在性者也。一切正勤根力等，無不次第
J20nB096_p0408c18║相從，名「不寧方來」；一切愛見煩惱不順正法門者，
J20nB096_p0408c19║則永被摧壞而「凶」矣。
J20nB096_p0408c20║〈彖〉曰：比，吉也。比，輔也，下順從也。原筮，元永貞，無咎，以
J20nB096_p0408c21║剛中也。不寧方來，上下應也。後夫凶，其道窮也。
J20nB096_p0408c22║比則必吉，故非衍文，餘皆可知。佛法釋者，約人則
J20nB096_p0408c23║九界為下，順從佛界為輔；約法則行行為下，順從
J20nB096_p0408c24║慧行為輔。「剛中」，故能全性起修、全修在性。上下應
J20nB096_p0408c25║者，約人則十界同稟道化，約法則七科皆會圓慧
J20nB096_p0408c26║也。「其道窮者」，約人則魔外不順佛化而墮落，約法
J20nB096_p0408c27║則愛見不順正法而被簡也。
J20nB096_p0409a01║〈象〉曰：地上有水，比。先王以建萬國，親諸侯。
J20nB096_p0409a02║「建萬國，親諸侯」，即所謂開國承家者也。佛法釋者，
J20nB096_p0409a03║地如境諦，水如觀慧；地如寂光，水如三土差別，皆
J20nB096_p0409a04║比之象也。約化他，則建三土剎網，令諸菩薩轉相
J20nB096_p0409a05║傳化；約觀心，則立陰界入等一切境以為發起觀
J20nB096_p0409a06║慧之地。觀慧名「諸侯」也。此是道品調適，謂七科三
J20nB096_p0409a07║十七品相比無間。
J20nB096_p0409a08║初六：有孚比之，無咎。有孚盈缶，終來有他，吉。
J20nB096_p0409a09║柔順之民，率先歸附，「有孚」而「無咎」矣。下賤之位，雖
J20nB096_p0409a10║如缶器，而居陽位，有君子之德焉，故為「有孚盈缶」，
J20nB096_p0409a11║將來必得徵庸，「有他吉」也。約佛法者，初六如人道、
J20nB096_p0409a12║六二如欲天、六三如魔天、六四如禪天、九五如佛
J20nB096_p0409a13║為法王、上六如無想及非非想天。今人道易趣菩
J20nB096_p0409a14║提，故「有他吉」。約觀心者，初六如藏教法門、六二如
J20nB096_p0409a15║通教法門、六三如愛見法門、六四如別教法門、九
J20nB096_p0409a16║五如圓教真正法門、上六如撥無因果邪空法門。
J20nB096_p0409a17║今藏教正因緣境，開之即是妙諦，故「有他吉」。
J20nB096_p0409a18║〈象〉曰：比之初六，有他吉也。
J20nB096_p0409a19║六二：比之自內，貞吉。
J20nB096_p0409a20║柔順中正之臣，上應陽剛中正之君，中心比之，故
J20nB096_p0409a21║正而吉也。佛法釋者，欲天有福，亦復有慧，但須內
J20nB096_p0409a22║修深定，又通教界內巧度，與圓教全事即理相同，
J20nB096_p0409a23║但須以內通外。
J20nB096_p0409a24║〈象〉曰：比之自內，不自失也。
J20nB096_p0409a25║六三：比之匪人。
J20nB096_p0409a26║不中不正，居下之上，又無陽剛師友以諫諍之，故
J20nB096_p0409a27║曰「比之匪人」。佛法釋者，魔波旬無一念之善，又愛
J20nB096_p0409b01║見決不與佛法相應。
J20nB096_p0409b02║〈象〉曰：比之匪人，不亦傷乎？
J20nB096_p0409b03║六四：外比之，貞吉。
J20nB096_p0409b04║柔而得正，近于聖君，吉之道也。但非其應，故名「外
J20nB096_p0409b05║比」，誡之以「貞」。佛法釋者，色界具諸禪定，但須發菩
J20nB096_p0409b06║提心，外修一切差別智門，又別教為界外拙度，宜
J20nB096_p0409b07║以圓融正觀接之。
J20nB096_p0409b08║〈象〉曰：外比于賢，以從上也。
J20nB096_p0409b09║九五既有賢德，又居君位，四「外比」之，理所當然，亦
J20nB096_p0409b10║分所當然矣。
J20nB096_p0409b11║九五：顯比。王用三驅。失前禽，邑人不誡，吉。
J20nB096_p0409b12║陽剛中正，為天下之共主，故名「顯比」。而聖人初無
J20nB096_p0409b13║意于要結人心也，如成湯于四面之網解其三面，
J20nB096_p0409b14║任彼禽獸驅走，雖「失前禽」，邑人亦知王意而不警
J20nB096_p0409b15║誡，此所謂「有天下而不與」，吉之道也。佛法釋者，法
J20nB096_p0409b16║王出世，如杲日當空名「顯比」。三輪施化，又初中後
J20nB096_p0409b17║三語誘度，又令種熟脫三世得益，名「王用三驅」。于
J20nB096_p0409b18║無緣人善用大捨三昧，即諸佛弟子亦不強化無
J20nB096_p0409b19║緣之人，名「失前禽，邑人不誡」。觀心釋者，實慧開發，
J20nB096_p0409b20║如赫日麗天名「顯比」。一心三觀，又轉接會前三教，
J20nB096_p0409b21║名「王用三驅」。覺意三昧，隨起隨觀，不怕念起，只怕
J20nB096_p0409b22║覺遲，一覺則歸于正念，不以前念之非介懷，名「失
J20nB096_p0409b23║前禽，邑人不誡」。
J20nB096_p0409b24║〈象〉曰：顯比之吉，位正中也；舍逆取順，失前禽也；邑人
J20nB096_p0409b25║不誡，上使中也。
J20nB096_p0409b26║上六：比之無首，凶。
J20nB096_p0409b27║陰柔無德，反據聖主之上，眾叛親離，不足以為人
J20nB096_p0409c01║首矣。佛法釋者，窮空輪轉，不能見佛聞法，假饒八
J20nB096_p0409c02║萬劫，不免落空亡。觀心釋者，豁達空，撥因果，自謂
J20nB096_p0409c03║毘盧頂上行，悟得威音王那畔，又那畔實不與真
J20nB096_p0409c04║實宗乘相應，業識茫茫，無本可據，生死到來，便如
J20nB096_p0409c05║落湯螃蟹也。
J20nB096_p0409c06║〈象〉曰：比之無首，無所終也。
J20nB096_p0409c07║從「屯」至此六卦，皆有「坎」焉。「坎」得「乾」之中爻，蓋中道
J20nB096_p0409c08║妙慧也，其德為陷為險。夫煩惱大海，與薩婆若海，
J20nB096_p0409c09║豈真有二性哉？且從古及今，無不生于憂患、死于
J20nB096_p0409c10║安樂，故四諦以苦居初，佛稱八苦為師。苦則悚惕
J20nB096_p0409c11║而不安，悚惕不安則煩惱海動而種智現前矣。聖
J20nB096_p0409c12║人序卦之旨，不亦甚深也與？
J20nB096_p0409c13║【圖】（乾下巽上）
J20nB096_p0409c14║小畜：亨。密雲不雨，自我西郊。
J20nB096_p0409c15║畜，阻滯也。又讀如蓄，養也。遇阻滯之境，不怨不尤，
J20nB096_p0409c16║惟自養以消之，故「亨」，然不可求速效也。約世法，則
J20nB096_p0409c17║如垂衣裳而天下治，有苗弗格。約佛法，則如大集
J20nB096_p0409c18║會中魔王未順。約觀心，則如道品調適之後，無始
J20nB096_p0409c19║事障偏強，阻滯觀慧，不能克證。然聖人御世，不忌
J20nB096_p0409c20║頑民；如來化度，不嫌魔侶。觀心勝進，豈畏夙障？譬
J20nB096_p0409c21║諸拳石，不礙車輪；又譬鐘擊則鳴，刀磨則利。豬揩
J20nB096_p0409c22║金山，益其光彩；霜雪相加，松柏增秀，故「亨」也。然當
J20nB096_p0409c23║此時雖不足畏，亦不可輕于取功，須如「密雲不雨，
J20nB096_p0409c24║自我西郊」，直俟陰陽之和而後雨耳！蓋凡雲起于
J20nB096_p0409c25║東者易雨，起于西者難雨，今不貴取功之易，而貴
J20nB096_p0409c26║奏效之遲也。楊慈湖曰：「畜有包畜之義。故云：『畜君
J20nB096_p0409c27║何尤？』此卦六四以柔得近君之位，而上下諸陽皆
J20nB096_p0410a01║應之。是以小畜大，以臣畜君，故曰小畜。」其理亦通，
J20nB096_p0410a02║其六爻皆約臣畜君說亦妙。陳旻昭曰：「小畜者，以
J20nB096_p0410a03║臣畜君，如文王之畜紂也。『亨』者，冀紂改過自新，望
J20nB096_p0410a04║之之辭也。『密雲不雨，自我西郊』者，言秖因自我西
J20nB096_p0410a05║郊，故不能雨，怨己之德不能格君，乃自責之辭，猶
J20nB096_p0410a06║所云：『臣罪當誅，天王聖明也。』」六四則是出羑里時；
J20nB096_p0410a07║九五則是三分天下有二，以服事殷之時；上九則
J20nB096_p0410a08║是武王伐紂之時，故施己行而既雨。然以臣伐君，
J20nB096_p0410a09║冒萬古不韙之名，故曰：「君子征凶」。
J20nB096_p0410a10║〈彖〉曰：小畜，柔得位而上下應之，曰小畜。健而巽，剛中
J20nB096_p0410a11║而志行，乃亨。密雲不雨，尚往也；自我西郊，施未行也。
J20nB096_p0410a12║既畜矣，而云「小」者，以在我之柔德既正，又有上下
J20nB096_p0410a13║之剛應之，所以一切外難不足擾我鎮定剛決之
J20nB096_p0410a14║德，反藉此以小自養也。「健」則無物欲之邪；「巽」則無
J20nB096_p0410a15║躁動之失；「剛中」則慧與定俱，故其志得行而亨也。
J20nB096_p0410a16║雲雖密而「尚往」，則修德不妨益進；自西郊而「施未
J20nB096_p0410a17║行」，則取效不可欲速。
J20nB096_p0410a18║〈象〉曰；風行天上，小畜。君子以懿文德。
J20nB096_p0410a19║鼓萬物者莫妙于風。「懿文德」，猶所謂遠人不服，則
J20nB096_p0410a20║修文德以來之。舞干羽于兩階而有苗格，即是其
J20nB096_p0410a21║驗，故曰：「君子之德風」也。觀心，則遍用事六度等對
J20nB096_p0410a22║治助開，名「懿文德」。
J20nB096_p0410a23║初九：復自道，何其咎？吉。〈象〉曰：復自道，其義吉也。
J20nB096_p0410a24║九二：牽復，吉。〈象〉曰：牽復在中，亦不自失也。
J20nB096_p0410a25║九三：輿說輻，夫妻反目。〈象〉曰：夫妻反目，不能正室也。
J20nB096_p0410a26║六四：有孚，血去惕出，無咎。〈象〉曰：有孚惕出，上合志也。
J20nB096_p0410a27║九五：有孚，攣如；富以其鄰。〈象〉曰：有孚，攣如，不獨富也。
J20nB096_p0410b01║上九：既雨既處，尚德載，婦貞厲。月幾望，君子征凶。〈象〉
J20nB096_p0410b02║曰：既雨既處，德積載也；君子征凶，有所疑也。
J20nB096_p0410b03║時當「小畜」，六爻皆有修文德以來遠人之任者也。
J20nB096_p0410b04║初九剛而得正，克己復禮，天下歸之，故「吉」。九二剛
J20nB096_p0410b05║中與初同復，故亦得吉。九三過剛不中，恃力服人，
J20nB096_p0410b06║人偏不服，故「輿說輻」而不能行，尚不可以齊家，況
J20nB096_p0410b07║可服遠人乎？六四柔而得正，能用上賢以成其功，
J20nB096_p0410b08║故「惕出」而「無咎」。九五陽剛中正，化被無疆，故能「富
J20nB096_p0410b09║以其鄰」。上九剛而不過，又居「小畜」之終，如密雲之
J20nB096_p0410b10║久而既雨，遠近皆得安處太平，此乃懿尚文德至
J20nB096_p0410b11║于積滿故能如此。然在彼臣婦宜守貞而時時自
J20nB096_p0410b12║危，不可恃君有優容之德而失其分。世道至此，如
J20nB096_p0410b13║月幾望，可謂圓滿無缺矣！其在君子，更不宜窮兵
J20nB096_p0410b14║黷武以取凶也。佛法觀心釋者，修正道時，或有
J20nB096_p0410b15║事障力強，須用對治助開；雖用助開，仍以正道觀
J20nB096_p0410b16║慧為主。初九正智力強，故事障不能為害，而「復自
J20nB096_p0410b17║道」。九二定慧得中，故能化彼事障反為我助而「不
J20nB096_p0410b18║自失」。九三恃其乾慧，故為事障所礙，而定慧兩傷。
J20nB096_p0410b19║六四善用正定以發巧慧，故「血去」而「惕出」。九五中
J20nB096_p0410b20║正妙慧，體障即德，故能「富以其鄰」。上九定慧平等，
J20nB096_p0410b21║故事障釋然解脫，如「既雨既處」而修德有功。夫事
J20nB096_p0410b22║障因對助而排脫，必有一番輕安境界現前，名之
J20nB096_p0410b23║為「婦」。而此輕安不可味著，味著則生上慢，自謂上
J20nB096_p0410b24║同極聖，為月幾望。若信此以往，則反成大妄語之
J20nB096_p0410b25║凶矣，可不戒乎？
J20nB096_p0410b26║【圖】（兌下乾上）
J20nB096_p0410b27║履：虎尾，不咥人，亨。
J20nB096_p0410c01║約世道，則頑民既格，上下定而為「履」，以說應「乾」，故
J20nB096_p0410c02║「不咥人」。約佛法，則魔王歸順，化道行而可履，以慈
J20nB096_p0410c03║攝暴，故「不咥人」。約觀心，則對治之後，須明識次位，
J20nB096_p0410c04║而成真造實履。觀心即佛，如「履虎尾」；不起上慢，如
J20nB096_p0410c05║「不咥人」，「亨」也。
J20nB096_p0410c06║〈彖〉曰：履，柔履剛也。說而應乎乾，是以履虎尾，不咥人，
J20nB096_p0410c07║亨。剛中正，履帝位而不疚，光明也。
J20nB096_p0410c08║「履」之道莫善于柔，柔能勝剛，弱能勝強。故善履者，
J20nB096_p0410c09║雖「履虎尾」，亦「不咥人」；不善履者，雖履平地，猶傷其
J20nB096_p0410c10║足。此卦以說應乾，說即柔順之謂。臣有柔順之德，
J20nB096_p0410c11║乃能使彼剛健之主，中正光明，履帝位而不疚，否
J20nB096_p0410c12║則不免于夬履貞厲矣！佛法釋者，以定發慧，以修
J20nB096_p0410c13║合性，以始覺而欲上契本覺，以凡學聖，皆名為「柔
J20nB096_p0410c14║履剛」。得法喜名「說」，悟理性名「應乾」。不起上慢，進趣
J20nB096_p0410c15║正位，則能以修合性，處于法王尊位如九五也。
J20nB096_p0410c16║〈象〉曰：上天下澤，履。君子以辯上下，定民志。
J20nB096_p0410c17║佛法釋者，深知即而常六，道不浪階，是為「辯上下
J20nB096_p0410c18║定民志」。
J20nB096_p0410c19║初九：素履往，無咎。〈象〉曰：素履之往，獨行願也。
J20nB096_p0410c20║此如伯夷、叔齊之履。佛法釋者，以正慧力，深知無
J20nB096_p0410c21║位次之位次，以此而往，則不起上慢矣。
J20nB096_p0410c22║九二：履道坦坦，幽人貞吉。〈象〉曰：幽人貞吉，中不自亂
J20nB096_p0410c23║也。
J20nB096_p0410c24║此如柳下惠、蘧伯玉之履。佛法釋者，中道定慧進
J20nB096_p0410c25║趣佛果，而不自滿足，潛修密證，不求人知，故吉。
J20nB096_p0410c26║六三：眇能視，跛能履，履虎尾，咥人，凶。武人為于大君。
J20nB096_p0410c27║〈象〉曰：眇能視，不足以有明也；跛能履，不足以與行也。
J20nB096_p0411a01║咥人之凶，位不當也；武人為于大君，志剛也。
J20nB096_p0411a02║此如項羽、董卓之履。佛法釋者，知性德而不知修
J20nB096_p0411a03║德，如眇其一目；尚慧行而不尚行行，如跛其一足。
J20nB096_p0411a04║自謂「能視」，而實不見正法身也；自謂「能履」，而實不
J20nB096_p0411a05║能到彼岸也。高談佛性，反被佛性二字所害。本是
J20nB096_p0411a06║鹵莽武人，妄稱祖師，其不至于墮地獄者鮮矣。問：
J20nB096_p0411a07║「六三為悅之主，〈彖辭〉讚其應乾而亨，〈爻〉胡貶之甚
J20nB096_p0411a08║也？」答：「〈彖〉約兌之全體而言；〈爻〉約六三不與初二相
J20nB096_p0411a09║合，自信自任而言。」
J20nB096_p0411a10║九四：履虎尾，愬愬，終吉。〈象〉曰：愬愬終吉，志行也。
J20nB096_p0411a11║此如周公吐握勤勞之履。佛法釋者，定慧相濟，雖
J20nB096_p0411a12║未即證中道，然有進而無退矣。
J20nB096_p0411a13║九五，夬履，貞厲。〈象〉曰：夬履貞厲，位正當也。
J20nB096_p0411a14║此如湯武反身之履；亦如堯舜危微允執之履。或
J20nB096_p0411a15║云：「此是誡辭，恐其為漢武也。須虛心以應柔悅之
J20nB096_p0411a16║臣，乃不疚而光明耳。」佛法釋者，剛健中正，決定證
J20nB096_p0411a17║于佛性，從此增道損生，出沒化物，不取涅槃以自
J20nB096_p0411a18║安隱矣。
J20nB096_p0411a19║上九：視履，考祥，其旋，元吉。〈象〉曰：元吉在上，大有慶也。
J20nB096_p0411a20║此如堯、舜。既薦舜、禹于天，舜、禹攝政，堯、舜端拱無
J20nB096_p0411a21║為之履。佛法釋者，果徹因源，萬善圓滿，復吾本有
J20nB096_p0411a22║之性，稱吾發覺初心，故大吉也。
J20nB096_p0411a23║周易禪解卷第二
J20nB096_p0411a24║弟子戴從暹捐貲刻