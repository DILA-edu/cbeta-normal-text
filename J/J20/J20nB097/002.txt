J20nB097_p0482c01║天樂鳴空集卷中
J20nB097_p0482c02║山陰天鼓居士鮑宗肇述
J20nB097_p0482c03║靈峰蕅益沙門智　旭定
J20nB097_p0482c04║會稽石梁居士陶奭齡
J20nB097_p0482c05║秀水止菴居士王起隆　閱
J20nB097_p0482c06║事理融通，乘戒兼急。
J20nB097_p0482c07║有理而無事為偏小，有事而無理為凡夫。從事入理，
J20nB097_p0482c08║從理得事，為漸次，亦名頓中漸、漸中頓。即事達理，即
J20nB097_p0482c09║理是事，為圓頓。是故，但行持戒、課誦等法而不見心
J20nB097_p0482c10║體，此有脩有為，不出生死、不證涅槃，名凡夫，有事而
J20nB097_p0482c11║無理也。厭喧求靜，棄相析塵，專尚觀空，不興萬行，此
J20nB097_p0482c12║事外之理，雖出生死，妄證涅槃，而不見法界全體，名
J20nB097_p0482c13║小乘，有理而無事也。或有持誦勤苦，廣行眾善，不為
J20nB097_p0482c14║自求，或專注一法，純一無雜而忽然契悟者，此名從
J20nB097_p0482c15║事而入理也。亦有稍達空理，少見法身，解得萬法是
J20nB097_p0482c16║心，而力量未具、習氣未除，必藉持戒、念誦、六度、萬行
J20nB097_p0482c17║等法對治，令習氣漸薄、法身漸廣，分分證入者，此名
J20nB097_p0482c18║從理而入事也。此二種俱為漸次。若一解千從，徹法
J20nB097_p0482c19║源底，一聞千悟，獲大總持，持戒、破戒都是大解脫法
J20nB097_p0482c20║門，殺生、護生總屬不思議三昧，鑊湯、爐炭隨處安閑，
J20nB097_p0482c21║華藏、娑婆任渠變，幻化無窮而了無朕跡，一華開發
J20nB097_p0482c22║而大地全春，不屬次第，豈有後先？法界混融，誰分凡
J20nB097_p0482c23║聖？法本如是，何用功夫？舉一毛頭，重重無盡，讚不可
J20nB097_p0482c24║及、嘆莫能窮，事亦得、理亦得，事理交徹亦得、事理俱
J20nB097_p0482c25║奪亦得、事理無礙亦得，此係最尊最貴，絕妙絕倫，大
J20nB097_p0482c26║解脫王三昧圓頓無上法門也。佛教深廣，機器差別
J20nB097_p0482c27║若此，可見圓頓之法佛祖所尚而罕遇其器，故《華嚴
J20nB097_p0483a01║經》曰：「末世一切群生類，少有欲求聲聞乘，況進而求
J20nB097_p0483a02║緣覺者、求大乘者？又進而信此法者為最難。」是以種
J20nB097_p0483a03║種稱嘆罕遇其器。乃今之稱圓頓者，無事亦無理，不
J20nB097_p0483a04║持戒念誦，亦不習定觀空，不斷煩惱無明，亦不達萬
J20nB097_p0483a05║法根本一解千從，茫無實證，倣乎事事無礙，實乃放
J20nB097_p0483a06║縱六情，見脩持勤苦者笑為有漏，遇觀空習定者斥
J20nB097_p0483a07║為小乘，恣行貪慾，謬飾大乘，不避因果，駕稱無礙，以
J20nB097_p0483a08║持戒行善為凡小，則破戒行惡反為菩薩矣。恐圓頓
J20nB097_p0483a09║未必如是也。且釋迦首傳即飲光尊者，得圓頓之髓
J20nB097_p0483a10║無過此矣，然飲光稱少欲知足，苦行頭陀，嚴淨毘尼，
J20nB097_p0483a11║弘範三界，未嘗聞破戒、不循佛律也。自阿難、以至達
J20nB097_p0483a12║磨、神光、以至六祖，燈燈相續，馬祖、百丈、臨濟、德山俱
J20nB097_p0483a13║係佛祖的骨子孫，證最上圓頓法，未嘗不奉戒律也。
J20nB097_p0483a14║夫事事無礙法界，本出華嚴教海，深得華嚴之旨者
J20nB097_p0483a15║莫如杜順、賢首、棗柏、清涼諸大士。清涼則以十願律
J20nB097_p0483a16║身，歿後有梵僧取其兩齒歸西供養，稱華嚴菩薩。棗
J20nB097_p0483a17║柏雖放曠不拘，然造大論則虎擇地、龍出泉，夜則齒
J20nB097_p0483a18║頰放光，晝則天女獻供。其餘杜順、賢首等俱係不可
J20nB097_p0483a19║思議，自有傳記，未嘗不奉戒律、毀佛儀也。古之圓頓
J20nB097_p0483a20║若此，今之圓頓若彼，豈逆行大菩薩超過飲光、達磨
J20nB097_p0483a21║等而非肉眼能測耶？若然，則逆行菩薩何多多若此，
J20nB097_p0483a22║而如來於華嚴會上乃嘆難得其人耶？眾生無始惡
J20nB097_p0483a23║習濃厚，若不以戒律對治，則無明現行若逸馬無控，
J20nB097_p0483a24║故初機後學必當理事兼資，乘戒俱急。且如來明示
J20nB097_p0483a25║曰：「雖有色族及多聞，若不持戒猶禽獸。」夫有事無理
J20nB097_p0483a26║之凡夫雖未證聖，尚在人天道中；若理事並廢而冒
J20nB097_p0483a27║名圓頓，詐現大心，非但不脫生死，必墮泥犁惡道。今
J20nB097_p0483b01║雖輕凡夫小乘，異日在鑊湯爐炭之中、劍樹刀山之
J20nB097_p0483b02║上，骨肉虀粉，神識昏迷，求瞬息安閒不可得，況望凡
J20nB097_p0483b03║夫小乘哉？斯時也，斯報也，即目前之詐現大心、冒名
J20nB097_p0483b04║圓頓者之自取也，誹毀戒律、不莊嚴萬行故也。噫！不
J20nB097_p0483b05║期圓頓之害也如是。
J20nB097_p0483b06║斷妄想
J20nB097_p0483b07║天下無真主，則群雄紛爭，而人皆盜賊矣。有真命出，
J20nB097_p0483b08║則群雄歸附，而兵革銷，盜賊皆赤子也。謂必盡除盜
J20nB097_p0483b09║賊而後天下平，愚矣，豈有一人獨帝皇耶？今之斷想
J20nB097_p0483b10║念者類是，妄見意識紛馳，須欲除斷，又錯解佛言「永
J20nB097_p0483b11║斷無明，方成佛道」等句，借使斷得，高則墮在滅識凝
J20nB097_p0483b12║神無想天上，低則化為土木金石空散銷沉，故曰：「雖
J20nB097_p0483b13║為善因，反招惡果。」況未必斷乎？故但要心王透露，則
J20nB097_p0483b14║意識根塵悉皆寶藏，變化不測，應用無方，諸佛菩薩
J20nB097_p0483b15║以此莊嚴佛剎、以此廣度眾生、以此興慈運悲為普
J20nB097_p0483b16║賢萬行、以此大作佛事為華林苑囿，若欲除斷，則空
J20nB097_p0483b17║空寂寂，為枯木死灰、為石人木偶，天下安有此死佛
J20nB097_p0483b18║耶？永明大師曰：「佛者，生氣也。」將此活潑潑地生氣捏
J20nB097_p0483b19║殺以求作佛，正猶斬頭覓活，豈非大愚？有識者務在
J20nB097_p0483b20║心王透露，則如真命出而群雄銷，永無生死之患矣。
J20nB097_p0483b21║妄想、真如辨
J20nB097_p0483b22║妄想、真如，古來難辨，任之成生死，除之斷佛種，學人
J20nB097_p0483b23║至此悉皆迷悶。且古語相似者極多，相違者亦有，故
J20nB097_p0483b24║曰「不入祖師室，茫然趣兩頭」也。馬鳴曰：「若離於念名，
J20nB097_p0483b25║為得入真如。」六祖以無念為宗，又曰：「心性不起，即是
J20nB097_p0483b26║大智慧光明義、遍照法界義。」老龐曰：「金多亂人心，靜
J20nB097_p0483b27║見真如性。」《法句經》曰：「若能心不起，精進無有涯。」又曰：
J20nB097_p0483c01║「防意如城，藏六如龜。」又曰：「無念即正，有念即邪。」又曰：
J20nB097_p0483c02║「無心則佛道隆，分別則魔軍熾。」如是言句，似有念而
J20nB097_p0483c03║令人不起者。永嘉曰：「誰無念？誰無生？若實無生、無不
J20nB097_p0483c04║生，喚取機關木人問，求佛施功蚤晚成。」棗柏曰：「一念
J20nB097_p0483c05║相應一念佛，念念相應念念佛。」又曰：「分別揀擇正是
J20nB097_p0483c06║文殊大智。」永明曰：「若欲斷念，猶如治目翳者連睛珠
J20nB097_p0483c07║而去之。」又曰：「妄想興而涅槃現，塵勞起而佛道成。」如
J20nB097_p0483c08║是言句，又似即念便是而不可除斷者。且俱係佛祖
J20nB097_p0483c09║之言，孰可向背？學人離之成過，即之又非，將何為脩
J20nB097_p0483c10║進法門乎？夫所謂妄念者，乃係不見心體，意想攀緣，
J20nB097_p0483c11║執有前境耳。《起信論》詳說起念根由，無明不覺而忽
J20nB097_p0483c12║生三細六麤之相，故真心遂隱，念念相因，此為妄念。
J20nB097_p0483c13║何稱為妄？以其無體、無性，不真而不常住，剎那生滅，
J20nB097_p0483c14║妄執是有，當體全空，故稱為妄。眾生無始以來生死
J20nB097_p0483c15║輪轉皆為此耳，故佛祖種種教人離之而勿起也。夫
J20nB097_p0483c16║所謂離者，了知妄體本虛。性自離者不必更離。何則？
J20nB097_p0483c17║以麤相觀之，念念不住，豈非離也？細而觀之，馬鳴所
J20nB097_p0483c18║謂從生滅門即入真如門，其念念遷變即生滅門也。
J20nB097_p0483c19║謂諦求色心等法，十方諦求了不可得，則念本無念，
J20nB097_p0483c20║念本無念則念自離矣，豈有念而可離之？當此諦觀，
J20nB097_p0483c21║初見有念即生滅門也。念本無念，則真如門顯矣。是
J20nB097_p0483c22║六道眾生妄見生死而不知本無生死也。既入真如，
J20nB097_p0483c23║知念無念，念自性離，故知無念而見有念此即成妄。
J20nB097_p0483c24║既知念自無念，則念念無礙、念念真如，即此便成文
J20nB097_p0483c25║殊大智，此時名離念亦可、即念亦可，離念便是即念、
J20nB097_p0483c26║即念便是離念，無二法、無異時也。以離念言，故曰「心
J20nB097_p0483c27║性不起即是大智光明義、遍照法界義」，「無念為宗」，種
J20nB097_p0484a01║種句意也。以即念無念言，故曰「一念相應一念佛」、「妄
J20nB097_p0484a02║想興而涅槃現」等種種句意也。能達心體者，聞離念
J20nB097_p0484a03║等語即是有念等句、聞有念等語即是離念等句，四
J20nB097_p0484a04║通八達，七縱八橫，「我為法王，於法自在」，非虛語也。如
J20nB097_p0484a05║大海水波即念也，波相本虛，全體是水，則在波之時
J20nB097_p0484a06║即是水，不必除波而見水；在水之時即是波，不必除
J20nB097_p0484a07║水而見波也。乃知波即無波、無波即波，無波之波，波
J20nB097_p0484a08║何礙水？波不礙水，則水不礙波，兩既無礙，則波水混
J20nB097_p0484a09║融，互相交徹。故曰：「水窮波末，波徹水源，未有無波之
J20nB097_p0484a10║水，曾無不水之波。」諸有智者會波水之喻，則即妄可
J20nB097_p0484a11║以見真如，即念可以見心體。又曰：「智海無性，因覺妄
J20nB097_p0484a12║以成凡。」覺妄原虛，即凡心而見佛。又曰：「即妄即真，又
J20nB097_p0484a13║名緣起無生。」會得者，一以貫之，本來一轍；不會者，隨
J20nB097_p0484a14║言語所轉。猶如大海，不見水體而唯見波相，即眾生
J20nB097_p0484a15║唯見妄念而不見真如也。若見波相本盡、水體本露、
J20nB097_p0484a16║波體本虛，而全是海水，即智者達妄念本盡、心體本
J20nB097_p0484a17║露、妄念本虛，而全是真如也。眾生日用全體是純真
J20nB097_p0484a18║法界，惜自昧之耳。若不然，即念亦不是、離念亦不是，
J20nB097_p0484a19║故曰：「什麼也不得，不什麼也不得，什麼、不什麼總不
J20nB097_p0484a20║得。」若兩眼豁開，自離纏縛。倘執迷而必欲除斷，猶大
J20nB097_p0484a21║海必欲除波見水，此執不破，則終日在海而永昧水
J20nB097_p0484a22║性。若無波者，非大海，乃溝瀆死水也。縱除妄念而有
J20nB097_p0484a23║得力處，亦非真佛、活佛，乃假佛、死佛耳。
J20nB097_p0484a24║認識神為自心
J20nB097_p0484a25║前塵既立，已是捏目生華，復認見聞覺知為心，則遂
J20nB097_p0484a26║認賊為子。世人聞圓頓之教云「本來具足，直下便是，
J20nB097_p0484a27║只要承當」等語，便以日用現行者為是。又聞「萬法無
J20nB097_p0484b01║體，一切皆空，此空亦空」等語，見前塵是有，不可得空，
J20nB097_p0484b02║便認能見能聞者，取之無跡、求之無蹤，虛虛寂寂者
J20nB097_p0484b03║為是。又聞「能建立萬法，一切所有都是自心所現」，便
J20nB097_p0484b04║認昭昭靈靈，能知覺運動者為是。佛在時已有九十
J20nB097_p0484b05║六種，何況今世？吾嘗聞說曰：「此身虛假，四大緣合，中
J20nB097_p0484b06║有常住真心不生不滅。」又喻如出殯，開路神紙竹糊
J20nB097_p0484b07║成，卻倩活人駝走。即今四大合成，紙竹所糊也；真心
J20nB097_p0484b08║靈妙，能動能轉，活人駝動也。又曰：「此心周遍法界，無
J20nB097_p0484b09║相無形。其間山河大地、萬象森羅在我心中起滅，我
J20nB097_p0484b10║此心體則寂然不動。」又曰：「四大幻質如請仙鸞乩，真
J20nB097_p0484b11║心似神仙來附。乩有形而仙無質，來往無礙，自在靈
J20nB097_p0484b12║通。」又曰：「外法實有，乃係無情窒礙之物，豈得是我真
J20nB097_p0484b13║心？但法從心現、境藉心生，故心生法生、心滅法滅，若
J20nB097_p0484b14║除卻見聞覺知之心，則迥無所有，豈不斷滅？故佛所
J20nB097_p0484b15║指者必是現前見聞知覺之心，但恐執著，故亦拂之。
J20nB097_p0484b16║若弗執著，必是真心。」以此各認一種，確然不拔，況又
J20nB097_p0484b17║聰明廣學，文飾湊合，妄自許可，以為明心見性，立地
J20nB097_p0484b18║成佛，便乃開大口、跨大步，欲紹佛祖說法利生矣！嗚
J20nB097_p0484b19║呼！若果如是，則佛法不值半錢，何必龍宮海藏、山積
J20nB097_p0484b20║雲屯哉？試於街坊捉役夫而告曰：「爾有常住真心，名
J20nB097_p0484b21║佛性者，今在汝身中，能見、能聞、能動、能轉者便是，此
J20nB097_p0484b22║身有生滅，此心無生滅，了此即為明心見性，立地成
J20nB097_p0484b23║佛，不用功夫。」則誰不領受？大地眾生齊成解脫矣，世
J20nB097_p0484b24║尊嘆為難信難解希有之法亦無謂矣。洞山曰：「此所
J20nB097_p0484b25║謂馬後驢前事，奈何認以為自己乎？」故認識神為自
J20nB097_p0484b26║心者，佛法平沉，此其最也。
J20nB097_p0484b27║久脩
J20nB097_p0484c01║未達根本，起心脩行動步便錯，愈走愈遠，此謂此等
J20nB097_p0484c02║老宿脩行用功日久，豈無實證？予謂：譬往都下者須
J20nB097_p0484c03║向北走，渠出門便南向，多行多錯，與都下益遠。如按
J20nB097_p0484c04║地圖，知向北有長江、有山東某處。其向南者，至錢塘
J20nB097_p0484c05║謂是長江矣、至越地謂是山東矣、至某處謂是都下
J20nB097_p0484c06║矣。有識者笑之，堅執以為親到實證，經若干辛苦、過
J20nB097_p0484c07║若干路途，爾焉知我？此久行邪路者，亦有邪解邪境，
J20nB097_p0484c08║將佛教和會，遂未得謂得，成增上慢。《楞嚴經》曰：「一切
J20nB097_p0484c09║眾生不能得成無上菩提，乃至別成聲聞、緣覺，及成
J20nB097_p0484c10║外道、諸天魔王及魔眷屬，皆由不知二種根本錯亂
J20nB097_p0484c11║脩習。」故如行邪路者，若前途壅隔，則亦肯回頭；奈何
J20nB097_p0484c12║有路滔滔、有境歷歷，可行可翫，是以難轉。經教雖係
J20nB097_p0484c13║路程圖本，然非逐路問途，已經寧免錯走，登程者切
J20nB097_p0484c14║須下氣細訪，勿浪信途人、懵懵直前乃得。
J20nB097_p0484c15║功夫
J20nB097_p0484c16║世人聞「天真無作，不屬功夫」悉疑謗，以為古人大根
J20nB097_p0484c17║利器尚自數十年不能了事，奚況吾輩？古人豈虛費
J20nB097_p0484c18║此力也？余曰：「若可作可為之法，孰不聞鬼公之毬亦
J20nB097_p0484c19║可雕、天地之廣亦可度？此係無可造作、無從撈摸，轉
J20nB097_p0484c20║求、轉失，轉急、轉遲，無可奈何之法，千聖拱手而無計
J20nB097_p0484c21║較，群賢恭默而絕思量，是所以為難也。」同安曰：「萬古
J20nB097_p0484c22║碧潭空界月，再三撈摝始應知。」趙州曰：「但一切處仍
J20nB097_p0484c23║舊。」又曰：「但能隨處安閑，自然合他古轍。」故知古人數
J20nB097_p0484c24║十年但欲仍舊而不能耳，此外復何求哉？若道有法
J20nB097_p0484c25║可作、有事可脩，休道數十年，縱經三大僧祗劫亦無
J20nB097_p0484c26║交涉，故曰：「無法可得，名阿耨多羅三藐三菩提，然燈
J20nB097_p0484c27║佛即與授記也。」然則隨緣放曠，任性坦然，無作無為
J20nB097_p0485a01║得否？曰：「若果薦得，自知時節，自能作活，匿跡韜光，潛
J20nB097_p0485a02║行密用，無所不可；不然，又恐墮自然外道，反增罪障。」
J20nB097_p0485a03║然則奚若？曰：「只此疑處便是功夫，有作固非，無作亦
J20nB097_p0485a04║失。」將何為是？心中迷悶，決志發明，即此便是參究，二
J20nB097_p0485a05║六時中不肯放捨，梗在胸中，決無閑功夫理會雜事，
J20nB097_p0485a06║如是用心則自然透徹，方知脩與不脩是兩頭語，方
J20nB097_p0485a07║曉天真無作，方知舊佛新成，不屬功夫、本自現成也。
J20nB097_p0485a08║故曰：「大疑大悟，小疑小悟，不疑不悟。」既悟之後，切須
J20nB097_p0485a09║保護長養聖胎，打成一片。所謂無功之功，功不虛棄，
J20nB097_p0485a10║非是有法用功脩數十年也。利根者，當下達得便好
J20nB097_p0485a11║保護；若未薦得，便可起疑，疑處即是脩行，意識自然
J20nB097_p0485a12║不散。今人聞「天真無作，不用功夫」，無處下手，心識紛
J20nB097_p0485a13║飛，遏伏又不是、放縱又不是，只要尋件事幹來做，殊
J20nB097_p0485a14║不知八識田中栽培得個要發明的種子，如火急相
J20nB097_p0485a15║似，則自然不被世間逆順回換，日久月深，自然噴地
J20nB097_p0485a16║悟去。猶如窮子，雖在父舍，不知己有，出外即逃逝、運
J20nB097_p0485a17║為即客作，如何離得兩種過失？忽地眼開，則悉是我
J20nB097_p0485a18║有，不必施為，安坐受享矣，此非「天真無作，不屬功夫」
J20nB097_p0485a19║也哉？故窮子家業雖是現成，須要回頭認父；若不認
J20nB097_p0485a20║父，有亦同無，非長者咎也。故知佛法本是現成，不須
J20nB097_p0485a21║造作，故名天真自然，但要具眼方得受享，溈山謂仰
J20nB097_p0485a22║山曰：「不貴子行履，只貴子眼正。」為是故也。
J20nB097_p0485a23║欲簡易脩行
J20nB097_p0485a24║末世根淺畏難，欲小就而不圖大事，見速利而無遠
J20nB097_p0485a25║志。嘗有人熟《楞嚴》，至七卷，為家事所拘，且精力不繼，
J20nB097_p0485a26║求直截簡易可入道者，余曰：「古人根器勝汝萬倍，尚
J20nB097_p0485a27║樵棲穴處，木食草衣，歷盡艱辛，始得高明廣大，豈草
J20nB097_p0485b01║草輕易？今君飽食煖衣，游優自在，一部《楞嚴》尚告苦，
J20nB097_p0485b02║則十方世界中少一尊現成自在佛可補也。」又有讀
J20nB097_p0485b03║《宗鏡》者，畏百卷之多，閱數卷即輟，欲求簡少易閱者，
J20nB097_p0485b04║固知此輩根器淺劣，與般若無緣，在三途六道中未
J20nB097_p0485b05║脫在。故覺範歎曰：「聖世愈遠，眾生根劣，趣慮褊短，道
J20nB097_p0485b06║學苟簡，欲安坐而得，譬農夫不務耰耘而思積粟，可
J20nB097_p0485b07║笑也。」
J20nB097_p0485b08║功課隨見識升進
J20nB097_p0485b09║謝君篤志西方，專心淨業，每日念佛號若干以為日
J20nB097_p0485b10║課。後有省，擬輟前課，予曰：理隨事變，事得理融，理既
J20nB097_p0485b11║廣大，事亦無礙。向所失者，失於知見，其功課則自若
J20nB097_p0485b12║也。今知見既開，則無法不是、無處不真，豈淨業能留
J20nB097_p0485b13║礙乎？譬王子與庶民同日出胎，迨六根漸長、學問漸
J20nB097_p0485b14║增，他無所異，特貴賤耳。王子增長分分成王種，庶民
J20nB097_p0485b15║增長分分成臣種。學道者須達王種尊貴，毋咎功行
J20nB097_p0485b16║法門也。如法達誦《法華》三千部後，於六祖發明，乃曰：
J20nB097_p0485b17║「弟子已後不須誦經也。」六祖曰：「經有何過而不誦哉？
J20nB097_p0485b18║今後方名誦經僧耳。」法達遂終身持誦不輟。夫法達
J20nB097_p0485b19║始末一人，《法華》前後一經，初則為經所誦，後則能誦
J20nB097_p0485b20║此經，特在迷悟之分而已。故知：是則一切俱是，非則
J20nB097_p0485b21║一切俱非。溈山謂仰山曰：「不貴子行履，但貴子眼正。」
J20nB097_p0485b22║信哉。
J20nB097_p0485b23║題無字話頭之始辨
J20nB097_p0485b24║佛祖為無上法王，原無定法可說，但隨時隨器、應病
J20nB097_p0485b25║應緣，解執除疑，直指心性，令人證外無實法也。故曰：
J20nB097_p0485b26║「但明取綱宗，本無實法。若有一塵一法可得，與汝執
J20nB097_p0485b27║取生解，皆落天魔外道。」又曰：「若以實法與人，土亦消
J20nB097_p0485c01║不得。」又曰：「無法可說，是名說法。」又曰：「若謂如來有所
J20nB097_p0485c02║說者，是人不解我所說義。」是故，如來出現，圓音一演，
J20nB097_p0485c03║隨類普聞，各各獲益，隨其大小各得證入。雙林示寂，
J20nB097_p0485c04║自後諸宗競起，互相冰炭，彼土五天已分多種，摩騰
J20nB097_p0485c05║入漢至晉魏六朝，數百年間，得道高人悉從文字悟
J20nB097_p0485c06║入。然法久弊生，俱尚文字依通，遺失言外大義，與本
J20nB097_p0485c07║分了無交涉，故達磨航海，掃盡支離，不立文字，直指
J20nB097_p0485c08║人心，見性成佛，稱教外別傳。悟者，以文字證之，無非
J20nB097_p0485c09║教外別傳之旨，寧有出於教外乎？傳之數世，其宗方
J20nB097_p0485c10║盛，然又不能無弊，俱尚識陰依通，遺失別傳之旨，即
J20nB097_p0485c11║此不立等句已成文字，故德山、臨濟、曹洞、雲門、溈仰、
J20nB097_p0485c12║法眼等棒喝交馳，拈槌豎拂，三玄三要、五位君臣、四
J20nB097_p0485c13║料簡、四賓主，擎叉打鼓、舞笏滾毬、乾屎橛、須彌山之
J20nB097_p0485c14║類，各建法幢、立宗旨。於斯透得，乃可即心是佛，方為
J20nB097_p0485c15║達磨子孫；不然，即野狐精魅。自唐及宋，其宗大盛，然
J20nB097_p0485c16║又不能無弊，各逞玄妙、立新奇，將佛祖機緣為拈古、
J20nB097_p0485c17║為頌古、為評唱，致令學人將心意識穿鑿得粉碎，欲
J20nB097_p0485c18║死人偷心而偷心益起、欲活人眼目而眼目愈盲，此
J20nB097_p0485c19║時佛祖方便無所施矣。故大慧於正法眼藏之末悉
J20nB097_p0485c20║拈時病，知大法將頹，遂不得已，教人把平日所習知
J20nB097_p0485c21║解得力處縛作一束，拋向他方世界，然後唯將一句
J20nB097_p0485c22║無義味話頭參究，是提無字話頭之始，實起於宋也。
J20nB097_p0485c23║若不以此令渠敵住心意識，則終日刺首膠盆，批判
J20nB097_p0485c24║古今、抑揚宗教，臨濟、德山又如何，雲門、曹洞又如何，
J20nB097_p0485c25║這語是掃蕩、這語是建立、這語是探竿、這語是肯他、
J20nB097_p0485c26║這語是不肯，如是終身學得一套子，熟了便道大事
J20nB097_p0485c27║已畢、大法已明，無事可為，即欲紹隆祖位，自系某家
J20nB097_p0486a01║法派，好去續入傳燈幾十幾代孫矣。是以無可奈何，
J20nB097_p0486a02║單教參提「無」字，或乾屎橛、須彌山、萬法歸一之類，然
J20nB097_p0486a03║恐正參之際，更生他病。故又種種指出，云不可解說
J20nB097_p0486a04║來當、不可作有無之無、不可向舉起處承當、不可拋
J20nB097_p0486a05║向無事甲裏、不可向擊石火閃電光處領略、不可向
J20nB097_p0486a06║意根下卜度，但默默提究僧問趙州：「狗子有佛性也
J20nB097_p0486a07║無？」州云：「無。」如是種種，絕其解路，故稱老鼠入牛角。猶
J20nB097_p0486a08║如狂狗慣一逐塊，今乃四方八面圍住，令其轉向逐
J20nB097_p0486a09║人，若放開一線，則依然逐塊。亦如窮子向來逃逝，其
J20nB097_p0486a10║父捉歸，禁在寶舍，日久自當認父，所有家珍悉皆受
J20nB097_p0486a11║用，若開通一竅，則依然逃逝。故佛祖方便，教參「無」字
J20nB097_p0486a12║話頭耳。當時悟入亦不可勝計，然又不能無弊。今世
J20nB097_p0486a13║提「無」字者太多，何嘗有得打透？豈佛祖方便昔是而
J20nB097_p0486a14║今非耶？初則靈驗，終則不效？何也？夫提究之法原係
J20nB097_p0486a15║無功之功，後世都把功夫會卻執為實法，道我能著
J20nB097_p0486a16║實做功夫，且又不識藥病之忌，是以不驗也。溯而觀
J20nB097_p0486a17║之，一大藏教在古則可用，在今不可用耶？在漢晉六
J20nB097_p0486a18║朝則靈驗，在唐宋則不驗耶？即心是佛在唐初則可，
J20nB097_p0486a19║用在唐末則無用耶？棒喝機緣在唐宋之間則可用，
J20nB097_p0486a20║在南渡後不可用耶？無字話頭在宋元可用，在今世
J20nB097_p0486a21║則又無用耶？果大法之有盛衰，抑人根之有差別，致
J20nB097_p0486a22║前後相違，反覆若是耶？噫！吾知佛祖原無定法，亦無
J20nB097_p0486a23║實法，但隨時節因緣、根器偏向，以救時弊耳。故曰：「如
J20nB097_p0486a24║將黃葉止小兒啼。」又曰：「以楔出楔。」又曰：「但除其病，不
J20nB097_p0486a25║除其法。」故無量方便法門在當人用之何如耳，故曰：
J20nB097_p0486a26║「執則處處瘡疣，通則門門妙法。」若向經教上得發明，
J20nB097_p0486a27║則靈山一會儼然未散，天台南嶽即我，我即南嶽天
J20nB097_p0486b01║台；若向即心是佛處得承當，則達磨即我，我即達磨；
J20nB097_p0486b02║若向棒喝機緣得悟入，則德山、臨濟諸老即我，我即
J20nB097_p0486b03║德山諸老；若從「無」字打透，則趙州即我，我即趙州。若
J20nB097_p0486b04║一處透，則一切處都是我宗也、教也、佛也、法也、祖師
J20nB097_p0486b05║也，無有一法推得在別人分上。既皆是我，則我分中
J20nB097_p0486b06║有何差別也？然此亦是鈍漢、亦是剩句、亦是死法，我
J20nB097_p0486b07║今亦不從經教、亦不從棒喝、亦不逐即心是佛、亦不
J20nB097_p0486b08║提無字話頭，但見山河大地、明暗色空，飢飯困眠，不
J20nB097_p0486b09║求自足，棄之宛然，無蹤無跡，無中無邊，堂堂寂寂，密
J20nB097_p0486b10║密綿綿，此個還是經教耶？棒喝耶？即心是佛耶？諸祖
J20nB097_p0486b11║機緣耶？趙州「無」字耶？原來都是無事生事，好肉剜瘡，
J20nB097_p0486b12║夢中說夢耳。然而不可一向，也須什麼始得，嘗見杜
J20nB097_p0486b13║順和尚有個法身頌，曰：「懷州牛喫禾，益州馬腹脹，天
J20nB097_p0486b14║下覓醫人，炙豬左膊上。」此又如何話會？於此明得，不
J20nB097_p0486b15║妨自在；於此未明，切莫草草。且提無字話頭實始於
J20nB097_p0486b16║宋時，今人誣在唐黃檗運公，豈不謬紊？夫禪師諱希
J20nB097_p0486b17║運，係馬祖之孫、百丈之嗣、臨濟之父、趙州之兄，傳記
J20nB097_p0486b18║具在，尋常告人曰：「佛與眾生唯是一心，當體便是，動
J20nB097_p0486b19║念即乖；唯此一心，更無微塵許法可得。」此心即佛，學
J20nB097_p0486b20║人不了，心上生心，向外求佛，此係惡法。又曰：「縱三大
J20nB097_p0486b21║阿僧祗劫脩來，原來祗證自佛，向上更不添得一物。
J20nB097_p0486b22║不如言下認取本法，與三大劫得者無異」，「若欲從次
J20nB097_p0486b23║第而得，從來無次第佛」。如是等語，令人毛豎汗流，塵
J20nB097_p0486b24║劫疑滯當下冰消，本有妙心赫然透露，極呵斥做功
J20nB097_p0486b25║夫從次第者。故門下如臨濟、睦州等光耀千古，五家
J20nB097_p0486b26║宗派於斯獨盛。向後不知何人，將宋時住黃檗山者
J20nB097_p0486b27║一段示眾語贅於心要後，曰：「那有天生彌勒，自然釋
J20nB097_p0486c01║迦？」教參趙州無字話頭。從此一人傳虛，萬人傳實，遂
J20nB097_p0486c02║訛為先黃檗運公說矣。且運公曰：「當體便是，動念即
J20nB097_p0486c03║乖，無次第佛，此心即佛。不如言下認取本法。」而後黃
J20nB097_p0486c04║檗乃曰：「那有天生彌勒，自然釋迦？」意相矛盾，今乃塗
J20nB097_p0486c05║糊先聖、逞己私懷，欲擯天真本妙之心，崇有為造作
J20nB097_p0486c06║之法，此乃黃檗運禪師教人提無字話頭之始。若運
J20nB097_p0486c07║公實有此語，則當時門下如臨濟、睦州、裴相國等，何
J20nB097_p0486c08║不掛諸齒頰、錄諸傳記乎？裴公所集心要，何不將此
J20nB097_p0486c09║參諸前段而另贅於後乎？且運公為趙州之兄，趙州
J20nB097_p0486c10║未有此語，豈運公預識其言而令人參之乎？又豈運
J20nB097_p0486c11║公別無方便，乃令參師弟之剩句也？考其時、察其言，
J20nB097_p0486c12║斷非運公語，係後人住黃檗山者之語也。予恐誣先
J20nB097_p0486c13║聖、惑後人，致佛日不明、大法益晦，故為述佛祖出世
J20nB097_p0486c14║方便始末，俟達者得以研覈真偽。
J20nB097_p0486c15║文字語言不能悟道解
J20nB097_p0486c16║如來應世，普度群迷，大開方便，演無量言，教從茲悟
J20nB097_p0486c17║入數等塵沙，付囑流通，人天普利，然非在紙墨文字
J20nB097_p0486c18║中也，唯應度者見六根變起都是真詮，萬象流行無
J20nB097_p0486c19║非言教。世尊睹明星而悟道，從眼界入；觀音達聞性
J20nB097_p0486c20║而圓通，從耳根入；香嚴從鼻香入、藥王憍梵從舌味
J20nB097_p0486c21║入，自後香嚴擊竹、靈雲見桃、南嶽天台悟《法華》、晦堂
J20nB097_p0486c22║真淨閱語錄、永嘉看《維摩》而發明心地、圭峰讀《圓覺》
J20nB097_p0486c23║而涕泗交流，是知法法可以明心、塵塵可以入道。故
J20nB097_p0486c24║曰：「牆壁瓦礫皆放光明，水鳥樹林盡宣妙法。」古訓昭
J20nB097_p0486c25║然，今有見解未透者乃曰：「文字語言不能悟道。」此人
J20nB097_p0486c26║不知喚何物作文字語言？將何物為道而欲悟之？若
J20nB097_p0486c27║爾，則文字語言在道外，而道在文字語言外乎？古謂：
J20nB097_p0487a01║「道不離日用事物。」何獨擯文字語言在日用事物外
J20nB097_p0487a02║也？殊不知，文字語言悉從自心變起，眼見色法為紙
J20nB097_p0487a03║墨、手觸卷帙為經綸、墨跡點畫為文字、意識詮量為
J20nB097_p0487a04║語言，則全是自心經教，此外何處更覓文字語言哉？
J20nB097_p0487a05║若達此旨，則終日披尋而不見有紙墨文字之相，如
J20nB097_p0487a06║膏助火，益發其明，言言歸自己，句句達本宗，如是研
J20nB097_p0487a07║窮如遍參知識矣。文字有如斯利益，是以天神擁護、
J20nB097_p0487a08║諸聖讚揚、佛菩薩付囑流通、群弟子傳持結集。海藏
J20nB097_p0487a09║龍宮，雖龍樹之心量而不能數知，豈肉眼而可思議？
J20nB097_p0487a10║倘無利益，則佛、菩薩、眾聖為虛設矣。若橫起文字之
J20nB097_p0487a11║見，則披讀時文字橫陳，語言錯雜，攢入葛藤，不能悟
J20nB097_p0487a12║道。猶患結胸者，服人參而死，乃戒曰：「人參大毒，已親
J20nB097_p0487a13║受其誤。」不亦謬乎？
J20nB097_p0487a14║謗《宗鏡錄》
J20nB097_p0487a15║眾生垢重，神昏欲強，智淺不思，深入大藏，見佛祖言
J20nB097_p0487a16║教如山海，畏力量難知，反謗文字無益，指《宗鏡》為義
J20nB097_p0487a17║學，斥永明為小乘，多見其不知量也。夫《宗鏡》引大藏
J20nB097_p0487a18║圓頓之教，與諸祖賢聖之言十居七八，而讚述之言
J20nB097_p0487a19║僅二三耳。若謗毀之，乃謗大藏圓頓，毀佛祖、一切賢
J20nB097_p0487a20║聖也。且圓照、晦堂諸公何等人也？皆仰之而手不釋
J20nB097_p0487a21║卷，或恨見此書之晚，今豈超過於圓照、晦堂諸公乎？
J20nB097_p0487a22║是《宗鏡》原不毀，特毀自己之宗鏡耳；永明不受謗，乃
J20nB097_p0487a23║謗自己之真如耳。佛、菩薩、聖賢、天、龍、鬼、神昭昭擁護，
J20nB097_p0487a24║安可欺也？彼其心不過為名利，欲人歸向，故立奇特
J20nB097_p0487a25║高峻之辨以惑之，所得幾何？不有報乎？再請平其心
J20nB097_p0487a26║與永明較，夫永明七歲誦《法華》，群羊跪聽；汝輩能乎？
J20nB097_p0487a27║永明放生，罹法臨刑不動；汝輩稍涉逆順，則若落湯
J20nB097_p0487b01║螃蟹矣。永明九旬入定，鳩鳥巢衣；汝輩心神昏亂，不
J20nB097_p0487b02║知當作何狀。永明禮韶國師，親承印記；汝輩有何人
J20nB097_p0487b03║印記？永明博綜三藏，內外典籍洞達無遺；汝輩孤陋
J20nB097_p0487b04║如面牆。永明國王禮敬，異國遙崇，若飛埃過目；汝輩
J20nB097_p0487b05║稍有小緣，如蛆入糞。永明日課百八事，晝則放諸生
J20nB097_p0487b06║命，說法利人，夜則普施鬼食，幽顯獲益；汝輩飽食橫
J20nB097_p0487b07║眠，唯圖利己。永明說法，四大天王現身擁護，眾常二
J20nB097_p0487b08║千餘；汝輩有識應鄙，神鬼吐棄。永明開山，靈隱、雪竇、
J20nB097_p0487b09║淨慈諸名剎光明遠燭；汝輩曉夜營求，欲利子孫眷
J20nB097_p0487b10║屬。永明臨化，預知時至，闍毘時舍利鱗砌，今六百餘
J20nB097_p0487b11║年後猶有獲者；汝輩血肉之軀，他日腐敗，不可名狀。
J20nB097_p0487b12║永明冥王設像禮敬；汝輩業積而不自知，燄魔必不
J20nB097_p0487b13║輕恕。若此，概難盡述。凡夫不藉佛祖金言，般若何由
J20nB097_p0487b14║明？苦海何由出？且試讀看，若無利益，則斥之未晚也。
J20nB097_p0487b15║再度尋常日用，何勝事能超《宗鏡》？不讀《宗鏡》，但放縱
J20nB097_p0487b16║六情、馳騁五欲、攀緣外境耳，究將何歸耶？世傳永明
J20nB097_p0487b17║乃無量壽佛化現，即阿彌陀佛也，彌陀決不誤人誑
J20nB097_p0487b18║人；手不釋卷而摘冥樞會要，若靈源、覺範諸老決不
J20nB097_p0487b19║惑人。故予亦不自欺欺人，叨叨為是說者，誠非得已
J20nB097_p0487b20║矣。
J20nB097_p0487b21║善財參文殊
J20nB097_p0487b22║文殊為大智法王，善財參禮，既獲根本智，復令遍參
J20nB097_p0487b23║諸友，豈文殊未具一切差別智，不足為善財師而令
J20nB097_p0487b24║其別參乎？善財受教，無論僧、俗、外道、仙人、男、女一切
J20nB097_p0487b25║等眾悉依參禮，學菩薩道、行菩薩行，以廣差別之智，
J20nB097_p0487b26║乃得一生成辨圓滿佛果。噫！此可為萬古師弟之榜
J20nB097_p0487b27║樣矣。師範如文殊，不曰：「爾不須別參，於我處足矣。」弟
J20nB097_p0487c01║子如善財，不曰：「我已獲證本智，何必別求也？」文殊無
J20nB097_p0487c02║人我之相，善財亦不得少為足。故師範當效文殊，毋
J20nB097_p0487c03║掩人善而衒己長；弟子當學善財，博問先達，充法界
J20nB097_p0487c04║以廣智悲，則大法指日可興矣。孔子之集大成，豈須
J20nB097_p0487c05║過於孔子者集之哉？大地眾生各有長處，吾集取之，
J20nB097_p0487c06║設有短者亦自省焉，則無一非師、無處非益。故曰：「孔
J20nB097_p0487c07║子焉不學？而亦何常師之有。」是故，欲參知識必當具
J20nB097_p0487c08║眼，不在威儀、聲譽，王臣擁護、大眾喧攘者。黃檗祖師
J20nB097_p0487c09║曰：「方今參者只在三百、五百大千熱鬧處，若草衣木
J20nB097_p0487c10║食，灰頭垢面獨坐者不顧矣。」如善財禮五十三人，僧、
J20nB097_p0487c11║俗、神仙、乃至外道、婆羅門、長者、居士、童子、女人、甚至
J20nB097_p0487c12║婬女俱各獲益，內具菩薩行者，豈關相貌差別乎？陶
J20nB097_p0487c13║君奭曰：「真仙如純陽而化為乞士，雖九轉神丹，必掉
J20nB097_p0487c14║臂不顧。若見空中跨鶴者，縱下鼠糞，人必爭食，無怪
J20nB097_p0487c15║也。」有問某大師若何，予謂老宿出世宏揚，各有長處，
J20nB097_p0487c16║但當敬仰，勿可擬議，吾輩當以獲益為主。今不憚千
J20nB097_p0487c17║里而訪知識者，將圖實益；不然，縱巍巍堂堂三十二
J20nB097_p0487c18║相放大光明，於我何與？乃係彼之長也。山林廛市中，
J20nB097_p0487c19║無問僧俗、乞兒、妓者，有一言半句能開愚蒙、破生死，
J20nB097_p0487c20║此即真善知識，當頂戴供養，世世生生，直至成佛，悉
J20nB097_p0487c21║斯人恩德也。故吾輩須圖實益，毋事虛名，誇我已親
J20nB097_p0487c22║近幾知識、走過若干名山，不知本分中依舊黑卒卒
J20nB097_p0487c23║地，雖誇亦奚以為。
J20nB097_p0487c24║前塵不定
J20nB097_p0487c25║洞山清稟禪師靜坐，一日，呼侍者，謂曳木者無損階
J20nB097_p0487c26║砌。侍者出，視無人，又細求之，乃群蟻曳蜻蜓翼緣階
J20nB097_p0487c27║而上。覺範老人謂其靜極妙而靈知也。後世有非清
J20nB097_p0488a01║稟、侍者，兼非覺範，云：「本群蟻與蜻蜓翼耳，何得謂人
J20nB097_p0488a02║曳木乎？」且曰：「若人問是何物，當直曰：『群蟻曳蜻蜓翼
J20nB097_p0488a03║也。』」作此見者，古人呵責，謂之平實頭禪，見山是山、水
J20nB097_p0488a04║是水、僧是僧、俗是俗，大盡三十日、小盡二十九，無則
J20nB097_p0488a05║始終云無、有則始終言有，直問直答，不可起第二念，
J20nB097_p0488a06║定將去、合將去，以平常心是道為極則者，此類也。前
J20nB097_p0488a07║代如晦堂真淨、東山圓悟、大慧諸老，曾斥此輩為依
J20nB097_p0488a08║草附木精靈鬼魅，如盲人行路，一條拄杖寸步拋不
J20nB097_p0488a09║得，乃欲擬先德、判古今，難矣哉。若謂目前幻境實有
J20nB097_p0488a10║難易，則十地聖人何大地黃金、長河酥酪耶？琉璃光
J20nB097_p0488a11║觀群動無性，乃見大千世界眾生如一器中貯百蚊
J20nB097_p0488a12║蚋，啾啾亂鳴，於分寸中鼓發狂鬧，爾時心開，得無生
J20nB097_p0488a13║忍。若謂洞山之見為非，則琉璃光不合心開得無生
J20nB097_p0488a14║忍矣，乃至月光見水、空藏見空、阿那律見大千如掌
J20nB097_p0488a15║果、如來窮盡微塵國土，若洞山之見為謬，則諸佛菩
J20nB097_p0488a16║薩悉謬矣。亦如鬼見恒河為火、天見琉璃、人見為水，
J20nB097_p0488a17║若據其說，則鬼以天、人為錯，天以人、鬼為錯，人以天、
J20nB097_p0488a18║鬼為錯，互相非矣。若執定前塵不易，外法不由心變，
J20nB097_p0488a19║則凡決為凡、聖決定聖，天堂是天堂、地獄實地獄，一
J20nB097_p0488a20║毫不可更易，則頑然一塊死物，何得隨緣幻化，轉凡
J20nB097_p0488a21║成聖也哉？如此學道都是死法，墮在死水，驢年未夢
J20nB097_p0488a22║見在。若臨命終，四大分離之頃，請問是群蟻曳蜻蜓
J20nB097_p0488a23║否？不知如來藏中般出什麼行境是？蓋不知萬法由
J20nB097_p0488a24║心，故前塵不定，無體隨緣是。蓋常見外法，而不知常
J20nB097_p0488a25║即無常、無常即常是。蓋隨緣不變、不變隨緣，生即不
J20nB097_p0488a26║生、不生即生是。蓋真如受熏，隨緣幻化，故曰：「心為大
J20nB097_p0488a27║幻師，幻出諸形像也。」妄以識見判斷古人，吾恐學人
J20nB097_p0488b01║承虛接響，故特辨之如上以俟達者。
J20nB097_p0488b02║《物不遷論》解
J20nB097_p0488b03║諸人爭辨此論，或謂物性本虛，無可遷動；或謂各性
J20nB097_p0488b04║而住，住則有法，指肇公為邪見；或謂萬物自遷，心體
J20nB097_p0488b05║常寂。種種異解，均非論主之意。蓋肇公曰：「傷夫！人情
J20nB097_p0488b06║之惑也久矣！目對真而莫覺。」又曰：「苟能契神於即物，
J20nB097_p0488b07║斯不遷可知矣。」今不遷且置，究竟以何為物？若明此
J20nB097_p0488b08║旨，則洞達天真無作、緣起無生，遷與不遷可不辨自
J20nB097_p0488b09║解。《楞嚴經》曰：「一切浮塵，諸幻化相，當處出生，隨處滅
J20nB097_p0488b10║盡。」《楞伽經》曰：「一切法不生，我說剎那義，初生即有滅，
J20nB097_p0488b11║不為愚者說。」寂音曰：「以一剎那流轉必無自性，故生
J20nB097_p0488b12║即是無生，若非無生則不流轉。」是故，契無生者方見
J20nB097_p0488b13║剎那，故知物之不遷即法之無生也。物者，非心外有
J20nB097_p0488b14║物，乃自心根、塵、識、陰入界也。佛謂阿難「陰入處界，地、
J20nB097_p0488b15║水、火、風一切所有，悉本如來藏妙真如性，循業發現。」
J20nB097_p0488b16║則知生死交謝，寒暑迭遷，肇公所論不遷之物，寧能
J20nB097_p0488b17║出根、塵、識、界七大之外乎？既皆如來藏所現，則無體
J20nB097_p0488b18║無性，隨緣幻化，念念不停，前不至後、後不參前，昔自
J20nB097_p0488b19║住昔、今自住今，念念不相並、物物不相到、各各不相
J20nB097_p0488b20║知，新新無間、運運相續，剎那各住，當體自寂。故仲尼
J20nB097_p0488b21║之在川、莊生之藏山，悉指天真造化之妙，法爾自然
J20nB097_p0488b22║之宗，乃如來藏性本自如然，隨緣幻化，活潑生氣也，
J20nB097_p0488b23║不可加毫髮擬議。若稍擬議，即非本妙矣。凡夫不知，
J20nB097_p0488b24║認作外法，遂成生滅輪轉，迷而不返；小乘怖畏，見無
J20nB097_p0488b25║始流轉，故棄有趣空；大乘菩薩明見自心緣起本妙
J20nB097_p0488b26║之宗，便得隨緣自在，受用無窮。小乘外道妄自加功
J20nB097_p0488b27║欲斷，不知法爾自遷，豈能留住？當體自寂，豈可推排？
J20nB097_p0488c01║法爾自遷，豈勞排遣？當體自寂，豈用挽留？故曰：「去而
J20nB097_p0488c02║非遣，住而非留。」棗柏曰：「有功之功，功歸生滅；無功之
J20nB097_p0488c03║功，功不虛棄。多劫積脩終歸敗壞，不如一念緣起無
J20nB097_p0488c04║生，超彼三乘權學等見。」蓋為此耳。學者若不達此稱
J20nB097_p0488c05║性隨緣，一涉造作施為即係有功，即生滅矣。以其傷
J20nB097_p0488c06║殘本妙、違背天真，縱有受用得力，亦生滅輪迴法耳。
J20nB097_p0488c07║大乘達此無作之旨，自然任運隨緣，不用加功，疾登
J20nB097_p0488c08║覺岸，此即無功之功不虛棄也。大心凡夫一念達得，
J20nB097_p0488c09║則洞見法界緣起無生，超彼三乘權學歷劫功用。但
J20nB097_p0488c10║凡夫流浪已久，心識粗垢，習氣純熟，妄見外物，執有
J20nB097_p0488c11║遷流，若細心研究，有何物而可去來？世尊喻旋火輪
J20nB097_p0488c12║極為親切，如人持火以手旋轉，愚人妄見一大火輪，
J20nB097_p0488c13║智者觀之，了知唯一星火。譬凡夫即今妄見山河大
J20nB097_p0488c14║地萬法森然，已去、未來業報因果宛然實有；智者觀
J20nB097_p0488c15║之不出即今一念，妄自布成耳。何則？過去無量劫，乃
J20nB097_p0488c16║昔日昔時前念，悉已過去，既去則不復來，豈不空耶？
J20nB097_p0488c17║過去既空，則未來無量劫乃至後念悉屬未來，豈不
J20nB097_p0488c18║空耶？過去、未來悉皆空寂，則當體廓然露現者是誰？
J20nB097_p0488c19║唯即今一念，則知山河大地、明暗色空、一切萬法悉
J20nB097_p0488c20║收拾在即今一念矣。若能於此一念薦得，則肇公不
J20nB097_p0488c21║出一念。肇公出不得，則釋迦亦出不得；釋迦出不得，
J20nB097_p0488c22║則彌勒亦出不得，乃至十方三世聖凡好醜一切等
J20nB097_p0488c23║物悉收拾其中矣。何有物、無物，遷與不遷可論乎？故
J20nB097_p0488c24║曰：「十世古今始終不離於當念。」又曰：「入剎那際三昧，
J20nB097_p0488c25║若不肯於此承當，了知一念現前，將此希望未來祈
J20nB097_p0488c26║求佛果，此真繫驢之橛、狗啃枯骨也。」
J20nB097_p0488c27║梁武帝為大菩薩示現
J20nB097_p0489a01║眾生具無量顛倒妄想，佛菩薩有無量善巧方便而
J20nB097_p0489a02║度脫之。然有正度、有巧度、有顯度、有冥度，種種不同，
J20nB097_p0489a03║唯佛與佛乃能究盡，凡夫肉眼何知？釋迦八相成道，
J20nB097_p0489a04║令見聞獲益，此正度，亦顯度也。燄魔考掠有罪，燒煮
J20nB097_p0489a05║烹煉，令其欲枯識盡，厭苦求脫，恐怖發心，此巧度，亦
J20nB097_p0489a06║正度也。無厭足王化無量罪人，無量獄卒剝割斬截，
J20nB097_p0489a07║令一切聞見眾生膽落魂消，改惡從善，此巧度，亦冥
J20nB097_p0489a08║度也。或現異類畜生能宣妙法，令人開悟；或現同類
J20nB097_p0489a09║與共同事，漸令覺悟；或現眷屬、或現冤親，種種化現
J20nB097_p0489a10║令其度脫；或正中有巧、顯中有冥，總欲令一切眾生
J20nB097_p0489a11║離苦知真，舍末歸本。吾觀梁武帝所為乃巧中有冥，
J20nB097_p0489a12║實大菩薩也。當時寶誌公係觀音示現，傅大士乃彌
J20nB097_p0489a13║勒化身，豈有觀音、彌勒二大菩薩久與處，而梁武乃
J20nB097_p0489a14║為凡夫哉？達磨之不相契也，正欲後人以此為式而
J20nB097_p0489a15║悟向上之法耳。且梁武以臣下倔起而為帝皇，其崇
J20nB097_p0489a16║尚三寶，所作勝事，王侯以下孰能及之？其為外護也，
J20nB097_p0489a17║孰敢違背？其戒殺也，則宗廟以麵為犧牲。其護生也，
J20nB097_p0489a18║則斷死刑，必為流涕。其齋戒也，日唯一餐，過午不食。
J20nB097_p0489a19║其懺悔業障，洗滌冤愆也，則置十卷懺文，至今傳禮。
J20nB097_p0489a20║其普度幽顯也，則屢設大會、水陸道場。其脩福報也，
J20nB097_p0489a21║則營寺造塔，不可勝計。其多聞廣學也，則親講《般若》，
J20nB097_p0489a22║天雨寶華。其餘度生廣濟，凡有為功力靡不畢具。後
J20nB097_p0489a23║遇達磨傳佛心印，則了無交涉，蓋欲令天下後世悟
J20nB097_p0489a24║佛祖正意總不在是耳。所有施為悉皆有漏，所作事
J20nB097_p0489a25║業非實功德，但為人天福報小果而已。是故，達磨之
J20nB097_p0489a26║來，正與顯也；梁武所為，巧與冥也。共成法會，總普賢
J20nB097_p0489a27║大行也。淺識生謗，橫起是非、邪正之見，所謂管窺蠡
J20nB097_p0489b01║測，不知海天之高大深廣耳。
J20nB097_p0489b02║舉世皆聖人
J20nB097_p0489b03║羅近谿先生謂舉世皆聖人，此真得聖人大體。夫世
J20nB097_p0489b04║尊初成正覺，即曰：「一切眾生具有如來智慧德相，但
J20nB097_p0489b05║以妄想執著而不證得。」淨名曰：「眾生亦如彌勒。」亦如
J20nB097_p0489b06║常不輕菩薩曰：「我不敢輕於汝等皆當作佛。」由是觀
J20nB097_p0489b07║之，諸佛菩薩、大聖大賢一體平等，未嘗有我、人，彼、此
J20nB097_p0489b08║之相。蓋凡夫迷久，卒欲會同一體平等，極難信入，故
J20nB097_p0489b09║不可以不辨。夫未起念時，則平等真法界，無佛、無眾
J20nB097_p0489b10║生，馬鳴所謂本覺義，遍照法界義也。纔有念慮，分別
J20nB097_p0489b11║情生，則人、我頓形，彼、此相現，平等法界便致差違，馬
J20nB097_p0489b12║鳴所謂不覺義，又名無明也。然此念慮從平等法界
J20nB097_p0489b13║起，所有分別即分別平等，馬鳴所謂一切分別。即分
J20nB097_p0489b14║別自心，從平等而起分別，以分別而分別平等，平等
J20nB097_p0489b15║即是分別，分別即是平等，則知眾生日用現前所有
J20nB097_p0489b16║分別念慮、我人等相本是平等法界。如是了知，馬鳴
J20nB097_p0489b17║所謂始覺義也。又曰：「如來知一切眾生及與己身真
J20nB097_p0489b18║如平等、無別異故，以有如是大方便智，除滅無明、見
J20nB097_p0489b19║本法身，自然而有不思議業種種之用，即與真如等，
J20nB097_p0489b20║遍一切處。」故眾生日用達得彼我一體、凡聖同源，即
J20nB097_p0489b21║名大方便智，除滅無明，見本法身也。杜順和尚曰：「情
J20nB097_p0489b22║與無情共一體，處處皆同真法界。」張拙秀才曰：「光明
J20nB097_p0489b23║寂照遍河沙，凡聖含靈共我家。」永明曰：「與三世佛一
J20nB097_p0489b24║時成道，共十類生同日涅槃。」棗柏曰：「若以法眼觀，無
J20nB097_p0489b25║俗不真；若以肉眼觀，無真不俗。」故己聖則一切皆聖，
J20nB097_p0489b26║我凡則一切皆凡，凡聖在我，不在人也。若見一人非
J20nB097_p0489b27║佛，即自己亦非真佛也。若見一法差別，則平等光明
J20nB097_p0489c01║不顯現也。洪覺範曰：「真能敬重自己佛性，則於一切
J20nB097_p0489c02║眾生決不得生慢。」故敬重自己佛性即敬重一切眾
J20nB097_p0489c03║生，能敬重一切眾生乃為敬重自己佛性；若嗔恚一
J20nB097_p0489c04║切眾生，即嗔恚自己佛性；乃至若憎、若愛、若毀、若讚……，
J20nB097_p0489c05║一切等法悉是憎、愛、毀、讚……自己佛性，與彼何預？故曰：
J20nB097_p0489c06║「從平等法界而起分別，分別即是平等法界，豈能出
J20nB097_p0489c07║平等法界之外乎？」舉世皆聖，亶其然已。
J20nB097_p0489c08║我相
J20nB097_p0489c09║生死根本皆由我執，我執若除，誰受生死？是故，真為
J20nB097_p0489c10║生死發心學道者，凡有脩為必為除我，我執日空則
J20nB097_p0489c11║道德日著；其不為生死，假名學道者，所有脩為必皆
J20nB097_p0489c12║為我，我執日增則生死愈固。古人曰：「何物為大？業力
J20nB097_p0489c13║為大。何物為高？人我最高。」若不先察其根本，以空人
J20nB097_p0489c14║我，則所有勤苦功行、福報巍崇，即與我相共高大矣。
J20nB097_p0489c15║世諦中，福報大一分則我相大一分，學問進一分則
J20nB097_p0489c16║我相增一分，直至非想與大自在天，其福報、學問更
J20nB097_p0489c17║無過矣，總為我執未除，故成魔外。此學道緊要關頭，
J20nB097_p0489c18║不可不頻頻返照也。
J20nB097_p0489c19║真我
J20nB097_p0489c20║肇公曰：「天地與我同根，萬物與我一體。」又曰：「會萬物
J20nB097_p0489c21║歸自己者，其唯聖人乎。」張拙秀才曰：「凡聖含靈共我
J20nB097_p0489c22║家。」孟軻曰：「萬物皆備於我。」法眼大師曰：「聖人無己，無
J20nB097_p0489c23║所不己。」由是觀之，無我則一切皆我，有我則一切非
J20nB097_p0489c24║我，而妄執分為能所對待生死輪迴。蓋眾生分中無
J20nB097_p0489c25║不皆我，只為不知，彼我遂隔，猶如冰執不能融化。若
J20nB097_p0489c26║知之者，法法是我，釋迦八相成道皆我也；彌勒未來
J20nB097_p0489c27║作佛皆我也；過去諸佛、未來諸佛、現在諸佛，乃至十
J20nB097_p0490a01║方一切諸佛，所有脩行、現大神變、積功累德、無量福
J20nB097_p0490a02║智皆我也；諸大菩薩廣行悲願，饒益眾生，皆我也；乃
J20nB097_p0490a03║至禪天外道、一切差別等類皆我也，地獄、鬼、畜、脩羅
J20nB097_p0490a04║一切差別業報皆我也。若如是知、如是了達，則一肩
J20nB097_p0490a05║荷負，全體吸盡。若有毫髮非我，便為能所之根、鬥諍
J20nB097_p0490a06║之本，一翳在目，空華亂墜矣。吾輩大心凡夫當直下
J20nB097_p0490a07║如是了達，不然便墮邪徑。譬如長者家業一切現成，
J20nB097_p0490a08║無論巨細靡不悉備，不須窮子費毫釐氣力，只要承
J20nB097_p0490a09║認則所有家珍都是我有，若稍遲疑，不致逃逝，便為
J20nB097_p0490a10║客作，翻疑：「此是長者家業，我豈敢望？我亦當積累銖
J20nB097_p0490a11║寸，辛勤剋苦，然後是我己分，可比長者之富。」設從此
J20nB097_p0490a12║做去，即至如長者家業，正眼觀來亦非現成本有之
J20nB097_p0490a13║業，係新發造作之家，故曰：「十地聖人說法如雲、神通
J20nB097_p0490a14║如雨、見性如隔羅縠，不名真佛子。」蓋為不知一切皆
J20nB097_p0490a15║我，不識真我，妄起脩為，勤辛累劫耳。寶誌曰：「窮苦枉
J20nB097_p0490a16║經無量劫，不信常擎如意珍。」可思也。凡夫無始棄卻
J20nB097_p0490a17║真我，妄執四大為我，故成生死，如棄海認漚。如來方
J20nB097_p0490a18║便，教以無我之觀，令其觀出生死，縱證果位亦非究
J20nB097_p0490a19║竟，名為小乘，是亦不知一切皆我，不知真我。故世尊
J20nB097_p0490a20║於涅槃會上斥之曰：「無我為生死，有我為涅槃。」是知
J20nB097_p0490a21║真我本無我，無我則真我顯現，法法皆我；執我則真
J20nB097_p0490a22║我隱覆，法法非我。小乘作無我觀者，不知真我本自
J20nB097_p0490a23║無我，強觀無我即偏于無我，不悟真我，故遭世尊斥
J20nB097_p0490a24║辱。若達真我即無我，無我乃真我，博地凡夫一念了
J20nB097_p0490a25║知，直下便同古佛。故長沙曰：「盡大地是自己光明。」雪
J20nB097_p0490a26║峰曰：「盡大地是個解脫門。」佛祖如是言句盡情嘔露，
J20nB097_p0490a27║而人尚未信。請觀凡夫分中，何法非我？你且拈來。眼
J20nB097_p0490b01║見色，我也；耳聞聲，我也；鼻嗅香，我也；舌知味，我也；身
J20nB097_p0490b02║覺觸，我也；意知法，我也；五陰六入，我也；十二處、十八
J20nB097_p0490b03║界，我也。地，我之堅礙也；水，我之潤濕也；火，我之熱性
J20nB097_p0490b04║也；風，我之鼓動也；空，我之虛通也；見聞覺知，我之粘
J20nB097_p0490b05║湛也；識，我之精明也；如來藏，我之根本，能藏、能攝、能
J20nB097_p0490b06║生一切也；大圓鏡，我之平等光明也；真如，我之不動
J20nB097_p0490b07║不變，無偽無雜而能隨緣也；涅槃，我之不生不滅，寂
J20nB097_p0490b08║靜真體也；佛性，我之清淨本體也；常住，我之亙古亙
J20nB097_p0490b09║今未嘗移易也；法界，我之主伴交參，重重無盡也；法
J20nB097_p0490b10║身，我之能建立一切也；實相，我之不屬有無，昭然顯
J20nB097_p0490b11║現也；佛，我之靈知也；法，我之性德也；僧，我之和合也；
J20nB097_p0490b12║毘盧遮那，我之種種光明遍照也；無量壽，我之無始
J20nB097_p0490b13║無終，與太虛齊壽也；釋迦，我之能仁也；彌勒，我之慈
J20nB097_p0490b14║也；文殊，我之大智也；普賢，我之大行也；觀音，我之大
J20nB097_p0490b15║悲也；淨名，我之真俗融通也；娑婆，我之雜穢也；極樂，
J20nB097_p0490b16║我之淨業也；藥師琉璃，我之光明潔徹也；重重華藏，
J20nB097_p0490b17║我之交徹融攝也；天，我之十善也；人，我之情想均等
J20nB097_p0490b18║也；脩羅，我之有福而憍慢也；餓鬼，我之虛詐也；畜生，
J20nB097_p0490b19║我之昏鈍無知也；地獄，我之破戒而業重也；乃至窮
J20nB097_p0490b20║盡虛空、遍空塵剎、不可說不可說一切所有、無不皆
J20nB097_p0490b21║我。設若無我，則一切皆無矣，故古人曰：「若有一法非
J20nB097_p0490b22║我，則誰能於我心外另置一條？」者，既知一切皆我，則
J20nB097_p0490b23║何取？何舍？何苦？何樂？何淨？何穢？本是一道平等光明
J20nB097_p0490b24║耳。有智須當達此，則無我、無為、無造、無作，一切現成
J20nB097_p0490b25║靡不畢具。故懶瓚曰：「本自圓成，不勞機杼。」臨濟曰：「何
J20nB097_p0490b26║處欠缺？脩補何處？」如是方為大心凡夫，廣大心量，稱
J20nB097_p0490b27║佛本懷，紹佛家業耳。吾作是說，其有久積善根，宿有
J20nB097_p0490c01║靈骨者，必歡喜信受；其小根劣器必疑謗，以為諸佛
J20nB097_p0490c02║菩薩久積功德，豈為我有？不知凡聖同源，物我一體。
J20nB097_p0490c03║故曰：「十方諸佛莫不仗我威光，一切異生莫不賴我
J20nB097_p0490c04║恩德。」若見毫釐非我，則便立我相、人相、眾生相、壽者
J20nB097_p0490c05║相，縱有玄妙奇特，決非真正種子，愚迷不知盡大地
J20nB097_p0490c06║都盧是我，乃立起凡、聖，淨、穢，我今脩來到某世界去
J20nB097_p0490c07║見某佛聞某法，又道我能做得幾何功夫、在蒲團上
J20nB097_p0490c08║靜得幾時、能講得幾部經論、做過幾何勝事，種種賣
J20nB097_p0490c09║弄，正眼看來都是著鬼，駝了一個我相之乎者也。德
J20nB097_p0490c10║山所謂如將一毫安置太虛巖頭，所謂汝將一滴投
J20nB097_p0490c11║於巨壑，有何交涉？拋卻自己本有家珍，伶俜辛苦，延
J20nB097_p0490c12║門求乞。古人又曰：「若人謂我與佛異者，斯人即為魔
J20nB097_p0490c13║種。」故欲證佛之四德當達真我，一切皆我，若一切非
J20nB097_p0490c14║我，則是誰耶？故曰：「若無我心，萬法安寄。」
J20nB097_p0490c15║假我
J20nB097_p0490c16║一僧負明心達本，作《知我論》數千言，雜引諸祖言句
J20nB097_p0490c17║并《涅槃經》「無我為生死，有我為涅槃」大意，以為見色
J20nB097_p0490c18║聞聲無不是我，以此承當為了大事。予詰之曰：「既一
J20nB097_p0490c19║切皆汝，所有一切且置現前，我身豈為汝耶？」曰：「然據
J20nB097_p0490c20║汝之意，豈不以吾身為汝眼中色塵所攝，故為汝耶？」
J20nB097_p0490c21║曰：「然我若去時，汝豈不成斷滅？」曰：「汝身雖去，吾之見
J20nB097_p0490c22║性常在。」予笑之曰：「贓證現在，分為兩橛矣。此楞嚴經
J20nB097_p0490c23║中行陰空之外道常無常執也，豈佛旨哉？外道執為
J20nB097_p0490c24║一切眾生於我心中，自生自死名為無常；我之心性
J20nB097_p0490c25║凝然不動，名之為常。即此矣。」僧不能答。欲知真我者，
J20nB097_p0490c26║慎勿墮此類。蘇子瞻「溪聲盡是廣長舌，山色無非清
J20nB097_p0490c27║淨身」之句猶，遭老宿檢點，亦為是也。
J20nB097_p0491a01║消歸自己
J20nB097_p0491a02║皓月當空，以我取之，是我月耳；千萬人取之，千萬人
J20nB097_p0491a03║之月耳。人為千萬而月未嘗分也，以人言之則謂千
J20nB097_p0491a04║萬人之月亦可耳。吾一人所見與千萬人無與也，千
J20nB097_p0491a05║萬人所見亦與吾無涉，千萬人不見吾之所見，吾亦
J20nB097_p0491a06║不見千萬人之所見，是謂各各不相知、各各不相到。
J20nB097_p0491a07║既不相知、相到，則唯在我迥然獨露耳。如有盲不見
J20nB097_p0491a08║月，則千萬人所見與彼盲人何與？是故，學道者唯務
J20nB097_p0491a09║自己，弗咎他人，乃知如來出現八相成道，初在鹿苑，
J20nB097_p0491a10║終至雙林，三百餘會，四十九年，以我取之皆存乎我，
J20nB097_p0491a11║與他人何與？是故，法華，我之法華也；般若，我之般若
J20nB097_p0491a12║也；方等，我之方等也；楞嚴，我之楞嚴也；華嚴，我之華
J20nB097_p0491a13║嚴也。若曰佛在世時，某人得道、某人證果、某人於某
J20nB097_p0491a14║經悟入，於我何與？如群盲相謂曰：「某人於某地見月。」
J20nB097_p0491a15║某人於某時見月，與群盲何與？學道者不務觀己，而
J20nB097_p0491a16║曰：「當今末法。」或曰：「我無宿根。」或曰：「此是佛法，此是最
J20nB097_p0491a17║上一乘。」或曰：「古人如何得道、如何神通、作何勝業。」正
J20nB097_p0491a18║如人數他寶，自無半錢耳。蓋天下餘事可讓，唯此大
J20nB097_p0491a19║事所謂當仁不讓也。設生佛世時，諸人悟而我未悟，
J20nB097_p0491a20║亦虛生也。今生末世，諸人未悟而我獨悟，即佛世也。
J20nB097_p0491a21║盡大地人皆悟，我獨未悟，則盡大地人無與于我；盡
J20nB097_p0491a22║大地人不悟，而我獨悟，我亦無與於盡大地人。總之，
J20nB097_p0491a23║各各不相知、各各不相到也。世人看佛法，皆謂此是
J20nB097_p0491a24║佛法，既云佛法，與我何與？佛已成佛，何藉我看？如時
J20nB097_p0491a25║文程墨皆為未第者，設若既已第矣，復何用哉？是故，
J20nB097_p0491a26║信知無量佛法皆為我也。予嘗告人曰：「《楞嚴》中七徵、
J20nB097_p0491a27║八辨、五陰、六入、十二處、十八界、地水火風空見識，漸
J20nB097_p0491b01║細推詳，本無所有、本無生處，悉是如來藏妙真如性。」
J20nB097_p0491b02║阿難至此豁然大悟，即自慶曰：「一切世間諸所有物
J20nB097_p0491b03║皆即菩提妙明元心。」豈阿難可從此悟而吾輩不可
J20nB097_p0491b04║從此悟耶？既不能悟，徒誦何為？故讀佛法者當言言
J20nB097_p0491b05║消歸自己，諸佛菩薩面命耳提獨為我耳。切勿道：「此
J20nB097_p0491b06║是佛法。」推在佛分上去，亦如盲人嫌皓月之不我照
J20nB097_p0491b07║也。
J20nB097_p0491b08║功德
J20nB097_p0491b09║持戒、念誦、焚香、散華、禮拜，種種作為雖曰功德，此係
J20nB097_p0491b10║虛偽之法、生滅之本，有量有邊、有窮有盡，非無漏真
J20nB097_p0491b11║實功德也。《法華》、《楞嚴》以六根清淨則各各有若干功
J20nB097_p0491b12║德，不可限量、不屬思議，自然充足圓滿，不待求之而
J20nB097_p0491b13║有、作之而成。夫六根何為清淨？清淨者，空也。本來無
J20nB097_p0491b14║物，本自空寂，非有物可磨瑩、有法可除蕩。故六祖曰：
J20nB097_p0491b15║「本來無一物，何處惹塵埃？」直指單傳即印可矣。龍勝
J20nB097_p0491b16║曰：「眾生無始已來執成有法，若頓言空，聞必怖畏，如
J20nB097_p0491b17║來方便故遮言清淨耳。」《圓覺經》曰：「一根清淨則多根
J20nB097_p0491b18║清淨，乃至八萬四千陀羅尼門一時清淨。」是故，一塵
J20nB097_p0491b19║見空則一切悉空，一切悉空則一切悉為功德，不待
J20nB097_p0491b20║起心動念然後為功德也。故眼見色時，色不可得，色
J20nB097_p0491b21║即空矣。色既空寂，眼豈獨存？眼色皆空，識從何立？三
J20nB097_p0491b22║處都無，則本來清淨。既本清淨，則眼見色時豈非功
J20nB097_p0491b23║德乎？眼色既爾，鼻香亦然，乃至八萬四千法門悉皆
J20nB097_p0491b24║清淨、悉成功德。故曰：「諸法從本來，常自寂滅相。」則知
J20nB097_p0491b25║從本已來常自寂滅，非屬今安排而方寂滅也。《楞嚴
J20nB097_p0491b26║經》中漸細詳明，根塵識界本來無有、本無生處、本來
J20nB097_p0491b27║空寂，非因非緣，亦非自然，了不可得，本是如來藏妙
J20nB097_p0491c01║真如性，若有毫釐生處即非如來藏矣。眾生不知，妄
J20nB097_p0491c02║自執有，故曰：「六為賊媒，自劫家寶。」若頓達空，即此根
J20nB097_p0491c03║塵悉皆寶藏。馬祖大師謂大珠慧海曰：「自家寶藏不
J20nB097_p0491c04║顧，拋家散走作甚麼？」大珠曰：「不知那個是慧海自家
J20nB097_p0491c05║寶藏？」馬祖曰：「即今言語者是汝寶藏，一切具足，更不
J20nB097_p0491c06║欠少，使用自在。」大珠即於言下一肩荷負，頓獲本心。
J20nB097_p0491c07║故眾生日用所有根塵本來空寂，悉皆寶藏，蓋為不
J20nB097_p0491c08║知，甘自塗炭。且如眼見色時，眼若不空，不能見色。亦
J20nB097_p0491c09║如鏡光，若先有物，豈能現象？現象之時，鏡必空寂。愚
J20nB097_p0491c10║人見色執為實有，譬諸小兒欲取鏡象，類此可知。故
J20nB097_p0491c11║知鏡體本空而顯現無竭，六根清淨而照燭無窮，鏡
J20nB097_p0491c12║光照多象而無能照之勞，六根現萬法而無能現之
J20nB097_p0491c13║跡。眾生、諸佛本是同源，亙古亙今本來一轍，既知空
J20nB097_p0491c14║寂，又何妨於空寂中縱橫放曠、大圓鏡內自在翱翔？
J20nB097_p0491c15║故肇公曰：「動即寂，寂即動，愈動愈寂，愈寂愈動。」方為
J20nB097_p0491c16║大解脫、大自在、大安穩。愚人不知，妄見有法，自生畏
J20nB097_p0491c17║避，正夜光之暗投掩耳盜鈴者也。東坡曰：「江上清風，
J20nB097_p0491c18║山間明月，耳得之而成聲，目遇之而成色，取之無禁，
J20nB097_p0491c19║用之不竭，是造物之無盡藏。」其庶幾乎？達此者，一無
J20nB097_p0491c20║所為，任運騰騰，而功德自足；昧之者，百般造作，孜孜
J20nB097_p0491c21║急急，而辛苦伶俜。反覆之間，天地懸隔，有智何不思
J20nB097_p0491c22║焉？夫萬法既空，空何有量？故稱無量功德。念慮無從，
J20nB097_p0491c23║思議難及，故稱不可思議功德。萬有歸空，空不可壞，
J20nB097_p0491c24║故稱真實功德。法爾天成，不假造作，故稱本具功德。
J20nB097_p0491c25║覓之無跡，舍之愈彰，故稱絕妙功德。不見有生、不見
J20nB097_p0491c26║有滅，故稱無漏功德。帝網重重，卷舒自在，故稱無盡
J20nB097_p0491c27║功德。上至諸佛、下及三塗，橫遍十方、豎通三際，靡不
J20nB097_p0492a01║該羅具足，故稱圓滿功德。聲聞權學不能知，外道天
J20nB097_p0492a02║魔不能測，故稱無上最上功德也。
J20nB097_p0492a03║堂堂何處不毘盧？凡屬有心皆可悟。
J20nB097_p0492a04║《華嚴經》曰：「佛身充滿於法界，普現一切群生前，隨緣
J20nB097_p0492a05║赴感靡不周，而恒處此菩提座。」古德曰：「毘盧本絕多
J20nB097_p0492a06║端相，青即青兮黃即黃。」又曰：「青青翠竹真如境，郁郁
J20nB097_p0492a07║黃花古佛心。」法華舉公曰：「觀音、勢至向諸人面前大
J20nB097_p0492a08║作佛事，若信不及，卻往他方救苦利生去也。」由是觀
J20nB097_p0492a09║之，則諸佛菩薩遍界現身，大作佛事，而凡小不知，故
J20nB097_p0492a10║普門示現，應以佛身得度者即現佛身而為說法、應
J20nB097_p0492a11║以某身某身得度者即皆現之而為說法。是知本無
J20nB097_p0492a12║定形，但隨緣現，其應度者自然舉意全彰，寓目咸是。
J20nB097_p0492a13║若其不爾，則不應言「佛身充滿法界」也。「普現一切群
J20nB097_p0492a14║生前」者，含靈蠢動總是群生，何獨我非群生也？「隨緣
J20nB097_p0492a15║赴感靡不周」者，大地眾生悉從緣起，更無一法離緣
J20nB097_p0492a16║別有也。「而恒處此菩提座」者，《法華經》云：「諸法空為座。」
J20nB097_p0492a17║蓋指遍界現身而了無朕跡，全體即空也。永明曰：「高
J20nB097_p0492a18║低嶽瀆共轉根本法輪，大小鱗毛普現色身三昧。」果
J20nB097_p0492a19║係具眼，則普皆金色，靡非佛身，何所揀擇乎？凡屬有
J20nB097_p0492a20║知，直下頓達，則便同古佛，豈關相貌之別、形服之殊？
J20nB097_p0492a21║華嚴會上凡聖交參，龍蛇雜遝，故稱廣大法界。無遮
J20nB097_p0492a22║海會各各證解脫門，各各具菩薩行，何嘗必其具人
J20nB097_p0492a23║形，剃鬚髮，出家苦行，方入會乎？故丈六金身、老比丘
J20nB097_p0492a24║相，係生滅之質，分段之形，乃為劣解權機而應現耳。
J20nB097_p0492a25║毘盧遮那，此為法報真佛。善財參禮五十三人，長者、
J20nB097_p0492a26║居士、男女外道居多，而比丘之相僅兩三人耳，信知
J20nB097_p0492a27║大法不拘相貌形服。當今懷彼我之私膠、僧俗之見，
J20nB097_p0492b01║戴髮者定為外道、圓頂者必是高人，則世尊在日已
J20nB097_p0492b02║有淨名、廣額、善財、龍女、月上之流，曾未聞以鬚髮為
J20nB097_p0492b03║辭而斥之也。自後龐老、裴公、凌婆、靈照等代不乏人，
J20nB097_p0492b04║皆為千古榜樣，亦未嘗見斥於馬祖、石頭、趙州、臨濟
J20nB097_p0492b05║也。學道者不先探取無上菩提、本具大法以入毘盧
J20nB097_p0492b06║海會，乃於漚泡幻身、數莖毛髮上作活計，大似夢中
J20nB097_p0492b07║入夢矣。為比丘者當遠承靈鷲、少林，近踵德山、臨濟，
J20nB097_p0492b08║上光先祖、下化群迷，現法界身，大作佛事，安得於空
J20nB097_p0492b09║華鏡中膠柱鼓瑟耶？
J20nB097_p0492b10║勇猛
J20nB097_p0492b11║古云：「純剛打就，生鐵鑄成，乃可入道。」唯廣額龍女之
J20nB097_p0492b12║流乃可當此。何則？直下了知，一信不退，了無餘疑，便
J20nB097_p0492b13║自言曰：「我是千佛中之一數。」並不曾慮道：「我日殺千
J20nB097_p0492b14║羊，莫非業重否？未曾持戒，根器不淨，不堪承受大法
J20nB097_p0492b15║否？未及苦行久修以積功德否？」一切不顧，直信是佛。
J20nB097_p0492b16║龍女曰：「我獻寶珠，世尊納受，是事疾否？」舍利弗言：「甚
J20nB097_p0492b17║疾。」女言：「以汝神力觀我成佛復速於此。」亦未嘗疑我
J20nB097_p0492b18║是女身，莫非垢穢非法器否？龍馬畜生非人天道否？
J20nB097_p0492b19║年始八歲非耆宿否？直下信入，便同古佛。此二人者
J20nB097_p0492b20║真正勇猛，可為萬古標榜，豁人逡巡畏縮之念。故曰：
J20nB097_p0492b21║「學道須是鐵漢，著手心頭便判，直取無上菩提，一切
J20nB097_p0492b22║是非莫管。」又曰：「但知今日是，何慮昔年非。」學道者決
J20nB097_p0492b23║當取法乎此，切毋疑畏：我今未可，且待來生也。
J20nB097_p0492b24║偽勇猛
J20nB097_p0492b25║直見自心，更無外法，此心即佛，無纖介疑滯，諦信堅
J20nB097_p0492b26║牢，一往不退，如廣額、龍女，此真正勇猛也。其不見自
J20nB097_p0492b27║心者，亦效勇猛，乃矯情立異，或漫自許可、或一切不
J20nB097_p0492c01║受、或直行直撞、或曉夜劬勞、或高聲唱誦、或夜行山
J20nB097_p0492c02║頂，都將四大識神安排造作認為勇猛，此魔道也。昔
J20nB097_p0492c03║有友曉夜高聲念佛，時望翕然，值數員老宿印過，予
J20nB097_p0492c04║切疑之。後不數載，竟入魔道。由此觀之，可不寒心？《法
J20nB097_p0492c05║句經》曰：「若起精進心，是妄非精進。但能心不起，精進
J20nB097_p0492c06║無有涯。」黃檗和尚曰：「道人當如癡如愚，方有相應分。」
J20nB097_p0492c07║顏子簞瓢陋巷，怡然樂道，不違如愚，孔子稱其好學。
J20nB097_p0492c08║真勇猛、真好學者，但在明心，不假外貌也。若外現許
J20nB097_p0492c09║多威儀而不務明自心者，決非真正種類，自然流入
J20nB097_p0492c10║魔道。彼魔道福業豈非從偽勇猛而得者耶？
J20nB097_p0492c11║魔因
J20nB097_p0492c12║心有所重即為魔因。何則？於空寂平等中有依倚執
J20nB097_p0492c13║著故也。《楞嚴經》中五十種魔皆起於自心，有愛樂趣
J20nB097_p0492c14║向以成，故曰：「心愛圓明、心求善巧、心愛神通、心愛長
J20nB097_p0492c15║壽，種種生著，則許多功行悉成魔事。」若徹見自心本
J20nB097_p0492c16║來空寂、本來平等，則取舍俱喪、情執皆亡，魔法、魔因
J20nB097_p0492c17║從何而有？縱日與天魔外道嬉戲，何礙於平等空寂？
J20nB097_p0492c18║所謂如風吹光、如刀斷水，魔王欲覓如來起處不得
J20nB097_p0492c19║有以也。魔、佛之分，本無其種。若見自心則無處不佛，
J20nB097_p0492c20║而魔即是佛昧卻自心，則無物非魔，而佛即為魔。故
J20nB097_p0492c21║曰：「能向異類中行始得。」又曰：「但能入佛，不能入魔。」學
J20nB097_p0492c22║道者，欲除魔事，先悟自心。自心不悟，則八識田中必
J20nB097_p0492c23║有依倚趣向之病，急當照之。如世俗中有所偏重即
J20nB097_p0492c24║名為累，或好名、好利，或好勇、好色……，如是乃至種種好
J20nB097_p0492c25║樂，終身各為所累，於事為上，縱收拾得十分周匝，到
J20nB097_p0492c26║底敗壞，必歸於此。彼不求悟心而好佛者，乃為佛所
J20nB097_p0492c27║累矣。老龐曰：「縱生極樂國，原在鐵圍城。」可不深省焉？
J20nB097_p0493a01║見病
J20nB097_p0493a02║巍巍古佛，蕩蕩毘盧，絕終始而亙古今，無方所而遍
J20nB097_p0493a03║空界，人人具足，個個圓成，但為不知，而隔於見耳。昧
J20nB097_p0493a04║之者固弗是道，知之者不直下了達，乃立種種見識
J20nB097_p0493a05║以求之，何異於方木逗圓孔、一毫置太虛？故三祖曰：
J20nB097_p0493a06║「不用求真，唯須息見。」棗柏曰：「凡聖一真，唯存見隔，見
J20nB097_p0493a07║在即凡，情亡即佛。」又判《法華經》中龍女成佛云：「權學
J20nB097_p0493a08║三根，自將見隔迷自實法，反稱為他，不知躬己。本自
J20nB097_p0493a09║如斯，全處宅中，猶懷滯見，云何界外懸指僧祗？此見
J20nB097_p0493a10║不離，定乖永劫，回心見謝，方始舊居。」何如今時滅諸
J20nB097_p0493a11║見業、徒煩多劫苦困，方與佛同？三乘權學之徒自生
J20nB097_p0493a12║見障，以成束縛隔絕，若肯直下滅此見業，則與龍女
J20nB097_p0493a13║剎那成佛無異。故曰：「回心見謝，方始舊居。」亦如窮子
J20nB097_p0493a14║初到父舍，即時認父，則一朝富貴弗差毫末，何必二
J20nB097_p0493a15║十年中運糞方始承認？是亦下劣之想、貴賤之見為
J20nB097_p0493a16║隔也，故謂之見刺。舍利弗自歎曰：「同共一法中，而不
J20nB097_p0493a17║得斯事。」又曰：「常在於其中，經行及坐臥。」學道者不知
J20nB097_p0493a18║此，乃起種種別見、凡聖淨穢佛法之見、人我有無見、
J20nB097_p0493a19║是非始終見、差別下劣見、殊勝喧靜見，帶此見下而
J20nB097_p0493a20║以求悟道，縱千佛出頭亦未解脫在。
J20nB097_p0493a21║便是介歇
J20nB097_p0493a22║莫晴虹嘗謂：「吾於四字終身受用不盡。」四字者何？乃
J20nB097_p0493a23║曰：「便是介歇」。「便是介歇」者，秀州鄉語，所謂只得如斯
J20nB097_p0493a24║也。於日用中遇逆順境界，無迴避處則順受，曰：「只得
J20nB097_p0493a25║如斯。」故蚤得世念灰冷，參究宗乘，探索淵微，留心本
J20nB097_p0493a26║分，晚年德望日隆，皆稱道者。羅近谿嘗見人有過，眾
J20nB097_p0493a27║所擯棄，公但曰：「怪他不得。」故見舉世皆是聖人，與唐
J20nB097_p0493b01║虞無異，陽明之道，於斯大顯。予謂二公皆用四字，簡
J20nB097_p0493b02║而捷、易而明，足可為後世師法。一則恕己、一則恕人。
J20nB097_p0493b03║恕己，則無入而不自得、無處不可從容，雖地獄三塗
J20nB097_p0493b04║亦若也；恕人，則無物不可容納、無人不是聖賢，雖調
J20nB097_p0493b05║達六群亦若也。故孔子曰：「有一言而可以終身行之
J20nB097_p0493b06║者，其恕乎。」初學由之，則心體廣大，度量寬宏，動止安
J20nB097_p0493b07║詳，氣質和順，智慧明利，習氣自銷，不易凡身，運運登
J20nB097_p0493b08║於佛地，何須勤苦分分證入真如？故曾子以忠恕證
J20nB097_p0493b09║道，真徹上徹下之言。
J20nB097_p0493b10║欲通文理
J20nB097_p0493b11║義理非語言不顯，語言非文字不傳。是文字即語言，
J20nB097_p0493b12║而語言即義理。得義理者則不見有語言、文字之相，
J20nB097_p0493b13║通語言文字者或未必達義理也。今之學佛法者皆
J20nB097_p0493b14║為文理不通，捨內典而讀書史，豈不愚甚？何不以讀
J20nB097_p0493b15║書史之功轉讀《楞嚴》、《宗鏡》耶？彼書史文理通日，吾之
J20nB097_p0493b16║內典文理有不通乎？縱未通透，亦乃僧家本分，八識
J20nB097_p0493b17║田中般若種子已藏蓄之，將來受用自然可坐而待
J20nB097_p0493b18║彼。為此者，蓋亦不達佛意、不善發心，無遠大之志，欲
J20nB097_p0493b19║速見小故耳。佛祖之意本欲令其達義理而出生死，
J20nB097_p0493b20║何以文字為？故發心者直欲探取無上菩提，見言外
J20nB097_p0493b21║之旨而讀之。縱遲鈍者，經萬遍後，管教釋迦、達磨、無
J20nB097_p0493b22║量聖賢如指掌握。若文理通透，烏足道哉？急急於登
J20nB097_p0493b23║高座，揮麈尾，作野干鳴者，一任將九經十七史從頭
J20nB097_p0493b24║去讀也。
J20nB097_p0493b25║
J20nB097_p0493b26║
J20nB097_p0493b27║天樂鳴空集卷中終
J20nB097_p0493c01║　秋岳居士曹溶助刻天樂鳴空集中卷，奉薦
J20nB097_p0493c02║顯考誥封文林郎河南道監察御史約齋府君，
J20nB097_p0493c03║　早生安養者。