J20nB097_p0494a01║天樂鳴空集卷下
J20nB097_p0494a02║山陰天鼓居士鮑宗肇述
J20nB097_p0494a03║靈峰蕅益沙門智　旭定
J20nB097_p0494a04║會稽石梁居士陶奭齡
J20nB097_p0494a05║秀水止菴居士王起隆　閱
J20nB097_p0494a06║悟後讀書
J20nB097_p0494a07║有僧某，齒尚少，氣吞諸方，遍歷叢席，後入廣閩，依憨
J20nB097_p0494a08║山會下數載。有龍居士從彼來，訊僧作何狀，曰：「渠已
J20nB097_p0494a09║悟徹，憨師印可，可出世為人矣。為外學未通、古今未
J20nB097_p0494a10║博，難以接賢士大夫，故特避靜處，潛心博學，數載之
J20nB097_p0494a11║後當出也。」予笑曰：「若作此解，敢保未徹在，正好買草
J20nB097_p0494a12║鞋行腳去。」居士愕然，曰：「何謂也？」予曰：「請以小譬之：欲
J20nB097_p0494a13║殺人者，只消精熟一件器械便可無敵於天下，豈得
J20nB097_p0494a14║般般學過？且如六祖、高峰未嘗識文字而為人天師
J20nB097_p0494a15║範，曾未聞其悟道之後復讀儒書也，當時帝皇臣宰
J20nB097_p0494a16║未嘗以學未博而短之也。大慧稱真淨之禪如一柄
J20nB097_p0494a17║利刀，於咽喉一刺即殺五祖之禪，手上著即手上殺、
J20nB097_p0494a18║足上著即足上殺，具如上手段方為大善知識，初不
J20nB097_p0494a19║聞其悟後而讀儒書、博今古也。黃檗接裴公、兜率降
J20nB097_p0494a20║無盡、東林出蘇子、鳥窠伏樂天，真率之於荊公、法雲
J20nB097_p0494a21║之於山谷，大慧門下士夫宰官盈百，此諸大老其文
J20nB097_p0494a22║學不知勝出於諸公否？諸公之信從悅服，不審服其
J20nB097_p0494a23║文字之博、學識之廣，抑耑為大法也？君歸，持此語謝
J20nB097_p0494a24║之，請細裁焉。」龍公乃唯唯而去。
J20nB097_p0494a25║儒釋文理各別執
J20nB097_p0494a26║儒釋文理，其間旨趣或深淺不同，而謂文理各別是
J20nB097_p0494a27║大不然，華梵方言難以辨認，前代尊宿重重翻譯，悉
J20nB097_p0494b01║已瞭然。佛者，覺也。佛不同而覺可知矣。阿彌陀云無
J20nB097_p0494b02║量壽、無量光，毘盧遮那此云種種光明遍照，彌勒云
J20nB097_p0494b03║慈氏，文殊云妙德，般若云智慧，例皆如是，何有不同？
J20nB097_p0494b04║若以跡拘，即中國一統，南北音聲亦別，所謂莊岳數
J20nB097_p0494b05║年悉曉達矣。是故，文字即音聲也，所指者即義理。義
J20nB097_p0494b06║理既得，則音聲文字縱無量差別，豈能惑哉？是故，不
J20nB097_p0494b07║務得義理，而執兩家文理各別，必讀儒教者，真魔道
J20nB097_p0494b08║也。
J20nB097_p0494b09║金剛般若
J20nB097_p0494b10║夫此經者，凡聖共有，全體具足，不屬五千餘言文字
J20nB097_p0494b11║章句也。體性堅凝，湛然常住，不可破壞，能壞一切，故
J20nB097_p0494b12║謂之曰「金剛」。唯寂唯默，性自神解，寂而常照，法界朗
J20nB097_p0494b13║然，故謂之「般若」。昧之者，曠劫昏迷，生死輪迴無有休
J20nB097_p0494b14║息，故謂之「此岸」。悟之者，豁如夢覺，萬法銷殞，本無生
J20nB097_p0494b15║死，本自涅槃，故謂之「彼岸」。生不為有、滅不為亡，凡聖
J20nB097_p0494b16║之本亙古如常，故謂之「經」。若達此經，則十方三世佛
J20nB097_p0494b17║及眾生想非想、情非情，乃至一切所有悉皆空寂，故
J20nB097_p0494b18║曰：「十二類生，我皆令入無餘涅槃而滅度之。」一切滅
J20nB097_p0494b19║盡，彼我皆無，故曰：「無我相、人相、眾生相、壽者相。」本來
J20nB097_p0494b20║無有，非今始無；本來寂滅，非今始滅。故曰：「實無眾生
J20nB097_p0494b21║得滅度者。」若能達此，則攀緣頓息，妄念何從？故曰：「善
J20nB097_p0494b22║護念。」念念相承，心心相印，故曰：「善付囑。」經行坐臥，全
J20nB097_p0494b23║體住中，故曰：「應如是住。」心體平等，不須捺伏，故曰：「如
J20nB097_p0494b24║是降伏。」其心根塵銷落，纖介無蹤，故曰：「應無所住。」行
J20nB097_p0494b25║於布施，平等真空，本自無相，眾生情計妄見有相，故
J20nB097_p0494b26║曰：「凡所有相皆是虛妄。」然此諸相原是自心，則諸相
J20nB097_p0494b27║頓空，心光頓顯，故曰：「若見諸相非相，即見如來。」自心
J20nB097_p0494c01║真如，不動不變，無去無來，故名「如來」。即相非相，相即
J20nB097_p0494c02║如來。若無宿種，聞必不信，故曰：「如來滅後，後五百歲，
J20nB097_p0494c03║有持戒修福者於此章句能生實信，不於一、二、三、四、
J20nB097_p0494c04║五佛而種善根，已於無量百千萬億諸佛而種諸善
J20nB097_p0494c05║根。」十法界中悉由心造，一切萬法悉從心變，心無形
J20nB097_p0494c06║相而熾然建立，絕言絕慮而言說縱然，舒之則萬別
J20nB097_p0494c07║千差，卷之則一真無性，故曰：「一切賢聖皆以無為法
J20nB097_p0494c08║而有差別。」佛及眾生以心為體，無上菩提皆從心出，
J20nB097_p0494c09║離心何有？心即此經，故曰：「一切諸佛及法皆從此經
J20nB097_p0494c10║出。」四聖六凡，體本空寂，無性隨緣，實無所得，若有所
J20nB097_p0494c11║得，不隨緣起。是故，隨緣起處悉無體性、悉無所得，故
J20nB097_p0494c12║曰：「須陀洹以至如來在然燈佛所，於法實無所得。」色
J20nB097_p0494c13║相本無，根塵非有，眾生日用全體皆空。不達真空，妄
J20nB097_p0494c14║見色相，心即有住；若達真空，則常住真心，朗然獨耀。
J20nB097_p0494c15║法爾無住，非有色、香、味、觸而勿令住著，根塵銷落則
J20nB097_p0494c16║心體湛然，故曰：「不應住色生心，不應住聲、香、味、觸、法
J20nB097_p0494c17║生心，應無所住而生其心。」即心是佛、即心是法，一體
J20nB097_p0494c18║三寶，常現在前，故曰：「若是經典所在之處即為有佛。」
J20nB097_p0494c19║若尊重弟子因指見月顧名思義，持而勿失，故曰：「以
J20nB097_p0494c20║是名字，汝當奉持。」五陰本空，四大非有，即為歌利王
J20nB097_p0494c21║割截身體，節節支解，若不達空，毫釐計有，即起嗔恨；
J20nB097_p0494c22║若達真空，本無人、我，即為忍辱仙人。此心體非實、非
J20nB097_p0494c23║虛，欲言其有，無相無名；欲言其無，萬事萬形。故曰：「如
J20nB097_p0494c24║來所得。」法無實、無虛，而凡夫無始昏迷計執，不能開
J20nB097_p0494c25║悟，故曰：「如人入闇則無所見。」一念心開，如千日並照。
J20nB097_p0494c26║根本常光如日光明，顯現萬象，種種照了，故曰：「如人
J20nB097_p0494c27║有目，日光明照見種種色。」直談心體，了無迂曲，不歷
J20nB097_p0495a01║階梯，不俟修證，故曰：「如來為發大乘者說、為發最上
J20nB097_p0495a02║乘者說。」若樂小法，妄執人我，高推聖位，自鄙下凡，雖
J20nB097_p0495a03║讀此經不能信受，故曰：「若樂小法，則於此經不能聽
J20nB097_p0495a04║受讀誦、為人解說。」迷失此心，妄執人我，無始以來不
J20nB097_p0495a05║能解脫，是為先世罪業，應墮惡道。受持讀誦此經之
J20nB097_p0495a06║時，則人我俱亡，一體平等，故曰：「先世罪業則為消滅。」
J20nB097_p0495a07║三際無蹤、十方無跡，見有去來、執有三際，即是虛妄。
J20nB097_p0495a08║馬鳴曰：「十方諦求，了不可得，豈有去來三際之相？」故
J20nB097_p0495a09║曰：「過去、現在、未來心俱不可得。」過去已去，了不可得；
J20nB097_p0495a10║未來不來，了不可得；現在不住，亦不可得，則無住真
J20nB097_p0495a11║心湛然常住。二祖覓不安之心了不可得，達磨即與
J20nB097_p0495a12║授記，故實無所得；燃燈即與授記亦為是也。真佛無
J20nB097_p0495a13║形、真法無說，無說之說說遍大千、無形之形形充法
J20nB097_p0495a14║界，迷此無形而見有佛、昧此無說而見有法，是為虛
J20nB097_p0495a15║妄，顛倒情執，故曰：「若人言如來有所說法即為謗佛，
J20nB097_p0495a16║不能解我所說。」故平等真法界無佛、無眾生，自心法
J20nB097_p0495a17║界如大圓鏡，一切差別鏡中影像，迷之者執影是實，
J20nB097_p0495a18║遺失圓鏡，殊不知影像原空，坦然平等，故曰：「是法平
J20nB097_p0495a19║等，無有高下。」不見無相妙心本具如來，乃欲以色見
J20nB097_p0495a20║聲求，顛倒已甚，故曰：「若以色見我、以音聲求我，是人
J20nB097_p0495a21║行邪道，不能見如來。」即相無相，無相即相。即相無相，
J20nB097_p0495a22║不應以相觀佛；無相即相，不應離相觀佛。非有、非無，
J20nB097_p0495a23║非常、非斷，故曰：「發菩提心者，於法不說斷滅相。」心體
J20nB097_p0495a24║廣大，量過太虛，莫測邊際。若見此心，無量福德稱性
J20nB097_p0495a25║滿足，非有為造作之福可比，故一日三時分以恒河
J20nB097_p0495a26║沙等身命布施，乃至窮劫如是，不及有人聞此經典
J20nB097_p0495a27║信心不逆，其福勝彼。既云無我，孰為受持讀誦之人？
J20nB097_p0495b01║既無人相，復向誰人演說？人我俱亡，何處覓福以勝
J20nB097_p0495b02║於彼？無我之我，遍滿十方而無不是我，達此真我即
J20nB097_p0495b03║名受持讀誦。幻化之人本無形相，而即我之人未達
J20nB097_p0495b04║此旨，不妨為其演說，雖現人我，猶如鏡中影像，鏡光
J20nB097_p0495b05║未嘗變動，故曰：「為人演說，不取於相，如如不動。」嗟乎！
J20nB097_p0495b06║是經既名「金剛」，則一切無不堅固矣，何必復觀有為
J20nB097_p0495b07║之法如夢幻泡影等耶？南嶽大師曰：「因果無明，互迭
J20nB097_p0495b08║相生，無始流轉，號曰眾生。後遇善友為說諸法，但一
J20nB097_p0495b09║心作唯虛無實，此解成時，爾時意識轉名無塵智，以
J20nB097_p0495b10║知無實塵故，爾時妄想及妄境滅也。無塵智熟，意識
J20nB097_p0495b11║不復生迷，一切所有悉皆破壞，皮膚脫落盡，唯有真
J20nB097_p0495b12║實在，即為金剛無礙智也。」由是觀之，如來金剛般若
J20nB097_p0495b13║之經豈與南嶽大師金剛無礙之智有二哉？故欲達
J20nB097_p0495b14║如來金剛般若，必從日用諦觀一切萬法，有即非有，
J20nB097_p0495b15║如夢不實、如幻不真、如泡本虛、如影無體、如露不久、
J20nB097_p0495b16║如電剎那，悉皆妄誑、悉無實體，皆從自心循業發現
J20nB097_p0495b17║者也。能作是觀，則即此一切有為之法無體、無性，皆
J20nB097_p0495b18║是金剛般若波羅蜜經也。玄沙曰：「髑髏即金剛體。」長
J20nB097_p0495b19║沙曰：「欲識金剛體，但看髑髏前。」雪峰曰：「不識金剛體，
J20nB097_p0495b20║卻喚作緣生。」是故，無論有為、無為，一切萬法本是金
J20nB097_p0495b21║剛堅固之體，縱南嶽大師金剛無礙之智，亦從信解
J20nB097_p0495b22║諸法但一心作唯虛無實，方成金剛無礙智也。是知
J20nB097_p0495b23║前佛、後佛皆同一轍。若不爾者，欲解五千餘言文字
J20nB097_p0495b24║章句，前文又如何、後段又如何，則走入經文，渾身纏
J20nB097_p0495b25║遶，將金剛般若為陳爛葛藤，粘滯不暇，而何暇出生
J20nB097_p0495b26║死？《華嚴經》曰：「如人食金剛少許，皮肉骨血悉皆爛壞，
J20nB097_p0495b27║金剛穿出方已。」何以故？金剛不與血肉共處故。若人
J20nB097_p0495c01║有智，聞法界妙心，一念信入，無明煩惱悉皆壞盡，此
J20nB097_p0495c02║金剛種子透出方已。何以故？此法不與無明共處故。
J20nB097_p0495c03║吾人聞此常住真心本具金剛種子，諸相本無悉是
J20nB097_p0495c04║心造，如是種子一經於耳，一念信入，設未修習，有此
J20nB097_p0495c05║種子留入識田，將來透出，無明煩惱必致壞盡，直至
J20nB097_p0495c06║金剛般若迥然露現然後已也。雖然，此特約根鈍者
J20nB097_p0495c07║耳。若利根宿種，則應念透出，直下瞥然，將十方三世
J20nB097_p0495c08║佛及眾生一吸而盡，果見十二類生悉入無餘涅槃
J20nB097_p0495c09║而滅度之矣。春門徐居士每述王季常、高明水二公
J20nB097_p0495c10║所論此經大意詢予，顧予未暇遍參，亦未知諸家疏
J20nB097_p0495c11║論若何，輒以己意信筆若此，無分章列句、起前接後
J20nB097_p0495c12║之法，願老居士以大心眼視之則爾。我與佛、此經與
J20nB097_p0495c13║我言，混同一體，了無差別，念念金剛、塵塵般若，方為
J20nB097_p0495c14║受持讀誦此經，切勿為五千餘言文字所轉也。
J20nB097_p0495c15║希望彌勒下生時解脫執
J20nB097_p0495c16║一種人聞彌勒下生時三會說法，初會度裝佛者，二
J20nB097_p0495c17║會度達法并造經者，三會度飯僧者，以此為實，則許
J20nB097_p0495c18║多時劫落得且放縱，待彌勒出來自然得度，反笑研
J20nB097_p0495c19║窮勤苦之士，是蓋不知方便而執權為實也。時劫本
J20nB097_p0495c20║空，真佛常現，何必待下生？古云：「念念釋迦出世，步步
J20nB097_p0495c21║彌勒下生。」不知此等作何解會？《起信論》云：「欲得早成
J20nB097_p0495c22║者，即與早成；欲遲成者，即與遲成。」無性體中悉從緣
J20nB097_p0495c23║起，本無遲速而隨意成就。且十方諸佛現在說法不
J20nB097_p0495c24║可窮盡，佛佛可從度脫，豈印定為彌勒所度哉？亦豈
J20nB097_p0495c25║諸佛分界，吾輩乃在彌勒界內哉？況彌勒現在兜率
J20nB097_p0495c26║說法，何不直往相見，而待其下生？作是見者，不智之
J20nB097_p0495c27║甚，本欲放縱六情而欺己欺人，實可哀也。
J20nB097_p0496a01║分身佛多執
J20nB097_p0496a02║法身無形，應緣普現，如月落萬川，分而不分，一即一
J20nB097_p0496a03║切、一切即一，法爾如是也。眾生迷昧，執四大為身，是
J20nB097_p0496a04║以隱而不現、麤而不妙。若空我執，以悲願熏之，則遍
J20nB097_p0496a05║界現身，隨緣赴感，不期然而然矣。在眾生分中雖麤
J20nB097_p0496a06║而隱，然未嘗不具，若肯返照，莫執前塵，則應時顯現，
J20nB097_p0496a07║即麤而妙矣。永明曰：「高低嶽瀆，共轉根本法輪。大小
J20nB097_p0496a08║鱗毛，普現色身三昧。」故曰：「撲落非他物，縱橫不是塵，
J20nB097_p0496a09║山河及大地，全露法王身。」則根根塵塵悉是法身普
J20nB097_p0496a10║現，未嘗有毫髮隱覆。《法華經》中分身諸佛亦非分析
J20nB097_p0496a11║法身為多，亦非前後差別也。交集同時，而多寶古佛
J20nB097_p0496a12║開塔相見者，此表亙古已來寂滅法身即為多寶古
J20nB097_p0496a13║佛，釋迦乃現在五陰之軀分身者，即萬法森然，根塵
J20nB097_p0496a14║馳逐也。世尊設象以令眾生自悟，一念回光則分身
J20nB097_p0496a15║交集，古佛出現，不離現在五陰之軀，欲令後人會法
J20nB097_p0496a16║歸心，見月亡指，以受實益耳。今有以文害意者乃曰：
J20nB097_p0496a17║「眾生未成佛時則受一報身，必有一佛，有一靈性，直
J20nB097_p0496a18║待最後成佛時則從前無量分身齊成佛矣，故法華
J20nB097_p0496a19║會上釋迦分身多多無盡也。」若是，則我成佛在釋迦
J20nB097_p0496a20║后，其分身更多萬倍；最初成佛者，分身必少；流浪三
J20nB097_p0496a21║塗者，他時成佛之分身更莫可算矣。想要分身佛多
J20nB097_p0496a22║者，落得遲遲，有是理否？蓋法身無性，隨緣受熏，諸佛
J20nB097_p0496a23║菩薩悲願純熟，則分身應現；地獄三塗惡業純熟，亦
J20nB097_p0496a24║能分身受報。雖善、惡兩途熏極而現，總不離無性一
J20nB097_p0496a25║法身耳。在人道中有別業純熟者亦能分身，或有身
J20nB097_p0496a26║臥在床而已受他報者、或有未命終而現別報者，總
J20nB097_p0496a27║是法身受差別之熏以致如是，斷非法身分有二也，
J20nB097_p0496b01║故曰：「一月普現一切水，一切水月一月攝。」非月之有
J20nB097_p0496b02║分也。
J20nB097_p0496b03║一念變化
J20nB097_p0496b04║秀州北門有李畫師，見水蛭於烈日中反覆曝之，其
J20nB097_p0496b05║腹裂開，見蜻蜓游颺而去。其人戲將一蛭反覆擾之，
J20nB097_p0496b06║頃之腹開，即出蜈蚣一條，蓋其一念嗔毒即化是類
J20nB097_p0496b07║矣。足徵藏識無體，從緣現相；業無定性，剎那變易。夫
J20nB097_p0496b08║水蛭之與蜻蜓異也，水蛭重濁遲鈍，忽已游颺太虛，
J20nB097_p0496b09║輕清自在，則其業力純熟，不期而然也。蜈蚣之化，一
J20nB097_p0496b10║期之形，視蜻蜓毫釐千里矣。六道升沉亦猶是耳，善
J20nB097_p0496b11║業純熟，忽然飛升；惡業純熟，忽爾墜下。世謂善惡無
J20nB097_p0496b12║應驗，乃前業未謝、今業未熟耳。前業將謝、今業已純，
J20nB097_p0496b13║則忽然變作，莫為而為、莫致而致矣。觀一念嗔心即
J20nB097_p0496b14║化毒物，乃知臨終報謝之頃尤所當謹，或聞佛名、或
J20nB097_p0496b15║聞經名、或遇知識開導即得善趣，正為是也。
J20nB097_p0496b16║習氣
J20nB097_p0496b17║平等光明，生佛無異，為習氣差殊，致粗妙不等，而不
J20nB097_p0496b18║能透脫耳。休論凡夫，縱證聖果者亦未斷盡，如舍利
J20nB097_p0496b19║弗有嗔習、難陀有貪習、畢陵有慢習，多生習染豈同
J20nB097_p0496b20║兒戲？然則，當如何哉？古人謂：「念念頻以佛知見治之。」
J20nB097_p0496b21║何謂佛知見？明達心外無法、法外無心，心體光明，湛
J20nB097_p0496b22║然常露，更以大悲大願薰之，此則佛菩薩之習也。佛
J20nB097_p0496b23║菩薩習氣漸熟，則無始惡習氣自然銷落矣。
J20nB097_p0496b24║效驗
J20nB097_p0496b25║學道者效驗不在禪定、神通、天眼、宿命……等，但在除惡
J20nB097_p0496b26║習、廣心量，令本地風光巍巍蕩蕩，上契十方諸佛、下
J20nB097_p0496b27║合六道群生，㳷然混合，一體銷鎔。唯同道者默默相
J20nB097_p0496c01║符，三乘權漸了不能測，此真效驗耳。舍此別有，均非
J20nB097_p0496c02║真正，是故心地透脫，赫奕光明，則各項習氣自然脫
J20nB097_p0496c03║落。吾輩尋常自然體察，如僧有僧習、俗有俗習、王侯
J20nB097_p0496c04║有尊貴習、宰官有傲慢習、秀才有頭巾習、小人有卑
J20nB097_p0496c05║諂習、市井有欺詐習，乃至禪有禪習、講有講習，千差
J20nB097_p0496c06║萬別。習得精熟，日用之中不覺不知，默默發現，常在
J20nB097_p0496c07║目前，成一窠臼，不能透出，總有聰明伶俐、廣學多能
J20nB097_p0496c08║者亦復不知，不能自照，可哀也哉。惟速求心地光明
J20nB097_p0496c09║則自然銷落，其神通、天眼……等一切殊勝不求自至矣。
J20nB097_p0496c10║金剛種子
J20nB097_p0496c11║《華嚴經》云：「譬如丈夫食少金剛，終竟不消，要穿其身
J20nB097_p0496c12║出。何以故？金剛不與雜穢而同止故。」於如來所種少
J20nB097_p0496c13║善根亦復如是，要穿一切有為諸行煩惱身過，到於
J20nB097_p0496c14║無為究竟智處。何以故？此少善根不與有為諸行煩
J20nB097_p0496c15║惱而共住故。又曰：「少作功力得無師自然智。」夫學道
J20nB097_p0496c16║者一聞是說即忻然，自謂少種善根獲大果報，即謂
J20nB097_p0496c17║聞名讀誦等少作功力便為金剛種子矣。是大不然。
J20nB097_p0496c18║審爾則無數在法中，何嘗見有穿過諸行煩惱得無
J20nB097_p0496c19║師自然智者？是皆錯解佛意也。夫眾生本具，無量劫
J20nB097_p0496c20║來不生、不滅，不動、不變者名為金剛種智。蓋為不知，
J20nB097_p0496c21║無師發覆，妄想攀緣，顛倒馳逐，歷劫已來未曾暫省，
J20nB097_p0496c22║為一切有為諸行煩惱覆裹。然金剛種智雖曰迷昧，
J20nB097_p0496c23║未曾變動，亙古常然。諸行煩惱雖曰淪流，本自空寂。
J20nB097_p0496c24║若藉佛光一念頓省，則金剛種智迥然透露，諸行煩
J20nB097_p0496c25║惱應時銷滅，此一念間是為金剛種子，是為於如來
J20nB097_p0496c26║所種少善根，是為少作功力得無師自然智。蓋為本
J20nB097_p0496c27║自天然，非關造作，故名自然智；不可授受，唯自己知，
J20nB097_p0497a01║故名無師智。此一念間，無量劫來所有無明煩惱、根
J20nB097_p0497a02║塵業識、黑白果報……等一切無量無邊悉皆斷盡，更無
J20nB097_p0497a03║餘遺，此真金剛種子。共無明等若不悉底斷盡，則金
J20nB097_p0497a04║剛種子亦不透露。故金剛種子透露之頃即無明等
J20nB097_p0497a05║斷盡時也，亦如夜夢千般，覺即隨滅。佛者，覺也。既覺
J20nB097_p0497a06║之後，雖不保護復生迷昧，然其所起無明煩惱等相
J20nB097_p0497a07║如輕煙薄霧，南嶽大師所謂轉復輕妙，不同前也。何
J20nB097_p0497a08║以故？其無始無明煩惱已曾徹底斷盡，故雖暫起而
J20nB097_p0497a09║無力也；金剛種智已曾顯現，故雖暫昧而易覺也。又，
J20nB097_p0497a10║此種智性明利故、堅剛故、能破除無明故，是故無明
J20nB097_p0497a11║煩惱不得不消也。又，此無明本來無故、無根本故，是
J20nB097_p0497a12║故不得不消也，故曰：「食少金剛，終竟不消，直至穿出，
J20nB097_p0497a13║不與一切共止住也。」世人多疑，曠劫以來無明煩惱
J20nB097_p0497a14║豈容頓斷？金剛種智豈可頓明？復生退縮者，不知無
J20nB097_p0497a15║明本無故、種智本具故，本無故易斷、本具故易明。如
J20nB097_p0497a16║千年暗室一燈即破，此暗不云：「我住已久，不肯頓去
J20nB097_p0497a17║也。」無明亦爾。此燈不云：「我今初來未能頓明也。」種智
J20nB097_p0497a18║亦然。學道者務令本具光明豁露，則曠劫無明頓斷。
J20nB097_p0497a19║若依稀彷彿不曾親見，外法不破而欲藉聞名誦讀
J20nB097_p0497a20║識心領略者，此即無明具在，原是有為諸行，而妄謂
J20nB097_p0497a21║金剛種子者，迷中倍人也。
J20nB097_p0497a22║歸無所得
J20nB097_p0497a23║《楞嚴經》末從三賢十聖等妙二覺入於如來妙莊嚴
J20nB097_p0497a24║海，圓滿菩提，歸無所得。予謂直至成佛因圓果滿，將
J20nB097_p0497a25║謂大有所得，而乃歸無所得乎？則知從前所證地位，
J20nB097_p0497a26║進一位時但空一分，而非得一分也。分分空時分分
J20nB097_p0497a27║圓滿，可見眾生本自圓滿，但為有所得心反成虧欠。
J20nB097_p0497b01║不知者，欲向無所得中安排造作，望成一尊佛，故致
J20nB097_p0497b02║差別，以落魔道。然此無性海中、無得法內，舉意隨緣，
J20nB097_p0497b03║隨其所作各成一類，故曰：「各各自謂成無上道，不知
J20nB097_p0497b04║纔有所得便是生死。」故曰：「實無所得，然燈佛即與受
J20nB097_p0497b05║記也。」若要得時反不得，若要成時反不成。今學道者
J20nB097_p0497b06║未得相應，正為自家心意識中必要得一個菩提、成
J20nB097_p0497b07║一尊新佛，或希望功德、福報、神通、定慧等，有此影子
J20nB097_p0497b08║蘊積胸中，故永不相應也。
J20nB097_p0497b09║生死
J20nB097_p0497b10║自心緣起，幻化無窮。知之者，以為神通寶藏；昧之者，
J20nB097_p0497b11║以為生死輪迴。傅大士曰：「一境雖無異，三人乃見差，
J20nB097_p0497b12║了茲名不實，長御白牛車。」譬如真金，隨緣造成釵釧，
J20nB097_p0497b13║愚者迷失金體，謂是釵釧生矣；忽銷鎔為簪珥，又謂
J20nB097_p0497b14║釵釧已死，簪珥生矣。隨虛妄相轉見有生死，而不知
J20nB097_p0497b15║金體毫無變動。故曰：「是諸法空相，不生、滅，不垢、淨，不
J20nB097_p0497b16║增、減也。」諸有智者可曉，即生死法上全是無生之法，
J20nB097_p0497b17║常住真體。故六祖曰：「常即無常，無常即常，更無二法
J20nB097_p0497b18║也。」古佛偈曰：「如人掘路土，私自造為像，愚人謂像生，
J20nB097_p0497b19║智者知路土。後時官欲行，還將像填路，像本無生滅，
J20nB097_p0497b20║路亦非新故。」前佛、後佛同指眾生分中、生死法內全
J20nB097_p0497b21║是無生之法，何不悟而甘受生死？更欲舍生死，別求
J20nB097_p0497b22║無生，轉益迷倒矣。
J20nB097_p0497b23║大舜浚井法
J20nB097_p0497b24║火宅中，觸目逢緣無非障道法，具大知見、有大力量，
J20nB097_p0497b25║方能翻越，所謂猛火生蓮，若稍遲疑即為所焚矣。吾
J20nB097_p0497b26║嘗以大舜浚井為比，瞽叟必欲殺舜于井，勢所難逃，
J20nB097_p0497b27║方浚井時，傍鑿一竅，一旦掩之，不知已從別道出矣。
J20nB097_p0497c01║吾輩于五欲樊籠、愛憎羈鎖中勢難逃避，亦當傍鑿
J20nB097_p0497c02║一竅，一旦掩之，庶不為陷耳。宣政間，有老人平時未
J20nB097_p0497c03║見修行，忽一日宴會親友，於座間從容告別，諸子駭
J20nB097_p0497c04║愕，哭拜求遺訓，但曰：「爾輩可五鼓起來幹辦自己事。」
J20nB097_p0497c05║諸子曰：「吾等家業頗豐，且五鼓起來幹辦何事？」曰：「一
J20nB097_p0497c06║切皆非自己事在，死時將得去者方為自己事，如我
J20nB097_p0497c07║今日是也，我從五六年來每五鼓起辦之，人所未知。」
J20nB097_p0497c08║故覺範老人曰：「此事如絮裘百衲，置之閑處，天寒歲
J20nB097_p0497c09║晚有時而用也。」火宅中人既來南閻浮提出世一番，
J20nB097_p0497c10║休教折本去，頻自省察一日中種幾何福、虧幾何本，
J20nB097_p0497c11║願世人頻須種福，辦自己事，致死時可將去。如大舜
J20nB097_p0497c12║浚井，著著有出身之路；不則一旦受掩，不知將何望
J20nB097_p0497c13║也。
J20nB097_p0497c14║返照回光
J20nB097_p0497c15║山河大地本常寂光，無始來執為外境，習之熟矣。佛
J20nB097_p0497c16║菩薩設以方便，教令回光返照，非有光之可回、照之
J20nB097_p0497c17║可返，但了知一切萬法悉我常光，則外相頓空而常
J20nB097_p0497c18║光頓顯，故曰返照回光耳。世人不知，例皆要默坐定
J20nB097_p0497c19║心，返照四大身中有常光，或望肉團心上豁然透出
J20nB097_p0497c20║光明，是以癡寂返照竟成魔事者眾矣。
J20nB097_p0497c21║透脫
J20nB097_p0497c22║無始不能透脫，蓋為法身隱於萬像之中，然非實有
J20nB097_p0497c23║法身在萬像外為其所隱，亦非實有萬像在法身外
J20nB097_p0497c24║而為能隱蓋，萬像即法身、法身即萬像。眾生迷昧，妄
J20nB097_p0497c25║見萬像，故法身隱而假名萬像。當萬像正顯現時，即
J20nB097_p0497c26║是法身熾然顯現時也。《法界觀》曰：「事既攬理則事虛
J20nB097_p0497c27║理實，全事中之理挺然露現。」亦如求真金於瓶盤釵
J20nB097_p0498a01║釧之中，左提右挈終不可得，而不知渾身是金也。求
J20nB097_p0498a02║法身於萬象者亦爾，若見萬象渾是法身，則應念透
J20nB097_p0498a03║出，萬象即隱、法身即顯，方知萬象本無、法身本有，萬
J20nB097_p0498a04║象本隱、法身本顯，生死結業悉成夢事，此所謂透脫
J20nB097_p0498a05║矣。故長慶忽然大悟，作偈曰：「萬象之中獨現身，唯人
J20nB097_p0498a06║自肯乃方親，昔時謬向途中覓，今日看來火裏冰。」
J20nB097_p0498a07║融通
J20nB097_p0498a08║纔有絲毫，便成隔礙，乃為心境所縛、聲色所膠，如衣
J20nB097_p0498a09║敝絮行荊棘林，裹牛皮於烈日下，展轉不能自在，終
J20nB097_p0498a10║日能所、終日對待，縱有細密功夫而不能融化。奈何？
J20nB097_p0498a11║永明大師曰：「物我遇智火之燄，融唯心之爐。」妙哉斯
J20nB097_p0498a12║旨，以盡法界、虛空界為一唯心之大爐，上至諸佛、下
J20nB097_p0498a13║及群生，并一切差別窒礙之物悉于中烹鍊，徹底銷
J20nB097_p0498a14║融，攪為一味，了無乖異，則取舍喪情識亡，變化縱橫
J20nB097_p0498a15║無不自在通達。故曰：「融則通矣。」不然，雖有施為，秪增
J20nB097_p0498a16║結業，欲求融通，得乎？
J20nB097_p0498a17║說法
J20nB097_p0498a18║經云「報化非真佛，亦非說法」者，報化既非真佛，則真
J20nB097_p0498a19║佛乃在法身，故曰：「真佛無形，真法無聲。」無形之形，形
J20nB097_p0498a20║充法界；無聲之聲，聲遍剎塵。既遍界是法身佛，則遍
J20nB097_p0498a21║界是真法矣。《華嚴經》曰：「塵說、剎說、熾然說、無間歇說。」
J20nB097_p0498a22║忠國師曰：「墻壁瓦礫皆能放光說法。」洞山聞無情說
J20nB097_p0498a23║法之語遂大悟，曰：「也大奇，也大奇，無情說法不思議，
J20nB097_p0498a24║若將耳聽終難會，眼處聞時便得知。」故遍界遍空，總
J20nB097_p0498a25║是遮那妙體，根塵幻化，盡宜般若玄音。有智者直下
J20nB097_p0498a26║信入，即見真佛、聞真法；不知者乃將眼見耳聞即落
J20nB097_p0498a27║法塵，墮在陰界，縱有所得，非真法矣。世尊謂阿難曰：
J20nB097_p0498b01║「汝以緣心聽法，此法亦緣。」古人亦曰：「汝等諸人纔見
J20nB097_p0498b02║我動兩片皮便來拱聽，終日鴉鳴鵲噪卻不理會。」有
J20nB097_p0498b03║勸政黃牛出世說法者，答曰：「煩萬象為我說法。」達此
J20nB097_p0498b04║則法身真佛不生不滅而亙古常存，般若玄音非寂
J20nB097_p0498b05║非喧而熾然常說；若必藉耳聽舌談，是生滅之本，虛
J20nB097_p0498b06║妄之法也。
J20nB097_p0498b07║執默然無說
J20nB097_p0498b08║人果得道，則終日說而無所說，無所說而熾然說，故
J20nB097_p0498b09║曰：「說時默，默時說，大施門開無壅塞。」法爾如是也。今
J20nB097_p0498b10║有執默然無說為維摩入不二法門者，病彼言說是
J20nB097_p0498b11║大不然，竟不達維摩不說法音雷吼，至今大地普聞，
J20nB097_p0498b12║而乃謗為默耶？經曰：「雖復不依言語道，亦復不著無
J20nB097_p0498b13║言說。」雲巖曰：「雖非有為，不是無語。」藥山曰：「第一不得
J20nB097_p0498b14║絕卻言語。」所有言語顯箇無語的，彼病言說者不見
J20nB097_p0498b15║真法，執作聲色縱橫，故欲避喧趨寂耳。
J20nB097_p0498b16║煩惱即菩提
J20nB097_p0498b17║古德云：「菩提本有，不須用守：煩惱本無，不須用除。」何
J20nB097_p0498b18║以故？為煩惱即是菩提故。猶迷者謂東為西，不知所
J20nB097_p0498b19║迷之西即東也。則知迷處之西全無，但有執見，不須
J20nB097_p0498b20║除也；其東本有，但為不知，不須覓也。眾生無始無明
J20nB097_p0498b21║煩惱、一切根塵識界全本如來藏妙真如性，蓋為不
J20nB097_p0498b22║知，執作外法，以致生死輪轉。若頓了悟，則一切本無，
J20nB097_p0498b23║原是如來藏也。若未悟者，但見一切，不見如來藏；若
J20nB097_p0498b24║了悟者，但見如來藏，不見一切。猶如迷者，但見有西
J20nB097_p0498b25║而不見有東；悟者不但見本無西，併東亦無定也。一
J20nB097_p0498b26║切眾生乃欲捨煩惱而覓菩提，亦如迷者欲捨西而
J20nB097_p0498b27║另覓東，有是理乎？世尊談空蕩有，一切言教但破其
J20nB097_p0498c01║情，不破其理；但除其執，不除其法。故破無所破、除無
J20nB097_p0498c02║所除，本無實法也。破迷人謂東為西之執，而本無西
J20nB097_p0498c03║可破、無東可與也。有聞一切皆空等法，將謂實有外
J20nB097_p0498c04║法可空，遂硬撥置，或閉眉合眼、或不起一念等，不知
J20nB097_p0498c05║本無外法而欲除、本無菩提而欲覓，亦如迷者本無
J20nB097_p0498c06║有西而欲舍之、本無有東而欲覓之，是謂迷中倍人，
J20nB097_p0498c07║如來說為可憐憫者。故纔見有法即無明矣，謂東為
J20nB097_p0498c08║西矣；更欲除之，是以無明而除無明也，則無明愈多，
J20nB097_p0498c09║煩惱益厚，而反謂之修行，可乎？一切萬法本是自己
J20nB097_p0498c10║如來藏，現量性境彰現不知，故名無明，已是一重障
J20nB097_p0498c11║法，而又增欲除去之想，真自心取自心，非幻成幻法
J20nB097_p0498c12║矣。玄沙大師曰：「猶如畫師，自畫作虎、狼、刀、劍、地獄等
J20nB097_p0498c13║相，卻自生怕怖。」此不是別人與汝為過，一切眾生悉
J20nB097_p0498c14║從八識變起，山河大地自己變幻，而復自生憂喜。若
J20nB097_p0498c15║識得無纖塵露現，其識得處即為金剛眼睛，以其堅
J20nB097_p0498c16║利破盡一切萬法故也，又豈非不取無非幻？非幻尚
J20nB097_p0498c17║不生，幻法云何立？是名妙蓮華金剛王寶覺乎。學道
J20nB097_p0498c18║者當先具此金剛眼睛洞徹法界，乃知迷處全空，菩
J20nB097_p0498c19║提本有。若不務此而自立外法，乃千方百計破除逃
J20nB097_p0498c20║避、希望菩提，總是生盲之徒謂盆為日也。
J20nB097_p0498c21║辯真偽
J20nB097_p0498c22║天台云：「無明即是佛性，止也；煩惱即是菩提，觀也。」於
J20nB097_p0498c23║日用根塵中直下體認，不須向外尋覓，是為圓頓止
J20nB097_p0498c24║觀。若果薦得後，則無明轉為明，煩惱轉為菩提矣。今
J20nB097_p0498c25║有一種以詞害意者，乃以無明煩惱為菩提，愈令放
J20nB097_p0498c26║縱。嗟乎！夫佛性菩提既顯之後，豈得復起無明煩惱
J20nB097_p0498c27║哉？是為放縱六情，誤解佛意也。
J20nB097_p0499a01║諸經各稱第一
J20nB097_p0499a02║或謂諸部經中各自稱讚為第一，《華嚴》固為稱性之
J20nB097_p0499a03║談，無加矣。《法華》曰：「諸經中王，此謂第一。」《般若》曰：「一切
J20nB097_p0499a04║諸佛及法皆從此經出。」如是各各稱尊說妙，果何部
J20nB097_p0499a05║可當第一耶？予曰：「此部尊經亙古稱尊，三界第一，無
J20nB097_p0499a06║往不妙、無處不真，全體現前，爾自不知，故勞諸佛讚
J20nB097_p0499a07║揚、聖賢重說，猶尚不省，乃向紙墨文字尋討，不亦癡
J20nB097_p0499a08║乎？」昔有僧閱《維摩經》，雲居曰：「汝念的什麼經？」答曰：「《維
J20nB097_p0499a09║摩經》。」雲居曰：「我問你那念的是什麼經？」其僧從此悟
J20nB097_p0499a10║入。故見得自己真經者，一大藏俱為註解；若不知，則
J20nB097_p0499a11║反是，乃以真經為註解，而解於文字也，豈不顛倒乎？
J20nB097_p0499a12║藏公喻法
J20nB097_p0499a13║密藏開公，當代奇衲，興楞嚴、開藏板時，予猶及見，嘗
J20nB097_p0499a14║語人曰：「道人做事當似蜘蛛，打了一片大網，身卻在
J20nB097_p0499a15║外，進退自由。若像了蠶，便連身做在裏邊。」故此老不
J20nB097_p0499a16║拘縛此身，忽然遁去無跡，與亮座主何異？是透網不
J20nB097_p0499a17║為纏縛也。此喻不但世事，即參禪學道亦爾。一切無
J20nB097_p0499a18║智窮年鑽在禪道佛法裏邊，自纏自裹，永不能透。東
J20nB097_p0499a19║坡曰：「不識廬山真面目，只緣身在此山中。」
J20nB097_p0499a20║念佛法門
J20nB097_p0499a21║夫佛者，覺也，自心也。念者，想也，觀也。念佛即是觀心，
J20nB097_p0499a22║觀心即是念佛，非二法也。解脫長者曰：「我得觀佛三
J20nB097_p0499a23║昧，即念佛三昧也。」夫心何以觀佛？何以念？如上所言，
J20nB097_p0499a24║各各本具大圓鏡智，生佛同體，迷而不知，故須想念
J20nB097_p0499a25║觀察，體究明達，其光一顯，則十方三世一切諸佛悉
J20nB097_p0499a26║皆念盡，了無餘遺。何以故？同體故，平等故，無分別故，
J20nB097_p0499a27║一即一切故，一切即一故。以各各言之亦皆念盡，一
J20nB097_p0499b01║切即一故；以同體言之亦皆念盡，一即一切故。如是
J20nB097_p0499b02║念、如是觀，即成三昧，不離日用動靜、行住坐臥、見色
J20nB097_p0499b03║聞聲、罄欬彈指，悉皆念佛三昧也。故曰：「佛真法身猶
J20nB097_p0499b04║若虛空。」既如虛空，則無所不遍、無所不在、無有揀擇。
J20nB097_p0499b05║彼此欲覓空者，無處不是，乃至渾身都是。若不信者，
J20nB097_p0499b06║欲舍此空另覓彼空，豈為智者？
J20nB097_p0499b07║轉物
J20nB097_p0499b08║《楞嚴經》曰：「一切眾生從無始來迷己為物，失於本心，
J20nB097_p0499b09║為物所轉，故於是中觀大、觀小，若能轉物則同如來。」
J20nB097_p0499b10║大慧禪師有頌曰：「若能轉物則同如來。」咄哉！瞿曇謔
J20nB097_p0499b11║誑癡呆，蓋盡大地都是自心，原無有物，何所轉乎？恐
J20nB097_p0499b12║依文解義之流將謂實有物而強欲轉之，故大慧重
J20nB097_p0499b13║頌發明也。無物可轉是真轉物，不知此者，縱見佛為
J20nB097_p0499b14║佛轉、聞法為法轉、講道理為道理轉、做功夫為功夫
J20nB097_p0499b15║轉，乃至一切殊勝玄妙境界、得力階級次第悉為所
J20nB097_p0499b16║轉，埋沒其中，永不能出，何得淨裸裸、赤灑灑？故趙州
J20nB097_p0499b17║曰：「別人為菩提使，老僧使得菩提。」南泉曰：「別人為十
J20nB097_p0499b18║二時使，老僧使得十二時。」大慧曰：「能號令佛祖，佛祖
J20nB097_p0499b19║號令他不得。」大光王入慈心三昧，一切山河林樹、鳥
J20nB097_p0499b20║獸人民悉皆向王頂禮，設有毫髮未盡便成對壘，故
J20nB097_p0499b21║曰：「一翳在目，空華亂墜。」
J20nB097_p0499b22║宗教
J20nB097_p0499b23║古德曰：「宗是佛心，教是佛語。」諸佛心口必不相違，是
J20nB097_p0499b24║故一大藏教更無別法，唯談一心。一心之宗，諸佛洞
J20nB097_p0499b25║然，悉備於教，則離教之外無別宗，離宗之外無他教。
J20nB097_p0499b26║若曰：「教乃天台、賢首所傳，宗係少室、曹溪所授。宗在
J20nB097_p0499b27║教外，教在宗外，故曰教外別傳，豈得混濫？」審爾，則天
J20nB097_p0499c01║台、賢首親證古聖乃不明宗耶？少室、曹溪應聖之師
J20nB097_p0499c02║乃不明教耶？夫曰教外別傳者，指教中所詮非文字
J20nB097_p0499c03║語言之謂也。若以文字語言為教，非但不明宗，亦不
J20nB097_p0499c04║知教矣。得文字所詮，見言外之旨，則宗、教兩得。譬之
J20nB097_p0499c05║富人家業寶藏恐後遺失，特置冊籍詳載，自後子孫
J20nB097_p0499c06║閱冊而家寶瞭然。若認冊為家寶，此依文解義，三世
J20nB097_p0499c07║佛冤也。若以魚目為夜光、水晶為碧玉，而不按冊籍，
J20nB097_p0499c08║此離經一字即同魔說也。世人為名相所膠，以教為
J20nB097_p0499c09║天台賢首、以宗為少室曹溪，不知向來看何教、教中
J20nB097_p0499c10║談何法，亦不知達磨傳何物，豈南天竺另有一件奇
J20nB097_p0499c11║物，中國所無者，特航海來密付二祖乎？
J20nB097_p0499c12║無明
J20nB097_p0499c13║教中有根本無明、微細無明。不知者謂根本無明歷
J20nB097_p0499c14║劫生死，猶如盤根錯節，極難除破，故聞直指圓頓，弗
J20nB097_p0499c15║信云：「豈無始無明而遽可破耶？」是不詳佛旨明示曰：
J20nB097_p0499c16║「不了第一義諦，故號曰無明。」不達一法界相故心不
J20nB097_p0499c17║相應，忽然念起名為無明。則知無明者不了自心，不
J20nB097_p0499c18║明見自心之謂也，則無明頓破有何難哉？夫不達根
J20nB097_p0499c19║本即為根本無明，以無明為本即輪迴六道，舍此無
J20nB097_p0499c20║明則無六道可得，故曰根本無明。若一達根本，即根
J20nB097_p0499c21║本無明頓破，非實有無明如盤根錯節也。如人迷惑，
J20nB097_p0499c22║謂東為西，方實不轉，迷東為西者即無明也，迷豈有
J20nB097_p0499c23║實哉？又如千年暗室，一燈即破，此暗豈謂：「我已住千
J20nB097_p0499c24║年。」而不肯去哉？眾生不知自心，即號無明，一念知之
J20nB097_p0499c25║即明矣，豈實有無明掙住，謂我住歷劫而不肯去者？
J20nB097_p0499c26║故不詳佛意、不照自心，而謂根本無明極難破者，此
J20nB097_p0499c27║正自帶枷鎖，無明益厚矣。又，執根本無明雖破而微
J20nB097_p0500a01║細無明難斷者，謂根本如樹根、微細如樹枝，枝繁則
J20nB097_p0500a02║視根本更難，不知微細流注，念念走作，不能保護，此
J20nB097_p0500a03║謂微細無明耳。蓋為根本雖達而習氣難忘，故古人
J20nB097_p0500a04║謂見道之後方可守道也。所以古人既悟之後更無
J20nB097_p0500a05║他囑，但令其保護長養，休教不覺不知微細流注，非
J20nB097_p0500a06║根本之外另有枝葉也。
J20nB097_p0500a07║證
J20nB097_p0500a08║《圓覺經》云：「一切眾生皆證圓覺。」此係如來真語實語。
J20nB097_p0500a09║夫證者，即現有而實證，非虛妄之法也。如病傷寒則
J20nB097_p0500a10║謂之證，舌作何色？眼作何態？種種外現，非若他病之
J20nB097_p0500a11║有隱覆也。是故，清淨法身眾生現證。佛眼大師曰：「眼
J20nB097_p0500a12║見色豈非證？耳聞聲豈非證？一一絕能所，無處不現
J20nB097_p0500a13║證。」若知之者，千了百當；若不知者，乃欲舍此而別求
J20nB097_p0500a14║實證。夾山大師所謂「勞持生死法，唯向佛邊求，目前
J20nB097_p0500a15║迷正理，撥水覓浮漚」也。今之老宿耆舊俱不肯直下
J20nB097_p0500a16║承當，謂此道須實脩實證。夫清淨法身本絕思議，豈
J20nB097_p0500a17║容脩證？若加毫髮，已是白淨地上屙屎矣。若頓了知，
J20nB097_p0500a18║則本來已證，此即無脩之脩、無證之證，乃所謂真脩
J20nB097_p0500a19║實證耳。噫！難矣哉。「只為分明極，翻令所得遲」，至哉言
J20nB097_p0500a20║乎。
J20nB097_p0500a21║情與無情共一體
J20nB097_p0500a22║杞妻哭夫而城崩，孟宗哭竹而冬筍，李廣射石而沒
J20nB097_p0500a23║羽，王祥臥冰而魚躍，可驗法界唯心，原是一體，更無
J20nB097_p0500a24║情與非情之異。第眾生執久，自成隔礙，非法界有差
J20nB097_p0500a25║別也。蓋大地本是當人八識大圓鏡，智城非外有，杞
J20nB097_p0500a26║妻正哭之際，意識專注，但見其夫而不見有城，則八
J20nB097_p0500a27║識隨緣而應現矣。若執城為實有，豈有崩哉？李廣見
J20nB097_p0500b01║虎，意識中唯有虎，則八識之體全為虎矣，後見為石
J20nB097_p0500b02║則意識轉變，藏識從緣而為石矣，豈復能入哉？眾生
J20nB097_p0500b03║分中原是一體，但意識自執為二而擾之，是以不驗。
J20nB097_p0500b04║若杞妻之純一無雜、李廣之精決勇猛，何患無驗哉？
J20nB097_p0500b05║生西方者亦猶是耳，以意識觀想彌陀及勝境，久而
J20nB097_p0500b06║不散，即藏識化為淨土矣。故《楞嚴經》中地水火風非
J20nB097_p0500b07║因非緣，皆是如來藏中循業發現也。或疑此城係眾
J20nB097_p0500b08║人共有，何杞妻一人而能變眾人之境耶？曰：是不知
J20nB097_p0500b09║共中不共、共中共耳。夫大圓鏡智如千燈同室，光不
J20nB097_p0500b10║可分，即共中共也；各各不妨是燈，即共中不共也。夫
J20nB097_p0500b11║眾人同業感報，同見此城，即共中共也；杞妻別業感
J20nB097_p0500b12║報，即不共中共矣。如神仙指石為金，本亦是一人所
J20nB097_p0500b13║變，別業感報而令眾生同得受用。諸佛及大菩薩以
J20nB097_p0500b14║妙觀察智繫大圓鏡智，故變大地作黃金、攪長河為
J20nB097_p0500b15║酥酪，而令眾生同得受用。小乘菩薩與外道神仙亦
J20nB097_p0500b16║能變化，但不知自心識變，小乘則謂以神通定力能
J20nB097_p0500b17║變；外道神仙則謂實有外物，我神通能轉變之。以此
J20nB097_p0500b18║分大小內外，而體則無別也。知得唯心識變、物我一
J20nB097_p0500b19║體，則轉識成智而為大乘菩薩，久而勿失，何不可以
J20nB097_p0500b20║轉變天地自在縱橫也哉？
J20nB097_p0500b21║因果
J20nB097_p0500b22║《普賢觀經》云：「大乘因者即是實相，大乘果者亦是實
J20nB097_p0500b23║相。」又曰：「初觀實相名因，觀竟名果。」夫因果不外實相，
J20nB097_p0500b24║實相不外自心，自心不離當念，而迷執者乃以過去
J20nB097_p0500b25║名因、現在為果，又以現在為因、未來為果，是皆虛妄。
J20nB097_p0500b26║因果隔生而不能三世融徹、一念具足，不了實相之
J20nB097_p0500b27║體為玄因妙果也。何則？夫過去為因，因已謝滅，感現
J20nB097_p0500c01║在之果，則現在是實、過去是虛。以現在為因、未來為
J20nB097_p0500c02║果，則未來未至；以現在為實，則現在是實，未來是虛。
J20nB097_p0500c03║是故，現在一念即是三世因果同時具足也。一念之
J20nB097_p0500c04║內，既酬往因，復招後果，以過去言之則此現在為果
J20nB097_p0500c05║矣，以未來言之則此現在為因矣，故曰即因即果。因
J20nB097_p0500c06║果交徹，則無始無量劫因果、未來無量劫因果，總屬
J20nB097_p0500c07║現在一念，此一念即是無量劫、無量劫即是一念。故
J20nB097_p0500c08║文殊師利曰：「一念普觀無量劫，無去無來亦無住，如
J20nB097_p0500c09║是了知三世事，超諸方便成十力。」又曰：「智入三世而
J20nB097_p0500c10║無來往。」既三世同時、因果同體，一念總具、一念諦觀，
J20nB097_p0500c11║現在一念了不可得，既現在一念不可得，則三世亦
J20nB097_p0500c12║不可得；三世不可得，則因果亦不可得；因果不可得，
J20nB097_p0500c13║則知無因果之因果；無因果之因果，是即實相因果
J20nB097_p0500c14║也。是知因果乃實相之異名，而實相乃因果之原本。
J20nB097_p0500c15║龍女曰：「深達罪福相，遍照於十方。」永嘉曰：「了，即業障
J20nB097_p0500c16║本來空；未了，應須償宿債。」智者當念達得實相因果
J20nB097_p0500c17║之體，以非因非果而因而果，便能超越凌跨，馳驟縱
J20nB097_p0500c18║橫，迥然獨脫，而不為因果之所籠罩；如其不然，總被
J20nB097_p0500c19║閻老子繩索穿卻鼻孔在。
J20nB097_p0500c20║國土
J20nB097_p0500c21║十法界中依正果報，所居國土，悉由自心隨業所感。
J20nB097_p0500c22║《華嚴經》中，十信位中諸大菩薩所從來國，名金色世
J20nB097_p0500c23║界等，夫世界何以稱金色？蓋凡夫創始入道，乍得心
J20nB097_p0500c24║開，猶未離于色塵，曠劫以來執有外色，虛妄受用，今
J20nB097_p0500c25║雖乍破，未能頓盡，雖未終盡，然已信得總是自心，實
J20nB097_p0500c26║無外色，以自己根境所變幻者為國土，而自己居之，
J20nB097_p0500c27║則盡空法界一體平等而為金色世界矣。何為金色？
J20nB097_p0501a01║乃表自心無染白淨之色，非世俗所有窒礙之色也，
J20nB097_p0501a02║餘名雖別，類此可知。十住位中諸大菩薩所從來國
J20nB097_p0501a03║名寶華世界等，夫世界何以名華？既見自心，則全體
J20nB097_p0501a04║住中根境互融、事理開發，無量妙義悉如華開放，則
J20nB097_p0501a05║香氣馥郁，故又名「妙香」等。餘名類此可知，而色法永
J20nB097_p0501a06║盡矣。十行位中諸大菩薩所從來國，名幢慧世界等，
J20nB097_p0501a07║夫世界何以稱慧？蓋自心既顯，理事開敷，欲興大願、
J20nB097_p0501a08║發大悲，則惟憑智。慧幢者，高勝義、不傾動義，以此大
J20nB097_p0501a09║義運載悲願，生死海中不致沉沒，了無傾動，故名幢
J20nB097_p0501a10║慧也。餘名類此可知。十迴向中諸大菩薩所從來國，
J20nB097_p0501a11║名妙寶世界等，夫世界何以稱妙寶？萬行紛然而了
J20nB097_p0501a12║無所得，纖塵絕跡而遍界彌綸，出死入生而如幻化，
J20nB097_p0501a13║廣行悲願而非有非無，如摩尼珠，不思不為，能隨眾
J20nB097_p0501a14║意而雨寶無盡；如大圓鏡，無造無作，天然任運而寫
J20nB097_p0501a15║像無窮，故稱妙寶。餘名類此可知。毘盧遮那以華藏
J20nB097_p0501a16║莊嚴世界海重重無盡，交徹融攝為國土，此皆可以
J20nB097_p0501a17║意得。即今我等同業眾生名娑婆世界，以地、水、火、風
J20nB097_p0501a18║等為國土，堅、濕、煖、動等為有喜、怒、哀、樂等情所載也。
J20nB097_p0501a19║諸天、外道、神仙等，各以苦樂相間、粗妙不等為國土，
J20nB097_p0501a20║魚、龍等以水為國土，蟲、蟻等以巖穴、樹隙為國土，地
J20nB097_p0501a21║獄三途以刀山、劍樹等為國土，如是，乃至無量無邊
J20nB097_p0501a22║差別、不可說不可說苦樂不同、麤妙不等，一人一國
J20nB097_p0501a23║土，各自受用、各不相知，悉從自心所感，則吾輩將來
J20nB097_p0501a24║所生國土可知矣。請問大眾：二六時中心所向、意所
J20nB097_p0501a25║緣、趣所從、志所往，新新無間，運運不停，不事覺知而
J20nB097_p0501a26║發現者，於十界中屬何道耶？心志所在即成國土，現
J20nB097_p0501a27║前所有視不見、聽不聞，有亦同無，而嘿嘿發現者，或
J20nB097_p0501b01║在娑婆而緣別國、或在禪林而緣廛市、或在廛市而
J20nB097_p0501b02║緣淨土，回頭一省，了了自知，不待問人而將來受用
J20nB097_p0501b03║可以立見。余每勸人倘未發明、未得穩當，或習氣未
J20nB097_p0501b04║淨、力量未充，則專持《楞嚴》、《法華》大乘佛法為國土，日
J20nB097_p0501b05║作課程，管教心神漸染、藏識薰成，則現在將來以大
J20nB097_p0501b06║乘法寶為國土，決不生在別國，且得與諸上善人同
J20nB097_p0501b07║會一處，智者以為何如？
J20nB097_p0501b08║
J20nB097_p0501b09║天樂鳴空集卷下（終）
J20nB097_p0501b10║　助刻芳名
J20nB097_p0501b11║善信吳周瑾　譚吉瑄　徐善　高以永
J20nB097_p0501b12║　　高佑釲　沈蕙纕　王亦含　王贊佺
J20nB097_p0501b13║　　王履恒　孫去瑕　張拔　朱有禮
J20nB097_p0501b14║　　盛民譽　周元經
J20nB097_p0501b15║
J20nB097_p0501b16║比丘濟　蘇　真　介　德　芳　性　論
J20nB097_p0501b17║　　如　珂　了　蘊　照　先　通　戒
J20nB097_p0501b18║　　大　昌