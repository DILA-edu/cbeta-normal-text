J20nB098_p0503a01║黃蘗無念禪師醒昏錄原序
J20nB098_p0503a02║從上祖師種種垂慈，如三玄要、四料揀、五位、九十七
J20nB098_p0503a03║圓相、拈椎豎拂、行棒行喝、輥毬打鼓、燒畬斬蛇、野狐
J20nB098_p0503a04║貓兒、須彌山麻三斤等話，直下似崩崖怒濤，猛風迅
J20nB098_p0503a05║雷，聞者頭破，目之眥裂，真是奇特西影卻笑它這一
J20nB098_p0503a06║泒不唧溜漢，說平實禪，老婆禪賺他兒孫臥冷地，忍
J20nB098_p0503a07║俊不禁，向渠徒眾鼓粥飯氣，牙齒敲磕，其徒不隱家
J20nB098_p0503a08║醜，脫入紙墨。舉似居士、居士，謾讀一過，灼然奇特，遂
J20nB098_p0503a09║使從上諸祖伎倆盡失結舌。有分時有傍不肯的向
J20nB098_p0503a10║予道：居士！居士莫謗他古人好。古人垂語，如荊棘刺，
J20nB098_p0503a11║難下足故如鐵釘飯；難下口故，西影拖泥帶水。有甚
J20nB098_p0503a12║奇特，堪超佛祖。余曰：子且莫草，草子第知。諸祖語如
J20nB098_p0503a13║刺如鐵，而不知西影語泥裏有刺，米中有鐵，使你冬
J20nB098_p0503a14║瓜瓠子不知不覺，傷足傷齒，不尤勝古人耶？雖然古
J20nB098_p0503a15║人今人都是一期方便，隨痾設劑，寧有勝劣？你若作
J20nB098_p0503a16║古人解，今人解誰勝解誰劣解？豈惟辜負西影？抑且
J20nB098_p0503a17║埋沒諸祖。其人茫然而退。
J20nB098_p0503a18║公安無修居士袁宗道書
J20nB098_p0503a19║
J20nB098_p0503a20║
J20nB098_p0503a21║黃蘗無念禪師復問原序
J20nB098_p0503a22║黃蘗無念禪師得無師智思與大心眾生開佛知見，
J20nB098_p0503a23║以報佛恩。一時，宰官、居士以此事來參叩者，不覺老
J20nB098_p0503a24║婆心切，向一座無縫塔上透個機關，所謂官不容針，
J20nB098_p0503a25║私通車馬也。然雖如是，猶恐觀者執語生解，影外認
J20nB098_p0503a26║影，足外添足，則此一番葛藤又須快刀剷斷，清淨眼
J20nB098_p0503a27║中可容如許金屑乎？六祖有云：諸佛妙理，非關文字，
J20nB098_p0503a28║常笑老子饒舌賺人。只諸佛妙理四言，已是一篇大
J20nB098_p0503a29║文字矣。即說不關文字為諸佛妙理，恐曹溪滴水未
J20nB098_p0503a30║夢見在。昔世尊說法四十九年，卻言我于法未曾說
J20nB098_p0503b01║一字，作如是解者，可以印黃蘗復問矣。未離海底千
J20nB098_p0503b02║山暗，纔到中天萬國明，請師為我更薦一轉語也。
J20nB098_p0503b03║萬曆壬子仲春遯園居士顧起元書于嬾真草堂
J20nB098_p0503b04║
J20nB098_p0503b05║
J20nB098_p0503b06║
J20nB098_p0503b07║
J20nB098_p0503b08║
J20nB098_p0503b09║
J20nB098_p0503b10║
J20nB098_p0503b11║黃蘗無念禪師復問上帙目錄
J20nB098_p0503b12║原序（顧起元）
J20nB098_p0503b13║第一卷（復問）
J20nB098_p0503b14║復鄧太史（二篇）復梅司馬（三篇）
J20nB098_p0503b15║復尼澹然（三篇）復劉太史（三篇）
J20nB098_p0503b16║復王憲副（五篇）復方督學（三篇）
J20nB098_p0503b17║復袁考功（四篇）復袁太史（一篇）
J20nB098_p0503b18║復陶太史（二篇）復焦太史（二篇）
J20nB098_p0503b19║復傅考功（一篇）復李孝廉（一篇）
J20nB098_p0503b20║第二卷（復問）
J20nB098_p0503b21║復鄒司寇（一篇）復劉金吾（二篇）
J20nB098_p0503b22║復岳司馬（一篇）復左督院（一篇）
J20nB098_p0503b23║復董太史（一篇）復汪司馬（一篇）
J20nB098_p0503b24║復黃司馬（一篇）復蔣文選（二篇）
J20nB098_p0503b25║復李太守（一篇）復陳稽勳（一篇）
J20nB098_p0503b26║復瞿太守（一篇）復丘參將（二篇）
J20nB098_p0503b27║復顧孝廉（一篇）復蘇兵憲（一篇）
J20nB098_p0503b28║復孫比部（一篇）復陳少卿（二篇）
J20nB098_p0503b29║復胡侍御（一篇）復李司徒（四篇）
J20nB098_p0503b30║第三卷（復問）
J20nB098_p0503c01║復梅司馬（四篇）復王司空（二篇）
J20nB098_p0503c02║復潘兵部（二篇）復喻文學（一篇）
J20nB098_p0503c03║復中海師（一篇）復毛文學（一篇）
J20nB098_p0503c04║復李文學（一篇）復鄧文學（一篇）
J20nB098_p0503c05║復王文學（一篇）復樊居士（四篇）
J20nB098_p0503c06║復高麗僧（一篇）復天倪師（一篇）
J20nB098_p0503c07║復岳司馬（一篇）
J20nB098_p0503c08║
J20nB098_p0503c09║
J20nB098_p0503c10║
J20nB098_p0503c11║黃蘗無念禪師醒昏錄并附錄總目
J20nB098_p0503c12║原序（袁宗道）
J20nB098_p0503c13║第四卷（醒昏錄）
J20nB098_p0503c14║法語（二十六則）
J20nB098_p0503c15║酬問（三十則）
J20nB098_p0503c16║偈（六首）
J20nB098_p0503c17║牧牛圖頌（十首）
J20nB098_p0503c18║第五卷（附錄）
J20nB098_p0503c19║小傳　　南皋鄒元標
J20nB098_p0503c20║贈無念上人序　　復所楊起元
J20nB098_p0503c21║書龍湖圖贈無念上人　　卓吾李　贄
J20nB098_p0503c22║無念上人誕辰　　卓吾李　贄
J20nB098_p0503c23║贈別無念禪師　　定宇鄧以讚
J20nB098_p0503c24║送無念禪師赴豫章請　　衡湘梅國楨
J20nB098_p0503c25║送無念禪師還楚　　定宇趙用賢
J20nB098_p0503c26║贈無念禪師偈　　五臺陸光祖
J20nB098_p0503c27║因無念禪師示客偈　　訒菴方　沆
J20nB098_p0503c28║讀龍湖集寄懷念禪師　　如真李　登
J20nB098_p0503c29║禪那歌　　荊父胡懷玉
J20nB098_p0503c30║贈無念禪師偈　　澹園焦　竑
J20nB098_p0504a01║論禪　　石公袁宏道
J20nB098_p0504a02║再晤無念禪師紀事　　石公袁宏道
J20nB098_p0504a03║本住法頌壽念師八十（有序并書）　　憨山釋德清
J20nB098_p0504a04║開黃蘗山記　　石公袁宏道
J20nB098_p0504a05║法眼寺記　　石公袁宏道
J20nB098_p0504a06║護塔文　　長公梅之煥
J20nB098_p0504a07║第六卷（附錄）
J20nB098_p0504a08║行由　　侍者懷淑錄
J20nB098_p0504a09║
J20nB098_p0504a10║黃蘗無念禪師下帙目錄（終）
J20nB098_p0504a11║
J20nB098_p0504a12║
J20nB098_p0504a13║
J20nB098_p0504a14║
J20nB098_p0504a15║
J20nB098_p0504a16║
J20nB098_p0504a17║
J20nB098_p0504a18║
J20nB098_p0504a19║
J20nB098_p0504a20║
J20nB098_p0504b01║黃蘗無念禪師復問卷之一
J20nB098_p0504b02║語溪參學比丘明聞刪訂
J20nB098_p0504b03║復鄧太史定宇
J20nB098_p0504b04║僧數十年，涉水登山，只為這件事未得，餘習淨盡，所
J20nB098_p0504b05║以終日挨拶尋個鐵石心腸，無情漢子撩起就行，竟
J20nB098_p0504b06║不可得。古云：佛道非遙遠，久長難得。人雖有一二相
J20nB098_p0504b07║知，不免聰明領略。或遇境逢緣，觸發知覺，認得個光
J20nB098_p0504b08║影坐此窠臼，如鐵橛相似。及乎問著本分事，不是說
J20nB098_p0504b09║些義理，弄出許多機關，便作默然良久。若與他同侶
J20nB098_p0504b10║反招累墜，世情利害，作喪殺人，不透此關，難出陰魔
J20nB098_p0504b11║之手，只能入淨，不能入穢，入佛入不得魔入，順入不
J20nB098_p0504b12║得逆，便有人境之分，限量之隔。何故？是他見識不忘，
J20nB098_p0504b13║氣質未化，被人一折，便生嗔恨。若不一刀兩段，大有
J20nB098_p0504b14║事在。
J20nB098_p0504b15║又
J20nB098_p0504b16║屢承師友錐劄，又恐見諦不實，難逃順逆二境奔馳
J20nB098_p0504b17║南北，借是非場，假利害劍，磨煉習態，方得疑情頓脫，
J20nB098_p0504b18║見惑銷融，外無他求，內無所守，纔見達磨直指之道，
J20nB098_p0504b19║不費絲毫氣力。僧已年暮，精神漸減，難奉人情，只好
J20nB098_p0504b20║歸山放闊空懷渴飲饑餐，閒遊倦眠，只待瓜熟蒂落，
J20nB098_p0504b21║大寂光中作個滿散矣。
J20nB098_p0504b22║復梅司馬衡湘
J20nB098_p0504b23║臺下靈州之役，其作用妙處，與卓老談之久矣。嗣後
J20nB098_p0504b24║聞拂衣之說，豈有他哉？蓋謂生死難明，欲于風波中
J20nB098_p0504b25║求出頭耳。夫道本無方，迷於執方；丈夫事業，無妨道
J20nB098_p0504b26║也。不曰不離法場而證菩提乎？然未可謂功業真無
J20nB098_p0504b27║妨道也，不有捨淨飯之位而入雪山者乎？要之，隱現
J20nB098_p0504b28║無所不可，惟不辦生死之心，徒爾效顰，則真不可耳，
J20nB098_p0504b29║令愛真靈照復出不知若翁果龐居士否，居士沉金
J20nB098_p0504b30║帛于水矣，若翁獨不能沉功業於水乎？
J20nB098_p0504c01║又
J20nB098_p0504c02║接手書，感承遠教所云世緣素輕近益脫，然獨疾痛
J20nB098_p0504c03║一關，不能打透，明知四大假合有身為患。僧謂人之
J20nB098_p0504c04║至親者，身至難者患苦必先打透，此關有個出身之
J20nB098_p0504c05║路，然後便好逢緣作戲。借境煉心縱患苦，臨身亦脫
J20nB098_p0504c06║然無累，蓋身是苦本，亦云極樂。若離苦求樂，譬如捨
J20nB098_p0504c07║礦求金。若即苦是樂，又是認礦作金。古人到此舌折
J20nB098_p0504c08║辭窮切，不可退惰，只要猛省，返身一擲何如？
J20nB098_p0504c09║又
J20nB098_p0504c10║數年在江西，每聞鄧老道及公經濟之才，並見詩疏
J20nB098_p0504c11║稿當今真難得此人也。又云：國家幸有此長城之寄，
J20nB098_p0504c12║更復何慮我輩林下人得以安心學道真大快事？及
J20nB098_p0504c13║某回來，又聞公以出世自任，山僧甚不然，豈可將世
J20nB098_p0504c14║間第一等便宜都要占盡了也？留下此一著與山林
J20nB098_p0504c15║野人過日罷，何得攙行奪市？昔龐老亦是楚人公，豈
J20nB098_p0504c16║龐老復出乎他一家洞明大法，來去自由，今果有此
J20nB098_p0504c17║大手段大力量否？幸以所得處見教一二，何吝法之
J20nB098_p0504c18║甚，令愛大法已明公信得及否？若信得及，不妨與之
J20nB098_p0504c19║商量，彼決不負乃翁也。
J20nB098_p0504c20║復尼大士澹然（即衡湘公女也）
J20nB098_p0504c21║來書言言，真切可惜，精神向見解上去了。孔子三千
J20nB098_p0504c22║徒眾，個個聰明博達，善學愚者，止顏子一人。近時學
J20nB098_p0504c23║道者，譬如猜謎，或于公案，或于話頭上，猜著歡喜，也
J20nB098_p0504c24║當悟了一番，縱把三藏十二部、一千七百，則都明白
J20nB098_p0504c25║了也。只是播弄精魂，不如收攝真神向，那黑漫漫處
J20nB098_p0504c26║要曉不能曉，要說不能說，眼睜睜地，如機關木人相
J20nB098_p0504c27║似。到此更加逼拶，豁然㘞地一聲，頭破腦裂，如夢忽
J20nB098_p0504c28║醒，方知從前見解都是夢言。尊翁聰明豪俠，真不可
J20nB098_p0504c29║及，不免被伶俐所使，忽日老苦臨身不能治也。不若
J20nB098_p0504c30║勸渠趁此強健時，向那神筭不到處，計較難測處，見
J20nB098_p0505a01║聞不及處，討個分曉，縱有神機妙用，能所是非，一齊
J20nB098_p0505a02║休歇，惟有饑食倦眠而已，只待報緣一盡，符到奉行。
J20nB098_p0505a03║又
J20nB098_p0505a04║山中兀坐不聞動息，未知近來見地何如？學道須趁
J20nB098_p0505a05║初心猛利，就要討個分曉，日用對境逢緣，纔得出脫。
J20nB098_p0505a06║不然，日久月深，漸忘精進，依舊流於世情耳。近時學
J20nB098_p0505a07║道人只圖口舌便利，見識聰明，及乎病苦，臨身一些
J20nB098_p0505a08║也用不著，又不恨自己念頭不切立志差錯，反說先
J20nB098_p0505a09║聖，也只如此，且莫錯會好。古聖一言半句，如吹毛劍
J20nB098_p0505a10║鐵釘飯木扎羹塗毒鼓，無你側耳處，無你下口處，無
J20nB098_p0505a11║你著意處，無你近傍處，狹路相逢，貶眼錯過。到這裏，
J20nB098_p0505a12║情消想絕，思盡神窮，寒暑兩忘，寢食俱廢，正於無可
J20nB098_p0505a13║捉摸處，驀忽猛省，馳求頓歇，再不隨聲逐色。到此地
J20nB098_p0505a14║位，但是聰明解會，能巧神通，脫手讓與他人，終日如
J20nB098_p0505a15║癡如訥，空腹閑心，世人亦不識鬼神，覷不見閻老子
J20nB098_p0505a16║無處著眼，纔是個頂天立地的漢子。
J20nB098_p0505a17║又
J20nB098_p0505a18║昨見尊翁以楞嚴晦昧為空相，示此問，正為自己細
J20nB098_p0505a19║惑未盡，見識不化，生出許多見解，不知總是緣境晦
J20nB098_p0505a20║昧，明被明昧，曉被曉昧覺被覺昧，總之，不識真空所
J20nB098_p0505a21║在故也。自性真空，觸物而應，臨機而變，你向何處知
J20nB098_p0505a22║曉他？譬如睡著無夢無覺時，你知在何處？忽然響聲
J20nB098_p0505a23║驚覺，知從何來？要省響聲未至，知未生時，是何境象？
J20nB098_p0505a24║切莫作睡醒會好，尊翁膽略，聰明可遵，唯這著子，不
J20nB098_p0505a25║敢奉承。何也？見識太廣，機巧太多，被伎倆氣魄參合，
J20nB098_p0505a26║難得淨盡，豈不聞為學日增，為道日減減到自不知
J20nB098_p0505a27║處。雖有六根，置于無用之地，又有何虛空，大地晦昧
J20nB098_p0505a28║名相耶？
J20nB098_p0505a29║復劉太史雲嶠
J20nB098_p0505a30║接來教，感謝奉行，從此外學愚訥，內非虛閑，不負高
J20nB098_p0505b01║明之望也。願公深根固蒂，莫被境風搖動。要信尊顯
J20nB098_p0505b02║成壞。乃是前因。非今生人力為也。若信得過，識得破
J20nB098_p0505b03║腳跟穩當。趁此境風大進是非裏煆煉出世英雄，豈
J20nB098_p0505b04║俗士可知？僧奔馳人境，非求名譽，只恐今生錯過，萬
J20nB098_p0505b05║劫難逢。伶俐漢腳跟須點地脊梁，硬似鐵遊戲人間
J20nB098_p0505b06║幻視萬緣，脫去知解。及至作用，不落窠臼，纔是觀自
J20nB098_p0505b07║在也。
J20nB098_p0505b08║又
J20nB098_p0505b09║聞公時刻不暇，常有不如意事。人生世間都在事物
J20nB098_p0505b10║中安身。大智慧人自有出身之路，不被事擾，先識得
J20nB098_p0505b11║自己，所以脫洒自由。道眼未開時。被事所轉。常有如
J20nB098_p0505b12║意不如意的在心。總之不識本命元辰也。公氣魄豪
J20nB098_p0505b13║俠不凡，只恨不在己分中打點。若趁早回頭討個分
J20nB098_p0505b14║曉，便好遊戲三界就事安身。不然。我是我事是事縱
J20nB098_p0505b15║做得勳業，格天功名。蓋世源頭上不清徹。才力氣魄
J20nB098_p0505b16║只在名利窠裏。臨命終時，依舊黑漫漫地。不如放下
J20nB098_p0505b17║門外事，向那理會不及處。猛著精彩，著力打點，著力
J20nB098_p0505b18║查考。忽然英雄憤發，爆地一聲，脫胎換骨。不求無事，
J20nB098_p0505b19║分明絕矣。
J20nB098_p0505b20║又
J20nB098_p0505b21║前日未了公案，只今何如。予見公性勇猛，恐無入處，
J20nB098_p0505b22║生退墮心，權露光影，令暫歇腳耳。切莫以此便休。古
J20nB098_p0505b23║宿有三種接人：下根人來，除境不除，法中根人來境
J20nB098_p0505b24║法俱奪；上根人來，全體作用，不立崖岸。除是金剛牢
J20nB098_p0505b25║強，銅頭鐵額漢，到這裏便有通變的手眼。今夏入山，
J20nB098_p0505b26║大家多買柴炭，鍛煉一番，陰氣銷盡，倘一日洗面摸
J20nB098_p0505b27║著鼻孔，大有得力處在。
J20nB098_p0505b28║復王憲副豐輿
J20nB098_p0505b29║別後不聞一音，未知今日又作麼生？想大進不待問
J20nB098_p0505b30║矣。公既省得自己反觀萬緣，猶如夢幻。古人到此，意
J20nB098_p0505c01║盡言窮。若是義解之流，饒他識量衝天，聰明蓋世，到
J20nB098_p0505c02║這裏無插足處。方知前頭工夫易得。後步工夫最微，
J20nB098_p0505c03║十地菩薩量等三千大千世界說法不可思議，見性
J20nB098_p0505c04║如隔羅縠。等覺菩薩，了色即空，悟空即色，法量未滅，
J20nB098_p0505c05║智識有限，饒他說法，如雨如雲。總是度量智是量邊
J20nB098_p0505c06║事，終非究竟僧。數十年只為這件事，不避寒暑，窮參
J20nB098_p0505c07║力究，困苦勞形，逼得身心，無逃奔處。一日掇盒送櫃，
J20nB098_p0505c08║不覺失手，櫃蓋倒來，打頭作痛，豁然猛覺，踢破無明，
J20nB098_p0505c09║掀翻識浪，數十年愁苦一旦休息。外緣既寂，內識不
J20nB098_p0505c10║停，鼓作精神，滔滔變化，遇境逢緣，六根不歇。後閱古
J20nB098_p0505c11║宿公案，遇著個沒意味句，盡力不能吞吐，當下失身
J20nB098_p0505c12║喪命，直得無事可守，無本可據，不免依原托缽度日
J20nB098_p0505c13║以待歲盡而已。
J20nB098_p0505c14║又
J20nB098_p0505c15║純夫對卓老言會公於福州時，將淆訛詰問他，渠說
J20nB098_p0505c16║都是哄人的公說，只此一言，毫髮盡同也。卓老笑云：
J20nB098_p0505c17║觀公之言，不必問學可知矣。不唯辜負古人，亦乃自
J20nB098_p0505c18║欺瞞耳。不知先聖憐憫眾生，沈沒苦海，無可奈何。設
J20nB098_p0505c19║此淆訛公案，智識不能解，利，口不能言。若是宿有靈
J20nB098_p0505c20║根，遇此公案，如箭入心，結滯胸中，欲透不能，欲罷不
J20nB098_p0505c21║能懷下聖胎年深日久，噴地折，嚗地斷，生死利害纔
J20nB098_p0505c22║奈何。我不得，方好與人解粘去縛，抽釘拔楔。若果到
J20nB098_p0505c23║此六根休歇，心腹空閑，決不作此註解矣。令郎信根
J20nB098_p0505c24║大利，切不可把識見染污他，逼拶到不通氣處，忽然
J20nB098_p0505c25║猛省，方曉香嚴一擊忘所知那一句子，纔不負他靈
J20nB098_p0505c26║根聰明處耳。
J20nB098_p0505c27║又
J20nB098_p0505c28║蜀楚間關數千里，何時得一覿面也？世上業緣足以
J20nB098_p0505c29║累人，不是有力量漢，誠難擔荷。公向此熱鬧門庭，佛
J20nB098_p0505c30║事熾然，真是不壞世相而入實相也。雖到此地，未稱
J20nB098_p0506a01║究竟，此時色力充實，強自支持，臘月三十日到來，又
J20nB098_p0506a02║作麼生？抵敵公平生全力在于性命，命根不斷，是非
J20nB098_p0506a03║鋒起。我此昭昭靈靈，乃自生後入此殼漏子，被現前
J20nB098_p0506a04║種種業力驅使，如今三界二十五有，莫不依此為憑
J20nB098_p0506a05║仗。以此當主人公屢聞辯論奇特，乃是依此發出來
J20nB098_p0506a06║的支節，恐無始習氣未得勦絕，於應緣處則不相應
J20nB098_p0506a07║矣。功名富貴，真是令人可愛。大慧斥云：做得官，大的
J20nB098_p0506a08║無明大，做得官小的無明小。這老漢兩句淡話，令人
J20nB098_p0506a09║思之。有味學道人，真如大火聚，一切大小名相俱不
J20nB098_p0506a10║依倚，世上夢幻，無有窮極，要得大醒，在于何劫？倘便
J20nB098_p0506a11║道一談，幸幸！
J20nB098_p0506a12║又
J20nB098_p0506a13║一別十餘年矣，不得日侍左右，飫領教言，徒懷戀慕
J20nB098_p0506a14║耳。宗社寂寥，無如今日，單傳一路，荊棘叢生。海內參
J20nB098_p0506a15║學者雖眾，各執己見，不肯知非，欲得個返本歸源，光
J20nB098_p0506a16║揚祖室者，其在公乎！此段事決非小根淺識者所能
J20nB098_p0506a17║擔荷，若非銅頭鐵額、漢子渾身是膽，未敢撒手懸崖。
J20nB098_p0506a18║若肯直下赤手空拳一肩擔荷，何惜餘光照臨窮谷
J20nB098_p0506a19║耶？不審日用事作麼生迎接？僚屬時，政務冗雜時還
J20nB098_p0506a20║生忻厭否？逆境逼迫時，心安寓否？事不稱意，時心一
J20nB098_p0506a21║如否？六根對物時，人境兩空否？形骸分散時，來去自
J20nB098_p0506a22║由否。望一一明示。
J20nB098_p0506a23║又
J20nB098_p0506a24║別後不奉，道誨久矣。不審動定如何？近日士大夫以
J20nB098_p0506a25║聰明意見，將暫時岐路指為究竟，便拋入無事甲裏，
J20nB098_p0506a26║道力不能勝，業力浸淫，打入塵勞內，幾與飲酒食肉
J20nB098_p0506a27║不礙菩提，行盜行婬無妨般若。此等外道同一窠臼，
J20nB098_p0506a28║如此豈唯生死大事？不得力即小小利害，已自手腳
J20nB098_p0506a29║忙亂了也。如居士根力，道眼迥異，時輩想不蹈此病。
J20nB098_p0506a30║古德云：學道如鑽火，逢煙且莫休。竿頭進步，是所望
J20nB098_p0506b01║耳。至于日用行持，尤宜綿密。昔李漢老已明大事，而
J20nB098_p0506b02║大慧猶叮嚀之曰：日用間當依黃面老子所云違其
J20nB098_p0506b03║現業，除其助因。此乃了事漢無修證中真修證也。居
J20nB098_p0506b04║士家尊奉五戒，謹護三業，此乃悟與未悟所共之行，
J20nB098_p0506b05║如日用飲食，必不可廢者，莫將逆行菩薩偶爾示現
J20nB098_p0506b06║之跡，便附會入一切無礙見解。自己一人，其毒猶小，
J20nB098_p0506b07║展轉相傳，寫烏成馬，將來無忌憚之流，殆不忍言。山
J20nB098_p0506b08║僧往年見刺不破，雖不敢自抉藩籬，誤出示人，亦未
J20nB098_p0506b09║免有圓滑托大之弊。今喜宰官中黃慎軒、袁中郎兄
J20nB098_p0506b10║弟輩，同時回頭，苦心參禪，真實修行，守護戒寶，此乃
J20nB098_p0506b11║法門之幸事也。居士是法中有力健兒，但恐休歇太
J20nB098_p0506b12║早，智不入微道，不勝習耳。若不回頭，此紙，即同臘月
J20nB098_p0506b13║扇子也。
J20nB098_p0506b14║復方督學訒菴
J20nB098_p0506b15║時承遠教知公，道念愈切，菩提愈親。逆勢趨貧，誰人
J20nB098_p0506b16║肯作？古云：世情日短，道路遙長，己見不忘，千生隔越。
J20nB098_p0506b17║今既到此，切莫便休，但盡凡情，別無聖解。何為凡情？
J20nB098_p0506b18║或遇順則喜，遇逆則怒，愛則著，憎則離，是則稱，非則
J20nB098_p0506b19║毀，乃至善惡取捨，種種分別者是。若到凡聖情盡，迷
J20nB098_p0506b20║悟見消，又何明之有？只恐覺明未化，見識猶存，境風
J20nB098_p0506b21║觸動，辯論不絕。古云得意忘言道易親，若不徹底窮
J20nB098_p0506b22║根，終非到家時節。般若如火聚，儘力不能緣，世情如
J20nB098_p0506b23║標膠，逢著便粘去。以相似之言，記憶于懷，於四大身
J20nB098_p0506b24║中，妄認個不生滅性，末後窮年悔時晚矣。
J20nB098_p0506b25║又
J20nB098_p0506b26║純夫到得手書聞舟中得悟者三，一路辯論甚妙，覺
J20nB098_p0506b27║得從前都不是。此語雖好，總是見解，不如忽然猛醒，
J20nB098_p0506b28║披襟一笑，更不道是我非我省多少精神不然，如夢
J20nB098_p0506b29║說夢，縱悟得一千遍，與己何干？昔所謂傾囊布施之
J20nB098_p0506b30║言，總成寐語矣。若得夢醒，更不復夢做夢。說夢總是
J20nB098_p0506c01║自己，豈有一人之身自作？昔是今非之見耶？純夫道
J20nB098_p0506c02║公與王豐輿不相信，非二公不信僧，無可信處，但願
J20nB098_p0506c03║二公自信，不隨人腳跟轉，就是達磨西來覓個自肯
J20nB098_p0506c04║的不可得。純夫說二公盡被他轉動腳跟詰其來由，
J20nB098_p0506c05║依舊在門外打之遶。如此學道，不但哄人，亦乃自哄。
J20nB098_p0506c06║又
J20nB098_p0506c07║昨承慈念，感愧難當，願公愍正法寂寥，𢬵捨見聞，報
J20nB098_p0506c08║佛恩德。苟或參決未透，鑑辨未明，被愛惡情欲纏縛
J20nB098_p0506c09║於思惟，測識之中，卒未免于毫釐千里之謬。蓋世學
J20nB098_p0506c10║者，莫不以識見解會分別能所為知。至於聰見不及
J20nB098_p0506c11║處，則以為知有未盡，理有未窮，仍向古人冊子上旁
J20nB098_p0506c12║求博采，漁獵見聞，見人說得相似，便作道理會去。殊
J20nB098_p0506c13║不知本有妙明清淨無為之體，已陷于知知識識之
J20nB098_p0506c14║中，忽被業風吹向境緣浩浩地，依舊與情意輥作一
J20nB098_p0506c15║團，自己分上了無交涉。如此者，喚作辜負己靈，埋沒
J20nB098_p0506c16║先聖。古云：知之一字，眾禍之門，豈虛語哉？近時士大
J20nB098_p0506c17║夫學道說，得頭徹尾徹，下筆四六尖，新寫得攢花簇
J20nB098_p0506c18║錦，一逢利害，便自作主不得，不知學道何為？
J20nB098_p0506c19║復袁考功石公
J20nB098_p0506c20║素服公筋骨如鐵膽壯，神雄但開口應對，便不本色，
J20nB098_p0506c21║不覺被機語氣魄瞞過。何也？好奇勝之過耳。令弟聰
J20nB098_p0506c22║明才學，出自天然，要緊處毫釐，不肯放過，真不可及。
J20nB098_p0506c23║二公乃是公安二聖復出世也，令兄亦肯好學，雖入
J20nB098_p0506c24║義路去了，念念不休，若得回頭，未可知也。劉太史見
J20nB098_p0506c25║地已明，只欠懸崖撒手，在公權巧，曹溪一脈不絕也。
J20nB098_p0506c26║寂寥中，看古宿省益人處，錄呈數段，請教似同志者，
J20nB098_p0506c27║共覽何如？
J20nB098_p0506c28║又
J20nB098_p0506c29║別後數載，知所造日益精明、見佳刻、戲笑、怒罵，皆為
J20nB098_p0506c30║佛事，真法門梁棟也，不知令兄何如？今居清要之官，
J20nB098_p0507a01║兄弟一處，終日共話無生。昔東坡言：世間那有揚州
J20nB098_p0507a02║鶴，今觀公兄弟受用，豈不勝腰纏騎鶴者萬萬倍耶？
J20nB098_p0507a03║又見令弟與梅楊和書云：學道事甚大，非一面作功，
J20nB098_p0507a04║名受富貴，耽聲色，料理世情，一面又去學可以了得。
J20nB098_p0507a05║又云：古人四十年打成一片，除粥飯二時是雜用心，
J20nB098_p0507a06║何等勤苦專一？今纔有所得，便以為一切無礙，恣情
J20nB098_p0507a07║作業，不知地獄債何時還也？可畏可畏！如令弟所云，
J20nB098_p0507a08║誠是未可輕易抹過僧，謂如世間種種事業，做官做
J20nB098_p0507a09║人，聰明氣魄，詩文草聖，一切從心意識擬得的盡讓
J20nB098_p0507a10║與公家兄弟，只有聰明擬不得的意識行不得的。這
J20nB098_p0507a11║一著子，還讓與老僧受用何如？近有一疑無人為我
J20nB098_p0507a12║破得僧與鄧公相處數十年，承其過愛相信之深真
J20nB098_p0507a13║知己也。今一旦捨我而去，雖日夕思念，竟不知在何
J20nB098_p0507a14║處。公具慧眼者，必能看得，透畢竟鄧公真在何處？若
J20nB098_p0507a15║能破我此疑，莫大之恩也。
J20nB098_p0507a16║又
J20nB098_p0507a17║生平求友不了之，悵得一面足下悉為酬盡海內談
J20nB098_p0507a18║心學者，本不具眼，又不遇人，所以盡成辜負去也。焦
J20nB098_p0507a19║先生輩奈患聰明太毒，難教淨盡受症，在極微細所
J20nB098_p0507a20║知愚處，故不能渾融境風，卒來湊泊猶在種地不空，
J20nB098_p0507a21║出皆渣滓，舉筆開談，不無根蒂，為人手眼，說法導迷，
J20nB098_p0507a22║如將勦賊先破其巢，然後擒如探囊。今時學者不經
J20nB098_p0507a23║本色開導，多是鼓唇意度，博一肚皮道理親師近友，
J20nB098_p0507a24║只圖撥些勝負，那得半個虛心空腹者哉？這件事若
J20nB098_p0507a25║欲求人，正好于聖明之下，大闢鑪冶，煆煉群雄，閃電
J20nB098_p0507a26║光中，攝取得三兩個英靈者，佐助宗乘，使佛燈不墜，
J20nB098_p0507a27║含識乘恩，功莫大焉。蘇雲浦有超格之資，筋骨之士，
J20nB098_p0507a28║當用鉗鎚，不可放過。梅長公到京，諒納入知己中，此
J20nB098_p0507a29║公到是個貨，赤歷無染，膽壯神雄，正可優任，奈不生
J20nB098_p0507a30║鼻孔，無把捉他處，願宛轉慇懃造就得出來，不同弱
J20nB098_p0507b01║質無氣味者。至囑至囑！
J20nB098_p0507b02║又
J20nB098_p0507b03║適逢來教，聞發憤志，斷除助因此念既發，定成聖果。
J20nB098_p0507b04║承寄汾陽一段因緣，我前在藏裏揀出，欲勦絕鄧公
J20nB098_p0507b05║見解，不覺老僧也被他打失鼻孔，至今痛恨無地，又
J20nB098_p0507b06║承寄來，不知是我仇敵。我費盡數十年辛苦，學得禪
J20nB098_p0507b07║道零零碎碎，盡被揭擄一空依舊只還得個粥飯僧
J20nB098_p0507b08║耳老窮無倚，空守寒崖，閑時栽得些惡辣物事，管待
J20nB098_p0507b09║禪客，倘不棄來，我山中也要奉上一碗，辣出一身白
J20nB098_p0507b10║汗，到這裏全身放下，一步一看，除我一身之外，更有
J20nB098_p0507b11║何事？縱有說的明的、修的學的總是剩語，此話非公
J20nB098_p0507b12║力量超群斷，不敢陳上。
J20nB098_p0507b13║復袁太史石浦
J20nB098_p0507b14║陶公云：足下是真了手漢，不任欣慰。雖然，切不可以
J20nB098_p0507b15║此為是。若自認是，終無日新之用。學如大海，漸入漸
J20nB098_p0507b16║深，故曰無盡藏。僧入山來，愚訥兀坐全無活計，數十
J20nB098_p0507b17║年所學不知向何處去了，依然只是個住山僧耳。山
J20nB098_p0507b18║中人無別事，只有幾個法親，常在心中。若得無法可
J20nB098_p0507b19║執，無見可逞，吾事畢矣。
J20nB098_p0507b20║復陶太史石簣
J20nB098_p0507b21║聞公學有大進。僧甚慶喜。非夙植德本。焉能如是懇
J20nB098_p0507b22║切邇者。學人只圖充闊神機。增長見識。與己何益。果
J20nB098_p0507b23║有真志。二六時中。切不可放過。逼到有眼如盲有耳
J20nB098_p0507b24║如聾。更加逼拶。忽有個省力處。就是得力處。果爾到
J20nB098_p0507b25║此慶快平生。方知佛不欺人。故云。未到家鄉惟務到。
J20nB098_p0507b26║及乎到了也尋常。又有何玄妙能巧向人言哉。又莫
J20nB098_p0507b27║作平常會。纔道平常便不平常了。公既不被生死羅
J20nB098_p0507b28║籠。便好游戲人間。幻視萬緣。書中道。某是了手漢。不
J20nB098_p0507b29║知即日用應酬了。抑另有了處。若另有了處。如夢說
J20nB098_p0507b30║夢。若即事了。何處是了這裏分疏得出方具隻眼。不
J20nB098_p0507c01║然秪自欺耳。
J20nB098_p0507c02║又
J20nB098_p0507c03║自領教來會卓老言渠遨遊四方，至南北二都尋求
J20nB098_p0507c04║師友，不見有一人實為生死。惟公志氣真切，只是路
J20nB098_p0507c05║徑不同，但向聰慧氣魄上著力，不肯退步，知非近時
J20nB098_p0507c06║士大夫，秪要會得事事分曉，說得道理，如佛祖相似，
J20nB098_p0507c07║不知反成壅塞，我此門中無你分，曉處無用氣魄處，
J20nB098_p0507c08║只貴息機忘見耳。某無一能，只這著子不肯泛然左
J20nB098_p0507c09║挨右拶，直得途窮路絕，覷透淵源，饒他千聖出來，也
J20nB098_p0507c10║須吃棒。
J20nB098_p0507c11║復焦太史澹園
J20nB098_p0507c12║金陵別後，消息茫然，李卓老化為烏，有以法臺視之，
J20nB098_p0507c13║不知了手何如？若以為未了，則彼自掛冠以來，精進
J20nB098_p0507c14║殆無寧刻，豈以聰明豪傑勤苦數十年而猶未耶？若
J20nB098_p0507c15║以為了，則又安所憑據。公素具法眼，且卓老亟稱海
J20nB098_p0507c16║內知己，惟公一人，故今所疑難，不得不以相質。此段
J20nB098_p0507c17║商量，正是出生死關頭處，不作比方人物看望明，以
J20nB098_p0507c18║示我海內人文零落命脈。如線都中固材藪不知，尚
J20nB098_p0507c19║有足任者否？先時箇中自不乏人，然或為毀譽所嚇，
J20nB098_p0507c20║或為疑信所搖，不免改換腳步半途而廢，真可惜也。
J20nB098_p0507c21║又
J20nB098_p0507c22║大令郎欲搆靜廬置野朽于座右，共商個事，不惟吾
J20nB098_p0507c23║宗有托，且殘喘得所賴矣。復接手教知遽斷世緣。傷
J20nB098_p0507c24║哉是造化之妒，賢不俯，就人好事也。人生此世，顛沛
J20nB098_p0507c25║坎坷，大數不無，千古英賢不足類，是老翁臨此劇痛。
J20nB098_p0507c26║何如學問陰毒最隱最微，十地菩薩尚有未盡為道，
J20nB098_p0507c27║若不經百萬惡煞，照鑒檢察不出近世學人不取自
J20nB098_p0507c28║悟，多遊識逕，攀緣他家糟粕，比合自己根塵一段無
J20nB098_p0507c29║味無生底，徑截不肯推究，講太平禪，說脫空話，個個
J20nB098_p0507c30║都似毫無錯謬，一旦飛災罹厄，八面衝來，渾無把捉，
J20nB098_p0508a01║待事過理融，已鷂過新羅矣。若秪討論些義味逍遣，
J20nB098_p0508a02║悶懷浮沉，世俗乃可要濟生死關津，豈能得乎？實務
J20nB098_p0508a03║了此大事，須卸卻一生裝載乾竭，累積珍藏將至玄
J20nB098_p0508a04║至妙的能覺能悟的陰結不化的隱隱，在臟腑中作
J20nB098_p0508a05║奇作怪的，劫賊陰魔，通身打落，罄教淨盡，全無倚托，
J20nB098_p0508a06║如靈魂不得附屍相似，倒向平地上，忽轉過身來，纔
J20nB098_p0508a07║有一星見量現前，急須吹毛鏟落，無令纖土停針，方
J20nB098_p0508a08║許少分相應。
J20nB098_p0508a09║復傅考功泰衡
J20nB098_p0508a10║接蔣考功書，道公吞過栗棘蓬，三個不受人瞞僧特
J20nB098_p0508a11║過訪，果不虛也。若非夙植德本，累劫薰修，焉能一信
J20nB098_p0508a12║至此？雖然切不可認著。何也？若作聖解，迷在中途。所
J20nB098_p0508a13║以前步工夫，只圖見性後步，須要透出重關，覷破生
J20nB098_p0508a14║死。譬如駕船無風浪時，撐篙盪槳之人也都扶得柁，
J20nB098_p0508a15║若遇風浪滔天，須是久慣的稍公柁柄在手，隨波上
J20nB098_p0508a16║下，安穩無憂。到恁麼時，便好逢場作戲，隨寓安身，出
J20nB098_p0508a17║格利生，無處不可。若有毫釐未盡，強作主宰，卒境一
J20nB098_p0508a18║至，瞥爾情生。雖有見識聰明，都用不著，實自欺瞞，非
J20nB098_p0508a19║先賢之罪也。
J20nB098_p0508a20║復李孝廉
J20nB098_p0508a21║來云：怕死忽到，不知趣向，若真怕死，且看這一怕死
J20nB098_p0508a22║的從何而起？查來查去，不論年月，如水濕麻繩，漸漸
J20nB098_p0508a23║緊來，逼到無用力處，連那怕死的查考的一齊粉碎。
J20nB098_p0508a24║生尚不可得，死從何來？切莫知解過去了。
J20nB098_p0508a25║（直隸蘇州府吳縣信士丘紹光，法名明囑室人。
J20nB098_p0508a26║殷氏法名明禪男丘隅，法名淨孝，　捐貲刻此。
J20nB098_p0508a27║無念和尚復問第一卷。
J20nB098_p0508a28║九章朱袞對稿：
J20nB098_p0508a29║長洲金之鳳書，　金陵蔣成榮刻。
J20nB098_p0508a30║天啟乙丑僧自恣日姑蘇兜率園　識）。
J20nB098_p0508a31║黃蘗無念禪師復問卷之一（終）