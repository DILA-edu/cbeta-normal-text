J20nB098_p0512c01║黃蘗無念禪師復問卷之三
J20nB098_p0512c02║語溪參學比丘明聞刪訂
J20nB098_p0512c03║復梅司馬長公
J20nB098_p0512c04║來諭中謂一切看破巳，得大自在法，既看得破火噴
J20nB098_p0512c05║噴的戰兢，兢的無非幻妄，又有何靜可守？何鬧可厭？
J20nB098_p0512c06║若有靜鬧可分，終是大夢未醒。又云：醉人不怕虎，正
J20nB098_p0512c07║得無知之力。既有無知之力可得，畢竟還屬寐語，只
J20nB098_p0512c08║有筋骨痛時甚不好戲處，勉強做去。日久月深，習慣
J20nB098_p0512c09║機忘，豁然貫通，隨處逍遙。到此地位，便好游戲三界，
J20nB098_p0512c10║借幻軀作幻戲單棲不覺寂群聚，不覺擾，說話忘口，
J20nB098_p0512c11║下筆忘手，便是無心三昧造化屬我矣。這段事，人人
J20nB098_p0512c12║有分，只因執賢愚巧拙，分為限量，造為巳有，認著形
J20nB098_p0512c13║器，要常住世。所以我是他非，豈不謬哉！此處醒悔，得
J20nB098_p0512c14║孔氏耳順，即我礙膺之物化矣。
J20nB098_p0512c15║又
J20nB098_p0512c16║來云：日在戈戟場中，橫衝直撞，見客如牛頭馬面請
J20nB098_p0512c17║酒，如下油鍋，不勝熱惱。憶昔有言：醉人不怕虎，自得
J20nB098_p0512c18║無知之力。此句說話，真可為擊煩惱山之鉗鎚。今觀
J20nB098_p0512c19║此說，則首尾天淵，前後不相照應矣。若是親達無知
J20nB098_p0512c20║之境，了無彼此之相，不屬意識，不蓄是非，那討苦樂
J20nB098_p0512c21║二邊？但循世緣，隨機應物而已。又有誰受苦樂，誰耽
J20nB098_p0512c22║忻厭耶？大都只作譬喻說過去了，總未真達無知之
J20nB098_p0512c23║旨耳。僧數十年前，聞說有個佛可成，便謂成佛後獨
J20nB098_p0512c24║超物外，另有神通變化，如意樂事。所以憤鼓妄想，沸
J20nB098_p0512c25║起馳求，磨褌擦褲，遍歷艱險。忽被幾度掀天撲地的
J20nB098_p0512c26║惡煞逆境照破頓使空劫積習，人我高山，是非棘林，
J20nB098_p0512c27║無明惡覺欻然蕩盡，始親見得。眾生是佛之功德母，
J20nB098_p0512c28║佛是眾生之慈悲父了無棄取，方得四楞蹋地。倒向
J20nB098_p0512c29║眾生，隊裏摻煉，巳躬未盡之陰氣，年來纔得一星之
J20nB098_p0512c30║力，欲共一二銅頭鐵額漢，鼓揚法化，用了私心，柰何
J20nB098_p0513a01║不堪共行，終泯殘喘于冰崖而已。門下英俊不群，惟
J20nB098_p0513a02║不忘本誓，趁此大明之下，拔得三兩靈裔出來，續遠
J20nB098_p0513a03║佛燈，感荷感荷。
J20nB098_p0513a04║又
J20nB098_p0513a05║來云：人命在呼吸間。此語真切，世人都只把做說話，
J20nB098_p0513a06║忽略過去了，不是自家經歷幾番利害，世情怎麼冰
J20nB098_p0513a07║冷得來？所云昨日的今朝不見了，早辰的下晝不見
J20nB098_p0513a08║了，不是夢醒，焉得親切？朽謂隨說隨了，又有誰說誰
J20nB098_p0513a09║記？若有可說，可記是分外的事，回頭猛醒，赤條條地，
J20nB098_p0513a10║又有何事？只因今人要明心見性，要識西來大意，這
J20nB098_p0513a11║總是事。若真無事者，饑來喫飯，困來打眠，應用隨緣，
J20nB098_p0513a12║不留朕跡，這纔是本色道流。又云：夢白昔在山中望
J20nB098_p0513a13║侍郎不得到今日侍郎望山中又如何得到？盡行說
J20nB098_p0513a14║透了，只恐到巳分上又輕放過前。長孺居遼陽，寄我
J20nB098_p0513a15║書云：這番歸來，幸虛我一榻以了餘年。及至抵家整
J20nB098_p0513a16║日，應酬人事，那得閑工夫幹辦自巳事來？如張江陵
J20nB098_p0513a17║視天下為一巳，不復思有身家纔得洪流遠大，名垂
J20nB098_p0513a18║不朽。今人之用志，在恩子榮名。總之，私欲心在，防患
J20nB098_p0513a19║過甚，故兩失其全也。今觀此老世所罕有，不審于巳
J20nB098_p0513a20║躬下安身立命，以居士慧眼觀來，可有下落否？又李
J20nB098_p0513a21║長者英敏過人，下筆無滲漏，識浪滔天。凡讀其書者，
J20nB098_p0513a22║無不受益，總是依通俠氣不化，此真俠骨見解者所
J20nB098_p0513a23║使的樣子也延伯一生妓妾滿室，從朝至暮，無片刻
J20nB098_p0513a24║寧靜，及至死苦，臨頭一毫受用不著。這是積凡財欲
J20nB098_p0513a25║被財欲所使的樣子，也當急看破，惟不能看破，所以
J20nB098_p0513a26║積凡財欲的被財欲，所使抱識見的被識見播弄，不
J20nB098_p0513a27║知無事是究竟法。居士云：先帝甫一月而疏通，數十
J20nB098_p0513a28║年廢滯，又去之太速。他能以一月之間了數十年弊
J20nB098_p0513a29║病，又以一日之間了人生百歲纏縛，大了當人生滅
J20nB098_p0513a30║之場肯久戀耶？這段葛藤望居士一刀截斷，免絆後
J20nB098_p0513b01║人。
J20nB098_p0513b02║又
J20nB098_p0513b03║得失成敗物之性也。眾生不能洞達，一向迷己逐物，
J20nB098_p0513b04║不免被五行管定。然而順則生，逆則殺，生殺循環，何
J20nB098_p0513b05║有窮極？大丈夫漢須與世別，若依然逢順，則喜遇逆
J20nB098_p0513b06║便憂，又何與于造次顛沛之旨乎？如秀才不經歲考，
J20nB098_p0513b07║莫辨優劣，官吏不經考察，莫別賢愚學道人若不經
J20nB098_p0513b08║幾番拂逆事，安能識其的當？此正利害，卒爾面前，宜
J20nB098_p0513b09║著精彩看，果到盡致之地否？還被境物奪得否？且世
J20nB098_p0513b10║之稍有識見者，便知得為失本，成是敗因，況生平以
J20nB098_p0513b11║大事為己任者，豈隨得失成敗流動乎？居士昔云：昨
J20nB098_p0513b12║日的今朝不見了，早起的晚上，不見了此語，透骨徹
J20nB098_p0513b13║髓，非親證一番，不能有是妙論。然此火災，非無因突
J20nB098_p0513b14║出，既當壘卵之世，居士乃社稷生民所係上帝，以是
J20nB098_p0513b15║試剛健也，未須具隻眼，莫作等閒，忽略過去了經世
J20nB098_p0513b16║出世只在一星間耳。今日三十明朝新正，事物循環，
J20nB098_p0513b17║無乃首尾相換而已。於一真靈明，有何增損快快，抖
J20nB098_p0513b18║擻精神，裂開見網，割斷情根，放出無礙大光明藏，照
J20nB098_p0513b19║破五蘊山頭，元來是個淡蒲虀，多買爆竹，廣辦珍饈，
J20nB098_p0513b20║過個奇勝新年，豈不美哉？
J20nB098_p0513b21║復王司空墨池
J20nB098_p0513b22║昨從梅開府處聞尊臺清淨無為，不被五欲八風所
J20nB098_p0513b23║吹，乃是靈山付囑，願力下生。現宰官身，寡欲自居，五
J20nB098_p0513b24║濁世中，萬無一矣。再有何法可說？又有何可印證眾
J20nB098_p0513b25║生迷己逐物，背覺合塵，分外貪求，更設王法，以平等
J20nB098_p0513b26║心，不許分外，各得安樂，故名正法。只因日久成弊，不
J20nB098_p0513b27║知寡欲是道，各逞私心，以公取私，以強欺弱，便生多
J20nB098_p0513b28║事。四海九邊，原自清淨無辜，欺取私財，惹起干戈傷
J20nB098_p0513b29║害天理風雨，不時黎民困苦我佛又設緇衣，棄欲割
J20nB098_p0513b30║愛，隱處巖穴，作人標榜，不料日久，狂瀾熾起，一夥瞎
J20nB098_p0513c01║禿，捏目生花，拈搥豎拂，擬古代頌，名之曰禪曰道，良
J20nB098_p0513c02║可太息。古云：因禪至病者多有病在耳目者，以瞠眉
J20nB098_p0513c03║努目，側耳點頭為禪病；在口舌者，以顛言倒語，胡喝
J20nB098_p0513c04║亂喝；為禪病在手足者，以進前退後，指東劃西，為禪
J20nB098_p0513c05║病；在心腹者，以窮玄究妙超情離見為禪。據是而論，
J20nB098_p0513c06║無非是病。惟本色宗匠，明察幾微，目擊而知，其會不
J20nB098_p0513c07║會，入門而辨，其到不到，然後用一錐一拶，脫其廉纖，
J20nB098_p0513c08║攻其搭滯，驗其真假，定其虛實，而不守一方便昧乎
J20nB098_p0513c09║變通，俾終蹈于安樂無事之境。既到此境，又何印證
J20nB098_p0513c10║之有？若謂實有印證，失卻本來清淨矣。幸者，居十門
J20nB098_p0513c11║中，間出英豪，乘夙願力，赤瀝無染，借王道而興佛道，
J20nB098_p0513c12║則吾宗量不息矣。
J20nB098_p0513c13║又
J20nB098_p0513c14║來云：病瘥藥除，還他赤子。無事可道，又何有望州亭，
J20nB098_p0513c15║烏石嶺之名也。若論己躬，有甚麼事？如人夢醒，返思
J20nB098_p0513c16║夢，景原無實事。這裏了知。還元眼不見眼也。古宿道：
J20nB098_p0513c17║座上無老僧，目前無闍黎。有甚麼相見？這話似拖泥
J20nB098_p0513c18║帶水不少在。居士分上首尾一貫，動靜如常。豈不聞
J20nB098_p0513c19║未出母胎，度人已畢，未開口時，說法已週。近代時人
J20nB098_p0513c20║不識自心，將粥飯氣作禪道傳人，如窮子出門，背父
J20nB098_p0513c21║逃走，轉求轉遠。唯有居士腳踏實地，不被物染，從幼
J20nB098_p0513c22║至今，無欲無依，了事凡夫，自無寸絲可挂，便與萬像
J20nB098_p0513c23║為主，借三界為戲場，轉識海為性海。這葛藤望居士
J20nB098_p0513c24║猛著精彩，把慧劍絕卻老朽命根，真報佛恩也。
J20nB098_p0513c25║復潘兵部昭度
J20nB098_p0513c26║蒙賜諭，愧薄世緣，不敢走侍。此件事非夙植德本，莫
J20nB098_p0513c27║能擔荷。愚見須噴地，猛醒，何有待時？今德民化物之
J20nB098_p0513c28║際，不落思議，此真無作妙用，無可比況。古謂千聖不
J20nB098_p0513c29║傳，參尋不到，聰慧不及，亦是朽衲，數十年分疏不下
J20nB098_p0513c30║處，此中絕無形名，那有朝聞夕死之說乎？諭中謂從
J20nB098_p0514a01║疑得悟，讀至此不勝感涕，是中果有一字商量，真成
J20nB098_p0514a02║套語，佛法原無甚麼說個撒手懸崖亦是剩語，大丈
J20nB098_p0514a03║夫豈肯從門入乎？惟內不立知，外不循境，反觀朝聞
J20nB098_p0514a04║夕死皆戲論也。
J20nB098_p0514a05║又
J20nB098_p0514a06║居士與梅長公乘般若力，遊戲人間，機調相投，非老
J20nB098_p0514a07║朽所能測也。諭云：學道人非具俠骨，不能然謂具俠
J20nB098_p0514a08║骨，人能學道則可。若謂必俠骨人，方可學道，恐執俠
J20nB098_p0514a09║不化，終被意氣驅逐，難得本體呈露，故世之貴俠骨
J20nB098_p0514a10║者，以愈于齷齪庸腐輩耳，非真俠骨可貴也。況英明
J20nB098_p0514a11║特達之士未必俠骨，又復追蹤俠骨，是本體逾失也。
J20nB098_p0514a12║焦太史末路，果是本色則繁苛盡除，豈不足佳然與
J20nB098_p0514a13║老朽交最久，獨汎濫詞章，擔閣一生，未免內有能是
J20nB098_p0514a14║的心外有所是的法，將本色盡情埋沒，而反以障本
J20nB098_p0514a15║色者為太本色，豈謂其器度尋常少一段俠骨乎？恐
J20nB098_p0514a16║錯認本色矣。若果到本色田地，透悟兩字，何處安頓？
J20nB098_p0514a17║居士謂三乘教外更有所發，明乎？吾教云：上根利器，
J20nB098_p0514a18║一聞便了，尚無有二，何況有三。秪緣利鈍不等，假設
J20nB098_p0514a19║教網，澇漉眾生。若人猛醒，總皆權喻長公疏如鐫石。
J20nB098_p0514a20║倘得居士數語，則又何啻一玉帶鎮山門也？令弟聰
J20nB098_p0514a21║明根利，筆底儘有仙氣，指日當大魁天下，為一代名，
J20nB098_p0514a22║儒無疑也。
J20nB098_p0514a23║復喻文學淑余
J20nB098_p0514a24║正懸慕，間得中海書道足下于學問，地中悉具超宗，
J20nB098_p0514a25║令朽人不勝加額，但不知于世出世法，凡聖位中巳
J20nB098_p0514a26║入平等三昧否？若證此三昧，我根先灰，不見人相既
J20nB098_p0514a27║絕，人我比量都無中間自無迷悟，聖凡同異，顛倒分
J20nB098_p0514a28║別等事，正好與世浮沉，無非自在，亦不妄執此見。若
J20nB098_p0514a29║有毫塵不化，即是聖證無明，生死株裔。恐他日翻為
J20nB098_p0514a30║增上慢魔攛，入不無干湛寂海中，鼓起波濤，妄搆是
J20nB098_p0514b01║非，使吾人于內外凡聖等法中，總不自在先聖訶為
J20nB098_p0514b02║蕉芽敗種是也。
J20nB098_p0514b03║復中海禪師
J20nB098_p0514b04║接來教知造詣非昔讀佳韻，字字入聖。超凡較諸古
J20nB098_p0514b05║今，詩偈更無等者，要諳本分事，猶有聖證量在，未得
J20nB098_p0514b06║拼命一下，不免被聖證魔縛，使自不覺祖師門中不
J20nB098_p0514b07║容是事。若有一毫聖情不盡，即是我見未忘，就中妄
J20nB098_p0514b08║立聖凡同異等障。故釋迦老子於雪嶺六年支離，總
J20nB098_p0514b09║無交涉，忽睹明星，頓盡空劫無明，亦只點胸低聲云：
J20nB098_p0514b10║個盡大地含靈，一時齊成佛道而已。看他有甚玄妙，
J20nB098_p0514b11║能超人處？後輩謬解，便謂佛有成道。後于祗園諸處，
J20nB098_p0514b12║四十九年說法度生等事。既雪嶺睹星大地一時齊
J20nB098_p0514b13║成佛了，復立誰為佛說法？誰為眾生得度？於此處打
J20nB098_p0514b14║得徹，便不墜聖凡是非等坑，方許名無著道人不見
J20nB098_p0514b15║有我人是非，亦不見山林是靜，城闕是鬧，眾處不繁，
J20nB098_p0514b16║獨居不寂，不取現證，不務當來，隨緣度日，緣盡歸根，
J20nB098_p0514b17║出入自由，不涉滯礙，便得與先聖把臂同行。若有纖
J20nB098_p0514b18║塵差殊，即隔千里萬里去也。
J20nB098_p0514b19║復毛文學玄淑
J20nB098_p0514b20║來教雖真切，柰何未步正徑，多被知解，卜度瞞過，且
J20nB098_p0514b21║蘊習太熟，開談揮毫不無拖泥帶水來云：十年為學
J20nB098_p0514b22║病苦，臨頭全不得力。如此說話好如欠債怨財主何
J20nB098_p0514b23║也？若有真學道不得力者，諸佛都成誑語，歷代祖師
J20nB098_p0514b24║悉是騙人，自謗猶可，謗法則殃。慎之！慎之言平常得
J20nB098_p0514b25║力而臨難不得力者，乃正前塵分別影事，都是意識
J20nB098_p0514b26║可到之地，便由你主持把捉死符，卒至能主者先惛，
J20nB098_p0514b27║還許爾討得力麼？倘有毫毛孔隙，蚤被閻老穿去，纔
J20nB098_p0514b28║有分曉他家苦具，先遍償一遭了曉悟，透徹得力奚
J20nB098_p0514b29║為乎？此際足下未曾夢著，故一毛不契，便即忙亂手
J20nB098_p0514b30║腳。禪乃衝我關之鐵砲足下，執禪自縛，曷能解也？僧
J20nB098_p0514c01║柰酷患求友病症，故使叨咀如許。若謂禪言可形意，
J20nB098_p0514c02║可測理可度，智可知的，盡大地都是三藏十二部剩
J20nB098_p0514c03║語打發去了，又何待足下講禪道耶？老朽秪得曲奉
J20nB098_p0514c04║尊命，又胡噴一上足下云：臨機不得力，欲希得力為
J20nB098_p0514c05║究竟謬矣。何也？滿世界人學道不得，脫離生死，皆由
J20nB098_p0514c06║太分曉得力了，豈知這個分曉得力的，便是生死冤
J20nB098_p0514c07║魂。若能從此要覓得力的，挨身拶入，步步掀翻單刀，
J20nB098_p0514c08║徑趨直取，那能覓得力的？纔覺一毫得力，一刀劈開，
J20nB098_p0514c09║直教粉碎淨盡，始證空王正位。快好將一切參想精
J20nB098_p0514c10║進，見解得力，功臣盡形，滅戮無遺，復將能證空王者，
J20nB098_p0514c11║總教一刀乾坤屬我矣。
J20nB098_p0514c12║復李文學
J20nB098_p0514c13║聞心事不樂，逆境動心，此是世法，非世外人也。豈知
J20nB098_p0514c14║大丈夫以他山之石可以攻玉，借境煉心，莫向外求，
J20nB098_p0514c15║縱求得來，必有失去，何不用自智鑰，開己寶藏，隨處
J20nB098_p0514c16║安閒快樂矣？古云父母非吾親，誰是最親者？尋繹斯
J20nB098_p0514c17║言，則父母非靠，況其他乎？豈不聞凡所有相，皆是虛
J20nB098_p0514c18║妄，不知自己一段風光，照天照地，耀古騰今，何用外
J20nB098_p0514c19║覓也？舉世只是依他作主，妄想不休，便成依報幻命。
J20nB098_p0514c20║幻身幻財焉得長久？一旦失之，悲愁無限。公非常人，
J20nB098_p0514c21║故出斯語。
J20nB098_p0514c22║復鄧文學信之
J20nB098_p0514c23║爾學道數年，正眼全無，豈非錯中之錯？不聞孔子三
J20nB098_p0514c24║千徒眾，終其身秪取一顏氏子。雖有七十二賢。秪可
J20nB098_p0514c25║傳言宣教幾人實識得心來。近時海內學道者如牛
J20nB098_p0514c26║毛，識心者如麟角，老朽奔馳，五六十年。求夫真為生
J20nB098_p0514c27║死。秪有令叔文潔公梅司馬衡、湘公二人耳。其餘都
J20nB098_p0514c28║是說禪說道。打口鼓子，堪作何用，不但敵生死。閻羅
J20nB098_p0514c29║王徵草鞋錢有日在，豈不痛哉！道是何物，容爾可學。
J20nB098_p0514c30║縱然學得，轉增我慢。若以口說奇言妙語為禪者，反
J20nB098_p0515a01║不如三家村裏種田博飯喫的漢子，說真實話，死後
J20nB098_p0515a02║無罪。秪因眾生妄誕，不守本分，失卻本心。達磨當日
J20nB098_p0515a03║航海而來，直指各人本心，無分外事。法華云：是法非
J20nB098_p0515a04║思量分別之所能解。楞嚴云：但有言說，都無實義。今
J20nB098_p0515a05║時人造妖捏怪，說黃道黑指東劃西豎拂搖拳，誑惑
J20nB098_p0515a06║眾生，造地獄業，苦亦甚矣。如我數十年，妄想學禪學
J20nB098_p0515a07║道，今日猛省擔閣，一生秪為自害。若信得及，把從前
J20nB098_p0515a08║葛藤一筆勾斷，切莫造作叫，即應問即答，纔是平常
J20nB098_p0515a09║無事人也。且看令岳身外之物如金銀田產，徒以增
J20nB098_p0515a10║累有半點相干否？
J20nB098_p0515a11║復王文學在明
J20nB098_p0515a12║來教云：少年奔馳，未能學道。吾不知道是何物。縱學
J20nB098_p0515a13║得奇言妙語，反添眼翳。豈不聞從門入者，不是家珍。
J20nB098_p0515a14║所以三教聖人各立權巧，指人返觀，忽然猛省，識自
J20nB098_p0515a15║主人變化萬端，自不能測，故名不睹不聞，果有此志，
J20nB098_p0515a16║總在日用中，回光返照，叩己而參。古云無聲無臭自
J20nB098_p0515a17║知時。此是乾坤第一機，拋卻自家無盡藏。沿門持缽
J20nB098_p0515a18║學貧兒來云：只此好色一節，殊不可解。且看赤子那
J20nB098_p0515a19║有好色念頭來這裏猛省赤洒洒。了然無一物。纔是
J20nB098_p0515a20║閑道人也。
J20nB098_p0515a21║復樊居士山圖
J20nB098_p0515a22║我宗門中，本無實法與人，雪山大師睹明星，朗然猛
J20nB098_p0515a23║省，纔知個個眾生皆有如來智慧德相，只因眾生不
J20nB098_p0515a24║省，反執妄求，每日飯後說出許多葛藤，末世凡愚執
J20nB098_p0515a25║著為實。臨滅度時，文殊請轉法輪，世尊曰：我四十九
J20nB098_p0515a26║年，何曾說一字來？若有所說，非我弟子。居士氣概不
J20nB098_p0515a27║凡，夙植德本，切莫存一法在心作異端人也來教無
J20nB098_p0515a28║半字，虛談依此行持。年深月久，自有逢緣時節，又云：
J20nB098_p0515a29║偷心未死。吾不知偷是何人，心是何物。若果有偷心，
J20nB098_p0515a30║速呈出來吾看；若呈不出，切莫草草。豈不聞神光覓
J20nB098_p0515b01║心了不可得。磨云：我與汝安心竟。既無所得，又安個
J20nB098_p0515b02║什麼？莫作道理會好。若有所會，便是金屑落眼矣。老
J20nB098_p0515b03║朽不會禪道，如爾葛藤，望居士慧劍利牙，莫留渣滓。
J20nB098_p0515b04║又
J20nB098_p0515b05║手教言言真實，不帶枝葉，數十年祈禱，甘心瞑目矣。
J20nB098_p0515b06║來云遍識偷心難伏。此是無始劫來生死根本，豈能
J20nB098_p0515b07║一念頓蕩哉？古人道：家賊難防，正謂此也。所以時人
J20nB098_p0515b08║說時有放下，無歡喜，有煩惱，無閑靜，有忙亂，無皆被
J20nB098_p0515b09║他擔閣，一生即百千生，又寧逃此偷心賊哉？今門下
J20nB098_p0515b10║具擇法眼，身體力行不做。唱道之士，真是大心凡夫，
J20nB098_p0515b11║撩起便行。古有龐公諸老接踵而行，今獨門下，豈容
J20nB098_p0515b12║易哉？但願發大心，無休歇心，無退轉心，此心即名一
J20nB098_p0515b13║行三昧，師子奮迅三昧、種種三昧，皆不出此心耳。
J20nB098_p0515b14║又
J20nB098_p0515b15║來毒一劑，藥得老朽，鉗口結舌，無理可伸。雖然，猶恐
J20nB098_p0515b16║有超凡入聖，出格道理，在不能脫化。惟門下將多劫
J20nB098_p0515b17║氣力併在一處，極力直造，還他威音那畔。父母未生
J20nB098_p0515b18║前，故鄉田地把老朽一摑，絕卻氣息，拋向洋子江中，
J20nB098_p0515b19║攪為蠱毒之水，使見者聞者盡喪身失命，掃除狼籍，
J20nB098_p0515b20║一滿地藏之本願。二稱提婆達多之恨懷，方不負大
J20nB098_p0515b21║丈夫走此閻浮一遭也。
J20nB098_p0515b22║又
J20nB098_p0515b23║乍聞訃音不勝驚駭朽，仲秋一病，四大幾散，只為報
J20nB098_p0515b24║緣未盡，復延殘喘耳。今別無他慮，惟不能忘情于左
J20nB098_p0515b25║右者，以未稱老朽本懷故也。門下以出世人豪脊梁
J20nB098_p0515b26║最硬，膽氣最雄，但未能㘞地一聲，病在知見太廣，領
J20nB098_p0515b27║略太易，所謂活了死不得也。昔大慧後于諸佛出身
J20nB098_p0515b28║處，聞個薰風自南來，殿角生微涼，驀然觸發，又得圓
J20nB098_p0515b29║悟，老人深錐痛拶，始至七縱八橫。可見工夫到此，大
J20nB098_p0515b30║難商量，必須猛力跳出，與大慧把手共行，方稱老朽
J20nB098_p0515c01║本懷前聞，病苦已極，誓斷婬殺，此等切要處那個肯
J20nB098_p0515c02║行。近來宗門高士稍有知見，便謂一切無礙，殊不知
J20nB098_p0515c03║未曾實證四大無我故耳。這一著子要得橫來，直過
J20nB098_p0515c04║去留自在，須是個沒量大人始得。古來惟汾陽、無業、
J20nB098_p0515c05║趙州臨濟諸大尊宿，纔是個跳出的樣子門下，自謂
J20nB098_p0515c06║行得一種粗工勝說千番妙理，可謂步步踏實，又謂
J20nB098_p0515c07║世間多少英靈漢子，俱陷在未悟說悟處。余謂不然，
J20nB098_p0515c08║若真英靈漢子安肯自欺？自昧不見？大慧諸方皆已
J20nB098_p0515c09║印可，惟自不肯，乃曰：當以九夏為期。其禪若不異諸
J20nB098_p0515c10║方，妄以我為是者，則造無禪論去也。這方是個英靈
J20nB098_p0515c11║漢子。若以一知半見為足，皆所為辜負己靈，埋沒先
J20nB098_p0515c12║聖者也。人不經逆折則不知工夫疏密，今痛莫大于
J20nB098_p0515c13║親，喪苦莫過于身病。這兩場惡境不是門下，以善權
J20nB098_p0515c14║方便造作得的灰心，泯志躲避得的禪道佛法領解
J20nB098_p0515c15║得的福智二嚴替代得的神通三昧超越得的。正恁
J20nB098_p0515c16║麼時，須有個出脫始得。這裏翻過身來，方知尊翁何
J20nB098_p0515c17║曾生死？歷劫親緣，何曾剎那相離？自己父母何曾有
J20nB098_p0515c18║兩個？如是則佛恩親恩一時頓報，無能報者，亦無所
J20nB098_p0515c19║報者。門下還信得及否？時惟珍重！
J20nB098_p0515c20║復高麗禪師
J20nB098_p0515c21║淨戒回。始知法席條。理不我念也。古人入山老屋敗
J20nB098_p0515c22║椽。取避風雨。艸衣木食粗免飢寒。圓悟囑佛日云。古
J20nB098_p0515c23║德住山。率刀耕火種。不蓄長物。蕭然布衲麤衣糲食。
J20nB098_p0515c24║將大有為也。豈不聞藥山之牛欄。風穴之單丁。溈山
J20nB098_p0515c25║十年而煮橡栗。大梅深谷而不世接。其後各為大法
J20nB098_p0515c26║器。龍象駢集。皆隨緣而應。誰似而今諸方鋪門庭以
J20nB098_p0515c27║誘信施假鬼神而潤己費。可不傷哉。且達磨少室九
J20nB098_p0515c28║年。不吐一辭。末後乃曰。心如牆壁方可入道。豈不是
J20nB098_p0515c29║第一祖師直捷為人處。百丈云。南方浩浩說禪。我這
J20nB098_p0515c30║裏一味種田博飯吃。臨濟又曰。近代一夥禿兵集徒
J20nB098_p0516a01║二五百眾。終日口嚗。嚗心憤憤。以為當禪當道。賺人
J20nB098_p0516a02║家男女。入婬魔坑。墮拔舌地獄。大有日在。古人如此
J20nB098_p0516a03║非他。只為眾生惡欲不除。苦口叮誡。殊不知。貪求佛
J20nB098_p0516a04║法亦是惡欲。況集外緣耶。若只在形上做去。內有能
J20nB098_p0516a05║取。心外有所。是法。何時得家破人亡。永失錐子之地
J20nB098_p0516a06║也。來云。恒沙如來歷代祖師。俱莫能及之處。畢竟阿
J20nB098_p0516a07║誰始得。今觀此問。終是夢話。不知楞嚴七徵八辨處
J20nB098_p0516a08║之何在。若有得處。何名空如來藏也。此一葛藤不是
J20nB098_p0516a09║詰問。以逞人我。正所謂為他閑事長無明也。
J20nB098_p0516a10║復天倪禪師
J20nB098_p0516a11║來教一紙，多是詰問，這幾端問得我無氣可吐，老僧
J20nB098_p0516a12║自後不敢亂言。又重問：末後句是有是無？若學道人
J20nB098_p0516a13║不明末後句，曠劫偷心，如何得盡？昭禪師歷參老宿
J20nB098_p0516a14║七十一員，皆妙得其家風，自曰：五位參尋且要知，纖
J20nB098_p0516a15║毫纔動即差違。金剛透匣誰能曉？唯有那吒第一機。
J20nB098_p0516a16║到此地位，還是見解門頭。最後見首山，問：百丈捲蓆，
J20nB098_p0516a17║意旨如何？首曰：龍袖拂開全體現，象王行處絕狐蹤。
J20nB098_p0516a18║始得偷心勦絕，便道：萬古碧潭空界月，再三撈摝始
J20nB098_p0516a19║應知。自後諸方八請不答。迨首山歿後，西河道俗千
J20nB098_p0516a20║餘人，協心亦不答。後有契聰請住汾洲太子院，昭閉
J20nB098_p0516a21║門高枕，聰排闥入曰：佛法大事，靜退小節，風穴懼應
J20nB098_p0516a22║讖，幸有先師。先師已棄世，尒有力荷擔大法者，今何
J20nB098_p0516a23║時而欲安眠哉？昭矍起握聰手曰：非公不聞此語。既
J20nB098_p0516a24║至，宴坐一榻，足不越閫者三十年。會下雖有五七百
J20nB098_p0516a25║眾，終日不語。後有慈明瑯邪等五六人，三年隨從，不
J20nB098_p0516a26║吐一辭，每日呵責痛罵，慈曰：自來不蒙一言罵，豈慈
J20nB098_p0516a27║悲法乎？昭曰：你作罵會耶？當下六人，始識父母未生
J20nB098_p0516a28║前真面目也。豈似而今口傳心受，鼓腹搖唇，比量合
J20nB098_p0516a29║意者，許可得道也。豈不聞忍大師七百高僧，人人有
J20nB098_p0516a30║一肚子佛法，直得年至七十，盧行者至，祖問：何處人？
J20nB098_p0516b01║答曰：嶺南人特來禮拜和尚，不求餘事，惟求作佛。祖
J20nB098_p0516b02║曰：這獦獠根性大利，勿多言。祖知之，恐大眾忌剋，半
J20nB098_p0516b03║夜付囑衣，缽以衣為信，眾人四散尋逐，潛入獵中，守
J20nB098_p0516b04║網命似懸絲，眾人不知衣付何方，零落已盡，自言不
J20nB098_p0516b05║可久遯出遇印宗法師知他不凡。問：黃梅衣法付囑
J20nB098_p0516b06║何人？答言：惟付佛法。佛法是不二之法，說箇付字，拖
J20nB098_p0516b07║泥帶水不少。所以云：佛法無你會處，如人飲水，冷煖
J20nB098_p0516b08║自知，葛藤無了。
J20nB098_p0516b09║復岳司馬石帆
J20nB098_p0516b10║楞嚴一別音問寥寥。近聞公在白下大開爐鞴。老朽
J20nB098_p0516b11║枯寂。多年不覺起色。信知法付國王大臣。非偶然也。
J20nB098_p0516b12║達磨當日西來。號曰單傳。直指不曾有半箇元字。腳
J20nB098_p0516b13║熏你鼻孔。瞎你眼睛。二祖三祖祖祖相傳乾嚗。嚗地
J20nB098_p0516b14║一點知歸。曹溪分派以來。大有榜樣。後來人心不古。
J20nB098_p0516b15║識解多端。然後德山臨濟。棒喝交馳機鋒掣電。令你
J20nB098_p0516b16║捫摸不入。插足不得不過勦絕情見。坐斷意根。初非
J20nB098_p0516b17║實法。如國家兵器。不得已而用之。不見興化道。你東
J20nB098_p0516b18║廊也喝。西廊也喝。後架裏也喝。你若一喝喝得。老僧
J20nB098_p0516b19║上三十三天。跌將下來。一點氣息也無。向你道未夢
J20nB098_p0516b20║見在。可見古人隨機顯示。如倚天長劍稍存擬議。早
J20nB098_p0516b21║見髑髏滿地。今人盡是平白地害藥病。何曾有半星
J20nB098_p0516b22║正病。故古德謂。打破大唐國。覓箇不會佛法的不得。
J20nB098_p0516b23║老朽亦謂盡十方界有毛頭許。妙解與公作對。便是
J20nB098_p0516b24║妙魔入心。不見僧問歸宗。如何是佛。宗云。即你便是。
J20nB098_p0516b25║僧云。如何保任。宗云。一翳在眼。空花亂墜。這裏須是
J20nB098_p0516b26║大闡提人。具滅宗手眼。向自己腳跟下撥轉關捩子。
J20nB098_p0516b27║如獅子返擲。不躡前蹤。生機活脫不受千聖羅籠始
J20nB098_p0516b28║得。若只揚帆義海。攬轡玄途。總是靈龜負圖。自取喪
J20nB098_p0516b29║身之兆。非老朽之所以望公者。