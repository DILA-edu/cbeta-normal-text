J20nB098_p0521b01║黃蘗無念禪師附錄卷之五
J20nB098_p0521b02║語溪參學比丘明聞刪訂
J20nB098_p0521b03║小傳南皋鄒元標
J20nB098_p0521b04║昔韓公上佛骨表尉潮陽，與大顛往來留衣別，士縉
J20nB098_p0521b05║疑之，予謂此公聰明蓋世，能轉《法華》，必不為一疏便
J20nB098_p0521b06║了生平。其言顛曰：「實能外形骸，以理自勝，不為事物
J20nB098_p0521b07║是非窒礙。」夫曰以理自勝，猶未深悉其義也，公亦達
J20nB098_p0521b08║矣。歐陽、蘇子，才高八斗，好與諸僧往還。歐公曰：「時于
J20nB098_p0521b09║其人，察其氣魄，有為世用者，而蘇子則時遇可人，箭
J20nB098_p0521b10║鋒相射，蘇公亦有逼人處。」諸先生皆一代鴻碩，好與
J20nB098_p0521b11║方外人遊者，何哉？蓋身處火宅，入林樾，睹蕭蕭數竹，
J20nB098_p0521b12║頓令心地清涼，亦以夙因，故予束髮，每到蕭寺，五臟
J20nB098_p0521b13║若冰，不可言說。鄉里中所與二三僧，唯推魯摻，作田
J20nB098_p0521b14║畝，無敗行，然亦足敬也。浪游南北，所接僧非無赫然
J20nB098_p0521b15║為世頂禮者，大都落風流，講解窠臼，儼然如天竺古
J20nB098_p0521b16║先生者，實難其人。庚寅，以吏部郎謫南比部，時大司
J20nB098_p0521b17║成新建，鄧文潔公為祭酒，忽有無念禪師過，公以賢
J20nB098_p0521b18║關不便款洽，禮而之予衙齋，予亦館之別室。旬日，茶
J20nB098_p0521b19║飯外無他語，文潔過，詰曰：「作何究竟？」予曰：「無語。」文潔
J20nB098_p0521b20║曰：「此透體漢無錯過。」予曰：「無忙在。」別去又數年，念公
J20nB098_p0521b21║過而訪我，古樹下坐，對蒲團相視而笑，予賦詩數首
J20nB098_p0521b22║別。念公又別去數年，不知念公入我深也者。念公名
J20nB098_p0521b23║深有，楚麻城人。早年，父母謝世，家長者習其有奇，因
J20nB098_p0521b24║縱之披剃。一日，有名宿謂曰：「生死事大，須是參得明，
J20nB098_p0521b25║始不負一生出世。」念公啟曰：「何之？」示而之伏牛，伏牛
J20nB098_p0521b26║不契，又之七尖峰、之東臺、之五臺、之燕薊、之丫住山、
J20nB098_p0521b27║之廬山，摻苦行者數十餘年，凡五嶽名山，無不跋涉。
J20nB098_p0521b28║其所參承名師，曰大休、曰秋月、曰無窮、曰古清、曰遍
J20nB098_p0521b29║融，無不頂禮。其所承指示也，曰黃瓜茄子、曰提話頭、
J20nB098_p0521b30║曰還飯錢，有言靈承如天帝，語未明也，如負鬚眉不
J20nB098_p0521c01║肯下，誓死而已。志堅功苦，蓋垂數十年，諸知見若片
J20nB098_p0521c02║雪紅爐，即證諸名宿，名宿首肯始下山。次與卓吾李
J20nB098_p0521c03║長者友，長者以不善藏為世忌，公終身左右之，有告
J20nB098_p0521c04║之曰：「大貴人！」方怒熾曰：「斫首穴胸何妨？」予因是而知
J20nB098_p0521c05║念公之定也。諸縉紳聞而爭倒屣。直浙豫章七閩，焦
J20nB098_p0521c06║太史、陶祭酒、黃庶子、王方伯、袁考功皆降心相聚。念
J20nB098_p0521c07║公時有啟發，如大雨普布，隨根生活，諸士縉欲徙舍
J20nB098_p0521c08║舍，公未數日即飄然去，野鶴冥鴻，不可縶矣。世有自
J20nB098_p0521c09║稱妙悟，以為必依宰官大臣而闡揚佛法者，予竊謂
J20nB098_p0521c10║清虛苦空，佛之大旨不從一草一木降心，而從萬紫
J20nB098_p0521c11║千紅處逐世，佛之道有是乎？嗟乎！狂慧風熾，毒流衿
J20nB098_p0521c12║珮，念公獨藏鋒遯世，此所以貌古風高，獨步一世也。
J20nB098_p0521c13║浩浩空門，龍象有幾，予柰何不思作念公小傳？念公
J20nB098_p0521c14║懿行最夥，以俟逸史，夫使韓、歐、蘇諸君子及文潔公
J20nB098_p0521c15║起，必以元標為知言。
J20nB098_p0521c16║論曰：世儒好闢佛，佛不可闢，所以闢者，狂禪耳。念公
J20nB098_p0521c17║名行冠一世，恂恂若處子，棲隱一山，當楚中州界，遙
J20nB098_p0521c18║瞻紫氣，隱隱隆隆，豈無謂哉？
J20nB098_p0521c19║贈無念上人序復所楊起元
J20nB098_p0521c20║世皆知佛為出世之學，予以為出世不足以盡佛，佛
J20nB098_p0521c21║亦精于經世者也。後世稱君道者，孰大于堯？堯在位
J20nB098_p0521c22║五十載，不知天下治與不治，乃遊于康衢，聞兒童謠
J20nB098_p0521c23║曰：「立我蒸民，莫匪爾極。不識不知，順帝之則。」又有老
J20nB098_p0521c24║人擊壤而歌曰：「日出而作，日入而息，鑿井而飲，耕田
J20nB098_p0521c25║而食。」夫作息飲食泯識知而順帝，則堯之所求于民
J20nB098_p0521c26║者止是耳矣，而後世言治者莫加焉。蓋道極于此，故
J20nB098_p0521c27║治亦極于此也。世之所以成人者，日用而飲食也。本
J20nB098_p0521c28║何識知之有？唯治民者，或乘以私智，猶投石于定水
J20nB098_p0521c29║之中而波浪起，以知應知、以識應識，是以天下擾擾
J20nB098_p0521c30║多事。禹之言曰：「堯舜之民，皆以堯舜之心為心；寡人
J20nB098_p0522a01║之民，各以其心為心。」嗟夫帝降而王，其辨固在是歟？
J20nB098_p0522a02║非民心之有異，乃存于己者未定也。予觀佛之說，汪
J20nB098_p0522a03║洋浩蕩，縱橫變化，不可窮詰，而究其實際不出于現
J20nB098_p0522a04║量，過去心不可得、未來心不可得、現在心不可得，如
J20nB098_p0522a05║此則念念寂滅，雖有知識，安可停哉？如此則日出不
J20nB098_p0522a06║顧日入、日入亦不顧日出，耕田不顧鑿井、鑿井亦不
J20nB098_p0522a07║顧耕田，如耳、目、口、鼻不相踰而互為用。如此則善不
J20nB098_p0522a08║知愛、惡不知憎、生不知欣、死不知惡，大道之世，何以
J20nB098_p0522a09║踰此？予故曰佛精于經世者也。彼出世者，西域所歆
J20nB098_p0522a10║艷，亦往佛所立之名色，而佛因之也。不然，道固無有
J20nB098_p0522a11║不出世者也，奚必立出世之名，然後出世哉？昔有僧
J20nB098_p0522a12║聞鼓聲舉鋤，大笑而歸。百丈曰：「俊哉！此是觀音入理
J20nB098_p0522a13║之門。」後喚其僧問：「何所見？」僧云：「某聞鼓聲歸喫飯。」此
J20nB098_p0522a14║真悟入實際者也。使其遂陳所見，堪作何用哉？無念
J20nB098_p0522a15║上人初參學善知識，遇善知識于蔬圃中植蔬，跪問
J20nB098_p0522a16║佛法大意，善知識曰：「黃瓜茄子。」上人不契，辭去。歷盡
J20nB098_p0522a17║辛苦，幾喪身命，忽地夢醒，方大徹悟，依舊是黃瓜茄
J20nB098_p0522a18║子也。黃瓜茄子誰不識之？而上人獨不識，必待歷盡
J20nB098_p0522a19║辛苦，幾喪身命，疑團啐破，然後識焉。又奚怪夫陶唐
J20nB098_p0522a20║之民，處帝堯爐錘間五十年，然後知作息飲食之事
J20nB098_p0522a21║哉？帝堯之于其民，竭其一生之精力，尚且五十年，然
J20nB098_p0522a22║後民知如此過活。矧後之治天下者，未嘗竭其精力，
J20nB098_p0522a23║安可復望哉？帝堯之求于民者，合下止于如此，尚且
J20nB098_p0522a24║積之五十年，矧後之求于民，不止如此也，又安可復
J20nB098_p0522a25║望哉？唯後世不能竭其精力以求于民，而求于民者
J20nB098_p0522a26║亦不能止于此，是以能竭其精力以求于民，而求于
J20nB098_p0522a27║民止于此者，莫過能仁氏也。夫竭其精力以求于民
J20nB098_p0522a28║者，乃竭其精力以自求者也。求民止于此，乃自求止
J20nB098_p0522a29║于此者也。是故通于佛法者，然後可入堯舜之道。而
J20nB098_p0522a30║世之學佛者，區區於西方淨土及了生死而已。其惑
J20nB098_p0522b01║者，至求福田利益，廣施財寶、造寺度僧以為功德，儒
J20nB098_p0522b02║者恥之，遂謂佛之教足以惑人，而讎疾之，不復深惟
J20nB098_p0522b03║其理。而吾儒之學竟止于粗淺，而不足以入堯舜之
J20nB098_p0522b04║道，此其故不可不一明也。予賦性最拙於孔孟之言，
J20nB098_p0522b05║茫然未有得也。近因博之釋典而參之舊學，殆似有
J20nB098_p0522b06║可以發明者，遂不自揆，而以經世言佛。蓋言經世者，
J20nB098_p0522b07║謗佛。而言出世者，亦謗佛也。均一謗也，不若言經世
J20nB098_p0522b08║矣。無念上人，其謂之何？夫三乘十二分教不出黃瓜
J20nB098_p0522b09║茄子中，黃瓜茄子豈出世者耶？
J20nB098_p0522b10║書龍湖圖贈無念上人卓吾李　贄
J20nB098_p0522b11║此石湖景也，有石在兩水之間，石殊不巨，然其屋可
J20nB098_p0522b12║比維摩丈室，能容瞿曇一千二百五十諸大弟子與
J20nB098_p0522b13║俱者，風吹竹戶，月落深潭，朝煙暮霞，足稱幽雅。湖之
J20nB098_p0522b14║西，架木為閣，直侵湖上，其名曰芝佛院。有上人來居
J20nB098_p0522b15║之，其名曰無念，吾不知上人果能無念否也。夫周子
J20nB098_p0522b16║講道于此多年矣，一旦乃能得上人於戒律之外，雖
J20nB098_p0522b17║上人亦不以戒律故滿足其意，而時時與十方賢聖
J20nB098_p0522b18║窮究真乘，觀其心不無念不止也。湖之勝，愈以有加，
J20nB098_p0522b19║而芝佛之院、棲佛之樓，結構煥然，非徒然矣。雖然，真
J20nB098_p0522b20║乘可冀，無念大難。夫學道者，大都其心欲細，細則能
J20nB098_p0522b21║入其氣；欲麤，麤則能出意。欲其柔，柔則善縱志；欲其
J20nB098_p0522b22║強，強則善奪守；欲其密，密則神不可窺發；欲其疾，疾
J20nB098_p0522b23║則魔不敢近。方正也而遽奇，雖八面掠敵可也；甫奇
J20nB098_p0522b24║也而忽正，可使千聖落膽矣。彼以天地為棟宇者，將
J20nB098_p0522b25║以為大矣，不知特醯罈之雞耳；以宇宙為幕席者，自
J20nB098_p0522b26║以為快矣，不知特甕牖之子耳。要皆以一人之知慮，
J20nB098_p0522b27║而欲測無窮之佛智；以一己之度量，而欲忖無盡之
J20nB098_p0522b28║佛事；以一二之手足，而欲遍無邊之佛國。是以北轅
J20nB098_p0522b29║轉疾，去楚轉遠，非有至人，又安足與議至道哉？上人
J20nB098_p0522b30║若無念乎無念，是以語之。
J20nB098_p0522c01║石湖有潭，無念居之；石湖有屋，無念止之；石湖有經，
J20nB098_p0522c02║無念會之；石湖有佛，無念念之。昔念石湖，今念自己，
J20nB098_p0522c03║念而無念，石湖澄止。
J20nB098_p0522c04║無念上人誕辰卓吾李　贄
J20nB098_p0522c05║有僧無念，學道精勤，眾人不知，目為庸僧。我與念僧
J20nB098_p0522c06║相伴九載，知其非庸，以念無故。何謂念無？與俗人處，
J20nB098_p0522c07║念即自同于俗，不見俗故，將念離俗，是故一時賢人
J20nB098_p0522c08║目之為俗，然念僧，真實俗也。與賢人處念，即自同於
J20nB098_p0522c09║賢，不見賢故，將念希賢，一時俗人目為賢。然念僧，真
J20nB098_p0522c10║實賢也。嗚呼！佛澄塗掌，羅什吞針，念僧不能，但不可
J20nB098_p0522c11║以念僧不能故而遂高視澄公與什公也。汾陽腥穢，
J20nB098_p0522c12║布袋街頭，念僧不肯，但不可以念僧不肯故而遂下
J20nB098_p0522c13║視汾陽與布袋也。是歲也己丑。是日也二月十七。念
J20nB098_p0522c14║僧生身，實當是日，載茶載歌，載觴載詠，聊以為歡，共
J20nB098_p0522c15║登無遮道場，永以為好，不妨遊戲三昧。念僧，其欲為
J20nB098_p0522c16║名高乎？抑且俗與同也？俗與同，則十方無壁落；為名
J20nB098_p0522c17║高，則大地生荊棘。得力、不得力，皆于是乎在。咄咄！吾
J20nB098_p0522c18║且觀之。
J20nB098_p0522c19║贈別無念禪師定宇鄧以讚
J20nB098_p0522c20║余最善念，蓋嘗求無焉而不獲，今乃知不必無矣。何
J20nB098_p0522c21║也？念性本無，非斷故無。以覺此則為佛，以此覺人則
J20nB098_p0522c22║為師。予常以語，人人如聾如啞。今年秋，無念上人來
J20nB098_p0522c23║自楚，余留居五日，則見其不寂不亂庶幾前，所謂無
J20nB098_p0522c24║念矣。然上人謂我曰：「前念即凡，後念即佛。」是猶在轉
J20nB098_p0522c25║移之間。夫既知念性本空，則無煩惱而非菩提，無生
J20nB098_p0522c26║死而非涅槃。如釵釧是金，非融故金；泡沫是水，非滅
J20nB098_p0522c27║故水。是以舉一眾生而諸佛並攝，舉一念而法界全
J20nB098_p0522c28║收，又何前後之有歟？上人爽然曰：「如是！如是！」茲其歸
J20nB098_p0522c29║也，書以貽之。
J20nB098_p0522c30║送無念禪師赴豫章請衡湘梅國楨
J20nB098_p0523a01║余得念師朝夕越十五年，平生礙膺之物一旦消釋，
J20nB098_p0523a02║是師大有造于余也。師所居黃蘗山，僻嶮而瘠磽，豺
J20nB098_p0523a03║虎之所盤據，人跡所不到。師與徒眾披荊榛刱廬舍，
J20nB098_p0523a04║擇可耕者耕之。緇素麇至，堂廡日臻，巋然一大叢林
J20nB098_p0523a05║矣。師每言：為道真切，無過鄧定宇，三十年如一日也。
J20nB098_p0523a06║今海內志道者多，而江西為盛，故其意常在江西。茲
J20nB098_p0523a07║赴請往，余老且病不能從，期以明春歸。如期而不歸，
J20nB098_p0523a08║余即老病當扁舟從之，還結夏于黃蘗山也。
J20nB098_p0523a09║送無念禪師還楚定宇趙用賢
J20nB098_p0523a10║不佞於佛理，未窺一班也。然亦時時好從學佛人遊，
J20nB098_p0523a11║獲聆緒論。其貢高執有者，謬謂已得法要，而不知竟
J20nB098_p0523a12║落偏義。苦行談空者，自許既證大覺，而不知亦墮迷
J20nB098_p0523a13║情。蓋法等虛空，而心執有無，覺海滉漾，孰窺真際？宜
J20nB098_p0523a14║不佞之疑而增畏也。庚寅春仲，胡山人荊父過白下，
J20nB098_p0523a15║荊父故善言名理，稱辯才無上，乃數推無念禪師不
J20nB098_p0523a16║事語言，直契宗旨。不佞因得一叩威儀，少承謦欬，目
J20nB098_p0523a17║擊道存，無所容聲，然後知菩提自有密義，大乘自有
J20nB098_p0523a18║正法，爽然心開，幾不虛此生矣！禪師復且杖鍚還楚，
J20nB098_p0523a19║不佞恨從游之無幾，而又愧攀留之無術，輒呈短章，
J20nB098_p0523a20║聊識私仰。云爾。
J20nB098_p0523a21║頭白於今侍遠公，南宗誰復悟真空？帝城鐘曉秋雲
J20nB098_p0523a22║杳，一葦相將度楚東。
J20nB098_p0523a23║贈無念禪師偈五臺陸光祖
J20nB098_p0523a24║有念念為邪，無念念即正，炳炳大師言，指我成佛逕。
J20nB098_p0523a25║末季學語流，勦襲皆戲論，有無屬二邊，正邪非自性。
J20nB098_p0523a26║一落語言筌，執藥翻成病，人言無念師，宗門提正令。
J20nB098_p0523a27║本出庸流家，薙髮修苦行。歸依于空門，遍參求悟證。
J20nB098_p0523a28║疑破黑漆桶，皮毛脫落淨，入佛兼入魔，非凡亦非聖。
J20nB098_p0523a29║我聞如是言，稽首遙禮敬，師忽入白門，隨眾得參請。
J20nB098_p0523a30║果聆玄妙談，聾瞽詫觀聽，辯才若風生，說法似泉迸，
J20nB098_p0523b01║德山臨濟機，的的在杷柄。老夫愚鈍人，未能領上乘，
J20nB098_p0523b02║嘗聞古尊宿，如實語相應。出言昧本真，天壤隔分寸，
J20nB098_p0523b03║鬥爭堅固時，魔佛互衰盛。吾黨二三子，擇法孰為勝？
J20nB098_p0523b04║歸來讀我書，聊取意根靜。
J20nB098_p0523b05║因無念禪師示客偈訒菴方　沆
J20nB098_p0523b06║余將北行報滿，以暑甚，小憩城南，會無念禪師自楚
J20nB098_p0523b07║黃石湖來，因與王水部圭叔朝夕參承，彼此甚適。客
J20nB098_p0523b08║曰：「無念特禪寂枯槁者之為耳。二君與游，不虞妨正
J20nB098_p0523b09║道而廢職業耶？」噫嘻！有是哉？自無念之偕余山中，予
J20nB098_p0523b10║見其饑餐倦息，朝盥夕浴，而未嘗有怠事也。又見其
J20nB098_p0523b11║風月清佳，據梧支策，獨來獨往，若神遊太虛而不知
J20nB098_p0523b12║其出於塵埃之表也。有時接見士大夫，主賓應酬，杯
J20nB098_p0523b13║盤交錯，徐察之，無厭色也。有時揮麈談空，則理不必
J20nB098_p0523b14║天地有，而語不必千聖道者。無念肆言之，吾兩人肆
J20nB098_p0523b15║聽之，纚纚乎若旁之無人也。蓋無念而無不念，無不
J20nB098_p0523b16║念而實無念。吾師乎？吾師乎？予且將終身與之游，安
J20nB098_p0523b17║知其妨正道而廢職業耶？遂作偈以示之。偈曰：
J20nB098_p0523b18║真空妙智鏡同圓，枉廢磨礱歷歲年，到底憑君拈撲
J20nB098_p0523b19║破，始知父母未生前。
J20nB098_p0523b20║白牛閃爍秘形山，牧子招尋日往還，鼻孔拽來繩忽
J20nB098_p0523b21║斷，方知秪在故園間。
J20nB098_p0523b22║空谷何緣自應聲？洪鐘待叩為誰鳴？從他巧覓知音
J20nB098_p0523b23║者，唯有聾人聽得真。
J20nB098_p0523b24║真性圓明照大千，還如片月落平川，云何逐影生差
J20nB098_p0523b25║別？昧卻中天一點圓。
J20nB098_p0523b26║穿衣喫飯原無事，兀坐閑眠豈是禪？學道不從聲色
J20nB098_p0523b27║薦，工夫歷劫總如然。
J20nB098_p0523b28║無邊空界任周流，一性能將一切收，影裏覓心那可
J20nB098_p0523b29║得？大如捨海認浮漚。
J20nB098_p0523b30║讀龍湖集寄懷念禪師如真李　登
J20nB098_p0523c01║承惠《龍湖集》，細讀數過，乃知字字句句皆大乘法要，
J20nB098_p0523c02║且直截簡明，當下即得本心，無可增減者，師接引來
J20nB098_p0523c03║學功德，懋哉！懋哉！別後二律錄呈：
J20nB098_p0523c04║杖鍚凌西去，龍湖煙水深，江山雖隔面，風月自同心。
J20nB098_p0523c05║有念塵蒙鏡，無情芥逗鍼，瑤琴時獨撫，天際托知音。
J20nB098_p0523c06║其二
J20nB098_p0523c07║錮疾悲無始，輪迴似掌翻，何期虛白室？即是涅槃門。
J20nB098_p0523c08║人去遺規在，心亡性自存，秪今開寶月，可復遣重昏。
J20nB098_p0523c09║禪那歌荊父胡懷玉
J20nB098_p0523c10║庚寅歲，客白下同念禪師結夏鷲峰寺，一時慕道之
J20nB098_p0523c11║士多落知解窠臼，偶然有感作禪那歌，并求印可。
J20nB098_p0523c12║禪那廓然包太古，非色非空不可睹，海底波斯駕鐵
J20nB098_p0523c13║船，個裏何曾有佛祖？白象無端降梵宮，天上人間擊
J20nB098_p0523c14║法鼓，周行七步復拈花，心印相承入東土。碧眼胡僧
J20nB098_p0523c15║坐不言，一花五葉蔭寰宇，馬駒踏殺天下人，棒喝縱
J20nB098_p0523c16║橫互賓主。傳燈邇來千載後，衣缽生塵野干吼，須彌
J20nB098_p0523c17║欲傾龍象愁，念師忽起信不偶。披衣孤坐萬緣空，白
J20nB098_p0523c18║雲紅葉堆窗牖，鹿女啣華虎受降，魔王問道展兩手，
J20nB098_p0523c19║無非無有無非有，鼻孔雙垂牙在口。雪峰毬，趙州狗，
J20nB098_p0523c20║八角磨盤空裏走。維摩杜口毘耶城，瞬目揚眉成過
J20nB098_p0523c21║咎，本來如是絕纖塵，劫火洞然亦不朽。德山持缽太
J20nB098_p0523c22║連涎，末後一句阿誰扣？禪師劃開死生關，明月清風
J20nB098_p0523c23║自為友。人我山，無明酒，日對空王勤抖擻，夢裏翻身
J20nB098_p0523c24║不離床，稱錘是鐵原非垢。憶昔燃燈授我記，有情共
J20nB098_p0523c25║證金剛際。無鬚鎖子兩頭搖，摩尼卻向衣中繫，歷劫
J20nB098_p0523c26║恒沙光不殊，五陰浮雲亦難蔽。定非定，慧非慧，世尊
J20nB098_p0523c27║乞食入舍衛，靈山一會坐儼然，華藏莊嚴開聖諦，白
J20nB098_p0523c28║毫日照毘盧閣，芥納須彌何廣略？金毛獅子鐵圍山，
J20nB098_p0523c29║作者好求無病藥，泥牛耕月火生蓮，八風不動坐寥
J20nB098_p0523c30║廓。北斗藏身水逆流，黃面老子難摸索，說與閻浮世
J20nB098_p0524a01║上人，火急回頭猶是錯。
J20nB098_p0524a02║贈無念禪師偈（時同卓吾住龍潭湖）澹園焦　竑
J20nB098_p0524a03║念公過金陵，予日與談禪，得其慈力，一時涉入如幻
J20nB098_p0524a04║三昧。此其機緣，非在一期果報間也。賦此以贈。
J20nB098_p0524a05║春深聞爾百花潭，曾與維摩共一龕，浮世無成悲小
J20nB098_p0524a06║草，空門何意見優曇？龍知聽法歸池缽，馬為馱經度
J20nB098_p0524a07║嶺嵐，烏榜宗風今欲振，好傳消息遍江南。
J20nB098_p0524a08║論禪石公袁宏道
J20nB098_p0524a09║禪有二種：有一種狂禪，於本體偶有所入，便一切討
J20nB098_p0524a10║現成去。故大慧語李漢老云：「此事極不容易，須生慚
J20nB098_p0524a11║愧始得。往往利根上智者得之不費力，遂生容易心，
J20nB098_p0524a12║便不修行，多被目前境界奪將去，作主宰不得。日久
J20nB098_p0524a13║月深，迷而不返，道力不能勝業力，魔得其便，定為魔
J20nB098_p0524a14║所攝持，臨命終時，亦不得力。」無盡居士云：「世間粗心，
J20nB098_p0524a15║於本分事上，不曾于十二時中密密照管微細流注，
J20nB098_p0524a16║此是業主鬼來借宅耳。此病近于高明者，往往蹈之。
J20nB098_p0524a17║又有一種，不求悟入，唯向事上理會，以念佛習定為
J20nB098_p0524a18║工課，纔見人提起向上一著子，便要抹去。見執法修
J20nB098_p0524a19║行者則讚歎，見心上乾乾淨淨，灑然不挂一事者，反
J20nB098_p0524a20║以為不修行而疑之、謗之。此等雖外面無破綻可摘，
J20nB098_p0524a21║其實心火熠熠，如欠二稅百姓相似。至于遮障宗乘、
J20nB098_p0524a22║害佛慧命，亦終為地獄種子而已。蓋凡近于沉潛，又
J20nB098_p0524a23║往往坐此病也。」余游天下所見者，大都不出此二種，
J20nB098_p0524a24║而執法修行，不求悟入一病，尤為近來無靈根者之
J20nB098_p0524a25║所托逃。今年再會念公，始知宗門尚自有人，佛祖大
J20nB098_p0524a26║事猶有可與激揚者耳。而念公猶然謂我曰：「大事未
J20nB098_p0524a27║明，如喪考妣；大事已明，如喪考妣。」大事既明矣，若之
J20nB098_p0524a28║何如喪考妣耶？又引古德云：「此事須悟始得，悟後須
J20nB098_p0524a29║遇人始得。若悟了遇人的，當垂手方便之時，著著自
J20nB098_p0524a30║有出身之路，不瞎卻學人眼。若秪悟得乾蘿蔔頭，不
J20nB098_p0524b01║唯瞎卻學者眼，兼自己動便傷鋒犯手。」予乃歎曰：「此
J20nB098_p0524b02║事以悟為極則矣，誰知悟後政自有事耶？」若予者，雖
J20nB098_p0524b03║幾番有所解入，然猢猻子實未捏殺水牯牛，實未得
J20nB098_p0524b04║純熟也。若硬休去，是未大死而求大活也。悟且未能，
J20nB098_p0524b05║而況于大慧所云之大法乎？況于奪饑人食、解耕夫
J20nB098_p0524b06║牛，為人抽釘拔楔乎？此念公既悟以後之事，非予事
J20nB098_p0524b07║也。
J20nB098_p0524b08║再晤無念禪師紀事石公袁宏道
J20nB098_p0524b09║余山居九載，再遊南北，一時學道之士俱落蹊徑。至
J20nB098_p0524b10║白下晤焦先生，使人復見漢官威儀，有來詢者，余曰：
J20nB098_p0524b11║「焦先生洪鐘也，試往扣之。」及予歸柳浪，而念公適至，
J20nB098_p0524b12║老成典型，居然在目，蓋予之耳不聞至論，余之舌噤
J20nB098_p0524b13║而不得吐久矣。撫今思昔，淚與之俱。夫使海內人士
J20nB098_p0524b14║無志大乘則己，若也生死情切，則幸及此二老尚在，
J20nB098_p0524b15║痛求鍼劄。余非阿私所好者，蓋予參學二十年而始
J20nB098_p0524b16║信得此二老，及自謂不至誤人。若但欲持戒學語，則
J20nB098_p0524b17║無事此老錘鑿矣。
J20nB098_p0524b18║本住法頌壽念師八十（有序并書）憨山德清
J20nB098_p0524b19║不慧，披服道風三十餘年矣，竟無緣一睹光相。且
J20nB098_p0524b20║以業力驅馳幻海，將二十年如托異國，故與法門
J20nB098_p0524b21║諸大知識音問益遠。頃投老匡山，望黃蘗剎竿咫
J20nB098_p0524b22║尺間，側坐白毫相中，日蒙照拂，無由一致。問訊前
J20nB098_p0524b23║秋，陳無異居士入山，道及老師慈念慇懃，是知先
J20nB098_p0524b24║蒙攝受者，非一日矣。不慧何緣過辱加被之如此
J20nB098_p0524b25║也？感謝無量。比來宗門寥落，野干亂鳴，殆不堪聽，
J20nB098_p0524b26║所幸老師踞窟獅子，雖全身未露，而爪牙無敢攖
J20nB098_p0524b27║者，時聞吼音，為之慶快。惜乎頹波日倒，難以障迴
J20nB098_p0524b28║狂瀾也。若不慧者，忝辱法門，無一得可指，寧不虛
J20nB098_p0524b29║生愧死耶？頃侍者廣捨來，知老師法筭，喜登上壽，
J20nB098_p0524b30║人天集慶。不慧愧衰質，不能從法會之末聊陳頌
J20nB098_p0524c01║祝，少見一念嚮往之忱。所願法身常住，道化無方，
J20nB098_p0524c02║豎金剛幢，為眾歸仰，無任翹勤，瞻望之至。不腆薄
J20nB098_p0524c03║供，惟慈納受。頃者，復有曹溪之行，奉覲之緣當在
J20nB098_p0524c04║龍華三會耳。言之耿耿，神與此俱。
J20nB098_p0524c05║今上御宇之三年仲春二月十有七日，迺黃蘗山無
J20nB098_p0524c06║念禪師四百八十甲子之辰也。唯師少志向上，蚤悟
J20nB098_p0524c07║自心，開頂門之正眼，豎無畏之高幢，法門歸重，衲子
J20nB098_p0524c08║趨風，莫不指歸第一義，令入自信之地，誠末法之津
J20nB098_p0524c09║梁，長夜之慧炬也。宗門寥落，賴師獨振其家聲。不慧
J20nB098_p0524c10║雖未承顏，而心光相照，不隔一毫，以法忘情，無彼我
J20nB098_p0524c11║相為日久矣。嗟予老矣，愧不能一接麈尾，以結法喜
J20nB098_p0524c12║之緣耳。今幸值師示生之辰，十方宰官、居士、緇白眾
J20nB098_p0524c13║等各持供養而興慶讚。不慧聞而歡喜，私謂悟無生
J20nB098_p0524c14║者離壽者相，非四相之可遷，安可以世諦而擬之耶？
J20nB098_p0524c15║乃說本住法頌，敬遣侍者，遙持香華，用申讚歎。是以
J20nB098_p0524c16║滴水而稱大海，以一隙而睹太虛，非敢盡其涯量，聊
J20nB098_p0524c17║見微忱，以法供養之意耳。而說頌曰：
J20nB098_p0524c18║諸法自性本寂滅，湛然不動如虛空，世界森羅及萬
J20nB098_p0524c19║象，唯此一法之所印。佛未出世祖未來，此本住法無
J20nB098_p0524c20║欠闕，草芥塵毛體自同，白牯貍奴亦知有。何況眾生
J20nB098_p0524c21║各具足，而與諸佛性平等。平等自性無生滅，又豈四
J20nB098_p0524c22║相之可遷？不來不去無始終，是故名為本住法。若人
J20nB098_p0524c23║悟此體如如，一超頓絕凡聖見。正眼開時生死空，迷
J20nB098_p0524c24║悟兩關當下闢。已過關者掉臂行，獨蹈大方無滯礙，
J20nB098_p0524c25║猶如獅子自在遊，非是野干可隨逐。揭開五蘊封蔀
J20nB098_p0524c26║茅，露地披襟坦然坐，是名無畏解脫人，從此常依本
J20nB098_p0524c27║法住。唯師了此本住法，獨踞黃蘗最高峰，魏魏不動
J20nB098_p0524c28║若須彌，萬象森羅齊頞首。日月游行若電光，世界山
J20nB098_p0524c29║河鏡中影，良以心空身亦空，混融萬法無起滅。是故
J20nB098_p0524c30║一塵與空合，而與虛空共一體，一切微塵亦復然，身
J20nB098_p0525a01║與微塵等無二。身塵既入法界空，自性體與虛空等，
J20nB098_p0525a02║此空即是本住法，入此法者壽無量。空中世界任起
J20nB098_p0525a03║滅，一切聖凡從去來，是法不動相常住，此是大地眾
J20nB098_p0525a04║生壽。眾生既與諸佛同，吾師豈與眾生別？但願吾師
J20nB098_p0525a05║常化生，證入眾生無量壽。
J20nB098_p0525a06║開黃蘗山記石公袁宏道
J20nB098_p0525a07║無念禪師，少年苦參，至四十始了。初創金地龍潭，參
J20nB098_p0525a08║禪最號勝處。此地隔城二十餘里，已為閑寂，而師復
J20nB098_p0525a09║有深藏之志，又得黃蘗山。蓋師去黃檗，正愚兄弟來
J20nB098_p0525a10║龍潭時也，急遣使邀回，對談數日，語卒，抵掌黃蘗之
J20nB098_p0525a11║勝云：「山極峻，頂獨平，上有荒田數畝，麋鹿成群，如嬰
J20nB098_p0525a12║兒頭上饑虱，每钁山藥充食後，徐行庵外，看群鹿戲，
J20nB098_p0525a13║鼓掌談之，則皆星散。有荒田可耕，野菜可食，麋鹿可
J20nB098_p0525a14║作伴，此福宜為衲子受。予志決矣。」遂入黃蘗山，為終
J20nB098_p0525a15║老計，且貽書我曰：「貧道己事未明，向天涯覓寶藏，勞
J20nB098_p0525a16║碌三十餘年。今識海少停，只合插钁山居，以盡天年。」
J20nB098_p0525a17║予曰：「此山寂寞久矣，應有所待，其待師耶？」遂書其顛
J20nB098_p0525a18║末以識之。
J20nB098_p0525a19║法眼寺記石公袁宏道
J20nB098_p0525a20║余見天下衲子多矣，窮山僻谷，或未盡見。然求苦參
J20nB098_p0525a21║密究、具宗門正知見者，如吾友無念禪師，實近日海
J20nB098_p0525a22║內之優曇也。禪師，麻城人，名深有，十餘歲而遍參諸
J20nB098_p0525a23║方，口無味、身無衣、足無履者幾三十餘年。凡宗門大
J20nB098_p0525a24║老，若遍融、雲外、大安、大方輩靡不咨叩，久之豁然有
J20nB098_p0525a25║入，始卓錫于麻城之龍潭湖，與異人李卓吾為友。後
J20nB098_p0525a26║復厭喧，寄棲商城之黃蘗山，山勢博大崇聳，迥無人
J20nB098_p0525a27║跡，念公見而愛之，涉其顛，復睹平衍，乃曰：「是可田！」詢
J20nB098_p0525a28║之山下民，則曰：「此商城張太學田也，歲久不治，已同
J20nB098_p0525a29║石田。」念公曰：「田雖荒，可墾。僧眾居此參禪念佛之暇，
J20nB098_p0525a30║令其開荒種畦，可足一年糧，吾可藉此為終老。」計會
J20nB098_p0525b01║十兄弟訪李異人及念公于湖上。念公自山中來，語
J20nB098_p0525b02║及山中事。是時予同年范光父令商城，予走一字語
J20nB098_p0525b03║之，光父欣然，以檀施事屬太學，太學大喜，願盡以施
J20nB098_p0525b04║僧念公。念田荒蕪已久，非數年可盡闢者，今受田當
J20nB098_p0525b05║并受糧，田荒糧重，恐反成累，遂語太學曰：「檀越以全
J20nB098_p0525b06║田見施，極是利益，但恐僧人一時難墾，願開一畝則
J20nB098_p0525b07║僧完一畝之糧。」太學如命。于時龍湖本色，衲子安分
J20nB098_p0525b08║度日，不為虛浮無忌憚之行者，半居此山，剪荊棘，治
J20nB098_p0525b09║蓁楚，虎豹之與居，猿狖之與伍。數年以後，佛殿僧舍
J20nB098_p0525b10║粗可居住，衲子躬耕自鋤，自種自食，無求于世，即道
J20nB098_p0525b11║可辦，居然有古叢林之風，予聞而喜之。嗟乎！十方檀
J20nB098_p0525b12║施極非細事，耕種而食，雖較勞苦，而食之無愧。且古
J20nB098_p0525b13║大善知識皆親自鋤田，栽菜腰鐮，荷鍤不以為苦。後
J20nB098_p0525b14║來學者，纔有一知半解，便思坐曲彔床，受人天供養。
J20nB098_p0525b15║次者，鼾鼾飽食，褡帽長衣，燒香煮茶，作山人冶客之
J20nB098_p0525b16║態，耕種之事愈所恥而不為，末法衰替景象於此可
J20nB098_p0525b17║見。今黃蘗如是，何異古百丈、黃蘗乎？又聞其上麋鹿
J20nB098_p0525b18║　多躁田苗，僧皆架屋夜守，佛聲浩浩，山答谷應，四
J20nB098_p0525b19║季有野菜黃精可食。予又聞而樂之，願與念公共住。
J20nB098_p0525b20║昔五祖演云：「今年一寺庄田，顆粒不收，不以為慮，唯
J20nB098_p0525b21║一千五百衲子，一夏舉一個狗子無佛性話，竟無一
J20nB098_p0525b22║人發明，深為可憂。」今黃蘗山中諸衲子，其有能發明
J20nB098_p0525b23║狗子無佛性話者，有耶？無耶？或有所待耶？皆未可知。
J20nB098_p0525b24║然近日狂禪熾盛，口談此事現成一切無礙者，項背
J20nB098_p0525b25║相接，與其豁達空以撥無因果，真不如老實修行念
J20nB098_p0525b26║佛之為妥當也。願念公嚴立藩蘺，與此清淨道侶老
J20nB098_p0525b27║于此山，其有詑詑然為無忌憚之言、行無忌憚之行，
J20nB098_p0525b28║口角圓滑、我慢貢高者，不許停此山一時一刻，庶幾
J20nB098_p0525b29║兒孫相傳，法堂之草永不復生矣。
J20nB098_p0525b30║護塔文長公梅之煥
J20nB098_p0525c01║恭惟無念禪師宿斷鈍根，早磨慧劍，言語文字不立，
J20nB098_p0525c02║大心直取法王，艱難險阻，備嘗拼命，始歸樂國，一掃
J20nB098_p0525c03║三塗六道，頓超萬劫千生，正法眼方開，老婆心復切，
J20nB098_p0525c04║未明如喪明如喪，似有情癡；一法纔通萬法通，更無
J20nB098_p0525c05║理障。成己以成物，總此一成；救世如救焚，急于自救。
J20nB098_p0525c06║點化者，百之一二，唯鄧宗伯尤高足之後。許可者十
J20nB098_p0525c07║之二三，於家司馬有祝予之嘆。東宮衛尉、西有道人，
J20nB098_p0525c08║管各窺其一班，竿更期于百尺。西方有聖人出焉，未
J20nB098_p0525c09║能或之先也；東土以我公歸兮，更莫為之後矣。誓不
J20nB098_p0525c10║盡不佛，何忍遄歸？然有寄有還，豈容久戀？爰成寶塔，
J20nB098_p0525c11║用備藏舟。當如來誕生之辰，正浮圖合尖之日。息形
J20nB098_p0525c12║并息影，翛然七尺之軀；忘死未忘，骸聊爾一杯之土。
J20nB098_p0525c13║瑯函留半偈，何須開石槨之文？舍利吐毫光，不用借
J20nB098_p0525c14║漆燈之焰。已無曉夢迷蝴蝶，一任空山哭杜鵑。獅子
J20nB098_p0525c15║潛聲，林鳥猶疑說法；麒麟高臥，野狐不敢浪眠。此日
J20nB098_p0525c16║雍門，已不隕孟嘗之泣；他年華表，復何有丁令之悲？
J20nB098_p0525c17║求大藥而駐朱顏，只爭蚤暮；置虛器而運死想，一視
J20nB098_p0525c18║與亡。骨且與俱朽矣，身隱焉用文之？煥聞木樨轉語，
J20nB098_p0525c19║不謂見而知之，標黃蘗遺蹤，或有聞而起者，敢云譽
J20nB098_p0525c20║墓，聊榜傳燈。
J20nB098_p0525c21║
J20nB098_p0525c22║
J20nB098_p0525c23║
J20nB098_p0525c24║　（直隸蘇州府吳縣事
J20nB098_p0525c25║佛弟子陸明和，室人▆明杜，女淨孟、淨仲、淨季、淨玉。
J20nB098_p0525c26║　陸▆目，室人▆明月，女淨貞、淨秀。　捐貲敬刻此
J20nB098_p0525c27║　無念和尚附錄一卷。　九章朱袞對稿。
J20nB098_p0525c28║　禹門金之龍書。　金陵蔣成榮刻。　丘淨孝助板。
J20nB098_p0525c29║　天啟乙丑僧自恣日姑蘇兜率園識）
J20nB098_p0525c30║黃蘗無念禪師附錄卷之五（終）