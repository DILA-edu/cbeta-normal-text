J20nB103_p0653a01║寒山子詩集序
J20nB103_p0653a02║朝議大夫使持節台州諸軍事守
J20nB103_p0653a03║刺史上柱國賜緋魚袋閭丘胤撰
J20nB103_p0653a04║詳夫寒山子者，不知何許人也。自古老見之，
J20nB103_p0653a05║皆謂貧人風狂之士，隱居天台唐興縣西七
J20nB103_p0653a06║十里，號為寒巖。每於茲地，時還國清寺。寺有
J20nB103_p0653a07║拾得，知食堂，尋常收貯餘殘菜滓於竹筒內，
J20nB103_p0653a08║寒山若來，即負而去。或長廊徐行，叫噪陵人，
J20nB103_p0653a09║或望空獨笑。時僧遂捉罵打趁，乃駐立撫掌，
J20nB103_p0653a10║呵呵大笑，良久而去。且狀如貧子，形貌枯悴，
J20nB103_p0653a11║一言一氣，理合其意，沉思有得，或宣暢乎道
J20nB103_p0653a12║情。凡所啟言，洞該玄默，乃樺皮為冠，布裘破
J20nB103_p0653a13║敝，木屐履地，是故至人遯跡，同類化物。或長
J20nB103_p0653a14║廊唱詠，唯言：「咄哉！咄哉！三界輪迴。」或於村墅
J20nB103_p0653a15║與牧牛子而歌笑，或逆或順，自樂其性，非哲
J20nB103_p0653a16║者，安可識之矣？胤頃受丹丘薄宦，臨途之日，
J20nB103_p0653a17║乃縈頭痛，遂召日者，醫治轉重。乃遇一禪師
J20nB103_p0653a18║名豐干，言從天台山國清寺來，特此相訪，乃
J20nB103_p0653a19║命救疾，師乃舒容而笑曰：「身居四大，病從幻
J20nB103_p0653a20║生，若欲除之，應須淨水。」時乃持淨水上師，師
J20nB103_p0653a21║乃噀之，須臾祛殄，乃謂胤曰：「台州海島嵐毒，
J20nB103_p0653a22║到日必須保護。」胤乃問曰：「未審彼地當有何
J20nB103_p0653a23║賢，堪為師仰？」師曰：「見之不識，識之不見。若欲
J20nB103_p0653a24║見之，不得取相，迺可見之。寒山文殊，遯跡國
J20nB103_p0653b01║清，拾得普賢，狀如貧子，又似風狂，或去或來，
J20nB103_p0653b02║在國清寺庫院走使、廚中著火。」言訖辭去。胤
J20nB103_p0653b03║乃進途，至任台州，不忘其事。到任三日後，親
J20nB103_p0653b04║往寺院，躬問禪宿，果合師言，乃令勘唐興縣
J20nB103_p0653b05║有寒山、拾得是否。時縣申稱：「當縣界西七十
J20nB103_p0653b06║里內有一巖，巖中古老，見有貧士頻往國清
J20nB103_p0653b07║寺，止宿寺庫。中有一行者，名曰拾得。」胤乃特
J20nB103_p0653b08║往禮拜，到國清寺，乃問寺眾：「此寺先有豐干
J20nB103_p0653b09║禪師院在何處？并拾得、寒山子見在何處？」時
J20nB103_p0653b10║僧道翹答曰：「豐干禪師院在經藏後，即今無
J20nB103_p0653b11║人住得，每有一虎，時來此吼。寒山、拾得二人
J20nB103_p0653b12║見在廚中。」僧引胤至豐干禪師院，乃開房，唯
J20nB103_p0653b13║見虎跡，乃問僧寶德道翹：「禪師在日有何行
J20nB103_p0653b14║業？」僧曰：「豐干在日，唯攻舂米供養，夜乃唱歌
J20nB103_p0653b15║自樂。」遂至廚中灶前，見二人向火大笑，胤便
J20nB103_p0653b16║禮拜，二人連聲喝胤，自相把手呵呵大笑，叫
J20nB103_p0653b17║喚乃云：「豐干饒舌，饒舌彌阤不識，禮我何為？」
J20nB103_p0653b18║僧徒奔集，遞相驚訝，何故尊官禮二貧士。時
J20nB103_p0653b19║二人乃把手走出寺，乃令逐之，急走而去，即
J20nB103_p0653b20║歸寒巖。胤乃重問僧曰：「此二人肯止此寺否？」
J20nB103_p0653b21║乃令覓訪，喚歸寺安置。胤乃歸郡，遂置淨衣
J20nB103_p0653b22║二對、香藥等，持送供養。時二人更不返寺，使
J20nB103_p0653b23║乃就巖送上而見寒山子，乃高聲喝曰：「賊！賊！」
J20nB103_p0653b24║退入巖穴。乃云：「報汝諸人，各各努力。」入穴，而
J20nB103_p0653c01║云其穴自合，莫可追之。其拾得跡沈無所，乃
J20nB103_p0653c02║令僧道翹等具往日行狀，唯於竹木石壁書
J20nB103_p0653c03║詩并村墅人家廳壁上所書文句三百餘首，
J20nB103_p0653c04║及拾得於土地堂壁上書言偈，並纂集成卷。
J20nB103_p0653c05║胤棲心佛理，幸逢道人，乃為讚曰：
J20nB103_p0653c06║「菩薩遯跡，示同貧士。獨居寒山，
J20nB103_p0653c07║自樂其志。貌悴形枯，布裘敝止。
J20nB103_p0653c08║出言成章，諦實至理。凡人不測，
J20nB103_p0653c09║謂風狂子。時來天台，入清國寺。
J20nB103_p0653c10║徐步長廊，呵呵撫指。或走或立，
J20nB103_p0653c11║喃喃獨語。所食廚中，殘飯菜滓。
J20nB103_p0653c12║吟偈悲哀，僧俗咄捶。都不動搖，
J20nB103_p0653c13║時人自恥。作用自在，凡愚難值。
J20nB103_p0653c14║即出一言，頓祛塵累。是故國清，
J20nB103_p0653c15║圖寫儀軌。永劫供養，長為弟子。
J20nB103_p0653c16║昔居寒山，時來茲地。稽首文殊，
J20nB103_p0653c17║寒山之士。南無普賢，拾得定是。
J20nB103_p0653c18║聊申贊嘆，願超生死。」
J20nB103_p0653c19║
J20nB103_p0653c20║
J20nB103_p0653c21║
J20nB103_p0653c22║
J20nB103_p0653c23║
J20nB103_p0653c24║
J20nB103_p0654a01║寒山詩序
J20nB103_p0654a02║粵自嚴滄浪，以禪言詩，遂為千古玄論。彼以
J20nB103_p0654a03║為詩之神理似禪，而情非近禪者，詩終不工。
J20nB103_p0654a04║爾乃天台寒山子，以禪入聖，據其小傳所載，
J20nB103_p0654a05║謂神能入石，為文殊應世者，則其為詩，豈非
J20nB103_p0654a06║本色人語耶？故其集中之清幽冷淡，則如萬
J20nB103_p0654a07║仞巖崖，風吹月照；其深永隱奧，則如洪流大
J20nB103_p0654a08║造，源渺幾玄；其淺俗潦倒，則如納衣瓦缽，垂
J20nB103_p0654a09║手入廛。真詩家之上乘也。昔之語寒山者多
J20nB103_p0654a10║矣，皆涉附會。考其與趙州諗禪師同時，乃貞
J20nB103_p0654a11║元間人，而其詩中往往微露其從軍豪宕之
J20nB103_p0654a12║氣，計是時唐以分裂，豈係各藩鎮之忠臣義
J20nB103_p0654a13║士，曾為將及柄兵者，不淂志而逃於禪者邪？
J20nB103_p0654a14║嗟乎！寒山既已成佛，游戲神通矣，又何意以
J20nB103_p0654a15║詩名？此如空谷傳聲，乾坤間一段真韻天籟
J20nB103_p0654a16║也。而世顧無有好之者，乃吾馬平益軒計公
J20nB103_p0654a17║來守台郡，獨愛而梓之以傳。公文武經緯，高
J20nB103_p0654a18║才孤韻，并其博綜群典，摛藻玄詣，真淩厲作
J20nB103_p0654a19║者，皆不媿寒山。余嘗謂公門人陳生公綸曰：
J20nB103_p0654a20║「安知公非如嚴首座、戒長老，與寒山為後身
J20nB103_p0654a21║乎？」陳生唯唯稱賞。詩刻成而公示余，因書此
J20nB103_p0654a22║以附於卷端。使寒山有知，其以余為饒舌邪？
J20nB103_p0654a23║然後人因余言，可知寒山且知公也。時
J20nB103_p0654a24║萬曆己卯二月朔，郡人王宗沐書。
J20nB103_p0654b01║寒山子詩集
J20nB103_p0654b02║五言類
J20nB103_p0654b03║重巖我卜居，鳥道絕人跡。庭際何所有？白雲
J20nB103_p0654b04║抱幽石。住茲凡幾年，屢見春冬易。寄語鐘鼎
J20nB103_p0654b05║家，虛名定何益？
J20nB103_p0654b06║欲得安身處，寒山可長保。微風吹幽松，近聽
J20nB103_p0654b07║聲愈好。下有斑白人，喃喃讀黃老。十年歸不
J20nB103_p0654b08║得，忘卻來時道。
J20nB103_p0654b09║騮馬珊瑚鞭，驅馳洛陽道。自憐美少年，不信
J20nB103_p0654b10║有衰老。白髮會應生，紅顏豈長保？但看北邙
J20nB103_p0654b11║山，箇是蓬萊島。
J20nB103_p0654b12║巖前獨靜坐，圓月當天耀。萬象影現中，一輪
J20nB103_p0654b13║本無照。廓然神自清，含虛洞玄玅。因指見其
J20nB103_p0654b14║月，月是心樞要。
J20nB103_p0654b15║登陟寒山道，寒山路不窮。谿長石磊磊，澗闊
J20nB103_p0654b16║草濛濛。苔滑非關雨，松鳴不假風。誰能超世
J20nB103_p0654b17║累，共坐白雲中？
J20nB103_p0654b18║白雲高嵯峨，綠水蕩潭波。此處聞漁父，時時
J20nB103_p0654b19║鼓棹歌。聲聲不可聽，令我愁思多。誰謂雀無
J20nB103_p0654b20║角，其如穿屋何？
J20nB103_p0654b21║杳杳寒山道，落落泠澗濱。啾啾常有鳥，寂寂
J20nB103_p0654b22║更無人。淅淅風吹面，紛紛雪積身。朝朝不見
J20nB103_p0654b23║日，歲歲不知春。
J20nB103_p0654b24║鸚鵡宅西國，虞羅捕得歸。美人朝夕弄，出入
J20nB103_p0654c01║在庭幃。賜以金籠貯，扃哉損羽衣。不知鴻與
J20nB103_p0654c02║鵠，颻颺入雲飛。
J20nB103_p0654c03║春女衒容儀，相將南陌陲。看花愁日晚，隱樹
J20nB103_p0654c04║怕風吹。年少從傍來，白馬黃金羈。何須久相
J20nB103_p0654c05║弄，兒家夫婿知。
J20nB103_p0654c06║富兒會高堂，華燈何煒煌？此時無燭者，心願
J20nB103_p0654c07║處其傍。不意遭排遣，還歸暗處藏。益人明詎
J20nB103_p0654c08║損，頓訝惜餘光。
J20nB103_p0654c09║畫棟非吾宅，青林是我家。一生俄爾過，萬事
J20nB103_p0654c10║莫言賒。濟渡不造筏，漂淪為採花。善根今未
J20nB103_p0654c11║種，何日見生芽？
J20nB103_p0654c12║出生三十年，常遊千萬里。行江青草合，入塞
J20nB103_p0654c13║紅塵起。鍊藥空求僊，讀書兼詠史。今日歸寒
J20nB103_p0654c14║山，枕流兼洗耳。
J20nB103_p0654c15║昨夜夢還鄉，見婦機中織。駐梭若有思，擎梭
J20nB103_p0654c16║似無力。呼之回面視，況復不相識？應是別多
J20nB103_p0654c17║年，鬢毛非舊色。
J20nB103_p0654c18║妾家邯鄲住，歌聲亦抑揚。賴我安隱處，此曲
J20nB103_p0654c19║舊來長。既醉莫言歸，留連日未央。兒家寢宿
J20nB103_p0654c20║處，繡被滿銀床。
J20nB103_p0654c21║獨坐常忽忽，情懷何悠悠？山腰雲漫漫，谷口
J20nB103_p0654c22║風颼颼。猿來樹嫋嫋，鳥入林啾啾。時催鬢颯
J20nB103_p0654c23║颯，歲盡老惆惆。
J20nB103_p0654c24║有鳥五色文，棲桐食竹實。徐動合和儀，鳴中
J20nB103_p0655a01║施禮律。昨來何以至，為君暫時出。儻聞弦歌
J20nB103_p0655a02║聲，作舞欣今日。
J20nB103_p0655a03║自在白雲閒，從來非買山。下危須策杖，上險
J20nB103_p0655a04║捉藤攀。澗邊松常翠，谿邊石自斑。友勿雖阻
J20nB103_p0655a05║絕，春至鳥關關。
J20nB103_p0655a06║水清澄澄瑩，徹底自然見。心中無一事，萬境
J20nB103_p0655a07║不能轉。心既不妄起，永劫無改變。若能如是
J20nB103_p0655a08║知，是知無背面。
J20nB103_p0655a09║常聞漢武帝，爰及秦始皇。俱好神僊術，延年
J20nB103_p0655a10║竟不長。金臺既摧折，沙石遂滅亡。茂陵與驪
J20nB103_p0655a11║嶽，今日草茫茫。
J20nB103_p0655a12║寒巖深更好，無人行此道。白雲高岫閒，青嶂
J20nB103_p0655a13║孤猿嘯。我更何所親？暢志自宜老。形容寒暑
J20nB103_p0655a14║遷，心珠甚可保。
J20nB103_p0655a15║寒山唯白雲，寂寂絕埃塵，草座山家有，孤燈
J20nB103_p0655a16║明月輪。石床臨碧沼，虎鹿每為鄰。自羨幽居
J20nB103_p0655a17║樂，長為象外人。
J20nB103_p0655a18║花上黃鶯子，關關聲可憐，美人顏似玉，對此
J20nB103_p0655a19║弄鳴弦。翫之能不足，眷戀在齠年。花飛鳥亦
J20nB103_p0655a20║散，灑淚春風前。
J20nB103_p0655a21║君看葉裏花，能得幾時好？今日畏人攀，明朝
J20nB103_p0655a22║待誰掃？可憐嬌豔情，年多轉成老。將世比於
J20nB103_p0655a23║花，紅顏豈長保。
J20nB103_p0655a24║昨見河邊樹，摧殘不可論。二三餘蕊卉，千萬
J20nB103_p0655b01║斧刀痕。霜剝萎黃葉，波衝枯朽根。生處當如
J20nB103_p0655b02║此，何必怨乾坤？
J20nB103_p0655b03║可笑寒山道，而無車馬蹤。聯谿難記曲，疊嶂
J20nB103_p0655b04║不知重。泣露千般草，吟風一樣松。此時迷徑
J20nB103_p0655b05║處，形問影何從？
J20nB103_p0655b06║山中何太冷，自古非今年。沓嶂恒疑雪，幽林
J20nB103_p0655b07║每吐煙。草生芒種後，落葉立秋前。此有沉迷
J20nB103_p0655b08║客，窺窺不見天。
J20nB103_p0655b09║城中娥眉女，珠珮珂珊珊。鸚鵡花前弄，琵琶
J20nB103_p0655b10║月下彈。長歌三月響，短舞萬人看。未必長如
J20nB103_p0655b11║此，芙容不耐寒。
J20nB103_p0655b12║欲向東巖去，于今無量年。昨來攀葛上，半路
J20nB103_p0655b13║困風煙。徑窄衣難進，苔粘履不前。住茲丹桂
J20nB103_p0655b14║下，且枕白雲眠。
J20nB103_p0655b15║吾家好隱淪，居處絕囂塵。踐草成三徑，瞻雲
J20nB103_p0655b16║作四鄰。助歌聲有鳥，問法語無人。今日娑婆
J20nB103_p0655b17║樹，幾年為一春。
J20nB103_p0655b18║琴書須自隨，祿位用何為？投輦從賢婦，巾車
J20nB103_p0655b19║有孝兒。風吹曝麥地，水溢沃魚池。常念鷦鷯
J20nB103_p0655b20║鳥，安身有一枝。
J20nB103_p0655b21║弟兄同五郡，父子本三州。欲驗飛鳧集，須徵
J20nB103_p0655b22║白兔遊。靈瓜夢裏受，神橘座中收。鄉國何迢
J20nB103_p0655b23║遞？同魚寄水流。
J20nB103_p0655b24║人問寒山道：寒山路不通，夏天冰未釋，日出
J20nB103_p0655c01║霧朦朧。似我何由屆？與君心不同，君心若似
J20nB103_p0655c02║我，還得到其中。
J20nB103_p0655c03║驅馬度荒城，荒城重客情。高低舊雉堞，大小
J20nB103_p0655c04║古墳塋。自振孤蓬影，長凝拱木聲。所嗟皆俗
J20nB103_p0655c05║骨，僊史更無名。
J20nB103_p0655c06║家住綠巖下，庭蕪更不芟。新藤垂繚繞，古石
J20nB103_p0655c07║豎巉巖。山果獼猴摘，池魚白鷺啣。僊書一兩
J20nB103_p0655c08║卷，樹下讀喃喃。
J20nB103_p0655c09║歲去換愁年，春來物色鮮。山花夾綠水，巖樹
J20nB103_p0655c10║舞青煙。蜂蝶自云樂，禽魚更可憐。朋遊情未
J20nB103_p0655c11║已，徹曉不能眠。
J20nB103_p0655c12║茅棟野人居，門前車馬疏。林幽偏聚鳥，谿闊
J20nB103_p0655c13║本藏魚。山果攜兒摘，皋田共婦鋤。山中何所
J20nB103_p0655c14║有？唯有一床書。
J20nB103_p0655c15║聞道愁難遣，斯言會不真。昨朝始趁卻，今日
J20nB103_p0655c16║又纏身。月盡愁難盡，年新愁更新。誰知席帽
J20nB103_p0655c17║下，元是昔愁人？
J20nB103_p0655c18║三月蠶猶小，女人來採花，隔墻弄蝴蝶，臨水
J20nB103_p0655c19║擲蝦蟆。羅袖盛梅子，金鎞挑筍芽，鬥論爭物
J20nB103_p0655c20║色，此地是予家。
J20nB103_p0655c21║璨璨盧家女，舊來名莫愁，貪乘摘花馬，樂搒
J20nB103_p0655c22║採蓮舟。膝坐綠熊席，身披青鳳裘，哀傷百年
J20nB103_p0655c23║內，不免歸山丘。
J20nB103_p0655c24║獨臥重巖下，蒸雲晝不消。室中雖暡靉，心裏
J20nB103_p0656a01║絕喧囂。夢去遊金闕，魂歸度石橋，拋除鬧我
J20nB103_p0656a02║者，歷歷樹間瓢。
J20nB103_p0656a03║相喚採芙容，可憐清江裏，遊戲不覺暮，屢見
J20nB103_p0656a04║狂風起。浪捧鴛鴦兒，波搖鸂鷘子。此時居舟
J20nB103_p0656a05║楫，浩蕩情無已。
J20nB103_p0656a06║群女戲夕陽，風來滿路香，綴裙金蛺蝶，插髻
J20nB103_p0656a07║玉鴛鴦。角婢紅羅縝，閹奴紫錦裳。為觀失道
J20nB103_p0656a08║者，鬢白心惶惶。
J20nB103_p0656a09║山客心悄悄，常嗟歲序遷。辛勤採芝木，搜斥
J20nB103_p0656a10║詎成僊。庭廓雲初卷，林明月正圓。不歸何所
J20nB103_p0656a11║為？桂樹相留連。
J20nB103_p0656a12║卜擇幽居地，天台更莫言。猿啼谿霧冷，嶽色
J20nB103_p0656a13║草門連。竹葉覆松室，開池引澗泉。已甘休萬
J20nB103_p0656a14║事，採蕨度殘年。
J20nB103_p0656a15║白拂旃檀柄，馨香竟日聞。柔和如卷霧，搖曳
J20nB103_p0656a16║似行雲。禮奉宜當暑，高提復祛塵。時時方丈
J20nB103_p0656a17║內，將用指迷人。
J20nB103_p0656a18║尋思少年日，遊獵向平陵。國使職非願，神僊
J20nB103_p0656a19║未足稱。聯翩騎白馬，喝兔放蒼鷹。不覺今流
J20nB103_p0656a20║落，皤皤誰見矜？
J20nB103_p0656a21║偃息深林下，從生是農夫。立身既質直，出語
J20nB103_p0656a22║無諂諛。保我不鑒璧，信君方得珠。焉能同泛
J20nB103_p0656a23║灩，極目波上鳧？
J20nB103_p0656a24║層層山水秀，煙霞鎖翠微。嵐拂紗巾濕，露霑
J20nB103_p0656b01║蓑草衣。足躡遊方履，手執古藤枝。更觀塵世
J20nB103_p0656b02║外，夢境復何為？
J20nB103_p0656b03║止宿鴛鴦鳥，一雄兼一雌。銜花相共食，刷羽
J20nB103_p0656b04║每相隨。戲入煙霄裏，宿歸沙岸湄。自憐生樂
J20nB103_p0656b05║處，不奪鳳凰池。
J20nB103_p0656b06║少小帶經鋤，本將兄共居。緣遭他輩責，剩被
J20nB103_p0656b07║自妻疏。拋絕紅塵境，常遊好閱書。誰惜一斗
J20nB103_p0656b08║水，活取轍中魚。
J20nB103_p0656b09║田家避暑月，斗酒共誰歡？雜雜排僊果，疏疏
J20nB103_p0656b10║圍酒樽。蘆莦將代席，蕉葉且充盤。醉後搘頤
J20nB103_p0656b11║坐，須彌小彈丸。
J20nB103_p0656b12║鳥弄情不堪，其時臥草菴。櫻桃向杏杏，楊柳
J20nB103_p0656b13║正毿毿。旭日銜青嶂，晴雲洗綠潭。誰知出塵
J20nB103_p0656b14║俗，馭上寒山南。
J20nB103_p0656b15║寒山多幽奇，登者皆恒懾。月照水澄澄，風吹
J20nB103_p0656b16║草獵獵。凋梅雪作花，杌木雲充葉。觸雨轉僊
J20nB103_p0656b17║靈，非晴不可涉。
J20nB103_p0656b18║以我棲遲處，幽深難可論。無風藤自動，不霧
J20nB103_p0656b19║竹長昏。澗水緣誰咽？山雲忽自屯。午時菴內
J20nB103_p0656b20║坐，始覺日頭暾。
J20nB103_p0656b21║有樂且須樂，時哉不可失。雖云一百年，豈滿
J20nB103_p0656b22║三萬日？寄世是須臾，論錢莫啾唧。孝經末後
J20nB103_p0656b23║篇，委曲陳情畢。
J20nB103_p0656b24║憶惜過逢處，人間逐勝遊。樂山登萬仞，愛水
J20nB103_p0656c01║汎千舟。送客琵琶谷，攜琴鸚鵡洲。焉知松樹
J20nB103_p0656c02║下，抱膝冷颼颼？
J20nB103_p0656c03║報汝修道者，進求虛勞神。人有精靈物，無字
J20nB103_p0656c04║復無文。呼時歷歷應，隱處不居存。叮嚀善保
J20nB103_p0656c05║護，勿令有點痕。
J20nB103_p0656c06║去年春鳥鳴，此時思弟兄。今年秋菊爛，此時
J20nB103_p0656c07║思發生。綠水千腸咽，黃雲四面平。哀哉百年
J20nB103_p0656c08║內，腸斷憶咸京。
J20nB103_p0656c09║自樂平生道，煙蘿石洞間。野情多放曠，長伴
J20nB103_p0656c10║白雲閒。有路不通世，無心孰可攀？石床孤夜
J20nB103_p0656c11║坐，圓月上寒山。
J20nB103_p0656c12║時人尋雲路，雲路杳無蹤。山高多嶮峻，澗闊
J20nB103_p0656c13║少玲瓏。碧嶂前兼後，白雲西復東。欲知雲路
J20nB103_p0656c14║處，雲路在虛空。
J20nB103_p0656c15║凡讀我詩者，心中須護淨。慳貪繼日廉，諂曲
J20nB103_p0656c16║登時正。驅除遣惡業，歸依受真性。今日得佛
J20nB103_p0656c17║身，急急如律令。
J20nB103_p0656c18║俊傑馬上郎，揮鞭指綠楊。謂言無死日，終不
J20nB103_p0656c19║作梯航。四運花自好，一朝成萎黃。醍醐與石
J20nB103_p0656c20║蜜，至死不能嘗。
J20nB103_p0656c21║一為書劍客，三遇聖明君。東守文不賞，西征
J20nB103_p0656c22║武不勳。學文兼學武，學武兼學文。今日既老
J20nB103_p0656c23║矣，餘生不足云。
J20nB103_p0656c24║莊子說送死，天地為棺槨。吾歸此有時，唯須
J20nB103_p0657a01║一幡箔。死將餧青蠅，弔不勞白鶴。餓著首陽
J20nB103_p0657a02║山，生廉死亦樂。
J20nB103_p0657a03║天生百尺樹，翦作長條木。可惜棟梁材，拋之
J20nB103_p0657a04║在幽谷。年多心尚勁，日久皮漸禿。識者取將
J20nB103_p0657a05║來，猶堪拄馬屋。
J20nB103_p0657a06║玉堂掛珠簾，中有嬋娟子。其貌勝神僊，容華
J20nB103_p0657a07║若桃李。東家春霧生，西舍秋風起。更過三十
J20nB103_p0657a08║年，還成甘蔗滓。
J20nB103_p0657a09║父母續經多，田園不羨他。婦搖機軋軋，兒弄
J20nB103_p0657a10║口㗻㗻。拍手催花舞，搘頤聽鳥歌。誰當來嘆
J20nB103_p0657a11║賞？樵客屢經過。
J20nB103_p0657a12║四時無止息，年去又年來。萬物有代謝，九天
J20nB103_p0657a13║無朽摧。東明又西暗，花落復花開。唯有黃泉
J20nB103_p0657a14║客，冥冥去不迴。
J20nB103_p0657a15║手筆太縱橫，身材極魁偉。生為有限身，死作
J20nB103_p0657a16║無名鬼。自古多如此，君今爭奈何？可來白雲
J20nB103_p0657a17║裏，教你紫芝歌。
J20nB103_p0657a18║有一餐霞子，其居諱俗遊。論時實蕭爽，在夏
J20nB103_p0657a19║亦如秋。幽澗常瀝瀝，高松風颼颼。其中半日
J20nB103_p0657a20║坐，忘卻百年愁。
J20nB103_p0657a21║快搒三翼舟，善乘千里馬。莫能造我家，謂言
J20nB103_p0657a22║最幽野。巖穴深嶂中，雲雷竟日下。自非孔丘
J20nB103_p0657a23║公，無能相救者。
J20nB103_p0657a24║少年何所愁？愁見鬢毛白。白更何所愁？愁見
J20nB103_p0657b01║日逼迫。移向東岱居，配守北邙宅。何忍出此
J20nB103_p0657b02║言？此言傷老客。
J20nB103_p0657b03║智者君拋我，愚者我拋君。非愚亦非智，從此
J20nB103_p0657b04║繼相聞。入夜歌明月，侵晨舞白雲，焉能住口
J20nB103_p0657b05║手，端坐鬢紛紛。
J20nB103_p0657b06║兩龜乘犢車，驀出路頭戲。一蠆從傍來，苦死
J20nB103_p0657b07║欲求寄。不載爽人情，始載被沈累。彈指不可
J20nB103_p0657b08║論，行恩卻遭刺。
J20nB103_p0657b09║東家一老婆，富來三五年。昔日貧於我，今笑
J20nB103_p0657b10║我無錢。渠笑我在後，我笑渠在前。相笑儻不
J20nB103_p0657b11║止，東邊復西邊。
J20nB103_p0657b12║慣居幽隱處，乍向國清中。時訪豐干老，仍來
J20nB103_p0657b13║看拾公。獨回上寒巖，無人話合同。尋究無源
J20nB103_p0657b14║水，源窮水不窮。
J20nB103_p0657b15║氐眼鄒公妻，邯鄲杜生母。二人同共老，一種
J20nB103_p0657b16║好面首。昨日會客場，惡衣排在後。只為著破
J20nB103_p0657b17║裙，喫他殘䴺𪍣。
J20nB103_p0657b18║夫物有所用，用之各有宜。用之若失所，一缺
J20nB103_p0657b19║復一虧。圓鑿而方柄，悲哉空爾為。驊騮將捕
J20nB103_p0657b20║鼠，不及跛貓兒。
J20nB103_p0657b21║誰家長不死？死事舊來均。始憶八尺漢，俄成
J20nB103_p0657b22║一聚塵。黃泉無曉日，青草有時春。行到傷心
J20nB103_p0657b23║處，松風愁殺人。
J20nB103_p0657b24║竟日長如醉，流年不暫停。埋著蓬蒿下，曉日
J20nB103_p0657c01║何冥冥？骨肉消散盡，魂魄幾凋零。遮莫咬鐵
J20nB103_p0657c02║口，無因讀老經。
J20nB103_p0657c03║一向寒山坐，淹留三十年。昨來訪親友，太半
J20nB103_p0657c04║入黃泉。漸滅如殘燭，長流似逝川。今朝對孤
J20nB103_p0657c05║影，不學淚雙懸。
J20nB103_p0657c06║垂柳暗如煙，飛花飄似霰。夫居離婦州，婦住
J20nB103_p0657c07║思夫縣。各在天一涯，何時復相見？寄語明月
J20nB103_p0657c08║樓，莫貯雙飛燕。
J20nB103_p0657c09║有酒相招飲，有肉相呼喫。黃泉前後人，少壯
J20nB103_p0657c10║須努力。玉帶暫時華，金釵非久飾。張翁與鄭
J20nB103_p0657c11║婆，一去無消息。
J20nB103_p0657c12║可憐好丈夫，身體極稜稜。春秋未三十，才藝
J20nB103_p0657c13║百般能。金羈逐俠客，玉饌集良朋。唯有一般
J20nB103_p0657c14║惡，不傳無盡燈。
J20nB103_p0657c15║桃花欲經夏，風月催不待。訪覓漢時人，能無
J20nB103_p0657c16║一箇在。朝朝花遷落，歲歲人移改。今人揚塵
J20nB103_p0657c17║處，昔時為大海。
J20nB103_p0657c18║我見東家女，年可十有八。西舍競來問，願姻
J20nB103_p0657c19║夫妻佸。烹羊煮眾命，聚頭作婬殺。含笑樂呵
J20nB103_p0657c20║呵，啼哭受殃決。
J20nB103_p0657c21║田舍多桑園，牛犢滿廄轍。肯信有因果，頑皮
J20nB103_p0657c22║早晚裂。眼看消磨盡，當頭各自活。紙褲瓦作
J20nB103_p0657c23║褌，到頭凍餓殺。
J20nB103_p0657c24║極目兮長望，白雲四茫茫。鴟鴉飽腲腇，鸞鳳
J20nB103_p0658a01║饑徬徨。駿馬放石磧，蹇驢能至堂。天高不可
J20nB103_p0658a02║問，鷦鵊在滄浪。
J20nB103_p0658a03║若人逢鬼魅，第一怕驚懼。捺硬莫采渠，呼名
J20nB103_p0658a04║自當去。燒香請佛力，禮拜求僧助。蚊子叮鐵
J20nB103_p0658a05║牛，無渠下觜處。
J20nB103_p0658a06║浩浩黃河水，東流長不息。悠悠不見清，人人
J20nB103_p0658a07║壽有極。苟欲乘白雲，曷由生羽翼？唯當鬢皤
J20nB103_p0658a08║時，行住須努力。
J20nB103_p0658a09║乘茲朽木船，採彼紝婆子。行至大海中，波濤
J20nB103_p0658a10║復不止。唯齎一宿糧，去岸三千里。煩惱從何
J20nB103_p0658a11║生？愁哉緣苦起。
J20nB103_p0658a12║默默永無言，後生何所述？隱居在林藪，智境
J20nB103_p0658a13║何由出？枯稿非堅衛，風霜成夭疾。土牛耕石
J20nB103_p0658a14║田，未有得稻日。
J20nB103_p0658a15║快哉混沌身，不飯復不尿。遭得誰鑽鑿？因之
J20nB103_p0658a16║立九竅。朝朝為衣食，歲歲愁租調。千箇爭一
J20nB103_p0658a17║錢，聚頭亡命叫。
J20nB103_p0658a18║啼哭緣何事？淚如珠子顆。應當有別離，復是
J20nB103_p0658a19║遭喪禍。所為在貧窮，未能了因果。塚間瞻死
J20nB103_p0658a20║屍，六道不忻我。
J20nB103_p0658a21║婦女慵經織，男夫嬾耨田。輕浮耽挾彈，趾蹝
J20nB103_p0658a22║拈抹弦。凍骨衣應急，充腸食在先。今誰念於
J20nB103_p0658a23║汝，痛苦哭蒼天。
J20nB103_p0658a24║不行真正道，隨邪號行婆。口慚神佛母，心懷
J20nB103_p0658b01║嫉妒多。背後噇魚肉，人前念佛陀。如此修身
J20nB103_p0658b02║處，應難避柰何？
J20nB103_p0658b03║有漢姓傲慢，名貪字不廉。一身無所解，百事
J20nB103_p0658b04║被他嫌。死惡黃連苦，生憐白蜜甜。喫魚猶未
J20nB103_p0658b05║止，食肉更無厭。
J20nB103_p0658b06║益者益其精，可名為有益。易者易其形，是名
J20nB103_p0658b07║為有易。能益復能易，當得上僊籍。無益復無
J20nB103_p0658b08║易，終不免死厄。
J20nB103_p0658b09║徒勞說三史，浪自看五經。洎老檢黃籍，依然
J20nB103_p0658b10║注白丁。筮遭迍蹇卦，生主虛危星。不及河邊
J20nB103_p0658b11║樹，年年一度青。
J20nB103_p0658b12║我今有一襦，非羅復非綺。借問作何色，不紅
J20nB103_p0658b13║亦不紫。夏天將作衫，冬天將作被。冬夏遞互
J20nB103_p0658b14║用，長年只者是。
J20nB103_p0658b15║貪人好聚財，恰如梟愛子，子大而食母，財多
J20nB103_p0658b16║還害己。散之即福生，聚之即禍起，無財亦無
J20nB103_p0658b17║禍，鼓翼青雲裏。
J20nB103_p0658b18║去家一萬里，提劍擊匈奴。得利渠即死，失利
J20nB103_p0658b19║汝即殂。渠命既不惜，汝命有何辜？教汝百勝
J20nB103_p0658b20║術，不貪為上謨。
J20nB103_p0658b21║惡趣甚茫茫，冥冥無日光。人間八百歲，未抵
J20nB103_p0658b22║半宵長。此等諸癡子，論情甚可傷。勸君求出
J20nB103_p0658b23║離，認取法中王。
J20nB103_p0658b24║天高高不窮，地厚厚無極。動物在其中，憑茲
J20nB103_p0658c01║造化力。爭頭覓飽暖，作計相噉食。因果都未
J20nB103_p0658c02║詳，盲兒問乳色。
J20nB103_p0658c03║天下幾種人，論時色數有。賈婆如許夫，黃老
J20nB103_p0658c04║元無婦。衛氏兒可憐，鍾家女極醜。渠若向西
J20nB103_p0658c05║行，我便東邊走。
J20nB103_p0658c06║賢士不貪婪，癡人好鑪冶，麥地占他家，竹園
J20nB103_p0658c07║皆我者。努膊覓錢財，切齒驅奴馬，須看郭門
J20nB103_p0658c08║外，壘壘松樹下。
J20nB103_p0658c09║有人把椿樹，喚作白旃檀。學道多沙數，幾箇
J20nB103_p0658c10║得泥丸？棄金卻擔草，謾他亦自謾。似聚沙一
J20nB103_p0658c11║處，成團也大難。
J20nB103_p0658c12║蒸沙擬作飯，臨渴始掘井。用力磨碌磚，那堪
J20nB103_p0658c13║將作鏡？佛說元平等，總有真如性。但自審思
J20nB103_p0658c14║量，不用閑爭競。
J20nB103_p0658c15║欲識生死譬，且將冰水比。水結即成冰，冰消
J20nB103_p0658c16║返成水。已死必應生，出生還復死。冰水不相
J20nB103_p0658c17║傷，生死還雙美。
J20nB103_p0658c18║滿卷才子詩，溢壺聖人酒。行愛觀牛犢，坐不
J20nB103_p0658c19║離左右。霜露入茅簷，月華明戶牖。此時吸兩
J20nB103_p0658c20║甌，吟詩兩三首。
J20nB103_p0658c21║施家有兩兒，以藝于齊楚。文武各自備，託身
J20nB103_p0658c22║為得所。孟公問其術，我子親教汝。秦衛兩不
J20nB103_p0658c23║成，失時成齟齬。
J20nB103_p0658c24║或有衒行人，才藝過周孔。見罷頭兀兀，看時
J20nB103_p0659a01║身侗侗。繩牽未肯行，錐刺猶不動。恰似羊公
J20nB103_p0659a02║鶴，可憐生懂懵。
J20nB103_p0659a03║變化計無窮，生死竟不止。三途鳥雀身，五嶽
J20nB103_p0659a04║魚龍已。世濁作䍲羺，時清為騄駬。前迴是富
J20nB103_p0659a05║兒，今度成貧士。
J20nB103_p0659a06║書判全非弱，嫌身不得官。銓曹被拗折，洗垢
J20nB103_p0659a07║覓瘡瘢。必也關天保，今年更試看。盲兒射雀
J20nB103_p0659a08║日，偶中亦非難。
J20nB103_p0659a09║吁嗟濁濫處，羅剎共賢人。謂是荒流類，焉知
J20nB103_p0659a10║道不親？狐假獅子勢，詐妄卻稱真。鉛礦入鑪
J20nB103_p0659a11║冶，方知金不精。
J20nB103_p0659a12║大有饑寒客，生將獸魚誅。長存廟下石，時笑
J20nB103_p0659a13║路邊隅。累日空思飯，終久不識襦。唯齎一束
J20nB103_p0659a14║草，并帶五升麩。
J20nB103_p0659a15║浪造凌霄閣，虛登百尺樓。養生仍夭命，誘讀
J20nB103_p0659a16║詎封侯。不用從黃石，何須厭白頭？未能端似
J20nB103_p0659a17║箭，旦莫曲如鉤。
J20nB103_p0659a18║富貴親疏聚，只為多錢米。貧賤骨肉離，非關
J20nB103_p0659a19║少兄弟。急須歸去來，招賢閣未啟。浪行朱雀
J20nB103_p0659a20║街，踏破皮鞋底。
J20nB103_p0659a21║新穀尚未熟，舊穀今已無。就貸一斗許，門外
J20nB103_p0659a22║立踟躕。夫出教問婦，婦出遣問夫。慳惜不救
J20nB103_p0659a23║乏，財多為累愚。
J20nB103_p0659a24║大有好笑事，略陳三五箇。張公富奢華，孟子
J20nB103_p0659b01║貧轗軻。只取侏儒飽，不憐方朔餓。巴歌唱者
J20nB103_p0659b02║多，白雪無人和。
J20nB103_p0659b03║雍容美少年，博覽諸經史，盡號曰先生，皆稱
J20nB103_p0659b04║為學士。未能得官職，不解秉耒耜，冬披破布
J20nB103_p0659b05║衫，蓋是書誤已。
J20nB103_p0659b06║昨日何悠悠，場中可憐許。上為桃李徑，下作
J20nB103_p0659b07║蘭蓀渚。復有綺羅人，舍中翠毛羽。相逢欲相
J20nB103_p0659b08║喚，脈脈不能語。
J20nB103_p0659b09║之子何遑遑？卜居須自審。南方瘴癘多，北地
J20nB103_p0659b10║風霜甚。荒陬不可居，毒川難可飲。魂兮歸去
J20nB103_p0659b11║來，食我家園葚。
J20nB103_p0659b12║人生不滿百，常懷千載憂。自身病始可，又為
J20nB103_p0659b13║子孫愁。下視禾根土，上看桑樹頭。秤槌落東
J20nB103_p0659b14║海，到底始知休。
J20nB103_p0659b15║有樹先林生，計年逾一倍。根遭陵谷變，葉被
J20nB103_p0659b16║風霜改。咸笑外凋零，不憐內文彩。皮膚脫落
J20nB103_p0659b17║盡，唯有真實在。
J20nB103_p0659b18║有人畏白首，不肯捨朱紱。採藥空求僊，根苗
J20nB103_p0659b19║亂挑掘。數年無效驗，癡意瞋怫鬱。獵師披袈
J20nB103_p0659b20║裟，元非汝使物。
J20nB103_p0659b21║一自遯寒山，養命餐山果。平生何所憂？此世
J20nB103_p0659b22║隨緣過。日月如逝川，光陰石中火。任你天地
J20nB103_p0659b23║移，我暢巖中坐。
J20nB103_p0659b24║我見世間人，茫茫走路塵。不知此中事，將何
J20nB103_p0659c01║為去津？榮華能幾日，眷屬片時親。縱有千斤
J20nB103_p0659c02║金，不如林下貧。
J20nB103_p0659c03║吁嗟貧復病，為人絕友親。甕裏長無飯，甑中
J20nB103_p0659c04║屢生塵。蓬菴不免兩，漏榻劣容身。莫怪今憔
J20nB103_p0659c05║悴，多愁定損人。
J20nB103_p0659c06║秉志不可卷，須知我匪席。浪造山林中，獨臥
J20nB103_p0659c07║盤陀石。辯士來勸余，速今受金璧。鑿墻植蓬
J20nB103_p0659c08║蒿，若此非有益。
J20nB103_p0659c09║精神殊爽爽，形貌極堂堂。能射穿七扎，讀書
J20nB103_p0659c10║覽五行。經眠虎頭枕，昔坐象牙床。若無阿堵
J20nB103_p0659c11║物，不啻冷如霜。
J20nB103_p0659c12║有身與無身，是我復非我。如此審思量，遷延
J20nB103_p0659c13║倚巖坐。足間青草生，頂上紅塵墮。已見俗中
J20nB103_p0659c14║人，靈床施酒果。
J20nB103_p0659c15║讀書豈免死？讀書豈免貧？何似好識字，識字
J20nB103_p0659c16║勝他人。丈夫不識字，無處可安身。黃連搵蒜
J20nB103_p0659c17║醬，忘計是苦辛。
J20nB103_p0659c18║昨日遊峰頂，下窺千尺崖。臨危一株樹，風擺
J20nB103_p0659c19║兩枝開。雨漂即零落，日曬作塵埃。嗟見此茂
J20nB103_p0659c20║秀，今為一聚灰。
J20nB103_p0659c21║我聞天台山，山中有琪樹。永言欲攀上，莫繞
J20nB103_p0659c22║石橋路。緣此生悲嘆，幸居將已暮。今日觀鏡
J20nB103_p0659c23║中，颯颯鬢垂素。
J20nB103_p0659c24║徒閉蓬門坐，頻經歲月遷。唯聞人作鬼，不見
J20nB103_p0660a01║鶴成僊。念此那堪說，隨緣須自憐。迴看郊郭
J20nB103_p0660a02║外，古墓犁為田。
J20nB103_p0660a03║自見天台頂，孤高出眾群。風搖松竹韻，月現
J20nB103_p0660a04║海潮頻。下望青山際，談玄有白雲。野情便山
J20nB103_p0660a05║水，本志慕道倫。
J20nB103_p0660a06║何以長惆悵？人生似朝菌。那堪數十年，新舊
J20nB103_p0660a07║凋零盡。以此思自哀，哀情不可忍。柰何當柰
J20nB103_p0660a08║何，脫體歸山隱。
J20nB103_p0660a09║寒山棲隱處，絕得雜人過。時逢林內鳥，相共
J20nB103_p0660a10║唱山歌。瑞草聯谿谷，老松枕嵯峨。可觀無事
J20nB103_p0660a11║客，憩歇在巖阿。
J20nB103_p0660a12║迴聳霄漢外，雲裏路岧嶢。瀑布千丈流，如鋪
J20nB103_p0660a13║練一條。下有棲心窟，橫安定命橋。雄雄鎮世
J20nB103_p0660a14║界，天台名獨超。
J20nB103_p0660a15║洛陽多女兒，春日逞華麗。共折路邊花，各持
J20nB103_p0660a16║插高髻。髻高花匼匝，人見皆睥睨。別求醦醦
J20nB103_p0660a17║憐，將歸見夫婿。
J20nB103_p0660a18║平野水寬闊，丹丘連四明。僊都最高秀，群峰
J20nB103_p0660a19║聳翠屏。遠遠望何極？矹矹勢相迎。獨標海隅
J20nB103_p0660a20║外，處處播嘉名。
J20nB103_p0660a21║盤阤石上坐，谿澗冷凄凄。靜玩偏嘉麗，虛巖
J20nB103_p0660a22║蒙霧迷。怡然憩歇處，日斜樹影低。我自觀心
J20nB103_p0660a23║地，蓮花出淤泥。
J20nB103_p0660a24║世有聰明士，救苦探幽文。三端自孤立，六藝
J20nB103_p0660b01║越諸君。神氣卓然異，精彩超眾群。不識箇中
J20nB103_p0660b02║意，逐境亂紛紛。
J20nB103_p0660b03║箇是何措大，時來省南院。年可三十餘，曾經
J20nB103_p0660b04║四五選。囊裏無青蚨，篋中有黃卷，行到食店
J20nB103_p0660b05║前，不敢暫回面。
J20nB103_p0660b06║老翁娶少婦，髮白婦不耐。老婆嫁少夫，面黃
J20nB103_p0660b07║夫不愛。老翁娶老婆，一一無棄背。少婦嫁少
J20nB103_p0660b08║夫，兩兩相憐態。
J20nB103_p0660b09║不須攻人惡，不須伐己善。行之則可行，卷之
J20nB103_p0660b10║則可卷。祿厚憂責大，言深慮交淺。聞茲若念
J20nB103_p0660b11║茲，小兒自當見。
J20nB103_p0660b12║隱士遁人間，多向山中眠。青蘿疏麓麓，碧澗
J20nB103_p0660b13║響聯聯。騰騰且安樂，悠悠自清閒。免有染世
J20nB103_p0660b14║事，心淨如白蓮。
J20nB103_p0660b15║元非隱逸士，自號山林人。仕魯蒙幘帛，且愛
J20nB103_p0660b16║裹疏巾。道有巢許操，恥為堯舜臣。獼猴罩帽
J20nB103_p0660b17║子，學人避風塵。
J20nB103_p0660b18║今日巖前坐，坐久煙雲收。一道清谿冷，千尋
J20nB103_p0660b19║碧嶂頭。白雲朝影靜，明月夜光浮。身上無塵
J20nB103_p0660b20║垢，心中那更憂。
J20nB103_p0660b21║千雲萬水間，中有一閑士。白日遊青山，夜歸
J20nB103_p0660b22║巖下睡。倏爾過春秋，寂然無塵累。快哉何所
J20nB103_p0660b23║依，靜若秋江水。
J20nB103_p0660b24║高高峰頂上，四顧極無邊。獨坐無人知，孤月
J20nB103_p0660c01║照寒泉。泉中且無月，月自在青天。吟此一曲
J20nB103_p0660c02║歌，歌中不是禪。
J20nB103_p0660c03║縱你居犀角，饒君帶虎睛。桃枝折作醫，蒜殼
J20nB103_p0660c04║取為瓔。暖腹茱萸酒，空心枸杞羹。終歸不免
J20nB103_p0660c05║死，浪自覓長生。
J20nB103_p0660c06║世有多事人，廣學諸知見。不識本真性，與道
J20nB103_p0660c07║轉懸遠。若能明實相，豈用陳虛願？一念了自
J20nB103_p0660c08║心，開佛之知見。
J20nB103_p0660c09║董郎年少時，出入帝京裏。衫作嫩鵝黃，容儀
J20nB103_p0660c10║畫相似。常騎踏雪馬，拂拂紅塵起。觀者滿路
J20nB103_p0660c11║傍，箇是誰家子？
J20nB103_p0660c12║丈夫莫守困，無錢須經紀，養得一牸牛，生得
J20nB103_p0660c13║五犢子。犢子又生兒，積數無窮已，寄語陶朱
J20nB103_p0660c14║公，富與君相似。
J20nB103_p0660c15║夕陽下西山，草木光曄曄。復有朦朧處，松蘿
J20nB103_p0660c16║相連接。此中多伏虎，見我奮迅鬣。手中無寸
J20nB103_p0660c17║刃，爭不懼懾懾？
J20nB103_p0660c18║他賢君即受，不賢君莫與。君賢他見容，不賢
J20nB103_p0660c19║他亦拒。憐善矜不能，仁徒方得所。勸逐子張
J20nB103_p0660c20║言，拋卻卜商語。
J20nB103_p0660c21║寒山有裸蟲，身白而頭黑。手把兩卷書，一道
J20nB103_p0660c22║將一德。住不安釜灶，行不齎糧裓。常持智慧
J20nB103_p0660c23║劍，擬破煩惱賊。
J20nB103_p0660c24║可貴天然物，獨立無伴侶。覓他不可見，出入
J20nB103_p0661a01║無門戶。促之在方寸，延之一切處。你若不信
J20nB103_p0661a02║受，相逢不相遇。
J20nB103_p0661a03║大海水無邊，魚龍萬萬千。遞互相食噉，冗冗
J20nB103_p0661a04║癡肉團。為心不了絕，妄想起如煙。性月澄澄
J20nB103_p0661a05║朗，廓爾照無邊。
J20nB103_p0661a06║生前太愚癡，不為今日悟。今日如許貧，總是
J20nB103_p0661a07║前生做。今生又不修，來生還如故。兩岸各無
J20nB103_p0661a08║船，渺渺應難渡。
J20nB103_p0661a09║自有慳惜人，我非慳惜輩。衣單為舞穿，酒盡
J20nB103_p0661a10║緣歌啐。常取一腹飽，莫令兩腳儽。蓬蒿鑽髑
J20nB103_p0661a11║髏，此日君應悔。
J20nB103_p0661a12║我行經古墳，淚盡嗟存歿。塚破壓黃腸，棺穿
J20nB103_p0661a13║露白骨。欹斜有瓮瓶，掁撥無簪笏。風至攬其
J20nB103_p0661a14║中，灰塵亂𡋯𡋯。
J20nB103_p0661a15║俗薄真成薄，人心箇不同。殷翁笑柳老，柳老
J20nB103_p0661a16║笑殷翁。何故兩相笑，俱行譣詖中。裝車競嵽
J20nB103_p0661a17║嵲，翻載各瀧涷。
J20nB103_p0661a18║教汝數般事，思賢知我賢，極貧忍賣屋，纔富
J20nB103_p0661a19║須買田。空腹不得走，枕頭須莫眠，此言期共
J20nB103_p0661a20║見，掛在日東邊。
J20nB103_p0661a21║昔時可可貧，今日最貧凍。作事不諧和，觸途
J20nB103_p0661a22║成倥傯。行泥屢腳屈，坐社頻腹痛。失卻斑貓
J20nB103_p0661a23║兒，老鼠圍飯瓮。
J20nB103_p0661a24║余家有一窟，窟中無一物。淨潔空堂堂，光華
J20nB103_p0661b01║明日日。蔬食養微軀，布裘遮幻質。任你千聖
J20nB103_p0661b02║現，我有天真佛。
J20nB103_p0661b03║可惜百年屋，左倒右復傾。墻壁分散盡，木植
J20nB103_p0661b04║亂差橫。磚瓦片片落，朽爛不堪停。任風吹驀
J20nB103_p0661b05║塌，再豎卒難成。
J20nB103_p0661b06║笑我田舍兒，頭頰底縶濕。巾子未曾高，腰帶
J20nB103_p0661b07║長時急。非是不及時，無錢趁不及。一日有錢
J20nB103_p0661b08║財，浮圓頂上立。
J20nB103_p0661b09║從生不往來，至死無仁義。言既有枝葉，心懷
J20nB103_p0661b10║便譣詖。若其開小道，緣此生大偽。詐說造雲
J20nB103_p0661b11║梯，削之成棘刺。
J20nB103_p0661b12║一瓦鑄金成，一瓶埏泥出。二瓶任君看，那箇
J20nB103_p0661b13║瓶牢實。欲知瓶有二，須知業非一。將此驗生
J20nB103_p0661b14║因，修行在今日。
J20nB103_p0661b15║摧殘荒草廬，其中煙火蔚。借問群小兒，生來
J20nB103_p0661b16║凡幾日？門外有三車，迎之不肯出。飽食腹膨
J20nB103_p0661b17║脝，箇是癡頑物。
J20nB103_p0661b18║說食終不飽，說衣不免寒。飽喫須是飯，著衣
J20nB103_p0661b19║方免寒。不解審思量，只道求佛難。迴心即是
J20nB103_p0661b20║佛，莫向外頭看。
J20nB103_p0661b21║不見朝垂露，日爍自消除。人身亦如此，閻浮
J20nB103_p0661b22║是寄居。慎莫因循過，且令三毒祛。菩提即煩
J20nB103_p0661b23║惱，盡令無有餘。
J20nB103_p0661b24║死生元有命，富貴本由天。此是古人語，吾今
J20nB103_p0661c01║非謬傳。聰明好短命，癡騃卻長年。鈍物豐財
J20nB103_p0661c02║寶，惺惺漢無錢。
J20nB103_p0661c03║國以人為本，猶如樹因地。地厚樹扶疏，地薄
J20nB103_p0661c04║樹憔悴。不得露其根，枝枯子先墜。決陂以取
J20nB103_p0661c05║魚，是求一期利。
J20nB103_p0661c06║白鶴啣苦花，千里作一息。欲往蓬萊山，將此
J20nB103_p0661c07║充糧食。未達毛摧落，離群心慘惻。卻歸舊來
J20nB103_p0661c08║巢，妻子不相識。
J20nB103_p0661c09║昔日經行處，今復七十年。故人無往來，埋在
J20nB103_p0661c10║古塚間。余今頭已白，猶守片雲山。為報後來
J20nB103_p0661c11║者，何不讀古言？
J20nB103_p0661c12║我見利智人，觀者便知意。不假尋文字，直入
J20nB103_p0661c13║如來地。心不逐諸緣，意根不妄起。心意不生
J20nB103_p0661c14║時，內外無餘事。
J20nB103_p0661c15║本志慕道倫，道倫常獲親。時逢社源客，每接
J20nB103_p0661c16║話禪賓。談玄月明夜，探理日臨晨。萬機俱泯
J20nB103_p0661c17║跡，方識本來人。
J20nB103_p0661c18║世事何悠悠，貪生未肯休。研盡大地石，何時
J20nB103_p0661c19║得歇頭？四時凋變易，八節急如流。為報火宅
J20nB103_p0661c20║主，露地騎白牛。
J20nB103_p0661c21║自從出家後，漸得養生趣。伸縮四肢全，勤聽
J20nB103_p0661c22║六根具。褐衣隨春秋，糲飯供朝暮。今日懇懇
J20nB103_p0661c23║修，願與佛相遇。
J20nB103_p0661c24║可嘆浮生人，悠悠何日了？朝朝無閑時，年年
J20nB103_p0662a01║不覺老。總為求衣食，令心生煩惱。擾擾百千
J20nB103_p0662a02║年，去來三惡道。
J20nB103_p0662a03║二儀既開闢，人乃居其中。迷汝即吐霧，醒汝
J20nB103_p0662a04║即吹風。惜汝即富貴，奪汝即貧窮。碌碌群漢
J20nB103_p0662a05║子，萬事由天公。
J20nB103_p0662a06║傳語諸公子，聽說石齊奴。僮僕八百人，水碓
J20nB103_p0662a07║三十區。舍下養魚鳥，樓上吹笙竽。伸頭臨白
J20nB103_p0662a08║刃，癡心為綠珠。
J20nB103_p0662a09║出身既擾擾，世事非一狀。未能捨流俗，所以
J20nB103_p0662a10║相追訪。昨弔徐五死，今送劉三葬。日日不得
J20nB103_p0662a11║閑，為此心悽愴。
J20nB103_p0662a12║世有一般人，不惡又不善。不識主人翁，隨客
J20nB103_p0662a13║處處轉。因循過時光，渾是癡肉臠。雖有一靈
J20nB103_p0662a14║臺，如同客作漢。
J20nB103_p0662a15║是我有錢日，恒為汝貸將。汝今既飽煖，見我
J20nB103_p0662a16║不分張。須憶汝欲得，似我今承望。有無更代
J20nB103_p0662a17║事，勸汝熟思量。
J20nB103_p0662a18║人以身為本，本以心為柄。本在心莫邪，心邪
J20nB103_p0662a19║喪本命。未能免此殃，何言嬾照鏡？不念金剛
J20nB103_p0662a20║經，卻令菩薩病。
J20nB103_p0662a21║五嶽俱成粉，須彌一寸山。大海一滴水，吸入
J20nB103_p0662a22║其心田。生長菩提子，遍蓋天中天。語汝慕道
J20nB103_p0662a23║者，慎莫繞十纏。
J20nB103_p0662a24║無衣自訪覓，莫共狐謀裘。無食自採取，莫共
J20nB103_p0662b01║羊謀羞。借皮兼借肉，懷歎復懷愁。皆緣義所
J20nB103_p0662b02║失，衣食常不周。
J20nB103_p0662b03║我見黃河水，凡經幾度清。水流如急箭，人世
J20nB103_p0662b04║若浮萍。癡屬根本業，無明煩惱坑。輪迴幾許
J20nB103_p0662b05║劫，只為造迷盲。
J20nB103_p0662b06║常聞釋迦佛，先受然燈記。然燈與釋迦，只論
J20nB103_p0662b07║前後智。前後體非殊，異中無有異，一佛一切
J20nB103_p0662b08║佛，心是如來地。
J20nB103_p0662b09║客嘆寒山子，君詩無道理，吾觀乎古人，貧賤
J20nB103_p0662b10║不為恥。應之笑此言，談何疏闊矣。願君似今
J20nB103_p0662b11║日，錢是急事爾。
J20nB103_p0662b12║一人好頭肚，六藝盡皆通。南見趁向北，西見
J20nB103_p0662b13║趁向東。長漂如泛萍，不息似飛蓬。問是何等
J20nB103_p0662b14║色？姓貧名曰空。
J20nB103_p0662b15║富兒多鞅掌，觸事難秪承，倉米已赫赤，不貸
J20nB103_p0662b16║人斗升。轉懷鉤距意，買絹先揀綾，若至臨終
J20nB103_p0662b17║日，弔客有蒼繩。
J20nB103_p0662b18║柳郎八十二，藍嫂一十八。夫妻共百年，相連
J20nB103_p0662b19║情狡猾。弄璋字烏[虎*瓦]，擲瓦名婠妠。屢見枯楊
J20nB103_p0662b20║荑，常遭青女殺。
J20nB103_p0662b21║可笑五陰窟，四蛇同苦居。黑暗無明燭，三毒
J20nB103_p0662b22║遞相驅。伴儅六箇賊，劫掠法財珠。斬卻魔軍
J20nB103_p0662b23║輩，安泰湛如蘇。
J20nB103_p0662b24║世有一等流，悠悠似木頭。出語無知解，云我
J20nB103_p0662c01║百不憂。問道道不會，問佛佛不求。仔細推尋
J20nB103_p0662c02║著，茫然一場愁。
J20nB103_p0662c03║箇是誰家子，為人大被憎。癡心常憤憤，肉眼
J20nB103_p0662c04║醉瞢瞢。見佛不禮佛，逢僧不施僧。唯知打大
J20nB103_p0662c05║臠，除此百無能。
J20nB103_p0662c06║鹿生深林中，飲水而食草。伸腳樹下眠，可憐
J20nB103_p0662c07║無煩惱。繫之在華堂，餚膳極肥好。終日不肯
J20nB103_p0662c08║嘗，形容轉枯槁。
J20nB103_p0662c09║自古諸哲人，不見有長存。生而還復死，盡變
J20nB103_p0662c10║作灰塵。積骨如毗富，別淚成海津。唯有空名
J20nB103_p0662c11║在，豈免生死輪？
J20nB103_p0662c12║我見世間人，生而還復死，昨朝猶二八，壯氣
J20nB103_p0662c13║胸襟士。如今七十過，力困形憔悴，恰似春日
J20nB103_p0662c14║花，朝開夜落爾。
J20nB103_p0662c15║自古多少聖，叮嚀教自信。人根性不等，高下
J20nB103_p0662c16║有利鈍。真佛不肯認，置力枉受困。不知清淨
J20nB103_p0662c17║心，便是法王印。
J20nB103_p0662c18║可畏三界輪，念念未曾息。纔始似出頭，又卻
J20nB103_p0662c19║遭沉溺。假使非非想，蓋緣多福力。爭似識真
J20nB103_p0662c20║源，一得即永得。
J20nB103_p0662c21║可畏輪迴苦，往復似翻塵。蟻巡環未息，六道
J20nB103_p0662c22║亂紛紛。改頭換面孔，不離舊時人。速了黑暗
J20nB103_p0662c23║獄，無令心性昏。
J20nB103_p0662c24║襤縷關前業，莫訶今日身。若言由冢宅，箇是
J20nB103_p0663a01║極癡人。到頭君作鬼，豈令男女貧？皎然易解
J20nB103_p0663a02║事，作麼無精神？
J20nB103_p0663a03║余鄉有一宅，其宅無正主。地生一寸草，水垂
J20nB103_p0663a04║一滴露。火燒六箇賊，風吹黑雲雨。仔細尋本
J20nB103_p0663a05║人，布裹真珠爾。
J20nB103_p0663a06║寒山出此語，此語無人信。蜜甜足人嘗，黃蘗
J20nB103_p0663a07║苦難吞。順情生喜悅，逆意多嗔恨。但看木傀
J20nB103_p0663a08║儡，弄了一場困。
J20nB103_p0663a09║有箇王秀才，笑我詩多失。云不識蜂腰，仍不
J20nB103_p0663a10║會鶴膝。平側不解壓，凡言取次出。我笑你作
J20nB103_p0663a11║詩，如盲徒詠日。
J20nB103_p0663a12║三五癡後生，作事不真實。未讀十卷書，強把
J20nB103_p0663a13║雌黃筆。將他儒行篇，喚作賊盜律。脫體似蟬
J20nB103_p0663a14║蟲，咬破他書帙。
J20nB103_p0663a15║眾生不可說，何意許顛邪？面上兩惡鳥，心中
J20nB103_p0663a16║三毒蛇。是渠作障礙，使你事煩拏。高攀手彈
J20nB103_p0663a17║指，南無佛陀邪？
J20nB103_p0663a18║養子不經師，不及都亭鼠。何曾見好人？豈聞
J20nB103_p0663a19║長者語？為染在薰蕕，應須擇朋侶。五月販鮮
J20nB103_p0663a20║魚，莫教人笑汝。
J20nB103_p0663a21║時人見寒山，各謂是風顛。貌不起人目，身唯
J20nB103_p0663a22║布裘纏。我語他不會，他語我不言。為報往來
J20nB103_p0663a23║者，可來向寒山。
J20nB103_p0663a24║勸你休去來，莫惱他閻老。失腳入三途，粉骨
J20nB103_p0663b01║遭千擣。長為地獄人，永隔今生道。勉你信余
J20nB103_p0663b02║言，識取衣中寶。
J20nB103_p0663b03║世間一等流，誠堪與人笑。出家獘己身，誑俗
J20nB103_p0663b04║將為道。雖著離塵衣，衣中多養蚤。不如歸去
J20nB103_p0663b05║來，識取心王好。
J20nB103_p0663b06║我住在村鄉，無爺亦無孃。無名無姓第，人喚
J20nB103_p0663b07║作張王。並無人教我，貧賤也尋常。自憐心的
J20nB103_p0663b08║實，堅固等金剛。
J20nB103_p0663b09║為人常喫用，愛意須慳惜。老去不自由，漸被
J20nB103_p0663b10║他催斥。送向荒山頭，一生願虛擲。亡羊罷補
J20nB103_p0663b11║牢，失意終無極。
J20nB103_p0663b12║寄語食肉漢，食時無逗遛。今生過去種，未來
J20nB103_p0663b13║今日修。只取今日美，不畏來生憂。老鼠入飯
J20nB103_p0663b14║瓮，雖飽難出頭。
J20nB103_p0663b15║我在村中住，眾推無比方。昨日到城下，仍被
J20nB103_p0663b16║狗形相。或嫌褲太窄，或說衫少長，撐卻鷂子
J20nB103_p0663b17║眼，雀兒舞堂堂。
J20nB103_p0663b18║如許多寶貝，海中乘壞舸。前頭失卻桅，後面
J20nB103_p0663b19║又無柂。宛轉任風吹，高低隨浪簸，如何得到
J20nB103_p0663b20║岸？努力莫端坐。
J20nB103_p0663b21║男兒大丈夫，作事莫莽鹵。勁挺鐵石心，直取
J20nB103_p0663b22║菩提路。邪路不用行，行之枉辛苦。不要求佛
J20nB103_p0663b23║果，識取心王主。
J20nB103_p0663b24║嗊嗊買魚肉，擔歸餧妻子。何須殺他命，將來
J20nB103_p0663c01║活汝已。此非天堂緣，純是地獄滓。徐六語破
J20nB103_p0663c02║堆，始知沒道理。
J20nB103_p0663c03║六極常嬰困，九維徒自論。有才遺草澤，無藝
J20nB103_p0663c04║閉蓬門。日上巖猶暗，煙消谷尚昏。其中長者
J20nB103_p0663c05║子，箇箇總無褌。
J20nB103_p0663c06║城北仲翁翁，渠家多酒肉。仲翁婦死時，弔客
J20nB103_p0663c07║滿堂屋。仲翁自身亡，能無一人哭。喫他盃臠
J20nB103_p0663c08║者，何太冷心腹。
J20nB103_p0663c09║人生一百年，佛說十二部。慈悲如野鹿，瞋怒
J20nB103_p0663c10║似家狗。家狗趕不去，野鹿常好走。欲伏獼猴
J20nB103_p0663c11║心，須聽獅子吼。
J20nB103_p0663c12║養女畏太多，已生須訓誘。捺頭遣小心，鞭背
J20nB103_p0663c13║令緘口。未解乘機杼，那堪事箕帚？張婆語驢
J20nB103_p0663c14║駒：汝大不知母。
J20nB103_p0663c15║我見百十狗，箇箇毛鬇鬡。臥者樂自臥，行者
J20nB103_p0663c16║樂自行。投之一塊骨，相與啀喍爭。良由為骨
J20nB103_p0663c17║少，狗多分不平。
J20nB103_p0663c18║豬喫死人肉，人喫死豬腸。豬不嫌人臭，人返
J20nB103_p0663c19║道豬香。豬死拋水內，人死掘地藏。彼此莫相
J20nB103_p0663c20║喫，蓮花生沸湯。
J20nB103_p0663c21║世有一等愚，茫茫恰似驢。還解人言語，貪婬
J20nB103_p0663c22║狀若豬。險歌難可測，實語卻成虛。誰能共伊
J20nB103_p0663c23║語，令教莫此居。
J20nB103_p0663c24║蹭蹬諸貧士，饑寒成至極。閑居好作詩，札札
J20nB103_p0664a01║用心力。賤人言孰采？勸君休嘆息。題安餬餅
J20nB103_p0664a02║上，乞狗也不喫。
J20nB103_p0664a03║貧驢欠一尺，富狗剩三寸。若分貧不平，中半
J20nB103_p0664a04║貧與困。始取驢飽足，卻令狗饑頓。為汝熟思
J20nB103_p0664a05║量，令我也愁悶。
J20nB103_p0664a06║赫赫誰壚肆？其酒甚濃厚。可憐高幡幟，極目
J20nB103_p0664a07║平升斗。何意訝不售，其家多猛狗。童子若來
J20nB103_p0664a08║沽，狗咬便是走。
J20nB103_p0664a09║我見一癡漢，仍居三兩婦。養得八九兒，總是
J20nB103_p0664a10║隨宜手。丁戶是新差，資財非舊有。黃蘗作驢
J20nB103_p0664a11║鞦，始知苦在後。
J20nB103_p0664a12║買肉血甜甜，買魚跳鱍鱍。君身招罪累，妻子
J20nB103_p0664a13║成快活。捷死渠家去，他人誰敢遏？一朝如破
J20nB103_p0664a14║床，兩箇當頭脫。
J20nB103_p0664a15║憐底眾生病，餐嘗略不厭。蒸豚搵蒜醬，炙鴨
J20nB103_p0664a16║點椒鹽。去骨鮮魚鱠，兼皮熟肉臉，不知他命
J20nB103_p0664a17║苦，只取自家甜。
J20nB103_p0664a18║我見謾人漢，如籃盛水走。一氣將歸家，籃裏
J20nB103_p0664a19║何曾有？我見被人謾，一似園中韭。日日被人
J20nB103_p0664a20║傷，天生還自有。
J20nB103_p0664a21║寄語諸仁者，復以何為懷？達道見自性，自性
J20nB103_p0664a22║即如來。天真元具足，修證轉差迴。棄本卻逐
J20nB103_p0664a23║末，只守一場獃。
J20nB103_p0664a24║人生在塵蒙，恰如盆中蟲。終日行遶遶，不離
J20nB103_p0664b01║其盆中。神仙不可比，煩惱計無窮。歲月如流
J20nB103_p0664b02║水，須臾作老翁。
J20nB103_p0664b03║下愚讀我詩，不解卻嗤誚。中庸讀我詩，思量
J20nB103_p0664b04║云甚要。上賢讀我詩，把著滿面笑。楊脩見幼
J20nB103_p0664b05║婦，一覽便知玅。
J20nB103_p0664b06║五言五百篇，七字七十九，三字二十一，都來
J20nB103_p0664b07║六百首。一例書巖石，自誇云好手，若能會我
J20nB103_p0664b08║詩，真是如來母。
J20nB103_p0664b09║吾心似秋月，碧潭清皎潔。無物堪比倫，教我
J20nB103_p0664b10║如何說？
J20nB103_p0664b11║碧澗泉水清，寒山月華白。默知神自明，觀空
J20nB103_p0664b12║境逾寂。
J20nB103_p0664b13║瞋是心中火，能燒功德林。欲行菩薩道，忍辱
J20nB103_p0664b14║護真心。
J20nB103_p0664b15║閒自訪高僧，煙山萬萬層。師親指歸路，月掛
J20nB103_p0664b16║一輪燈。
J20nB103_p0664b17║閒遊華頂上，天朗月光輝。四顧晴空裏，白雲
J20nB103_p0664b18║同鶴飛。
J20nB103_p0664b19║身著空花衣，足躡龜毛履，手把兔角弓，擬射
J20nB103_p0664b20║無明鬼。
J20nB103_p0664b21║多少天台人，不識寒山子。莫知真意度，喚作
J20nB103_p0664b22║閒言語。
J20nB103_p0664b23║粵自居寒山，曾經幾萬載。任運遯林泉，棲遲
J20nB103_p0664b24║觀自在。巖中人不到，白雲常靉靉。細草作臥
J20nB103_p0664c01║褥，青天為被蓋。快活枕石頭，天地任變改。
J20nB103_p0664c02║自羨山間樂，逍遙無倚托。逐日養殘軀，閒思
J20nB103_p0664c03║無所作。時披古佛書，往往登石閣。下窺千尺
J20nB103_p0664c04║崖，上有雲盤礡。寒月冷颼颼，身似孤飛鶴。
J20nB103_p0664c05║昔日極貧苦，夜夜數他寶，今日審思量，自家
J20nB103_p0664c06║須營造。掘得一寶藏，純是水晶珠。大有碧眼
J20nB103_p0664c07║胡，密擬買將去。余即報渠言：此珠無價數。
J20nB103_p0664c08║一生慵嬾作，憎重只便輕。他家學事業，余背
J20nB103_p0664c09║一卷經。無心裝褾軸，來去省人擎。應病則說
J20nB103_p0664c10║藥，方便度眾生。但自心無事，何處不惺惺？
J20nB103_p0664c11║有人笑我詩，我詩合典雅。不煩鄭氏箋，豈用
J20nB103_p0664c12║毛公解？不恨會人稀，只為知音寡。若遣趁宮
J20nB103_p0664c13║商，余病莫能罷。忽遇明眼人，即自流天下。
J20nB103_p0664c14║我見人轉經，依他言語會。口轉心不轉，心口
J20nB103_p0664c15║相違背。心真無委曲，不作諸纏蓋。但且自省
J20nB103_p0664c16║躬，莫覓他替代。可中作得主，是知無內外。
J20nB103_p0664c17║余勸諸稚子，急離火宅中。三車在門外，載你
J20nB103_p0664c18║免飄蓬。露地四衢坐，當天萬事空。十方無上
J20nB103_p0664c19║下，來往任西東。若得箇中意，縱橫處處通。
J20nB103_p0664c20║我見出家人，不習出家學。欲知真出家，心淨
J20nB103_p0664c21║無繩索。澄澄絕玄玅，如如無倚託。三界任縱
J20nB103_p0664c22║橫，四生不可泊。無為無事人，逍遙實快樂。
J20nB103_p0664c23║寒山出此語，復似顛狂漢。有事對面說，所以
J20nB103_p0664c24║足人怨。心直出語直，直心無背面。臨死渡柰
J20nB103_p0665a01║河，誰是嘍囉漢？冥冥泉臺路，被業相拘絆。
J20nB103_p0665a02║憶得二十年，徐步國清歸。國清寺中人，盡道
J20nB103_p0665a03║寒山癡。癡人何用疑，疑不解尋思。我尚自不
J20nB103_p0665a04║識，是伊爭得知？低頭不用問，問得復何為？有
J20nB103_p0665a05║人來罵我，分明了了知。雖然不應對，卻是得
J20nB103_p0665a06║便宜。
J20nB103_p0665a07║語你出家輩，何名為出家？奢華求養活，繼綴
J20nB103_p0665a08║族姓家。美舌甜唇觜，諂曲心鉤加。終日禮道
J20nB103_p0665a09║場，持經置功課。罏燒神佛香，打鐘高聲和。六
J20nB103_p0665a10║時養客舂，夜夜不得臥。只為愛錢財，心中不
J20nB103_p0665a11║脫灑。見他高道人，卻嫌誹謗罵。驢屎比麝香，
J20nB103_p0665a12║苦哉佛阤耶！
J20nB103_p0665a13║又見出家兒，有力及無力。上上高節者，鬼神
J20nB103_p0665a14║欽道德。君王分輦坐，諸侯拜迎逆。堪為世福
J20nB103_p0665a15║田，世人須保惜。下下低愚者，詐現多求覓。濁
J20nB103_p0665a16║濫即可知，愚癡愛財色。著卻福田衣，種田討
J20nB103_p0665a17║衣食。作債稅牛犁，為事不忠直。朝朝行獘惡，
J20nB103_p0665a18║往往痛臀脊。不解善思量，地獄苦無極。一朝
J20nB103_p0665a19║著病纏，三年臥床席。亦有真佛性，翻作無明
J20nB103_p0665a20║賊。南無佛陀耶，遠遠求彌勒。
J20nB103_p0665a21║常聞國大臣，朱紫簪纓祿。富貴百千般，貪榮
J20nB103_p0665a22║不知辱。奴馬滿宅舍，金銀盈帑屋。癡福暫時
J20nB103_p0665a23║扶，埋頭作地獄。忽死萬事休，男女當頭哭。不
J20nB103_p0665a24║知有禍殃，前路何疾速？家破冷颼颼，食無一
J20nB103_p0665b01║粒粟。凍餓苦悽悽，良由不覺觸。
J20nB103_p0665b02║上人心猛利，一聞便知玅。中流心清淨，審思
J20nB103_p0665b03║云甚要。下士鈍暗癡，頑皮最難裂。直得血淋
J20nB103_p0665b04║漓，始知自摧滅。看取開眼賊，鬧市集人決。死
J20nB103_p0665b05║屍棄如塵，此時向誰說？男女大丈夫，一刀兩
J20nB103_p0665b06║段截。人面禽獸心，造作何時歇？
J20nB103_p0665b07║我見轉輪王，千子常圍繞。十善化四天，莊嚴
J20nB103_p0665b08║多七寶。七寶鎮隨身，莊嚴甚玅好。一朝福報
J20nB103_p0665b09║盡，猶若棲蘆鳥。還作牛領蟲，六趣受業道。況
J20nB103_p0665b10║復諸凡夫，無常豈長保？生死如旋火，輪迴似
J20nB103_p0665b11║麻稻。不解早覺悟，為人枉虛老。
J20nB103_p0665b12║寒山有一宅，宅中無欄隔。六門左右通，堂中
J20nB103_p0665b13║見天碧。房房虛索索，東壁打西壁。其中一物
J20nB103_p0665b14║無，免被人來惜。寒到燒軟火，饑來煮菜喫。不
J20nB103_p0665b15║學田舍翁，廣置田莊宅。盡作地獄業，一入何
J20nB103_p0665b16║曾極？好好善思量，思量知軌則。
J20nB103_p0665b17║寒山無漏巖，其巖甚濟要。八風吹不動，萬古
J20nB103_p0665b18║人傳妙。寂寂好安居，空空離譏誚。孤月夜長
J20nB103_p0665b19║明，圓日常來照。虎丘兼虎谿，不用相呼召。世
J20nB103_p0665b20║間有王傳，莫把同周邵。我自遯寒巖，快活長
J20nB103_p0665b21║歌笑。沙門不持戒，道士不服藥。自古多少賢，
J20nB103_p0665b22║盡在青山腳。
J20nB103_p0665b23║自聞梁朝日，四依諸賢士。寶誌萬迴師，四仙
J20nB103_p0665b24║傅大士。顯揚一代教，作持如來使。建造僧伽
J20nB103_p0665c01║藍，信心歸佛理。雖乃得如斯，有為多患累。與
J20nB103_p0665c02║道殊懸遠，拆西補東爾。不達無為功，損多益
J20nB103_p0665c03║少矣。有聲而無形，至今何處是？
J20nB103_p0665c04║我見凡愚人，多畜資財穀。飲酒食生命，謂言
J20nB103_p0665c05║我富足。莫知地獄深，唯求上天福。罪業如毗
J20nB103_p0665c06║富，豈得免災毒？財主忽然死，爭共當頭哭。供
J20nB103_p0665c07║僧讀疏文，空是鬼神祿。福田一箇無，虛設一
J20nB103_p0665c08║群禿。不如早覺悟，莫作黑暗獄。狂風不動樹，
J20nB103_p0665c09║心真無罪福。寄語兀兀人，叮嚀再三讀。
J20nB103_p0665c10║心高如山嶽，人我不伏人。解講圍阤典，能談
J20nB103_p0665c11║三教文。心中無慚愧，破戒違律文。自言上人
J20nB103_p0665c12║法，稱為第一人。愚者皆讚歎，智者撫掌笑。陽
J20nB103_p0665c13║燄虛空花，豈得免生老？不如百不解，靜坐絕
J20nB103_p0665c14║憂惱。
J20nB103_p0665c15║儂家暫下山，入到城隍裏。逢見一群女，端正
J20nB103_p0665c16║容貌美。頭戴蜀樣花，胭脂塗粉膩。金釧鏤銀
J20nB103_p0665c17║朵，羅衣緋紅紫。朱顏類神僊，香帶氤氳氣。時
J20nB103_p0665c18║人皆顧盻，癡愛染心意。謂言世無雙，魂影隨
J20nB103_p0665c19║他去。狗咬枯骨頭，虛自舐唇齒。不解返思量，
J20nB103_p0665c20║與畜何曾異？今成白髮婆，老陋若精魅。無始
J20nB103_p0665c21║由狗心，不超解脫地。
J20nB103_p0665c22║昨到雲霞觀，忽見僊尊士。星冠月帔橫，盡云
J20nB103_p0665c23║居山水。余問神僊術，云道若為比？謂言靈無
J20nB103_p0665c24║上，玅藥心神秘。守死待鶴來，皆道乘魚去。余
J20nB103_p0666a01║乃返窮之，推尋勿道理。但看箭射空，須臾還
J20nB103_p0666a02║墜地。饒你得僊人，恰似守屍鬼。心月自精明，
J20nB103_p0666a03║萬象何能比？欲知僊丹術，身內元神是。莫學
J20nB103_p0666a04║黃巾公，握愚自守擬。
J20nB103_p0666a05║我有六兄弟，就中一箇惡。打伊又不得，罵伊
J20nB103_p0666a06║又不著。處處無柰何，耽財好婬殺。見好埋頭
J20nB103_p0666a07║愛，貪心過羅剎。阿爺惡見伊，阿孃嫌不悅。昨
J20nB103_p0666a08║被我捉得，惡罵恣情掣。趁向無人處，一一向
J20nB103_p0666a09║伊說。汝今須改行，覆車須改轍。若也不信受，
J20nB103_p0666a10║共汝惡合殺。汝受我調伏，我共汝覓活。從此
J20nB103_p0666a11║盡和同，如今過菩薩。學業攻鑪冶，鍊盡三山
J20nB103_p0666a12║鐵。至今靜恬恬，眾人皆讚說。
J20nB103_p0666a13║我見世間人，堂堂好儀相。不報父母恩，方寸
J20nB103_p0666a14║底模樣。欠負他人錢，蹄穿始惆悵。箇箇惜妻
J20nB103_p0666a15║兒，爺孃不供養。兄弟似冤家，心中常悒快。憶
J20nB103_p0666a16║昔少年時，求神願成長。今為不孝子，世間多
J20nB103_p0666a17║此樣。買肉自家噇，抹觜道我暢。自逞說嘍囉，
J20nB103_p0666a18║聰明無益當。牛頭努目嗔，始覺時已曏。擇佛
J20nB103_p0666a19║燒好香，揀僧歸供養。羅漢門前乞，趁卻閒和
J20nB103_p0666a20║尚。不悟無為人，從來無相狀。封疏請名僧，嚫
J20nB103_p0666a21║錢兩三樣。雲光好法師，安角在頭上。汝無平
J20nB103_p0666a22║等心，聖賢俱不降。凡聖皆混然，勸君休取相。
J20nB103_p0666a23║勸你三界子，莫作勿道理。理短被他欺，理長
J20nB103_p0666a24║不柰你。世間濁濫人，恰似黍粘子。不見無事
J20nB103_p0666b01║人，獨脫無能比。早須返本源，三界任緣起。清
J20nB103_p0666b02║淨入如流，莫飲無名水。
J20nB103_p0666b03║三界人蠢蠢，六道人茫茫。貪財愛淫欲，心惡
J20nB103_p0666b04║若豺狼。地獄如箭射，極苦若為當？兀兀過朝
J20nB103_p0666b05║夕，都不別賢良。好惡總不識，猶如豬及羊。共
J20nB103_p0666b06║語如木石，嫉妒似顛狂。不自見己過，如豬在
J20nB103_p0666b07║圈臥。不知自償債，卻笑牛牽磨。
J20nB103_p0666b08║多少般數人，百計求名利。心貪覓榮華，經營
J20nB103_p0666b09║圖富貴。心未片時歇，奔突如煙氣。家眷實團
J20nB103_p0666b10║圓，一呼百諾至。不過七十年，冰消瓦解寘。死
J20nB103_p0666b11║了萬事休，誰人承後嗣？水浸泥彈丸，方知無
J20nB103_p0666b12║意智。
J20nB103_p0666b13║推尋世間事，仔細總要知。凡事莫容易，盡愛
J20nB103_p0666b14║討便宜。護即獘成好，毀即是成非。故知雜濫
J20nB103_p0666b15║口，背面總由伊。冷煖我自量，不信奴唇皮。
J20nB103_p0666b16║棲遲寒巖下，偏訝最幽奇。攜籃採山茹，挈籠
J20nB103_p0666b17║摘果歸。蔬齋敷茅坐，啜啄食紫芝。清沼濯瓢
J20nB103_p0666b18║缽，雜和煮稠稀。當陽擁裘坐，閑讀古人詩。
J20nB103_p0666b19║雲山疊疊連天碧，路僻林深無客遊。遠望孤
J20nB103_p0666b20║蟾明皎皎，近聞群鳥語啾啾。老夫獨坐棲青
J20nB103_p0666b21║嶂，少室閒居任白頭。可歎往年與今日，無心
J20nB103_p0666b22║還似水東流。
J20nB103_p0666b23║丹丘迥聳與雲齊，空裏五峰遙望低。雁塔高
J20nB103_p0666b24║排出青嶂，禪林古殿入虹蜺。風搖松葉赤城
J20nB103_p0666c01║秀，霧吐中巖僊路迷。碧落千山萬仞見，藤蘿
J20nB103_p0666c02║相接次連谿。
J20nB103_p0666c03║貪愛有人求快活，不知禍在百年身。但看陽
J20nB103_p0666c04║燄浮漚水，便覺無常敗壞人。丈夫志氣直如
J20nB103_p0666c05║鐵，無曲心中道自真。行密節高霜下竹，方知
J20nB103_p0666c06║不枉用心。
J20nB103_p0666c07║余曾昔睹聰明士，博達英雄無比倫。一選佳
J20nB103_p0666c08║名喧宇宙，五言詩句越諸人。為官治化超先
J20nB103_p0666c09║輩，直為無能繼後塵。忽然富貴貪財色，瓦解
J20nB103_p0666c10║冰消不可陳。
J20nB103_p0666c11║汝謂埋頭癡兀兀，愛向無明羅剎窟。再三勸
J20nB103_p0666c12║你早修行，是你頑癡心恍惚。不肯信受寒山
J20nB103_p0666c13║語，轉轉倍加業汩汩。直待斬首作兩段，方知
J20nB103_p0666c14║自身奴賊物。
J20nB103_p0666c15║世間何事最堪嗟？盡是三途造罪柤。不學白
J20nB103_p0666c16║雲巖下客，一條寒衲是生涯。秋到任他林葉
J20nB103_p0666c17║落，春來從你樹開花。三界橫眠無一事，清風
J20nB103_p0666c18║明月是吾家。
J20nB103_p0666c19║我家本住在寒山，石巖棲息離煩緣。泯時萬
J20nB103_p0666c20║象無痕跡，舒處周流遍大千。光影騰輝照心
J20nB103_p0666c21║地，無有一法當現前。方知摩尼一顆珠，解用
J20nB103_p0666c22║無方處處圓。
J20nB103_p0666c23║世人何事可吁嗟，苦樂交煎勿底涯。生死往
J20nB103_p0666c24║來多少劫，東西南北是誰家？張王李趙權時
J20nB103_p0667a01║姓，六道三途事似麻。只為主人不了絕，遂招
J20nB103_p0667a02║遷謝逐迷邪。
J20nB103_p0667a03║余家本住在天台，雲路煙深絕客來。千仞巖
J20nB103_p0667a04║巒深可遯，萬重谿澗石樓臺。樺巾木屐沿流
J20nB103_p0667a05║步，布裘藜杖繞山迴。自覺浮生幻化事，逍遙
J20nB103_p0667a06║快樂實奇哉。
J20nB103_p0667a07║余見僧繇性希奇，巧玅間生梁朝時。饒邈虛
J20nB103_p0667a08║空寫塵跡，無因畫得誌公師。
J20nB103_p0667a09║久住寒山凡幾秋，獨吟歌曲絕無憂。饑餐一
J20nB103_p0667a10║粒伽陀藥，心地調和倚石頭。
J20nB103_p0667a11║眾星羅列夜深明，巖點孤燭月未沉。圓滿光
J20nB103_p0667a12║華不磨瑩，掛在青天是我心。
J20nB103_p0667a13║老病殘年百有餘，面黃頭白好山居。布裘擁
J20nB103_p0667a14║質隨緣過，豈羨人間巧樣模？
J20nB103_p0667a15║千年石上古人蹤，萬丈巖前一點空。明月照
J20nB103_p0667a16║時常皎潔，不勞尋討問西東。
J20nB103_p0667a17║寒山頂上月輪孤，照見晴空一物無。可貴天
J20nB103_p0667a18║然無價寶，埋在五陰溺身軀。
J20nB103_p0667a19║我向前谿照碧流，或向巖邊坐磐石。心似孤
J20nB103_p0667a20║雲無所依，悠悠世事何須覓？
J20nB103_p0667a21║千生萬死何時已，生死來去轉迷情。不識心
J20nB103_p0667a22║中無價寶，恰似盲驢信腳行。
J20nB103_p0667a23║心神用盡為名利，百種貪婪進己軀。浮生幻
J20nB103_p0667a24║化如燈燼，塚內埋身是有無。
J20nB103_p0667b01║一住寒山萬事休，更無雜念掛心頭。閒於石
J20nB103_p0667b02║壁題詩句，任運還同不繫舟。
J20nB103_p0667b03║寒山道，無人到，若能行，稱十號。有蟬鳴、無鴉
J20nB103_p0667b04║噪，黃葉落、白雲掃，石磊磊、山隩隩。我獨居，名
J20nB103_p0667b05║善導，仔細看，何相好？
J20nB103_p0667b06║寒山寒，冰鎖石，藏山青，現雪白。日出照，一時
J20nB103_p0667b07║釋，從茲煖，養老客。
J20nB103_p0667b08║我居山勿人識，白雲中常寂寂。
J20nB103_p0667b09║寒山深，稱我心，純白石，勿黃金。泉聲響，撫伯
J20nB103_p0667b10║琴，有子期，辨此音。
J20nB103_p0667b11║重巖中，足清風，扇不搖，涼氣通。明月照，白雲
J20nB103_p0667b12║籠，獨自坐，一老翁。
J20nB103_p0667b13║寒山子，長如是，獨自居，不生死。
J20nB103_p0667b14║我見世間人，箇箇爭意氣，一朝忽然死，只得
J20nB103_p0667b15║一片地。闊四尺，長丈二。汝若會，出來爭意氣，
J20nB103_p0667b16║我與汝立碑記。
J20nB103_p0667b17║有人兮山陘，雲卷兮霞纓。秉芳兮欲寄，路漫
J20nB103_p0667b18║兮難征。心惆悵兮猶疑，蹇獨立兮忠貞。
J20nB103_p0667b19║家有寒山詩，勝汝看經卷，書放屏風上，時時
J20nB103_p0667b20║看一遍。
J20nB103_p0667b21║拾得詩附
J20nB103_p0667b22║自從到此天台寺，經今早已幾冬春，山水不
J20nB103_p0667b23║移人自老，見卻多少後生人。君不見，三界之
J20nB103_p0667b24║中分擾擾，只為無明不了絕，一念不生心澄
J20nB103_p0667c01║然，無去無來不生滅。
J20nB103_p0667c02║我見頑鈍人，燈心拄須彌。蟻子齧大樹，焉知
J20nB103_p0667c03║氣力微？學咬兩莖菜，言與祖師齊。火急求懺
J20nB103_p0667c04║悔，從今輒莫迷。
J20nB103_p0667c05║君見月光明，照燭四天下，圓輝掛太虛，瑩淨
J20nB103_p0667c06║能瀟灑。人道有虧盈，我見無衰謝，狀似摩尼
J20nB103_p0667c07║珠，光明無晝夜。
J20nB103_p0667c08║余住無方所，盤礡無為理，時陟涅盤山，或翫
J20nB103_p0667c09║香林寺。尋常只是間，言不干名利。東海變桑
J20nB103_p0667c10║田，我心誰管你？
J20nB103_p0667c11║左手握驪珠，右手執慧劍，先射無明賊，神珠
J20nB103_p0667c12║吐光燄。傷嗟愚癡人，貪愛那生厭，一墮三途
J20nB103_p0667c13║間，始覺前程險。
J20nB103_p0667c14║般若酒泠泠，飲多人易醒。余住天台山，凡愚
J20nB103_p0667c15║那見形。常遊深谷洞，終不逐時情。無愁亦無
J20nB103_p0667c16║慮，無辱也無榮。
J20nB103_p0667c17║諸佛留藏經，只為人難化。不唯賢與愚，箇箇
J20nB103_p0667c18║心構架。造業大如山，豈解懷憂怕？那肯細尋
J20nB103_p0667c19║思，日夜懷奸詐？
J20nB103_p0667c20║嗟見世間人，箇箇愛喫肉。碗楪不曾乾，長時
J20nB103_p0667c21║道不足。昨日設箇齋，今朝宰六畜。都緣業使
J20nB103_p0667c22║牽，非干情所欲。一度造天堂，百度造地獄。閻
J20nB103_p0667c23║羅使來追，合家盡啼哭。罏子邊向火，鑊子裏
J20nB103_p0667c24║澡浴。更得出頭時，換卻汝衣服。
J20nB103_p0668a01║出家要清閑，清閑即為貴。如何塵外人，卻入
J20nB103_p0668a02║塵埃裏？一向迷本心，終朝役名利。名利得到
J20nB103_p0668a03║身，形容已憔悴。況復不遂者，虛用平生志。可
J20nB103_p0668a04║憐無事人，未能笑得汝。
J20nB103_p0668a05║養兒與取妻，養女求媒娉。重重皆是業，更殺
J20nB103_p0668a06║眾生命。聚集會親情，總來看盤飣。目下雖稱
J20nB103_p0668a07║心，罪簿先注定。
J20nB103_p0668a08║得此分段身，可笑好形質。面貌似銀盤，心中
J20nB103_p0668a09║黑如漆。烹豬又宰羊，誇道甜如蜜。死後受波
J20nB103_p0668a10║吒，更莫稱冤屈。
J20nB103_p0668a11║佛哀三界子，總是親男女。恐沉黑暗坑，示儀
J20nB103_p0668a12║垂化度。盡登無上道，俱證菩提路。教汝癡眾
J20nB103_p0668a13║生，慧心勤覺悟。
J20nB103_p0668a14║佛捨尊榮樂，為愍諸癡子。早願悟無生，辦集
J20nB103_p0668a15║無上事。後來出家者，多緣無業次。不能得衣
J20nB103_p0668a16║食，頭鑽入於寺。
J20nB103_p0668a17║嗟見世間人，永劫在迷津。不省者箇意，修行
J20nB103_p0668a18║徒苦辛。
J20nB103_p0668a19║我詩也是詩，有人喚作偈。詩偈總一般，讀者
J20nB103_p0668a20║須仔細。緩緩細披尋，不得生容易。依此學修
J20nB103_p0668a21║行，大有可笑事。
J20nB103_p0668a22║有偈有千萬，卒急述應難。若要相知者，但入
J20nB103_p0668a23║天台山。巖中深處坐，說理及談玄。共我不相
J20nB103_p0668a24║見，對面似千山。
J20nB103_p0668b01║世間億萬人，面孔不相似。借問何因緣，致令
J20nB103_p0668b02║遣如此？各執一般見，互說非兼是。但自修己
J20nB103_p0668b03║身，不要言他已。
J20nB103_p0668b04║男女為婚嫁，俗務是常儀。自量其事力，何用
J20nB103_p0668b05║廣張施？取債誇人我，論情入骨癡。殺他雞犬
J20nB103_p0668b06║命，身死墮阿鼻。
J20nB103_p0668b07║世上一種人，出性常多事，終日傍街衢，不離
J20nB103_p0668b08║諸酒肆。為他作保見，替他說道理，一朝有乖
J20nB103_p0668b09║張，過咎全歸你。
J20nB103_p0668b10║我勸出家輩，須知教法深。專心求出離，輒莫
J20nB103_p0668b11║染貪婬。大有俗中士，知非不受金。故知君子
J20nB103_p0668b12║志，任運聽浮沉。
J20nB103_p0668b13║寒山自寒山，拾得自拾得。凡愚豈見知？豐干
J20nB103_p0668b14║卻相識。見時不可見，覓時何處覓？借問有何
J20nB103_p0668b15║緣，向道無為力。
J20nB103_p0668b16║從來是拾得，不是偶然稱。別無親眷屬，寒山
J20nB103_p0668b17║是我兄。兩人心相似，誰能狗俗情？若問年多
J20nB103_p0668b18║少，黃河幾度清？
J20nB103_p0668b19║若解捉老鼠，不在五白貓，若能悟理性，那由
J20nB103_p0668b20║錦繡包？真珠入席袋，佛性止蓬茅。一群取相
J20nB103_p0668b21║漢，用意總無交。
J20nB103_p0668b22║運心常寬廣，此則名為布。輟己惠於人，方可
J20nB103_p0668b23║名為施。後來人不知，焉能會此義？未設一庸
J20nB103_p0668b24║僧，早擬望富貴。
J20nB103_p0668c01║獼猴尚教得，人可不憤發。前車既落坑，後車
J20nB103_p0668c02║須改轍。若也不知此，恐君惡合殺。比來是夜
J20nB103_p0668c03║叉，變即成菩薩。
J20nB103_p0668c04║躑躅一群羊，沿山又入谷。看人貪竹塞，且遭
J20nB103_p0668c05║豺狼逐。元不出孳生，便將充口腹。從頭喫至
J20nB103_p0668c06║尾，𩚛𩚛無餘肉。
J20nB103_p0668c07║銀星釘秤衡，綠絲作秤紐。買人推向前，賣人
J20nB103_p0668c08║推向後。不顧他人怨，唯言我好手。死去見閻
J20nB103_p0668c09║王，背後插掃帚。
J20nB103_p0668c10║閉門私造罪，准擬免災殃。被他惡部童，抄得
J20nB103_p0668c11║報閻王。縱不入鑊湯，亦須臥鐵床。不許雇人
J20nB103_p0668c12║替，自作自身當。
J20nB103_p0668c13║閑入天台洞，訪人人不知。寒山為伴侶，松下
J20nB103_p0668c14║噉靈芝。每談今古事，嗟見世愚癡。箇箇入地
J20nB103_p0668c15║獄，那得出頭時？
J20nB103_p0668c16║古佛路凄凄，愚人到卻迷。只緣前業重，所以
J20nB103_p0668c17║不能知。欲識無為理，心中不掛絲。生生勤苦
J20nB103_p0668c18║學，必定睹吾師。
J20nB103_p0668c19║各有天真佛，號之為寶王。珠光日夜照，玄玅
J20nB103_p0668c20║卒難量。盲人常兀兀，那肯怕災殃？唯貪婬佚
J20nB103_p0668c21║業，此輩實堪傷。
J20nB103_p0668c22║出家求出離，哀念苦眾生。助佛為揚化，令教
J20nB103_p0668c23║選路行。何曾解救苦？恣氣亂縱橫。一時同受
J20nB103_p0668c24║溺，俱落大深坑。
J20nB103_p0669a01║常飲三毒酒，昏昏都不知。將錢作夢事，夢事
J20nB103_p0669a02║成鐵圍。以苦欲捨苦，捨苦無出期。應須早覺
J20nB103_p0669a03║悟，覺悟自歸依。
J20nB103_p0669a04║少年學書劍，叱馭到京州。聞伐匈奴盡，娑婆
J20nB103_p0669a05║無處遊。歸來翠巖下，席草枕清流。壯士志朱
J20nB103_p0669a06║紱，獼猴騎土牛。
J20nB103_p0669a07║後來出家子，論情入骨癡。本來求解脫，如何
J20nB103_p0669a08║受驅馳？終朝遊俗舍，禮念作威儀。博錢沽酒
J20nB103_p0669a09║喫，翻成客作兒。
J20nB103_p0669a10║無事閒快活，唯有隱居人。林花長似錦，四季
J20nB103_p0669a11║色常新。或向巖間坐，旋瞻丹桂輪。雖然身暢
J20nB103_p0669a12║逸，猶念世間人。
J20nB103_p0669a13║我見出家人，總愛喫酒肉。此合上天堂，卻沉
J20nB103_p0669a14║歸地獄。念得兩卷經，欺他市廛俗。豈知廛俗
J20nB103_p0669a15║人，大有根性熟？
J20nB103_p0669a16║嗟見多知漢，終日枉用心。岐路逞嘍囉，欺謾
J20nB103_p0669a17║一切人。唯作地獄滓，不修來世因。忽爾無常
J20nB103_p0669a18║到，定知亂紛紛。
J20nB103_p0669a19║迢迢山徑峻，萬仞險隘危。石橋莓苔綠，時見
J20nB103_p0669a20║片雲飛。瀑布懸如練，月影落潭輝。更登華頂
J20nB103_p0669a21║上，猶待孤鶴期。
J20nB103_p0669a22║松風冷颼颼，片片雲霞起。匼匝幾重山，縱目
J20nB103_p0669a23║千萬里。谿潭水澄澄，徹底鏡相似。可貴靈臺
J20nB103_p0669a24║物，七寶莫能比。
J20nB103_p0669b01║水浸泥彈丸，思量無道理。浮泡夢幻身，百年
J20nB103_p0669b02║能幾幾？不解細思維，將言長不死。誅剝壘千
J20nB103_p0669b03║金，留將與妻子。
J20nB103_p0669b04║世有多解人，愚癡學閑文。不憂當來果，唯知
J20nB103_p0669b05║造惡因。見佛不解禮，睹僧倍生瞋。五逆十惡
J20nB103_p0669b06║輩，三毒以為鄰。死定入地獄，未有出頭辰。
J20nB103_p0669b07║可笑是林泉，數里少人煙。雲從巖嶂起，瀑布
J20nB103_p0669b08║水潺潺。猿啼唱道曲，虎嘯出人間。松風清颯
J20nB103_p0669b09║颯，鳥語聲關關。獨步繞石澗，孤陟上峰巒。時
J20nB103_p0669b10║坐盤阤石，偃仰攀蘿沿。遙望城隍處，唯間鬧
J20nB103_p0669b11║喧喧。
J20nB103_p0669b12║自笑老夫筋力敗，偏戀松巖愛獨遊，可歎往
J20nB103_p0669b13║年至今日，任運還同不繫舟。
J20nB103_p0669b14║無去無來本湛然，不拘內外及中間，一顆水
J20nB103_p0669b15║精絕瑕翳，光明透滿出人間。
J20nB103_p0669b16║雲山疊疊幾千重，幽谷路深絕人蹤，碧澗清
J20nB103_p0669b17║流多勝境，時來鳥語合人心。
J20nB103_p0669b18║三界如轉輪，浮生若流水，蠢蠢諸品類，貪生
J20nB103_p0669b19║不覺死。汝看朝垂露，能得幾時子？
J20nB103_p0669b20║悠悠塵裏人，常樂塵中趣。我見塵中人，心多
J20nB103_p0669b21║生憫顧。何哉憫此流，念彼塵中苦。
J20nB103_p0669b22║豐干詩附
J20nB103_p0669b23║余自來天台，曾經幾萬迴。一身如雲水，悠悠
J20nB103_p0669b24║任去來。逍遙絕無鬧，忘機隆佛道。世間岐路
J20nB103_p0669c01║心，眾生多煩惱。兀兀沉浪海，漂漂輪三界。可
J20nB103_p0669c02║惜一靈物，無始被境埋。電光瞥然起，生死紛
J20nB103_p0669c03║塵埃。寒山特相訪，拾得常往來。論心話明月，
J20nB103_p0669c04║太虛廓無礙。法界即無邊，一法普遍該。
J20nB103_p0669c05║本來無一物，亦無塵可拂。若能了達此，不用
J20nB103_p0669c06║坐兀兀。
J20nB103_p0669c07║
J20nB103_p0669c08║寒山子詩集（終）
J20nB103_p0669c09║大聖愍眾生溺于淫殺業海，不能
J20nB103_p0669c10║解脫。是以乘大願輪，垂蹟混塵，觸
J20nB103_p0669c11║境題詠，含蓄至理，此其陰有遺付
J20nB103_p0669c12║也。凡具死心者，請勤覺悟云。
J20nB103_p0669c13║萬曆己亥冬釋普文題于幻寄齋