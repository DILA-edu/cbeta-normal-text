J21nB109_p0460b01║大藏一覽第二卷
J21nB109_p0460b02║寧德優婆塞陳　實謹編
J21nB109_p0460b03║秀水居士姚舜漁重緝
J21nB109_p0460b04║第四門姚用中校
J21nB109_p0460b05║良由善惡二途，故使升沉六道。
J21nB109_p0460b06║三歸品
J21nB109_p0460b07║先自歸依佛法僧，由是修持身口意。
J21nB109_p0460b08║《羯磨經》云：「歸依佛者，歸於法身，謂一切智，無學
J21nB109_p0460b09║功德，五分所成；歸依法者，歸於自他盡處，謂斷
J21nB109_p0460b10║欲無欲，滅諦涅槃；歸依僧者，歸於第一義僧，謂
J21nB109_p0460b11║良祐福田，聲聞學無學功德也。」（入字函第一卷）
J21nB109_p0460b12║《大方便經》云：「三歸是三業性，身、口、意業也。」又云：
J21nB109_p0460b13║「三寶為所歸，所歸以救護為義。譬人有罪於王，
J21nB109_p0460b14║投向異國以求救護，異國王言：『汝來無畏，莫出
J21nB109_p0460b15║我境，莫違我教，必相救護。』眾生亦爾，繫屬於魔，
J21nB109_p0460b16║有生死罪，歸向三寶以求救護。若誠心三寶，更
J21nB109_p0460b17║無異向，不違佛教，魔王邪惡無如之何。」（器字函第六卷）
J21nB109_p0460b18║《華嚴經》云：「自歸於佛，當願眾生體解大道，紹隆
J21nB109_p0460b19║佛種；自歸於法，當願眾生深入經藏，智慧如海；
J21nB109_p0460b20║自歸於僧，當願眾生統理大眾，一切無礙。」（平字函第
J21nB109_p0460b21║四卷）
J21nB109_p0460b22║《宗鏡》云：「教中道自歸依佛等，終不云歸依於他，
J21nB109_p0460b23║故云自性不歸，無所歸處。夫歸者，是還源義，眾
J21nB109_p0460b24║生六根從一心起，既背自原，馳散六塵，令舉命
J21nB109_p0460b25║根，總攝六塵，還歸其本一心之原，故曰歸命一
J21nB109_p0460b26║心即具三寶。」又云：「一體三寶者，只是一心，心性
J21nB109_p0460b27║自能覺照，即佛寶；心體本自性離，名法寶；心體
J21nB109_p0460c01║無二即僧寶。」又云：「璨大師問可大師曰：『但見和
J21nB109_p0460c02║尚即知是僧，未審何者是佛？云何為法？』荅曰：『是
J21nB109_p0460c03║心是佛，是心是法，法、佛無二，汝知之乎？』」（侈字函第六卷）
J21nB109_p0460c04║天福垂盡將豬報，佛授三歸證道因。
J21nB109_p0460c05║《折伏羅漢經》云：「昔忉利天子壽命垂盡，五衰相
J21nB109_p0460c06║現，觀壽終後墮豬胎中，愁悶不樂。有天語之：『佛
J21nB109_p0460c07║能脫卿之罪耳。』即到佛所，作禮未問，佛告天子：
J21nB109_p0460c08║『一切萬物皆歸無常，汝素所知，何為憂愁？』天具
J21nB109_p0460c09║白佛，佛言：『欲離豚身，當誦三歸。』即從佛教，晨夜
J21nB109_p0460c10║自歸，七日壽盡，下生維耶離國，作長者子，在母
J21nB109_p0460c11║胞胎日三自歸，始生墮地亦跪自歸，舉家深怪，
J21nB109_p0460c12║謂之熒惑，意欲殺之，惟父有識曰：『此兒者，非凡
J21nB109_p0460c13║流，世人百歲尚不曉自歸三尊，況初墮地而能
J21nB109_p0460c14║稱南無佛？好視養之。』兒年七歲，路逢舍利弗等，
J21nB109_p0460c15║小而能禮，眾咸驚怪，兒言：『道人不復見識，我在
J21nB109_p0460c16║天上應生惡道，佛授自歸，故得為人。願以我言
J21nB109_p0460c17║因請世尊、諸菩薩僧及仁等也。』受請而去，兒還
J21nB109_p0460c18║以告父母：『願辦供食。』父母異其年幼開發大心，
J21nB109_p0460c19║喜而營之，佛及眾僧各作神足來應兒供，以為
J21nB109_p0460c20║說法，兒及父母、內外親屬皆得阿惟越致。」（靈字函第
J21nB109_p0460c21║二卷）
J21nB109_p0460c22║十善品
J21nB109_p0460c23║聞見如來得清淨，修種善根悉不虛。
J21nB109_p0460c24║《華嚴經》云：「一切眾生若有得見如來色身，眼得
J21nB109_p0460c25║清淨；若有得聞如來名號，耳得清淨；若有得嗅
J21nB109_p0460c26║如來戒香，鼻得清淨；若有得嘗如來法味，舌得
J21nB109_p0460c27║清淨，具廣長舌，解語言法；若有得觸如來光者，
J21nB109_p0461a01║身得清淨，究竟獲得無上法身；若於如來生憶
J21nB109_p0461a02║念者，則得念佛三昧清淨；若有供養如來所經
J21nB109_p0461a03║土地及塔廟者亦具善根，滅除一切諸煩惱患，
J21nB109_p0461a04║得賢聖樂；設有眾生見聞於佛，業障纏覆不生
J21nB109_p0461a05║信樂，亦種善根，無空過者，乃至究竟入於涅槃。
J21nB109_p0461a06║復次，應知：於如來所見聞親近，所種善根皆悉
J21nB109_p0461a07║不虛，出生無盡覺慧故、離於一切障難故、決定
J21nB109_p0461a08║至於究竟故。譬如丈夫食少金剛，終竟不銷，要
J21nB109_p0461a09║穿身出。何以故？金剛不與肉身雜穢而同止故。
J21nB109_p0461a10║種少善根亦復如是，穿煩惱身，過究竟處。何以
J21nB109_p0461a11║故？善根不與煩惱共故。」（黎字函第二卷）
J21nB109_p0461a12║修一善能破百惡，投星火可爇聚薪。
J21nB109_p0461a13║《大涅槃經》云：「富有二種：一者、象、馬……、種種畜生，二
J21nB109_p0461a14║者、金、銀……、種種珍寶。象馬雖多，不敵一珠。眾生亦
J21nB109_p0461a15║爾，一者、惡富，二者、善富。多作諸惡不如一善，修
J21nB109_p0461a16║一善心破百種惡，如少金剛能壞須彌，亦如少
J21nB109_p0461a17║火能燒一切。」（遐字函第九卷）
J21nB109_p0461a18║《華嚴經》云：「假使乾草𧂐同須彌，投芥子火，必皆
J21nB109_p0461a19║燒盡。何以故？火能燒故。種少善根亦復如是，必
J21nB109_p0461a20║能燒盡一切煩惱，究竟涅槃。何以故？此少善根
J21nB109_p0461a21║性究竟故。」（黎字函第二卷）
J21nB109_p0461a22║禮佛頓獲五種福，持患能消百八愆。
J21nB109_p0461a23║《珠林》舉《增一阿含經》云：「禮佛有五功德：一者、端
J21nB109_p0461a24║正，以見相好，生尊上故，二、得好聲，以歌詠佛等
J21nB109_p0461a25║正覺故，三、多饒財，以具香華為供養故，四、生處
J21nB109_p0461a26║高貴，以膝著地，長跪禮故，五、生天上，以念佛功，
J21nB109_p0461a27║法應爾故。」（稿字函第十卷）
J21nB109_p0461b01║《木患經》云：「波琉璃王白佛：『我國中災患使我憂
J21nB109_p0461b02║勞，不得修行，願賜易修要法。』佛告王言：『若欲滅
J21nB109_p0461b03║煩惱障、報障者，當貫木患子一百一八以常自
J21nB109_p0461b04║隨，行、住、坐、臥，恒當志心，無分散意稱佛陀、達磨、
J21nB109_p0461b05║僧伽名，乃過一木患子。如是，漸次度木患子，若
J21nB109_p0461b06║十、若二十、若百、若千……、乃至百千萬。若能滿二十
J21nB109_p0461b07║萬遍，身心不亂，無諸諂曲，捨命得生第三炎天；
J21nB109_p0461b08║滿百萬遍，當得斷除百八結業，始名背生死流，
J21nB109_p0461b09║趣向泥洹，斷煩惱根，獲無上果。』大王禮謝，即辦
J21nB109_p0461b10║木患以為千具，六親國戚皆與一具，王常誦念，
J21nB109_p0461b11║雖親軍旅亦不廢置，又作是念：『世尊大慈普應
J21nB109_p0461b12║一切，若我此善得免長淪苦海，佛當現身為我
J21nB109_p0461b13║說法。』願樂迫心，三日不食，佛即應形，至其宮內
J21nB109_p0461b14║而告王曰：『莎斗比丘誦三寶名，經歷十歲得成
J21nB109_p0461b15║斯陀含果，漸次習行，今在普香世界作辟支佛。』
J21nB109_p0461b16║王聞是已，倍復修行。佛告阿難：『何況能誦三寶
J21nB109_p0461b17║名經歷萬數？但能聞此人名，生一念隨喜者，未
J21nB109_p0461b18║來生處常聞十善，眾喜奉行。』」（學字函第四卷）
J21nB109_p0461b19║臨難一稱南無佛，隨聲大救滿船人。（除滅獄火）
J21nB109_p0461b20║《智度論》云：「念佛三昧有大福德，能度眾生。如昔
J21nB109_p0461b21║日有五百估客，入海採寶，值摩伽羅魚王開口，
J21nB109_p0461b22║海水入中，船去駃疾，船師問樓上人：『汝見何等？』
J21nB109_p0461b23║荅言：『見三日出，白山羅列，水流奔趣，如入大坑。』
J21nB109_p0461b24║船師言：『是摩伽羅魚王開口，一是實日，兩是魚
J21nB109_p0461b25║眼，白山是魚齒，水流奔趣是入其口，我曹了矣。』
J21nB109_p0461b26║各各求諸天神以自救濟，是時諸人復求所事
J21nB109_p0461b27║都無感應，中有五戒優婆塞語眾人言：『佛能救
J21nB109_p0461c01║厄，當共同聲稱南無佛。』此魚先世是佛破戒弟
J21nB109_p0461c02║子，聞稱佛聲得宿命智，心自悔悟，即便合口，船
J21nB109_p0461c03║人得脫。以念佛故，俱免死厄。」（聖字函第七卷）
J21nB109_p0461c04║《珠林》舉《譬喻經》云：「昔有國王，煞父自立，有阿羅
J21nB109_p0461c05║漢知此國王不久命終，計其餘命不過七日，若
J21nB109_p0461c06║命終後，必墮阿鼻地獄，一劫受苦。此阿羅漢尋
J21nB109_p0461c07║往化之，勸教至心稱南無佛，七日莫絕。王便一
J21nB109_p0461c08║心稱念，晝夜不廢，至于七日便即命終，魂神趣
J21nB109_p0461c09║向阿鼻地獄。乘前念佛，至地獄門即便大聲稱
J21nB109_p0461c10║南無佛，罪人咸聞，一時同聲稱南無佛，地獄猛
J21nB109_p0461c11║火即時化滅，一切罪人皆得解脫。」（稿字函第三卷）
J21nB109_p0461c12║《法華》偈云：「若人散亂心，入於塔廟中，一稱南無
J21nB109_p0461c13║佛，皆已成佛道。」（樹字函第一卷）
J21nB109_p0461c14║四方山合王何計？一念檀修自可超。
J21nB109_p0461c15║《涅槃經》云：「佛告波斯匿王：『有親信人從四方來，
J21nB109_p0461c16║各作是言：「有四大山從四方來，欲害人民。」當設
J21nB109_p0461c17║何計？』王言：『世尊！設有此來，無逃避處，唯當專心
J21nB109_p0461c18║持戒、布施。』我即讚言：『善哉。大王！我說四山即是
J21nB109_p0461c19║眾生生、老、病、死，常來切人，云何不修戒、施？』王言：
J21nB109_p0461c20║『世尊！持戒、布施得何等果？』佛告大王：『於人天中
J21nB109_p0461c21║多受快樂。』」（體字函第九卷）
J21nB109_p0461c22║受佛付囑賓頭盧，為世福田檀越供。
J21nB109_p0461c23║《珠林》云：「賓頭盧尊者受佛教敕，為末法人作大
J21nB109_p0461c24║福田。有一長者凡三次如法施設大會，至心敬
J21nB109_p0461c25║請，於氍氀下遍敷好花驗之。大眾食訖，發視氍
J21nB109_p0461c26║氀之下花悉萎黃，懊惱自責，不知過所從來。復
J21nB109_p0461c27║請百餘法師求請所失，懺謝罪過。有一上座告
J21nB109_p0462a01║之：『三會請我皆來，以我年老，衣服弊壞，汝自使
J21nB109_p0462a02║奴門中見遮，我遂強入，被打頭破，右額瘡是。第
J21nB109_p0462a03║二會來復打，額中瘡是。第三會來復打，左額瘡
J21nB109_p0462a04║是。汝自為之，何所懊惋？』言已不見，長者乃知是
J21nB109_p0462a05║賓頭盧。自爾以來，諸人設福皆不遮門，精誠感
J21nB109_p0462a06║徹無不至也，或在上坐、或中、下坐，人求其異終
J21nB109_p0462a07║不可得，坐花不萎乃知之矣。今見齋家多不依
J21nB109_p0462a08║法，但逐人情安置凡俗，全不愛佛及於聖僧。如
J21nB109_p0462a09║經所說，施主闔家虔誠，預前七日掃灑佛堂及
J21nB109_p0462a10║安置聖僧坐處，洗浴潔身，燒上名香，懸繒幡蓋，
J21nB109_p0462a11║散眾雜花，手執香爐，盡誠敬仰，奉請三寶及以
J21nB109_p0462a12║聖僧，十方法界一切聖凡受弟子請，降屈聖儀。
J21nB109_p0462a13║若是貧家無好香花，復無安置之處，臨時斟酌，
J21nB109_p0462a14║僧未坐前，先上好處安置佛座，次聖僧座，敷設
J21nB109_p0462a15║新淨軟物，布綿在上。若施主心重有感，似人坐
J21nB109_p0462a16║處，即知報身來赴；若無相現，但化身來；若是輕
J21nB109_p0462a17║慢，報、化俱不至。其坐不得綵畫、錦綺綾羅、金銀
J21nB109_p0462a18║雜飾、及散花置上，雖是羅漢，然共凡僧同受二
J21nB109_p0462a19║百五十別解脫戒，所以不受雜綵金銀等物；若
J21nB109_p0462a20║是諸佛菩薩、大乘之人、非局出家相者，所以得
J21nB109_p0462a21║受種種供養。安聖僧座及以獻食高處安置，尺
J21nB109_p0462a22║六已下不得作塑形。聖僧在座安置，儻報身自
J21nB109_p0462a23║來，豈可推卻塑像而坐？若有聖僧，錢還入聖僧
J21nB109_p0462a24║用，然燈燒香，冬夏四時，隨宜供養，豈得互用？若
J21nB109_p0462a25║已用者，並須倍還，不還得罪。」《四分律》云：「許此處
J21nB109_p0462a26║不得，異處得罪。若是隨家常食，每旦及午供養
J21nB109_p0462a27║三寶，心常不絕，功德無量。」（漆字函第二卷）
J21nB109_p0462b01║食有四種時非時，果及一切聽不聽。
J21nB109_p0462b02║《珠林》：「問：『何名食時？何名過時？』荅曰：『依《四分律》云：
J21nB109_p0462b03║謂明相出時，始得食粥（明相未出即是非時），乃至日中，按
J21nB109_p0462b04║此午時為法，即是食時（《僧衹律》云：「過此午時，影一髮一瞬草葉等即是
J21nB109_p0462b05║非時也」）。』」
J21nB109_p0462b06║《毗羅三昧經》：「佛說食有四種：旦天食時、午法食
J21nB109_p0462b07║時、暮畜生食時、夜鬼神食時。佛斷六趣，因令同
J21nB109_p0462b08║三世佛，故日午時是法食時也。過此已後，同於
J21nB109_p0462b09║下趣，非上食時，故曰非時也。」
J21nB109_p0462b10║《處處經》云：「佛言：『中後不食，其有五福：一者、少婬，
J21nB109_p0462b11║二者、少臥，三者、得一心，四者、無有下風，五者、身
J21nB109_p0462b12║得安隱，亦不作病。』」
J21nB109_p0462b13║《優婆塞戒經》云：「凡所食者，要先施於沙門、梵志，
J21nB109_p0462b14║然後自食。當作是念：『初下一匙飯時，願斷一切
J21nB109_p0462b15║惡盡；下第二匙時，願修一切善滿；下第三匙時，
J21nB109_p0462b16║願所修善根，回施眾生，普共成佛。』」
J21nB109_p0462b17║《四分律》云：「一切苦、辛、鹹、甘等不任為食者，聽非
J21nB109_p0462b18║時盡形作藥服。」
J21nB109_p0462b19║《善見論》云：「一切樹木及果、根、莖、枝、葉等不任為
J21nB109_p0462b20║食者，並得作盡形藥服。」（黎字函第二卷）
J21nB109_p0462b21║雖獻一香一佛所，能遍無量無邊方。
J21nB109_p0462b22║《三昧海經》：「佛告阿難：『若禮一佛，當作是念：「諸佛
J21nB109_p0462b23║心智無有限礙，我今禮一佛即禮一切佛。」若思
J21nB109_p0462b24║惟一佛即見一切佛，見一一佛前有一行者，接
J21nB109_p0462b25║足作禮皆是己身；若以一華供養佛時，即當作
J21nB109_p0462b26║想身諸毛孔，令一毛孔出無數華雲，運想擬意，
J21nB109_p0462b27║供一切佛，一一佛上化成華臺，諸佛受之，於十
J21nB109_p0462c01║方界施作佛事。供養香……等亦復如是，當發是願：
J21nB109_p0462c02║「願此華香滿十方界，供養一切佛、化佛并菩薩，
J21nB109_p0462c03║無數聲聞眾受此香華雲，以為光明臺，廣於無
J21nB109_p0462c04║邊界，無量作佛事。」禮佛若坐禪，起是供養心，常
J21nB109_p0462c05║當發是願。繒蓋幢幡、音樂偈頌，亦作是願：「我今
J21nB109_p0462c06║設此少分供具，願此供具遍供十方一切諸佛。」
J21nB109_p0462c07║諸佛受之，於幢幡中化光明雲，於伎樂中、偈頌
J21nB109_p0462c08║之中演好法音。』」（覆字函第十卷）
J21nB109_p0462c09║五事不懈漸加功，十善圓成無上果。
J21nB109_p0462c10║《四十二章經》云：「眾生以十事為善、十事為惡，身
J21nB109_p0462c11║三、口四、意三。身三者：殺、盜、婬。口四者：兩舌、惡罵、
J21nB109_p0462c12║妄言、綺語。意三者：嫉恚癡、不信三尊、以邪為真。
J21nB109_p0462c13║優婆塞行五事不懈退，至十事必得道也。」（辭字函第
J21nB109_p0462c14║七卷）
J21nB109_p0462c15║《華嚴經》云：「十善業道是人、天……、乃至有頂處受生
J21nB109_p0462c16║因，又此上品十善業道修入聲聞、緣覺、菩薩乘，
J21nB109_p0462c17║又上上品十善業道成就菩提。」（愛字函第五卷）
J21nB109_p0462c18║佛尚貫鍼貪少福，人何厭善不勤修？
J21nB109_p0462c19║《增一阿含經》云：「阿那律尊者以凡常之法而縫
J21nB109_p0462c20║衣裳，便作是念：『得道阿羅漢，誰與我貫鍼？』世尊
J21nB109_p0462c21║至而告曰：『汝持鍼來，吾為汝貫。』阿那律曰：『向所
J21nB109_p0462c22║稱說者，謂世間欲求福者與我貫鍼。』世尊告曰：
J21nB109_p0462c23║『世間求福之人，無有厭足無復過我。』」（如字函第一卷）
J21nB109_p0462c24║滴善寄佛祝藏之，經劫還渠終不失。
J21nB109_p0462c25║《泥洹經》云：「佛告阿難：『若有眾生於諸佛所一發
J21nB109_p0462c26║信心，如是善根終不敗亡，何況復作諸餘善根？
J21nB109_p0462c27║譬如有人毛端霑一滴水，持至我所，而作是言：
J21nB109_p0463a01║「我以此水寄付瞿曇，莫令風日飄暴乾竭，不令
J21nB109_p0463a02║鳥獸飲之令盡，勿使異水而有和雜。」如來即受
J21nB109_p0463a03║彼寄，置恒河中隨流而去，使不入洄，復無遮礙，
J21nB109_p0463a04║諸鳥獸等不能飲盡。如是水滴共大水聚漸入
J21nB109_p0463a05║大海，毗嵐風起、壞世界時而來我所言：「所寄水
J21nB109_p0463a06║今有無耶？」如來知我水滴住處，不雜餘水，不增
J21nB109_p0463a07║不減，平等如故，持還彼人。如是，如來、應、正遍知
J21nB109_p0463a08║大智多能，於受寄人中最尊最勝，經於久遠而
J21nB109_p0463a09║不虧損。此義應知：毛端者，喻心意識；恒河者，喻
J21nB109_p0463a10║生死流；一滴水者，喻一發微少善根；大海者，喻
J21nB109_p0463a11║佛如來；所寄人者，喻彼長者、居士等；久遠不虧
J21nB109_p0463a12║者，喻善根不失。』」（歸字函第三卷）
J21nB109_p0463a13║畜生念佛皆成道，蛤兒聞法也生天。
J21nB109_p0463a14║《般泥洹經》云：「若復有人但心念佛，一生敬信，我
J21nB109_p0463a15║說是人當得涅槃果。盡涅槃際且置，人中念佛
J21nB109_p0463a16║功德，若有畜生於佛世尊能生念者，我亦說其
J21nB109_p0463a17║善根福報，當得涅槃。」（歸字函第二卷）
J21nB109_p0463a18║《經律異相》云：「迦羅池中有一蛤兒，聞佛說法，即
J21nB109_p0463a19║從池出，入草根下。是時一牧牛人，見眾圍繞聽
J21nB109_p0463a20║佛說法，前詣佛所，欲聞法故，以杖刺地，誤著蛤
J21nB109_p0463a21║頭，蛤即命終，生忉利天，尋即思惟：『我先為畜，何
J21nB109_p0463a22║因緣故生此天宮？』觀見因於聽法得此果報。時
J21nB109_p0463a23║蛤天人即乘宮殿往至佛所禮謝，佛為說法，得
J21nB109_p0463a24║須阤洹果。」（啟字函第八卷）
J21nB109_p0463a25║布施品
J21nB109_p0463a26║給孤謀略纔營寺，天界宮成先待渠。
J21nB109_p0463a27║《經律異相》云：「佛大檀越須達多長者居舍衛國，
J21nB109_p0463b01║常施孤獨，故曰給孤獨。因往王舍城護彌長者
J21nB109_p0463b02║家為男求聘，因見其家請佛說法，須達本事外
J21nB109_p0463b03║道，忽聞佛法，生歡喜心，接足作禮，而白佛言：『我
J21nB109_p0463b04║舍衛國人多信邪，弟子欲營精舍，請佛往化，願
J21nB109_p0463b05║垂聽許。』佛默受請，即遣舍利弗指授規則，遍處
J21nB109_p0463b06║求踏，唯有衹阤太子一園，廣八十頃，林木鬱茂，
J21nB109_p0463b07║幽靜可居。既得勝地，往白太子，太子戲曰：『滿以
J21nB109_p0463b08║金布，便當相與。』須達喜曰：『此園已屬我矣。』太子
J21nB109_p0463b09║對曰：『我戲語乎。』兩成興諍，時首阤天下為評議：
J21nB109_p0463b10║『以太子法不應妄語，價既已決，不宜中悔。』須達
J21nB109_p0463b11║出金布八十頃，須臾欲滿，尚缺少地，祗陀即語
J21nB109_p0463b12║須達：『園地屬卿，樹林屬我，共以上佛。』捉繩定基
J21nB109_p0463b13║之際，舍利弗忽笑，須達問其故，荅曰：『汝始於此
J21nB109_p0463b14║經營，而六欲天宮殿已成，汝果報也。』即借須達
J21nB109_p0463b15║道眼，果見。問舍利弗：『是六欲天，何處最樂？』舍利
J21nB109_p0463b16║弗言：『第四欲天，補處菩薩常彼說法。』須達言：『我
J21nB109_p0463b17║願生此。』出言既竟，餘宮悉滅。精舍告成，凡千二
J21nB109_p0463b18║百處，白王遣使，請佛安居。」（靈字函第三卷）
J21nB109_p0463b19║阿育曩生因施土，厥功後世報為王。
J21nB109_p0463b20║《阿育王經》云：「佛在世時，入王舍城乞食，見二小
J21nB109_p0463b21║兒——一、名德勝，二、名無勝——弄土而戲，擁以作城、舍
J21nB109_p0463b22║宅、倉庫，以土為麨，著於倉中。見佛相好，德勝歡
J21nB109_p0463b23║喜，掬倉中土——名為麨者——奉上世尊，而發願言：『使
J21nB109_p0463b24║我將來蓋於天地廣設供養。』緣是善根發願功
J21nB109_p0463b25║德，佛般涅槃一百年後作轉輪王，王閻浮提。」（府字
J21nB109_p0463b26║函第一卷）
J21nB109_p0463b27║又，《雜阿含經》云：「阿育王問諸比丘言：『誰於佛法
J21nB109_p0463c01║中行大布施？』諸比丘言：『給孤獨長者捨百億千
J21nB109_p0463c02║金，乃大檀越。』王亦欲施百億千金，時造八萬四
J21nB109_p0463c03║千寶瓶及諸幡蓋，付諸夜叉，於閻浮提一切國
J21nB109_p0463c04║土乃至大海起塔，諮耶舍尊者云：『欲於一日一
J21nB109_p0463c05║念之中起八萬四千寶塔，一時俱成，於彼一一
J21nB109_p0463c06║塔中復施百千金，復作五歲大會，會有三百千
J21nB109_p0463c07║比丘用三百億金供養，如是計用九十六億千
J21nB109_p0463c08║金。』王後得病，以未滿願，即辦珍寶送雞雀寺中，
J21nB109_p0463c09║諸臣白太子：『庫藏已竭，令典藏者勿復出與大
J21nB109_p0463c10║王用之。』時王既知索物不得，所食金器盡送寺
J21nB109_p0463c11║中，太子令斷金器，敕以銀器，王復送寺，（銅器亦與）至
J21nB109_p0463c12║用瓦器。時大王只有半箇阿摩勒果在手，悲淚
J21nB109_p0463c13║呼傍臣言：『此閻浮提是我所有，今於財寶不得
J21nB109_p0463c14║自在，惟此半果我得自由，令送寺中，研磨為漿，
J21nB109_p0463c15║和石榴羹，供養眾僧，庶得周遍。此是最後檀波
J21nB109_p0463c16║羅蜜，哀憫我故，受納此施。』時王復問群臣：『誰是
J21nB109_p0463c17║閻浮提王？』臣奏：『大王是也。』王曰：『我今以此閻浮
J21nB109_p0463c18║提施與三寶，隨意用之。』而說偈曰：
J21nB109_p0463c19║「『今此閻浮提，多有珍寶飾，施與良福田，
J21nB109_p0463c20║果報自然得。以此施功德，不求天帝釋、
J21nB109_p0463c21║梵王及人主、世界諸妙樂，如是等果報，
J21nB109_p0463c22║我悉不用受。以是施功德，疾得成佛道，
J21nB109_p0463c23║為世所遵仰，成得一切智，世間作善友，
J21nB109_p0463c24║導師最第一。』」（川字函第五卷）
J21nB109_p0463c25║舉家皆福隨人感，往世同餐施佛來。
J21nB109_p0463c26║《五分律》云：「昔跋提城有長者名文茶，舉家兒婦
J21nB109_p0463c27║以至奴婢皆大福德。長者入倉，空中雨穀，出而
J21nB109_p0464a01║後止。婦取飯器分布內外，隨取隨滿。兒捉金囊，
J21nB109_p0464a02║瀉出真金，注而不竭。兒婦出米一斛，供家一月，
J21nB109_p0464a03║而亦不盡。其奴耕時輒成七壟，其婢磨香半兩，
J21nB109_p0464a04║塗家內外，亦不減盡。四方人聞莫不來觀，及瓶
J21nB109_p0464a05║沙王與天眷至，果見如是，歎服不已。長者白佛：
J21nB109_p0464a06║『我兒婦等皆云己福，竟是誰力？唯願說之。』佛荅：
J21nB109_p0464a07║『汝等共有此福，昔王舍城一織師家，因辟支佛
J21nB109_p0464a08║持缽乞食，織師令以己飯施之，婦讓夫食，持我
J21nB109_p0464a09║分與兒，至奴婢遞相讓施。辟支佛言：「汝等皆已
J21nB109_p0464a10║捨分與我，善心為畢，可共減與。汝食不少，我亦
J21nB109_p0464a11║得足。」人減一匙，平滿彼缽，辟支受施，神變而去。
J21nB109_p0464a12║彼等命終生六欲天，展轉七反，餘福生此。織師
J21nB109_p0464a13║眷屬，今汝等是。』」（和字函第一卷）
J21nB109_p0464a14║兒婦行檀宮殿樂，公姑障施渴飢羸。
J21nB109_p0464a15║《譬喻經》云：「舍衛城東有一婆羅門大富，其子娶
J21nB109_p0464a16║得事佛家女，奉五戒，持六齋，常好布施，勸夫行
J21nB109_p0464a17║檀，夫即開解，白其父母，父母大恚，謂：『破吾家。』婦
J21nB109_p0464a18║持錢帛與夫，夫持與守閣婢，婢持與守門奴，奴
J21nB109_p0464a19║送佛寺布施，夫婦誓言：『施若有福者，當使天下
J21nB109_p0464a20║人皆共見之。』然後，國俗三月三日舉國人民皆
J21nB109_p0464a21║至水上作樂，忽東南角有一天人騎一白馬乘
J21nB109_p0464a22║空而過，眾人仰問：『是何神靈？』荅曰：『問後來者。』須
J21nB109_p0464a23║臾復見七寶宮殿，有一玉女獨坐其上，四大天
J21nB109_p0464a24║神接殿飛行，眾人又問：『君何功德？』玉女亦令問
J21nB109_p0464a25║後來者。俄而復見大七寶殿，一夫一女共坐其
J21nB109_p0464a26║中，前後妓樂，十二天神共接其殿，眾人又問：『有
J21nB109_p0464a27║何功德？』亦荅：『問後來者。』須臾復見二薜荔鬼（乃餓
J21nB109_p0464b01║鬼之異名），身長三丈，黑瘐醜陋，饑渴苦痛，身中燋然，
J21nB109_p0464b02║各捉大棒更相撾打，眾人又問，荅曰：『諸君還聞
J21nB109_p0464b03║舍衛城東大富婆羅門否？騎白馬者是守門奴，
J21nB109_p0464b04║小殿玉女者是守閤婢；大殿二人，我兒與婦；二
J21nB109_p0464b05║鬼是婆羅門夫婦，前世愚癡，不信正法，今當厄
J21nB109_p0464b06║禍，可復柰何？』」（啟字函第一卷）
J21nB109_p0464b07║婢施一金公主貴，貧捨兩錢正后榮。
J21nB109_p0464b08║《法苑珠林》云：「阿育王宮有一婢使，見王作福，自
J21nB109_p0464b09║剋責言：『王先身時布施如來一掬土故，得此富
J21nB109_p0464b10║貴；今日復作，將來轉勝。我先身罪，今日廝下，又
J21nB109_p0464b11║復貧窮，無可修福，將來轉賤，何有出期？』思已啼
J21nB109_p0464b12║哭，偶因掃地得一銅錢，即施眾僧，心生歡喜。不
J21nB109_p0464b13║久病終，託阿育王夫人腹中為女出世，端正殊
J21nB109_p0464b14║妙，右手常捲。年滿五歲，王抱膝上，摩手取開，有
J21nB109_p0464b15║一金錢，隨取隨生而無窮盡，須臾之間，金錢滿
J21nB109_p0464b16║藏。王怪所以，往問夜奢羅漢，荅言：『此女先是王
J21nB109_p0464b17║婢，掃糞壤中得一銅錢，布施眾僧，生為王女，報
J21nB109_p0464b18║應如此。』」又云：「耆闍崛山多有僧住，送供者眾。有
J21nB109_p0464b19║一乞女作是思惟：『彼諸人等，先世修福，此生富
J21nB109_p0464b20║貴；今復重作，未來轉勝。我先不修，此生貧苦；今
J21nB109_p0464b21║若不作，未來轉劇。』傷心啼哭：『先於糞中拾得兩
J21nB109_p0464b22║錢，恒常保惜，乞不得時當用買食。我今捨於不
J21nB109_p0464b23║得食意，即施眾僧。』時維那僧前欲為咒，上座不
J21nB109_p0464b24║聽，自為咒願，復留食與，諸人既見上座與食皆
J21nB109_p0464b25║減與之，女大歡喜，便得果報。出到樹下，食竟而
J21nB109_p0464b26║臥，施福所感，黃雲覆之。時值國王喪大夫人，遣
J21nB109_p0464b27║使訪有福德者，至彼樹下，見此貧女，相師占之，
J21nB109_p0464c01║堪為夫人，沐浴更衣，千乘萬騎迎至王所。王喜
J21nB109_p0464c02║甚重，後念：『我今得是福報，緣以兩錢施僧。』即白
J21nB109_p0464c03║王言：『聽往報恩。』便以車載珍寶飲食詣山布施。
J21nB109_p0464c04║上座即令維那咒願，夫人念言：『前施兩錢，上座
J21nB109_p0464c05║為咒。今載珍寶，何不為咒？』年少比丘亦嫌此事，
J21nB109_p0464c06║上座爾時與夫人言：『我佛法中，唯貴善心，不貴
J21nB109_p0464c07║珍寶。夫人先施兩錢之時善心極勝，今施珍寶
J21nB109_p0464c08║吾我貢高，是以我今不為咒願。』年少比丘聞已
J21nB109_p0464c09║慚愧。時為說法，夫人、眾僧皆證初果。」（啟字函第一卷）
J21nB109_p0464c10║三錢布施五里歡，後生伏藏如斯廣。
J21nB109_p0464c11║《雜寶藏經》云：「昔惡生王遊觀林苑，見一金貓入
J21nB109_p0464c12║西南角，遣人發掘，得一銅盆，盆受三斛，滿中金
J21nB109_p0464c13║錢。漸漸深掘，復獲一盆，次第而得三重之盆。復
J21nB109_p0464c14║從傍掘，展轉不已，滿五里中盡得銅盆，滿盛金
J21nB109_p0464c15║錢，如初不異。時王奇怪，即詣尊者迦旃延所，具
J21nB109_p0464c16║論得錢因緣、欲用得無災患否？尊者荅言：『此王
J21nB109_p0464c17║福報，但用無苦。毗婆佛時有諸比丘於四衢道
J21nB109_p0464c18║施大高座，置缽在上，而作是言：「世人能於堅牢
J21nB109_p0464c19║藏中，若舉錢財入此藏者，水不能漂、火不能燒、
J21nB109_p0464c20║王不能奪、賊不能劫。」有賣薪人得三文錢，聞此
J21nB109_p0464c21║語已，生歡喜心，捨著缽中，誠心發願。去舍五里，
J21nB109_p0464c22║當還家時，步步歡喜，既到其門，向勸化處至心
J21nB109_p0464c23║復願，然後入舍。爾賣薪人，今王是也，緣施三錢，
J21nB109_p0464c24║世世尊貴，常得如是三重盆錢。緣五里歡，常滿
J21nB109_p0464c25║五里，有此錢藏。』王聞宿緣，歡喜而去。」（驚字函第七卷）
J21nB109_p0464c26║施一果多劫無病，施一食七反為天。
J21nB109_p0464c27║《付法藏經》云：「毗婆尸佛時，有一比丘頭痛之患，
J21nB109_p0465a01║薄拘羅尊者夙為貧人，因持一阿梨勒果施之
J21nB109_p0465a02║病愈。緣施果故，九十一劫天上人中享福快樂，
J21nB109_p0465a03║未嘗有病，最後生婆羅門家。其母早亡，父娉後
J21nB109_p0465a04║妻，拘羅年幼，見母作餅從而索之，後母憎嫉，即
J21nB109_p0465a05║捉拘羅，擲置鏊上，鏊雖燋熱，不能燒害。母後煮
J21nB109_p0465a06║肉，拘羅復索，母益瞋恚，尋擲釜中亦不能煮。母
J21nB109_p0465a07║後向河，拘羅逐去，尋擲水中，大魚吞之，遭捕入
J21nB109_p0465a08║市，遇父買歸，將剖魚腹，拘羅尚活，告父安庠，無
J21nB109_p0465a09║至傷兒。父既見子，喜抱而出，長大出家，得羅漢
J21nB109_p0465a10║果，鏊熱不燋、釜煮不爛、水溺不漂、魚吞不死、刀
J21nB109_p0465a11║割不傷，年百六十無疾，由施病僧一果。」（漆字函第二卷）
J21nB109_p0465a12║《達磨顯宗論》云：「無滅尊者昔於殊勝福田因一
J21nB109_p0465a13║施食異熟，從茲七反生三十三天，七生人中為
J21nB109_p0465a14║轉輪聖帝，最後生在大釋。」（自字函第三卷）
J21nB109_p0465a15║施一縷成就菩提，施一燈亦得作佛。
J21nB109_p0465a16║《寶積經》云：「旁耆羅私佛在世時，有紡績者名績，
J21nB109_p0465a17║常紡微線奉施如來，因白佛言：『願愍我故，受此
J21nB109_p0465a18║縷線為攝受處。』以此善根，於未來世得成如來，
J21nB109_p0465a19║能攝一切。如是，日施一縷，滿千五百，由此福故，
J21nB109_p0465a20║十五拘胝不墮惡趣，千拘胝反為轉輪王，千拘
J21nB109_p0465a21║胝反作天帝釋，奉覲千拘胝佛，又以香華衣服
J21nB109_p0465a22║之屬供養如來，從是以後經一阿企耶劫出現
J21nB109_p0465a23║於世，證大菩提，號善攝受如來，由施微縷發心
J21nB109_p0465a24║大故，次第展轉成滿佛法。當知由心，不由於縷。」
J21nB109_p0465a25║而說頌曰：「『○行施不求妙色財，亦不願感天人
J21nB109_p0465a26║趣，為求無上勝菩提，施微而獲求大果。』」（鳥字函第一卷）
J21nB109_p0465a27║《阿闍世王受決經》云：「王飯佛已，還於祗洹。王多
J21nB109_p0465b01║然燈，具百斛油，從宮直至精舍。時有貧母常欲
J21nB109_p0465b02║供佛而無資財，見王作此功德，彌切傷感，乞得
J21nB109_p0465b03║兩錢，至麻油家就買食膏，當於佛前然之，心計
J21nB109_p0465b04║此膏不足半夕，乃自誓言：『若我後世得道如佛，
J21nB109_p0465b05║膏當通夕光明不消。』作禮而去。王所然燈或滅
J21nB109_p0465b06║或盡，雖有人幹，常不周匝。貧母一燈迥然獨耀，
J21nB109_p0465b07║通霄不滅，膏又不盡，及至明朝。佛告目連：『可滅
J21nB109_p0465b08║諸燈。』目連乃滅，唯有貧母一燈三滅不滅，便舉
J21nB109_p0465b09║袈裟，扇之益明，乃以神通引毗嵐風，吹之轉熾，
J21nB109_p0465b10║上照梵天，傍照三千大千世界。佛告目連：『止，止。
J21nB109_p0465b11║此當來佛之光明功德，非汝威神所滅。此母宿
J21nB109_p0465b12║曾供養百八十億佛已，從前佛受決，務以經法
J21nB109_p0465b13║開化人民，未暇修檀，故今貧窮，無有財寶。後三
J21nB109_p0465b14║十劫功滿作佛，號曰須彌燈光如來。』」（傷字函第七卷）
J21nB109_p0465b15║花奉慈尊蒙記莂，草蓋如來證辟支。
J21nB109_p0465b16║《採花違王上佛經》云：「王敕園監晨採好花皆送
J21nB109_p0465b17║入宮，中路遇佛，聞法歡喜，以所持花悉散佛上。
J21nB109_p0465b18║佛授決曰：『汝已供養九十億佛，卻後百四十劫
J21nB109_p0465b19║汝當作佛，號曰妙華如來。』」（傷字函第七卷）
J21nB109_p0465b20║《菩薩本行經》云：「佛在鬱單羅延國，領千二百眾
J21nB109_p0465b21║行村落間，時天盛熱，路無蔭涼，一牧羊人念言：
J21nB109_p0465b22║『三界之師，冒涉盛暑。』編草作蓋，用覆佛上，捉隨
J21nB109_p0465b23║佛行，去羊大遠，放蓋擲地，還趣羊邊。佛告阿難：
J21nB109_p0465b24║『此人敬心草蓋覆佛，十三劫中天上世間生尊
J21nB109_p0465b25║貴處，常有自然七寶之蓋而在其上，竟十三劫
J21nB109_p0465b26║出家為道，成辟支佛，名阿耨婆達。』」（器字函第▆卷）
J21nB109_p0465b27║採花上佛方途半，偶亡乘善達天中。
J21nB109_p0465c01║《譬喻經》云：「昔有牧羊小兒，因見池生五色蓮花，
J21nB109_p0465c02║採以上佛，未及於寺遭牛觸殺，生忉利天。」（啟字函第
J21nB109_p0465c03║四卷）
J21nB109_p0465c04║施寺未住雨為壞，蒙佛曾臨福必然。
J21nB109_p0465c05║《毗柰耶經》云：「昔六眾闡阤化一長者，捨造一寺，
J21nB109_p0465c06║下無水竇，上無泄渠，寺方成已，明日慶讚。佛知
J21nB109_p0465c07║此寺夜後崩隤，施主大惱而取命終，敕諸苾芻：
J21nB109_p0465c08║『有定力者，於初夜分往詣闡阤所造寺中各修
J21nB109_p0465c09║善品。』世尊於後夜分亦往彼寺，起世俗心。諸佛
J21nB109_p0465c10║常法，起世俗心者，帝釋諸天皆悉知意，而來雲
J21nB109_p0465c11║集，佛為宣說諸法無常。時諸苾芻與佛俱去，至
J21nB109_p0465c12║後夜時，風雷大雨，水無出處，寺便崩倒。天明施
J21nB109_p0465c13║主詣寺慶讚，作如是念：『捨無量財，未曾受用。』遂
J21nB109_p0465c14║見崩隤，悶絕于地，少頃蘇醒。佛令難阤告長者
J21nB109_p0465c15║曰：『多有施主奉為如來造立房舍，然佛世尊竟
J21nB109_p0465c16║不受用，於彼施主福亦隨生，何況汝寺於初夜
J21nB109_p0465c17║時有耆宿德、苾芻皆入受用，世尊亦往，諸天來
J21nB109_p0465c18║集，宣說妙法！福利無邊。』長者聞已，深生歡喜。」（而字
J21nB109_p0465c19║函第十卷）
J21nB109_p0465c20║又云：「房始成時，一新受戒年少比丘戒德清淨，
J21nB109_p0465c21║入此房中，已畢檀越信施之德。若起億數種種
J21nB109_p0465c22║房閤，種種莊嚴，下至金剛地際，高廣嚴飾猶如
J21nB109_p0465c23║須彌，設若有一淨戒比丘暫時受用，已畢施恩。
J21nB109_p0465c24║何以故？佛於無量劫中修菩薩行，今得成佛，始
J21nB109_p0465c25║體解波羅提木叉以授眾生，非世間法，是背離
J21nB109_p0465c26║世俗向泥洹門。凡房舍臥具、飲食湯藥是世間
J21nB109_p0465c27║法，非是離世間難得之法。」（子字函第七卷）
J21nB109_p0466a01║人厭佛乞太頻頻，佛告汝福亦數數。
J21nB109_p0466a02║《雜阿含經》云：「佛於晨朝入舍衛城乞食，到突邏
J21nB109_p0466a03║闍婆羅門家，盛滿美飯以奉世尊。於第二日及
J21nB109_p0466a04║第三日復詣乞食，彼婆羅門作念數來。佛知所
J21nB109_p0466a05║念，即說偈言：「『○天雨數數降，五穀數數熟，道人
J21nB109_p0466a06║數數乞，檀越數數與，數數生天上，數數受果報。
J21nB109_p0466a07║婦女數懷妊，數數生子息；數數𣪬牛乳，數數得
J21nB109_p0466a08║酥酪。數數受於生，數數消滅盡；數數至於死，數
J21nB109_p0466a09║數悲苦惱；亦復數數嬈，數數埋塚墓。得斷後有
J21nB109_p0466a10║道，則止不數數，若不數數生，亦不數數死，得不
J21nB109_p0466a11║數數憂，亦不數號哭。』「時婆羅門施食奉上，世尊
J21nB109_p0466a12║不受。『當以與誰？』佛言：『我不見沙門、婆羅門、若魔、
J21nB109_p0466a13║若梵，若食此食有能如法得消化者。』佛復言：『此
J21nB109_p0466a14║食宜應置於無蟲水中、無蟲草中。』時婆羅門承
J21nB109_p0466a15║佛教敕，尋置水中，即時熾然，煙燄俱出，滑滑振
J21nB109_p0466a16║聲，婆羅門歎言希有，投佛出家。」（息字函第四卷）
J21nB109_p0466a17║因兄勸施必獲報，開庫望來何太忙？
J21nB109_p0466a18║《布施望即報經》云：「目連有弟巨富，兄告之曰：『聞
J21nB109_p0466a19║卿慳吝，不好惠施。佛常顯說：「惠施之者，獲報無
J21nB109_p0466a20║數。」』弟既聞之，開藏布施，更新立庫，欲受其報。未
J21nB109_p0466a21║經旬日，財寶竭盡，故藏悉空，新藏無報，向兄曰：
J21nB109_p0466a22║『何誤乎？』目連曰：『止，止。無使邪見之士聞此麤言，
J21nB109_p0466a23║吾今權且示汝微報。』以神足力接其弟至第六
J21nB109_p0466a24║天上，彼有宮殿七寶合成，庫藏盈滿，玉女、營從
J21nB109_p0466a25║數千萬眾，純女無男。弟問目連：『是何宮殿？巍巍
J21nB109_p0466a26║乃爾。』目連告弟：『汝自往問。』天女報曰：『目連有弟，
J21nB109_p0466a27║大富布施，命終之後，當來生此，作我等夫。』其人
J21nB109_p0466b01║聞喜，詣兄懺悔，還於世間，廣施不倦。」（丙字函第四卷）
J21nB109_p0466b02║○病僧須肉買俱無，○斯那割股誠可切。
J21nB109_p0466b03║《賢愚因緣經》云：「昔優婆夷摩訶斯那常以四事
J21nB109_p0466b04║供養佛僧。見病比丘問欲何食，答言：『欲熱肉汁。』
J21nB109_p0466b05║市禁屠殺，即使人以金錢等重尋買俱無，斯那
J21nB109_p0466b06║思惟：『往昔菩薩以一鴿故猶自割肉，不惜身命，
J21nB109_p0466b07║況佛弟子而不濟彼？』作是念已，即割股肉，合諸
J21nB109_p0466b08║藥草，煮以為臛，送病比丘，食已頓愈。」（盤字函第三卷）
J21nB109_p0466b09║若飯凡夫百有眾，不如持戒一善人。
J21nB109_p0466b10║《四十二章經》云：「飯百凡人，不如飯一善人；飯千
J21nB109_p0466b11║善人，不如飯持五戒者一人；飯持五戒者萬人，
J21nB109_p0466b12║不如飯一須阤洹；飯須阤洹百萬，不如飯一斯
J21nB109_p0466b13║阤含；飯斯阤含千萬，不如飯一阿那含；飯阿那
J21nB109_p0466b14║含一億，不如飯一阿羅漢；飯阿羅漢十億，不如
J21nB109_p0466b15║飯一辟支佛；飯百億辟支佛，不如以三尊之教
J21nB109_p0466b16║度其一世二親；教親千億，不如飯一佛。」（辭字函第七卷）
J21nB109_p0466b17║供養無量百千佛，不如無心一道人。（施有
J21nB109_p0466b18║三法）。
J21nB109_p0466b19║《指要錄》云：「佛為須達說布施果報，謂多施少報、
J21nB109_p0466b20║少施多報，供養百千白衣不如供養一淨行……、乃
J21nB109_p0466b21║至供養百千諸佛不如供養一無心道人。」（溪字函第
J21nB109_p0466b22║四卷）
J21nB109_p0466b23║《法苑》云：「施有三法：一、送食至寺名上，就舍供養
J21nB109_p0466b24║名中，造舍乞施，發心供養名下。」（漆字函第二卷）
J21nB109_p0466b25║施食獲五無量福，供僧亦七無盡功。
J21nB109_p0466b26║《食施獲五福報經》云：「佛言：『食施有五功德：一、曰
J21nB109_p0466b27║施命，二、曰施色，三、曰施力，四、曰施安，五、曰施辯。
J21nB109_p0466c01║何謂施命？人不得食，七日壽終，智者能施，則為
J21nB109_p0466c02║施命。其施命者，世世長壽，財富無量。何謂施色？
J21nB109_p0466c03║人不得食，顏色憔悴，智者能施，則為施色。其施
J21nB109_p0466c04║色者，世世端正，人見歡喜。何謂施力？人不得食，
J21nB109_p0466c05║身羸意弱，智者能施，則為施力。其施力者，世世
J21nB109_p0466c06║多力，終無耗減。何謂施安？人不得食，心愁身危，
J21nB109_p0466c07║智者能施，則為施安。其施安者，世世安隱，不遇
J21nB109_p0466c08║災患。何謂施辯？人不能食，困不能言，智者能施，
J21nB109_p0466c09║則為施辯。其施辯者，世世通達，人採法言。是為
J21nB109_p0466c10║五福，食之報也。』」（漆字函第二卷）
J21nB109_p0466c11║《尊那經》云：「尊那尊者白佛：『無盡功德還可得否？』
J21nB109_p0466c12║佛答：『無盡功德甚深微妙，若人歸心，獲大果報，
J21nB109_p0466c13║乃有七種：若善男子信心布施園林池沼，充四
J21nB109_p0466c14║方僧經行游止，此是第一無盡功德；復於彼中
J21nB109_p0466c15║建立精舍，眾僧安止，此是第二無盡功德；彼精
J21nB109_p0466c16║舍內布施坐臥之具，所謂床、椅、氈褥、衣被……、種種
J21nB109_p0466c17║受用之物，此是第三無盡功德；復施財穀供養
J21nB109_p0466c18║眾僧，此是第四無盡功德；復於往來眾僧常施
J21nB109_p0466c19║所須之物，此是第五無盡功德；復於病苦者能
J21nB109_p0466c20║行布施，及看病者亦行布施，此是第六無盡功
J21nB109_p0466c21║德；乃至雨雪寒冷能修種種飲食湯藥、衣被鞋
J21nB109_p0466c22║履之屬，供給眾僧得大安樂，此是第七無盡功
J21nB109_p0466c23║德。若人具足此法，獲大果報。』」（輦字函）
J21nB109_p0466c24║廣施七種梵天福，敬施五人大果功。
J21nB109_p0466c25║《佛說福田經》云：「廣施有七：一者、興立佛圖、僧房、
J21nB109_p0466c26║堂閤；二者、園果浴池，樹木清涼；三者、常施醫藥
J21nB109_p0466c27║療救眾病；四者、作堅牢船，濟渡人民；五者、安設
J21nB109_p0467a01║橋梁，過度羸弱；六者、近道作井，渴乏得飲；七者、
J21nB109_p0467a02║造作圊廁，施便利處。是為七，得梵天福。」（漆字函第三卷）
J21nB109_p0467a03║《雜毗曇心論》云：「施五種人得大果。何以故？父母
J21nB109_p0467a04║長育，生身恩故，施得大果；病者無依，增悲心故，
J21nB109_p0467a05║施得大果；善說法者，示善惡故，施得大果；近佛
J21nB109_p0467a06║地者，積集功德，攝眾生故，施得大果。」（華字函第八卷）
J21nB109_p0467a07║又，《雜阿含經》云：「波斯匿王白佛：『應施何處當得
J21nB109_p0467a08║大果？』佛言：『我今問汝，隨意答我。譬如戰鬥集諸
J21nB109_p0467a09║戰士，而有婆羅門子從東方來、剎利童子從南
J21nB109_p0467a10║方來、鞞舍童子從西方來、首阤羅童子從北方
J21nB109_p0467a11║來，不善兵法，畏憚前敵，如此士夫，王當賞不？』王
J21nB109_p0467a12║白佛言：『不賞。』佛告大王：『臨戰鬥時，有婆羅門等
J21nB109_p0467a13║童子善學武藝，能破巨敵，如此戰士加重賞不？』
J21nB109_p0467a14║王白佛言：『重賞。』佛告大王：『如是，沙門婆羅門遠
J21nB109_p0467a15║離五支，成就五支，建立福田，施此田者，得大福
J21nB109_p0467a16║利、得大果報。何等為捨離五支？謂斷貪欲蓋、瞋
J21nB109_p0467a17║恚、睡眠、掉悔、疑蓋。何等為成就五支？謂成就無
J21nB109_p0467a18║學戒身、定身、慧身、解脫身、解脫知見身。』」（不字函第二卷）
J21nB109_p0467a19║施潘咒福哂其虛，示舌覆面言何妄？
J21nB109_p0467a20║《普曜經》云：「諸婆羅門因共立制，若與佛食、共佛
J21nB109_p0467a21║語者，罰金錢五百。時佛入城乞食，人皆閉門，空
J21nB109_p0467a22║缽而出。有一使女以破瓦器盛臭潘澱（二音翻殿）出
J21nB109_p0467a23║門棄之，見佛空缽，信心清淨，欲興供養，無由如
J21nB109_p0467a24║願，云：『此弊食，須者可取。』佛知彼意，即受其施，而
J21nB109_p0467a25║說：『女人施食，十五劫中天上人間受福快樂，不
J21nB109_p0467a26║墮惡道，後得男身，出家學道，成辟支佛。』婆羅門
J21nB109_p0467a27║云：『佛為食故，妄語如此，不堪臭食，果報爾重。』佛
J21nB109_p0467b01║即出舌覆面上至髮際，語婆羅門：『汝見經書，頗
J21nB109_p0467b02║有此舌作妄語不？』婆羅門言：『如此舌者必不妄
J21nB109_p0467b03║言。』禮佛悔過，佛為說法，得初道果，即大聲告眾
J21nB109_p0467b04║曰：『甘露門開，如何不出？』諸婆羅門迎佛供養，皆
J21nB109_p0467b05║得淨信。」（啟字函第一卷）
J21nB109_p0467b06║《壽命童子經》偈曰：「日月星辰可墜地，山石從
J21nB109_p0467b07║地可飛空，海水淵深可令枯，佛語決定無虛妄。」
J21nB109_p0467b08║（營字函第二卷）
J21nB109_p0467b09║施少福多誰肯信？種小樹大我何誣？
J21nB109_p0467b10║《雜譬喻經》云：「舍衛城外有清信女，佛至分衛，飯
J21nB109_p0467b11║著缽中，作禮，佛為咒願：『種一生十、種十生百、種
J21nB109_p0467b12║百生千……、乃至生萬生億，得見道諦。』其夫不信，問
J21nB109_p0467b13║佛：『何過甚哉？施一缽飯得爾多福，復見道諦。』佛
J21nB109_p0467b14║言：『卿見尼拘類樹高幾許？』答：『高四十里，歲下數
J21nB109_p0467b15║萬斛實。』佛言：『汝語何過甚乎？種如纖芥，高四十
J21nB109_p0467b16║里，下萬斛子。』答曰：『實爾。』佛言：『地者無知，其報力
J21nB109_p0467b17║爾，何況歡喜持一缽飯上佛？其福不可稱量。』夫
J21nB109_p0467b18║婦心意開解，得須阤洹道。」（圖字函）
J21nB109_p0467b19║鼠雀有侵依我活，慈悲無害施功深。
J21nB109_p0467b20║《優婆塞戒經》中云：「若復田倉，多有鼠雀犯暴穀
J21nB109_p0467b21║米，但作是念：『如是鼠雀因我得活。』念已歡喜，無
J21nB109_p0467b22║觸惱想，當知是人得無量福。」（剋字函第五卷）
J21nB109_p0467b23║富貧因乞俱生惱，苦樂良由一念差。
J21nB109_p0467b24║《法苑》云：「有二種人：一則大富、一則貧窮。有乞者
J21nB109_p0467b25║來，如是二人俱懷苦惱。有財物者，懼其乞索；無
J21nB109_p0467b26║財物者，『我當云何得少財物與之？』如是二人，憂
J21nB109_p0467b27║苦雖同，果報各異。貧悲念者，生人天中，受無量
J21nB109_p0467c01║樂；富慳貪者，生餓鬼中，受無量苦。」（府字函第一卷）
J21nB109_p0467c02║貧施富慳由夙習，既富無榮悔施愆。
J21nB109_p0467c03║《彌勒所問經》云：「『富人慳惜，貧者能捨，其義云何？』
J21nB109_p0467c04║答曰：『彼人過去雖久習慳，忽遇清淨福田，少行
J21nB109_p0467c05║布施，是故願得今身富樂，以習成性，慳猶不捨。
J21nB109_p0467c06║貧能施者，彼人過去於非福田無信心故、不至
J21nB109_p0467c07║心故，為名稱故、為求事故、求尊重故，彼人能施，
J21nB109_p0467c08║以是義故，不得富報，習施來故，今猶能捨。』」（傳字函第
J21nB109_p0467c09║三卷）
J21nB109_p0467c10║《雜阿含經》云：「舍衛城長者名摩訶南，無有子胤，
J21nB109_p0467c11║遇患命終，家財入官，金銀珍寶數千億萬不可
J21nB109_p0467c12║稱計。以慳貪故，惜不食噉，所可食者極為麤澀，
J21nB109_p0467c13║若食羹時煮薑一把，煮已還取，賣為財用，所可
J21nB109_p0467c14║著者唯衣麤布，乘朽故車，連綴樹葉以為傘蓋，
J21nB109_p0467c15║未曾見其修少布施沙門、婆羅門、貧窮乞兒，又
J21nB109_p0467c16║復不能供養父母、妻子、奴婢。佛言：『愚人，非善丈
J21nB109_p0467c17║夫。此摩訶南曩施辟支一飯，不至心施、不自手
J21nB109_p0467c18║施，撩擲而與，後復生悔。由先施食得生富家，有
J21nB109_p0467c19║悔心故，自然不喜享用，而又往世為錢財故殺
J21nB109_p0467c20║異母弟，經地獄苦，後報人中錢財七反，常沒於
J21nB109_p0467c21║官。摩訶南施辟支食，受福已盡，入于地獄。』」（息字函第
J21nB109_p0467c22║三卷）
J21nB109_p0467c23║○食不出生非佛子，○施非隨分豈智人？
J21nB109_p0467c24║《大涅槃經》云：「佛遊聚落，樹下一神名曰曠野，純
J21nB109_p0467c25║食肉血，日食一人。我為說法，然彼愚癡不受教
J21nB109_p0467c26║道，我即化身為大力鬼動其宮殿，令不安所，彼
J21nB109_p0467c27║鬼迷悶，我以慈憫手摩其身，即還坐起，生善信
J21nB109_p0468a01║心。我復本相為說法要，受不殺戒。彼鬼白言：『我
J21nB109_p0468a02║及眷屬唯仰血肉以自存活，今以戒故，當云何
J21nB109_p0468a03║活？』我即答曰：『今敕弟子隨有修行佛法之處令
J21nB109_p0468a04║施汝食，不能施者，非吾弟子。』」（一字函第七卷）
J21nB109_p0468a05║施食偈云：「汝等鬼神眾，我今施汝供，七粒遍十
J21nB109_p0468a06║方，一切鬼神共。」
J21nB109_p0468a07║《優婆塞戒經》云：「若多財寶，有良福田，內無信心，
J21nB109_p0468a08║不能奉施，亦名貧窮。是故智者，隨有多少，任力
J21nB109_p0468a09║施與。」（剋字函第四卷）
J21nB109_p0468a10║愛心擇捨福不廣，棄親著施果尤虧。
J21nB109_p0468a11║《法苑》云：「佛之姨母摩訶波闍波提，佛已出家，手
J21nB109_p0468a12║自紡績，預作一端金色之㲲，積心係想奉上如
J21nB109_p0468a13║來。佛令持施眾僧，波提重白佛言：『自佛出家，心
J21nB109_p0468a14║每思念，故手自作，唯願垂愍，為我受之。』佛告之
J21nB109_p0468a15║曰：『知母心專，欲用施我。然恩愛心，福不弘廣；若
J21nB109_p0468a16║施眾僧，獲報彌多。我知此事，是故相勸。』」（府字函第一卷）
J21nB109_p0468a17║《優婆塞戒經》云：「若惱眷屬得物以施，是人未來
J21nB109_p0468a18║雖得大報，身當病苦。若先不能供養父母，惱其
J21nB109_p0468a19║妻子、困苦奴婢而布施者，是假名施，不名義施，
J21nB109_p0468a20║名無憐愍，不知報恩，是人未來雖得財寶，常失
J21nB109_p0468a21║不集，不能出用，身多病苦。」（剋字函第五卷）
J21nB109_p0468a22║施有五種為如法，復於五事所不應。
J21nB109_p0468a23║《法苑論》云：「財施有五種：一、至心施，二、信心施，三、
J21nB109_p0468a24║隨時施，四、自手施，五、如法施。」又云：「所不應施復
J21nB109_p0468a25║有五事：一、非理求財不以施人，物不淨故；二、酒
J21nB109_p0468a26║及毒藥不以施人，亂眾生故；三、罝羅機網不以
J21nB109_p0468a27║施人，惱眾生故；四、刀杖弓箭不以施人，害眾生
J21nB109_p0468b01║故；五、音樂女色不以施人，壞淨心故。」（府字函第七卷）
J21nB109_p0468b02║○莫謂非理施無益，○也從惡趣得優游。
J21nB109_p0468b03║《大智度論》云：「若人鞭打、拷掠、閉繫，非理得財而
J21nB109_p0468b04║布施者，生象、馬、牛中，雖受畜形，負重鞭策，羇絆
J21nB109_p0468b05║乘騎，而得好屋好食，為人所重，以人供給。又如
J21nB109_p0468b06║惡人多懷瞋恚，心曲不端而行布施，當墮龍中，
J21nB109_p0468b07║七寶宮殿妙色好食。又如憍人多慢瞋心布施，
J21nB109_p0468b08║墮金翅鳥中，有如意珠以為瓔珞，變化萬端，種
J21nB109_p0468b09║種所須無不如意。又如宰官之人枉濫得財以
J21nB109_p0468b10║用布施，墮鬼神中，作鳩槃茶鬼，種種變化，五塵
J21nB109_p0468b11║自娛。又如多瞋狼戾、好嗜酒肉之人而行布施，
J21nB109_p0468b12║墮地夜叉鬼中，常得種種音樂飲食。又如有人
J21nB109_p0468b13║剛暴強梁而能布施，車馬代步，墮虛空夜叉中，
J21nB109_p0468b14║而有大力，所至如風。又如有人妒心好諍，能以
J21nB109_p0468b15║房舍、臥具、衣服、飲食布施，生宮觀飛行夜叉中，
J21nB109_p0468b16║種種娛樂，有便身物。若惱前人，強求其物而營
J21nB109_p0468b17║福者，反招其罪，不如淨治內心，得利轉勝。」（德字函第
J21nB109_p0468b18║二卷）
J21nB109_p0468b19║既我無施宜緘口，遮彼行檀自取殃。
J21nB109_p0468b20║《百緣經》云：「目連入王舍城乞食，見五百餓鬼白
J21nB109_p0468b21║言：『尊者！願垂哀愍，語我家中，言我等輩為長者
J21nB109_p0468b22║子，在自放逸，不好布施、不信三寶，見諸沙門入
J21nB109_p0468b23║城乞食，既不自施，逆遮他人，言：「此道人不自生
J21nB109_p0468b24║活，但仰百姓，今若與者，後日復來，終無厭足。」以
J21nB109_p0468b25║是業緣墮餓鬼中。唯願尊者語諸親里，共設大
J21nB109_p0468b26║會，請佛及僧，使脫此身。』目連告曰：『汝等至會所
J21nB109_p0468b27║不？』餓鬼答曰：『身如燋柱，腹如太山，咽如細針，髮
J21nB109_p0468c01║如錐刀，肢節洞然，馳走求食了不能得。設見甘
J21nB109_p0468c02║膳，變成膿血，云何能詣會所？』目連如言語其眷
J21nB109_p0468c03║屬，為設會時，入定遍觀彼諸餓鬼不見，怪其所
J21nB109_p0468c04║以，尋往白佛，佛告目連：『彼諸餓鬼業風吹去，非
J21nB109_p0468c05║汝聲聞所能知見。蒙汝設會，罪垢得除，吾自能
J21nB109_p0468c06║令來至會所。』佛為說法，其夜命終，生忉利天。」（經字
J21nB109_p0468c07║函第五卷）
J21nB109_p0468c08║貧者雖窮應可施，阿誰無線并[麩-麥+夌]塵？
J21nB109_p0468c09║《優婆塞戒經》云：「無財之人自說無財，是義不然。
J21nB109_p0468c10║何以故？一切水草，人無不有，雖是國主，不必能
J21nB109_p0468c11║施；雖是貧窮，非不能施。何以故？貧窮之人亦有
J21nB109_p0468c12║食分，食已洗器，棄蕩滌汁，施應食者，亦得福德。
J21nB109_p0468c13║若以塵[赻-走+夌]施於蟻子，亦得無量福德果報。天下
J21nB109_p0468c14║極貧，誰無塵許麩耶？誰有三日食三揣[赻-走+夌]，命不
J21nB109_p0468c15║全者？是故諸人應以食半施於乞者。善男子！極
J21nB109_p0468c16║貧之人，誰有赤裸無衣服者？若有衣服，豈無一
J21nB109_p0468c17║線施人？天下之人，誰貧無身？如其有身，見他作
J21nB109_p0468c18║福，身應往助，亦名施主，亦得福德。」（剋字函第四卷）
J21nB109_p0468c19║天下至難惟有五，困中能施以推先。
J21nB109_p0468c20║《四十二章經》云：「天下有五難：貧窮布施難、豪貴
J21nB109_p0468c21║學道難、判命不死難、得睹佛經難、生值佛世難。」
J21nB109_p0468c22║不知足雖富而貧，若知足雖貧而富。
J21nB109_p0468c23║《四十二章經》云：「佛告比丘：『若欲脫諸苦惱，當觀
J21nB109_p0468c24║知足，知足之法即是富樂安隱之處。知足之人，
J21nB109_p0468c25║雖臥地上猶為安樂；不知足者，雖處天堂亦不
J21nB109_p0468c26║稱意。不知足者，雖富而貧；知足之人，雖貧而富。
J21nB109_p0468c27║不知足者，常為五欲所牽，為知足者之所憐愍。』」
J21nB109_p0469a01║（辭字函）
J21nB109_p0469a02║財屬五家非我物，慳不散施後生貧。
J21nB109_p0469a03║《寶積經》云：「善安大梵天王太子語父母曰：『金銀
J21nB109_p0469a04║琉璃、水精硨磲、碼瑙明珠，寧可藏乎？欲濟貧乏。
J21nB109_p0469a05║況一切財業非是真寶，水、火、盜賊、縣官、惡子，五
J21nB109_p0469a06║家有分耳。』父母言：『善，如子所志。』便取廣施。」（師字函第
J21nB109_p0469a07║四卷）
J21nB109_p0469a08║《優婆塞戒經》云：「若人得財，貪惜不施，當知即是
J21nB109_p0469a09║未來世中貧窮種子。」（剋字函第五卷）
J21nB109_p0469a10║親與非親應等惠，捨并不捨豈常存？
J21nB109_p0469a11║《寶積經》云：「在家菩薩於自子所不應極愛，若於
J21nB109_p0469a12║子所生於極愛，非他人所則為自毀，應以三法
J21nB109_p0469a13║而自訶責。何等為三？菩提道是平等之心，非不
J21nB109_p0469a14║平等心；菩提道是正行所得，非邪行得；菩提道
J21nB109_p0469a15║是無異行得，非離行得。復次，應訶己心於自子
J21nB109_p0469a16║所生怨家想、惡知識想、非善知識想，違逆佛智
J21nB109_p0469a17║平等之慈，害我善根。彼應隨處自調於心，如愛
J21nB109_p0469a18║其子，一切亦然；如愛自身，一切亦然。應修是觀：
J21nB109_p0469a19║我異處來，子異處來。何以故？一切眾生曾為我
J21nB109_p0469a20║子，我亦是彼諸眾生子，終不生念我子彼非。何
J21nB109_p0469a21║以故？去至六趣而復為怨、或復為子，我其當作
J21nB109_p0469a22║等親、非親，我以何故於其所親倍生愛與、於非
J21nB109_p0469a23║親所一切不與？若我生於愛、不愛心，不能趣法。
J21nB109_p0469a24║何以故？不等之行至不等處，行平等行至於等
J21nB109_p0469a25║處。我不應行是不等行，我學等心，與諸眾生至
J21nB109_p0469a26║一切智。」又云：「在家菩薩乞者來求，隨所施財應
J21nB109_p0469a27║至心念：『我所施財及不施財但當散滅，不滿所
J21nB109_p0469b01║願，必當歸死。我不捨財，財當捨我。我今當捨，令
J21nB109_p0469b02║作堅財，然後乃死。』捨此財已，死時無恨。」（始字函第二卷）
J21nB109_p0469b03║獨輸牧女最先供，復羨純陀末後餐。
J21nB109_p0469b04║《釋迦譜》云：「佛成道時，林外有一牧牛女人難阤
J21nB109_p0469b05║波羅，時淨居天來下勸言：『太子今者在於林中，
J21nB109_p0469b06║汝可供養。』女人聞已，心大歡喜，于時地中自然
J21nB109_p0469b07║而生千葉蓮華，華上有乳。女人見此，生奇特心，
J21nB109_p0469b08║即取乳糜至太子所，頭面禮足而以奉上。太子
J21nB109_p0469b09║即便受彼女施而咒願之：『今所施食欲令食者
J21nB109_p0469b10║得充氣力，能使施家安樂無病，終保年壽智慧
J21nB109_p0469b11║具足。』太子復言：『為我成熟一切眾生，故受此食。』
J21nB109_p0469b12║即受食之，身體光悅，堪受菩提。」（彩字函第三卷）
J21nB109_p0469b13║《經律異相》云：「佛臨入滅，有拘尸城工巧之子名
J21nB109_p0469b14║曰純陀，泣告世尊：『我等從今無主無救，貧窮孤
J21nB109_p0469b15║困，欲從如來求將來食，唯願哀受我等微供，然
J21nB109_p0469b16║後涅槃。』佛言：『我今為汝斷除貧窮，以無上法雨
J21nB109_p0469b17║雨汝身田，令生法芽，令汝具足檀波羅蜜。』純陀
J21nB109_p0469b18║號哭，復白大眾：『同共禮勸佛莫涅槃。』佛告純陀：
J21nB109_p0469b19║『諸佛法爾，有為亦然。速辦所施，不宜久停。』是時
J21nB109_p0469b20║天人皆來奉供，佛悉不受，大眾唱言：『善哉，純陀！
J21nB109_p0469b21║成就大福，我等供具則為唐捐。』世尊欲滿眾望，
J21nB109_p0469b22║一一毛孔化無量佛，一一諸佛各有無量諸比
J21nB109_p0469b23║丘僧悉皆受供。釋迦如來自受純陀所奉設者，
J21nB109_p0469b24║食滿八斛，以佛神力皆悉充足一切大眾。」（靈字函第
J21nB109_p0469b25║四卷）
J21nB109_p0469b26║薩埵投身憂虎餓，達王割肉貿鷹饑。
J21nB109_p0469b27║《金光明經》云：「曩世有王摩訶羅阤，生三太子——長
J21nB109_p0469c01║子名曰摩訶波那羅、次子名曰摩訶提婆、小子
J21nB109_p0469c02║名曰摩訶薩埵——出遊林野，見有一虎適產七日，
J21nB109_p0469c03║而有七子周匝圍繞，饑餓欲絕。第一王子怪其
J21nB109_p0469c04║饑逼，必還噉子。第三王子問言：『此虎所食何物？』
J21nB109_p0469c05║第一王子報言：『此虎食新肉血。』第三子言：『君等
J21nB109_p0469c06║誰能與此虎食？』第二子言：『此虎饑困，餘命無幾，
J21nB109_p0469c07║不容餘處為其求食。設餘求者，命必不濟，誰能
J21nB109_p0469c08║為此不惜身命？』第三王子作是念言：『我從昔來
J21nB109_p0469c09║多棄是身，都無利益，復觀是身如水上沫，多諸
J21nB109_p0469c10║蟲戶，不淨可惡。我今捨離，以求寂滅無上法身。』
J21nB109_p0469c11║慮兄遮難，同還中路，薩埵潛身，復至虎所，作是
J21nB109_p0469c12║誓言：『我今為利一切眾生求於菩提，捨難捨故。』
J21nB109_p0469c13║臥餓虎前，虎無能為，求刀不及，即以乾竹刺頸
J21nB109_p0469c14║出血，於高山上投身虎前。于時大地六種震動，
J21nB109_p0469c15║是虎即舐王子身血，噉食其肉，唯留餘骨。二兄
J21nB109_p0469c16║見地大動，疑弟捨身，共復虎前，果見如此。佛言：
J21nB109_p0469c17║『爾時薩埵，今我身是；大王羅阤，今頭檀是；王妃
J21nB109_p0469c18║夫人，今摩耶是；第一王子，今彌勒是；第二王子，
J21nB109_p0469c19║今調達是；虎，瞿夷是；虎七子者，今五比丘及舍
J21nB109_p0469c20║利弗、目揵連是。』」
J21nB109_p0469c21║《度無極經》云：「昔薩婆達王普施眾生，恣其所索，
J21nB109_p0469c22║天恐奪位，往而試之。帝釋即現，命邊王曰：『薩婆
J21nB109_p0469c23║達王慈潤滂沛，福德巍巍，懼奪吾位。』即化為鷹，
J21nB109_p0469c24║邊王作鴿，趣王足下，恐怖告曰：『哀哉，大王！吾命
J21nB109_p0469c25║窮矣。』王曰：『莫恐，吾今活汝。』鷹尋後至，云：『鴿此來，
J21nB109_p0469c26║鴿是吾食，願王見還。』王曰：『鴿來逃命，終始無違；
J21nB109_p0469c27║苟欲得肉，即當相與。』鷹曰：『唯願得鴿，不用餘肉。』
J21nB109_p0470a01║王曰：『以何等物令汝置鴿歡喜而去？』鷹曰：『若王
J21nB109_p0470a02║慈惠、憫眾生者，割王肥肉而以易鴿，吾當欣受。』
J21nB109_p0470a03║王乃大喜，自割髀肉，對鴿稱之，令與鴿等，鴿之
J21nB109_p0470a04║愈重，割身肉盡，故未能敵，瘡痛無量，王以慈忍，
J21nB109_p0470a05║又命近臣曰：『殺我稱髓，令與鴿等。吾奉佛戒，濟
J21nB109_p0470a06║眾危厄，雖有眾惱，由如微風，焉能動太山耶？』鷹
J21nB109_p0470a07║復本身，稽首問曰：『大王何志苦惱若茲？』曰：『吾不
J21nB109_p0470a08║志天帝釋及飛行皇帝，吾觀眾生沒于盲冥，誓
J21nB109_p0470a09║願求佛，救度彼眾。』帝釋驚曰：『我謂大王欲奪吾
J21nB109_p0470a10║位，是以相試。』王曰：『使我身瘡瘳復如舊，志常布
J21nB109_p0470a11║施。』天藥傅之，瘡痍頓愈，稽首繞王三匝，歡喜而
J21nB109_p0470a12║去。」（靈字函第十卷）
J21nB109_p0470a13║竭析全軀書一偈，求聞半偈捨全軀。
J21nB109_p0470a14║《智度論》云：「釋迦文佛為菩薩時名曰樂法，時世
J21nB109_p0470a15║無佛，不聞法語，四方勤求，了不能得。爾時，有魔
J21nB109_p0470a16║變作婆羅門語：『我有佛所說一偈，汝能以皮為
J21nB109_p0470a17║紙、以骨為筆、以血為墨，書寫此偈，當以與汝。』樂
J21nB109_p0470a18║法念言：『喪身無數，不得是利。』即自剝皮，曝之令
J21nB109_p0470a19║乾，欲書其偈，魔便滅身。佛知至心，即從下方涌
J21nB109_p0470a20║出，為說深法，得無生忍。」（立字函第九卷）
J21nB109_p0470a21║《涅槃經》云：「過去佛日未出，我於爾時作婆羅門，
J21nB109_p0470a22║修菩薩行，遍求經典，不聞名字。雪山坐禪，精修
J21nB109_p0470a23║苦行。釋提桓因變作羅剎，形甚可畏，唱過去佛
J21nB109_p0470a24║所說半偈：「『諸行無常，是生滅法。』「說已便住，是苦
J21nB109_p0470a25║行者聞此半偈心生歡喜，四顧無人，唯見羅剎，
J21nB109_p0470a26║而作是語：『適所聞偈，啟悟我心，羅剎說耶？或非
J21nB109_p0470a27║說耶？』他答我言：『我不食來已經多日，饑渴所迫，
J21nB109_p0470b01║心亂謬語，非我本心之所知也。』我復語之：『汝所
J21nB109_p0470b02║說者，義猶未備，若能為我說是偈竟，我當終身
J21nB109_p0470b03║為汝弟子。』羅剎答曰：『汝但念法，不念我饑，實不
J21nB109_p0470b04║能說。』我即問言：『所食何物？』答：『所食者唯人暖肉，
J21nB109_p0470b05║及所飲者唯人熱血。』我語：『但為全舉是偈，當以
J21nB109_p0470b06║身施。』羅剎答言：『誰當信汝？為八字故，棄所愛身。』
J21nB109_p0470b07║我即答言：『捨不堅身，得金剛身，諸佛菩薩能證
J21nB109_p0470b08║是事。』羅剎即說：『生滅滅已，寂滅為樂。』語：『汝已聞
J21nB109_p0470b09║具足偈義，當施我身。』時我踊躍，若石、若樹，處處
J21nB109_p0470b10║寫已，即上高木自投而下，羅剎復還帝釋之身
J21nB109_p0470b11║接我置地。以是因緣超十二劫，在彌勒前成就
J21nB109_p0470b12║菩提。」（一字函第四卷）
J21nB109_p0470b13║施雖多而獲福少，施雖少而獲福多。
J21nB109_p0470b14║《菩薩本行經．上》云：「賢者須達居家貧窮，至信道
J21nB109_p0470b15║德，往佛聽法。佛問：『在家之士當行布施？不布施
J21nB109_p0470b16║也？』須達白佛：『當行布施。』『多施耶？少施耶？以好意
J21nB109_p0470b17║施耶？不好意施耶？』佛言：『所施雖多而獲報少，所
J21nB109_p0470b18║施雖少而獲報多。何謂施多而獲報少？雖多布
J21nB109_p0470b19║施而無至心、無恭敬心，不大歡喜，貢高自大，所
J21nB109_p0470b20║施之人信邪倒見，非是正見，不得快士，所施雖
J21nB109_p0470b21║多而獲報少。猶如耕田，薄地之中，下種雖多，收
J21nB109_p0470b22║實甚少。何謂施少而獲大福？所施雖少，歡喜心
J21nB109_p0470b23║與、清淨心與、恭敬心與、不望報與，所施之人復
J21nB109_p0470b24║得快士，佛及辟支、沙門四道、應正見者，所施雖
J21nB109_p0470b25║少，獲報弘大。猶如良田，所種雖少，收實甚多。』」（器字
J21nB109_p0470b26║函）
J21nB109_p0470b27║又，《般若經》云：「何多行布施攝受少福，少行布施
J21nB109_p0470c01║攝受多福？若諸菩薩雖經殑伽沙劫恒捨無量
J21nB109_p0470c02║珍財施諸有情，亦不回向無上菩提、願與有情
J21nB109_p0470c03║皆同證得一切智智，如是菩薩多行布施攝受
J21nB109_p0470c04║少福。若諸菩薩雖經少時施有情類少分財物，
J21nB109_p0470c05║而能回向無上菩提，如是菩薩行少布施攝受
J21nB109_p0470c06║多福。」（珍字函第九卷）
J21nB109_p0470c07║論其先苦而後樂，復有先樂而後苦。
J21nB109_p0470c08║《增一阿含經》云：「比丘問佛：『以何因緣先苦後樂、
J21nB109_p0470c09║先樂後苦、先苦後苦、先樂後樂？』佛答：『若人百歲
J21nB109_p0470c10║之中作諸功德、或百歲中造諸惡業，彼於異時
J21nB109_p0470c11║或冬受樂、或夏受苦；如少時作福、長時作罪，後
J21nB109_p0470c12║生之時，少時受福、長時受罪；若少時作罪、長時
J21nB109_p0470c13║作福，後生之時，少時受苦、長時受樂；若復少、長
J21nB109_p0470c14║常作功德，分檀布施，彼於後生先後皆樂。』」又云：
J21nB109_p0470c15║「若有人生卑賤之家，然無邪見，以知昔日施德
J21nB109_p0470c16║之報感得富貴，不作施德，恒值貧賤，能改所作，
J21nB109_p0470c17║後生饒富，是謂先苦後樂；或有人生豪族之家，
J21nB109_p0470c18║然彼邪見與邊見相應，後生地獄，若得為人在
J21nB109_p0470c19║貧賤家，是謂先樂後苦；或人先生貧賤之家，然
J21nB109_p0470c20║懷邪見與邊見，後生地獄，若貧賤家，是謂先苦
J21nB109_p0470c21║後苦；或人先生富貴之家，敬重三尊，恒行惠施，
J21nB109_p0470c22║後生人天，恒受富貴，是謂先樂後樂。」（馨字函第一卷）
J21nB109_p0470c23║或有身樂心不樂，或復心樂身不樂。
J21nB109_p0470c24║《增一阿含經》云：「或有人身樂心不樂、或有人心
J21nB109_p0470c25║樂身不樂、或身心俱樂、或身心俱不樂。若作福
J21nB109_p0470c26║凡夫，於四事中衣服飲食、臥具醫藥無所乏短，
J21nB109_p0470c27║但不免三惡道苦，是謂身樂心不樂；若阿羅漢，
J21nB109_p0471a01║不作功德，於四事供養之中不能自辦，但免三
J21nB109_p0471a02║惡道苦，是謂心樂身不樂；若凡夫人不作功德、
J21nB109_p0471a03║不得四事供養，復不免三惡道苦，是謂身心俱
J21nB109_p0471a04║不樂；若作功德阿羅漢，四事供養無所短乏，復
J21nB109_p0471a05║免三惡道苦，是謂身心俱樂。」（馨字函第一卷）
J21nB109_p0471a06║或施有果而無用，或施有用而無果。
J21nB109_p0471a07║《彌勒所問論》云：「布施果有四種：一、有果無用；二、
J21nB109_p0471a08║有用無果；三、有果有用；四、無果無用。初有果無
J21nB109_p0471a09║用者，謂不至心施、不自手施，輕心布施，彼如是
J21nB109_p0471a10║施，雖得果報不能受用，如舍衛天主雖得種種
J21nB109_p0471a11║珍寶，不能受用。二、有用無果者，謂自不施，見他
J21nB109_p0471a12║行施起隨喜心，以是義故，雖得受用而自無果，
J21nB109_p0471a13║如天子物，一切沙門婆羅門等雖得受用，而自
J21nB109_p0471a14║無果；又如轉輪聖王四兵，雖得衣食而不得果。
J21nB109_p0471a15║三、有果有用者，謂至心施，不輕心施，如樹提伽
J21nB109_p0471a16║諸長者等。四、無果無用者，謂布施已因即滅盡，
J21nB109_p0471a17║或為出世聖道障故，猶如遠離煩惱聖人。」（傳字函第
J21nB109_p0471a18║四卷）
J21nB109_p0471a19║○未離欲施生人天，○能起悲心成佛道。
J21nB109_p0471a20║《智度論》云：「未離欲布施，生人中富貴及六欲天
J21nB109_p0471a21║中；若離欲心布施，生梵世天上、乃至廣果天；若
J21nB109_p0471a22║離色心布施，生無色天中；離三界布施，為涅槃
J21nB109_p0471a23║故，得聲聞道；布施時，惡厭憒鬧，好樂閑靜，喜深
J21nB109_p0471a24║智慧，得辟支佛；布施之時起大悲心，欲度一切，
J21nB109_p0471a25║得成佛道。」（名字函第三卷）
J21nB109_p0471a26║受者因物以為惡，施人推憫有何愆？
J21nB109_p0471a27║《文殊所問經．下》云：「佛告文殊：『如有一人日日施
J21nB109_p0471b01║食，有人來乞，因得食故，劫盜他財，是誰得罪？』文
J21nB109_p0471b02║殊白佛：『非施主得罪，施主唯有施意，不令作盜。』
J21nB109_p0471b03║佛答：『如是，如是。』」（墨字函）
J21nB109_p0471b04║但知不等為平等，那識將兒付與兒？
J21nB109_p0471b05║《文殊所問經．下》云：「文殊白佛：『菩薩能以妻子布
J21nB109_p0471b06║施，如醜婆羅門聞須達拏太子好施，不逆人意，
J21nB109_p0471b07║就求二子以為僕使，歡喜施之，子拒不隨，被婆
J21nB109_p0471b08║羅門鞭縛將去，何無平等慈心？』佛告文殊：『如人
J21nB109_p0471b09║有兩兒，以其小兒施於大兒，此父母是平等心
J21nB109_p0471b10║否？大兒打拍，小兒遂死，誰當得罪？』文殊白佛言：
J21nB109_p0471b11║『世尊！父母等心，無有罪過，大兒自得此罪。』『我於
J21nB109_p0471b12║眾生常平等心，如羅睺羅可愛可念、提婆達多
J21nB109_p0471b13║亦可愛可念，是故菩薩無有罪過。』」（墨字函）
J21nB109_p0471b14║供養在心不在事，○施先論心後論田。
J21nB109_p0471b15║《智度論》：「問曰：『菩薩若以一食供養一佛及僧，尚
J21nB109_p0471b16║是難事，何況十方諸佛及僧？』答曰：『供養在心，不
J21nB109_p0471b17║在事也。若菩薩以一食，大心供養十方佛僧，不
J21nB109_p0471b18║以遠近為礙，是故諸佛皆見、皆受。』問曰：『諸佛有
J21nB109_p0471b19║一切智，故皆見、皆受。僧無一切智，云何得見、得
J21nB109_p0471b20║受？』答曰：『僧雖不見、不知，而其供養施者獲福。譬
J21nB109_p0471b21║如有人遣使供養彼人，彼雖不得，而此人已獲
J21nB109_p0471b22║施福。如慈心三昧，於眾生雖無所施，而行者功
J21nB109_p0471b23║福無量。』」（名字函第二卷）
J21nB109_p0471b24║又：「問曰：『菩薩遇得便以供養，何以隨意求索？』答
J21nB109_p0471b25║曰：『福德從心，於所愛重持用供養，得福增多。如
J21nB109_p0471b26║阿育王因地小兒時以所重土持用奉佛，得閻
J21nB109_p0471b27║浮提王。若大人，雖以多土施佛而無所得，非所
J21nB109_p0471c01║重故。有人偏貴重華，以其所貴持供養佛，得福
J21nB109_p0471c02║增多，乃至隨宜寒衣、熱扇亦復如是。』」（建字函第十卷）
J21nB109_p0471c03║《宗鏡》云：「如舍利弗以一缽飯上佛，佛即回施狗，
J21nB109_p0471c04║而問舍利弗：『汝以飯施我，我以飯施狗，誰得福
J21nB109_p0471c05║多？』舍利弗言：『如我解佛法義，佛施狗得福多。舍
J21nB109_p0471c06║利弗者，於一切人中智慧最上，而佛福田最為
J21nB109_p0471c07║第一，不如佛施狗惡田得福極多。以是故知，大
J21nB109_p0471c08║福從心生，不在田也，如舍利弗千萬億倍不及
J21nB109_p0471c09║佛心。』問曰：『如汝說，福田妙故得福多，而舍利弗
J21nB109_p0471c10║施佛不得大福。』答曰：『良田雖復得福多而不如
J21nB109_p0471c11║心。所以者何？心為內主，田是外事。』「《菩薩本緣經》
J21nB109_p0471c12║偈云：『若行惠施時，福田雖不淨，能生廣大心，果
J21nB109_p0471c13║報無有量。』故知福從心生，不因田出，別請五百
J21nB109_p0471c14║阿羅漢，不如依次一凡僧。何者？以平等心福勝，
J21nB109_p0471c15║取捨心福微，則勝劣由心，豈在田乎？施法既爾，
J21nB109_p0471c16║六度萬行亦然。」（車字函第四卷）
J21nB109_p0471c17║施雖悲田勝敬田，君但心等其福等。
J21nB109_p0471c18║《諸經要集》：「問：『若施聖人得福多者，云何經說「智
J21nB109_p0471c19║人行施不簡福田」？』答：『今釋此意：義有多途，明能
J21nB109_p0471c20║施之人有愚、智之別，所施之境有悲、敬之殊。悲
J21nB109_p0471c21║是貧苦、敬是三寶，悲是田劣而心勝、敬是田勝
J21nB109_p0471c22║而心劣，若取心勝施佛，則不如施貧。故有諸眾
J21nB109_p0471c23║生見他聚集作諸福業，但求名聞，傾家財物以
J21nB109_p0471c24║用布施，及見貧窮孤獨呵罵驅出，不濟一毫，如
J21nB109_p0471c25║此眾生名為顛倒作善，癡狂禍福，甚可憐憫，用
J21nB109_p0471c26║財甚多，獲福甚少。善男子！我於一時告諸大眾：
J21nB109_p0471c27║「若人捨阿僧祗身供養十方諸佛、菩薩、聲聞，不
J21nB109_p0472a01║如有人施畜生一口飲食，其福勝彼百千萬億，
J21nB109_p0472a02║乃至施與蟻等悲田最勝。如舍利弗一飯上佛，
J21nB109_p0472a03║佛回施狗，若據敬法重人，敬田即勝故。」』「又，經云：
J21nB109_p0472a04║『若施畜生得百倍報，乃至須阤洹得無量報。』羅
J21nB109_p0472a05║漢、辟支尚不如佛，況餘類也？若據平等而行施
J21nB109_p0472a06║者，無問悲、敬等心而施，得福弘廣。故《維摩經》云：
J21nB109_p0472a07║『分作二分：一分施佛難勝如來、一分與城中最
J21nB109_p0472a08║下乞人，福田無二也。』」（對字函第十卷）
J21nB109_p0472a09║施藏無盡分十門，此義相對復五種。
J21nB109_p0472a10║《華嚴經》云：「十無盡藏中，第六施藏而有十種：謂
J21nB109_p0472a11║分減施、竭盡施、內施、外施、內外施、一切施、過去
J21nB109_p0472a12║施、未來施、現在施、究竟施。「分減施者，謂菩薩
J21nB109_p0472a13║好行惠施，若得美食，不專自受，要與眾生，然後
J21nB109_p0472a14║方食；凡所受物悉亦如是。若自食時，念我身中
J21nB109_p0472a15║有八萬戶蟲，我身充樂，彼亦充樂；我身饑苦，彼
J21nB109_p0472a16║亦饑苦。我受此食，願令眾生普得充飽，為施彼
J21nB109_p0472a17║故而自食之。「竭盡施者，謂菩薩資生之具，有
J21nB109_p0472a18║人來言：『悉當與我。』菩薩念：『自無始以饑餓故，喪
J21nB109_p0472a19║身無數，未嘗毫許饒益眾生而獲善利。我今當
J21nB109_p0472a20║同往昔捨命，隨其所有一切皆施，饒益於彼，盡
J21nB109_p0472a21║命無吝。』「內施者，謂菩薩受輪王位，有人白言：
J21nB109_p0472a22║『重病將死，若得王身、手、足、頭、目，我必存活。』菩薩
J21nB109_p0472a23║念言：『身後必死，無一利益。』念已施之。「外施者，
J21nB109_p0472a24║謂菩薩受輪王位，有人言：『貧，願求其位。』菩薩念
J21nB109_p0472a25║言：『榮盛必衰，至於衰時不能饒益，我今隨彼，充
J21nB109_p0472a26║滿其意。』「內外施，謂菩薩處輪王位，有人白言：
J21nB109_p0472a27║『王處已久，願捨與我，及王為我臣僕。』菩薩念言：
J21nB109_p0472b01║『身及王位悉是無常，當以不堅而求堅法。』即便
J21nB109_p0472b02║施之，乃至以身恭勤作役。「一切施，謂菩薩處
J21nB109_p0472b03║輪王位時，有貧人而乞國土、或髓、腦、或妻、子，菩
J21nB109_p0472b04║薩念言：『一切恩愛會當離別，以此皆施。』「過去
J21nB109_p0472b05║施，謂菩薩聞過去諸佛菩薩所有功德，聞已不
J21nB109_p0472b06║著，了達非有，但為教化取著眾生成熟佛法而
J21nB109_p0472b07║為演說。復觀過去諸法，十方推求都不可得，畢
J21nB109_p0472b08║竟皆捨。「未來施，謂聞未來佛之所修行，了達
J21nB109_p0472b09║非有，不取於相，不別樂生諸佛國土、亦不生厭，
J21nB109_p0472b10║不以善根回向於彼、亦不於彼而退善根，但欲
J21nB109_p0472b11║因彼境界攝取眾生，成熟佛法。然此法者，非有
J21nB109_p0472b12║處所、非無處所，非內、非外，非近、非遠。復作是念：
J21nB109_p0472b13║『若法非有，不可不捨。』「現在施，謂菩薩聞諸天
J21nB109_p0472b14║王、乃至二乘具足功德，聞已，心不迷沒，但觀諸
J21nB109_p0472b15║行如夢不實，無有貪著，為令眾生捨離惡趣、修
J21nB109_p0472b16║菩薩道、成就佛法而為開演。「究竟施，謂菩薩
J21nB109_p0472b17║假有眾生諸根殘缺，告言：『方便捨己所有，令我
J21nB109_p0472b18║具足。』菩薩觀身臭穢不淨，云何戀著？應以捨彼。
J21nB109_p0472b19║經僧祗劫諸根不具亦不悔惜。復念：『此身危脆
J21nB109_p0472b20║不堅，我今云何而生戀著？應以施彼，充滿其願。』」
J21nB109_p0472b21║（章字函第一卷）
J21nB109_p0472b22║《諸經要集》云：「布施五種相對：謂田財對、輕重對、
J21nB109_p0472b23║空有對、多少對、染淨對，對復有四。「第一、田財
J21nB109_p0472b24║相對：一、田勝財劣，如童子施土與佛；二、財勝田
J21nB109_p0472b25║劣，如將珍寶施貧人等；三、田財俱勝，如將寶施
J21nB109_p0472b26║佛；四、田財俱劣，如將草施畜等。「第二、輕重相
J21nB109_p0472b27║對：一、心重（財輕），如貧女將一氈施大眾，得福弘多；
J21nB109_p0472c01║二、財重心輕，如王夫人心慢，多將寶物施眾僧，
J21nB109_p0472c02║得福尟少（三、四類前可知）。「第三、空有相對：一、心空不
J21nB109_p0472c03║空境，如雖學空觀照，惜財不施，還得貧報；二、空
J21nB109_p0472c04║境不空心，知其財施，得富弘多，樂捨得福（三、四類前
J21nB109_p0472c05║可知）。「第四、多少相對，《法句喻經》云：『施有四事：一、
J21nB109_p0472c06║施多得福少者，如愚癡之人祭祀費用無有福
J21nB109_p0472c07║慧，是為施多得福少；二、施少得福多者，如以慈
J21nB109_p0472c08║心供道德人，精進學誦，此施雖少，其福彌大，是
J21nB109_p0472c09║為施少得福多；三、施少得福少者，慳貪惡意、施
J21nB109_p0472c10║邪見人俱兩愚癡，是謂施少得福亦少；四、施多
J21nB109_p0472c11║得福多者，若有覺世無常，建立塔寺，供養三尊，
J21nB109_p0472c12║福如大河流入于海，世世不斷，是為施多其報
J21nB109_p0472c13║亦多。』「第五、染淨相對：一、施者清淨，受者不淨；
J21nB109_p0472c14║二、施者不淨，受者清淨；三、施受俱淨，四、施受俱
J21nB109_p0472c15║不淨。且解一句，餘三可知。何等？三俱清淨者，如
J21nB109_p0472c16║寶積佛寄華奉上釋迦文佛。」（對字函第十卷）
J21nB109_p0472c17║大施三輪清淨空，一檀具六波羅蜜。
J21nB109_p0472c18║《般若經》云：「舍利子問善現言：『云何修檀波羅蜜
J21nB109_p0472c19║多？』答：『有二種：一者、世間；二、出世間。』善現答言：『若
J21nB109_p0472c20║菩薩為大施主，能施沙門、婆羅門、孤露乞者，隨
J21nB109_p0472c21║其所須悉皆施與。若復有求妻、子、王位、頭、目、髓、
J21nB109_p0472c22║腦、內外之家並皆施與，雖作是施而有所依，謂
J21nB109_p0472c23║作是念：「我施彼受，以有所得而為方便，與諸有
J21nB109_p0472c24║情同共回向阿耨菩提。」復作是念：「我持此福施
J21nB109_p0472c25║諸有情，令得此世、他世安樂、乃至證得無餘涅
J21nB109_p0472c26║槃。」彼著三輪而行布施：一者、自想，二者、他想，三
J21nB109_p0472c27║者、施想。由著此三輪而行施故，名世間布施波
J21nB109_p0473a01║羅蜜多。何緣此施名為世間？以與世間同共行
J21nB109_p0473a02║故。』舍利子言：『云何出世間布施波羅蜜多？』善現
J21nB109_p0473a03║答言：『若菩薩行布施時三輪清淨：一者、不執我
J21nB109_p0473a04║為施者；二者、不執彼為受者；三者、不著施及施
J21nB109_p0473a05║果，是為菩薩行布施時三輪清淨。舍利子！若菩
J21nB109_p0473a06║薩以大悲為首，所修施福普施有情，於諸有情
J21nB109_p0473a07║都無所得，雖與有情同共回向阿耨菩提，而於
J21nB109_p0473a08║其中不見少相，由都無所執而行施，故名出世
J21nB109_p0473a09║間布施波羅蜜多。何緣此施名出世間？不與世
J21nB109_p0473a10║間同共行故，能超越出世間法故。乃至持戒、安
J21nB109_p0473a11║忍、精進、靜慮、般若五波羅蜜中，唯出世間三輪
J21nB109_p0473a12║清淨：一者、不執我能修；二者、不執所為有情；三
J21nB109_p0473a13║者、不著其果。』餘義與施皆同。」（恭字函第五卷）
J21nB109_p0473a14║又，《金剛般若》云：「『菩薩於法應無所住行於布施，
J21nB109_p0473a15║所謂不住色布施，不住聲、香、味、觸、法布施，菩薩
J21nB109_p0473a16║應如是布施，不住於相。何以故？若菩薩不住相
J21nB109_p0473a17║布施，其福德不可思量。須菩提！於意云何？東方
J21nB109_p0473a18║虛空可思量不？』『不也。世尊！』『須菩提！南、西、北方、四
J21nB109_p0473a19║維、上、下虛空可思量不？』『不也。世尊！』『須菩提！菩薩
J21nB109_p0473a20║無住相布施福德亦復如是，不可思量。須菩提！
J21nB109_p0473a21║菩薩但應如所教住。』」頌曰：「若論無相施，功德
J21nB109_p0473a22║極難量，行悲濟貧乏，果報不須望。凡夫情行劣，
J21nB109_p0473a23║初且略稱揚，欲知檀狀貌，如空遍十方。」
J21nB109_p0473a24║《智度論》云：「一念中能行六波羅蜜多，謂布施時
J21nB109_p0473a25║如法捨財，是檀波羅蜜；安住大善道中布施，不
J21nB109_p0473a26║向二乘，是尸波羅蜜；慳等煩惱及魔等來不能
J21nB109_p0473a27║動心，是羼提波羅蜜；布施不息，是精進波羅蜜；
J21nB109_p0473b01║攝心不散，無疑無悔，是禪波羅蜜；與者、受者乃
J21nB109_p0473b02║至財物俱不可得，是般若波羅蜜。」（正字函第一卷）
J21nB109_p0473b03║○先讚彼施使破慳，○後毀此檀令勿著。
J21nB109_p0473b04║《大乘論》曰：「譬如如來，先為一人讚歎布施，後還
J21nB109_p0473b05║毀呰。」釋曰：「有眾生，如來先為讚歎布施功德，後
J21nB109_p0473b06║時或毀此施。何以故？若人於財物有慳吝心，為
J21nB109_p0473b07║除此心，故先為讚歎布施。若人已樂行施，施是
J21nB109_p0473b08║下品善根，如來復毀此施，令彼渴仰其餘勝行。
J21nB109_p0473b09║若不由此意，讚而又毀則成相違；由有此意，故
J21nB109_p0473b10║一施中雖是讚毀，違而不違。」（與字函第六卷）
J21nB109_p0473b11║○財施輪回非解脫，○法檀出世永逍遙。
J21nB109_p0473b12║《未曾有經》云：「帝釋問野干曰：『施食、施法，有何功
J21nB109_p0473b13║德？』答曰：『布施飲食，濟一日之命；施珍寶財物，濟
J21nB109_p0473b14║一世之乏。增益繫縛，說法教化名為法施，能令
J21nB109_p0473b15║眾生出世間道。』」（奄字函）
J21nB109_p0473b16║《大丈夫論》云：「財施者，人道中有；法施者，大悲中
J21nB109_p0473b17║有。財施者，除眾生身苦；法施者，除眾生心苦。財
J21nB109_p0473b18║施者，為其作無盡錢財；法施者，為能無盡智。財
J21nB109_p0473b19║施者，為得身樂；法施者，為得心樂。財施者，為眾
J21nB109_p0473b20║生所愛；法施者，以為世間所敬。財施者，為愚人
J21nB109_p0473b21║所愛；法施者，為智者所愛。財施者，能與現樂；法
J21nB109_p0473b22║施者，能與涅槃之樂。」（盡字函第九卷）
J21nB109_p0473b23║《法苑》云：「比丘、比丘尼、優婆塞、優婆夷，能教化人
J21nB109_p0473b24║具足施、戒、多聞、智慧，若以紙墨令人書寫、若自
J21nB109_p0473b25║書寫如來正典，然後施人，令得讀誦，是名法施。
J21nB109_p0473b26║如是施者，未來天上得好上色。何以故？眾生聞
J21nB109_p0473b27║法，斷除瞋心，以是因緣，未來世中得成上色；眾
J21nB109_p0473c01║生聞法，慈心不殺，以是因緣，未來世中得壽命
J21nB109_p0473c02║長；眾生聞法，不盜他財，以是因緣，未來世中多
J21nB109_p0473c03║饒財寶；眾生聞法，開心樂施，以是因緣，未來世
J21nB109_p0473c04║中身得大力；眾生聞法，離諸放逸，以是因緣，未
J21nB109_p0473c05║來世中身得安樂；眾生聞法，除愚癡心，以是因
J21nB109_p0473c06║緣，未來世中得無礙辯；眾生聞法，信心無疑，以
J21nB109_p0473c07║是因緣，未來世中信心明了。故知法施殊勝過
J21nB109_p0473c08║於財施。」（經字函第十卷）
J21nB109_p0473c09║又，偈云：「百千世界中，滿中真金施，不如一法施，
J21nB109_p0473c10║隨順令修行。」（隸字函第七卷）
J21nB109_p0473c11║又，《金剛經》偈云：「寶滿三千界，齎持作福田，唯成
J21nB109_p0473c12║有漏業，終不離人天。持經取四句，與聖作良緣，
J21nB109_p0473c13║欲入無為海，須乘般若船。」
J21nB109_p0473c14║行世間檀心顛倒，出世間施聖稱揚。
J21nB109_p0473c15║《智度論》云：「出世間檀清淨，不雜諸垢，智慧和合，
J21nB109_p0473c16║是聖人所稱譽；世間檀不清淨，雜諸結使，顛倒
J21nB109_p0473c17║心著，是聖人所不稱譽。問曰：『云何名檀？』答曰：『布
J21nB109_p0473c18║施心相應善思，是名為檀。』又云：『有信、有福田、有
J21nB109_p0473c19║財物，三事和合時，心生捨法，能破慳貪，是名為
J21nB109_p0473c20║檀。檀有種種利益：檀為寶藏，常隨逐人；檀為破
J21nB109_p0473c21║苦，能與人樂；檀為善御，開示天道；檀為善府，攝
J21nB109_p0473c22║諸善人；檀為安隱，臨終不怖；檀為集樂，能破苦
J21nB109_p0473c23║賊；檀為大將，能伏慳敵；檀為妙果，人天所愛；檀
J21nB109_p0473c24║為淨道，聖賢所由，富貴安樂之林藪，得道涅槃
J21nB109_p0473c25║之津梁。』」（德字函第一卷）
J21nB109_p0473c26║又云：「檀有三種：一者、財施，二者、法施，三者、無畏
J21nB109_p0473c27║施。持戒自檢，不侵一切眾生財物，是行財施；能
J21nB109_p0474a01║種種說法，令其開悟，名為法施；眾生畏死，持戒
J21nB109_p0474a02║不害，名無畏施。」（德字函第四卷）
J21nB109_p0474a03║聲聞雖施終此岸，菩薩行檀始那邊。
J21nB109_p0474a04║《智度論》：「問曰：『阿羅漢、辟支佛亦能到彼岸，何以
J21nB109_p0474a05║不名波羅蜜？』答曰：『羅漢、辟支度彼岸，與佛度彼
J21nB109_p0474a06║岸，名同而實異。彼以生死為此岸，涅槃為彼岸，
J21nB109_p0474a07║而不能度檀之彼岸。所以者何？不能以一切物、
J21nB109_p0474a08║一切時、一切種布施。設能布施，亦無大心，或以
J21nB109_p0474a09║無記心、或有漏善心、或無漏心施，無大悲心，不
J21nB109_p0474a10║能為一切眾生施。菩薩施者，知布施不生、不滅，
J21nB109_p0474a11║無漏、無為，如涅槃相，為一切眾生故，是名檀波
J21nB109_p0474a12║羅蜜。』」（德字函第二卷）
J21nB109_p0474a13║《法苑》云：「『云何布施得到彼岸、不得彼岸？』答曰：『如
J21nB109_p0474a14║舍利弗六十劫中行菩薩道欲度彼岸，時有人
J21nB109_p0474a15║來，就乞其眼，舍利弗言：「眼無所任，何以索之？若
J21nB109_p0474a16║須我身及財物者，當以相與。」答言：「不須，唯欲得
J21nB109_p0474a17║眼。」尒時舍利弗出一眼與之。乞者得眼，於舍利
J21nB109_p0474a18║弗前嗅之嫌臭，唾而棄地，又以腳踏。舍利弗思
J21nB109_p0474a19║惟：「眼實無用而強索之，如此人輩不可度也，不
J21nB109_p0474a20║如自調，早度生死。」於菩薩道退回小乘，是名不
J21nB109_p0474a21║到彼岸。』」（府字函第一卷）
J21nB109_p0474a22║迷心利己墮聲聞，達法利他超菩薩。
J21nB109_p0474a23║《智度論》云：「不為眾生，亦不為知諸法實相故施，
J21nB109_p0474a24║但求脫生老病死，是為聲聞檀；為一切眾生故
J21nB109_p0474a25║施，亦為知諸法實相故，是為諸佛菩薩檀。於諸
J21nB109_p0474a26║功德不能具足，但欲少許分，是為聲聞檀；一切
J21nB109_p0474a27║功德欲具滿足，是為諸佛菩薩檀。畏老、病、死故
J21nB109_p0474b01║施，是為聲聞檀；為助佛道、為化眾生，不畏老、病、
J21nB109_p0474b02║死，是為諸佛菩薩檀。」（德字函第二卷）
J21nB109_p0474b03║不惟布施能生福，元來慳吝也招殃。
J21nB109_p0474b04║《正法念處經》云：「不施資財、不以法施、不施無畏、
J21nB109_p0474b05║常懷慳嫉，以是因緣，生餓鬼中。」（初字函第六卷）
J21nB109_p0474b06║施法雖是善因緣，為財翻招惡果報。（法施
J21nB109_p0474b07║分三品）
J21nB109_p0474b08║《諸經要集》云：「為財物故與人說法，不以悲心利
J21nB109_p0474b09║益眾生而取財物，或用飲酒、或與女人共飲共
J21nB109_p0474b10║食，如伎兒法自賣求財，如是法施其果甚少，生
J21nB109_p0474b11║於天上作智慧鳥，能說偈頌，是名下品法施；為
J21nB109_p0474b12║名聞故、為勝餘法師故為人說法，得報亦少，生
J21nB109_p0474b13║於天中，受中異報，或生人中，是名中品法施；以
J21nB109_p0474b14║清淨心，為欲增長眾生智慧及邪見者令住正
J21nB109_p0474b15║法，不為財利，如是法施自利利人，無上最勝，乃
J21nB109_p0474b16║至涅槃，其福不盡，是名上品法施。」又云：「若慳吝
J21nB109_p0474b17║法障他慧明，由是常生邊地無佛法處，此則不
J21nB109_p0474b18║如賣法他人，反勝過此。」（悵字函第二卷）
J21nB109_p0474b19║修慧無福乾慧貧，修福無慧癡福濁。
J21nB109_p0474b20║《經律異相》云：「迦葉佛時，兄弟二人共為沙門。兄
J21nB109_p0474b21║持戒坐禪，一心求道而不布施。弟乃修福，而常
J21nB109_p0474b22║破戒。後報生中，兄雖為人，從釋迦出家，得阿羅
J21nB109_p0474b23║漢，衣常不充、食常不飽。弟生象中，能卻怨敵，國
J21nB109_p0474b24║王所愛，金、銀、珍寶、瓔珞其身，封數百戶邑以供
J21nB109_p0474b25║給之。時兄比丘值世大歉，遊行七日，乞食不得，
J21nB109_p0474b26║末後得少麤食，知象是前世弟，而語之曰：『我昔
J21nB109_p0474b27║與汝俱有罪也。』象識宿命，憂愁不食。王問：『有人
J21nB109_p0474c01║犯此象不？』答曰：『唯一沙門，來至象邊便去。』王覓
J21nB109_p0474c02║沙門問之，對以前因，王意乃悟。」（丙字函第七卷）
J21nB109_p0474c03║財法二施始成功，福慧兩全方作佛。
J21nB109_p0474c04║《法苑》云：「前五度譬同盲人，第六般若事同有目，
J21nB109_p0474c05║若不得般若開道，前五便墮惡道，不成出世。若
J21nB109_p0474c06║聞法施過於財施，愚人不解，即便秘財，唯樂讀
J21nB109_p0474c07║經，若行此法，不如有人解心布施一錢，勝如迷
J21nB109_p0474c08║心讀經百千萬卷，是故如來設教意存解行（解即
J21nB109_p0474c09║慧，行即福）。唯解無行，解即便虛；唯行無解，行即便孤；
J21nB109_p0474c10║要具解行，方到彼岸。復次，唯解無行，如人有目
J21nB109_p0474c11║無足，不能遠涉；唯行無解，如人有足無目，不能
J21nB109_p0474c12║見道。是故，要須解行雙行方成佛果。」（經字函第十卷）
J21nB109_p0474c13║
J21nB109_p0474c14║
J21nB109_p0474c15║
J21nB109_p0474c16║
J21nB109_p0474c17║
J21nB109_p0474c18║大藏一覽卷第二（終）