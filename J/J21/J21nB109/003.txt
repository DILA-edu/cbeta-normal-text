J21nB109_p0475a01║大藏一覽第三卷
J21nB109_p0475a02║寧德優婆塞陳　實謹編
J21nB109_p0475a03║秀水居士姚舜漁重緝
J21nB109_p0475a04║第四善惡門之餘姚中啟校
J21nB109_p0475a05║持戒品
J21nB109_p0475a06║菩薩大乘三聚品，梵網十重四八輕。
J21nB109_p0475a07║受菩薩三聚威儀
J21nB109_p0475a08║第一、開導
J21nB109_p0475a09║原夫戒者，梵語波羅提木叉，為一切之師。過去
J21nB109_p0475a10║諸佛因之成道，現在菩薩以之度生，未來行人
J21nB109_p0475a11║由之解脫。經云：「戒如平地，萬善從生；戒如良醫，
J21nB109_p0475a12║能療眾疾；戒如明珠，能破昏暗；戒如船筏，能渡
J21nB109_p0475a13║苦海；戒如瓔珞，莊嚴法身。有罪者當懺悔，不懺
J21nB109_p0475a14║者罪益深。一失人身，萬劫不復。今日雖安，明朝
J21nB109_p0475a15║難保，宜持戒法，速度死生，求佛為師，殷勤三請。」
J21nB109_p0475a16║第二、請師
J21nB109_p0475a17║「弟子（某甲）等一心奉請　釋迦如來為作和尚，我
J21nB109_p0475a18║依和尚故，得受菩薩戒，慈愍故。」（三請）「弟子（某甲）等
J21nB109_p0475a19║一心奉請　文殊師為羯磨阿闍梨，　彌勒菩
J21nB109_p0475a20║薩為教授師，　一切如來為作尊證，　一切菩
J21nB109_p0475a21║薩摩訶薩為同學等侶。」（並三請，詞句同前）戒師自言：「仰
J21nB109_p0475a22║啟十方一切佛及諸菩薩僧，此諸佛子求比丘，
J21nB109_p0475a23║（某甲）欲從諸佛菩薩乞受菩薩三聚戒，此諸佛子
J21nB109_p0475a24║能生深信，惟願三寶慈愍故，施與菩薩三聚戒
J21nB109_p0475a25║。」（三說）
J21nB109_p0475a26║第三、歸依三寶
J21nB109_p0475a27║「弟子（某甲）等願從今日盡未來際歸依佛，兩足尊；
J21nB109_p0475b01║歸依法，離欲尊；歸依僧，眾中尊。」（三說）「弟子（某甲）等願
J21nB109_p0475b02║從今身盡未來際，歸依佛竟、歸依法竟、歸依僧
J21nB109_p0475b03║竟。」（三說）「從今已往，稱佛為師，更不歸餘邪魔外道，
J21nB109_p0475b04║惟願三寶慈悲攝受哀愍故。」（三說）
J21nB109_p0475b05║○第四、發十大願
J21nB109_p0475b06║「諸佛子歸三寶竟，次當發十大願。我今問汝，如
J21nB109_p0475b07║實而答。」（皆答言：「能。」）「○佛子！汝從今已去，能常念佛，親
J21nB109_p0475b08║善知識否？」「○佛子！汝從今已去，能捨一切惡知
J21nB109_p0475b09║識否？」「○佛子！汝從今已去，乃至失命因緣，不犯
J21nB109_p0475b10║戒否？」「○佛子！汝從今已去，能讀誦大乘經典，問
J21nB109_p0475b11║甚深義否？」「佛子！汝從今已去，能於無上菩提
J21nB109_p0475b12║生信心否？」「佛子！汝從今已去，若見眾生受苦
J21nB109_p0475b13║惱時能救護否？」「佛子！汝從今已去，能隨力供
J21nB109_p0475b14║養三寶否？」「佛子！汝從今已去，能孝順父母，敬
J21nB109_p0475b15║事善知識否？」「佛子！汝從今已去，能捨諸懈怠，
J21nB109_p0475b16║勤求佛道否？」「佛子！汝從今已去，於五塵上見
J21nB109_p0475b17║煩惱生時，能制伏心否？」
J21nB109_p0475b18║第五、問七遮
J21nB109_p0475b19║「上來發十大願竟，次當問汝無七遮罪，方得受
J21nB109_p0475b20║戒。七遮者，五逆重罪。我今問汝，如實而答。」（皆答言：「無」）
J21nB109_p0475b21║「佛子！汝不出佛身血否？汝不殺父否？汝
J21nB109_p0475b22║不殺母否？汝不殺和尚否？汝不殺阿闍梨
J21nB109_p0475b23║否？○汝不破羯磨僧倫否？汝不殺聖人否？
J21nB109_p0475b24║若也總無，堪受淨戒。」
J21nB109_p0475b25║第六、請十方三寶證戒
J21nB109_p0475b26║「一心奉請十方三世盡虛空界、遍法界中一切
J21nB109_p0475b27║諸佛，十二部經真如海藏，諸大菩薩、緣覺、聲聞，
J21nB109_p0475c01║並願普降道場，證明受戒。一心奉請十方法界
J21nB109_p0475c02║二十八天釋、梵王等護法護戒，八部龍神並願
J21nB109_p0475c03║承三寶力普降道場，結淨護戒，證明功德。一心
J21nB109_p0475c04║奉請十方法界六道四生、閻羅天子、泰山府君、
J21nB109_p0475c05║天曹地府、虛空水陸、一切聖眾、爰并受戒弟子、
J21nB109_p0475c06║累生父母、內外家先、未解脫者（添位隨意），並願承三
J21nB109_p0475c07║寶力盡至道場，同沾戒善。」
J21nB109_p0475c08║第七、懺悔
J21nB109_p0475c09║「弟子（某甲）等志心懺悔，從無始來至于今日，未識
J21nB109_p0475c10║佛時、未聞法時、未遇僧時，未知善惡，造無間罪，
J21nB109_p0475c11║身三不善：殺、盜、邪非；口四不善：妄言、綺語、惡口、
J21nB109_p0475c12║兩舌；意三不善：貪、瞋、邪見；殺害父母、殺阿羅漢、
J21nB109_p0475c13║破和合僧、出佛身血、壞僧伽藍、焚燒經像、毀謗
J21nB109_p0475c14║正法、作一闡提，一切罪惡無量無邊，今對十方
J21nB109_p0475c15║佛前發露求哀，願乞消滅。」
J21nB109_p0475c16║第八、四弘願
J21nB109_p0475c17║「眾生無邊誓願度，煩惱無盡誓願斷，法門無量
J21nB109_p0475c18║誓願學，佛道無上誓願成。」（三說）
J21nB109_p0475c19║第九、羯磨
J21nB109_p0475c20║「諸佛子！今當三番羯磨之時，翹心傾仰，莫餘思
J21nB109_p0475c21║想，一心諦聽。第一羯磨時，十方法界妙善戒法
J21nB109_p0475c22║並欲注於汝等身心。第二羯磨時，此妙戒法遍
J21nB109_p0475c23║虛空中，集於汝等佛子頂上。第三羯磨時，此妙
J21nB109_p0475c24║戒法入汝佛子，身心清淨猶如琉璃，內外明潔，
J21nB109_p0475c25║堪受戒法。汝諸佛子各各合掌，諦聽，諦聽。」
J21nB109_p0475c26║第十、受戒
J21nB109_p0475c27║「于日則有薩訶世界（云云）出家、在家二眾，今於
J21nB109_p0476a01║我所求受菩薩三聚淨戒。三聚者：攝律儀戒，謂
J21nB109_p0476a02║十波羅夷，即止惡也；攝善法戒，謂八萬四千法
J21nB109_p0476a03║門，即行善也；攝眾生戒，謂慈悲喜捨，利樂有情。
J21nB109_p0476a04║此戒乃諸佛菩薩修行之徑路，過去諸佛已說、
J21nB109_p0476a05║未來諸佛當說、現在諸佛今說，過去一切菩薩
J21nB109_p0476a06║已受、已學、已解、已行、已成，未來一切菩薩當受、
J21nB109_p0476a07║當學、當解、當行、當成，現在一切菩薩今受、今學、
J21nB109_p0476a08║今解、今行、當來成佛。「佛子！汝從今身盡未來
J21nB109_p0476a09║際，於其中間不得殺生，若有犯，非菩薩行。不得
J21nB109_p0476a10║犯，能持否？」（自此已下皆答言：「能。」）「佛子！汝從今身盡未來
J21nB109_p0476a11║際，不得偷盜、○邪婬、○妄語、○沽酒、○說在家
J21nB109_p0476a12║出家菩薩罪過、○自讚毀他、○慳貪、○瞋恚、○
J21nB109_p0476a13║誹謗三寶。」（皆如上說）
J21nB109_p0476a14║第十一、讚戒
J21nB109_p0476a15║「且菩薩戒者，坐受立破，得無量福。設有毀犯，墮
J21nB109_p0476a16║六趣中，為六趣王。受而有犯者勝不受而無犯
J21nB109_p0476a17║者，有犯名菩薩，無犯名外道。受聲聞戒，猶如螢
J21nB109_p0476a18║火；受菩薩戒，喻如日光。又如鵬鳥一舉萬里，此
J21nB109_p0476a19║菩薩戒趣道疾，故《法華經》云：『乘此寶乘，直至道
J21nB109_p0476a20║場。』」
J21nB109_p0476a21║第十二、回向
J21nB109_p0476a22║「上來戒品所生功德、無限良緣，回向真如實際，
J21nB109_p0476a23║莊嚴無上佛果菩提，四恩廣報，三有均資，法界
J21nB109_p0476a24║冤親同登覺道。」（更欲入辭，隨意增減，云云）
J21nB109_p0476a25║《梵網經》云：「釋迦牟尼佛始成正覺，普為大眾宣
J21nB109_p0476a26║說盧舍那佛十無盡藏戒品。一切眾生本源自
J21nB109_p0476a27║性清淨，初結菩薩十重波羅提木叉至道之法，
J21nB109_p0476b01║一切菩薩應當受持。」而說頌言：
J21nB109_p0476b02║「我今盧舍那，方坐蓮華臺，周匝千華上，
J21nB109_p0476b03║復現千釋迦。一華百億國，一國一釋迦，
J21nB109_p0476b04║各坐菩提樹，一時成佛道。如是千百億，
J21nB109_p0476b05║盧舍那本身，千百億釋迦，各接微塵眾，
J21nB109_p0476b06║俱來至我所，聽我誦佛戒，甘露門則開。
J21nB109_p0476b07║是時千百億，還至本道場，各坐菩提樹，
J21nB109_p0476b08║誦我本師戒。十重四十八，戒如明日月，
J21nB109_p0476b09║亦如瓔珞珠，微塵菩薩眾，由是成正覺。
J21nB109_p0476b10║是盧舍那誦，我亦如是誦，汝新學菩薩，
J21nB109_p0476b11║頂戴受持戒。受持是戒已，轉授諸眾生，
J21nB109_p0476b12║諦聽我正誦，佛法中戒藏，波羅提木叉，
J21nB109_p0476b13║大眾心諦信。汝是當成佛，我是已成佛，
J21nB109_p0476b14║常作如是信，戒品已具足，一切有心者，
J21nB109_p0476b15║皆應攝佛戒。眾生受佛戒，即入諸佛位，
J21nB109_p0476b16║位同大覺已，真是諸佛子。大眾皆恭敬，
J21nB109_p0476b17║至心聽我誦。」
J21nB109_p0476b18║佛告：「佛子若自殺、教人殺、方便讚歎殺、見作隨
J21nB109_p0476b19║喜……，乃至咒殺、殺業、殺法、殺因、殺緣……，乃至一切有
J21nB109_p0476b20║命者不得故殺，菩薩應起慈悲心救護，而恣意
J21nB109_p0476b21║殺者是波羅夷罪。「○若佛子自盜、教人盜、方便
J21nB109_p0476b22║盜、盜業、盜法、盜因、盜緣、咒盜……，乃至鬼神有主物、
J21nB109_p0476b23║劫賊物、一針一草不得故盜，而菩薩慈悲心常
J21nB109_p0476b24║助一切人生福生樂，而反盜人物，波羅夷罪。「○
J21nB109_p0476b25║若佛子自婬、教人婬、婬因、婬業、婬法、婬緣……，乃至
J21nB109_p0476b26║畜生女、諸天鬼神女，及非道行婬，而菩薩應淨
J21nB109_p0476b27║法與人而反起一切人婬，波羅夷罪。「○若佛子
J21nB109_p0476c01║自妄語、教人妄語、方便妄語、妄語因、妄語業、妄
J21nB109_p0476c02║語法、妄語緣，菩薩常生正語而反起一切人邪
J21nB109_p0476c03║語，波羅夷罪。「○若佛子自酤酒、教人酤酒、酤酒
J21nB109_p0476c04║因、酤酒業、酤酒法、酤酒緣，酒是起罪因緣，菩薩
J21nB109_p0476c05║應生一切眾生明達之慧而反生眾人顛倒心，
J21nB109_p0476c06║波羅夷罪。「○若佛子自說在家出家菩薩罪過、
J21nB109_p0476c07║教人說罪過、罪過因、罪過業、罪過法、罪過緣，菩
J21nB109_p0476c08║薩聞外道惡人及二乘惡人，說佛法中非法非
J21nB109_p0476c09║律，菩薩常生慈悲心，教化是惡人輩，令生大乘
J21nB109_p0476c10║善信，而反自說佛法中罪過，波羅夷罪。「○若佛
J21nB109_p0476c11║子自讚毀他、亦教人自讚毀他、毀他因、毀他業、
J21nB109_p0476c12║毀他法、毀他緣，而菩薩代一切眾生受加毀辱，
J21nB109_p0476c13║惡事自向己，好事與他人，若自揚己德，隱他人
J21nB109_p0476c14║好事，令他人受毀者，波羅夷罪。「○若佛子自慳、
J21nB109_p0476c15║教人慳、慳因慳業、慳法慳緣，而菩薩見一切貧
J21nB109_p0476c16║窮人來乞者一切給與，而菩薩惡心、瞋心乃至
J21nB109_p0476c17║不施一錢、一針、一草，有求法者不為說一句一
J21nB109_p0476c18║偈，反更罵辱，波羅夷罪。「○若佛子自瞋、教人瞋、
J21nB109_p0476c19║瞋因、瞋業、瞋法、瞋緣，而菩薩應生一切眾生善
J21nB109_p0476c20║根無諍之事，常生悲心，而反罵辱，加以手足刀
J21nB109_p0476c21║仗，意猶不息，前人求懺猶瞋不解，波羅夷罪。「○
J21nB109_p0476c22║若佛子自謗三寶、教人謗三寶、謗因、謗業、謗法、
J21nB109_p0476c23║謗緣，菩薩見人謗佛如鉾刺心，況口自謗、反助
J21nB109_p0476c24║人謗？波羅夷罪。」「○佛說如上十重波羅提木叉
J21nB109_p0476c25║竟，復說四十八輕：謂國王、輪王、百官受位之時，
J21nB109_p0476c26║應先受菩薩戒，鬼神救護、諸佛歡喜，見和尚阿
J21nB109_p0476c27║闍梨等不起承迎、禮拜供養，犯輕垢罪。「○復次，
J21nB109_p0477a01║飲酒者，過失無量。若過酒器與人飲者，五百世
J21nB109_p0477a02║中無手，何況自飲及教人飲？犯輕垢罪。「○復次，
J21nB109_p0477a03║食肉者，斷慈悲性，犯輕垢罪。「○復次，持戒佛子
J21nB109_p0477a04║作是願言：『寧以此身投火坑刀山，終不犯佛經
J21nB109_p0477a05║律及與女人作不淨行；寧以熱鐵纏身，終不以
J21nB109_p0477a06║破戒之身受檀信衣；寧吞鐵圓，終不以破戒之
J21nB109_p0477a07║口食檀信食；寧臥猛火，終不以破戒之身受檀
J21nB109_p0477a08║信床座；寧受鉾刺，終不以破戒之身受檀信醫
J21nB109_p0477a09║藥；寧投熱鑊，終不以破戒之身受施屋宅；寧椎
J21nB109_p0477a10║碎身，終不以破戒之身受人禮拜；寧挑兩目，終
J21nB109_p0477a11║不以破戒心視他好色；寧錐攙耳，終不以破戒
J21nB109_p0477a12║心聽好音聲；寧割去鼻，終不以破戒心貪嗅諸
J21nB109_p0477a13║香；寧斷其舌，終不以破戒心食人百味；寧斧斫
J21nB109_p0477a14║身，終不以破戒心貪著好觸。』復作是願：『願諸眾
J21nB109_p0477a15║生成佛。』菩薩不發是願，犯輕垢罪。」（繁不盡錄，略舉三四，《梵網》
J21nB109_p0477a16║具明）○（剋字函）
J21nB109_p0477a17║優婆塞夷五八戒，比丘僧尼一十條。
J21nB109_p0477a18║受五戒文（白衣受戒，先禮三寶，胡跪合掌，懺悔三業，然後受之）「我（某甲）從
J21nB109_p0477a19║今盡壽，歸依佛，兩足尊；歸依法，離欲尊；歸依僧，
J21nB109_p0477a20║眾中尊。」（三說）「我（某甲）歸依佛竟、歸依法竟、歸依僧
J21nB109_p0477a21║竟，於釋迦牟尼佛法中樂受五戒，為優婆塞，當
J21nB109_p0477a22║證知。」（三說）「汝（某甲）聽是釋迦牟尼佛為優婆塞說
J21nB109_p0477a23║五戒，凡優婆塞當盡壽護持。何等為五？盡壽離
J21nB109_p0477a24║殺生，是優婆塞戒，能持不？」（荅：「能。」）「盡壽離不與取、
J21nB109_p0477a25║○離邪婬、○離妄語、○離飲酒。」（問荅如上）
J21nB109_p0477a26║受八戒文
J21nB109_p0477a27║「我（某甲）已受三歸竟，從無始生死以來至于今日
J21nB109_p0477b01║身業不善：殺、盜、婬；口業不善：妄言、綺語、惡口、兩
J21nB109_p0477b02║舌；意業不善：貪欲、瞋恚、愚癡、邪見。如此眾罪，今
J21nB109_p0477b03║向十方諸佛、諸尊菩薩、得道賢聖、現在師僧前
J21nB109_p0477b04║求哀懺悔。「我（某甲）懺悔已竟，身業清淨、口業清
J21nB109_p0477b05║淨、意業清淨，是名清淨住。從今至明旦習學諸
J21nB109_p0477b06║佛，不殺、不盜、不婬、不妄語、不飲酒、不坐臥高廣
J21nB109_p0477b07║大床、不著香華瓔珞、香油塗身、不作唱伎樂，故
J21nB109_p0477b08║往觀聽，過中不食。」（三說）「我（某甲）已受八戒竟，以此
J21nB109_p0477b09║功德不求轉輪聖王、釋、梵諸王、人天之樂，願盡
J21nB109_p0477b10║諸煩惱，明知一切法，得成佛道。」（優婆夷並通用）
J21nB109_p0477b11║受十戒文
J21nB109_p0477b12║「我（某甲）求大德為沙彌。和尚！願大德為我（某甲）作十
J21nB109_p0477b13║戒和尚，我（某甲）依大德和尚故出家受十戒。」（如是三說，
J21nB109_p0477b14║戒師應教）「我（某甲）歸依佛、歸依法、歸依僧出家，是佛婆
J21nB109_p0477b15║伽婆釋迦牟尼出家，我亦隨佛出家，和尚某甲。」
J21nB109_p0477b16║（三說）「我（某甲）歸依佛、法、僧竟，是佛婆伽婆釋迦牟尼
J21nB109_p0477b17║出家，我亦隨佛出家竟，和尚某甲。」（戒師應言）「汝某甲
J21nB109_p0477b18║聽是佛婆伽婆釋迦牟尼為沙彌說十戒：
J21nB109_p0477b19║「盡壽離殺生，是沙彌戒，汝能持不？」（答：「能。」）○「盡壽離
J21nB109_p0477b20║不與取。○離非梵行。○離妄語。○離飲酒。○離
J21nB109_p0477b21║坐臥高廣大床。○離著香華、瓔珞、香油塗身。○
J21nB109_p0477b22║離作唱伎樂、故往觀聽。○離受畜、金、銀、錢寶。○
J21nB109_p0477b23║離非時食。」（問答如上）「○如是沙彌十戒，盡壽不應犯，
J21nB109_p0477b24║當供養三寶，當供養和尚、阿闍梨，一切如法教，
J21nB109_p0477b25║不得違逆，勤求方便學問，坐禪誦經，於佛法中
J21nB109_p0477b26║當得須陀洹果、斯陀含果、阿那含果、阿羅漢果、
J21nB109_p0477b27║辟支佛道、至大菩提。」（訓字函第二卷）
J21nB109_p0477c01║戒雖品類有等差，心或優劣無定限。
J21nB109_p0477c02║《智度論》云：「破戒者，墮三惡道。若下持戒，生人間；
J21nB109_p0477c03║中持戒，生六欲天。持戒又行四禪、四空定，生色、
J21nB109_p0477c04║無色界。上持戒有三種：下清淨持戒得阿羅漢、
J21nB109_p0477c05║中清淨持戒得辟支佛、上清淨持戒得佛道。」（德字
J21nB109_p0477c06║函第三卷）
J21nB109_p0477c07║《佛報恩經》云：「戒有上、中、下，五戒是下品、十戒是
J21nB109_p0477c08║中品、具戒是上品。五戒中又分三：如若微品心
J21nB109_p0477c09║受戒，得微品戒；若中品心受戒，得中品戒；若上
J21nB109_p0477c10║品心受戒，得上品戒。十戒、具戒亦各三品，如五
J21nB109_p0477c11║戒說，上品心得五戒，是上品戒；中品心得十戒，
J21nB109_p0477c12║是中品戒；下品心得具戒，是下品戒。以是義故，
J21nB109_p0477c13║隨心有上、中、下，得戒不同，無定限也。」（器字函第六卷）
J21nB109_p0477c14║立制作為所不應，互檢持犯之有異。
J21nB109_p0477c15║《報恩經》云：「五戒優婆塞有五不應作：一者、不得
J21nB109_p0477c16║販賣畜生；二者、不得販賣弓箭刀仗；三者、不得
J21nB109_p0477c17║沽酒；四者、不得壓油，以天竺麻有蟲故，若無蟲
J21nB109_p0477c18║處，壓油無過；五者、不得作五大色染業，外國染
J21nB109_p0477c19║法多殺諸蟲，秦地染青亦多殺蟲，墮五大染數。」
J21nB109_p0477c20║（器字函第六卷）
J21nB109_p0477c21║《優婆塞戒經》云：「五不應為：不為羅網、不賣毒藥、
J21nB109_p0477c22║不為釀皮、不為樗蒲碁博、不為種種伎樂。又，五
J21nB109_p0477c23║不應遊：屠兒、婬女、酒肆、國王、旃陀羅舍。」（剋字函第三卷）
J21nB109_p0477c24║《攝大乘論》云：「戒中，或聲聞是處有罪，菩薩於中
J21nB109_p0477c25║無罪；或菩薩是處有罪，聲聞於中無罪。」釋曰：「如
J21nB109_p0477c26║來制戒有立二意：一、為聲聞自度，故制戒；二、為
J21nB109_p0477c27║菩薩自度度他，故制戒。聲聞、菩薩立意受戒亦
J21nB109_p0478a01║復如是，故此二人持戒有異。如聲聞安居中，行
J21nB109_p0478a02║則犯戒，不行則不犯；如菩薩遊行而於眾生則
J21nB109_p0478a03║有利益，不行則犯，行則不犯。」（與字函第一卷）
J21nB109_p0478a04║律章輕重有明文，劫數攸長誠可懼。
J21nB109_p0478a05║《僧羯磨》云：「犯波羅夷者，如斷首已不可復起，不
J21nB109_p0478a06║可共住。」（入字函第一卷）
J21nB109_p0478a07║《毗尼母》云：「波羅夷者，棄諸善法，永無懺悔。名僧
J21nB109_p0478a08║殘者，有少可懺之理，若欲清淨，大眾為懺，此罪
J21nB109_p0478a09║可除，殘有少在，名為僧殘。偷蘭遮者，於麤惡罪
J21nB109_p0478a10║邊生故，欲起大事不成。波逸提者，非斷善根，乃
J21nB109_p0478a11║枝條罪。波羅提提舍尼者，誤作非故。突吉羅者，
J21nB109_p0478a12║犯身、口律儀。」（猶字函第七卷）
J21nB109_p0478a13║《戒律輕重經》云：「比丘輕慢佛法，犯眾學戒，如四
J21nB109_p0478a14║天王壽五百歲墮泥犁中，於人間數九百千歲；
J21nB109_p0478a15║犯波羅提提舍尼，如三十三天壽千歲墮泥犁
J21nB109_p0478a16║中，於人間數三億六十千歲；犯波夜提，如夜摩
J21nB109_p0478a17║天壽二千歲墮泥犁中，於人間數二十億千歲；
J21nB109_p0478a18║犯偷蘭遮，如兜率天壽四千歲墮泥犁中，於人
J21nB109_p0478a19║間數五十億六十千歲；犯僧伽婆尸沙，如不憍
J21nB109_p0478a20║樂天壽八千歲墮泥犁中，於人間數二百三十
J21nB109_p0478a21║億四十千歲；犯波羅夷，如他化天壽十六千歲
J21nB109_p0478a22║墮泥犁中，於人間數九百二十一億六十千歲。」
J21nB109_p0478a23║（奉字函第十卷）
J21nB109_p0478a24║一月有六持齋日，四天王眾察人寰。
J21nB109_p0478a25║《墮舍迦經》云：「一月六日齋，月八日、十四日、十五
J21nB109_p0478a26║日、二十三日、二十九日、三十日，奉持八戒一日
J21nB109_p0478a27║一夜，福不可計。若賢善人急欲得阿羅漢道者、
J21nB109_p0478b01║若佛道者、若生天者，端其心，一其意，一月十五
J21nB109_p0478b02║日、或二十日齋亦善。」（若字函第四卷）
J21nB109_p0478b03║《四天王經》云：「月六齋日，使者、太子及四天王自
J21nB109_p0478b04║下觀察眾生，布施、持戒、孝順父母少者，便上忉
J21nB109_p0478b05║利以啟帝釋，帝釋、諸天心皆不悅，說言：『修羅種
J21nB109_p0478b06║多，諸天種少。』若布施、持戒、孝順多者，諸天歡喜，
J21nB109_p0478b07║說言：『天眾增益，修羅減損。』」（德字函第三卷）
J21nB109_p0478b08║莫輕半日微齋力，可儲六十萬年糧。
J21nB109_p0478b09║《雜譬喻經》云：「昔大檀越請佛僧飯，有一賣酪客
J21nB109_p0478b10║至，因留其飯，勸持齋戒，聽法暮歸。婦言：『我朝未
J21nB109_p0478b11║飯，延待至今，強令相伴，敗壞其齋。』半齋之福，七
J21nB109_p0478b12║生天上，七生人間。一日持齋，有六十萬歲糧，復
J21nB109_p0478b13║有五福：一、曰少病，二、曰身安，三、曰少婬，四、曰少
J21nB109_p0478b14║睡，五、曰生天識宿命也。」（圖字函）
J21nB109_p0478b15║五根無犯一心制，一飲能令五戒虧。
J21nB109_p0478b16║《涅槃教誡經》云：「佛告比丘：『已能住戒，當制五根，
J21nB109_p0478b17║勿令放入於五欲中。譬牧牛人，執杖視之，無令
J21nB109_p0478b18║縱逸，犯人苗稼。若縱五根，非唯五欲將無崖畔
J21nB109_p0478b19║不可制也，亦如惡馬無轡、狂象無鉤、猿猴得樹，
J21nB109_p0478b20║騰躍踔躑難可禁制。此五根者，心為其主，無令
J21nB109_p0478b21║放逸。縱此心者，喪人善事，制之一處，無事不辦。』」
J21nB109_p0478b22║（羊字函第五卷）
J21nB109_p0478b23║《毗婆沙論》云：「有一鄔波索迦，稟性仁賢，受持五
J21nB109_p0478b24║戒，專精不犯。後於一時為渴所逼，見一器中有
J21nB109_p0478b25║酒如水，遂取飲之，爾時便犯飲酒戒。時有鄰雞
J21nB109_p0478b26║來入其舍，盜殺而噉，復犯殺與盜戒。鄰女尋雞，
J21nB109_p0478b27║來入其室，強逼交通，復犯邪行戒。鄰家告官，訊
J21nB109_p0478c01║問拒諱，復犯誑語戒。如是五戒皆由酒犯，佛告
J21nB109_p0478c02║諸比丘：『汝等若稱佛為師者，自今已往，下至茅
J21nB109_p0478c03║端所霑酒滴亦不得飲。』」（虧字函第三卷）
J21nB109_p0478c04║戒瓶全則物隨生，戒瓶破則物隨失。
J21nB109_p0478c05║《雜譬喻經》云：「持戒之人無事不得，破戒之人一
J21nB109_p0478c06║切皆失。譬如有人常供養天，其人貧窮，四方求
J21nB109_p0478c07║乞，經十二年，奉天不捨，祝願富貴。人心既至，天
J21nB109_p0478c08║即愍之，現身問曰：『汝求何等？』『我求富貴。』天與一
J21nB109_p0478c09║器，名曰德瓶，凡所願者悉從瓶出。客問：『汝貧，今
J21nB109_p0478c10║何驟富？』答言：『我得天瓶出種種物，故如是富。』客
J21nB109_p0478c11║借瓶視，其人驕逸，執之不固，失手瓶破，一切諸
J21nB109_p0478c12║物俱時滅去。持戒之人種種妙好，無願不得；若
J21nB109_p0478c13║毀戒者，驕逸自恣，瓶破物失亦復如是。」（寫字函第三卷）
J21nB109_p0478c14║持戒遠佛乃常親，破戒親佛而反遠。
J21nB109_p0478c15║《諸經要》云：「波羅脂國有二比丘，來舍衛國問訊
J21nB109_p0478c16║世尊。中路渴乏，前到一井，一比丘汲水便飲，一
J21nB109_p0478c17║比丘看水見蟲不飲。飲水比丘問伴比丘言：『汝
J21nB109_p0478c18║何不飲？』答曰：『世尊制戒，不得飲於蟲水。』飲水比
J21nB109_p0478c19║丘勸言：『汝但飲水，勿令渴死，不得見佛。』答言：『我
J21nB109_p0478c20║寧喪身，不毀佛戒。』遂即渴死。飲水比丘往到佛
J21nB109_p0478c21║所，佛知故問：『汝自何來？』答言：『我從波羅脂國而
J21nB109_p0478c22║來。』復問：『汝有伴不？』答曰：『二人為伴，道中渴乏，井
J21nB109_p0478c23║水有蟲，我即飲之，因水氣力得見世尊；彼堅守
J21nB109_p0478c24║戒，不飲渴死。』佛言：『癡人，汝不見我謂得見我，彼
J21nB109_p0478c25║死比丘已先見我。若有比丘放逸懈怠，不攝諸
J21nB109_p0478c26║根，雖共我住，彼離我遠，彼雖見我，我不見彼。若
J21nB109_p0478c27║有比丘，在海彼岸，能不放逸，精進不懈，斂攝諸
J21nB109_p0479a01║根，雖去我遠，我常見彼，彼常近我。』」（帳字函第三卷）
J21nB109_p0479a02║比丘遠嗅花餘香，池神剛責渠為盜。
J21nB109_p0479a03║《雜阿含經》云：「時有比丘患眼，師教應嗅缽曇摩
J21nB109_p0479a04║華。比丘遂至彼華池側迎風而坐嗅之，池神語
J21nB109_p0479a05║比丘：『為盜香賊。』比丘說偈：「『不壞亦不奪，遠住
J21nB109_p0479a06║隨嗅香。汝今何故言，我是盜香賊？』「天神復答偈
J21nB109_p0479a07║言：「『不求而自取，世間名為賊。汝今人不與，而
J21nB109_p0479a08║自一向取，是則名世間，真實盜香賊。』「時有一士
J21nB109_p0479a09║夫取彼藕根，重負而去，比丘為彼天神說偈：
J21nB109_p0479a10║「『如今彼士夫，斷截芬阤利，拔根重負去，便是奸
J21nB109_p0479a11║狡人，汝何故不遮，而言我盜香？』「天神答偈：「『狂
J21nB109_p0479a12║亂奸狡人，猶如乳母衣，何足加其言？且堪與汝
J21nB109_p0479a13║語。袈裟汙不現，黑衣墨不汙，奸狡兇惡人，世間
J21nB109_p0479a14║不與語。蠅腳汙素帛，明者小過現，如墨點珂貝，
J21nB109_p0479a15║雖小悉皆現。常從彼求淨，無結離煩惱，如毛髮
J21nB109_p0479a16║之惡，人見如泰山。』「比丘復說偈言：「『善哉善哉
J21nB109_p0479a17║說，以義安慰我，汝與常為我，數數說斯偈。』「天神
J21nB109_p0479a18║答偈：「『○我非汝買奴，亦非人與汝，何為常隨汝，
J21nB109_p0479a19║數數相告語？汝今自當知，彼彼饒益事。』「比丘聞
J21nB109_p0479a20║已，專精靜坐，斷諸煩惱，得阿羅漢。」（不字函第十卷）
J21nB109_p0479a21║酒實難持辭五戒，飲之無惡有何愆？
J21nB109_p0479a22║《未曾有經》云：「祗陀太子白佛言：『向受五戒，酒戒
J21nB109_p0479a23║難持，畏脫得罪，今欲捨戒，受十善法。』佛言：『汝飲
J21nB109_p0479a24║酒時有何惡耶？』荅曰：『國中豪族雖時時相率齎
J21nB109_p0479a25║持酒食共相娛樂，自餘無惡，得酒念戒，不行惡
J21nB109_p0479a26║也。』佛言：『若如汝者，終身飲酒有何惡哉？』」
J21nB109_p0479a27║假酒方便飲非犯，發言有益妄無妨。
J21nB109_p0479b01║又云：「昔波斯匿王遊獵饑甚，敕斬廚官——名修迦
J21nB109_p0479b02║羅——唯此一人稱王意者。末利夫人聞之，即具酒
J21nB109_p0479b03║饌往至王所，共飲相樂，王瞋乃歇，輒妄傳命，莫
J21nB109_p0479b04║殺廚官。王至明日，顏色憔悴，夫人問：『何患耶？』王
J21nB109_p0479b05║言：『昨日饑火所逼，怒殺廚官，悔恨愁耳。』夫人笑
J21nB109_p0479b06║曰：『其人猶在。』王大歡喜，王即白佛：『末利夫人持
J21nB109_p0479b07║佛五戒，犯此飲酒、妄語二戒，其事云何？』世尊答
J21nB109_p0479b08║曰：『似此犯戒，得大功德，無有罪也。』」（莫字函）
J21nB109_p0479b09║無心行欲何為犯？有戒雖虧天亦扶。
J21nB109_p0479b10║《淨諸業障經》云：「無垢光比丘持缽，遇婬女咒術，
J21nB109_p0479b11║因共行欲。歸以自責，投佛，佛問：『汝有心耶？』曰：『我
J21nB109_p0479b12║無心也。』佛云：『汝既無心，云何言犯？』」（維字函）
J21nB109_p0479b13║《戒消災經》云：「印土一家奉佛戒，一兒出外，父母
J21nB109_p0479b14║囑曰：『堅持五戒，不得虧犯。』至于外國，因遇親友
J21nB109_p0479b15║苦勸遂飲，然後歸家。父母聞之，以謂違教，非孝
J21nB109_p0479b16║子也，遂即趕出。復至他邦，宿噉人鬼婦家，雖破
J21nB109_p0479b17║一戒，尚四戒在，天神護之，鬼不能食，即與鬼婦、
J21nB109_p0479b18║父母說佛戒法，領同見佛，佛云：『戒法除一切災。』」
J21nB109_p0479b19║（入字函）
J21nB109_p0479b20║涓滴油落罪其死，聲色面前誰敢看？
J21nB109_p0479b21║《雜阿含經》云：「佛告比丘：『世間美色在於一處，作
J21nB109_p0479b22║種種歌舞、伎樂戲笑，大眾雲集，若有士夫不愚
J21nB109_p0479b23║不癡，樂樂皆苦，貪生畏死，有人語言：「士夫！汝當
J21nB109_p0479b24║持滿缽油於彼中過，使一能殺人者拔刀隨後，
J21nB109_p0479b25║若失一滴油者即斷其命。」而彼士夫能不念油
J21nB109_p0479b26║缽及殺人者，觀彼伎女與大眾不？』比丘答言：『不
J21nB109_p0479b27║也。』『所以者何？士夫自見其後有拔刀者，常作是
J21nB109_p0479c01║念：「我若落油一滴，當截我頭。」唯一心繫念油缽，
J21nB109_p0479c02║於世間美色眾中徐步而過，不敢顧盻。若有沙
J21nB109_p0479c03║門一其心念，不顧聲色，是吾弟子，隨順教者。』」（川字
J21nB109_p0479c04║函第四卷）
J21nB109_p0479c05║他妻不犯功終易，自室能持行乃圓。
J21nB109_p0479c06║《毗婆沙論》：「問：『何故於非梵行中惟依離犯他妻
J21nB109_p0479c07║建立學處，而不依離犯自妻耶？』脅尊者曰：『法王
J21nB109_p0479c08║律儀，有法能為障礙遮止、有法不為障礙遮止。』
J21nB109_p0479c09║有作是說：『於他妻等遠離則易，非於自妻，謂處
J21nB109_p0479c10║居家，妻子圍繞，晝夜習近，恩愛纏心，不能受持，
J21nB109_p0479c11║是故不說。』復有說者：『此是諸佛善權方便，若佛
J21nB109_p0479c12║為其制自妻者，則諸國王、宰官、長者不能棄捨
J21nB109_p0479c13║自妻室故，便白佛言：「我不能受如來禁戒。」復求
J21nB109_p0479c14║請除離自妻室：「我等由斯得有繼嗣。」故佛惟立
J21nB109_p0479c15║離犯他妻。』「○又餘師言：『於自妻室喜足能不犯
J21nB109_p0479c16║者，名為純一圓滿清淨梵行。』」（虧字函第三卷）
J21nB109_p0479c17║夫婦一床分寢寐，始終全戒沒虧違。
J21nB109_p0479c18║《佛本行經》云：「畢缽羅耶童子與跋阤羅女為夫
J21nB109_p0479c19║婦，同修梵行，不相染觸。若畢缽羅耶著於睡眠，
J21nB109_p0479c20║跋阤羅女即起經行；若跋阤羅女著於睡眠，畢
J21nB109_p0479c21║缽羅耶即復經行。如是更互周歷年載，終不同
J21nB109_p0479c22║寢。此女既睡，一手垂地，忽有一蛇，而夫畏彼蛇
J21nB109_p0479c23║螫其手，即衣裹手擎於婦臂，安放床上。爾時婦
J21nB109_p0479c24║覺，責其夫曰：『仁與我誓，同修梵行，今乃何故起
J21nB109_p0479c25║如是心？』夫以實情告之。經十二年，同在一室，各
J21nB109_p0479c26║不相觸，後同投佛出家，少欲知足，行於頭阤，乃
J21nB109_p0479c27║長老摩訶迦葉是也。」（基字函第六卷）
J21nB109_p0480a01║見鵝吞珠告恐殺，乍死不言誠護伊。
J21nB109_p0480a02║《法苑》云：「昔日有一比丘，次第乞食，至珠師門。時
J21nB109_p0480a03║彼珠師為王穿大摩尼之珠，放珠入去，取食以
J21nB109_p0480a04║施。有鵝見珠映比丘衣而作赤色，其狀似肉，即
J21nB109_p0480a05║便吞之。珠師持食出來，覓珠不知所在。此珠價
J21nB109_p0480a06║貴，珠師驚駭，語比丘言：『得我珠耶？』比丘恐彼殺
J21nB109_p0480a07║鵝取珠，不敢以告。珠師言：『若不見還，終無相放。』
J21nB109_p0480a08║即加棒打。爾時比丘告訴無所，而說偈言：「『假
J21nB109_p0480a09║欲自擁護，會歸於當滅，不如堅持戒，為他護身
J21nB109_p0480a10║命，捨此危脆身，以取解脫命。我著糞掃衣，乞食
J21nB109_p0480a11║以為業，住止於樹下，以何因緣故，乃當作偷賊？
J21nB109_p0480a12║汝宜善觀察。』「珠師責比丘言：『何用多語？』加以
J21nB109_p0480a13║絞縛，耳、眼、口、鼻盡皆血出。是時彼鵝來趣食血，
J21nB109_p0480a14║珠師瞋忿，打鵝即死。比丘見鵝既死，涕泣不樂，
J21nB109_p0480a15║向鵝說偈：「『○我受諸苦惱，望使此鵝活，今我命
J21nB109_p0480a16║未絕，鵝在我前死。』「○珠師問比丘言：『鵝汝何親？
J21nB109_p0480a17║愁惱乃爾。』比丘答言：『不滿我願。』以偈再答：「『○菩
J21nB109_p0480a18║薩往昔時，捨身以救鴿，我亦作是意，捨身以代
J21nB109_p0480a19║鵝。由汝殺鵝故，心願不滿足。』「○比丘具說上因，
J21nB109_p0480a20║珠師即剖鵝腹，既得珠已，舉聲號哭，語比丘言：
J21nB109_p0480a21║『汝護鵝命，不惜於身，使我造此非法之事。』即說
J21nB109_p0480a22║偈言：「『○南無堅持戒，為鵝身受苦，不作毀缺行，
J21nB109_p0480a23║此事實難有。』懺悔既已竟，比丘還所住。」（府字函第三卷）
J21nB109_p0480a24║遭賊剝掠繫草頭，守死不忍斷物命。
J21nB109_p0480a25║又云：「有諸比丘，曠野中行，為賊劫掠，剝脫衣裳，
J21nB109_p0480a26║賊懼比丘往告聚落，盡欲殺之。賊中一人先曾
J21nB109_p0480a27║出家，語同伴曰：『比丘之法，不得傷草，以草繫之，
J21nB109_p0480b01║彼畏傷故，終不能往。』即以草縛，捨之而去。諸比
J21nB109_p0480b02║丘等身無衣服，為日所炙，蚊、虻、蠅、蚤之所唼嬈，
J21nB109_p0480b03║從旦至夜，禽獸交橫，不敢動轉，恐傷草命，唯當
J21nB109_p0480b04║護戒，至死不犯。時彼國王田獵見之，以偈問曰：
J21nB109_p0480b05║『身體極方壯，無病似有力，以何因緣故，草繫不
J21nB109_p0480b06║動搖？為咒所迷惑？為是苦行耶？為自厭患身？願
J21nB109_p0480b07║速說其意。』「○比丘偈答：「『守諸禁戒故，不敢挽頓
J21nB109_p0480b08║絕，佛說諸草木，悉是鬼神村，我等不敢違，是以
J21nB109_p0480b09║不能絕。我戒為良田，能生諸功德，生天之梯橙，
J21nB109_p0480b10║名稱之種子，得聖之橋津，諸利之首目。誰有智
J21nB109_p0480b11║慧者，欲壞戒德瓶？』「○王聞偈已，即為比丘解草
J21nB109_p0480b12║繫縛，復說偈言：「『○善哉能堅持，釋師子所說，寧
J21nB109_p0480b13║捨己身命，護物不毀犯。如是顯大法，牟尼解脫
J21nB109_p0480b14║尊，堅持禁戒者，我今亦歸命。』」（府字函第一卷）
J21nB109_p0480b15║至死堅心持佛制，溺流得板讓臘高。
J21nB109_p0480b16║又云：「昔有比丘渡海，船壞，時一年少比丘捉得
J21nB109_p0480b17║片板，上座比丘不得板故，將沒水中。于時上座
J21nB109_p0480b18║語年少言：『汝寧不憶佛所制戒當敬上座？汝所
J21nB109_p0480b19║得板應以與我。』年少比丘即便思惟：『我今捨身，
J21nB109_p0480b20║用濟上座，正是其時。』而說偈言：「『○我今授佛戒，
J21nB109_p0480b21║至死必堅持，為順佛語故，奉板遺身命。若不為
J21nB109_p0480b22║難事，終不獲難果，我今沒水死，雖死猶名勝。若
J21nB109_p0480b23║捨佛所教，失於無上樂。』「○于時海神感其精誠，
J21nB109_p0480b24║即接年少比丘置於岸上，海神合掌說偈報曰：
J21nB109_p0480b25║「『○汝是大勝人，能除眾患難，我今當云何，而不
J21nB109_p0480b26║加擁護？捨己所愛命，護持佛教戒，難為而能為，
J21nB109_p0480b27║此最為希有。』」（府字函第一卷）
J21nB109_p0480c01║父授箕裘傳殺業，兒臨此境自甘終。
J21nB109_p0480c02║《智度論》云：「如一須阤洹人，生屠殺家，年向成人，
J21nB109_p0480c03║應當修其活業而不肯殺。父母與刀并羊一口，
J21nB109_p0480c04║閉著屋中，而語之言：『若不殺羊，不令汝出得見
J21nB109_p0480c05║日月。』兒自思惟：『我若殺此一羊，便當終為是業，
J21nB109_p0480c06║豈以身故為此大罪？』即便以刀自殞。父母開戶，
J21nB109_p0480c07║見羊猶活，兒命已絕。當自殺時即生天上，是為
J21nB109_p0480c08║不惜壽命，全護淨戒。」（德字函第三卷）
J21nB109_p0480c09║一戒有虧禽所罰，一殺能持魚不傷。
J21nB109_p0480c10║《百緣經》云：「賢劫中，波羅柰國有一長者，受持五
J21nB109_p0480c11║戒，犯一戒故，生鸚鵡中，餘四完具，今值我出家
J21nB109_p0480c12║得道。」（漆字函第三卷）
J21nB109_p0480c13║《法苑》云：「舍衛國有大長者，無子，禱祀神祗，感生
J21nB109_p0480c14║一男。後因臨河，兒偶墮水，遭魚所吞，兒福力故，
J21nB109_p0480c15║雖在魚腹，猶復不死。於是下流有一富家亦無
J21nB109_p0480c16║繼嗣，種種祈求，困不能得。此魚偶遇其奴所捕，
J21nB109_p0480c17║剖之得兒，舉家歡喜，良由有禱，上天與之。父母
J21nB109_p0480c18║聞往，實狀告之，願以見還。時富家曰：『屢禱天地
J21nB109_p0480c19║報應一兒，君兒落水，有何干涉？』紛紜不了，詣王
J21nB109_p0480c20║求斷，二家共養，各為娶婦，二處異居，此婦生子，
J21nB109_p0480c21║即屬此家，彼婦生兒，即屬彼家。兒後長成，俱為
J21nB109_p0480c22║娶婦，供給所須無有乏短。其兒白二父母，聽其
J21nB109_p0480c23║出家，字曰重姓，證阿羅漢。阿難白佛：『重姓比丘
J21nB109_p0480c24║夙何善根，魚吞不死？』世尊答言：『毗婆尸佛會上
J21nB109_p0480c25║說法，時有長者受三自歸，持不殺戒，復以一錢
J21nB109_p0480c26║施佛，彼之長者今重姓比丘是也。由施一錢，九
J21nB109_p0480c27║十一劫恒富錢財，至於今世二家供給；受不殺
J21nB109_p0481a01║戒，魚吞不死；受三自歸，今值於我得阿羅漢。』」（書字
J21nB109_p0481a02║函第二卷）
J21nB109_p0481a03║王聽譖言弓射后，后持佛戒箭歸王。
J21nB109_p0481a04║《經律異相》云：「有優填王，正后師佛，稟受歸戒，得
J21nB109_p0481a05║須陀洹道。王因聽譖，挽弓射后至于百箭，后見
J21nB109_p0481a06║不懼，都不恚怒，一心念佛，愍心向王。比箭既至，
J21nB109_p0481a07║繞后三匝，還住王前，箭箭皆爾。王大恐懼，嚴駕
J21nB109_p0481a08║詣佛，以陳其過。『白衣弟子慈力尚爾，豈況如來
J21nB109_p0481a09║乎？唯願弘慈，原赦我罪。』」（舍字函第九卷）
J21nB109_p0481a10║深幸人倫善可作，反傷天樂戒難持。
J21nB109_p0481a11║《法苑》云：「目連尊者，以弟子病，上忉利天，問於耆
J21nB109_p0481a12║婆，正值諸天入歡喜園。爾時目連路側立待，諸
J21nB109_p0481a13║天直過，殊無顧者，唯耆婆後至，顧見目連，向舉
J21nB109_p0481a14║一手，乘車直過。目連自念：『此本人間是我弟子，
J21nB109_p0481a15║今受天福，以著天樂，都失本心。』即以神力制車
J21nB109_p0481a16║令住。耆婆下車，禮目連足，目連種種因緣呵責，
J21nB109_p0481a17║耆婆答曰：『我為大德弟子，是故舉手問訊。頗見
J21nB109_p0481a18║諸天有尒者不？』於是目連復誡帝釋：『佛世難值，
J21nB109_p0481a19║何不數數相近，諮受正法？』帝釋欲解目連意故，
J21nB109_p0481a20║遣使敕一天子令來，反覆三喚然後方至。帝釋
J21nB109_p0481a21║白目連曰：『此天子唯有一天女、一妓樂，染欲情
J21nB109_p0481a22║深，雖復命重，不能自割，故不肯來，況作天主？種
J21nB109_p0481a23║種宮觀、無數天女、百千妓樂，視東忘西，雖知佛
J21nB109_p0481a24║世難遇、正法難聞，而以染樂纏縛，不得自在；雖
J21nB109_p0481a25║知三塗苦報，無緣得戒。』人中唯三天下得戒，北
J21nB109_p0481a26║鬱單越以福報障并愚癡故不得戒法。」（書字函第四卷）
J21nB109_p0481a27║戒不可得安可著？人既無犯亦無持。
J21nB109_p0481b01║《智度論》云：「戒、持戒、破戒，三事不可得，是名智慧。
J21nB109_p0481b02║人有三種：下人破戒、中人著戒、上人不著戒。是
J21nB109_p0481b03║菩薩思惟：『若憎戒及破戒者、愛戒及持戒者而
J21nB109_p0481b04║生愛恚，則還受罪業因緣，譬如象浴已，還以土
J21nB109_p0481b05║坌，是故不應生憎愛。復次，一切法皆屬因緣，無
J21nB109_p0481b06║自在者，諸善法皆因惡生。若因惡生，云何可著？
J21nB109_p0481b07║惡是善因，云何可憎？』如是思惟，直入諸法實相
J21nB109_p0481b08║觀，持戒、破戒皆從因緣生，從因緣生故無自性，
J21nB109_p0481b09║無自性故畢竟空，畢竟空故不著，是名般若波
J21nB109_p0481b10║羅蜜。」
J21nB109_p0481b11║既無生死之可免，安有佛戒之可持？
J21nB109_p0481b12║《傳燈》云：「藥師問高沙彌：『什麼處去？』云：『江陵府受
J21nB109_p0481b13║戒法。』藥云：『受戒圖箇什麼？』師云：『免生死。』藥云：『有
J21nB109_p0481b14║一人不受戒，亦無生死可免，汝還知不？』師云：『與
J21nB109_p0481b15║麼則佛戒何用也？』藥咄云：『這饒舌沙彌，猶挂唇
J21nB109_p0481b16║齒在。』師因契本心，更不受戒。」（纓字函第四卷）
J21nB109_p0481b17║忍辱品
J21nB109_p0481b18║歌利無端揮尺劍，仙人修忍自忘瞋。
J21nB109_p0481b19║《法苑》云：「『賢劫中，有王名歌利，與內宮眷林間娛
J21nB109_p0481b20║樂。王倦少憩，諸女因尋花果，遙見忍辱仙人在
J21nB109_p0481b21║彼林中端然靜坐，便馳趣之，皆集其所頂禮，而
J21nB109_p0481b22║仙人即為說欲之過：「所謂諸欲皆是不淨臭穢
J21nB109_p0481b23║之法，是可厭患。誰有智者當習近之？諸姊皆應
J21nB109_p0481b24║厭離。」王從睡覺，不見諸女，仗劍求覓，見彼圍遶
J21nB109_p0481b25║仙人而坐，王大瞋怒，問之：「誰耶？何誘諸女？」答曰：
J21nB109_p0481b26║「我是仙人，修忍辱道。」王念：「此人見我瞋故，便言
J21nB109_p0481b27║修於忍辱，我今試之。汝得非非想處定耶？」答言：
J21nB109_p0481c01║「不得。」次第責問：「汝得初靜慮耶？」答言：「不得。」王語：
J21nB109_p0481c02║「汝是未離欲人，何觀諸女，復言我是修忍辱人？」
J21nB109_p0481c03║王令可伸一臂，試能忍不。仙人便伸，以劍斬之。
J21nB109_p0481c04║再問：「何人？」答言：「我是修忍辱人。」復令更伸一臂
J21nB109_p0481c05║斬之，王如前問，仙如前答。如是，斬兩足及兩耳、
J21nB109_p0481c06║鼻。王心既止，仙人告言：「王今何故自生疲厭？假
J21nB109_p0481c07║使斷我一切身分，猶如芥子，我亦不生一念瞋
J21nB109_p0481c08║忿。所言忍辱，終無有二。」復發是願：「如汝今日，我
J21nB109_p0481c09║實無辜。我未來世得菩提時，不待汝請，最初度
J21nB109_p0481c10║脫。」當知：忍辱仙人者，即今釋迦是；歌利王者，即
J21nB109_p0481c11║今憍陳那是。』憍陳那聞已，極懷恥愧。」（府字函第二卷）
J21nB109_p0481c12║頓使難陀折貢高，直感大地為搖動。
J21nB109_p0481c13║《普曜經》云：「佛弟難陀白佛言：『世尊！人身難得，佛
J21nB109_p0481c14║法難遇，諸尊貴者皆棄世榮，我何所貪？惟佛慈
J21nB109_p0481c15║悲，願見救度，許為沙門。』佛言：『善來，比丘！』鬚髮自
J21nB109_p0481c16║落，法衣著身，便為沙門，在比丘中次第作禮，到
J21nB109_p0481c17║優波離止而不禮：『是我家僕，不當設拜。』世尊告
J21nB109_p0481c18║難陀言：『佛法如海，容納百川，四流歸之，皆同一
J21nB109_p0481c19║味。據戒前後，不在貴賤。四大合故，假名為身，於
J21nB109_p0481c20║中空寂，本無吾我。當思聖法，勿生憍慢。』爾時難
J21nB109_p0481c21║陀去自貢高，禮優波離，大地為之震動。」（鳴字函第二卷）
J21nB109_p0481c22║脩羅被縛尚不禮，帝釋但笑其愚癡。
J21nB109_p0481c23║《雜阿含經》云：「有阿脩羅與帝釋戰，脩羅不如，遭
J21nB109_p0481c24║五繫縛，將還天宮，輒瞋罵詈。時御者說偈白帝
J21nB109_p0481c25║釋曰：「『○釋今為畏彼？為力不足耶？能忍阿脩羅，
J21nB109_p0481c26║面前而罵辱。』「釋答曰：「『○不以畏故忍，亦非力不
J21nB109_p0481c27║足，何有黠慧人，而與愚夫對？』「御者復曰：「『若但行
J21nB109_p0482a01║忍者，於事則有闕，愚癡者當言，畏怖故行忍，是
J21nB109_p0482a02║故當苦治，以智制愚癡。』「釋答曰：「『我常觀察彼，制
J21nB109_p0482a03║彼愚夫者，見愚者瞋盛，智以靜默伏。非力而為
J21nB109_p0482a04║力，是彼愚癡力，愚癡違遠法，於道則無有。若使
J21nB109_p0482a05║有大力，能忍於劣者，是則為上忍。無力有何忍？
J21nB109_p0482a06║於他極罵辱，大力者能忍。』」（流字函第十卷）
J21nB109_p0482a07║眾惡人頭既不售，我禮福田何必遮？
J21nB109_p0482a08║《阿育王經》云：「亦曰阿恕伽，王見福田僧，不問大
J21nB109_p0482a09║小，悉皆禮拜。耶奢大臣怪其所作：『王王閻浮，應
J21nB109_p0482a10║當自重，何輕作禮？』王因聞之，乃集群臣，不聽殺
J21nB109_p0482a11║生，各仰人人得一種頭，若牛、若馬之類，唯敕耶
J21nB109_p0482a12║奢使得自死人頭。既皆得已，使貨於市，牛馬諸
J21nB109_p0482a13║頭皆悉賣盡，唯有人頭獨不得售。奏王，乃問：『一
J21nB109_p0482a14║切物中，何者為貴？』答曰：『唯人最貴。』王言：『人貴應
J21nB109_p0482a15║得多價，何以不售？』諸臣答言：『人生雖貴，死乃最
J21nB109_p0482a16║賤，頭尚可惡，況有買乎？』王問：『一切人頭皆賤？唯
J21nB109_p0482a17║此頭賤？』答言：『皆爾。』王言：『若一切人頭俱賤，今我
J21nB109_p0482a18║頭亦賤耶？』爾時耶奢懼不敢對，王令耶奢：『真實
J21nB109_p0482a19║告我。』耶奢答曰：『實如王言。』王言：『我頭與此不異
J21nB109_p0482a20║者，汝何遮我不使禮拜？汝若是我真善知識者，
J21nB109_p0482a21║應當勸我禮拜；何故我自作禮，汝尚嗤笑？我今
J21nB109_p0482a22║頭有所直，應當敬禮，使我將來得諸天身、賢聖
J21nB109_p0482a23║勝頭；後無所直，云何可用？』」（禽字函第二卷）
J21nB109_p0482a24║為何打罵不生瞋？知如影響非實體。
J21nB109_p0482a25║《法集經》云：「何者是菩薩忍辱力？為他所罵而不
J21nB109_p0482a26║加報，以得如響平等智力故；為他所打而不加
J21nB109_p0482a27║報，以得鏡像平等智力故；為他所惱而不加報，
J21nB109_p0482b01║以得如幻平等智力故；為他所瞋而不加報，以
J21nB109_p0482b02║得內清淨平等智力故；世間八法所不能染，以
J21nB109_p0482b03║得世法清淨平等智力故；一切煩惱不能染、不
J21nB109_p0482b04║能勝，以得集因緣平等智力故。是菩薩見一切
J21nB109_p0482b05║染法門皆是清淨門。」（欲字函第三卷）
J21nB109_p0482b06║《莊嚴經論》云：「尸利鞠多因設火坑并毒食害佛
J21nB109_p0482b07║不得，悔過號泣，世尊告言：『汝勿憂怖。』即說偈言：
J21nB109_p0482b08║「『起我我無瞋，久捨冤親心，右以旃檀塗，左以利
J21nB109_p0482b09║刀割，於此二人中，其心等無異。』」（白字函第三卷）
J21nB109_p0482b10║《中阿含》云：「時諸比丘數共鬥諍，於是世尊說偈
J21nB109_p0482b11║曰：「『若以諍止諍，至竟不見止，唯忍能止諍，是法
J21nB109_p0482b12║可尊貴。』」（夙字函第七卷）
J21nB109_p0482b13║安受苦忍非加報，觀察法忍以皆空。（附無
J21nB109_p0482b14║生忍）
J21nB109_p0482b15║《般若經》云：「菩薩修二種忍，圓滿無相忍波羅蜜
J21nB109_p0482b16║多，謂安受忍、觀察忍。安受忍者，謂諸菩薩從初
J21nB109_p0482b17║發心乃至菩提，於其中間，假使一切有情之類
J21nB109_p0482b18║競來呵毀凌辱、復以刀仗加害，是時菩薩為滿
J21nB109_p0482b19║安忍波羅蜜多，不生一念忿恨，亦復不起加報
J21nB109_p0482b20║之心，但作是念：『彼諸有情深可哀憫，增心煩惱
J21nB109_p0482b21║擾動其心，不得自在，於我發起如是惡業。但應
J21nB109_p0482b22║自責，不應瞋彼。』觀察忍者，思惟諸行如幻不實，
J21nB109_p0482b23║不得自在，亦如虛空，無我有情，命者、生者、養者、
J21nB109_p0482b24║士夫、補特伽羅、意生、儒童、作者、受者、知者、見者
J21nB109_p0482b25║皆不可得，唯是虛妄分別而起。誰呵毀我？誰凌
J21nB109_p0482b26║辱我？誰加害我？誰復受彼凌辱加害？皆是自心
J21nB109_p0482b27║虛妄分別，我今不應橫起執著。如是名觀察忍。」
J21nB109_p0482c01║（崑字函第七卷）
J21nB109_p0482c02║「又，無生法忍謂令煩惱畢竟不生，及觀諸法畢
J21nB109_p0482c03║竟不起，微妙智慧常無間斷。」（結字函第六卷）
J21nB109_p0482c04║達我幻身本非有，任他揮劍忍何來？
J21nB109_p0482c05║《傳燈》云：「師子尊者因罽賓國王秉劍於前云：『師
J21nB109_p0482c06║得蘊空不？』曰：『已得蘊空。』曰：『既得蘊空，離生死不？』
J21nB109_p0482c07║曰：『已離生死。』曰：『既離生死，就師乞頭得不？』云：『身
J21nB109_p0482c08║非我有，豈況於頭？』王便斬之，白乳涌高數尺，王
J21nB109_p0482c09║臂自墮。」（振字函第二卷）
J21nB109_p0482c10║精進品
J21nB109_p0482c11║浪隨生死骨堆山，要脫輪迴力學佛。
J21nB109_p0482c12║《修行道地經》：「佛云：『自見宿命從無量劫往反生
J21nB109_p0482c13║死，沒積身骨過須彌山、其髓塗地可遍天下三
J21nB109_p0482c14║千世界、其血流墮多於古今天下普雨。但欲免
J21nB109_p0482c15║斯生死之患，晝夜精進，求於無為。』」（要字函第八卷）
J21nB109_p0482c16║稱讚出家求正覺，良由精進可辦成。
J21nB109_p0482c17║《菩薩本行經》云：「佛在給孤獨園，見諸比丘身心
J21nB109_p0482c18║懈怠，告阿難言：『夫懈怠者，眾行之累。居家懈怠
J21nB109_p0482c19║則衣食不供、產業不舉，出家懈怠則不能離生
J21nB109_p0482c20║死之苦。一切眾事皆由精進而興，在家精進，衣
J21nB109_p0482c21║食豐饒，居業益廣；出家精進，道行皆成，直至成
J21nB109_p0482c22║佛，皆由精進而得成辦。』」（器字函下卷）
J21nB109_p0482c23║彌勒先修四十劫，釋迦後進一期超。
J21nB109_p0482c24║《彌勒所問經》：「佛語阿難：『彌勒發意先我之前四
J21nB109_p0482c25║十二劫，我於其後乃發道意，於此賢劫以大精
J21nB109_p0482c26║進超越九劫，得於無上正真之道。一者所有無
J21nB109_p0482c27║所愛惜，二者珍寶，三者國土，四者妻妾，五者子
J21nB109_p0483a01║息，六者血、肉，七者手、足，八者頭、目，九者髓、腦，十
J21nB109_p0483a02║者身命，以此十事疾得佛道。』」（傳字函第一卷）
J21nB109_p0483a03║積功因地歷三祗，翹讚底沙超九劫。
J21nB109_p0483a04║《阿毗達磨論》云：「世尊因地為菩薩時，初無數劫，
J21nB109_p0483a05║首逢釋迦牟尼佛，我為陶師，於彼佛所初發淨
J21nB109_p0483a06║心，塗以香油，浴以香水，設供養已，發弘誓願：『願
J21nB109_p0483a07║當作佛，一如世尊。』故今如來一一同彼。第一劫
J21nB109_p0483a08║滿，逢事寶髻等七萬五千佛；第二劫滿，逢事燃
J21nB109_p0483a09║燈等七萬六千佛；第三劫，逢事勝觀等七萬七
J21nB109_p0483a10║千佛。菩薩精進，於底沙佛時，合十指掌，翹於一
J21nB109_p0483a11║腳，以一伽陀七日七夜稱歎彼佛，便超九劫。」（自字
J21nB109_p0483a12║函第四卷）
J21nB109_p0483a13║此伽陀曰：「天上天下無如佛，十方世界亦無比，
J21nB109_p0483a14║世間所有我盡見，一切無有如佛者。」（帳字函第四卷）
J21nB109_p0483a15║海抒令枯取失珠，神驚勇銳持還彼。
J21nB109_p0483a16║《佛本行集經》云：「佛告諸比丘：『昔有商主入海採
J21nB109_p0483a17║寶，得一貴重摩尼之珠，復墮海中。時彼商主即
J21nB109_p0483a18║持一杓，發勇猛心抒大海水，欲令乾竭，取所失
J21nB109_p0483a19║珠。「『海神念言：「此人愚癡。」即說一偈：「『「○世間多有
J21nB109_p0483a20║眾生輩，為貪財利種種為，我今見汝為愚癡，更
J21nB109_p0483a21║無有人過汝者。八萬四千由旬海，今欲以杓抒
J21nB109_p0483a22║令乾，困乏徒自喪一生，所抒未多命便盡。所抒
J21nB109_p0483a23║之水如毛滴，此海廣大而甚深，汝今無智不思
J21nB109_p0483a24║惟，耳璫欲取須彌作。」』」「『○爾時商主復向海神而
J21nB109_p0483a25║說偈言：「○天神此為不善言，乃欲遮我乾竭海，
J21nB109_p0483a26║神但定意正觀我，不久抒海當令空。我無價寶
J21nB109_p0483a27║墮此中，是故要枯大海水，水若盡底還獲寶，得
J21nB109_p0483b01║已當回歸向家。」「『時彼海神心生恐怖：「此人如是
J21nB109_p0483b02║精進勇猛抒此海水，必當竭盡。」即還寶珠而說
J21nB109_p0483b03║偈言：「○凡人須作勇猛心，負檐若疲莫辭倦，我
J21nB109_p0483b04║見如是精進力，失寶還得歸向家。」』「○爾時世尊
J21nB109_p0483b05║而說偈言：「『○精進處處得稱心，懶墮恒常見大
J21nB109_p0483b06║苦，是故勤發勇猛意，智人以此成菩提。』「『彼商主
J21nB109_p0483b07║者，即我身是，無價寶珠既得復失，以勇猛心求
J21nB109_p0483b08║之還得。今日亦然，以精進故得大菩提。』」（所字函第一卷）
J21nB109_p0483b09║古德頌云：「學道如鑽火，逢煙切莫休，直待金星
J21nB109_p0483b10║現，歸家始到頭。」
J21nB109_p0483b11║哂他言佛樹下得，譬子云珠篋裏生。
J21nB109_p0483b12║《雜譬喻經》云：「阿難白佛：『佛生王家，坐於樹下念
J21nB109_p0483b13║道六年得佛，如是易耳？』佛告阿難：『昔有長者大
J21nB109_p0483b14║富，眾寶備具，惟無赤色真珠，以為不足，即便將
J21nB109_p0483b15║人深入大海，經歷險阻乃到寶所，刺身出血，油
J21nB109_p0483b16║囊裹之，懸著海底，珠蛤聞香，唼而食之，乃得出
J21nB109_p0483b17║蚌，剖蚌出珠，待採三年方得一珮，還到海邊。同
J21nB109_p0483b18║伴謀心，因行取水，推著井中，覆之而去。後尋孔
J21nB109_p0483b19║出，還到本土，呼其伴曰：「卿得吾之一珮，殊無人
J21nB109_p0483b20║知，可密歸還，吾終不言也。」其人怖懼，送以歸之。
J21nB109_p0483b21║然後兩兒著珠共戲，而相問曰：「此珠產於何處？」
J21nB109_p0483b22║一兒曰：「生我囊中。」一兒曰：「生室甕中。」父聞笑之，
J21nB109_p0483b23║婦曰：「何笑？」答曰：「吾取此珠，勤苦乃爾，小兒依而
J21nB109_p0483b24║得之，不識本末，謂生囊甕之中。」』佛告阿難：『汝但
J21nB109_p0483b25║見我成佛，不知我從無數劫之勤苦，至今乃得，
J21nB109_p0483b26║謂之為易，如彼嬰兒謂珠生囊甕矣。』」（寫字函第四卷）
J21nB109_p0483b27║耳億苦勤何忒傷？琴絃太急終無調。
J21nB109_p0483c01║《阿含經》云：「有尊者名二十耳億，晝夜修行，精勤
J21nB109_p0483c02║不捨，於欲漏心不能解脫，而白佛言：『沙門甚難，
J21nB109_p0483c03║今欲捨服，還作白衣，持物廣施。』佛問：『在家善彈
J21nB109_p0483c04║琴不？』對曰：『能。』佛告：『若弦太急，響不齊等，音可聽
J21nB109_p0483c05║不？』對曰：『不也。』又問：『若絃稍緩，可採聽不？』又對：『不
J21nB109_p0483c06║也。』復問：『不急不緩，可採聽不？』對曰：『可聽。』世尊告
J21nB109_p0483c07║曰：『此亦如是。極精進者，猶如調戲；若懈怠者，此
J21nB109_p0483c08║墮邪見；若在中者，此則上行，如是不久成無漏
J21nB109_p0483c09║人。』爾時二十耳億思惟佛教，在閑靜處修行其
J21nB109_p0483c10║法，如實知之，證阿羅漢。」（斯字函第二卷）
J21nB109_p0483c11║禪定品
J21nB109_p0483c12║坐禪儀式要須知，淨觀攝心亦當習。
J21nB109_p0483c13║《坐禪儀》云：「學般若菩薩當起大悲心，發弘誓願，
J21nB109_p0483c14║精修三昧，廣度眾生，不為一身獨求解脫，爾乃
J21nB109_p0483c15║放捨諸緣，休息萬事，身心一如，動靜無間。量其
J21nB109_p0483c16║飲食，不多、不少；調其睡眠，不節、不恣。結跏趺坐，
J21nB109_p0483c17║先以左足安右髀上，右足安左髀上；或半跏趺，
J21nB109_p0483c18║或以左足壓右足皆可。次以左掌安右掌上，以
J21nB109_p0483c19║兩大拇指面相拄，徐徐舉身，良久復左右搖振，
J21nB109_p0483c20║乃正身端坐，不得左傾右側、前躬後仰，令腰脊、
J21nB109_p0483c21║頭項骨節相拄，狀如浮圖，令耳與肩對、鼻與臍
J21nB109_p0483c22║對，舌拄上齶，唇齒相著，目須微開，免致昏睡。「身
J21nB109_p0483c23║相既定，氣息既調，寬放臍腹，一切善惡都莫思
J21nB109_p0483c24║量，念起即覺，覺之即無，久久忘緣，自成一片。若
J21nB109_p0483c25║得此意，自然四大輕爽，所謂安樂法門也。若已
J21nB109_p0483c26║發明者，如龍得水。未發明者，但辦肯心，必不相
J21nB109_p0483c27║賺。「出定之時，徐徐動身，安詳而起，一切時中護
J21nB109_p0484a01║持定力，如護嬰兒，即定力易成矣。所以探珠宜
J21nB109_p0484a02║浪靜，動水取應難，定水澄清，心珠自現。故《圓覺
J21nB109_p0484a03║經》云：『無礙清淨慧，皆因禪定生。』是知超凡越聖
J21nB109_p0484a04║必假靜緣，坐脫立亡須憑定力，最為急務也。」
J21nB109_p0484a05║《禪法要解．上》云：「淨觀有三品：或初習行、或已習
J21nB109_p0484a06║行、或久習行。若初習行，當觀白骨，繫意在觀，不
J21nB109_p0484a07║令外意，外念諸緣攝之令還。若已習行，具觀頭
J21nB109_p0484a08║骨，不令外念，外念諸緣攝之令還。若久習行，繫
J21nB109_p0484a09║意心處，不令外念，外念諸緣攝之令還。當復觀
J21nB109_p0484a10║心，若心疲極，捨諸外想，注念在緣。譬如獼猴被
J21nB109_p0484a11║繫在柱，終日馳走，鎖常攝還，極乃休息。所緣在
J21nB109_p0484a12║柱，念則如鎖，心喻獼猴。行者觀心亦復如是，漸
J21nB109_p0484a13║漸制心，令住緣處，若心久住，是應禪法。」（圖字函）
J21nB109_p0484a14║一心禪定能深造，五百車聲絕不聞。
J21nB109_p0484a15║《泥洹經》云：「大臣福罽遙見世尊諸根寂默，歡喜
J21nB109_p0484a16║前禮，畢住一面，佛問福罽：『得何法喜？』對曰：『比丘
J21nB109_p0484a17║力藍坐於樹下，時有五百乘車而過，繼次人至，
J21nB109_p0484a18║下車問曰：「見前群車過不？」答曰：「不見。」又曰：「還聞
J21nB109_p0484a19║車聲？」答曰：「不聞。」曰：「時臥耶？」言：「我不臥，猶在道耳。」
J21nB109_p0484a20║其人歎言：「車聲㕳㕳，覺而不聞，用心何專？難有
J21nB109_p0484a21║乃爾。」深嘉其志，遂得法喜。』佛問福罽：『汝知雷霆
J21nB109_p0484a22║霹靂可比五百車聲。』對曰：『正使千車疾馳同響
J21nB109_p0484a23║猶不能暨。』佛言：『曩昔吾遊阿沉，暴雷霹靂，連煞
J21nB109_p0484a24║四牛，耕者二人同時怖死。世尊獨不聞乎，定覺
J21nB109_p0484a25║經行。一人作禮，隨我而步，吾問：「何匆匆耳？」其人
J21nB109_p0484a26║答言：「向者霹煞四牛二人，世尊獨不聞乎？」吾言：
J21nB109_p0484a27║「不聞。」曰：「時臥耶？」答曰：「不臥，自三昧耳。」其人亦歎：
J21nB109_p0484b01║「希聞得定如佛者也。」亦得法喜。』」（澄字函第四卷）
J21nB109_p0484b02║定中兀坐真枯木，頂上容巢待產雛。
J21nB109_p0484b03║《智度論》云：「釋迦昔為螺髻仙人，名尚闍梨，常行
J21nB109_p0484b04║第四禪，出入息斷，在一樹下兀坐不動，鳥以謂
J21nB109_p0484b05║木，即於髻中生卵。是菩薩從禪覺，知頂有鳥卵，
J21nB109_p0484b06║即自思惟：『若我起動，鳥不復來，卵必盡壞。』即還
J21nB109_p0484b07║入定，至鳥生子飛去乃起。」（德字函第七卷）
J21nB109_p0484b08║有偈云：「若人靜坐一須臾，勝造河沙七寶塔，寶
J21nB109_p0484b09║塔畢竟化為塵，一念靜心成正覺。」
J21nB109_p0484b10║人若一動彼靜慮，罪招五百劫非安。
J21nB109_p0484b11║《佛說處處經》云：「有一比丘坐得定意，復有一優
J21nB109_p0484b12║婆塞見其坐處不平，牽起，示彼安處，優婆塞後
J21nB109_p0484b13║五百劫不得安穩。何以故？斷道念故。佛告諸弟
J21nB109_p0484b14║子：『有說經典，慎莫中斷，斷經罪重不可計。』」（無字函第
J21nB109_p0484b15║四卷）
J21nB109_p0484b16║戲言欺罔傳他法，靜坐承當證厥功。
J21nB109_p0484b17║《雜寶藏經》云：「昔有比丘年老昏塞，見少比丘說
J21nB109_p0484b18║四果法，心生羨尚，語少比丘：『願以四果見受於
J21nB109_p0484b19║我。』諸少比丘嗤而語之：『我有四果，須得好食，然
J21nB109_p0484b20║後相與。』時老比丘歡喜，即辦餚膳待之。既已，諸
J21nB109_p0484b21║少比丘弄老比丘，語曰：『大德！汝在此舍一角頭
J21nB109_p0484b22║坐，當與汝果。』時老比丘歡喜如語，諸少比丘即
J21nB109_p0484b23║以皮鞠打其頭上，而語之言：『此是須陀洹果。』老
J21nB109_p0484b24║比丘聞已，繫念不散，即獲初果。諸少比丘復弄
J21nB109_p0484b25║之言：『汝今雖得須陀洹果，然其故有七生七死，
J21nB109_p0484b26║更移一角。』諸少比丘復以鞠打，而語之言：『與汝
J21nB109_p0484b27║斯阤含果。』時老比丘益加專念，即證二果。諸少
J21nB109_p0484c01║比丘復弄之言：『汝今已得斯阤含果，猶有往來
J21nB109_p0484c02║生死之難，汝更移坐。』諸少比丘復以鞠打，而語
J21nB109_p0484c03║之言：『與汝阿那含果。』時老比丘倍加至心，復證
J21nB109_p0484c04║第三果。諸少比丘復弄之言：『汝今已得不還果
J21nB109_p0484c05║故，於色無色界受有漏身，無常遷變，念念是苦，
J21nB109_p0484c06║汝更移坐。』諸少比丘復以鞠打，而語之言：『與汝
J21nB109_p0484c07║阿羅漢果。』時老比丘證四果已，心大歡喜，設諸
J21nB109_p0484c08║餚膳、種種香華請少比丘，報其恩德，與少比丘
J21nB109_p0484c09║共論道品，諸少比丘發言滯塞，時老比丘方語
J21nB109_p0484c10║之言：『我已證得阿羅漢果。』諸少比丘咸皆懺悔
J21nB109_p0484c11║戲弄之罪。是故，行人若至心者，求無不獲。」又云：
J21nB109_p0484c12║「昔有女人深信三寶，請一比丘供養既訖，女人
J21nB109_p0484c13║至心閉目靜坐，求請說法，比丘不解，潛身歸寺。
J21nB109_p0484c14║然此女人念有為法無常苦空，不得自在，深心
J21nB109_p0484c15║觀察，獲須阤洹果。既得果已，向寺求覓，以報其
J21nB109_p0484c16║恩。比丘慚恥，一向藏避，苦求方出。此女具謝道
J21nB109_p0484c17║果因緣，比丘甚愧。」（帳字函第二卷）
J21nB109_p0484c18║眾生為何不見佛？古鏡埋塵曷睹容。
J21nB109_p0484c19║《起信論》：「問曰：『諸佛無邊方便，能於十方利益眾
J21nB109_p0484c20║生，何故眾生常不見佛、或睹神變、或聞說法？』答
J21nB109_p0484c21║曰：『如來實有如是方便，但要眾生其心清淨乃
J21nB109_p0484c22║為現身。如鏡有垢，色像不現，垢除則現。眾生亦
J21nB109_p0484c23║爾，心未離垢，法身不現，垢離則現。』」（命字函第二卷）
J21nB109_p0484c24║既心清淨如來現，譬水虛明日月彰。
J21nB109_p0484c25║《入印法門經》云：「佛告文殊：『譬日月輪，於閻浮提
J21nB109_p0484c26║一切器水清淨不濁，離於障礙，皆悉現見，而日
J21nB109_p0484c27║月輪本處不動，如來應正遍知十方世界無障
J21nB109_p0485a01║無礙如是。如是，可化眾生自心清淨皆見如來，
J21nB109_p0485a02║而諸如來兜率阤天如本不動，如是十方一切
J21nB109_p0485a03║世界一切眾生發起心中皆悉現前。』」（伏字函第四卷）
J21nB109_p0485a04║習坐安可得成佛？駕車欲進在驅牛。
J21nB109_p0485a05║《傳燈》云：「南嶽讓禪師見馬祖坐禪次，師欲接之，
J21nB109_p0485a06║故將片磚於祖庵前石上，磨之復磨，祖曰：『作什
J21nB109_p0485a07║麼？』師曰：『磨磚作鏡。』祖曰：『磨磚豈得成鏡？』師曰：『磨
J21nB109_p0485a08║磚既不成鏡，坐禪豈得成佛？』祖曰：『如何即是？』師
J21nB109_p0485a09║曰：『如牛駕車，車若不行，打牛即是？打車即是？』祖
J21nB109_p0485a10║無對，師又問：『汝學坐禪？為學坐佛？若學坐禪，禪
J21nB109_p0485a11║非坐臥；若學坐佛，佛非定相，於無住法不應取
J21nB109_p0485a12║捨。汝若坐佛，即是殺佛；若執坐相，非達其理。』」
J21nB109_p0485a13║《永嘉》云：「行亦禪，坐亦禪，語默動靜體安然，縱遇
J21nB109_p0485a14║鋒刀常坦坦，假饒毒藥也閑閑。」（證道歌）
J21nB109_p0485a15║般若品
J21nB109_p0485a16║明明照見五蘊空，了了能度一切苦。
J21nB109_p0485a17║《般若波羅蜜多心經》：「觀自在菩薩行深般若波
J21nB109_p0485a18║羅蜜多時，照見五蘊皆空，度一切苦厄。舍利子！
J21nB109_p0485a19║色不異空、空不異色，色即是空、空即是色；受、想、
J21nB109_p0485a20║行、識亦復如是。舍利子！是諸法空相不生、不滅，
J21nB109_p0485a21║不垢、不淨，不增、不減。是故空中無色，無受、想、行、
J21nB109_p0485a22║識；無眼、耳、鼻、舌、身、意，無色、聲、香、味、觸、法，無眼界
J21nB109_p0485a23║乃至無意識界；無無明亦無無明盡，乃至無老
J21nB109_p0485a24║死亦無老死盡；無苦、集、滅、道；無智亦無得。以無
J21nB109_p0485a25║所得故，菩提薩埵依般若波羅蜜多故，心無罣
J21nB109_p0485a26║礙；無罣礙故，無有恐怖，遠離顛倒夢想，究竟涅
J21nB109_p0485a27║槃。三世諸佛依般若波羅蜜多故，得阿耨多羅
J21nB109_p0485b01║三藐三菩提。故知般若波羅蜜多是大神咒、是
J21nB109_p0485b02║大明咒、是無上咒、是無等等咒，能除一切苦，真
J21nB109_p0485b03║實不虛。故說般若波羅蜜多咒，即說咒曰：揭諦
J21nB109_p0485b04║揭諦　波羅揭諦　波羅僧揭諦　菩提薩婆訶。」（荊字函仁
J21nB109_p0485b05║王經末）
J21nB109_p0485b06║我佛親從般若生，阿誰道是摩耶子？
J21nB109_p0485b07║《道神足經》云：「佛告月天子：『般若波羅蜜是諸佛
J21nB109_p0485b08║之母，當學般若波羅蜜，便得三十二相、十力、四
J21nB109_p0485b09║無畏等皆來歸之，故不從摩耶生乎。』」（被字函第二卷）
J21nB109_p0485b10║何謂法身無德用？應如金寶尚泥封。
J21nB109_p0485b11║《大乘法界論》云：「眾生法身既與功德相應，何故
J21nB109_p0485b12║無有如來德用？應知此如蓮華未開，諸惡見葉
J21nB109_p0485b13║共包裹故，亦如金山被瞋恚泥所封著故，亦如
J21nB109_p0485b14║虛空被愚癡雲之所蔽故。」總為頌曰：「○如蓮金
J21nB109_p0485b15║等未開顯，佛體客塵翳亦然，是時功德不自益，
J21nB109_p0485b16║反此則能為大利。」（臨字函第八卷）
J21nB109_p0485b17║心有惡塵善可淨，水由象濁珠乃清。
J21nB109_p0485b18║《智度論》云：「若唯有心而無心法者，不應有垢、有
J21nB109_p0485b19║淨。譬如清淨池水，狂象入中令其混濁，若清水
J21nB109_p0485b20║珠入水即淨，不得言水外無象、無珠。心亦如是，
J21nB109_p0485b21║煩惱入故，能令心濁，諸慈悲等善法入心，令心
J21nB109_p0485b22║清淨，以是故，不得言煩惱、慈悲等法即是心。」（名字
J21nB109_p0485b23║函第六卷）
J21nB109_p0485b24║燈光既照暗冥沒，智慧纔生煩惱無。
J21nB109_p0485b25║《正法經》云：「佛告迦葉：『譬如空舍，無其戶牖，經百
J21nB109_p0485b26║千年無其人物，是室冥暗。忽有天人於彼舍中
J21nB109_p0485b27║然其燈明。迦葉！於意云何？如是黑暗：「我經百千
J21nB109_p0485c01║年住此，我今不去。」有此事不？』迦葉答言：『不也。世
J21nB109_p0485c02║尊！彼黑暗無力，燈光若生，決定須去。』佛言：『迦葉！
J21nB109_p0485c03║彼業煩惱亦復如是，經百千劫住彼識中，或彼
J21nB109_p0485c04║行人於一晝夜正觀相應，生彼慧燈。迦葉！如是
J21nB109_p0485c05║聖者，慧根若生，此業煩惱定無所有。』」（卿字函第三卷）
J21nB109_p0485c06║我斷生兮死自滅，師逐人兮塊自息。
J21nB109_p0485c07║《般若經》云：「最勝天王白佛：『云何菩薩於無生法
J21nB109_p0485c08║而見有生？』佛告天王：『當知諸法無滅，是故無生。
J21nB109_p0485c09║何以故？性不變故。但由世俗見有生滅，皆是虛
J21nB109_p0485c10║妄，非真實有。若諸菩薩行深般若，即如實知無
J21nB109_p0485c11║明因緣故生諸行，依行生識，廣說乃至由有故
J21nB109_p0485c12║生，生即有老，老故有死，愁歎苦惱。是故，修行為
J21nB109_p0485c13║斷無明，無明若斷，餘十有支展轉隨滅。如身若
J21nB109_p0485c14║斷，命則隨滅。天王當知：邪見外道為求解脫，但
J21nB109_p0485c15║欲斷死，不知斷生。若法不生，即無有滅。譬如有
J21nB109_p0485c16║人塊擲師子，師子逐人而塊自息；菩薩亦爾，但
J21nB109_p0485c17║斷其生而死自滅。犬唯逐塊，不知逐人，塊終不
J21nB109_p0485c18║息；外道亦爾，不知斷生，終不離死。菩薩行深般
J21nB109_p0485c19║若，善知因緣、諸法生滅。』」（果字函第九卷）
J21nB109_p0485c20║即這般若豈可求？非如金寶力而得。
J21nB109_p0485c21║《智度論》云：「但了波羅蜜相是為行深般若波羅
J21nB109_p0485c22║蜜，不從十方求，亦無與者，亦非如金、銀、寶物力
J21nB109_p0485c23║求而得。」（立字函第一卷）
J21nB109_p0485c24║般若無相雖求難，方便之力應可證。
J21nB109_p0485c25║《般若經》云：「佛告舍利子：『所求菩提，方便善巧乃
J21nB109_p0485c26║能證得。菩薩修般若時，若見有法自性可得則
J21nB109_p0485c27║應可取；不見有法自性可得，當何所取？所謂：不
J21nB109_p0486a01║取此是色、此是受……等，乃至此是聲聞、此是菩薩、
J21nB109_p0486a02║此是如來。舍利子！菩薩修行般若，如實了知一
J21nB109_p0486a03║切法性……，乃至如來皆不可取，如是不可取波羅
J21nB109_p0486a04║蜜多即是無障波羅蜜多，如是無障波羅蜜多
J21nB109_p0486a05║即是般若波羅蜜多，諸菩薩應於中學。於中學
J21nB109_p0486a06║時尚不得學，況得菩提？何以故？無少法有自性，
J21nB109_p0486a07║於如是無性為自性法中，何等是異生法？乃至
J21nB109_p0486a08║何等是如來法？如是諸法既不可得，依何等法
J21nB109_p0486a09║可施設有補特伽羅？補特伽羅既不可得，云何
J21nB109_p0486a10║可說此是異生……，乃至如來？』舍利子白佛：『若一切
J21nB109_p0486a11║法皆無自性、都非實有，依何等事而可了知此
J21nB109_p0486a12║是異生法……，乃至如來法？』佛告舍利子：『於意云何？
J21nB109_p0486a13║為實有色受時，如諸愚夫異生執不？』舍利子言：
J21nB109_p0486a14║『不也。但由顛倒，愚夫有如是執。』佛告舍利子：『諸
J21nB109_p0486a15║菩薩修行般若，方便善巧，雖觀諸法皆無自性、
J21nB109_p0486a16║都非實有，而依世俗發趣菩提，為諸有情種種
J21nB109_p0486a17║宣說，令得正解，遠離顛倒。』」（霜字函第一卷）
J21nB109_p0486a18║「復次，善現白佛：『何等名為菩薩菩提資糧？要具
J21nB109_p0486a19║如是資糧乃能證得菩提。』佛答：『一切善法皆是
J21nB109_p0486a20║菩提資糧，修令圓滿乃能證得一切智智。』」（第五卷）
J21nB109_p0486a21║因筏至岸宜亡筏，於法尚離況非法？
J21nB109_p0486a22║《阿含經》云：「『譬如有人縛筏求渡，已從此岸得至
J21nB109_p0486a23║彼岸，由於此筏濟我厄難，苟從有恐之地得至
J21nB109_p0486a24║無為之處，我今不捨此筏，持用自隨乎？為不能
J21nB109_p0486a25║耶？』佛告比丘：『善法尚猶可捨，何況非法？』」（如字函第八卷）
J21nB109_p0486a26║愚智自性本來無，彼此皆空何得捨？
J21nB109_p0486a27║《正法經》云：「佛告迦葉：『譬如燈光能破一切黑暗，
J21nB109_p0486b01║而彼黑暗從何而去？非東方去……，乃至北方去，去
J21nB109_p0486b02║亦非去，來亦非來。迦葉！復次，燈光又亦非我能
J21nB109_p0486b03║破黑暗，若非黑暗，何顯燈光？迦葉！燈光、黑暗，本
J21nB109_p0486b04║無自性，此二皆空，無得、無捨。迦葉！是故，智慧亦
J21nB109_p0486b05║復如是，有智若生，無智即捨，而彼無智歸於何
J21nB109_p0486b06║去？非從東方至……、北方去，去既非去，來亦非來。迦
J21nB109_p0486b07║葉！復次，有智若生，無智即捨，非彼有智，能壞無
J21nB109_p0486b08║智，無智本無，有智何顯？迦葉！有智、無智，俱無自
J21nB109_p0486b09║性，此二皆空，無得、無捨。』」（卿字函第三卷）
J21nB109_p0486b10║聞空便乃著空無，猶鹽太過傷鹽美。
J21nB109_p0486b11║《智度論》云：「觀其空人，先有無量布施、持戒、禪定，
J21nB109_p0486b12║其心柔軟，諸結使薄，然後得真空。邪見之人應
J21nB109_p0486b13║無此事，但以憶想分別，邪心取空。譬田舍人初
J21nB109_p0486b14║不識鹽，見人以鹽著種種肉菜之中而食，問言：
J21nB109_p0486b15║『何以故爾？』與語：『此鹽能美物味。』他便抄鹽，滿口
J21nB109_p0486b16║食之，鹹苦傷口，遂而問曰：『汝何以言鹽能作美？』
J21nB109_p0486b17║彼責：『癡人！此當籌量，得中令美，云何純食？』然無
J21nB109_p0486b18║智人聞空解脫門，不修功德但欲得空，是為邪
J21nB109_p0486b19║見，斷諸善根。若人入阿毗曇等三門，則知佛法
J21nB109_p0486b20║不相違背，能知是事即是般若波羅蜜力，於一
J21nB109_p0486b21║切法無所罣礙。若不得般若波羅蜜法，入阿毗
J21nB109_p0486b22║曇門則墮有中、若入空門則墮無中、若入昆勒
J21nB109_p0486b23║門則墮有無中。復次，菩薩行般若波羅蜜，雖知
J21nB109_p0486b24║諸法一相，亦能知一切法種種相；雖知諸法種
J21nB109_p0486b25║種，亦能知一切法一相，名為般若波羅蜜。」（德字函第
J21nB109_p0486b26║八卷）
J21nB109_p0486b27║非無人故名曰空，但法自空非色滅。
J21nB109_p0486c01║《寶雲經》云：「『善男子！非無人故，名之曰空，但空自
J21nB109_p0486c02║空，前際、後際、中際亦空，但法自空，非色滅空，當
J21nB109_p0486c03║依於空，莫依於人。若以得空而依於空，佛說是
J21nB109_p0486c04║人則為退墮。善男子！寧起我見積如須彌，莫以
J21nB109_p0486c05║空見起增上慢。所以者何？一切諸見以空得脫，
J21nB109_p0486c06║若起空見則不可治。譬如有人怖畏虛空，悲號
J21nB109_p0486c07║搥胸，作如是言：「卻此虛空。」於意云何？如是虛空，
J21nB109_p0486c08║可除卻不？』『不也。世尊！』『如是。若畏空法，我說是人
J21nB109_p0486c09║狂亂失心。所以者何？常行空中而畏於空。』」（木字函第
J21nB109_p0486c10║七卷）
J21nB109_p0486c11║佛性非色不離色，盲人說象終歸象。
J21nB109_p0486c12║《涅槃經》云：「一切眾生不退佛性，名之為有，決定
J21nB109_p0486c13║得故。譬如王者告一大臣：『汝牽一象以示盲者。』
J21nB109_p0486c14║時彼眾盲各以手觸，王問之曰：『象為何類？』其觸
J21nB109_p0486c15║牙者，即言象形如蘆菔根；其觸耳者，言象如箕；
J21nB109_p0486c16║其觸頭者，言象如石；其觸鼻者，言象如杵；其觸
J21nB109_p0486c17║腳者，言象如臼；其觸脊者，言象如床；其觸腹者，
J21nB109_p0486c18║言象如瓮；其觸尾者，言象如繩。善男子！如彼眾
J21nB109_p0486c19║盲，不說象體，亦非不說。若是，眾相悉非象者，離
J21nB109_p0486c20║是之外更無別象。善男子！王喻如來正遍知也，
J21nB109_p0486c21║臣喻此經，象喻佛性，盲喻一切無明眾生。是諸
J21nB109_p0486c22║眾生聞佛說已，或作是言：『色是佛性。何以故？是
J21nB109_p0486c23║色雖滅，次第相續。是故獲得如來三十二相。如
J21nB109_p0486c24║來色常，如來色者常不斷故，乃至受、想、行、識亦
J21nB109_p0486c25║復如是。』善男子！如彼盲人各各說象，雖不得實，
J21nB109_p0486c26║非不說象。說佛性者亦復如是，非即六法，不離
J21nB109_p0486c27║六法。是故，我說眾生佛性非色、不離色，乃至非
J21nB109_p0487a01║我、不離我。眾生我者，即是五陰，離陰之外，更無
J21nB109_p0487a02║別我。譬如墻壁草木合之為舍，離是之外，更無
J21nB109_p0487a03║別舍。」（率字函第二卷）
J21nB109_p0487a04║有我無我各一邊，離有離無名中道。
J21nB109_p0487a05║《智度論》云：「佛為眾生欲墮斷滅見者，說言有我
J21nB109_p0487a06║受後世罪福；若人欲墮常見者，說言無我、無作
J21nB109_p0487a07║者、受者，離是五眾假名，更無一法自在者。問曰：
J21nB109_p0487a08║『若爾者，何等為實？』答言：『無我是實，一切法無常，
J21nB109_p0487a09║一切法無我，寂滅是安穩涅槃，名為諸法實相。
J21nB109_p0487a10║若人善根未熟，佛不為說是深無我法，若是為
J21nB109_p0487a11║說即墮斷滅。』問曰：『如迦葉問中，佛說：「我是一邊，
J21nB109_p0487a12║無我是一邊，離此二邊名為中道。」今云何言無
J21nB109_p0487a13║我是實，有我為方便說？』答曰：『說無我有二種：一
J21nB109_p0487a14║者、取無我相著無我，二者、破我，不取無我，亦不
J21nB109_p0487a15║著無我，自然捨離。「『○復次，佛說有我、無我，有二
J21nB109_p0487a16║因緣：一、用世俗說，故有我；二、用第一實相說，故
J21nB109_p0487a17║無我。如是等說有我、無我無咎，佛處處說諸法
J21nB109_p0487a18║有、處處說諸法無。』」（建字函第六卷）
J21nB109_p0487a19║通達諸法畢竟空，是行般若波羅蜜。
J21nB109_p0487a20║《智度》云：「須菩提白佛：『觀一切空不牢固，是空相
J21nB109_p0487a21║為行般若不？』佛言：『不也。何以故？若空無有法，云
J21nB109_p0487a22║何行般若？』『離是空更有法行般若不？』佛言：『不也。
J21nB109_p0487a23║何以故？若一切法空，無相、無作，云何離空而更
J21nB109_p0487a24║有法？須菩提！聞空非行般若、離空非行般若，一
J21nB109_p0487a25║切法皆攝在般若中。今但問般若行般若不？法
J21nB109_p0487a26║不自行，應以異法行。』復問：『離般若更有法行般
J21nB109_p0487a27║若不？』佛言：『不也。何以故？一切法攝在般若中，更
J21nB109_p0487b01║無法行般若。』復問：『若不行，云何得無上道？』佛反問：
J21nB109_p0487b02║『汝以慧眼見，定有一法行般若不？』答言：『世尊！不
J21nB109_p0487b03║見有行般若者。』復問：『汝見是般若行處不？』須菩
J21nB109_p0487b04║提言：『不見。何以故？般若中一切諸觀滅，若常、若
J21nB109_p0487b05║無常，若生、滅等，無一法定相是般若，云何當說
J21nB109_p0487b06║是般若？』復問：『若汝以智慧眼不見法，是不見法
J21nB109_p0487b07║為有？為無？』答言：『無。何以故？佛說慧眼觀不見，故
J21nB109_p0487b08║言無。』復問：『若法無不可得，是法有生不？』答言：『不
J21nB109_p0487b09║生，是法本自無，畢竟空。』佛語須菩提：『若菩薩於
J21nB109_p0487b10║生是法中通達無礙，信力、智慧力故，能住是法
J21nB109_p0487b11║中，是名無生忍，是行般若波羅蜜。』」（表字函第七卷）
J21nB109_p0487b12║色等無二無二分，清淨無別無斷故。
J21nB109_p0487b13║《般若經》云：「佛告善現：『色清淨即般若波羅蜜多
J21nB109_p0487b14║清淨，般若波羅蜜多清淨即色清淨。何以故？是
J21nB109_p0487b15║色清淨與般若波羅蜜多清淨無二、無二分，無
J21nB109_p0487b16║別、無斷故。受、想、行、識清淨即般若波羅蜜多清
J21nB109_p0487b17║淨，般若波羅蜜多清淨即受、想、行、識清淨。何以
J21nB109_p0487b18║故？是受、想、行、識清淨與般若波羅蜜多清淨無
J21nB109_p0487b19║二、無二分，無別、無斷故，乃至諸佛無上正等菩
J21nB109_p0487b20║提清淨即般若波羅蜜多清淨、般若波羅蜜多
J21nB109_p0487b21║清淨即諸佛無上正等菩提清淨。何以故？是諸
J21nB109_p0487b22║佛無上正等菩提清淨與般若波羅蜜多清淨
J21nB109_p0487b23║無二、無二分，無別、無斷故。』」（暑字函第三卷起，律字函第四卷止）
J21nB109_p0487b24║（自色受至菩提，其間名相總八十餘科，今具下文，可參此義次第一一推之，從始至末則
J21nB109_p0487b25║般若一部圓融之意備矣）
J21nB109_p0487b26║集出經中之名相，直於言下以分疏。
J21nB109_p0487b27║《指要錄》注出般若名相八十餘科，庶發披閱者
J21nB109_p0487c01║智智爾。○五蘊：色蘊（積聚虛假）、受蘊（領納資貪）、想蘊（取像奔馳）、
J21nB109_p0487c02║行蘊（微細遷流）、識蘊（熾然了別）。○六根：眼根（喜怒視相）、耳根（聽審
J21nB109_p0487c03║相續）、鼻根（愛憎香臭）、舌根（嘗味甘苦）、身根（貪嫌澀滑）、意根（恒審思量）。○
J21nB109_p0487c04║六塵：色塵（形顯質礙）、聲塵（反聞成迷）、香塵（薰蕕惑知）、味塵（鹹淡遷怒）、
J21nB109_p0487c05║觸塵（冷暖勞苦）、法塵（萬像紛紜）。○六識：眼識（玄黃不真）、耳識（苦樂
J21nB109_p0487c06║音異）、鼻識（觀氣旋光）、舌識（辯說邪正）、身識（隨機現儀）、意識（緣慮循空）。○
J21nB109_p0487c07║六觸：眼觸（離則明見）、耳觸（遠近全聞）、鼻觸（聞香即知）、舌觸（味合即覺）、
J21nB109_p0487c08║身觸（不合不覺）、意觸（冥契諸相）。○六緣所生：眼緣所生受
J21nB109_p0487c09║（光非照境）、耳緣所生受（順音分辨）、鼻緣所生受（薰修頓圓）、舌緣
J21nB109_p0487c10║所生受（辛酸何依）、身緣所生受（故逸無逸）、意緣所生受（想念
J21nB109_p0487c11║不忘）。○四緣：因緣（諸法和合）、次第緣（心心數法）、所緣緣（法無所依）、
J21nB109_p0487c12║增上緣（法無可得）。○六大：地大（堅凝質礙）、水大（潤下滋愛）、火大
J21nB109_p0487c13║（炎上生瞋）、風大（鼓籥操動）、空大（不見邊表）、識大（萬法本源）。○十二因
J21nB109_p0487c14║緣：無明（昏翳真智）、行（流注不息）、識（妄生愛染）、名色（觀形定實）、六入（根塵
J21nB109_p0487c15║睹對）、觸（漸生染著）、受（納而不執）、愛（習力成染）、取（執之不捨）、有（業因成就）、生（愛慾
J21nB109_p0487c16║流轉）、老（漸覺變異）、病（眾苦纏聚）、死（捨墮識飛）、憂（煩悶沉戚）、悲（鬱快哀悲）、苦（惡緣
J21nB109_p0487c17║煩現）、惱（怨害相遇）、我者（起我、我所）、生者（如父有子）、壽者（命根成就）、命者
J21nB109_p0487c18║（能舉事故）、有情者（蘊和合生）、養育者（因緣故長）、眾數者（諸法有數）、作
J21nB109_p0487c19║者（手足能所）、使作者（力能役他）、起者（作後世業）、使起者（亦令他作）、受
J21nB109_p0487c20║者（苦樂果現）、使受者（厭苦厭樂）、見者（目觀色像）、知者（五識知名）。○六
J21nB109_p0487c21║度：布施（捨己惠他）、淨戒（三業無染）、安忍（毀譽風清）、精進（勇猛無怯）、靜
J21nB109_p0487c22║慮（妙絕諸緣）、般若（智慧圓徹）。○二十空：內空（六根無體）、外空（六塵
J21nB109_p0487c23║無相）、內外空（六識無有）、空空（病去藥除）、大空（小乘法無）、小空（四果相無）、
J21nB109_p0487c24║勝義空（功用投現）、有為空（生滅相無）、無為空（無相亦無）、畢竟空
J21nB109_p0487c25║（諸法相盡）、無際空（不見終始）、散空（和合相離）、無變異空（如如智寂）、本
J21nB109_p0487c26║性空（法本常無）、自相空（不待彼無）、共相空（自他相盡）、一切法空
J21nB109_p0487c27║（皆不可得）、不可得空（可亦不可）、無性空（假緣即無）、自性空（體本元虛）、
J21nB109_p0488a01║無性自性空（俱無亦無）。○四諦：苦聖諦（世間果相）、集聖諦
J21nB109_p0488a02║（世間因相）、滅聖諦（出世果相）、道聖諦（出世因相）、真如（不變隨緣）、法界
J21nB109_p0488a03║（理事圓融）、法性（常自寂滅）、不虛妄性（本來真實）、不變異性（今古常然）、
J21nB109_p0488a04║平等性（凡聖一致）、離生性（寂爾無形）、法定（諸境常如）、法住（各安自位）、
J21nB109_p0488a05║實際（不立一塵）、虛空界（無有邊量）、不思議界（心言路絕）。○四靜
J21nB109_p0488a06║慮：初禪（有尋有伺）、二禪（無尋唯伺）、三禪（無尋無伺）、四禪（捨念清淨）。○
J21nB109_p0488a07║四無量：慈無量（慈定廣大）、悲無量（悲定含空）、喜無量（喜定周遍）、
J21nB109_p0488a08║捨無量（捨定廓徹）。○四無色：空無邊處（空定現空）、識無邊
J21nB109_p0488a09║處（識定現識）、無所有處（無定是定）、非非想處（無想想定）。○八解
J21nB109_p0488a10║脫：觀內有色外亦觀色解脫（見內見外）、觀內無色外
J21nB109_p0488a11║亦觀色解脫（見外見內）、內外諸色解脫（有無俱淨）、空無邊
J21nB109_p0488a12║處解脫（緣色同空）、識無邊處解脫（三世識空）、無所有處解
J21nB109_p0488a13║脫（無色緣無）、非非想處解脫（絕相成妙）、滅受想定解脫（心數
J21nB109_p0488a14║法盡）。○八勝處：一勝處（淨相超勝）、二勝處（色境超勝）、三勝處
J21nB109_p0488a15║（內外超勝）、四勝處（真空超勝）、五勝處（妙識超勝）、六勝處（空無超勝）、七
J21nB109_p0488a16║勝處（非想超勝）、八勝處（想定超勝）。○九次第定：一次第定
J21nB109_p0488a17║（初禪喜樂）、二次第定（二禪妙生）、三次第定（三禪妙樂）、四次第定
J21nB109_p0488a18║（四禪浮盡）、五次第定（空能普入）、六次第定（識能明了）、七次第定
J21nB109_p0488a19║（無有即有）、八次第定（無想即想）、九次第定（心滅無滅）。○十遍處：
J21nB109_p0488a20║一遍處（地大周匝）、二遍處（水大周匝）、三遍處（火大周匝）、四遍處
J21nB109_p0488a21║（風大周匝）、五遍處（空大周匝）、六遍處（青色滿空）、七遍處（黃色滿空）、八
J21nB109_p0488a22║遍處（赤色滿空）、九遍處（白色滿空）、十遍處（黑色滿空）。○四念處：
J21nB109_p0488a23║觀身不淨（染緣有故）、觀受是苦（執取增縛）、觀心無常（念念遷滅）、
J21nB109_p0488a24║觀法無我（無有定相）。○四正勤：精進根（靈苗滋茂）、精進覺
J21nB109_p0488a25║（心心警策）、精進力（毫釐不屈）、正精進（不墮邪習）。○四神足：定根
J21nB109_p0488a26║（深固幽遠）、定覺（寂而常照）、定力（魔不能動）、正定（入佛三昧）。○五根：信
J21nB109_p0488a27║根（能入法海）、念根（住持不忘）、精進根（念茲在茲）、定根（湛寂虛通）、慧根
J21nB109_p0488b01║（明辨實諦）。○五力：信力（一念萬年）、念力（全清絕點）、精進力（塵劫無怠）、
J21nB109_p0488b02║慧力（摧邪顯正）、定力（須彌高固）。○七覺支：念覺（靈心不昧）、擇法
J21nB109_p0488b03║覺（微細明了）、精進覺（已覺求覺）、喜覺（法樂禪悅）、猗覺（所覺無覺）、定覺
J21nB109_p0488b04║（明明了了）、捨覺（離覺所覺）。○八聖道支：正語（心口相應）、正業（無非
J21nB109_p0488b05║佛事）、正命（結使已除）、正思惟（斷妄想故）、正方便（不墮無為）、正念（心無
J21nB109_p0488b06║異緣）、正定（超諸神足）、正見（信業報故）。○三解脫門：空解脫門
J21nB109_p0488b07║（空不見空）、無相解脫門（相不見相）、無願解脫門（願即無願）。○菩
J21nB109_p0488b08║薩十地：歡喜地（證聖位故）、離垢地（身心清淨）、發光地（智已生明）、
J21nB109_p0488b09║燄慧地（妙解廓照）、現前地（通達真俗）、難勝地（功行超越）、遠行地
J21nB109_p0488b10║（隨方應化）、不動地（忍智自如）、善慧地（通力自在）、法雲地（大智圓明）。○
J21nB109_p0488b11║五眼：肉眼（見內暗外）、天眼（內外俱明）、慧眼（照了諸相）、法眼（觀機設教）、
J21nB109_p0488b12║佛眼（普觀法界）。○六通：天眼通（徹視大千）、天耳通（洞聽十方）、他
J21nB109_p0488b13║心通（悉知種類）、宿命通（達三世事）、神境通（形無質礙）、如意通（任運
J21nB109_p0488b14║自在）。○十力：一、是處非處如實力（善行惡行），二、知三世
J21nB109_p0488b15║報業力（報果分明），三、知諸禪解脫三昧力（明了正定），四、知
J21nB109_p0488b16║眾生諸根上下力（了知界性），五、知眾生種種欲力（知根
J21nB109_p0488b17║所樂），六、知世間種種性力（定不定性），七、知一切道至力
J21nB109_p0488b18║（諸禪定境），八、得夙命智力（古即是今），九、得天眼能觀一切
J21nB109_p0488b19║力（不見一法），十、得漏盡智力（薪盡火滅）。○四無畏：法無所畏
J21nB109_p0488b20║（作師子吼）、漏盡無所畏（何所屈撓）、說障道無所畏（能破邪惑）、
J21nB109_p0488b21║說道無所畏（決定如是）。○四無礙解：詞無礙（口海波濤）、辯
J21nB109_p0488b22║無礙（應作是說）、法無礙（義無不了）、義無礙（法無不通）。○四攝法：
J21nB109_p0488b23║大慈（廣攝物故）、大悲（廣拔苦故）、大喜（廣與樂故）、大捨（廣施惠故）。○十
J21nB109_p0488b24║八不共法：一、身無失（行無不規），二、口無失（言無不法），三、意
J21nB109_p0488b25║無失（念無不正），四、無異想（正信調直），五、無不定心（動而常靜），六、
J21nB109_p0488b26║無不知已捨（善惡諸法），七、欲無減（不厭小善），八、精進無減
J21nB109_p0488b27║（動靜平常），九、念無減（等心澄湛），十、慧無減（平實明了），十一、解脫
J21nB109_p0488c01║無減（縛脫無二），十二、知見無減（遍知普見），十三、身業（隨智慧行），
J21nB109_p0488c02║十四、口業（隨智慧行），十五、意業（隨智慧行），十六、過去無不
J21nB109_p0488c03║了（所修所行），十七、未來無不知（所記所報），十八、現在無不
J21nB109_p0488c04║見（現受現果），無忘失法（證無漏性）、恒住捨性（虛凝湛寂）、一切智
J21nB109_p0488c05║（無所不了）、道相智（了無所了）、一切相智（了了無了）、一切阤羅尼
J21nB109_p0488c06║門（總持妙性）、一切三摩地門（正心正受）。○四果：預流果（須阤
J21nB109_p0488c07║洹也）、一來果（斯阤含也）、不來果（阿那含也）、無生果（阿羅漢也），獨覺
J21nB109_p0488c08║菩提（自悟本智）、一切菩薩摩訶薩行（自覺覺他）、諸佛無上
J21nB109_p0488c09║正等菩提（因圓果滿）。○（溪字函第二卷）
J21nB109_p0488c10║壞色無常相似說，達色本空如實言。
J21nB109_p0488c11║《出生三法藏般若經》云：「佛說未來世中當有人
J21nB109_p0488c12║說相似般若波羅蜜多。帝釋問其云何，佛告帝
J21nB109_p0488c13║釋：『未來世中有諸苾芻作如是說：「色是無常，若
J21nB109_p0488c14║身、若心，及戒、定、慧悉無所有，離諸所觀。」作是說
J21nB109_p0488c15║者，當知是說相似般若波羅蜜多。何以故？彼作
J21nB109_p0488c16║是說，壞色故，觀色無常；壞受、想、行、識故，觀受、想、
J21nB109_p0488c17║行、識無常。若如是求為行般若波羅蜜多，當知
J21nB109_p0488c18║此說皆得名為相似般若波羅蜜多。帝釋！汝今
J21nB109_p0488c19║當知：不壞色故，觀色無常；不壞受、想、行、識故，觀
J21nB109_p0488c20║受、想、行、識無常。作是說者，是為如實宣說般若
J21nB109_p0488c21║波羅蜜多。若能為人說此義者，得福甚多。』」（宅字函第
J21nB109_p0488c22║五卷）
J21nB109_p0488c23║《智度論》云：「何為求佛道者不說相似般若？善男
J21nB109_p0488c24║子！汝修行般若波羅蜜莫觀色無常。何以故？色，
J21nB109_p0488c25║色性空。是色性非法，若非法即名為般若波羅
J21nB109_p0488c26║蜜。般若波羅蜜中，色非常、非無常。何以故？是中
J21nB109_p0488c27║色尚不可得，何況常、無常？如是說者，是名不說
J21nB109_p0489a01║相似般若；受、想、行、識亦復如是。復次，說相似般
J21nB109_p0489a02║若者，名字語言同而心義異，如以著心取相，說
J21nB109_p0489a03║五眾等無常乃至無生、無滅，是相似般若。若以
J21nB109_p0489a04║不著心、不取相說五眾無常，但為破常顛倒故，
J21nB109_p0489a05║不著無常，是真實般若波羅蜜多。」（形字函第十卷）
J21nB109_p0489a06║苟捨般若趣餘經，猶棄根本尋枝葉。
J21nB109_p0489a07║《般若經》云：「佛告善現：『棄捨般若經典，求學餘經，
J21nB109_p0489a08║當知是為菩薩魔事。何以故？棄捨一切智智根
J21nB109_p0489a09║本甚深般若而攀枝葉諸餘經典，終不得佛菩
J21nB109_p0489a10║提。』善現白佛：『何等餘經？』佛荅：『若說二乘相應之
J21nB109_p0489a11║法，謂四念住，乃至八聖道支、三解脫門、四諦智
J21nB109_p0489a12║等，於中修學但得預流、一來、不還、阿羅漢果、獨
J21nB109_p0489a13║覺菩提，不得無上正等菩提，是名餘經，猶如枝
J21nB109_p0489a14║葉不能引發一切智智。甚深般若能引智智，有
J21nB109_p0489a15║大勢用，猶如樹根。』」（巨字函第九卷）
J21nB109_p0489a16║無一般若力為護，則五波羅魔所侵。
J21nB109_p0489a17║《般若經》云：「如有女人端正巨富，若無強夫所守
J21nB109_p0489a18║護者，易為惡人之所凌辱。布施等五波羅蜜多
J21nB109_p0489a19║亦復如是，若無般若力所攝護，易為魔壞。」（出字函第
J21nB109_p0489a20║十卷）
J21nB109_p0489a21║施等如盲前莫達，般若為目以導之。
J21nB109_p0489a22║《般若經》云：「譬如百千盲眾，無淨目者導之，猶尚
J21nB109_p0489a23║不能近趣正道，況能遠達豐樂大城？施等盲眾
J21nB109_p0489a24║若無般若淨目者導，尚不能趣菩薩正道，況能
J21nB109_p0489a25║得入一切智城？皆由般若方到彼岸。」（來字函第二卷）
J21nB109_p0489a26║修般若何惰何勤？由因地或進或退。
J21nB109_p0489a27║「復次，善現白佛：『菩薩聞說般若，深生信解，書寫、
J21nB109_p0489b01║受持、思惟、修習，是菩薩從何處沒，來生此間？』佛
J21nB109_p0489b02║言：『若菩薩聞此般若，不怯、不惑，受、持、讀、誦，究竟
J21nB109_p0489b03║通利，當知是菩薩先世樂聽般若，聞已受持，精
J21nB109_p0489b04║勤修習，由此善根，從人趣沒，還生人中。』善現復
J21nB109_p0489b05║白佛言：『頗有菩薩成就如是殊勝功德，供養承
J21nB109_p0489b06║事他方諸佛，沒彼生此，聞是般若，復能讀習，無
J21nB109_p0489b07║懈倦不？』佛言：『此菩薩無有懈倦。所以者何？先從
J21nB109_p0489b08║他方佛所聞是般若，彼乘如是善根力故。復有
J21nB109_p0489b09║菩薩雖於先世得聞般若，亦曾請問深義，而不
J21nB109_p0489b10║能經一日、三、四、五日隨順修行，今生人中聞說
J21nB109_p0489b11║般若，設經一日、乃至五日，其心堅固，無能壞者，
J21nB109_p0489b12║若離所聞，尋便退失。何以故？由於先世雖聞復
J21nB109_p0489b13║問而不修行，故於今生或時堅固、或時退失。復
J21nB109_p0489b14║有菩薩雖於先世得聞六波羅蜜，而不請問深
J21nB109_p0489b15║義，今生人中聞說是深般若，其心迷悶，猶豫怯
J21nB109_p0489b16║弱，或生異解。』」（陽字函第一卷）
J21nB109_p0489b17║持之者獲報殊勝，謗之者墮罪彌深。
J21nB109_p0489b18║《智度》云：「若聞是深般若波羅蜜，受持、讀誦、憶念
J21nB109_p0489b19║不離薩婆若心、若以毒藥、若以火坑、若以深水、
J21nB109_p0489b20║若欲刀殺，如是眾惡皆不能傷，般若力故，有此
J21nB109_p0489b21║殊勝。問曰：『現有受持讀誦入於軍陣，刀兵所傷，
J21nB109_p0489b22║其義云何？』答曰：『有二種業因緣：一者、必應受報，
J21nB109_p0489b23║二者、不必受報。必應受報者，譬如大逆重罪應
J21nB109_p0489b24║死之人，雖有強力財寶不可得免。不必受報者，
J21nB109_p0489b25║如人罪雖入死，理尚可救，用力勢財物便得濟
J21nB109_p0489b26║命，不救則死。善男子！亦如是，若無必受報罪，雖
J21nB109_p0489b27║有死事來至，讀誦般若則得濟度，若不讀誦則
J21nB109_p0489c01║不免死，是故不得言般若無有力勢。』問曰：『如上
J21nB109_p0489c02║所說，是事可信。今此中不能讀誦，但書寫供養，
J21nB109_p0489c03║云何得是功德？』答曰：『是人所得功德亦同於上。
J21nB109_p0489c04║何以故？是人先已聞師說般若義，深入愛樂，然
J21nB109_p0489c05║不識文字、違離師故，不能讀誦，而不惜財寶雇
J21nB109_p0489c06║人書寫，盡心種種供養，與誦者同，亦得功德。』」（形字
J21nB109_p0489c07║函第七卷）
J21nB109_p0489c08║《般若經》云：「若人書寫般若經典，種種莊嚴，置清
J21nB109_p0489c09║淨處恭敬供養，十方天龍常來擁護，不為人非
J21nB109_p0489c10║人等之所惱害，唯除宿世定惡業因現在應熟，
J21nB109_p0489c11║或轉重惡，現世輕受。」（巨字函第二卷）
J21nB109_p0489c12║《金剛經》云：「受持此經，若為人輕賤，是人先世罪
J21nB109_p0489c13║業應墮惡道，以今世人輕賤故，先世罪業則為
J21nB109_p0489c14║消滅，當得阿耨多羅三藐三菩提。」
J21nB109_p0489c15║《般若經》云：「『若人先世聞說般若，已曾捨去，今世
J21nB109_p0489c16║聞說，由宿習力還復捨去，身語及心皆不和合，
J21nB109_p0489c17║由斯造作愚癡、惡慧增長，匱正法業，墮大地獄，
J21nB109_p0489c18║經歷百千俱胝那庾多歲受諸大苦。三災起時，
J21nB109_p0489c19║彼匱法業猶未畢故，死已轉生他方世界，遍歷
J21nB109_p0489c20║十方，經無量劫，彼業稍微，從地獄中出，次第受
J21nB109_p0489c21║傍生餓鬼，一一趣中各經百千俱胝那庾多歲
J21nB109_p0489c22║至於三災，轉生他方，備受諸苦，餘勢將盡，方生
J21nB109_p0489c23║人中惡律儀家，六根不具。』舍利子白佛：『常說罪
J21nB109_p0489c24║重者五無間，此匱法業為相似耶？』佛言：『壞正法
J21nB109_p0489c25║業麤重不可以比，謂自謗般若，亦教人謗般若，
J21nB109_p0489c26║自飲毒藥，亦令他飲。』」（水字函第五卷）
J21nB109_p0489c27║總六度而通福慧，攝三學以利自他。
J21nB109_p0490a01║《解脫了義經》云：「佛告觀世音菩薩：『學有六事，所
J21nB109_p0490a02║謂六波羅蜜：施、戒、忍是增上戒學，禪是增上心
J21nB109_p0490a03║學，般若是增上慧學，精進通一切。』觀世音菩薩
J21nB109_p0490a04║白佛：『此六事，幾是福德眾具？幾是智慧眾具？』佛
J21nB109_p0490a05║言：『增上戒學是福德眾具，增上慧學是智慧眾
J21nB109_p0490a06║具，禪及精進通一切。』觀世音菩薩復白佛言：『何
J21nB109_p0490a07║故此謂學事六種施設？』佛答言：『有二事：一者、三
J21nB109_p0490a08║學攝取眾生，二者、三學對治煩惱。於是菩薩布
J21nB109_p0490a09║施眾具、持戒不害、忍辱饒益，以此三學，攝取眾
J21nB109_p0490a10║生。復次，菩薩進修善業、禪伏煩惱、慧斷諸使，以
J21nB109_p0490a11║此三學對治煩惱。』」（身字函）
J21nB109_p0490a12║一持此經六度具，一修道場六度圓。
J21nB109_p0490a13║《不退轉法輪經》云：「受持此經、為他人說，當知具
J21nB109_p0490a14║足六波羅蜜。有能信解此經典者，具足檀波羅
J21nB109_p0490a15║蜜；於此經典不生疑惑，具足尸波羅蜜；於此法
J21nB109_p0490a16║中不動，具足羼提波羅蜜；能於此經心不退沒，
J21nB109_p0490a17║具足毗離耶波羅蜜；信樂此經，心不散亂，具足
J21nB109_p0490a18║禪波羅蜜；諦了此經，無分別想，具足般若波羅
J21nB109_p0490a19║蜜。」（賴字函第四卷）
J21nB109_p0490a20║《莊嚴王菩薩經》：「佛言：『行六波羅蜜時，修立道場，
J21nB109_p0490a21║香華供養，名檀波羅蜜；修供養時，身、口、意業不
J21nB109_p0490a22║惱眾生，名尸波羅蜜；若有蟲螘來入道場，安忍
J21nB109_p0490a23║不害，名羼提波羅蜜；善心相續，名毗梨耶波羅
J21nB109_p0490a24║蜜；心不散亂，名禪波羅蜜；方壇圓場，無有偏斜，
J21nB109_p0490a25║名般若波羅蜜。如是一法，隨心變現。』」（景字函）
J21nB109_p0490a26║不修六度道難成，雖行六度相不取。
J21nB109_p0490a27║《般若經》云：「菩薩行六波羅蜜時，常作是念：『我若
J21nB109_p0490b01║不行布施，當生貧賤之家，尚無勢力，何由成熟
J21nB109_p0490b02║有情，嚴淨佛土？況得一切智智？我若不護淨戒，
J21nB109_p0490b03║當生惡趣，尚不能得下賤人身，何由成熟有情，
J21nB109_p0490b04║嚴淨佛土？況得一切智智？我若不修安忍，當生
J21nB109_p0490b05║容貌醜陋，不具菩薩圓滿色相，則不能成熟有
J21nB109_p0490b06║情，嚴淨佛土，況得一切智智？我不精進，尚不能
J21nB109_p0490b07║獲菩薩勝道，何由成熟有情，嚴淨佛土，得一切
J21nB109_p0490b08║智？我若心亂，不入靜慮，尚不能起菩薩勝定，何
J21nB109_p0490b09║由成熟有情，嚴淨佛土，得一切智？我若無智，不
J21nB109_p0490b10║學般若，尚不能得諸巧便慧，超二乘地，何由成
J21nB109_p0490b11║熟有情，嚴淨佛土，得一切智？』」（盈字函第二卷）
J21nB109_p0490b12║《思益梵天經》：「佛云：『我見燃燈佛即得無生法忍，
J21nB109_p0490b13║授我記言：「汝於來世當得作佛，號釋迦牟尼。」我
J21nB109_p0490b14║於爾時具足六波羅蜜。所以者何？雖布施，不求
J21nB109_p0490b15║果報；雖持戒，無所貪著；雖忍辱，知內外空；雖精
J21nB109_p0490b16║進，知無起相；雖禪定，無所依止；雖行慧，無所取
J21nB109_p0490b17║相。』」（萬字函第二卷）。
J21nB109_p0490b18║○至此般若六已終，○加後方便四為伴。（總十
J21nB109_p0490b19║波羅蜜多）
J21nB109_p0490b20║《解脫了義經》云：「觀世音菩薩白佛言：『何故六波
J21nB109_p0490b21║羅蜜作如是次第說？』答曰：『彼上上招引依故。菩
J21nB109_p0490b22║薩棄捨身財，受持淨戒，護戒故忍，忍已精進，進
J21nB109_p0490b23║已能禪，禪具足已，得出世慧。』復問：『何故施設餘
J21nB109_p0490b24║四波羅蜜？』佛言：『此等是六波羅蜜伴，於彼方便
J21nB109_p0490b25║波羅蜜，又是三波羅蜜之伴。』復告觀世音菩薩：
J21nB109_p0490b26║『現法多行煩惱，不能堪任，常修習忍，受行少福，
J21nB109_p0490b27║願未來世煩惱微薄能勤精進，是願波羅蜜為
J21nB109_p0490c01║精進波羅蜜伴；親善知識，聽聞善法，希望勝力，
J21nB109_p0490c02║是力波羅蜜為禪波羅蜜伴；於菩薩藏聞緣修
J21nB109_p0490c03║禪，堪能開引出世間慧，是智波羅蜜為般若波
J21nB109_p0490c04║羅蜜伴。』」（身字函）
J21nB109_p0490c05║大藏一覽集卷三（畢）
J21nB109_p0490c06║姚敏學校正