J21nB109_p0507a01║大藏一覽卷第五
J21nB109_p0507a02║寧德優婆塞陳　實謹編
J21nB109_p0507a03║秀水居士姚舜漁重緝
J21nB109_p0507a04║第四善惡門之餘姚昌遠校
J21nB109_p0507a05║懺悔品
J21nB109_p0507a06║所犯貪瞋癡業障，惟憑佛法僧懺摩。
J21nB109_p0507a07║《寶積經》云：「佛告舍利弗：『因貪犯者，為過微細，難
J21nB109_p0507a08║可捨離；因瞋犯者，為過麤重，易可捨離；因癡犯
J21nB109_p0507a09║者，為過深重，復難捨離。所以者何？貪結能為諸
J21nB109_p0507a10║有種子，生死蔓延，連持不絕，以是義故，微細難
J21nB109_p0507a11║斷；因瞋犯者，墮於惡趣，可速除斷；因癡犯者，當
J21nB109_p0507a12║墮八種大地獄中，難可解脫。復次，舍利弗！若有
J21nB109_p0507a13║菩薩犯波羅夷罪，應對清淨十比丘前以質直
J21nB109_p0507a14║心殷重懺悔；犯僧殘者，對五淨僧殷重懺悔；若
J21nB109_p0507a15║為女人染心所觸，及因相顧而生愛著，應對一、
J21nB109_p0507a16║二清淨僧前懺悔。若五無間罪、犯波羅夷、或犯
J21nB109_p0507a17║僧殘戒、犯塔、犯僧、及犯餘罪，應當於三十五佛
J21nB109_p0507a18║前晝夜獨處，殷重懺悔，應自稱云：「我某甲皈依
J21nB109_p0507a19║佛、皈依法、皈依僧。
J21nB109_p0507a20║南無釋迦牟尼佛南無金剛不壞佛
J21nB109_p0507a21║南無寶光佛南無龍尊王佛
J21nB109_p0507a22║南無精進軍佛南無精進喜佛
J21nB109_p0507a23║南無寶火佛南無寶月光佛
J21nB109_p0507a24║南無現無愚佛南無寶月佛
J21nB109_p0507a25║南無無垢佛南無離垢佛
J21nB109_p0507a26║南無勇施佛南無清淨佛
J21nB109_p0507a27║南無清淨施佛南無娑留那佛
J21nB109_p0507b01║南無水天佛南無堅德佛
J21nB109_p0507b02║南無旃檀功德佛南無無量掬光佛
J21nB109_p0507b03║南無光德佛南無無憂德佛
J21nB109_p0507b04║南無那羅延佛南無功德華佛
J21nB109_p0507b05║南無蓮華光游戲神通佛
J21nB109_p0507b06║南無財功德佛南無德念佛
J21nB109_p0507b07║南無善名稱功德佛南無紅燄帝幢王佛
J21nB109_p0507b08║南無善遊步功德佛南無鬥戰勝佛
J21nB109_p0507b09║南無善遊步佛南無周匝莊嚴功德
J21nB109_p0507b10║佛南無寶華遊步佛
J21nB109_p0507b11║南無寶蓮華善住娑羅樹王佛
J21nB109_p0507b12║如是等一切世界諸佛世尊常住在世，是諸世
J21nB109_p0507b13║尊當慈念我。若我此生、若我前生，從無始生死
J21nB109_p0507b14║以來所作眾罪，若自作、若教他作，見作隨喜；若
J21nB109_p0507b15║塔、若僧、若四方僧物，若自取、若教他取，見取隨
J21nB109_p0507b16║喜；五無間罪，若自作、若教他作，見作隨喜；十不
J21nB109_p0507b17║善道，若自作、若教他作，見作隨喜；所作罪障，或
J21nB109_p0507b18║有覆藏、或不覆藏，應墮地獄、餓鬼、畜生、諸餘惡
J21nB109_p0507b19║趣、邊地下賤、及蔑戾車如是等處，所犯罪障今
J21nB109_p0507b20║皆懺悔，諸佛世尊當證知我。」「『復作是言：「若我此
J21nB109_p0507b21║生、若於餘生，曾行布施、或守淨戒、乃至施與畜
J21nB109_p0507b22║生一摶之食，或修淨行所有善根、成就眾生所
J21nB109_p0507b23║有善根、修行菩提所有善根、及無上智所有善
J21nB109_p0507b24║根，一切合集校計籌量，皆悉回向阿耨多羅三
J21nB109_p0507b25║藐三菩提。如過、現、未來一切諸佛所作回向，我
J21nB109_p0507b26║亦如是回向。」』「而說偈言：「『眾罪皆懺悔，諸佛盡隨
J21nB109_p0507b27║喜，及請佛功德，願成無上智。去來現在佛，於眾
J21nB109_p0507c01║生最勝，無量功德海，我今皈命禮。』」（始字函第十卷）
J21nB109_p0507c02║長慶然禪師懺悔文
J21nB109_p0507c03║「歸命十方調御師，演揚清淨微妙法，三乘四果
J21nB109_p0507c04║解脫僧，願賜慈悲哀攝受。（某甲）自違真性，枉入
J21nB109_p0507c05║迷流，隨生死以漂沉，逐色身而貪染，十纏十使
J21nB109_p0507c06║積成有漏之因，六根六塵妄作無邊之罪，彌淪
J21nB109_p0507c07║苦海，深溺邪途，著我耽人，舉枉措直，累生業障
J21nB109_p0507c08║一切愆，尤仰三寶以慈悲歷一心而懺悔。所願
J21nB109_p0507c09║能仁拯拔、善友提攜，出煩惱之深源，到菩提之
J21nB109_p0507c10║彼岸。此世福基命位，各願昌隆，來生智種靈苗，
J21nB109_p0507c11║同希增秀，生逢中國，長遇明師，正信出家，童真
J21nB109_p0507c12║入道，六根通利，三業淳和，不染世緣，常修梵行，
J21nB109_p0507c13║執持禁戒，塵業不侵，嚴護威儀，蜎飛無損，不逢
J21nB109_p0507c14║八難，不闕四緣，般若智以現前，菩提心而不退，
J21nB109_p0507c15║修習正法，了悟大乘，開六度之行門，越三祇之
J21nB109_p0507c16║劫海，建法幢於處處，破疑網於重重，降伏眾魔，
J21nB109_p0507c17║紹隆三寶，承事十方諸佛無有疲勞，修學一切
J21nB109_p0507c18║法門悉能通達，廣作福慧，普利塵沙，得六種之
J21nB109_p0507c19║神通，圓一生之佛果。然後不捨法界，遍入塵勞，
J21nB109_p0507c20║等觀音之慈心，行普賢之願海，他方此界逐類
J21nB109_p0507c21║隨形，對現色身演揚妙法，泥犁苦處、餓鬼趣中，
J21nB109_p0507c22║或放大光明、或現諸神變，其有見我相乃至聞
J21nB109_p0507c23║我名皆發菩提心，永出輪迴趣，火鑊冰河之地
J21nB109_p0507c24║變作香林，飲銅食鐵之徒化生淨土，披毛戴角、
J21nB109_p0507c25║負債含冤，盡罷辛酸，咸沾利樂，疾疫世而現為
J21nB109_p0507c26║藥草普療沉痾，饑饉時而化作稻梁濟諸貧餒，
J21nB109_p0507c27║但有利益無不興崇。次祈累世冤親、現存眷屬
J21nB109_p0508a01║出四生之汩沒，捨萬劫之愛纏，等與含生齊成
J21nB109_p0508a02║佛道。」
J21nB109_p0508a03║事懺有依吾佛力，理懺無過我自心。
J21nB109_p0508a04║《大乘起信論》云：「初學菩薩雖修行信心，以先世
J21nB109_p0508a05║來多有重罪惡業障故，或為魔邪所惱、或為世
J21nB109_p0508a06║務所纏、或為種種病緣之所逼迫，為難非一，令
J21nB109_p0508a07║其行人廢修善品，宜應勇猛精進，晝夜六時禮
J21nB109_p0508a08║拜諸佛，供養、讚歎、懺悔、勸請，隨喜回向菩提，常
J21nB109_p0508a09║發大願，惡障消滅，善根增長。」（命字函第二卷）
J21nB109_p0508a10║《法苑》云：「懺悔有二：一、是迷心，依事懺悔，謂佛像
J21nB109_p0508a11║前行道禮敬，發願要期斷除事惡；二、是智心，依
J21nB109_p0508a12║理懺悔，謂觀身、心，斷除結使。但所造業有輕、有
J21nB109_p0508a13║重，若論輕業，事懺亦滅；若論重業，有轉者亦能
J21nB109_p0508a14║轉重令輕，謂三途業人中輕受故。」（府字函第六卷）
J21nB109_p0508a15║若不造罪奚須懺，作已能禳即滅除。
J21nB109_p0508a16║《涅槃經》云：「耆婆醫師告阿闍世王：『臣聞佛說智
J21nB109_p0508a17║者有二：一者、不造諸惡，二者、作已懺悔，更不敢
J21nB109_p0508a18║作。猶如濁水，置之明珠，以珠威力，水即為清；如
J21nB109_p0508a19║煙雲除，月則清明。作惡能悔亦復如是，王若懺
J21nB109_p0508a20║悔，罪則除滅，清淨如本。』」（一字函第九卷）
J21nB109_p0508a21║既獵燒香復何福？以水攙湯可探金。
J21nB109_p0508a22║《雜譬喻經》云：「昔有國王，出則飲酒射獵，還便然
J21nB109_p0508a23║燈燒香，投槃作禮。邊侍人言：『王飲酒射獵，復又
J21nB109_p0508a24║燒香，當有何福？』王聞之，便使人然大鑊湯使沸，
J21nB109_p0508a25║內一餅金，即呼邊人探取其金，人言：『湯熱，手不
J21nB109_p0508a26║可近。』王語：『汝作方便取之。』人言：『作何方便？』王云：
J21nB109_p0508a27║『汝去下火，以水添湯。』即如王言，便探得金。王語：
J21nB109_p0508b01║『我飲射時，自如湯沸。我作禮時，自如去火，以水
J21nB109_p0508b02║添湯，何故不得福也？』」（舍字函第九卷）
J21nB109_p0508b03║故作諸愆復求懺，那堪一失又如何？
J21nB109_p0508b04║《寶積經》云：「佛告彌勒菩薩：『譬如二人，善解醫方、
J21nB109_p0508b05║善解咒術、善別毒藥、善識甘露。爾時，一人於大
J21nB109_p0508b06║眾中即取毒藥而自食之，現希有相，食已受苦，
J21nB109_p0508b07║身不安隱，復求甘露咒術，望除毒氣。爾時彼人
J21nB109_p0508b08║求不能得，毒氣熾盛，遂便命終。時第二人作如
J21nB109_p0508b09║是言：「我今不能除於毒藥、不食毒藥、不須甘露、
J21nB109_p0508b10║不欲處眾作希有想，令身苦惱。」彌勒！當來末世
J21nB109_p0508b11║後五百歲，有諸在家出家菩薩亦復如是，作如
J21nB109_p0508b12║是言：「如我說法能除諸罪。」如是語已，轉集惡業，
J21nB109_p0508b13║復作是言：「我還懺悔。」復有菩薩，其心清淨，作如
J21nB109_p0508b14║是言：「我不作罪，不須懺悔，我當懺悔過去、未來
J21nB109_p0508b15║一切諸罪，現在不作。」亦如彼人不食毒藥，不須
J21nB109_p0508b16║甘露。所言毒者，是犯戒律，莫作食毒之人。』」（始字函第八卷）
J21nB109_p0508b17║○緣何為善故難成？○良由夙障應須懺。
J21nB109_p0508b18║《圓覺經》云：「若後末世鈍根眾生，心欲求道，不得
J21nB109_p0508b19║成就，由昔業障，當勤懺悔，常起希望，先斷憎愛、
J21nB109_p0508b20║嫉妒、諂曲、求勝上心。」偈云：「鈍根未成者，常當勤
J21nB109_p0508b21║心懺，諸障若消滅，佛境便現前。」（可字函）
J21nB109_p0508b22║焚軀轉見長無明，悟性本空安有咎？
J21nB109_p0508b23║《經律異相》云：「裴扇闍國有女人提韋，婆羅門種，
J21nB109_p0508b24║其家大富，喪婿無兒。婆羅門法，若不如意，便自
J21nB109_p0508b25║燒身，願生那羅延天。國內有沙門缽底婆，梁言
J21nB109_p0508b26║辨才，智慧精進，教化天下改邪就正：『原夫先身
J21nB109_p0508b27║罪業隨逐精神，不與身合，徒自焚燒，安能滅罪？
J21nB109_p0508c01║禍隨心生，心念善法，受報亦善；心念惡法，受報
J21nB109_p0508c02║亦惡。云何於苦惱中求於滅罪，望善報也？於理
J21nB109_p0508c03║不通。如困病人為苦所逼，復遭惡人打罵，時此
J21nB109_p0508c04║病人寧有善心，無忿惱不？』提韋曰：『但生忿惱。』辨
J21nB109_p0508c05║才曰：『汝今燒身，身體燋爛，神識未離，故受苦毒，
J21nB109_p0508c06║煩悶心惱，從是命終，生地獄中，苦惱尤劇。又如
J21nB109_p0508c07║牛車，厭患於車，欲使車壞，前車若壞，後車復抱，
J21nB109_p0508c08║罪業未盡。假令燒壞百千萬身，罪業因緣相續
J21nB109_p0508c09║不絕，猶如阿鼻，一日之中，八萬過死、八萬過生，
J21nB109_p0508c10║罪盡方畢。況汝一過燒身，欲求滅罪？』問曰：『願聞
J21nB109_p0508c11║滅罪方法。』辨才答曰：『前身作惡，如雲覆月；後心
J21nB109_p0508c12║起善，如炬消闇。起罪之源，由身三、口四、意地業
J21nB109_p0508c13║行，今當一心單誠懺悔，改邪就正，捨身受身，至
J21nB109_p0508c14║成佛道。』辯才即受提韋十善，歡喜奉行。」（傍字函第七卷）
J21nB109_p0508c15║《未曾有經》云：「妙吉祥菩薩因見一人悲泣，發如
J21nB109_p0508c16║是言：『我造殺業，決墮地獄，如何救度？』菩薩觀其
J21nB109_p0508c17║緣熟堪化，即化一人，亦復啼泣，謂曰：『我造殺業，
J21nB109_p0508c18║決墮地獄。』前人聞已，言：『我亦然。』化人告之：『唯佛
J21nB109_p0508c19║能救。』相隨共詣。化人白佛：『我造殺業，怖墮地獄，
J21nB109_p0508c20║願佛救度。』佛即告言：『如汝所說造殺業者，汝從
J21nB109_p0508c21║何心而起罪相？為過去耶？未來耶？現在耶？若起
J21nB109_p0508c22║過去心者，過去已滅，心不可得；若起未來心者，
J21nB109_p0508c23║未來未至，心不可得；若起現在心者，現在不住，
J21nB109_p0508c24║心亦不可得。三世俱不可得故，即無起作；無起
J21nB109_p0508c25║作故，於其罪相何所見耶？善男子！心無所住，不
J21nB109_p0508c26║在內、外、中間；心無色相，非青、黃、赤、白。心無造作，
J21nB109_p0508c27║無作者故；心非幻化，本真實故；心無邊際，非限
J21nB109_p0509a01║量故；心無取捨，非善惡故；心無動轉，非生滅故；
J21nB109_p0509a02║心等虛空，無障礙故；心非染淨，離一切數故。善
J21nB109_p0509a03║男子！諸有智者應如是觀。作是觀者，即於一切
J21nB109_p0509a04║法中求心不可得。何以故？心之自性即諸法性，
J21nB109_p0509a05║諸法性空即真實性，由是義故，汝今不應妄生
J21nB109_p0509a06║怖畏。』是時化人聞佛宣說真實之法，心大歡喜，
J21nB109_p0509a07║即白佛言：『希有，世尊！善說法界自性清淨。我今
J21nB109_p0509a08║得悟罪業性空，不生怖畏。我今樂欲於佛法中
J21nB109_p0509a09║出家修道，持於梵行，願佛攝受。』佛言：『善哉。』是時
J21nB109_p0509a10║化人於剎那間鬚髮自落，袈裟被身，即白佛言：
J21nB109_p0509a11║『我今涅槃。』承佛威力，踊身虛空，化火自焚。爾時
J21nB109_p0509a12║實造業者見是化身與我同罪，出家聞法，彼先
J21nB109_p0509a13║解脫，『我今亦宜求佛化度。』前白佛言：『如上因緣，
J21nB109_p0509a14║願垂救度。』佛言：『善哉，汝所造業於何起心？罪業
J21nB109_p0509a15║之相其復云何？』是時此人以善根成熟故，聞佛
J21nB109_p0509a16║說已，身諸毛孔出大火燄，佛出金手於其頂上，
J21nB109_p0509a17║此人即時身火得滅，離其苦惱，得大快樂，起淨
J21nB109_p0509a18║信心而白佛言：『我先聞佛廣說清淨法界離相
J21nB109_p0509a19║之法，我今得悟罪業性空而不復生怖畏之想。』
J21nB109_p0509a20║投佛出家，復聞四諦之法，遠塵離垢，證阿羅漢。」
J21nB109_p0509a21║（奄字函第五卷）
J21nB109_p0509a22║罪性空兮心所生，我心無故罪何有？
J21nB109_p0509a23║《法苑》云：「觀罪性空，罪從心生，心若可得，罪不可
J21nB109_p0509a24║無，我心自空，空云何有？善心亦然。罪福無主，非
J21nB109_p0509a25║內非外，亦無中間，不常自有，但有名字，名之為
J21nB109_p0509a26║心；但有名字，名為罪福。名字即空，還源返本，畢
J21nB109_p0509a27║竟清淨，是為觀罪性空，翻破無明顛倒執著心
J21nB109_p0509b01║也。若無明滅故行滅，諸行滅故生死滅。」（府字函第六卷）
J21nB109_p0509b02║懺罪偈云：「罪無自性從心起，心若滅時罪亦亡，
J21nB109_p0509b03║罪亡心滅兩俱空，此即是名真懺悔。」
J21nB109_p0509b04║投祖慇懃求懺悔，覓罪俱無頓已消。
J21nB109_p0509b05║《傳燈》云：「二祖可大師因三祖璨大師設禮而問：
J21nB109_p0509b06║『弟子身纏風恙，請師懺罪。』師曰：『將罪來，與汝懺。』
J21nB109_p0509b07║璨良久云：『覓罪不可得。』師曰：『我與汝懺罪竟。』」（卷三）
J21nB109_p0509b08║臨終品第三十二（二十九則）
J21nB109_p0509b09║臥病可觀佛相好，終時隨念彼方生。
J21nB109_p0509b10║《無常經》云：「人將命終，身心苦痛，應起慈心，拔濟
J21nB109_p0509b11║饒益。教使香湯澡浴，著新淨衣，安詳而坐，正念
J21nB109_p0509b12║思惟。若病無力，餘人扶坐，又不能坐，右脅而臥，
J21nB109_p0509b13║合掌至心，面向西方，當病者前取一淨處，唯用
J21nB109_p0509b14║牛糞香泥塗地，隨心大小，方角為壇，以花布地，
J21nB109_p0509b15║燒眾名香，四角燃燈。於其壇內懸一彩像，令彼
J21nB109_p0509b16║病人心心相續觀其相好，使發菩提之心。復為
J21nB109_p0509b17║廣說三界難居、三塗苦難非所生處，唯佛菩提
J21nB109_p0509b18║是真歸依。以歸依故，必生諸佛剎土，受微妙樂。
J21nB109_p0509b19║問病者言：『汝今樂生何佛土也？』病者答言：『我意
J21nB109_p0509b20║樂生某佛世界。』時說法人當隨病者心之所欲
J21nB109_p0509b21║而為宣說佛土因緣十六觀等，猶如西方無量
J21nB109_p0509b22║壽國，一一具說，令病者心樂生佛土。為說法已，
J21nB109_p0509b23║復教諦觀隨何方國，佛身相好。觀相好已，復教
J21nB109_p0509b24║請佛及諸菩薩而作是言：『稽首如來應正等覺
J21nB109_p0509b25║并諸菩薩，願哀愍我，拔濟饒益。我今奉請，為滅
J21nB109_p0509b26║眾罪，復將弟子隨佛菩薩生佛國土。』如是三說。
J21nB109_p0509b27║既教請已，復令病人稱彼佛名，十念成就，與受
J21nB109_p0509c01║三歸，及懺悔畢，受菩薩戒。若病人困不能言者，
J21nB109_p0509c02║餘人代受及懺悔等。既受戒已，扶彼病人，首北
J21nB109_p0509c03║面西，開目、閉目諦想於佛三十二相、八十種好，
J21nB109_p0509c04║又為說起四諦因果、十二因緣、無明、老、死、苦空
J21nB109_p0509c05║等觀。若臨命終，看病餘人但為稱佛，聲聲莫絕，
J21nB109_p0509c06║隨病者心稱其名號。彼見化佛及菩薩眾香花
J21nB109_p0509c07║來迎，便生歡喜，身不苦痛，心不散亂，正見心生，
J21nB109_p0509c08║如入禪定，尋即命終，必不退墮三塗之苦，即生
J21nB109_p0509c09║佛前。若在家人，於命終後當取亡者受用衣物，
J21nB109_p0509c10║可分三分，為施三寶，由斯亡者業消福生，不應
J21nB109_p0509c11║與其死尸著好衣物。何以故？無利益故。若出家
J21nB109_p0509c12║人，所有衣物如諸律教。若送亡人至其殯所，可
J21nB109_p0509c13║安下風，置令側臥右脅著地，面向日光，於其上
J21nB109_p0509c14║風當敷高座，種種莊嚴，請一苾芻讀《無常經》，孝
J21nB109_p0509c15║子止哀，餘皆志心燒香散花，供養高座、經典及
J21nB109_p0509c16║散苾芻，然後安坐，合掌恭敬，一心聽經，各觀己
J21nB109_p0509c17║身無常，不久磨滅，令離世間，入三摩地。又請苾
J21nB109_p0509c18║芻隨誦何咒，咒無虫水，滿三七遍，灑亡者上。復
J21nB109_p0509c19║咒黃土，亦三七遍，散亡者身。然後隨意，或安窣
J21nB109_p0509c20║堵波中、或以火焚、或尸阤林，乃至土下，以此功
J21nB109_p0509c21║德，令彼亡人百千萬億俱胝那庾多劫十惡四
J21nB109_p0509c22║重、五無間業一時消滅，見佛聞法，畢證菩提。」（學字
J21nB109_p0509c23║函第七卷）
J21nB109_p0509c24║又，《隨願往生經》云：「佛告普廣菩薩：『眾生臨終願
J21nB109_p0509c25║生佛剎者，當浴身體，著鮮潔衣，燒香懸幡，歌詠
J21nB109_p0509c26║三寶，讀誦尊經，廣為病者說諸因緣譬喻言辭——
J21nB109_p0509c27║苦空非身，四大假合，形如芭蕉，中無有實，又如
J21nB109_p0510a01║電光，不得久停，故云色不久鮮，當歸敗壞，精誠
J21nB109_p0510a02║行道，可得度苦，隨心所願，無不獲果。』」（恭字函第十一卷）
J21nB109_p0510a03║何謂鬼邪之所惱？蓋無神物以匡持。
J21nB109_p0510a04║《阿含經》云：「若人初生皆有鬼神隨逐擁護，若人
J21nB109_p0510a05║欲死，鬼收精氣。行十惡人，若百、若千，共一神護；
J21nB109_p0510a06║行十善者，猶如國王，以百千人而侍衛之。」（壁字函第
J21nB109_p0510a07║二卷）
J21nB109_p0510a08║鬼且不能為殺活，人衰乘隙作災祥。
J21nB109_p0510a09║《譬喻經》云：「有人沽酒，鬼現來飲，告主人曰：『明日
J21nB109_p0510a10║當有一人持華，身有金銀，於湖中浴，卒死不出，
J21nB109_p0510a11║汝可往取金銀，保後無憂。』明日主人伺候，果見
J21nB109_p0510a12║一人入水洗浴，上岸著衣，躄地而死，酒師前詣
J21nB109_p0510a13║取得金銀。後日鬼來，主人問言：『我見此人著衣
J21nB109_p0510a14║欲去乃死，何不水中殺之？』鬼答：『我只知人壽命
J21nB109_p0510a15║罪福當至、未至，不能活人、不能殺人，不能使人
J21nB109_p0510a16║富貴貧賤，但欲使人作惡犯殺，因人衰耗而往
J21nB109_p0510a17║亂之，語其禍福，令人向之，設祠祀耳。』」（啟字函第六卷）
J21nB109_p0510a18║壽量盡即二種死，不平等故九因緣。
J21nB109_p0510a19║《瑜伽論》云：「云何死？謂由壽量極故。此有三種：謂
J21nB109_p0510a20║壽盡故、福盡故、不避不平等故。云何不避不平
J21nB109_p0510a21║等故死？如世尊說九因九緣未盡壽量而死。何
J21nB109_p0510a22║等為九？謂食無度量、食於不宜、不消復食、生而
J21nB109_p0510a23║不吐、熟而持之、不近醫藥、不知於己、若損若益、
J21nB109_p0510a24║非時非量、行非梵行，此名非時死。」（習字函第一卷）
J21nB109_p0510a25║《智度》云：「橫死者，謂無罪而死、或壽未盡錯投藥
J21nB109_p0510a26║故、或不順藥法、或無看病人、或飢渴寒熱等夭
J21nB109_p0510a27║命，是名橫死。」（形字函第六卷）
J21nB109_p0510b01║《寶積經》云：「有二種死：一者、分段死，謂相續有情；
J21nB109_p0510b02║二者、變易死，謂阿羅漢及辟支佛。「○大力菩薩
J21nB109_p0510b03║意生身，乃至究竟菩提。」（字字函第九卷）
J21nB109_p0510b04║生平多惡何無罪？垂終一念大為功。
J21nB109_p0510b05║《毗婆沙論》云：「不定法者，諸法未生，未可分別。如
J21nB109_p0510b06║《佛分別業經》中說：『佛告阿難：「有人身、口、意善，命
J21nB109_p0510b07║終墮獄；有人身、口、意惡，命終生天。」阿難白佛：「何
J21nB109_p0510b08║故如是？」佛言：「是人先世罪福因緣已熟，今世罪
J21nB109_p0510b09║福因緣未熟，或臨命終，正見、邪見，善、惡心起，垂
J21nB109_p0510b10║終之心，其力大故。」』」（對字函第三卷）
J21nB109_p0510b11║《諸經要集》云：「彌蘭王問那先羅漢：『人在世間作
J21nB109_p0510b12║惡百歲，臨終念佛，死後生天，我實不信。』復言：『殺
J21nB109_p0510b13║一生命，死入泥犁，我亦不信。』那先問王：『如人持
J21nB109_p0510b14║一小石置在水上，浮耶？沒耶？』王言：『其石沒也。』那
J21nB109_p0510b15║先復言：『如人持百枚大石置在船上，其船沒不？』
J21nB109_p0510b16║王言：『不沒。』那先言：『船中百枚大石，因船故不沒。
J21nB109_p0510b17║人雖有惡，一時念佛，乘般若舟，不入泥犁，便生
J21nB109_p0510b18║善處，何不信耶？其小石沒者，如人作惡，不知佛
J21nB109_p0510b19║經，無舟之力便入泥犁，何不信耶？』王言：『善哉。』那
J21nB109_p0510b20║先復言：『愚人作惡得殃乃大，智人作惡得殃乃
J21nB109_p0510b21║小。譬如燒鐵在地，一人知燒、一人不知，兩人俱
J21nB109_p0510b22║取，然不知者，其手大爛，知者少傷。作惡亦爾，愚
J21nB109_p0510b23║者不能自悔，其殃乃大；智者知不當，為能自悔
J21nB109_p0510b24║過，其殃小耳。』」（楹字函第十七卷）
J21nB109_p0510b25║在時為善必天上，臨終因恚墮蛇中。
J21nB109_p0510b26║《雜譬喻經》云：「昔有沙門，行草間見大蛇，言：『和尚！
J21nB109_p0510b27║聞阿耆達王否？』答曰：『聞。』蛇曰：『我是也。』沙門言：『阿
J21nB109_p0510c01║耆達王立佛塔寺，功德巍巍，當生天上，何緣乃
J21nB109_p0510c02║爾？』蛇言：『我臨終時，邊人持扇墮我面上，令我瞋
J21nB109_p0510c03║恚，受是蛇身。』沙門即為說經，一心樂聽，不食七
J21nB109_p0510c04║日，命過生天。卻後數月，持花散佛，眾人怪之，在
J21nB109_p0510c05║虛空曰：『我阿耆達王，蒙沙門恩，聞法生天，今來
J21nB109_p0510c06║謝耳。』臨終侍人，不可不護病者心也。」（寫字函第三卷）
J21nB109_p0510c07║《經律異相》云：「有清信士持戒精進，因疾困甚，婦
J21nB109_p0510c08║大悲苦：『我何所依？子何所怙？』夫聞愛戀，大命將
J21nB109_p0510c09║至，魂神即還，在婦鼻中化作一虫。婦哭不止，時
J21nB109_p0510c10║因道人往見其婦，虫從鼻出，婦才腳踏，道人告
J21nB109_p0510c11║曰：『莫殺，是卿夫婿化作此虫。』婦曰：『我夫奉經持
J21nB109_p0510c12║戒，何緣作此？』道人曰：『過起愛戀，今生為虫。』道人
J21nB109_p0510c13║為虫說法：『卿既持戒，福應生天，但坐恩愛，墮此
J21nB109_p0510c14║虫中。』虫聞意解，命終生天。」（傍字函第七卷）
J21nB109_p0510c15║斷命一稱那謨佛，由斯純善往生天。
J21nB109_p0510c16║《正法經》云：「昔有人受人所鬻，斷命祭天，既被持
J21nB109_p0510c17║縛，無所能避，唯念諸佛，一稱是言：『那謨沒馱耶。』
J21nB109_p0510c18║言已命終，生三十三天，六十劫中受勝妙樂。藥
J21nB109_p0510c19║王軍菩薩白佛言：『此人何緣生彼？』佛言：『臨終純
J21nB109_p0510c20║善相應，發淨信心，歸依如來，一稱那謨沒馱耶
J21nB109_p0510c21║故，是人即為深種善根，又復於八十劫中得宿
J21nB109_p0510c22║命智，在在所生離諸煩惱，息一切苦。』」（丁字函第四卷）
J21nB109_p0510c23║末後定力既現前，直使中陰而可轉。
J21nB109_p0510c24║《大毗婆沙論》云：「室羅筏國，昔有二人，一人修善，
J21nB109_p0510c25║未嘗作惡；一人作惡，未嘗修善。修善行者，臨命
J21nB109_p0510c26║終時，順後次受惡業力故，欻有地獄中有現前，
J21nB109_p0510c27║便作是念：『我一身中恒修善行，未嘗作惡，應生
J21nB109_p0511a01║天趣，何緣有此中有現前？』遂起念言：『我定應有
J21nB109_p0511a02║順後次受惡業今熟，此是地獄中有現前。』即自
J21nB109_p0511a03║憶念一身以來所修善業，深生歡喜，由勝善思，
J21nB109_p0511a04║地獄中有即便隱沒，天趣中有欻爾現前，從此
J21nB109_p0511a05║命終生於天上。作惡行者，臨命終時，順後次受
J21nB109_p0511a06║善業力故，欻有天趣中有現前，便作是念：『我一
J21nB109_p0511a07║身中常作惡行，未嘗修善，應生地獄，何緣有此
J21nB109_p0511a08║中有現前？』遂起邪見，撥無善惡及異熟果：『若有
J21nB109_p0511a09║善惡、異熟果者，我不應然。』由謗因果、邪見力故，
J21nB109_p0511a10║天趣中有尋即隱沒，地獄中有欻爾現前，從此
J21nB109_p0511a11║命終生於地獄。如是，中有於趣亦可轉耶。」（義字函第
J21nB109_p0511a12║九卷）
J21nB109_p0511a13║惡徒聞死便生驚，善者見亡何有畏？
J21nB109_p0511a14║《毗婆沙》云：「若人不修福德，則畏於死，自恐後世
J21nB109_p0511a15║墮惡道故。多集福德，死便生於勝處，是故不應
J21nB109_p0511a16║畏死。」頌曰：「待死如愛客，去如至大會，多集福德
J21nB109_p0511a17║故，捨命時無畏。」（資字函第一卷）
J21nB109_p0511a18║下冷上兮乃善終，上冷下兮必惡趣。
J21nB109_p0511a19║《諸經要集》云：「造善之人，從下冷觸至臍已上，煖
J21nB109_p0511a20║氣後盡，即生人中；若至頭面熱氣後盡，即生天
J21nB109_p0511a21║道。若造惡者，與此相違，從上至腰，熱氣後盡，生
J21nB109_p0511a22║於鬼趣；從腰至膝，熱氣後盡，生於畜生；從膝以
J21nB109_p0511a23║下乃至腳盡，生地獄中。無學之人、入涅槃者，或
J21nB109_p0511a24║在心煖、或在頂也。」（對字函）
J21nB109_p0511a25║臨終心識趣後身，不可說一與言異。
J21nB109_p0511a26║《十二因緣論》云：「如人臨命終時，心識為因，是故
J21nB109_p0511a27║得生後身心識，而彼心識，不可說一、不可說異，
J21nB109_p0511b01║亦不離彼、亦不即彼。如是，從燈生燈、從印生印、
J21nB109_p0511b02║從鏡有像、從聲有響、從日從珠出生其火、從子
J21nB109_p0511b03║生芽，如是等法不名異彼。」（臨字函第三卷）
J21nB109_p0511b04║佛示促壽令追慕，人命無常在吸呼。
J21nB109_p0511b05║《金光明最勝王經》云：「妙幢菩薩問四化佛：『說釋
J21nB109_p0511b06║迦牟尼壽量無限，云何示現短促？』時化佛言：『釋
J21nB109_p0511b07║迦於五濁世出現之時，為欲利益眾生，令生信
J21nB109_p0511b08║解。若見如來不般涅槃，不生難遭之想，所說經
J21nB109_p0511b09║典亦不受持。所以者何？以常見佛，不尊重故。譬
J21nB109_p0511b10║如有人見其父母多有財寶，便於財物不生希
J21nB109_p0511b11║有難遭之想。所以者何？於父母財物生常想故。
J21nB109_p0511b12║善男子！彼諸眾生亦復如是，若見如來不入涅
J21nB109_p0511b13║槃，不生希有難遭之想。所以者何？由常見故。彼
J21nB109_p0511b14║佛世尊不久住世，善巧方便成就眾生。』」（場字函第一卷）
J21nB109_p0511b15║《四十二章經》云：「佛問諸沙門：『人命在幾間？』對曰：
J21nB109_p0511b16║『在數日間。』佛言：『子未能為道。』復問一沙門：『人命
J21nB109_p0511b17║在幾間？』對曰：『在飯食間。』佛言：『子未能為道。』復問
J21nB109_p0511b18║一沙門：『人命在幾間？』對曰：『呼吸之間。』佛言：『善哉，
J21nB109_p0511b19║子可謂為道矣。』」（辭字函第七卷）
J21nB109_p0511b20║《罪業報應經》偈：「水流不常滿，火盛不久熱，日出
J21nB109_p0511b21║須臾沒，月滿已復缺。尊榮豪貴者，亦復過於是，
J21nB109_p0511b22║人身既易失，不須生貪著。」
J21nB109_p0511b23║《摩耶經》偈：「譬如旃陀羅，驅牛就屠所，步步近死
J21nB109_p0511b24║地，人命復過是。」（已上楹字函第十七卷）
J21nB109_p0511b25║古德頌：「一盞孤燈照夜臺，上床別了襪和鞋，三
J21nB109_p0511b26║魂七魄夢中去，天曉知他來不來。」
J21nB109_p0511b27║死生既至終難免，天地雖寬豈可逃？
J21nB109_p0511c01║《四不可得經》云：「有兄弟四人遠家棄業，山處閑
J21nB109_p0511c02║居，得五神通，皆號仙人。宿對來至，自知壽盡，各
J21nB109_p0511c03║各思議：『吾等神足飛騰自恣，所至無礙，今當方
J21nB109_p0511c04║便，以免斯難。』於是一踊空中而自藏形：『無常之
J21nB109_p0511c05║對安知吾處？』一入市中人鬧之處，在中避命：『無
J21nB109_p0511c06║常之對趣得一人，何必求吾？』一入大海，三百三
J21nB109_p0511c07║十六萬里，下不至底，上於其中間：『無常之對何
J21nB109_p0511c08║所求耶？』一擘開山，入藏其中：『無常之對安知吾
J21nB109_p0511c09║處？』於時四人各各避命，竟不得脫。藏空中者，便
J21nB109_p0511c10║自墮地，猶果熟落；在山中者，於彼喪已，禽獸所
J21nB109_p0511c11║噉；在海中者，爾時天命，魚鱉所食；入鬧市者，死
J21nB109_p0511c12║於眾中。佛既觀知，謂：『此四人暗昧不達，欲捨宿
J21nB109_p0511c13║對，三毒未除，安脫此患？』佛說頌曰：「『雖欲藏在空，
J21nB109_p0511c14║善處大海中，假使入諸山，而欲自翳形，以求不
J21nB109_p0511c15║死地，未曾可獲定，是故精進學，無身乃為寧。』」（對字
J21nB109_p0511c16║函第三卷）
J21nB109_p0511c17║《出曜經》偈：「大地及日月，時至皆歸盡，未曾有一
J21nB109_p0511c18║事，不被無常吞。」（殿字函第六卷）
J21nB109_p0511c19║無常殺鬼多冤濫，罪福陰司有秤平。
J21nB109_p0511c20║《法苑》云：「宋武當寺沙門僧規，因赴白衣家請，無
J21nB109_p0511c21║痾忽死。二日而蘇，云：『那夜五更聞門巷間嘵嘵
J21nB109_p0511c22║有聲，須臾五人秉炬火，執信幡，逕來入屋，叱咀
J21nB109_p0511c23║僧規。規遽怳然，五人便以赤繩縛將去。行至一
J21nB109_p0511c24║山，都無草木，土色堅黑有類石鐵。俄至一城，外
J21nB109_p0511c25║有立木，長十丈餘，上有鐵梁，左右有匱貯土，自
J21nB109_p0511c26║有品數，約十餘斛，形如五升。有一人衣幘並赤，
J21nB109_p0511c27║語規曰：「汝在世時有何罪福？」規惶怖未答，赤衣
J21nB109_p0512a01║人如局吏云：「可開簿檢其罪福也。」有頃吏至長
J21nB109_p0512a02║木下，提一匱土，懸鐵梁上秤之，如覺低昂，吏謂
J21nB109_p0512a03║規曰：「此量罪福之秤也，汝福少罪多，應先受罰。」
J21nB109_p0512a04║俄有一人衣冠長者，謂規曰：「汝沙門也，何不念
J21nB109_p0512a05║佛？我聞悔過可度八難。」規於是一心稱佛，衣冠
J21nB109_p0512a06║人謂吏曰：「可更為此人秤之，既佛弟子，幸可度
J21nB109_p0512a07║脫。」吏復上匱秤之，秤乃正平，將規至監官前辯
J21nB109_p0512a08║之，監官執筆觀簿，疑遲久之。又有一人朱衣玄
J21nB109_p0512a09║冠，佩印綬，執玉版，來曰：「簿上未有此人名也。」監
J21nB109_p0512a10║官愕然，命左右收錄云。須臾見反縛向五人來，
J21nB109_p0512a11║監官曰：「殺鬼何以濫將人來？」乃鞭之。少頃有使
J21nB109_p0512a12║者稱天帝喚道人來，既至帝前曰：「汝是沙門，何
J21nB109_p0512a13║不勤業，而為小鬼橫收捕也？汝命未盡，今放還
J21nB109_p0512a14║生，勿屢遊白衣家，殺鬼取人亦多冤濫。」規曰：「橫
J21nB109_p0512a15║濫之厄，以何能免？」帝曰：「作福為善。」』」（府字函第三卷）
J21nB109_p0512a16║兒亡父就閻王索，父至兒訶此老愚。
J21nB109_p0512a17║《法句喻經》云：「昔有梵志，少年出家，學至六十，不
J21nB109_p0512a18║能得道，歸家娶婦，生一男兒，聰辯可愛，七歲偶
J21nB109_p0512a19║死。梵志痛切：『我哭無益，不如往閻王所乞索兒
J21nB109_p0512a20║命。』於是齋戒、齋持香華，發舍而去，迤邐前問：『閻
J21nB109_p0512a21║王何許？』行數千里至深山中，見諸得道婆羅門，
J21nB109_p0512a22║復前如問，婆羅門愍其愚，曰：『閻王所治之處非
J21nB109_p0512a23║是生人所可到也，當示卿方：西去大川，其中有
J21nB109_p0512a24║城，閻王常以四月四日按行，必過此城，可往見
J21nB109_p0512a25║之。』梵志奉教而進，果見閻王，啟言：『晚生一男，欲
J21nB109_p0512a26║以備老，七歲命終，願王布施，還我兒命。』王言：『卿
J21nB109_p0512a27║兒今在東園，自往將去。』梵志即往見兒，前抱哭
J21nB109_p0512b01║曰：『晝夜念汝，汝寧不念於我？』兒呵之曰：『癡騃老
J21nB109_p0512b02║公，不達道理，寄住須臾，名人為子，勿妄多言，不
J21nB109_p0512b03║如早去，今我此間自有父母。』須臾之頃，唐自空
J21nB109_p0512b04║手，梵志泣恨而歸，我聞世尊知人魂神變化之
J21nB109_p0512b05║道，復往白佛，具陳兒語：『反以責我，無父子情，何
J21nB109_p0512b06║緣乃爾？』佛告梵志：『汝實愚癡，人死神去，便更受
J21nB109_p0512b07║形。然而父子因緣合居，譬如寄客，起則離散。愚
J21nB109_p0512b08║迷縛著，計為己有，沈溺生死；唯有慧者，不貪恩
J21nB109_p0512b09║愛，勤修經戒，滅除識想，生死得盡。』梵志聞已，豁
J21nB109_p0512b10║然意解，得羅漢道。」（書字函第二卷）
J21nB109_p0512b11║追亡功德七獲一，著力修營三七中。
J21nB109_p0512b12║《灌頂隨願往生經》云：「普廣菩薩白佛：『父母親族
J21nB109_p0512b13║命終，或墮三塗八難之中受諸苦惱，為其修福，
J21nB109_p0512b14║得福以不？』佛告普廣：『為此人修福者，七分之中
J21nB109_p0512b15║為獲一也。何故爾乎？緣其前世不信道德，故使
J21nB109_p0512b16║七分獲一。若以亡者嚴身之具、堂宇室宅、園林
J21nB109_p0512b17║浴池以施三寶，此福最多，功德力強，可得拔彼
J21nB109_p0512b18║地獄之殃，往生佛土。復次，命終之人在中陰中
J21nB109_p0512b19║身如小兒，竟三七日，罪福未定，應為修福，代為
J21nB109_p0512b20║懺罪，如餉遠人。譬如世間犯罪之人望諸親屬
J21nB109_p0512b21║救其危厄，以福德力，緣是解脫。』普廣又白佛言：
J21nB109_p0512b22║『若人在世不歸三寶，不行法戒，若其命終，應墮
J21nB109_p0512b23║三塗，其人臨終，方生是善，得解脫不？』佛告普廣：
J21nB109_p0512b24║『人臨終時，得生此心，無不解脫。所以者何？如人
J21nB109_p0512b25║負債，依附王者，債主更畏，不從求財。此譬亦然，
J21nB109_p0512b26║天帝放赦，閻羅除遣，及諸五官伺候之神反更
J21nB109_p0512b27║恭敬，緣此福故，不墮惡道，解脫厄難，隨願往生。』」
J21nB109_p0512c01║（恭字函第二卷）
J21nB109_p0512c02║塚塔精魂在彼否？升沈苦樂豈其中？
J21nB109_p0512c03║《灌頂經》云：「阿難問佛：『若人造立墳塔，是人精魂
J21nB109_p0512c04║在中以否？』佛言：『亦在，亦不在。』阿難又問：『（云何）亦在
J21nB109_p0512c05║亦不在？』佛言：『其魂在者，若人生時不種善根、不
J21nB109_p0512c06║識三寶，而不為惡，無善受福、無惡受殃，無善知
J21nB109_p0512c07║識為其修福，是以精魂在塚塔中，未有去處，是
J21nB109_p0512c08║故言在。云不在者，或其前生在世之時大修福
J21nB109_p0512c09║德，精勤行道，或生天上人間受福，及不信真正，
J21nB109_p0512c10║殺盜造罪，墮在畜生、餓鬼之中，備受眾苦，經歷
J21nB109_p0512c11║地獄，故言不在塚塔中也。』」（恭字函第六卷）
J21nB109_p0512c12║秖是箇兒來受去，誤教五母喜還悲。
J21nB109_p0512c13║《五母子經》云：「沙彌年七歲，出家得道，自識夙命，
J21nB109_p0512c14║而笑曰：『故我一身，五母悲惱。為第一母子時，鄰
J21nB109_p0512c15║家亦生，然我短命，母見鄰子即悲惱也。為第二
J21nB109_p0512c16║母子時，天命早夭，母若見人乳兒即悲惱也。為
J21nB109_p0512c17║第三母子時，十歲即亡，母見我類兒食即悲惱
J21nB109_p0512c18║也。為第四母子時，少年先死，母見同輩娶婦即
J21nB109_p0512c19║悲惱也。為第五母子時，七歲出家，我母憶念即
J21nB109_p0512c20║悲惱也。五母聚會，各說其子，咸增哀苦。我念生
J21nB109_p0512c21║死輪回如此，當勤精進求道。』」（言字函）
J21nB109_p0512c22║子孫弘善餓鬼歌，兒女為惡好人哭。
J21nB109_p0512c23║《譬喻經》云：「佛與阿難到河邊行，見五百餓鬼歌
J21nB109_p0512c24║吟而行，復見數百好人啼哭而過。阿難問佛：『鬼
J21nB109_p0512c25║何以歌舞？人何以啼哭？』佛答：『餓鬼家兒孫為其
J21nB109_p0512c26║作福行，得解脫，是以歌舞。好人家兒孫唯為殺
J21nB109_p0512c27║害，無有與作福之者，後大火逼之，是以啼哭。』」（對字
J21nB109_p0513a01║函）
J21nB109_p0513a02║一子遭蛇螫以死，五親不顧達無常。
J21nB109_p0513a03║《五無反復經》云：「梵志因見田夫之兒遭蛇螫死，
J21nB109_p0513a04║父殊不顧；往報其母，亦不傷悲；說向其姊，亦說
J21nB109_p0513a05║譬喻；言與其婦，喻如宿鳥；至報其奴，喻如犢子。
J21nB109_p0513a06║如是五人俱了生死。梵志問佛，亦說生死本空。」
J21nB109_p0513a07║（甚字函）
J21nB109_p0513a08║雖具神通那免死？若能放下始無生。
J21nB109_p0513a09║《梵志黑氏經》云：「佛說：『梵志得四禪定，具五神通，
J21nB109_p0513a10║善能說法，閻王來聽，不覺啼泣。梵志云：「仁者何
J21nB109_p0513a11║悲？」王曰：「師善說法，爭奈七日後捨命，來生我界。」
J21nB109_p0513a12║志曰：「我得四禪定。」王曰：「亦不免惡業。」志曰：「如何
J21nB109_p0513a13║可免？」王曰：「可問佛。」志即兩手持梧桐花上佛，佛
J21nB109_p0513a14║云：「放下著。」乃放下一手花。佛復云：「放下著。」又放
J21nB109_p0513a15║一手中花。佛復云：「放下著。」志曰：「我兩手花俱已
J21nB109_p0513a16║放下，更放下什麼？」佛云：「放下中間底。」志頓悟無
J21nB109_p0513a17║生法忍，免業。』」（甚字函）
J21nB109_p0513a18║○報應品
J21nB109_p0513a19║善享天人之快樂，惡投鬼畜以非堪。
J21nB109_p0513a20║《正法念處經》云：「若持不殺戒，生四王天；不殺、不
J21nB109_p0513a21║盜，生三十三天；不殺、盜、不邪淫，生夜摩天；不殺、
J21nB109_p0513a22║盜、婬，不妄言、綺語、惡口、兩舌，生兜率天；受世間
J21nB109_p0513a23║戒，信奉佛戒，不殺、盜、婬……，乃至兩舌，生化樂他化
J21nB109_p0513a24║自在天。」（杜字函第二卷）
J21nB109_p0513a25║《三界差別經》云：「十善能令眾生得欲界天報，復
J21nB109_p0513a26║有十業能令眾生得色界天報，為修有漏十善
J21nB109_p0513a27║與定相應，此則色界定善業也。復有四業能令
J21nB109_p0513b01║眾生得無色界天報：一、謂過色想，入空處；二、謂
J21nB109_p0513b02║過空處定，入識處定；三、謂過識處定，入無所有
J21nB109_p0513b03║處定；四、謂過無所有處定，入非非想定。此界何
J21nB109_p0513b04║故不言十善業者？謂此界是無色報，離色而修。」
J21nB109_p0513b05║（同上卷）
J21nB109_p0513b06║《中阿含經》云：「都提子白佛：『何因何緣，彼眾生者
J21nB109_p0513b07║俱受人身而有高下？所以者何？我見有短壽、有
J21nB109_p0513b08║長壽者，見有多病、有少病者，見不端正、有端正
J21nB109_p0513b09║者，見無威德、有威德者，見有卑賤族、尊貴族者，
J21nB109_p0513b10║見無財物、有財物者，見有惡智、有善智者。』世尊
J21nB109_p0513b11║答言：『若人殺生，乃至昆虫，無有慈心，身壞命終
J21nB109_p0513b12║必至惡處，生地獄中，來生人間壽命短促，當知
J21nB109_p0513b13║此業有如是報。若人斷殺，有慚有愧，有慈悲心，
J21nB109_p0513b14║饒益一切，乃至昆虫，身壞命終必昇善處，生於
J21nB109_p0513b15║天中，來生人間，壽命極長。所以者何？謂斷殺故，
J21nB109_p0513b16║當知此業有如是報。「『若人或以手拳、或以刀杖
J21nB109_p0513b17║觸嬈眾生，身壞命終必至惡處，來生人間多有
J21nB109_p0513b18║疾病；若不觸嬈眾生，死昇善處，來生人間無有
J21nB109_p0513b19║疾病。若人急性多惱，有少所聞便大瞋恚，死至
J21nB109_p0513b20║惡處，來生人間形不端正；若性不急及無瞋恚，
J21nB109_p0513b21║死昇善處，來生人間形體端正。若人見它有物
J21nB109_p0513b22║便生嫉妒，死至惡處，來生人間無有威德；若人
J21nB109_p0513b23║不懷嫉妒，死昇善處，來生人間有大威德。若人
J21nB109_p0513b24║驕傲大慢，彼可敬不敬、可重不重、可貴不貴、可
J21nB109_p0513b25║供養不供養、可與道不與道、可向叉手禮拜問
J21nB109_p0513b26║訊不向叉手禮拜問訊，死至惡處，來生人間，生
J21nB109_p0513b27║卑賤族；若不憍慢……，乃至問訊，死昇善處，來生人
J21nB109_p0513c01║間生尊貴族。「『若人不行布施、不施沙門梵志、貧
J21nB109_p0513c02║窮孤獨、遠來乞者飲食、衣被、華鬘、塗香、屋舍、床
J21nB109_p0513c03║榻、明燈、給使，死至惡處，來生人間無有財物；若
J21nB109_p0513c04║行布施……，乃至給使，死昇善處，來生人間多有財
J21nB109_p0513c05║物。「『若人不數數往詣名德、沙門、梵志，隨時問義，
J21nB109_p0513c06║何者為善、何者不善，何者為罪、何者非罪，何者
J21nB109_p0513c07║為妙、何者不妙，何者為白、何者為黑，白、黑從何
J21nB109_p0513c08║生，何義現世報、何義後世報，設問不行，死至惡
J21nB109_p0513c09║處，來生人間有惡智慧；若人數數往詣彼問，問
J21nB109_p0513c10║已能行，死昇善處，來生人間有善智慧。當知：作
J21nB109_p0513c11║短壽相應業必得短壽、作長壽相應業必得長
J21nB109_p0513c12║壽，乃至作惡智相應業必得惡智、作善智相應
J21nB109_p0513c13║業必得善智。』」（清字函第四卷）
J21nB109_p0513c14║但推今果立前因，復以前因明後果。
J21nB109_p0513c15║《懺法》云：「為人豪貴、國王、長者，從禮事三寶中來；
J21nB109_p0513c16║為人大富，從布施中來；為人長壽，從持戒中來；
J21nB109_p0513c17║為人端正，從忍辱中來；為人勤修，無有懈怠，從
J21nB109_p0513c18║精進中來；為人才明遠達，從智慧中來；為人音
J21nB109_p0513c19║聲清徹，從歌詠三寶中來；為人潔淨無病，從慈
J21nB109_p0513c20║心中來。為人不淨，從豬中來；慳貪不恕己者，從
J21nB109_p0513c21║狗中來；狼戾自用，從羊中來；為人輕躁，不能忍
J21nB109_p0513c22║事，從獼猴中來；身體腥臭，從魚鱉中來；為人含
J21nB109_p0513c23║毒，從蛇中來；無慈悲心，從虎、狼中來。為人短小，
J21nB109_p0513c24║輕懱人故；為人醜陋，喜瞋恚故；生無所知，不學
J21nB109_p0513c25║問故；為人顓愚，不教他故；為人瘖啞，謗毀人故；
J21nB109_p0513c26║為人下使，負債不償故；為人醜黑，遮佛光明故。
J21nB109_p0513c27║生獐鹿中，驚怖人故；生墮龍中，喜調戲故；身生
J21nB109_p0514a01║惡瘡，鞭韃眾生故；人見歡喜，見人歡喜故；喜遭
J21nB109_p0514a02║縣官，籠繫眾生故。「聞說法語，於中兩舌，亂人
J21nB109_p0514a03║聽受，後墮耽耳狗中；聞說法語，心不餐采，後生
J21nB109_p0514a04║長耳驢中；慳貪獨食，墮餓鬼中，出生為人貧窮
J21nB109_p0514a05║饑餓；惡食飼人，後墮豬豚蜣蜋之中；劫奪人物，
J21nB109_p0514a06║後墮羊中；人生剝皮，食噉其肉，喜偷盜人，後生
J21nB109_p0514a07║牛馬，為人下使；喜作妄語，傳人惡者，死入地獄，
J21nB109_p0514a08║烊銅灌口，拔出其舌，以牛耕之；喜飲酒醉，墮沸
J21nB109_p0514a09║屎泥犁之中，罪畢得出生猩猩中，後得為人，頑
J21nB109_p0514a10║無所知；夫處富貴為人上者，鞭杖於下，無所告
J21nB109_p0514a11║訴，死入地獄受諸苦報，從地獄出墮水牛中，貫
J21nB109_p0514a12║穿鼻口，挽船牽車，大杖打扑，償往宿殃。」（第三卷）
J21nB109_p0514a13║《華嚴經》云：「眾生所造十不善業乃是地獄、畜生、
J21nB109_p0514a14║餓鬼受生因，於中殺生之罪能令眾生墮於地
J21nB109_p0514a15║獄、畜生、餓鬼。若生人中，得二種報：一者、短命，二
J21nB109_p0514a16║者、多病。偷盜之罪亦令眾生墮三惡道，若生人
J21nB109_p0514a17║中得二種報：一者、貧窮，二者、共財不得自在。邪
J21nB109_p0514a18║婬之罪亦令眾生墮三惡道，若生人中得二種
J21nB109_p0514a19║報：一者、妻不貞良，二者、不得隨意眷屬。「妄語之
J21nB109_p0514a20║罪亦令眾生墮三惡道，若生人中得二種報：一
J21nB109_p0514a21║者、多被誹謗，二者、為他所誑。兩舌之罪亦令眾
J21nB109_p0514a22║生墮三惡道，若生人中得二種報：一者、眷屬乖
J21nB109_p0514a23║離，二者、親族弊惡。惡口之罪亦令眾生墮三惡
J21nB109_p0514a24║道，若生人中得二種報：一者、常聞惡聲，二者、言
J21nB109_p0514a25║多諍訟。綺語之罪亦令眾生墮三惡道，若生人
J21nB109_p0514a26║中得二種報：一者、言無人受，二者、語不明了。「貪
J21nB109_p0514a27║欲之罪亦令眾生墮三惡道，若生人中得二種
J21nB109_p0514b01║報：一者、心不知足，二者、多欲無厭。瞋恚之罪亦
J21nB109_p0514b02║令眾生墮三惡道，若生人中得二種報：一者、常
J21nB109_p0514b03║被他人求其長短，二者、常被於他之所惱害。邪
J21nB109_p0514b04║見之罪亦令眾生墮三惡道，若生人中得二種
J21nB109_p0514b05║報：一者、生邪見家，二者、其心諂曲。」（愛字函第五卷）
J21nB109_p0514b06║《毗柰耶》偈云：「假令經百劫，所作業不亡，因緣會
J21nB109_p0514b07║遇時，果報還自受。」（棠字函第六卷）
J21nB109_p0514b08║又，偈云：「欲知前世事，今生受者是，要知未來因，
J21nB109_p0514b09║今生作者是。」
J21nB109_p0514b10║業分罪福不動因，報有現生并後受。
J21nB109_p0514b11║《正法念處經》云：「業行有三：謂福業行，是人天因；
J21nB109_p0514b12║罪業行，地獄等因；不動行，是色界因。」（終字函第五卷）
J21nB109_p0514b13║《優婆塞戒經》云：「眾生造業有四種：一者、現報（今身
J21nB109_p0514b14║作極善惡業，即身受之，是名現報）；二者、生報（今身造業，次後身受，是名生報）；三
J21nB109_p0514b15║者、後報（今身造業，次後未受，更第二、第三生已去受者，是名後報），四者、無報
J21nB109_p0514b16║（猶無記等業，是如《婆沙論》：『問曰：「何故不善、善有漏法生報，無漏、無記法不生報耶？」答曰：「如種子
J21nB109_p0514b17║堅實，溉灌以時，然後生芽；如種子其性腐壞，溉灌不時不能生芽也。」』）「復有四種：一、
J21nB109_p0514b18║時定報不定（三世決定不改，由業有可轉，故報不定）；二、報定時不
J21nB109_p0514b19║定（由業力定報不可改，然時有可轉，故時不定也）；三、時報俱定（由業定故感時
J21nB109_p0514b20║亦定）；四、時報俱不定（由業不定故時報亦不定）。若果報定，應後
J21nB109_p0514b21║受者，是業可轉，現在受之。何以故？善心智慧因
J21nB109_p0514b22║緣力故。惡果定者亦可轉輕。何（以故）名果報定，常
J21nB109_p0514b23║作無悔，專心作故、立誓願故、作已喜故，得果報
J21nB109_p0514b24║定，餘皆不定。「眾生業有輕重遠近，隨其因緣先
J21nB109_p0514b25║後受之，謂如修身、修戒、修心、修慧，定知善惡當
J21nB109_p0514b26║有果報，是人能轉重業為輕，輕者不受。若遭福
J21nB109_p0514b27║田、遇善知識，修道修善，是人能轉後世重罪現
J21nB109_p0514c01║世輕受。若人具有欲界諸業，得阿那含果能轉
J21nB109_p0514c02║後業，現在受之；阿羅漢果亦復如是。」（剋字函第七卷）
J21nB109_p0514c03║如《賢愚經》云：「時有女人名檀膩伽，極貧，夫婦二
J21nB109_p0514c04║人共有一㲲，若夫出行則被而往，婦便裸體，坐
J21nB109_p0514c05║於草蓐。若婦披㲲出外，夫則裸坐。比丘至門，見
J21nB109_p0514c06║是女人，因教化之，女人語夫：『我等先不布施，到
J21nB109_p0514c07║此貧窮，後世何資？』夫答：『家窮，當以何施？』婦曰：『我
J21nB109_p0514c08║欲以此㲲施。』夫言：『相共一㲲，出入求活，今若用
J21nB109_p0514c09║施，欲作何計？』婦曰：『寧施而死，後世有望；不施而
J21nB109_p0514c10║死，後生轉苦。』夫喜而從。婦出白比丘言：『可上屋
J21nB109_p0514c11║上，我當布施。』比丘答言：『汝當面施，為汝咒願。』女
J21nB109_p0514c12║言：『唯此被㲲，內於無衣，不宜此解。』入去乃脫，授
J21nB109_p0514c13║與比丘，比丘咒願，持至佛所，眾嫌垢汙。『我觀此
J21nB109_p0514c14║會清淨大施無過是㲲。』大眾竦然，王與夫人各
J21nB109_p0514c15║脫寶衣送與夫婦，召至會下聽法。」（此是現報）。（盤字函第四卷）
J21nB109_p0514c16║《經律異相》云：「波羅柰國日難長者大富，為人慳
J21nB109_p0514c17║嫉，常敕門監乞者勿通。子名旃檀，亦習父風。日
J21nB109_p0514c18║難既死，托於盲婦腹中，出世兩目亦盲，乞食養
J21nB109_p0514c19║之。年至七歲，乞於其子旃檀之家，纔入中庭，門
J21nB109_p0514c20║監打出，頭傷臂折，門神謂之言曰：『汝得是痛尚
J21nB109_p0514c21║為小小，其大在後。前世有財不施，故得此報。』佛
J21nB109_p0514c22║因行化到此，視彼盲兒，手摩其頭，目便開明，折
J21nB109_p0514c23║傷即愈，因識夙命。佛問：『汝是前世日難長者不？』
J21nB109_p0514c24║對曰：『是也。』佛告阿難：『一世父子不相識矣。』」（此是生報）。
J21nB109_p0514c25║（傍字函第六卷）
J21nB109_p0514c26║《婆沙論》云：「有一屠兒，七生以來常屠，不落三塗，
J21nB109_p0514c27║然生人天往來，此由七生以前曾施辟支一食
J21nB109_p0515a01║福力故，令七生不墮惡道。然此人七生以來所
J21nB109_p0515a02║作屠罪之業，過七生已次第受之，無有得脫，善
J21nB109_p0515a03║惡俱爾。」（此是後報）。（對字函第三卷）
J21nB109_p0515a04║諱愆因發頭頭誓，業熟如言一一償。
J21nB109_p0515a05║《賢愚經》云：「有微妙比丘尼得阿羅漢果，與諸尼
J21nB109_p0515a06║眾自說往昔業報：『曩一長者其家巨富，唯無子
J21nB109_p0515a07║息，更娶小婦，夫甚愛念，後生一男，夫婦愛惜。大
J21nB109_p0515a08║婦懷妒，私自念言：「此兒若大，當攝家業，我唐勤
J21nB109_p0515a09║苦，不如殺之。」即取鐵針刺兒囟上，後遂命終。小
J21nB109_p0515a10║婦疑是大婦殺之，大婦咒誓：「若殺汝子，使我世
J21nB109_p0515a11║世夫為蛇螫，所生兒子水漂狼噉，自食子肉，身
J21nB109_p0515a12║現生埋，父母家舍失火而死。」作是誓已，後時命
J21nB109_p0515a13║終，緣殺兒故，墮地獄苦。後生人中為梵志妻，先
J21nB109_p0515a14║生一子，再產月滿，夫婦相將歸父母舍，前所咒
J21nB109_p0515a15║誓今悉受之——時有毒蛇螫殺其夫，婦見夫死悶
J21nB109_p0515a16║絕復蘇，涕泣前進，渡一大河，即留大兒著於此
J21nB109_p0515a17║岸，先抱小者渡著彼岸，還迎大兒，兒見母來，入
J21nB109_p0515a18║水趣母，水即漂亡，救之不得；復趣小兒，已遭狼
J21nB109_p0515a19║噉。母哭前進，逢人問及：「我家安否？」答言：「父母眷
J21nB109_p0515a20║屬近日失火，一時死盡。」後復適人，因以就產，夫
J21nB109_p0515a21║醉暮歸，開門不逮，瞋而打之，殺兒煮熟，逼婦令
J21nB109_p0515a22║食。後因逃走到波羅柰國，適第三夫，數日亦死，
J21nB109_p0515a23║時彼國法，夫婦相愛，夫死之時，婦合生埋，自剋
J21nB109_p0515a24║責言：「宿有何罪？連遭此禍。」即往佛所，求哀出家，
J21nB109_p0515a25║由過去施辟支一食發願力故，值佛出家，證阿
J21nB109_p0515a26║羅漢，觀知前世殺兒之業，所作咒誓一一受報，
J21nB109_p0515a27║微妙自說。昔大婦者，今我身是也。』」（對字函第九卷）
J21nB109_p0515b01║殺命祭天天豈祐？業緣化狗狗還餐。
J21nB109_p0515b02║《雜寶藏經》云：「目連至恒河邊見一鬼，言：『常為大
J21nB109_p0515b03║狗來噉我肉，唯有骨在，風吹復生，狗又復噉，此
J21nB109_p0515b04║苦何因？』目連答言：『汝前世時作天祠主，常教眾
J21nB109_p0515b05║生殺羊，以血祠天，汝自食肉，今肉償之。』」（啟字函第六卷）
J21nB109_p0515b06║相師誑妄求財利，為鬼飢羸渴水漿。
J21nB109_p0515b07║又云：「五百餓鬼群來趣水，有守水鬼鐵杖驅逐，
J21nB109_p0515b08║令不得近。詣目連所，各問其因。目連答曰：『汝先
J21nB109_p0515b09║世時為作相師，相人吉凶，多虛少實，毀譽動人，
J21nB109_p0515b10║迷惑眾生，以求財利，故獲斯報。』」（同上卷）
J21nB109_p0515b11║射者托兒多夭命，讚人為父俱因哀。
J21nB109_p0515b12║《諸經要集》云：「有一長者財富無數，止有一子，娶
J21nB109_p0515b13║方七日，夫婦游園，有一奈樹高大好花，婦欲此
J21nB109_p0515b14║花，夫便登樹，枝折墮死。父母嗥哭，絕而復蘇。佛
J21nB109_p0515b15║愍其愚，往問訊之：『萬法無常，生則有死，罪福相
J21nB109_p0515b16║隨，此兒三處，為其哭泣。』長者白佛：『此兒何罪而
J21nB109_p0515b17║於中夭？』佛告長者：『昔有一兒持弓射雀，邊有三
J21nB109_p0515b18║人語之：「若能中雀，世間健兒。」兒即美引弓射之，
J21nB109_p0515b19║雀中而死，三人助笑，歡喜而去。經歷生死，相會
J21nB109_p0515b20║受罪，如是三人，一人有福，今在天上，一人為龍，
J21nB109_p0515b21║一人今長者是。兒者前生為天之子，墮樹而終。
J21nB109_p0515b22║次為龍子，金翅鳥王取而食之，今日三處涕泣，
J21nB109_p0515b23║以其射雀，助彼喜故，受此痛報。』」（楹字函第九卷）
J21nB109_p0515b24║讚殺共餐欣喜者，生子皆亡痛報之。
J21nB109_p0515b25║《鬼問目連經》云：「『我生男女皆端正而死，何罪所
J21nB109_p0515b26║致？』答曰：『汝為人時，見人殺生，助其歡喜，共噉其
J21nB109_p0515b27║肉，殺故短命，喜故痛毒，今受華報，果在地獄。』」（言字
J21nB109_p0515c01║函第九卷）
J21nB109_p0515c02║以酒施人愚癡報，不孝生兒反噉來。
J21nB109_p0515c03║又云：「我受此身，常癡無知，何罪所致？」答言：「汝為
J21nB109_p0515c04║人時，以酒施人，今受華報，果在地獄。」（同上卷）
J21nB109_p0515c05║《正法念處經》云：「若人以酒與會僧眾，若與戒人、
J21nB109_p0515c06║若寂靜人、寂滅心人、禪定樂者，濁亂彼人，墮叫
J21nB109_p0515c07║喚獄。」（篤字函第七卷）
J21nB109_p0515c08║《鬼問目連經》云：「『我所生子皆反噉我，何罪所致？』
J21nB109_p0515c09║答言：『汝為人時不修孝養，今受華報，果在地獄。』」
J21nB109_p0515c10║（言字函第六卷）○近世有人兒子不孝，見兒生兒，詩以譏
J21nB109_p0515c11║之：「○聞你生箇丈夫兒，你生還似我生兒，你今
J21nB109_p0515c12║餓我渾閑事，秪恐你兒餓我兒。」
J21nB109_p0515c13║有母罔言營供設，非兒道力曷除殃？
J21nB109_p0515c14║《百緣經》云：「昔優多羅父亡，白母出家，母言：『何必
J21nB109_p0515c15║出家？若欲請諸沙門、婆羅門，隨汝供養。』兒聞是
J21nB109_p0515c16║語，數數營供，母生厭患，背後罵沙門等，兒既不
J21nB109_p0515c17║在，詐以飲食棄地，兒歸，謂其齋設，不勝其喜。母
J21nB109_p0515c18║後命終墮餓鬼中，兒次出家，證羅漢果，禪定間
J21nB109_p0515c19║見一餓鬼稱是其母，比丘怪言：『我母在時布施，
J21nB109_p0515c20║何受斯報？』餓鬼答言：『我以慳貪，不曾供沙門等，
J21nB109_p0515c21║故墮餓鬼，二十年中未嘗得食及以漿水。設我
J21nB109_p0515c22║向河，河竭；向果，果枯。為請佛僧及為懺悔，當脫
J21nB109_p0515c23║此身。』時兒比丘如言修營，生忉利天。」（涇字函第五卷）
J21nB109_p0515c24║弟用兄財尚有報，我誣彼物豈無償？
J21nB109_p0515c25║《應驗錄》云：「長樂鄉人有婢名春，一日有粥，未喫，
J21nB109_p0515c26║置於灶前，為豬竊食。春以火杖打之，豬竄於山，
J21nB109_p0515c27║至夜不歸，大家不知。夜夢亡弟，後山巖間訴曰：
J21nB109_p0516a01║『我欠兄錢五百，作豬償兄。飢食春粥，治我太甚，
J21nB109_p0516a02║願兄作主。』大家明早訪巖石間得豬而歸，問春
J21nB109_p0516a03║果爾。越二日豬死，賣錢止於五百。評曰：『雖能感
J21nB109_p0516a04║夢於其終，曷若戒貪於其始？弟用兄財，債業尚
J21nB109_p0516a05║爾，何況餘親異姓財帛交往？不可不明也。』」
J21nB109_p0516a06║坐欠一千成夙債，曾經三反作牛還。
J21nB109_p0516a07║《譬喻經》云：「昔迦羅越出錢為業，有二人舉錢一
J21nB109_p0516a08║萬，至時還之。後日二人復相謂言：『我曹各更就
J21nB109_p0516a09║舉十萬，脫之不還。』有牛繫在籬裏，語二人言：『我
J21nB109_p0516a10║先世時坐欠主人一千，三反作牛，猶故不了，況
J21nB109_p0516a11║君取於十萬？』二人驚怪說牛之語，主人放著群
J21nB109_p0516a12║中不用，即咒願言：『若有餘錢，悉以布施，自今以
J21nB109_p0516a13║後，莫受畜生。』牛後命過，得生人中。」（啟字函第七卷）
J21nB109_p0516a14║初語代還終爽約，多生成債每來徵。
J21nB109_p0516a15║《百緣經》云：「佛將比丘入城乞食，逢一婆羅門以
J21nB109_p0516a16║指畫地：『與我五百金錢，爾乃聽過。』佛住不進。上
J21nB109_p0516a17║聞國王、釋種等各齎珍寶與婆羅門，皆不肯受。
J21nB109_p0516a18║時須達長者即與金錢五百，乃聽佛過。比丘白
J21nB109_p0516a19║佛：『何因緣故，如是見遮？』佛言：『過去善生太子將
J21nB109_p0516a20║諸親友出游，路逢一人，共輔相子摴蒲博戲。時
J21nB109_p0516a21║輔相子負彼戲人金錢五百，太子語之：「若彼不
J21nB109_p0516a22║與，我當代償。」後輔相子自恃勢力，終竟不還，於
J21nB109_p0516a23║是以來無量世中從我索債。』佛告諸比丘：『彼太
J21nB109_p0516a24║子者，我是；輔相子者，須達是；戲人者，婆羅門是。
J21nB109_p0516a25║凡負債者，不可不償，乃至成佛，不脫此難。』」（涇字函第
J21nB109_p0516a26║四卷）
J21nB109_p0516a27║毀佛醜故翻招醜，罔聖偷來被謗偷。
J21nB109_p0516b01║《百緣經》云：「波斯匿王末利夫人生一女兒，面貌
J21nB109_p0516b02║極醜，身體麤澀猶如蛇皮，頭髮麤強猶如馬尾。
J21nB109_p0516b03║王心不喜，便敕內官勤加守護，勿令外見。此女
J21nB109_p0516b04║漸長，當以嫁娶，王憂無計，便敕一臣推求豪族
J21nB109_p0516b05║今貧之子，引至王所，密與語之：『我女極醜，當以
J21nB109_p0516b06║妻卿。』貧人白王：『當奉教敕。』王云：『常閉幽關，勿令
J21nB109_p0516b07║外見。』即拜女夫，授為大臣，因與豪族共為邑會，
J21nB109_p0516b08║月月更作，夫婦偕來同會，唯彼大臣獨不將婦。
J21nB109_p0516b09║眾人疑怪，今當設計，勸酒令醉，解取開鉤，輒開
J21nB109_p0516b10║其門，共觀彼婦。此女自責：『何罪幽閉，不睹日月？
J21nB109_p0516b11║今佛在世，眾生有厄即往度之，志心遙禮，唯願
J21nB109_p0516b12║哀憫，來到我前。』佛知其意，從地涌出，紺髮相現。
J21nB109_p0516b13║其女既見，頭髮自然細軟，亦紺青色。佛漸現面
J21nB109_p0516b14║現身，金色晃昱，此女惡相隨見化滅，體貌端嚴，
J21nB109_p0516b15║猶如天女。佛為說法，證須陀洹。爾時五人開門，
J21nB109_p0516b16║見其端正，怪婦不來乃至若是，回以戶鉤繫於
J21nB109_p0516b17║元處。會罷歸家，大臣見婦端嚴，欣然問言：『汝是
J21nB109_p0516b18║何人？』婦答夫言：『我是汝婦。』具以上事，同往白王。
J21nB109_p0516b19║王見歡喜，即敕嚴駕，共詣白佛：『不審此女宿植
J21nB109_p0516b20║何福，生於王家？復造何業，受彼醜形？』佛言：『昔有
J21nB109_p0516b21║長者常恒供養一辟支佛，身體麤惡。小女見之，
J21nB109_p0516b22║輕慢呵罵：「面醜皮麤。」佛後涅槃，現大神變，其女
J21nB109_p0516b23║悔過。毀辟支故，常受醜形；向其懺悔，今得端正，
J21nB109_p0516b24║并生豪貴。』」（涇字函第八卷）
J21nB109_p0516b25║《雜寶藏經》云：「昔罽賓國有阿羅漢，名曰離越。山
J21nB109_p0516b26║中坐禪，一人失牛，逐後至離越所。時因離越煮
J21nB109_p0516b27║草染衣，忽然變作牛皮，染草變成牛肉，染汁變
J21nB109_p0516c01║成牛血，所持缽盂變成牛頭。牛主見已，即縛詣
J21nB109_p0516c02║王付獄，經十二年，常與獄監飯馬除糞。離越弟
J21nB109_p0516c03║子得阿羅漢者有五百人，觀覓其師，不知所在。
J21nB109_p0516c04║業緣欲盡，有一弟子觀見師在罽賓獄中，即來
J21nB109_p0516c05║告王：『我師在獄，願乞理斷。』王即遣使檢校，有僧
J21nB109_p0516c06║悉放。離越聞已，踊身虛空，作十八變。王即懺禮
J21nB109_p0516c07║白言：『何業在獄受苦？』離越答言：『我曩亦曾失牛，
J21nB109_p0516c08║誣辟支佛，一日一夜，後墮三塗，受無量苦，餘殃
J21nB109_p0516c09║未盡，今得羅漢，猶被誣謗，是諸眾生慎謗人故。』」
J21nB109_p0516c10║（書字函第七卷）
J21nB109_p0516c11║○口曾輕謗師和尚，○罪畢還為賤婢兒。
J21nB109_p0516c12║《三昧海經》云：「須達長者有一老母，謹勤家業，一
J21nB109_p0516c13║切委之。長者行施，老母生障，惡聲流布。末利夫
J21nB109_p0516c14║人云：『須達如好蓮華，人所樂見，云何復有毒蛇
J21nB109_p0516c15║護之？』夫人因呼老母入宮責之。時佛亦至，老母
J21nB109_p0516c16║不喜見佛，以扇覆面，扇如明鏡，無所障礙，回頭
J21nB109_p0516c17║東視，東方有佛，南、西、北方、上、下、俯、仰亦復如是，
J21nB109_p0516c18║以手覆面，時手十指皆化為佛，老母閉目，心眼
J21nB109_p0516c19║即開，見虛空中一切化佛。老母見佛，邪見不信，
J21nB109_p0516c20║猶能除卻八十萬億生死之罪，況復善意恭敬
J21nB109_p0516c21║禮拜？夫人白佛：『願化邪女。』佛言：『此女罪重，於佛
J21nB109_p0516c22║無緣，於羅睺羅有緣。』即令羅睺羅化作轉輪聖
J21nB109_p0516c23║王，儀從往長者家，告言：『老母宿福，欲為女寶。』老
J21nB109_p0516c24║母歡喜，敬禮聖王，以如意珠照之，現玉女相。聖
J21nB109_p0516c25║王勸行十善，老母悔過。既調伏已，羅睺羅還復
J21nB109_p0516c26║本身，為受三歸五戒，證須阤洹，投佛出家。夫人
J21nB109_p0516c27║白佛：『老母何罪卑賤？何福遇佛？』佛言：『過去有快
J21nB109_p0517a01║見王子出家，和尚為說大空之義。王子謗言：「我
J21nB109_p0517a02║大和尚空無智慧，但能讚歎虛無空事，願我後
J21nB109_p0517a03║生不樂見也。我阿闍梨智慧辯才，願於生生為
J21nB109_p0517a04║善知識。」王子比丘法說非法、非法說法，死墮阿
J21nB109_p0517a05║鼻八十億劫，罪畢為人，五百身中聾癡無目，千
J21nB109_p0517a06║二百身為婢。尒時和尚者，今我是；阿闍梨者，今
J21nB109_p0517a07║羅睺羅是；王子比丘者，此老母是。』」（覆字函第六卷）
J21nB109_p0517a08║背義殺熊雙臂斷，忘恩斫樹自身傷。
J21nB109_p0517a09║《智度論》云：「不知恩人，甚於畜生。有人入山伐木，
J21nB109_p0517a10║迷失道路，時值暴雨，日暮饑寒，惡蟲毒獸欲來
J21nB109_p0517a11║侵害。是人入一石窟，窟中有一大熊，見之恐怖
J21nB109_p0517a12║而出，熊語之言：『汝勿生怖，此舍溫煖，可於中宿。』
J21nB109_p0517a13║時連雨七日，常以甘果美水供給此人。七日雨
J21nB109_p0517a14║止，熊將此人示其道徑，熊語人言：『我是罪身，多
J21nB109_p0517a15║有冤家，若有問者，莫言見我。』人荅言：『尒。』此人前
J21nB109_p0517a16║行，遇獵者問：『汝從何來？見有獸不？』荅言：『我見一
J21nB109_p0517a17║熊，於我有恩，不可相示。』獵者言：『汝是人，當以人
J21nB109_p0517a18║類相親，何以惜熊？今一失過，何時復來？汝示我
J21nB109_p0517a19║者，與汝多分。』此人心變，即將獵者示熊之處。獵
J21nB109_p0517a20║者殺熊，即以多分與之，此人展手取肉，二肘俱
J21nB109_p0517a21║墮。」（立字函第九卷）
J21nB109_p0517a22║《旃檀樹經》云：「『維耶離國有五百人，入海採寶，賣
J21nB109_p0517a23║船步還，經歷深山，日暮止宿，預嚴早發。四百九
J21nB109_p0517a24║十九人皆引已去，一人臥熟失伴，遇雪迷路，啼
J21nB109_p0517a25║哭呼天，有大檀香樹樹神謂窮人言：「可止留此，
J21nB109_p0517a26║相給衣食，到春可去。」窮人便留，至于三月，啟樹
J21nB109_p0517a27║神言：「受（恩得）全身命，未有微報，念親思還。」樹神言
J21nB109_p0517b01║善，以金一餅賜之。窮人臨去問言：「此樹願知其
J21nB109_p0517b02║名。」神言：「不須問也。」窮人復言：「依此三月，情歸不
J21nB109_p0517b03║忍，若到本國，當揚樹恩。」神言：「樹名栴檀，根葉治
J21nB109_p0517b04║人百病，其香遠聞，世之奇異，人所貪求，不須道
J21nB109_p0517b05║也。」窮人還到故國，時王得病，惟栴檀香可以愈
J21nB109_p0517b06║之，宣令募求：「得此香者，拜封為侯，妻以小女。」窮
J21nB109_p0517b07║人聞賞祿重，便詣白王：「我知栴檀香處。」王令近
J21nB109_p0517b08║臣即將窮人往伐。使者見樹洪直茂盛，不忍伐
J21nB109_p0517b09║之，樹神空中告言：「但伐之，伐已以人血塗、肝腸
J21nB109_p0517b10║覆上，樹生如故。」使者聞言乃令人伐。彼時樹枝
J21nB109_p0517b11║摽殺窮人，眾議如神所告，便將窮人肝血以祠，
J21nB109_p0517b12║樹生仍舊。車載所伐以還國中，治王頓愈。』阿難
J21nB109_p0517b13║白佛：『是窮人何無返復，背樹神恩？』佛言：『維衛佛
J21nB109_p0517b14║時，父子三人，父奉五戒，大兒燒香獻佛，小弟愚
J21nB109_p0517b15║癡，輒以衣覆香上。兄言：「何以犯之？」弟起惡意，誓
J21nB109_p0517b16║言斷兄兩足。兄復起念：「當拍殺弟。」父言：「汝二子
J21nB109_p0517b17║諍，使我頭痛。」大兒報言：「願破我身為藥，令父平
J21nB109_p0517b18║損。」弟興惡意，欲斷兄足，後果將人斷樹。兄欲拍
J21nB109_p0517b19║殺弟，今作樹神，果以樹為體，拍殺其弟。國王頭
J21nB109_p0517b20║痛者，其父也，奉齋精進故得尊貴，果亦頭痛。』佛
J21nB109_p0517b21║言：『罪福報應，如影隨形。』」（學字函第四卷）
J21nB109_p0517b22║○畜尚知恩能厚報，○人何負德取深殃？
J21nB109_p0517b23║《六度集經》云：「『昔菩薩為大理家，積財巨億，慈向
J21nB109_p0517b24║眾生。見市賣鱉，心悼之焉，問價貴賤。鱉主曰：「百
J21nB109_p0517b25║萬。」菩薩荅云：「大善。」將鱉歸家，臨水放之。鱉至後
J21nB109_p0517b26║夜來齧其門，語菩薩曰：「無以荅恩，知水盈（虛，洪水為）
J21nB109_p0517b27║害，願速嚴舟，臨時相迎。」菩薩啟王，信用其語，遷
J21nB109_p0517c01║下處高。鱉至水來即急下載，隨鱉所之，有蛇趣
J21nB109_p0517c02║船，菩薩曰：「取。」鱉云：「大善。」狐來亦取，鱉云：「亦善。」又
J21nB109_p0517c03║睹人漂，呼天乞救，菩薩曰：「取。」鱉曰：「慎勿取也。」菩
J21nB109_p0517c04║薩曰：「蟲類尚濟，人豈不救？」於是取之。後鱉辭曰：
J21nB109_p0517c05║「恩畢請退。」狐、蛇繼去，狐以穴居，獲伏藏黃金百
J21nB109_p0517c06║斤以報菩薩之恩。漂人曰：「分吾半矣。」菩薩以十
J21nB109_p0517c07║斤惠，漂人曰：「掘冢劫金，何不平分？」菩薩荅云：「貧
J21nB109_p0517c08║困者，我以等施，汝欲專之，不亦偏乎？」漂人遂告
J21nB109_p0517c09║有司，菩薩見拘，無所告訴。蛇遂銜藥，入獄付菩
J21nB109_p0517c10║薩曰：「吾將齰於太子，其毒莫治，菩薩以藥聞王，
J21nB109_p0517c11║傅即瘳矣。」蛇如所云，太子命危，王令曰：「能濟者
J21nB109_p0517c12║封之相國。」菩薩上聞，一傅果瘳。王喜問之，陳其
J21nB109_p0517c13║本末，王自咎曰：「吾闇甚哉。」封為相國，即誅漂人。』
J21nB109_p0517c14║佛言：『理家者，吾是；國王者，彌勒是；鱉，阿難是；狐，
J21nB109_p0517c15║秋露子是；蛇，目連是；漂人，調達是。』」（漆字函第十卷）
J21nB109_p0517c16║○杖倚佛圖天貴隱，○蟻活陰功促壽延。
J21nB109_p0517c17║《目連問戒律經》云：「問佛：『墻得持物倚不？』荅：『（不得犯，昔）
J21nB109_p0517c18║一比丘入寺禮佛，有波羅門善相，相此比丘有
J21nB109_p0517c19║天子貴，語女適之，比丘荅言：「容禮佛。」還因入寺
J21nB109_p0517c20║中輒以錫杖倚佛圖墻。既出，便問婆羅門言：「與
J21nB109_p0517c21║我女不？」荅曰：「向見貴相，故與；今無此相，故不與
J21nB109_p0517c22║也。」於是佛墻及塔廟壁不可倚物，消其福德。』」（奉字
J21nB109_p0517c23║函第十卷）
J21nB109_p0517c24║《經律異相》云：「昔有比丘得六神通，一小沙彌，師
J21nB109_p0517c25║知其命餘止七日，語令歸家，八日卻來。沙彌辭
J21nB109_p0517c26║去，遇雨滂沛，地有蟻穴，流水將入，沙彌念曰：『我
J21nB109_p0517c27║佛弟子，一者、慈心，二者、活生。』決水退去。沙彌歸
J21nB109_p0518a01║家，無有他變，八日乃還。師遙見之，怪其所以，即
J21nB109_p0518a02║入三昧見其救蟻，現世延壽。師言：『汝曾作功德
J21nB109_p0518a03║不？』沙彌言：『七日在家，無他功德。』師言：『汝命應盡，
J21nB109_p0518a04║以救蟻故，壽增八十。』沙彌信善有報，勤修不懈，
J21nB109_p0518a05║得羅漢果。」（含字函第二卷）
J21nB109_p0518a06║陰德既施名可取，持心不二鬼須驚。
J21nB109_p0518a07║《應驗錄》云：「近世有人，夙喪父母，及冠，唯叔父存
J21nB109_p0518a08║焉。叔有七子，一日叔謂姪：『吾當與汝析籍。』姪曰：
J21nB109_p0518a09║『如何處其產業？』叔曰：『分之為二。』姪曰：『誠不忍，諸
J21nB109_p0518a10║兄弟共一分，可為八分。』叔固辭，姪曰：『不可。』遂作
J21nB109_p0518a11║八分分之。纔十七歲，預薦入京，時同館者二十
J21nB109_p0518a12║餘輩，有術士遍視之曰：『南宮高第，獨此少年。』諸
J21nB109_p0518a13║貢士咸斥術者曰：『汝何謬耶？吾等皆大手筆，久
J21nB109_p0518a14║歷場屋，豈不如一乳臭兒？』術者曰：『文章非我所
J21nB109_p0518a15║知，但此年少滿面陰德之氣，必積善之所致。』及
J21nB109_p0518a16║放牓，果獨成名，餘皆下第。」○又云：「林述中博士
J21nB109_p0518a17║嘗言：『有一郡鼓角樓，纔三更時即有鬼掩其鼓，
J21nB109_p0518a18║擊之不鳴。兵級屢以失更，見治甚苦，乃往見一
J21nB109_p0518a19║禪師，求以禳之之術。師曰：「汝候其來，則遽執之。」
J21nB109_p0518a20║級曰：「執恐不獲。」師曰：「但禁氣勿言。」級如所諭，夜
J21nB109_p0518a21║果得鬼，天欲將曉，鬼乃哀告兵級告於太守：「暨
J21nB109_p0518a22║諸寮屬並無所畏，其所畏者獨二人：一、某寺禪
J21nB109_p0518a23║師，一、某處黃二叔。汝可赦吾，不復來矣。」某寺禪
J21nB109_p0518a24║師，即兵級所訪者，素有道價，人皆欽仰。黃二叔
J21nB109_p0518a25║者，未知何等人。明日聞於太守，召而語之，乃一
J21nB109_p0518a26║老圃，鬻菜為業，凡三十年，菜之老嫩、束之大小，
J21nB109_p0518a27║持心不二。然老圃於物不欺，有所寸長，故使鬼
J21nB109_p0518b01║神欽畏如此，而況世之君子有大過人者乎？』」
J21nB109_p0518b02║貪汙天削公侯籍，驅役人冤業畜償。
J21nB109_p0518b03║又云：「法海佳禪師云：『一尉巡歷經由寺宇，例皆
J21nB109_p0518b04║狼籍。到一院，見屏除潔淨，索浴，隨聲應云：「湯辦
J21nB109_p0518b05║矣。」踰月再到，潔淨如前，復索湯浴，亦隨聲應云：
J21nB109_p0518b06║「湯辦矣。」尉嗟賞之。後日復來乃見狼籍，索湯，移
J21nB109_p0518b07║時莫得，尉瞋曰：「向來其謹如彼，今來其慢如此。」
J21nB109_p0518b08║叱主院僧，僧曰：「昔尉之來，某預得夢，白衣神人
J21nB109_p0518b09║報曰：『明日相公至，掃洒所在，與辦湯水。』今日尉
J21nB109_p0518b10║來，某不得夢，所以狼籍，非敢怠也。」尉察其神衣
J21nB109_p0518b11║著，乃本廳土地，即取僧詞，歸廨具章奏上帝曰：
J21nB109_p0518b12║「以某果有相位則神，第三回何不亦報？某若果
J21nB109_p0518b13║無，則神不合，誣我惑人。」章未焚，尚就寢，且夢其
J21nB109_p0518b14║神曰：「竊窺上界錄籍，知尉有相公分也，故按籍
J21nB109_p0518b15║以報治下。尉近領枉法，贓殺平人，損陰德，而司
J21nB109_p0518b16║祿籍者稟天命已，削去相位，幸宜見察，勿徒罪
J21nB109_p0518b17║我而事章奏。」且世人既處富貴之地便謂分定，
J21nB109_p0518b18║不循義理，殊不知禍福隨時變異，以此可見，不
J21nB109_p0518b19║可不慎。』」
J21nB109_p0518b20║《法苑》云：「隋揚州卞士瑜者，父以平陳，官授儀同，
J21nB109_p0518b21║雇人築宅，不還其價，作人求錢，瑜父鞭之，無所
J21nB109_p0518b22║告訴，皆怒之曰：『死當與我作牛。』瑜父後亡，果有
J21nB109_p0518b23║牛產一犢，腰間黑文，橫絡周圍，如人腰帶，右跨
J21nB109_p0518b24║亦有白文，斜貫正如插笏，牛主呼曰：『卞公！何為
J21nB109_p0518b25║負我？』犢即屈膝，以頭著地。瑜以十萬贖之，牛主
J21nB109_p0518b26║不許。後死，瑜乃收葬，以父之禮。」（書字函第七卷）
J21nB109_p0518b27║韓中書祿之預定，孔參軍罪以無差。
J21nB109_p0518c01║《宗鏡》云：「昔韓公滉之在中書也，嘗召一吏，不時
J21nB109_p0518c02║而至，怒將罪之，吏曰：『某別有所屬，不得遽至。』公
J21nB109_p0518c03║曰：『宰相之吏，更屬何人？』吏曰：『某不幸，兼屬陰官。』
J21nB109_p0518c04║公謂不誠，怒曰：『既屬陰司，有何所主？』吏曰：『某主
J21nB109_p0518c05║三品以上食料。』公曰：『若然，我明日當以何食？』吏
J21nB109_p0518c06║曰：『此雖細事，不可顯言。』乞疏於紙，過後為驗。乃
J21nB109_p0518c07║如之，而繫其吏。明日遽有詔命，既對適遇，進食
J21nB109_p0518c08║糕麋一器，上以其半賜公，公食之美又以賜之，
J21nB109_p0518c09║既退腹脹，歸於私第，召醫視曰：『食物所壅，宜服
J21nB109_p0518c10║少橘皮湯，至夜可飲漿水，明旦疾愈。』思前吏言，
J21nB109_p0518c11║召之，視其書云：『明晨相公只食一飣半糕、麋橘
J21nB109_p0518c12║皮湯一盞、漿水一甌。』皆如其言。公復問：『人間之
J21nB109_p0518c13║食皆有籍耶？』荅曰：『三品以上日支，五品以上有
J21nB109_p0518c14║權（位者）旬支、無則月支，凡六品至一命皆季支，其
J21nB109_p0518c15║不食祿者年支。』故知飲啄有分，豐儉無差，所謂
J21nB109_p0518c16║玉食錦袍、鶉衣藜藿、蓆門金屋、千駟一瓢，皆因
J21nB109_p0518c17║最初一念而造，心跡纔現，果報難逃。以過去善
J21nB109_p0518c18║惡為因，現今苦樂為果，必然之理也。」（策字函第一卷）
J21nB109_p0518c19║《法苑》云：「唐武德中，遂州總管府記室參軍孔恪
J21nB109_p0518c20║暴死，一日而蘇，說至官所，問：『何故殺牛兩頭？』恪
J21nB109_p0518c21║云：『不殺。』官曰：『弟證汝殺。』弟死數年矣，因呼弟至，
J21nB109_p0518c22║枷械甚艱，弟曰：『兄前奉使招慰獠賊，使某殺牛
J21nB109_p0518c23║會之。實奉兄命，非自殺也。』恪曰：『使弟殺牛是實，
J21nB109_p0518c24║然國事也，恪何有罪焉？』官曰：『汝殺會獠以招慰
J21nB109_p0518c25║為功，用求官賞，以為己利，何云國事也？』又問恪：
J21nB109_p0518c26║『何殺兩鴨？』恪曰：『前任縣令殺鴨供官客耳，豈恪
J21nB109_p0518c27║罪耶？』官曰：『官客自有料無鴨，汝以鴨供之，將以
J21nB109_p0519a01║美譽，非罪如何？』又問：『何故復殺雞卵六枚？』曰：『平
J21nB109_p0519a02║生不食雞卵，惟憶小年九歲時，寒食日，母與六
J21nB109_p0519a03║卵，因煮食之。』官曰：『然欲推罪母也？』恪曰：『不敢，但
J21nB109_p0519a04║說其因耳，此恪自殺也。』官曰：『汝殺他命，當自受
J21nB109_p0519a05║之。』言訖，忽數十人執恪將出，恪大呼曰：『官府亦
J21nB109_p0519a06║大枉濫。』官聞之，呼還曰：『何枉濫？』恪曰：『生來有罪
J21nB109_p0519a07║皆不遣，生來有福皆不見記者，豈非濫耶？』官問
J21nB109_p0519a08║主司：『恪有何福？何不為錄？』主司對曰：『量其罪福
J21nB109_p0519a09║多少，若福多罪少，先令受福；若罪多福少，先令
J21nB109_p0519a10║受罪。然恪福少罪多，故未論其福。』官怒曰：『雖先
J21nB109_p0519a11║受罪，何不唱福示之？』命鞭主司一百儵鞭，血流
J21nB109_p0519a12║濺地，後乃唱恪生來所修之福，亦無遺者。官謂
J21nB109_p0519a13║恪曰：『汝應先受罪，我更令汝歸七日，可勤追福。』
J21nB109_p0519a14║遣人送出，乃蘇。恪大集僧尼，行道懺悔，遂說其
J21nB109_p0519a15║事，七日命終。」（經字函第一卷）
J21nB109_p0519a16║但愛吞他成己業，寧知托子壞其家。
J21nB109_p0519a17║《應驗錄》云：「有僧積財至五百緡，鄉親厚者告之：
J21nB109_p0519a18║『汝出其財，吾出其力，岸海為田，田成均分。』僧從
J21nB109_p0519a19║之。踰二年田成，鄉人意欲全得，即以所用錢還，
J21nB109_p0519a20║且曰：『汝僧何用田為？』僧雖不平，然而於法不許
J21nB109_p0519a21║營置，無所伸訴，陰祝願生其家為無賴子，盡鬻
J21nB109_p0519a22║其田以償吾志。未幾僧死，鄉人妻感夢有娠，果
J21nB109_p0519a23║得男兒。年未及冠，旋以非理破壞產業，其父嗟
J21nB109_p0519a24║怨致死。」
J21nB109_p0519a25║天神反敬前身骨，惡鬼翻鞭舊日尸。
J21nB109_p0519a26║《育王譬喻經》云：「昔日行人見彼路傍有一死人，
J21nB109_p0519a27║天神下來散花尸上，以手摩之。行人問言：『觀君
J21nB109_p0519b01║似天，何敬是尸？』荅曰：『是我故身。前生之日孝順
J21nB109_p0519b02║父母，忠信事君，奉敬三尊，受師父教。令我生天，
J21nB109_p0519b03║良由其恩，故來報耳。』前行復見又一死人，惡鬼
J21nB109_p0519b04║鞭之，遂問：『已死，鞭之何謂？』鬼言：『是我故身。在生
J21nB109_p0519b05║之日，不忠不孝，種種非為令我惡報，故來鞭耳。』」
J21nB109_p0519b06║（寫字函第五卷）
J21nB109_p0519b07║彼此業如終共處，夫妻修異豈同天？
J21nB109_p0519b08║《雜寶藏經》云：「昔舍衛國有一長者造塔寺，後命
J21nB109_p0519b09║終生天。其婦追憶，常掃夫之所造塔寺。夫下語
J21nB109_p0519b10║之：『我是汝夫，以作塔寺功德生天。見汝憶我，故
J21nB109_p0519b11║來相見，奈人身臭穢，不復可近。汝欲復為吾妻
J21nB109_p0519b12║者，勤供佛僧，修掃塔寺，願生我天。』婦用夫言，命
J21nB109_p0519b13║終生天，還為夫婦。相將見佛，佛為說法，得須阤
J21nB109_p0519b14║洹果。」（悵字函第三卷）
J21nB109_p0519b15║《分別功德論》云：「昔舍衛國夫婦二人敬信三寶，
J21nB109_p0519b16║其婦先亡，生忉利天以為天女。觀見本夫今已
J21nB109_p0519b17║出家，尋下夫前告曰：『君宜精進，若得生天，願同
J21nB109_p0519b18║一處，還為我夫。』時夫比丘積功轉勝，應生第四
J21nB109_p0519b19║兜率天上，天女復來語：『君福勝，應生兜率，我今
J21nB109_p0519b20║不復得君為夫。』比丘聞已倍更精進，得阿羅漢
J21nB109_p0519b21║果。」（帳字函第三卷）
J21nB109_p0519b22║人觀穢惡畜為淨，業力差殊見不同。
J21nB109_p0519b23║《攝大乘論釋》云：「頌（曰：小）鬼、傍生、人、天，各隨其所應，
J21nB109_p0519b24║等事心異故，許義非真實。」釋曰：「鬼、傍生、人、天各
J21nB109_p0519b25║隨其所應者，謂於傍生見有水處，餘鬼見是陸
J21nB109_p0519b26║地高原；於人所見有糞穢處，豬等傍生見為淨
J21nB109_p0519b27║妙可居室宅；於人所見淨妙飲食，諸天見為臭
J21nB109_p0519c01║穢不淨。如是，眾生於等事中心見異故。」（孝字函第九卷）
J21nB109_p0519c02║愚者小愆終大報，智人重業卻輕償。
J21nB109_p0519c03║《涅槃經》云：「師子吼菩薩白佛：『云何現世輕報，地
J21nB109_p0519c04║獄重受？地獄重報，現世輕受？』佛言：『一切眾生凡
J21nB109_p0519c05║有二種：一者、有智，二者、愚癡。若能修習身、戒、心、
J21nB109_p0519c06║慧，是名智者；若不能修身、戒、心、慧，是名愚癡。云
J21nB109_p0519c07║何不修身者？不能深觀是身無常、無住、危脆、念
J21nB109_p0519c08║念滅壞、是魔境界。不修戒者不能具足尸波羅
J21nB109_p0519c09║蜜，不修心者不能具足禪波羅蜜，不修慧者不
J21nB109_p0519c10║能具足般若波羅蜜。善男子！若有不修身、戒、心、
J21nB109_p0519c11║慧之人，於小惡業得大果報。譬如倉蠅為唾所
J21nB109_p0519c12║粘，不能得出；是人亦爾，於小罪中不能自出，心
J21nB109_p0519c13║初無悔，不能修善，覆藏瑕玼，雖有過去一切善
J21nB109_p0519c14║業，悉為是罪之所垢汙。又如小器之水置鹽一
J21nB109_p0519c15║升，其味鹹苦，難可得飲。又如貧人，負他一錢，不
J21nB109_p0519c16║能償故，身被繫縛，多受眾苦。是人罪業亦復如
J21nB109_p0519c17║是，是故能令現世輕報，地獄重受。若有修習身、
J21nB109_p0519c18║戒、心、慧，能觀諸法同如虛空，不見智慧、不見智
J21nB109_p0519c19║者，不見愚癡、不見愚者，不見修習及修習者，是
J21nB109_p0519c20║名智者，能令地獄果報現世輕受。是人設作極
J21nB109_p0519c21║重惡業，思惟觀察能令輕微。如恒河中投一升
J21nB109_p0519c22║鹽，水無鹹味，飲者不覺。如巨富者，雖多負人千
J21nB109_p0519c23║萬寶物，無能繫縛，令其受苦，是故能令地獄重
J21nB109_p0519c24║報現世輕受。』」（率字函第二卷）
J21nB109_p0519c25║雖救五千藏天際，更沒一箇活盂中。
J21nB109_p0519c26║《譬喻經》云：「昔琉璃王與舍夷國有冤，引兵伐之。
J21nB109_p0519c27║目連憫而白佛：『以四方便救免：一者、舉舍夷國
J21nB109_p0520a01║著虛空，二者、舉著海中，三者、舉著銕圍山間，四
J21nB109_p0520a02║者、舉著他方，令琉璃王不知其處。』佛告目連：『眾
J21nB109_p0520a03║生有七不可避：一、生，二、老，三、病，四、死，五、罪，六、禍，
J21nB109_p0520a04║七、因緣，欲免莫能。如卿威神可得，此宿對業不
J21nB109_p0520a05║可得離。』於是目連私取舍夷國四五千人，盛著
J21nB109_p0520a06║缽中，舉放虛空星宿之際。琉璃王伐舍夷國三
J21nB109_p0520a07║億人已引軍還國，目連往佛作禮，自貢高曰：『流
J21nB109_p0520a08║璃王伐舍夷國，弟子救四五千人，今在虛空，盡
J21nB109_p0520a09║皆得脫。』佛告目連：『卿曾往看缽中人否？』曰：『未視
J21nB109_p0520a10║之。』目連即以道力下缽，果見其中人皆死盡，信
J21nB109_p0520a11║知宿對不可逃也。」（獸字函第二卷）
J21nB109_p0520a12║佛既已登無上覺，身尚難逃夙昔愆。
J21nB109_p0520a13║《菩薩處胎經》云：「造行菩薩白佛：『且置過去、未來，
J21nB109_p0520a14║欲聞世尊現身行業果報。』佛告造行菩薩：『過去、
J21nB109_p0520a15║未來行業果報亦是現在作，現在所作行業果
J21nB109_p0520a16║報亦是過去、未來受對因緣，今當與汝說之。昔
J21nB109_p0520a17║我或修淨行、或不修淨行，初求佛道，諸漏已盡，
J21nB109_p0520a18║神通變化，霍然大悟：三界都苦，唯我為樂。於尼
J21nB109_p0520a19║連水邊六年苦行，日食一麻一米。斯由曩者向
J21nB109_p0520a20║一緣覺犯四口過，斷絕一施，今受輕報。我既成
J21nB109_p0520a21║佛，為五百摩納子惡聲誹謗，在諸街坊稱言佛
J21nB109_p0520a22║道非真，時國人民有信、不信，信者信地法地，不
J21nB109_p0520a23║信者外道凡夫。今雖成佛，行本不朽，業報難離。
J21nB109_p0520a24║佛身如是，何況羅漢、辟支能免行報？』而說頌曰：
J21nB109_p0520a25║「『我成最正覺，三界無等倫，故受九報對，
J21nB109_p0520a26║宿行牽連縛。我有三昧力，金剛不可沮，
J21nB109_p0520a27║不能避報業，捨而不受對。羅漢辟支佛，
J21nB109_p0520b01║償對復甚我，行業所追逐，何處可得免？
J21nB109_p0520b02║智惠舍利弗，常行佛功德，下腸取滅度，
J21nB109_p0520b03║此是明白證。神足目健連，步步登須彌，
J21nB109_p0520b04║執杖梵志打，骨碎如芥子。沙竭阿羅漢，
J21nB109_p0520b05║降伏難陀龍，臨取滅度時，眼睛墮無數。
J21nB109_p0520b06║金華比丘尼，神德難可量，化作轉輪王，
J21nB109_p0520b07║統領四天下，捨壽入無為，支節刀劍解。
J21nB109_p0520b08║辟支名光相，無佛法出世，隋世盡其壽，
J21nB109_p0520b09║鑊湯取滅度。菩薩摩訶薩，精進不懈怠，
J21nB109_p0520b10║常急離業報。不與彼共俱。』」（難字函第五卷）
J21nB109_p0520b11║業緣若定不能壞，聖道如何修習成？
J21nB109_p0520b12║《涅槃經》云：「若一切業定得果者，則不應求修習
J21nB109_p0520b13║聖道，若不修道則無解脫。一切聖人所以修道，
J21nB109_p0520b14║為壞定業得輕報故、不定之業無果報故。若人
J21nB109_p0520b15║遠離修習聖道得解脫者，無有是處；不得解脫，
J21nB109_p0520b16║得涅槃者，亦無是處。若一切業定得果者，一世
J21nB109_p0520b17║所作純善之業應當永已，常受安樂；一世所
J21nB109_p0520b18║作慇重惡業亦應永已，受大苦惱。業果若爾，則
J21nB109_p0520b19║無修道解脫涅槃。人作人受、婆羅門作婆羅門
J21nB109_p0520b20║受。若如是者，則不應有下姓、下人，人應常人、婆
J21nB109_p0520b21║羅門常應婆羅門；小時作業應小時受，不應中
J21nB109_p0520b22║年及老時受；老時作惡，生地獄中（地獄初身），不應便受，
J21nB109_p0520b23║應待老時然後乃受；若老時不殺，不應壯年得
J21nB109_p0520b24║壽。若無壯壽，云何至老？業無失故。業若無失，云
J21nB109_p0520b25║何而有修道涅槃？「善男子！業有二種：定與不定。
J21nB109_p0520b26║定業有二：一者、報定，二者、時定。或有報定而時
J21nB109_p0520b27║不定，緣合則受；或三時定，所謂現受、生受、後受。
J21nB109_p0520c01║善男子！若定心作善惡業，作已深生信心歡喜，
J21nB109_p0520c02║若發誓願供養三寶，是名定業。善男子！智者善
J21nB109_p0520c03║根深固，是故能令重業為輕；愚癡之人不善深
J21nB109_p0520c04║厚，能令輕業而作重報。以是義故，一切諸業不
J21nB109_p0520c05║名決定。」（率字函第一卷）
J21nB109_p0520c06║《造像經》云：「如來傷足、患背、乞乳皆是方便，欲示
J21nB109_p0520c07║眾生業報不失，令生怖畏，斷惡修善。諸佛如來
J21nB109_p0520c08║無有虛妄，大悲善巧。」（悲字函上卷）
J21nB109_p0520c09║任從有業逐緣生，了然無我報自息。
J21nB109_p0520c10║《宗鏡》：「問云：『若準六根無我，誰造？誰受耶？』荅：『佛說
J21nB109_p0520c11║作善生天、為惡受苦者，此但因緣法爾，非是我
J21nB109_p0520c12║能為受也。若言是我非因緣者，作惡何不生天
J21nB109_p0520c13║乃墮地獄耶？我豈愛彼地獄故受苦耶？我既作
J21nB109_p0520c14║惡而不受樂者，故知善惡感報唯因緣，非是我
J21nB109_p0520c15║也。』又問：『若言造業受報，但是因緣非由我者，何
J21nB109_p0520c16║故有證無我者，雖有已造惡業因緣而不感受
J21nB109_p0520c17║報耶？既得無我，即不受報者，故知我造惡業受
J21nB109_p0520c18║報，非是業因緣也。』荅曰：『由得無我已，即斷惡業
J21nB109_p0520c19║因緣，無彼因緣，故不受報。』」（輕字函第六卷）
J21nB109_p0520c20║
J21nB109_p0520c21║
J21nB109_p0520c22║
J21nB109_p0520c23║
J21nB109_p0520c24║
J21nB109_p0520c25║
J21nB109_p0520c26║
J21nB109_p0520c27║大藏一覽卷五