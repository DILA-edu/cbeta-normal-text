J21nB109_p0521a01║大藏一覽卷第六
J21nB109_p0521a02║寧德優婆塞陳　實謹編
J21nB109_p0521a03║明秀水居士姚舜漁重緝
J21nB109_p0521a04║第五門姚昌謨校天堂延以少歡，地獄待其劇苦。
J21nB109_p0521a05║賢劫品
J21nB109_p0521a06║○過去莊嚴已曾壞，○迨今賢劫復將成。
J21nB109_p0521a07║《起世經》云：「云何世間壞已復成？謂過去世界磨
J21nB109_p0521a08║滅之後，經無量時起大重雲遍覆梵天，注大洪
J21nB109_p0521a09║雨，滴如車軸，經歷百千萬年，彼雨水聚漸漸增
J21nB109_p0521a10║長，乃至梵天雨止之後，水還自退。無量萬億由
J21nB109_p0521a11║旬有大風起，名阿那毗羅，吹彼水聚，波濤沸涌，
J21nB109_p0521a12║生大沫聚，吹置空中，從上至下依舊建立，造化
J21nB109_p0521a13║天地自此始也。」（映字函第八卷）（過去莊嚴劫、現在賢劫、未來星宿劫謂之
J21nB109_p0521a14║三世，世世相續，循環無盡成壞之，詳見三災品）
J21nB109_p0521a15║諸天品
J21nB109_p0521a16║○下自空輪至頂天，○中央須彌及日月。
J21nB109_p0521a17║一、二十八天（下增四天，旁出四天）
J21nB109_p0521a18║《因本經》云：「此大地厚四十八萬由旬，地住水上、
J21nB109_p0521a19║水住風上、風依虛空。水聚厚六十萬由旬，水上
J21nB109_p0521a20║別有風大吹轉此水，於上成金，如熟乳上生膏，
J21nB109_p0521a21║是名金輪，厚三洛沙二萬由旬，水下風聚厚三
J21nB109_p0521a22║十六萬由旬，各廣無量。「是大海中最甚深處，須
J21nB109_p0521a23║彌山王入海中，出水上，各八萬四千由旬，其底
J21nB109_p0521a24║平正，下根連住大金輪上，下狹上闊，漸漸寬大，
J21nB109_p0521a25║端直不曲，最勝可觀，四寶合成——所謂：金、銀、琉璃、
J21nB109_p0521a26║頗梨——生種種樹鬱茂香遠，多諸賢聖之所住止。
J21nB109_p0521a27║須彌山頂四面有峰挺出，曲臨海上，各高七百
J21nB109_p0521b01║由旬，七寶合成——所謂：金、銀、琉璃、頗梨、真珠、車璩、
J21nB109_p0521b02║瑪瑙之所莊校。「須彌山下復有三級：其最下級
J21nB109_p0521b03║高一萬由旬，堅首天住；中級高二萬由旬，持鬘
J21nB109_p0521b04║天住；上級高三萬由旬，常憍天住。須彌東、西、南、
J21nB109_p0521b05║北各去一萬由旬大海之下，阿修羅住，海水在
J21nB109_p0521b06║上，四風所持，懸處虛空，終不墮落，猶如浮雲。「須
J21nB109_p0521b07║彌山半四萬二千由旬，有四天王所居宮殿。須
J21nB109_p0521b08║彌山上有三十三天宮殿，帝釋所居；三十三天
J21nB109_p0521b09║已上一倍，夜摩天宮殿；夜摩上又一倍，兜率阤
J21nB109_p0521b10║天宮殿；向上重重皆倍，化樂天、他化自在天、梵
J21nB109_p0521b11║眾天、梵輔天、大梵天、少光天、無量光天、光音天、
J21nB109_p0521b12║少淨天、無量淨天、遍淨天、福生天、福受天、廣果
J21nB109_p0521b13║天、無想天、無煩天、無熱天、善見天、善現天、色究
J21nB109_p0521b14║竟天、無邊空處天、無邊識處天、無所有處天、非
J21nB109_p0521b15║想非非想處天……，如是世界中諸眾生輩有生、老、
J21nB109_p0521b16║死，墮在如是生道中住，至此不過。是故說言娑
J21nB109_p0521b17║婆世界，無畏剎土，自餘一切諸世界中亦復如
J21nB109_p0521b18║是。」（映字函第一卷）
J21nB109_p0521b19║《婆沙論》云：「天有三十二種，除二十八種上文已
J21nB109_p0521b20║明，自四天王已下有日月星宿天、常憍天、持鬘
J21nB109_p0521b21║天、堅首天……，通三十二種。」（杜字函第二卷）
J21nB109_p0521b22║《增一阿含經》云：「須彌山半有四種天在彼居止：
J21nB109_p0521b23║銀城中細腳天、金城中尸利沙天、水晶城中歡
J21nB109_p0521b24║悅天、琉璃城中力盛天。金、銀城中間，毗沙門天
J21nB109_p0521b25║王將諸閱叉；金城、水晶城中間，毗留波叉天王
J21nB109_p0521b26║將諸鬼神；水晶城、琉璃城中間，毗留勒天王將
J21nB109_p0521b27║諸魘鬼；琉璃城、銀城中間，提頭賴吒天（王將）乾呇
J21nB109_p0521c01║和等。」（和字函第四卷）
J21nB109_p0521c02║二、自然化生（託胎品中亦明）
J21nB109_p0521c03║《起世經》云：「諸有一種，以身、口、意善行如是作已，
J21nB109_p0521c04║身壞命終，生於天上，此處識滅，彼天上識初相
J21nB109_p0521c05║續生。彼識生時，即共名色一時俱生；有名色故，
J21nB109_p0521c06║即生六入。若是天男，即於天女坐膝邊生；若是
J21nB109_p0521c07║天女，即天王女髀股內生。如是生已，彼天即稱
J21nB109_p0521c08║是我兒女。」（取字函第七卷）
J21nB109_p0521c09║《阿含經》云：「四天王天初生，自然化現在天膝上，
J21nB109_p0521c10║自然寶器盛天百味，食已長大，與餘天等入池
J21nB109_p0521c11║浴訖，詣香樹下，香樹曲躬，取香塗身。復詣吉貝
J21nB109_p0521c12║衣樹，取種種衣著。復詣莊嚴樹、鬘樹、器樹、果樹、
J21nB109_p0521c13║樂樹，隨意受用，視東忘西、視西忘東，無量快樂。」
J21nB109_p0521c14║（履字函▆八卷）
J21nB109_p0521c15║《雜寶藏經》云：「生天之法故有三念：一、念本所從
J21nB109_p0521c16║來，二、念定生何處，三、念先作何業，得來生天。」（驚字
J21nB109_p0521c17║函第七卷）
J21nB109_p0521c18║《智度論》云：「昔婆羅門，名摩伽，姓憍尸迦，與知友
J21nB109_p0521c19║三十三人共修福德，命終皆生須彌山頂第二
J21nB109_p0521c20║天上，摩伽婆羅門為天主，三十二人為輔臣，以
J21nB109_p0521c21║此名三十三天，一名釋提桓因，釋是字，（提桓）因是
J21nB109_p0521c22║天主。」（形字函第六卷）
J21nB109_p0521c23║三、正依二報（身分好醜謂之正報，享用豐約謂之依報）
J21nB109_p0521c24║《阿含經》云：「四天王天身長半由旬，衣重半兩，壽
J21nB109_p0521c25║五百歲，以人間五十歲為一日，身身相近成陰
J21nB109_p0521c26║陽。忉利天，身長一由旬，衣重六銖，壽千歲，以人
J21nB109_p0521c27║間百歲為一日，相抱成陰陽。阿修羅身、衣等與
J21nB109_p0522a01║忉利天同。燄摩天身長二由旬，衣重三銖，壽二
J21nB109_p0522a02║千歲，以人間二百歲為一日，相近成陰陽。兜率
J21nB109_p0522a03║天身長四由旬，衣重二銖，壽四千歲，以人間四
J21nB109_p0522a04║百歲為一日，執手成陰陽。化樂天身長八由旬，
J21nB109_p0522a05║衣重一銖，壽八千歲，以人間八百歲為一日，熟
J21nB109_p0522a06║視成陰陽。他化自在天身長十六由旬，衣重半
J21nB109_p0522a07║銖，壽一萬六千歲，以人間一千六百歲為一日，
J21nB109_p0522a08║暫視成陰陽。魔身天壽三萬二千歲，身、衣不載，
J21nB109_p0522a09║以下皆有嫁娶之法如人間，唯北鬱人，無我、我
J21nB109_p0522a10║所，樹枝若垂，男女便合，無有婚嫁。梵、迦、夷三天
J21nB109_p0522a11║壽一劫，以上諸天身、衣隨意，無復男女婬欲，以
J21nB109_p0522a12║禪定法喜為食。光音三天壽二劫，火災至此為
J21nB109_p0522a13║際。遍淨三天壽三劫，水災至此為際。果實三天
J21nB109_p0522a14║壽四劫，風災至此為際。無想天壽五百劫、無造
J21nB109_p0522a15║天壽千劫、無熱天壽二千劫、善見天壽三千劫、
J21nB109_p0522a16║大善天壽四千劫、色究竟天壽五千劫、空處天
J21nB109_p0522a17║壽一萬劫、識處天壽二萬一千劫、不用處天壽
J21nB109_p0522a18║四萬二千劫、有想無想天壽八萬四千劫，齊此
J21nB109_p0522a19║為眾生，生、老、病、死，往來所趣界陰入聚也。」（履字函十
J21nB109_p0522a20║八至二十二卷）
J21nB109_p0522a21║《因本經》云：「三十三天，其城縱廣六萬由旬，七重
J21nB109_p0522a22║城壁，七重欄楯，七重鈴網。外有七重多羅行樹
J21nB109_p0522a23║周匝圍遶，雜色可觀，亦以七寶所成。城高四百
J21nB109_p0522a24║由旬，厚五十由旬。城之四面亦各相去五百由
J21nB109_p0522a25║旬，於其中間便開一門，諸門亦高三十由旬，闊
J21nB109_p0522a26║十由旬。一一諸門亦有樓櫓卻敵，臺榭庭閣、水
J21nB109_p0522a27║沼花林，種種奇妙，眾鳥和鳴，天樂時奏，念衣衣
J21nB109_p0522b01║來、欲食食至，重重向上，麤業漸輕，福業轉勝。」（映字
J21nB109_p0522b02║函第八卷）
J21nB109_p0522b03║四、花辨晝夜
J21nB109_p0522b04║《毗婆沙論》：「問：『人中四洲由日月輪以辨晝夜，欲
J21nB109_p0522b05║天晝夜云何得知？』荅：『缽特摩花合，殟缽羅花開，
J21nB109_p0522b06║多樂睡眠，爾時為夜；若殟缽羅花合，缽特摩花
J21nB109_p0522b07║開，少欲睡眠，爾時為晝。』」（性字函第五卷）
J21nB109_p0522b08║《智度》云：「欲界天以燈燭明珠等施，及布施、持戒、
J21nB109_p0522b09║禪定等清淨故，身常光明，不須日月。色界天行
J21nB109_p0522b10║禪離欲，修習火三昧故，身常妙光，勝於日月及
J21nB109_p0522b11║欲界光。然佛常光面各一丈，諸天光大雖無量
J21nB109_p0522b12║由旬，於佛光邊蔽而不現。憍尸迦作是念言：『佛
J21nB109_p0522b13║妙光明蔽諸天光，智慧之明破我愚闇。』」（形字函第四卷）
J21nB109_p0522b14║五、無色應有
J21nB109_p0522b15║《毗婆沙論》：「問：『依何教理說無色界全無色耶？』荅：
J21nB109_p0522b16║『依契經說，色界出離欲，無色界出離色，寂滅涅
J21nB109_p0522b17║槃出離有為。既說無色界出離色故，無色界定
J21nB109_p0522b18║無諸色。「『○復次，經說「無色界出離色」者，出離麤
J21nB109_p0522b19║色，非無細色。「『○如無色界出離諸色，無色界中
J21nB109_p0522b20║應許有色，彼不應說無色界，出離色故，應定無
J21nB109_p0522b21║色。』」（退字函第三卷）
J21nB109_p0522b22║六、凡聖共居
J21nB109_p0522b23║《婆沙論》：「問：『三十三天幾凡幾聖？』荅曰：『二唯凡住，
J21nB109_p0522b24║五唯聖住，自餘二十五天凡、聖共居。所言二唯
J21nB109_p0522b25║凡住者：一是初禪，大梵天王不達業因，唯說我
J21nB109_p0522b26║能造化天地，恃此高慢，輕蔑一切，所以聖人故
J21nB109_p0522b27║不與居。又，無想天中唯是外道，修無想定以生
J21nB109_p0522c01║其中，受五百劫無心之報。外道不達，謂為涅槃，
J21nB109_p0522c02║受報畢已必起邪見，來生地獄，聖人亦不生其
J21nB109_p0522c03║中也。廣果以上無煩、無熱……等五淨居天，唯是那
J21nB109_p0522c04║含羅漢之所住也，凡生彼天者，要是進向那含，
J21nB109_p0522c05║身得四禪，發於無漏，起熏禪業，或起一品……，乃至
J21nB109_p0522c06║九品方乃得生，凡夫無此熏禪業故，不得生也。
J21nB109_p0522c07║若言那含生彼，理則無疑。』問曰：『阿羅漢既是無
J21nB109_p0522c08║生，何故亦云生彼天者？』荅曰：『此應言欲界那含
J21nB109_p0522c09║生彼而得羅漢，非謂先是羅漢而生彼也。』」（杜字函第
J21nB109_p0522c10║二卷）
J21nB109_p0522c11║七、天鼓警覺
J21nB109_p0522c12║《華嚴經》云：「兜率天中有鼓發音告諸天子言：『毗
J21nB109_p0522c13║盧遮那菩薩入離垢三昧，汝當敬禮。』時諸天子
J21nB109_p0522c14║聞其勸誨，念言：『奇哉，何因發此微妙之音？』天鼓
J21nB109_p0522c15║告言：『我所發聲，諸善根力之所成就。如我說我
J21nB109_p0522c16║而不著我及著我所；一切諸佛亦復如是，自說
J21nB109_p0522c17║是佛，不著於我、不著我所。諸天子！如我音聲不
J21nB109_p0522c18║從東方來，不從南、西、北方、四維、上、下來，業報所
J21nB109_p0522c19║成；佛亦如是，非十方來。諸天子！譬如汝等昔在
J21nB109_p0522c20║地獄，地獄及身非十方來，但由於汝顛倒惡業、
J21nB109_p0522c21║愚癡纏縛生地獄身，此無根本，無有來處。諸天
J21nB109_p0522c22║子！汝當往詣彼菩薩所親近供養，勿復貪著五
J21nB109_p0522c23║欲樂具，著五欲樂，障諸善根。諸天子！譬如劫火
J21nB109_p0522c24║燒須彌山悉令除盡，無餘可得；貪欲纏心亦復
J21nB109_p0522c25║如是，終不能生念佛之意。諸天子！汝等應當知
J21nB109_p0522c26║恩報恩，其有不知報恩多遭橫死，生於地獄。諸
J21nB109_p0522c27║天子！汝等昔地獄中蒙佛光明，捨彼生此，汝等
J21nB109_p0523a01║今者宜疾回向，增長善根。諸天子！如我天鼓說
J21nB109_p0523a02║業、說報、說諸三昧，諸佛菩薩亦復如是，說我、說
J21nB109_p0523a03║我所、說眾生，說貪、恚、癡種種諸業，而實無我、無
J21nB109_p0523a04║有我所，諸所行業、六趣果報十方推求悉不可
J21nB109_p0523a05║得。諸天子！如我天鼓所出音聲於無量劫不可
J21nB109_p0523a06║窮盡，無有間斷，若來、若去皆不可得。諸天子！若
J21nB109_p0523a07║有去、來，則有斷、常，一切諸佛終不演說有斷、常
J21nB109_p0523a08║法，除為方便成熟眾生。諸天子！譬如我聲，於無
J21nB109_p0523a09║量世界隨眾生心皆使得聞，一切諸佛亦復如
J21nB109_p0523a10║是，隨眾生心悉令得見。諸天子！如玻璃鏡名為
J21nB109_p0523a11║能照，清淨鑒徹，與十方界其量正等，無量無邊，
J21nB109_p0523a12║諸國土中一切山川、一切眾生……，乃至地獄、畜生、
J21nB109_p0523a13║餓鬼，所有影像皆於中現。諸天子！於汝意云何？
J21nB109_p0523a14║彼諸影像可得說言來入鏡中，從鏡去不？』荅言：
J21nB109_p0523a15║『不也。』『諸天子！一切諸業亦復如是，雖能出生諸
J21nB109_p0523a16║善果報，無來去處。諸天子！譬如幻師幻惑人眼，
J21nB109_p0523a17║當知諸業亦復如是。若如是知，是真懺悔，一切
J21nB109_p0523a18║罪惡悉得清淨。』說此法時，諸天子得無生法忍。」
J21nB109_p0523a19║（育字函第八卷）
J21nB109_p0523a20║八、五衰相現
J21nB109_p0523a21║《因果經》云：「天人身淨，不受塵垢，有大光明，心常
J21nB109_p0523a22║歡悅，無不適意之事，猶為欲火所煎。福盡之時，
J21nB109_p0523a23║五衰相現：一者、頭上華萎，二者、眼瞬，三者、身上
J21nB109_p0523a24║光滅，四者、腋下汗出，五者、自然離於本座。」○又
J21nB109_p0523a25║云：「此諸天子本修少善，得受天樂，果報將盡，生
J21nB109_p0523a26║大苦惱，墮三惡道。本造善行為求樂報，今得少
J21nB109_p0523a27║樂，後復多苦。譬如饑人噉雜毒食，初雖為美，終
J21nB109_p0523b01║成大患，云何智者貪樂此也？色、無色界諸天見
J21nB109_p0523b02║壽命長便謂常樂，既見變壞，生大苦惱，即起邪
J21nB109_p0523b03║見，謗無因果，以此事故，輪回三塗，備受諸苦，三
J21nB109_p0523b04║界之中無有一樂。」（嗣字函五六卷）
J21nB109_p0523b05║九、諸天退失
J21nB109_p0523b06║《正法念處經》云：「迦那迦牟尼佛塔壁中如鏡，見
J21nB109_p0523b07║於往世先退帝釋有三十二，初帝釋者名菴舒
J21nB109_p0523b08║摩，作三十三天，以福盡故，作摩伽羅大身之魚。
J21nB109_p0523b09║本在人中作獵魚師，雖多殺魚，亦常禮佛，以禮
J21nB109_p0523b10║佛故生三十三天，為帝釋主；以殺魚故，海中作
J21nB109_p0523b11║魚；以餘業故，生畜生中。次第於壁中見第二、三、
J21nB109_p0523b12║四、五帝釋，皆有退墮餓鬼、畜生、地獄之中。第六
J21nB109_p0523b13║帝釋名憍尸迦，而彼惡道見其七返而無第八，
J21nB109_p0523b14║爾時有佛釋迦出世，為其說法，得須阤洹果，閉
J21nB109_p0523b15║塞惡道，當不退失。「○復觀夜摩天王，見彼過去
J21nB109_p0523b16║世以清淨心捨己財物施病比丘，身壞命終作
J21nB109_p0523b17║彼天王，善業既盡，為於前世作土地主放逸而
J21nB109_p0523b18║行，心生憍慢，有道行人甚渴流汗，彼王見已與
J21nB109_p0523b19║甘蔗酒，彼飲酒故，失其本信，即便犯戒，失自利
J21nB109_p0523b20║益。如是與酒不善業故，身壞命終墮叫（喚獄）。」（慎字函第
J21nB109_p0523b21║七卷）
J21nB109_p0523b22║《智度論》云：「鬱阤羅伽仙人得五神通，飛到王宮，
J21nB109_p0523b23║王夫人接足而禮，夫人手觸即失神通，從王求
J21nB109_p0523b24║車乘駕而出，還其本處，更求五通，一心專至，而
J21nB109_p0523b25║樹上鳥鳴以亂其意。次詣水邊求定，復聞魚鬥，
J21nB109_p0523b26║即生瞋恚：『我當盡殺魚鳥。』此人久後得定生非
J21nB109_p0523b27║非想天，於彼壽盡下生，報為飛狸，殺諸魚鳥，作
J21nB109_p0523c01║無量，罪墮三惡道。」（聖字函第七卷）
J21nB109_p0523c02║又，論云：「菩薩得神通力，見無色界天樂定心著，
J21nB109_p0523c03║不覺命盡，墮欲界中受禽獸形；色界諸天亦復
J21nB109_p0523c04║如是，從清淨處墮，還受婬欲，在不淨中；欲界六
J21nB109_p0523c05║天樂著五欲，還墮地獄。」（德字函第六卷）
J21nB109_p0523c06║「復次，佛問比丘：『甲頭土多？地上土多？』諸比丘言：
J21nB109_p0523c07║『地土甚多。』佛言：『天上命終生人中者，如甲頭土；
J21nB109_p0523c08║墮地獄者，如地上土。』」（名字函第八卷）
J21nB109_p0523c09║十、日月因緣
J21nB109_p0523c10║《因本經》云：「日天宮殿遶須彌半，常行不息，南閻
J21nB109_p0523c11║浮提日正中時，東弗婆提日則始沒，西瞿阤尼
J21nB109_p0523c12║日將初出，北鬱單越正當夜半。六月北行，於一
J21nB109_p0523c13║日中漸移北向六俱盧奢；六月南行，亦一日中
J21nB109_p0523c14║漸移南向六俱盧奢（一俱盧奢六里）。在閻浮提最極南
J21nB109_p0523c15║垂地形狹近，日過速疾，於冬分時晝短夜長，六
J21nB109_p0523c16║月過已漸向北行，每一日中移六俱盧奢。在閻
J21nB109_p0523c17║浮提洲處中而行，地寬行久，所以晝長夜分短促。
J21nB109_p0523c18║「○云何熱惱因緣？須彌山外有佉提羅伽等山，
J21nB109_p0523c19║日天宮殿六月之中向北道行，照觸彼山，令生
J21nB109_p0523c20║熱故。「○云何寒冷因緣？須彌山、佉提羅伽山，二
J21nB109_p0523c21║山之間有須彌留海，闊八萬四千由旬，日天宮
J21nB109_p0523c22║殿六月之中向南行時照觸彼海，令寒冷故。「○
J21nB109_p0523c23║日天以天金及頗梨合成宮殿，正方如宅，遙看
J21nB109_p0523c24║似圓，風吹依空而行。日天子身光照閻浮檀輦，
J21nB109_p0523c25║輦光照宮殿，光明相接而有一千光明，五百傍
J21nB109_p0523c26║照，五百下照。「○月天以天銀及琉璃合成宮殿，
J21nB109_p0523c27║何故漸漸而現？有三因緣：一者、背相轉出；二者、
J21nB109_p0524a01║青衣諸天常半月中隱蔽其宮；三者、日光障奪，
J21nB109_p0524a02║漸漸而現。」（映字函第十卷）。
J21nB109_p0524a03║《立世論》云：「若日隨月後行，日光翳月漸漸掩覆，
J21nB109_p0524a04║至十五日覆月都盡，是名黑半；若日在月前行，
J21nB109_p0524a05║日日開淨亦復如是，至十五日，具足圓滿，是名
J21nB109_p0524a06║白半。」○又云：「日行與月或合、或離，一一日中行
J21nB109_p0524a07║四萬八千八十由旬，合離皆爾。若稍合時，日日
J21nB109_p0524a08║覆月三由旬又一由旬三分之一，以是方便故，
J21nB109_p0524a09║十五日一切被覆月光不現。若稍離時，日日日
J21nB109_p0524a10║行四萬八千八十由旬，是日離月三由旬又一
J21nB109_p0524a11║由旬三分之一，以是方便故，十五日月大圓滿。」
J21nB109_p0524a12║（京字函五六卷）
J21nB109_p0524a13║《阿含經》云：「日天子城郭縱廣五十一由旬，月天
J21nB109_p0524a14║子城郭縱廣五十由旬，最大星縱廣一由旬，最
J21nB109_p0524a15║小星縱廣二百步。」（如字函第四卷）
J21nB109_p0524a16║《因本經》云：「以何因緣月宮有影？此大洲中閻浮
J21nB109_p0524a17║提樹高大，影現月輪，以此有影。」（映字函第十卷）
J21nB109_p0524a18║《蓮華經》云：「此樹而有雞王以棲其上，彼鳴則天
J21nB109_p0524a19║下雞皆鳴（世謂日中鳥也）。」
J21nB109_p0524a20║《法苑》云：「婆羅痆斯國有三獸塔，是如來修菩薩
J21nB109_p0524a21║行時燒身之處。劫初有狐、兔、猿，異類相悅。時天
J21nB109_p0524a22║帝釋欲驗修菩薩行者，化一老夫，謂三獸曰：『二
J21nB109_p0524a23║三子安隱乎？』曰：『涉豐草，遊茂林，異類同歡，既安
J21nB109_p0524a24║且樂。』老夫曰：『聞二三子情厚意密，忘其老弊，故
J21nB109_p0524a25║此遠尋。今正饑乏，何以饋食？』曰：『幸少留此，容躬
J21nB109_p0524a26║馳訪。』於是同心求覓，狐沿水濱，銜一鮮鯉，猿於
J21nB109_p0524a27║林樹，採果俱來，唯兔空還。老夫謂曰：『猿狐同志，
J21nB109_p0524b01║各能役心，獨兔空返，殊無相饋，以此而言，誠可
J21nB109_p0524b02║知也。』兔聞譏議，謂猿、狐曰：『多聚樵蘇，方有所作。』
J21nB109_p0524b03║猿、狐競馳，銜草曳木，既已蘊崇，猛燄將熾，兔曰：
J21nB109_p0524b04║『仁者！我身卑劣，所求難遂，敢此微躬，願充一餐。』
J21nB109_p0524b05║辭畢入火，尋即致死。是時老夫復帝釋身，餘燼
J21nB109_p0524b06║收骸，傷歎良久，謂狐、猿曰：『吾感其心，不泯其跡，
J21nB109_p0524b07║寄之月輪。』傳乎後世，咸言月中之兔，自斯而有。」
J21nB109_p0524b08║（璧字函第四卷）
J21nB109_p0524b09║四洲品
J21nB109_p0524b10║○內七寶山諸樹林，○外大海水四天下。
J21nB109_p0524b11║一、七種寶山
J21nB109_p0524b12║《因本經》云：「須彌山下，其次有佉提羅迦山，高四
J21nB109_p0524b13║萬二千由旬；次伊沙阤羅山，高二萬一千由旬；
J21nB109_p0524b14║次遊揵阤羅山，高一萬二千由旬；次善見山，高
J21nB109_p0524b15║六千由旬；次馬半頭山，高三千由旬；次尼民阤
J21nB109_p0524b16║羅山，高一千二百由旬；次毗那耶迦山，高六百
J21nB109_p0524b17║由旬。以上上廣如高，七寶所成。其須彌山、佉提
J21nB109_p0524b18║羅迦山二山之間闊八萬四千由旬，周匝無量，
J21nB109_p0524b19║有優缽羅花、缽頭摩花、拘牟阤花、奔茶利迦花……
J21nB109_p0524b20║等遍覆水上（自此以外直至第七毗那耶迦山，重重兩山之間有香水海，闊量如
J21nB109_p0524b21║高，花覆水上，一一例前）。此外復有斫迦羅山，高三百由旬，
J21nB109_p0524b22║其間不遠亦有空地，青草遍布。即是大海北有
J21nB109_p0524b23║大樹名曰閻浮身，周圍有七由旬，高百由旬，垂
J21nB109_p0524b24║覆五十由旬，邊有空地，青草遍布。」
J21nB109_p0524b25║二、三十重林
J21nB109_p0524b26║「次有菴婆羅樹林、閻浮樹林、多羅樹林、那多樹
J21nB109_p0524b27║林，間有空地，生諸青艸。次有男名樹林、女名樹
J21nB109_p0524c01║林、刪阤那樹林、真阤那林，邊有空地。次呵梨勒
J21nB109_p0524c02║果林、鞞醯勒果林、阿摩勒果林、菴婆羅多迦果
J21nB109_p0524c03║林，邊有空地。次可殊羅樹林、毗羅果林、婆那婆
J21nB109_p0524c04║果林、石榴果林，邊有空地。次烏勃樹林、奈樹林、
J21nB109_p0524c05║甘蔗林、細竹林、大竹林，邊有空地。次有荻林、葦
J21nB109_p0524c06║林、割羅林、大割羅林、迦奢文阤林，邊有空地。次
J21nB109_p0524c07║有阿提目多迦華林、瞻波花林、波吒羅花林、薔
J21nB109_p0524c08║薇花林，邊有空地。復有諸池，出優缽……等花。復有
J21nB109_p0524c09║諸池，毒蛇充滿，間有空地。以上池林空地重重，
J21nB109_p0524c10║各闊五十由旬。「次有海名烏禪那迦，闊十二由
J21nB109_p0524c11║旬，七寶間錯，七重行樹，有無量花。海中有轉輪
J21nB109_p0524c12║聖王所行之道，亦闊十二由旬。閻浮提中，轉輪
J21nB109_p0524c13║聖王出現世時，此中海道自然涌現，與水齊平。
J21nB109_p0524c14║「次有烏禪迦羅山、次有金脅山、次有雪山，高五
J21nB109_p0524c15║百由旬，四寶所成，四面金峰挺出山外，高二十
J21nB109_p0524c16║由旬。復有高峰，眾寶間雜，迥然秀出，高百由旬。
J21nB109_p0524c17║「於彼山頂有阿耨達池，池東有恒伽河，從象口
J21nB109_p0524c18║出，共五百河流入東海；南有辛頭河，從牛口出，
J21nB109_p0524c19║共五百河，流入南海；西有博叉河，從馬口出，共
J21nB109_p0524c20║五百河，流入西海；北有斯阤河，從師子口出，共
J21nB109_p0524c21║五百河，流入北海。」（映字函第一卷）
J21nB109_p0524c22║三、海具八德
J21nB109_p0524c23║《樓炭經》云：「亂風大起，吹掘地大，深三百三十六
J21nB109_p0524c24║萬里，天下諸水皆流歸之正滿，因成大海。何故
J21nB109_p0524c25║鹹味？有三因緣：一者、海中大魚身長二萬八千
J21nB109_p0524c26║里，不淨其中；二者、世界始成，自阿迦尼吒天放
J21nB109_p0524c27║大雨洗蕩，塵垢入之；三者、曾因仙人咒之故爾。」
J21nB109_p0525a01║（容字函第五卷）
J21nB109_p0525a02║《華嚴經》云：「海有盡無餘寶，能縮所注，故無增減。
J21nB109_p0525a03║及娑竭龍宮水涌出有時，是故潮不失時。」（黎字函第
J21nB109_p0525a04║二卷）
J21nB109_p0525a05║《五分律》云：「佛告阿難：『海有八未曾有：大海漸深、
J21nB109_p0525a06║潮不過限、不宿死尸、百川來會無復異稱、萬流
J21nB109_p0525a07║悉歸而無增減、出真珠等寶、大身眾生皆住其
J21nB109_p0525a08║中、同一鹹味，是為八。我此正法亦復如是，漸漸
J21nB109_p0525a09║制、漸漸教、漸漸學，我諸弟子於所制戒終不敢
J21nB109_p0525a10║越，有犯必黜，不宿容之，雜類出家皆捨本姓，稱
J21nB109_p0525a11║釋子沙門，諸善男子出家多得無餘涅槃而無
J21nB109_p0525a12║增減，有種種法寶——所謂四念處……，乃至八聖道分——
J21nB109_p0525a13║有諸大人、四果等眾住正法中，若有入者，同一
J21nB109_p0525a14║解脫味。』」（和字函第八卷）
J21nB109_p0525a15║四、世界成立
J21nB109_p0525a16║《阿含經》云：「世界初成，光音天人下來，各有身光，
J21nB109_p0525a17║飛行自在，見有地肥極為香美，取食多者即失
J21nB109_p0525a18║神足，體重無光。日月始生，因貪食故，地肥滅沒，
J21nB109_p0525a19║復生婆羅，婆羅滅沒，復生粳米，長四寸許，朝割
J21nB109_p0525a20║暮生。食彼米故，方分男形、女相，行不淨行，彼便
J21nB109_p0525a21║作家，於中懶墮眾生便作是念：『多取粳米為一
J21nB109_p0525a22║日食。』乃至積聚，漸至七日。米隨所割，暮不復生，
J21nB109_p0525a23║因此造作田種，立以標榜。「於是有一眾生而入
J21nB109_p0525a24║他田，竊取他稻，便相拳鬥。眾生舉一智者三摩
J21nB109_p0525a25║多為守田主，若可訶者當令彼訶：『我曹所得稻
J21nB109_p0525a26║穀當以輸送。』是田主謂之剎利種。其有捨家入
J21nB109_p0525a27║山求道，遠離惡法，謂婆羅門種；習業自營，謂之
J21nB109_p0525b01║居士種；習諸伎藝以為生活，謂之首阤羅種。是
J21nB109_p0525b02║四種中，有人思惟：『世間恩愛汙穢不淨，何足貪
J21nB109_p0525b03║著？』所以捨家，剃除鬚髮，法服求道，我是沙門。」（履字
J21nB109_p0525b04║函第十卷、映字函第七卷）
J21nB109_p0525b05║《楞嚴經》云：「佛告富樓那：『如汝所言：「清淨本然，云
J21nB109_p0525b06║何忽生山河大地（云云）？」覺非所明，因明立所，所
J21nB109_p0525b07║既妄立，生汝妄能，無同異中，熾然成異，異彼所
J21nB109_p0525b08║異，因異立同。如是擾亂，相待生勞，勞久發塵，自
J21nB109_p0525b09║相渾濁，由是引起塵勞煩惱，起為世界，靜成虛
J21nB109_p0525b10║空，虛空為同、世界為異，彼無同異。真有為法覺
J21nB109_p0525b11║明空昧，相待成搖，故有風輪執持世界，因空生
J21nB109_p0525b12║搖，堅明立礙。彼金寶者，明覺立堅，故有金輪保
J21nB109_p0525b13║持國土。堅覺寶成，搖明風出，風金相摩，故有火
J21nB109_p0525b14║光，為變化性。寶明生潤，火光上蒸，故有水輪含
J21nB109_p0525b15║十方界。火騰水降，交發立堅，濕為巨海，乾為洲
J21nB109_p0525b16║潬。以是義故，彼大海中火光常起、彼洲潬中江
J21nB109_p0525b17║河常注。水勢劣火，結為高山，是故山石擊則成
J21nB109_p0525b18║燄、融則成水。土勢劣水抽為草木，是故林藪遇
J21nB109_p0525b19║燒成土、因絞成水，交妄發生，遞相為種。以是因
J21nB109_p0525b20║緣，世界相續。』」（長慶注云：「此一段經大意，皆由不了一心，致有山河大地。是業識之
J21nB109_p0525b21║所招感若此，惡道又為福報也」）「復次，佛言：『有漏世界十二類生，
J21nB109_p0525b22║本覺妙明，覺圓心體，與十方佛無二無別。由汝
J21nB109_p0525b23║妄想，迷理為咎，癡愛發生，生發遍迷，故有空性。
J21nB109_p0525b24║化迷不息，有世界生，則此微塵國土非無漏者，
J21nB109_p0525b25║皆是迷頑妄想安立。當知虛空生汝心內，猶如
J21nB109_p0525b26║片雲點太清裏，況諸世界在虛空耶？汝等一人
J21nB109_p0525b27║發真歸元，此十方空皆悉銷殞，云何空中所有
J21nB109_p0525c01║國土而不振裂？』」（長慶注云：「『虛空生汝心內，猶如雲點太清』者，此說由汝妄想，有
J21nB109_p0525c02║世界生也。『況諸世界在虛空』者，況則喻也，此說虛空生汝心內，喻如世界在於虛空也。『一人歸
J21nB109_p0525c03║元，十方銷殞，云何國土而不振裂』者，有人悟道時，諸魔外宮殿崩壞，如《正法念處經》云：『一子出
J21nB109_p0525c04║家，尚感諸天歡喜相賀。』一人悟道，空中振裂，焉敢不信也？」）○（出第九卷）
J21nB109_p0525c05║莊椿云：「四種人所觀不同：一、凡夫人見三界為
J21nB109_p0525c06║樂，《法華》云：『歡喜遊戲，不覺不知，於諸欲染貪著
J21nB109_p0525c07║深固。』二、二乘人見三界為苦，《法華》云：『三界無安，
J21nB109_p0525c08║猶如火宅，眾苦充滿。』三、菩薩人觀三界唯空，
J21nB109_p0525c09║《楞嚴》云：『見與見緣并所想相猶如空華，本無所
J21nB109_p0525c10║有。』四、諸佛人觀三界唯心，《楞嚴》云：『一切世間諸
J21nB109_p0525c11║所有物皆即菩提妙明元心。』」
J21nB109_p0525c12║五、四洲風物
J21nB109_p0525c13║「須彌山東有天下，名東弗於逮，其土正圓，縱廣
J21nB109_p0525c14║九千由旬，人面亦圓，身長三肘半，三百歲（少出多減），
J21nB109_p0525c15║以穀、帛、珠璣市易自活。「○須彌山西有天下，名
J21nB109_p0525c16║西瞿耶尼，其土形如半月，縱廣八千由旬，人面
J21nB109_p0525c17║亦爾，身長三肘半，二百歲（少出多減），以牛、羊、珠寶市
J21nB109_p0525c18║易自活。「○須彌山南有天下，名南閻浮提，其土
J21nB109_p0525c19║南狹北廣，狀如車箱，縱廣七千由旬，人面亦爾，
J21nB109_p0525c20║身長三肘半，百歲（少出多減），以金、銀、珍寶、穀帛市活。
J21nB109_p0525c21║「○須彌山北有天下，名北鬱單曰，其土正方，縱
J21nB109_p0525c22║廣一萬由旬，人面亦方，像彼地形，身長七肘，衣
J21nB109_p0525c23║重二兩，壽千歲，無增減，食自然粳米，天味具足
J21nB109_p0525c24║以為揣食，無有市易，持生自活，無我、我所，起欲
J21nB109_p0525c25║心時則熟視女人，捨之而去，彼女隨後往詣園
J21nB109_p0525c26║林。若彼女人是彼男子父母中表之親，不應行
J21nB109_p0525c27║欲者，樹不曲蔭，各自散去。若非親應行欲者，樹
J21nB109_p0526a01║則曲蔭其身，隨意娛樂。彼人懷妊，七八日便產，
J21nB109_p0526a02║隨生男女，置於路頭，捨之而去。諸有行人出指
J21nB109_p0526a03║令嗽，指出指乳，過七日已，其兒成長，與彼人等，
J21nB109_p0526a04║男向男眾、女向女眾。彼人命終，置四衢道，有憂
J21nB109_p0526a05║慰禪伽鳥接彼死尸置於他方。」（履字函第十卷、映字函第七卷）
J21nB109_p0526a06║《正法念處經》云：「鬱單越人於山障外徹見無礙，耳
J21nB109_p0526a07║之所聞，若遠、若近，若大、若小，而皆得聞。弗婆提
J21nB109_p0526a08║人（亦名弗於逮）於黑闇中亦見眾色，耳識所緣，盡一
J21nB109_p0526a09║箭道。瞿阤尼人（亦名瞿耶尼），眼識所緣，山壁無礙，眼
J21nB109_p0526a10║識聞聲，如閻浮提蚖蛇之類眼中聞聲，瞿阤尼
J21nB109_p0526a11║人亦復如是，如隔障礙聞眾音聲、見眾色像，亦
J21nB109_p0526a12║復如是。」（宜字函第四卷）
J21nB109_p0526a13║《因本經》云：「閻浮提洲有五種勝三天下，上至他
J21nB109_p0526a14║化自在天：一者、勇健，二者、正念，三者、佛出世處，
J21nB109_p0526a15║四者、是修業地，五者、行梵行處。諸天及三天下
J21nB109_p0526a16║各有三種勝閻浮提：一者、長壽，二者、色勝，三者、
J21nB109_p0526a17║地勝。」（映字函第八卷）
J21nB109_p0526a18║《分別功德論．下》云：「婆拘羅尊者長壽第一，於百
J21nB109_p0526a19║壽中而加六十。阿難問曰：『尊者長壽，何以不生
J21nB109_p0526a20║三方？』荅曰：『諸佛不生三方，以其土人難化故。此
J21nB109_p0526a21║土眾生利根捷疾，極惡勇猛，取道不難，是故往
J21nB109_p0526a22║古諸佛皆生此中。』」（渭字函）
J21nB109_p0526a23║有情品
J21nB109_p0526a24║○四生濕化卵胎中，○六道天人鬼獄等。
J21nB109_p0526a25║一、始托四生（卵胎濕化）
J21nB109_p0526a26║《鞞婆沙論》云：「問曰：『未知卵生云何？』答曰：『所謂眾
J21nB109_p0526a27║生入於卵中，卵所纏、卵所褁，啄破而生，如雁、鴛、
J21nB109_p0526b01║鴦、孔雀、鸚鵡、鴝鵒千秋、或金翅鳥、或龍、或人。』問
J21nB109_p0526b02║曰：『胎生云何？』荅謂：『眾生入胎網中，胎裂而生，如
J21nB109_p0526b03║象、馬、豬、羊、騾、驢、駱駝、水牛、野鹿、或金翅鳥、或龍、
J21nB109_p0526b04║或人。』問曰：『濕生云何？』荅謂：『眾生因竹葦孔、腐樹
J21nB109_p0526b05║孔，臭肉穢食、圊廁泥糞熱氣蒸鬱，相近、相逼、相
J21nB109_p0526b06║因而生，如蛣、蜣、蚊、虻、蛾、蜀、蟲、蟻、或金翅鳥、或龍、
J21nB109_p0526b07║或人。』問曰：『化生云何？』荅謂：『眾生成就一切根，具
J21nB109_p0526b08║足身肢節，一時而生，如一切地獄、一切餓鬼、一
J21nB109_p0526b09║切中陰、一切天金翅鳥、或龍、或人。』「問曰：『四生界
J21nB109_p0526b10║有幾生？』荅曰：『欲界，一切四生可得；色無色界，唯
J21nB109_p0526b11║一切化生。』問曰：『此四生趣有幾生？』荅曰：『地獄、餓
J21nB109_p0526b12║鬼、天唯一化生，且餓鬼亦胎生，畜生及人一切
J21nB109_p0526b13║四生可得。』問曰：『云何知人中有卵生？』荅曰：『閻浮
J21nB109_p0526b14║利地多有商人，入海採寶，得二鵠鳥，形儀極妙，
J21nB109_p0526b15║隨意所化，一失一在，在者共臥一室，彼會合時
J21nB109_p0526b16║遂生二卵，產二童子，後大出家，證阿羅漢，一、名
J21nB109_p0526b17║耆尸披羅尊者，二、名復缽尸披羅尊者。』問曰：『云
J21nB109_p0526b18║何知人中有濕生？』荅曰：『頂生王尊者、遮羅尊者。』
J21nB109_p0526b19║問曰：『云何知人中有化生？』荅曰：『劫初人也。』」（浮字函第
J21nB109_p0526b20║四卷）
J21nB109_p0526b21║二、終歸六道（天　人　修羅　餓鬼　畜生　地獄）
J21nB109_p0526b22║○天道（前諸天品已見）。○人道。如《阿含經》云：「波斯匿王
J21nB109_p0526b23║白佛：『為婆羅門死，還生自姓婆羅門家？為復剎
J21nB109_p0526b24║利、鞞舍、首阤羅家耶？』佛言：『大王何得如是？當知
J21nB109_p0526b25║有四種人：有一種人從冥入冥、有一種人從冥
J21nB109_p0526b26║入明、有一種人從明入冥、有一種人從明入明。
J21nB109_p0526b27║「『云何從冥入冥？謂有人生卑姓家，若生旃阤羅
J21nB109_p0526c01║家、魚獵家，及餘種種下賤工巧業家，貧窮憔悴，
J21nB109_p0526c02║復作卑賤之業，乃至為人作使，是名冥處。於此
J21nB109_p0526c03║冥中復行身、口、意惡，身壞命終當生惡處，捨惡
J21nB109_p0526c04║受惡，故名從冥入冥。「『○云何從冥入明？謂有世
J21nB109_p0526c05║人生卑姓家，乃至為人作諸鄙業，是名為冥。於
J21nB109_p0526c06║此冥中身、口、意善，命終生天，故名從冥入明。「『○
J21nB109_p0526c07║云何從明入冥？謂生富樂之家，聰明黠慧，是名
J21nB109_p0526c08║為明。於此明中身、口、意惡，命終惡趣，故名從明
J21nB109_p0526c09║入冥。「『○云何從明入明？謂生富樂之家，是名為
J21nB109_p0526c10║明。於此明中身、口、意善，命終善趣，受天化生，是
J21nB109_p0526c11║名從明入明。』」（不字函第二卷）○（人道優劣之詳，前報應品已見）
J21nB109_p0526c12║修羅道。如《雜阿含經》云：「昔一貧人渡河，為水所
J21nB109_p0526c13║漂殆死，得出時有辟支佛詣舍乞食，歡喜施竟
J21nB109_p0526c14║騰空飛去，貧人發願：『願我後身長大，一切深水
J21nB109_p0526c15║無過膝者。』以是因緣，為阿修羅，得極大身，四大
J21nB109_p0526c16║海水不能過膝，立於海中，身過須彌。」（杜字函第五卷）
J21nB109_p0526c17║《正法念處經》：「昔婆羅門以四十乘車載眾飲食，
J21nB109_p0526c18║於路欲施，見一佛塔，惡人所燒捨之而去。婆羅
J21nB109_p0526c19║門思惟：『寧可住施救如來塔，我苟不救，王若知
J21nB109_p0526c20║之，必加重罰。』非實信心、非尊重心，以車載水，滅
J21nB109_p0526c21║此火已，含笑而言：『我救此塔，為有福德？無福德
J21nB109_p0526c22║耶？若有福德，願我後得大身，欲界無等。』雖作此
J21nB109_p0526c23║願，而猶無信，不正思惟，常好鬥戰，不信正業，福
J21nB109_p0526c24║田力故，生光明城，作阿修羅王。」（初字函第八卷）
J21nB109_p0526c25║《楞嚴經》云：「阿修羅有四種類：若於鬼道以護法
J21nB109_p0526c26║力成通入空，此阿修羅從卵而生，鬼趣所攝；若
J21nB109_p0526c27║於天中降德貶墜，其所卜居鄰於日月，此阿修
J21nB109_p0527a01║羅從胎而出，人趣所攝；有修羅王執持世界，力
J21nB109_p0527a02║洞無畏，能與釋、梵、四天爭權，此阿修羅因變化
J21nB109_p0527a03║有，天趣所攝；下劣修羅生大海心，旦遊虛空，暮
J21nB109_p0527a04║歸水宿，此阿修羅因濕氣有，畜生趣攝。」（染字函第九卷）
J21nB109_p0527a05║《正法念處經》云：「天之怨敵名阿修羅王，住大海
J21nB109_p0527a06║底須彌山側。於欲界中化身大小隨意能作，所
J21nB109_p0527a07║住之城名曰光明，縱廣八十由旬，壽五千歲，一
J21nB109_p0527a08║日一夜比人間五百歲。」（初字函第八卷）
J21nB109_p0527a09║《阿含經》云：「羅睺羅阿修羅王手鄣於月，時月天
J21nB109_p0527a10║子驚怖投佛，佛說偈言：「『月處虛空中，能滅一
J21nB109_p0527a11║切闇，有大光明照，清白悉明了，月是世明燈，羅
J21nB109_p0527a12║睺應速放。』「羅睺聞偈已，心中懷戰慄，流汗如沐
J21nB109_p0527a13║浴，即速放彼月。」（息字函第九卷）
J21nB109_p0527a14║《智度論》云：「欲界眾生有三種，以善根有上、中、下
J21nB109_p0527a15║故：上者、六欲天，中者、人中富貴，下者、人中卑賤。」
J21nB109_p0527a16║又云：「上分因緣天道果報，中分因緣人道果報，
J21nB109_p0527a17║下分因緣修羅果報。修羅結使覆心，得道甚難；
J21nB109_p0527a18║諸天雖隨結使，直心信道。修羅心多邪曲，不時
J21nB109_p0527a19║近道，以是故，修羅雖則與天相似，以其近道難
J21nB109_p0527a20║故，故在人下。」（建字函第十卷）
J21nB109_p0527a21║餓鬼道。如《正法念處經》云：「餓鬼險惡之業，由心
J21nB109_p0527a22║貪嫉，欺誑於人，貪惜積聚，欲望長富，廣積眾惡，
J21nB109_p0527a23║不行布施沙門、婆羅門，及諸病瘦、盲冥、貧窮有
J21nB109_p0527a24║來乞求，心生慳嫉，不肯施與，不作功德、不持禁
J21nB109_p0527a25║戒，以是因緣，墮餓鬼中。「復次，若有眾生受他
J21nB109_p0527a26║寄物，抵拒不還，生於彼處，一者、人中住，若人夜
J21nB109_p0527a27║行則有見者；二者、住閻浮提下五百由旬，有住
J21nB109_p0527b01║海中、有住海渚。惡道眷屬其數無量，略言有三
J21nB109_p0527b02║十六種，且舉七八：一者、炬口（口生猛火，肢節煙生）；二者、針
J21nB109_p0527b03║咽（項頸如針，形狀枯瘦）；三者、嗅口（口氣嗅惡，嗅不可聞）；四者、大癭（頸生
J21nB109_p0527b04║癭瘤，噉彼膿血）；五者、針毛（出毛如針，轉刺身體）；六者、嗅毛（身毛嗅穢而不
J21nB109_p0527b05║堪聞）；七者、得棄（食人所棄，以充飢餓）；八者、得失（物失不堪，方得就吃）。一
J21nB109_p0527b06║日一夜比人間十年，如是五百歲名為一生（少出
J21nB109_p0527b07║多減）。」○（初字函第六卷）
J21nB109_p0527b08║《智度論》云：「眾生不善亦有三品：上者、地獄，中者、
J21nB109_p0527b09║畜生，下者、餓鬼。」（建字函第十卷）
J21nB109_p0527b10║《救拔焰口餓鬼經》云：「阿難獨居靜處，中夜忽見
J21nB109_p0527b11║一餓鬼，名曰焰口，口中火然，咽如針鋒，白阿難
J21nB109_p0527b12║言：『汝三日後死我趣中。』阿難惶怖，問何方便。餓
J21nB109_p0527b13║鬼荅言：『汝於明日若能布施百千那由他恒河
J21nB109_p0527b14║沙數餓鬼、并百千婆羅門仙等，以摩伽陀國所
J21nB109_p0527b15║用之斛各施一斛飲食，并及為我供養三寶，汝
J21nB109_p0527b16║得增壽，令我離於餓鬼之苦，得生天上。』阿難白
J21nB109_p0527b17║佛，佛告阿難：『勿怖，我能方便，有陀羅尼名曰無
J21nB109_p0527b18║量威德自在，光明勝妙力即能充足俱胝那由
J21nB109_p0527b19║他百千恒河沙數餓鬼及婆羅門仙等上妙飲
J21nB109_p0527b20║食，一一皆得摩伽陀國所用之斛，七七斛食能
J21nB109_p0527b21║食彼眾解脫苦身，得生天上。阿難！汝今受持，福
J21nB109_p0527b22║德壽命。皆得增長。』說陀羅尼曰：「『○曩謨薩縛怛
J21nB109_p0527b23║佗孽跢𭌯路枳帝唵三跋羅三跋羅吽』「○佛告
J21nB109_p0527b24║阿難：『若人欲求長壽，福德增榮，滿足檀波羅蜜，
J21nB109_p0527b25║每於晨朝及一切時悉無障礙，取一淨器盛以
J21nB109_p0527b26║淨水，置少飲麨及餅飯等，右手按器，誦前陀羅
J21nB109_p0527b27║尼七遍，後稱四如來號：「『○南謨多寶如來。「『曩謨
J21nB109_p0527c01║婆誐𭌯帝缽囉部哆囉　怛曩野怛陀孽跢野「『由
J21nB109_p0527c02║稱多寶如來名號加持故，能破諸鬼多生慳業，
J21nB109_p0527c03║得福圓滿。「『○南謨妙色身如來。「『曩謨婆誐𭌯帝
J21nB109_p0527c04║素嚕播迦野　怛他誐跢野「『由稱妙色身如來名
J21nB109_p0527c05║號加持故，能破諸鬼醜惡，得相具足。「『○南謨廣
J21nB109_p0527c06║博身如來。「『曩謨婆誐縛帝尾補羅誐怛羅野　怛
J21nB109_p0527c07║陀孽跢野「『由稱廣博身如來名號加持故，能令
J21nB109_p0527c08║諸鬼咽喉寬大，受食充飽。「『南謨離怖畏如來。』
J21nB109_p0527c09║「『曩謨婆誐嚩帝阿婆孕迦囉野怛陀孽哆野「『由
J21nB109_p0527c10║稱離怖畏如來名號加持故，能令諸鬼除滅恐
J21nB109_p0527c11║怖，離餓鬼趣。「『於是稱四如來加持已，彈指七遍，
J21nB109_p0527c12║取於食器，瀉之淨處，作此施已，如是鬼前一一
J21nB109_p0527c13║各有摩伽佗國七七斛食，悉皆飽滿，捨餓鬼身，
J21nB109_p0527c14║生於天上。「『阿難！若比丘、比丘尼、優婆塞、優婆夷
J21nB109_p0527c15║常誦此真言及四如來名號加持食施，則同供
J21nB109_p0527c16║養百千俱胝如來功德，等無差別，壽命延長，增
J21nB109_p0527c17║益色力。』」（感字函第三卷）
J21nB109_p0527c18║施食文（每日授日，用三淨盂，一盛飯、一盛水，夜靜散施）
J21nB109_p0527c19║「奉佛弟子某甲，運悲喜心，起平等行，以我本願
J21nB109_p0527c20║力及佛加持力，以此淨食普施法界婆羅門仙、
J21nB109_p0527c21║諸餓鬼、眾曠野鬼神、孤魂滯魄，咸赴我請，無一
J21nB109_p0527c22║遺者，願汝一一各得摩伽陀國七七斛食，第恐
J21nB109_p0527c23║凡語難通，當求三寶加被。」
J21nB109_p0527c24║「南無佛阤耶。南無達摩耶。南無僧伽耶。」（三稱）以
J21nB109_p0527c25║右手用拇指與中指相捻微曲按器，誦甘露真
J21nB109_p0527c26║言：「曩謨蘇嚕婆曳達多薩多耶　怛你他唵蘇
J21nB109_p0527c27║嚕蘇嚕婆耶　蘇嚕婆耶蘇嚕薩訶」（三遍）次誦變
J21nB109_p0528a01║食真言：「曩謨薩𭌯怛佗孽跢嚩路枳帝唵三
J21nB109_p0528a02║跋羅三跋囉吽」（七遍）「南無多寶如來。南無妙色
J21nB109_p0528a03║身如來。南無廣博身如來。南無離怖畏如來」（三稱，
J21nB109_p0528a04║彈指七遍）。即將淨水傾於食上，散施云：「汝等鬼神眾，
J21nB109_p0528a05║我今施汝供，七粒遍十方，一切鬼神共。」「汝佛
J21nB109_p0528a06║子等！受我此法食，何異阿難餐？常歸佛法僧，頓
J21nB109_p0528a07║捨貪癡恚，饑腸咸飽滿，業火頓清涼，念念菩提
J21nB109_p0528a08║心，處處安樂國。」（為如上緣，念聖號云）（出感字函第三卷）
J21nB109_p0528a09║按《大藏》云：「阿難中夜忽見焰口餓鬼現前，
J21nB109_p0528a10║謂言：『汝三日後死我趣中。』阿難惶怖，具陳
J21nB109_p0528a11║白佛，佛授以施食之法，乃脫此厄。「佛言：
J21nB109_p0528a12║『若比丘、比丘尼、優婆塞、優婆夷能是施者，
J21nB109_p0528a13║則同供養百千俱胝如來，非惟延祥益筭，
J21nB109_p0528a14║抑亦成佛之因，厥功不淺。』」
J21nB109_p0528a15║《婆沙論》：「問：『鬼住何處？』荅：『贍部洲下五百踰繕那
J21nB109_p0528a16║有琰摩王界，是一切鬼本所住處，從彼流轉，亦
J21nB109_p0528a17║在餘處。有二種鬼：一、有威德，二、無威德。有威德
J21nB109_p0528a18║者，或住花林果林、種種樹上、好山林中、亦有宮
J21nB109_p0528a19║殿、在空中者……，乃至餘清淨處，受諸福樂。無威德
J21nB109_p0528a20║者，或在廁溷糞壤、水竇坑塹之中……，乃至種種不
J21nB109_p0528a21║淨之處。』」（心字函第二卷）○畜生道（以本因造罪，上下交感，報應受生，夾勢相
J21nB109_p0528a22║貫，人鬼互參其中耳）。如《楞嚴經》云：「是諸眾生若於本因，貪
J21nB109_p0528a23║物為罪（非理貪求，盜取他物），是人罪畢，遇物成形，名為怪
J21nB109_p0528a24║鬼（附草木等而為形體），物銷報盡，生於世間，多為梟類（附塊
J21nB109_p0528a25║成形，反食父母），酬足為人，參合頑類（雖具人身，頑石何異）。「貪色為
J21nB109_p0528a26║罪（貪色動心），遇風成形，名為魃鬼（詩云『滌滌山川，旱魃作矣』），風銷
J21nB109_p0528a27║報盡，生於世間，多為咎徵（畜生中災咎徵應者），酬足為人，
J21nB109_p0528b01║參合異類（異怪之徒）。「貪惑為罪（以性好惑），遇畜成形，名為
J21nB109_p0528b02║魅鬼（托畜成形，還見美質），畜死報盡，生於世間，多為狐類
J21nB109_p0528b03║（即狐狸也），酬足為人，參合庸類（庸賤之徒）。「貪恨為罪（心怨於人，
J21nB109_p0528b04║常欲加報），遇蟲成形，名蠱毒鬼（托蟲害人），蠱滅報盡，生於
J21nB109_p0528b05║世間多為毒類（蛇蠍之屬），酬足為人，參合狠類（狠戾之徒）。
J21nB109_p0528b06║「貪憶為罪（追憶舊惡），遇衰成形，名為癘鬼（托彼衰運，疫癘傷人），
J21nB109_p0528b07║衰窮報盡，生於世間，多為蛔類（上出為蟯，下出為蛔，人腹中蟲
J21nB109_p0528b08║也），酬足為人，參合微類（卑微之夫）。「貪傲為罪（空腹心高，負氣
J21nB109_p0528b09║傲物），遇氣成形，名為餓鬼（受氣猛火，常受飢渴），氣銷報盡，生
J21nB109_p0528b10║於世間，多為食類（可食之畜，即豬、羊等），酬足為人，參合柔
J21nB109_p0528b11║類（為人柔弱，性怯無剛）。「貪罔為罪（心懷異謀，誣罔他人），遇幽為形，名
J21nB109_p0528b12║為魘鬼（還遇幽暗，迷惑人睡），幽銷報盡，生於世間，多為服
J21nB109_p0528b13║類（蚕繭之類為人取用），酬足為人，參合勞類（勞役之流）。「貪明為
J21nB109_p0528b14║罪（外道異見謂其明悟），遇精為形，名魍魎鬼（以性好察是非，故托水石
J21nB109_p0528b15║精微變怪而為魍魎），和銷報盡，生於世間，多為應類（應時而來、
J21nB109_p0528b16║應時而鳴，即鷰鴻司晨也），酬足為人，參合文類（文章之流）。「貪成為
J21nB109_p0528b17║罪（驅於人力，以成其事），遇明為形，名役使鬼（擔砂負石，塞海填河），明
J21nB109_p0528b18║滅報盡，生於世間，多為休徵（簫韶九成，鳳凰來儀），酬足為
J21nB109_p0528b19║人，參合明類（其性聰敏）。「貪黨為罪（相黨為非），遇人為形，名
J21nB109_p0528b20║傳送鬼（附人之鬼），人亡報盡，生於世間，多為循類（為人
J21nB109_p0528b21║所畜循順之類，謂貓、犬之屬），酬足為人，參合達類（通達之者）。」○（染字
J21nB109_p0528b22║函第八卷）
J21nB109_p0528b23║《毗尼》云：「古有畜生所以能語者，謂劫初時先有
J21nB109_p0528b24║人天，未有三惡。初有三惡，盡從人天中來，以宿
J21nB109_p0528b25║習近故，是以能語。今時畜生，久歷三惡，故不能
J21nB109_p0528b26║語。」（子字函第六卷）
J21nB109_p0528b27║《甘露味論．上》云：「畜生中壽有彈指頃、半日、一日、
J21nB109_p0528c01║一月、一歲、十歲、百千萬億歲……，乃至一劫。」（華字函）
J21nB109_p0528c02║《要集》云：「凡俗之人或有（不如）畜生、畜生或勝於人。
J21nB109_p0528c03║所以者何？人作罪不止，死入地獄，地獄罪畢，始
J21nB109_p0528c04║為餓鬼，餓鬼罪畢，轉為畜生，畜生罪畢，乃還為
J21nB109_p0528c05║人。以畜生中畢罪便得為人，是故當勤作善，奉
J21nB109_p0528c06║三尊教，離三惡道，受人天福，後得解脫。」（楹字函十七卷）
J21nB109_p0528c07║地獄道（見後本品）。
J21nB109_p0528c08║地獄品（因緣有九）
J21nB109_p0528c09║○大小鐵圍山周匝，○無量捺落迦滿中。
J21nB109_p0528c10║一、八大地獄
J21nB109_p0528c11║《因本經》云：「佛告諸比丘：『於四大洲、八萬小洲，諸
J21nB109_p0528c12║餘大山、須彌山王之外，別有一山，名曰鐵圍，高
J21nB109_p0528c13║六百八十萬由旬，縱廣亦爾，彌密牢固，金剛所
J21nB109_p0528c14║成，難可破壞。此鐵圍外復有一重大鐵圍山，高
J21nB109_p0528c15║廣正等。「『兩山之間極大黑闇，無有光明日月，其
J21nB109_p0528c16║有八大地獄——謂活大地獄、黑大地獄、合大地獄、
J21nB109_p0528c17║叫喚大地獄、大叫喚大地獄、熱惱大地獄、大熱
J21nB109_p0528c18║惱大地獄、阿毗至大地獄。「『此八大地獄各各復
J21nB109_p0528c19║有十六小地獄，周匝圍繞而為眷屬，皆縱廣五
J21nB109_p0528c20║百由旬——謂黑雲沙地獄、糞屎泥地獄、五叉地獄、
J21nB109_p0528c21║饑餓地獄、燋渴地獄、膿血地獄、一銅釜地獄、多
J21nB109_p0528c22║銅釜地獄、鐵磑地獄、函量地獄、雞地獄、灰河地
J21nB109_p0528c23║獄、斫截地獄、劍葉地獄、狐狼地獄、寒冰地獄。』「『○
J21nB109_p0528c24║活大地獄，謂手變鐵爪，自裂其身，求死不得。苦
J21nB109_p0528c25║報盡已，復入黑雲沙小地獄中，飛沙熾然，身燒
J21nB109_p0528c26║洞徹。復入熱糞屎泥小地獄中，糞屎熱沸，身體
J21nB109_p0528c27║燋然，鐵虫鑽匝。復入五叉小地獄，獄卒執取罪
J21nB109_p0529a01║人，高舉撲之熱鐵地上，以熱釘從兩手足及臍
J21nB109_p0529a02║輪中釘，以五叉叉之。復入饑餓小地獄，獄卒問：
J21nB109_p0529a03║「何所欲？」言：「我饑餓。」取熱鐵丸擲置口中，迤邐燒
J21nB109_p0529a04║咽，從下部出。復入燋渴小地獄，如前所問，即取
J21nB109_p0529a05║鎔赤銅汁灌口，徹下而出。復入膿血地獄，深至
J21nB109_p0529a06║咽喉，熱沸燒煮。復入一銅釜地獄，猛焰煎迫猶
J21nB109_p0529a07║如煮荳。復入多銅釜地獄，從一釜出，復詣餘釜。
J21nB109_p0529a08║復入鐵鎧地獄，臥於鐵砧之上，大石壓之，壓已
J21nB109_p0529a09║研之，研成膏末。復入函量地獄，付以鐵函，令其
J21nB109_p0529a10║量火，光焰熾然，燒手燒腳，遍及身分。復入雞地
J21nB109_p0529a11║獄，滿中有雞，身焰熾然，罪人足蹈熱焰燒諸支
J21nB109_p0529a12║節，一時洞然。復入灰河地獄，灰河騰涌隨流出
J21nB109_p0529a13║沒，河邊、河底皆有鋒刀，遍割身體，無處不破。復
J21nB109_p0529a14║入斬截地獄，臥熱鐵上，以熾然鐵舉身皆斫。復
J21nB109_p0529a15║入劍葉地獄，風吹鐵葉，猶如利劍從空而墮，割
J21nB109_p0529a16║截身分。復入狐狼地獄，滿中狐狼，嚴熾猛惡，腳
J21nB109_p0529a17║踏口掣，臠臠食之。復入寒冰地獄，冷風嚴毒，皮
J21nB109_p0529a18║裂骨破（諸大地獄皆有如是十六小地獄圍遶為一眷屬）。「『黑繩大地獄，
J21nB109_p0529a19║熾然猛熱墮罪人身上，燒其身分，推令仰臥，以
J21nB109_p0529a20║熱鐵繩拼度，以熱鐵鈇交橫而斫，又以鋸破之，
J21nB109_p0529a21║如世間匠取諸材木。「『合大地獄，有兩大山，名
J21nB109_p0529a22║白羊口，熾然猛熱，驅彼入內，兩山遂合，更互相
J21nB109_p0529a23║磨，惟碎骨在，復入磨之。「『叫喚大地獄，擲置鐵
J21nB109_p0529a24║城之中，熾然大熱，罪人受苦不可忍耐，即便叫
J21nB109_p0529a25║喚。「『熱惱大地獄，罪人倒擲釜中，隨沸上下受
J21nB109_p0529a26║極熱惱。「『大叫喚、大熱惱，二大地獄其苦益倍於
J21nB109_p0529a27║前。「『阿毗至大地獄，東、西、南、北、四維、上、下各大
J21nB109_p0529b01║火聚，罪人擲中，大嚴苦切，活等七獄，各壽千歲，
J21nB109_p0529b02║阿毗獄王壽二萬歲。』」（映字函）
J21nB109_p0529b03║《較量壽命經》云：「人中壽命五十歲，四天王天成
J21nB109_p0529b04║一晝夜，以彼長年壽命五百為等活地獄中有
J21nB109_p0529b05║情一晝夜，比較人間筭數一萬六千二百俱胝
J21nB109_p0529b06║年。人間百年，彼忉利天成一晝夜，壽一千歲當
J21nB109_p0529b07║彼黑繩地獄成一晝夜，即當人間三萬二千四
J21nB109_p0529b08║百俱胝。人間二百年，彼夜摩天為一晝夜，壽二
J21nB109_p0529b09║千歲為合地獄一晝夜，即當人間六萬四千八
J21nB109_p0529b10║百俱胝。人間四百年，彼睹史天成一晝夜，壽四
J21nB109_p0529b11║千歲為叫喚地獄一晝夜，即當人間一十二萬
J21nB109_p0529b12║九千六百俱胝。人間八百年為化樂天一晝夜，
J21nB109_p0529b13║壽八千歲比大叫喚地獄一晝夜，即當人間二
J21nB109_p0529b14║十五萬九千二百俱胝。人間一千六百年為他
J21nB109_p0529b15║化自在天一晝夜，壽一千六百歲比焰熱地獄
J21nB109_p0529b16║一晝夜，即當人間五十一萬八千四百俱胝。」（路
J21nB109_p0529b17║字函）
J21nB109_p0529b18║莊椿錄云：「八大地獄各各十六眷屬，共成一百
J21nB109_p0529b19║三十六座，治第一根本極重之罪——謂殺父母、殺
J21nB109_p0529b20║阿羅漢、破和合眾、逼奸淨尼、出佛身血，無有懺
J21nB109_p0529b21║悔五逆之罪。」《法苑珠林》括偈曰：「二萬由旬此
J21nB109_p0529b22║直下，無間地獄列巍峨，斬活黑繩并石磕，叫喚
J21nB109_p0529b23║大叫并焰熱，及大焰熱阿鼻王，初七各闊五百
J21nB109_p0529b24║旬，後一三十二萬里，縱廣正等銅鐵就。有情上
J21nB109_p0529b25║品惡所生，初以四天王天人，一生壽為一晝夜，
J21nB109_p0529b26║次配忉利夜摩等，乃至第八阿鼻王，人間六十
J21nB109_p0529b27║小劫終，獄中方當一晝夜。各各眷屬有十六，寒
J21nB109_p0529c01║（寒冰）熱（湯火）破（刀劍）具（枷鎖）苦同前，教行逆惡感遊增（自行
J21nB109_p0529c02║十惡五逆感八大地獄，教他行逆惡感十六眷屬游增獄），共成一百三十六。」
J21nB109_p0529c03║二、十次地獄
J21nB109_p0529c04║復次，有十地獄：第一、遏浮阤地獄（此云肉段，罪人遭煉，身成
J21nB109_p0529c05║肉段），壽一婆訶麻（《智度論》云：「二十斛油麻觜量名一婆訶，人間過一百年除一粒
J21nB109_p0529c06║麻，候二十斛麻盡方得出此地獄。」）；第二、泥羅浮阤地獄（此云皰，凍得肉
J21nB109_p0529c07║綻成皰），壽二婆訶麻（四十斛麻如前，一百年除一粒，除盡乃出）；第三、阿
J21nB109_p0529c08║呼呼地獄（忍寒之聲），壽四婆訶麻（八十斛亦如前）；第四、呼呼
J21nB109_p0529c09║婆地獄（忍寒長聲），壽八婆訶麻（一百六十斛麻）；第五、阿吒吒
J21nB109_p0529c10║地獄（忍寒之聲），壽十六婆訶麻（三百二十斛麻）；第六、搔乾提
J21nB109_p0529c11║迦地獄（火焰如搔乾提迦花色，此一連五座地獄俱是焰熱），壽三十二婆
J21nB109_p0529c12║訶麻（六百四十斛麻）；第七、優缽羅地獄（火焰如優缽羅花色），壽六
J21nB109_p0529c13║十四婆訶麻（一千二百八十斛麻）；第八、拘牟阤地獄（火焰如拘
J21nB109_p0529c14║牟阤花色），壽一百二十八婆訶麻（二千五百六十斛麻）；第九、奔
J21nB109_p0529c15║茶里加地獄（火焰如奔茶里迦花色），壽二百五十六婆訶
J21nB109_p0529c16║麻（五千一百二十斛麻）；第十、婆頭摩地獄（火焰如婆頭摩花色），壽五
J21nB109_p0529c17║百一十二婆訶麻（一萬二百四十斛麻）。已上十獄，各各銅
J21nB109_p0529c18║鐵所成，一一縱廣一百由旬，前五寒冰、後五熱
J21nB109_p0529c19║焰，前前壽限轉短於後，後後苦惱倍勝於前，各
J21nB109_p0529c20║有十億小獄而為眷屬（總有百億小獄），所攝上、中品惡
J21nB109_p0529c21║業眾生來生其中（亦即不離前來十惡，但用心漸輕耳）。偈曰：「大小兩
J21nB109_p0529c22║座鐵圍中，日月星光不照處，中有十大寒熱獄，
J21nB109_p0529c23║各各壽筭婆訶麻。第一遏浮阤地獄，二十斛麻
J21nB109_p0529c24║觜不概，人間百年除一粒，候茲麻盡出泥犁。第
J21nB109_p0529c25║二泥羅浮阤獄，四十斛麻觜不概，人間百年除
J21nB109_p0529c26║一粒，候茲麻盡出泥犁。三、四、五、六、七、八、九，乃至
J21nB109_p0529c27║第十婆頭摩。前五一一是寒冰，後五一一是焰
J21nB109_p0530a01║熱，各以婆訶麻為壽，後後麻數倍倍增。末後地
J21nB109_p0530a02║獄婆頭摩，一萬二百零四十，一一斛麻觜不概，
J21nB109_p0530a03║人間百年除一粒，候茲麻盡出泥犁，所攝中品
J21nB109_p0530a04║惡眾生，各各眷屬有十億。」
J21nB109_p0530a05║三、孤獨地獄
J21nB109_p0530a06║孤獨地獄在閻浮提諸處，或曠野山間、或海畔
J21nB109_p0530a07║廟中，有八萬四千座，苦報轉輕壽亦不定，所攝
J21nB109_p0530a08║有情上、下品十惡來生其中。偈曰：「閻浮地闊七
J21nB109_p0530a09║千旬，處處皆有孤獨獄，或在山林曠野中、或在
J21nB109_p0530a10║大海江河畔、或在城隍社廟間。所攝上品下惡
J21nB109_p0530a11║罪，湯火刀兵雖各具，時日年月減前科，隨因感
J21nB109_p0530a12║果苦多端，眷屬八萬如經說。」上來根本地獄如
J21nB109_p0530a13║州司牢獄，邊處地獄如縣道牢獄，孤獨地獄如
J21nB109_p0530a14║場鎮鎖杻之屬。（莊椿集出）
J21nB109_p0530a15║四、十習六交
J21nB109_p0530a16║《楞嚴經》云：「一切眾生自業所感，造十習因，受六
J21nB109_p0530a17║交報。云何十因？一者、婬習交接，發於相磨，故有
J21nB109_p0530a18║猛火、鐵床、銅柱諸事；二者、貪習交計，發於相吸，
J21nB109_p0530a19║故有寒冰、吒吒、波波諸事；三者、慢習交陵，發於
J21nB109_p0530a20║相恃，馳流不息，故有血河、灰河、銅灌諸事；四者、
J21nB109_p0530a21║瞋習交衝，發於相忤，忤結不息，心熱發火，鑄氣
J21nB109_p0530a22║為金，故有刀山、劍樹、斧鉞諸事；五者、詐習交誘，
J21nB109_p0530a23║發於相調，引起不住，故有繩木、絞校、杻械諸事；
J21nB109_p0530a24║六者、誑習交欺，發於相罔，誣罔不止，飛心造奸，
J21nB109_p0530a25║故有塵穢、沒溺諸事；七者、怨習交嫌，發於銜恨，
J21nB109_p0530a26║故有擒捉、擊射諸事；八者、見習交明，薩迦耶見、
J21nB109_p0530a27║邪悟諸業，故有王吏推鞫諸事；九者、枉習交加，
J21nB109_p0530b01║發於誣謗，故有合山耕磨諸事；十者、訟習交諠，
J21nB109_p0530b02║發於藏覆，故有業鏡對驗諸事。「云何六報？一切
J21nB109_p0530b03║眾生六識造業，所招惡報從六根出。一者、見報
J21nB109_p0530b04║招引惡果。此見業交，則臨終時先見猛火滿十
J21nB109_p0530b05║方界，亡者神識飛墜，乘煙入無間獄，發明二相——
J21nB109_p0530b06║一者、明見，見種種惡，生無量畏；二者、暗見，寂然
J21nB109_p0530b07║不見，生無量恐——如是見火，燒聽能為鑊湯洋銅，
J21nB109_p0530b08║燒息能為黑煙紫焰，燒味能為燋圓鐵糜，燒觸
J21nB109_p0530b09║能為熱灰爐炭，燒心能生星火迸灑。「二者、聞報，
J21nB109_p0530b10║此聞業交，終時先見波沒天地，神識乘流入無
J21nB109_p0530b11║間獄，發明二相——一者、開聽，種種鬧亂；二者、閉聽，
J21nB109_p0530b12║寂無所聞——如是聞波，注聞則能為責、為詰，注見
J21nB109_p0530b13║則能為雷、為毒，注息則能為雨、為蟲，注味則能
J21nB109_p0530b14║為膿、為穢，注觸則能為畜、為鬼，注意則能為電、
J21nB109_p0530b15║為雹，摧碎心魄。「三者、嗅報，此嗅業交，終時先見
J21nB109_p0530b16║毒氣充塞，神識從地踊出，入無間獄，發明二相——
J21nB109_p0530b17║一者、通聞，惡氣薰心；二者、塞聞，不通悶絕——如是
J21nB109_p0530b18║嗅氣，衝息則能為質、為履，衝見則能為火、為炬，
J21nB109_p0530b19║衝聽則能為沒、為溺，衝味則能為餒、為爽，衝觸
J21nB109_p0530b20║則能為綻、為爛，衝思則能為灰、為瘴。「四者、味報，
J21nB109_p0530b21║此味業交，終時先見鐵網周覆，神識下透，挂網
J21nB109_p0530b22║倒懸，入無間獄，發明二相——一者、吸氣，結冰凍裂；
J21nB109_p0530b23║二者、吐氣，為火燋爛——如是嘗味，歷嘗則能為承
J21nB109_p0530b24║為忍，歷見則能為然金石，歷聽則能為利兵刃，
J21nB109_p0530b25║歷息則能為籠彌覆，歷觸則能為弓、為箭，歷思
J21nB109_p0530b26║則能為熱鐵雨。「五者、觸報，此觸業交，終時先見
J21nB109_p0530b27║四山來合，無復出路，神識被驅，入無間獄，發明
J21nB109_p0530c01║二相——一者、合觸，合山逼體；二者、離觸，身心屠裂——
J21nB109_p0530c02║如是合觸，歷觸則能為廳、為案，歷見則能為燒、
J21nB109_p0530c03║為爇，歷聽則能為撞、為擊，歷息則能為考、為縛，
J21nB109_p0530c04║歷嘗則能為耕、為鉗，歷思則能為煎、為炙。「六者、
J21nB109_p0530c05║思報，此思業交，終時先見惡風飄壞，神識被吹，
J21nB109_p0530c06║上空旋落墮無間獄，發明二相——一者，不覺，迷極
J21nB109_p0530c07║荒走；二者、不迷，覺知則苦——如是邪思，結思則能
J21nB109_p0530c08║為方、為所，結見則能為鑒、為證，結聽則能為冰、
J21nB109_p0530c09║為霜，結息則能為火車、火檻，結嘗則能為叫喚，
J21nB109_p0530c10║結觸則能為大、為小。「為一日中萬生萬死，是名
J21nB109_p0530c11║地獄十因六果，皆是眾生迷妄所造。若諸眾生
J21nB109_p0530c12║惡業圓造，入阿鼻獄，受無量苦，經無量劫，六根
J21nB109_p0530c13║各造及彼所作兼境、兼根，是人則入八無間獄；
J21nB109_p0530c14║身、口、意三作殺、盜、婬，是人則入十八地獄；三業
J21nB109_p0530c15║不兼，中間或為一殺、一盜，是人則入三十六地
J21nB109_p0530c16║獄；見見一根單犯一業，是人則入一百八地獄。
J21nB109_p0530c17║由是，眾生別作別造，於世界中入同分地，妄想
J21nB109_p0530c18║發生，非本來有。」（染字函第八卷）
J21nB109_p0530c19║《懺法》云：「何名阿鼻地獄？『阿』者言無，『鼻』者言遮，又
J21nB109_p0530c20║『鼻』言救，合言無遮無救。又，『阿』言極熱，『鼻』言極惱。」
J21nB109_p0530c21║（第四卷）
J21nB109_p0530c22║《諸經要集》：「問曰：『云何名地獄？』荅曰：『《毗曇論》云：「梵
J21nB109_p0530c23║名泥犁，以無喜樂故。」《婆沙論》云：「名不自在，謂獄
J21nB109_p0530c24║卒之所拘制。或名『捺落迦』，『捺落』名『人』，『迦』名為『惡』，
J21nB109_p0530c25║惡人生彼故。」』『何故名無間？』『謂彼恒苦，無喜樂間
J21nB109_p0530c26║故。』」（對字函十一卷）
J21nB109_p0530c27║《四分律》云：「目連告諸比丘：『而此水經過小地獄
J21nB109_p0531a01║來湧出王舍城，是故熱沸而垢濁。』」（隨字函第六卷）
J21nB109_p0531a02║五、閻王業報
J21nB109_p0531a03║《諸經要集》云：「閻浮洲南，二鐵圍山外，有閻羅王
J21nB109_p0531a04║宮殿，縱廣六十由旬，七重墻壁，七重欄楯，七重
J21nB109_p0531a05║鈴網，其外七重多羅行樹，臺殿園苑種種可觀。
J21nB109_p0531a06║王以惡業，自然而有赤融銅汁在前，宮殿即變
J21nB109_p0531a07║成鐵，五欲功德皆沒。王見此已，怖畏不安，即走
J21nB109_p0531a08║入內。時守獄者取閻羅王高舉撲之，以融銅汁
J21nB109_p0531a09║瀉置口中，次第燋然，從下而出。王作是念：『往昔
J21nB109_p0531a10║作惡，今受此苦，願捨是身，於佛法中出家入道。』
J21nB109_p0531a11║既發善念，所在宮殿還復如舊，便得快樂。」（楹字函第
J21nB109_p0531a12║十八卷）
J21nB109_p0531a13║六、地獄妄成
J21nB109_p0531a14║《要集》云：「閻摩羅人非是眾生，罪人見之謂是眾
J21nB109_p0531a15║生，手中執持焰然鐵鉗，彼地獄人惡業既盡，命
J21nB109_p0531a16║終之後不復見於閻羅獄卒，如閻浮提日光既
J21nB109_p0531a17║現則無冥暗，惡業盡時，閻羅獄卒亦復如是。」以
J21nB109_p0531a18║此文證，眾生惡業應受苦者，自然無中妄見見
J21nB109_p0531a19║獄。問曰：「見地獄者，所見獄卒及虎狼等可使妄
J21nB109_p0531a20║見，彼地獄處，閻羅在中判諸罪人，則有此境，云
J21nB109_p0531a21║何言無？」荅曰：「彼見獄主亦是妄見，直是罪人惡
J21nB109_p0531a22║業熏心，令心變異無中妄見，實無地獄、閻羅在
J21nB109_p0531a23║中。故《唯識論》云：『如地獄中無地獄主，而地獄眾
J21nB109_p0531a24║生依自然業見地獄主與種種苦而起心見，此
J21nB109_p0531a25║是地獄處、此是夜時、此是晝時，或以惡業故見
J21nB109_p0531a26║狗、見烏、或見山壓。』」以此文證，善惡熏心令心異
J21nB109_p0531a27║見，實無地獄。是故，心外雖無地獄，惡業成時，強
J21nB109_p0531b01║自妄見。（對字函十一卷）
J21nB109_p0531b02║《金剛上味經》云：「佛告文殊師利言：『彼地獄門從
J21nB109_p0531b03║何所起？』文殊師利言：『一切法是自念起相，自妄
J21nB109_p0531b04║念故，一切凡夫而自繫縛。以繫縛故，則是地獄
J21nB109_p0531b05║雖非是有，而令受者受彼苦故。』文殊師利言：『譬
J21nB109_p0531b06║如有人於睡夢中而見自身墮於地獄，見百千
J21nB109_p0531b07║萬火所燒、見捉其身擲鑊湯中，彼人夢裏吼言
J21nB109_p0531b08║極苦，諸親問言：「汝何所痛？」彼人荅言：「我受地獄
J21nB109_p0531b09║鑊湯之苦。」諸親報言：「汝今勿怖，汝以睡眠，實不
J21nB109_p0531b10║從此至彼，亦不從彼至此。」彼人聞已，方知我是
J21nB109_p0531b11║睡夢，虛妄不實，如是知見，身心得安。世尊！如彼
J21nB109_p0531b12║非有而說言有，而自說言：「我墮地獄。」一切諸法
J21nB109_p0531b13║皆是虛妄，虛妄生故。』佛讚文殊：『善哉，善哉！一切
J21nB109_p0531b14║地獄應如是見。若如是見，無有地獄。』九萬二千
J21nB109_p0531b15║菩薩聞此皆得無生法忍。」（過字函第三卷）
J21nB109_p0531b16║七、二十五有（附十二不律儀）
J21nB109_p0531b17║莊椿錄云：「三界之中二十五有者：一、欲界下至
J21nB109_p0531b18║金剛水際，上至他化自在天，中間四洲六天（此約
J21nB109_p0531b19║攝屬只有六天——四王、忉利、夜摩、兜率、化樂、他化），五趣雜居，一切有情未
J21nB109_p0531b20║離貪欲，故名欲界（欲有五種：一、財，二、色，三、食，四、名，五、睡）。二、色界者，
J21nB109_p0531b21║梵眾以上至色究竟，中間四禪十八天（梵眾、梵輔、梵王、
J21nB109_p0531b22║少光、無量光、光音、少淨、遍淨、無量淨、福受、福生、廣果、無想、無煩、無熱、善見、善現、色究竟），正報
J21nB109_p0531b23║身相如銀白色，依報宮殿真金赤色，二色互照
J21nB109_p0531b24║故名色界。三、無色界者，空無邊以上至非非想
J21nB109_p0531b25║中間四座空天（空無邊、識無邊、無所有、非非想四天），人同碧落界，
J21nB109_p0531b26║唯虛空四蘊成身（天人只是受、想、行、識四蘊成身），無色蘊故，故
J21nB109_p0531b27║名無色界。其中總分二十五有者，偈曰：「四洲
J21nB109_p0531c01║（東、西、南、北部洲）四惡趣（獄、鬼、畜、修羅），六欲（六座欲天）四禪天（初、二、三、四
J21nB109_p0531c02║禪），四空（無色界四空天，以上二十二類攝三界足，次下三類，就初禪并第四禪別指）
J21nB109_p0531c03║及梵王（梵王執言：『一切眾生是我所生。』不了別業故墮有數），無想（第十九天，無想
J21nB109_p0531c04║外道沈空）淨居聖（第二十四天主，專專執言：『即我是聖。』迷無凡聖真理，故墮有數），皆
J21nB109_p0531c05║名為有者。」謂因屬有漏，果係有為，有生有死故。
J21nB109_p0531c06║《瑜伽論》云：「十二不律儀（人倫所攝）：一、屠羊，二、販雞，三、
J21nB109_p0531c07║販豬，四、捕鳥，五、罝兔，六、盜賊，七、魁膾，八、守獄，九、
J21nB109_p0531c08║讒刺，十、斷獄，十一、縛象，十二、咒龍。」（習字函第九卷）
J21nB109_p0531c09║八、十二類生
J21nB109_p0531c10║《楞嚴經》云：「世界顛倒，分段妄生，因此界立，和合
J21nB109_p0531c11║相涉，變化眾生成十二類，是故世界因動有聲、
J21nB109_p0531c12║因聲有色、因色有香、因香有觸、因觸有味、因味
J21nB109_p0531c13║知法，六亂妄想成業性故，十二區分由此輪轉。
J21nB109_p0531c14║是故世間聲、香、味、觸窮十二變為一旋復，乘此
J21nB109_p0531c15║輪轉顛倒相故，是有世界卵生、胎生、濕生、化生，
J21nB109_p0531c16║有色、無色，有想、無想，若非有色、若非無色，若非
J21nB109_p0531c17║有想、若非無想。」（此一一類和合各成八萬四千種性，詳見本經）○（染字函第
J21nB109_p0531c18║七卷）
J21nB109_p0531c19║九、當斷輪回
J21nB109_p0531c20║《圓覺經》云：「一切眾生從無始際由有種種恩愛
J21nB109_p0531c21║貪欲故有輪回，若諸世界一切種性——卵生、胎生、
J21nB109_p0531c22║濕生、化生——皆因婬欲而正性命，當知輪回愛為
J21nB109_p0531c23║根本，由有諸欲助發愛性，是故能令生死相續。
J21nB109_p0531c24║欲因愛生，命因欲有，眾生愛命，還依欲本，愛欲
J21nB109_p0531c25║為因，愛命為果。由於欲境起諸違順，境背愛心
J21nB109_p0531c26║而生憎嫉，造種種業，是故復生地獄、餓鬼；知欲
J21nB109_p0531c27║可猒，愛猒業道，捨惡樂善，復現天人。又知諸愛
J21nB109_p0532a01║可猒惡故，棄愛樂捨，還滋愛本，便現有為增上
J21nB109_p0532a02║善果，皆輪回故，不成聖道。末世眾生能捨諸欲
J21nB109_p0532a03║及除憎愛，永斷輪回，勤求如來圓覺境界，於清
J21nB109_p0532a04║淨心便得開悟（修進次第見後三乘品中）。」《楞嚴》注云：「悟道之
J21nB109_p0532a05║人，一生眾裏與道相應，不作三業，所以不受三
J21nB109_p0532a06║界死生。又一乘人常入生死度生，實由道力所
J21nB109_p0532a07║資，不染三界根本煩惱，來往自由。」《華嚴》云：「雖復
J21nB109_p0532a08║現身於世中生，而於世法心無所著，不同凡夫
J21nB109_p0532a09║永沒三界，又不同二乘求出三界，方知學佛人
J21nB109_p0532a10║能免生死，義在於斯，乃無生死可免、無三界可
J21nB109_p0532a11║出。」（長慶注第四卷）
J21nB109_p0532a12║三災品（因緣有四）
J21nB109_p0532a13║○小災儉病與刀兵，○大變毗嵐并水火。
J21nB109_p0532a14║一、小三災劫
J21nB109_p0532a15║《瑜伽論》云：「三種小災出現，謂儉、病、刀。儉災者，人
J21nB109_p0532a16║壽三十歲時方始建立，當爾之時，精妙飲食不
J21nB109_p0532a17║可復得，唯煎朽骨，共為讌會，若遇一粒稻、麥、粟、
J21nB109_p0532a18║稗等子，重若末尼，藏置箱篋而守護之，由此饑
J21nB109_p0532a19║儉，有情之類亡沒殆盡。此之儉災，經七年七月
J21nB109_p0532a20║七日方乃得過。彼諸有情起下猒離，由此因緣，
J21nB109_p0532a21║壽不退減，儉災遂息。至於人壽二十歲時，本起
J21nB109_p0532a22║猒患今乃退捨，爾時多有疫氣相續而生，彼諸
J21nB109_p0532a23║有情悉多殞沒。如是病災經七月七日方乃得
J21nB109_p0532a24║過。彼諸有情起中猒離，由此因緣壽量無減，病
J21nB109_p0532a25║災乃息。又至人壽十歲時，本起猒患今還退捨，
J21nB109_p0532a26║爾時有情展轉相見，各起猛利殺害之心，由此
J21nB109_p0532a27║因緣，隨執草木及以瓦石皆成刀劍，更相殘害，
J21nB109_p0532b01║經一七日，方乃得過。「復有三種最極衰損，謂壽
J21nB109_p0532b02║量衰損、依止衰損、資具衰損。且壽量衰損者，謂
J21nB109_p0532b03║壽極至十歲；依止衰損者，謂其身量極至一磔、
J21nB109_p0532b04║或復一握；資具衰損者，唯以粟稗為食中第一、
J21nB109_p0532b05║以髮褐為衣中第一、以鐵為莊嚴中第一，五種
J21nB109_p0532b06║上味悉皆隱沒——謂蘇、蜜、甘蔗、油、鹽咸變其味。爾
J21nB109_p0532b07║時有情展轉聚集起上猒離，不復退減，又能棄
J21nB109_p0532b08║捨損減壽量惡不善法，受行增長壽量善法，由
J21nB109_p0532b09║此因緣，壽量色力富樂自在，皆漸增長至八萬
J21nB109_p0532b10║歲。「如是，二十減、二十增，合四十增減（為四十中劫）便
J21nB109_p0532b11║出住劫，是時諸趣有情次第盡沒。」（下文續之）○（習字函第
J21nB109_p0532b12║二卷）
J21nB109_p0532b13║《顯宗論》云：「言壞劫者，謂從地獄有情不復生，至
J21nB109_p0532b14║外器界盡。壞有二種（一、趣壞，二、界壞）：趣壞者，謂此世間
J21nB109_p0532b15║過於二十中劫已，從此復有等住二十壞劫，壞
J21nB109_p0532b16║劫將起，住此洲人壽量八萬，是時地獄有情命
J21nB109_p0532b17║終無復新生，為壞劫始，乃至地獄無一有情，爾
J21nB109_p0532b18║時名為地獄已壞。諸有地獄定受業者，業力引
J21nB109_p0532b19║置他方獄中，由此准知傍生鬼趣。時人身內無
J21nB109_p0532b20║有諸蟲，與佛身同。傍生壞故有二說：於人益者，
J21nB109_p0532b21║壞與人俱，餘者先壞。是時人趣，此洲一人無師
J21nB109_p0532b22║法然得初靜慮，唱如是言：『離生喜樂，甚樂甚靜。』
J21nB109_p0532b23║餘人聞已皆入靜慮，命終並生梵世，乃至此洲
J21nB109_p0532b24║有情都盡，是名贍部洲人已壞；東、西二洲例此。
J21nB109_p0532b25║北洲命盡生欲界天，由彼鈍根、無離欲故，生欲
J21nB109_p0532b26║天已，靜慮現前，轉得勝依，方能離欲。乃至人趣
J21nB109_p0532b27║無一有情，名為人趣已壞。是時欲界隨一有情
J21nB109_p0532c01║無師法然得初靜慮並生梵世，乃至欲界無一
J21nB109_p0532c02║有情，名為欲界已壞。是時梵世隨一有情無師
J21nB109_p0532c03║法然得二靜慮，唱如是言：『定生喜樂，甚樂甚靜。』
J21nB109_p0532c04║餘天聞已皆入彼靜慮，命終並生極光靜天、乃
J21nB109_p0532c05║至梵世，有情都盡（上至壞到三禪，准此可知），唯器世間，空曠
J21nB109_p0532c06║而住，大災將起，方始界壞。」（爵字函第七卷）
J21nB109_p0532c07║○二、大三災劫
J21nB109_p0532c08║《因本經》云：「大三災時有大黑風，吹使海水兩披，
J21nB109_p0532c09║取日宮殿置須彌山半，安日道中，緣此世間有
J21nB109_p0532c10║二日出，河渠流竭。其後久久，大風復取第三日
J21nB109_p0532c11║出，大恒河竭。四日出，阿耨池竭。五日出，大海乾
J21nB109_p0532c12║枯。六日出，天下煙起。至七日出，天下洞然，直至
J21nB109_p0532c13║梵天。火災之後布大黑雲，周遍降雨滴如車輪，
J21nB109_p0532c14║無數千歲，其水漸長，至光音天。此水復減，有大
J21nB109_p0532c15║風起，鼓動波濤，起沫積聚，自然堅固，變成天宮，
J21nB109_p0532c16║七寶校飾，由此有梵天宮。其水轉減，依前聚沫，
J21nB109_p0532c17║次第成就他化天宮，直至成四天下，依前建立。
J21nB109_p0532c18║水災之後，其次久久，大僧伽風至果實天，其風
J21nB109_p0532c19║四布，吹諸天宮，使諸宮宮相拍碎若粉塵，直至
J21nB109_p0532c20║天下諸大山王相拍亦然。地下水盡，水下風盡，
J21nB109_p0532c21║其後還復而降大雨至果實天，風鼓波濤，起沫
J21nB109_p0532c22║積聚，如前水災，仍舊建立。」（映字函第九卷）
J21nB109_p0532c23║○三、內感外災
J21nB109_p0532c24║《顯宗論》云：「下三禪天定遭水、火、風災——初靜慮，尋
J21nB109_p0532c25║伺為內災，能燒惱心，外火災故；第二靜慮，喜受
J21nB109_p0532c26║為內災，輕安潤澤，外水災故；第三靜慮，動息為
J21nB109_p0532c27║內災，外風災故。初靜慮內具三災，外亦遭於三
J21nB109_p0533a01║災所壞；第二靜慮內有二災，外亦二災所壞；第
J21nB109_p0533a02║三靜慮內惟一災，外亦一災所壞；第四靜慮無
J21nB109_p0533a03║有外災，以彼定中，內無災患故。」（爵字函第七卷）
J21nB109_p0533a04║四、戒施可免
J21nB109_p0533a05║《毗婆沙論》云：「若人一日一夜持不殺戒，於未來
J21nB109_p0533a06║世決定不逢刀兵災起；若以一訶梨勒果起殷
J21nB109_p0533a07║淨心奉施病僧，於當來世決定不逢疾疫災起；
J21nB109_p0533a08║若一摶之食起殷淨心奉施僧眾，於當來世決
J21nB109_p0533a09║定不逢饑饉災起。」（性字函第四卷）
J21nB109_p0533a10║劫量品（因緣有四）
J21nB109_p0533a11║草木作籌為大劫，○訶麻表數乃中稱。
J21nB109_p0533a12║一、大小劫量
J21nB109_p0533a13║（《婆沙論》云：）「有一苾芻白佛：『劫為何量？』佛言：『劫量長遠，
J21nB109_p0533a14║非百千等歲數可知。』苾芻復言：『有譬喻不？』佛荅
J21nB109_p0533a15║言：『有。如全段石山，縱廣高量各踰繕那，迦尸細
J21nB109_p0533a16║縷百年一拂，山已磨滅，此劫未終。汝等當知：經
J21nB109_p0533a17║此劫數無量百千，在於惡趣及人天中生死輪
J21nB109_p0533a18║轉，受諸劇苦，何得安然不求解脫？』」（性字函第五卷）
J21nB109_p0533a19║《法數》偈云：「大千草木寸為籌（盡大千世界草木皆寸斬為籌），一
J21nB109_p0533a20║由旬砂細如麵（河廣四十里，滿中砂細如麵），芥子縱橫堆百
J21nB109_p0533a21║里（城四方并高各一百里，滿堆芥子），化身佛剎碎為塵（一化身佛化一
J21nB109_p0533a22║三千大千世界碎為微塵），人間百年旋除纖（世上過一百年，籌砂芥塵各除
J21nB109_p0533a23║一拆），每事罄空為一劫，兜率銖衣拂青石，四十里
J21nB109_p0533a24║盡劫同然（石廣一由旬，厚半由旬，兜率天人一百年以六銖衣一拂，至石銷盡以為
J21nB109_p0533a25║一劫）。如上五種極時長，經論較量稱大劫（已上名大劫），
J21nB109_p0533a26║婆訶油麻中可見（十大地獄皆以婆訶麻為籌，第十獄用一萬二百零四十
J21nB109_p0533a27║斛麻，人間百年除一粒麻，麻盡出獄，此名中劫），三災（一十三萬四千四百萬年為一火災
J21nB109_p0533b01║等）四相（三萬三千六百萬年為一成相劫等）小堪知（轆轤增減乃是小中之小）。」
J21nB109_p0533b02║○莊椿引教云：「莊嚴劫壞，交賢劫初，閻浮人壽
J21nB109_p0533b03║八萬四千歲，身長八丈，凡過百年，命減一年、身
J21nB109_p0533b04║減一寸，過千年，命減十年、身減一尺，如是減至
J21nB109_p0533b05║十歲、身長一尺，則減劫之極也。過
J21nB109_p0533b06║爾之後復入增劫，凡過百年，命增一年、身增一
J21nB109_p0533b07║寸，增至千年，命增十年、身增一尺，如是增至八
J21nB109_p0533b08║萬四千歲、身增八丈，則增劫之極也。如是一減
J21nB109_p0533b09║一增，共計一千六百八十萬年，名一轆轤劫（即雙
J21nB109_p0533b10║桶并車，一邊下、一邊上，喻劫一增、一減）。據二十箇轆轤劫，共計三
J21nB109_p0533b11║萬三千六百萬年為一成劫。「且娑婆世界自從
J21nB109_p0533b12║成劫之後交入住劫，已經八減八增，涉八箇轆
J21nB109_p0533b13║轤劫，今當第九減劫，有四佛出世：初減人年六
J21nB109_p0533b14║萬歲時，俱留孫佛出世；次減人年四萬歲時，俱
J21nB109_p0533b15║那含牟尼佛出世；次減人年二萬歲時，迦葉波
J21nB109_p0533b16║佛出世；次減人年一百歲時，釋迦文佛出世。從
J21nB109_p0533b17║住劫至釋迦文已，得一萬四千二百七十九萬
J21nB109_p0533b18║三千年也。」故《法數》偈云：「娑婆住劫歲流遷，九減
J21nB109_p0533b19║仍聞八度添，一萬四千零二百，七十九萬三千
J21nB109_p0533b20║年。」「又，自釋迦文滅至聖宋紹興已二千一百年，
J21nB109_p0533b21║人又減二十一年，身減二尺一寸，今人只可六
J21nB109_p0533b22║尺，壽八十也（經稱劫末身減漸遲）。此去更過七千年，人壽
J21nB109_p0533b23║十歲，身長一尺，至此減劫之極也（劫末遇小三災，上文已明）。
J21nB109_p0533b24║「過爾之後，復入第九增劫，如前過一百年，人命
J21nB109_p0533b25║增一年，身增一寸，漸增至二萬歲時，鐵輪王出；
J21nB109_p0533b26║四萬歲時，銅輪王出；六萬歲時，銀輪王出；八萬
J21nB109_p0533b27║四千歲時，金輪王出。至此，增劫之極也（凡增劫中皆有
J21nB109_p0533c01║四輪王次第而出，並同此）。「過爾之後，復入第十減劫，減至八
J21nB109_p0533c02║萬歲時彌勒下生。從紹興去取彌勒，更八百八
J21nB109_p0533c03║十萬七千年也。是時百億閻浮真金為地，地平
J21nB109_p0533c04║如掌，粳稻自生，思衣衣來、想食食至，無量快樂，
J21nB109_p0533c05║男女五百歲乃方婚嫁。彌勒初會度人九十六
J21nB109_p0533c06║億，第二會度人九十四億，第三會度人九十二
J21nB109_p0533c07║億，爾後度人無數。」《賢愚經》：「佛云：『彌勒三會度
J21nB109_p0533c08║人，悉我遺法種福眾生，然後乃化同緣之徒。
J21nB109_p0533c09║彌勒滅後，尚有九百九十五佛相繼出，後十一
J21nB109_p0533c10║轆轤劫中，如是千尊出盡。二十轆轤已滿，則壞
J21nB109_p0533c11║劫到來（遇大三災，上文已明）。大災之後，復入成劫，如前劫
J21nB109_p0533c12║風鼓揚劫水，水生厚沫，化作三禪天等，迤邐下
J21nB109_p0533c13║至人間大地，依前造化星宿劫天地（亦如賢劫），亦有
J21nB109_p0533c14║千佛出世。』故三千佛括偈云：「莊嚴華光毗舍浮
J21nB109_p0533c15║（過去莊嚴劫千佛，第一華光佛，末後毗舍浮佛），賢劫俱留婁至佛（見在賢劫
J21nB109_p0533c16║千佛，第一俱留孫佛，末後婁至佛），星宿日光須彌相（未來星宿劫千佛，第
J21nB109_p0533c17║一日光佛，末後須彌相佛），如是諸佛度眾生。」「○凡十方三世
J21nB109_p0533c18║所有一切世界，皆悉具此四種相劫，謂成、住、壞、
J21nB109_p0533c19║空，成而即住，住而續壞，壞而復空，空而又成，連
J21nB109_p0533c20║環無盡。譬如浮橋用二十年方造得成，又二十
J21nB109_p0533c21║年跨水度人，又二十年方壞得盡，又二十年無
J21nB109_p0533c22║橋唯水（空劫唯水，遍十方界）。都將成、住、壞、空八十轆轤，結
J21nB109_p0533c23║筭總計，一十三萬四千四百萬年，為始終之極
J21nB109_p0533c24║數。所有曠大劫來，世界成壞不可窮盡也。觀夫
J21nB109_p0533c25║世界成壞無窮，有二因緣：一、由眾生同業所感，
J21nB109_p0533c26║謂同一迷心，三毒惑業，感現依報，惑業未盡，依
J21nB109_p0533c27║報何窮？若無所依，何名受報？故令世界成壞連
J21nB109_p0534a01║續。二、由諸佛願力所感，謂佛有弘願度盡眾生，
J21nB109_p0534a02║眾生既無窮，佛願亦無盡，由是所感，依報連續
J21nB109_p0534a03║爾。」（莊椿集出）
J21nB109_p0534a04║《圓覺》云：「恒河沙數諸佛世界猶如空華，亂起亂
J21nB109_p0534a05║滅。」
J21nB109_p0534a06║《法華》云：「眾生見劫盡，大火所燒時，我此土安隱，
J21nB109_p0534a07║人天常充滿。」
J21nB109_p0534a08║二、時分延促
J21nB109_p0534a09║《仁王經》云：「九百生滅為一剎那，九十剎那為一
J21nB109_p0534a10║念。」○《俱舍》等論：「時之最少名一剎那，一百二十
J21nB109_p0534a11║剎那名一怛剎那，六十怛剎那名一羅婆，三十
J21nB109_p0534a12║羅婆名一牟呼栗多（亦號須臾），三十牟呼栗多為一
J21nB109_p0534a13║晝夜。」（弁字函四卷下）
J21nB109_p0534a14║《婆沙論》云：「一歲有十二月，晝夜增減略為二時，
J21nB109_p0534a15║由減及增各六月故，晝夜增減各一臘縛，月則
J21nB109_p0534a16║各一牟呼栗多，三十牟呼栗多成一晝夜。增位
J21nB109_p0534a17║極長，不過十八；減位極短，惟有十二。晝夜停位
J21nB109_p0534a18║各有十五，謂羯栗底迦月白半第八日，晝夜各
J21nB109_p0534a19║十五牟呼栗多，從此以後晝減夜增各一臘縛。
J21nB109_p0534a20║至末伽始羅月白半第八日，夜有十六牟呼栗
J21nB109_p0534a21║多、晝十四。至報沙月白半第八日，夜有十七、晝
J21nB109_p0534a22║十三。至磨伽月白半第八日，夜有十八、晝十二，
J21nB109_p0534a23║從此以後夜減晝增各一臘縛。至頗勤寠那月
J21nB109_p0534a24║白半第八日，夜有十七、晝十三。至制怛羅月白
J21nB109_p0534a25║半第八日，夜有十六、晝十四。至吠舍佉月白半
J21nB109_p0534a26║第八日，晝夜各十五，從此以後夜減晝增各一
J21nB109_p0534a27║臘縛。至誓瑟抵月白半第八日，夜有十四、晝十
J21nB109_p0534b01║六。至阿沙荼月白半第八日，夜有十三、晝十七。
J21nB109_p0534b02║至室羅筏拏月白半第八日，夜有十二、晝十八，
J21nB109_p0534b03║從此以後，晝減夜增各一臘縛。至婆達羅缽阤
J21nB109_p0534b04║月白半第八日，夜有十三、晝十七，至阿濕縛庾
J21nB109_p0534b05║闇月白半第八日，夜有十四、晝十六。如是復至
J21nB109_p0534b06║羯栗底迦月白半第八日，晝夜停等，是名略說
J21nB109_p0534b07║時之分齊。」（性字函第六卷）
J21nB109_p0534b08║（以月分晝夜長短推之，則羯栗底迦月乃此方二月也，末伽始羅月乃此方三月也，
J21nB109_p0534b09║自此次第直至末後阿濕縛庾闇月乃此方次年正月也。如神字函第一卷云：「佛於
J21nB109_p0534b10║栗底迦月涅槃，正是二月，參此可知也。」）。○（又，論：「一歲有十二月，六增六減，凡遇晝長
J21nB109_p0534b11║夜短之月，晝則增一臘縛，夜則減一臘縛，進退有漸。月積三十臘縛為牟呼栗多，六
J21nB109_p0534b12║月乃止，復遇晝短夜長之月，夜則將長，晝又將短，增減亦然，周而復始。」如上文云：「三
J21nB109_p0534b13║十羅婆為一牟呼栗多，今考羅婆乃臘縛之異名也，但惟時分延促，無毫釐差。」）
J21nB109_p0534b14║《華嚴經》云：「菩薩入一切劫即一念。」（黎字函第三卷）
J21nB109_p0534b15║三、地里遠近
J21nB109_p0534b16║《經音》云：「分析諸色，始自極微，七極微為一微量，
J21nB109_p0534b17║積微至七為一金塵量，積七金塵為一水塵量，
J21nB109_p0534b18║積七水塵為一兔毛塵量，積七兔毛塵為一羊
J21nB109_p0534b19║毛塵量，積七羊毛塵為一牛毛塵量，積七牛毛
J21nB109_p0534b20║塵為一隙遊塵量，積七隙塵為一蟣，七蟣為一
J21nB109_p0534b21║蝨，七蝨為穬麥，七麥為指節，三節為一指，二十
J21nB109_p0534b22║四指橫布為肘（又云：二尺為一肘），八寸曰咫，三尺曰武，
J21nB109_p0534b23║五尺曰墨，六尺曰步，七尺曰仞，八尺曰尋，十尺
J21nB109_p0534b24║曰丈，丈六曰常。復次，四肘成一弓，五弓成一杖，
J21nB109_p0534b25║二十杖名一息，八十息名一俱盧舍，八俱盧舍
J21nB109_p0534b26║成一由旬（或云踰繕那、或云由延，即四十里）。一牛鳴地，其聲五
J21nB109_p0534b27║里。」
J21nB109_p0534c01║四、僧祗筭法
J21nB109_p0534c02║又云：「按此方黃帝筭法總有二十三數，謂一、二、
J21nB109_p0534c03║三、四、五、六、七、八、九、十、百、千、萬、億、兆、京、垓、秭、壤、溝、
J21nB109_p0534c04║澗、正、載，從萬已去有三等數法，其下者十十變
J21nB109_p0534c05║之、中者百百變之、上者倍倍變之。今《華嚴經．阿
J21nB109_p0534c06║僧祗品》用中上數法，初數便云一百洛叉（洛叉此云
J21nB109_p0534c07║萬）為一俱胝（此云億），俱胝俱胝為一阿庾多（此云兆），
J21nB109_p0534c08║阿庾多阿庾多為一那由他（此云京），直至不可說
J21nB109_p0534c09║總一百二十大數，則非世間之筭數也。」（弁字函第四卷下）
J21nB109_p0534c10║《智度》云：「阿僧祗：『阿』者，秦言『無』；『僧祗』者，秦言『數』。故
J21nB109_p0534c11║謂之無數。」（形字函第一卷）。
J21nB109_p0534c12║大千品（因緣有七）
J21nB109_p0534c13║三千攝為一佛剎，上下復有異乾坤。
J21nB109_p0534c14║一、三千一剎
J21nB109_p0534c15║《阿含經》云：「一日月周行四天下，光明所照是為
J21nB109_p0534c16║一世界。如是千世界中有千日月、千須彌山王、
J21nB109_p0534c17║四千天下、四千大海、四千惡道、千閻羅王、千四
J21nB109_p0534c18║天王、千忉利天、至千梵天，是為小千世界。爾所
J21nB109_p0534c19║小千千世界是為中千世界，爾所中千千世界
J21nB109_p0534c20║是為三千大千世界。如是世界周匝成壞，眾生
J21nB109_p0534c21║所居，名一佛剎。」（履字函第八卷）。《俱舍》偈曰：「四大洲日月，
J21nB109_p0534c22║須彌六欲天，梵世各一千，此名小千界。此小千
J21nB109_p0534c23║千倍，名為一中千，此中千千倍，名為一大千（展成
J21nB109_p0534c24║百億之數）。」
J21nB109_p0534c25║二、上下天地
J21nB109_p0534c26║《毗婆沙論》云：「如說下方世界無邊，上方世界無
J21nB109_p0534c27║邊，此中有說上下重累，謂從此界風輪之下，虛
J21nB109_p0535a01║空懸遠，有下方色究竟天，彼下展轉乃至風輪；
J21nB109_p0535a02║次下復有色究竟天，展轉向下，乃至風輪；如是
J21nB109_p0535a03║展轉，下方世界乃至無邊。又從此色究竟上，虛
J21nB109_p0535a04║空懸遠，有上方風輪，彼上展轉，乃至色究竟天；
J21nB109_p0535a05║次下復有風輪，展轉向上，乃至色究竟天，如是
J21nB109_p0535a06║展轉上方世界，乃至無邊。」（神字函第三卷）
J21nB109_p0535a07║三、華藏剎海（指出娑婆）
J21nB109_p0535a08║《華嚴經》云：「不可說佛剎微塵數香水海在華藏
J21nB109_p0535a09║世界海中，如天帝網分布而住，此最中央無邊
J21nB109_p0535a10║妙華光香水海出一切香，摩尼王莊嚴大蓮華
J21nB109_p0535a11║安住，普照十方熾然寶光明世界種，其最下方
J21nB109_p0535a12║最勝光遍照世界，淨眼離垢燈佛；此上第二重，
J21nB109_p0535a13║種種香蓮華妙莊嚴世界，師子光勝照佛；此上
J21nB109_p0535a14║第三重，一切寶莊嚴普照光世界、淨光智勝幢
J21nB109_p0535a15║佛……；乃至第十三重娑婆世界，毗盧遮那佛；最上
J21nB109_p0535a16║第二十重，妙寶焰世界，福德相光明佛。「○次有
J21nB109_p0535a17║離垢燄藏等十香水海，十世界種亦各上下二
J21nB109_p0535a18║十重（重重剎佛並例前舉）。「○復次，變化微妙身等，一百香
J21nB109_p0535a19║水海、一百世界種，文分十段，段段先舉九海九
J21nB109_p0535a20║剎，不云重數，至第十海剎，各各四重，並至輪圍
J21nB109_p0535a21║山（經意舉此剎海各隨方面望直而出，若段段次第拈來，團團合而為一，以輪山為界，則十
J21nB109_p0535a22║重翕然周匝圍繞，有圖可觀之）。」○（拱字函第八十九卷）
J21nB109_p0535a23║《長者合論》：「華藏世界乃毗盧如來因地修行果
J21nB109_p0535a24║報之境，云世界種者，同流所居名之曰種。種者，
J21nB109_p0535a25║類也（三千大千世界數至恒河沙為一世界海，海至恒河沙為一世界性，性至恒河沙為
J21nB109_p0535a26║一世界種）。此中心十一世界種，明十一地行門，進修
J21nB109_p0535a27║攝化境界，上下二十重。重重增廣者，明十一地
J21nB109_p0535b01║行門，一地有兩重因果，為地地進修中，皆一正
J21nB109_p0535b02║果、一向果。其二十重中所有佛號皆是勝進中
J21nB109_p0535b03║因果佛也，所有世界皆是隨位中所化境界也。
J21nB109_p0535b04║一百世界種者，十一地攝化十波羅蜜，十中具
J21nB109_p0535b05║百，所攝塵剎滿也，近輪圍山。十世界種上下四
J21nB109_p0535b06║重者，十一地中，四攝法遍也，共有一百一十一
J21nB109_p0535b07║世界種，配十住、十行、十回向、十地、十一地、五位
J21nB109_p0535b08║法。五位中各有佛，因果都有一百。本五位之中
J21nB109_p0535b09║自有兩重因果，即是十，都一百一十。更一世界
J21nB109_p0535b10║種為明佛位，是一遍一切中作一故，若無此一
J21nB109_p0535b11║位，諸位不成，故為一，不自一，為萬法作一故，乃
J21nB109_p0535b12║成緣起。如俗法，一為陽、二為陰，陽動陰隨，不可
J21nB109_p0535b13║自用，陰若自用，即天地兩乖，雲不興、雨不施，皆
J21nB109_p0535b14║主伴陰陽動靜相順方成緣生。」「問：『華藏世界
J21nB109_p0535b15║因何得隱現自在者？』荅：『為從一切法空之理隨
J21nB109_p0535b16║智現故，如善財入彌勒樓閣，以三昧力具見眾
J21nB109_p0535b17║莊嚴，從三昧起，忽然不見，一相都無。善財白言：
J21nB109_p0535b18║「此莊嚴何處去？」彌勒荅言：「從來處去。」曰：「從何處
J21nB109_p0535b19║來？」曰：「從菩薩智慧神通來。」依菩薩智慧神力而
J21nB109_p0535b20║住，無有去處、亦無住處，非集、非常，遠離一切。又
J21nB109_p0535b21║如幻師作諸幻事，無所從來、無所至去，雖無來
J21nB109_p0535b22║去，以幻力故，分明可見；彼莊嚴事亦復如是。此
J21nB109_p0535b23║華藏世界以如來大願，若隨法性，萬相都無，隨
J21nB109_p0535b24║願智力眾相齊現，隱現隨緣，都無作者，但以理
J21nB109_p0535b25║智法爾。』」（第二十一卷）又，〈華嚴品〉偈云：
J21nB109_p0535b26║「譬如林中葉，有生亦有落，如是剎種中，
J21nB109_p0535b27║世界有成壞。譬如依樹林，種種果差別，
J21nB109_p0535c01║如是依剎種，種種眾生住。譬如種子別，
J21nB109_p0535c02║生果各殊異，業力差別故，眾生剎不同。
J21nB109_p0535c03║或有用鐵成、或以赤銅作，山石險可畏，
J21nB109_p0535c04║罪惡者充滿。有剎金剛成，雜染大憂怖，
J21nB109_p0535c05║苦多而樂少，薄福之所處。汝應觀世間，
J21nB109_p0535c06║其中人與天，淨業果成就，隨時受快樂。
J21nB109_p0535c07║或有諸剎土，七寶所合成，種種諸宮殿，
J21nB109_p0535c08║斯由淨業得。」（拱字函第十卷）
J21nB109_p0535c09║《文殊所問經》：「云何五濁惡世？謂劫濁、眾生濁、命
J21nB109_p0535c10║濁、煩惱濁、見濁。云何劫濁？三災起時，更相殺害，
J21nB109_p0535c11║饑饉疾病。云何眾生濁？惡眾生、善眾生、勝劣眾
J21nB109_p0535c12║生。云何命濁？十歲眾生、二十、三十……，乃至千歲，有
J21nB109_p0535c13║長短故。云何煩惱濁？多貪、多瞋、多癡。云何見濁？
J21nB109_p0535c14║邪見、戒取見、取常見、斷見、有無見、我見、眾生見。
J21nB109_p0535c15║如是五濁，如來悉無。」（墨字函）
J21nB109_p0535c16║四、娑婆可修
J21nB109_p0535c17║《寶積經》云：「娑羅起王佛國，有相莊嚴星宿聚王
J21nB109_p0535c18║菩薩，遇佛光明，白彼佛言：『何有此瑞？』彼佛荅言：
J21nB109_p0535c19║『娑婆世界釋迦牟尼佛而現此瑞。』彼菩薩言：『何
J21nB109_p0535c20║故名為娑婆世界？』佛言：『彼界堪忍貪、恚、愚癡及
J21nB109_p0535c21║諸苦惱，故名娑婆。』彼菩薩言：『娑婆眾生皆能忍
J21nB109_p0535c22║受惡罵、捶打、諸惱亂耶？』佛言：『彼界眾生少能成
J21nB109_p0535c23║就若斯功德，而多隨順貪、恚、愚癡，怨恨纏縛。』彼
J21nB109_p0535c24║菩薩言：『若如是者，彼界不應名娑婆也。』佛言：『彼
J21nB109_p0535c25║界亦有行菩薩乘諸善男子、善女人，已曾供養
J21nB109_p0535c26║無量諸佛，成就忍辱，將護眾生，善自調伏。若有
J21nB109_p0535c27║眾生以諸苦惱而來加害，悉能含忍，終不放逸
J21nB109_p0536a01║貪、恚、愚癡。善男子！由有如此諸善丈夫，是故彼
J21nB109_p0536a02║界名曰娑婆。又彼界中亦有眾生具足眾惡，少
J21nB109_p0536a03║能悔過，其心麤猛而無愧恥，不敬佛、不重法、不
J21nB109_p0536a04║愛僧，當墮地獄、畜生、餓鬼。彼釋迦如來於此下
J21nB109_p0536a05║劣眾生之中悉能忍受罵辱誹謗，心如大地，不
J21nB109_p0536a06║可動搖，若得供養及以不得，心無高下，亦無憎
J21nB109_p0536a07║愛，是故彼界名曰娑婆。』爾時相莊嚴星宿聚王
J21nB109_p0536a08║菩薩白佛言：『世尊！我等今者得大善利，不生彼
J21nB109_p0536a09║弊惡下劣眾生之中。』佛言：『莫作是說。何以故？東
J21nB109_p0536a10║北方有世界名妙莊嚴忍，彼現有佛號大自在
J21nB109_p0536a11║王，其土眾生悉皆具足，一向安樂，譬如比丘入
J21nB109_p0536a12║於滅定，彼之安樂亦復如是。若有眾生於彼國
J21nB109_p0536a13║土億百千歲修諸梵行，不如於此娑婆世界一
J21nB109_p0536a14║彈指頃於諸眾生起慈悲心，所獲功德尚多於
J21nB109_p0536a15║彼，何況能於一日一夜住清淨心？』」（官字函第八卷）
J21nB109_p0536a16║五、地動因緣
J21nB109_p0536a17║《阿含經》云：「佛言：『地動因緣有八：地在水上，水止
J21nB109_p0536a18║於風，風止於空，空中風大有時自起則大水擾，
J21nB109_p0536a19║大水擾則普地動，是為一也。有時得道比丘、比
J21nB109_p0536a20║丘尼及大神尊天觀水性多、地性少，欲自試力，
J21nB109_p0536a21║則普地動，是為二也。若始菩薩從兜率天降神
J21nB109_p0536a22║母胎，專念不亂，地為大動，是為三也。菩薩始出
J21nB109_p0536a23║母胎，從右脅生，專念不亂，地為大動，是為四也。
J21nB109_p0536a24║菩薩初成無上正覺，地大震動，是為五也。佛初
J21nB109_p0536a25║成道，轉無上法輪，魔若魔天、沙門、婆羅門、諸天
J21nB109_p0536a26║世人所不能轉，則普地動，是為六也。佛教將畢，
J21nB109_p0536a27║專念不亂，欲捨性命，則普地動，是為七也。如來
J21nB109_p0536b01║於無餘涅槃界而般涅槃時，大地震動，是為八
J21nB109_p0536b02║也。』」（深字函第二卷）
J21nB109_p0536b03║六、業障不雨（附請雨）
J21nB109_p0536b04║《起世經》云：「有時空中起雲，作伽茶聲，出大電光，
J21nB109_p0536b05║諸天文人記必雨。然眾生中多有不如法行，耽
J21nB109_p0536b06║樂諸欲，慳貪嫉妒，邪見所纏，彼諸人等以惡行
J21nB109_p0536b07║故、習非法故，天則不雨，是名雨障因緣。」（映字函第八卷）
J21nB109_p0536b08║《大雲輪請雨經．下》云：「娑婆世界主——無邊莊嚴海
J21nB109_p0536b09║雲威德輪蓋龍王——請佛宣說阤羅尼句，令於未
J21nB109_p0536b10║來饑饉疾疫、妖星變怪、亢旱之災悉令消滅。佛
J21nB109_p0536b11║以真實力故，敕諸龍等於閻浮提所祈請處降
J21nB109_p0536b12║注大雨，除滅五種雨障。」而說咒曰：「多絰他
J21nB109_p0536b13║　娑邏娑邏　四唎四唎　素漏素漏　那伽喃
J21nB109_p0536b14║　闍婆闍婆　侍毗侍毗　樹附樹附」○二說
J21nB109_p0536b15║咒曰：「遮羅遮羅　至利至利　朱漏朱漏」○
J21nB109_p0536b16║三說咒曰：「婆邏婆邏　避利避利　復漏復
J21nB109_p0536b17║漏」（以上請雨秘語乃至設壇儀則出五字函）
J21nB109_p0536b18║《金色王經》云：「佛說：『過去有王，名曰金色，一切能
J21nB109_p0536b19║捨，天下民商不賦不稅，如法治國，財寶富樂。彼
J21nB109_p0536b20║時人壽八萬四千，忽惡星現，術師占之，十二年
J21nB109_p0536b21║中天不降雨，王乃悲泣：「苦，我閻浮提人云何存
J21nB109_p0536b22║活？」即集閻浮一切穀食歸聚一處，敕善筭者量
J21nB109_p0536b23║其口數，從王為首，均等省食。如是至十一年，穀
J21nB109_p0536b24║食悉盡，唯王一飯。時辟支佛起憐愍心，直至教
J21nB109_p0536b25║化，王即思惟：「我今不取少活，盡將末後一餐歡
J21nB109_p0536b26║喜施之而去，感彼辟支普放涼風，淨閻浮地，雨
J21nB109_p0536b27║種種佉陀尼食——所謂飯、麨、餅、荳、稻米之屬——如是，
J21nB109_p0536c01║七日雨蘇、七日雨油、七日雨錢、七日雨㲲，復於
J21nB109_p0536c02║七日唯雨七寶——謂金、銀等。」時王語諸官庶：「我施
J21nB109_p0536c03║一食，得如是報。」』佛告比丘：『彼金色王因不雨故，
J21nB109_p0536c04║施食因緣普濟閻浮一切饑窮之苦，彼王者豈
J21nB109_p0536c05║異人乎？則我身是。』」（必字函第九卷）
J21nB109_p0536c06║妖星作怪，一紀無雨，天下絕食，將就死地。上荷
J21nB109_p0536c07║有道之君不吝命根一食，能捨難捨，由此天雨
J21nB109_p0536c08║五穀七珍，彌滿世間。然而禍福惟人所召，豈定
J21nB109_p0536c09║法耶？噫！一人有慶，兆民賴之，誠哉言也。（卷六終）