J21nB109_p0537a01║大藏一覽第七卷
J21nB109_p0537a02║寧德優婆塞陳　實謹編
J21nB109_p0537a03║秀水居士姚舜漁重緝
J21nB109_p0537a04║第六門欲超三界輪迴，是假三乘修證。
J21nB109_p0537a05║四眾品
J21nB109_p0537a06║（在家二眾：優婆塞、優婆夷。出家二眾：比丘僧、比丘尼）（附八部并外道
J21nB109_p0537a07║五十八則）
J21nB109_p0537a08║塵勞迫迮猶牢獄，法門寬廓若虛空。
J21nB109_p0537a09║《要集》舉《涅槃》云：「在家迫迮，猶如牢獄，一切煩惱
J21nB109_p0537a10║因之而生；出家寬廓，猶如虛空，一切善法因之
J21nB109_p0537a11║增長。」（帳字函第四卷）
J21nB109_p0537a12║《法苑》舉《婆沙》云：「於此家中父母、兄弟、妻子、眷屬、
J21nB109_p0537a13║車、馬等物唯增貪求，無有猒足。家是難滿，如海
J21nB109_p0537a14║吞流；家是無足，如火焚薪；家是無息，覺觀相續；
J21nB109_p0537a15║家是苦性，如冤詐親；家是障礙，能妨聖道；家是
J21nB109_p0537a16║鬥亂，共相違諍；家是多瞋，呵責好醜；家是無常，
J21nB109_p0537a17║雖久失壞；家是眾苦，馳求守護；家是顛倒，貪著
J21nB109_p0537a18║假名；家是伎人，種種妄飾；家是變異，貪必離散；
J21nB109_p0537a19║家是假借，無有實事；家如眼夢，富貴則失；家如
J21nB109_p0537a20║朝露，須臾變滅；家如蜜滴，其味甚少；家如棘藂，
J21nB109_p0537a21║欲刺傷人……，如是等患不可具載。是故，在家菩薩
J21nB109_p0537a22║當如是觀：知其家過，妻子眷屬、一切財物不能
J21nB109_p0537a23║作救作歸，非我善友，宜當捨之。」（書字函第二卷）
J21nB109_p0537a24║一朝暫掛福田衣，多劫不經諸苦趣。
J21nB109_p0537a25║《要集》舉《大緣經》云：「以一日夜出家故，二十劫不
J21nB109_p0537a26║墮三惡道。」出家偈曰：「流轉三界中，恩愛不能脫，
J21nB109_p0537a27║棄恩入無為，真實報恩者。」（帳字函第四卷）
J21nB109_p0537b01║《四十二章經》云：「佛言：『除髮為沙門，受道法，去世
J21nB109_p0537b02║資財，乞求取足，日中一食，樹下一宿。』」（辭字函第七卷）
J21nB109_p0537b03║《要覽》舉《五德福田經》云：「一者、發心出家，懷佩道
J21nB109_p0537b04║故；二、毀其形好，應法服故；三、委棄身命，遵崇道
J21nB109_p0537b05║故；四、永割親愛，無適莫故；五、志求大乘，為度人
J21nB109_p0537b06║故。」《三千威儀經》云：「出家人所作務業：一者、坐禪，二
J21nB109_p0537b07║者、誦經，三者、勸化眾事。若具足作三業者，是應
J21nB109_p0537b08║出家人法；若不行者，徒生徒死，唯有受罪之因。」
J21nB109_p0537b09║（楹字函十七卷）
J21nB109_p0537b10║若乃為僧若受戒，不事神天不拜親。
J21nB109_p0537b11║《要覽》舉《梵網經》云：「出家人法，不合禮拜國王、父
J21nB109_p0537b12║母、六親，亦不敬事鬼神。」
J21nB109_p0537b13║又，《順正理論》云：「諸天神眾不敢希求受五戒者
J21nB109_p0537b14║禮，如國君至尊亦不求比丘禮拜，懼損福德及
J21nB109_p0537b15║壽命故。」（帳字函第二卷）
J21nB109_p0537b16║《要覽》云：「父母返拜者，以其出世而為禮。抑又拜
J21nB109_p0537b17║其法服、戒體故也。」《本起經》云：「父王淨飯禮佛足」
J21nB109_p0537b18║者。又，《摩耶經》云：「（摩耶佛母）長跪佛前，五體投地，而說
J21nB109_p0537b19║偈言：『稽首頭面禮，無上大法王。
J21nB109_p0537b20║「『能受出家并勸首，超於造塔與餘功。』」
J21nB109_p0537b21║《出家功德經》云：「佛說：『自出家、受人出家、勸人出
J21nB109_p0537b22║家，所得功德勝布施等一切功德，以諸功德中
J21nB109_p0537b23║此功德為上。』又云：『若放男女、奴婢、人民出家，功
J21nB109_p0537b24║德無量。又如起七寶塔高至三十三天，不如出
J21nB109_p0537b25║家功德。』」（甚字函）
J21nB109_p0537b26║愛道出家初不聽，阿難再請乃方容。
J21nB109_p0537b27║「大愛道白佛：『我聞女人精進可得沙門四道，願
J21nB109_p0537c01║得受佛法律。』佛言：『且止，無樂（去聲）以女人入我法
J21nB109_p0537c02║中、服我法衣者，當盡壽命，清淨潔己，究暢梵行，
J21nB109_p0537c03║無邪念心，空寂為樂。』時大愛道即復哀求，願佛
J21nB109_p0537c04║見度，如是至三，佛不聽之。退於門外，淚出如雨，
J21nB109_p0537c05║自悔惡態，有八十四迷亂丈夫使失道德，天下
J21nB109_p0537c06║男子無不為女人所惑者，佛知深諦，故不度爾。
J21nB109_p0537c07║阿難即為白佛：『我從佛聞：「女人精進，可得沙門
J21nB109_p0537c08║四道。」今大愛道居家有信，曉知無常，自審欲態，
J21nB109_p0537c09║深知己諦，今欲出家，願佛許之。』佛言：『止，止。所以
J21nB109_p0537c10║者何？必危清高之士故。譬如族姓之家生子多
J21nB109_p0537c11║女少男者，當知其家欲微不盛。今使女人入我
J21nB109_p0537c12║法律，必令佛法清淨梵行不得久住。』佛言：『阿難！
J21nB109_p0537c13║是大愛道多有善意，於我有大恩，我生七日母
J21nB109_p0537c14║亡，育我，我今成佛，念彼恩重。假使女人作沙門
J21nB109_p0537c15║者，有八敬法當盡形持：一者、比丘持大戒，母人
J21nB109_p0537c16║比丘尼當從受正法，不得輕慢調戲故。二者、比
J21nB109_p0537c17║丘持大戒半月以上，比丘尼當禮事之，無亂新
J21nB109_p0537c18║學之意。三者、比丘、比丘尼不得並居同止。四者、
J21nB109_p0537c19║自相檢校，若有邪語，受而不報、聞若不聞、見若
J21nB109_p0537c20║不見。五者、自省過惡，不得高聲大語，現其欲態。
J21nB109_p0537c21║六者、得問比丘經律之事，不得共說世間不急
J21nB109_p0537c22║之事。七者、若犯法律，當於半月請眾懺悔。八者、
J21nB109_p0537c23║比丘尼雖百歲持大戒，當處新受大戒比丘下
J21nB109_p0537c24║坐，謙敬作禮。是八敬法盡壽行之，聽為沙門。』」
J21nB109_p0537c25║吾佛正法千年久，尼母為徒減半長。
J21nB109_p0537c26║又云：「佛之正法當住千歲，興盛流布，廣度一切。
J21nB109_p0537c27║今以女人為沙門故，減五百歲，法稍衰微。所以
J21nB109_p0538a01║者何？女人有五處不得作沙門。何等五處？不得
J21nB109_p0538a02║作佛、不得作轉輪王、不得作梵天王、不得作天
J21nB109_p0538a03║帝釋、不得作魔天王，如是五處，丈夫得作。復次，
J21nB109_p0538a04║女人譬若毒蛇，人雖殺之，是蛇已死，復有人見，
J21nB109_p0538a05║心中驚怖。如此，女人雖作沙門，惡露故存，一切
J21nB109_p0538a06║男子為之回轉，令不得道。」（奉字函第一卷）
J21nB109_p0538a07║《毗尼母經》云：「女人不出家者，佛之正法應住千
J21nB109_p0538a08║年，今減五百年，一百年中得堅固解脫、一百年
J21nB109_p0538a09║中得堅固定、一百年中得堅固持戒、一百年中
J21nB109_p0538a10║得堅固多聞、一百年中得堅固布施（初百歲中有解脫堅
J21nB109_p0538a11║固法）。」○（猶字函第三卷）
J21nB109_p0538a12║女雖五礙知本空，佛記多生成正覺。
J21nB109_p0538a13║《超日明經．下》云：「有慧施等五百女白佛：『我今女
J21nB109_p0538a14║身，願發無上道意，欲轉女像，疾成正覺，度脫十
J21nB109_p0538a15║方。』時上度比丘謂慧施曰：『不可以女身得成佛
J21nB109_p0538a16║道。所以者何？女有三事隔、五事礙。何謂三？少制
J21nB109_p0538a17║父母、出嫁制夫不得自由、長大難子，是為三。何
J21nB109_p0538a18║謂五礙？一曰、女人不得作天帝釋，所以者何？勇
J21nB109_p0538a19║猛少欲乃得為男，雜惡多態故為女人，不得作
J21nB109_p0538a20║天帝釋。二曰、不得作梵天，所以者何？奉清淨行、
J21nB109_p0538a21║無有垢汙、修四等心、若遵四禪乃昇梵天，婬恣
J21nB109_p0538a22║無節故為女人，不得作梵天。三曰、不得作魔天，
J21nB109_p0538a23║所以者何？十善具足、尊敬三寶、孝奉二親乃得
J21nB109_p0538a24║魔天，輕慢不順、毀失正教故為女人，不得作魔
J21nB109_p0538a25║天。四曰、不得作轉輪王，所以者何？行菩薩道、慈
J21nB109_p0538a26║愍群萌乃得作輪王，無有淨行故為女人，不得
J21nB109_p0538a27║作聖帝。五曰、不得作佛，所以者何？行菩薩心愍
J21nB109_p0538b01║念一切、解無我人乃得成佛，而著色欲、身、口、意
J21nB109_p0538b02║業故為女人，不得作佛。』時慧施女報上度曰：『各
J21nB109_p0538b03║植諸本，用獲果實，本有男女及報應耶？本有五
J21nB109_p0538b04║處，釋、梵、輪王，小道、大道乎？』上度答曰：『無也，尚無
J21nB109_p0538b05║造者，何所成立？』『以是之故，吾取佛者，有何難乎？
J21nB109_p0538b06║取無所取、成無所成、覺無所覺，無取、無捨，乃號
J21nB109_p0538b07║為佛，亦無名號，假有字耳。』佛言：『善哉，誠如所云。
J21nB109_p0538b08║一切無處隨行而成，不合、不散，不興、不衰，無見、
J21nB109_p0538b09║無聞，無念、無知，無言、無說，乃成正覺。』於時慧施
J21nB109_p0538b10║及五百女當如所願，轉成男身，佛授彼決，卻後
J21nB109_p0538b11║十劫作佛，名慧見如來，世界曰除冥，劫曰光明。」
J21nB109_p0538b12║（罔字函）
J21nB109_p0538b13║○本無女相如何轉？○豈是女流當是觀？
J21nB109_p0538b14║《維摩詰經》云：「室中有一天女說法，舍利弗言：『汝
J21nB109_p0538b15║何不轉女身？』天曰：『我從十二年來求女人相了
J21nB109_p0538b16║不可得，當何所轉？譬如幻師化作幻女，若有人
J21nB109_p0538b17║問：「何以不轉女身？」是人為正問不？』舍利弗言：『不
J21nB109_p0538b18║也。幻無定相，當何所轉？』天曰：『一切諸法亦復如
J21nB109_p0538b19║是，無有定相，云何乃問不轉女身？』」（竹字函）
J21nB109_p0538b20║《寶積經》云：「阿闍世王女名無畏德，與諸大聲聞
J21nB109_p0538b21║辯論，皆不能及。爾時舍利弗白佛：『此女奇哉。』佛
J21nB109_p0538b22║言：『此女已於過去九十億佛發菩提心。』舍利弗
J21nB109_p0538b23║言：『能轉女身不耶？』佛言：『汝見彼女豈是女耶？汝
J21nB109_p0538b24║今不應作如是見。何以故？以是菩薩發願力故，
J21nB109_p0538b25║示現女身，為度眾生。』於是無畏德作是誓言：『若
J21nB109_p0538b26║一切法非男、非女，令我今者現丈夫身。』說此語
J21nB109_p0538b27║已，即滅女身，現丈夫身。佛為授記：『復過七千阿
J21nB109_p0538c01║僧祗得成正覺，號曰離垢如垢如來，世界名曰
J21nB109_p0538c02║光明。』」（制字函第九卷）
J21nB109_p0538c03║○不知佛性男成女，○識得家珍女即男。
J21nB109_p0538c04║《涅槃經》云：「善男子、善女人等聽是《大涅槃經》，常
J21nB109_p0538c05║應訶責女人之相，求於男子。何以故？是大乘經
J21nB109_p0538c06║典有丈夫相——所謂佛性。若人不知是佛性者，則
J21nB109_p0538c07║無男相。所以者何？以是男子不能自知有佛性
J21nB109_p0538c08║故，我說是等名為女人。若有女人能知自身定
J21nB109_p0538c09║有佛性，我說是等即為男子。」（邇字函第九卷）
J21nB109_p0538c10║沙門故以道為號，長老良由德乃稱。
J21nB109_p0538c11║《要覽》舉《寶積》云：「沙門者，寂滅故、調伏故、受教故、
J21nB109_p0538c12║身淨故、如實義故、得解脫故、離世八法故、堅心
J21nB109_p0538c13║不動如地故、護彼我意故，於諸形相無染著。如
J21nB109_p0538c14║空中動手，無所礙故，成就多法，故名沙門。」又，婆
J21nB109_p0538c15║耆尊者偈曰：「若能反本源，乃名曰沙門。」梵語比
J21nB109_p0538c16║丘，秦言乞士，謂上於諸佛乞法，資益慧命；下於
J21nB109_p0538c17║施主乞食，資益色身。《涅槃》云：「能破煩惱，故名比
J21nB109_p0538c18║丘。梵語苾芻，乃西天之草名，能具五德：一、體性
J21nB109_p0538c19║柔軟，喻出家人能折伏身語麤獷故；二、引蔓旁
J21nB109_p0538c20║布，喻出家人傳法度人連延不絕故；三、馨香遠
J21nB109_p0538c21║聞，喻出家人戒德芬馥故；四、能療疼痛，喻出家
J21nB109_p0538c22║人斷煩惱毒故；五、不背日光，喻出家人常向佛
J21nB109_p0538c23║日故。梵語具云僧伽，唐言眾，今略稱僧，以和合
J21nB109_p0538c24║故，有其六義：一、戒和同修，二、見和同解，三、身和
J21nB109_p0538c25║同住，四、利和同均，五、口和無諍，六、意和同悅，以
J21nB109_p0538c26║和為上，亦云和上。梵語闍梨，唐言軌範。」
J21nB109_p0538c27║《大莊嚴經》云：「長老者，不在髮白面皺，所貴能修
J21nB109_p0539a01║福德，滅去眾惡，淨修梵行，是名長老。」（君字函第一卷）
J21nB109_p0539a02║念他粒飯非容易，忖己無功作麼當？
J21nB109_p0539a03║《要覽》引教云：「佛弟子受食時，先存五觀（去聲），端想
J21nB109_p0539a04║自警，然後方食。一、計工多少，量彼來處（《智度》云：『此食墾
J21nB109_p0539a05║植、收穫、舂磨、淘汰、炊煮及成，用工甚多，一缽之飯作夫流汗，食少汗多。』《僧祗律》云：『施主減其妻
J21nB109_p0539a06║子之分，求福故施。』）。二、忖己德行，全缺應供（《毗尼母》云：『若不坐禪誦經、
J21nB109_p0539a07║營三寶事、及不持戒，受人信施，為施所墮，缺則不宜，全則可也。』）。三、防心離過，貪
J21nB109_p0539a08║等為宗（《明了論疏》云：『出家先須防心三過：謂於上味食起貪、下味食起瞋、中味食起癡，
J21nB109_p0539a09║以此不知慚愧，墮三惡道。』）。四、正事良藥為療形枯（形枯者，即飢渴為主
J21nB109_p0539a10║病，四百四病為客病故，須以食為醫，藥用扶持之，若食粥，可云不正良藥）。五、為成道
J21nB109_p0539a11║業應受此食（不食成病，道業何從？《增一》偈云：「『多食致苦患，少食氣力衰，處中而食
J21nB109_p0539a12║者，如秤無高下。』」）○（飲食，時、非時，聽、不聽，已收入第三卷十善品，可參照）
J21nB109_p0539a13║有德萬金何足道？不求四事自然隨。
J21nB109_p0539a14║《永嘉》云：「不思議，解脫力，妙用恒沙也無極，四事
J21nB109_p0539a15║供養敢辭勞，萬兩黃金亦消得，粉骨碎身未足
J21nB109_p0539a16║酬，一句了然超百億。」○《宗鏡》云：「若學大乘佛法
J21nB109_p0539a17║者，受施主摶食如須彌山，受施主衣可敷大地；
J21nB109_p0539a18║如不學者，若未墮僧數，十方無唾地處。」（駕字函第四卷）
J21nB109_p0539a19║○苟若度人身未度，○不獨沉他和我沉。
J21nB109_p0539a20║《智度》云：「行者先求自度然後度人，若未能自度
J21nB109_p0539a21║而欲度人者，如不知浮人欲救於溺，相與俱沒。」
J21nB109_p0539a22║○休求師者長中短，○但取泥龍假上真。
J21nB109_p0539a23║又云：「汝於法師莫念其短，常生敬畏，法師好惡
J21nB109_p0539a24║非是我事，我所求者，唯欲聞法，以自利益。如泥
J21nB109_p0539a25║像、木像，無實功德，（因發）佛想故，得無量福德。」（立字函第
J21nB109_p0539a26║九卷）
J21nB109_p0539a27║古德云：「供養泥龍，必有真龍降雨；供養凡僧，必
J21nB109_p0539b01║有真僧降福。」
J21nB109_p0539b02║○比丘聽與二親供，○分衛宜知五處遮。
J21nB109_p0539b03║《五分律》云：「陵伽婆蹉比丘父母貧窮，欲以衣物
J21nB109_p0539b04║供養而不敢也，以是白佛，佛告諸比丘：『若人百
J21nB109_p0539b05║年之中，右肩擔父、左肩擔母，於上大小便利、極
J21nB109_p0539b06║世珍奇、衣服供養，猶不能報須臾之恩。從今聽
J21nB109_p0539b07║諸比丘盡心盡壽供養父母，若不供養得重罪。』」
J21nB109_p0539b08║（上字函第十卷）
J21nB109_p0539b09║《要覽》舉《善見律》云：「分衛，此云乞食。」○《僧祗》云：「乞
J21nB109_p0539b10║食分施僧尼，衛護令修道業，故云分衛。」○《根本
J21nB109_p0539b11║毗柰耶》云：「佛說比丘乞食但遮五處：一、唱令家，
J21nB109_p0539b12║二、婬女家，三、酤酒家，四、旃茶羅家，五、王家。」
J21nB109_p0539b13║○多事苦求無厭足，○諸禽因以亦相離。
J21nB109_p0539b14║《僧祗律》云：「佛告營事比丘：『汝莫復為房舍惱亂
J21nB109_p0539b15║世人，錢財難得，布施亦難。過去世時有跋處比
J21nB109_p0539b16║丘止住林中，時有釋軍多鳥亦集此林，晨夕鳴
J21nB109_p0539b17║亂，惱彼比丘不得入定。佛告比丘：「欲令此鳥不
J21nB109_p0539b18║來耶？」荅言：「願爾。」佛告比丘：「汝於日暮眾鳥歸時
J21nB109_p0539b19║各乞一毛，晨朝去時亦如是乞。」比丘依教，早晚
J21nB109_p0539b20║就乞，各惠一毛。爾時眾鳥作是念言：「今此沙門
J21nB109_p0539b21║常乞，恐我等不久毛衣都盡，不能復飛，當如之
J21nB109_p0539b22║何？」即別求棲。』佛告比丘：『鳥獸尚惡多求，況復世
J21nB109_p0539b23║人？汝等比丘莫為勞事多欲多求，令彼信心居
J21nB109_p0539b24║士苦捨財物。』」（優字函第六卷）
J21nB109_p0539b25║○僧癡俗吝俱無識，○生惱成冤自取殃。
J21nB109_p0539b26║《法苑》舉《大集》云：「有盲龍女而白佛言：『我於因地
J21nB109_p0539b27║曾作農夫，有一比丘來從我乞求五十錢，我時
J21nB109_p0539c01║報言：「聽待穀熟，當與汝食。」比丘復言：「願乞十文。」
J21nB109_p0539c02║我於爾時瞋彼比丘，乃至十文亦不相與。時彼
J21nB109_p0539c03║比丘心生懊惱，然我後時因往寺林，盜取十菴
J21nB109_p0539c04║羅果食之。彼業因緣，地獄受苦，惡業未盡，作餓
J21nB109_p0539c05║龍身，常為諸虫食噉膿血苦惱。又彼比丘以瞋
J21nB109_p0539c06║忿心，惡業緣故，作小毒龍生我腋下，𠲿於我血，
J21nB109_p0539c07║不可堪忍，投佛解脫。』佛為說法，小龍即出，同白
J21nB109_p0539c08║佛言：『久近脫此？』佛告龍言：『此業大重，次五無間。
J21nB109_p0539c09║何以故？若四方常住僧物或現前僧物，篤信施
J21nB109_p0539c10║物，或華果樹園、飲食湯藥、床蓐敷具、一切所須，
J21nB109_p0539c11║私自費用，持乞親知，此罪重於阿鼻果報。』」（漆字函第
J21nB109_p0539c12║六卷）
J21nB109_p0539c13║○無欲分上恚瞋風，○清冷雲中霹靂火。
J21nB109_p0539c14║《遺教經》云：「白衣受欲，非行道人，無法自制，瞋猶
J21nB109_p0539c15║可恕；出家行道，無欲之人而懷瞋恚，甚不可也。
J21nB109_p0539c16║譬如清冷雲中而霹靂起火，非所應也。」（堂字函）
J21nB109_p0539c17║○持戒辛菜尤成厭，○在道邪偷豈可為？（附不
J21nB109_p0539c18║拾遺等）
J21nB109_p0539c19║《楞嚴經》云：「是諸眾生求三摩提當斷五辛（謂蔥、韭、蒜、
J21nB109_p0539c20║薤），熟食發婬、生啖增恚。是食辛人，縱能宣說十
J21nB109_p0539c21║二部經，十方天仙嫌其臭穢，咸皆遠離，福德日
J21nB109_p0539c22║銷，魔為眷屬。「○復告阿難：『汝修三昧，本出塵勞，
J21nB109_p0539c23║婬心不除，塵不可出，縱有禪智，必落魔道，上品
J21nB109_p0539c24║魔王、中品魔民、下品魔女，此是先佛第一決定
J21nB109_p0539c25║明誨。若不斷婬修禪定者，如蒸砂石，欲其成飯，
J21nB109_p0539c26║經百千劫終不能得。「『復次，殺心不除，塵不可出，
J21nB109_p0539c27║縱有禪智，必落神道，上品為大力鬼、中品飛行
J21nB109_p0540a01║夜叉、下品地行羅剎，是佛第二決定明誨。若不
J21nB109_p0540a02║斷殺修禪定者，譬如有人自塞其耳，高聲大叫，
J21nB109_p0540a03║求人不聞。「『復次，偷心不除，塵不可出，縱有禪智，
J21nB109_p0540a04║必落邪道，上品精靈、中品妖魅、下品邪人，是佛
J21nB109_p0540a05║第三決定明誨。若不斷偷修禪定者，譬如有人
J21nB109_p0540a06║水灌漏卮，欲求其滿，終無平復。「『阿難！如是眾生
J21nB109_p0540a07║雖則身心無殺、盜、婬，三行已圓，若大妄語，未得
J21nB109_p0540a08║謂得、未證謂證，言我已得聲聞、菩薩，求彼禮懺，
J21nB109_p0540a09║貪其供養，佛記是人永殞善根沉三苦海。我滅
J21nB109_p0540a10║度後，敕菩薩等應身末世度諸輪轉，或作沙門、
J21nB109_p0540a11║白衣居士、人王、宰官、婬女、寡婦、奸偷、屠販，與其
J21nB109_p0540a12║同事，稱讚佛乘，令其身心入三摩地，終不自言：
J21nB109_p0540a13║「我真菩薩，真阿羅漢。」泄佛密因。唯除命終，陰有
J21nB109_p0540a14║遺付，是佛第四決定明誨。若不斷大妄語者，如
J21nB109_p0540a15║刻人糞為栴檀形，欲求香氣，無有是處。』」（染字函第六卷）
J21nB109_p0540a16║如《金剛經》云：「如來是真語者、實語者、如語者、不
J21nB109_p0540a17║誑語者、不異語者。」
J21nB109_p0540a18║如《楞嚴經》云：「比丘不蹋生草，況以手拔？云何大
J21nB109_p0540a19║悲取諸眾生血肉充食？」
J21nB109_p0540a20║如《正法念處經》云：「若見道邊遺落之物，唱是誰
J21nB109_p0540a21║者，若有人言：『此是我物。』問其相實乃還。若無人
J21nB109_p0540a22║認，七日持行唱之又無主認，懸高顯處，令人見
J21nB109_p0540a23║之。若言他物，問何處失，相應者與。終無識者，停
J21nB109_p0540a24║至三月，若塔園中得，即作塔用；僧園中得，四方
J21nB109_p0540a25║僧用。」（楹字函第十四卷）
J21nB109_p0540a26║如《戒品經》云：「菩薩當淨法與人，況起人婬？」（後四則對
J21nB109_p0540a27║治前之妄、殺、盜、婬也）
J21nB109_p0540b01║○眠狂入定遭行染，○初中後樂罪何逃？
J21nB109_p0540b02║《摩訶僧祗律》云：「若比丘尼共三種婬——人與非人、
J21nB109_p0540b03║畜生。復有三種：若覺、若眠、若死，皆波羅夷罪。比
J21nB109_p0540b04║丘尼若眠、若心狂、若入定，有人就上行婬，比丘
J21nB109_p0540b05║尼覺，若初、中、後受樂者，波羅夷罪；若眠、狂、定被
J21nB109_p0540b06║婬，覺已，初不受樂，中、後樂者，若初、中不樂，於後
J21nB109_p0540b07║樂者，皆波羅夷；若初、中、後俱不受樂，無罪。云何
J21nB109_p0540b08║受樂、不受樂者？譬如人飢，得種種美食，彼以食
J21nB109_p0540b09║為樂，受欲樂者亦復如是。不受樂者，譬如好淨
J21nB109_p0540b10║之人以種種尸繫其頸上，不受樂者亦復如是。」
J21nB109_p0540b11║（攝字函第六卷）
J21nB109_p0540b12║狂病行欲那為犯？散亂無心亦復然。
J21nB109_p0540b13║《五分律》云：「有一比丘狂病行婬，狂差生疑，問佛，
J21nB109_p0540b14║佛言：『狂者不犯，若散亂心、病壞心亦如是。』」（和字函第
J21nB109_p0540b15║八卷）
J21nB109_p0540b16║常住護持猶眼目，衷私輒取失人身。
J21nB109_p0540b17║《要集》：「問云：『何故盜用僧物罪偏重耶？』答曰：『施主
J21nB109_p0540b18║本捨一毫一粒，擬供十方，鼓鐘一響，遐邇同聞，
J21nB109_p0540b19║聖凡受用，俱成道業，冥資施主得益無邊。招善
J21nB109_p0540b20║既多，獲罪寧少？今見愚癡眾生苟貪福物，將用
J21nB109_p0540b21║資身，或食噉僧食、或受用花果、或以僧畜乘騎、
J21nB109_p0540b22║或將僧奴隨逐、或私借貸僧物不還、或以官勢
J21nB109_p0540b23║伺求僧過……，如是等損具列難盡，靜思此咎，豈不
J21nB109_p0540b24║痛心？今護不與者，非是慳惜不惠，蓋愍白衣慮
J21nB109_p0540b25║受來苦；若將與者，非直損俗，亦及知事，未來生
J21nB109_p0540b26║處同受其殃。』」
J21nB109_p0540b27║又舉《寶印經》云：「佛法二物不得互用，由無與佛
J21nB109_p0540c01║法物作主，復無可諮白，不同僧物常住招提，互
J21nB109_p0540c02║有所諮。若用僧物修治佛塔者，依法取僧和合
J21nB109_p0540c03║得用；不和合者，勸俗人修。若佛塔有物，乃至一
J21nB109_p0540c04║錢已上，以施主重心故捨，諸天及人於此物中
J21nB109_p0540c05║應生佛想塔想，乃至風吹爛壞，不得貿寶供養，
J21nB109_p0540c06║以如來塔物無人作價也。」
J21nB109_p0540c07║《罪福決疑經》云：「或施主本擬作釋迦改作彌陀、
J21nB109_p0540c08║本作《大品》改充《涅槃》、本作僧房改供僧食、本施
J21nB109_p0540c09║二眾改入一眾、本擬十方回入現前，皆違反施
J21nB109_p0540c10║主，計錢多少，滿五成重，減五得蘭。」故《四分律》云：
J21nB109_p0540c11║「許此處乃與彼處皆犯罪也，准此文檢校，佛像
J21nB109_p0540c12║有餘彩色不得作菩薩、聖僧等形，以師徒位別
J21nB109_p0540c13║故不得互用，乃可作餘莊嚴具還將供養佛，不
J21nB109_p0540c14║犯。若施主情通，一鋪佛像任意莊嚴，通作無罪。」
J21nB109_p0540c15║《五百問事律》云：「用佛彩色作鳥獸形得罪，除在
J21nB109_p0540c16║佛前供養不犯。問曰：『今時齋上有佛錢，未審此
J21nB109_p0540c17║錢入何等用？』答曰：『若施主本心造像，只得造像，
J21nB109_p0540c18║不得別用。』」（楹字函十四卷）
J21nB109_p0540c19║莊椿云：「盜常住一文錢，一日一夜長三分七釐
J21nB109_p0540c20║利，第二日夜利上又長利（同前三分七釐筭之），來世作牛
J21nB109_p0540c21║馬償之（牛日還八文，馬日還七文）。所以云：『作一生之容易，為
J21nB109_p0540c22║萬劫之艱難。』若捨一文錢入常住，一日一夜長
J21nB109_p0540c23║福亦爾。」（第九篇）
J21nB109_p0540c24║○莫謂僧財欺可取，○須知閻老不相饒。
J21nB109_p0540c25║《法苑》舉《十誦律》云：「官吏、工匠、惡賊於僧有損益
J21nB109_p0540c26║者，佛開知事，出僧物看待，並得無犯，此非俗人
J21nB109_p0540c27║合消，但開知事不看待者，於佛僧有損。」（壁字函第二卷）
J21nB109_p0541a01║《僧祗律》云：「若比丘知僧物，有應與不應與。云何
J21nB109_p0541a02║應與？若損者、若益者。云何損者？有賊來寺索種
J21nB109_p0541a03║種食，若不與之則起燒劫，雖不應與，畏作損事，
J21nB109_p0541a04║隨多少與。云何益者？若治眾僧房等泥木畫工
J21nB109_p0541a05║應與前食、後食、非時漿等，若勢力者應與飲食，
J21nB109_p0541a06║是名益者應與。」（優字函第三卷）○（此二段節略，本經備詳）
J21nB109_p0541a07║○僧離能合生天樂，○僧合令離陷獄憂。
J21nB109_p0541a08║《五分律》云：「調達作是念言：『我既不能害佛，唯當
J21nB109_p0541a09║破其和合僧耳。』佛語調達：『若僧已破，能和合者，
J21nB109_p0541a10║其人生天一劫受樂；若僧和合而破之者，墮地
J21nB109_p0541a11║獄中，一劫受苦。』」（卑字函第三卷）
J21nB109_p0541a12║○護僧不許加刑譴，○治者從而獲罪殃。
J21nB109_p0541a13║《要集》舉《十輪經》云：「佛言：『若諸比丘依佛法出家，
J21nB109_p0541a14║一切天、人、阿修羅……等皆應供養。若護持戒，不應
J21nB109_p0541a15║謫罰閉繫、刖其手足……，乃至奪命。若有破戒比丘，
J21nB109_p0541a16║為諸煩惱結使所壞，猶能開示天、龍、人非人等，
J21nB109_p0541a17║無量功德，珍寶伏藏。是以依我出家，若持戒、若
J21nB109_p0541a18║破戒，我悉不聽輪王大臣謫罰繫閉、加諸鞭杖……，
J21nB109_p0541a19║乃至斷命，況復餘輕犯小威儀？破戒比丘雖犯
J21nB109_p0541a20║禁戒，其戒勢力猶能利益無量天人。譬如燒香，
J21nB109_p0541a21║香體雖壞，熏他令香。破戒比丘亦復如是，自墮
J21nB109_p0541a22║惡道，能令眾生增長善根，以是因緣，一切白衣
J21nB109_p0541a23║皆當守護、尊重供養，不應輕蔑謫罰奪命。』佛說
J21nB109_p0541a24║偈言：「『薝蔔華雖萎，勝於諸餘華，破戒諸比丘，猶
J21nB109_p0541a25║勝諸外道。』」又舉《薩遮尼犍經》云：「若破塔寺、若取
J21nB109_p0541a26║佛物，若有沙門——持戒、破戒——或繫閉打、或令還俗、
J21nB109_p0541a27║或斷其命，若犯如是根本重罪，決墮地獄，受無
J21nB109_p0541b01║間苦。以王國土行此不善，諸仙聖人出國而去，
J21nB109_p0541b02║大力諸神不護其國，大臣諍競，水旱不調，劫賊
J21nB109_p0541b03║縱橫，人民饑餓，疫癘疾病，死亡無數，不知自作
J21nB109_p0541b04║而怨諸天。」（帳字函第二卷）
J21nB109_p0541b05║○為僧雖聽二親許，○作母曾違累世貧。
J21nB109_p0541b06║《五分律》云：「淨飯王聞佛已度羅睺羅出家便大
J21nB109_p0541b07║懊惱，白佛言：『佛昔出家，尚有難阤，不能令我如
J21nB109_p0541b08║今懊惱。難陀已復出家，餘情所寄唯在此子，今
J21nB109_p0541b09║復出家，家國大計永為斷絕，情何可忍？』王又推
J21nB109_p0541b10║己而白佛言：『子孫之愛徹過骨髓，何諸比丘誘
J21nB109_p0541b11║以為道？願佛從今敕諸比丘：父母不聽，不得出
J21nB109_p0541b12║家。』佛為王說種種妙法，示教喜利，仍戒比丘：『從
J21nB109_p0541b13║今父母不聽，不得度。』」（上字函第七卷）
J21nB109_p0541b14║《老女人經》云：「時有貧窮老女人問佛生老病死
J21nB109_p0541b15║因緣，聞之開解。阿難白佛：『是老女人何以智慧
J21nB109_p0541b16║乃爾？』佛答：『是我前世發意學道時母也。』阿難問：
J21nB109_p0541b17║『是母何貧乃爾？』佛言：『拘留秦佛時，我欲作沙門，
J21nB109_p0541b18║是母慈愛，不聽我去，我愁一日不食，由是五百
J21nB109_p0541b19║世貧。今者壽盡，當生彌陀佛國，後六十八億劫
J21nB109_p0541b20║當作佛，號波犍，國名化華。』」（毀字函）
J21nB109_p0541b21║○捨后為尼由證果，○障爺在俗罰為烏。
J21nB109_p0541b22║舉《雜寶藏經》云：「昔優阤羨王有一夫人，名曰有
J21nB109_p0541b23║相，王甚愛敬。國法，王者不自彈琴。尒時夫人恃
J21nB109_p0541b24║於王寵，遣王彈琴，自起為舞。王素善相，觀其夫
J21nB109_p0541b25║人死相已現，不過七日，王即撫琴長歎。夫人求
J21nB109_p0541b26║問，王不肯答，殷勤不已，王以實告。夫人憂懼，即
J21nB109_p0541b27║白王言：『我聞石室比丘尼說：「若能信心出家一
J21nB109_p0541c01║日，必得生天。」願王聽許。』王愛情重，言：『至六日，當
J21nB109_p0541c02║聽汝去。』至六日已，語夫人曰：『若得生天。必來見
J21nB109_p0541c03║我，我乃聽去。』作是誓已，便得出家，受八戒齋。其
J21nB109_p0541c04║日命終，乘是善緣，得生天上。故來見王，王問：『何
J21nB109_p0541c05║天？』答云：『王婦。』王命就坐，天答：『觀王臭穢叵近，但
J21nB109_p0541c06║以先誓，故來一見。』王即歎言：『彼本我婦，出家一
J21nB109_p0541c07║日便得生天，神志高遠而見鄙賤，我今何故而
J21nB109_p0541c08║不出家？我曾聞說天一爪甲直閻浮地，我此一
J21nB109_p0541c09║國何足可貪？』捨位與子，出家修道，得羅漢果。」（帳字
J21nB109_p0541c10║函第四卷）
J21nB109_p0541c11║《付法藏經》云：「闍夜多尊者將諸弟子詣德叉尸
J21nB109_p0541c12║羅城，慘然不悅，次見一烏欣然微笑。弟子問之，
J21nB109_p0541c13║尊者答之曰：『我初至城，見一鬼子，稱：「母入城為
J21nB109_p0541c14║我求食，經五百歲尚自未出，飢虛不濟。若見我
J21nB109_p0541c15║母，願語早來。」果見彼母，直說子意，母言：「入城七
J21nB109_p0541c16║反成壞，未嘗得人一唾。今遇少唾，欲得出城，共
J21nB109_p0541c17║子分食。城門多有大力鬼神，畏不敢出。」我即將
J21nB109_p0541c18║他同出，見子先食，我聞鬼言受苦長遠，是以慘
J21nB109_p0541c19║然。時彼烏者，過去劫中，我欲出家，父母不聽，強
J21nB109_p0541c20║為娉妻。得子已年六歲，我復欲去，父母教兒抱
J21nB109_p0541c21║住我腳，啼哭而言：「父若捨我，依誰養活？先當殺
J21nB109_p0541c22║兒，然後可去。」由彼兒故，不得出家。從是九十一
J21nB109_p0541c23║劫流轉五道，未曾得見。今以道眼觀見，彼烏乃
J21nB109_p0541c24║是前子，愍其愚癡，久處生死，是以微笑。若復障
J21nB109_p0541c25║人出家，罪報惡道，後生人中，生盲無目。是故，智
J21nB109_p0541c26║者見人出家，方便成就，勿作留難。』」（帳字函第四卷）
J21nB109_p0541c27║兒孫反謗吾家法，此輩無慚真闡提。
J21nB109_p0542a01║《涅槃經》云：「純陀問佛：『一闡提者，其義云何？』佛言：
J21nB109_p0542a02║『比丘、比丘尼、優婆塞、優婆夷發麤惡言，誹謗正
J21nB109_p0542a03║法，心無慚愧，如是等人名為趣向一闡提道。』」（邇字
J21nB109_p0542a04║函第十卷）
J21nB109_p0542a05║出家雖勝在家者，在家修勝出家兒。
J21nB109_p0542a06║《優婆塞戒經》云：「在家之人發菩提心，勝於一切
J21nB109_p0542a07║辟支佛果；出家之人發菩提心，此不為難。何以
J21nB109_p0542a08║故？在家之人多惡因緣所纏繞，故發菩提心，諸
J21nB109_p0542a09║天皆大驚喜，作如是言：『我今已得人天之師。』」（剋字
J21nB109_p0542a10║函第一卷）
J21nB109_p0542a11║身披緇服心猶俗，頭帶烏巾念乃僧。
J21nB109_p0542a12║《法蘊足論》云：「一、有一類補特伽羅正信出家，身
J21nB109_p0542a13║參法侶，心猶顧戀所愛諸欲，是名身出家心不
J21nB109_p0542a14║出家。二、有一類補特伽羅雖畜妻子，受用上妙
J21nB109_p0542a15║衣食珍寶，而於諸欲不生耽染，是名身在家而
J21nB109_p0542a16║心出家。三、有一類補特伽羅正信出家，身參法
J21nB109_p0542a17║侶，於諸欲境心無顧戀，是名身心俱能出家。四、
J21nB109_p0542a18║有一類補特伽羅畜養妻子，上妙受用，深生耽
J21nB109_p0542a19║染，是名身心俱不出家。」（白字函第六卷）
J21nB109_p0542a20║白佛出家何得果？今渠斷結自成功。
J21nB109_p0542a21║《雜阿含經》云：「釋摩男白佛：『如佛所說優婆塞義，
J21nB109_p0542a22║在家白衣，具丈夫志，歸命三寶，自言「我是優婆
J21nB109_p0542a23║塞」者，云何而得須陀洹果……，乃至阿那含耶？』佛言：
J21nB109_p0542a24║『斷除身見、戒盜、及疑網等三結已成須陀洹，更
J21nB109_p0542a25║不復受三塗之身，於無上道生決定信，人天七
J21nB109_p0542a26║返，盡諸苦際，入於涅槃。』又問：『云何而得斯陀含
J21nB109_p0542a27║果？』佛言：『斷三結已，薄婬、怒、癡，名斯陀含。』又問：『云
J21nB109_p0542b01║何而得阿那含果？』佛言：『若斷三結及五下分，成
J21nB109_p0542b02║阿那含。』時釋摩男等五百人聞斯法已而白佛
J21nB109_p0542b03║言：『諸在家者獲此勝利，一切咸應作優婆塞。』」（淵字
J21nB109_p0542b04║函第六卷）
J21nB109_p0542b05║○但發修行正果心，○便是出家苾芻性。
J21nB109_p0542b06║《無垢稱經》云：「諸童子言：『我聞佛說：「父母不聽，不
J21nB109_p0542b07║得出家。」』無垢稱言：『汝等童子但發無上正等覺
J21nB109_p0542b08║心，勤修正行，是即出家、是即受具，成苾芻性。』」（白字
J21nB109_p0542b09║函第二卷）
J21nB109_p0542b10║○菩提苟易紅塵證，○如來應不雪山修。
J21nB109_p0542b11║長慶注《楞嚴》云：「在家菩薩又不得錯會經旨，將
J21nB109_p0542b12║謂不勞諸佛戒法，但悟無功用道也。且看如來
J21nB109_p0542b13║為太子時，須往雪山修行，身心寂靜，方得悟道。
J21nB109_p0542b14║若是在家作得佛者，如來終不雪山去也，所以
J21nB109_p0542b15║如來為汝眾生起箇樣子。今人若摠似無垢稱
J21nB109_p0542b16║龐居士，則不勞出家；其或未然，也須轉身始得。」
J21nB109_p0542b17║（第四卷）
J21nB109_p0542b18║○由作二因善不善，○乃為八部人非人。
J21nB109_p0542b19║《舍利弗問經》云：「『八部鬼神以何因緣生於惡道
J21nB109_p0542b20║而常聞正法？』佛言：『以二種業：一、以惡故生於惡
J21nB109_p0542b21║道，二、以善故受於快樂。』又問：『善、惡二異，可得同
J21nB109_p0542b22║耶？』佛言：『亦可得耳。「『○天神者，先以車轝、舍宅、飲
J21nB109_p0542b23║食供養三寶、父母、賢聖之人，猶懷慳嫉故。「『○虛
J21nB109_p0542b24║空龍神者，修德行檀，不依正念，急性好瞋故。「『○
J21nB109_p0542b25║夜叉神者，好大布施，或先損害，後加饒益，隨功
J21nB109_p0542b26║勝負故，在天上、空中、地下。「『○乾闥婆者，好施有
J21nB109_p0542b27║瞋，獻伎樂故。「『○阿修羅神者，志強，喜施，不隨善
J21nB109_p0542c01║友所作淨福，好逐幻偽，作諸邪福故。「『○迦婁羅
J21nB109_p0542c02║神者，先修大捨，高心凌物故。「『○緊那羅神者，昔
J21nB109_p0542c03║好勸人發菩提心，未正其志，逐諸邪行故。「『○摩
J21nB109_p0542c04║睺羅伽神者，布施護法，性好瞋恚故。「『如是，皆由
J21nB109_p0542c05║依附邪師，以邪亂正，俱謂是道，以自建立。』」（受函八卷）
J21nB109_p0542c06║○外道妄立從茲始，○調達仇酬自尒端。
J21nB109_p0542c07║《央掘魔羅經》云：「佛告文殊：『世間建立外道因緣，
J21nB109_p0542c08║往劫有佛，名拘孫陀跋陀羅，出世，無外道名，唯
J21nB109_p0542c09║一大乘。法欲滅時，有一比丘名曰佛慧，時有善
J21nB109_p0542c10║人施無價衣，獵師見之生劫盜心，夜將比丘至
J21nB109_p0542c11║深山中，壞身裸形，懸手繫樹。有採花婆羅門見
J21nB109_p0542c12║彼比丘先著袈裟而今裸形，必知袈裟非解脫
J21nB109_p0542c13║因，自懸苦行是真學道。彼人即捨衣拔髮，作裸
J21nB109_p0542c14║形沙門，從是而起。「『爾時比丘自得解縛，即取樹
J21nB109_p0542c15║皮，赤石塗染，以自鄣蔽，結草作拂，用拂蚊虫。又
J21nB109_p0542c16║有婆羅門見已念言：「是比丘捨先好衣，著如是
J21nB109_p0542c17║衣、捉如是拂，當知是解脫道。」即學彼法，出家婆
J21nB109_p0542c18║羅門從是而起。「『時彼比丘暮入水浴，因洗頭瘡，
J21nB109_p0542c19║即取水衣以覆瘡上，取牧牛人所棄弊衣以覆
J21nB109_p0542c20║其身。時有樵者見已念言：「是比丘先著袈裟，而
J21nB109_p0542c21║今悉捨，必知袈裟非解脫因。被髮弊衣，日夜三
J21nB109_p0542c22║浴，修習苦行，當知是解脫道。」即學彼法，苦行婆
J21nB109_p0542c23║羅門從是而起。「『比丘浴已，身體多瘡，蠅蜂唼食，
J21nB109_p0542c24║即以白灰處處塗瘡，水衣覆身。時有見者謂言
J21nB109_p0542c25║是道，即學彼法，灰塗婆羅門從是而起。「『時彼比
J21nB109_p0542c26║丘然火炙瘡，瘡轉苦痛，不能堪忍，投岩自害。時
J21nB109_p0542c27║有見者作是念言：「是比丘先著好衣，今乃如是，
J21nB109_p0543a01║當知然火投岩是解脫道。」投崖事火從是而起。
J21nB109_p0543a02║「『如是九十六種皆因是比丘種種形類起諸妄
J21nB109_p0543a03║想，各自生見，猶如鹿渴，於炎水想，追逐乏死，正
J21nB109_p0543a04║法滅時，因彼比丘非法法想亦復如是。』」（量字函第四卷）
J21nB109_p0543a05║《宗鏡》云：「外道派出枝流，至佛出時有六大師，謂：
J21nB109_p0543a06║富蘭那，迦葉姓也，計不生不滅；末伽梨拘賒梨
J21nB109_p0543a07║子，計眾生苦樂無有因緣，自然而爾；刪闍夜毗
J21nB109_p0543a08║羅胝子，計眾生時熟得道，八萬劫苦盡自解脫；
J21nB109_p0543a09║阿耆多翅舍欽婆羅，麤衣也，計罪報之苦，以投
J21nB109_p0543a10║崖拔髮代之；迦羅鳩馱迦旃延，計亦有亦無；犍
J21nB109_p0543a11║阤若提子，計業所作定不可改；犢子，計色是我、
J21nB109_p0543a12║離色有我、色中有我、我中有色，合二十身見。」（駕字
J21nB109_p0543a13║函第六卷）「○華嚴會上，第二十一位知識遍行外道
J21nB109_p0543a14║告善財言：『閻浮提內九十六眾各起異見而生
J21nB109_p0543a15║執著，我悉於中方便調伏，令其捨離所有諸見，
J21nB109_p0543a16║乃至普及十（方世）界悉亦如是。』」（首字函第七卷）
J21nB109_p0543a17║《經律異相》云：「諸比丘啟佛：『調達有何重嫌，懷結
J21nB109_p0543a18║乃爾？』佛云：『不但今生，世世如是。往世有梵志女，
J21nB109_p0543a19║端正姝妙。諸梵志法，凡欲處女與明經者，請諸
J21nB109_p0543a20║同學五百之眾供養三月，察其所知。時五百中
J21nB109_p0543a21║一人博達而年朽耄，面醜眼青，父母憂愁，女亦
J21nB109_p0543a22║懷惱。於時遠方有一梵志，少俊姝好，聞彼欲處
J21nB109_p0543a23║於女，尋往難問，五百梵志皆窮無詞，父母與女
J21nB109_p0543a24║喜納為婿。年尊梵志曰：「傷我年高，勿奪其婦，但
J21nB109_p0543a25║我所得施遺之物悉回與卿。」年少答曰：「不可越
J21nB109_p0543a26║法以從人情，我應納之。」其年老者心懷毒惡，即
J21nB109_p0543a27║相毀辱，世世所在與卿作冤。』佛告諸比丘：『爾時
J21nB109_p0543b01║老梵志，今調達是；少梵志，我是；女，瞿夷是。』」○又
J21nB109_p0543b02║云：「昔有比丘調達，聰明廣學，十二年中坐禪入
J21nB109_p0543b03║定，復意轉退，漸生惡念，著世利養，至世尊所禮
J21nB109_p0543b04║足白言：『願說神足之道。』佛告：『神足且置，何不學
J21nB109_p0543b05║四非常義？』調達次往舍利弗及目連所求神足
J21nB109_p0543b06║道，亦皆語曰：『止，止。始行之人先學四非常，復修
J21nB109_p0543b07║四禪，乃得神足道耳。』調達怒不見教，問弟阿難，
J21nB109_p0543b08║乃與說之。調達聞已，專心一意，以麤入微，復從
J21nB109_p0543b09║微起，還至於麤，以心舉身、以身舉心，身心俱合，
J21nB109_p0543b10║漸漸離地，初如胡麻，轉如胡桃，漸離地際，從地
J21nB109_p0543b11║至床、從床至屋、從屋至空，在虛空中作十八變，
J21nB109_p0543b12║涌沒自由，化作嬰兒在阿闍世太子膝上，作諸
J21nB109_p0543b13║變化，日給五百釜食。時諸比丘以此白佛，佛答：
J21nB109_p0543b14║『汝等勿貪調達供養，調達自陷，亦陷他人，二俱
J21nB109_p0543b15║墮罪。如芭蕉樹，愚人求實，不能剋獲。』」（舍字函第一卷）
J21nB109_p0543b16║○調達害佛而反傷，○暴志加佛而自敗。
J21nB109_p0543b17║舉《法句經》云：「調達與阿闍世王共議毀佛，即敕
J21nB109_p0543b18║國人不得奉佛，調達白王：『明日請佛入城，飲五
J21nB109_p0543b19║百象醉，令蹋殺之。吾當作佛，教化世間。』王往請
J21nB109_p0543b20║佛，佛知其謀，答言：『大善。』明日食時，佛領眾入城，
J21nB109_p0543b21║是時醉象搪揬牆壁，折敗樹木，一城戰慄。象齊
J21nB109_p0543b22║趣佛，佛舉五指為五師子，同聲俱吼，震動天地，
J21nB109_p0543b23║醉象伏地垂淚悔過，王及臣民莫不驚肅。王白
J21nB109_p0543b24║佛言：『稟性不明，信彼讒言，興逆造惡，願垂大慈。』
J21nB109_p0543b25║佛告王民：『世有八事興長誹謗，皆由名譽，以致
J21nB109_p0543b26║大罪。何等為八？利、衰、毀、譽、譏、稱、苦、樂，自古及今，
J21nB109_p0543b27║尟不為惑。』」（同上卷）
J21nB109_p0543c01║舉《出生經》云：「佛游舍衛國，波斯匿王請佛及僧，
J21nB109_p0543c02║有比丘尼名曰暴志，木魁繫腹，猶似懷妊，乃牽
J21nB109_p0543c03║佛衣：『汝為我夫，從得有娠，不給衣食。』天人四眾
J21nB109_p0543c04║莫不驚惶，三界之尊降伏諸邪，明超日月，不可
J21nB109_p0543c05║汙染。時天帝釋化作一鼠，齧彼魁繩墮地，眾會
J21nB109_p0543c06║睹之，瞋喜交集，怪其所以。王瞋此尼謗於大聖，
J21nB109_p0543c07║掘地倒埋。佛喻：『勿爾，是吾宿罪。過去世時，有客
J21nB109_p0543c08║賣珠，大而且明。一女就買欲成，有一男子倍價爭
J21nB109_p0543c09║之，女復從求，畢竟不與，心懷瞋恨：「願我在在所
J21nB109_p0543c10║生當報汝冤。」時男子則我是，女者暴志是，此自
J21nB109_p0543c11║往緣，非特今也。』」（同上函第三卷）
J21nB109_p0543c12║○調達雖逆陷泥犁，○如來復讚為知識。
J21nB109_p0543c13║《智度論》云：「提婆達多（調達異名）種種變態，動王子心，
J21nB109_p0543c14║立大精舍，得大供養，而徒眾尟少。提婆達多自
J21nB109_p0543c15║念：『我有三十相，減佛未幾，直以弟子未集，若大
J21nB109_p0543c16║眾圍遶，與佛何異？』如是思惟，生心破僧，得五百
J21nB109_p0543c17║弟子，後舍利弗說法教化，僧還和合。提婆達多
J21nB109_p0543c18║便生惡心，推山壓佛，金剛力士以杵遙擲，碎石
J21nB109_p0543c19║迸來傷佛足指，華色比丘尼呵之，復拳於尼，尼
J21nB109_p0543c20║即眼出而死，作三逆罪。復與邪師富蘭那外道
J21nB109_p0543c21║等為親厚，斷諸善根。復以惡毒著指抓中，欲因
J21nB109_p0543c22║禮拜以中傷佛，往而未到，於王舍城地自然裂，
J21nB109_p0543c23║火車來迎，生入地獄。」（德字函第四卷）
J21nB109_p0543c24║《大乘十法經》云：「淨無垢妙淨寶月王光菩薩白
J21nB109_p0543c25║佛言：『云何可取提婆達多是善知識、復是如來
J21nB109_p0543c26║久遠親近、是怨家者？』佛告：『善男子！若無提婆達
J21nB109_p0543c27║多善知識者，不顯如來諸佛功德。』」（服字函）
J21nB109_p0544a01║○波旬幾處作威來，○伎倆盡時歸向去。
J21nB109_p0544a02║《因果經》云：「菩薩將成道時，魔王恐諸眾生皆歸
J21nB109_p0544a03║空我境界，持箭以射，菩薩不動，箭化成花。復令
J21nB109_p0544a04║三女供給以亂定意，菩薩不納，三女忽然咸變
J21nB109_p0544a05║陋形，不能自復。魔王前白菩薩：『汝若不樂人間
J21nB109_p0544a06║受樂，我捨天位及五欲具，悉持與汝。』菩薩答言：
J21nB109_p0544a07║『汝於先世修少施因，今故得為自在天王，此福
J21nB109_p0544a08║有期，要還下生，沈溺三塗，非我所須。我昔曾以
J21nB109_p0544a09║頭、目、髓、腦、國城、妻子而用布施，不可稱計，求無
J21nB109_p0544a10║上道，汝今不應惱亂於我。』魔王慚怖還宮。」（辭字函第
J21nB109_p0544a11║三卷）
J21nB109_p0544a12║《月藏經》云：「佛在大集會上說法，魔王波旬亦作
J21nB109_p0544a13║神變，復無能為，即說偈曰：「『我今歸依佛世尊，從
J21nB109_p0544a14║是終不起惡心，瞿曇心定容恕我，我當守護佛
J21nB109_p0544a15║正法。』」（陶字函第二卷）
J21nB109_p0544a16║《婆沙論》：「問：『何故名魔？』答曰：『斷慧命，故名魔。復次，
J21nB109_p0544a17║常行放逸，害自身故名魔（魔秦言殺）。』『何故名波旬？』答
J21nB109_p0544a18║曰：『常有惡意，成就惡法，故名波旬（波旬，秦言惡也）。』」○（規字
J21nB109_p0544a19║函第二卷）
J21nB109_p0544a20║入道品
J21nB109_p0544a21║○分別善根三等異，○良由種子爾多差。
J21nB109_p0544a22║《婆沙論》云：「善根有三種：一、福分善根，二、解脫分
J21nB109_p0544a23║善根，三、達分善根。福分者，能作人天種子，若在
J21nB109_p0544a24║人中，生豪貴家、作輪王等，若在天中，作帝釋、魔
J21nB109_p0544a25║王、梵王等；解脫分者，能作解脫種子，決定不退，
J21nB109_p0544a26║因必至涅槃；達分者，謂煖法至世第一法。」（分字函第
J21nB109_p0544a27║五卷）
J21nB109_p0544b01║○創能一植解脫因，○極速三生方入道。
J21nB109_p0544b02║《順正理論》云：「諸有創植順解脫分，極速三生方
J21nB109_p0544b03║得解脫，謂初生植順解脫分，次生成熟，第三生
J21nB109_p0544b04║起順決擇分，即入聖道。」（雅字函第一卷）
J21nB109_p0544b05║○隨信行人從聞入，○隨法行人乃慧修。
J21nB109_p0544b06║《毗婆沙論》云：「若信他言入聖道者，名堅信；若自
J21nB109_p0544b07║思惟入聖道者，名堅法。以定入聖道者，名堅信；
J21nB109_p0544b08║以慧入聖道者，名堅法。」（規字函第二卷）
J21nB109_p0544b09║《毗曇心論》云：「隨信行非利，是信他法得行義也；
J21nB109_p0544b10║隨法行利根，是智慧不信於他義也。未離欲界，
J21nB109_p0544b11║欲趣向於初果，名向須陀洹果。」（都字函第三卷）
J21nB109_p0544b12║《婆沙論》云：「隨信、隨法行人，超越異生地，未得預
J21nB109_p0544b13║流果。問：『何故名異生地？』答：『一切聖者皆名同生，
J21nB109_p0544b14║此異於彼，故名異生。』」（離字函第五卷）
J21nB109_p0544b15║○少善為何能解脫？○一心回向證菩提。
J21nB109_p0544b16║《婆沙》云：「有人以一摶食施能種解脫分善根，至
J21nB109_p0544b17║有能作般遮於瑟（此云五年一大會也）而不能種解脫分
J21nB109_p0544b18║善根；或有持一日齋能種解脫分善根，至有終
J21nB109_p0544b19║身持戒而不能種解脫分善根；或有誦持一偈
J21nB109_p0544b20║能種解脫分善根，至有善通三藏文義而不能
J21nB109_p0544b21║種解脫分善根。何以故？若以此事回向解脫涅
J21nB109_p0544b22║槃，永離生死，有如是勇猛心者，是則能種解脫
J21nB109_p0544b23║善根；若不如是回向，雖多布施、終身持戒、廣學
J21nB109_p0544b24║多聞，而不能種解脫善根。有近、有遠，近者，前身
J21nB109_p0544b25║中種，此身成熟，來身解脫；遠者，曾種，經那由他
J21nB109_p0544b26║世受身而不能生達分善根。聲聞所得解脫分
J21nB109_p0544b27║善根可回向趣辟支佛，辟支佛所得解脫分善
J21nB109_p0544c01║根亦可回向趣佛。」（分字函第五卷）
J21nB109_p0544c02║○戒定慧初離縛結，○聞思修後觀門開。
J21nB109_p0544c03║《解脫道論》云：「戒、定、慧，謂解脫道。戒者，威儀義；定
J21nB109_p0544c04║者，不亂義；慧者，知覺義；解脫者，離縛義。復次，戒
J21nB109_p0544c05║除惡業垢，定除纏垢，慧除使垢。又以三種善伏
J21nB109_p0544c06║道：謂初、中、後善，以戒為初，以定為中，以慧為後。
J21nB109_p0544c07║云何戒為初善者？有精進人成就不退，以不退
J21nB109_p0544c08║故喜，以喜故踊躍，以踊躍故身猗，以身猗故樂，
J21nB109_p0544c09║以樂故心定，此謂初善。定為中善者，以定如實
J21nB109_p0544c10║知見。慧為後善者，已如實知見猒患，以猒患故
J21nB109_p0544c11║離欲，以離欲故解脫。又，以戒除惡趣，以定除欲
J21nB109_p0544c12║界，以慧除一切有。」（背字函第一卷）
J21nB109_p0544c13║《發菩提心論》云：「修習禪觀由三法生，謂聞、思、修
J21nB109_p0544c14║慧。云何聞慧？如所聞法，心常愛樂，無有猒足。云
J21nB109_p0544c15║何思慧？思念觀察一切有為法如實相，謂無常、
J21nB109_p0544c16║苦、空、無我、不淨，念念生滅，不久敗壞，即生猒離，
J21nB109_p0544c17║趣佛智慧。云何修慧？謂離欲不善法，漸次修入。」
J21nB109_p0544c18║（命字函）
J21nB109_p0544c19║○一貫顯宗之全章，○備見歷修之有序。
J21nB109_p0544c20║（自此入修不淨、息念二觀，漸起煖、頂、忍、世第一法，四種加行之功也）
J21nB109_p0544c21║《顯宗論》云：「已先安住清淨尸羅及聞、思、修，將趣
J21nB109_p0544c22║見諦，由何門入？於是即說頌曰：「『入修要二門，
J21nB109_p0544c23║不淨觀息念，貪尋增上者，如次第應修。』」
J21nB109_p0544c24║論曰：「修行多種，依二門入：一、不淨觀，二、持息念。
J21nB109_p0544c25║且不淨觀治貪，息念治尋。先辯不淨觀相。」頌曰：
J21nB109_p0544c26║「為通治四貪，且辯觀骨鎖，廣至海復略，
J21nB109_p0544c27║名初習業位。除足至頭半，名為已熟修。
J21nB109_p0545a01║繫心在眉間，名超作意位。」
J21nB109_p0545a02║論曰：「修不淨觀正為治貪，略有四種：一、顯色貪，
J21nB109_p0545a03║二、形色貪，三、妙觸貪，四、供奉貪。對治四貪依二思擇：一、觀
J21nB109_p0545a04║內尸，二、觀外尸。利根者，先於內身皮
J21nB109_p0545a05║為邊際，足上頂下，周遍觀察，令心厭患。若鈍根
J21nB109_p0545a06║者，煩惱猛利難可摧伏，藉外緣力方能制治，故
J21nB109_p0545a07║先明了觀察外尸，漸令自心煩惱摧伏，謂彼初
J21nB109_p0545a08║觀外尸時先起慈心，往施身處觀外尸相以況
J21nB109_p0545a09║內身，彼相既然，此應亦爾。「應修八想伏治四貪：
J21nB109_p0545a10║為治顯色貪故，修青瘀想及黑赤想；為治形色
J21nB109_p0545a11║貪故，修被食想及分離想；為治妙觸貪故，修破
J21nB109_p0545a12║壞想及骸骨想；為治供奉貪故，修胖脹想及膿
J21nB109_p0545a13║爛想，惟緣骨鎖修不淨觀，通能伏治如是四貪。
J21nB109_p0545a14║「約所修行說有三位：一、初習業，二、已熟修，三、超
J21nB109_p0545a15║作意。且修不淨觀時應先繫心於自身分，或於
J21nB109_p0545a16║足指、或於眉間、或鼻額中，隨所樂處專注不移
J21nB109_p0545a17║最初繫心，假想自身足、指等處，下至能見鎖裹
J21nB109_p0545a18║白骨，由勝解力漸廣漸增，乃至具見全身骨鎖。
J21nB109_p0545a19║觀行未成但由想力，觀行成已便由慧力，此位
J21nB109_p0545a20║未成故由想轉。「見全身已，復方便入緣外白骨
J21nB109_p0545a21║不淨觀門，謂為漸令勝解增故，觀外骨鎖在己
J21nB109_p0545a22║身邊，漸遍一床、一房、一寺、一園、一里、一邑、一國，
J21nB109_p0545a23║乃至遍地，以海為邊，於其中間骨鎖充滿，於所
J21nB109_p0545a24║廣事漸略而觀，乃至惟觀自身骨鎖，齊此漸略，
J21nB109_p0545a25║不淨觀成，名初習業位。「為令略觀勝解漸增，於
J21nB109_p0545a26║自骨中復除足骨，漸次上至除頭半骨，思惟半
J21nB109_p0545a27║骨，繫心而住，齊此轉略，不淨觀成，名已熟修位。
J21nB109_p0545b01║「為令略觀勝解自在，除半頭骨，繫心眉間，專注
J21nB109_p0545b02║一緣，湛然而住，齊此極略，不淨觀成，名超作意
J21nB109_p0545b03║位。「應知：至此不淨觀成，以無貪為性，諸所應為
J21nB109_p0545b04║皆究竟故。次辯持息念者。」頌曰：「息念慧五地，
J21nB109_p0545b05║緣風依欲身，二得實外無，有六謂數等。」
J21nB109_p0545b06║論曰：「阿那者，謂持息入，是引外風令入身義；阿
J21nB109_p0545b07║波那者，謂持息出，是引內風令出身義。又說：阿
J21nB109_p0545b08║那者，能持來；阿波那者，能持去。出、入息念能持
J21nB109_p0545b09║身風，謂胎卵位，先於臍處業生風起，穿身成穴，
J21nB109_p0545b10║如藕根莖。最初有風來入身內，乘茲口鼻，餘風
J21nB109_p0545b11║續入，此初及後名入息風，內續風出名出息風。
J21nB109_p0545b12║「如鍛金師開橐囊口，自然風入，入已按之，其風
J21nB109_p0545b13║還出，風性法爾，實無入出，如是因顯風義。正明
J21nB109_p0545b14║二息，持息念故，定、慧得成。此念所依，惟通五地，
J21nB109_p0545b15║謂依欲界靜慮、中間、及初、二、三靜慮，近分由此，
J21nB109_p0545b16║但與捨根相應，為對治尋修此念具有其六：一、
J21nB109_p0545b17║數，二、隨，三、止，四、觀，五、還，六、淨。「且數謂繫心數，入
J21nB109_p0545b18║出息從一至十，不減不增，恐心於境，極聚散故。
J21nB109_p0545b19║中有三失：一、數減失，二、數增失，三、雜亂失。復有
J21nB109_p0545b20║三失：一、太緩失，二、太急失，三、散亂失。若十中間
J21nB109_p0545b21║心散亂者，復應從一次第數之，終而復始乃至
J21nB109_p0545b22║得定。凡數息時應先數入，以初生位入息在先，
J21nB109_p0545b23║乃至死時出息最後。如是覺察死生位故，於非
J21nB109_p0545b24║常想漸能修習。「隨謂繫心，隨入出息、念入出息，
J21nB109_p0545b25║為短、為長，為遠至何，復還旋返，隨彼息入行至
J21nB109_p0545b26║喉、心、臍、髖、髀、膝、脛、腂、足、指，念恒隨逐。「止謂繫念，
J21nB109_p0545b27║惟在鼻端，或在眉間，乃至足、指，隨所樂處安止
J21nB109_p0545c01║其心，觀息住身，如珠中縷。「觀謂觀察此息風已
J21nB109_p0545c02║兼觀息，俱大種造色及依色住心及心所，具觀
J21nB109_p0545c03║五蘊以為境界。「轉謂移轉，緣息風覺，安置後後
J21nB109_p0545c04║勝善根中，謂念住為初，至世第一法。「淨謂昇進
J21nB109_p0545c05║八見道等，為後名轉盡智等，方名淨息相。」（自字函第
J21nB109_p0545c06║九卷）「○修入二門，心得定已，復何所修？」頌曰：
J21nB109_p0545c07║「依已修成止，為觀修念住，以自相共相，
J21nB109_p0545c08║觀身受心法。」
J21nB109_p0545c09║論曰：「已修成止以為所依，為觀速成。修四念住，
J21nB109_p0545c10║以自相、共相觀身、受、心、法，謂修觀者專心一趣，
J21nB109_p0545c11║分別此法與所餘法有差別義，名觀自相；分別
J21nB109_p0545c12║此法與所餘法無差別義，名觀共相。「復次，觀自
J21nB109_p0545c13║相者，謂觀察身諸處別相；觀共相者，謂觀諸處
J21nB109_p0545c14║同是身相。如是，觀身不淨，治於不淨，謂淨顛倒；
J21nB109_p0545c15║觀受是苦，能治於苦，謂樂顛倒；觀心非常，能治
J21nB109_p0545c16║非常，謂常顛倒；觀法非我，能治非我，謂我顛倒。
J21nB109_p0545c17║「如人已觀糞體不淨，亦不欣樂從糞所生，是故
J21nB109_p0545c18║已觀身體不淨，於五取蘊皆不欣樂，便能摠伏
J21nB109_p0545c19║後三念住，如是能順決擇。」思所成攝善根說已，
J21nB109_p0545c20║即修所成生何善根？而說頌曰：「從此生煖法，
J21nB109_p0545c21║具觀四聖諦，修十六行相，頂第一亦然。」
J21nB109_p0545c22║論曰：「從修所成順決擇分，初善根起名為煖法，
J21nB109_p0545c23║是摠緣共相法，念住差別，如是所修能燒煩惱
J21nB109_p0545c24║薪、聖道火。前相如鑽火位，初煖相生能具觀察
J21nB109_p0545c25║四聖諦境，由此具修十六行相。「觀苦聖諦修四
J21nB109_p0545c26║行相：一、非常（若有還無，故謂非常），二、苦（隨逐相惱，故謂之苦），三、空（觀察
J21nB109_p0545c27║本無，故謂之空），四、非我（不自在故，謂之非我）。「觀集聖諦修四行相：
J21nB109_p0546a01║一、因（生相似果，故謂之因），二、集（能生流轉，故謂之集），三、生（能牽生死，故謂之生），
J21nB109_p0546a02║四、緣（能相和合，故謂之緣）。「觀滅聖諦修四行相：一、滅（生死相違，
J21nB109_p0546a03║故謂之滅），二、靜（除煩惱火，故謂之靜），三、妙（勝一切法，故謂之妙），四、離（能捨生死，
J21nB109_p0546a04║故謂之離）。「觀道聖諦修四行相：一、道（能至非品，故謂之道），二、如
J21nB109_p0546a05║（不顛不倒，故謂之如），三、行（聖足所履，故謂之行），四、出（永超生死，故謂之出）。」（○注文
J21nB109_p0546a06║參用《毗曇心論》）。「是故，行者修此煖已，次起頂法。猶如山
J21nB109_p0546a07║頂，人不久住，若無諸難，必過此山，至於彼山。若
J21nB109_p0546a08║遇諸難，即便退還；若無諸難，必到於忍。既入忍
J21nB109_p0546a09║位，於四諦境極堪忍故。次起世第一法，世中勝
J21nB109_p0546a10║故。如是觀四諦境，摠修十六行相，漸近見諦，緣
J21nB109_p0546a11║欲苦諦，修一行相，惟一剎那，謂無間入離生位，
J21nB109_p0546a12║決定無相續理。從斯後邊復生何道？」即說頌曰：
J21nB109_p0546a13║「世第一無間，即緣欲界苦，生無漏法忍，
J21nB109_p0546a14║忍次生法智。次緣餘界苦，生類忍類智，
J21nB109_p0546a15║緣集滅道諦，各生四亦然。如是十六心，
J21nB109_p0546a16║名聖諦現觀。」
J21nB109_p0546a17║論曰：「從世第一，善根無間即緣欲界苦聖諦境
J21nB109_p0546a18║而生無漏法忍，生此忍故，名為法智（謂所苦法，無始時來
J21nB109_p0546a19║身見所迷，執我、我所，今創見彼忍可現前，名苦法忍，此能引後苦法智生）。如緣欲界
J21nB109_p0546a20║苦聖諦境有苦法忍、苦法智生。如是復於法智
J21nB109_p0546a21║無間，總緣餘界。「苦聖諦境有類忍生，名為類忍，
J21nB109_p0546a22║此忍無間即緣此境。有類智生名為類智（最初證知
J21nB109_p0546a23║諸法真理故名法智，此後境智與前相似故得類名，是後隨前而證境義），如緣苦諦，
J21nB109_p0546a24║欲界及餘生法類忍。「法類智四，緣餘三諦各四
J21nB109_p0546a25║亦然，即緣一一有四心義，如是次第有十六心，
J21nB109_p0546a26║總說名為聖諦現觀，以於三界四聖諦境次第
J21nB109_p0546a27║現前，如（實觀）故是名現觀。」（同字函第十卷）
J21nB109_p0546b01║聲聞品
J21nB109_p0546b02║○自利修持心狹劣，○由他開悟聲聞乘。
J21nB109_p0546b03║《華嚴經》：「上品十善以智慧修習，心狹劣故、怖三
J21nB109_p0546b04║界故、闕大悲故，從他聞聲而解了，故聲聞乘。」
J21nB109_p0546b05║○四向四果解脫僧，○有學無學賢聖輩。
J21nB109_p0546b06║《達磨論．下》云：「四果中間所有諸道及前見道名
J21nB109_p0546b07║為四向，隨在彼果前即名彼果向，如是有八補
J21nB109_p0546b08║特伽羅（補特伽羅，此云數取趣，謂數數往來生死也），謂行四向及住
J21nB109_p0546b09║四果。」（東字函）
J21nB109_p0546b10║《般若經》云：「斷三結，名預流果（三結者，一、身見，謂執有我故；二、戒禁
J21nB109_p0546b11║取，謂執持狗、牛等戒，為生天因；三、疑，謂不了諦）。薄貪、瞋、癡，名一來果（於施
J21nB109_p0546b12║無著是名貪薄，於乞者生慈是名瞋薄，施已回向菩提是名癡薄）。斷順下分五
J21nB109_p0546b13║結永盡，名不還果（五結者，一、身見，二、戒禁取，三、疑，四、貪欲，五、瞋恚）。斷順
J21nB109_p0546b14║上分五結永盡，名阿羅漢果（上五結者，一、色愛，謂色界愛；二、無色
J21nB109_p0546b15║愛，謂無色界愛；三、無明，謂心不了；四、掉，謂心躁動；五、慢，謂心自高）。令所有集法
J21nB109_p0546b16║皆成滅法，名獨覺菩提。永斷一切習氣相續，名
J21nB109_p0546b17║無上菩提。」（為字函第三卷）
J21nB109_p0546b18║《婆沙論》云：「學人者，須陀洹、斯陀含、阿那含；無學
J21nB109_p0546b19║人者，阿羅漢、辟支佛。」（仁字函第八卷）
J21nB109_p0546b20║《顯宗論》云：「何名有學？謂學意未滿故學。何名無
J21nB109_p0546b21║學？謂阿羅漢，諸自利行修學已成，惟應作他利
J21nB109_p0546b22║益事故。「○復次，盡智未生，前七聖者皆名有學；
J21nB109_p0546b23║盡智已生便成無學阿羅漢。」（縻字函第二卷）
J21nB109_p0546b24║○初二三結雖難解，○九十八使尚應除。
J21nB109_p0546b25║《婆沙論》云：「順下分結，下有二種：謂界下、有情下。
J21nB109_p0546b26║由初二結過患重故不超欲界，由後三結過患
J21nB109_p0546b27║重故不越異生，乃立此五為下分結。初之二結
J21nB109_p0546c01║猶如獄卒，後之三結如防邏者。如有罪人禁在
J21nB109_p0546c02║牢獄，有二獄卒恒守御之，不令輒出，復有三人
J21nB109_p0546c03║常為防邏，彼人設以親友財力傷害獄卒走出，
J21nB109_p0546c04║三防邏者還執將來閉置牢獄。牢獄即喻欲界，
J21nB109_p0546c05║罪人即喻異生，二獄卒者喻初二結，三防邏人
J21nB109_p0546c06║喻後三結。若有異生以不淨觀傷害貪欲，復以
J21nB109_p0546c07║慈觀害於瞋恚，離欲乃至無所有處，生初靜慮
J21nB109_p0546c08║乃至有頂，彼有身見、戒禁取、疑，還執將來置欲
J21nB109_p0546c09║界。「復次，預流、一來，所起諸結順生下故猶復現
J21nB109_p0546c10║起，似異生業，謂著雜綵、塗飾、香花，受畜金、銀、珍
J21nB109_p0546c11║玩、寶物，亦與男女同處一床，行非梵行，名為似
J21nB109_p0546c12║異生業。「復次，五順上分結，謂色貪、無色貪、掉舉、
J21nB109_p0546c13║慢、無明，惟不還者所起諸結順上分故。」（離字函第九卷）
J21nB109_p0546c14║《法數》云：「十使：一、貪，二、瞋，三、癡，四、慢，五、疑，六、身見，
J21nB109_p0546c15║七、邊見，八、見取，九、禁戒取，十、邪見。如是十使能
J21nB109_p0546c16║遍三界之中，分於四諦之下，變成九十八使，攝
J21nB109_p0546c17║入見諦、思惟二門。「○見諦惑八十八使（欲界苦諦下具
J21nB109_p0546c18║有十使；集諦下、滅諦下各有七使，並除身見、邊見、戒取；道諦下有八使，除身見、邊見，共三十二
J21nB109_p0546c19║使。○色界苦諦下有九使，除瞋；集諦、滅下各有六使，除瞋，及身見、邊見、戒取；道諦下有七使，除
J21nB109_p0546c20║瞋及身見、邊見，共二十八使。○無色界四諦下皆如色界除，亦共二十八使，都計有八十八使）。
J21nB109_p0546c21║「思惟惑十使（欲界四使，謂貪、瞋、癡、慢，此使從斯陀含向入修道斷，乃至阿那含果
J21nB109_p0546c22║九品方盡。○色界三使：貪、瞋、癡，此三使並是阿羅漢向用修道智斷。○無色界三使：貪、癡、慢。此思
J21nB109_p0546c23║惟三界合有十使，并見諦合為九十八使，但此使亦是羅漢向斷，至果方盡）。」
J21nB109_p0546c24║六欲且非定修地，八智可除煩惱根。
J21nB109_p0546c25║《婆沙論》云：「欲界是不定界，非修地、非離欲地。色
J21nB109_p0546c26║無色界，是定地、修地、離欲地，不可以緣不定界
J21nB109_p0546c27║智斷定界結。」「○又，問：『云何八智？謂法智、比智、他
J21nB109_p0547a01║心智、等智、苦智、集智、滅智、道智。復次，法智猛利，
J21nB109_p0547a02║不多用功，能斷不善無記煩惱。譬如利刀能斷
J21nB109_p0547a03║於鐵，何況草木？彼亦如是，比智非利，多用功力，
J21nB109_p0547a04║乃能斷無記煩惱。何能斷不善煩惱？譬如鈍刀，
J21nB109_p0547a05║雖多用功，能斷草木，何能斷鐵耶？』」（隱字函第十卷）
J21nB109_p0547a06║《大婆沙》：「問：『云何為智？』答：『五識相應慧有三種：一、
J21nB109_p0547a07║善，二、染，三、無覆無記。善者謂惟生得善；染汙者
J21nB109_p0547a08║謂惟修所斷，貪、瞋、癡相應；無覆無記者謂異熟
J21nB109_p0547a09║生，意識相應。「『善有二種：一、有漏，二、無漏。有漏有
J21nB109_p0547a10║三種：一、加行得，二、離染得，三、生得。加行得者，謂
J21nB109_p0547a11║聞、思、修。聞所成慧，謂於文義如理決擇；思所成
J21nB109_p0547a12║慧，謂不淨觀、持息念及念住等；修所成慧，謂煖
J21nB109_p0547a13║頂忍，世第一法，現觀邊世俗智（以世俗智為自性故）、無量
J21nB109_p0547a14║解脫勝處等。離染得者，謂淨慮無量、無色解脫
J21nB109_p0547a15║勝處等。生得者，謂生彼地，法爾所得善。無漏有
J21nB109_p0547a16║二種：一、學，二、無學。學謂學八智，無學謂盡智（諸煩
J21nB109_p0547a17║惱盡，故名盡智）、無生智（我已知苦，不應更知，乃至我已修道，不應更修，是名無生智）。』」
J21nB109_p0547a18║○（顛字函第五卷）
J21nB109_p0547a19║初果七生方羅漢，復劫八萬入菩提。
J21nB109_p0547a20║《婆沙論》云：「須陀洹初入聖流，故名為預流（惟受七有
J21nB109_p0547a21║七生天上人中得盡苦際）。須陀含名為一來（雖斷欲界修惑六品，有餘三品
J21nB109_p0547a22║未斷，尚更一度來生欲界中）。阿那含名為不還（雖斷欲界九品惑盡，從此
J21nB109_p0547a23║上生色界，更不還來受生欲界）。阿羅漢（有四義：一者、應供，二者、殺賊，三者、遠惡，四者、不
J21nB109_p0547a24║生，謂三界惑盡，更不生也）。」○（正文箴函六卷，注文弁函三卷）
J21nB109_p0547a25║《毗曇心論》：「二乘聖人所斷煩惱分別九種：下品
J21nB109_p0547a26║三種，下下、下中、下上；中品三種，中下、中中、中上；
J21nB109_p0547a27║上品三種，上下、上中、上上。」（都字函第三卷）
J21nB109_p0547b01║《涅槃經》云：「須陀洹果經八萬劫得阿耨菩提心，
J21nB109_p0547b02║須陀含果經六萬劫、阿那含果經四萬劫、阿羅
J21nB109_p0547b03║漢果經二萬劫、辟支佛道經十千劫得阿耨菩
J21nB109_p0547b04║提心。」（體字函第二卷）
J21nB109_p0547b05║良為眾生根器異，所以如來廣略談。
J21nB109_p0547b06║《毗婆沙論》中問：「如阿毗曇說，斷八十八使名須
J21nB109_p0547b07║陀洹。以何等故說若斷三結名須陀洹？」答曰：「為
J21nB109_p0547b08║受化者智有深淺說對治法。譬如醫師觀病投
J21nB109_p0547b09║藥，亦不少投，其病不愈；若多投者，唐捐其功。佛
J21nB109_p0547b10║亦如是，為利根者說斷三結、為鈍根者說斷八
J21nB109_p0547b11║十八使名須陀洹。如跋耆子於佛法中出家，制
J21nB109_p0547b12║二百五十戒，生憂慮心而白佛言：『我今不堪守
J21nB109_p0547b13║護諸戒。』佛言：『汝能善學三戒耶？謂戒、心、慧。』彼人
J21nB109_p0547b14║歡喜，答言：『我能學此三戒。』次第能學一切諸戒。
J21nB109_p0547b15║若如來說斷見道所斷八十八使名須陀洹，則
J21nB109_p0547b16║受化者心生憂慮：『何能拔此八十八煩惱之樹、
J21nB109_p0547b17║度八十八煩惱大河、竭八十八煩惱大海、摧八
J21nB109_p0547b18║十八煩惱之山、修此八十八對治之道？』若說斷
J21nB109_p0547b19║三結名須陀洹，此受化者喜以為易。若斷三結
J21nB109_p0547b20║則斷見道一切諸使。所以者何？此三結謂身見、
J21nB109_p0547b21║戒取、疑。身見是六十二見諸煩惱之根本，戒取
J21nB109_p0547b22║是種種邪苦之行，疑（是猶豫不）了。」（箴字函第六卷）
J21nB109_p0547b23║○四靜慮并四無量，○八解脫并八勝處。
J21nB109_p0547b24║《大乘相論．下》云：「四靜慮者，離生喜樂名初靜慮，
J21nB109_p0547b25║定生喜樂名第二靜慮，離喜妙樂名第三靜慮，
J21nB109_p0547b26║捨念清淨名第四靜慮。如是等四皆寂止相，欲
J21nB109_p0547b27║界等貪心不流動，是名靜慮。」（孰字函）
J21nB109_p0547c01║《禪法要解經》云：「佛法微妙，未得修定智慧，云何
J21nB109_p0547c02║籌量諸法實相？是以離欲惡不善法，除捨五蓋，
J21nB109_p0547c03║集諸善法，深入一心，有覺有觀，離生喜樂，入初
J21nB109_p0547c04║禪。「問曰：『得初禪相云何？』答曰：『先以正念呵止五
J21nB109_p0547c05║欲，得未到地，身心快樂，證初禪相，轉復增勝，身
J21nB109_p0547c06║輕心定，瞋處不瞋、喜處不喜，世間八法所不能
J21nB109_p0547c07║動，至於衣服、飲食等心不貪著，但以諸善功德
J21nB109_p0547c08║為貴，得初禪已，進求二禪。「『若有漏道，於二禪
J21nB109_p0547c09║地邊猒患覺觀，如欲界五欲、五蓋令心散亂，初
J21nB109_p0547c10║禪覺觀惱亂定心亦復如是。若無漏道，離初禪
J21nB109_p0547c11║欲即用無漏初禪呵責覺觀。』（問曰：『如初禪結使亦能亂心，何故但
J21nB109_p0547c12║說覺觀？』荅曰：『覺觀滅，結使亦滅。復次，本末曾得覺觀）大喜，以大喜故壞破
J21nB109_p0547c13║定心，以破定故應當除捨，內得清淨，無覺、無觀，
J21nB109_p0547c14║定生喜樂，入於二禪。』「問曰：『云何是二禪相？』答曰：
J21nB109_p0547c15║『經中說言：「滅諸覺觀——若善、若無記——以無覺觀動
J21nB109_p0547c16║故內心清淨，如水澄清，無有風波，星月諸像悉
J21nB109_p0547c17║皆照見，定生喜樂，妙勝初禪。初禪喜樂從離欲
J21nB109_p0547c18║生，此中喜樂從初禪定生。」如是，二禪定有煩惱
J21nB109_p0547c19║覆心，所謂愛、慢、邪見、疑等，壞破定心，當求斷滅
J21nB109_p0547c20║以進三禪。』「問曰：『若爾者，佛何以說離喜行捨得
J21nB109_p0547c21║入三禪？』答曰：『得二禪大喜，一心過差，心變著喜，
J21nB109_p0547c22║生諸結使，以是喜故，為煩惱本。』問曰：『五欲不淨
J21nB109_p0547c23║則應當捨，是喜淨妙眾生所樂，云何言捨？』答曰：
J21nB109_p0547c24║『先已曾答，生著因緣則是罪門。喜為麤樂，今欲
J21nB109_p0547c25║捨麤而求細樂，故言離喜，更入深定以求妙樂。』
J21nB109_p0547c26║「『○云何第三禪樂？世間最樂無有過者。此三禪
J21nB109_p0547c27║中有其三過：一者、心轉細沒，二者、心大發動，三
J21nB109_p0548a01║者、心生迷悶，常應一心念此三過。若心沒時，以
J21nB109_p0548a02║精進智慧力還令心起；若大發動，則應攝心；若
J21nB109_p0548a03║心迷悶，應念佛法微妙，還令心喜。常當守護，治
J21nB109_p0548a04║此三心，是名巧念慧行樂，入第三禪。麤者為喜
J21nB109_p0548a05║根，細者為樂根。譬如極熱，得清冷水，持洗手面，
J21nB109_p0548a06║是名為喜；入清涼池，舉身沐浴，是名受樂。既得
J21nB109_p0548a07║三禪之樂，一心守護，常恐退失，則為是惱，是故
J21nB109_p0548a08║樂復為患，當求離樂。譬如人求富貴之樂，求時
J21nB109_p0548a09║既苦，得之無猒則復為苦，得已守護亦復為苦。
J21nB109_p0548a10║行者患樂亦復如是，求初禪樂，以覺觀惱亂故
J21nB109_p0548a11║捨；二禪大喜動，故捨；三禪知樂無常難守，故捨。
J21nB109_p0548a12║以是故，當捨此樂，求於四禪安隱之地。』「問曰：『依
J21nB109_p0548a13║禪定樂捨於欲樂，今依何等而捨禪樂？若捨禪
J21nB109_p0548a14║樂得何利益？』答曰：『依涅槃樂能捨禪樂而得三
J21nB109_p0548a15║利，所謂：羅漢、辟支佛、佛道。是故，捨三禪定行於
J21nB109_p0548a16║四禪，安隱快樂，以三乘道隨意而入清淨涅槃。』
J21nB109_p0548a17║「○問曰：『云何第四禪相？』答曰：『如佛說四禪相，若
J21nB109_p0548a18║斷樂、斷苦，無憂、無喜，不苦、不樂，護念清淨，入第
J21nB109_p0548a19║四禪。以滅憂、苦、喜、樂四事，故念清淨。』「問曰：『上三
J21nB109_p0548a20║禪中不說清淨，此何獨說？』答曰：『初禪覺觀未定，
J21nB109_p0548a21║二禪喜大發動，三禪樂心多亂並皆念不清淨。
J21nB109_p0548a22║復次，下地雖有定心，出入息故令心難攝；四禪
J21nB109_p0548a23║念清淨故無出入息，故心則易攝。復次，第四禪
J21nB109_p0548a24║名為真禪；餘三禪者，方便階梯。是四禪相，譬如
J21nB109_p0548a25║善御良馬，隨意所至，欲行四無量心、四無色定
J21nB109_p0548a26║等隨意皆得，欲得六通求之亦易。』」（圖字函）
J21nB109_p0548a27║《顯宗論》：「九地，謂四淨慮、未至、中間，及三無色。」（摩字
J21nB109_p0548b01║函第二卷）
J21nB109_p0548b02║《婆沙論》：「淨慮地未至及淨慮中間，此二俱名未
J21nB109_p0548b03║至地。問曰：『此地何故名未至耶？』答：『未入根本，能
J21nB109_p0548b04║現在前，斷諸煩惱，故名未至。』」（節字函第十卷）
J21nB109_p0548b05║《智度論》云：「入初禪，是名有覺有觀；初禪、二禪中
J21nB109_p0548b06║間，是名無覺有觀；從二禪……，乃至非有想非無想
J21nB109_p0548b07║定，是名無覺無觀。」（立字函第八卷）
J21nB109_p0548b08║「問曰：『覺觀有何差別？』答曰：『麤心相名覺，細心相
J21nB109_p0548b09║名觀。初緣心中發相名覺，後分別籌量好醜名
J21nB109_p0548b10║觀。』」（建字函第三卷）
J21nB109_p0548b11║《婆沙論》云：「惟欲界及初淨慮未至定中，有尋有
J21nB109_p0548b12║伺；淨慮中間，無尋唯伺；第二淨慮……，乃至有頂，無
J21nB109_p0548b13║尋無伺。」（退字函第十卷）
J21nB109_p0548b14║《法蘊足論》云：「尋，謂尋求離欲、惡、不善法。伺，謂伺
J21nB109_p0548b15║察離欲、惡、不善法。問：『尋與伺有何差別？』答曰：『心
J21nB109_p0548b16║麤是尋，心細是伺。此復如何？如打鍾時，麤聲喻
J21nB109_p0548b17║尋，細聲喻伺。』」（弟字函第七卷）。○（尋伺與覺觀、禪定與淨慮，皆名異而義同）
J21nB109_p0548b18║《般若經》云：「四無量者，依諸淨慮，復能引發慈、悲、
J21nB109_p0548b19║喜、捨四種無量。」（崗字函第六卷）
J21nB109_p0548b20║《大集法門經．上》云：「佛說：『若有苾芻發起慈心，遍
J21nB109_p0548b21║於十方一切世界一切種類，廣大行慈而無邊
J21nB109_p0548b22║際，名慈無量；悲、喜、捨三亦復如是。』」（旦字函）
J21nB109_p0548b23║《智度論》云：「大慈，與一切眾生樂；大悲，拔一切眾
J21nB109_p0548b24║生苦。問曰：『如何是小慈、小悲？』答曰：『四無量，心中
J21nB109_p0548b25║慈悲，名為小；十八不共法，次第說大慈悲，名為
J21nB109_p0548b26║大。復次，諸佛心中慈悲為大，餘人心中為小。』問
J21nB109_p0548b27║曰：『菩薩何言大慈大悲？』答曰：『菩薩大慈於佛為
J21nB109_p0548c01║小，於二乘為大，此是假名為大。復次，小慈但心
J21nB109_p0548c02║念與眾生樂，實無樂事，心憫其苦。』」（建字函第七卷）
J21nB109_p0548c03║《般若經》云：「八解脫者，謂有色觀諸色是第一解
J21nB109_p0548c04║脫；內無色想觀外諸色是第二解脫；淨勝解身
J21nB109_p0548c05║作證是第三解脫；超一切色想，滅有對想，不思
J21nB109_p0548c06║惟種種想，入無邊空處定，具足住，是第四解脫；
J21nB109_p0548c07║超一切空無邊處，入無邊識處定，具足住，是第
J21nB109_p0548c08║五解脫；超一切識無邊處，入無少所有處定，具
J21nB109_p0548c09║足住，是第六解脫；超一切無所有處，入非想非
J21nB109_p0548c10║非想處定，具足住，是第七解脫；超一切非想非
J21nB109_p0548c11║非想處，入滅想受定，具足住，是第八解脫。」（出字函第九卷）
J21nB109_p0548c12║《婆沙論》云：「『解脫是何義？』答曰：『背棄義。』問曰：『若背
J21nB109_p0548c13║棄是解脫義者，何處解脫？背何處心？』答曰：『初解
J21nB109_p0548c14║脫、第二解脫，背棄色愛心；第三解脫，背棄不淨
J21nB109_p0548c15║心；空處解脫，背棄下地法；乃至非想非非想處
J21nB109_p0548c16║解脫，非背棄下地法；滅受想解脫，背棄一切有
J21nB109_p0548c17║緣心。』」（慈字函第六卷）
J21nB109_p0548c18║《法集經》云：「八勝處者，有色見色，知彼色中得自
J21nB109_p0548c19║在見，是名初勝處；內身有色相，見外色好醜，知
J21nB109_p0548c20║彼色中得自在見，是名第二勝處；內身有色相，
J21nB109_p0548c21║見外色無量——若好、若醜——知彼色中得自在見，是
J21nB109_p0548c22║名第三勝處；內身有色相，見外色少——若好、若醜——
J21nB109_p0548c23║知彼色中得自在見，是名第四勝處；內身有色
J21nB109_p0548c24║相，見外色青——譬如優摩歌華青色青光——知彼色
J21nB109_p0548c25║中得自在見，是名第五勝處；內身有色相，見外
J21nB109_p0548c26║色黃——譬如伽尼歌羅華黃色黃光——知彼色中得
J21nB109_p0548c27║自在見，是名第六勝處；內身有色相，見外色赤——
J21nB109_p0549a01║譬如勝頭視婆華赤色赤光——知彼色中得自在
J21nB109_p0549a02║見，是名第七勝處；內身有色相，見外色白——譬如
J21nB109_p0549a03║優沙私多羅華白色白光——知彼色中得自在見，
J21nB109_p0549a04║是名第八勝處。」（欲字函第二卷）
J21nB109_p0549a05║○第九次第非想定，○滅盡及從無想修。
J21nB109_p0549a06║《般若》云：「九次第定，謂四靜慮、四無色定、滅想受
J21nB109_p0549a07║定。」（出字函第九卷）
J21nB109_p0549a08║《宗鏡》：「問：『住滅定者，於八識中滅何等識？』答：『滅六
J21nB109_p0549a09║識，以第八識持身。契經說住滅定者，身、語、心行
J21nB109_p0549a10║無不皆滅，而壽不滅，亦不離煖，根無變壞，識不
J21nB109_p0549a11║離身。若全無識，應如瓦礫，豈得說為住滅定者？』」
J21nB109_p0549a12║（駕字函第十卷）
J21nB109_p0549a13║《大毗婆沙論》云：「無記心者，其性羸劣，腐敗萎歇，
J21nB109_p0549a14║要住強勢堅勝之心方能修故。在無想定、滅盡
J21nB109_p0549a15║定者，謂彼無心，要有心者方能修故。生無想者，
J21nB109_p0549a16║有說生彼於一切時善心不起、有說雖起而非
J21nB109_p0549a17║修所依，以不能修未來法故。」（動字函第九卷）
J21nB109_p0549a18║○為甚一禪分四種？○由生異見許多般。
J21nB109_p0549a19║《宗鏡》云：「禪有四種：一、作異計，忻上猒下而修者，
J21nB109_p0549a20║是外道禪；二、信正因果，亦以忻猒而修者，是凡
J21nB109_p0549a21║夫禪；三、了生空理，證偏真道而修者，是小乘禪；
J21nB109_p0549a22║四、達人、法二空而修者，是大乘禪。」（富字函第九卷）
J21nB109_p0549a23║○坐禪念起魔乘隙，○斫柱看來體自傷。
J21nB109_p0549a24║《宗鏡》云：「心靈萬變，或坐禪、或在定，魔境千差，茫
J21nB109_p0549a25║然不識。昔有禪師在山間坐，見一孝子擎一死
J21nB109_p0549a26║尸來，向師前哭云：『何故殺我阿母？』師知是魔境，
J21nB109_p0549a27║便於柱上取斧一斫，孝子走去，後覺股上濕，乃
J21nB109_p0549b01║看見血，不期自斫。「○又有禪師，坐時，見一豬來，
J21nB109_p0549b02║即把豬鼻一拽，叫把火來，乃是把自鼻孔，斯乃正
J21nB109_p0549b03║坐禪時心中起見，遂感外魔來入。但修正定，何
J21nB109_p0549b04║有魔事？」（富字函第九卷）
J21nB109_p0549b05║○羅漢無生猶有退，○醯迦七返自殘傷。
J21nB109_p0549b06║《婆沙論》云：「阿羅漢有六種：一、退法，二、憶法，三、護
J21nB109_p0549b07║法，四、等住，五、能進，六、不動。然退法者退；憶法者，
J21nB109_p0549b08║心生猒憶，持刀而欲自害；護法者，於己解脫，心
J21nB109_p0549b09║生愛樂，善能守護；等住者，不退不進；能進者，進
J21nB109_p0549b10║至不動；不動者，住本根不動故。」（規字函第七卷）
J21nB109_p0549b11║「『云何阿羅漢有九種？』答曰：『退法阿羅漢成就二
J21nB109_p0549b12║種根——下下、下中，憶法成就下上根、護法成就中
J21nB109_p0549b13║下根、等住成就中中根、能進成就中上根、不動
J21nB109_p0549b14║成就上下根、辟支成就上中根、佛成就上上根。』
J21nB109_p0549b15║復次，佛說：『瞿醯迦阿羅漢六返退耶？猒患退故，
J21nB109_p0549b16║以刀自害而死。』」（第八卷）
J21nB109_p0549b17║○凡夫致罪刑猶重，○聖種同愆責且輕。
J21nB109_p0549b18║《婆沙》云：「如二人犯王法，一是凡庶，便致重刑；一
J21nB109_p0549b19║是王子，但遭訶責。如是，異生及預流者俱作惡
J21nB109_p0549b20║業，而諸異生非聖種故，所造惡業招惡趣苦；一
J21nB109_p0549b21║切預流是聖種故，惡業但招人天輕苦。」（鳥字函第五卷）
J21nB109_p0549b22║○止觀明於生滅相，○三摩元是等持心。
J21nB109_p0549b23║《起信論》：「止觀二門：止者，謂止一切境界相，隨順
J21nB109_p0549b24║奢摩他觀（心一境性）；觀者，謂分別因緣生滅相，隨順
J21nB109_p0549b25║毗婆舍那觀（如實觀察諸法自性）。」○（盡字函第九卷）
J21nB109_p0549b26║《宗鏡》：「問：『如何行於止觀，得契真修？』『但了能觀之
J21nB109_p0549b27║心、所觀之境各各性離，即妄心自息，此名為止。
J21nB109_p0549c01║常作此觀，不失其照，故名為觀。斯則即止即觀、
J21nB109_p0549c02║即觀即止，無能所觀，是名止觀。如先德云：「法性
J21nB109_p0549c03║寂然，名止；寂而常照，名觀。」非能所觀有其二事。』」
J21nB109_p0549c04║（侈字函第十卷）
J21nB109_p0549c05║《般若音釋》云：「三摩地門亦云三昧，此云等持，謂
J21nB109_p0549c06║等正持心也，亦云正定。」（收字函）
J21nB109_p0549c07║○入聖已離五恐怖，○修心能伏四魔怨。
J21nB109_p0549c08║《婆沙》云：「四果聖人已離五恐怖：一、不活怖（尚不愛身，
J21nB109_p0549c09║何況資財），二、惡名怖（不於他所希求供養，唯專給施一切眾生），三、大眾怖
J21nB109_p0549c10║（一切世間無等者，何況有），四、死怖（遠離我見，無有我想），五、惡道怖（自知死已，
J21nB109_p0549c11║決定不離諸佛菩薩）。」○（正文仁字函第八卷，注出《華嚴》三十四卷）
J21nB109_p0549c12║《淨印法門經》云：「以無所為心即能降諸魔，當知
J21nB109_p0549c13║有四：一者、蘊魔，二者、煩惱魔，三者、死魔，四者、天
J21nB109_p0549c14║魔。（若或）伺察無生無起之法，能降死魔；俱時依止
J21nB109_p0549c15║一切意法，趣向滅道，能降天魔。復次，知苦能降
J21nB109_p0549c16║蘊魔、斷集能降煩惱之魔、證滅降死魔、修道能
J21nB109_p0549c17║降天魔。」（密字函第五卷）
J21nB109_p0549c18║○儻知入流無所入，○便薦一來無所來。
J21nB109_p0549c19║《金剛經》：「佛告須菩提：『於意云何？須陀洹能作是
J21nB109_p0549c20║念：「我得須陀洹果。」不？』須菩提言：『不也。世尊！何以
J21nB109_p0549c21║故？須陀洹名為入流而無所入，不入色、聲、香、味、
J21nB109_p0549c22║觸、法，是名須陀洹。』『須菩提！於意云何？斯陀含能
J21nB109_p0549c23║作是念：「我得斯陀含果。」不？』須菩提言：『不也。世尊！
J21nB109_p0549c24║何以故？斯陀含名一往來而實無往來，是名斯
J21nB109_p0549c25║陀含。』『須菩提！於意云何？阿那含能作是念：「我得
J21nB109_p0549c26║阿那含果。」不？』須菩提（言：『不）也。世尊！何以故？阿那含
J21nB109_p0549c27║名為不來而實無不來，是故名阿那含。』『須菩提！
J21nB109_p0550a01║於意云何？阿羅漢能作是念：「我得阿羅漢道。」不？』
J21nB109_p0550a02║須菩提言：『不也。世尊！何以故？實無有法名阿羅
J21nB109_p0550a03║漢。世尊！若阿羅漢作是念：「我得阿羅漢道。」即為
J21nB109_p0550a04║著我、人、眾生、壽者。』」
J21nB109_p0550a05║緣覺品
J21nB109_p0550a06║○直能自悟甚深法，○不從他教獨覺乘。
J21nB109_p0550a07║《華嚴經》云：「上品十善，修治清淨，不從他教，自覺
J21nB109_p0550a08║悟故、大悲方便不具足故、解了甚深因緣法故，
J21nB109_p0550a09║成獨覺乘。」（愛字函第五卷）
J21nB109_p0550a10║《婆沙論》：「問曰：『辟支佛復云何？』答曰：『辟支佛獨出
J21nB109_p0550a11║世者，當知如佛，如渴伽獸獨生一角，彼亦如是。』」
J21nB109_p0550a12║（分字函第五卷）○（辟支佛即獨覺之異名）○（無明生故諸緣生，無明滅故諸緣滅）
J21nB109_p0550a13║《般若經》云：「十二緣起：無明緣行、行緣識、識緣名
J21nB109_p0550a14║色、名色緣六入、六入緣觸、觸緣受、受緣愛、愛緣
J21nB109_p0550a15║取、取緣有、有緣生、生緣老死。復以無所得為方
J21nB109_p0550a16║便思惟，無明滅故行滅、行滅故識滅、識滅故名
J21nB109_p0550a17║色滅、名色滅故六入滅、六入滅故觸滅、觸滅故
J21nB109_p0550a18║受滅、受滅故愛滅、愛滅故取滅、取滅故有滅、有
J21nB109_p0550a19║滅故生滅、生滅故死滅。」（為字函第四卷）
J21nB109_p0550a20║《婆沙論》云：「時分緣起謂十二位，立十二支，一一
J21nB109_p0550a21║支中各具五蘊，於可愛境由無知故起貪著時，
J21nB109_p0550a22║此中無知即是無明，有貪著者是行，了別境者
J21nB109_p0550a23║是識，識俱諸蘊是名色，名色所依諸根是六處，
J21nB109_p0550a24║六處和合是觸，能領觸者是受，欣所受者愛，愛
J21nB109_p0550a25║增廣是取，引後有業是有，諸蘊起是生，諸蘊熟
J21nB109_p0550a26║變是老、諸蘊滅壞是死、內熱是愁、哀泣是悲、五
J21nB109_p0550a27║識相應不平等受是苦、意識相應不平等受是
J21nB109_p0550b01║憂、心憔是惱。」（火字函第三卷）
J21nB109_p0550b02║觀彼草木榮還枯，悟自形骸亦復爾。
J21nB109_p0550b03║《婆沙論》：「問曰：『有生滅觀，彼以何為方便耶？』答曰：
J21nB109_p0550b04║『彼行者見春時草木青色如紺琉璃，見河駛流
J21nB109_p0550b05║浮沫著岸，作是思惟：「此諸外法今已復生。」若入
J21nB109_p0550b06║聚落，見諸男女歌舞戲笑，問之何爾，答曰：「此中
J21nB109_p0550b07║生男生女。」復思：「內法今已復生。」後於秋時又見
J21nB109_p0550b08║草木風霜凋零，河水枯涸，彼復思惟：「如此外法
J21nB109_p0550b09║今已復滅。」若入聚落，見諸男女死亡啼哭，內法
J21nB109_p0550b10║亦滅。行者見如此相，自觀己身，壯老無常，誰能
J21nB109_p0550b11║免者？』」（分字函第五卷）
J21nB109_p0550b12║菩薩品
J21nB109_p0550b13║自他兼利悲心重，福慧齊修菩薩乘。
J21nB109_p0550b14║《華嚴經》云：「上品十善修治清淨，心廣無量故、具
J21nB109_p0550b15║足悲愍故、方便所攝故、發生大願故、不捨眾生
J21nB109_p0550b16║故、希求諸佛大智故、淨治菩薩諸地故、淨修一
J21nB109_p0550b17║切諸度故，成菩薩廣大行。」（愛字函第五卷）
J21nB109_p0550b18║菩提一體成三種，菩薩初心勝二乘。
J21nB109_p0550b19║《破諸魔經．上》云：「佛告迦葉婆羅門：『菩提有三種：
J21nB109_p0550b20║謂聲聞菩提、緣覺菩提、無上菩提。若人雖發菩
J21nB109_p0550b21║提心，但樂自利以求解脫，故名聲聞菩提；又復
J21nB109_p0550b22║有人雖發菩提心，於大乘法不樂修習，但起心
J21nB109_p0550b23║念觀諸緣法，隨所觀察而行，故名緣覺菩提；又
J21nB109_p0550b24║復有人，發生阿耨多羅三藐三菩提心已，復勸
J21nB109_p0550b25║他人發如是心，於輪回身不生厭倦，樂欲利樂
J21nB109_p0550b26║一切眾生皆令解脫，以己善利普施一切，故名
J21nB109_p0550b27║為無上菩提。』」（微字函）
J21nB109_p0550c01║《智度論》：「問曰：『羅漢、辟支是離欲人，或有凡夫尚
J21nB109_p0550c02║未離欲但發心者，云何得勝？』答曰：『發心菩薩有
J21nB109_p0550c03║其二種：一者、行諸波羅蜜，二者、但密發心行菩
J21nB109_p0550c04║薩道，雖事未成，能勝二乘。何以故？譬如太子，雖
J21nB109_p0550c05║未即位，勝諸大臣、有位、富貴者。如一六通羅漢
J21nB109_p0550c06║將一沙彌令負衣缽，沙彌念言：「當以佛乘於入
J21nB109_p0550c07║涅槃。」師知其念，即取衣缽自擔，遜彼前行。沙彌
J21nB109_p0550c08║後復思惟：「佛道甚難，久住生死，受無量苦，且以
J21nB109_p0550c09║小乘早入涅槃。」師復以缽囊還沙彌擔，令在後
J21nB109_p0550c10║行。沙彌白師：「師年老耄，如小兒戲。」師即答曰：「汝
J21nB109_p0550c11║初發心作佛，是心貴重，位是我師，是故推汝前
J21nB109_p0550c12║行。汝心還悔，欲取小乘，去我懸遠，故令在後。」沙
J21nB109_p0550c13║彌驚悟，住大乘法。』」（表字函第八卷）
J21nB109_p0550c14║○大小乘分五種異，○廣狹道中有速遲。
J21nB109_p0550c15║《大乘莊嚴論釋》云：「聲聞乘與大乘有五種相違：
J21nB109_p0550c16║一、發心異，二、教授異，三、方便異，四、住持異，五、時
J21nB109_p0550c17║節異。聲聞乘，若發心、若教授、若勤方便皆為自
J21nB109_p0550c18║得涅槃故，住持亦少、福智聚小、時節亦少，乃至
J21nB109_p0550c19║三生得解脫故。大乘不爾，發心、教授、方便皆為
J21nB109_p0550c20║利他故，住持亦多、福智聚大、時節亦多，經三祗
J21nB109_p0550c21║劫故。如是相違，不應以小乘行得大乘果。」（事字函第一卷）
J21nB109_p0550c22║《婆沙》云：「依狹小道而得解脫名時解脫，若極速，
J21nB109_p0550c23║第一生種善根、第二生令成熟、第三生得解脫。
J21nB109_p0550c24║依廣大道而得解脫名不時解脫，若極遲，聲聞
J21nB109_p0550c25║乘經六十劫而得解脫。如舍利子，獨覺乘經百
J21nB109_p0550c26║劫而得解脫，佛乘經三祗劫而得解脫。」（沛字函第一卷）
J21nB109_p0550c27║○菩薩辨成如日耀，○聲聞所作類螢光。
J21nB109_p0551a01║《般若經》云：「滿慈子白佛：『觀何義故，讚諸菩薩所
J21nB109_p0551a02║有功德，不讚聲聞？』佛告滿慈子：『日輪與贍部洲
J21nB109_p0551a03║人作光明事，螢能作不？』滿慈子曰：『不也。』佛言：『如
J21nB109_p0551a04║汝所說，菩薩成辦如日輪光，普照贍部諸有情
J21nB109_p0551a05║類；聲聞所作如螢之光，唯照自身。於是菩薩調
J21nB109_p0551a06║伏自身煩惱亦度有情，令離煩惱，證入菩提；聲
J21nB109_p0551a07║聞乘人，唯調自身，不能調伏諸有情故。』」（柰字函第二卷）
J21nB109_p0551a08║○佛乘究竟唯秪一，○如來方便說為三。
J21nB109_p0551a09║《法華經》偈云：「十方佛土中，唯有一乘法，無二
J21nB109_p0551a10║亦無三，除佛方便說。但以假名字，引導於眾生，
J21nB109_p0551a11║說佛智慧故。諸佛出於世，唯此一事實，餘二即
J21nB109_p0551a12║非真。」（竹字函第一卷）
J21nB109_p0551a13║○莊嚴佛土有多方，○譬入大城非一路。
J21nB109_p0551a14║《圓覺經》云：「譬如大城外有四門，隨方來者，非止
J21nB109_p0551a15║一路，菩薩莊嚴佛國及成菩提非一方便。」
J21nB109_p0551a16║○同流同事與相親，○入水入泥而啟悟。
J21nB109_p0551a17║又云：「菩薩變化示現世間，非愛為本，但以慈悲
J21nB109_p0551a18║令彼捨愛，假諸貪欲而入生死。復次，菩薩唯以
J21nB109_p0551a19║大悲方便入諸世間，開發未悟，乃至示現種種
J21nB109_p0551a20║形相、逆順境界，與其同事，化令成佛。」
J21nB109_p0551a21║四念住處四正斷，四如意足五種根。
J21nB109_p0551a22║《諸法無行經》：「云何觀四念處？觀身不淨是身念
J21nB109_p0551a23║處，觀樂皆苦是受念處，觀心生滅是心念處，觀
J21nB109_p0551a24║壞和合相，但得法相，是法念處。」（常字函）
J21nB109_p0551a25║《般若經》云：「四正勤（亦云正斷），以無所得而為方便，於
J21nB109_p0551a26║諸未生惡不善法為不生故、於已生惡不善法
J21nB109_p0551a27║為永斷故、未生善法為令生故、已生善法令安
J21nB109_p0551b01║住故。」（生字函第四卷）
J21nB109_p0551b02║《般若經》云：「四如意足者，謂：欲三摩地、勤三摩地、
J21nB109_p0551b03║心三摩地、觀三摩地。一一地中斷行成就，修習
J21nB109_p0551b04║神足（欲三摩地者即欲定也，斷行成就者即斷身見等行及斷色受等行，得成就故）、依
J21nB109_p0551b05║止厭（對治不取惡法）、依止離（性無著故）、依止滅（滅諸惡法）、回向於
J21nB109_p0551b06║捨（至無依處）。」○（正文崗字函第六卷，注文合論五十九卷）
J21nB109_p0551b07║《無盡意經》云：「四如意分，慈悲喜捨而為根本，心
J21nB109_p0551b08║調柔故得入初禪……，乃至四禪，身得輕軟，成就如
J21nB109_p0551b09║是身輕心柔，入如意分。入如意已即生神通，心
J21nB109_p0551b10║得自在，隨意所往，如風行空，無所罣礙。」（周字函第一卷）
J21nB109_p0551b11║《般若經》云：「五根者，謂信根、精進根、念根、定根、慧
J21nB109_p0551b12║根。」（崗字函第六卷）
J21nB109_p0551b13║《無盡意經》：「云何信根？行世正見，信於業報，消除
J21nB109_p0551b14║疑網故。云何進根？攝修是法故。云何念根？所修
J21nB109_p0551b15║不忘故。云何定根？修心不亂故。云何慧根？以慧
J21nB109_p0551b16║照了故。」（周字函第一卷）
J21nB109_p0551b17║○五力七覺八道支，○總三十七菩提分。（從四
J21nB109_p0551b18║念處至此）
J21nB109_p0551b19║《般若經》云：「五力者，信力、精進力、念力、定力、慧力。」
J21nB109_p0551b20║（崗字函第六卷）
J21nB109_p0551b21║《無盡意經》：「云何信力？如是信向，魔不能壞故。進
J21nB109_p0551b22║力，精進堅固，天人不能壞故。念力，住諸善法，煩
J21nB109_p0551b23║惱不能壞故。定力，遠離憒鬧，雖有所說，不礙諸
J21nB109_p0551b24║禪，不捨於定亦不隨定，而能自在。慧力，知世間
J21nB109_p0551b25║法、出世間法，無有一法能壞是智。世間外道、苦
J21nB109_p0551b26║行難行，是菩薩為教化故亦悉現受，同其所行，
J21nB109_p0551b27║是出世法能過世者。」（周字函第一卷）
J21nB109_p0551c01║《婆沙論》云：「問曰：『何緣此五名根、名力？』答：『能生善
J21nB109_p0551c02║法，故名根；能破惡法，故名力。有說：不可傾動，名
J21nB109_p0551c03║根；能摧服他，名力。』」（靜字函第一卷）
J21nB109_p0551c04║《般若經》云：「七覺支者，謂念覺支、擇法覺支、精進
J21nB109_p0551c05║覺支、喜覺支、輕安覺支、定覺支、捨覺支，依離、依
J21nB109_p0551c06║無染、依滅回向捨。」（崗字函第六卷）
J21nB109_p0551c07║《無盡意經》云：「念覺分，觀一切法自性皆空；擇法
J21nB109_p0551c08║覺分，能分別了義、不了義；進覺分，勤修不退；喜
J21nB109_p0551c09║覺分，所修法喜故；除覺分，除諸煩惱故；定覺分，
J21nB109_p0551c10║如所入定，覺了諸法；捨覺分，不為世法所牽，無
J21nB109_p0551c11║著無礙故。」（周字函第一卷）
J21nB109_p0551c12║《般若經》云：「八聖道支者，謂正見、正思惟、正語、正
J21nB109_p0551c13║業、正命、正精進、正念、正定。」（崗字函第六卷）
J21nB109_p0551c14║《無盡意經》云：「正見，不起斷常見。正思惟：若思起
J21nB109_p0551c15║於貪……等，是名不正思惟；若思戒、定、智慧、解脫、解
J21nB109_p0551c16║脫知見，是正思惟。正語，凡所演說不令煩惱故。
J21nB109_p0551c17║正業，修順理業故。正命，威儀不動，無諸奸諂故。
J21nB109_p0551c18║正進，入正諦聖道故。正念，進向涅槃，繫心不忘
J21nB109_p0551c19║故。正定，決定不亂故。」（周字函第一卷）
J21nB109_p0551c20║《婆沙論》：「問：『何故此七名覺支耶？』答：『覺為究竟覺，
J21nB109_p0551c21║即盡無生智；或如實覺，即無漏慧。七為彼分，故
J21nB109_p0551c22║名為支。擇法，亦覺、亦支；餘六是支，非覺。』「『○何故
J21nB109_p0551c23║此八名為道支？』答：『所履通達，故名為道。八是彼
J21nB109_p0551c24║分，故名為支。正見，亦道、亦支；餘七是支，非道。』」（靜字
J21nB109_p0551c25║函第一卷）
J21nB109_p0551c26║○次第五位以圓修，○由歷三祗之數劫。
J21nB109_p0551c27║《楞嚴》云：「善男子！欲愛乾枯，根境不偶，純是智慧。
J21nB109_p0552a01║乾有其慧，名乾慧地。欲習初乾，未與如來法流
J21nB109_p0552a02║水接，即以此心流入圓妙，妄想滅盡，中道純真，
J21nB109_p0552a03║名信心住。「○（十信）一、信心，真信明了；二、念心，夙念
J21nB109_p0552a04║無忘；三、精進心，精明進趣；四、慧心，智慧現前；五、
J21nB109_p0552a05║定心，寂妙常凝；六、不退心，明性深入；七、護法心，
J21nB109_p0552a06║保持不失；八、回向心，回光向佛；九、戒心，安住無
J21nB109_p0552a07║為；十、願心，所往隨願。「○（十住）一、發心住，心精發輝；
J21nB109_p0552a08║二、治地住，履心如地；三、修行住，遊履無礙；四、生
J21nB109_p0552a09║貴住，入如來種；五、方便具足住，覺胤不缺；六、正
J21nB109_p0552a10║心住，心相如佛；七、不退住，身心增長；八、童真住，
J21nB109_p0552a11║靈相具足；九、法王子住，出為佛子；十、灌頂住，灌
J21nB109_p0552a12║頂受職。「○（十行）一、歡喜行，具佛妙德；二、饒益行，利
J21nB109_p0552a13║益眾生；三、無瞋恨行，利物無拒；四、無盡行，通達
J21nB109_p0552a14║十方；五、離癡亂行，得無差誤；六、善現行，異中現
J21nB109_p0552a15║同；七、無著行，塵剎不礙；八、尊重行，皆第一義；九、
J21nB109_p0552a16║善法行，圓佛軌則；十、真實行，一真無偽。「○（十回向）
J21nB109_p0552a17║一、救護一切眾生，離眾生相回向，度無所度；二、
J21nB109_p0552a18║不壞回向，壞其可壞；三、等一切佛回向，
J21nB109_p0552a19║覺齊佛覺；四、至一切處回向，發明如地；五、無盡
J21nB109_p0552a20║功德藏回向，身土涉入；六、平等善根回向，同於
J21nB109_p0552a21║佛因；七、等觀一切眾生回向，性同眾生；八、真如
J21nB109_p0552a22║相回向，不即不離；九、無縛解脫回向，十方無礙；
J21nB109_p0552a23║十、等法界無量回向，性得圓成。如是四十一心，
J21nB109_p0552a24║次加四種妙行——謂煖地、頂地、忍地、世第一地。「○
J21nB109_p0552a25║（十地）一、歡喜地，達佛境界；二、離垢地，同異性滅；三、
J21nB109_p0552a26║發光地，淨極明生；四、燄慧地，明極覺滿；五、難勝
J21nB109_p0552a27║地，同異不至；六、現前地，性淨明露；七、遠行地，盡
J21nB109_p0552b01║真如際；八、不動地，一真如心；九、善慧地，發真如
J21nB109_p0552b02║用；十、法雲地，慈陰妙雲覆涅槃海。如來逆流，如
J21nB109_p0552b03║是菩薩順行而至，覺際交入，名為等覺。從乾慧
J21nB109_p0552b04║心至等覺已是覺始，獲金剛心中初乾慧地，如
J21nB109_p0552b05║是重重單複十二方盡妙覺，成無上道。」（染字函第八卷）
J21nB109_p0552b06║（長慶注：「復訓重也，五位中各具十。又，等妙二覺為二，或單舉一位亦名十二、或舉大數乃
J21nB109_p0552b07║名重重，此表無盡也。」）
J21nB109_p0552b08║《唯識論》：「五位者：一、資糧位，謂修大乘順解脫分；
J21nB109_p0552b09║二、加行位，謂修大乘順決擇分；三、通達位，謂諸
J21nB109_p0552b10║菩薩所住見道；四、修習位，謂諸菩薩所住修道；
J21nB109_p0552b11║五、究竟位，謂住無上菩提。」（則字函第九卷）
J21nB109_p0552b12║《大乘釋論》：「三阿僧秪者，於中信行人初僧祗滿，
J21nB109_p0552b13║已淨心地，通達真如，六地已還，證有相行，七地
J21nB109_p0552b14║無相，有功用行得；第二僧祗滿，若入八地，得無
J21nB109_p0552b15║功用行，然未成就彼無功用行；九地、十地，滿無
J21nB109_p0552b16║功用行，是第三僧祗劫。」（敬字函第六卷）
J21nB109_p0552b17║○餘乘至佛定三祗，○圓教初心成正覺。
J21nB109_p0552b18║《長者論》：「如三乘中十住菩薩學生空觀，對治闡
J21nB109_p0552b19║提不信障；十行菩薩作法空觀，修自利利他行，
J21nB109_p0552b20║對治聲聞自利障；十回向菩薩作法空觀，成起
J21nB109_p0552b21║悲願力，垂形六道，教化眾生，對治獨覺自度障。
J21nB109_p0552b22║此三十心，菩薩謂之三賢，名資糧加行位，對治
J21nB109_p0552b23║地前三種障，但除正使，未除習氣，十地菩薩斷
J21nB109_p0552b24║其餘習。初地菩薩見自身真如佛性，名見道位；
J21nB109_p0552b25║從二地至七地是修道位，猶有功用而修其行；
J21nB109_p0552b26║從八地至十地名究竟位。」（三十二卷）「十一地，等覺住
J21nB109_p0552b27║中，普賢行方終，十二地是妙覺佛果。」（四十卷）「如是
J21nB109_p0552c01║權教，先行菩薩行，學假真如等觀，地前伏忍。十
J21nB109_p0552c02║地以來猶有十真如障，故為觀。當位真如成障，
J21nB109_p0552c03║所行之行並是有為，所發菩提心並未離生滅，
J21nB109_p0552c04║所有能斷分別無明由觀折伏，十地之位方能
J21nB109_p0552c05║見性，經三祗劫方始成佛。」（第二卷）
J21nB109_p0552c06║舉《勝鬘經》云：「菩薩成佛定滿三祗也。」（三十五卷）「如圓
J21nB109_p0552c07║教，十住初首便即見性成正等覺，行諸行相，教
J21nB109_p0552c08║化眾生，即為覺行圓滿之佛。一位即一切位、一
J21nB109_p0552c09║切位即一位，故十信滿心即攝六位，成正等覺。
J21nB109_p0552c10║依普賢法界帝網重重，主伴具足，故名圓教。」（第三
J21nB109_p0552c11║卷）舉《法華經》龍女剎那成佛。
J21nB109_p0552c12║又，《華嚴經》云：「善財一生取果，初從文殊發菩提
J21nB109_p0552c13║心，次第見德雲五十三知識，一一皆云：『我已先
J21nB109_p0552c14║發阿耨菩提心，云何教我學菩薩道、行菩薩行？』」
J21nB109_p0552c15║（第二卷）
J21nB109_p0552c16║雖則初心成正覺，宛然似佛始相應。
J21nB109_p0552c17║又論：「阿羅漢、辟支佛，及淨土菩薩、空觀菩薩，但
J21nB109_p0552c18║忻出世，行六波羅蜜，總是折伏現行無明，使令
J21nB109_p0552c19║不起不得，名為永斷煩惱，得成佛道，一乘佛果。
J21nB109_p0552c20║初發心時便達根本無明是根本智，成差別智，
J21nB109_p0552c21║大用法門，初心之上圓滿諸佛共所乘門。若智
J21nB109_p0552c22║悲願行毫釐不似佛、信心亦不成，何況住佛所
J21nB109_p0552c23║住，為佛真子？若智不異，願行平等；大悲不異，境
J21nB109_p0552c24║界不異。過去、未來劫與一念不異，定慧照之可
J21nB109_p0552c25║見，是名依佛菩薩正善知識、依根本智發心。」（三十
J21nB109_p0552c26║四卷）
J21nB109_p0552c27║○等覺品
J21nB109_p0553a01║十定超於十地上，等覺鄰於妙覺中。
J21nB109_p0553a02║《華嚴經》云：「佛告普賢：『為普眼等說十三昧（三者，正也；
J21nB109_p0553a03║昧者，定也），令得善入滿普賢行。』「『○一、普光明三昧，此
J21nB109_p0553a04║菩薩以三千大千世界為一蓮花，坐此花上，身
J21nB109_p0553a05║中復現三千大千世界，其中有百億四天下，一
J21nB109_p0553a06║一四天下現百億身，一一身入百億百億三千
J21nB109_p0553a07║大千世界，現尒許菩薩修行乃至根性圓滿，然
J21nB109_p0553a08║所現身非一、非多，入定、出定，無所錯亂（長者論：「此明身
J21nB109_p0553a09║土重重相入，遍周廣大，無盡限故。」）。「『○二、妙光明三昧，此菩薩能入
J21nB109_p0553a10║三千大千世界微塵數三千大千世界，於一一
J21nB109_p0553a11║世界中復現三千大千世界微塵數身，乃至調
J21nB109_p0553a12║伏三千大千世界微塵數眾生，種種穢淨不同，
J21nB109_p0553a13║菩薩悉知、悉入，是諸世界亦悉來入菩薩之身，無
J21nB109_p0553a14║有雜亂，亦不壞滅（此明自他境界，身心無礙）。「『○三、次第遍往
J21nB109_p0553a15║諸佛國土神通三昧，此菩薩過於東方無數世
J21nB109_p0553a16║界，復過尒所世界微塵數世界，於彼世界中入
J21nB109_p0553a17║此三昧，或剎那入、或一日入……，乃至不可說劫入，
J21nB109_p0553a18║從三昧起，於一切法不忘不失，至於究竟（此明以如
J21nB109_p0553a19║幻智應物動寂，依根本智恒無來往，復此延促十餘三昧，至文自明，更不釋）。「『四、清淨
J21nB109_p0553a20║深心行三昧，此菩薩過阿僧祗世界諸如來所，
J21nB109_p0553a21║一一以種種上妙香華、諸莊嚴具而作供養，勤
J21nB109_p0553a22║求妙法，然於諸佛出世、涅槃終不分別。「『○五、知
J21nB109_p0553a23║過去莊嚴藏三昧，此菩薩知過去諸佛出現劫
J21nB109_p0553a24║剎次第，乃至調伏眾生壽命次第。「『○六、智光明
J21nB109_p0553a25║藏三昧，此菩薩能知未來一切劫中所有諸佛
J21nB109_p0553a26║已、未說法皆悉能知。「『○七、了知一切世界佛莊
J21nB109_p0553a27║嚴三昧，此菩薩能遍十方世界見一切佛，以至
J21nB109_p0553b01║教化莊嚴悉皆盡見。「『○八、一切眾生差別身三
J21nB109_p0553b02║昧，此菩薩人身入夜叉身起、夜叉身入龍身起……，
J21nB109_p0553b03║乃至自身入佛身起、剎那入三世起。「『○九、法界
J21nB109_p0553b04║自在三昧，此菩薩於自身一一毛孔中入此三
J21nB109_p0553b05║昧，自然能知諸世間及諸世間法而作佛事，得
J21nB109_p0553b06║法界自在故。「『○十、無礙輪三昧，此菩薩住無礙
J21nB109_p0553b07║身語意業，住無礙佛國土，得無礙成就眾生智，
J21nB109_p0553b08║轉無礙清淨法輪，作佛所作，紹諸佛種。』」（愛字函四十卷
J21nB109_p0553b09║至育字函四十三卷）
J21nB109_p0553b10║何覓普賢身不見？良由普眼位差殊。
J21nB109_p0553b11║《華嚴經》云：「普眼菩薩白佛：『普賢菩薩今何所在？』
J21nB109_p0553b12║佛言：『普賢今現在此。』是時普眼求覓不見，佛言：
J21nB109_p0553b13║『普賢今此眾會親近我住，初無移動，如是普賢，
J21nB109_p0553b14║若有得見、若得聞名、思惟憶念，皆獲利益。』爾時
J21nB109_p0553b15║普眼與菩薩眾殷勤三請，於是普賢即為應身，
J21nB109_p0553b16║令菩薩眾皆見普賢近如來座，眾皆歡喜，莫不
J21nB109_p0553b17║頂禮。」（愛字函第十卷）《長者論》：「何故普眼不見普賢者，
J21nB109_p0553b18║為明普眼、十地菩薩皆是出世智慈，普賢是十
J21nB109_p0553b19║一地行門，常在世間，出世心亡，寂用自在，以出
J21nB109_p0553b20║世三昧不相應故，以是不見。佛云『現此眾會親
J21nB109_p0553b21║近我住，初無移動』者，為明總別同異，普光明智
J21nB109_p0553b22║與十方佛大用體同，名為眾會故，以差別智不
J21nB109_p0553b23║移根本智體，名為親近我住，初無移動故。『普眼
J21nB109_p0553b24║殷勤三請，普賢如應現身』者，為明智體無所住
J21nB109_p0553b25║故，若有想念即現應身，猶如谷響，但有應物之
J21nB109_p0553b26║音，若求處所，了不可得。」（合論六十七卷）
J21nB109_p0553b27║猶迷相數二般愚，未盡無明一分障。
J21nB109_p0553c01║《長者論》：「一、佛相隨好無盡，二、僧祗數量廣大，佛
J21nB109_p0553c02║乃自說，菩薩智所不及，謂之二愚。」（七十六卷）
J21nB109_p0553c03║《宗鏡》云：「等覺未盡一分無明，猶如微煙，或云如
J21nB109_p0553c04║隔羅縠。」（二十三卷）
J21nB109_p0553c05║○前雖微障尚為礙，○此有金剛可破除。
J21nB109_p0553c06║《莊嚴論》偈云：「修位二僧祗，最後得受職，入彼金
J21nB109_p0553c07║剛定，破諸分別盡。」釋曰：「『修位二僧祗，最後得受
J21nB109_p0553c08║職』者，二僧祗謂第二，第三僧祗最後謂究竟，於
J21nB109_p0553c09║此修位方得受職。問：『受職已，更何所作？』答：『入彼
J21nB109_p0553c10║金剛定，破諸分別盡。』問：『因何義故名金剛（定？』答）：『分
J21nB109_p0553c11║別隨眠，此能破故，以金剛喻。』」（事字函第七卷）
J21nB109_p0553c12║○普賢何故不名佛？○老婆安得便休心？
J21nB109_p0553c13║《華嚴》云：「普眼白普賢言：『此摩訶薩得如是法，同
J21nB109_p0553c14║諸如來，何故不名佛？不名十力？不名一切智？乃
J21nB109_p0553c15║至何故修普賢行猶未休息？』普賢答言：『此摩訶
J21nB109_p0553c16║薩已能修習去、來、今世一切菩薩種種行願，入
J21nB109_p0553c17║智境界，則名為佛；於如來所修菩薩行無有休
J21nB109_p0553c18║息，說名菩薩。如來諸力皆悉已入，則名十力；雖
J21nB109_p0553c19║成十力，行普賢行而無休息，說名菩薩。知一切
J21nB109_p0553c20║法而能演說，名一切智；雖能演說一切諸法，於
J21nB109_p0553c21║一一法善巧思惟未嘗止息，說名菩薩。乃至此
J21nB109_p0553c22║等分別皆悉永息，是則說名休息願者；廣大修
J21nB109_p0553c23║習，圓滿未退，則名未息普賢願者。』」（育字函第三卷）
J21nB109_p0553c24║《智度論》云：「何故名摩訶薩？於必定眾中為上首，
J21nB109_p0553c25║故名摩訶薩。何等為必定眾者？性地人八人，須
J21nB109_p0553c26║陀洹、斯陀含、阿那含、阿羅漢、辟支佛、初發心菩
J21nB109_p0553c27║薩，乃至阿鞞跋致地菩薩，是為必定眾。又，摩訶
J21nB109_p0554a01║薩，秦言大。」（立字函第五卷）
J21nB109_p0554a02║「又，薩埵，秦言眾生。是眾生為無上道故發心修
J21nB109_p0554a03║行，名為大心。以求菩提未得，故名為菩提薩埵。」
J21nB109_p0554a04║（形字函第三卷）○（此方好略即名菩薩）
J21nB109_p0554a05║○稽首文殊七佛師，○為我眾生不取道。
J21nB109_p0554a06║《普超三昧經》云：「佛言：『我今得佛，皆文殊之恩，本
J21nB109_p0554a07║是我師，過去無央數佛皆其弟子，當來者亦是
J21nB109_p0554a08║恩力所致，文殊乃佛道中父母也。』尒時眾念：『文
J21nB109_p0554a09║殊既在佛前，何不成佛耶？』佛言：『文殊深入善權，
J21nB109_p0554a10║廣化眾生，故未取道。』」（惟字函第四卷）
J21nB109_p0554a11║《寶積》云：「『文殊願我成佛之時，以恒沙諸佛世界
J21nB109_p0554a12║為一佛剎，名為普見。』諸菩薩言：『文殊所得佛剎
J21nB109_p0554a13║與彌陀佛剎等不？』世尊告言：『譬如有人析一毛
J21nB109_p0554a14║為百分，以一分於大海中取一滴水，喻彌陀佛
J21nB109_p0554a15║剎莊嚴，彼大海水喻普見佛剎莊嚴，復過於是。』」
J21nB109_p0554a16║（官字函第十卷）
J21nB109_p0554a17║《菩薩受記經》云：「德藏菩薩白佛言：『觀世音、得大
J21nB109_p0554a18║勢二大士，於何國土成等正覺？』佛答：『阿彌陀佛
J21nB109_p0554a19║正法滅後，觀世音成等正覺，號普光功德山王
J21nB109_p0554a20║如來，彼佛國土號曰眾寶善集莊嚴；般涅槃後，
J21nB109_p0554a21║得大勢即於其國成等正覺，號善住功德寶王
J21nB109_p0554a22║如來。』」（改字函第十卷）
J21nB109_p0554a23║
J21nB109_p0554a24║
J21nB109_p0554a25║
J21nB109_p0554a26║
J21nB109_p0554a27║大藏一覽卷第七（終）