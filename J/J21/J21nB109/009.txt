J21nB109_p0563a01║大藏一覽卷第九
J21nB109_p0563a02║寧德優婆塞陳　實　謹編
J21nB109_p0563a03║秀水居士姚舜漁校正重刊
J21nB109_p0563a04║第八門四十九年苦口，末後一笑收功。
J21nB109_p0563a05║教相品
J21nB109_p0563a06║世尊七日作思惟，大梵三勤而請說。
J21nB109_p0563a07║《釋迦譜》云：「如來菩提樹下成等正覺，於七日中
J21nB109_p0563a08║思惟：『我所得法甚深微妙，唯佛與佛乃能知之；
J21nB109_p0563a09║一切眾生愚癡邪見，無有智慧，云何能解我所
J21nB109_p0563a10║得法？我今若為轉法輪者，彼必迷惑，不能信受，
J21nB109_p0563a11║而生誹謗，當墮惡道，我寧默然入般涅槃。』爾時
J21nB109_p0563a12║大梵天主禮足，圍繞白言：『世尊！久住生死，捨於
J21nB109_p0563a13║國城、妻、子、頭、目、髓、腦，為求法故。今日法海已滿、
J21nB109_p0563a14║法幢已立，開導正時，云何涅槃？』三請說法。」（彩字函）
J21nB109_p0563a15║總十二部修多羅，別分三藏經律論。
J21nB109_p0563a16║《涅槃》云：「佛說十二部經，謂：修多羅、祗夜、受記、伽
J21nB109_p0563a17║陀、優陀那、尼陀那、阿波陀那、伊帝目多伽、闍陀
J21nB109_p0563a18║伽、毘佛略、阿浮陀達磨、優波提舍。何等名修多
J21nB109_p0563a19║羅經？從『如是我聞』至『歡喜奉行』。何等名祗夜經？
J21nB109_p0563a20║如佛為眾說契經竟，復有眾生後至，佛因本經
J21nB109_p0563a21║以偈頌曰。何等名受記經？如來說時，為諸天人
J21nB109_p0563a22║受佛記莂。何等名伽陀經？除修多羅及諸戒律，
J21nB109_p0563a23║其餘有說四句之偈，謂：「『諸惡莫作，眾善奉行，自
J21nB109_p0563a24║淨其意，是諸佛教。』「何等名優陀那經？佛從定起，
J21nB109_p0563a25║無問自說。何等名尼陀那經？知其本末因緣而
J21nB109_p0563a26║說偈言。何等名阿波陀那經？如戒律中所說譬
J21nB109_p0563a27║喻。何等名伊帝目多伽經？如佛所說，名曰戒經。
J21nB109_p0563b01║何等名闍陀伽經？說佛因地修諸苦行。何等名
J21nB109_p0563b02║毘佛略經？大乘方等，其義廣大。何等名未曾有
J21nB109_p0563b03║經？說佛初生能行七步，至入天廟令像起禮。何
J21nB109_p0563b04║等名優波提舍經？分別廣說，辯其相貌。」（一字函第三卷）
J21nB109_p0563b05║《阿毘曇論》：「問：『修多羅、毘尼、阿毘曇三藏，有何差
J21nB109_p0563b06║別？』答曰：『或有說者，無有差別。所以者何？皆從一
J21nB109_p0563b07║智海說故。復有說者，亦有差別，為分別心名修
J21nB109_p0563b08║多羅、為分別戒名為毘尼、為分別慧名阿毘曇。
J21nB109_p0563b09║復次，為初入法名修多羅、已入法中為受持戒
J21nB109_p0563b10║名曰毘尼、已受戒者為令正解名阿毘曇。』「○問
J21nB109_p0563b11║曰：『迦旃延尊者，以何因緣造作此經？』答曰：『饒益
J21nB109_p0563b12║他故。若是受持、通利、憶念，所有煩惱及諸惡作
J21nB109_p0563b13║不現在前，以此勤修能入法相。譬如有人欲饒
J21nB109_p0563b14║益他，於黑闇中然大燈明，為有目者見種種色，
J21nB109_p0563b15║尊者亦爾，佛亦如是，為饒益他，說十二部經。所
J21nB109_p0563b16║以者何？若是眾生雖有內因、無外緣者，終不能
J21nB109_p0563b17║修勝進之行，若遇外緣則能修行。譬如闇室有
J21nB109_p0563b18║種種物，若無燈照終不可見，有燈則見。眾生亦
J21nB109_p0563b19║然，雖有內因，若無外緣，終不能修勝進之行；若
J21nB109_p0563b20║遇外緣，則能修習。』佛即說偈曰：
J21nB109_p0563b21║「『譬如闇室中，雖有種種物，若無燈明照，
J21nB109_p0563b22║有目不能見。若人雖有智，不從他聞法，
J21nB109_p0563b23║是人終不能，分別善惡義。』」（京字函第一卷）
J21nB109_p0563b24║○藏師初判作五乘，○長者復分為十教。
J21nB109_p0563b25║《合論》云：「唐藏法師立五乘教：一、小乘教，聲聞、緣
J21nB109_p0563b26║覺之學；二、大乘始教；三、終教，始、終二教，並隨地
J21nB109_p0563b27║位漸次修成，俱為漸教；四、頓教，但一念不生即
J21nB109_p0563c01║名為佛，不從地位漸次而說；五、圓教，真俗互融，
J21nB109_p0563c02║具足圓滿，一即一切、一切即一，無礙法門。「○長
J21nB109_p0563c03║者立十教：「○第一時說小乘有教者，為諸凡夫
J21nB109_p0563c04║繫著世法以為實有，隨於色塵，作諸不善，以不
J21nB109_p0563c05║善故墮於惡趣，還將有法轡勒彼心，以戒防護，
J21nB109_p0563c06║制諸不善，故名有教。「○第二時說《般若》，破有明
J21nB109_p0563c07║空教者，既說小乘實有，戒其身、口、意業，令住善
J21nB109_p0563c08║法，方說法空，破彼繫著，漸向法身。「○第三時說
J21nB109_p0563c09║《解深密經》，為和會空有教者，令彼空有不滯一
J21nB109_p0563c10║邊，為不空、不有，教以二乘人，滅識證寂，住寂無
J21nB109_p0563c11║知，為回彼故，寄說阿阤那識為第九純淨識，如
J21nB109_p0563c12║五、六、七、八等識，常依九識以為依止，凡愚不了，
J21nB109_p0563c13║妄執為我，如水瀑流不離水體，諸波浪等以水
J21nB109_p0563c14║為依，五、六、七、八識常以淨識為依，何故安立九
J21nB109_p0563c15║識為淨識者？為二乘人久在生死業種，六、七、八
J21nB109_p0563c16║識有怖畏故，恐彼難信，方便於生死種外別立
J21nB109_p0563c17║淨識，使令悲智漸漸得生，達識成智。「○第四時
J21nB109_p0563c18║說《楞伽經》，明假即真教者，直為大乘根堪之者，
J21nB109_p0563c19║頓說第八業種之識，名為如來藏識，明與無明
J21nB109_p0563c20║其性不二，此教雖說無明業種成智，猶希出俗，
J21nB109_p0563c21║未現同廛也。「○第五時說《維摩經》，即俗恒真教
J21nB109_p0563c22║者，破前四種教中聲聞菩薩染淨未融，常忻出
J21nB109_p0563c23║俗，即以淨名俗士，明即俗常真，使三乘眾淨相
J21nB109_p0563c24║心亡，出俗入廛，平等無礙，方明實德也。「○第六
J21nB109_p0563c25║時說《法華經》，引權歸實教者，為羅漢隨空會寂、
J21nB109_p0563c26║緣覺會十二緣生，法皆無體性，如是二人皆心
J21nB109_p0563c27║識滅、三界業滅，智慈不生，又有析法明空，以空
J21nB109_p0564a01║破惑，樂生淨土及留惑潤生，菩薩並不了一切
J21nB109_p0564a02║眾生無明諸惑皆從一切如來根本智性之所
J21nB109_p0564a03║生，所以見有淨土、穢土，自佛、他佛，若忻、若厭，不
J21nB109_p0564a04║稱真理，引此三根，令歸本智故。「○第七說《涅槃
J21nB109_p0564a05║經》時，令諸三乘捨權向實教者，以前三乘慢不
J21nB109_p0564a06║信故，不得成佛，此明一切有情皆有佛性，與佛
J21nB109_p0564a07║無異，捨權就實相，盡見性之門。「○第八說《華嚴
J21nB109_p0564a08║經》時，於剎那際通攝三世圓融教者，性智本無
J21nB109_p0564a09║時故、法界體無礙故，如圓珠無方、如明鏡頓照，
J21nB109_p0564a10║該括始終，一際圓滿，無成、無壞，無出、無沒，常轉
J21nB109_p0564a11║法輪。「○第九共不共教者，說《大乘經》，人天三乘
J21nB109_p0564a12║雖是同聞，得益各別，如聲聞在華嚴會上若盲、
J21nB109_p0564a13║若聾，是名共不共教。「○第十不共共教者，《華嚴
J21nB109_p0564a14║經》中十方雲集諸來菩薩，方來雖異，共會說法，
J21nB109_p0564a15║是名不共共教。「○如是辨明教相差殊，使始學
J21nB109_p0564a16║之流知其權實也。」（第三卷）
J21nB109_p0564a17║但原觀色之一法，隨機立教有多般。
J21nB109_p0564a18║《宗鏡》云：「故知立教皆為對機，機宜不同，教分多
J21nB109_p0564a19║種，且如觀色一法，五教證入不同。「○初小乘見
J21nB109_p0564a20║是實色，不說性空。「○初教見此色法從緣所成，
J21nB109_p0564a21║必無自性，即空無所有，如波歸水。「○終教見色
J21nB109_p0564a22║空無礙，以真空不守自性，隨緣成色，即是幻色，
J21nB109_p0564a23║虛相無體，是故色即空而常泯、空即色而常存，
J21nB109_p0564a24║要由自盡之色方是空色，成色之空乃是真空，
J21nB109_p0564a25║舉體互融，無有障礙，如水入波。「○頓教，一色法
J21nB109_p0564a26║無非真理所收，是故此色即真理一味，更無別
J21nB109_p0564a27║法而可顯說，水、波雙絕。「○圓教，起即全收，一多
J21nB109_p0564b01║互攝，同時成立，一塊圓明，隨舉即色、隨舉即空，
J21nB109_p0564b02║義味自在，隨智取用。何以故？隨舉一門，無不顯
J21nB109_p0564b03║現。古德云：『皆本一心而貫諸法。』」（車字函第七卷）
J21nB109_p0564b04║醫王用藥分三品，如來逗教亦復然。
J21nB109_p0564b05║又云：「譬如上醫以非藥為藥，中醫以藥為藥，下
J21nB109_p0564b06║醫藥成非藥。且非藥為藥者，如云無有一物不
J21nB109_p0564b07║是乎藥，攬草皆成，如行非道而通佛道，即煩惱
J21nB109_p0564b08║而成菩提；以藥為藥者，即應病與藥，隨手痊愈，
J21nB109_p0564b09║附子治風、橘皮消氣之類，如觀根授法，思覺多
J21nB109_p0564b10║者修數息觀、婬欲多者修不淨觀之類；藥為非
J21nB109_p0564b11║藥者，不識病源又增其疾，如說法者不逗其機，
J21nB109_p0564b12║則醍醐上味為世珍奇，遇斯等人翻成毒藥。」（富字
J21nB109_p0564b13║函第三卷）
J21nB109_p0564b14║因其中道以辭遙，遂設化城令暫息。
J21nB109_p0564b15║《法華經》云：「佛告比丘：『當知如來方便深入眾生
J21nB109_p0564b16║之性，知其志樂小法，深著五欲，為是等故說於
J21nB109_p0564b17║涅槃，是人若聞則便信受。譬如五百由旬險惡
J21nB109_p0564b18║之處，有一導師善知險道通塞之相，將導眾人
J21nB109_p0564b19║欲過此難，至珍寶處，所將人眾中道懈退，白導
J21nB109_p0564b20║師言：「我等疲極，前路猶遠，今欲退還。」導師愍彼，
J21nB109_p0564b21║捨大珍寶，以方便力於險道中化作一城，告眾
J21nB109_p0564b22║人言：「汝莫退還，今此大城可於中止。」是時疲極
J21nB109_p0564b23║之眾心大歡喜，前入化城，生安隱想。爾時導師
J21nB109_p0564b24║知此人眾既得止息，無復疲倦，而滅化城，語眾
J21nB109_p0564b25║人言：「寶所在近，向者大城我所化作，為止息耳。」
J21nB109_p0564b26║如來導師亦復如是，知諸生死惡道懸遠，若諸
J21nB109_p0564b27║眾生聞一乘者便作是念：「佛道長遠，久受勤苦
J21nB109_p0564c01║乃可得成。」佛知怯劣，以方便力而於中道為止
J21nB109_p0564c02║息故說二涅槃。若眾生住於二地，如來即便為
J21nB109_p0564c03║說：「汝等所作未辦，汝所住地近於佛慧，應當籌
J21nB109_p0564c04║量所得涅槃未真實也。」但是如來方便之力，於
J21nB109_p0564c05║一佛乘方便說三。』」（竹字函第三卷）
J21nB109_p0564c06║《要集》云：「昔一聚落去王城五由旬，彼有美水，王
J21nB109_p0564c07║敕日日送水，村人疲苦，悉欲逃移。村主語之：『汝
J21nB109_p0564c08║等莫去，我當為汝白王，改五由旬作三由旬，使
J21nB109_p0564c09║汝得近，往來不疲。』即往白王，王為改之作三由
J21nB109_p0564c10║旬，眾人聞已便大歡喜。世間之人修行正法，度
J21nB109_p0564c11║於五道向涅槃城，心生疲倦便欲捨離。如來法
J21nB109_p0564c12║王有大方便，於一乘法分別說三，小乘之人聞
J21nB109_p0564c13║之歡喜，以為易行，進德求度，如彼村人亦復如
J21nB109_p0564c14║是。」（帳字函第二卷）
J21nB109_p0564c15║說諸法相分三種，依他遍計與圓成。
J21nB109_p0564c16║《瑜伽論》云：「如來說諸法相略有三種：一者、遍計
J21nB109_p0564c17║所執相，謂一切法名假安立，自性差別，乃至為
J21nB109_p0564c18║令隨起言說；二者、依他起相，謂一切法緣生自
J21nB109_p0564c19║性，則此有故彼有、此生故彼生，謂無明緣行……，乃
J21nB109_p0564c20║至招集純大苦蘊；三者、諸法圓成相，謂一切法
J21nB109_p0564c21║平等真如，漸漸修集，乃至菩提方證圓滿。如眩
J21nB109_p0564c22║翳人，眼有翳病，遍計執相當知亦爾；如眩翳人，
J21nB109_p0564c23║青、黃等相差別現前，依他起相當知亦爾；如淨
J21nB109_p0564c24║眼人離眩翳患，本性所行無亂境界，圓成實相
J21nB109_p0564c25║當知亦爾。」（緣字函第六卷）
J21nB109_p0564c26║語默視瞬皆為說，見聞知覺豈非聽？
J21nB109_p0564c27║《宗鏡》云：「語默動靜無非佛事，如雲臺寶網盡演
J21nB109_p0565a01║妙音，毛孔光明皆能說法，香積世界餐香飯而
J21nB109_p0565a02║三昧顯、極樂國土聽風柯而正念成，絲竹可以
J21nB109_p0565a03║傳心，目擊以之存道。既語默視瞬皆說，則聞見
J21nB109_p0565a04║覺知盡聽，苟能得法契神，何必要因言說？如琴
J21nB109_p0565a05║中傳意於秦王，脫荊軻之手，相如調文君之女，
J21nB109_p0565a06║終獲隨車，帝釋有法樂之臣、馬鳴有和羅之技，
J21nB109_p0565a07║皆絲竹傳心也。目擊道存者，《莊子》云：『夫子欲見
J21nB109_p0565a08║溫伯雪子，久而不見，及見，寂無一言，及出，子路
J21nB109_p0565a09║怪而問曰：「夫子欲見溫伯雪子久矣，何以寂無
J21nB109_p0565a10║一言？」子曰：「若斯人者，目擊而道存，亦不可以容
J21nB109_p0565a11║聲者矣。」』若雲臺、若寶網、若毛孔、若光明皆能說
J21nB109_p0565a12║法者，《華嚴經》中可見。」（富字函第四卷）
J21nB109_p0565a13║善哉若有聞法人，由斯無一不成佛。
J21nB109_p0565a14║《宗鏡》舉《法華經》偈云：「若有聞法者，無一不成佛。」
J21nB109_p0565a15║昔泥蛤聞法而生天（故事見十善品），廄象聽經而悛惡
J21nB109_p0565a16║（故事見雜緣品），比丘信受而獲果，女人思惟而悟空（故事
J21nB109_p0565a17║見禪定品）。○（富字函第六卷）
J21nB109_p0565a18║或因惡境接眾生，譬若蓮華開烈日。
J21nB109_p0565a19║大乘論云：「有時菩薩正居王位，或現種種逼惱
J21nB109_p0565a20║眾生，是以安立於戒律中。」○釋曰：「眾生有二種：
J21nB109_p0565a21║或宜歡喜教化，譬如拘物頭花因涼月開敷；或
J21nB109_p0565a22║宜逼惱教化，譬如蓮花因烈日開敷。菩薩亦爾，
J21nB109_p0565a23║如那羅王及善財童子，或現可愛事、或現可畏
J21nB109_p0565a24║事，安立眾生於善處。」（與字函第四卷）
J21nB109_p0565a25║然佛從來平等法，接物何嘗貴賤分？
J21nB109_p0565a26║《大莊嚴論》云：「佛難波斯匿王分別出家貴賤：『我
J21nB109_p0565a27║不以為貴選擇王賢等，亦度下賤優波離等；我
J21nB109_p0565b01║不齊為大富長者須達多等，亦度貧賤須賴多
J21nB109_p0565b02║等；我不齊為大智舍利弗，亦為鈍根周離槃特
J21nB109_p0565b03║等；我不齊為少欲知足摩訶迦葉，亦為多欲婆
J21nB109_p0565b04║難阤等；我不齊為耆舊宿德優樓頻螺迦葉，亦
J21nB109_p0565b05║為幼稚須阤耶等；我不齊為憍慢婆迦賴等，亦
J21nB109_p0565b06║為極惡鴦掘摩羅；我不齊為多智男子而為說
J21nB109_p0565b07║法，亦為淺智女人而為說法。』佛告波斯匿王：『若
J21nB109_p0565b08║娶婦嫁女應擇種姓，此佛法中唯觀宿世善惡
J21nB109_p0565b09║因緣，不擇種姓；唯觀信施，不觀珍寶；索戒清淨，
J21nB109_p0565b10║不索家門清淨。』」偈曰：
J21nB109_p0565b11║「佛法無偏黨，平等示正道，為一切眾生，
J21nB109_p0565b12║作安隱正路。譬如大市中，示買一切物，
J21nB109_p0565b13║我法市亦爾，不擇其種姓。」（君字函第七卷）
J21nB109_p0565b14║豈是文殊不知者？俯為眾生故問之。
J21nB109_p0565b15║《涅槃經》云：「佛答文殊：『譬如輪寶上下回轉，如來
J21nB109_p0565b16║說法亦復如是，能令下趣諸惡眾生上生人天、
J21nB109_p0565b17║乃至佛道，是故汝今不應讚言：「如來於此更轉
J21nB109_p0565b18║法輪。」』文殊白佛：『我於此義非為不知，所以問者，
J21nB109_p0565b19║為欲利益諸眾生故。』」（一字函第三卷）
J21nB109_p0565b20║若受如來所說法，甘投火聚願求聞。
J21nB109_p0565b21║《華嚴經》云：「菩薩勤求佛法，所有珍財皆無吝惜，
J21nB109_p0565b22║不見有物難得可重，但於能說佛法之人生難
J21nB109_p0565b23║遭想。是故，菩薩於內外財為求佛法悉能捨施，
J21nB109_p0565b24║無有恭敬而不能行、無有憍慢而不能捨、無有
J21nB109_p0565b25║承事而不能作、無有勤苦而不能受。若聞一句
J21nB109_p0565b26║未曾聞法，生大歡喜，勝得轉輪王位；若得一偈
J21nB109_p0565b27║未曾聞法，能淨菩薩行，勝得帝釋、梵王位，住無
J21nB109_p0565c01║量劫。若有人言：『我有一句佛所說法，能淨菩薩
J21nB109_p0565c02║行，汝今若能入大火坑，受極大苦，當以相與。』菩
J21nB109_p0565c03║薩尒時作如是念：『我以一句佛所說法淨菩薩
J21nB109_p0565c04║行故，假使三千大千世界大火滿中，尚欲從於
J21nB109_p0565c05║梵天之上投身而下，況小火坑而不能入？然我
J21nB109_p0565c06║今者為求佛法應受一切地獄眾苦，何況人中
J21nB109_p0565c07║諸小苦惱？』菩薩如是求於佛法，如其所聞觀察
J21nB109_p0565c08║修行，非但口言而可清淨。」（愛字函第五卷）
J21nB109_p0565c09║聽法之人不宗敬，如斯之輩莫與談。
J21nB109_p0565c10║《菩薩戒經》：「人在高處，己身處下不應說法，除為
J21nB109_p0565c11║病患；心不信者不應為說、不厭生死者不應為
J21nB109_p0565c12║說；人在己前、人覆頭者、求過失者不應為說。何
J21nB109_p0565c13║以故？諸佛菩薩恭敬法故。若說法者尊重於法，
J21nB109_p0565c14║聽法之人亦生宗敬，至心聽受，不生輕慢，是名
J21nB109_p0565c15║清淨說。」（賢字函第三卷）
J21nB109_p0565c16║按教明心指標月，由文見義色因燈。
J21nB109_p0565c17║《圓覺經》云：「修多羅教如標月指，若復見月，了知
J21nB109_p0565c18║所標畢竟非月，一切如來種種言說開示菩薩
J21nB109_p0565c19║亦復如是。」
J21nB109_p0565c20║《楞伽經》云：「佛告大慧：『善於語義，知語與義不一、
J21nB109_p0565c21║不異，義之與語亦復如是。若義異語，則不應因
J21nB109_p0565c22║語而顯於義、而因語見義，如燈照色。大慧！譬如
J21nB109_p0565c23║有人持燈照物，知物如是在如是處。菩薩亦爾，
J21nB109_p0565c24║因語言燈入離言說，自證境界。』」（四字函第四卷）
J21nB109_p0565c25║燈雖顯色見由眼，眼非見性乃由心。
J21nB109_p0565c26║《楞嚴經》云：「佛告阿難：『諸盲無眼唯觀黑暗，與有
J21nB109_p0565c27║眼人處於暗室，二黑有別？為無有別？』『如是，世尊！
J21nB109_p0566a01║此暗中人與彼群盲，二黑校量曾無有異。』『阿難！
J21nB109_p0566a02║若無眼人全見前黑，忽得眼光，還於前塵見種
J21nB109_p0566a03║種色，名眼見者。彼暗中人全見前黑，忽獲燈光，
J21nB109_p0566a04║亦於前塵見種種色，應名燈見。若燈見者，燈能
J21nB109_p0566a05║有見。又則燈觀，何關汝事？是故當知：燈能顯色，
J21nB109_p0566a06║如是見者是眼非燈；眼能顯色，如是見性，是心
J21nB109_p0566a07║非眼。』」（染字函第一卷）
J21nB109_p0566a08║依趣於義不依文，依趣於智不依識。
J21nB109_p0566a09║《寶積經》云：「菩薩修行般若波羅蜜多故，於四依
J21nB109_p0566a10║趣善能具足，所謂：依趣於義，不依趣文；依趣於
J21nB109_p0566a11║智，不依趣識；依趣於了義經，不依趣不了義經；
J21nB109_p0566a12║依趣於法，不依趣數取趣者。「云何名為依趣於
J21nB109_p0566a13║義不依文？所言文者，謂世間法傳習文詞。所言
J21nB109_p0566a14║義者，謂通達出世間法……，乃至如來所演八萬四
J21nB109_p0566a15║千法藏聲教皆名為文，諸離一切言音文字，理
J21nB109_p0566a16║不可說，是名為義。「云何依趣於智，不依趣識？謂
J21nB109_p0566a17║善巧了知諸有言教數取趣義，是名為識。此不
J21nB109_p0566a18║應依諸有言教，如法性義即是於智，此應依趣。
J21nB109_p0566a19║「云何不依趣不了義經，依趣了義經？若諸經中
J21nB109_p0566a20║說世俗諦，名不了義；說勝義諦，名為了義。乃至
J21nB109_p0566a21║經中所說厭背生死、欣樂涅槃，名不了義；若有
J21nB109_p0566a22║宣說生死、涅槃二無差別，是名了義。「云何依趣
J21nB109_p0566a23║於法，不依趣數取者？若有依止數取之見諸所
J21nB109_p0566a24║緣法，如是之相名數取者，如來依世俗諦為眾
J21nB109_p0566a25║生說。若有眾生於此言教起於執著，如是等類
J21nB109_p0566a26║不應依趣。何以故？如來欲令於彼正依趣故說
J21nB109_p0566a27║如是法，汝等依趣諸法實性，無宜依趣彼數取
J21nB109_p0566b01║者。何等是為諸法實性？謂無有變異、無有增益，
J21nB109_p0566b02║無作、無不作，不住無根本，如是之相是名法性。」
J21nB109_p0566b03║（官字函第二卷）
J21nB109_p0566b04║攝心歸一魔無便，如龜藏六狗難傷。
J21nB109_p0566b05║《宗鏡》舉《禪門》中云：「『不怕念起，唯慮覺遲。』又云：『瞥
J21nB109_p0566b06║起是病，不續是藥，是以初心攝念為先，是入道
J21nB109_p0566b07║之階漸。』昔佛在世，有一道人在河邊樹下學道，
J21nB109_p0566b08║十二年中貪想不除，目色、耳聲、身靜、意遊曾無
J21nB109_p0566b09║寧息，十二年中不能得道。佛知可度，化作沙門，
J21nB109_p0566b10║往至其所，樹下共宿。須臾月明，有龜從河中出，
J21nB109_p0566b11║來至樹下。復有水狗飢行求食，與龜相逢，便欲
J21nB109_p0566b12║噉龜，龜縮頭尾及其四腳藏於甲中，不能得噉。
J21nB109_p0566b13║水狗少遠，復出頭足，行步如故，不能奈何，遂乃
J21nB109_p0566b14║得脫。於是道人問化沙門：『此龜有護命之鎧，水
J21nB109_p0566b15║狗不能得其便。』化沙門答言：『吾念世人不如此
J21nB109_p0566b16║龜，不知無常，放恣六情，外魔得便。』即說偈言：「『藏
J21nB109_p0566b17║六如龜，防意如城，慧與魔戰，勝則無患。』」（車字函第八卷）
J21nB109_p0566b18║四相人我壽眾生，四病作止并任滅。（附理
J21nB109_p0566b19║事障）
J21nB109_p0566b20║《金剛經》云：「若菩薩有我相、人相、眾生相、壽者相，
J21nB109_p0566b21║即非菩薩。」《助深記》注云：「我相，謂於自身不計為
J21nB109_p0566b22║我故。人相，不計我轉趣，餘趣為人故。眾生相，不
J21nB109_p0566b23║計我盛衰苦樂，為眾生故。壽者相，不計我一報
J21nB109_p0566b24║命根不斷，為壽者故。今菩薩既亡四相，已達身
J21nB109_p0566b25║空，即除我執。」又有注云：「無我者，則無色、受、想、行、
J21nB109_p0566b26║識之見也。無人者，了四大不實，終歸地、水、火、風
J21nB109_p0566b27║也。無眾生者，則無生滅心也。無壽者者，則我身本
J21nB109_p0566c01║空，寧有壽者？四相既空，法眼明矣。」
J21nB109_p0566c02║《圓覺經》云：「彼善知識所證妙法應離四病：一者、
J21nB109_p0566c03║作病，有作是言：『我於本心作種種行欲求圓覺。』
J21nB109_p0566c04║彼圓覺性非作得，故說名為病。二者、任病，有作
J21nB109_p0566c05║是言：『我等今者不斷生死，不求涅槃。』涅槃、生死
J21nB109_p0566c06║無起滅念，任彼一切隨諸法性，欲求圓覺，彼圓
J21nB109_p0566c07║覺性非任有，故說名為病。三者、止病，有作是言：
J21nB109_p0566c08║『我今自心永息諸念，得一切性寂然平等，欲求
J21nB109_p0566c09║圓覺。』彼圓覺性非止合，故說名為病。四者、滅病，
J21nB109_p0566c10║有作是言：『我令永斷一切煩惱，身心畢竟空無
J21nB109_p0566c11║所有，何況根塵虛妄境界？一切永寂，欲求圓覺。』
J21nB109_p0566c12║彼圓覺性非寂相，故說名為病，悉當離之。」○又
J21nB109_p0566c13║云：「理事二障：一者、理障，礙正知見；二者、事障，續
J21nB109_p0566c14║諸生死。若捨貪欲，先除事障，未斷理障，但能悟
J21nB109_p0566c15║入聲聞、緣覺，未能顯住菩薩境界。欲汎如來大
J21nB109_p0566c16║圓覺海，先當發願勤斷二障，二障已伏，即能悟
J21nB109_p0566c17║入菩薩境界。若二障已永斷滅，即入如來微妙
J21nB109_p0566c18║圓覺。」
J21nB109_p0566c19║有為無為善巧修，有餘無餘涅槃界。
J21nB109_p0566c20║《般若經》云：「菩薩於一切法遍攝有為、無為，應修
J21nB109_p0566c21║善巧。云何名有為？謂妙善身、語、意行，是名有為。
J21nB109_p0566c22║云何無為？即以如是妙善身、語、意行回向於薩
J21nB109_p0566c23║伐若（此云一切智），是名無為。「○又復有為即是積集
J21nB109_p0566c24║五到彼岸，謂布施、持戒、忍辱、精進、靜慮，是名有
J21nB109_p0566c25║為。若由般若波羅蜜多無為智故，則五到彼岸，
J21nB109_p0566c26║如此妙智及以回向一切智智，是名無為善巧。」
J21nB109_p0566c27║（官字函第三卷）
J21nB109_p0567a01║《增一阿含經》云：「佛告比丘：『有二涅槃：有餘涅槃
J21nB109_p0567a02║界、無餘涅槃界。於是滅五下分結，不還此世，是
J21nB109_p0567a03║謂有餘涅槃界；盡有漏，成無漏，意解脫、智慧解
J21nB109_p0567a04║脫，而自遊戲，生死已盡、梵行已立、所作已辦，不
J21nB109_p0567a05║復受有，如實知之，是謂無餘涅槃界。』」（闌字函第七卷）
J21nB109_p0567a06║《宗鏡》舉《思益經》云：「諸佛出世，不為令眾生出生
J21nB109_p0567a07║死、入涅槃，但是度生死、涅槃之二見。」（富字函第六卷）
J21nB109_p0567a08║善財能發菩提心，彌勒稱揚佛種子。
J21nB109_p0567a09║《華嚴經》云：「彌勒菩薩指善財童子，告大眾言：『此
J21nB109_p0567a10║長者子曩於福城受文殊教，展轉經由諸善知
J21nB109_p0567a11║識已然後來至我所，發心救護一切眾生，為四
J21nB109_p0567a12║流漂汩者造大法船、為被見泥沒溺者立大法
J21nB109_p0567a13║橋、為被癡暗昏迷者然大智燈、為行生死曠野
J21nB109_p0567a14║者開示聖道、為嬰煩惱重病者調和法藥、為遭
J21nB109_p0567a15║生老死苦者飲以甘露、為入貪恚癡火者沃以
J21nB109_p0567a16║定水、近惡友者示其善友、樂凡法者誨以聖法、
J21nB109_p0567a17║著生死者令趣智城。此長者子恒以此行救護
J21nB109_p0567a18║眾生，發菩提心，未嘗休息。善男子！餘諸菩薩經
J21nB109_p0567a19║無量劫乃能滿足菩薩願行，乃能親近諸佛菩
J21nB109_p0567a20║提，此長者子於一生內具足成就。「『善男子！菩提
J21nB109_p0567a21║心者，猶如種子，能生一切諸佛法故；菩提心者，
J21nB109_p0567a22║猶如良田，能長眾生白淨法故；菩提心者，猶如
J21nB109_p0567a23║大地，能持一切諸世間故；菩提心者，猶如淨水，
J21nB109_p0567a24║能洗一切煩惱垢故；菩提心者，猶如大風，普於
J21nB109_p0567a25║世間無所礙故；菩提心者，猶如盛火，能燒一切
J21nB109_p0567a26║諸見薪故；菩提心者，猶如帝王，一切願中得自
J21nB109_p0567a27║在故；菩提心者，猶如虛空，諸妙功德廣無邊故；
J21nB109_p0567b01║菩提心者，猶如蓮華，不染一切世間法故；菩提
J21nB109_p0567b02║心者，如如意珠，周給諸貧乏故；菩提心者，如功
J21nB109_p0567b03║德缾，滿足一切眾生心故；菩提心者，如那羅延，
J21nB109_p0567b04║能摧一切我見敵故；菩提心者，如勇將幢，能伏
J21nB109_p0567b05║一切諸魔軍故；菩提心者，猶如湧泉，生智慧水
J21nB109_p0567b06║無窮盡故；菩提心者則為所歸，不拒一切來者
J21nB109_p0567b07║故；菩提心者則為義利，能除一切衰惱事故；菩
J21nB109_p0567b08║提心者則為妙寶，能令一切心歡喜故；菩提心
J21nB109_p0567b09║者如大施會，充滿一切眾生心故；菩提心者，如
J21nB109_p0567b10║佛支提，一切世間應供養故。善男子！菩提心者
J21nB109_p0567b11║成就如是無量功德，舉要言之，三世如來從菩
J21nB109_p0567b12║提心而出生故。「『善男子！如人學射，先安其足，後
J21nB109_p0567b13║習其法；菩薩摩訶薩亦復如是，先當安住菩提
J21nB109_p0567b14║之心，然後修行一切佛法。善男子！如人護身先
J21nB109_p0567b15║護命根，菩薩摩訶薩護持佛法亦當先護菩提
J21nB109_p0567b16║之心。善男子！譬如有人命根若斷，不能利益父
J21nB109_p0567b17║母宗親；菩薩摩訶薩捨菩提心，不能利益一切
J21nB109_p0567b18║眾生，不能成就諸佛功德。「『善男子！譬如王子，雖
J21nB109_p0567b19║於臣佐之中未得自在，已具王相，不與一切諸
J21nB109_p0567b20║臣佐等，以生處尊勝故；菩薩摩訶薩雖於一切
J21nB109_p0567b21║業煩惱中未得自在，然已具足菩提之相，不與
J21nB109_p0567b22║一切二乘齊等，以種性第一故。「『善男子！譬如金
J21nB109_p0567b23║剛，雖破不全，一切眾寶猶不能及；菩提心金剛
J21nB109_p0567b24║雖復志劣，少有虧損，猶勝一切二乘功德。善男
J21nB109_p0567b25║子！譬如金剛非凡人之所得，菩提心金剛非劣
J21nB109_p0567b26║意眾生之所能得。善男子！譬如金剛，不識寶人
J21nB109_p0567b27║不知其能、不得其用；菩提心金剛，不知法人不
J21nB109_p0567c01║了其能、不得其用。善男子！譬如金剛，餘不能持，
J21nB109_p0567c02║唯金剛之所能持；菩提之心，聲聞、緣覺皆不能
J21nB109_p0567c03║持，唯趣薩婆若者。善男子！若有眾生發阿耨多
J21nB109_p0567c04║羅三藐三菩提心者則獲如是勝功德法。』」（臣字函第
J21nB109_p0567c05║八卷）
J21nB109_p0567c06║「又，善財參彌伽大士，白言：『我已先發菩提心，而
J21nB109_p0567c07║未知云何學菩薩行。』彌伽遽即下座，於善財前
J21nB109_p0567c08║散花作禮，讚言：『善哉！能發菩提心者，則為不斷
J21nB109_p0567c09║一切佛種、則為成熟一切眾生……，乃至則為一切
J21nB109_p0567c10║天、龍禮敬。』如是讚已，還昇本座，為善財說法。」（首字
J21nB109_p0567c11║函第三卷）
J21nB109_p0567c12║法界觀通大千卷，六相義圓無量門。
J21nB109_p0567c13║《法界觀》云：「華嚴大教浩博難明，杜順和尚文殊
J21nB109_p0567c14║應身，以自智見華嚴一真法界，總該萬有即是
J21nB109_p0567c15║一心，其中諸佛眾生——若國土、若莊嚴——義境無量，
J21nB109_p0567c16║於無量境集其義類，總舉色空理事為例，束為
J21nB109_p0567c17║三重觀門：一、曰真空法界，二、曰理事無礙，三、曰
J21nB109_p0567c18║周遍含容。若達此三門，則法界重重縱橫達矣。
J21nB109_p0567c19║「第一、真空觀（理，法界也，原其實體，但是本心。今簡非虛妄念慮，故云真也；簡非形
J21nB109_p0567c20║礙色相，故云空也）。復開四句：○一、會色歸空（以色等本是真如一
J21nB109_p0567c21║心與生滅和會，名阿賴耶識等，變起根身器界，今推之都無其體，歸於真心之空，非斷滅空），
J21nB109_p0567c22║二、明空即色（凡是真空必不異色，真空既不異色，亦不易一切法，以上二觀復開
J21nB109_p0567c23║八門，畢竟不出此理，冗不盡錄，詳見本文），三、空色無礙（謂色舉體全是盡色之空，
J21nB109_p0567c24║則色盡而空現，空舉體不異全盡空之色，則空即色，而空不隱也。若色是實色即礙於空，空是
J21nB109_p0567c25║斷空即礙於色。今既色是幻色，故不礙空；空是真空，故不礙色），四、泯絕無寄（所觀
J21nB109_p0567c26║真空不可言即色不即色、亦不可言即空不即空，一切法皆不可，不可亦不可，迥絕無寄，非言
J21nB109_p0567c27║所及）。
J21nB109_p0568a01║「第二、理事無礙（所觀）觀（能觀），○（前雖說色，是簡情計以成真空，空色無礙，
J21nB109_p0568a02║泯絕無寄，唯是真空觀門方為真如之理，至此理事無礙觀門始顯真如之用）。一、理遍
J21nB109_p0568a03║於事門（謂能遍之理性無分限，所遍之事分位差別，一一事中理皆全遍），二、事
J21nB109_p0568a04║遍於理門（謂能遍之事是有分限，所遍之理要無分限，此有分之事於無分之理全
J21nB109_p0568a05║同，非分同，如全一大海在一波中，而海非小，如一小波匝於大海，而波非大，同時全遍於諸波
J21nB109_p0568a06║而海非異，俱時各匝於大海而波非一），三、依理成事門（謂事無別體，要因真
J21nB109_p0568a07║理而得成立，如波要因於水能成立故），四、事能顯理門（由事攬理，則事虛而
J21nB109_p0568a08║理實，以事虛故，全事中之理挺然露現，如波相虛，水體露現），五、以理奪事門
J21nB109_p0568a09║（事既攬理，遂令事相皆盡，唯一真理平等顯現，如水奪波，波無不盡），六、事能隱理
J21nB109_p0568a10║門（真理隨緣，成諸事法，遂令事顯理不顯也，如水成波，動顯靜隱），七、真理即事
J21nB109_p0568a11║門（謂此真理舉體皆事，如水即波，靜而非動），八、事法即理門（緣起事法必無
J21nB109_p0568a12║自性，無自性故，舉體即真，如波即水，動而非靜），九、真理非事門（即事之理而非
J21nB109_p0568a13║是事，以真妄異故，如即波之水非波，以動濕異故），十、事法非理門（全理之事，
J21nB109_p0568a14║事恒非理，相性異故，如全水之波非水，以動義非濕故）。
J21nB109_p0568a15║「第三、周遍含容觀（事如理融，遍攝無礙，交參自在），一、理如事門
J21nB109_p0568a16║（事法既虛，相無不盡，理性真實，體無不現），二、事如理門（謂諸事法與理非異，如一
J21nB109_p0568a17║微塵溥遍法界，此一微塵亦如理性，全在一切法中），三、事含理門（謂諸事法與理
J21nB109_p0568a18║非一，存本一事而能廣容，如一微塵其相不大而能含攝無邊法界），四、通局無礙
J21nB109_p0568a19║門（謂諸事法與理非一即非異故，令此事法不離一處即全遍十方，一切塵內由非異即非
J21nB109_p0568a20║一故，全遍十方而不動一位，即遠即近、即遍即往，無障無礙），五、廣陜無礙門
J21nB109_p0568a21║（謂事與理非一即非異故，不壞一塵而能廣容十方剎海），六、遍容無礙門（謂此
J21nB109_p0568a22║一塵望於一切，由溥遍義即是廣容，以鏡燈喻，如四方、四維、上下各安一鏡，中安一燈，即十鏡
J21nB109_p0568a23║互交，如一鏡遍九鏡時即容九在一內也），七、攝入無礙門（謂彼一切望於一法，
J21nB109_p0568a24║以入他故，即是攝他一切全入一中之時，即令彼一還復在自一切之內，同時無礙，如九鏡入
J21nB109_p0568a25║彼一鏡中時即攝彼一鏡，還在能入九鏡之內，同時交互，故云無礙），八、交涉無礙
J21nB109_p0568a26║門（謂一法望一切，有攝有入，通有四句），一攝一切、一入一切（一如東鏡
J21nB109_p0568a27║為能攝，一切如九鏡為所攝），一切攝一、一切入一（文勢一一反上釋之），
J21nB109_p0568b01║一攝一、一入一（如東鏡攝彼西鏡，入我東鏡中來即我東鏡便入彼西鏡中去），
J21nB109_p0568b02║一切攝一切、一切入一切（但以言不頓彰故假前三句，用此句圓滿
J21nB109_p0568b03║也），九、相在無礙門（謂一切望一，亦有入有攝，此與前句不同，前但此彼同時
J21nB109_p0568b04║攝入，今則欲入彼時必別攝餘法帶之，將入彼中，發起重重無盡之勢也，亦有四句），攝一
J21nB109_p0568b05║入一（如東鏡能攝南鏡，帶之將入西鏡之中，即東鏡為能攝能入，南鏡為所攝、西鏡為所
J21nB109_p0568b06║入，此即釋迦攝文殊入普賢中也），攝一切入一（如東鏡攝餘八鏡，帶之將入西
J21nB109_p0568b07║鏡中時，即東鏡為能攝能入，八鏡為所攝，西鏡為所入也，則一佛攝一切佛，一切眾生帶之同
J21nB109_p0568b08║入一眾生中），攝一入一切（如東鏡攝南鏡，將入八鏡中也），攝一切入
J21nB109_p0568b09║一切（此明諸法互相攝入，一時圓滿重重無盡也，但入一燈當中之時，即鏡鏡中一時各
J21nB109_p0568b10║有多多之燈，無先後也，即諸佛菩薩、六道眾生不有即已有，則一剎那中便徹過、現、未來十方
J21nB109_p0568b11║一切凡聖中也），十、溥融無礙門（謂一切及一溥皆同時，更互相望，一一具前兩
J21nB109_p0568b12║重四句，圓明顯現稱行境界，無障無礙，深思之）。」
J21nB109_p0568b13║《長者合論》歡喜地中六相義。
J21nB109_p0568b14║【圖】「此一字中有六相，一切字、一切法皆
J21nB109_p0568b15║有此六相。若善見者，得智無礙總持
J21nB109_p0568b16║門，於諸法不滯有、無、斷、常等障，可以
J21nB109_p0568b17║離情，照之可見。此六字義，闕一即理智不圓，是
J21nB109_p0568b18║初歡喜地中觀通世間一切法門。故此六字有
J21nB109_p0568b19║三對法：一、總別一對，二、同異一對，三、成壞一對。
J21nB109_p0568b20║總不相離，不可廢一留一，亦不可雙立雙捨，總
J21nB109_p0568b21║是斷、常、生、滅，今以人類之，餘可准知。「○謂如一
J21nB109_p0568b22║切眾生名為總相，愚智區分名為別相，皆同佛
J21nB109_p0568b23║智名為同相，隨報業異名為異相，作業受報名
J21nB109_p0568b24║為成相，心無所依名為壞相。「○又如人身具足
J21nB109_p0568b25║名為總相，手、足、眼、耳名為別相，一空無體名為
J21nB109_p0568b26║同相，應用有殊名為異相，共成一身名為成相，
J21nB109_p0568b27║無體無相名為壞相。」（五十七卷）
J21nB109_p0568c01║又，《宗鏡》云：「譬如一舍是總相，椽等是別相，椽等
J21nB109_p0568c02║諸緣和同作舍故名同相，椽等相望一一不同
J21nB109_p0568c03║故名異相，椽等相成故名成相，椽等自法本不
J21nB109_p0568c04║作故故名壞相。」（駕字函第六卷）
J21nB109_p0568c05║但了人空與法空，便達此岸為彼岸。
J21nB109_p0568c06║《金剛經》頌：「人法俱名執，了即二無為，菩薩能齊
J21nB109_p0568c07║證，聲聞離一非。所知煩惱盡，空中無所依，常能
J21nB109_p0568c08║作此觀，得聖定無疑。」
J21nB109_p0568c09║《宗鏡》云：「祖佛大意唯說二空，證會一心，如世尊
J21nB109_p0568c10║言：『一切法無我。』云何一切法？所謂心法。云何二
J21nB109_p0568c11║無我？所謂人無我、法無我。若一切眾生但得人、
J21nB109_p0568c12║法俱空，知一切法即心自性，復更有何異法而
J21nB109_p0568c13║敷演乎？」（駕字函第五卷）
J21nB109_p0568c14║《阿含經》：「云何此岸？云何彼岸？謂此岸者，身邪是；
J21nB109_p0568c15║彼岸者，身邪滅是。」（斯字函第六卷）
J21nB109_p0568c16║又云：「佛告婆羅門：『邪見者非彼岸，正見者是彼
J21nB109_p0568c17║岸。』」（川字函第八卷）
J21nB109_p0568c18║當知實性非空有，未偶斯文墮斷常。
J21nB109_p0568c19║《宗鏡》云：「真實之性非一、非異，非有、非空，此宗鏡
J21nB109_p0568c20║奧旨自在圓融，謂欲一則一、欲異則異，欲存即
J21nB109_p0568c21║存、欲泯便泯，異不礙一、泯不礙存，方為自在；常
J21nB109_p0568c22║一、常異，常存、常泯，名為圓融。又如弄珠鈴之者，
J21nB109_p0568c23║其珠不住空中、不落地上、不在手裏，既不在三
J21nB109_p0568c24║處，亦不住一處。然不住空中即喻不住空觀，不
J21nB109_p0568c25║落地上即喻不住假觀，不在手裏即喻不住中
J21nB109_p0568c26║觀。既不住三，亦不成一，則非一、非三，而三、而一，
J21nB109_p0568c27║斯為妙矣。未偶斯旨，所有見聞皆墮斷常。」（車字函第
J21nB109_p0569a01║八卷）
J21nB109_p0569a02║若是真心無滯礙，宛同水性善炎涼。
J21nB109_p0569a03║《宗鏡》云：「皆同一性，所謂無性，良以心境同一性
J21nB109_p0569a04║故，是以真心不守自性，舉體隨緣，成諸萬法。性
J21nB109_p0569a05║即體也，以諸法唯心所現，各無自體，虛假相依，
J21nB109_p0569a06║無決定性，以無性故，能隨異緣成立一切。若有
J21nB109_p0569a07║定性，猶如金石各有堅性，不可令易。今此無性
J21nB109_p0569a08║猶如於水，遇冷成冰、逢火便煖。故《中論》偈云：「『集
J21nB109_p0569a09║若有定性，先來所不斷，於今云何斷？道若有定
J21nB109_p0569a10║性，先來所不修，於今云何修？』「故知：若有定性，一
J21nB109_p0569a11║切諸法皆悉不成；若無定性，一切皆成。若眾生
J21nB109_p0569a12║各各有性，自體不移，則永作眾生，無因成佛。」（侈字
J21nB109_p0569a13║函第四卷）
J21nB109_p0569a14║性空無而且不無，緣會有而終非有。
J21nB109_p0569a15║又云：「萬法從緣，無自體耳。體而無自，故名性空。
J21nB109_p0569a16║性之既空，雖緣會而非有；緣之既會，雖性空而
J21nB109_p0569a17║不無。是以緣會之有，有而非有；性空之無，無而
J21nB109_p0569a18║不無。何者？會則性空，故言非有；空則緣會，故曰
J21nB109_p0569a19║非無。今言不有、不無者，非是離有，別有一無也；
J21nB109_p0569a20║亦非離無，別有一有也。如是，則明法非有無故，
J21nB109_p0569a21║以非有非無名耳，不是非有非無。既非有無，又
J21nB109_p0569a22║非非有，非非無也，如是則何獨言語道斷？亦乃
J21nB109_p0569a23║心行處滅也。如是則名體既空，言思自絕，可謂
J21nB109_p0569a24║萬機泯跡，獨朗真心矣。真諦性空之理空而不
J21nB109_p0569a25║空，俗諦幻有之事有而不有，不有之有，有不礙
J21nB109_p0569a26║空，不空之空，空不絕有，彼此無寄，遞互相成。若
J21nB109_p0569a27║心內定一法是有即墮常，若心外執一法是無
J21nB109_p0569b01║即沉斷，俱成見網，不入圓宗。」（侈字函第二卷）
J21nB109_p0569b02║心滅諸法以皆滅，心生萬境以從生。
J21nB109_p0569b03║又云：「問：『若心滅者，云何相續？若相續者，云何言
J21nB109_p0569b04║滅？』答：『實然。今言滅者，但心相滅，非心體滅。如水
J21nB109_p0569b05║因風而有動相，以風滅故，動相即滅，非水體滅，
J21nB109_p0569b06║既水體不滅，所以動相相續。』」釋曰：「種種心境皆
J21nB109_p0569b07║由無明薰習力起，然依因依緣——因是不覺，緣是
J21nB109_p0569b08║妄境者——只謂不覺自心，妄生外境，故知境無自
J21nB109_p0569b09║性，從心而生，和合而起，故云『心生即法生，因滅
J21nB109_p0569b10║則緣滅』矣。以水體不滅，動相相續者，此況真心
J21nB109_p0569b11║自體，非動、非止，因無明風起，生死動搖，若妄風
J21nB109_p0569b12║息時，心之動相即滅，非心體滅，以心體是所依、
J21nB109_p0569b13║萬法是能依，若無所依能依非有，故知一心之
J21nB109_p0569b14║體為群有之依，猶如太虛作萬象之體。」（車字函第三卷）
J21nB109_p0569b15║又舉：「昔東國元曉、義相二法師同來唐國尋師，
J21nB109_p0569b16║遇夜宿荒，止於塚內，元曉法師因渴思漿，見一
J21nB109_p0569b17║泓水，掬飲甚美。及至天明，觀是死尸之汁，心惡
J21nB109_p0569b18║吐之，豁然大悟，乃曰：『我聞佛言：「三界唯心，萬法
J21nB109_p0569b19║唯識。」故知美惡在我，實非水乎。』」（侈字函第一卷）
J21nB109_p0569b20║凡一切法皆佛法，總萬行門一心門。
J21nB109_p0569b21║問：「如何是一切法皆是佛法？」答：「一切法唯心，心
J21nB109_p0569b22║即是佛、心即是法。如學人問忠國師：『經云：「一切
J21nB109_p0569b23║法皆是佛法。」殺害還是佛法不？』答：『一切施為皆
J21nB109_p0569b24║是佛智之用。』如人用火，香臭不嫌，亦如其水，淨
J21nB109_p0569b25║穢非汙，以表佛智也。是知火無分別，蘭艾俱焚；
J21nB109_p0569b26║水同上德，方圓任器。所以文殊執劍於瞿曇、鴦
J21nB109_p0569b27║掘持刀於釋氏，豈非佛事乎？若心外見法而生
J21nB109_p0569c01║分別，直饒廣作勝妙之事亦非究竟。」（侈字函第三卷）
J21nB109_p0569c02║夫一心者，萬事之總也。分而為戒、定、慧，開而為
J21nB109_p0569c03║六度，散而為萬行，萬行未嘗非一心、一心未嘗
J21nB109_p0569c04║違萬行。（車字函第七卷）
J21nB109_p0569c05║問：「法門無量，何故偏讚一心？」答：「此是起惑之初、
J21nB109_p0569c06║發真之始，故經云：『心作天堂、心作地獄，但了一
J21nB109_p0569c07║心，萬法皆寂。』如解脫長者告善財言：『我若欲見
J21nB109_p0569c08║安樂世界阿彌陀如來，隨意即見；我若欲見栴
J21nB109_p0569c09║檀世界金剛光明如來……，乃至十方如來悉皆即
J21nB109_p0569c10║見。然彼如來不來至此，我身亦不往詣於彼，知
J21nB109_p0569c11║一切佛及與我心悉皆如夢，知一切佛猶如影
J21nB109_p0569c12║像、自心如水，知一切佛所有色相及以自心悉
J21nB109_p0569c13║皆如幻，知一切佛及以己心悉皆如響，我如是
J21nB109_p0569c14║知、如是憶念，所見諸佛皆由自心。善男子！當知
J21nB109_p0569c15║菩薩修諸佛法乃至成佛悉由自心。』」（駕字函第二卷）
J21nB109_p0569c16║了知法法皆平等，自然物物非短長。
J21nB109_p0569c17║又云：「以齊而齊不齊者，未齊矣；以齊而齊於齊
J21nB109_p0569c18║者，未齊焉。余聞善齊天下者，以不齊而齊天下
J21nB109_p0569c19║者也，何須夷嶽實淵，然後方平；續鳧截鶴，於焉
J21nB109_p0569c20║始等？故知但了法法皆如，自然平等，則青松綠
J21nB109_p0569c21║蕙不見短長、鵬翥蜎飛自忘大小。如《肇論》舉經
J21nB109_p0569c22║云：『諸法不異者，豈曰續鳧、截鶴、夷嶽、盈壑然後
J21nB109_p0569c23║無異哉？誠以不異於異，故雖異而不異耳。』乃至
J21nB109_p0569c24║經云：『般若與諸法亦不一相，亦不異相。』信矣。「莊
J21nB109_p0569c25║子《南華經》云：『長者不為有餘，短者不為不足。故
J21nB109_p0569c26║鳧脛雖短，續之則憂；鶴脛雖長，斷之則悲。故性
J21nB109_p0569c27║長非所斷、性短非所續，以明境智雖異而同，不
J21nB109_p0570a01║待同而後同也。』若能如上了達同、異二門，或諸
J21nB109_p0570a02║佛出世、不出世，眾生可度、不可度，乃至有無高
J21nB109_p0570a03║下，皆絕疑矣。」（富字函第三卷）
J21nB109_p0570a04║無量劫時彈指頃，十方世界一毛中。
J21nB109_p0570a05║問：「悟此心宗修行之人得圓滿普賢行不？」答：「一
J21nB109_p0570a06║切理智、無邊行願皆不出普賢一毛孔，若實入
J21nB109_p0570a07║華嚴境界，乃至凡聖之身一一毛孔皆能圓滿
J21nB109_p0570a08║普賢之行。如海幢比丘入于三昧，從其身分出
J21nB109_p0570a09║十法界身雲；又如善見比丘一念之中，一切世
J21nB109_p0570a10║界皆悉現前；又如喜目觀察眾生、夜神，一一毛
J21nB109_p0570a11║孔出無量種變化身雲；又如普賢一一身分、一
J21nB109_p0570a12║一毛孔悉有三千大千世界風輪、地、水、火輪、江
J21nB109_p0570a13║海山林、村落城邑、地獄鬼畜、色欲等界、晝夜年
J21nB109_p0570a14║劫、諸佛出世、菩薩眾會……，如是等事悉皆明見。如
J21nB109_p0570a15║見此界，十方世界悉如是見；如見現見十方世
J21nB109_p0570a16║界，前際、後際十方世界亦如是見，各各差別，不
J21nB109_p0570a17║相雜亂。如說海幢身分之上、善見一念之中、普
J21nB109_p0570a18║賢毛孔之內，盡十方法界虛空界、所有一切凡
J21nB109_p0570a19║聖境界、淨穢國土靡所不現、無法不含，如卷大
J21nB109_p0570a20║海之波瀾收歸一滴、撮十方之剎土指在一塵。」
J21nB109_p0570a21║（車字函第十卷）
J21nB109_p0570a22║又云：「須彌納芥子而無增減，亦不迫迮，此義難
J21nB109_p0570a23║解。有師言：『神力能爾。』有師言：『小無小相、大無大
J21nB109_p0570a24║相，故得入也。』今謂小是小、大是大，是自性大小，
J21nB109_p0570a25║不得相入也。如《華嚴》云：『一微塵中大千經卷，今
J21nB109_p0570a26║觀眾生一念無明心即是如來心，若見此心，則
J21nB109_p0570a27║能以須彌入芥子無相妨也。』」
J21nB109_p0570b01║玄珠有意定難求，罔象無心而乃得。
J21nB109_p0570b02║又云：「法無動念，不可以有念求；又非無念，不可
J21nB109_p0570b03║以無心得，應可玄會耳。如赤水求於玄珠，罔象
J21nB109_p0570b04║而得之，故云：『藏於身，不藏於川；在於心，不在乎
J21nB109_p0570b05║水。』故《莊子》云：『黃帝遊於赤水之北，登崑崙之丘，
J21nB109_p0570b06║南望還歸，遺其玄珠，使智索之而不得、使离婁
J21nB109_p0570b07║索之而不得，乃因罔象得之。夫真不可以定求，
J21nB109_p0570b08║故無心以得之。』如弄珠吟云：『罔象無心卻得珠，
J21nB109_p0570b09║能見能聞是虛偽，然雖不落於見聞，又且非無
J21nB109_p0570b10║覺與知。』」（車字函第七卷）
J21nB109_p0570b11║又問：「無心者，為當離心是無心？即心得無心？」答：
J21nB109_p0570b12║「即心得無心。」問：「即心是有心，云何得無心？」答：「不
J21nB109_p0570b13║壞心相而無分別。」問：「豈不辨知也？」答：「即辨知無
J21nB109_p0570b14║能所，是無心也，豈渾無用始是無心？譬如明鏡
J21nB109_p0570b15║照物，豈有心耶？當知一切眾生恒自無心，心體
J21nB109_p0570b16║本來常寂，寂而常用、用而常寂，隨境鑒辨皆是
J21nB109_p0570b17║實性自爾，非是有心方始用也。」（駕字函第五卷）
J21nB109_p0570b18║又舉《寶藏論》云：「離者無身，微者無心，無身故大
J21nB109_p0570b19║身、無心故大心。大心故，則智周萬物；大身故，則
J21nB109_p0570b20║應備無窮。是以執身為身者則失其大應、執心
J21nB109_p0570b21║為心者則失其大智，故千經萬論莫不說離身、
J21nB109_p0570b22║心，破彼執著乃入真實，譬如金師銷礦取金方
J21nB109_p0570b23║為器用。若執有身者則有身礙，有身礙故，則法
J21nB109_p0570b24║身隱於形㲉之中；若有心者則有心礙，有心礙
J21nB109_p0570b25║故，則真智隱於念慮之中。故大道不通，妙理沉
J21nB109_p0570b26║隱，六神內亂，六境外緣，晝夜惶惶，無有止息矣。」
J21nB109_p0570b27║（同上卷）
J21nB109_p0570c01║求佛不可無念成，證道安可以功得？
J21nB109_p0570c02║又舉：「《永嘉》云：『誰無念？誰無生？若實無生無不生，
J21nB109_p0570c03║喚取機關木人問，求佛施功早晚成。』若以息念
J21nB109_p0570c04║歸無念，如同寒木死灰，與木人何別？豈有成佛
J21nB109_p0570c05║之期？然無念者，即念而無念，以念無自性，緣起
J21nB109_p0570c06║即空。又，緣起者皆是真性中緣起，豈屬有無？乃
J21nB109_p0570c07║至即生無生、即滅無滅亦復如是，故《寶藏論》云：
J21nB109_p0570c08║『若言其生，無狀無形；若言其滅，今古常靈。』又云：
J21nB109_p0570c09║『是以斬首灰形，其無以損生；金丹玉液，其無以
J21nB109_p0570c10║養生。』故真生不滅、真滅不生，可謂常滅、可謂常
J21nB109_p0570c11║生。其有愛生惡滅者，斯不悟常滅；愛滅惡生者，
J21nB109_p0570c12║斯不悟常生。《華嚴疏》云：『生之無生，真性湛然；無
J21nB109_p0570c13║生之生，業果宛然。』是知若即念存有念即是常
J21nB109_p0570c14║見，離生求無生即是斷見，皆不達實相無生無
J21nB109_p0570c15║滅之理。若正了無生，則無生、無不生，豈定執有
J21nB109_p0570c16║生、無生二見乎？」○又云：「玄道者，不可以設功得；
J21nB109_p0570c17║聖智者，不可以有心知；真諦者，不可以存我會；
J21nB109_p0570c18║至功者，不可以營事為。忘言者可以道合，虛懷
J21nB109_p0570c19║者可以理通，冥心者可以真一，遺智者可以聖
J21nB109_p0570c20║同。雖云道合，無心於合，合者合焉；雖云聖同，不
J21nB109_p0570c21║求於同，同者同焉。無心於合，則無合、無散；不求
J21nB109_p0570c22║於同，則無異、無同。超非於百非之外，非所不能
J21nB109_p0570c23║非焉；忘是於萬是之前，是所不能是焉。是所不
J21nB109_p0570c24║能是，則無是矣；非所不能非，則無非矣。無異、無
J21nB109_p0570c25║同，則怨、親不二；無非、無是，則毀讚常一。是以忘
J21nB109_p0570c26║言者，捨筌蹄也；虛懷者，離取著也；冥心者，不己
J21nB109_p0570c27║見也；遺智者，泯能證也。若運心合道則背道，若
J21nB109_p0571a01║起念求同則失同。若為是所是則沒是，若為非
J21nB109_p0571a02║所非則沉非。但得直下無心，則同、異俱空，是、非
J21nB109_p0571a03║咸泯，斯泯亦泯，茲空亦空。此猶寄言，因跡對待，
J21nB109_p0571a04║若得絕待，頓悟一心，唯契相應，不俟更說。」（車字函第
J21nB109_p0571a05║七卷）
J21nB109_p0571a06║雖然迷悟之本同，爭柰時節之有異？
J21nB109_p0571a07║又云：「究之於心，塵勞為菩提之妙用；失之於旨，
J21nB109_p0571a08║常樂作生滅之苦輪。故知染淨非他，得喪在我，
J21nB109_p0571a09║似手反覆，如人醉醒。何者？反亦是手、覆亦是手，
J21nB109_p0571a10║要且反時非覆時、覆時非反時，然俱不離手；醉
J21nB109_p0571a11║亦是人、醒亦是人，要且醉時非醒時、醒時非醉
J21nB109_p0571a12║時，然不離醉有醒，亦不即醉是醒。如迷亦是心、
J21nB109_p0571a13║悟亦是心，要且迷時非悟時、悟時非迷時，然迷
J21nB109_p0571a14║悟非別，即時節有異，唯在般若轉變臨時，一體
J21nB109_p0571a15║匪移，千差自別。迷之，枉遭沉沒，念念成凡；悟之，
J21nB109_p0571a16║本自圓明，心心證聖。」（肥字函第五卷）
J21nB109_p0571a17║先修後悟功生滅，已悟方修用不虛。
J21nB109_p0571a18║又云：「學人問本淨和尚云：『師還修行也無？』對云：
J21nB109_p0571a19║『我修行與汝別，汝先修而後悟，我先悟而後修。』
J21nB109_p0571a20║是以若先修而後悟，斯則有功之功，功歸生滅；
J21nB109_p0571a21║若先悟而後修，此乃無功之功，功不虛棄。若具
J21nB109_p0571a22║智眼之人，豈得妄生叨濫？況似明目之者，終不
J21nB109_p0571a23║墮於溝坑。古人云：『一生可辦。』豈虛言哉？」（侈字函第三卷）
J21nB109_p0571a24║持誦品
J21nB109_p0571a25║為何言教戒休看？秪恐牛皮遭覷破。
J21nB109_p0571a26║《宗鏡》：「問：『若欲明宗，只合純提祖意，何用兼引諸
J21nB109_p0571a27║佛菩薩言教以為指南？故宗門中云：「借蝦為眼，
J21nB109_p0571b01║無自己分，只成文字。」聖人不入祖位。』答：『從上非
J21nB109_p0571b02║是一向不許看教，恐慮不詳佛語，隨文生解，失
J21nB109_p0571b03║於佛意，以護初心。或若因詮得旨，不作心境對
J21nB109_p0571b04║治，直了佛心，又有何過？只如藥山和尚一生看
J21nB109_p0571b05║《涅槃經》，手不釋卷，時有學人問：「和尚尋常不許
J21nB109_p0571b06║學人看教，和尚為什麼自看？」師云：「只為遮眼。」問：
J21nB109_p0571b07║「學人還看得不？」師云：「汝若看，牛皮也須穿。」且如
J21nB109_p0571b08║西天第一祖師是釋迦牟尼佛，首傳摩訶迦葉
J21nB109_p0571b09║為初祖，次第相傳，迄至此土六祖，皆是佛弟子。
J21nB109_p0571b10║今引本師之語訓示弟子，令因言薦道、見法知
J21nB109_p0571b11║宗，不外馳求，親明佛意。得旨即入祖位，誰論頓
J21nB109_p0571b12║漸之門？見性現證圓通，豈標前後之位？若如是
J21nB109_p0571b13║者，何有相違？且如西天二十八祖、此土六祖，乃
J21nB109_p0571b14║至馬大師、忠國師等，並博通經論，圓悟自心，所
J21nB109_p0571b15║有示徒皆引誠證，終不出自胸臆、妄有指陳，是
J21nB109_p0571b16║以綿歷歲華，真風不墜，以聖言為定量，邪偽難
J21nB109_p0571b17║移，用至教為指南，依憑有據。故《圭峰》云：「諸宗始
J21nB109_p0571b18║祖即是釋迦，經是佛語，禪是佛意，諸佛心口必
J21nB109_p0571b19║不相違。」達磨過來以《楞伽經》印眾生心，《楞伽》云：
J21nB109_p0571b20║「佛語心為宗，無門為法門。」心為宗者，即心即佛。
J21nB109_p0571b21║無門為法門者，達本性空，性無有相，亦無有門。』
J21nB109_p0571b22║「時有禪客問曰：『阿那箇是佛心？』師曰：『牆壁瓦礫、
J21nB109_p0571b23║無情之物並是佛心。』禪客曰：『與經大相違也，經
J21nB109_p0571b24║云：「離牆壁瓦礫、無情之物名為佛性。」今云一切
J21nB109_p0571b25║無情之物皆是佛心，未審心之與性為別？不別？』
J21nB109_p0571b26║師曰：『迷人即別，悟人不別。』禪客曰：『又與經相違
J21nB109_p0571b27║也。經云：「善男子！心非佛性。佛性是常，心是無常。」
J21nB109_p0571c01║今云不別，未審此意如何？』師曰：『汝自依語不依
J21nB109_p0571c02║義。譬如寒月結水為冰，及至煖時釋冰成水，眾
J21nB109_p0571c03║生迷時結性成心，悟時釋心成性，汝定執無情
J21nB109_p0571c04║之物非心者，經不應言「三界唯心」。故《華嚴經》云：
J21nB109_p0571c05║「應觀法界性，一切唯心造。」今且問汝：無情之物，
J21nB109_p0571c06║為在三界內？為在三界外？為復是心？不是心？若
J21nB109_p0571c07║非心者，經不應言「三界唯心」。若是心者，又不應
J21nB109_p0571c08║言「無情無佛性」。汝自違經，我不違也。』「○若欲研
J21nB109_p0571c09║究佛乘、披尋寶藏，一一須消歸自己，言言使冥
J21nB109_p0571c10║合真心，但莫執義上之文，隨語生見，直須探詮
J21nB109_p0571c11║下之旨，契會本宗，則無師之智現前，天真之道
J21nB109_p0571c12║不昧。如《華嚴經》云：『知一切法，即心自性，成就慧
J21nB109_p0571c13║身，不由他悟。』故知教有助道之力，初心安可暫
J21nB109_p0571c14║忘，細詳法利無邊，是乃搜揚纂集。」（祿字函第一卷）
J21nB109_p0571c15║詳夫看教，應驗甚多，山筆海墨，書亦不盡，今
J21nB109_p0571c16║且略引《金剛》、《華嚴》二典數則，庶使未聞者聞。
J21nB109_p0571c17║虛空寫處堪逃雨，屋宇俱焚不壞經。
J21nB109_p0571c18║益州新繁縣王李村，隋時有書生荀氏，善工書
J21nB109_p0571c19║而不顯跡，嘗於村東空中書《金剛般若經》，乃曰：
J21nB109_p0571c20║「此經擬諸天讀誦。」人初不覺，後經雷雨，書經之
J21nB109_p0571c21║地殊無點濕，可有丈許，村人怪之。每雨，樵夫牧
J21nB109_p0571c22║兒皆逃其中，武德中異僧謂鄉人曰：「此地空中
J21nB109_p0571c23║有《金剛經》，諸天於上設寶蓋覆之，不可輕犯。」自
J21nB109_p0571c24║爾周回欄楯，以防人畜履踐。每至齋日，四遠皆
J21nB109_p0571c25║來，就設佛供，常聞天樂耳。○唐吳郡陸懷素，貞
J21nB109_p0571c26║觀二十年失火，屋宇並滅，經函乃至標軸亦盡，
J21nB109_p0571c27║唯《金剛經》字如故，見聞者莫不加額，其異若此。
J21nB109_p0572a01║○無常大鬼難親近，○力士金剛密護持。
J21nB109_p0572a02║唐王陀因病斷葷血，發心念《金剛經》，日日五遍。
J21nB109_p0572a03║後染瘴疾，見群鬼來，陀即急念，鬼聞皆退，遙曰：
J21nB109_p0572a04║「王令追汝，且止念經。」陀即為歇，鬼得向前，陀乃
J21nB109_p0572a05║昏迷欲絕。又見一鬼來報：「念經人。」王令權放。既
J21nB109_p0572a06║醒，日夜持誦不息，乃聞空中曰：「汝以持經功德，
J21nB109_p0572a07║壽九十矣。」竟如其言。○梁鍾山開善寺沙門智
J21nB109_p0572a08║藏，有野姥工相人，為記吉凶百不失一，謂藏曰：
J21nB109_p0572a09║「命可三十一矣。」時年二十有九，聞斯促報，竭誠
J21nB109_p0572a10║修行，探得《金剛般若》，畢生受持。至所厄暮年，香
J21nB109_p0572a11║湯沐浴，淨室誦經，以待死至。空中告曰：「汝往年
J21nB109_p0572a12║三十一者是報至之期，由般若力得延倍壽。」藏
J21nB109_p0572a13║後出山遇前相者，乃大驚曰：「沙門誠不可相。」後
J21nB109_p0572a14║壽六十有五，於是江左道俗普誦此經。○唐魏
J21nB109_p0572a15║恂為監門衛大將軍，精持《金剛》，時京師有蔡策
J21nB109_p0572a16║者暴亡復蘇，云：「初至冥司，怪以追人不得，將撻
J21nB109_p0572a17║其使者，使云：『將軍魏恂持《金剛經》，善神擁護，追
J21nB109_p0572a18║之不得。』即別遣使再追，須臾還報並同，冥官曰：
J21nB109_p0572a19║『且罷追。』」恂聞尤加精進。
J21nB109_p0572a20║非特救夫淹巨浪，也能援子脫深蕃。
J21nB109_p0572a21║宋衎，江淮人，為鹽鐵院書手，月雇兩千，適有押
J21nB109_p0572a22║綱者且不識字，請衎同去，通管簿書，月給八千。
J21nB109_p0572a23║衎謂妻曰：「我數月不得八千，苟一月而致，極為
J21nB109_p0572a24║利也。」妻楊氏甚賢，勸不令往，曰：「舟路險惡，身或
J21nB109_p0572a25║驚危，利亦何救？」衎不納而去，殆至其所，果遇暴
J21nB109_p0572a26║風，群船盡沒，唯衎入水捫得粟稿一束，泛之達
J21nB109_p0572a27║岸，抱稿謝曰：「吾之微命，爾所賜也，存歿不捨。」負
J21nB109_p0572b01║帶而歸，行數里，宿一孤姥鬻茶之店，明旦解稿
J21nB109_p0572b02║略曬，於中得一竹筒，開之，《金剛經》也，姥曰：「汝妻
J21nB109_p0572b03║自汝來後誠寫是經，蓬頭禮念，故能救汝。」衎感
J21nB109_p0572b04║泣達家，見妻媿謝，驚問何知，詳告始末，楊氏怪
J21nB109_p0572b05║之，衎曰：「經為何記？」曰：「寫時，執筆者誤羅漢數字，
J21nB109_p0572b06║請禪和尚添入，以老目昏，點劃過濃，此十來日
J21nB109_p0572b07║失不知所。」開驗如說，衎嗚咽拜妻，轉加精勤禮
J21nB109_p0572b08║誦，遂遣人致謝河濱之母，詢問此處，何嘗有人
J21nB109_p0572b09║與店？乃神化也。數歲，相國鄭公絪為東都留守，
J21nB109_p0572b10║召衎并妻，問於始末，與其男武職事，月給五千，
J21nB109_p0572b11║因求其經，至今為鄭氏所尊奉敬。○唐永泰初，
J21nB109_p0572b12║豐州烽子因陷西蕃，自此有功，轉近牙帳。贊普
J21nB109_p0572b13║子愛其了事，遂令執纛。因與酪肉，悲泣不食，贊
J21nB109_p0572b14║普問之，云：「有老母，頻夜夢見。」贊普頗仁，聞之悵
J21nB109_p0572b15║然，召帳中語曰：「蕃法嚴，無放還例，我與汝馬力
J21nB109_p0572b16║者二匹，於某道縱汝歸，無言我也。」烽子得馬，極
J21nB109_p0572b17║騁，俱乏死，遂晝潛夜走，為刺傷足，倒於磧中，忽
J21nB109_p0572b18║風吹物，窣窣過其前，輒收裹足，覺不復痛，試走
J21nB109_p0572b19║如故，到家見母尚存，悲且喜曰：「自汝一失我，唯
J21nB109_p0572b20║念《金剛經》以祈相見，今果其誓。」因以取經，見斷
J21nB109_p0572b21║數幅，不曉其由，子言：「磧中傷足。」母令解看，厥瘡
J21nB109_p0572b22║已愈，所裹瘡紙正母所失之經，殊聖乃爾。
J21nB109_p0572b23║滅於佛法愆深重，存乎功德福非輕。
J21nB109_p0572b24║隋開皇中太府寺丞趙文昌死而復活，云有人
J21nB109_p0572b25║引至閻羅王所，王問：「一生以來作何福業？」答云：
J21nB109_p0572b26║「家貧，無力可營功德，唯持《金剛般若》。」王聞，合掌
J21nB109_p0572b27║讚言：「善哉，功德甚大。」即放還生，使人引至南門
J21nB109_p0572c01║首，見周武帝在門側房中，三重鉗鎖，喚昌云：「卿
J21nB109_p0572c02║既還家，為吾向隋皇帝說：『吾諸罪並欲辯了，唯
J21nB109_p0572c03║滅佛法罪重，未可得竟，為營功德，得出地獄。』」及
J21nB109_p0572c04║出門外，見大糞坑，有人頭髮上出，問引人云：「此
J21nB109_p0572c05║是秦將白起，罪猶未了。」昌歸得活，遂奏其事，敕
J21nB109_p0572c06║天下為周武帝轉《金剛經》，設大供，仍入隋史。○
J21nB109_p0572c07║唐開元中，敕天下佛堂，小者除拆，功德移入大
J21nB109_p0572c08║寺，不信之徒望風除毀。有豫州新息令李虛，貪
J21nB109_p0572c09║酒好殺，行事違戾，當時非惜佛屋，偶以醉中限
J21nB109_p0572c10║嚴而怒，故令界內存之，雖存亦不為意。歲餘病
J21nB109_p0572c11║死復生，云閻王未坐，先見階前判官，乃新息吏
J21nB109_p0572c12║也，吏曰：「長官平生唯以殺害為心，不知罪福，今
J21nB109_p0572c13║當受報，將如之何？」虛大懼，請救之，吏曰：「去歲拆
J21nB109_p0572c14║佛堂，長官界內獨存，此功彌天。」少頃，引虛見王，
J21nB109_p0572c15║王索李明府善惡簿，讀曰：「虛曾殺羊割肉。」王曰：
J21nB109_p0572c16║「何割他肉？」虛答：「有敕拆佛堂、毀佛像，獨虛界內
J21nB109_p0572c17║存之，可折罪不？」王曰：「是不？」吏覆：「福簿在天堂。」檢
J21nB109_p0572c18║至讀之，果有「合折一生中罪，延年三十，仍生善
J21nB109_p0572c19║道」，言畢，罪簿出火，燒之殆盡，令人送還，遂蘇。（以上
J21nB109_p0572c20║九則，《金剛感應傳》）
J21nB109_p0572c21║既誦華嚴凡冠聖，因遺盥掌蟻生天。
J21nB109_p0572c22║永徽年中，太白山有兩僧，名道祥、慧悟，祥持《涅
J21nB109_p0572c23║槃》、悟授《華嚴》。忽有居士作禮，請一僧齋，僧云：「二
J21nB109_p0572c24║人不知請誰？」居士云：「請華嚴師。」悟乃赴請。於是
J21nB109_p0572c25║居士置悟於衣上坐，令其冥目，只聞耳颼颼風
J21nB109_p0572c26║聲，少頃放地，開目不知到處，唯見屋宇嚴麗，延
J21nB109_p0572c27║悟入堂，禮佛纔畢，忽五百僧翔空而至，悟遂下
J21nB109_p0573a01║坐，居士語曰：「此日齋意在師一人，雖五百羅漢，
J21nB109_p0573a02║臨時請耳，師持華嚴是佛境界，何得於小聖下
J21nB109_p0573a03║坐？」引悟坐於聖眾之上，齋罷，居士令一童子送
J21nB109_p0573a04║還。童子請悟開口，飛入口中，悟即騰身空中，謂
J21nB109_p0573a05║祥曰：「神仙請齋，遂獲神通，今欲蹔之金闕，昇空
J21nB109_p0573a06║而去。」○昔有三藏梵僧至京，時藏公猶為童子，
J21nB109_p0573a07║頂禮三藏，請受菩薩戒，眾謂三藏曰：「此童子誦
J21nB109_p0573a08║得《華嚴》，兼解其義。」三藏驚歎曰：「華嚴一乘是諸
J21nB109_p0573a09║秘藏，尚難遭逢，況通其義？若有人誦得淨行一
J21nB109_p0573a10║品，已得菩薩淨戒俱足，不復更受。西域傳記：有
J21nB109_p0573a11║人轉《華嚴經》，以洗手水滴一蟻子，命終生天，而
J21nB109_p0573a12║況人能受持通義？此子後必廣大，饒益眾生。」
J21nB109_p0573a13║○積功可救眉鬚厄，○一偈能停地獄酸。
J21nB109_p0573a14║天授二年，曾州牧宰迎請藏公講釋《華嚴》，因論
J21nB109_p0573a15║邪正。時有小道士在側，歸觀云：「講師誹毀道尊。」
J21nB109_p0573a16║觀主甚怒，領眾來至講所，面興慍色，口發惡言，
J21nB109_p0573a17║謂藏公曰：「但自講經，何故論道門事？」藏曰：「貧道
J21nB109_p0573a18║自講《華嚴》，無他論毀。」觀主問曰：「一切諸法悉皆
J21nB109_p0573a19║平等耶？」藏曰：「諸法亦平等，亦不平等。」觀主又問：
J21nB109_p0573a20║「何法平等？何法不平等？」答曰：「一切法不出二種：
J21nB109_p0573a21║一者、真諦，二者、俗諦。若約真諦，無此、無彼，無自、
J21nB109_p0573a22║無他，非淨、非穢，一切皆離，故平等也。若約俗諦，
J21nB109_p0573a23║有善、有惡，有尊、有卑，有邪、有正，豈得平等？」道士
J21nB109_p0573a24║詞窮無對，猶瞋不解，於如來所生毒害言。歸去
J21nB109_p0573a25║經宿，明朝洗面，眉髮俱落，通身瘡皰，方生悔心，
J21nB109_p0573a26║歸敬三寶，求哀藏公，誓願受持《華嚴經》一百遍，
J21nB109_p0573a27║猶有十遍未畢，忽感眉髮重生，身瘡頓愈。○昔
J21nB109_p0573b01║京師郭神亮死去七日復還，云使者追至平等
J21nB109_p0573b02║王所，問罪福已，送入地獄，見一僧云：「我今救汝
J21nB109_p0573b03║地獄之苦。」教誦一偈：「○若人欲了知，三世一切
J21nB109_p0573b04║佛，應當如是觀，心造諸如來。」○神亮志心，乃誦
J21nB109_p0573b05║此偈數遍，神亮及同受罪者數十萬人皆得離
J21nB109_p0573b06║苦，不入地獄，當知此偈能破地獄。是時藏法師
J21nB109_p0573b07║云：「出在《華嚴經》十行品。」塵律師歎曰：「纔聞一偈，
J21nB109_p0573b08║脫千萬人苦，況受持全部，講通深義耶？」
J21nB109_p0573b09║○威靈可以降天敵，○俗眼那能辨聖凡？
J21nB109_p0573b10║聖曆中有沙彌名彌伽，雖未受具，身意清淨，專
J21nB109_p0573b11║誦《華嚴》。一日帝釋遣使迎請，伽曰：「未審天帝何
J21nB109_p0573b12║緣見命？」使曰：「帝與修羅時戰，欲求法力加被，縱
J21nB109_p0573b13║有羅漢，未辦斯事，唯見法師專持《華嚴》，可為人
J21nB109_p0573b14║天福田，所以見迎耳。」於是受請，閉目俄頃便至
J21nB109_p0573b15║天宮，延請入殿，誦《華嚴經》，坐于寶臺，乘空而行，
J21nB109_p0573b16║向其敵所，修羅軍眾睹此威靈，怖竄藕孔之中。
J21nB109_p0573b17║帝喜，迎師還宮供養，施以七珍異寶，又白師言：
J21nB109_p0573b18║「若須長生之藥，當以奉上。」師曰：「割愛出家，求無
J21nB109_p0573b19║上道，世間珍異及長生事非所志焉。」帝釋禮謝，
J21nB109_p0573b20║曰：「成菩提時，願相救度。」遣使送還。○上元中洛
J21nB109_p0573b21║州敬愛寺有律僧歸覲，及鄭州界，迫暮投店。次
J21nB109_p0573b22║有僧至，不知其名，並房安泊。其後來僧謂主人
J21nB109_p0573b23║曰：「貧道疲餒，酒酤三升，肉買一斤。」飲噉迨盡，律
J21nB109_p0573b24║師怒而訶之：「身披法服，恣噉酒肉，不知慚愧。」其
J21nB109_p0573b25║僧默而不答，少頃索水嗽口，端身趺坐，緩發梵
J21nB109_p0573b26║音，誦《大方廣佛華嚴經》，入「如是我聞」至「寂滅道
J21nB109_p0573b27║場」，其僧口角兩邊俱發光明，透射房舍。洎至三
J21nB109_p0573c01║更猶聞誦經，聲聲不絕，光明轉熾。誦至六帙即
J21nB109_p0573c02║歇收光，其僧乃臥。天明，律師涕泣懺過：「輕謗聖
J21nB109_p0573c03║賢，願罪消滅。」（以上六則出《華嚴感應傳》）
J21nB109_p0573c04║○誦持無驗為如何？○種植有虧安可得？
J21nB109_p0573c05║《妙臂所問經》云：「行人持誦不獲成就者，譬如種
J21nB109_p0573c06║子，因地、因時，風雨不愆、溉潤無失乃可生芽，以
J21nB109_p0573c07║至成熟。或種子不以其時、不植於地，使彼芽莖
J21nB109_p0573c08║無由得生，何況枝葉及果實耶？持誦行人若不
J21nB109_p0573c09║依法、又不清淨，於諸供養曾無虔潔，於其所誦
J21nB109_p0573c10║真言文字或有闕剩，至於呼吸訛略不正，是以
J21nB109_p0573c11║悉地而不現前、不獲成就，亦復如是。」（八字函第二卷）
J21nB109_p0573c12║○因甚言教益非益？○良為眾生勤不勤。
J21nB109_p0573c13║《華嚴經》云：「文殊師利問勤首菩薩言：『佛教是一，
J21nB109_p0573c14║眾生得見，云何不即悉斷諸煩惱縛而得出離，
J21nB109_p0573c15║或有利益、或無利益？』勤首以偈答曰：「『○若欲求
J21nB109_p0573c16║除滅，無量諸過惡，當於佛法中，勇猛常精進。如
J21nB109_p0573c17║鑽燧求火，未出而數息，火勢隨止滅，懈怠者亦
J21nB109_p0573c18║然。』「○復問法首菩薩言：『如佛所說：「若有眾生受
J21nB109_p0573c19║持正法，能斷煩惱。」何故受持而不斷者？』法首頌
J21nB109_p0573c20║答：「『○如人水所漂，懼溺而渴死，於法不修行，多
J21nB109_p0573c21║聞亦如是。如人數他寶，自無半錢分，於法不修
J21nB109_p0573c22║行，多聞亦如是。』」（平字函第三卷）
J21nB109_p0573c23║○佛法豈非無果證？○善根成熟在他生。
J21nB109_p0573c24║《智度論》：「問：『若佛法得今世果，何故諸佛弟子有
J21nB109_p0573c25║無得者？』答曰：『行者能如佛所說次第修行，無不
J21nB109_p0573c26║得報。如疾病人隨良醫教，將和治法，病無不差。
J21nB109_p0573c27║若不隨佛教、不次第行，破戒亂心，故無所得，非
J21nB109_p0574a01║法不良也。復次，諸未得道今世雖不得涅槃，後
J21nB109_p0574a02║世得受福樂，若速、若遲，當得涅槃，終不虛也。』」（建字
J21nB109_p0574a03║函第二卷）
J21nB109_p0574a04║○法不受人忘記報，○業消誦篲頓明心。
J21nB109_p0574a05║《佛說處處經》云：「朱利槃特學道，經二十四年得
J21nB109_p0574a06║五言解。何以故？宿見五百佛，悉通眾典，閉藏經
J21nB109_p0574a07║道，不肯教人。後病二十四日，臨死乃悔，呼人教
J21nB109_p0574a08║之。有是一福，故知五言，何況具足教人？得福不
J21nB109_p0574a09║可計。」（無字函第四卷）
J21nB109_p0574a10║又，《阿含經》云：「佛弟子朱利槃特，世尊使執掃篲：
J21nB109_p0574a11║『汝誦此字。』是時槃特若誦得掃便忘於篲、若誦
J21nB109_p0574a12║得篲復忘於掃。誦經數日，以此掃篲復名除垢，
J21nB109_p0574a13║槃特作念：『何者是除？何者是垢？垢者，灰土瓦石
J21nB109_p0574a14║也。除者，清淨也。世尊以此教我，我今思惟此義，
J21nB109_p0574a15║我身亦有塵垢，我自作喻，縛結是垢、智慧是除，
J21nB109_p0574a16║我今可以智慧之篲掃此結縛，得解脫智，生死
J21nB109_p0574a17║已盡，梵行已立，證阿羅漢。』」（斯字函第一卷）
J21nB109_p0574a18║○慚愧螺蚌尚知經，○可憫最靈蹉過佛。
J21nB109_p0574a19║真歇禪師跋《金剛經驗》云：「昔王待制，船自漢江
J21nB109_p0574a20║為風浪擊作，危急之甚，遂將平昔所誦《金剛經》
J21nB109_p0574a21║投於水中而風息浪靜。後至鎮江，見舟尾百步
J21nB109_p0574a22║外似有一物，出入無時，使漁者取之，即無數螺
J21nB109_p0574a23║螄團成一毬。剖之，外濕而內乾，視中，迺昨所投
J21nB109_p0574a24║《金剛經》，毫髮無所損，歎曰：『且漢水會于九江，至
J21nB109_p0574a25║南徐動數千里，窮古逮今，舟船往來不可數計，
J21nB109_p0574a26║然未聞有持是經自彼而至此者。螺螄一見而
J21nB109_p0574a27║不捨，其為名耶？利耶？財耶？色耶？將必求於脫輪
J21nB109_p0574b01║回生死也。嗚呼！萬物之中唯人最靈，其有畢生
J21nB109_p0574b02║不聞是經，有聞而不見、見而不信，信而為名利
J21nB109_p0574b03║財色蕩沒，不能受持者，尚螺螄之不如，謂之最
J21nB109_p0574b04║靈者，孰與之哉？』」
J21nB109_p0574b05║《懈怠耕者經》云：「有一耕人見佛行過，心中雖喜，
J21nB109_p0574b06║不去禮佛，乃云：『田耕未竟，種又未下，若要見佛，
J21nB109_p0574b07║須待閑暇。』佛難值遇，懈怠如此，已過六佛，不得
J21nB109_p0574b08║度者，此即非今世也。」（自釋迦至彌勒方見二佛，蹉過六佛，不知幾多劫？甚
J21nB109_p0574b09║字函）
J21nB109_p0574b10║○當知經書即赦書，○可免鐵圍并鐵棒。
J21nB109_p0574b11║《佛日禪師普說》云：「有任觀察，傾心釋氏，遍參知
J21nB109_p0574b12║識，每歎曰：『余幸得為人，其形體不全及不識所
J21nB109_p0574b13║生父母，想前世輕薄於人，招此報應。』誓遇休日，
J21nB109_p0574b14║歸私家，絕人事，炷香禮佛，刺血寫《華嚴經》一部，
J21nB109_p0574b15║每一字禮三拜，願來生識所生父母。忽一日有
J21nB109_p0574b16║客相訪，任出遲，客怒曰：『人來相訪，何懈怠如此？』
J21nB109_p0574b17║任笑曰：『在家中寫一卷赦書。』客詢其故，乃露誠
J21nB109_p0574b18║出經示之，曰：『此閻老子面前吞鐵丸、喫鐵棒底
J21nB109_p0574b19║赦書。』客聞其語，扣頭回舍，亦如任寫經。」
J21nB109_p0574b20║○迷誦千章何所益？○洞明一句乃成功。
J21nB109_p0574b21║《出曜經》偈云：「雖誦千章，不義何益？寧解一句，聞
J21nB109_p0574b22║可得道。」（殿字函第五卷）
J21nB109_p0574b23║問曰：「作如是說，有看經而不曉理者，徒勞何益？」
J21nB109_p0574b24║答曰：「看經豈是無益？第恐隨行數墨，只貪遍數
J21nB109_p0574b25║為功，不窮其義，義既不窮，安得成道？」問曰：「吾佛
J21nB109_p0574b26║談玄說妙，眾生根有利鈍，終竟不能窮其義者
J21nB109_p0574b27║又作麼生？」答曰：「義雖未明，其誠若至，足可扶危
J21nB109_p0574c01║益筭，亦為入道之初。如今生根鈍、不明理趣者，
J21nB109_p0574c02║蓋於前世生中教典未嘗入手，夙既不覽，今曷
J21nB109_p0574c03║強明？但且隨分看去，下箇最初種子，乃為後世
J21nB109_p0574c04║苗裔，次第結果，成佛有分。豈不見？善財、龍女、古
J21nB109_p0574c05║今知識才出頭來，一聞千悟，蓋已致力於多生，
J21nB109_p0574c06║豈此一旦頓能成辦爾？」
J21nB109_p0574c07║○寶闇無燈曷得知？○佛法雖慧莫能了。
J21nB109_p0574c08║《華嚴經》偈云：「譬如闇中寶，無燈不可見，佛法無
J21nB109_p0574c09║人說，雖慧莫能了。」（平字函第六卷）
J21nB109_p0574c10║○古者為法喪形軀，○今人何幸現公案？
J21nB109_p0574c11║《宗鏡》云：「仰思曠古，求法之人釋迦文等，投身大
J21nB109_p0574c12║火、翹足深林、析骨剜身、剝皮刺血……，乃至常啼東
J21nB109_p0574c13║請、善財南求、藥王燒手、普明刎頭，皆是知恩報
J21nB109_p0574c14║德之人、為法亡軀之士。今勸後學生殷重心，勿
J21nB109_p0574c15║得自輕，虛擲光景。」（車字函第四卷）
J21nB109_p0574c16║又云：「圓宗罕遇，若芥子投於針鋒；正法難聞，猶
J21nB109_p0574c17║盲龜值於木孔。若非夙熏乘種、久積善根，焉偶
J21nB109_p0574c18║斯文親得傳受？所以古人重教輕財，則輸金若
J21nB109_p0574c19║市；或亡身為法，則立雪幽庭。且金是身外之浮
J21nB109_p0574c20║財，豈齊至教？命是一期之業報，曷等真詮？」（富字函第
J21nB109_p0574c21║六卷）
J21nB109_p0574c22║○利之至險尚可求，○道既在心何難得？
J21nB109_p0574c23║又舉《管子》云：「利之所在，雖在千仞之山，無所不
J21nB109_p0574c24║上；深源之下，無所不入。商人通賈，倍道兼行，夜
J21nB109_p0574c25║以續日，千里不遠，利在前也。漁人入海，海水百
J21nB109_p0574c26║仞，衝波迸流，宿夜不出，利在水也。此乃世間勤
J21nB109_p0574c27║苦求利之志耳。如或堅求志道，曉夕忘疲，不向
J21nB109_p0575a01║外求，虛襟澄慮，密室靜坐，端拱凝神，利在心也。
J21nB109_p0575a02║如利之所在，求無不獲，況道之在心？信無不得
J21nB109_p0575a03║矣。故知訓格之言不得暫捨，可以鏤於骨、書於
J21nB109_p0575a04║紳、染於神、熏於識，所以楚莊輕千乘之國而重
J21nB109_p0575a05║申叔一言、范獻賤萬畝之田以貴舟人片說，此
J21nB109_p0575a06║乃成家立國尚輕珍重言，況《宗鏡》中言下契無
J21nB109_p0575a07║生，聞之成大道，寧容輕慢乎？」（同上）
J21nB109_p0575a08║○雖然流出大藏教，○爭奈元無一字談？
J21nB109_p0575a09║《楞伽經》云：「大慧白佛：『如世尊說：「我於某夜成最
J21nB109_p0575a10║正覺，乃至某夜當入涅槃，於其中間不說一字，
J21nB109_p0575a11║亦不已說、亦不當說，不說是佛說。」世尊！依何密
J21nB109_p0575a12║意作如是語？』佛言：『大慧！依二密法故作如是說。
J21nB109_p0575a13║云何二法？謂自證法及本住法。云何自證法？謂
J21nB109_p0575a14║諸佛所證我亦同證，不增、不減，證智所行，離言
J21nB109_p0575a15║說相、離分別相、離名字相。云何本住法？謂法本
J21nB109_p0575a16║性如金在礦，若佛出世、若不出世，法住法位，法
J21nB109_p0575a17║界法性皆悉常住。大慧！譬如有人行曠野中，見
J21nB109_p0575a18║向古城平坦舊道即便隨入，止息遊戲，大慧！於
J21nB109_p0575a19║汝意云何？彼作是道及以城中種種物耶？』白言：
J21nB109_p0575a20║『不也。』佛言：『大慧！我及諸佛所證真如常住法性
J21nB109_p0575a21║亦復如是，是故說言：「始從成佛乃至涅槃，於其
J21nB109_p0575a22║中間不說一字。」』重說頌言：「『某夜成正覺，某夜
J21nB109_p0575a23║般涅槃，於此二中間，我都無所說。自證本住法，
J21nB109_p0575a24║故作是密語，我及諸如來，無有少差別。』」（四字函第四卷）
J21nB109_p0575a25║唐梵品
J21nB109_p0575a26║○南無佛陀并菩薩，○乃至聲聞八部天。
J21nB109_p0575a27║南無（此云歸命，信順故。約法以南為離，離中虛，虛無即明也，表心達虛無之理，即心智明
J21nB109_p0575b01║故。出《合論》）。佛（此云覺。出《合論》）。婆伽婆（亦名薄伽梵，此云成就眾德，皆佛之異稱，出階
J21nB109_p0575b02║字音）。釋迦牟尼（釋迦，此云能也。牟尼，此云寂默。即心體本寂，弁字音）。彌勒（此云
J21nB109_p0575b03║慈氏，即真慈應物）。阿彌阤（此云無量壽，即真如性無盡故）。（已上二出富字函）菩
J21nB109_p0575b04║提薩埵（薩埵，秦言眾生，以求菩提未得故名為菩提薩埵，此方好略即名菩薩。形字函）。
J21nB109_p0575b05║摩訶薩（摩訶此云大，即大菩薩也。立字函）。須陀洹（此云預流，預聖之流，更七
J21nB109_p0575b06║生天上人中，得盡苦際）。斯陀含（此云一來，謂一往天上、一來人間，便取寂滅）。阿
J21nB109_p0575b07║那含（此云不還，只此滅度，不復更還）。阿羅漢（有四義：一者、殺賊，二者、遠惡，三者、應
J21nB109_p0575b08║供，四者、不生，總言殺煩惱賊，遠離諸惡，堪應供養，更不受三界生也）。健達縛（亦云乾闥
J21nB109_p0575b09║婆，此云音樂神也）。阿素洛（亦云阿須倫，此云阿修羅）。揭路荼（亦云迦樓羅，此
J21nB109_p0575b10║云金翅鳥）。緊捺洛（亦云緊那羅，乃歌神，頭作馬頭，亦言是人非人）。牟呼洛（亦云
J21nB109_p0575b11║摩睺羅伽，此云腹行蟒神）。藥叉（又云閱叉，此云夜叉）。（以上十弁字音）。苾芻（香草具五
J21nB109_p0575b12║德，比出家人，日字音）。僧伽（此云眾，今略稱僧，以和合故。出《要覽》）。優婆塞（亦云鄔波
J21nB109_p0575b13║索迦，此云近事男。優婆夷，亦云烏波斯迦，此云近事女。謂在俗親近三寶，盡壽持五戒也，日字
J21nB109_p0575b14║音）。補特伽羅（此云數取趣，謂數數往來生死，虞字音）。摩納婆（此云年少
J21nB109_p0575b15║淨行，翔字音）。達絮（此云微信佛法人）。篾隸車（此云全不信人）。（以上二，巨字音）。
J21nB109_p0575b16║闡提（此云無善心，火字音）。旃荼羅（此云執惡屠殺之者，麗字音）。補羯娑
J21nB109_p0575b17║（擔糞、棄死尸之賤類，水字音）。剎利種（此云守田主，此方國王之稱）。婆羅門
J21nB109_p0575b18║種（亦云梵志，遠離惡法，入山求道）。居士種（在家修業）。首阤羅種（伎藝生活）。
J21nB109_p0575b19║（以上四種，混沌初時總分四姓。履字函）
J21nB109_p0575b20║○經具因緣十二分，○修證菩提多種門。
J21nB109_p0575b21║修多羅（亦云素怛纜，此云契經）。祗夜（此云重頌）。弊迦蘭那（此云受記）。
J21nB109_p0575b22║伽陀（此云不重頌）。優陀那（此云無問自說）。尼陀那（此云因緣）。阿波
J21nB109_p0575b23║陀那（此云譬喻）。伊帝目多伽（此云本事）。闍陀伽（此云本生）。毗佛
J21nB109_p0575b24║略（此云方廣大乘）。阿浮陀達磨（此云勝法）。優波提舍（此云分別廣說）。
J21nB109_p0575b25║（以上十二，參殷一兩函）阿毗曇（此云無比法，仙字音）。摩訶衍（摩訶，此云大也。
J21nB109_p0575b26║衍，此云乘也。弁字函）。檀波羅蜜多（此云施也，有信、有財、有福，三事和合，破慳能捨，
J21nB109_p0575b27║是名檀也。波羅蜜，此云彼岸也。多，此云到也。總言：施能到彼岸故）。尸羅（此云清淨戒，亦
J21nB109_p0575c01║云毗尼，此云調伏，謂調三業不造惡，故亦名波羅提木叉，此云解脫生死）。羼提（羼初眼反，
J21nB109_p0575c02║此云安忍）。毗梨耶（此云精進）。禪那（此云靜慮）。般若（此云慧）。（以上六出弁字音）
J21nB109_p0575c03║阤羅尼門（此云總持門，冬字音）。楞嚴（此云健行定，孝字音）。三昧（或云三摩
J21nB109_p0575c04║提、或云三摩地，此云正定，謂任緣一境，離諸邪亂也，亦云等持。等者，正也。正，持心也。持，謂持諸
J21nB109_p0575c05║功德也。階字函）奢摩他（亦云寂靜，此云止息）。三摩跋提（此云在定）。毗婆
J21nB109_p0575c06║舍那（此云種種觀察）。（以上三，羽字音）三摩缽提（此云從幻起行，出圓覺）。瑜
J21nB109_p0575c07║伽（此云相應，謂一切乘境行果皆與心相應，一李字音）。阿蘭那行（此云無諍，翔字
J21nB109_p0575c08║音）。杜多（此云修治，謂修心、治行、棄貪，夜字音）。那羅延（此云堅固，弁字音）。阿
J21nB109_p0575c09║鞞跋致（此云不退地，羽字音）。薩婆若（若汝者反，此云一切智，夜字音）。阿耨
J21nB109_p0575c10║多羅三藐三菩提（耨，奴沃反。藐，彌略反。阿，此云無也。耨多羅，此云上也。三藐，
J21nB109_p0575c11║正也。三，遍也、等也。菩提，覺也。總言：無上正等覺故，弁字音）。
J21nB109_p0575c12║○涅槃建塔附雜緣，○地里時分諸數量。
J21nB109_p0575c13║般涅槃（具云般利涅槃那，謂：般，利普也、究竟也。涅，出離也。槃那，煩惱也。合言：普究竟出
J21nB109_p0575c14║離諸煩惱故，弁字音。又云：涅而不生，槃而不滅故）。茶毗（亦云闍維，此云焚燒，賓字音）。
J21nB109_p0575c15║設利羅（此云舍利，暑字音）。宰堵波（上蘇沒反，亦云聚相，此云塔，臨字音）。支
J21nB109_p0575c16║提（此云可供養處，亦云靈廟，制底塔廟皆其一也，翔字音）。制多（此云可供養，巨字音）。
J21nB109_p0575c17║僧伽藍（此云眾園，納字音）。精舍（息心所棲之處，仙字音）。娑婆（此云堪忍）。
J21nB109_p0575c18║震旦國（或云支那、或云真丹，此翻為思惟，以其國人多所思慮、多所計作，即今漢國是
J21nB109_p0575c19║也）。因阤羅（此云帝）。（以上三，弁字音）琰魔（或云閻羅，此云雙也，謂苦樂並受，導
J21nB109_p0575c20║字函）。捺洛迦（捺洛，此云人。迦，此云惡。惡人生彼故，亦云泥犁，此云無喜樂故，皆地獄之
J21nB109_p0575c21║異名。對字函）。薜荔（此云餓鬼。服字函）。阿賴耶（此云根本意識。孝字函）。羯
J21nB109_p0575c22║邏藍（此云和合，謂和合精血受胎七日，亦名歌羅邏、亦名頞浮阤，參有草二音）。薩迦
J21nB109_p0575c23║耶見（此云身見，謂於五取蘊隨執為我、或為我所故。盡字函）。波羅夷罪（上云
J21nB109_p0575c24║棄諸善法，永無懺悔，其餘輕重罪名突吉羅等義，並見本集持戒品）。懺悔（懺謂懺摩，此云
J21nB109_p0575c25║請忍，謂請前人忍受我悔罪也，弁字音）。布薩（此云我對說，謂相向說罪也，陛字音）。羯
J21nB109_p0575c26║磨（此云作法辦事，納字音）。曼阤羅花（此云雜色花）。瞻蔔花（此云黃色
J21nB109_p0575c27║花）。優缽羅花（此云黛色花）。波頭摩花（此云赤蓮花）。芬陀利花（此云白蓮花）。蘇末那花（此云黃白色花）。拘物頭花（此云地喜花）。（以上七，弁字音）
J21nB109_p0576a01║摩尼寶（此云離垢寶。《合論》）。缽和羅飯（此云自恣食，納字音）。藥石（古人
J21nB109_p0576a02║以石為針，今人以鐵，皆謂療病也，陛字音）。吽（合口鼻中出聲呼，萬字音）。歌羅分（此云
J21nB109_p0576a03║柝一毛為百分中之一分也，或云十六分中之一分也，弁字音）。一肘（二尺，果字音）。一
J21nB109_p0576a04║仞（高七尺，師字音）。踰繕那（亦云由旬，此方四十里，雲字音）。牟呼栗多（此云
J21nB109_p0576a05║須臾頃，三十牟呼栗多為一晝夜）。洛叉（此云萬）。俱胝（下珍遲反，此云億）。那
J21nB109_p0576a06║庾多（此云兆）。那由他（此云京）。（以上五，弁字音）垓劫（十億曰兆，十兆曰京，
J21nB109_p0576a07║十京曰垓，乃大數也，階字音）。無鞅（無盡之數，河字音）。阿僧祗（阿，此云無。僧祗，此云
J21nB109_p0576a08║數。合言無數，形字函，亦云僧企耶，翔字音）。
J21nB109_p0576a09║大藏一覽卷第九（終）