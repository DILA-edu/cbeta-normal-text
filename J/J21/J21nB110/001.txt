J21nB110_p0597a01║宋文憲公護法錄序
J21nB110_p0597a02║謙益恭讀
J21nB110_p0597a03║高皇帝御製文集，稽首颺言曰：天命我
J21nB110_p0597a04║祖，統合三教，大哉蔑以加矣已讀。故翰林學士承旨
J21nB110_p0597a05║文憲宋公集，則又嘆曰：嗟乎！夫憲章
J21nB110_p0597a06║聖祖者，舍文憲何適矣？
J21nB110_p0597a07║聖祖稱佛氏之教，幽贊王綱，開國以來，凡所以裁成
J21nB110_p0597a08║輔相，設教佑神，靡不原本一大事因緣而文憲，
J21nB110_p0597a09║則見而知之，為能識。其大者廣薦之記，楞伽、金
J21nB110_p0597a10║剛之敘通幽明顯權，實太聖人之作用存焉。傅
J21nB110_p0597a11║有之金鐸振武木，鐸振文文憲其
J21nB110_p0597a12║高皇帝之木鐸，與由文憲以闚
J21nB110_p0597a13║聖祖之文，其猶易之有翼。春秋之有傳也，與聖人之
J21nB110_p0597a14║言天也。筭以周髀，測以土圭，而天體見焉。于以
J21nB110_p0597a15║憲章
J21nB110_p0597a16║聖祖，蓋思過半矣。
J21nB110_p0597a17║聖祖現身，皇覺乘願，輪以御天，又憲應運而起典司
J21nB110_p0597a18║禁林，輔皇猷而宣佛教。前代以翰林學士為內
J21nB110_p0597a19║相，
J21nB110_p0597a20║高皇帝不置相文憲有相道焉。雲從龍，風從虎，聖人
J21nB110_p0597a21║作而萬物睹，文憲以大儒應聘，君臣之際，史官
J21nB110_p0597a22║頌之。至今抑豈知其夙受付囑，開華嚴法界于
J21nB110_p0597a23║閻浮提？其為雲龍風虎，又有大焉者乎？姚恭靖
J21nB110_p0597a24║之于
J21nB110_p0597a25║成祖，閟現稍異，要皆後天奉時，佐
J21nB110_p0597a26║二祖以章明佛乘，日月未改，聖謨洋洋，而儒生掩耳，
J21nB110_p0597a27║如塵沙劫事，豈不誖哉？或謂文憲故服習程，朱
J21nB110_p0597a28║程朱辭闢佛氏，凜干戎索，何可越也？於戲！
J21nB110_p0597a29║聖祖不云乎：天下無二道，聖人無兩心。夫道譬之則
J21nB110_p0597a30║日也。
J21nB110_p0597b01║聖祖出而日中天矣，程朱見日于牖隙，文憲見日于
J21nB110_p0597b02║扶桑，其廣狹至不同量也。生盛明之世，而墨守
J21nB110_p0597b03║程朱，終不能仰青天而睹白日。悲夫！文憲集無
J21nB110_p0597b04║慮數十本，余搜次其關于佛事者，合諸雲栖所
J21nB110_p0597b05║輯校定付梓而僭為之敘，以諗于世之憲章者，
J21nB110_p0597b06║文憲三閱大藏，入海算沙，有如指掌，在儒門中，
J21nB110_p0597b07║當為多聞總持。至其悟因證地著見于文字中
J21nB110_p0597b08║必有能勘辨之者，固非學人所可得而評騭者
J21nB110_p0597b09║也。
J21nB110_p0597b10║萬曆丙辰冬十有一月朔翰林院編脩虞山錢謙益
J21nB110_p0597b11║謹序
J21nB110_p0597b12║
J21nB110_p0597b13║
J21nB110_p0597b14║
J21nB110_p0597b15║
J21nB110_p0597b16║
J21nB110_p0597b17║
J21nB110_p0597b18║
J21nB110_p0597b19║
J21nB110_p0597b20║
J21nB110_p0597b21║
J21nB110_p0597b22║
J21nB110_p0597b23║
J21nB110_p0597b24║
J21nB110_p0597b25║
J21nB110_p0597b26║
J21nB110_p0597b27║
J21nB110_p0597b28║
J21nB110_p0597b29║
J21nB110_p0597b30║
J21nB110_p0597c01║宋文憲公護法錄目錄
J21nB110_p0597c02║卷之一
J21nB110_p0597c03║國初應召大浮屠塔銘（凡十有三人）
J21nB110_p0597c04║大天界寺住持孚中禪師信公塔銘
J21nB110_p0597c05║天界善世禪寺第四代覺原禪師遺衣塔銘
J21nB110_p0597c06║李大猷傳（附）
J21nB110_p0597c07║佛日普照慧辨禪師塔銘
J21nB110_p0597c08║寂照圓明大禪師璧峰金公設利塔碑銘
J21nB110_p0597c09║佛性圓辨禪師淨慈順公逆川瘞塔碑銘
J21nB110_p0597c10║大天界寺住持白庵禪師行業碑銘
J21nB110_p0597c11║上天竺慈光妙應普濟大師東溟日公碑銘
J21nB110_p0597c12║佛心慈濟妙辨大師別峰同公塔銘
J21nB110_p0597c13║扶宗宏辨禪師育王裕公生塔之碑
J21nB110_p0597c14║故靈隱住持樸隱禪師淨公塔銘
J21nB110_p0597c15║處州福林院白雲禪師度公塔銘
J21nB110_p0597c16║佛真文懿禪師無夢和尚碑銘
J21nB110_p0597c17║明辨正宗廣慧禪師徑山和尚及公塔銘
J21nB110_p0597c18║卷之二
J21nB110_p0597c19║國初大浮屠塔銘（凡十有五人）
J21nB110_p0597c20║佛心普濟禪師緣公塔銘
J21nB110_p0597c21║無盡燈禪師行業碑銘
J21nB110_p0597c22║杭州集慶教寺原璞法師璋公圓塚碑銘
J21nB110_p0597c23║佛心了悟本覺玅明真淨大禪師寧公碑銘
J21nB110_p0597c24║佛智弘辨禪師傑峰愚公石塔碑銘
J21nB110_p0597c25║華嚴法師古庭學公塔銘
J21nB110_p0597c26║杭州靈隱寺故輔良大師石塔碑銘
J21nB110_p0597c27║元故演福教寺住持瞽庵講師示公道行碑
J21nB110_p0597c28║銘
J21nB110_p0597c29║住持淨慈禪寺孤峰德公塔銘
J21nB110_p0597c30║阿育王山廣利禪寺大千禪師照公石墳碑
J21nB110_p0598a01║文
J21nB110_p0598a02║淨慈禪師竹庵渭公白塔碑銘
J21nB110_p0598a03║淨慈山報恩光孝禪寺住持仁公塔銘
J21nB110_p0598a04║淨慈禪寺第七十六代住持無旨禪師授公
J21nB110_p0598a05║碑銘
J21nB110_p0598a06║日本夢窗正宗普濟國師碑銘
J21nB110_p0598a07║日本建長禪寺古先原禪師道行碑
J21nB110_p0598a08║卷之三
J21nB110_p0598a09║元末大浮屠塔銘（凡十有一人）
J21nB110_p0598a10║妙果禪師塔銘
J21nB110_p0598a11║佛慧圓明廣照無邊普利大禪師塔銘
J21nB110_p0598a12║故文明海慧法師塔銘
J21nB110_p0598a13║普福法師天岸濟公塔銘
J21nB110_p0598a14║天竺靈山教寺慈光圓照法師若公塔銘
J21nB110_p0598a15║元故寶林禪師桐江大公行業碑銘
J21nB110_p0598a16║佛鑑圓照論師大用才公行業碑銘
J21nB110_p0598a17║天龍禪師無用貴公塔銘
J21nB110_p0598a18║徑山興聖萬壽禪寺住持竺遠源公塔銘
J21nB110_p0598a19║佛光普照大師塔銘
J21nB110_p0598a20║廣智全悟大禪師遷塔記
J21nB110_p0598a21║卷之四
J21nB110_p0598a22║碑
J21nB110_p0598a23║重興太平萬壽禪寺碑銘
J21nB110_p0598a24║句容奉聖禪寺興造碑銘
J21nB110_p0598a25║重建繩金寶塔院碑
J21nB110_p0598a26║蘇州萬壽禪寺重構佛殿碑
J21nB110_p0598a27║毘盧寶藏閣碑
J21nB110_p0598a28║四明阿育王山廣利禪寺碑銘
J21nB110_p0598a29║重塑釋迦文佛臥像碑銘
J21nB110_p0598a30║重建龍德大雄殿碑
J21nB110_p0598b01║官巖院碑
J21nB110_p0598b02║明覺寺碑
J21nB110_p0598b03║麗水陳孝女墓碑附
J21nB110_p0598b04║卷之五
J21nB110_p0598b05║記
J21nB110_p0598b06║蔣山廣薦佛會記（附跋三則）
J21nB110_p0598b07║日本瑞龍山重建轉法輪藏禪寺記
J21nB110_p0598b08║四明佛隴禪寺興修記
J21nB110_p0598b09║龍游重建證果寺記
J21nB110_p0598b10║重建龍興粵源寺記
J21nB110_p0598b11║杭州天龍寺石佛記
J21nB110_p0598b12║育王山廣利禪寺塗田記
J21nB110_p0598b13║吳門重建幻住禪庵記
J21nB110_p0598b14║蘭溪法海精舍記
J21nB110_p0598b15║仁和圓應庵記
J21nB110_p0598b16║浦陽栖靜精舍記
J21nB110_p0598b17║浦陽善應精舍記
J21nB110_p0598b18║金華安化院記
J21nB110_p0598b19║金華清隱禪林記
J21nB110_p0598b20║金華永寧禪庵記
J21nB110_p0598b21║寶蓋山實際禪居記
J21nB110_p0598b22║栖雲室記
J21nB110_p0598b23║松隱庵記
J21nB110_p0598b24║叢桂樓記
J21nB110_p0598b25║松風閣記
J21nB110_p0598b26║沖默齋記
J21nB110_p0598b27║卷之六
J21nB110_p0598b28║序
J21nB110_p0598b29║金剛般若經新解序
J21nB110_p0598b30║新刻楞伽經序
J21nB110_p0598c01║新注楞伽經後序
J21nB110_p0598c02║楞伽阿跋多羅寶經集註題辭
J21nB110_p0598c03║般若波羅密多心經文句引
J21nB110_p0598c04║善財南詢華藏海因緣序
J21nB110_p0598c05║大般若經通關法序
J21nB110_p0598c06║寶積三昧集序錄
J21nB110_p0598c07║傳法正宗記序
J21nB110_p0598c08║重刻護法論題辭
J21nB110_p0598c09║釋氏護教編後引
J21nB110_p0598c10║夾註輔教編序
J21nB110_p0598c11║旃檀大愛妙色三經小引
J21nB110_p0598c12║卷之七
J21nB110_p0598c13║序
J21nB110_p0598c14║瑞巖和尚語錄序
J21nB110_p0598c15║雪窗禪師語錄序
J21nB110_p0598c16║南堂禪師語錄序
J21nB110_p0598c17║千巖禪師語錄序
J21nB110_p0598c18║育王禪師裕公三會語錄序
J21nB110_p0598c19║古鼎和尚四會語錄序贊
J21nB110_p0598c20║徑山悅堂禪師四會語序
J21nB110_p0598c21║重刻寂照和尚四會語題辭
J21nB110_p0598c22║徑山愚庵禪師四會語序
J21nB110_p0598c23║楚石禪師六會語序
J21nB110_p0598c24║靈隱和尚復公禪師三會語序
J21nB110_p0598c25║靈隱大師復公文集序
J21nB110_p0598c26║用明禪師文集序
J21nB110_p0598c27║水雲亭小稿序
J21nB110_p0598c28║卷之八
J21nB110_p0598c29║序
J21nB110_p0598c30║送無逸勤公出使還鄉省親序
J21nB110_p0599a01║恭跋　御製詩後（附）
J21nB110_p0599a02║送覺初禪師還江心序
J21nB110_p0599a03║送慧日師入下竺靈山教寺受經序
J21nB110_p0599a04║送用明上人還四明序
J21nB110_p0599a05║贈令儀藏主序
J21nB110_p0599a06║送璞原師還越中序
J21nB110_p0599a07║送季芳聯上人東還四明序
J21nB110_p0599a08║送天淵禪師濬公還四明序
J21nB110_p0599a09║贈定巖上人入東序
J21nB110_p0599a10║送允師省母序
J21nB110_p0599a11║贈清源上人歸泉州覲省序
J21nB110_p0599a12║卷之九
J21nB110_p0599a13║誥
J21nB110_p0599a14║西天僧撒哈咱失理授善世禪師誥
J21nB110_p0599a15║和林國師孕兒只怯列失思巴藏卜授都綱
J21nB110_p0599a16║禪師誥
J21nB110_p0599a17║贊
J21nB110_p0599a18║血書華嚴經贊
J21nB110_p0599a19║金剛般若尊經序贊
J21nB110_p0599a20║金剛經靈異贊
J21nB110_p0599a21║新刻法華經序贊
J21nB110_p0599a22║八支了義淨戒序贊
J21nB110_p0599a23║寫經為像及血書心經贊
J21nB110_p0599a24║觀音大士觀瀑像贊
J21nB110_p0599a25║觀音菩薩畫像贊
J21nB110_p0599a26║吳道玄觀音贊
J21nB110_p0599a27║魚籃觀音像贊
J21nB110_p0599a28║童真觀音像贊
J21nB110_p0599a29║魚籃觀音靈照女二贊
J21nB110_p0599a30║十八應真贊
J21nB110_p0599b01║十八大阿羅漢贊
J21nB110_p0599b02║達摩大師贊
J21nB110_p0599b03║高峰妙禪師像贊
J21nB110_p0599b04║永明智覺禪師遺像贊
J21nB110_p0599b05║蒲菴禪師畫像贊
J21nB110_p0599b06║全室禪師像贊
J21nB110_p0599b07║約之禪師畫像贊
J21nB110_p0599b08║南堂禪師像贊
J21nB110_p0599b09║靈隱良禪師遺像贊
J21nB110_p0599b10║般若松贊
J21nB110_p0599b11║觀音石贊
J21nB110_p0599b12║銘
J21nB110_p0599b13║大慈山虎跑泉銘
J21nB110_p0599b14║唐鑄旃檀神王銅像銘
J21nB110_p0599b15║淨慈寺新鑄銅鐘銘
J21nB110_p0599b16║惠香寺新鑄銅鐘銘
J21nB110_p0599b17║清淨境亭銘
J21nB110_p0599b18║頌
J21nB110_p0599b19║夕佳樓頌
J21nB110_p0599b20║天台教宗圓具圖頌
J21nB110_p0599b21║偈
J21nB110_p0599b22║朽室偈
J21nB110_p0599b23║柳庵偈
J21nB110_p0599b24║清齋偈
J21nB110_p0599b25║贈簡中要師游江西偈
J21nB110_p0599b26║雲谷偈
J21nB110_p0599b27║說
J21nB110_p0599b28║聲外鍠師字說
J21nB110_p0599b29║報恩說
J21nB110_p0599b30║卷之十
J21nB110_p0599c01║題跋
J21nB110_p0599c02║恭題　賜和托缽歌後
J21nB110_p0599c03║跋新刻圓覺多羅了義經後
J21nB110_p0599c04║跋法華經
J21nB110_p0599c05║跋戒環師楞嚴經解後
J21nB110_p0599c06║跋金剛經後
J21nB110_p0599c07║題四十二分金剛經後
J21nB110_p0599c08║題何氏續書般若心經後
J21nB110_p0599c09║跋金剛經篆書後
J21nB110_p0599c10║題金書法華經後
J21nB110_p0599c11║跋七佛偈後
J21nB110_p0599c12║題錢舜舉應真圖
J21nB110_p0599c13║跋清源國師所書棲霞碑
J21nB110_p0599c14║題繼絕宗賦太璞詩後
J21nB110_p0599c15║跋一雨大師塔銘後
J21nB110_p0599c16║題江南八景圖後
J21nB110_p0599c17║題大慧禪師遺墨後
J21nB110_p0599c18║題慈受禪師遺墨後
J21nB110_p0599c19║題恩斷江端元叟手跡後
J21nB110_p0599c20║跋日本僧汝霖文稿後
J21nB110_p0599c21║題棲雲軒記後
J21nB110_p0599c22║跋德禪師船居詩後
J21nB110_p0599c23║跋佛頂托缽歌諸文後
J21nB110_p0599c24║跋廬阜三笑圖
J21nB110_p0599c25║跋匡廬結社圖
J21nB110_p0599c26║
J21nB110_p0599c27║
J21nB110_p0599c28║
J21nB110_p0599c29║
J21nB110_p0599c30║宋文憲公護法錄目錄終
J21nB110_p0600a01║宋文憲公護法錄卷第一
J21nB110_p0600a02║皇明金華宋濂著
J21nB110_p0600a03║雲棲袾宏　輯
J21nB110_p0600a04║虞山錢謙益訂
J21nB110_p0600a05║國初應召大浮屠塔銘（凡十有三人）
J21nB110_p0600a06║大天界寺住持孚中禪師信公塔銘（有序）
J21nB110_p0600a07║（至正十七年化，即龍鳳三年。）
J21nB110_p0600a08║大天界寺住持孚中禪師信公示寂之十四年，其弟
J21nB110_p0600a09║子似桂，謁濂于禁林，合掌胡跪而為言曰：先師之塔
J21nB110_p0600a10║在金陵牛首山者，則真骨與設利之所藏其別分爪
J21nB110_p0600a11║髮衣履而瘞之，則四明之太白山也。太白之銘，佛真
J21nB110_p0600a12║文懿大師國清噩，公實為之，而牛首乃師之全塔，反
J21nB110_p0600a13║有石而無詞，不幾於甚闕典歟？居士深究內典，為吾
J21nB110_p0600a14║徒之所信向，海內尊宿多濬發其幽光，豈宜於先師
J21nB110_p0600a15║獨漠然忘情乎？庸敢援例，以請濂來。江表聞稱師之
J21nB110_p0600a16║德者，人人不能殊，則師誠有道之士也，文辭固無益
J21nB110_p0600a17║於道，後之人欲求其行業，則將何所徵之哉？因不敢
J21nB110_p0600a18║讓，而謹書之。師名懷信，字孚中，俗姓姜氏，明之奉化
J21nB110_p0600a19║人。父某，嘗為某縣校官。母劉氏，夜夢大星墮室中，有
J21nB110_p0600a20║光如火，亟取而吞之，覺即有孕。及誕，狀貌異凡子，性
J21nB110_p0600a21║凝莊，不妄舉，動唯見沙門，至其家，必躍而親之。稍長，
J21nB110_p0600a22║受三經於宋進士戴公表元，經旨悉暢達然，非其好
J21nB110_p0600a23║也。年十五離家，從法華院僧子思執童子之役，已而
J21nB110_p0600a24║祝髮為大僧，受具戒於五臺寺。聞延慶半巖全公弘
J21nB110_p0600a25║三觀十乘之旨，復與之游。久之，且歎曰：教相繁多，浩
J21nB110_p0600a26║如煙海，苟欲窮之，是誠筭沙，徒自困耳。即棄去，渡浙
J21nB110_p0600a27║河而西。凡遇名叢林，輒往參扣下，語多枘鑿弗合，不
J21nB110_p0600a28║勝憤悱。華藏竺西坦公遷主明之天童景德禪寺，師
J21nB110_p0600a29║隨質所疑，竺西一見，知為法器，厲色待之，不與交一
J21nB110_p0600a30║語，師群疑愈熾。一日，上堂，舉興化打克賓公案問師，
J21nB110_p0600b01║師擬曰：俊哉！師子兒也！師自是依止不忍去就維那
J21nB110_p0600b02║之職。竺西入滅天寧，雲外岫公來繼其席，命師司經
J21nB110_p0600b03║藏管鑰文采，漸致彰露，不可掩遏。泰定丙寅，行宣政
J21nB110_p0600b04║院，請師出世明之。觀音師策勵徒眾，視分陰若尺壁，
J21nB110_p0600b05║唯恐其失之。天曆己巳，遷住補怛洛迦山，師不以位
J21nB110_p0600b06║望之。崇效它浮屠飭車輿，盛徒御以誇衒於人，自持
J21nB110_p0600b07║一缽，丐食吳楚間，鎮南王，具香華，迎至府中，虛心問
J21nB110_p0600b08║道，語中肯綮，且出菩提達摩像求贊，師運筆無停思，
J21nB110_p0600b09║辭旨淵邃，王甚嘆服。宣讓王亦遣使者奉旃檀香、紫
J21nB110_p0600b10║伽黎衣，請示法要，師隨其性資而導之。二賢王雄藩
J21nB110_p0600b11║之望，首加崇禮，諸侯庶民無不望風瞻敬，施資填委。
J21nB110_p0600b12║姑蘇產奇石師，遂購善工，造多寶佛塔十三層，載歸
J21nB110_p0600b13║海東，俾信心者禮焉。駙馬都尉高麗王繹而吉，尼丞
J21nB110_p0600b14║相撒敦以師行上聞，詔賜廣慧玅悟智寶、弘教禪師
J21nB110_p0600b15║之號，及金襴法衣一襲。至正壬午，升住中天竺山，天
J21nB110_p0600b16║曆永祚寺乙酉遷天童不半，載間百廢，具舉佛殿之
J21nB110_p0600b17║役最鉅，亦撤弊而更新之，丹輝碧明，照耀海濱。師建
J21nB110_p0600b18║塔中峰之祖庭，慨然有終焉之志。己丑冬十月，江表
J21nB110_p0600b19║大龍翔集慶寺虛席，行御史臺奉疏迎師主之龍翔
J21nB110_p0600b20║文宗潛邸。及至踐祚，建佛剎於其地，棟宇之麗甲天
J21nB110_p0600b21║下，其秉住持事者，若笑隱訢公、曇芳、忠公，皆名德之
J21nB110_p0600b22║士，舉行百丈清規為東南之楷，則居亡何毀于火，忠
J21nB110_p0600b23║公新之，惟海會堂未就而化。僉謂繼忠公之躅，非師
J21nB110_p0600b24║無以厭眾心，往反者三，師始赴之。暨升座，提唱宗乘，
J21nB110_p0600b25║萬耳聳聽，委蛇不迫，而玄機自融，無小無大，皆驩然
J21nB110_p0600b26║親戴之。或謂龍翔初政，稍示威嚴，以懲驕慢之習，師
J21nB110_p0600b27║笑而不答。師度眾誠感孚，乃出衣盂之私，補前未建
J21nB110_p0600b28║之堂，不日而集。會元政大亂，戎馬紛紜，寺事日見艱
J21nB110_p0600b29║窘，師處之裕如一，不以屑意。一旦晨興索蘭湯，沐浴
J21nB110_p0600b30║更衣，趺坐，謂左右曰：吾將歸矣，汝等當以荷法自期，
J21nB110_p0600c01║勵精進行可也。言畢而瞑，侍者撼且呼曰：和尚去則
J21nB110_p0600c02║去矣，寧不留片言以示人乎？師復瞋目叱之，侍者呼
J21nB110_p0600c03║不已。師握筆書曰：平生為人戾契，七十八年漏洩。今
J21nB110_p0600c04║朝撒手便行，萬里晴空片雪。書畢復瞑，時丁酉秋八
J21nB110_p0600c05║月二十四日也，壽七十八，臘六十九。停龕七日，顏面
J21nB110_p0600c06║如生。作禮者，旁午而名薌蠟，炬積如丘陵。九月一日，
J21nB110_p0600c07║荼毘於聚寶山前，舍利如菽如麻，五色燦爛，雖煙所
J21nB110_p0600c08║及處，亦累累然生，貯以寶瓶光發瓶外。其上足弟子
J21nB110_p0600c09║某，以某月日坎牛首山東麓為宮，藏之，復建塔於其
J21nB110_p0600c10║上。師賦，性恬沖，喜氣溢，顏間生平，未嘗以聲色忤人，
J21nB110_p0600c11║人有犯之者，頷首而已。然進修極勤，自壯至耄，默誦
J21nB110_p0600c12║法華經一部，雖暑爍金寒折膠無一日闕者，屢感蓮
J21nB110_p0600c13║花香滿院，芬郁異常，非世間者，可比當　大明兵下
J21nB110_p0600c14║金陵僧徒俱風雨散去。師獨結跏晏坐，目不四顧，執
J21nB110_p0600c15║兵者滿前，無不擲杖而拜。　上嘗親幸寺中，聽師說
J21nB110_p0600c16║法，嘉師言行純愨，特為改龍翔為大天界寺。寺之逋
J21nB110_p0600c17║糧在民間者，遣官為徵之。師之將告終前。一日，　上
J21nB110_p0600c18║統兵，駐江陰沙州　上當晝而寢，夢師服褐色禪袍
J21nB110_p0600c19║來見，　上問曰：師胡為乎？來也？對曰：將西歸，故告別
J21nB110_p0600c20║耳。　上還聞師遷化，依與夢中正同大悅，　詔出內
J21nB110_p0600c21║府帛幣，助其喪事，且命堪輿家賀齊叔為卜金藏，舉
J21nB110_p0600c22║龕之夕，　上親致奠，送出都門之外，其寵榮之，加近
J21nB110_p0600c23║代無與同者。師有五會語錄行于世，其傳法上首，則
J21nB110_p0600c24║雙林致、凱江心、慧恩、大慈寶定、某剎寶璋、瑞岩文淵、
J21nB110_p0600c25║保福宗、秩翠山、志理、淨土永顯、玅智淨、琚定光文摭
J21nB110_p0600c26║某、剎明晟、天華士謙、豐安至慶、聖泉普彝、福林道巽、
J21nB110_p0600c27║五峰普錫、石門永泰、霞嶼、元良、廣祜、永瑰，皆其人也。
J21nB110_p0600c28║惟昔天童坦公以一真之學，上承松源，四葉之傳，黑
J21nB110_p0600c29║白趨慕，儼如毛之有麟甲之有龜也，師亦以真承之，
J21nB110_p0600c30║故能樹精進幡，持金剛劍，入般若關，巋然為一代人
J21nB110_p0601a01║天之師。此無他真則不妄，不妄則近佛之道矣。宜乎
J21nB110_p0601a02║遭逢維新之朝，上簡　帝心，昭被殊渥，至親枉乘輿，
J21nB110_p0601a03║而臨幸之。龍光赫奕，絢耀吐吞，至今山川，尚有餘輝。
J21nB110_p0601a04║是當揭之崇碑，明示方來，使學佛者有所歆豔，而起
J21nB110_p0601a05║信焉。系之以銘曰：
J21nB110_p0601a06║乾竺之道，貴乎一真。真則非妄，日趨精明。煌煌松源，
J21nB110_p0601a07║其道孔熾。正暢旁達，非真曷致。惟廣慧師，起於海東。
J21nB110_p0601a08║歷抵諸師，罕契其逢。太白諸峰，上摩穹碧。舉頭觸之，
J21nB110_p0601a09║堅如銕壁。一喝轟霆，豈直耳聾？毫髮之端，玅義俱融。
J21nB110_p0601a10║天高日晶，森羅萬象。不即不離，了明諸相。五坐道場，
J21nB110_p0601a11║六振其宗。一音演法，聞者心空。此玅法華，權實雙舉。
J21nB110_p0601a12║我受我持，忘其寒暑。天香何來？鼻觀先聞。豈伊天女，
J21nB110_p0601a13║吐茲奇芬？誰謂靈通？與道乖牾。我尚不有，亦何心故？
J21nB110_p0601a14║世緣已竭，幡然西歸，夢寐潛通。皇情為怡，烈火如
J21nB110_p0601a15║輪，煆茲玄魄，設利燦然，逐煙而結。在昔諸師，何人不
J21nB110_p0601a16║然？誕勝真漓，多隨物遷。師我藩維，師我干櫓，舍我而
J21nB110_p0601a17║逝，有生孰度？寵恩聯翩，來自九天。師則何憾，名與
J21nB110_p0601a18║道傳。太史造銘，建于牛首。此山若移，斯文方朽。
J21nB110_p0601a19║時　上為吳國公甫定金陵，戎馬倥傯，乃崇信法
J21nB110_p0601a20║門加禮于信公若此。此國初護法第一盛事，宜表
J21nB110_p0601a21║而出之。
J21nB110_p0601a22║天界善世禪寺第四代覺原禪師遺衣塔銘
J21nB110_p0601a23║（洪武四年化）
J21nB110_p0601a24║浮圖之為禪學者，自隋唐以來，初無定止，惟借律院
J21nB110_p0601a25║以居（百丈大智禪師方建叢林規矩）。至宋而樓觀方盛，然猶不分等
J21nB110_p0601a26║第，惟推在京鉅剎為之首。南渡後始定江南為五山
J21nB110_p0601a27║十剎，俾其拾級而升黃梅、曹溪諸道場反不與其間，
J21nB110_p0601a28║則其去古也益遠矣。元氏有國，文宗潛邸在金陵。及
J21nB110_p0601a29║至臨　御，詔建大龍翔集慶寺，獨冠五山，蓋矯其弊
J21nB110_p0601a30║也。　國朝因乏錫以新額就寺建官，摠轄天下僧尼。
J21nB110_p0601b01║當是時，覺原禪師實奉　詔蒞其職。夫當興王之運，
J21nB110_p0601b02║親受　聖皇付囑，以統釋教之事，誠優缽曇華，千年
J21nB110_p0601b03║一現者也。其順寂也，惡可不勒群行以詒後世乎？師
J21nB110_p0601b04║諱慧，曇覺原其字也，姓楊氏，天台人。父某，母賈氏，夢
J21nB110_p0601b05║明月自天而墮，取而吞之，遂有娠（夢吞明珠有娠）。及生容貌
J21nB110_p0601b06║嶷如長，不與群童狎，每入塔廟，輒對法王瞻禮。父母
J21nB110_p0601b07║察其有方外緣，俾依越之法果寺比丘某（法果寺苾芻大均）。
J21nB110_p0601b08║年十六，為大僧，受具戒。已而學律于明慶杲公，習教
J21nB110_p0601b09║于高麗教公（聽止觀于上竺澄公）。真積力久，忽拊髀嘆曰：毘尼
J21nB110_p0601b10║之嚴，科文之繁，固吾佛祖方便示人。若欲截斷眾流，
J21nB110_p0601b11║一超直入，非禪波羅蜜，曷能致之？時廣智禪師笑隱
J21nB110_p0601b12║訢公，敷揚大法，于中天竺，海內仰之，如景星鳳凰，師
J21nB110_p0601b13║往造焉。備陳求道之切，廣智斥曰：從外入者，即非家
J21nB110_p0601b14║珍，道在自己，奚向人求耶？師退凝神，獨坐一室，久之，
J21nB110_p0601b15║未有所入。廣智一日，舉百丈野狐語，師大悟曰：佛法
J21nB110_p0601b16║落我手矣，只為分明極翻成所得遲廣智曰：爾見何
J21nB110_p0601b17║道理？敢爾大言耶？師展雙手曰：不直一文錢。廣智頷
J21nB110_p0601b18║之，乃命侍香（師造廣智智問曰：何處來？師對曰：游山來。智曰：笠于下拶破洛浦遍參底作麼
J21nB110_p0601b19║生？師曰：未入門時呈似了也。智曰：即今因甚不拈出？師擬議，智便喝，師當下脫然有省。他日智展兩手示，
J21nB110_p0601b20║師曰：八字打開了也，因甚不肯承當？師曰：休來！鈍置。智曰：近前來，為汝說。師即掩耳而出智頷之）。天
J21nB110_p0601b21║曆二年己巳龍翔新刱文宗命廣智為開山住持，師
J21nB110_p0601b22║實從之，為掌藏鑰（師隨至掌藏鑰繼分座，相與激揚祖佛機緣，裨贊法門綱紀識見出
J21nB110_p0601b23║群聲譽彰著）。明年庚午，廣智如燕都，見文宗于奎章閣，同
J21nB110_p0601b24║行者皆股栗不能前，師獨神氣恬然，廣智嘆曰：真吾
J21nB110_p0601b25║家師子兒也！及歸適寺，新鑄銅鐘成廣智曰：吾聞非
J21nB110_p0601b26║福慧雙全者，莫先鳴鐘。即令師擊之。至順二年辛未，
J21nB110_p0601b27║奉行臺檄出世牛頭山之祖堂寺。師畚剔穢荒，為之
J21nB110_p0601b28║起廢，使殿閣一新，且改其號為祖山寺。至正三年癸
J21nB110_p0601b29║未，遷住清涼廣慧禪寺。師撙節諸，用其起廢，一如牛
J21nB110_p0601b30║頭帝師嘉之，授以淨覺玅辯禪師之號。十五年乙未，
J21nB110_p0601c01║復遷保寧禪寺。十六年丙申，王師定建業。師謁　皇
J21nB110_p0601c02║上于轅門　上，見師氣貌異常，歎曰：此福德僧也。命
J21nB110_p0601c03║主蔣山太平興國禪寺。時當儉歲，師化食以給其眾，
J21nB110_p0601c04║無闕乏者。山下田人多欲隸軍籍師懼寺田之蕪廢
J21nB110_p0601c05║也，請于　上而歸之。山之林木，為樵者所剪伐。師又
J21nB110_p0601c06║陳奏，　上封一劍授師曰：敢有伐木者斬至今，蓋鬱
J21nB110_p0601c07║然云。踰年丁酉，賜改龍翔為大天界寺，　詔師主之，
J21nB110_p0601c08║每設廣薦法會，師必升座，舉宣秘法要，　車駕親帥，
J21nB110_p0601c09║群臣幸臨，恩數優洽。（吳元年丁未，太內新成將登寶位，　詔師引千二百眾披閱大
J21nB110_p0601c10║藏真經，用嚴清淨覺地。師升師子座，舉揚大法，　上親帥群臣幸臨瞻聽，師法音洪暢玅契，　皇情為之
J21nB110_p0601c11║大悅，出內帑帛三十匹以施。自是每設廣薦法會，師必升座說法，　車駕幸臨，恩數優洽）遠邇學
J21nB110_p0601c12║徒，聞風奔赴堂筵，至無所容（凡祖庭規矩，師備行之，濟濟繩繩，粲然攸敘。觀
J21nB110_p0601c13║者唶唶曰：三代禮樂，無以加焉。）先是僧堂寮庫，有司權以貯戎器，久
J21nB110_p0601c14║而不歸，　上見焉。亟命相國李韓公出之，且　親御
J21nB110_p0601c15║翰墨書天下第一，禪林六大字，懸于三門。洪武元年
J21nB110_p0601c16║戊申春三月開善世院，特視從二品特授師演梵善
J21nB110_p0601c17║世利國崇教大禪師，住持大天界寺，統諸山釋教事，
J21nB110_p0601c18║頒降　誥命，俾服紫（詔師領院事，服紫衣及金襴方袍，御製誥命，其略曰：自予肇業，
J21nB110_p0601c19║命爾匡宗德風，振起于法門。景運贊襄于家國，特授演梵善世利國崇教大禪師，住持大天界禪寺，統諸
J21nB110_p0601c20║山釋教事。當是時，遴選有序，銓衡至公，宗社有志之流，山林抱道之士，聯鑣而迭出，咸居名山大剎焉。自
J21nB110_p0601c21║古崇尚法門于斯為盛）章縫之士，以釋氏為世蠹，請滅除之。
J21nB110_p0601c22║上以其章示師，師曰：孔子以佛為西方，聖人以此知
J21nB110_p0601c23║真儒，必不非釋非，釋必非真儒矣。　上亦以佛之教，
J21nB110_p0601c24║陰翊王度，卻不聽　上聞。寺僧多行非法，命師嚴馭
J21nB110_p0601c25║之師，但誘以善言。諸郡沙門汙染習俗，實悖教範，或
J21nB110_p0601c26║勸當痛治。師曰：諺有云：大林有不材之木，能盡去乎？
J21nB110_p0601c27║祗益釋門之累耳。事呈露者，勿恕可也。二年乙酉冬，
J21nB110_p0601c28║中風得瘖疾，遂罷院事。三年庚戌春三月，病良已（燕處
J21nB110_p0601c29║東軒，誘接來學，匡弘祖道，孜孜無少懈）。夏六月，奉使西域（廷議西域，未臣伏，　上以
J21nB110_p0601c30║彼域敦尚佛乘，特命師往詔尚書趙某為之。副師承命，即日登途，自浙閩而之洋，凡歷國邑，布宣　天子
J21nB110_p0602a01║威德，莫不聞而來歸）。四年辛亥秋七月，至省合剌國（道憩僧伽羅國）布
J21nB110_p0602a02║宣　天子威德，其國王喜甚館于佛山寺（佛山精舍），待以
J21nB110_p0602a03║師禮。（寅夜參承令闔國臣民悉得瞻禮，師隨機開導，咸蒙法益）。九月庚午，示微疾，
J21nB110_p0602a04║食飲弗進。甲戌，見王有欲歸之意，王令名僧，咸來相
J21nB110_p0602a05║慰（王命醫進藥餌，師從容謝卻之。王與群臣惶惶惕惕，若失所恃）。乙亥，沐浴更衣，呼
J21nB110_p0602a06║左右謂曰：予不能復命矣。（亟命尚書至，謂曰：某幻緣終此不能復命矣）。跏
J21nB110_p0602a07║趺端坐，夜參半問云：日將出否？曰：未也。已而復問，至
J21nB110_p0602a08║于四三曰：日出矣。怡然而逝。其日蓋丙子云：壽若干，
J21nB110_p0602a09║臘若于（世壽六十有八，僧臘五十有三）。踰五日（留七日）。顏貌如生。王大
J21nB110_p0602a10║敬嘆，斲香為棺，聚香代薪，築壇而荼毘之。王與百僚
J21nB110_p0602a11║送至壇下，命比丘千餘，旋繞誦諸陀羅尼咒。至火滅
J21nB110_p0602a12║方已，拾靈骨祔葬其國舍利塔中（時有白煙一道，上燭于天，薪盡火滅，
J21nB110_p0602a13║舍利無筭，舌根齒牙不壞，迺收舍利靈骨及不壞者，祔葬其國辟支佛塔。先是彼佛曾亦懸記，今之開祔，
J21nB110_p0602a14║適符其言，非偶然也）。七年甲寅秋九月丙寅，同門友天界。住持
J21nB110_p0602a15║宗泐奉遺衣藏于南京，聚寶山雨花臺之側云（甲寅冬尚
J21nB110_p0602a16║書趙某還朝，奏陳其事。皇上聞而嗟悼，敕天界蔣山二寺住持宗泐等，以師之遺衣藏于雨化臺之左云）。
J21nB110_p0602a17║師廣顙豐頤，平頂大耳，面作紅玉色耳，白如珂雪，目
J21nB110_p0602a18║光爛爛。射人學者見之，不威而懾，及即之也，盎然而
J21nB110_p0602a19║春溫。其遇禪徒隨機而應，未嘗務為奇巧，聞者自然
J21nB110_p0602a20║有所悟入（嘗示眾曰：春風浩浩，春日遲遲，黃鸚啼在百花枝，箇中無限意消息。許誰知語未既
J21nB110_p0602a21║遽，有僧問曰：心意識遏捺不住時如何？師厲聲曰：是誰遏捺？師室中謂僧曰：二六時無你啗啄分，無你趣
J21nB110_p0602a22║向分，會麼？僧罔措。師曰：未明三八九，難免自沉吟。師五會說法，門人輯錄成書欲傳後學，師則毅然斥去
J21nB110_p0602a23║之）。遭際昌辰，寵賚便蕃（凡位居臣列被召，必以名惟師誥，敕咸以大禪師為稱，前
J21nB110_p0602a24║所未有也）雖位隆望重，恒處之若寒素無毫髮自矜意為
J21nB110_p0602a25║人寡言笑喜怒任真，不能以貴賤異其顏色，當勾稽
J21nB110_p0602a26║簿書，至不能辨真贗，卒為下人所欺，亦弗卹也。然而
J21nB110_p0602a27║毘翊宗教無一息，敢忘廣廈細旃之間，從容召對，據
J21nB110_p0602a28║經持論，每罄竭其蘊，蓄松園之復，釋道私祖之免，皆
J21nB110_p0602a29║師之所請也。師平生不輕度弟子，其嗣法上首蔣山
J21nB110_p0602a30║法印國清導升天寧，純一道場，願證中竺淨戒（天界行椿，
J21nB110_p0602b01║育王常在）皆有聞，叢林間願證應緣入仕為應奉翰林文
J21nB110_p0602b02║字（翰林李證親預入室）大懼師行泯沒件繫成書授之淨戒，以
J21nB110_p0602b03║戒尚風義，死生不易其操，必能昭廓其幽潛，今證已
J21nB110_p0602b04║亡矣。戒果能謁濂，求為塔上之銘濂。嘗與師游，而與
J21nB110_p0602b05║願戒交尤洽，不得以不敏辭濂聞之龍翔禪林，實甲
J21nB110_p0602b06║天下刱建之初，非名德之重，莫能主之。是故廣智握
J21nB110_p0602b07║真如印柄，道明宗常使輝光照燭于幽隱矣。及今六
J21nB110_p0602b08║合載清，真人撫運，崇尚佛乘，賜額建官，以統馭其眾，
J21nB110_p0602b09║非得法于廣智者，亦孰能當其始乎？嗚呼！何其規重
J21nB110_p0602b10║矩疊，而一倡一新也。在昔馬駒蹴踏，機用森嚴，出其
J21nB110_p0602b11║門者，無非龍象。有是學者，固有是師先德，固亦然矣。
J21nB110_p0602b12║由是方之廣智之傳，實由正宗師之所契，親得其髓，
J21nB110_p0602b13║固非常情之可擬議。然稱人之善，必本具父師厚之
J21nB110_p0602b14║至也。濂敢竊取茲義，序其事而為之銘。銘曰：
J21nB110_p0602b15║金陵有寶剎，昔為潛龍居，飛翔起中天，樓閣重重現，
J21nB110_p0602b16║聖皇握金輪，重馭四大海，易為大天界，以表正法故，
J21nB110_p0602b17║惟師蚤修證。廣智法會中（惟師乘願力，示現優曇花），帝命作總
J21nB110_p0602b18║持，欲符于前烈，弘護法王法，如寶雙眼目，袛恐昏翳
J21nB110_p0602b19║蝕，光明不遍照，況能攝威儀，見者生敬畏，統率諸僧
J21nB110_p0602b20║伽，無不從化者，出持使者節，直抵中印土，道憩一王
J21nB110_p0602b21║城，懇請為說法，群羌如見佛，膜拜稽首禮。（佛法遍天下，根本中
J21nB110_p0602b22║印土，受命宣仁德，以彼尚佛乘，道憩僧伽羅，群羌如見佛，膜拜稽首禮，懇請為說法）。四大本假
J21nB110_p0602b23║合，笑指空中雲，聚散不留跡，築壇聚眾香，付之大火
J21nB110_p0602b24║聚，沙門逾一千，圍繞作梵唄，收骨藏勝塔，作鎮于異
J21nB110_p0602b25║域（闔國諸沙門，圍繞作梵唄，拾舍利靈骨，祔葬辟支迦，異域王臣眾，瞻禮祈永鎮）。睠此行道
J21nB110_p0602b26║所，何以示四眾？同袍有大德，假物以顯理。遺衣在故
J21nB110_p0602b27║篋，見衣如見師。瘞之雨華臺，當與靈骨同。我知此衣
J21nB110_p0602b28║中，何啻千萬縷？絲絲具煖性，性圓即菩提，師性千古
J21nB110_p0602b29║存，是有無邊身，譬之虛空相，普現于一切，何假有漏
J21nB110_p0602b30║形，方號為真實。實際是真空，永離于言說，我持不壞
J21nB110_p0602c01║筆，太虛以為紙。銘此無縫塔，了不見一字，若以兩耳
J21nB110_p0602c02║觀，始造不二義。
J21nB110_p0602c03║雲棲刻本與翰苑續集稍異，因附註之。按洪武實
J21nB110_p0602c04║錄：庚戌夏六月癸亥，命僧克、新等三人往西域招
J21nB110_p0602c05║諭吐番仍命圖其所過山川地形以歸，蓋即曇公
J21nB110_p0602c06║奉使事也。實錄與大政記俱不載趙尚書為副之
J21nB110_p0602c07║事。洪武中列卿亦無所謂趙尚書者，恐即是年三
J21nB110_p0602c08║月，趙秩奉使之訛也。集稱省合剌國，即榜葛剌西
J21nB110_p0602c09║印度國，為釋迦得道之所，而雲棲本稱僧伽羅國
J21nB110_p0602c10║遍攷未聞也，似當以翰苑續集，為正志之，以俟再
J21nB110_p0602c11║考。洪武實錄：二十一年二月，重建天界善世禪寺
J21nB110_p0602c12║于城南。初元，文宗天曆元年，始建大龍翔集慶寺，
J21nB110_p0602c13║在今都城之龍河。洪武元年春，即本寺開設善世
J21nB110_p0602c14║院，以僧慧曇領教事，改賜額曰大天界寺，　御書
J21nB110_p0602c15║天下第一禪林榜於外門。四年改曰天下善世禪
J21nB110_p0602c16║寺。五年，又改為善世法門。十四年，革善世院。十五
J21nB110_p0602c17║年，設僧錄司于內，至是燬于火　上，命徙于京城
J21nB110_p0602c18║南定林寺，故址仍舊額曰天界善世禪寺。
J21nB110_p0602c19║李大猷傳（附）
J21nB110_p0602c20║李願證，字大猷，姑熟人。父深肥，遯山林，以書詩為教，
J21nB110_p0602c21║自號靜軒。母陶氏無嗣，晝夜禱於觀自在。佛夜夢一
J21nB110_p0602c22║比丘尼乘白鹿，車抱嬰兒，授之曰：此福慧兒也。善視
J21nB110_p0602c23║之。既而有娠。生未逾月，兒忽身熱，如火不進乳，陶方
J21nB110_p0602c24║以為憂。復夢前比丘尼持栗數顆嚼食之，夢覺兒汗
J21nB110_p0602c25║如雨，遂瘳。年四歲，嬉戲父膝下，因授以記姓書。兒曰：
J21nB110_p0602c26║此有何義？讀之將奚為？父大驚，更以孝經一誦即能
J21nB110_p0602c27║闇記稍長益，駿發異常。父嘗手書首楞嚴、圓覺二經
J21nB110_p0602c28║逐卷，取讀之力，白父母學佛於城南頓覺蘭若，祝髮
J21nB110_p0602c29║受具戒，制今名願證。走大石山中，與僧法秀游。秀有
J21nB110_p0602c30║高行願證期取法焉。久之，杖錫來南京，謁淨覺師於
J21nB110_p0603a01║天界禪林。師見其俊邁，命為侍者，謂之曰：子才銳甚，
J21nB110_p0603a02║宜留意文學。他日期子弘宗扶教也，於是獨坐一室。
J21nB110_p0603a03║竺墳魯典無不研窮之著，為文辭，森然有奇氣，一時
J21nB110_p0603a04║名公鉅卿皆愛敬之，與其相倡酬師，尋命掌書記。洪
J21nB110_p0603a05║武戊申，出世嘉興水西寺。庚戌，遷吳興之道場。未幾，
J21nB110_p0603a06║退居武康山中，著觀幻子內外篇，以合儒釋一貫之
J21nB110_p0603a07║玅。其內篇曰：釋教其目十，則宗本教述會源非即必
J21nB110_p0603a08║悟示證，最志古今不昧寂動也。外篇曰：循本其目。如
J21nB110_p0603a09║釋教之數，則性上性中性下人物，道述克己，至樂言
J21nB110_p0603a10║命，為己學方也。曰：適治其目，如循本之數，則禮樂封
J21nB110_p0603a11║建井田兵問用刑尚德儒吏經權三尚圓象也，曰史
J21nB110_p0603a12║論其目如適治之數而逾其二，則宋襄儀秦秦漢文
J21nB110_p0603a13║武儒，老魏吳漢晉虛玄梁上梁下，隋唐後周也，皆踔
J21nB110_p0603a14║厲前人，其光燁燁不可襲，秘聲名突，起縉紳間。癸丑
J21nB110_p0603a15║之冬，願證還天界。濂時侍　皇上升武樓，遙望禪林，
J21nB110_p0603a16║顧濂曰：其中有良僧乎？濂對曰：近有二僧，從吳越中
J21nB110_p0603a17║來，皆能文辭。　上曰：其名謂何？濂對曰：一則願證，一
J21nB110_p0603a18║則證傳。　上曰：試取觀之。濂因進證傳文一編，　上
J21nB110_p0603a19║親覽終卷曰：是或儒者之所不及。復問：願證所著。濂
J21nB110_p0603a20║對曰：太常丞張丁家有往復論性書，遂遺中官召丁
J21nB110_p0603a21║攜書至，　上復覽如前喜曰：論議甚高，其鐵中錚錚
J21nB110_p0603a22║者乎？明日，　召見，謹身殿慰勞備至，　敕吏部皆除。
J21nB110_p0603a23║應奉翰林文字賜第。太平門及妻妾各二，凡日用百
J21nB110_p0603a24║需之物，無不周復。命中秘給書籍，令閉門習讀。三月
J21nB110_p0603a25║俟髮長勝冠，然後蒞職。後三月，願證有疾，　上意其
J21nB110_p0603a26║沉鬱，多痰賜藥吐之，疾稍減，已而復劇。中使問疾者，
J21nB110_p0603a27║絡繹于道，竟不起。病將革時，唯仰首言曰：死則死，所
J21nB110_p0603a28║可憾者受。　上之深恩，不能報爾。遂口授其友草謝，
J21nB110_p0603a29║表表未終而逝。　上夜夢願證來謝服大布寬衣巾
J21nB110_p0603a30║稍欹，叩其家人服色正同，因移棺撼巾不正，　上尤
J21nB110_p0603b01║嗟異焉。時洪武甲寅春二月也，壽三十七云：史官曰：
J21nB110_p0603b02║昔在宋時仲靈嵩師鐔津李氏子也。每夜戴觀，自在
J21nB110_p0603b03║像誦，其號十萬乃寢。自是世間章句，不學而能，遂作
J21nB110_p0603b04║原教論，明儒釋一貫，以抗諸儒之說。韓魏公琦、歐陽
J21nB110_p0603b05║公修，皆尊禮之。今願證亦李氏子，其母亦累禱觀音
J21nB110_p0603b06║而生，亦博極群書，亦著為論說，以明儒釋之道亦異
J21nB110_p0603b07║天哉！豈弘宗扶教代當有其人歟？濂固不敢謂願證
J21nB110_p0603b08║之如仲靈也，其志之所存，抑果有不同者歟！然仲靈
J21nB110_p0603b09║進正宗記，僅得仁宗賜紫方袍及明教之號，願證則
J21nB110_p0603b10║屢被龍光親拔為王官，使其得壽則道行于時，澤兼
J21nB110_p0603b11║被于烝黎，不特如仲靈專輔本教而已，木方榮而風
J21nB110_p0603b12║折之。悲夫！濂與願證交愛才之念不下於韓歐二公，
J21nB110_p0603b13║弗忍其名不傳也。故徇全室泐公之請，具著其事於
J21nB110_p0603b14║篇。
J21nB110_p0603b15║高皇帝御製跋儒僧文云：侍講學士宋濂言：及有
J21nB110_p0603b16║僧名傳者，儒釋俱長，邇來以文求臣改益，臣試開
J21nB110_p0603b17║展過目，篇篇有意，文奇句壯，奚啻干專？門之學臣
J21nB110_p0603b18║是以敢煩聖聽誦之再三，果如濂言。然僧所以求
J21nB110_p0603b19║改益者，非也。朕知僧之意，有所精學，卒無揚名之
J21nB110_p0603b20║處，故特求名儒，以改益之。由此而揚名欲出為我
J21nB110_p0603b21║用。濂曰：恐無此乎？朕謂濂曰：云何如是？觀人古賢
J21nB110_p0603b22║人君子，託身隱居，非止一端，未必執于本業，而不
J21nB110_p0603b23║為君用。朕觀此僧之文，文華燦爛，若有光之照耀，
J21nB110_p0603b24║無玄虛弄假之訛。語句真誠貼體，孔門之學，安得
J21nB110_p0603b25║不為用哉？洪武八年實錄亦同。按傳即郭傳字文
J21nB110_p0603b26║遠會稽人，與願證同召後陞脩起居。注遷考功監
J21nB110_p0603b27║令，　高皇帝號咷求賢，不遺于禪衲，正欲其居官
J21nB110_p0603b28║食祿，輔君澤民，闡揚如來博修之道，非欲以儒易
J21nB110_p0603b29║釋以利祿，破苦空也。願證輩俱未竟厥施，而姚恭
J21nB110_p0603b30║靖卒以比丘現身　高皇帝之作人，遠矣哉！至宗
J21nB110_p0603c01║泐辭官，則又反覆讚嘆，權實雙顯，非大聖人不能
J21nB110_p0603c02║與于斯也。
J21nB110_p0603c03║佛日普照慧辨禪師塔銘
J21nB110_p0603c04║（洪武三年化）
J21nB110_p0603c05║皇帝端居穆清，念四海兵爭將卒，民庶多歿於非命，
J21nB110_p0603c06║精爽無依，非佛世尊不足以度之。惟洪武元年秋九
J21nB110_p0603c07║月，　詔江南大浮屠十餘人，於蔣山禪寺作大法會。
J21nB110_p0603c08║時楚石禪師實與其列師升座說法，以聳人天龍鬼
J21nB110_p0603c09║之聽竣事。近臣入奏　上大悅二年春三月，復用元
J21nB110_p0603c10║年故事，召師說法如初，錫晏文樓下，親承　顧問。暨
J21nB110_p0603c11║還出內府白金，以賜三年之秋。　上以鬼神情狀幽
J21nB110_p0603c12║微，難測意遺經，當有明文玅揀僧中通三藏之說者
J21nB110_p0603c13║問焉。師以夢堂噩公行中仁公等應　召而至，館于
J21nB110_p0603c14║大天界寺　上，命儀曹勞之。既而援據經論成書，將
J21nB110_p0603c15║入朝，敷奏，師忽示微疾。越四日，趣左右，具浴更衣，索
J21nB110_p0603c16║筆書偈曰：真性圓明，本無生滅。木馬夜鳴，西方日出。
J21nB110_p0603c17║書畢，謂夢堂曰：師兄！我將去矣。夢堂曰：子去何之？師
J21nB110_p0603c18║曰：西方爾。夢堂曰：西方有佛，東方無佛耶？師厲聲一
J21nB110_p0603c19║喝，泊然而化，時七月二十六日也。天界住持西白金
J21nB110_p0603c20║公法門，猶子也。為治後事，無不盡禮。時制火葬，有禁
J21nB110_p0603c21║禮，部以聞　上特命從其教。荼毘之餘，齒牙舌根數
J21nB110_p0603c22║珠咸不壞，設利羅粘綴，遺骨纍纍然如珠。其弟子文
J21nB110_p0603c23║晟奉骨及諸不壞者，歸于海。鹽卜以八月二十八日
J21nB110_p0603c24║建塔於天寧永祚禪寺葬焉。嗣法上首景瓛復偕文
J21nB110_p0603c25║晟以仁公所造行狀來徵銘仁公博通內外典，文辭
J21nB110_p0603c26║簡奧，有西漢風，其言當可信弗誣。謹按狀，師諱梵琦，
J21nB110_p0603c27║楚石其字也。小字曇耀，明州象山人，姓朱氏。父杲，母
J21nB110_p0603c28║張氏，張夢日墮懷而生。師方在襁褓中，有神僧摩其
J21nB110_p0603c29║頂曰：此佛日也，他時能照燭昏衢乎？人因名之為曇
J21nB110_p0603c30║耀云。年七歲，靈性穎發，讀書即了大義。或問：所嗜何
J21nB110_p0604a01║言，即應聲曰：君子喻於義。至於屬句倣書皆度越餘
J21nB110_p0604a02║子遠近號為奇童。九歲棄俗，入永祚，受經於訥翁謨
J21nB110_p0604a03║師尋依晉翁詢師於湖之崇恩詢師，師之從族祖也。
J21nB110_p0604a04║趙魏公見師器之，為鬻僧牒，得薙染為沙門，繼往杭
J21nB110_p0604a05║之昭慶受具足戒，年已十有六矣。詢師遷住道場，師
J21nB110_p0604a06║為侍者。居亡，何命司藏室，閱首楞嚴經，至緣見，因明
J21nB110_p0604a07║暗成無見處，恍然有省，歷覽群書，不假師授，文句自
J21nB110_p0604a08║通，然膠於名相，未能釋去纏縛。聞元叟端公倡道雙
J21nB110_p0604a09║徑，師往問云：言發非聲，色前不物，其意何如？元叟就
J21nB110_p0604a10║以師語詰之。師方擬議欲答，元叟叱之使出，自是群
J21nB110_p0604a11║疑塞胸，如填鉅石。會元，英宗詔粉黃金為泥書大藏
J21nB110_p0604a12║經，有司以師善書選上燕都。一夕，聞西城樓鼓動汗
J21nB110_p0604a13║如雨下，拊几笑曰：徑山鼻孔今日入吾手矣。因成一
J21nB110_p0604a14║偈，有拾得紅爐一點雪，卻是黃河六月冰之句，翩然
J21nB110_p0604a15║南旋，再入雙徑。元叟見師氣貌充然，謂曰：西來密意，
J21nB110_p0604a16║喜子得之矣。遽處以第一、第二座，且言玅喜大法盡
J21nB110_p0604a17║在於師有來參叩者，多令師辨決之。元泰定中，行宣
J21nB110_p0604a18║政院稔師之名命，出世海鹽之福臻，遂升主永祚永
J21nB110_p0604a19║祚。師受經之地，為創大寶閣，範銅鑄賢劫千佛，而毘
J21nB110_p0604a20║盧遮那及文殊師利、普賢千手眼、觀音諸像，並寘其
J21nB110_p0604a21║中。復造塔婆七級，崇二百四十餘尺，功垂就勢，偏將
J21nB110_p0604a22║壓師禱之。夜乃大雨風居，氓聞鬼神相語曰：天寧塔
J21nB110_p0604a23║偏亟往救之。遲明塔，正如初遷杭之報國，轉嘉興之
J21nB110_p0604a24║本覺，更搆萬佛閣九楹間，宏偉壯麗，儼如天宮，下移
J21nB110_p0604a25║人世。帝師嘉其行業，賜以佛日普照慧辨禪師之號。
J21nB110_p0604a26║佛日頗符，昔日神僧之言，識者異焉。會報恩光孝虛
J21nB110_p0604a27║席，僉謂報恩一郡巨剎，非師莫能居之。師勉徇眾請
J21nB110_p0604a28║而往。尋退隱永祚，築西齋，為終焉之計。至正癸卯，州
J21nB110_p0604a29║大夫強師主其寺事，時塔燬于兵，師重成之。景瓛為
J21nB110_p0604a30║鑄寶壺，冠于顛，感天花異香之祥。師舉景瓛為代，復
J21nB110_p0604b01║歸老于西齋云：師為人形軀短小，而神觀精朗，舉明
J21nB110_p0604b02║正法，滂沛演迤，有不知其所窮。凡所蒞之處，黑白嚮
J21nB110_p0604b03║慕，如水歸壑，一彈指間，湧殿飛樓，上插雲際，未嘗見
J21nB110_p0604b04║師有作。君子謂師縱橫自如，應物無跡，山川出雲，雷
J21nB110_p0604b05║蟠電掣，神功收斂，寂寞無聲。由是內而燕齊秦楚，外
J21nB110_p0604b06║而日本高麗，咨決心要，奔走座下，得師片言，裝潢襲
J21nB110_p0604b07║藏，不翅拱璧。師可謂無愧，妙喜諸孫者矣。師世壽七
J21nB110_p0604b08║十五，僧臘六十三。得法者曰祖光，曰景瓛，受度者曰
J21nB110_p0604b09║明，誠曰正定等。其說法機用，則見於六會。語其遊，戲
J21nB110_p0604b10║翰墨，則見于和天台三聖及永明壽、陶潛林逋諸作，
J21nB110_p0604b11║別有淨土詩。慈氏上生偈，北游鳳山，西齋三集，通合
J21nB110_p0604b12║若干卷，並傳于世。予慕師之道甚久，近獲執手護龍
J21nB110_p0604b13║河上，相與談玄，因出賸語一編求正。師覽已，歎曰：不
J21nB110_p0604b14║意儒者所造，直至于此，善自護持。師之善誘，推此一
J21nB110_p0604b15║端，亦可概見。及聞師歿，與國史危公哀悼，不自勝危，
J21nB110_p0604b16║公亦深知師者也。銘曰：大鑒密旨餘十傳，玅喜起蹴
J21nB110_p0604b17║龍象筵，有如大將據中堅，銕卒十萬佩櫜鞬，或觸之
J21nB110_p0604b18║者命髮懸。誰歟五世稱象賢？佛日曉出瀛海𤲬，紅燄
J21nB110_p0604b19║閃閃行中邊，流光所至無幽玄。憶初飛西來北燕，彤
J21nB110_p0604b20║樓畫鼓金星纏。一擊三際皆廓然，火中新敷清淨蓮。
J21nB110_p0604b21║紺色涵空絕蔓牽，自茲口噴百丈泉。洗滌五濁離腥
J21nB110_p0604b22║羶，內而諸夏外朝鮮，紛紛來者人駕肩，示以實相非
J21nB110_p0604b23║空言。塔廟赫赩名山川，一佛能變萬與千，會萬歸一
J21nB110_p0604b24║道則全，不識誣為有漏緣。帝敕中使來傳宣：鍾山說
J21nB110_p0604b25║法超沉綿，萬人瞻依曲兩拳。一朝入滅同蛻蟬，西方
J21nB110_p0604b26║彈指即現前。白玉樓閣琉璃田，金鈴寶樹演真詮。師
J21nB110_p0604b27║之往矣神弗遷，寂光常定無偏圓。我作銘詩翠琰鐫，
J21nB110_p0604b28║昭朗盛烈垂年年。
J21nB110_p0604b29║高皇帝每遇大浮屠，輒諮詢，鬼神情狀，不一而足，
J21nB110_p0604b30║其所以拔濟幽明，制作禮樂，蓋皆原本于此。世之
J21nB110_p0604c01║儒者，拾宋人唾餘，便欲撥去一切輪迴，因果多見
J21nB110_p0604c02║其不知量也。
J21nB110_p0604c03║雲棲曰：本朝第一流宗師，無尚於楚石築石室，扁
J21nB110_p0604c04║曰西齋，有西齋淨土詩一卷。彼自號禪人，而淺視
J21nB110_p0604c05║淨土者，可以深長思矣。
J21nB110_p0604c06║愚庵及公有悼楚石和尚詩三首，其一曰：潦倒奚
J21nB110_p0604c07║翁的骨孫，高年說法屢承恩。麻鞋直上黃金殿，鐵
J21nB110_p0604c08║錫時敲白下門。煩惱海中垂雨露，虛空背上立乾
J21nB110_p0604c09║坤。秋風唱徹無生曲，白牯狸奴亦斷魂。其二曰：
J21nB110_p0604c10║聖主從容問鬼神，當機一默重千鈞。荼毘直下金
J21nB110_p0604c11║門詔，火聚全彰淨法身。平地驚翻三世佛，等閒瞎
J21nB110_p0604c12║卻一城人。大悲願力知多少？枯木花開別是春。其
J21nB110_p0604c13║三曰：匡床談笑坐跏趺，遺偈親書若貫珠。木馬夜
J21nB110_p0604c14║鳴端的別，西方日出古今無。分身何啻居天界？弘
J21nB110_p0604c15║法毋忘在帝都。白髮弟兄空老大，剎竿倒卻要人
J21nB110_p0604c16║扶。
J21nB110_p0604c17║寂照圓明大禪師壁峰金公設利塔碑銘
J21nB110_p0604c18║（洪武五年化）
J21nB110_p0604c19║禪師諱寶金，族姓石氏，其號為壁峰，生于乾州永壽
J21nB110_p0604c20║縣之名胄。父通甫宅，心從厚人，號為長者。母張氏，亦
J21nB110_p0604c21║嗜善弗倦。有桑門持缽乞食，以觀音像授張且屬曰：
J21nB110_p0604c22║汝謹事之，當生智慧之男。未幾，果生禪師白光煜煜
J21nB110_p0604c23║然照室幻恒多疾纏綿衾枕間，父母疑之曰：此兒感
J21nB110_p0604c24║祥徵而生，其宜歸之釋氏乎？年六歲，依雲寂溫法師
J21nB110_p0604c25║為弟子。既薙落，受具戒，遍詣講肆，窮性相之學，對眾
J21nB110_p0604c26║演說，纍纍如貫珠，聞者解頤。已而撫髀嘆曰：三藏之
J21nB110_p0604c27║文，皆標月之指爾。昔者祖師說法，天華繽紛，金蓮湧
J21nB110_p0604c28║現，尚未能出離生死，況區區者邪？即更衣入禪林。時
J21nB110_p0604c29║如海真公樹正法幢於西蜀晉雲山中，亟往見之。公
J21nB110_p0604c30║示以道要禪師，大起疑情。二三年間，寢食為廢。偶攜
J21nB110_p0605a01║筐隨公擷蔬於園，忽凝坐不動，歷三時方寤。公曰：爾
J21nB110_p0605a02║入定耶？禪師曰然。曰：汝何所見？禪師曰：有所悟爾。曰：
J21nB110_p0605a03║汝第言之。禪師舉筐示公，公非之。禪師寘筐于地，拱
J21nB110_p0605a04║手而立，公又非之，禪師厲聲一喝，公奮前揕其胸，使
J21nB110_p0605a05║速言禪師築公胸仆之，公猶未之許，笑曰：塵勞暫息，
J21nB110_p0605a06║定力未能深也，必使心路絕，祖關透，然後大法可明
J21nB110_p0605a07║耳。禪師聞之，愈精進不懈，遂出參諸方，憩峨眉山，誓
J21nB110_p0605a08║不復粒食，日採松柏啖之，脅不沾席者，又三年，一念
J21nB110_p0605a09║不生，前後際斷，照體獨立，物我皆如。自是入定，或累
J21nB110_p0605a10║日不起，嘗趺坐大樹下，溪水橫逸人意禪師已溺死。
J21nB110_p0605a11║越七日，水遏競，往視之。禪師燕坐如平時，唯衣濕耳。
J21nB110_p0605a12║一日，聽伐木聲，通身汗下如雨，嘆曰：玅喜大悟十有
J21nB110_p0605a13║八，小悟無算，豈欺我哉？未生前之事，吾今日方知其
J21nB110_p0605a14║真耳。急往求證於公，反覆相辨，詰甚力，至于拽傾禪
J21nB110_p0605a15║榻而出。公曰：是則是矣！翼日重勘之。至期，公于地上
J21nB110_p0605a16║畫一圓相禪師，以袖拂去之。公復畫一圓相禪師，于
J21nB110_p0605a17║中增一畫，又拂去之，公再畫如前，禪師又增一畫成
J21nB110_p0605a18║十字，又拂去之。公視之不語，復畫如前禪師于十字，
J21nB110_p0605a19║加四隅成卍文，又拂去之。公乃總畫三十圓相禪師，
J21nB110_p0605a20║一一具答。公曰：汝今方知佛法宏勝如此也。百餘年
J21nB110_p0605a21║間參學有悟者，世豈無之？能明大機用者，寧復幾人？
J21nB110_p0605a22║無用和尚有云：座下當出三虎，一彪一彪者，豈非爾
J21nB110_p0605a23║邪？爾宜往朔方，其道當大行也。無用。蓋公之師云：先
J21nB110_p0605a24║是禪師在定中見一山甚秀麗，重樓傑閣，金碧絢爛，
J21nB110_p0605a25║諸佛五十二菩薩行道，其中有招禪師謂曰：此五臺
J21nB110_p0605a26║山秘魔巖也，爾前身修道，其中靈骨猶在，何乃忘之？
J21nB110_p0605a27║既寤，遂遊五臺山。道逢蓬首女子，身被五綵獘衣，赤
J21nB110_p0605a28║足徐行，一黑獒隨其後。禪師問曰：子何之？曰：入山中
J21nB110_p0605a29║爾。曰：將何為？曰：一切不為。良久乃沒叩之。同行者皆
J21nB110_p0605a30║弗之見，或謂為文殊化身云。禪師乃就山建靈鷲庵，
J21nB110_p0605b01║四方聞之，不遠千里負餱糧來獻者，日繽紛也。禪師
J21nB110_p0605b02║悉儲之以食，游學之僧，多至千餘人，雖丁歲大儉，亦
J21nB110_p0605b03║不拒也。至正戊子冬，順帝遣使者召至燕都，慰勞甚，
J21nB110_p0605b04║至天竺僧指空久留燕相傳能前知，號為三百歲，人
J21nB110_p0605b05║敬之如神禪師，往與叩擊空瞪，視不答。及出空，嘆曰：
J21nB110_p0605b06║此真有道者也。冬夕大雪，有紅光自禪師室中起上
J21nB110_p0605b07║接霄漢，帝驚嘆，賜以金紋伽黎衣遣歸。明年己丑，復
J21nB110_p0605b08║召見延春閣，命建壇禱雨，輒應贈以金繒若干。禪師
J21nB110_p0605b09║受之，即以拯饑乏民。又明年庚寅，特賜寂照圓明大
J21nB110_p0605b10║禪師之號，詔主海印禪寺禪師，力辭名香，法衣之賜，
J21nB110_p0605b11║殆無虛日。自丞相而下，以至武夫悍將，無不以為依
J21nB110_p0605b12║皈，已而懇求還山。洪武戊申，　大明皇帝即位于建
J21nB110_p0605b13║業。明年己酉，燕都平。又明年庚戌，詔禪師至南京。夏
J21nB110_p0605b14║五月，見　上于奉天殿，且曰：朕聞師名久以中州苦
J21nB110_p0605b15║寒，特延師居南方爾，遂留于大天界寺。時召入問佛
J21nB110_p0605b16║法及鬼神情狀，秦對稱　旨。又二年辛亥冬十月朔，
J21nB110_p0605b17║上將設普濟佛會于鍾山，　命高行僧十人，蒞其事，
J21nB110_p0605b18║而禪師與焉，賜伊蒲饌于崇禧寺，　大駕幸臨，移時
J21nB110_p0605b19║方還。明年壬子春，正月既望，諸沙門方畢集　上服
J21nB110_p0605b20║皮弁服，親行獻佛之禮。夜將半，　敕禪師于圜悟關
J21nB110_p0605b21║施摩陀伽斛法食竣事，　寵賚優渥。夏五月，悉鬻衣
J21nB110_p0605b22║盂之資，作佛事七日，乃示微疾。　上知之，親御翰墨，
J21nB110_p0605b23║賜詩十二韻，有玄關盡悟，已成正覺之言。　天光昭
J21nB110_p0605b24║回，人皆以為滎。時疾已革，不能詣闕謝。至六月四日，
J21nB110_p0605b25║沐浴更衣，與四眾言別，正襟危坐目將瞑，弟子祖全
J21nB110_p0605b26║智信請曰：和尚逝則逝矣，不留一言，何以暴白於後
J21nB110_p0605b27║世邪？禪師曰：三藏法寶尚為故紙，吾言欲何為？夷然
J21nB110_p0605b28║而逝，世壽六十五，僧臘五十。又九後三日，奉龕荼毘，
J21nB110_p0605b29║於聚寶山傾城出送，香幣積如丘陵，或恐不得與執
J21nB110_p0605b30║紼之列露宿以俟之。及至火滅，獲五色舍利，齒舌數
J21nB110_p0605c01║珠皆不壞，紛然爭取灰土為盡。禪師體貌豐偉，端重
J21nB110_p0605c02║寡言，笑福慧雙足，所至化之故其在山也，捧足頂禮
J21nB110_p0605c03║者，項背相望，其應供而出也。持香華擊梵樂而迎者，
J21nB110_p0605c04║在在如是，不啻生佛出現。其行事多可書弟子散之，
J21nB110_p0605c05║四方無以會。其同祖全等，將以某年月建塔于某山
J21nB110_p0605c06║制掇，其大略請安次王普為狀一通，徵濂為之銘。
J21nB110_p0605c07║上祀方丘宿於齋居，濂與禮部尚書陶凱實侍左右，
J21nB110_p0605c08║上出賜禪師詩令觀之，其稱禪師之德為甚備，夫
J21nB110_p0605c09║聖人之言天也，因知禪師之道，上與天通，下從人望，
J21nB110_p0605c10║雖不獲，遂名山大剎，要可以無憾。然而月林觀公遠
J21nB110_p0605c11║承臨濟正宗，其第五傳曰：無用寬公竺源盛公竺源
J21nB110_p0605c12║之道，行于南無用之道，著于北禪師，蓋無用諸孫也。
J21nB110_p0605c13║濂近銘竺源之墓，今又述禪師之行，而文諸碑。嗚呼！
J21nB110_p0605c14║哲人云亡，奈何不興大法衰微之嘆乎？銘曰：
J21nB110_p0605c15║臨濟崇崇，西來正宗，益衍以鴻，三虎怒投，中有一彪，
J21nB110_p0605c16║氣可吞牛，教相紛拏，爪蔓交加，入海算沙，乃易禪衣，
J21nB110_p0605c17║乃抵勝師，乃治其疵，棲身孱顏，絕去八還。入第一關，
J21nB110_p0605c18║河水侵淫，趺坐樹陰，爰濕我衿。我松我粻，我泉我漿。
J21nB110_p0605c19║渴饑兩忘，實相圓通。無物不容，悟其本空。玄徵肇胎，
J21nB110_p0605c20║涉彼五臺。樓閣門開，南奧北湖。方衣圓顱，水赴雲趨。
J21nB110_p0605c21║無間儉豐，香積之歲，且妥其躬，其名上聞，便蕃宸恩，
J21nB110_p0605c22║來自帝閽於赫。皇明遣使奉迎，館于神京，龍文成
J21nB110_p0605c23║章，日晶月光，鬱其寵榮。四眾所依，胡不寧茲而亟
J21nB110_p0605c24║其歸？泰山崔崔，一且其頹，靡人不哀，有崇者岡，白虹
J21nB110_p0605c25║吐芒，設利之藏。
J21nB110_p0605c26║金陵梵剎志載嘉靖元年碧峰寺記云：洪武五年
J21nB110_p0605c27║壬子，敕工部黃侍郎重建。先是，碧峰禪師奏上建
J21nB110_p0605c28║寺請名　高皇帝，御賜號，因以題寺。按建寺之年，
J21nB110_p0605c29║即禪師示寂之歲也。宋文憲碑文立于次年癸丑
J21nB110_p0605c30║七月既望，何以不載建寺緣起，章明法門盛事耶？
J21nB110_p0606a01║國初工侍僅黃立恭，一人攷之，欽錄集。洪武二十
J21nB110_p0606a02║年五月，鞍轡局大使黃立恭于大庖，西奉聖旨。至
J21nB110_p0606a03║二十一年戊辰，　御製修報恩寺塔記，始稱工部
J21nB110_p0606a04║左侍郎黃立恭。昔本技流，今職工部安得于五年。
J21nB110_p0606a05║先官工侍耶記稱師棄髮存鬚，出使西洋諸國授
J21nB110_p0606a06║爵固辭。俗所傳西洋記稱碧峰同三寶太監下西
J21nB110_p0606a07║洋事，蓋委巷小人之語，寺記殆承此訛也。鄭和等
J21nB110_p0606a08║使西洋始自永樂七年，師示寂久矣。如有之，則文
J21nB110_p0606a09║憲于天界。曇公記奉使西域事甚詳，何獨略于師
J21nB110_p0606a10║耶？記又稱師祈雨靈異為真人所譖，投之水火無
J21nB110_p0606a11║損。後辭歸西域巳，時陛辭期午時出潼關。是日以
J21nB110_p0606a12║上賜袈裟，遣守關吏奏上師生于乾州名族，而曰
J21nB110_p0606a13║西域胡僧示寂。金陵荼毗，聚寶山而曰辭。上西歸
J21nB110_p0606a14║師，世壽六十五。而記稱　高帝讚碧峰像云：年逾
J21nB110_p0606a15║七十，幾益又謬矣。國初大浮屠，惟碧峰最著，流傳
J21nB110_p0606a16║神異未易，更僕寺記所載，皆非實錄，他可知已。示
J21nB110_p0606a17║現微權，與諸法實相，無二末法，無正知見，往往以
J21nB110_p0606a18║神通相眩惑，請以文憲塔銘正之。丙辰冬十一月，
J21nB110_p0606a19║錢謙益謹跋。
J21nB110_p0606a20║佛性圓辯禪師淨慈順公逆川瘞塔碑銘（有序）
J21nB110_p0606a21║（洪武六年化）
J21nB110_p0606a22║濂自幼至壯，飽閱三藏諸文粗識世雄氏，所以見性
J21nB110_p0606a23║明心之旨。及游仕中外，頗以文辭為佛事。由是南北
J21nB110_p0606a24║大浮，屠其順世而去者，多以塔上之銘為屬。衰遲之
J21nB110_p0606a25║餘，諸習皆空，凡他有所請，輒峻拒而不為。獨於鋪敘
J21nB110_p0606a26║悟緣，評騭梵行，每若不敢後者，蓋欲表般若之勝因，
J21nB110_p0606a27║啟眾生之正信也。有如佛性圓辨禪師者，濂安得而
J21nB110_p0606a28║不銘諸？按其嗣法弟子行圓所造年譜。師諱智順，字
J21nB110_p0606a29║逆川，溫之瑞安陳氏子也。有翁媼精修白業既沒，蓮
J21nB110_p0606a30║華現門屏間，師之大父母也。翁生道羨娶婁氏，屢至，
J21nB110_p0606b01║哭子，其情不勝哀，乃塑智者大師像事之。一夕，夢僧
J21nB110_p0606b02║頂有圓光，逆江流而上招婁氏謂曰：吾當為汝之子。
J21nB110_p0606b03║及寤而有娠。師既生，美質夙成。年五歲，即從季父學
J21nB110_p0606b04║季父引生徒渡溪，抵萃墅，師力欲相隨，季父怒麾之，
J21nB110_p0606b05║還，已而溪暴漲。季父生徒皆溺死，然自少不喜畜髮，
J21nB110_p0606b06║翛然有塵外趣，婁氏弗能留七歲，俾依仲父慧光於
J21nB110_p0606b07║崇興精舍。稍長，受具戒於天寧禪院，其父亦樂脩淨
J21nB110_p0606b08║觀。俄離俗同居精舍中，精舍將圮，師即協眾力葺之。
J21nB110_p0606b09║時年甫十八，君子固知其為適用之材，暨習法華經，
J21nB110_p0606b10║歷三月，通誦其文，慧光尤器之，使出游永嘉無相院。
J21nB110_p0606b11║覺源璿法師，愛師俊朗，挽其為嗣。會橫雲岳法師，大
J21nB110_p0606b12║弘三觀十乘之旨于水心法明寺。師往而受其說，眾
J21nB110_p0606b13║推為上首。居亡，何走鴈山、雙峰不契所言。復走千佛
J21nB110_p0606b14║寺毒海清法，師方開演，長坐御講，請師為綱維之職，
J21nB110_p0606b15║軌範為之肅然。毒海入寂，師感世相無常，嘆曰：義學
J21nB110_p0606b16║雖益，多聞難禦。生死即禦生死舍，自性將奚明哉？遂
J21nB110_p0606b17║更衣入禪。復走閩之天寶山，參鐵關樞公公圓悟八
J21nB110_p0606b18║世孫也。授師以心要，遵而行之，似有階，漸，欲依公而
J21nB110_p0606b19║住。公叱曰：丈夫不於大叢林與人相頡，頑局此蠡殼
J21nB110_p0606b20║中邪？拂袖而入。師下旦過寮，潸然而泣。或憫之慰曰：
J21nB110_p0606b21║善知識門庭高峻，拒之即進之也。公聞其事，笑曰：吾
J21nB110_p0606b22║知其為法器，姑相試爾。乃延入僧堂中，師壁立萬仞，
J21nB110_p0606b23║無所回撓，雖晝夜明暗，亦不能辨踰月。因如廁，便旋
J21nB110_p0606b24║睹中園匏瓜，觸發玅機，四體輕清，如新浴出室，一一
J21nB110_p0606b25║毛孔皆出光明，目前大地倏爾平沈。喜幸之極，亟上
J21nB110_p0606b26║方丈求證。適公入府城，師不往，見水濱林下，放曠自
J21nB110_p0606b27║如，已而歷抵諸師皆不合。又聞千巖長禪師鳴道烏
J21nB110_p0606b28║傷伏龍山，往叩之，其所酬應者，皆涉理路，飄然東歸，
J21nB110_p0606b29║燃指作發願文，細書於紳，必欲見道乃已，復自念：非
J21nB110_p0606b30║公不足，依洊走閩中見焉。公偶出遊，遙見師，喜曰：我
J21nB110_p0606c01║子今來也。越翌日，師舉所悟求證，公曰：此第入門耳，
J21nB110_p0606c02║最上一乘，則邈在萬里之外也。乃囑之曰：汝可悉棄
J21nB110_p0606c03║前解，專於參提上致力，則將自入閫奧矣。師從公言
J21nB110_p0606c04║踰五閱月，一日，將晚參，擬離禪榻，忽豁然有省，如虛
J21nB110_p0606c05║空玲瓏，不可湊泊，厲聲告公曰：南泉敗闕，今已見矣。
J21nB110_p0606c06║公曰：不是心，不是佛，不是物，是何物？師曰：地上磚鋪，
J21nB110_p0606c07║屋上瓦覆。公曰：即今南泉在何處？師曰：鷂子過新羅。
J21nB110_p0606c08║公曰：錯。師亦曰：錯。公曰：錯。錯。師觸禮，一拜而退。公曰：
J21nB110_p0606c09║未然也。公披大衣，鳴鍾集四眾，再行勘驗。師笑曰：未
J21nB110_p0606c10║吐辭之前，已不相涉，和尚眼目何在，又為此一場戲
J21nB110_p0606c11║劇邪？公曰：要使。眾皆知之。遂將宗門諸語一一訊師，
J21nB110_p0606c12║師一一具答，公然之，復囑曰：善自護持，勿輕泄也。久
J21nB110_p0606c13║之，令掌藏室，尋請分座說法。公既捐館，師嗣住院，事
J21nB110_p0606c14║非惟舉，唱宗乘寺，制有未備，悉補足焉。甓驛道達於
J21nB110_p0606c15║山門，踰六七里，擇地搆亭，以增勝概，眾方賴之。忽爾
J21nB110_p0606c16║棄去，過杉關，抵百丈，上迦葉峰渡江入淮，禮諸祖之
J21nB110_p0606c17║塔經建業。回浙中，超然如野鶴孤雲，無所留礙。尋返
J21nB110_p0606c18║永嘉。會王槐卿造報恩院，于瑞安大龍山首延師為
J21nB110_p0606c19║之主。參徒寢盛至八百指，師建僧堂棟居之。石室巖
J21nB110_p0606c20║禪師主江心豔，師之為復以第一座處師，師翩然而
J21nB110_p0606c21║往。未幾，又以何山精舍，棟宇湫隘，不足以容，眾拓之
J21nB110_p0606c22║為大伽藍，為建大雄寶殿及法堂三門，兩廡方丈庫
J21nB110_p0606c23║院之屬，而塑像、繒壁諸莊嚴事，亦次第告完。平陽吳
J21nB110_p0606c24║德大創歸原寺歸原，援報恩之例，請師開山。師慈憫
J21nB110_p0606c25║心切，亦不欲拒。既至，為造小大鼓，鍾魚板法器而叩
J21nB110_p0606c26║擊之，授職分班，升堂入室，皆按清規而行。時東海有
J21nB110_p0606c27║警元帥達忠介公帥師鎮台，遣使聘師入行，府師以
J21nB110_p0606c28║達。公方有事，干戈絕之，弗見達公慕詠弗置篆逆川
J21nB110_p0606c29║二字遺之。師因飯囚戒，其勿萌遁逃，心即重見日月
J21nB110_p0606c30║不久而赦書至周吳二囚，以師為神。其後山寇竊發
J21nB110_p0607a01║二囚，實為渠魁所經之處焚毀，欲盡歸原報恩，以師
J21nB110_p0607a02║故獨存。師終不遑寧處，避入無礙。菴又還歸原。朝廷
J21nB110_p0607a03║為降院額，賜師今號，及金襴法衣師曾不以為悅悉，
J21nB110_p0607a04║散其衣盂所畜。退居一室，掘地以為爐，折竹以為箸，
J21nB110_p0607a05║意澹如也。溫城淨光塔雄鎮一方，年久將壞，方參政
J21nB110_p0607a06║初，嘗戍其城，欲賦民錢葺之，命師蒞其事。師曰：民力
J21nB110_p0607a07║凋攰久，火燄炎炎，而復加薪。吾安忍為之，必欲見用。
J21nB110_p0607a08║官中勿擾吾事，若無所聞，知可也。方諾之。師乃定計
J21nB110_p0607a09║城中之戶，餘二萬戶，捐米月一升月，獲米二百石。陶
J21nB110_p0607a10║甓掄材若神運鬼輸，紛然四集。鎮心之木以尺計者，
J21nB110_p0607a11║其長一百五十，最難致之。師談笑趣辦七成，既粗完
J21nB110_p0607a12║其下，仍築塔殿，宏敞壯麗九斗之勢益雄。一旦颶風
J21nB110_p0607a13║作其上一成，挾之以入海，濤眾咸傷之。師曰：塔終不
J21nB110_p0607a14║可以就乎？持心益固，遣其徒如閩鑄露，盤輪相及燄
J21nB110_p0607a15║珠之類，日就月將，欄楯硐戶，一一就緒，金鮮碧明，猶
J21nB110_p0607a16║天降而地涌也。縻錢過十萬，而工役弗與焉。辨章燕
J21nB110_p0607a17║只不花出鎮閩省道過東甌，夜觀塔燈熒煌知師所
J21nB110_p0607a18║造，乃謁師問道，并談般若經。師用漢言而直解之，辨
J21nB110_p0607a19║章甚悅。顧謂左右曰：西天諸師授我以密義，尚不能
J21nB110_p0607a20║相協。今聞逆川師言，則心地開明矣。亟呼舟同載入
J21nB110_p0607a21║閩，宜政分院，請師住東禪，廢剎不一。載間，殿堂矗如
J21nB110_p0607a22║門廡，森如藏庫，燁如摶土，以設諸像。梵容穆沖，各隨
J21nB110_p0607a23║相變現靈山一會，儼然未散。畢功之日，省院臺府諸
J21nB110_p0607a24║官與大比丘眾共落其成。師則曰：未也。復甃東南二
J21nB110_p0607a25║門，通逵若干丈營福城東際花藏海南參初地三牌，
J21nB110_p0607a26║門營普庵堂以施茗飲浚、湯泉二所以利浴者，限以
J21nB110_p0607a27║垣墉縈紆其徑路，而馬牛無自而入。補刊開元藏經
J21nB110_p0607a28║板，仍印施之。其可以弘濟人者，無不為也。先是淨業
J21nB110_p0607a29║慶成東報國舶塔。寶月，松峰諸寺兵燹之餘，莽為荒
J21nB110_p0607a30║榛。福建行中書，將籍其產于官，師言於辨章，獲仍其
J21nB110_p0607b01║舊辨。章欲閱大藏尊經于家，或以几席、什器難具為
J21nB110_p0607b02║辭師令浮屠一百七十人為什，分辦於各剎，表以題
J21nB110_p0607b03║號。一時畢聚，仍畫為圖使。按圖序次列之。給役於飲
J21nB110_p0607b04║饌間者，亦更番而進。每以鍾鼓為節，後先不紊辨。章
J21nB110_p0607b05║悅曰：使吾師總戎，則無敗北之患矣。師俄散財如歸
J21nB110_p0607b06║原時，恬然而退。辨章留之不從。會雪峰虛席，辨章強，
J21nB110_p0607b07║師補其處，師不得已，啟行未行，先鳩工師二十人往
J21nB110_p0607b08║拯室廬之欹側者。既至，絲毫之費，咸自己出，緇素莫
J21nB110_p0607b09║不從化。有徐子剛者，據寺之安仁莊收粟萬斛，聞師
J21nB110_p0607b10║至，亟輸還之，部使者橐驩自負，通楞嚴、寶積二經，輕
J21nB110_p0607b11║視諸人，師以關鍵詰之，斂衽而去。已而思還溫方參
J21nB110_p0607b12║政具，船迎之千佛院災，無有起其廢者。師彈指頃，千
J21nB110_p0607b13║佛閣成。未幾前門，左右廡又成。俄東甌內附師潛居
J21nB110_p0607b14║林泉，若將終身，江心蘭隱逸禪師市材于山，欲建萬
J21nB110_p0607b15║佛閣，而年耄力不勝，遂以屬師。師起而應之，亦不日
J21nB110_p0607b16║而成。且為砌釋迦寶殿創解脫門，以至蒙堂經室，無
J21nB110_p0607b17║不具足。初，師采材於山道經普安院，院燬已久，唯山
J21nB110_p0607b18║門巋然煙雨中。師見之，笑曰：吾為爾移山門，為佛殿
J21nB110_p0607b19║何如？眾皆合爪指謝之。師為撒瓦輦致故基，一毫無
J21nB110_p0607b20║所損。徐取寺山之木，重完僧堂而後返。　皇上尊尚
J21nB110_p0607b21║佛乘，召江南高行僧十人，於鍾山建無遮法會。師與
J21nB110_p0607b22║其列升座演說，聽者數千。大駕幸臨慰問備至，號為
J21nB110_p0607b23║一時寵，遇竣事還。錢唐清遠渭公方主淨慈舉師以
J21nB110_p0607b24║為代師。初不從，繼而嘆曰：所貴沙門行者，隨緣應世，
J21nB110_p0607b25║何所容心哉？乃振錫而往。淨慈當兵後凋落殊甚。師
J21nB110_p0607b26║亟還鄉，召匠計傭，竭其筐篋而來，欲大有設施，而諸
J21nB110_p0607b27║僧負官逋者，係累滿庭。師為之出涕，悉代償之會。
J21nB110_p0607b28║中朝徵有道浮屠，以備顧問，眾咸推師。師至南京，僅
J21nB110_p0607b29║四閱月，沐浴書偈而逝，實洪武六年八月二十日也。
J21nB110_p0607b30║世壽若干，僧臘若干。二十一日，闍維，于聚寶山，獲設
J21nB110_p0607c01║利無筭。得其法者，曰文顯，曰興富、曰某，其一即行圓。
J21nB110_p0607c02║於是持靈骨而歸建塔干某處，以明年　月　日藏
J21nB110_p0607c03║焉。師有五會，語若干卷，善財五十三，參偈一卷，皆傳
J21nB110_p0607c04║于世。大雄氏之道，不即世間，不離世間，烏可岐而二
J21nB110_p0607c05║之？我心空邪，則凡世間諸相，高下洪纖，動靜浮沉，無
J21nB110_p0607c06║非自玅性光中發現。苟為不然，雖法主所說經教，與
J21nB110_p0607c07║夫諸祖印心密旨，皆為障礙矣。嗚呼！道喪人亡，埃風
J21nB110_p0607c08║渺瀰，焉得逢理事不二，有無雙泯者，相與論斯事哉？
J21nB110_p0607c09║師自得道之後，坐紫檀座，既已說法度人，出其餘力，
J21nB110_p0607c10║往往莊嚴塔廟，使人為遠罪，遷善之歸，斯蓋近之矣。
J21nB110_p0607c11║或者不知專委為人天有漏之因，夫豈可哉？夫豈可
J21nB110_p0607c12║哉？銘曰：
J21nB110_p0607c13║大法雖無外兮，收攝在一門。玄漠不可象兮，視之儼
J21nB110_p0607c14║若存。了不分精粗兮，無對乃為尊。若涉有情見兮，雜
J21nB110_p0607c15║糅成盈。虧理事本不二兮，縱橫隨所之。渾涵造大同
J21nB110_p0607c16║兮，遍照光陸離。東甌見休徵兮，蓮華出屏間。異僧佩
J21nB110_p0607c17║圓光兮，逆流踏波瀾。玄符既敻拔兮，何能滯塵寰。峨
J21nB110_p0607c18║峨天寶山兮，鑄鐵為關扉。奮迅一朝入兮，窺破生死
J21nB110_p0607c19║機。盡洗結習垢兮，真體露巍巍。方知有為相兮，不離
J21nB110_p0607c20║無為宗。彈指幻塔廟兮，毗盧樓閣同。因敬乃生悟兮，
J21nB110_p0607c21║自外而廓中。歷坐古道場兮，手執青楊枝。甘露恒四
J21nB110_p0607c22║灑兮，餐之甘若飴。木石被霑潤兮，談玄分五時。大
J21nB110_p0607c23║明麗中天兮，佛日同輝昭。所資生育功兮，欲使陰泠
J21nB110_p0607c24║消。爰集清淨眾兮，梵音撼海潮。唯師所說法兮，無耳
J21nB110_p0607c25║亦當聞。一言歷耳根兮，千劫不作塵。天光下照燭兮，
J21nB110_p0607c26║恩寵何便蕃。卷舒每隨時兮，孤雲本何心。生滅已兩
J21nB110_p0607c27║空兮，遺蹤邈難尋。勒辭在中林兮，振德無古今。
J21nB110_p0607c28║大天界寺住持白庵禪師行業碑銘（有序）
J21nB110_p0607c29║（洪武六年化）
J21nB110_p0607c30║大天界寺住持白庵禪師，諱力金，字西白，吳郡姚氏
J21nB110_p0608a01║子。其母周氏夢一龐眉僧類應真者，直趍房闥，摩斥
J21nB110_p0608a02║弗退，因驚呼而覺，遂懷娠，時至而育奇芬馥郁滿庭
J21nB110_p0608a03║年臨五六，方頰圓額白皙如玉琢，見者無不憐愛。縣
J21nB110_p0608a04║大夫時抱載車上歸，與妻妾環玩之，欲索為子。父母
J21nB110_p0608a05║靳弗與。逮七歲，穎悟異常，凡書一覽，即能記憶，或見
J21nB110_p0608a06║佛像，輒五體投地，作禮而退。一日，請于母曰：兒患世
J21nB110_p0608a07║相，起滅不常，將求出世間法可乎？母曰：出家甚苦爾
J21nB110_p0608a08║年幼豈能堪乎？曰：兒心自樂之想無苦也。自後請之
J21nB110_p0608a09║不已。父母知志不可奪，俾依吳縣寶積院道原衍法
J21nB110_p0608a10║師為弟子。十一歲祝髮受具戒，精研三觀十乘之旨，
J21nB110_p0608a11║領其樞要，衍公主秀之。德藏師為綱維之職，軌範肅
J21nB110_p0608a12║然，忽喟然嘆曰：名相之學，略諳之矣，盍棄諸緣而往
J21nB110_p0608a13║躋覺路乎？遂更衣入虎林，謁古鼎銘。公于雙徑，古鼎
J21nB110_p0608a14║一見，輒以法器相期，示以德山，見龍潭語師奮迅踊
J21nB110_p0608a15║躍，直觸其機，從而有契銘，公俾掌記室。曾未幾何，分
J21nB110_p0608a16║座後堂，敷宣大法，如山川出雲，靈雨霑潤，四眾信服，
J21nB110_p0608a17║復陞居前堂，聲光燁燁，起叢林間。至正丁酉，出世住
J21nB110_p0608a18║蘇之瑞光寺。會嘉興天寧寺災郡守貳，咸曰：非師不
J21nB110_p0608a19║足，起其廢具禮幣，遣使者力邀致之。師至未久，儼如
J21nB110_p0608a20║兜率天宮下現人世道路過者，莫不瞻禮贊嘆。帝師
J21nB110_p0608a21║大寶法王聞師之賢，授以圓通普濟禪師之號。師之
J21nB110_p0608a22║幼喪父，唯有母存，乃去城東一舍，築孤雲庵，以奉養
J21nB110_p0608a23║焉。同袍或議之，師呵之曰：爾不見編蒲陳尊宿乎？何
J21nB110_p0608a24║言之易易也。洪武改元　皇帝御大寶曆，弘闡佛乘，
J21nB110_p0608a25║首開善世院，俾擢有道浮屠蒞天下，名山杭之淨慈，
J21nB110_p0608a26║主席尚虛，僉欲起師居之疏與幣交。至浙江省丞，復
J21nB110_p0608a27║遣使趣之，師皆力辭，乃退居同歸庵，迎母以養僕夫，
J21nB110_p0608a28║忽夢庵前有瑞花，如芙蓉然，光彩絕異。或謂夢者曰：
J21nB110_p0608a29║此花天子當取之而去。旦而述其事，人以為誕。已而
J21nB110_p0608a30║有　旨，起師住持大天界寺，命將下之日，乃僕夫所
J21nB110_p0608b01║夢之宵也。師應　詔至闕，見　上于外朝，慰勞優渥，
J21nB110_p0608b02║即令內官送其入院，賜以天廚法饌萬機暇時召入
J21nB110_p0608b03║禁庭，奏對　稱旨，蓋師精通西竺典及東魯諸書，其
J21nB110_p0608b04║與薦紳談論霏霏，如吐玉屑，故咸樂與之游。至于勘
J21nB110_p0608b05║辨學子，務以直指心源，宗說兼行，機用迭發，尤使聽
J21nB110_p0608b06║者敬仰不置。四年春，　詔集三宗，名僧十人，及其徒
J21nB110_p0608b07║二千。建廣薦法會，干鍾山，命師總持齋事。師能靈承
J21nB110_p0608b08║上旨，凡儀制規，式皆堪傳。永久，尋以母年耄舉徑山
J21nB110_p0608b09║泐公，自代復還庵居五年冬，詔復建，會如四年。　大
J21nB110_p0608b10║駕臨幸，詔師闡揚第一義，諦自公侯以至庶僚，環而
J21nB110_p0608b11║聽之，靡不悅服。一日，忽示門弟子曰：吾有夙因未了，
J21nB110_p0608b12║必當酬之。汝等勿以世相逼我。未幾，示微疾，謝去醫
J21nB110_p0608b13║藥飲食，手書一偈，委順而化，實六年十二月二十四
J21nB110_p0608b14║日也。停龕六旬，始行荼毗之法，視其貌如生數珠，齒
J21nB110_p0608b15║牙不壞于火，設利羅無筭，觀者競取之而去。世壽四
J21nB110_p0608b16║十有七，僧臘三十又六所度弟子某等二十餘人。嗣
J21nB110_p0608b17║法上首，出住名山者，保寧覺慧等又二十餘人。三會
J21nB110_p0608b18║語，有錄謀建塔於嘉興城西環翠蘭巖，以某年月日，
J21nB110_p0608b19║舉靈骨及不壞者藏焉。師神觀秀偉，智辨縱橫，以宗
J21nB110_p0608b20║教為己任，不畜私財，每得財施，輒舉以給。貧者嘗以
J21nB110_p0608b21║楞伽經及法寶壇經，乃釋門心要，當毒暑時，揮汗謄
J21nB110_p0608b22║鈔，鍥梓以傳。師既歿，覺慧惟恐其遺行，泯泯晝夜，弗
J21nB110_p0608b23║自寧件繫群行為書，乞予為塔上之銘。予惟臨濟之
J21nB110_p0608b24║傳，至于寂照大師，其道益光明盛大，故其子若孫亡
J21nB110_p0608b25║慮數十人，各主名山，務識本源。至今接武，而奮者尚
J21nB110_p0608b26║未已也，如師者亦其一人焉。此無它傳授之真穎悟
J21nB110_p0608b27║之正，而無它岐之惑也。夫塔之有銘，始于梁而尤盛
J21nB110_p0608b28║於唐，以為不若，是無以繫學者之思，而景先哲之行
J21nB110_p0608b29║也。予不敢廢此義，遂因慧覺之請。為造銘曰：
J21nB110_p0608b30║一真玅心兮圓同太虛，迷者自蝕兮唯塵之拘，曷治
J21nB110_p0608c01║曷攻兮在靜其慮。禪斯有學兮流于中土，臨濟正宗
J21nB110_p0608c02║兮奕葉其光。傳至寂照兮愈亢厥宗。子孫蟄蟄兮
J21nB110_p0608c03║各闡化機，要使青蓮兮出于汙渠。唯師之生兮孰乘
J21nB110_p0608c04║願輪，豈伊應真兮憫世度人。學兼內外兮卓然名家，
J21nB110_p0608c05║轉彼名相兮為德之華。紺目一瞬兮大法畢具，見者
J21nB110_p0608c06║悟之兮無句之句。寶華樓閣兮彈指即成，示現世間
J21nB110_p0608c07║兮何經何營？三蒞精藍兮其法益崇，曷以徵之兮設
J21nB110_p0608c08║利青紅。生死去來兮不礙真圓，飛鴻印雪兮瓜趾宛
J21nB110_p0608c09║然。塔婆新建兮下瘞靈骨。銘以揭之兮來者是則。
J21nB110_p0608c10║上天竺慈光玅應普濟大師東溟日公碑銘
J21nB110_p0608c11║（洪武十二年化）
J21nB110_p0608c12║皇帝受　天明命，奄有方夏，鴻仁、惠澤，覃及幽、明。于
J21nB110_p0608c13║是有學僧伽奉　詔入京　上，御奉天殿丞相、御史
J21nB110_p0608c14║大夫暨百僚咸在，而僧伽魚貫而見。時東溟大師年
J21nB110_p0608c15║最高，白眉朱顏，其班前列　上親，問以升濟沉冥之
J21nB110_p0608c16║道。師備述其故，　上悅顧眾而言曰：邇來學佛者，唯
J21nB110_p0608c17║飽食優游，沉薶歲月而已。如金剛、楞伽諸經，皆攝心
J21nB110_p0608c18║之要典，何不研窮其義？苟有不通，質諸白眉法師可
J21nB110_p0608c19║也。自後數　召見字，而不名人，皆以為師榮。及建鍾
J21nB110_p0608c20║山法會，請師說毗尼淨戒，聞者開懌。時洪武五年春，
J21nB110_p0608c21║正月之望也。師辭歸杭之上天竺山，日修西方安養
J21nB110_p0608c22║之學，冥心合道，不雜一念。十二年秋七月朔，日夢青
J21nB110_p0608c23║蓮華生方池中華色敷瘦，清芬襲人。既寤，召弟子妙
J21nB110_p0608c24║修曰：此生淨土之祥也，吾去人間世殆不遠乎？至四
J21nB110_p0608c25║日，趺坐書頌合爪而寂。世壽八十又九，僧臘七十有
J21nB110_p0608c26║三。其月十日，奉全身藏于山之西峰玅應塔院。玅修
J21nB110_p0608c27║乃具行業來言曰：先師有墜，言吾死，非宋學士，不可
J21nB110_p0608c28║以銘吾塔。執事嘗與先師游，敢援斯故，竊有所請。濂
J21nB110_p0608c29║前年幸謁師，見師精神浮動眉宇間，戲謂師曰：法力
J21nB110_p0608c30║所攝，師之四體，當益強濂。歲歲上京，師必過虎林，必
J21nB110_p0609a01║與師談辨，如今日也。師曰：學士固未艾老身，石火電
J21nB110_p0609a02║光，爾烏能久乎？遂一笑而別，豈意師果翛然而西往
J21nB110_p0609a03║乎？銘何敢辭？師諱慧日，號東溟，天台赤城人。宋丞相
J21nB110_p0609a04║賈魏公諸孫志慕空門，往縣之廣嚴，依平山等，公落
J21nB110_p0609a05║髮為桑門。時子庭訓公講台衡之學于赤城，師走輪
J21nB110_p0609a06║下而受其說，依科指授，便能領其大義。觸類而長，日
J21nB110_p0609a07║增而日益。子庭嘆曰：投凡下峻阪，不足以喻其迅疾
J21nB110_p0609a08║也。北峰之道，其藉之以大昌乎？自是子庭一屬，意于
J21nB110_p0609a09║師，歷代相承，微旨所以扶正斥邪，伐異歸同者，無不
J21nB110_p0609a10║言之。師之學沉浸醲郁，而名動一時矣。一旦假寐，似
J21nB110_p0609a11║見有竹橫地下竹上，所凝者白粥粲然，師因臥而餐
J21nB110_p0609a12║之。及覺言于子庭。子庭曰：竹粥與竺同音，子得就地，
J21nB110_p0609a13║以食其緣，殆在上下兩天竺之間乎？子宜亟行。師即
J21nB110_p0609a14║持瓶錫而出。遠度浙河，拜竹屋淨公于上竺觀音教
J21nB110_p0609a15║寺。竹屋見師俊穎，輒留之所處頗卑濕，師賦詩以述
J21nB110_p0609a16║其事。竹屋見之，謂其眾曰：此郎不凡，他日當嗣主茲
J21nB110_p0609a17║山，不可以少年易之為遷燥剛之地，遇之如賓友。會
J21nB110_p0609a18║有營繕之役而施金帛者，接踵而至，勤舊僧欲偈示
J21nB110_p0609a19║氏名，以勵其餘選工書者，眾卒無以應。師揚袂出曰：
J21nB110_p0609a20║吾試為之。霞布雲舒，精采煥發。竹屋見之尤喜，且曰：
J21nB110_p0609a21║吾前言果不謬矣，翹翹蒼松，挺出于荊榛之上者，非
J21nB110_p0609a22║其類也邪！命典賓客，尋更掌僧籍。竹屋既示寂，越溪
J21nB110_p0609a23║澄公自演福來繼其後，越溪甚器，師延居後堂之板
J21nB110_p0609a24║首。未幾，出世。吳山聖水越溪，念之弗忍舍，復招還山
J21nB110_p0609a25║處，以上座以表儀四眾。吳楚閩蜀之士趼足而至者，
J21nB110_p0609a26║動以百計。師隨其性，竇淺深而疏導之，作人之盛，當
J21nB110_p0609a27║時罕有其比。元重紀至元四年，行宣政院，采諸人望，
J21nB110_p0609a28║以主列剎，而師獲住薦福，歷三暑寒，下竺靈山教寺
J21nB110_p0609a29║災。至正元年，宣政使高公納麟，謂非師無以膺起廢
J21nB110_p0609a30║之任，移師蒞之。師至，修普賢大士殿雲間，大姓蔡氏，
J21nB110_p0609b01║邀師至家，施錢十萬緡。師過姑蘇，大致香楠為材。曾
J21nB110_p0609b02║未幾何，大雄寶殿成蔡卒，其妻夏氏為刻佛菩薩。洎
J21nB110_p0609b03║觀自在大阿羅漢諸像，黃文獻公溍實為之記。四年，
J21nB110_p0609b04║高公又遷住上天竺子庭，所謂上下兩天竺之徵，至
J21nB110_p0609b05║是益驗矣。師知緣契在斯，夙夜注心，罔敢怠遑，走募
J21nB110_p0609b06║多金之家。初修大殿，次建三解脫門，次鑄巨鍾，搆危
J21nB110_p0609b07║樓以冠之。次營重閣講堂，上祠諸祖，下為講法之所。
J21nB110_p0609b08║他若白雲堂，選佛場及諸寮宇，一一皆完復，罄已橐
J21nB110_p0609b09║甓通塗，自普門達于三門，凡寺制所，宜有無不具焉。
J21nB110_p0609b10║帝師大寶法王嘉師法行，賜以金襴法衣及慈光玅
J21nB110_p0609b11║應普濟大師之號。十六年，師自念人貴知止汲將焉，
J21nB110_p0609b12║求竟，撾鼓而退。隱于會稽山水間，飄飄然如野鶴孤
J21nB110_p0609b13║雲，人不知其為師。江浙行省丞相達識帖穆爾，公方
J21nB110_p0609b14║領宣政院事，遣使者以物色訪之，力請還山，躬帥僚
J21nB110_p0609b15║屬香華以迎，師知其誠，復再正法席，前後所住，凡二
J21nB110_p0609b16║十五年。　國朝洪武改元，始獲謝事于塔院云。師軀
J21nB110_p0609b17║斡脩偉眉，長一寸餘，其白勝雪，目睛閃閃，射人道德，
J21nB110_p0609b18║餘光所照，不問耄倪。見師經行，輒曰：我白眉和尚來
J21nB110_p0609b19║也，爭持香華以為供養。居常顏面嚴冷，片言不妄發
J21nB110_p0609b20║即發。雖對王公大臣，未嘗出一軟媚語。至于誘掖後
J21nB110_p0609b21║進色溫如春陽、天台四明所著諸書，循環開授，止而
J21nB110_p0609b22║復初，聽者咸謂披青雲而見白日。其在京時，輿論以
J21nB110_p0609b23║瓦官昇元教寺，乃天台初釋法華道場，不可久廢。乃
J21nB110_p0609b24║以其事上聞，即天界禪林別建室廬，以存舊號，請師
J21nB110_p0609b25║開山。師為升座說法，九府大浮屠皆俯首以聽風聲
J21nB110_p0609b26║所被，遐邇翕然歸心師所度弟子甚眾。其在下竺，則
J21nB110_p0609b27║圓具等十人，上竺近二百人，而玅思玅本妙脩，為最
J21nB110_p0609b28║先嗣。其法系者，則思齊行、樞允、鑑允忠良謹普知文
J21nB110_p0609b29║會、元琇、景梵，各闡化于一方。今繼師住上天竺者，即
J21nB110_p0609b30║玅修也。濂聞法智，尊者中興天台之道，五傳至北峰
J21nB110_p0609c01║為尤盛，北峰諸子，無不競爽。而佛光桐州剡源為最
J21nB110_p0609c02║良，剡源之孫曰越溪，而桐州之孫則玉岡也。師為佛
J21nB110_p0609c03║光再傳之嗣，視越溪玉岡，為法門兄弟。先後同荷大
J21nB110_p0609c04║法，攝受有情法筵，特為江南之最，柰何越溪玉岡，同
J21nB110_p0609c05║年化去，而耆德偉望，唯師之存，巋然如魯靈光，聳人
J21nB110_p0609c06║瞻敬，三十八年之間，其弘宗助教，有功多矣。苟不勒
J21nB110_p0609c07║諸圓廟之碑，何以垂示罔極，而慰學者之思哉？乃從
J21nB110_p0609c08║玅修之請，而述銘曰：
J21nB110_p0609c09║人天之際，所貴惟誠。能貫鐵石，可達潛冥。世之修學，
J21nB110_p0609c10║思證無生。舍此不務，其將孰營。倬彼大師，為時俊英。
J21nB110_p0609c11║依科攻義，分疏尋經。春蒸卉木，水翻建瓴。天延法胤，
J21nB110_p0609c12║神夢符禎。出演鴻寶，丕昭性靈。龍鬼夜聽，寶華晝零。
J21nB110_p0609c13║肯昧道器，一混渭涇。飛樓矗矗，湧殿亭亭。棟吻獸攫，
J21nB110_p0609c14║桯礎螭擎。琅函飾鳳，華虡鏗鯨。一實所感，百物交并。
J21nB110_p0609c15║有仆必起，無廢不興。惟心所證，諸緣莫攖。塵毫無累，
J21nB110_p0609c16║體用咸貞。罄竭表裏，吻合幽明。出言石墜，轉𦕎霜凝。
J21nB110_p0609c17║釋門蓍蔡，剎海章程。屬茲像末，倚作金城。豈期蓮萼，
J21nB110_p0609c18║遽生淨泓。三宗抱戚，四眾含情。魂游樂國，魄閟泉扃。
J21nB110_p0609c19║世相莫廢，人文是徵。後千百載，尚信斯銘。
J21nB110_p0609c20║佛心慈濟玅辨大師別峰同公塔銘
J21nB110_p0609c21║（洪武二年化）
J21nB110_p0609c22║華嚴建宗始于帝心，大士帝心作法界觀門。及妄盡
J21nB110_p0609c23║還源觀，以傳雲華雲，華傳賢首。賢首既終，而其徒慧
J21nB110_p0609c24║苑等悉叛。師說後百有餘年，僧統清涼，國師遙遵遐
J21nB110_p0609c25║軌，丕弘教緒。國師傳圭峰圭峰傳奧奧之後，又復廢
J21nB110_p0609c26║逸，朗現父子相繼而作，補葺粗完，現傳璿、璿、傳源二
J21nB110_p0609c27║師，陰搜陽闡，其宗于是乎中。興源傳沖沖傳、觀觀傳、
J21nB110_p0609c28║會會傳心心傳悟，悟號竹坡。自吳來越，開法景德教
J21nB110_p0609c29║寺越之有賢，首教自悟。始悟傳介，介傳瓊瓊，傳南山
J21nB110_p0609c30║萃冥承國師之旨，大能發越，受學者至千餘人。萃傳
J21nB110_p0610a01║春谷，遇遇傳，今佛心慈濟玅辨大師同公上溯圭峰，
J21nB110_p0610a02║凡一十六代矣。公諱大同，字一雲，其號別峰。越之上
J21nB110_p0610a03║虞王氏子，世推簪纓之族。父有樵，母陳氏，妊師已十
J21nB110_p0610a04║月。父見龐眉僧振錫而行，問：僧：來自何所？曰：崑崙山
J21nB110_p0610a05║也。竟排闥而入，父急追之，寂然無有也。暨出聞房中
J21nB110_p0610a06║兒啼聲笑曰：兒豈向來浮屠也？幼極俊爽，覽諸載籍，
J21nB110_p0610a07║輒會其玄奧。父授以辭章之訣，握筆翩翩，輒有可觀，
J21nB110_p0610a08║遂以纘承家學屬之。母獨嘆曰：是子般若種也，可俾
J21nB110_p0610a09║其纏繞塵勞乎？命捨家，入會稽崇勝寺，從僧貴游。已
J21nB110_p0610a10║而剃落，受菩薩戒。會春谷講經，景德公復往依之，獲
J21nB110_p0610a11║受五教儀玄談二書。又謁懷古肇師，受四種法界觀
J21nB110_p0610a12║懷古春谷，皆南山大弟子，深于華嚴之學者也。公天
J21nB110_p0610a13║分既高，又加精進之功，凡清涼一家疏章，悉攝其會
J21nB110_p0610a14║通而領其樞要，義趣消融，智光發現，識者心服之。春
J21nB110_p0610a15║谷，陞主寶林華嚴教院，召公謂曰：子學精且博矣，恐
J21nB110_p0610a16║滯于心胸，以成麤執，曷從事思惟修以剷滌之乎？公
J21nB110_p0610a17║即出錢塘，見佛智熙禪師于慧日峰下，舊所記憶者，
J21nB110_p0610a18║一切棄絕，唯存孤明，耿耿自照。如是者閱六暑寒，佛
J21nB110_p0610a19║智嘉其有成，欲縻以上職，不聽而去。俄上天目山，禮
J21nB110_p0610a20║普應本禪師，普應見已，期之如佛。智公將久，留普應
J21nB110_p0610a21║曰：賢首之宗，日遠而日微矣。子之器量，足以張大之
J21nB110_p0610a22║母，久淹乎此也。為贊清涼像而遣之，公喜曰：吾今始
J21nB110_p0610a23║知萬法皆本，一心不識，孰為禪那，而孰為教乘內外，
J21nB110_p0610a24║自此空矣。亟還寶林，見春谷，且告之，故春谷曰：可矣。
J21nB110_p0610a25║乃命之司賓，尋陞上座，當時相從者，皆宏偉之龍象。
J21nB110_p0610a26║公為分講雜華玄門會要統宗必極其所言。宋故官
J21nB110_p0610a27║徐天祐，王易簡聞之，相與崇獎莫置，聲光煥著五尺
J21nB110_p0610a28║童子皆能知其名。郡守范侯某，憐春谷僧臘已高風
J21nB110_p0610a29║之使讓其席，公毅然不答。侯設伊蒲供，延公親與之
J21nB110_p0610a30║語，公曰：有是哉！所貴乎道者，在明師弟子之分，垂訓
J21nB110_p0610b01║後人，苟乘其耄而攘其位，豈人之所為乎？明公縱愛
J21nB110_p0610b02║我厚名，義不可犯也。侯不覺離席，把公臂曰：別峰，誠，
J21nB110_p0610b03║非常人也。元延祐初，始用薦者，出世蕭山淨土寺。公
J21nB110_p0610b04║自念圭峰以來，累葉相承，其間或絕或續，繫執法者
J21nB110_p0610b05║之賢否。遂發弘誓，力持大法。晨講夕演，雖至于勞，[貫*力]
J21nB110_p0610b06║弗敢少懈。天曆初，朝廷新設廣教，都總管府遴選名
J21nB110_p0610b07║山主僧一歸至公陞公住景德重紀。至元中，行宣政
J21nB110_p0610b08║院，遷主嘉禾之東塔，公不赴。時宰臣領院事，乃改寶
J21nB110_p0610b09║林寶林、清涼肄業之地，人咸為公榮。公固守謙退遲
J21nB110_p0610b10║回，不上州牧邑尹山林友社，交疏延請，亦不允。至第
J21nB110_p0610b11║二疏始投袂而起，倣終南山草堂故事。建高齋，闢幽
J21nB110_p0610b12║舍，招徠俊乂，浙水東西，莫不擔簦躡屩，爭集輪下。公
J21nB110_p0610b13║竭忱開授，比景德為尤勤，法筵之盛，不減東山。時公
J21nB110_p0610b14║復念許玄、度皮、道輿、蕭詧三公、程師孟汪仲，舉二郡
J21nB110_p0610b15║守，有修建塔廟之勳，立五賢祠，以世祀焉。至正初，順
J21nB110_p0610b16║帝御宣文閣，近臣有以公之道行聞者帝嘉之，特賜
J21nB110_p0610b17║金襴伽黎衣帝師大寶。法王亦俾以六字師號，隱然
J21nB110_p0610b18║作鎮。江南宗門恒倚之，以為重狀。元忠介公泰不華，
J21nB110_p0610b19║守越病旱，無以禳僉謂非公不可。公為爇香臂上以
J21nB110_p0610b20║請雨，即澍公蒞事一紀，餘以疾固辭，堅臥崇福庵中。
J21nB110_p0610b21║未幾，部使者持節行郡迫起之，元季寺焚于兵，公奮
J21nB110_p0610b22║然有為，創演法堂及方丈室，皆六楹間堂，以實三藏
J21nB110_p0610b23║梵典室以修首楞嚴期殿閣門廡將次第經營，而時
J21nB110_p0610b24║事日棘。公因退處瞻博迦室，年垂及於八十矣。　皇
J21nB110_p0610b25║明御極，四海更化，設無遮大會于鍾山，名浮屠。咸應
J21nB110_p0610b26║詔集　闕下入，見于武樓獨免。公拜跽之禮，命善世
J21nB110_p0610b27║院護視之。次日，復　召賜食禁中，及還，復有白金之
J21nB110_p0610b28║賜。洪武二年冬十二月，得疾久，不瘳口，占辭眾語端
J21nB110_p0610b29║坐而蛻實三年春三月十日也。世壽八十一，僧年六
J21nB110_p0610b30║十五。越七日，遵治命就城南竹山，準法闍維收，餘燼
J21nB110_p0610c01║瘞焉。所度弟子泰來元善如坻，性徵、慧朗、智僊真詣，
J21nB110_p0610c02║總該其嗣法分布列剎者，則玅心大衍、皋亭善現、高
J21nB110_p0610c03║麗若蘭、景德、仁靜、姜山明、善延壽師顗、南塔國琛、福
J21nB110_p0610c04║城大慧景、福性澄、玅相道偁、法雲、道悅、小寶林、日益
J21nB110_p0610c05║淨土梵，翱也。公神宇超邁，伏犀插腦，長身而玉立美
J21nB110_p0610c06║談，吐遇王公貴人輕重，教門者發論，袞袞弗休。其挺
J21nB110_p0610c07║已衛道理或不直，雖斧鑕在前，不少挫其氣。中歲稍
J21nB110_p0610c08║涉魔事，至中之以危法。公不顧下帷，卻掃日味，華嚴
J21nB110_p0610c09║其人，一旦自斃。然其游心文翰，賓接賢公卿，燕饗贐
J21nB110_p0610c10║遺，唯恐不盡其意。永康胡公長孺、吳興、趙文敏公孟
J21nB110_p0610c11║頫巴、西鄧文肅公、文原長沙歐陽文公玄、烏傷、黃文
J21nB110_p0610c12║獻公溍、武威、余忠宣公闕咸樂與公交函詩往來無
J21nB110_p0610c13║虛歲。晚歲，與安陽韓莊節公性李著作孝光唱酬于
J21nB110_p0610c14║水光山色，間尤極其情趣。扶㨁他宗無塵毛猜忌聞
J21nB110_p0610c15║其賢也，斂衽不暇。斷江恩師少林學也。薦之主天衣
J21nB110_p0610c16║天岸，濟師台衡教也。挽之尸圓通至于甄別人品摩
J21nB110_p0610c17║厲後進三宗，屢得其人。古林茂師之主，保寧馭下，過
J21nB110_p0610c18║嚴楚僧，無賴者數人，將愬之于公府。公偶遇于旅邸，
J21nB110_p0610c19║設豐食食之，從容謂曰：吾雖不識古林，聞其為禪林
J21nB110_p0610c20║名德子等，將不利之，君子以為何如人不如且己，否
J21nB110_p0610c21║則恐罹大咎也。眾沉吟良久，稽首列拜而去。事遂寢。
J21nB110_p0610c22║公性至孝，自恨蚤喪父養母純至。及亡春秋，祭禮無
J21nB110_p0610c23║闕，且請名臣書。父母群行，樹碑于墓。生平無躁，進意
J21nB110_p0610c24║高麗。瀋王遣參軍洪瀹施大藏經于二浙瀹自負通
J21nB110_p0610c25║內外典，不復下人入越見公茫然如有失力，言于王
J21nB110_p0610c26║邀公游燕都，將振拔之，過吳辭以疾而還，持律甚嚴，
J21nB110_p0610c27║不敢違越。撫世酬物，終始如一，不以久近為礙而散
J21nB110_p0610c28║其誠。逮革代之後，囊無一錢，唯存書史五千卷，盡散
J21nB110_p0610c29║其徒之能文者，著述頗多未脫稿輒為人持去其外
J21nB110_p0610c30║集曰：天柱稿錄。公自制詩文曰：寶林編類，聚古今人，
J21nB110_p0611a01║為寺所作者也。嗚呼！賢首之宗，不振久矣，凜乎若九
J21nB110_p0611a02║鼎一絲之懸，公獨能撐支震耀，使孤宗植立于十餘，
J21nB110_p0611a03║傳之後，凡五十年，非賢者其能致是乎？濂總脩元史
J21nB110_p0611a04║時，開局于善世院，始獲識公，公以濂為文，獻公門人，
J21nB110_p0611a05║時相過從，慰勞者甚厚。及公既歿，公之徒總該，久與
J21nB110_p0611a06║濂仲子中書舍人璲游，乃奉天衣萬壽禪寺住持元
J21nB110_p0611a07║淨狀，來求銘濂，久未及為，而璲為該，請之愈力。今該
J21nB110_p0611a08║以材獲選，俾返初服，為河間長蘆都，轉運鹽使司判
J21nB110_p0611a09║官，又移書申言之。今家食多暇，據狀所書，推原傳授
J21nB110_p0611a10║行業之詳而為銘，文辭雖繁，而不敢殺者，稱人之善
J21nB110_p0611a11║法，當如爾也。銘曰：
J21nB110_p0611a12║中天調御，說大華嚴，最勝種智，萬有俱含，煌煌帝心，
J21nB110_p0611a13║冥承遐受。昏蒙之中，鑿開戶牖。熾極而衰，微燄欲灰。
J21nB110_p0611a14║不有清涼，曷振其頹？黃龍入夢，鱗鬣照日。首枕尾蟠，
J21nB110_p0611a15║臺之南北。曾未再傳，離而去之。諸師繼興，是考是毗，
J21nB110_p0611a16║載之則升，委之則墜。不弘在人，道何行廢？奕葉之餘，
J21nB110_p0611a17║靈承者公，搴華茹滋，號為法雄。謂彼雜華，如來智海，
J21nB110_p0611a18║於覺定中，而得自在。帝珠出現，寶鏡臨空，交光互照，
J21nB110_p0611a19║真俗俱融。不善效之，或膠於相，若不剷除，孰非吾障？
J21nB110_p0611a20║旋光內燭，耿耿孤明，一法不立，廓落無營。安住毗盧，
J21nB110_p0611a21║靈慧自發，內外皆空，觀心無物。出世度人，從者如林。
J21nB110_p0611a22║據摩尼座，揚清淨音。旃檀熏心，醍醐灌頂。香味所加，
J21nB110_p0611a23║動靜雙領。詔下九門，召入禁廷。恩光赫赩，佛
J21nB110_p0611a24║日增[熒-(火*火)+林]。賢首之宗，非公誰寄？慧力之施，茲焉為至。報
J21nB110_p0611a25║緣已終，輕如脫蟬。定光常寂，白虹在天。龍鬼護塔，陰
J21nB110_p0611a26║飆颯爽。塵沙有生，望門稽顙。
J21nB110_p0611a27║扶宗宏辨禪師育王裕公生塔之碑（有序）
J21nB110_p0611a28║（洪武十一年立示寂，年未攷。）
J21nB110_p0611a29║我如來設教，騁威神玅智之力，示超絕極致之理，視
J21nB110_p0611a30║萬劫為且暮，剎那之頃，三際現前。是故以生滅為一，
J21nB110_p0611b01║雖出入靡常，而真如之性炯然長存。既無染淨，亦無
J21nB110_p0611b02║寡多。習其學者，往往深入禪定，後天地而不凋，不知
J21nB110_p0611b03║孰謂之死，孰謂之生也？扶宗宏辨禪師現坐玉几道
J21nB110_p0611b04║場，說法度人，而絕去來之相，預建塔於廬山石耳峰
J21nB110_p0611b05║下，期他日為設利之藏。其上首弟子師秀持岳林、佳
J21nB110_p0611b06║山良珵所聚事行徵濂為銘勒諸塔上。嗚呼！有若師
J21nB110_p0611b07║者，其殆能齊死生晝夜之理者乎！師名崇裕，字約之，
J21nB110_p0611b08║毗陵陳氏子。其母某氏，夢龐眉異僧，乘肩輿，直叩寢
J21nB110_p0611b09║門，呼曰：吾將假館于斯。母覺時有娠，十月而生。四歲
J21nB110_p0611b10║始學步，七歲入小學，資識超群童上十六解通儒家
J21nB110_p0611b11║言然。體素尪弱，十日而九疾，每睹佛菩薩像，輒胡跪
J21nB110_p0611b12║瞻禮，依戀不忍。舍父母以其應夢，冀徼靈釋氏。愈之，
J21nB110_p0611b13║命從壽昌院東林曉公為沙彌院，有大梨木，三十年
J21nB110_p0611b14║不發花，及師之來，花開滿枝，結實大如斝。東林知為
J21nB110_p0611b15║祥徵，度為大僧，俾受具足戒。俄蓬累而出。登雙徑山，
J21nB110_p0611b16║謁寂照端公，鞠明究曛，唯以觀心為急務。閱二年，未
J21nB110_p0611b17║有所證。入偶遊東坡池，因操觚成一偈。寂照見之，喜
J21nB110_p0611b18║云：此龍象器也。命為侍者。使其便于咨叩師弗從復
J21nB110_p0611b19║走天目山，見佛慧義公佛慧受以萬法歸一語，師淬
J21nB110_p0611b20║礪益力，雖金墻鐵壁，必欲拓開乃已，佛慧亦期，師有
J21nB110_p0611b21║立，所以警發者甚。至又三年，師急于求證，復走中天
J21nB110_p0611b22║竺山，參廣智訢公，一造戶庭，如膠漆相入，即決以超
J21nB110_p0611b23║脫死生大事。廣智為舉臨濟無位真人之言，且詰之
J21nB110_p0611b24║云：爾還知否？師不覺下拜。廣智云：爾何所見而作禮
J21nB110_p0611b25║耶？師答云：拜者非是佗人。廣智云：從門入者，豈家珍
J21nB110_p0611b26║耶？師云：和尚慎毋欺人也。廣智首肯者久之。越五年
J21nB110_p0611b27║元，文宗詔建大龍翔集慶寺于金陵起廣智，為開山
J21nB110_p0611b28║第十世，師復往依焉，選充維那之職。未幾，陞主藏室，
J21nB110_p0611b29║留廣智左右者十餘年，盡得其所為道御史中丞張
J21nB110_p0611b30║公起巖問廣智云：選佛場中，僧伽如此眾多，其有弗
J21nB110_p0611c01║悖般若者乎？廣智云：戒律精嚴，言行不相背馳，唯崇
J21nB110_p0611c02║裕一人，自受度以來，脅不沾席者三十載矣。張公深
J21nB110_p0611c03║加獎嘆。師之聲光，自是日起叢林中朵兒，只國王時
J21nB110_p0611c04║以江浙行省右丞相領行宣政院事，遴選諸方住持
J21nB110_p0611c05║名。既上，猶恐其未公也，投鉤而定之。師始出世太平
J21nB110_p0611c06║南禪報恩光孝禪寺瓣香之祝蓋，嗣廣智云：師以誠
J21nB110_p0611c07║遇物，黑白翕然。宗之一日，令圬人塓壁，壁中隆然如
J21nB110_p0611c08║有物函，[彳*(前-刖+((土*白*匕)/ㄆ))]抆之。已而復然，抉之，獲悉達多太子像，乃
J21nB110_p0611c09║佛牙所刻。成師召工，傳以黃金金，迸裂設利，從中涌
J21nB110_p0611c10║出，寺僧覺阜，雕小香殿奉之。遐邇施者日新月盛，數
J21nB110_p0611c11║載之內，百廢具舉，名聞于朝。帝師大寶法王錫以今
J21nB110_p0611c12║號。尋遷九江，圓通崇勝禪寺。宋之初，有神僧道濟德
J21nB110_p0611c13║公，將示寂，累青石為塔，語其徒曰：此塔若紅，即吾再
J21nB110_p0611c14║來。暨圓機旻公來鎮法席，塔果紅色，人異之。旻公人
J21nB110_p0611c15║號為古佛，及其臨終復爾，懸記有三百年後，大興佛
J21nB110_p0611c16║事之讖。師入院之夕，眾僧夢旻公至，而其塔燁然有
J21nB110_p0611c17║光者彌月，人尤異之。先是寺之獅子巖，大樹皆枯，澗
J21nB110_p0611c18║泉亦竭。至是樹則重榮，泉則再湧，識者謂自旻公至，
J21nB110_p0611c19║師正踰三百之數，其能動物，蓋不徒然也。寺當菑毀
J21nB110_p0611c20║之後，唯佛殿法堂粗立，餘皆瓦礫之區。師會歲之入
J21nB110_p0611c21║庀匠傭工，創僧堂旃檀林，以居學子新梵音閣七間
J21nB110_p0611c22║中塑觀音大士傍列二十五圓通像若三門、鯨音樓
J21nB110_p0611c23║經藏寶閣及上下塔院，屬勤舊協心而成之。時榮國
J21nB110_p0611c24║公火你赤以朝之重臣總戎江西慕豔師之慈行，洊
J21nB110_p0611c25║請敷宣大法，申弟子之禮，受持五戒而退洪武九年，
J21nB110_p0611c26║上即皇帝位，發號施令，雷動雲合，開善世院，以統攝
J21nB110_p0611c27║釋教，命大浮屠主之。諸方以師名聞，移主四明阿育
J21nB110_p0611c28║王山廣利禪寺寺居五山之一，領其事者。若大覺璉
J21nB110_p0611c29║公、大慧杲公、無準範公、橫川琪公，俱一時名德，風動
J21nB110_p0611c30║四方，繼之者頗難其人。聞師之臨，少長咸悅，香華遠
J21nB110_p0612a01║迎者，接踵于道。時當仲冬，風恬日妍，天樂四聞，萬口
J21nB110_p0612a02║稱頌，爭言見未曾有。及其接引未悟，專指單提向上
J21nB110_p0612a03║之功，棒喝縱橫，逢者膽落。兩序之眾，自慶獲所憑依，
J21nB110_p0612a04║相與戮力。凡宮室之傾仆者起之，缺者補之，䵝昧而
J21nB110_p0612a05║剝蝕者完飾之五彩彰施赫奕，亦既美矣。而元輿、智
J21nB110_p0612a06║起二師，復營田七千餘畝，以資食輪。議者謂猶慈明
J21nB110_p0612a07║之有楊岐宏智之有石窗也。五年秋，　上敕儀曹建
J21nB110_p0612a08║廣薦法會於鍾山，遣使者徵高行僧十人，而師居其
J21nB110_p0612a09║首。師至，　召至便殿，問以佛法大意。師以偈獻　上，
J21nB110_p0612a10║覽之大悅。因命師書天界寺額，賜食　上前，師或假
J21nB110_p0612a11║寐鼻息微，有聲鄰坐，引裾覺之　上嘆曰：此老人無
J21nB110_p0612a12║機心，誠善知識也。師容貌魁梧，日用之間服麤食，櫔
J21nB110_p0612a13║一出於天性，無所勉，強生於大德甲辰。今年七十有
J21nB110_p0612a14║五，而康寧如六十餘人，屢欲撾鼓而退，為眾所擁留
J21nB110_p0612a15║而止。三會語各有錄行之于學者所度。弟子曰某曰
J21nB110_p0612a16║某云：惟我昭覺大師。上紹臨濟正傳，得法者固多，而
J21nB110_p0612a17║虎丘大慧為最盛，虎丘四傳而為破庵，為松源二宗
J21nB110_p0612a18║角立，子孫繁庶。大慧五傳至佛智晦機師大辨明慧，
J21nB110_p0612a19║洞徹心源，實與二宗抗衡。而大中大夫廣智、全悟大
J21nB110_p0612a20║禪師出承其後，師表人天上，膺帝眷而聲名愈彰矣。
J21nB110_p0612a21║師以敦篤之資，凝定之學，當皇明建國之初，作鎮名
J21nB110_p0612a22║山，續佛慧命，歷十春秋，輝光益衍，非有大福德者，不
J21nB110_p0612a23║能與於斯也。古佛乘願輪而再至，意者，或其然乎？是
J21nB110_p0612a24║宜有以昭示方來，不當拘泥常情而弗預圖之也。濂
J21nB110_p0612a25║耄矣，以辭章為口業，有來謁者，力拒閉之。今特徇師
J21nB110_p0612a26║秀所請而為之者，嚮真乘之善果，締般若之正因也。
J21nB110_p0612a27║銘曰：
J21nB110_p0612a28║廣智人天師，普度有情眾，天華散毫端，無非作佛事。
J21nB110_p0612a29║光明覆一切，盛大莫與等，若非古佛生，定無能繼者。
J21nB110_p0612a30║懸記若燭照，皦皦不可誣，不然龐眉者，何以叩吾寢？
J21nB110_p0612b01║庭梨久絕華，何以發祥徵？歷抵於諸家，氣如獅子王。
J21nB110_p0612b02║一聲哮吼間，頓使百獸伏，出世方為人，佛牙薦靈異。
J21nB110_p0612b03║脫彼泥塗內，設利自然露。俄入圓通頂，種種示方便。
J21nB110_p0612b04║俯視九江水，欲以一口吞。塔放百寶光，彌月光益熾。
J21nB110_p0612b05║起行庭宇間，故物若宛然。巖樹與澗泉，本是無知物。
J21nB110_p0612b06║誰知枯竭餘，重榮亦重涌。譬諸籥中灰，時至氣斯應。
J21nB110_p0612b07║不假於外來，實由因中起。言言有徵驗，建立大道場。
J21nB110_p0612b08║所以彈指頃，宮殿而一成，移住玉几峰，非惟緇素集。
J21nB110_p0612b09║鬼神若相迎，天樂半空聞，咸謂未曾有，以法作布施。
J21nB110_p0612b10║有如大雲興，遍周河沙界，震雷虩虩鳴，甘雨沛然下。
J21nB110_p0612b11║大根與小莖，無不賴霑潤。大乘境界中，諱言神異事。
J21nB110_p0612b12║我今備說之，欲警闡提者，植此窣堵波，不異青蓮花。
J21nB110_p0612b13║上品上生者，佗時來示現。
J21nB110_p0612b14║故靈隱住持樸隱禪師淨公塔銘
J21nB110_p0612b15║（洪武十一年化）
J21nB110_p0612b16║嗚呼！人之生也，出沒氣化之中，因成果隨夙有一定
J21nB110_p0612b17║之業。世雄氏所謂假使百千劫，所作業不亡者，一且
J21nB110_p0612b18║遇合，雖大覺法王，亦或有所不免，故濂于樸隱禪師
J21nB110_p0612b19║之事，恒若有傷焉。師住杭之靈隱，入院甫浹日，寺之
J21nB110_p0612b20║左右序言曰：寺政實繁，乏都寺僧司之師曰：若等盍
J21nB110_p0612b21║選其人乎？眾咸曰：有德現者稱多才。昔掌崇德莊田
J21nB110_p0612b22║能闢其萊蕪，以食四眾，儻以功舉，其誰曰不然？師諾
J21nB110_p0612b23║之。先是勒舊有聞，歆現之獲。田利率無賴。比丘請于
J21nB110_p0612b24║前主僧代之，及現之被選也，大懼發其奸私，走崇德
J21nB110_p0612b25║縣，列現過失，縣令丞寘不問。未幾，有健令至，上其事，
J21nB110_p0612b26║刑部刑部訊鞫。既得實以師為寺，長失于檢察法，當
J21nB110_p0612b27║緣坐移符。逮師或謂師曰：此三年前事爾，況師實不
J21nB110_p0612b28║知，且不識聞，宜自辨訴可也。師笑曰：定業其可逃乎？
J21nB110_p0612b29║至部部主吏問曰：現之犯禁爾知之乎？曰：知之。曰：既
J21nB110_p0612b30║知之，當書責款以上。師即操觚如吏言。尚書暨侍郎
J21nB110_p0612c01║覽之大驚，咸曰：師當今名德也，惡宜有是。洊審之，務
J21nB110_p0612c02║得其情。師了無異辭，于是皆謫陝西為民，聞亦大悔，
J21nB110_p0612c03║且泣曰：聞草芥耳，豈意上累師德蚤知至此，雖萬死
J21nB110_p0612c04║不為也。師弗顧行至，寶應謂從者道昇曰：吾四體稍
J21nB110_p0612c05║異，常時報身殆將盡乎？夜宿寧國禪寺，寺之住持總
J21nB110_p0612c06║虛了，公與師為舊游，一見甚讙。師女弟之夫，陳義安
J21nB110_p0612c07║時為青州衛知事，移戍鳳陽，以道經寺中。師悅曰：吾
J21nB110_p0612c08║遺骸有所托矣。是夕共飯猶備，言遷謫之，故不見有
J21nB110_p0612c09║備色。明旦，忽端坐合爪，連稱無量壽佛之名，泊然而
J21nB110_p0612c10║逝，實洪武十一年正月十九日也。義安與總虛為其
J21nB110_p0612c11║龕斂以俟。師之季父至道，衋然傷心，遣其法孫梵譯
J21nB110_p0612c12║走寶應梵攜骨而還骨間，舍利叢布，如珠縣大夫及
J21nB110_p0612c13║薦紳之流來觀，皆嘆息而去。其年四月八日，至道同，
J21nB110_p0612c14║其徒結竁于山陰和塔。祖隴之側瘞焉。嗚呼！師初以
J21nB110_p0612c15║童子從弘教大師立，公于至大報恩寺，大師使其祝
J21nB110_p0612c16║髮，受戒于昭慶濡律師。師嶷然有遠志韓莊節公性
J21nB110_p0612c17║以道德辭章，下帷授徒師，亟往從之。韓公察其精敏，
J21nB110_p0612c18║首開以群經要旨，次訓以為文。程度俯仰變化，開闔
J21nB110_p0612c19║曲折，悉洞然于心胸，伸紙引墨，思源源而不可遏，韓
J21nB110_p0612c20║公為之撫几稱善。天岸濟法師以佛海大弟子通台
J21nB110_p0612c21║衡止觀諸書，開講于虎林之集慶，師又往從之。法師
J21nB110_p0612c22║為析三千性具之義，及四明孤山同異之辨，波瀾浩
J21nB110_p0612c23║蕩，廉陛高嚴，師能一一領解，台宗諸大老競以書聘
J21nB110_p0612c24║之，欲令出門下。師不從，元叟端禪師說法，雙徑山，人
J21nB110_p0612c25║尊之為當代玅喜，師又往從之入門，叟厲聲一喝。師
J21nB110_p0612c26║若聞雷霆聲，黏縛盡脫，遽稽首作禮。叟曰：汝果何所
J21nB110_p0612c27║見邪？復問答四三轉，皆愜叟意。叟顧左右曰：是般若
J21nB110_p0612c28║位中人也。遂錄為子，命歸侍司，尋遷掌記室，師年已
J21nB110_p0612c29║二十七矣。久之，出遊建業大龍翔寺。寺主廣智、全悟
J21nB110_p0612c30║訢公精貫儒釋，二家行文為世模範，不輕與人，見師
J21nB110_p0613a01║特盛，稱之繼往。臨川謁虞文靖公集虞公尤稱之，一
J21nB110_p0613a02║留九十日乃還。他若黃文獻公溍蒙古忠介公泰不
J21nB110_p0613a03║華、翰林學士危公素其同辭，稱師無異。于虞公名聞，
J21nB110_p0613a04║行宣政院。元至正十六年，請師出世，會稽長慶寺，陞
J21nB110_p0613a05║天衣萬壽禪寺，四方問道者，聞風來歸，師以氣衰，倦
J21nB110_p0613a06║于將迎營精舍一區而歸老焉，即前所謂和塔處也。
J21nB110_p0613a07║元亡，　皇明龍興，　詔天下名桑門，建會鍾阜，升濟
J21nB110_p0613a08║幽靈，輪番說戒。師與上竺東溟日，公五臺壁峰金公
J21nB110_p0613a09║特被　召入內庭，從容問道，賜食而退。已而辭歸和
J21nB110_p0613a10║塔，若將終身焉。洪武九年冬十二月，靈隱虛席，諸山
J21nB110_p0613a11║交致疏幣延師主之。師不得已而赴，未及期年，而崇
J21nB110_p0613a12║德之禍作矣。嗚呼！世之學浮屠者不為不多，習教者
J21nB110_p0613a13║不必修禪，修禪者未嘗聞教。師則兼而有之，且通儒
J21nB110_p0613a14║家言文，又足以達其意，敷闡大論，發揮先哲釋門，每
J21nB110_p0613a15║于師是賴，千百人中，不能一二見焉，竟以無罪謫死，
J21nB110_p0613a16║苟不歸之于定業，將誰尤哉？師歿後一年譯，請虎丘
J21nB110_p0613a17║大師仁公疏為事狀，以某與師友也。來徵銘：嗚呼！師
J21nB110_p0613a18║于死生空矣，譬如雲影谷音，曾無繁著，何假于銘哉？
J21nB110_p0613a19║然不見諸紀載，恐無以白師于天下。後世濂因詳著
J21nB110_p0613a20║其事而勒諸碑，蓋誠有傷于中也。師生于越會稽縣
J21nB110_p0613a21║父倪機母嚴氏，皆號士族。其諱元淨，其字天鏡，別號
J21nB110_p0613a22║為樸隱一時。文勝多紀，詠之容貌，魁偉襟懷，煦然如
J21nB110_p0613a23║春。世間機阱捭闔之術，不識為何物，性尚風義。斷江
J21nB110_p0613a24║恩公與師締忘年，交斷江卒，師為刊布詩集，復請虞
J21nB110_p0613a25║公銘其塔，三主名山，起廢補壞，具有成績，壽六十七，
J21nB110_p0613a26║臘五十三。三會語有錄二卷。詩文曰：樸園集，葺若干
J21nB110_p0613a27║卷，所度徒弟曰自宗，曰梵詠，曰梵諤等若干人。嗣法
J21nB110_p0613a28║而住院者，曰禪慧、智湛曰龍山普明曰昭福楚馨等。
J21nB110_p0613a29║又若干云：銘曰：
J21nB110_p0613a30║我觀群生，所作惟業。黑白雖殊，影響無別。因緣合并，
J21nB110_p0613b01║如磁引鐵。神應自然，牢不可脫。干越之墟，降生良緇。
J21nB110_p0613b02║氣量軒然，欲吞虹霓。義理蠶絲，自何而推。闢其通塗，
J21nB110_p0613b03║非東魯書。乃經乃史，載攻載讀。擿其幽微，罔不昭燭。
J21nB110_p0613b04║形諸萹翰，龍錦盈束。擲地鏗然，聲逾金玉。此亦麤跡，
J21nB110_p0613b05║盍返其真？性具之旨，何玅弗臻。圓通萬類，不隔絲塵。
J21nB110_p0613b06║從而學之，捷如轉輪。文橐教筌，弸中彪外。苟或滯之，
J21nB110_p0613b07║觸境斯礙。曷若觀空，超然無對。拔劍一麾，千軍咸退。
J21nB110_p0613b08║本既茂矣，末則有光。手握玄珠，三鎮道場。扶衰振弊，
J21nB110_p0613b09║作世法幢。以何因緣，魔力遂疆？訾金非純，斥玉多璺。
J21nB110_p0613b10║笑談受之，容色非慍。我初無生，死亦無忿。執亦斬風，
J21nB110_p0613b11║于風奚損，古先至人，橫罹凶危，委以大順，理亦類斯。
J21nB110_p0613b12║顧茲有眾，倚若蓍龜。身亡道隨，寧不遐思？天能勝人，
J21nB110_p0613b13║是非自定。外物去來，豈傷吾正。我造銘文，用白師行。
J21nB110_p0613b14║萬里無雲，一天如鏡。
J21nB110_p0613b15║續傳燈云：師自謂從上諸老，多由教入禪，吾亦究
J21nB110_p0613b16║別傳之旨乎？豋華頂參無見睹，又如玉几見石室
J21nB110_p0613b17║瑛室與語，大奇之曰：吾法叔徑山元叟和尚具大
J21nB110_p0613b18║眼目，今代妙喜也。子欲了巳躬，事往見勿後。師遂
J21nB110_p0613b19║參叟于不動軒。又云：杭諸山請居靈隱，辭再四僉
J21nB110_p0613b20║曰：而祖佛照妙峰而父寂，照而兄了，幻皆說法靈
J21nB110_p0613b21║隱于今，振墜緒提，宏綱捨和，尚其誰哉？師幡然而
J21nB110_p0613b22║起。
J21nB110_p0613b23║處州福林院白雲禪師度公塔銘
J21nB110_p0613b24║（洪武三年化）
J21nB110_p0613b25║師諱智度，號白雲，因以為字處之。麗水人，族吳氏。年
J21nB110_p0613b26║十五，慨然有出塵之趣，欲就浮屠學。其父德大，與母
J21nB110_p0613b27║葉氏咸鍾愛師峻辭拒斥之，師不火食者累日。若將
J21nB110_p0613b28║滅性者，父母知志不可奪使。歸禪智寺空中假公薙
J21nB110_p0613b29║髮受具戒，即寺側楞伽庵，深習禪定，每趺坐，達旦不
J21nB110_p0613b30║寐，如是者四三春秋，已而嘆曰：六合之大如此，頹然
J21nB110_p0613c01║滯一室，可乎？遂出游七閩，遍歷諸山，無有契其意者。
J21nB110_p0613c02║復還，郡之白雲山，因澄禪師道場遺址，築福林院，以
J21nB110_p0613c03║為憩息之所，日取楞嚴、圓覺二經鈔疏而熟。讀之，不
J21nB110_p0613c04║假師授章旨自通。已而復嘆曰：拘泥文字中，如油入
J21nB110_p0613c05║麵，了無出期。德山所謂窮諸玄辨，若一毫置於太虛
J21nB110_p0613c06║者，信不誣也，盍去之乎？又出遊浙河之西，見靈石芝
J21nB110_p0613c07║公於淨慈。未幾，又上天目山參斷崖義，公談鋒銛利，
J21nB110_p0613c08║人莫之敢攖。時無見，睹公說法，天台華頂峰大振圓
J21nB110_p0613c09║悟之道。師復踰濤江，往拜之，問曰：西來密意未審，何
J21nB110_p0613c10║如無見？曰：待娑羅峰點頭，卻與汝言。師以手搖曳欲
J21nB110_p0613c11║答，無見，遽喝。師曰：娑羅峰頂白浪滔天花開芒種後，
J21nB110_p0613c12║葉落立秋前無見曰：我家無殘羹剩飯也。師曰：此非
J21nB110_p0613c13║殘羹剩飯而何？無見頷之，服勤數載，翩然將辭。還無
J21nB110_p0613c14║見，囑之曰：昔南嶽十五歲出家受大鑒記莂，後得馬
J21nB110_p0613c15║祖授之以心法，針芥相投，豈在多言邪？勿掉三寸，舌
J21nB110_p0613c16║誑人，須真正見解，著於行履，方為報佛之深恩耳。師
J21nB110_p0613c17║佩服之，弗敢忘。師既有所證入，儼然如白雲在天，卷
J21nB110_p0613c18║舒無礙。又走長沙，見無方普公走雲居，見小隱大公，
J21nB110_p0613c19║凡當機問答，無異華頂。時至正甲申，縣令長徇緇素
J21nB110_p0613c20║之請，迎師旋福林，與毒種曇、成山欽二公互相策勵，
J21nB110_p0613c21║如恐失之。甲午，復隱楞伽菴。壬寅，王府參軍胡公深
J21nB110_p0613c22║安安翼。元帥王君佑，復請至福林甲辰，御史中丞章
J21nB110_p0613c23║公溢招致龍泉之普慈僧徒相從，雲輸川臻，多至八
J21nB110_p0613c24║百人，檀施日集，食飲無闕者。乙巳，移茅山丙午，遷武
J21nB110_p0613c25║峰，從者恒如初。國朝吳元年，丁未復隱，禪智之岑樓。
J21nB110_p0613c26║洪武己酉，適建法會於蔣山，有詔起天下名僧，敷宣
J21nB110_p0613c27║大法，而師與焉。師初力辭戌，將強起之，師曰：心境雙
J21nB110_p0613c28║忘，隨緣去住，復何拘礙耶？遂行暨師至，而會事解。嚴
J21nB110_p0613c29║遂還杭，杭人奉師居虎跑度。夏始入秋，輒趍華頂。明
J21nB110_p0613c30║年春二月，示微疾，浩然有歸志四眾堅留之。師曰：葉
J21nB110_p0614a01║落歸根，吾所願也。遂回福林。五日，忽沐浴易衣，索筆
J21nB110_p0614a02║書偈曰：無世可辭，有眾可別。太虛空中，何必釘橛。遂
J21nB110_p0614a03║擲筆而逝。是歲三月一日也，壽六十七，臘五十二。龕
J21nB110_p0614a04║奉五日，顏色鮮潤。闍維之夕，送者千餘人，火餘得五
J21nB110_p0614a05║色舍利，及齒牙數珠等。法弟大賢上足，仁哲奉骨，以
J21nB110_p0614a06║某年月日，瘞于院西若干步。善女人，唐淨德為建塔
J21nB110_p0614a07║其上。禪師靜謐寡言，機用莫測，臨眾無切督之威，嚴
J21nB110_p0614a08║厲之色，唯以實相示人，所至之處，人皆傾慕。如見古
J21nB110_p0614a09║德，或持香華供養，或繪師像事之，不可以數計，空中
J21nB110_p0614a10║無見歿，師皆為建塔求名公卿撰銘表之。師度弟子
J21nB110_p0614a11║凡二十人，平日隨機開導，所作偈頌，不容人錄，故今
J21nB110_p0614a12║無傳者。予聞信心為一切功德之母，苟能信焉，奚道
J21nB110_p0614a13║之不造？奚法之不明？自圓悟八傳，至於無見，究其所
J21nB110_p0614a14║得所證，何莫不由於此也？師自幼齡即能信吾佛之
J21nB110_p0614a15║道，決可脫離死生，一息不少怠，所以卒能徹究心源，
J21nB110_p0614a16║而縱橫自在也。世之知師者，孰不曰無見有子而方
J21nB110_p0614a17║山有孫者乎？誠可尚也。予嘗接師護龍河上，無懈容，
J21nB110_p0614a18║無蔓辭，有問則言無則，終日澄坐而已。因語二三子
J21nB110_p0614a19║曰：其所謂信人也哉？今弟子某，奉道巖之狀，求予為
J21nB110_p0614a20║銘，予頗知師銘，蓋不可不作也。銘曰：
J21nB110_p0614a21║華頂之峰，有道所居，隨時演法，太音鏗如。入其門者，
J21nB110_p0614a22║無非獅子。我福林師，聞風而起。當機一喝，兩耳為聾。
J21nB110_p0614a23║法體如如，情識頓空。歷觸諸師，見者驚愕。言出霆奔，
J21nB110_p0614a24║無蟄不作。振錫而歸，我亦何心。舉首睇之，白雲在岑。
J21nB110_p0614a25║形雖遁藏，文采日露。學徒烝烝，雲輸川赴。解爾纏縛，
J21nB110_p0614a26║袪爾翳昏。其心濯濯，其容誾誾。乘運而游，或出或處。
J21nB110_p0614a27║葉落歸根，古今一軌。塵緣既盡，翛然而化（協）。擲筆坐
J21nB110_p0614a28║脫，如人赴家。世相有滅，其性常在。若謂師亡，青山可
J21nB110_p0614a29║改。
J21nB110_p0614a30║佛真文懿禪師無夢和尚碑銘
J21nB110_p0614b01║（洪武六年化）
J21nB110_p0614b02║洪武六年二月甲申，佛真文懿禪師年已八十有九。
J21nB110_p0614b03║一旦無疾，忽戒浴易衣出器物，分遺叢林。諸友命弟
J21nB110_p0614b04║子曰：三界空華，如風捲煙，六塵幻影，如湯澆雪。亙古
J21nB110_p0614b05║亙今，唯一性獨存。吾將入滅，聽吾偈曰：吾有一物，無
J21nB110_p0614b06║頭無面。要得分明，涅槃後看。言訖，斂目危坐而逝。當
J21nB110_p0614b07║是時，師寓象山瑞龍之別室，其嗣法住持能仁寺智
J21nB110_p0614b08║巖，與所度弟子全體等共闍維之。以是年某月日，窆
J21nB110_p0614b09║于天台國清某山，體懼無以昭示來裔。請恕中慍公
J21nB110_p0614b10║評騭群行成書介方外友用堂楩公虛白杲公詣余
J21nB110_p0614b11║求塔上之文。師諱曇噩，字無夢，自號為酉庵慈溪王
J21nB110_p0614b12║氏子也。祖申，宋某年進士，真州六合縣主簿。父祿元
J21nB110_p0614b13║慶元，路稅課大使，母周氏夫人。師生六年而稅課君
J21nB110_p0614b14║歿，夫人命從鄉校師游，氣岸高騫，有一日千里之意。
J21nB110_p0614b15║洎長窮覽儒藉徹其義，髓人有叩者，竭其始終而語
J21nB110_p0614b16║之，蟬聯不能休。自以為無書不探，知解具至，遂學文
J21nB110_p0614b17║於修道先生胡公胡公諱長孺，其文為時所宗，見師
J21nB110_p0614b18║大加賞識。久之，藻思濬發，縱橫順逆，隨意之所，欲言
J21nB110_p0614b19║聲名，頓出諸老。生上已而心有所感，彈指歎曰：攻書
J21nB110_p0614b20║修辭，此世間相爾，曷若求出世間法乎？乃白夫人走
J21nB110_p0614b21║奉化廣法院。禮子文良公為師，聞雪庭傳公主真之
J21nB110_p0614b22║長蘆，乃往依焉，遂薙除鬚髮為大僧，師之春秋二十
J21nB110_p0614b23║有三矣。繼受具足，戒於杭之昭慶。凡釋氏契經，與台
J21nB110_p0614b24║衡、賢首、慈恩諸文，晝夜摩研，不知有饑渴寒暑，已而
J21nB110_p0614b25║復歎曰：教相如海，苟執著不回，是覓繩自纏爾，曷若
J21nB110_p0614b26║求明本心乎？於是篤意禪觀。又久之雪庭遷住靈隱，
J21nB110_p0614b27║師往侍左右，雪庭示寂。元叟端公由中天竺來補，其
J21nB110_p0614b28║處元叟風規嚴峻，非宿學之士莫敢闖其門。師直前
J21nB110_p0614b29║咨叩，了無畏懼，機鋒交觸，情想路絕，迅電一掣，怒霆
J21nB110_p0614b30║隨擊，內外如一，靡間毫忽自一轉至於六七，語愈朗。
J21nB110_p0614c01║烈元叟欣然頷之，命掌內記。延祐初，詔建水陸大會
J21nB110_p0614c02║於金山，浙名浮圖，及賢士大夫皆集，師佐元叟敷陳
J21nB110_p0614c03║法要，及與群公辨論，義趣英發，莫不推敬。鎮南王聞
J21nB110_p0614c04║之，延師至廣陵尊禮備至彌年，方遣徑山虛谷陵公
J21nB110_p0614c05║道價傾東南慎選書記之職，絕難其人。既得師緇白，
J21nB110_p0614c06║交慶重紀。至元五年，浙東帥閫合府公邑令請師出
J21nB110_p0614c07║世。慶元之保聖再遷，慈溪之開壽三轉於國清帝師
J21nB110_p0614c08║大寶法王嘉師之高行，錫以今號。師之所至，皆以擔
J21nB110_p0614c09║荷大法為己任，煆煉學徒，孳孳如不及，多有開悟之
J21nB110_p0614c10║者。瑞龍院欲易甲乙住持為禪剎師，為開山院，因賴
J21nB110_p0614c11║以增重直與名伽藍相齊。海上颶風發，驟雨如注，層
J21nB110_p0614c12║樓脩廊俱仆。師所居亦就壓人意作虀粉矣，亟撤其
J21nB110_p0614c13║覆索之一，鉅木橫榰榻上。師危坐其下，若神物為之
J21nB110_p0614c14║者，師凡四坐道場，去留信緣，皆略無凝滯，不久引退。
J21nB110_p0614c15║叢林中慕其名德之高，每闢室以居之。師數戒諸徒
J21nB110_p0614c16║曰：吾與爾等研究空宗，當外形骸忘寢食，以消累劫
J21nB110_p0614c17║宿習，然後心地光明耳。自是日惟一食，終夜凝坐，以
J21nB110_p0614c18║達於旦。　國朝洪武二年，　詔徵江南有道僧，而師
J21nB110_p0614c19║與焉，館于天界寺。既　奏對，　上憫其年耄，放令還
J21nB110_p0614c20║山，越四年而終。師脩身廣顙，昂然如野，鶴之在雞群，
J21nB110_p0614c21║文思泉湧，有持卷軸，求詩文者，積如束筍，當風自清
J21nB110_p0614c22║美。師從容就席，縱筆疾揮，須臾皆盡，長短精觕，無不
J21nB110_p0614c23║合作。鄉先生袁文清公桷，指師謂人曰：此阿羅漢中
J21nB110_p0614c24║人也。觀其所作，驃騎山疊秀，軒列清軒，三賦駸駸，逼
J21nB110_p0614c25║古作者。渡江以來，諸賢蹈襲。蘇李學以雄快，直致為
J21nB110_p0614c26║誇相師成風積弊，幾二百年，不意山林枯稿之士，乃
J21nB110_p0614c27║能自奮而能至於斯也。翰林學士承旨河東張公翥
J21nB110_p0614c28║曰：噩師儀觀偉而重，戒行嚴而潔，文章簡而古禪海，
J21nB110_p0614c29║尊宿今一人耳。其為縉紳所推許類若此。日本國王
J21nB110_p0614c30║雖僻在東夷，亦慕師道行，屢發疏迎致之，師堅不往。
J21nB110_p0615a01║王與左右謀欲劫以歸，浙江宣慰，使完者都藏之獲
J21nB110_p0615a02║免自時。厥後凡遇師手蹟，必重購之而去，且詫其能
J21nB110_p0615a03║放異光云。師平生製作甚富，悉不存稿。晚年重修，歷
J21nB110_p0615a04║代高僧傳鍥梓行世，筆力遒勁，識者謂有得於大史
J21nB110_p0615a05║遷。嗚呼！真如性海，無不[尒/口]攝，玅用流行見諸文句，其
J21nB110_p0615a06║與實相不相違背，苟欲岐而二之，失之遠矣。唯師達
J21nB110_p0615a07║理事之無礙，本性既明所寓，皆法辭章散落於四方
J21nB110_p0615a08║者，俊偉光明無非佛事，特用表而著之，以見不二門
J21nB110_p0615a09║中本來一體，無分別異同者，猶未能泯本跡而忘物
J21nB110_p0615a10║我也。其視師為何如哉？銘曰：
J21nB110_p0615a11║惟釋迦文，說法如雲，雨被大千，百物咸仁。弟子結集，
J21nB110_p0615a12║為一藏教，言之不文，曷資化導？末流相承，纏蔽語言？
J21nB110_p0615a13║所以達摩，直探心源，救弊扶衰，吾道爾翼，豈以饐故，
J21nB110_p0615a14║并忘其食？師生名閥，研究儒書，洊攻竺典，無幽不攄，
J21nB110_p0615a15║終入空宗，縛習禪定，出抵諸方，以正性命。如獅子兒，
J21nB110_p0615a16║哮吼一聲，凡情盡喪，何有死生？剎那之頃，法身呈露，
J21nB110_p0615a17║以何因緣，為無著故，曰吾有作，依佛為師，敷宣大法，
J21nB110_p0615a18║非文孰宜？咳唾之間，無非玅義，或縱或橫，理事不二。
J21nB110_p0615a19║有文之文，人所易知；無文而文，識者其誰？四坐道場，
J21nB110_p0615a20║機用由此。無舌而談，震驚百里，颶風揚威，裂屋駕濤，
J21nB110_p0615a21║梁木其壞，不損絲毛。古云有道，靈物呵護，豈惟人欽，
J21nB110_p0615a22║神亦歆慕。世相有盡，起滅空華。白月在天，一塵不遮。
J21nB110_p0615a23║我施文辭，以作佛事，書窣堵波，庶幾無愧。
J21nB110_p0615a24║續傳燈載，師遺言曰：三界空華云云。吾之幻軀，今
J21nB110_p0615a25║將入滅，滅後闍維，煆骨為塵，不可建塔，以累後世。
J21nB110_p0615a26║明辯正宗廣慧禪師徑山和尚及公塔銘
J21nB110_p0615a27║（洪武十二年化）
J21nB110_p0615a28║姑蘇之區，山川清妍，其所毓人，物性多敏。慧學禪那
J21nB110_p0615a29║者，以攻辭翰辨器物為尚，雖據位稱大師，亦莫不皆
J21nB110_p0615a30║然。自宋季以迄于今，提唱達摩正傳，追配先哲者，唯
J21nB110_p0615b01║明辨正宗廣慧禪師一人而已。師諱智及，字以中蘇
J21nB110_p0615b02║之吳縣顧氏子。父茂卿，母周氏。師之始生，靈夢發祥，
J21nB110_p0615b03║及入海雲院為童子。智光日顯，釋書與儒典並進，其
J21nB110_p0615b04║師嘉之。同見閩國王清獻公都中，公大賞異，留居外
J21nB110_p0615b05║館，撫之如己子，使其祝髮，受具足戒。師聞賢首家講
J21nB110_p0615b06║法界觀，往聽之。未及終，章莞爾而笑曰：一真法界，圓
J21nB110_p0615b07║同太虛，但涉言辭，即成賸法。縱獲天雨寶華，于我奚
J21nB110_p0615b08║益哉？遂走建業，見廣智訢公于大龍翔集慶寺廣智，
J21nB110_p0615b09║以文章道德傾動一世，如張文穆公起巖、張潞公翥
J21nB110_p0615b10║危、左丞素皆與之游，以聲詩倡酬為樂師微露文彩
J21nB110_p0615b11║珠潔璧光廣智及群公見之大驚，交相延譽，唯恐後
J21nB110_p0615b12║師之同袍聚上人訶曰：子才俊爽若此，不思負荷正
J21nB110_p0615b13║法，甘作詩騷奴僕乎？無盡燈偈所謂黃葉飄飄者，不
J21nB110_p0615b14║知作何見，解師舌，噤不能答，即歸海雲胸中，如礙巨
J21nB110_p0615b15║石，目不交睫者踰月。忽見秋葉吹墜于庭，豁然有省，
J21nB110_p0615b16║機用彰明，觸目無障。師雖自慶，幸然不取，正有道，恐
J21nB110_p0615b17║涉偏執。于是杖策游虎林，升雙徑山，謁寂照端，公自
J21nB110_p0615b18║列其所證甚悉。初寂照嘗以法器期，師聞其言喜甚，
J21nB110_p0615b19║因勘辨之。師隨機而答，如隼落秋空，而兔走荒原也。
J21nB110_p0615b20║精神參會，不間一髮。未幾，命執侍左右，以便咨叩，俄
J21nB110_p0615b21║遷主藏室，師取三乘十二分，教益溫繹之。宗通說貫
J21nB110_p0615b22║袞袞如縣江河聲光煒燁，頓超諸老上至正壬午，江
J21nB110_p0615b23║南行宣政院舉師出世昌國之隆，教海濱之民。暨清
J21nB110_p0615b24║淨四眾，手持香華，百里驩迎，如見諸佛。師為升座說
J21nB110_p0615b25║法，不翅大將，樹建旗鼓，申令發號，聞者靡不畏服。乙
J21nB110_p0615b26║酉轉鄰剎普慈，其激揚誘掖，如隆教時。戊戌，江浙行
J21nB110_p0615b27║省左丞相達識帖穆爾兼領院事，延師主杭之淨慈，
J21nB110_p0615b28║兵燹之餘，艱窘危厲，人所不能堪。師運量有方，軌範
J21nB110_p0615b29║峻整，綽有承平遺風，較之普慈，君子恒謂過之，丞相，
J21nB110_p0615b30║猶謂未盡尊師之道。辛丑之秋，復請住持徑山補寂
J21nB110_p0615c01║照故處，師亦不辭而往，風動四方，考德者愈眾亡，賴
J21nB110_p0615c02║男子瞿範日饕，盤飧主庖者厭之，瞿御而去。赴部使
J21nB110_p0615c03║者訴院之僚屬受賕，誣師為通裏私使者，攝師問狀，
J21nB110_p0615c04║師了無懼色。癸卯，省憲二府白其冤，強師復還徑山，
J21nB110_p0615c05║緇素駿奔，如戴父母，至有樂極而悲泣者。　皇明龍
J21nB110_p0615c06║興洪武癸丑，　詔有道浮屠十人集京師大天界寺，
J21nB110_p0615c07║而師實居其首，以病不及，召對乙卯　賜還。窮隆山
J21nB110_p0615c08║山，即海雲所在也。戊午八月，忽示微疾，至九月四日，
J21nB110_p0615c09║索筆書偈而逝。九日，行荼毗法火燄化成五色，有氣
J21nB110_p0615c10║襲人，如沉水香，齒牙數珠不壞，遺骨紺澤，類青琉璃
J21nB110_p0615c11║色，室利羅交綴于上。是日，其徒大均，士龍等藏于所
J21nB110_p0615c12║居山之陰寶盈，分爪髮歸徑山，卜于無等才，公塔右
J21nB110_p0615c13║瘞焉。世壽六十八年，為僧五十一夏，度弟子若干人，
J21nB110_p0615c14║嗣其法者若干人。師長身山立，昂然如孤松在壑，威
J21nB110_p0615c15║令嚴肅，其下無敢方命，故所至百廢具興，然處事達
J21nB110_p0615c16║變，接引後進。又如春風時雨之及物，使人不自知。元
J21nB110_p0615c17║帝師以為賢為錫，今號云師在天界。時濂頗獲聞其
J21nB110_p0615c18║緒論。于其歿也，上首弟子普慶住持道衍，藉是之故，
J21nB110_p0615c19║自狀其行，來請銘。夫圓明妙性，實具三千，四聖六凡，
J21nB110_p0615c20║悉從中現。諸佛不得已而說經，雷動蟄驚，風行草偃
J21nB110_p0615c21║者，為明此性也。諸祖不得已而忘經，絕其枝末，直探
J21nB110_p0615c22║其本根者，亦明此性也。性在是，則道在是矣。柰何道
J21nB110_p0615c23║喪性乖，非惟學徒為然。至于師表當世者，一從事于
J21nB110_p0615c24║末學，曲藝之間，以資清玩，其去佛祖之道，蓋亦遠矣。
J21nB110_p0615c25║有如師者，可不表之以為東南龜鏡哉？師出世時，窮
J21nB110_p0615c26║隆山石夜走，及蒞普慈神降于人，述師清嚴之狀。天
J21nB110_p0615c27║之生師，殆不偶然四會語有錄其機緣，已備載之，茲
J21nB110_p0615c28║不敢勦入也。銘曰：
J21nB110_p0615c29║華梵諸祖，所了唯心。函乾蓋坤，開陽闔陰。萬彙芸芸，
J21nB110_p0615c30║靡不苞括。肯捐全軀，而局一髮。奕葉相仍，軌轍弗殊。
J21nB110_p0616a01║融通小大，無礙無拘。猗歟禪師，神觀孤聳。文彩漸彰，
J21nB110_p0616a02║雲流山涌。一旦易慮，面壁自治。攝念入定，如斬棼絲。
J21nB110_p0616a03║秋葉之零，飄墮庭戺。仰視青天，一碧萬里。我性之覺，
J21nB110_p0616a04║證諸碩師。機鋒交觸，劍戟差差。出世海濱，人天拱手。
J21nB110_p0616a05║發祥[尒/口]徵，白石夜走。全提正印，法鼓頻撾。以眼聞者，
J21nB110_p0616a06║斷除空華。由其見凝，轉識為智。珠璣落紙，亦第一義。
J21nB110_p0616a07║方嶽大臣，遣使候迎，陟于南屏，惟德之馨。名山列五，
J21nB110_p0616a08║首曰雙徑。匪私于師，東南龜鏡。輕儇小夫，憯不自懲。
J21nB110_p0616a09║皦皦白璧，何憂蒼蠅。風騰波掀，萬辭嗟惜。是非既昭，
J21nB110_p0616a10║重蒞舊席。昔師之去，泉流哭聲。師今之旋，卉木[尒/口]榮，
J21nB110_p0616a11║世緣已終，微笑而滅。設利如珠，綴于紺骨。末學競奔，
J21nB110_p0616a12║曲藝宏施。胡不反觀？本實在斯。遺光所被，千載猶淺。
J21nB110_p0616a13║瞻之仰之，誰敢不勉？
J21nB110_p0616a14║
J21nB110_p0616a15║宋文憲公護法錄卷第一終
J21nB110_p0616a16║
J21nB110_p0616a17║（▆虞居士楊▆捐貲刻
J21nB110_p0616a18║護法錄第一卷　計字三萬一千五百零四箇
J21nB110_p0616a19║該銀一十五兩七錢五分零三厘
J21nB110_p0616a20║▆楊釋元韜對句容潘省耕書上元許一科刻
J21nB110_p0616a21║天啟辛酉元年春二月徑山化城寺識）