J21nB110_p0647c01║宋文憲公護法錄卷第五
J21nB110_p0647c02║皇明金華宋濂著
J21nB110_p0647c03║雲棲袾宏　輯
J21nB110_p0647c04║虞山錢謙益訂
J21nB110_p0647c05║記
J21nB110_p0647c06║蔣山廣薦佛會記
J21nB110_p0647c07║皇帝御寶，曆之四年，海宇無虞，洽于大康，文武恬嬉，
J21nB110_p0647c08║雨風時順。于是恭默思道，端居穆清，罔有三二，與天
J21nB110_p0647c09║為徒。重念元季兵興，六合雄爭，有生之類，不得正命
J21nB110_p0647c10║而終，動億萬計，靈氛紏蟠，充塞下上，弔奠靡至，煢然
J21nB110_p0647c11║無依。天陰雨濕之夜，其聲或啾啾有聞，　宸衷衋傷，
J21nB110_p0647c12║若疚在躬，且謂洗滌陰鬱，升陟陽明，惟大雄氏之教
J21nB110_p0647c13║為然。乃冬十有二月，　詔徵江南有道浮屠十人詣
J21nB110_p0647c14║于南京，命欽天監臣。羌以榖旦就蔣山太平興國禪
J21nB110_p0647c15║寺丕建，廣薦法會，　上宿齋室，卻葷肉弗御者一月。
J21nB110_p0647c16║復　敕中書右丞相汪廣洋、左丞胡惟庸移書于城
J21nB110_p0647c17║社之神，具宣上意，俾神達諸冥，期以畢集。五年春正
J21nB110_p0647c18║月辛酉，昧爽　上服皮弁服，臨奉天殿，群臣服，朝衣
J21nB110_p0647c19║左右侍尚寶卿。梁子忠啟　御撰章疏識以　皇帝
J21nB110_p0647c20║之寶　上，再拜燎香于爐，復再拜，　躬視疏已授禮
J21nB110_p0647c21║部尚書。陶凱凱捧從黃道出午門，寘龍輿中，備法仗，
J21nB110_p0647c22║鼓吹導至蔣山天界，總持萬金及蔣山主僧行容，率
J21nB110_p0647c23║僧伽千人，持香華出迎，萬金取疏入大雄殿，用梵法
J21nB110_p0647c24║從事，白而焚之，退閱三藏諸文。自辛酉至癸亥止，當
J21nB110_p0647c25║癸亥日時加申諸浮屠行祠事已　上，服皮弁服榗
J21nB110_p0647c26║玉珪上殿，面大雄氏北向，立群臣各衣法服，以從和
J21nB110_p0647c27║聲郎舉麾奏悅佛之樂首曰：善世曲　上再拜迎，群
J21nB110_p0647c28║臣亦再拜。樂再奏昭信，曲　上跪進，熏薌奠幣，復再
J21nB110_p0647c29║拜，樂三奏，延慈曲相，以悅佛之舞。舞人十其手，各有
J21nB110_p0647c30║所執，或香或燈，或珠玉明水，或青蓮花冰桃。暨名荈，
J21nB110_p0648a01║衣食之物，勢皆低昂。應以節　上行初獻禮，跪進清
J21nB110_p0648a02║淨饌史冊祝，復再拜。亞終二獻同，其所異者不用冊。
J21nB110_p0648a03║光祿卿徐興祖進饌樂四奏曰：法喜曲五奏曰禪悅。
J21nB110_p0648a04║曲舞同三獻已　上還大次群臣退諸浮屠，旋遶大
J21nB110_p0648a05║雄氏寶座，演梵咒三周，以寓攀駐之意。初斸山右地
J21nB110_p0648a06║成六十坎，漫以堊至是令軍卒五百負湯實之湯蒸
J21nB110_p0648a07║氣成雲，諸浮屠速，幽爽入浴，焚象衣，使其更以綵幢
J21nB110_p0648a08║法樂，引至三解脫門。門內五十步，築方壇，高四尺，
J21nB110_p0648a09║　上升壇東向坐。侍儀使溥博西向跪受　詔而出，集
J21nB110_p0648a10║幽爽而戒飭之。詔已引入殿，致參佛之禮，聽法于徑
J21nB110_p0648a11║山禪師。宗泐，受毘尼戒于天竺法師慧日，復引而出，
J21nB110_p0648a12║命軌範師咒飯摩伽陀斛法食，凡四十有九飯已夜
J21nB110_p0648a13║將半，　上復上殿，群臣從如初樂六，奏遍應曲，執事
J21nB110_p0648a14║者撤豆　上再拜，群臣同樂七奏，玅濟曲　上拜送
J21nB110_p0648a15║者再，群臣復同樂八奏，善成曲　上，至望燎位，燎已
J21nB110_p0648a16║上還，大次解嚴，群臣趨出，濂聞前事一百。凄風戒寒，
J21nB110_p0648a17║飛雪灑空，山川慘澹，不辨草木。　鑾輅一至，雲開日
J21nB110_p0648a18║明，祥光沖融，布滿寰宇，　天顏懌如，歷陛而升。嚴恭
J21nB110_p0648a19║對越，不違咫尺，俯伏拜跪，穆然無聲。儼如象馭，陟降
J21nB110_p0648a20║在廷，諸威神眾，拱衛圍繞，下逮冥靈，來歆來饗，焄蒿
J21nB110_p0648a21║悽愴，聳人毛髮。此皆精誠，動乎天地，感乎鬼神，初不
J21nB110_p0648a22║可以聲音笑貌為也。肆惟　皇上自靈御以來，即詔
J21nB110_p0648a23║禮官稽古定制，京師有泰厲之祭，王國有國厲之祭。
J21nB110_p0648a24║若郡厲邑厲鄉厲類，皆有祭其興，哀于無祀之鬼，可
J21nB110_p0648a25║謂備矣。然　聖慮淵深，猶恐未盡幽明之故，特徵內
J21nB110_p0648a26║典，附以先王之禮，確然行之而弗疑，豈非仁之至者
J21nB110_p0648a27║乎？昔者周文王作靈臺掘地，得死人之骨。王曰：更葬
J21nB110_p0648a28║之天下，謂文王為賢澤及朽骨，而況于人。夫瘞骨且
J21nB110_p0648a29║爾，矧欲挽其靈明于生道者，則我　皇上好生之仁，
J21nB110_p0648a30║流衍無際，將不間于顯幽，誠與天地之德同大，非言
J21nB110_p0648b01║辭之可贊也，猗歟盛哉！祠部郎中李顏主事張孟兼
J21nB110_p0648b02║蔡，秉夷臧哲，職專禱祠，親睹勝因，謂不可無紀。載以
J21nB110_p0648b03║藏名山，以揚　聖德于罔極，同請濂為之文，濂以老
J21nB110_p0648b04║病，固辭弗獲，既為具列，行事如右。復繫以詩曰：皇鑒
J21nB110_p0648b05║九有，憲天惟仁。明幽雖殊，錫福則均。死視如生，屈將
J21nB110_p0648b06║使伸。一歸至和，同符大鈞。（其一）元綱解紐，亂是用作，黑
J21nB110_p0648b07║祲盪摩，白日為薄。孰靈匪人？流血沱若，積屍橫縱，委
J21nB110_p0648b08║溝溢壑。（其二）霜月凄苦，涼颸酸嘶，茫然四顧，精爽何依？
J21nB110_p0648b09║寒郊無人，似聞夜啼，鑄銕為心，寧免涕洟。（其三）惟我
J21nB110_p0648b10║聖皇，夙受佛記，手執金輪，繼天出治。軫念幽潛，宵不
J21nB110_p0648b11║遑寐，爰啟靈場，豁彼蒙翳。（其四）皇輿載臨，稽首大雄，遙
J21nB110_p0648b12║瞻猊座，如覿晬容。香凝霧黑，燈類星紅，梵唄震雷，鯨
J21nB110_p0648b13║音號鐘。（其五）鬼宿渡河，夜漏將半，飆輪羽幢，其集如霰。
J21nB110_p0648b14║神池潔清，鮮衣華粲，滌塵垢身，還清淨觀。（其六）迺陟秘
J21nB110_p0648b15║殿，迺覲慈皇，聞法去蓋，受戒思防。昔也昏酣，棘塗宵
J21nB110_p0648b16║行，今焉昭朗，白晝康莊。（其七）法筵設食，厥名為斛，化至
J21nB110_p0648b17║河沙，初因一粟。無量香味，用實其腹，神變無方，動皆
J21nB110_p0648b18║充足。（其八）鴻恩既廣，氛盭全消，乾坤清夷，日月光昭。器
J21nB110_p0648b19║車瑞協，玉燭時調，大庭擊壤，康衢列謠。（其九）惟佛道弘，
J21nB110_p0648b20║誓拔群滯，惟皇體佛，仁德斯被。無潛弗灼，有生咸
J21nB110_p0648b21║遂，史臣載文，永垂來裔。（其十）
J21nB110_p0648b22║欽錄集云：洪武五年壬子春，即蔣山寺建廣薦法
J21nB110_p0648b23║會，命四方名德沙門。先點校藏經，命宗泐撰獻佛。
J21nB110_p0648b24║樂章既成，進呈　御署。曲名曰善，世曰昭信，曰延
J21nB110_p0648b25║慈、曰法喜，曰禪悅、曰遍應、曰玅濟、曰善成。凡八章，
J21nB110_p0648b26║敕太常諧協歌舞之節用之，著為定制。四年十一
J21nB110_p0648b27║月二十一日，欽奉　聖旨，御製廣薦佛會榜文命
J21nB110_p0648b28║都省出榜曉諭天下官民、士庶人等。
J21nB110_p0648b29║跋蔣山法會記後（附）
J21nB110_p0648b30║予既從祠部群賢之請，為撰法會記一通，自謂頗盡
J21nB110_p0648c01║纖微。近者蒲菴禪師寄至鍾山稿一編，其載祥異事
J21nB110_p0648c02║尤悉。蓋壬子歲正月十三日黎明，禮官奉御撰疏文
J21nB110_p0648c03║至鍾山。俄　法駕臨幸雲中，雨五色子如豆，或謂娑
J21nB110_p0648c04║羅子，或謂天華墜地之所變。十四日，大風晝晦，雨雪
J21nB110_p0648c05║交作，至午忽然開霽。　上悅敕近臣於秦淮河然水
J21nB110_p0648c06║燈萬枝。十五日將晏載，事如記言。及事畢，夜已過半
J21nB110_p0648c07║上還宮，隨有佛光五道，從東北起，貫月燭天，良久乃
J21nB110_p0648c08║沒。已上三事，皆予文所未及。蒲菴以高僧被　召與
J21nB110_p0648c09║聞，其故目擊者宜詳而予耳，聞者宜略，理當然也。屢
J21nB110_p0648c10║欲濡毫補入之會，文之體製已定，不復重有變更保
J21nB110_p0648c11║寧敏機，師請同袍以隸古書成茲卷，來徵余題，故為
J21nB110_p0648c12║疏。其後使覽者互見而備文云。
J21nB110_p0648c13║又云
J21nB110_p0648c14║右蔣山廣薦佛會記，予嚮為儀曹，諸君所請而作，一
J21nB110_p0648c15║則鋪張帝德之廣，一則宣揚象教之懿意，雖有餘，而
J21nB110_p0648c16║文不足以發之。叢林之間，往往盛傳，徒增愧赧而已。
J21nB110_p0648c17║葦舟上人留意，宗門樂善如不及。近來南京，亦繕書
J21nB110_p0648c18║一通，持歸吳中，求予題識左方。嗚呼！佛法之流通靈
J21nB110_p0648c19║山，付囑恒在國王大臣讀予記者，當知王化與真乘，
J21nB110_p0648c20║同為悠久，猶如天地日月，萬古而常新，猗歟休哉！
J21nB110_p0648c21║又
J21nB110_p0648c22║余既造此記，自知筆力衰弱，無以發揮　聖皇崇尚
J21nB110_p0648c23║佛乘之深意，豈期大方叢林競相傳布，殊用悚[一/(ㄠ-ㄙ+人)]，而
J21nB110_p0648c24║雪山成上人復索余書一通藏諸篋衍以上，人好學
J21nB110_p0648c25║之，切不欲固辭之。雖然，余文固非佳然，昭代制作之
J21nB110_p0648c26║盛，足以為千萬世之法者，亦備著于其間。後之續僧
J21nB110_p0648c27║史者，必當有所擇焉。
J21nB110_p0648c28║日本瑞龍山重建轉法輪藏禪寺記
J21nB110_p0648c29║我佛如來，其正法之流通者，有三藏焉：一曰修多羅
J21nB110_p0648c30║藏，二曰阿毘曇藏，三曰毘尼藏。惟此三藏[諒-小+日][諒-小+日]化導，
J21nB110_p0649a01║使一切有情滅妄趨真，誠昏衢之日月，苦海之舟航
J21nB110_p0649a02║也。琅函玉軸，多至五千四百四十八卷，眾生根鈍，莫
J21nB110_p0649a03║能融貫。善慧大士以方便力造為毘盧寶藏，函經其
J21nB110_p0649a04║中，一運轉間，則與受持讀誦等無有異，攝大千于機
J21nB110_p0649a05║輪，所聚功德不可思議。由是薄海內外，凡有伽藍者，
J21nB110_p0649a06║必設置藏室焉。日本沙門文珪介鄉友令儀來告予
J21nB110_p0649a07║曰：本國平安城北若干里，有禪寺曰轉法輪藏，舊名
J21nB110_p0649a08║寶福，廢壞已久，無碑碣可徵，莫知其何時建立。正應
J21nB110_p0649a09║元年，肯庵全公從周防法眼藤道圓之請，嘗就遺址
J21nB110_p0649a10║而一新之，而僧本覺及梅林竹春巖玪相繼來蒞法
J21nB110_p0649a11║席。自時厥後風雨震凌，又復摧塌弗支，白草荒煙，芻
J21nB110_p0649a12║蕘之跡交道矣。貞治三年，眾以文珪或可以起廢力
J21nB110_p0649a13║舉主之。初寺無正殿，唯有藏室一區，藏之八楹，皆刻
J21nB110_p0649a14║蟠龍作升降之勢，數著靈異，因祀之為護伽藍神。至
J21nB110_p0649a15║應安二年，文珪欲建殿于其前，忽神降于一比丘曰：
J21nB110_p0649a16║我神泉苑，善如龍王也。伽藍神來云：大藏將傾。乃視
J21nB110_p0649a17║之漠如，而欲有事于殿功，是棄所急而不知務也。宜
J21nB110_p0649a18║亟易為之。否則我足一搖，此地當為湖，苟遵吾言，改
J21nB110_p0649a19║奉王家神御，則國祚佛法皆悠長矣。言訖仆地，覺而
J21nB110_p0649a20║詢之，絕無所識。知事聞于王，王大悅曰：余憶幼時乳
J21nB110_p0649a21║母，時禱八龍之神，事正相符，即遣中納言藤元，賜今
J21nB110_p0649a22║額元之行，有雙白鷺飛翔前導至寺而止，人異之。未
J21nB110_p0649a23║幾，王遜位，號太上天皇，給地若干畝。以廣寺基文珪
J21nB110_p0649a24║殫厥志，慮出衣盂之資，簡材陶甓，使其堅良崇室，上
J21nB110_p0649a25║覆機輪，下承鉅木，中貫方格，層列經匭，櫛比繪像，精
J21nB110_p0649a26║嚴神君，鬼伯翼衛。後先所謂楹上八龍者，塗以金泥，
J21nB110_p0649a27║鱗爪焜燿，角鬣森張，陰飆肅然，似欲飛動，國人聚觀，
J21nB110_p0649a28║無不慶愜。文珪復奉今王之命，請贖一大藏經，安置
J21nB110_p0649a29║匭中，規制整飭，視舊有加焉。經始于某年月日訖，功
J21nB110_p0649a30║于某年月日，縻錢若干貫，米若干斛，役人若干功大。
J21nB110_p0649b01║上既棄群臣文珪，別于寺東若干步，建盤龍院，以奉
J21nB110_p0649b02║神御，如神之所言云。文珪近受王命出持，使節貢方
J21nB110_p0649b03║物于　上國。　大明皇帝嘉其遠誠，寵賚優渥，文珪
J21nB110_p0649b04║敢籍是有，請于執事，願為文持歸勒諸堅玟，以示無
J21nB110_p0649b05║極。予聞七佛尊經，實貯龍宮海藏，在昔龍樹尊者嘗
J21nB110_p0649b06║入其中，睹華嚴經上、中下三本，因記下本以歸西土，
J21nB110_p0649b07║是則天龍雖以戒緩在龍種中，而其向乘之急，得干
J21nB110_p0649b08║華嚴會上，圍繞盧舍那佛，與聞大乘圓頓之教，終非
J21nB110_p0649b09║他族可及，經藏所在，其能擁護而顯靈異也。宜哉！日
J21nB110_p0649b10║本初無，輪藏有之。其從茲寺始文珪承國君之命，孜
J21nB110_p0649b11║孜弗懈，以起廢為己任，亦可謂流通大法者已。予既
J21nB110_p0649b12║為記其事，且演說藏中真實了義為偈以繫之。文珪
J21nB110_p0649b13║字廷用篤志禪觀，善繼大林育公之學者也。偈曰：世
J21nB110_p0649b14║尊大慈父，憐憫諸有情，自從鹿野苑，直至跋提河，說
J21nB110_p0649b15║無量玅法，普度于人天。根雖有利鈍，隨機獲饒益。弟
J21nB110_p0649b16║子所結集，汗牛復充棟，善慧施善巧，收攝在轉輪，圓
J21nB110_p0649b17║樞運動間，地軸相回旋，法王所說法，一一皆現前。譬
J21nB110_p0649b18║如日月燈，能放大光明，無非真般若，不見有一法，似
J21nB110_p0649b19║茲功德聚，盡在轉移內，一轉詰習空，淨如青琉璃。二
J21nB110_p0649b20║轉加精進，直入智慧海，三轉到彼岸，安住涅槃城。以
J21nB110_p0649b21║至千百轉，轉轉俱一同，循環若弗停，我輪未嘗動。此
J21nB110_p0649b22║以何因緣？動靜無相故。瑞龍有精藍，重建毘盧藏，中
J21nB110_p0649b23║函貝葉多，字如恒河沙。沙沙各具佛，不翅那由他，還
J21nB110_p0649b24║以一佛攝，攝盡無復餘。大包于無外，小則入無內，是
J21nB110_p0649b25║謂神通藏，萬劫終不磨。非比有漏因，成壞每相仍，所
J21nB110_p0649b26║以天龍眾，在在悉護持。有時著靈異，雷電儵變幻，守
J21nB110_p0649b27║此清淨域，外道不敢干。我持如意輪，讚此大乘法，告
J21nB110_p0649b28║爾諸佛子，晝夜須勤行。有悟片言間，全體即呈露，不
J21nB110_p0649b29║著前後際，廓然無聖凡。豈惟佛子等，龍神亦當聽？乘
J21nB110_p0649b30║戒二俱急，共成無上道。
J21nB110_p0649c01║四明佛隴禪寺興修記
J21nB110_p0649c02║沙門行原不遠千里，踰大江而來京。師謁余而言曰：
J21nB110_p0649c03║鄞之天童山岑銳綿鬱，上接空際，其支隴蜿蜒南下，
J21nB110_p0649c04║爭奇競秀，蒼翠相繆，信為靈僧化士之所窟宅。後唐
J21nB110_p0649c05║莊宗時人見有紅光燭天，謂為浮屠氏祥徵，因名其
J21nB110_p0649c06║地為佛隴焉。大比丘咸啟樂其幽邃，可以縛禪。自天
J21nB110_p0649c07║童分其徒，結廬以居，已而開拓，如他伽藍。宋至平元
J21nB110_p0649c08║年，賜額曰保安，然猶以甲乙為居守。至熙寧五年，始
J21nB110_p0649c09║釐為十方禪剎，主者照玨，乃大覺璉公之法嗣，黑白
J21nB110_p0649c10║瞻依，如水赴壑，于是悉撤弊陋而更新之。夫以有形
J21nB110_p0649c11║之物，終歸于壞，日就月將，漸致頹圮。元至正某年，住
J21nB110_p0649c12║持文舜重搆釋迦寶殿，未及完而去。二十四年，江淛
J21nB110_p0649c13║行省丞相康里公時領宣政院事，選天童內記，大基
J21nB110_p0649c14║丕禪師主之。禪師既至，升座說法已，環顧而歎，且曰：
J21nB110_p0649c15║起廢吾之責也。四輩其無憂居。久之歲豐人和儲積
J21nB110_p0649c16║漸充禪師曰：可矣。亟召匠氏補未完之殿，堅緻有加。
J21nB110_p0649c17║若丈室若演法之堂，則因舊而葺之。若三解脫門，則
J21nB110_p0649c18║新作之，以至廡庫，庖湢之屬，靡不修治。如法復集眾，
J21nB110_p0649c19║因摶土設像如來中居二弟子，旁侍曼殊師利及普
J21nB110_p0649c20║賢大士，或騎獅子，或乘白象王東西而從護法大神
J21nB110_p0649c21║各執其物，梵容生動如欲語者。經始于二十五年之
J21nB110_p0649c22║某月落成于　國朝。洪武二年之某月，惟禪師蚤得
J21nB110_p0649c23║法于左庵良公，通外內典，梵行清白，薦紳之流，皆愛
J21nB110_p0649c24║敬之，故能于干戈俶擾之中，成此勝緣，了無難者。今
J21nB110_p0649c25║雖遷住補陀洛迦山，而猶寤寐不離于佛隴禪師之
J21nB110_p0649c26║功我眾安敢忘莫堅匪石，願圖文歸而鑱諸。予聞我
J21nB110_p0649c27║佛如來為一大事因緣出現于世，蓋以眾生汩沒妄
J21nB110_p0649c28║塵，念念遷謝，起滅不停，過去者始息，見在者紛拏，未
J21nB110_p0649c29║來者已續，二六時中不知暫捨，以此纏縛沈痼，出彼
J21nB110_p0649c30║入此，猶如車輪迴旋，無有休止。于是興大悲心，為說
J21nB110_p0650a01║三乘十二分教，[諒-小+日][諒-小+日]誘掖，蓋欲眾生捨妄趨真，以成
J21nB110_p0650a02║正覺，像教東漸，日新月盛。凡方州列邑，名區奧壤，莫
J21nB110_p0650a03║不有梵宇禪廬以安處其徒眾，亦欲解佛之言，行佛
J21nB110_p0650a04║之行，以究夫妙湛圓明之性而已。俗習下衰，或藉此
J21nB110_p0650a05║為利養，而不知先佛忘形為道之計，盍不思之香積
J21nB110_p0650a06║之供，五味豐美，視日中一食者為何如穹居華寢，方
J21nB110_p0650a07║床邃筵，視樹下一宿者，為何如是？宜精進策勵，如上
J21nB110_p0650a08║水舟，單篙直進，如磨鐵杵，必欲成針，不至于成功，不
J21nB110_p0650a09║止可也。禪師之締搆艱勤，其意誠出于此。圓頂方袍
J21nB110_p0650a10║之士，于千而來，熙熙而處者，尚無負禪師之所望哉！
J21nB110_p0650a11║雖然，如來出紅蓮舌輪，遍覆大千界中，至今演說妙
J21nB110_p0650a12║法，大地眾生，無不得見，無不得聞，況日照而月臨，風
J21nB110_p0650a13║馳而雨駛，山峙而川流，真常之機，時時發現，無一刻
J21nB110_p0650a14║止息。有能于此證入，世間名相，一時頓忘。其與如來
J21nB110_p0650a15║清淨法身，非同非別，回視是剎，飛樓湧殿，雖居塵世，
J21nB110_p0650a16║亦與香水海中華藏世界，等無有異。予也不敏，盡閱
J21nB110_p0650a17║三藏，灼見佛言不虛，誓以文辭為佛事。今因行原之
J21nB110_p0650a18║請，略為宣說，以記寺之成，使其徒知所自勵。若曰專
J21nB110_p0650a19║紀歲月，以告來者，嗣葺之，則其意末矣。
J21nB110_p0650a20║龍游重建證果寺記
J21nB110_p0650a21║我釋迦文佛慈憫有情，設宏闊勝大之教，真應弘願，
J21nB110_p0650a22║罔不霑被。故凡日月之所照，霜露之所墜，皆沐浴至
J21nB110_p0650a23║化，出離苦輪，得清淨行。列禦寇書所載，不治而不亂，
J21nB110_p0650a24║不言而自信，不化而自行，蕩蕩乎人，無能名者，信不
J21nB110_p0650a25║誣矣。是故塔廟之所在，金碧焜煌，照耀無際，雖其淪
J21nB110_p0650a26║壞有時，或囿乎數曾未幾何又皆興復如初。觀乎此
J21nB110_p0650a27║者，可見大法之流行，與天地相為無窮者矣。衢之龍
J21nB110_p0650a28║游縣東四十五里，有證果道場實始于唐貞觀初縣
J21nB110_p0650a29║人士虞道延捐宅宇，為之悉入腴田其中。已而祝髮
J21nB110_p0650a30║受具戒，為開山第一祖，且以的傳自號，修習禪觀，誓
J21nB110_p0650b01║不忘于正宗。一時龍象聞風坌集，稱為虞延法師云：
J21nB110_p0650b02║唐季之亂，變為瓦礫之區。在宋之初，休堂慧公，嘗重
J21nB110_p0650b03║興之。至宋季，又廢無住行公入主法席，又從而興之。
J21nB110_p0650b04║逮元季又廢，今住持靜山，仁公與其同袍本。全周公
J21nB110_p0650b05║謀曰：茲寺自法師創建以來，甲乙相傳克底于今日，
J21nB110_p0650b06║不翅七百餘年之久，一旦使其堙墜。吾儕之恥也，盍
J21nB110_p0650b07║相與起其廢乎？周公忻然諾之，各捐私橐之積，以為
J21nB110_p0650b08║眾倡。乃持曆走民間，民有力者嘉二，公之淳愨，各施
J21nB110_p0650b09║其所有，遂命斲木淘土之工，相與從事。至正癸卯二
J21nB110_p0650b10║月某甲子，新造釋迦寶殿殿，凡三問演法之堂，其數
J21nB110_p0650b11║視殿而嬴，其三曰解脫門則數與堂同，兩序視門而
J21nB110_p0650b12║嬴，其二十又五，皆次第落成。復摶士塑佛菩薩諸像，
J21nB110_p0650b13║鍊黃金為紙而飾之。洪武丙辰九月某甲子，又建藏
J21nB110_p0650b14║經之室一區，而懸鍾之樓亦煥然一新。至於棲僧之
J21nB110_p0650b15║房凡七，各設層搆篴堂，靡不具足。其制度不異巨剎，
J21nB110_p0650b16║崇廣嚴麗，視昔有加。雕甍璇題，上凌霄漢，彤扉曲砌，
J21nB110_p0650b17║下映林谷，梵唄互聞，鍾魚相答。往來觀者，咸謂當此
J21nB110_p0650b18║像教衰落之時，能化灌莽之墟，而為無上寶坊，非賢
J21nB110_p0650b19║且智者，能致是乎？莫不躊躇歎詠而去。仁公亦自以
J21nB110_p0650b20║締搆艱勤，欲俾後人聞知，相與保持于悠久，忘其春
J21nB110_p0650b21║秋之高，奔走青蘿山中，徵文以記之。余按佛說尊那
J21nB110_p0650b22║經云：無盡功德，甚深微妙，乃有七種而建立精舍，實
J21nB110_p0650b23║居第二。又按福田經云：廣師有七德梵天福而興立
J21nB110_p0650b24║佛圖僧房堂閣，實居第一。嗚呼佛言如是，世之人往
J21nB110_p0650b25║往斥經營塔廟，為有漏因果，恒棄之而不務，亦何可
J21nB110_p0650b26║哉？二公惓惓焉，以紹述法師為己任，斯可謂允合契
J21nB110_p0650b27║經之旨者矣。雖然，樓閣之在世間，有成有壞，一剎那
J21nB110_p0650b28║頃，萬變不齊，有若吾心所具寶華樓閣，先天地而不
J21nB110_p0650b29║知所始，後天地而不知所終，劫火所不能焚，毘嵐風
J21nB110_p0650b30║所不能破，真如無礙，湛寂常存。學佛者又當于此而
J21nB110_p0650c01║求之，庶幾精粗不遺，理事雙盡者，已斯言也，非予之
J21nB110_p0650c02║私言也。蓋嘗風諸師云：
J21nB110_p0650c03║重建龍興奧源寺記
J21nB110_p0650c04║龍興奧源，寺在撫之金溪縣北一里，後枕鷓鴣之岡。
J21nB110_p0650c05║前有一峰，銳如卓筆，上插霄漢，而幕阜雲關，兩山對
J21nB110_p0650c06║峙乎西東，若駐若馳若起，若伏其秀拔，殆難名狀，靈
J21nB110_p0650c07║宮秘宇之所托也固宜唐元和中有大比丘某，飛錫
J21nB110_p0650c08║而來，徘徊顧瞻，縛茅栖止于其中。厥後漸成巨剎樓
J21nB110_p0650c09║閣崢嶸鍾魚，互答于山，光水色間，一時龍象，固嘗盛
J21nB110_p0650c10║矣。宋崇寧初，蕪壞弗治，已而復興。元至正中，江右兵
J21nB110_p0650c11║起，官署民廬，盡罹焚毀。寺亦不能以獨存金碧之區，
J21nB110_p0650c12║倏幻為瓦礫之場，荒煙野燐，更互明滅，使人有悽然
J21nB110_p0650c13║之思。東曉大師自幼受經斯地，喟然歎曰：在我法中，
J21nB110_p0650c14║有為無為，皆第一義諦起廢之任，吾可不究心乎？其
J21nB110_p0650c15║徒十有一人，驩然相之，閭右之族，亦間有施貲者。于
J21nB110_p0650c16║是伐木于林，攻石于山，徵瓦于陶，眾工雲興，罔敢後
J21nB110_p0650c17║時，大師躬程督，幾忘食寢，遂卜厥日以成功，告寶殿
J21nB110_p0650c18║中峙邃閣。後居旁挾二廡，前敞三門，以至庫庾庖湢
J21nB110_p0650c19║之屬，罔不就緒。復摶土肖佛菩薩、暨護法、金剛神、諸
J21nB110_p0650c20║像梵相嚴穆，見者生敬。經始于某月日訖，功于某年
J21nB110_p0650c21║月日。初，刑部司門員外郎王君經三世與大師游，凡
J21nB110_p0650c22║大師有所營為，皆捐財倡之。大師知刑部君與予友
J21nB110_p0650c23║善，因請具其事狀，求予為之記。予聞大雄氏說法，耆
J21nB110_p0650c24║闍崛有重閣講堂之壯麗，所以奠安其形軀，庇覆其
J21nB110_p0650c25║徒眾。初未聞其露，坐于日星風雨之中也。世之昧者，
J21nB110_p0650c26║弗之察悉，諉諸興造，為人天有漏之因倀倀然曰：吾
J21nB110_p0650c27║志諸內不騖諸外，彼役志于事功者，果何為也哉？殊
J21nB110_p0650c28║不知般若場中理事無礙，內外混融，遍覆一切，不即
J21nB110_p0650c29║世間，不離世間，苟徒拘泥而墮斷滅之見，則違道遠
J21nB110_p0650c30║矣。今大師耽悅禪味，有所證入，熾然建立，無非佛事，
J21nB110_p0651a01║其智識過人殊甚，備著其事，勒諸堅玟，庶可為馳騁
J21nB110_p0651a02║空言者之深戒歟！大師名嗣暹，字某，族王氏，東曉其
J21nB110_p0651a03║號也。有長材所蒞之處，廢無不起。既創安樂院于蓋
J21nB110_p0651a04║竹原，復重造金禪師塔庵，恢其土田，已而庵爇于火，
J21nB110_p0651a05║又搆成之。及今奧源之役，其功為尤偉。所謂十有一
J21nB110_p0651a06║人，則行真、希儆、希晏、希住、希誠法、旭法、吾法、昶、法椿、
J21nB110_p0651a07║法睿、慧澄，其學行皆有可稱云。
J21nB110_p0651a08║杭州天龍寺石佛記
J21nB110_p0651a09║濂自休致以來，頗一至杭，憩永明慧日峰下天龍寺，
J21nB110_p0651a10║與永明相去不五里而近。其主僧月舟禪師行滿要
J21nB110_p0651a11║濂出游寺，乃唐天龍尊者駐錫之地。宋乾德三年，吳
J21nB110_p0651a12║越王錢氏為建寶坊，因名天龍王之女。曾刻木作觀
J21nB110_p0651a13║音像畀之，至今猶存。大中祥符元年，改額為感業。建
J21nB110_p0651a14║炎三年，毀于兵。元泰定元年擇基于寺南一百步，仍
J21nB110_p0651a15║重建寺，曰天龍焉。寺後皆山相傳為越王臺，奇石峭
J21nB110_p0651a16║秀，如瑪瑙森列。從寺西斜迤而上，僅三十步，小塔出
J21nB110_p0651a17║灌莽中，蓋藏天龍舍利處，又斗折而北，入妙莊嚴境
J21nB110_p0651a18║門。又西行六十步，平巖幽邃，鐫成無量壽佛像。塗以
J21nB110_p0651a19║黃金累甓為洞戶，作欄楯護之。香華之器，咸刻飭像。
J21nB110_p0651a20║又刻心經般若，繫以太平興國六年，左峙石洞，尤奇
J21nB110_p0651a21║傍勒，饒雲齋三字詩一章，不能全辨。巖前地夷曠月
J21nB110_p0651a22║舟云疑，此即寺故基柱礎尚在。竊按錢氏造寺在太
J21nB110_p0651a23║祖乾德四年至太宗太平興國三年，方納土上。距建
J21nB110_p0651a24║立之時，已一十七年。又三年方有刻像，未必其初置
J21nB110_p0651a25║寺于此也。又東折二十步，有慈氏如來，暨天親無著
J21nB110_p0651a26║侍衛七像，其莊嚴一如無量壽，又東折三十步。又有
J21nB110_p0651a27║寶陀大士像，石壁上刻天龍寺光明石六字。月舟云：
J21nB110_p0651a28║石能夜現，光怪故名其莊嚴一如慈氏三處仍勒佛
J21nB110_p0651a29║號于石，以金填之。濂既周覽，徘徊太息。顧月舟問其
J21nB110_p0651a30║故月，舟云：斯事甚異。　國朝洪武七年秋七月十又
J21nB110_p0651b01║一日，野燎發延及寺山風挾之為聲勢。光焰射天，黑
J21nB110_p0651b02║煙已罩殿廬行滿，大懼向木觀音像哀號，期與殿俱
J21nB110_p0651b03║燼，或力解之，乃脫三衣祝而焚。已而反風滅火，繼之
J21nB110_p0651b04║以雨。明日行山中，藤蔓榛棘，盡幻為灰，始見石像呈
J21nB110_p0651b05║露，或井沒塵土間，行滿驚喜，為之剜剔澡滌，命工繪
J21nB110_p0651b06║飾，嚴護如此，實其年之冬十月也。先是有神光起寺
J21nB110_p0651b07║西四十步，久而愈明，因掘地驗之，獲石觀音像，舁歸
J21nB110_p0651b08║奉之。東廡旱潦疵癘，禜禱立應，由是依歸者眾，寺得
J21nB110_p0651b09║重振，逮今五十六春秋矣。今諸像畢出，似非偶然之
J21nB110_p0651b10║故。然寺無一肘之田，每乞食以為養，而黑白之眾幾
J21nB110_p0651b11║二千指，非徼靈于大雄氏，其能致然歟？不可無以示
J21nB110_p0651b12║來者。明公以文辭為佛事，願為書諸碑，仍累甓為室，
J21nB110_p0651b13║以障雨風，使與石像同為無極，不識可乎？濂聞佛之
J21nB110_p0651b14║肖像，古無有也。有之自優填主始，東土眾生，兢則效
J21nB110_p0651b15║之，恒聚土以擬梵形，或謂土不能悠，久復易之以木，
J21nB110_p0651b16║又慮木可致朽，而更之以石。石固堅矣，亦難期于無
J21nB110_p0651b17║壞，乃因山而鑿之，庶幾與天地同畢。大則數十尋，小
J21nB110_p0651b18║則六七尺，在在有之。如來以慈憫之，故感其精誠。時
J21nB110_p0651b19║變幻景光以歆動之，錫釐卹胤，無所不至，誠難量功
J21nB110_p0651b20║德海也。雖然，天地亦一物也，物必有壞，唯本然之佛，
J21nB110_p0651b21║超絕萬彙，而不可以成壞言人具有之，而或未能思，
J21nB110_p0651b22║故濂之為此記，使讀者內觀知所重，在此而不在乎
J21nB110_p0651b23║彼也。寺之興復，別自有記，非像之所繫，茲不詳書。
J21nB110_p0651b24║育王山廣利禪寺塗田記
J21nB110_p0651b25║明之廣利禪寺名列五山，為浙河東一大叢林，緇衣
J21nB110_p0651b26║之士執瓶錫而來者，動以千計。舊雖多土田，而淪沒
J21nB110_p0651b27║者過半，一遇乏食，必持缽走。民間以乞食為事。寺之
J21nB110_p0651b28║長老普濟禪師，光公既為正其侵彊，復謀買田以助
J21nB110_p0651b29║之，既齎志而歿。其弟子象先輿公恢廓而有為，乃慨
J21nB110_p0651b30║然曰：先師之志，我不可不就也。市奉化縣腴田若干
J21nB110_p0651c01║畝，有畸錢以緡計者十千九百有畸，俾其徒嘗輸力
J21nB110_p0651c02║于其間者，若廣融、若景𪔇等輪掌其事。歲收其入六
J21nB110_p0651c03║百斛，薦于寺中，以補其不足，且建屋三楹間，以為儲
J21nB110_p0651c04║偫之所。爰伐堅石，屬予為之文，而勒步畝鄉落之詳
J21nB110_p0651c05║于石陰。予謂象先之功侈矣，固不可以不書。然為文
J21nB110_p0651c06║之體，因其事而著其理，始為得之，請借田為喻，以勵
J21nB110_p0651c07║夫進修之士何如？象先曰：不亦善乎！士之進修，則不
J21nB110_p0651c08║昧因果，所謂竊攘質鬻之禍，不作吾田，固有永而不
J21nB110_p0651c09║廢矣。予因請佛為證，結跏敷坐，為說偈曰：大田在海
J21nB110_p0651c10║濱，厥土惟塗泥，何物不可藝？藝禾乃有成。禾根入土
J21nB110_p0651c11║已，當加保衛力，涵受乃糞壅。耘耔復以時，勿使惡草
J21nB110_p0651c12║生，若非雨露滋，亦不能生成。數者既能備，時至自然
J21nB110_p0651c13║熟，嘉穟累累然，遍及郊野中。我心有如田，諸種靡不
J21nB110_p0651c14║納，青黃與白黑，隨其所種生。菩提譬嘉禾，種之即有
J21nB110_p0651c15║秋，持戒為保衛，忍辱為涵受，布施為糞壅，精進為耘
J21nB110_p0651c16║耔，智慧為雨露，禪定道乃成。人力一不至，田雖號膏
J21nB110_p0651c17║腴，蒿萊日夜長，雉兔之所藏，蛇虺共出沒，化為荒薉
J21nB110_p0651c18║區，欲求一粒粟，有不可得者，我心倘不治，其失亦復
J21nB110_p0651c19║然，治心如治田，豈不以此故，上人最方便，市田繼先
J21nB110_p0651c20║志，食此緇衣眾，頓免饑火煎。食者或感觸，寧不思前
J21nB110_p0651c21║喻，嗜道如嗜食，定知顆粒微，視如萬金重，進道功或
J21nB110_p0651c22║怠，亦不易消受，刻文于貞玟。讀者知自勵，更加護持
J21nB110_p0651c23║力，常使食輪轉。
J21nB110_p0651c24║吳門重建幻住禪庵記
J21nB110_p0651c25║姑蘇幻住庵者，元普應國師中峰和尚本公所建立
J21nB110_p0651c26║也。國師既得法于高峰，妙公唯恐人知，而挽其出世，
J21nB110_p0651c27║深自韜晦。往游三吳間。大德庚子國師，年三十又八，
J21nB110_p0651c28║嘗憩閶門之西麓，見松檜蔚然成林，問名于居人，則
J21nB110_p0651c29║曰：此鴈蕩也。國師喜曰：永嘉有鴈蕩山，乃應真諾矩
J21nB110_p0651c30║羅示下現之所名與之同，其般若之當興邪？吳士陸
J21nB110_p0652a01║德潤聞其言，遽以地施之。國師縛草庵，三間以居趙，
J21nB110_p0652a02║魏公孟頫為扁之曰棲雲。國師趺坐其中，而問道者，
J21nB110_p0652a03║連翩而來，至于五百指之多，乃創精舍一區，僧俗趨
J21nB110_p0652a04║功，不三月而就。所謂堂房門廡咸具，乃請名于國師。
J21nB110_p0652a05║國師曰：澄澄水鏡，能現之幻體，昭昭影象所現之幻
J21nB110_p0652a06║跡，幻與幻盡，覺與覺空，斯則超悟之極至也。吾儕依
J21nB110_p0652a07║此如幻三昧而住，宜以幻住名之。當是時，若南詔之
J21nB110_p0652a08║無照鑑，西江之定叟泰，荊南之鐵印，權冀北之指堂，
J21nB110_p0652a09║月號為一時麟鳳，咸集輪下，幻住之名，藉藉于四方
J21nB110_p0652a10║矣。又明年壬寅，松江瞿霆發延主天目山大覺正宗
J21nB110_p0652a11║禪寺，國師不俟終日避走南徐而向之。相從者皆水
J21nB110_p0652a12║流雲散，唯絕際中玉亭立二師素，掌庵政相守于寥
J21nB110_p0652a13║寞之濱。自時厥後二師復入寂立之徒，湛源止止之，
J21nB110_p0652a14║徒用庵照補苴[卸-ㄗ+(少/日/小)]，漏而思繼，承為尤謹。元季兵亂，一
J21nB110_p0652a15║旦蕩為塵埃而不可致詰矣。用庵日憂之圖為興建
J21nB110_p0652a16║之計，僅四十年，皆次第就緒而復。國師舊觀，實　國
J21nB110_p0652a17║朝洪武戊申之春也。庭曲之碑久未有刻文。會濂
J21nB110_p0652a18║　朝京師道過吳中用庵，以記為請。濂聞國師之道，東
J21nB110_p0652a19║行三韓，南及六詔，西連印度，北極龍沙，莫不躡屩擔
J21nB110_p0652a20║簦，咨決法要。然其心未嘗自以為足，屢卻名山而不
J21nB110_p0652a21║居，飄蕩窮崖孤洲之上；誅茅結廬，在在以幻住名之，
J21nB110_p0652a22║其故何耶？蓋謂主持宗教，必無上大道，必夙植福緣，
J21nB110_p0652a23║必明智通變具是三者，然後可其意。誠有所激，欲以
J21nB110_p0652a24║身捍大法，俾之去澆而還淳也。用庵思祖武是繩木
J21nB110_p0652a25║茹澗，飲夙夜究明本心，其亦可謂無忝于國師孫曾
J21nB110_p0652a26║者乎？嗟夫！諸法固幻也，而住者亦幻也。知住者之非
J21nB110_p0652a27║住，始知幻而非幻也；幻而非幻，則如幻三昧在焉。雖
J21nB110_p0652a28║然，非幻亦幻也。是為記。
J21nB110_p0652a29║蘭溪法海精舍記
J21nB110_p0652a30║義烏伏龍山有大浮屠，曰千巖禪師。長公以高峰之
J21nB110_p0652b01║孫，中峰之子，表樹法幢，倡明教外。別傳之旨，非惟中
J21nB110_p0652b02║夏學徒海赴雲蒸遠，而龍荒蠻甸，弁韓巴僰之人，莫
J21nB110_p0652b03║不持薌膜拜，咨決疑情。而其上首弟子，既皆于道有
J21nB110_p0652b04║證，各搆蘭若，分續化機，大江南北，往往有焉。若今有
J21nB110_p0652b05║源師所建法海精舍，亦其一也。有源名允清，金華人，
J21nB110_p0652b06║淳熙丞相王魯公諸孫蚤嘗受經石門剛公元至正
J21nB110_p0652b07║辛巳，繼往千巖座下得度為大僧，留神禪觀，脅不霑
J21nB110_p0652b08║席者十年。一旦入室，機鋒相撐，觸雹撒飆，揚莫窮涯
J21nB110_p0652b09║際，千巖欣然頷之，乃屬其出。游閩浙江淮間，以求印
J21nB110_p0652b10║可有源，所見諸師，了不異千巖，時退隱故山，文彩自
J21nB110_p0652b11║露。尋以郡守之聘，出世衢之子湖安國禪寺，遷信之
J21nB110_p0652b12║王山興教禪寺，百廢具興，皆有光于前人。　國朝吳
J21nB110_p0652b13║元年丁未，飛錫蘭溪之龍巖，樂其山，縈川迴，風氣襲
J21nB110_p0652b14║藏，乃歎曰：吾知宮宅地形之術，蓋有年矣，察其祥徵，
J21nB110_p0652b15║無有弗驗者。如此靈壤，可不開般若之場乎？遂即南
J21nB110_p0652b16║洲建法海，精舍一區，越三載乃成。後聳傑閣中峙，寶
J21nB110_p0652b17║殿前敞，高閎兩序，眾寮映翼，左右有源，徵予為之記。
J21nB110_p0652b18║予年踰七十，凡索文者皆峻斥。見有源素髮垂領，道
J21nB110_p0652b19║貌淵雅，語言悃愊無華不覺心許之。因為敷坐而倡
J21nB110_p0652b20║言曰：法界有情，種種顛倒，執妄為真，四大假合，如水
J21nB110_p0652b21║上沫，聚散無定，強指為身，六塵緣影，如火中燄，起滅
J21nB110_p0652b22║弗停，堅認為心，隨因成果，墮入諸趣，出此入彼，類風
J21nB110_p0652b23║轉輪。大覺聖人起哀憐心，廣說三乘十二分教，使其
J21nB110_p0652b24║照知本來真心，廣大靈智，無物不含，無理弗攝，心佛
J21nB110_p0652b25║眾生，三無差別，本來真心，圓滿空寂，周遍百界，不動
J21nB110_p0652b26║纖塵，惟寂智用，合三為一人能有所悟入，始能了空
J21nB110_p0652b27║障執，直超無上菩提。然非因像生敬，因敬生悟，思求
J21nB110_p0652b28║脫離，如無舟筏，欲濟大河，無有是處。古之導師，方便
J21nB110_p0652b29║設化，廣闢精廬，為之棲止，嚴事像變，為之瞻視，潔清
J21nB110_p0652b30║香華，為之供養，皆使其革妄趍真，了此身心而已。今
J21nB110_p0652c01║有源灼，見于斯取，則前古鞠明究曛，孜孜弗懈，亦可
J21nB110_p0652c02║謂度越人人者矣。雖然，此實人天小果之因耳。或具
J21nB110_p0652c03║大乘器者，來游來止。當知萬法本空，一塵不立；大光
J21nB110_p0652c04║普照，涉入無礙，無佛道可悟，無眾生可度。洪纖高下，
J21nB110_p0652c05║草木走飛，色色形形，紛紜舛錯，皆吾一實境界。樓觀
J21nB110_p0652c06║云乎哉？修證云乎哉？嗚呼！教外別傳之道廣矣大矣，
J21nB110_p0652c07║又當從此而參之。精舍之建其用錢僦工動以千百
J21nB110_p0652c08║計，茲不詳書而獨舉身心之要為言者，財輕而法重
J21nB110_p0652c09║也。
J21nB110_p0652c10║仁和圓應庵記
J21nB110_p0652c11║杭之仁和去城東五里所有浮屠庵曰圓應，乃雪庵
J21nB110_p0652c12║禪師之所築也。其地當元季為戰鬥之區，莽無居人。
J21nB110_p0652c13║及歸職方，而後遺民稍集，往往好勇嗜利，屠羊豕以
J21nB110_p0652c14║成肆。師惻然憫之，托缽行化。有褚道真與金薌者，首
J21nB110_p0652c15║迎禮之。先是，道真之家人夢異僧至其廬，倡偈為贈。
J21nB110_p0652c16║及見師容貌服飾儼然，與夢中不殊。道真即言之于
J21nB110_p0652c17║眾，翕然從化，遂與薌日乞食饋師且請于右族胡國
J21nB110_p0652c18║材，其建精舍一區，葉氏婦聞之，捐地為基，以尺計者，
J21nB110_p0652c19║縱袤若干，橫延若干，于是道真因之鳩工前敞，修門
J21nB110_p0652c20║中峙佛殿，後聳堂宇，翼以兩廡而外，則垣墉四周庀
J21nB110_p0652c21║事于洪武甲寅春二月甲子，至秋七月某甲子，遽訖
J21nB110_p0652c22║功焉。屋以間計者二十，粟以斛計者一百，工以日計
J21nB110_p0652c23║者五百。師欲垂示後人，乃不遠千里，介予學子童徽
J21nB110_p0652c24║來請記。予竊疑之，當兵戈始息，創殘猶未起，何暇從
J21nB110_p0652c25║事于佛乎？縱師言之，而疇將聽之。徽曰：不然。師之事
J21nB110_p0652c26║則有異于人者。師本辨章寶寶公之子，生有異徵。年
J21nB110_p0652c27║十五，慨然慕道，思以善法度人，往依帝師法子，朵兒
J21nB110_p0652c28║班大師薙落為僧，遂杖錫南游，遍參閩浙諸尊宿，得
J21nB110_p0652c29║法于伏龍山千巖長公去棲，越之范蠡岩岩，有虎一
J21nB110_p0652c30║夕避去。師初不知書，靜定之久，發為頌贊，自然與道
J21nB110_p0653a01║合，以是之故，人愈趨之，而庵成無難者。予因歎曰：人
J21nB110_p0653a02║苦無志耳，果能以善導人，而人孰不化之？豈惟浮屠
J21nB110_p0653a03║氏哉？然而浮屠氏以莊嚴樓閣為有為，縱有福報，亦
J21nB110_p0653a04║人天小果耳，其中必有無為之道存。所謂無為之道
J21nB110_p0653a05║者，無小無大，無內無外，無成無壞，無欠無餘，不為諸
J21nB110_p0653a06║佛而有所增，不為凡夫而有所減。淵默不言而聲如
J21nB110_p0653a07║怒霆，凝定未起，而身遍沙界，是則所謂圓應者也。一
J21nB110_p0653a08║庵云乎哉？惟師能契事理之不二者，必知予言為有
J21nB110_p0653a09║據。徽歸，尚以是語之師舊名孛羅帖木兒，今改可傳
J21nB110_p0653a10║字，無授高昌人。雪庵乃其徒所號，蓋尊之也。
J21nB110_p0653a11║浦陽栖靜精舍記
J21nB110_p0653a12║浦江縣東十五里，其地曰花山，地勢夷曠，宜學佛者
J21nB110_p0653a13║居之。元至正己亥，同縣淨住院沙門明叟昌，公與其
J21nB110_p0653a14║弟子無聞聰公卓錫于茲，晝夜以禪寂為務。庚子建
J21nB110_p0653a15║演法堂，成辛丑佛閣成，壬寅大佛寶殿成三門兩序
J21nB110_p0653a16║庖庫像設以次咸具，皆二公之締搆，而諸徒智觀如
J21nB110_p0653a17║玢處，仁行滿竭，力佐佑始克告完于是置山林田園，
J21nB110_p0653a18║各若干畝，用給薪米之費，定為成規使。甲乙相傳戒
J21nB110_p0653a19║勿血食醪飲，違佛大禁，雞鳴而起，日入而息，爇香梵
J21nB110_p0653a20║唄，以祝釐報，　上不敢怠遑，昌公遂名之曰栖靜精
J21nB110_p0653a21║舍云。初千巖禪師長公說法義，烏伏龍山昌公實往
J21nB110_p0653a22║咨叩禪師憫其求道懇切，示以禪要。昌公遵行甚力，
J21nB110_p0653a23║逮夫功至心空。一旦無疾，辭眾而說偈云：生本非生，
J21nB110_p0653a24║滅亦無滅。撒手便行，虛空片月。說已，端坐而逝，時
J21nB110_p0653a25║　國朝洪武丙辰十月三日也。昌公既順寂，聰公繼之，
J21nB110_p0653a26║弗懈益虔，深懼來者，不知植業之艱勤，來徵予文為
J21nB110_p0653a27║記，俾嗣葺之，以致悠久。予游宦南京二十年，今始納
J21nB110_p0653a28║祿而歸。州里之事，皆若無聞之。每見白麟溪隱者，鄭
J21nB110_p0653a29║源談昌公之制行甚峻，而左溪曰師亦備道聰公護
J21nB110_p0653a30║戒絕謹，因不讓而為之言曰：佛之妙法，如芬陀利華，
J21nB110_p0653b01║雖生于水，不著于水，清淨自然，無所染污。故契經有
J21nB110_p0653b02║云：于身無所取，于修無所著，于法無所住。所以然者，
J21nB110_p0653b03║蓋恐墮于有漏之因也。然而根有勝劣，功有偏圓，未
J21nB110_p0653b04║可一軌齊之。初機之士，必假法像，以攝麤執，積久馴
J21nB110_p0653b05║熟，至于心法兩忘，始為得之不宜遽謂崇建塔廟之
J21nB110_p0653b06║為非也。從有漏以至無漏法門次第，豈不粲然可徵
J21nB110_p0653b07║者乎？昌公之建立于初，棲禪靜寂，洞徹心源，談笑去
J21nB110_p0653b08║來，曾無留礙，此又非明效大驗乎？嗣守之者，宜鑑昌
J21nB110_p0653b09║公之所證，毋廢其舊規，毋隳其成事。缺則補而葺之，
J21nB110_p0653b10║弊則更而新之，庶幾不墜前人之志，可以入菩提之
J21nB110_p0653b11║門，而超煩惱之海矣乎？昔我大雄世尊以聖賢天人
J21nB110_p0653b12║修行住處，付囑星宿、天龍藥叉大鬼神等，分布守護，
J21nB110_p0653b13║故凡佛剎之所營創，幽明之際，必有尸之者矣，豈曰
J21nB110_p0653b14║偶然之故哉？不惟僧伽之徒，當繼承惟謹。世之宰官
J21nB110_p0653b15║及賢士大夫、多寶長者，亦思因果之不昧，相與護持
J21nB110_p0653b16║之，使其永勿壞可也。是為記。
J21nB110_p0653b17║浦陽善應精舍記（大德十一年）
J21nB110_p0653b18║我大雄氏說法度生，凡其住處，眾所依止，以是因緣，
J21nB110_p0653b19║成大蘭若。象教東漸，遂建道場，湧殿飛樓，在在而是。
J21nB110_p0653b20║其中亦有折一莖草，插標立壇作佛事者，小大雖殊，
J21nB110_p0653b21║及其籍是，明自心性，如指指月，指有短長，因指見月，
J21nB110_p0653b22║了無有異。浦陽山中，有一沙門，號曰景岑，發大弘願：
J21nB110_p0653b23║自無始劫，以迄干今，或神或天，或阿須倫，泥黎旁生，
J21nB110_p0653b24║拜諸鬼趣，隨業所感，輪轉不息。所以者何？為貪欲故，
J21nB110_p0653b25║貪故不捨，不捨故有。我今思惟，咸悉棄去，搆為梵居，
J21nB110_p0653b26║見者聞者皆大懽喜，輸田荐貝奔走承事。大德乙巳，
J21nB110_p0653b27║迨干丁未，凡三暑寒，以潰于成，殿庭靚飭，門廡峻整，
J21nB110_p0653b28║中像大士踏寶蓮花，真珠瓔珞微玅莊嚴，旁繪天王
J21nB110_p0653b29║暨龍神眾，各執器械呵護正法，雖悍男子，叫呶墮突。
J21nB110_p0653b30║眾怖畏者，來入是室，俛首作禮，五體投地，比諸道場
J21nB110_p0653c01║與折草者，無小無大，同一應感。我聞如來真實境界，
J21nB110_p0653c02║無佛菩薩亦無眾生，凡所有者皆是空假，如摩尼珠，
J21nB110_p0653c03║日光所照，五色燦爛，謂生於珠，非日則隱，謂出於日，
J21nB110_p0653c04║光因珠見，畢竟二者和合而成，根塵互入，亦復如是。
J21nB110_p0653c05║真如妙性本自空寂，一物則無，況茲室廬盡涉虛幻
J21nB110_p0653c06║有無之相在剎那頃，豈若心境兩捨不有，寂用常如，
J21nB110_p0653c07║然後出世，布大法雲，震大法雷，澍大法雨，俾諸根莖
J21nB110_p0653c08║悉獲沾潤，是則無真如來遺教。若乃執著有漏因果，
J21nB110_p0653c09║被伽黎衣作塵勞事，如蝜蝂者，愈重愈困，要求解脫，
J21nB110_p0653c10║無有是處。我今復欲廣宣此義。而說偈言：我觀自身
J21nB110_p0653c11║相，四大所假合，自頂下至踵，種種非真實，一旦四大
J21nB110_p0653c12║離，我復在何處？我身且不有，何況身外物？縱彼金銀
J21nB110_p0653c13║寶，珊瑚及琥珀，玻璃瑪瑙等，聚如須彌山，於己不相
J21nB110_p0653c14║涉，眾生苦愚癡，執著以為命，求之不憚遠。或入鉅山
J21nB110_p0653c15║中，逢著諸猛獸，或泛大洋海，黑風飄船舫，流入羅剎
J21nB110_p0653c16║國，軀命不能保，此以何因緣？蓋為貪欲故，由貪漸滋
J21nB110_p0653c17║蔓，業障永不淨，我今建梵居，皈依大悲父，旛蓋及床
J21nB110_p0653c18║座，一一盡莊嚴。籍是像教力，欲捨諸所有，所有既空
J21nB110_p0653c19║故，空空亦無有。譬如大圓鏡，中放無量光，不去亦不
J21nB110_p0653c20║來，不內亦不外。如如屹不動，隨物悉現形，苟涉世間
J21nB110_p0653c21║相，執此有漏因，何以能出離？汝等比丘眾，當識我所
J21nB110_p0653c22║說，於一剎那間，悟此無上道。
J21nB110_p0653c23║金華安化院記
J21nB110_p0653c24║金華安化院在縣東二十里，舊號安國。宋治平二年
J21nB110_p0653c25║更，今名嵩頭陀法師所立道場，稽諸傳記。法師名達
J21nB110_p0653c26║摩，西域人。梁天監十七年，自金陵攜鐵魚磬來，鳥傷
J21nB110_p0653c27║之。香山尋于龍腋置寺。普通元年，南行經余山，江水
J21nB110_p0653c28║大溢，法師張蓋水中亂流而濟。至稽亭塘，發善慧大
J21nB110_p0653c29║士神蹟，創伽藍于來山。已而西入金華建龍盤寺，以
J21nB110_p0653c30║及今院。後入滅于龍丘資政殿學士洪文安公作郡
J21nB110_p0654a01║志，時既失于蒐輯，不載院之緣，起而復謂法師以吳
J21nB110_p0654a02║赤烏二年實建龍盤。夫赤烏二年係己未歲，天監十
J21nB110_p0654a03║七年則戊戌也，凡歷二百八十年。當是時，法師之齒
J21nB110_p0654a04║又不知其幾矣。何其壽耶？他不足徵者，蓋可知。己院
J21nB110_p0654a05║既多歷年所，其佛菩薩護法天神諸像，乃唐貞觀元
J21nB110_p0654a06║年所雕宋慶曆三年，重加藻繪。　國朝洪武十年冬
J21nB110_p0654a07║十月，郡之善士唐良胡貞及比丘宣政，各飾其一，悉
J21nB110_p0654a08║塗以黃金，良又勸聚郡力以畢其餘。其釋迦寶殿舊
J21nB110_p0654a09║搆于宋淳熙三年，歲久弊壞，元至正十七年冬十二
J21nB110_p0654a10║月住持，元厚新之，其潮音堂。至正四年冬十二月，主
J21nB110_p0654a11║僧宗旨作之，其七佛殿建于太定。三年秋七月，三解
J21nB110_p0654a12║脫門造于至正元年秋九月，皆住山祖良成之。其兩
J21nB110_p0654a13║廡仍宋德祐元年之舊庫院復營于元。延祐元年冬
J21nB110_p0654a14║十一月，則諸僧捐資之所致也。精進沙門彌堅，今已
J21nB110_p0654a15║甲乙嗣補其處。念院故無碑碣，不詢謀于眾命，其徒
J21nB110_p0654a16║永琇齊賢，詣青蘿山中，徵文以為記。濂聞之，西域之
J21nB110_p0654a17║僧來中夏者，自攝摩騰、竺法蘭之後，代不絕人，往往
J21nB110_p0654a18║以宣譯教相，建置梵宇為急。如法師者，亦其一人也。
J21nB110_p0654a19║菩提達摩之來，在普通二年，正與法師同時，雖曰絕
J21nB110_p0654a20║去文字，以矯末流之弊，而其理行貳人，固兼取籍教
J21nB110_p0654a21║悟宗之言，奈何後世岐而二之。禪則直究心源，以文
J21nB110_p0654a22║句為支，離教則循序進修，以觀空為虛妄，互相訾嗷，
J21nB110_p0654a23║去道逾遠。然以密意言之，依性說相，非息妄修心者
J21nB110_p0654a24║乎？破相顯性，非泯絕無寄者乎？以顯示言之真心即
J21nB110_p0654a25║性，非顯明心性者乎？軌轍雖若稍殊，究其歸極，則一
J21nB110_p0654a26║而已，奈何後世岐而二之，此濂之于法師，不能無所
J21nB110_p0654a27║感也。斯院乃法師肇立歷代，嗣守遺緒，隨成至保雕
J21nB110_p0654a28║像于七百餘年之久，外籍勝因，內修覺觀，理事雙至，
J21nB110_p0654a29║不即不離，其于達摩氏之道，固未始有異也。嗚呼！希
J21nB110_p0654a30║矣！是尚可與俗人言哉！濂嘗過院中見二豫章圍可
J21nB110_p0654b01║十五尺許，鬱鬱然如車蓋，屹立于門，氣象森邃，不問
J21nB110_p0654b02║知其為古招提。矧居是者，多樂善好施。而永琇等又
J21nB110_p0654b03║頗注意禪教，不敢墮于一偏有足嘉者。故勉從其請
J21nB110_p0654b04║而發吾之所感。授之以文非，惟補郡志之闕，緇素讀
J21nB110_p0654b05║之，必有蹶然而興起者。
J21nB110_p0654b06║金華清隱禪林記
J21nB110_p0654b07║清隱禪林在婺城西三里所禪林，而謂之清隱者何？
J21nB110_p0654b08║昔者郡人士劉主簿嶠嘗隱居于此。嶠，字子淵，事親
J21nB110_p0654b09║極孝，家雖貧，力學聚徒以養非道義錙銖，不取蓽門
J21nB110_p0654b10║土鉶，怡愉如也。老干場屋，一試吏而止，風節行義，翕
J21nB110_p0654b11║然為邦人所稱說。齋先生唐公仲友，父子王莊敏公
J21nB110_p0654b12║師心尤敬慕之。宋淳熙初，文閣侍制南澗韓公元吉
J21nB110_p0654b13║來守，婺訪主簿，君于隱所，愛其林壑幽清，而汲甚遠，
J21nB110_p0654b14║為鑿井竹間，名之曰君子泉泉，至今猶存。後一百七
J21nB110_p0654b15║十餘年，為元之至正壬辰，有大比丘蘭室馨公既得
J21nB110_p0654b16║法于千巖長禪師乃與同袍古道猷公飛錫而來，欲
J21nB110_p0654b17║建禪林，說法度生。于是月溪壽公聞二師之賢，詣前
J21nB110_p0654b18║作禮，亟捐茲地以為之基。而里中樂善者曰章壽之
J21nB110_p0654b19║倡眾聚貲，為建殿宇，及雕飾諸佛尊像，已而棲僧之
J21nB110_p0654b20║堂，會食之所，與夫門廡庖庫諸室，次第告完，皆二師
J21nB110_p0654b21║同心化導之所致，而名之曰清隱者，蓋不忘其故云。
J21nB110_p0654b22║當是時，五山十剎，鐘魚絕響，游方之士，至無憩足之
J21nB110_p0654b23║所，君子為之，慨焉永歎。惟禪林僻處斗隅往來者，憧
J21nB110_p0654b24║憧弗絕，靡所不容，多或一二千指，皆使其忘行役之
J21nB110_p0654b25║勞，飲香積之味，是誠何理哉？蓋二師以誠感人，以勤
J21nB110_p0654b26║率物，故施者川至，而日用不匱也。予聞佛說毘奈耶
J21nB110_p0654b27║律云：父母于子有大勞苦，護持長養，資以乳哺。假使
J21nB110_p0654b28║一肩持父，一肩持母，亦未足報父母恩。由是觀之，大
J21nB110_p0654b29║雄氏言孝，蓋與吾儒不異。夫名區勝地，世豈無之？二
J21nB110_p0654b30║師不彼即而來，卓錫於茲，誠欲表主簿君之高風，而
J21nB110_p0654c01║以孝道化度眾生，庶幾弗悖如來說律之本旨也。嗚
J21nB110_p0654c02║呼賢哉！圓頂方袍之士入斯林者，談空說有之餘，尚
J21nB110_p0654c03║思感發奮勵，有以念其親可也。蘭室既已示寂，古道
J21nB110_p0654c04║今主持其事，堅苦清峻，為四眾所傾慕云。
J21nB110_p0654c05║金華永寧禪庵記
J21nB110_p0654c06║金華縣東五十五里，有一土阜，延袤數里，餘曰羅漢
J21nB110_p0654c07║山。先是宋元豐間，里之善士鄭君克允，與其弟克明
J21nB110_p0654c08║于其地，冶鐵鑄阿羅漢像五百一十有八山，因是而
J21nB110_p0654c09║得名，像今猶在。西巖石佛寺克允，則資政殿學士鄭
J21nB110_p0654c10║忠愍公剛中之太曾父也。二百餘年之後，有楊氏子，
J21nB110_p0654c11║名允真者，居于山側，與其室人王氏本淨尊禮大雄
J21nB110_p0654c12║氏之道同。往烏傷伏龍山，謁千巖禪師入室弟子蘭
J21nB110_p0654c13║室馨公受大乘三聚淨戒，凝神入空，以縛禪為事。一
J21nB110_p0654c14║夕，夢異僧若來，自西域者告曰：汝宜于羅漢山建永
J21nB110_p0654c15║寧庵，以修學禪定。覺而異之，即其地經行，見其坡阤
J21nB110_p0654c16║演迤，氣象夷曠，遂欣然入念，慮銖積寸，累搆佛廬三
J21nB110_p0654c17║楹間中塑觀音大士華冠瓔珞，寶相殊勝，時則至正
J21nB110_p0654c18║戊戌之春也。樂善之徒，捐山若園五十畝，奉之允真，
J21nB110_p0654c19║手植青松，蔚乎成林。而庫樓西廡，俱先後就緒。諸什
J21nB110_p0654c20║器百需之物，亦莫不備給持瓶錫而來過者，日暮塗
J21nB110_p0654c21║遠，一時一憩，神靈之區應，真之所示現，夫豈偶然？必
J21nB110_p0654c22║有龍鬼晝夜護持，使般若之種孽芽其間，亦其勢使
J21nB110_p0654c23║焉。允真欲為久圖，請予文勒石，俾世世擇異姓有善
J21nB110_p0654c24║行者主之，而楊氏之族，人不與也。予聞神所必至也。
J21nB110_p0654c25║羅漢之山，昔嘗產鐵鄭君兄弟命金工鼓鑄，諸像像
J21nB110_p0654c26║成，而鐵已竭，協氣充牣，祥光未散。禪菴之建，實符嘉
J21nB110_p0654c27║應，宜乎允真之成，此不難也。然而造者不難，而繼者
J21nB110_p0654c28║為難。嗣主其席者，尚思允真之勞勩一椽，片瓦視之，
J21nB110_p0654c29║不翅寶璐，庶幾繩繩相傳至永，久而弗墜。苟或不然，
J21nB110_p0654c30║則夫冥報之慘，具諸載籍，予何忍言之？讀斯文者，尚
J21nB110_p0655a01║知所自警哉！允真字無識，敦實而無為最為近道。父
J21nB110_p0655a02║曰天祐，母姓金氏云。
J21nB110_p0655a03║寶蓋山實際禪居記
J21nB110_p0655a04║衢之龍游縣北三十五里，有山曰寶蓋，川媚山明，而
J21nB110_p0655a05║林樾鬱蒼儼與靈區奧壤相埒，然僻處下邑，無有啟
J21nB110_p0655a06║其閟者。初盧江有沙門良亮，冶父山，實際禪寺無用，
J21nB110_p0655a07║聰公之弟子也。沙門年既壯，出遊叢林，歷叩諸師，久
J21nB110_p0655a08║未能證。入聞千巖禪師長公說法于婺之義，烏伏龍
J21nB110_p0655a09║山，亟往見之。禪師普應國師，本公之嫡子，門庭浩蕩，
J21nB110_p0655a10║俊衲雲擁，見沙門為人誠愨，可與進修時加警策之。
J21nB110_p0655a11║已而命司藏鑰使日閱經律論玄文。久之，陞居第一
J21nB110_p0655a12║座。禪師間謂沙門曰：如如真性，迥出根塵，祥光發現，
J21nB110_p0655a13║照燭乾坤。非有絕念之深功，不能超出死生而入常
J21nB110_p0655a14║寂之場，子盍縛茅于重山，密林而究明之乎？沙門躍
J21nB110_p0655a15║然以喜，即日下山選地以居之。至正丁酉春，行至今
J21nB110_p0655a16║所，俯仰四顧，有以愜其志，遂駐錫焉。遐邇嚮慕，奔趨
J21nB110_p0655a17║恐後，富者捐資，貧者效力。伐石于巖，掄材于林，梓人
J21nB110_p0655a18║運斤，獿夫薦圬，不戒而集，猶務其私，僅四三年，功即
J21nB110_p0655a19║就緒。法堂三楹，間成未幾，釋迦殿又成其楹，間如法
J21nB110_p0655a20║堂之數中，設三世如來之像。左右翼以天王，皆用黃
J21nB110_p0655a21║金塗之，兼之床座、華旛及凡供具，清淨嚴肅觀者，起
J21nB110_p0655a22║敬庫院。僧室之在東西，又如佛殿之數，兩廡揆之，則
J21nB110_p0655a23║溢其五別敞小門樓以為出入之地，徑術曲折，而蓮
J21nB110_p0655a24║花池品列于前。四圍有水環之蓋，一倣伽藍之制。沙
J21nB110_p0655a25║門因出實際，遂以名其禪居云。惟大覺世尊，其道所
J21nB110_p0655a26║被甚廣，無與比倫人徒見中國九州，能嚴奉之，殊不
J21nB110_p0655a27║知西南之諸國，如呵羅單于陀利之屬，以道里計近
J21nB110_p0655a28║或數千，遠且二三萬餘，而尊崇為尤至國君相祝，常
J21nB110_p0655a29║以世尊如來稱之，則其他概可知也。此姑置之勿論。
J21nB110_p0655a30║又自西方言之，自中國歷十萬里，至五印度，從五印
J21nB110_p0655b01║度以西，又越大海二重，始抵西入之境，道塗比前，奚
J21nB110_p0655b02║翅數倍。其所歷城郭人民，繁衍富麗，又百倍于中國，
J21nB110_p0655b03║其地唯知有佛教而已，餘皆無有也。至于巷談里語，
J21nB110_p0655b04║一舉佛言，以為法戒，稍有不信而妄行者，眾共棄之。
J21nB110_p0655b05║以此而觀，若東若北，莫不皆然。是故鄭漁仲有云佛
J21nB110_p0655b06║之書遍布天下，而儒家之言不越于跋提河，蓋有以
J21nB110_p0655b07║也。然乃史傳所載，及東伐西使親擊者之所言，咸屬
J21nB110_p0655b08║南閻浮提南閻浮提，則妙高山四隅之一。爾經言百
J21nB110_p0655b09║億日月、百億妙高山，皆漸佛教，則又非管窺蠡測之
J21nB110_p0655b10║所敢知也。或者則曰：佛書多取譬之言果，可盡徵乎？
J21nB110_p0655b11║曰：吾儒亦有之也。騶衍謂天下有九九州，而一九州
J21nB110_p0655b12║則有裨海環之，人民禽獸莫能相通。如此者九，則有
J21nB110_p0655b13║大瀛海環其外，乃天地際焉。禹之所序，中國九州，其
J21nB110_p0655b14║于天下八十一分，居其一耳，豈獨佛書言之哉？余嘗
J21nB110_p0655b15║惡夫淺見狹聞之士，不足以語大方類夫營寧生人
J21nB110_p0655b16║身中游泳腸胃，自謂江河之廣，周流府藏，自詫萬里
J21nB110_p0655b17║之遠，不知身外之境，初無涯涘也。所以輕于論議，迂
J21nB110_p0655b18║固僻陋，聞者為之失笑其不智也亦甚矣。今因沙門
J21nB110_p0655b19║請記，余故特一言之，使入此禪。居者讀吾之文，又有
J21nB110_p0655b20║以知大覺世尊，其道所被甚廣，無與比倫，則嚴奉之
J21nB110_p0655b21║心逾堅，嚴奉之心逾堅，則將世世嗣而葺之，俾不墜
J21nB110_p0655b22║壞，庶有以副沙門之所願欲。若但紀其興起歲月，稍
J21nB110_p0655b23║涉文學者，人人能為之，又奚假于余哉？沙門號西山，
J21nB110_p0655b24║精進入道，至老猶不懈云。
J21nB110_p0655b25║栖雲室記
J21nB110_p0655b26║中峰本禪師結廬姑蘇城西，以為禪定之室，翰林學
J21nB110_p0655b27║士趙文敏公書其扁曰栖雲。迨今數十年，中峰卒而
J21nB110_p0655b28║廬亦頹。壞中峰之孫，用庵照師作新室于故址，復取
J21nB110_p0655b29║故名揭之，而屬予以記。余笑曰：師其欺予乎哉？今之
J21nB110_p0655b30║廬，非昔時之所築也。今之人又非中峰也，而猶曰栖
J21nB110_p0655c01║雲。何哉？室廬之壽，以百年計人之壽，以數十歲計禦
J21nB110_p0655c02║燥濕，閱寒暑，屹乎有不傾之勢，毅然有不亡之意。今
J21nB110_p0655c03║欲求而見之，且不可得矣。彼雲者起滅萬狀，不可斯
J21nB110_p0655c04║須，審視奚為而久棲此室哉？文敏公取以為名固異
J21nB110_p0655c05║矣，師取而重揭之又異也。余復以言文之不亦甚異
J21nB110_p0655c06║乎？雖然，自其易化者觀之，則天地曾無殊于水中之
J21nB110_p0655c07║漚，自其可久者觀之流電之光，可使比于歲月。自其
J21nB110_p0655c08║有形者觀之，泰山可以齊于毫芒；自其無形者，觀之
J21nB110_p0655c09║一髮，可以擬于嵩華。久速巨細者跡也。有跡者固不
J21nB110_p0655c10║足恃以不壞，不可以巨細久速。論者道也，斯道也，何
J21nB110_p0655c11║間于古今新故之分哉？然則安知今之廬，異于昔時
J21nB110_p0655c12║之所築，今之人異于昔之人哉？而雲也，安往而不在
J21nB110_p0655c13║乎？嘗試與師登姑蘇之臺，而覽古今之變，三吳之間，
J21nB110_p0655c14║崇臺廣榭，涼亭燠館，敷金碧而壇丹瑤，極人力而窮
J21nB110_p0655c15║物狀者，何可勝數？蓋有歌舞未畢，而號泣繼之，車馬
J21nB110_p0655c16║陳于庭，而狐兔已游于寢席矣。彼之富麗奇瑰，苟與
J21nB110_p0655c17║栖雲之室，絜量大小，何啻岡阜之于沙塵？今彼皆不
J21nB110_p0655c18║復得守，而此猶能新其棟宇而不廢，何耶？蓋無道以
J21nB110_p0655c19║保身者，雖富麗不能久存，而有道之士身亡而名立，
J21nB110_p0655c20║固不隨世以為變遷也。吾坐乎斯，瞑目而思之充乎
J21nB110_p0655c21║室皆雲也，皆中峰也；入吾耳而接吾目者，皆道也。中
J21nB110_p0655c22║峰之徒，苟有志于道，孰不可為中峰哉？尚何取于區
J21nB110_p0655c23║區之故名也乎？師近道者，盍以吾言求之？
J21nB110_p0655c24║松隱庵記
J21nB110_p0655c25║唯庵然禪師有道之士也。嘗謁石室珙公于霞霧山，
J21nB110_p0655c26║公告之曰：子去我而求憩息之所，其必松江之華亭
J21nB110_p0655c27║乎？華亭民富而趨善富，則樂于施與，趨善則可化。以
J21nB110_p0655c28║吾佛之道，其必有以處子矣。書松隱二字，授之以行，
J21nB110_p0655c29║師如其言。至華亭，郭匯之陽止焉。郭匯者，去華亭三
J21nB110_p0655c30║十里，赤松溪之所注也。前有查山，後有九峰，皆先哲
J21nB110_p0656a01║示化之地。師憶懸記，遂結茅而居其中。里人吳某聞
J21nB110_p0656a02║乏捐金帛，割土地之籍，來上願師止勿去。遐邇相繼，
J21nB110_p0656a03║輦石與土，堙匯增址，以相其役，而金、彭、邵三氏以創
J21nB110_p0656a04║建為己任。始工于元，至正壬辰，越二年甲午，而佛有
J21nB110_p0656a05║殿僧有堂，亢而為門，夾而為廡，凡日用之所宜有者，
J21nB110_p0656a06║皆具取石室所書，名之曰松隱庵師。恐歲月滋久，無
J21nB110_p0656a07║知庵之始末者，命其徒慧開同淨慈藏史可傳請文
J21nB110_p0656a08║而刻之。夫天下之民，未有與人以物而不求報者，爭
J21nB110_p0656a09║尺布銖金多至相毆詈戕害，雖親戚不復顧念，至見
J21nB110_p0656a10║釋氏之徒獻所有，捨所愛累，千萬不敢靳者，其故何
J21nB110_p0656a11║哉？蓋我大雄氏以慈悲方便，攝受群迷，慧力足以破
J21nB110_p0656a12║貪，法智足以祛惑，故人樂而趨之，庶幾期于妄息而
J21nB110_p0656a13║真顯乎？或者不知，徒謂釋氏能以禍福鉗制人，故有
J21nB110_p0656a14║所翼而為之。嗚呼！是何待釋氏之至淺哉？然余有一
J21nB110_p0656a15║言焉。今之細民，竭三時之力，欲其室廬之完饘，粥之
J21nB110_p0656a16║充而不可得，釋氏之徒皆坐而享之，苟不力求其道，
J21nB110_p0656a17║無忝于大雄氏之教，則因果之皦然者，甚可懼也。有
J21nB110_p0656a18║若師者，無求于民，而民自赴之，其道蓋有度越于人
J21nB110_p0656a19║者矣。承已成之業者，多怠而不知自修，故詳其辭以
J21nB110_p0656a20║告後之人，豈非師之所願乎？師松江人。少祝髮于無
J21nB110_p0656a21║用貴公中謁千巖長公于聖壽寺，遂傳其道。後嗣主
J21nB110_p0656a22║其席，刺血寫經，天花毿毿。滿庭云：
J21nB110_p0656a23║叢桂樓記
J21nB110_p0656a24║叢桂樓在杭天龍寺之左偏，主僧大道禪師作之。大
J21nB110_p0656a25║道諱善，平越，漁浦人。初受業寺之慶菴，吉公尋升天
J21nB110_p0656a26║目山，問道于普應國師，已而來歸，憫天龍之廢且久
J21nB110_p0656a27║也，慨然有興復之志。時瓦礫荊棘，散漫左右，幾無所
J21nB110_p0656a28║容足而大道橐無錙銖，獨操一缽，日走市中得食，舁
J21nB110_p0656a29║歸以食。眾工得錢以易材木金石百用之具，不四三
J21nB110_p0656a30║年，而佛殿三門兩廡皆成四方。學徒之來者，皆仰以
J21nB110_p0656b01║食。于是復以其餘作斯樓，左丞周君伯琦以叢桂扁
J21nB110_p0656b02║之，既而大道，以至正辛卯七月十一日示寂。其徒奉
J21nB110_p0656b03║全身瘞諸樓右，而建塔其上，且請月菴禪師述其故
J21nB110_p0656b04║屬余以記斯樓樓，乃大道憩息之所，將以致其思焉。
J21nB110_p0656b05║而余獨感大道之立，志堅而成功速也。今夫有威力
J21nB110_p0656b06║以使人者，莫過乎有司；有貨財以使人者，莫過乎富
J21nB110_p0656b07║室。然其有所興作，皆聚眾謀役群力而為之，猶且磨
J21nB110_p0656b08║以歲月多者數十年，少者十餘年而後成。今大道累
J21nB110_p0656b09║然一僧，非有貨財威力之可使人獨用口舌化導市
J21nB110_p0656b10║井之民，取其財與力，以為己用，成宏偉勝大之功，若
J21nB110_p0656b11║易易焉者。雖曰佛氏之教，足以動人之信聽，然非大
J21nB110_p0656b12║道之有志不能也。蓋人惟患無志有志矣，患守之不
J21nB110_p0656b13║堅有志而能堅事，無不可為者，況一寺乎？余嘗病有
J21nB110_p0656b14║志者之寡，而于大道，深有感焉。嗚呼！後之居斯樓者，
J21nB110_p0656b15║孰非大道之倫哉？讀余言而思大道之為人，則斯樓
J21nB110_p0656b16║與斯寺不廢矣。請記者曰：圓淨圓如，皆彬彬雅飭。有
J21nB110_p0656b17║志于禪觀者，今居斯樓云。
J21nB110_p0656b18║松風閣記
J21nB110_p0656b19║夫風者，天地之噫氣，然則生生者誰哉？生之者，靜之
J21nB110_p0656b20║體，而應之者，動之用也。當其萬竅怒號，前者唱于而
J21nB110_p0656b21║隨者唱喁，咸物之自取也。庭宇之松，蒼髯奮傑于晨
J21nB110_p0656b22║露，夕月之中，遇鮮飆過之，冷冷然如鸞鳳之鳴，如琴
J21nB110_p0656b23║瑟之音。昔者陶隱居恒樂之後，世幽人狷士，又從而
J21nB110_p0656b24║效之，或取以名其室焉。方外恬師靜庵來徵所謂松
J21nB110_p0656b25║風閣記。予請極其變者而言之，可乎？始風之未生也，
J21nB110_p0656b26║斂神功于寂默之中，昏昏冥冥，萬象雖具，不見其跡。
J21nB110_p0656b27║天機一動，隨品物以流形。大海遇之，重波復浪，一瀉
J21nB110_p0656b28║萬里千山逢之鱗甲掀動笙鏞間作經簷蔔之林，則
J21nB110_p0656b29║郁烈酣潤；清芬之襲人入鮑魚之肆，則腥穢逆鼻，觸
J21nB110_p0656b30║乏而噦嘔。如此者不可以一二數。苟獨指松而為言，
J21nB110_p0656c01║非所以極風之變者也。然其變者，豈皆有繫于風之
J21nB110_p0656c02║動哉？先覺有云：風性本靜，以緣起故動。儻其性本動，
J21nB110_p0656c03║則寧有靜時？是則物各有以自取也。且以吾心言之，
J21nB110_p0656c04║大用繁興之時，怒氣熾然，如霆奔火烈，喜色熙然，如
J21nB110_p0656c05║霧廓霞舒，興哀則千人霣涕，鼓勇則萬夫莫敵，皆此
J21nB110_p0656c06║一心之變也。然心果有變乎心，無變其所變者緣爾。
J21nB110_p0656c07║故當本體澄湛之際，無物不有，而無一物之留以近
J21nB110_p0656c08║取。譬所謂生之者，靜之體，而應之者，動之用，豈非然
J21nB110_p0656c09║歟？予家浦陽大山中青松羅垣舍之北南，明月之夜，
J21nB110_p0656c10║白露初零，默然出坐，庭際松聲到耳。乍大乍小，或亟
J21nB110_p0656c11║或徐中心頗樂之，方知隱居酷愛之者，良有以也。自
J21nB110_p0656c12║松聲而推之，世間之聲，萬變不齊，雖不可勝，窮其道
J21nB110_p0656c13║亦不外是矣。嘗一滴之鹹，而知滄海之性，窺寸隙之
J21nB110_p0656c14║光，而見日輪之體，又何以紛紜為哉？恬師學佛之流，
J21nB110_p0656c15║故予極其變而告之，須知變之中而有不變者，存不
J21nB110_p0656c16║變者何？前所謂心者是也。心無體段無方所，無古今，
J21nB110_p0656c17║無起滅，三世諸佛不見其有餘河沙凡夫不見其不
J21nB110_p0656c18║足。恬師能索之于此焉，則松風朝夕所演，無非大乘
J21nB110_p0656c19║微玅之法，隱居惡足以語此哉！閣在越之耶溪上，季
J21nB110_p0656c20║蘅若公之所建者，因得徑山範公所書松風二大字，
J21nB110_p0656c21║遂揭以為名。予謂徑山古之名德，其字不可褻玩，宜
J21nB110_p0656c22║別求善書者易之。既告之，故復為記，其事如右。其詳
J21nB110_p0656c23║則見天竺法師道公所為文，其玅無以加矣，予何言
J21nB110_p0656c24║哉？
J21nB110_p0656c25║沖默齋記
J21nB110_p0656c26║保寧禪師以沖默號其齋居來徵予記。予按字書，沖
J21nB110_p0656c27║者，虛也；默者，靜也，即佛氏空寂之義也。惟其沖也，故
J21nB110_p0656c28║默則沖為體而默為用，惟其默也。故沖則默為本而
J21nB110_p0656c29║沖為末。二者之理，恒若相因，未有默而不沖，沖而不
J21nB110_p0656c30║原于默者也。夫太虛寥廓，縱橫自如，陽運陰行，真宰
J21nB110_p0657a01║不動，此兩間之沖默也。自無生有，從有入無，外雖紛
J21nB110_p0657a02║紜，中實有定，此萬象之沖默也。靈光洞然，出入無礙，
J21nB110_p0657a03║諸緣自忘，大用常寂，此一心之沖默也。我念不生，法
J21nB110_p0657a04║從何起？生滅本空，而況于法，此諸法之沖默也，沖默
J21nB110_p0657a05║之義大矣哉！嗚呼！有情之類，亦云夥矣。奈何營營逐
J21nB110_p0657a06║妄，擾擾迷真，竭晝夜而實其所無，反覆膠滯，不求脫
J21nB110_p0657a07║離，是不知有沖者也。風性所激，運轉不停，欻焉凝冰，
J21nB110_p0657a08║倏焉焦火，十二時中，無一息少，寧是不知有默者也？
J21nB110_p0657a09║非大覺真人出而救之，將何所底止乎？然而玅明真
J21nB110_p0657a10║性，不涉三際，元自沖虛，本由默靜，無所不容，無所不
J21nB110_p0657a11║具，因無所不容，故萬有歷然，而未嘗有窒于虛因，無
J21nB110_p0657a12║所不具，故群動森然而未嘗有，離于靜靜，故非動，動
J21nB110_p0657a13║亦靜也；虛固非實，實亦虛也。沖乎默乎，其造道之樞
J21nB110_p0657a14║要乎？彼李伯陽所謂致虛極，守靜篤者，若近乎沖默，
J21nB110_p0657a15║而涉乎有為也。韋應物所謂隱拙在沖默者，欲藉是
J21nB110_p0657a16║處世以保和為沖寡，言為默者也，而非其至者也。然
J21nB110_p0657a17║則何以為至乎？必也。入不二之門，而後真知默也；真
J21nB110_p0657a18║知默者，則無所事乎沖也。禪師汲汲求法者也，嘗揭
J21nB110_p0657a19║沖默以自勵，故為略疏體用本末而言之，然亦未嘗
J21nB110_p0657a20║有所言也。禪師名覺慧，字敏機，吳興人。出世嘉興之
J21nB110_p0657a21║祥符，近從四輩之請，分座說法于大天界寺，尋主保
J21nB110_p0657a22║寧禪剎，蓋有志之士也。
J21nB110_p0657a23║
J21nB110_p0657a24║宋文憲公護法錄卷第五終
J21nB110_p0657a25║
J21nB110_p0657a26║（丹陽居士賀學仁男賀烺賀炌賀焜施貲共刻
J21nB110_p0657a27║護法錄第五卷　計字一萬七千一百五十箇
J21nB110_p0657a28║該銀八兩五錢七分五厘
J21nB110_p0657a29║桐城釋在定對句容潘省耕書吳文▆刻
J21nB110_p0657a30║天啟辛酉元年夏四月徑山化城寺識）