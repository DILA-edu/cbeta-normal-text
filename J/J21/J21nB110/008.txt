J21nB110_p0669a01║宋文憲公護法錄卷第八
J21nB110_p0669a02║皇明金華宋濂著
J21nB110_p0669a03║雲棲袾宏　輯
J21nB110_p0669a04║虞山錢謙益訂
J21nB110_p0669a05║序
J21nB110_p0669a06║送無逸勤公出使還鄉省親序
J21nB110_p0669a07║皇帝廓清四海，遂登大寶，遣使者播告諸蠻夷，俾知
J21nB110_p0669a08║元運已革，而中夏歸於正統。其稱臣者，高句驪最先
J21nB110_p0669a09║交趾，次之琉球瑣里又次之。于時日本良懷亦令僧
J21nB110_p0669a10║祖來奉表而至。　上嘉其遠誠，　詔以天寧、禪僧祖
J21nB110_p0669a11║闡、瓦官教僧克勤為使，護其還國。克勤，字無逸。通儒
J21nB110_p0669a12║釋書湛堂法師諸孫也。　上召見端門與闡同，受法
J21nB110_p0669a13║衣軍持錫杖諸物之賜，筮日啟行。先是日本王統州
J21nB110_p0669a14║六十有六，良懷以其近屬，竊據其九都于太宰府，至
J21nB110_p0669a15║是被其王所，遂大興兵爭及。無逸等至良懷，已出奔
J21nB110_p0669a16║新。設守土臣，疑祖來乞師中國欲拘辱之，無逸力爭
J21nB110_p0669a17║得免，然終疑勿釋。守臣白其事于王王居洛陽，欲延
J21nB110_p0669a18║闡，住持天龍寺，無逸獨先還，無逸奉揚天子威德，諭
J21nB110_p0669a19║以禍福，必期與闡俱。王聞其志，不可奪命，輿馬來迎，
J21nB110_p0669a20║經涉北海。時近六月大山，高插霄漢，積雪如爛銀。行
J21nB110_p0669a21║一月，始至館於洛陽西山，向陽精舍，執國政者猶申
J21nB110_p0669a22║天龍之請。無逸曰：我使臣爾，非奉　帝命，不敢從王。
J21nB110_p0669a23║如欲闡敷宣大法，宜同往請於　朝，否則有死而已。
J21nB110_p0669a24║君臣聞之，皆大慚服議。遣總州太守、圓宣及淨業、喜
J21nB110_p0669a25║春二僧從南海下太宰府，備方物來貢。所虜中國及
J21nB110_p0669a26║高句驪民無慮百五十人無逸化以善道，悉令具大
J21nB110_p0669a27║舶遣歸無逸等。自太宰府登舟五晝夜，即達昌國州。
J21nB110_p0669a28║已而赴南京，仍見　上端門無逸備陳其故闡，亦附
J21nB110_p0669a29║奏曰：島夷不知禮義微勤，臣不能再瞻　龍顏矣。
J21nB110_p0669a30║　上悅召對者非一，或賜食禁中自持厥後，各齎白金
J21nB110_p0669b01║百兩，文綺二縑，皆有副　上忽顧侍臣曰：勤一沙門，
J21nB110_p0669b02║爾乃能不辱君命。如此學孔子者，未能或之先也。親
J21nB110_p0669b03║賜手詔，諭其父華毅，使其加冠巾出仕無逸。亦念去
J21nB110_p0669b04║國三年，將還鄉行省覲之禮。中朝大夫士幸無逸，遭
J21nB110_p0669b05║逢盛際，競賦詩餞之，而以首簡授予序。予聞大雄氏
J21nB110_p0669b06║設教門雖廣，其推仁及物要，與二帝三王不大異。是
J21nB110_p0669b07║故昔之名僧，或籌策疆閫，或輔弼廟堂，事業稱於當
J21nB110_p0669b08║時，勳名垂於後世。其載於史傳者，蓋班班可考達人，
J21nB110_p0669b09║大觀初無形跡之拘，儒釋之異也。方今堯舜在上治
J21nB110_p0669b10║具畢，張無逸出將使命言論慷慨，已足落倭奴之膽。
J21nB110_p0669b11║若使施之有政，大綱小紀，粲然有序。他日將與皋夔、
J21nB110_p0669b12║稷咼比肩，是亦法如來行證菩薩道而已。大雄氏或
J21nB110_p0669b13║親生斯時，亦未必不韙無逸之所為也。無逸之東還
J21nB110_p0669b14║也，雲漢昭回之章，照臨東越，東越人士，無不舉手加
J21nB110_p0669b15║額，以為天光下燭，為禎為祥，而無逸尊公秪奉　璽
J21nB110_p0669b16║書，當誨之以父子君臣之。懿予尚何言哉？姑摭其出
J21nB110_p0669b17║使之績，序以為贈。春向暮，無逸將戴笠而來，予則具
J21nB110_p0669b18║壺觴，俟於龍江之上矣。
J21nB110_p0669b19║洪武實錄九年秋八月，以華克勤為考功，監丞克
J21nB110_p0669b20║勤，紹興蕭山人，少學浮屠。洪武四年，選至京，奉使
J21nB110_p0669b21║日本還奏對稱旨賜白金百兩。命復姓氏，授以是
J21nB110_p0669b22║職，攷潛溪集，克勤和御製詩。在洪武六年，奏請日
J21nB110_p0669b23║本夢窗禪師碑。在洪武八年，皆云官考功監丞。而
J21nB110_p0669b24║實錄載授官於九年八月，恐國史之誤也。
J21nB110_p0669b25║恭跋　御製詩後（附）
J21nB110_p0669b26║釋門宏勝，無理不該，無事不攝，其於忠君愛物之心，
J21nB110_p0669b27║亦甚懸懸。凡可以致力，雖身命將棄之，況其餘者乎？
J21nB110_p0669b28║人徒見其厭離生死，輒指為寂滅之行。嗚呼！此特見
J21nB110_p0669b29║其小乘者爾。吾佛之為教，豈至是哉？天寧禪師，祖闡
J21nB110_p0669b30║仲猷，以高行僧召至南京。會朝廷將遣使日本詔祖，
J21nB110_p0669c01║闡與克勤俱祖闡不憚鯨波之險，毅然請行　上壯
J21nB110_p0669c02║之，賜以法器禪衣之屬，令太官進饌，饗於武樓下，且
J21nB110_p0669c03║諭其國敬浮屠，宜以善道行化。時天界禪師宗泐嘗
J21nB110_p0669c04║賦詩餞之，其詩上徹　御覽，遂俯賜和答詩，凡一十
J21nB110_p0669c05║八韻，首言王化無遠邇，一視同仁，次言宜誘以善道，
J21nB110_p0669c06║庶契西來。祖意次言，經涉海洋，雖甚艱險，君臣大義，
J21nB110_p0669c07║毋忘次言。以平等法行之，無有彼此之異末，言使畢
J21nB110_p0669c08║言旋方盡始終之義，其叮寧反覆之意，不亦至哉！祖
J21nB110_p0669c09║闡受　命而行，自翁洲啟櫂，五日至其國，境又踰月，
J21nB110_p0669c10║始入王都，館於洛陽西山精舍，一遵　聖訓，敷演正
J21nB110_p0669c11║法，無非約之於善，聽者聳愕，以為中華之禪伯亟白
J21nB110_p0669c12║於王，請主天龍禪寺，寺乃夢窗國師道場，實名剎也。
J21nB110_p0669c13║祖闡以無上命力辭之，且申布威德罔間內外，所以
J21nB110_p0669c14║遣使者來之意。王悅命總州太守聞溪宣同僧淨業
J21nB110_p0669c15║等奉方物，稱臣來貢。祖闡既入　覲，天顏怡悅，賜白
J21nB110_p0669c16║金壹佰兩文綺二縑祖闡。以謂遭逢盛際，躬承光寵，
J21nB110_p0669c17║不可無以示後裔。乃粉黃金為泥書，　上賜和詩成
J21nB110_p0669c18║卷，勒其副名山屬濂識其事於左，古之帝王寵賚方
J21nB110_p0669c19║外之士，固不敢謂無之，而鮮以天章賁飾之者。今祖
J21nB110_p0669c20║闡之逢，可謂優缽曇花，千年一現者矣。其東旋也，將
J21nB110_p0669c21║見五色天光垣赫於龍山之上，晶晶熒熒，直燭霄漢，
J21nB110_p0669c22║飛潛動植，皆與有榮耀焉。抑濂聞普覺杲公，昔處浮
J21nB110_p0669c23║屠中，而念君愛物之念，皦如出日。張魏公稱其非聲
J21nB110_p0669c24║聞、獨覺，私厭生死者，比人至今言之祖闡固普覺諸
J21nB110_p0669c25║孫也。其出將使指，不辱君命，倭人慕化，稽首來庭，豈
J21nB110_p0669c26║樂寂滅者，可冀其萬一哉！宜其簡在　上心，而褒嘉
J21nB110_p0669c27║之命屢下也。濂不佞，忝居法從，故不辭而為之書。上
J21nB110_p0669c28║以昭帝德之廣被下，以白釋氏之有良材云。
J21nB110_p0669c29║王士騏，皇明馭倭錄曰：按洪武實錄：洪武三年三
J21nB110_p0669c30║月，遣萊州府同知趙秩持　詔諭日本國王良懷
J21nB110_p0670a01║十月良懷遣僧祖來進貢，并僧九人來朝，又送被
J21nB110_p0670a02║擄人口，　詔遣僧祖闡、克勤等八人護送還國。七
J21nB110_p0670a03║年五月，僧祖闡克勤等還自日本，　詔賜祖闡克
J21nB110_p0670a04║勤白金一百兩文、綺帛各二匹，祖闡等奏，日本贐
J21nB110_p0670a05║馬命受之。六月日，本遣僧宣聞溪等來朝貢馬及
J21nB110_p0670a06║方物，時日本國持明與良懷爭立宣聞。溪等齎其
J21nB110_p0670a07║國臣之書，達中書省而無表文　上命卻其貢，仍
J21nB110_p0670a08║敕中書省。向者國王良懷奉表來貢，朕以為日本
J21nB110_p0670a09║正君所以遣使往答其意，豈意使者至彼拘留二
J21nB110_p0670a10║載，今年五月，去舟纔還，備陳本國事體云云。十四
J21nB110_p0670a11║年，　上命禮部遺書，責日本征夷將軍，中有至尊，
J21nB110_p0670a12║嘉惠日本，故遣克勤、仲猷二僧行。及其至也，加以
J21nB110_p0670a13║無禮，今又幾年矣。夫　聖諭諄諄，一則曰拘，留二
J21nB110_p0670a14║載一，則曰加以無禮，則兩僧之不得志於倭。可知
J21nB110_p0670a15║野史不覈其真，而信僧家之粉飾，遂以趙秩之奉，
J21nB110_p0670a16║使為兩僧之功，豈實錄乎？他如　上和宗泐送祖
J21nB110_p0670a17║闡詩、　御製集不載，何也？錄以博覽者訂焉。按祖
J21nB110_p0670a18║闡克勤使日本事王冏伯據實錄盡疑野史之誣，
J21nB110_p0670a19║非也。文憲送克勤序云：日本疑祖來乞師，中國欲
J21nB110_p0670a20║拘辱之，無逸力爭得免？據實錄祖來為良懷，所遣
J21nB110_p0670a21║良懷，方以竊據，被逐日本疑祖來，因疑護送祖來
J21nB110_p0670a22║歸國者，此其情也。序又云：王欲延闡住持天龍寺，
J21nB110_p0670a23║先遣無逸還無逸再三以死爭之。日本既以祖來
J21nB110_p0670a24║疑中國，其請住持，雖曰延之，實則拘留耳。此即聖
J21nB110_p0670a25║諭所謂拘留二載及十四年，遺書所謂加以無禮
J21nB110_p0670a26║者也。無逸歸見　上端門備陳其故闡亦附奏島
J21nB110_p0670a27║夷不知禮義微勤，臣不能再覲天顏矣。此實錄所
J21nB110_p0670a28║載，今年五月，去舟纔還，備陳本國事體云云也。所
J21nB110_p0670a29║載白金文綺之賜，皆與實錄同。　上顧侍臣言，勤
J21nB110_p0670a30║一沙門，乃能不辱君命，諭其父華毅，使冠巾出仕，
J21nB110_p0670b01║則日本之于闡，勤以拘留始以慚服終，蓋克勤之
J21nB110_p0670b02║力，居多安得？謂二僧攘趙秩之功。洪武六年，克勤
J21nB110_p0670b03║官考功監丞見實錄。十年，　高皇帝手詔諭山西
J21nB110_p0670b04║布政。司華克勤，見　御製文集，安得謂野史之言，
J21nB110_p0670b05║皆僧徒粉飾也。實錄主存大體，故紀僧事頗略，賴
J21nB110_p0670b06║文憲集，稍志一二。　高皇帝御製詩，見於文憲跋
J21nB110_p0670b07║甚確。文憲身在禁林，豈肯附會僧徒與國史牴牾
J21nB110_p0670b08║耶？日本之崇佛自唐已然。臨濟一宗，流傳最盛。
J21nB110_p0670b09║　聖祖遣僧化導，有微權焉。萬曆初，虜王求僧及經
J21nB110_p0670b10║江陵，命宣大巡撫勿拒，且云：經必有　高皇御製
J21nB110_p0670b11║序文，方可與之。嗚呼！知　聖祖之微權者，江陵也。
J21nB110_p0670b12║送覺初禪師還江心序
J21nB110_p0670b13║往時有大比丘孚中信公，以松源五傳之學，提唱護
J21nB110_p0670b14║龍湖上覺初恩公實與之分座說法，罏鞴宏施，烹凡
J21nB110_p0670b15║煆聖，機鋒所觸，抉飆奔霆，四眾皈依，如水赴海。曾未
J21nB110_p0670b16║幾何，孚中示寂覺初，乃出世於建業之聖泉，遷永嘉
J21nB110_p0670b17║之雅山。法、道亦既大行，於時已而江心虛席，若牧守
J21nB110_p0670b18║若戍將若賢士大夫，僉以謂江心古叢林思陵昔日
J21nB110_p0670b19║駐蹕之地，其名列在江南十剎，非有名德如覺，初不
J21nB110_p0670b20║足以厭服人心，各具書疏，以延致覺。初覺初以慈憫，
J21nB110_p0670b21║故亦起而赴之。及我　皇上正位宸極，隆興佛乘開
J21nB110_p0670b22║善世院，於大天界寺置統領副統領贊教、紀化等員
J21nB110_p0670b23║海內諸名山悉隸之。掄選有禪行陟資級者伸為之
J21nB110_p0670b24║主，其非才而冒充者斥之。於是循例為江心擇賢，然
J21nB110_p0670b25║終無踰於覺初者。統領遂合群議，仍請覺初居其職。
J21nB110_p0670b26║會余奉　詔總修元史，來南京，覺初亦振錫自江心
J21nB110_p0670b27║而至，握手共語，情蓋歡如也。覺初，一旦，忽來別曰：吾
J21nB110_p0670b28║將還江心子，可無一言以贈乎？嗚呼！大雄氏之道，頓
J21nB110_p0670b29║與漸之謂也。以漸言之，初臨十信，伏三界見，思煩惱
J21nB110_p0670b30║外凡之位也；次至十住位，斷見思惑，兼斷界內塵沙
J21nB110_p0670c01║及伏界外塵沙，用從假入空觀，次至十行位，斷界外
J21nB110_p0670c02║塵沙，用從空入假觀，次至十回向位，則伏無明而習
J21nB110_p0670c03║中觀已上之種三十，通為三賢內凡之位也。次至十
J21nB110_p0670c04║地位，各斷一品無明，證一分中道，入等覺位。又破一
J21nB110_p0670c05║品無明，入妙覺位，至於妙覺，始名為佛。以頓言之，則
J21nB110_p0670c06║不階等第直造心源，圓妙如如，超出三界，無煩惱可
J21nB110_p0670c07║斷，無真乘可證，無法門可學，無眾生可度。此心即佛，
J21nB110_p0670c08║彼佛即心，不去不來，忘內忘外，不可以形相求，不可
J21nB110_p0670c09║以方所拘也。大抵教中所攝，頓漸兼收，教外單傳，頓
J21nB110_p0670c10║為禪旨。如來五時所說，及拈華微笑，無非共一妙用，
J21nB110_p0670c11║第以根有利鈍之殊，故其機有遲速之異耳。奈何末
J21nB110_p0670c12║流之弊，二家角立，互相詆訶，夫豈佛意也哉？頗聞孚
J21nB110_p0670c13║中雖參向上一乘，日誦法華七卷，致感異香滿室不
J21nB110_p0670c14║散。覺初於禪寂之餘，亦留心於教相為人，演說弗置，
J21nB110_p0670c15║是皆不徇一偏而將歸於大同者也。敢以此為說，以
J21nB110_p0670c16║贈覺初覺初其以為然乎？否乎？雖然，大雄氏之道，不
J21nB110_p0670c17║絕如線扶持而振起之，非吾覺初是屬，將誰屬邪覺
J21nB110_p0670c18║初之還也，布大法雲，震大法雷，澍大法雨，使小大根
J21nB110_p0670c19║莖無不霑潤，豈不弘且偉歟？覺初宜憂法道之衰，而
J21nB110_p0670c20║思日勉焉可也。他日，余幸杖策東歸，訪覺初於海濱
J21nB110_p0670c21║升孤之亭，步海月之堂，見月色，與海光同一清淨。予
J21nB110_p0670c22║與覺初，又當相視一笑，塔然而相忘也，是為序。
J21nB110_p0670c23║送慧日師入下竺靈山教寺受經序
J21nB110_p0670c24║西竺之書，動數百萬言，雖其廣博漫衍，若大海杳無
J21nB110_p0670c25║津涯，其義趣未嘗不著明剴，切可以習而通之。自判
J21nB110_p0670c26║教諸師各執一說，甲是乙非，學者始不知夫所趣矣。
J21nB110_p0670c27║天台智者、國師以五時八教判東土諸經，五時則華
J21nB110_p0670c28║嚴、鹿苑、方等、般若、法華、涅槃也。八教則頓、漸、祕密、不
J21nB110_p0670c29║定、藏、通、別、圓也。其規模宏深，節目森嚴，可謂盡矣。至
J21nB110_p0670c30║真諦三藏則不然，以涅槃等經為漸，華嚴之經為頓
J21nB110_p0671a01║漸之外，別無他也。新羅元曉復造華嚴，疏分四教四
J21nB110_p0671a02║諦緣起為別，般若為通；瓔珞，梵經為分，華嚴為滿，滿
J21nB110_p0671a03║則一乘別，通分則三乘也。吉藏師復立三法輪教，華
J21nB110_p0671a04║嚴為根本法輪，三乘等說為枝末法輪，法華為攝末
J21nB110_p0671a05║歸本法輪。法輪言其流轉而不息也。自時厥後以釋
J21nB110_p0671a06║迦經為屈曲舍那經為平道者，此二教乃江南印之
J21nB110_p0671a07║所建也。以四阿含為四諦，般若為無相，華嚴為觀，行
J21nB110_p0671a08║涅槃為安樂。大集為守護者，此五教乃波頗三藏所
J21nB110_p0671a09║說也。以阿含等為四諦相，大般若等為隱密相。華嚴
J21nB110_p0671a10║等為顯了相者，此三時教乃三藏奘及慈恩基依解
J21nB110_p0671a11║深密經所立也。而賢首法藏復尊華嚴立為五乘，初
J21nB110_p0671a12║為愚法小乘，二為大乘之始，三為大乘之終終始。二
J21nB110_p0671a13║教並依地位漸次而成，四則為頓不階等級，一念弗
J21nB110_p0671a14║生即入覺地，五則為圓，一即一切，一切即一，是為真
J21nB110_p0671a15║俗互融，具足圓滿無礙法門。長者李通玄又別分為
J21nB110_p0671a16║十時，始為小乘有教，為諸凡夫繫著世法以為實有，
J21nB110_p0671a17║還將有法轡勒彼心。次言般若破有明空；次言解深
J21nB110_p0671a18║密經和會空有，令其不滯一邊，不有不空。次言楞伽
J21nB110_p0671a19║明假即真，次言維摩即俗恒真，次言法華引權歸實；
J21nB110_p0671a20║次言涅槃，令諸三乘捨權向實。次言華嚴，於剎那際
J21nB110_p0671a21║通攝三世圓融盡入一際。次言大乘，人天三乘雖是
J21nB110_p0671a22║同聞，得益皆別，名共不共。次言華嚴會中，十方菩薩
J21nB110_p0671a23║其來不同，共會說法，名不共共。如是教相，離析尤繁。
J21nB110_p0671a24║然猶據教觀而判之，初不若近代寧師合禪教祕密
J21nB110_p0671a25║而混言之也。寧師以諸乘經律論，而祖摩騰曰顯教
J21nB110_p0671a26║輪，以瑜伽灌頂五部護摩三密曼拏羅法，而祖金剛
J21nB110_p0671a27║智曰密教輪，以直指人心，見性成佛之言，而祖菩提
J21nB110_p0671a28║達摩曰心教輪，其言非不佳，而去佛之意益遠矣。判
J21nB110_p0671a29║教諸師家異說而人異，論其紛紜有如此者。嗚呼！為
J21nB110_p0671a30║釋子之學者，不既難矣乎？然不敢以此而遽少之也。
J21nB110_p0671b01║原其立教，皆為對機，機有不同，教亦多種。譬大醫王
J21nB110_p0671b02║方便治疾，狀有實虛，鍼有補瀉，隨其所見，因時制之，
J21nB110_p0671b03║苟執於一，為害滋甚。彼諸師者，亦復如是，或遂以甲
J21nB110_p0671b04║是乙，非咎之不已過乎？雖然，九師興而易道微，三傳
J21nB110_p0671b05║作而春秋散，吾儒且爾，予又不得不為學佛者懼也。
J21nB110_p0671b06║今日師父遊方外，以教乘之不易，明將往大叢林，從
J21nB110_p0671b07║碩師而受其說，聞予頗究內典，求片言以為贈，予言
J21nB110_p0671b08║贅矣。一真法性，本自圓明，其可以語言文字求之哉？
J21nB110_p0671b09║予言贅矣。
J21nB110_p0671b10║送用明上人還四明序
J21nB110_p0671b11║佛之書，其藏有三日，修多羅藏，曰毗尼藏，曰阿毗曇
J21nB110_p0671b12║藏。此則華言所謂經、律論者也。經則諸佛及菩薩、天
J21nB110_p0671b13║僊皆可演說論則諸賢聖僧皆可著撰。惟律非如來
J21nB110_p0671b14║金口所宣，則有所不可者，故自文殊以降，不敢贊一
J21nB110_p0671b15║辭。逮於雙林入滅，結集成藏，而優波離尊者復口誦
J21nB110_p0671b16║聖言十過，眾證無差，然後宣布其慎重而不輕也，蓋
J21nB110_p0671b17║如此，然而中夏初未之聞也。自曇柯羅持僧祗戒，本
J21nB110_p0671b18║來洛陽，始知有律文。又至唐之澄照師作戒疏羯磨
J21nB110_p0671b19║疏諸書，而律學大傳於天下，謂之行事，防非止惡之
J21nB110_p0671b20║宗。真悟師起于宋慶曆間，復著會正記十二本，以弘
J21nB110_p0671b21║澄照之旨。嗣真悟而興起者，則有大智師焉。復以法
J21nB110_p0671b22║華開顯圓意造資持記雖與會正稍殊，亦無非推明
J21nB110_p0671b23║澄照之說，而求合乎先佛之制。嗚呼！律學之難明也
J21nB110_p0671b24║久矣。自非三師者，出而恢弘之，其有不失靈山之遺
J21nB110_p0671b25║教乎？有其人則有其政，又豈無望後來之法嗣乎？用
J21nB110_p0671b26║明上人本諸暨楊氏子，素稱儒宦之族。自幼從叔父
J21nB110_p0671b27║白石琪公遊四明，遂令捨家於慈谿崇福寺，別江舟
J21nB110_p0671b28║毓以為法孫。別江能窮法華三觀十乘之旨，歲為長
J21nB110_p0671b29║期，率同袍三十人而暗誦之。得上人以為能繼其志，
J21nB110_p0671b30║極愛之而弗忘。復命出湖心廣福寺，從師而受律文，
J21nB110_p0671c01║大義所謂四波羅夷、十三僧伽婆尸沙、二不定、三十
J21nB110_p0671c02║尼薩耆、九十波逸提、四波羅提提舍尼、一百眾、學七
J21nB110_p0671c03║滅諍、大乘梵網經、十重、四十八輕等文，皆欲習而通
J21nB110_p0671c04║之。及典事之久，遷靈芝、藏司之職。今年之春，與予胥
J21nB110_p0671c05║會南京，其威儀之雅，問學之佳，既足以動人視聽，而
J21nB110_p0671c06║遊戲篇翰，亦皆清逸，有可玩者。淨覺大師以碩望宿
J21nB110_p0671c07║德為釋子所宗，亦以上人為法器，俾出世於菩提律
J21nB110_p0671c08║寺。上人將還，四明徵予言以為贈。予謂律文大義有
J21nB110_p0671c09║三師之述作，在焉，毋事乎？多言顧力，行何如耳。然而
J21nB110_p0671c10║律主於戒能戒，然後能定能定，然後能慧。是則戒者，
J21nB110_p0671c11║作佛之階梯，濟人之舟航也，可不務乎？律之義雖明，
J21nB110_p0671c12║而所謂持犯開遮之說，誰復講而行之？為其徒者，亦
J21nB110_p0671c13║可以永歎矣。上人年甚茂，志甚大，其進未易量也。幸
J21nB110_p0671c14║勿安於卑近，惑於旁岐，恪然以三師之道，自期則異
J21nB110_p0671c15║日律學之再興者，又安知不在于上人乎？亦在上，人
J21nB110_p0671c16║自勉之而已。予老且多病，率爾成文殊無所發越，頗
J21nB110_p0671c17║聞白石師內外之學兼備，蔚為時之名僧，上人幸即
J21nB110_p0671c18║而問焉。其不斥予言，為誕為謬則幸矣！
J21nB110_p0671c19║贈令儀藏主序
J21nB110_p0671c20║予聞佛書一須彌山攝一四天下，一四天下共一日
J21nB110_p0671c21║月，須彌有百億，則日月有百億焉。如是乃至恒河沙
J21nB110_p0671c22║不可算數之天下佛法，未嘗不流布其間。況震旦一
J21nB110_p0671c23║國邪日本在東海，同為震旦之國，又可分疆界之內
J21nB110_p0671c24║外邪？此所以同慕真乘而至人攝化者，亦未嘗遺之
J21nB110_p0671c25║也。達摩氏自身毒西來，既至中夏，復示幻化，持隻履
J21nB110_p0671c26║西歸。後八十六年，當推古女主之世。達摩復示化至
J21nB110_p0671c27║其國，世子豐聰，過和之片岡，達摩身為餒者，困臥道
J21nB110_p0671c28║左。世子察其異解衣衣之，已而入寂，遂藏焉。及啟棺
J21nB110_p0671c29║無所有，唯賜衣存事，與隻履西歸絕類。所異者，當時
J21nB110_p0671c30║無人，嗣其禪宗爾。自時厥後橘妃遣慧萼致金繒泛
J21nB110_p0672a01║海，來請齊安國師卒，令義空比丘入東其首傳禪宗
J21nB110_p0672a02║之碑，信不誣矣。至覺阿之嗣佛海遠，道元之承天童，
J21nB110_p0672a03║淨達摩之宗駸駸向，盛原大法之櫱芽，實肇見於世
J21nB110_p0672a04║子之時歟！嗚呼！亦可謂遠也已矣。範堂儀公，日本之
J21nB110_p0672a05║人也，俗姓藤氏，修習禪觀，夙夜匪懈。至正壬寅秋，航
J21nB110_p0672a06║海自閩抵浙，參叩尊宿，咨決法要。洪武癸丑冬，復來
J21nB110_p0672a07║蔣山為侍者，尋遷掌藏史。叢林中，以法筵龍象，期之
J21nB110_p0672a08║範堂，以予頗究內典，圓頂方袍之士，無不獲文句而
J21nB110_p0672a09║去謁。予以徵贈言。予謂三藏靈文，琅函玉軸，世所嚴
J21nB110_p0672a10║奉者，凡五千四十八卷，六百億三萬一千八百八十
J21nB110_p0672a11║八言。其刊定因果，窮究性相，則謂之經；垂範四儀，嚴
J21nB110_p0672a12║制三業，則謂之律；研真顯正，覈偽摧邪，則謂之論，三
J21nB110_p0672a13║者莫不具焉。範堂既司之矣，司之寧有不受持讀誦
J21nB110_p0672a14║之乎？脫若以言演說之多，無踰於此也。如曰直指人
J21nB110_p0672a15║心，片言已為，餘賸何在于博求耶？雖然，萬錢陳於前，
J21nB110_p0672a16║非緡無以貫之，萬法散于事，非心無以攝之，假言以
J21nB110_p0672a17║明心，挈其綱而舉其要，亦古人之甚拳拳者也。大抵
J21nB110_p0672a18║人有內外佛性無內外，人有東西佛性無東西，一真
J21nB110_p0672a19║無妄，充滿太虛，大周沙界細入藐微光輝洞達，皆含
J21nB110_p0672a20║攝而無所遺，範堂於此而證入焉。一念萬年，何今何
J21nB110_p0672a21║古？寂然不動，誰佛誰生？當此之時，殆非世諦，文字之
J21nB110_p0672a22║可形容也，達摩氏之所傳，其大旨不過如是而已。範
J21nB110_p0672a23║堂遍參諸方，諸方尊宿，以範堂精進，多所印可，不知
J21nB110_p0672a24║曾有不自寶祕，而昌言若斯者乎？予見範堂向道之
J21nB110_p0672a25║切，故舉百億須彌皆有佛法。佛法肇興，于日本者，稍
J21nB110_p0672a26║著見焉，而末復申之。以此者，衛法之事嚴，而利物之
J21nB110_p0672a27║心急也。
J21nB110_p0672a28║送璞原師還越中序
J21nB110_p0672a29║柳儀曹有云：真乘法印，與儒典並用。人知嚮方，誠哉
J21nB110_p0672a30║是言也。蓋宗儒典則探義理之精奧，慕真乘，則盪名
J21nB110_p0672b01║相之麤跡。二者得兼，則空有相資，真俗並用，庶幾周
J21nB110_p0672b02║流而無滯者也。禪林之規，分職授事，各因其才，而責
J21nB110_p0672b03║以成功，而於內記之選，尤難其人。凡有關於文辭之
J21nB110_p0672b04║事，頗資之以達務，非熟采竺墳，旁通孔籍，未易以致
J21nB110_p0672b05║之。苟能從事于斯，則說法名山師表後進階級，將自
J21nB110_p0672b06║此而升矣。其任之重，不亦宜乎！會稽璞原師，其名為
J21nB110_p0672b07║德。[王*雲]幼學浮圖法於諸林院，長游大方，遂干善世禪
J21nB110_p0672b08║寺充內記之任善世為海內僧伽所宗。龍象之所經
J21nB110_p0672b09║瓶，錫之所聚，揮汗成雨，張袂成帷，一時號為極盛。璞
J21nB110_p0672b10║原非惟稱其職，兼能近取遠攬，深涵淺受，而其學益
J21nB110_p0672b11║進於前。一旦將還東海之上，與璞原游者，咸惜其去
J21nB110_p0672b12║相率發為聲詩命予執簡而序之，因繫其辭曰：世之
J21nB110_p0672b13║學者夥矣，溺文學者，則局促經畬，馳驟藝苑，其流必
J21nB110_p0672b14║外騖而忘返沈苦空者，則措情高遠，游志疏曠，其流
J21nB110_p0672b15║必內，躁而失守，所以皆倀倀他適，不知正塗之從，有
J21nB110_p0672b16║若璞原其知，真乘法印，與儒典並用者歟？處乎世間，
J21nB110_p0672b17║不著世間，如環之無端，不見其止；如刀之剖水，不見
J21nB110_p0672b18║其跡。其知空有相資，真俗並用者歟？循序而上，此焉
J21nB110_p0672b19║發軔他時出世為人，其知所自重者歟？予儒家之流
J21nB110_p0672b20║也，四庫書冊，麤嘗披閱，三藏玄文，頗亦玩索。負誇多
J21nB110_p0672b21║鬥靡之病，無抽關啟鑰之要，近惟默坐存誠，屏斥而
J21nB110_p0672b22║銷霣之。於是天光駿發，靈景自融，方知儀曹之云為
J21nB110_p0672b23║漸門者，設璞原春秋甚富，宜達圓頓之旨，尚思得魚
J21nB110_p0672b24║兔而忘筌蹄歟！白雲，悅公時碩德也，身居巖壑，名聞
J21nB110_p0672b25║禁闕。璞原嘗師事而親灸之，當以予言盾其然否？白
J21nB110_p0672b26║雲又將有以為璞原告也。
J21nB110_p0672b27║送季芳聯上人東還四明序
J21nB110_p0672b28║吾佛之學，明心而已矣。然心未易明也，結習之所膠
J21nB110_p0672b29║滯，根塵之所蓋纏，沉冥於欲塗，顛倒於暗室，而不能
J21nB110_p0672b30║自知，必處乎重山。密林之中木茹澗飲絕，去外緣而
J21nB110_p0672c01║直趨一真之境，水漂麥而不顧，雷破柱而弗驚。久之
J21nB110_p0672c02║馴熟，忽然頓悟，大地山河，咸作碧琉。璃色能如是，不
J21nB110_p0672c03║可謂無所證入。然恐墮於空寂，未敢自信。又必擔簦
J21nB110_p0672c04║裹糧，不遠數百千里，求明師而證之，機鋒交觸，如短
J21nB110_p0672c05║兵相接，失眼之頃，輒至喪身失命。及其印可，已定退
J21nB110_p0672c06║藏於密，如護明珠，須臾不敢忘去。然而修多羅藏其
J21nB110_p0672c07║多，至於五千四十八卷，大無不包，細無不統，其可委
J21nB110_p0672c08║之為賸語耶？又必出司藏鑰，晝夜研窮之，而畢知其
J21nB110_p0672c09║說。證之於言，驗之於心，既無分毫之不同矣。於是不
J21nB110_p0672c10║得已出世度人，續佛慧命，其階級之不紊，功用之甚，
J21nB110_p0672c11║嚴乃如此，奈之何？今之執法柄者，或不能皆然也。余
J21nB110_p0672c12║方為之，浩歎不止，有若季芳上人，其蓋有以起余者
J21nB110_p0672c13║哉！季芳名道聯，鄞人也。幼讀儒書，窮理命之學長依
J21nB110_p0672c14║薦巖羲公，修沙門行，尋掌內記於大天界寺，遂嗣法
J21nB110_p0672c15║于淨覺。禪師矩度，雍容進退，咸有恒則，蓋溫然如玉
J21nB110_p0672c16║者也。叢林之中，咸器重之。或挽其為住持事，則謙然
J21nB110_p0672c17║不敢當，且曰：我心學未能盡明也。三乘十二分之說，
J21nB110_p0672c18║亦未能盡通也。我歸四明山中，求諸己而已矣。嗚呼！
J21nB110_p0672c19║若吾季芳之才之美如此，苟使之主一剎而領四眾
J21nB110_p0672c20║焉，何不可者而乃退然不居，則夫不及季芳而奔競
J21nB110_p0672c21║欲得者為難言矣。季芳行哉，臨濟之子孫，多有隱於
J21nB110_p0672c22║鄮山；鄞水之間，季芳尚即而求之。探古佛之真如，繙
J21nB110_p0672c23║諸經之妙義，證入無量薩婆若海。江南十剎諸名山，
J21nB110_p0672c24║當有遲吾季芳來說法者。季芳雖欲自謙退，不可得
J21nB110_p0672c25║矣。季芳行哉！
J21nB110_p0672c26║送天淵禪師濬公還四明序
J21nB110_p0672c27║文辭之美者，見之於世，何其鮮哉！非文辭之鮮也。作
J21nB110_p0672c28║之者雖精，而知之者未必真，知之者固審，而揚之者
J21nB110_p0672c29║未必至。此其每相值而不相成。唐有柳儀曹，而浩初
J21nB110_p0672c30║之文始著宋無歐陽少師，而祕演之名，未必能傳至
J21nB110_p0673a01║於今，蓋理勢之必然，初不待燭照龜卜而後知乏也。
J21nB110_p0673a02║嗟夫！浩初祕演，何代無之？其不白於當時，卒隨煙霞，
J21nB110_p0673a03║變滅而無餘者，豈有他哉？由其不遇夫二公故然爾。
J21nB110_p0673a04║此余讀天淵師之所作，其有感于中矣乎！天淵名清
J21nB110_p0673a05║濬，台之黃巖，人古鼎銘，公之入室弟子。嘗司內記雙
J21nB110_p0673a06║徑，說法於四明之萬壽，近歸隱於清雷峰中，蓋法筵
J21nB110_p0673a07║之龍象也。余初未能識天淵，見其所裁輿，地圖縱橫，
J21nB110_p0673a08║僅尺有咫，而山川州郡，彪然在列。余固已奇其為人，
J21nB110_p0673a09║而未知其能詩也。已而有傳之者，味沖澹而氣豐腴，
J21nB110_p0673a10║得昔人句外之趣，余固已知其能詩，而猶未知其能
J21nB110_p0673a11║文也。今年春，偶與天淵會於建業，因相與論文，其辯
J21nB110_p0673a12║博而明捷，寶藏啟而琛貝焜煌也。雲漢成章而日星
J21nB110_p0673a13║昭煥也。長江萬里，風利水駛，龍驤之舟，藉之以馳也。
J21nB110_p0673a14║因徵其近製數篇，讀之，皆珠圓玉潔，而法度謹嚴。余
J21nB110_p0673a15║愈奇其為人傳之禁林禁林，諸公多歎賞之。余竊以
J21nB110_p0673a16║謂天淵之才，未必下于祕演浩初，其隱伏東海之濱，
J21nB110_p0673a17║而未能大顯者，以世無儀曹與少師也。人恒言文辭
J21nB110_p0673a18║之美者蓋鮮。嗚呼！其果鮮乎哉？方今四海會同，文治
J21nB110_p0673a19║聿興，將有如二公者，出荷斯文之任。倘見天淵所作，
J21nB110_p0673a20║必亟稱之，浩初祕演，當不專美於前矣。或者則曰：天
J21nB110_p0673a21║淵浮圖氏也。浮圖之法，以天地萬物為幻化，況所謂
J21nB110_p0673a22║詩若文乎？是固然矣。一性之中，無一物不該，無一事
J21nB110_p0673a23║不統，其大無外，其小無內，誠不可離而為二。苟如所
J21nB110_p0673a24║言，則性外有餘物矣。人以天淵為象為龍，此非所以
J21nB110_p0673a25║言之也。天淵將東還，賢士大夫多留之留之，不得詠
J21nB110_p0673a26║歌以別之，以余與天淵相知尤深也，請序而送之。
J21nB110_p0673a27║贈定巖上人入東序
J21nB110_p0673a28║大雄氏之道，洪纖悉備，上覆下載，如彼霄壤，無含生
J21nB110_p0673a29║之弗攝也。東升西降，如彼日月，無昏衢之不照也。弘
J21nB110_p0673a30║敷固假明於教儀，妙悟須資於禪定，所以銷融其麤
J21nB110_p0673b01║濁，振拔其精降，伏其塵勞，躋登其實際，非知力之所
J21nB110_p0673b02║強，必頓覺而後成，蓋亦戛戛乎其難矣。為其學者，當
J21nB110_p0673b03║究厥誠。一法不立，而日用熾然；六入本空，而真機獨
J21nB110_p0673b04║露。雖有所證，未能自信。於是遠訪師資，以求印可。利
J21nB110_p0673b05║鋒相觸，雨雹為之交馳；疑網既祛，星月為之朗耀。非
J21nB110_p0673b06║具大慧，充大量要，不足以與於斯也。定巖戒師吳興
J21nB110_p0673b07║士族，積菩提之因，勵精進之學，美譽流於四方，純行
J21nB110_p0673b08║信於四眾。且以見聞未溥踐履，或礙汎東大洋海而
J21nB110_p0673b09║睹古佛顯化之跡，登天台靈巖而詢應真示現之方。
J21nB110_p0673b10║波濤舂撞，皆談苦空，林木蔥蒨，各彰實相。此其立志，
J21nB110_p0673b11║甚不小也。嗟夫！世道既降，正法不傳，辭章之錦，繡足
J21nB110_p0673b12║以移，易其性情，勢位之肥，甘足以斲，喪其智慧，雖方
J21nB110_p0673b13║袍而圓頂，或塵容而俗狀，滔滔不返，可勝歎哉！有如
J21nB110_p0673b14║定岩，竱心為道，如孤雲野鶴，弗為世氛之所染；如崇
J21nB110_p0673b15║蘭幽芷，弗為無人而不芳，寧不為君子之所取乎？所
J21nB110_p0673b16║謂充大量，具大慧者，異日當于定岩徵之也。定岩之
J21nB110_p0673b17║還也，且過南潯省親，身居桑門，心存孝道。大雄氏所
J21nB110_p0673b18║說大報恩七篇，皆言由孝而極其業，定岩又能行之
J21nB110_p0673b19║矣。則其所可取，豈直前所云云哉？會余詞林請書首
J21nB110_p0673b20║簡，顧文逋之叢沓，兼羈思之繽紛，筆無停思，語多未
J21nB110_p0673b21║醇，同志之士，刪而正之可也。
J21nB110_p0673b22║送允師省母序
J21nB110_p0673b23║人之生天，賦之以性，父母遺之以體，德莫大焉。故雖
J21nB110_p0673b24║尊有天下，不敢不事。天德為聖賢，不敢不事親，以是
J21nB110_p0673b25║身非我有，實天與親畀之也。夫吾之身，既有所本，則
J21nB110_p0673b26║凡吾所為者，豈我之能為哉？實天與親之所命，而我
J21nB110_p0673b27║行之耳，安可忘所自而不察乎？古之少恩者，雖如申、
J21nB110_p0673b28║韓、商、鄧著書，排擊堯、舜、孔子之道，且不敢遺其親，況
J21nB110_p0673b29║於佛氏以慈仁為教者乎？故棄其親者，非佛氏之意，
J21nB110_p0673b30║愚者失之耳。是以佛氏有報恩之經稱，父母恩甚至，
J21nB110_p0673c01║而昔之賢者，若陳尊宿之流，多能盡於子道，近世之
J21nB110_p0673c02║稱名浮圖者，亦未有不孝其親者也。今　上初立極，
J21nB110_p0673c03║猶恐愚者未察，詔浮圖各拜其親定著為律，於是習
J21nB110_p0673c04║俗為之復美。天台迪中，允師浮圖之秀者，違親而從
J21nB110_p0673c05║師於外，十餘年矣。今歲至京師，戚然念親不置，將別
J21nB110_p0673c06║其徒而歸省謁。余求序以道其所欲行之意，迪中通
J21nB110_p0673c07║內典攻書而能詩，其於事親固無庸告之。然四方之
J21nB110_p0673c08║學佛氏亦有久違其親者乎？聞迪中之風而慕效者，
J21nB110_p0673c09║必名浮圖也。
J21nB110_p0673c10║贈清源上人歸泉州覲省序
J21nB110_p0673c11║大雄氏躬操法印，度彼迷情，翊天彝之正理，與儒道
J21nB110_p0673c12║而並用。是故四十二章，有最神之訓；大報恩中，有孝
J21nB110_p0673c13║親之戒。蓋形非親不生，性非形莫寄。凡見性明心之
J21nB110_p0673c14║士，篤報本反始之誠，外此而求，離道逾遠。清源上人，
J21nB110_p0673c15║曩自蚤歲，即豔空門，剃落於鳳凰之峰，典藏於雙檮
J21nB110_p0673c16║之剎。無微不探，有顯皆窮。繼出世於龍華，俄分座於
J21nB110_p0673c17║天界。宜了苦空之相，庶盡有漏之因。蓼莪忽詠，陟屺
J21nB110_p0673c18║成思，贍巖雲之易孤，歎春暉之莫報。癡鈍翁之寄像，
J21nB110_p0673c19║終亦何心；陳尊宿之編蒲，願終其志。於是儒門席上
J21nB110_p0673c20║之珍，法苑同袍之彥，察其誠愨，各繫聲歌，且徵題於
J21nB110_p0673c21║首簡，用攄發其中情。昔者柳州刺史，投分濬師，及覲
J21nB110_p0673c22║省於淮南，法鄭商之先犒，屬為文采，烜著叢林，顧予
J21nB110_p0673c23║末學，焉敢效顰？然而見善不揚，非君子之操；澆俗弗
J21nB110_p0673c24║勵，豈達賢之為？有若上人歷抵大方，期于深詣，其欲
J21nB110_p0673c25║明心見性者歟？雖嘗絕學，不廢明倫，其知反始報本
J21nB110_p0673c26║者歟？契經最神之訓，如來孝親之戒，其能服行而弗
J21nB110_p0673c27║悖者歟？魯典竺墳，本一塗轍，或者岐而二之，失則甚
J21nB110_p0673c28║矣。自慚蹇[仁-二+(產-文+(立-一))]，馳逐章逢，知本跡之不殊，思內外之兩
J21nB110_p0673c29║盡，嘉斯篤行，吻合道謨，聿增名教之重，不昧原本之
J21nB110_p0673c30║義，表而出之，以為世觀焉爾？
J21nB110_p0674a01║宋文憲公護法錄卷第八
J21nB110_p0674a02║
J21nB110_p0674a03║
J21nB110_p0674a04║（宣城居士徐日晉男徐鏞施貲共刻
J21nB110_p0674a05║護法錄第八卷　計字八千五百九十一箇
J21nB110_p0674a06║該銀四兩七錢零一分
J21nB110_p0674a07║江陰釋在琳對句容潘省耕書江右陳叔道刻
J21nB110_p0674a08║天啟辛酉元年春四徑山化城寺識）