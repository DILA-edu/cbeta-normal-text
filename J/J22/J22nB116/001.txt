J22nB116_p0729a01║憨山老人夢遊全集卷之一
J22nB116_p0729a02║東海那羅延窟侍者福善日錄
J22nB116_p0729a03║法語
J22nB116_p0729a04║答鄭崑巖中丞
J22nB116_p0729a05║若論此段大事因緣。雖是人人本具。各各現成，不欠
J22nB116_p0729a06║毫髮。爭柰無始劫來愛根種子。妄想情慮。習染深厚。
J22nB116_p0729a07║障蔽妙明。不得真實受用。一向只在身心世界。妄想
J22nB116_p0729a08║影子裏作活計。所以流浪生死。佛祖出世。千言萬語
J22nB116_p0729a09║種種方便。說禪說教。無非隨順機宜。破執之具。元無
J22nB116_p0729a10║實法與人。所言修者。只是隨順自心。淨除妄想習氣
J22nB116_p0729a11║影子於此用力。故謂之修。若一念妄想頓歇。徹見自
J22nB116_p0729a12║心本來圓滿。光明廣大清淨本然。了無一物。名之曰
J22nB116_p0729a13║悟。非除此心之▆別有可修可悟者。以心體如鏡妄
J22nB116_p0729a14║想攀緣。影子乃真心之塵垢耳。故曰。想相為塵。識情
J22nB116_p0729a15║為垢。若妄念消融。本體自現。譬如磨鏡垢淨明現。法
J22nB116_p0729a16║爾如此。但吾人積劫習染。堅固我愛。根深難拔。今生
J22nB116_p0729a17║幸托。本具般若內薰為因。外藉善知識引發為緣。自
J22nB116_p0729a18║知本有發心趣向。志願了脫生死。要把無量劫來生
J22nB116_p0729a19║死根株。一時頓拔。豈是細事。若非大力量人赤身擔
J22nB116_p0729a20║何單刀直入者。誠難之難。古人道。如一人與萬人敵。
J22nB116_p0729a21║非虛語也。大約末法修行人多。得真實受用者少。費
J22nB116_p0729a22║力者多得力者少。此何以故。蓋因不得直捷下手處。
J22nB116_p0729a23║往往只在從前聞見知解言語上以識情摶量遏捺。
J22nB116_p0729a24║妄想光影門頭做工夫。先將古人玄言妙語。蘊在胸
J22nB116_p0729a25║中。當作實法。把作自己知見。殊不知此中一點用不
J22nB116_p0729a26║著。此正謂依他作解。塞自悟門。如今做工夫。先要鏟
J22nB116_p0729a27║去知解的的。只在一念上做。諦信自心本來乾乾淨
J22nB116_p0729a28║淨寸絲不掛。圓圓明明充滿法界。本無身心世界。亦
J22nB116_p0729a29║無妄想情慮。即此一念本自無生現前種種境界。都
J22nB116_p0729a30║是幻妄不實。唯是真心中所現影子。如此勘破。就于
J22nB116_p0729b01║妄念起滅處。一覷覷定。看他起向何處起滅向何處
J22nB116_p0729b02║滅。如此著力一拶。任他何等妄念一拶粉碎。當下冰
J22nB116_p0729b03║消瓦解。切不可隨他流轉。亦不可相續。永嘉謂。要斷
J22nB116_p0729b04║相續心者此也。蓋虛妄浮心本無根緒。切不可當作
J22nB116_p0729b05║實事。橫在胸中。起時便咄。一咄便消。切不可遏捺遏
J22nB116_p0729b06║捺。則隨他使作。如水上葫蘆。只要把身心世界撇向
J22nB116_p0729b07║一邊。單單的的提此一念如橫空寶劍。任他是佛是
J22nB116_p0729b08║魔。一齊斬絕。如斬亂絲赤力力挨拶將去。所謂直心
J22nB116_p0729b09║正念。真如正念者。無念也。能觀無念。可謂向佛智矣。
J22nB116_p0729b10║○修行最初發心要諦信唯心法門。佛說。三界唯心
J22nB116_p0729b11║萬法唯識。多少佛法。只是解說。得此八個字分明。使
J22nB116_p0729b12║人人信得及大段聖凡二途。只是唯自心中迷悟兩
J22nB116_p0729b13║路。一切善惡因果。除此心外無片事可得。蓋吾人妙
J22nB116_p0729b14║性天然。本不屬悟。又何可迷。如今說迷。只是不了自
J22nB116_p0729b15║心。本無一物。不達身心世界本空。被他障礙。故說為
J22nB116_p0729b16║迷。一向專以妄想生滅心當以為真。故於六塵境緣
J22nB116_p0729b17║種種幻化。認以為實。如今發心趣向。乃返流向上一
J22nB116_p0729b18║著。全要將從前知解盡情脫去。一點知見巧法用不
J22nB116_p0729b19║著。只是將自己現前身心世界。一眼看透。全是自心
J22nB116_p0729b20║中所現浮光幻影。如鏡中像如水中月。觀一切音聲
J22nB116_p0729b21║如風過樹。觀一切境界似雲浮空。都是變幻不實的
J22nB116_p0729b22║事。不獨從外如此。即自心妄想情慮。一切愛根種子
J22nB116_p0729b23║習氣煩惱。都是虛浮幻化不實的。如此深觀。凡一念
J22nB116_p0729b24║起。決定就要勘他個下落。切不可輕易放過。亦不可
J22nB116_p0729b25║被他瞞昧。如此做工夫。稍近真切。除此之外。別扯玄
J22nB116_p0729b26║妙知見巧法來逗湊全沒交涉。就是說做工夫也是
J22nB116_p0729b27║不得已。譬如用兵兵者不祥之器。不得已而用之。古
J22nB116_p0729b28║人說參禪提話頭。都是不得已。然公案雖多。唯獨念
J22nB116_p0729b29║佛。審實的話頭塵勞中極易得力。雖是易得力。不過
J22nB116_p0729b30║如敲門瓦子一般。終是要拋卻。只是少不得用一番。
J22nB116_p0729c01║如今用此做工夫。須要信得及。靠得是咬得住。決不
J22nB116_p0729c02║可猶豫不得。今日如此。明日又如彼。又恐不得悟。又
J22nB116_p0729c03║嫌不玄妙。這些思筭都是障礙先要說破。臨時不生
J22nB116_p0729c04║疑慮。至若工夫做得力處。外境不入。唯有心內煩惱
J22nB116_p0729c05║無狀橫起。或慾念橫發。或心生煩悶。或起種種障礙。
J22nB116_p0729c06║以致心疲力倦。無可柰何。此乃八識中含藏無量劫
J22nB116_p0729c07║來習氣種子。今日被工夫逼急都現出來。此處最要
J22nB116_p0729c08║分曉。先要識得破透得過。決不可被他籠罩。決不可
J22nB116_p0729c09║隨他調弄。決不可當作實事。但只抖擻精神奮發。勇
J22nB116_p0729c10║猛提起本參。話頭就在此等念頭起處。一直捱追將
J22nB116_p0729c11║去。我這裏元無此事。問渠向何處來。畢竟是甚麼。決
J22nB116_p0729c12║定要見個下落。如此一拶將去。只教神鬼皆泣。滅跡
J22nB116_p0729c13║潛蹤。務要赶盡殺絕不留寸絲。如此著力。自然得見
J22nB116_p0729c14║好消息。若一念拶得破。則一切妄念一時脫謝。如空
J22nB116_p0729c15║華影落陽燄波澄。過此一番。便得無量輕安無量自
J22nB116_p0729c16║在。此乃初心得力處。不為衒妙。及乎輕安自在。又不
J22nB116_p0729c17║可生歡喜心。若生歡喜則歡喜魔附心。又多一種障
J22nB116_p0729c18║矣。至若藏識中習氣。愛根種子堅固。深潛話頭。用力
J22nB116_p0729c19║不得處。觀心照不及處。自己下手不得。須禮佛誦經
J22nB116_p0729c20║懺悔。又要持楞嚴咒心仗佛密印以消除之。以諸密
J22nB116_p0729c21║咒皆佛之金剛心印。吾人用之。如執金剛寶杵摧碎。
J22nB116_p0729c22║一切物物。遇如微塵。從上佛祖心印秘訣。皆不出此。
J22nB116_p0729c23║故曰。十方如來持此咒心。得成無上正等正覺。然佛
J22nB116_p0729c24║則明言祖師門下恐落常情。故秘而不言非不用也。
J22nB116_p0729c25║此須日有定課。久久純熟。得力甚多。但不可希求神
J22nB116_p0729c26║應耳。○凡修行人。有先悟後修者。有先修後悟者。然
J22nB116_p0729c27║悟有解證之不同。若依佛祖言教明心者。解悟也。多
J22nB116_p0729c28║落知見。於一切境緣。多不得力。以心境角立。不得混
J22nB116_p0729c29║融。觸途成滯多作障礙。此名相似般若。非真參也。若
J22nB116_p0729c30║證悟者。從自己心中實朴朴做將去。逼拶到水窮山
J22nB116_p0730a01║盡處。忽然一念頓歇。撤了自心。如十字前頭見親爺
J22nB116_p0730a02║一般。更無可疑。如人飲水冷暖自知。亦不能吐露向
J22nB116_p0730a03║人。此乃真參實悟。然後即以悟處融會心境。淨除現
J22nB116_p0730a04║業流識。妄想情慮。皆鎔成一味真心矣。此證悟也。此
J22nB116_p0730a05║之證悟。亦有深淺不同。若從根本上做工夫。打破八
J22nB116_p0730a06║識巢臼。頓翻無明窟穴。一超直入更無剩法。此乃上
J22nB116_p0730a07║上利根所證者深。其餘漸修所證者淺。最怕得少為
J22nB116_p0730a08║足。切忌墮在光影門頭。何者。以八識根本未破。縱有
J22nB116_p0730a09║作為。皆是識神邊事。若以此為真。大似認賊為子。古
J22nB116_p0730a10║人云。學道之人不識真。只為從前認識神。無量劫來
J22nB116_p0730a11║生死本。癡人認作本來人。于此一關最要透過。所言
J22nB116_p0730a12║頓悟漸修者。乃先悟已徹。但有習氣未能頓淨。就于
J22nB116_p0730a13║一切境緣上。以所悟之理起觀照之力。歷境驗心。融
J22nB116_p0730a14║得一分境界。證得一分法身。消得一分妄想。顯得一
J22nB116_p0730a15║分本智。是又全在綿密工夫。於境界上做出更為得
J22nB116_p0730a16║力。○凡利根信心勇猛的人。修行肯做工夫。事障易
J22nB116_p0730a17║除理障難遣。此中病痛略舉一二○。第一不得貪求
J22nB116_p0730a18║玄妙。以此事本來平平貼貼實實落落。一味平常更
J22nB116_p0730a19║無玄妙。所以古人道。悟了還同未悟時。依然只是舊
J22nB116_p0730a20║時人。不是舊時行履處。更無玄妙工夫。若到自然平
J22nB116_p0730a21║實。蓋由吾人知解。習氣未淨。內薰般若。般若為習氣
J22nB116_p0730a22║所薰。起諸幻化。多生巧見綿著其心。將謂玄妙深入
J22nB116_p0730a23║不捨此正識神影。明分別妄見之根。亦名見刺。比前
J22nB116_p0730a24║麤浮妄想不同。斯乃微細流注生滅。亦名智障。正是
J22nB116_p0730a25║礙正知見者。若人認以為真。則起種種狂見最在所
J22nB116_p0730a26║忌。○其次不得將心待悟。以吾人妙圓真心本來絕
J22nB116_p0730a27║待。向因妄想凝結心境根塵對待角立。故起惑造業。
J22nB116_p0730a28║今修行人。但只一念放下身心世界。單單提此一念
J22nB116_p0730a29║向前。切莫管他悟與不悟。只管念念步步做將去。若
J22nB116_p0730a30║工夫到處。自然得見本來面目。何須早計。若將心待
J22nB116_p0730b01║悟。即此待心便是生死根株。待至窮劫亦不能悟。以
J22nB116_p0730b02║不了絕待真心。將謂別有故耳。若待心不除。易生疲
J22nB116_p0730b03║厭。多成退墮。譬如尋物不見。便起休歇想耳。○其次
J22nB116_p0730b04║不得希求妙果。蓋眾生生死妄心。元是如來果體。今
J22nB116_p0730b05║在迷中。將諸佛神通妙用變作妄想情慮分別知見。
J22nB116_p0730b06║將真淨法身變作生死業質。將清淨妙土變作六塵
J22nB116_p0730b07║境界。如今做工夫。若一念頓悟自心。則如大冶紅鑪
J22nB116_p0730b08║陶鎔萬象。即此身心世界元是如來果體。即此妄想
J22nB116_p0730b09║情慮元是神通妙用。換名不換體也。故永嘉云。無明
J22nB116_p0730b10║實性即佛性。幻化空身即法身。若能悟此法門。則取
J22nB116_p0730b11║捨情忘。欣厭心歇。步步華藏。淨土心心。彌勒下生。若
J22nB116_p0730b12║安心先求妙果。即希求之心。便是生死根本。礙正知
J22nB116_p0730b13║見轉求轉遠。求之力疲則生厭倦矣。○其次不可自
J22nB116_p0730b14║生疑慮。凡做工夫。一向放下身心。屏絕見聞知覺脫
J22nB116_p0730b15║去。故步望前眇冥無安。身立命處。進無新證。退失故
J22nB116_p0730b16║居。若前後籌慮。則生疑心起。無量思筭較計得失。或
J22nB116_p0730b17║別生臆見。動發邪思礙正知見。此須勘破。則決定直
J22nB116_p0730b18║入無復顧慮。大概工夫做到做不得。正是得力處。更
J22nB116_p0730b19║加精采。則不退屈。不然則墮憂愁魔矣。○其次不得
J22nB116_p0730b20║生恐怖心。謂工夫念力急切逼拶妄想一念頓歇。忽
J22nB116_p0730b21║然身心脫空。便見大地無寸土。深至無極。則生大恐
J22nB116_p0730b22║怖。於此若不勘破。則不敢向前。或以此豁達空。當作
J22nB116_p0730b23║勝妙。若認此空。則起大邪見。撥無因果。此中最險。○
J22nB116_p0730b24║其次決定信自心是佛。然佛無別佛唯心。即是以佛
J22nB116_p0730b25║真法身猶若虛空。若達妄元虛。則本有法身自現。光
J22nB116_p0730b26║明寂照圓滿周遍無欠無餘。更莫將心向外馳求。若
J22nB116_p0730b27║捨此心別求。則心中變起種種無量夢想境界。此正
J22nB116_p0730b28║識神變現切不可作奇特想也。然吾清淨心中。本無
J22nB116_p0730b29║一物。更無一念。凡起心動念。即乖法體。今之做工夫
J22nB116_p0730b30║人。總不知自心妄想元是虛妄。將此妄想誤為真實。
J22nB116_p0730c01║專只與作對頭。如小兒戲燈影相似轉戲轉沒交涉。
J22nB116_p0730c02║弄久則自生怕怖。又有一等怕妄想的。恨不得一把
J22nB116_p0730c03║捉了拋向一邊。此如捕風捉影。終日與之打交滾費
J22nB116_p0730c04║盡力氣。再無一念休歇時。纏綿日久。信心力疲。只說
J22nB116_p0730c05║參禪無靈驗。便生毀謗之心。或生怕怖之心。或生退
J22nB116_p0730c06║墮之心。此乃初心之通病也。此無他。蓋由不達常住
J22nB116_p0730c07║真心不生滅忹。只將妄想認作實法耳。這裏切須透
J22nB116_p0730c08║過。若要透得此關。自有向上一路。只須離心意識。參
J22nB116_p0730c09║離妄想境界求。但有一念起處。不管是善是惡。當下
J22nB116_p0730c10║撇過。切莫與之作對。諦信自心中本無此事。但將本
J22nB116_p0730c11║參話頭著力提起。如金剛寶劍魔佛皆揮此處最要
J22nB116_p0730c12║大勇猛力大精進力大忍力。決不得思前筭後。決不
J22nB116_p0730c13║得怯弱。但得直心正念。挺身向前。自然巍巍堂堂。不
J22nB116_p0730c14║被此等妄想纏繞。如脫韝之鷹。二六時中。於一切境
J22nB116_p0730c15║緣自然不干絆。自然得大輕安得大自在。此乃初心
J22nB116_p0730c16║第一步工夫得力處也。○已上數則大似畫蛇添足。
J22nB116_p0730c17║乃一期方便語耳。本非究竟。亦非實法。蓋在路途邊
J22nB116_p0730c18║出門一步。恐落差別岐徑。枉費心力虛喪光陰。必須
J22nB116_p0730c19║要真正一門。超出妙莊嚴路。所謂行步平正其疾如
J22nB116_p0730c20║風。其所行履可以日劫相倍矣。要之佛祖向上一路。
J22nB116_p0730c21║不涉程途。其在初心方便。也須從這裏透過始得。
J22nB116_p0730c22║示無生祿禪人（乙未夏日在圜中說）
J22nB116_p0730c23║古人最初發心真正為生死大事，決志出離，故割愛
J22nB116_p0730c24║辭親，參師訪友，歷盡艱辛，心心念念，只為己躬下事，
J22nB116_p0730c25║未明憂悲痛切，如喪考妣。若一見知識，如嬰兒得母。
J22nB116_p0730c26║倘得一言半句開導心地，如病得藥。若一念相當，胸
J22nB116_p0730c27║中了悟，如貧得寶，拼身捨命，陸沉賤役，未嘗憚勞。若
J22nB116_p0730c28║二祖之安心斷臂，六祖之墜腰負石，百丈之執勞，楊
J22nB116_p0730c29║岐之供眾。凡名載傳燈，光照千古者，無不從刻苦中
J22nB116_p0730c30║來。乃至過去諸佛，求無上菩提，捨身命如微塵數，無
J22nB116_p0731a01║一類而不受身，無一身而不苦行，百劫修因，故感天
J22nB116_p0731a02║上人間無量供養，乃至末法兒孫，猶受用白毫光中，
J22nB116_p0731a03║一分功德不盡，豈有天生彌勒自然釋迦者哉？痛念
J22nB116_p0731a04║末法，去聖時遙，法門典刑，已至掃地。吾輩出家，兒不
J22nB116_p0731a05║知竟為何事生來祗知懼，饑寒圖飽煖，一入空門，因
J22nB116_p0731a06║循俗習，游談終日，捧腹縱情，徒騁六根，備造眾惡，靡
J22nB116_p0731a07║所不至，不耕而美食，不蚕而好衣，虛消信施，唐喪光
J22nB116_p0731a08║陰。竟不知生從何來，死從何去？豈復知有因果難逃，
J22nB116_p0731a09║罪福無爽。一朝大限臨頭，如石投水，三途劇苦，一報
J22nB116_p0731a10║五千，再得出頭，知更何日？興言及此，痛可悲酸，目擊
J22nB116_p0731a11║時流，滔滔皆是。望吾人之修者，如披沙揀金，非曰絕
J22nB116_p0731a12║無，蓋亦鮮矣。嗟乎！三界牢獄，四生桎梏，況大火所燒，
J22nB116_p0731a13║生死險宅，何由能濕猛焰，離眾苦，至無畏處耶？非丈
J22nB116_p0731a14║夫兒具靈根含夙骨者，不能奮發猛勇，一超真入耳。
J22nB116_p0731a15║汝等幸爾生逢佛法，形寓袈裟，早值明師，六根完具，
J22nB116_p0731a16║當痛念無常，深思大事，思地獄苦，發菩提心，改往修
J22nB116_p0731a17║來，晝夜精勤，早求出離。若復因循度日，縱放身心，大
J22nB116_p0731a18║限到頭，悔之何及？嗟乎行矣，其無忘我臨岐叮嚀之
J22nB116_p0731a19║言以負吾自負也。
J22nB116_p0731a20║將之雷陽舟中示奇侍者
J22nB116_p0731a21║佛祖教人於生死中頓證無生法忍，且每怪其於無
J22nB116_p0731a22║生中妄見生滅。此語如對市人說，夢事聞者，非不明
J22nB116_p0731a23║目張膽，但未證真耳。要之所說，非所聞所聞，非所見
J22nB116_p0731a24║也。古人貴實證者，直欲於生死法中親切勘破而已，
J22nB116_p0731a25║非別有奇特處也。嘗見小兒怕鬼者，每於夜中行，恍
J22nB116_p0731a26║然一物隨之，大生驚怖，雖慈母善諭，本無亦未之信，
J22nB116_p0731a27║必待其自信不疑而後止。苟自止不疑之地，縱假鬼
J22nB116_p0731a28║怖之，將一笑而釋矣。余昔遊塞，上同健兒，乘馬夜行，
J22nB116_p0731a29║道傍一石，馬忽見而大驚，幾墮地爾乃頓轡奮力，鞭
J22nB116_p0731a30║策遶石，周行數十匝，仍引熟視良久，方縱逸而去。馬
J22nB116_p0731b01║自是遇物皆不驚，余因是知道人遊生死險道，歷境
J22nB116_p0731b02║驗心，必如是而後已。是故華嚴以善財表證其所歷
J22nB116_p0731b03║百城參多知識，至於刀山火聚，亦遲回待勸而後入。
J22nB116_p0731b04║及入之果，得清涼大解脫門。此其策馬繞石，令其熟
J22nB116_p0731b05║視之謂耶？由是觀之，佛祖殊無他長，蓋能熟視世間
J22nB116_p0731b06║相者耳。世人所驚怖者，非生死禍患乎？佛祖乃欲令
J22nB116_p0731b07║人於中證無生忍，且欲明言於無生中妄見生滅。噫！
J22nB116_p0731b08║此果何謂哉？苟非熟視自到不疑之地，吾意雖慈尊
J22nB116_p0731b09║善諭，殆亦難免驚怖也。余比以弘法罹難，上千　聖
J22nB116_p0731b10║怒，如白日雷霆，聞者掩耳。自罹難以來，備歷苦事不
J22nB116_p0731b11║可言，而從始至終，自視一念歡喜心，竟未減於平昔
J22nB116_p0731b12║觀者，莫不驚異為非常，然而生死禍患人，故為余驚
J22nB116_p0731b13║之矣。及視不減，歡喜心，乃又驚之。此余不驚其所驚，
J22nB116_p0731b14║而人驚其所不驚，是或有道焉，奇侍者不遠，三千里
J22nB116_p0731b15║赴難問。余於幽獄已而荷蒙　聖恩，待以不死，貶竄
J22nB116_p0731b16║嶺海奇，乃伴行舟中，遂書此為別，且解長途困頓耳。
J22nB116_p0731b17║嗟乎！生死險道，正在所驚，其無聞我歡喜，心如夢事
J22nB116_p0731b18║耶？異時驗子於寂滅場中，無以今日之言為夢語也。
J22nB116_p0731b19║子熟視之。
J22nB116_p0731b20║示無隱桂禪人
J22nB116_p0731b21║明桂禪人初參余於東海，及余被放禪人復走嶺南
J22nB116_p0731b22║省，余且將還，蜀老人因示之曰：惟佛性之在纏，如神
J22nB116_p0731b23║光之在目。雖明暗去來，而照體獨立；以障翳厚薄，故
J22nB116_p0731b24║智用淺深。是故從上佛祖，必經多劫事多知識入多
J22nB116_p0731b25║法門，然後得見性真。所以然者，如人被縛，自不能解，
J22nB116_p0731b26║必假手於他。至若釋然，解脫自在，縱橫受用處，又非
J22nB116_p0731b27║解者所可與也。即稱上根利智。有能一念頓悟自心
J22nB116_p0731b28║不從人得者，亦未必不由積累辛苦中來。如萬里還
J22nB116_p0731b29║家，入門一步，慶快平生，則迴視向之。跋涉艱難，間關
J22nB116_p0731b30║險阻，依稀彷彿，如夢中事。然且大通十劫，猶不現前，
J22nB116_p0731c01║身子發心，中道退沮。在聖尚爾，況其他乎？是知信向
J22nB116_p0731c02║此段大事因緣，能操久遠之志，持畢竟之懷者，從古
J22nB116_p0731c03║為難。得歷觀前修𢬵捨身命親師擇友，動則三二十
J22nB116_p0731c04║年，乃至盡形畢壽，不以窮達改心易慮，以極願力所
J22nB116_p0731c05║持，窮劫而不化，千載如一日者。所以光明廣大，一發
J22nB116_p0731c06║則為人天師表，非苟然也。禪人以夙習般若聞薰之
J22nB116_p0731c07║力，不忘所先，今幸為佛子歷事法門，慇懃若是，苟能
J22nB116_p0731c08║執金剛心，盡此形壽，乃至周遍恒沙，以極究竟菩提
J22nB116_p0731c09║不退初心，將布法雲於火宅，圓智種於覺園，未必不
J22nB116_p0731c10║以今日為因地也。子其行矣，即歸峨嵋，親見普賢。倘
J22nB116_p0731c11║問諸變化人，報言瘴海炎方不減；白銀世界，無恙無
J22nB116_p0731c12║恙。
J22nB116_p0731c13║促小師大義歸家山侍養
J22nB116_p0731c14║余少讀史，竊慕程嬰公孫杵臼之為人，念曰：持此心
J22nB116_p0731c15║為人臣子者，可謂不忝所生矣。及長出家，乃曰：吾佛
J22nB116_p0731c16║為三界法王，四生慈父，苟能持二子之心為弟子者，
J22nB116_p0731c17║可謂不負己靈矣。及讀傳燈，諸祖機緣，見神光之斷
J22nB116_p0731c18║臂，船子之覆舟，百丈之於馬祖，楊岐之於慈明。嘆曰：
J22nB116_p0731c19║苟忘身為法，若諸老之為心者，何患祖道之不昌，法
J22nB116_p0731c20║門之不振乎？嗟夫！丈夫處世既不能盡命竭力以事
J22nB116_p0731c21║人主，榮名顯親，即當為法王、忠臣、慈父、孝子、易地皆
J22nB116_p0731c22║然，又何屑屑以事齷齪乎？故余自知有向上事以來，
J22nB116_p0731c23║此心翩翩負超世之思，即處樊籠遊廛市，未嘗不置
J22nB116_p0731c24║身永雪千巖萬壑中也。隆慶初，余居龍河講肆，時識
J22nB116_p0731c25║妙峰，師於稠人中，睹其貌悴骨剛，知其為法器，雖未
J22nB116_p0731c26║語，而心許之矣。及萬曆癸酉，余北遊上都，適遇於長
J22nB116_p0731c27║安市，相與共坐龍華樹下一語而決生死，乃結伴同
J22nB116_p0731c28║參，即共遊方外，過河中山陰檀越延之道院。數月，是
J22nB116_p0731c29║時義尚童年為沙彌。明年，余同妙師入清涼，置身萬
J22nB116_p0731c30║年，冰雪中嚴寒徹骨幾死者數矣。時余幸有自信之
J22nB116_p0732a01║地。越丁丑，而山陰檀越以書抵清涼，屬義從事法門，
J22nB116_p0732a02║因著入槽廠義躍然負米採薪，履冰蹈雪，略無倦色，
J22nB116_p0732a03║百務惟先，日夜無隙，眾皆推其精勤，殊無短長。越辛
J22nB116_p0732a04║巳冬，適奉　慈旨，求　皇儲薦　先帝建大會於臺
J22nB116_p0732a05║山，日集萬指，時義獨任點茶湯，晝則周旋，不失一人。
J22nB116_p0732a06║夜則以餘力課誦，余始心知其力，能荷負，第未察其
J22nB116_p0732a07║信根耳。明年壬午春臺山會罷，余與妙師各解攜師
J22nB116_p0732a08║目義，謂以此子可代執役。因命義曰：古人從師為法，
J22nB116_p0732a09║誓死為期。爾其盡形竭力，倘中道志沮當此生不面
J22nB116_p0732a10║爾。其志之明發，即理策東西。余同龍華老人養痾於
J22nB116_p0732a11║太行之障。石巖時義隻身以從，百務惟勤。凡操食時，
J22nB116_p0732a12║必侍立輟餐而後已，察意之可否，以為憂喜。余飽亦
J22nB116_p0732a13║飽，余偶不欲食，則涕泗交頤，而亦終日不糝也。余每
J22nB116_p0732a14║每私察，久之如一日，因謂龍華老人曰：此子天性純
J22nB116_p0732a15║孝人也。子夏問孝，孔子曰：色難。其是之謂乎？明年癸
J22nB116_p0732a16║未，余即東蹈海上藏修於牢山，深處人跡，所不能至
J22nB116_p0732a17║神鬼之鄉也。余因那羅延窟而居之，乃披荊榛，臥艸
J22nB116_p0732a18║莽，犯風濤，涉險阻，艱難困苦，不可殫述，人不堪其憂，
J22nB116_p0732a19║而義實甘心焉。余亦將謂老死丘壑無復人世矣。居
J22nB116_p0732a20║三年丙戌，適蒙　聖天子詔為　慈聖聖母，頒大藏
J22nB116_p0732a21║經，布天下名山，及二牢焉。余適丁之，乃喟然嘆曰：因
J22nB116_p0732a22║緣障道，往哲所難，福始禍先前修明誡意欲避之義，
J22nB116_p0732a23║與同伴安桂二侍者。進曰：師即無意、人世，豈不上念
J22nB116_p0732a24║聖心，所以為法門之隆，斯民之福利乎？余乃翻然念
J22nB116_p0732a25║曰：惟我　聖天子仁孝　聖母慈恩，以法為社稷蒼
J22nB116_p0732a26║生福，某也何人敢不竭躬盡瘁，以敷揚法化，上報
J22nB116_p0732a27║　聖恩乎？法王、忠臣、慈父、孝子，實余所圖第此海嶠遐
J22nB116_p0732a28║陬，故稱蔑戾。苟不等心死誓，又何以轉魔界而成佛
J22nB116_p0732a29║土？爾輩試揣其衷，果能以法為心，畢命從事則止之，
J22nB116_p0732a30║否則去之，無使異日作世諦流布昧人天眼目也。安
J22nB116_p0732b01║等唯唯進曰：師唯何人，此惟何事？願師安意，以道自
J22nB116_p0732b02║任，為法忘情，豈以我輩去留為行止？余於是判然拜
J22nB116_p0732b03║受慈命，創志剋意，以建立為心。其經營事務，無論巨
J22nB116_p0732b04║細，一切悉委付義，而以安桂二人為知事，予但總其
J22nB116_p0732b05║綱要耳。上賴　聖慈寵靈，不三年，而果叢林成法，道
J22nB116_p0732b06║興四方，衲子日益至時，則東海洋洋佛國之風焉。其
J22nB116_p0732b07║天人冥會轉化之機，蓋亦神且速矣。至於山門供眾，
J22nB116_p0732b08║法物畢備，秋毫皆出義心，而其建立規模，居然不減。
J22nB116_p0732b09║在昔觀者，以為天降地湧，將為東鄙，法幢盛世，永永
J22nB116_p0732b10║福田也。不意豎立未幾，而狂魔競作於己丑歲，即遭
J22nB116_p0732b11║侵撓，余所經涉，無論污辱，即祁寒溽暑而奔走於風
J22nB116_p0732b12║塵道路，冒生死之際者，不可指陳。而此心一念孤光
J22nB116_p0732b13║未嘗少易，義輩之志愈益堅，如是者三年如一日也。
J22nB116_p0732b14║或謂余曰：聞之談者到處皆家山以師高致道眼，視
J22nB116_p0732b15║此不啻輕塵聚沫，柰何倦倦於此乎？余曰：嘗聞世之
J22nB116_p0732b16║君子，以身徇國則死，國以身徇法則死法。今蒙　慈
J22nB116_p0732b17║恩，以法見托，而且表揚　聖孝也。其事雖異，其命實
J22nB116_p0732b18║均，避難不義，棄命不忠，不義不忠，何以為法？假而以
J22nB116_p0732b19║此即有封疆尺寸之寄，苟臨難而去之，又何以自處
J22nB116_p0732b20║寧效死而弗去，不為苟生以失經，或者唯唯項，亦魔
J22nB116_p0732b21║風頓息矣。又四年乙未春二月，豈意釁從中起，而以
J22nB116_p0732b22║魔事為借資？竟致　聖天子怒若雷霆，詔下金吾逮
J22nB116_p0732b23║及無辜者眾。是時安已先去，而義與桂共嬰此難。余
J22nB116_p0732b24║則以一死肩之，荷蒙　聖恩，待以不死。　詔遣雷陽，
J22nB116_p0732b25║於是冬十月出長安，與義別。余觀往事如夢遊，而亦
J22nB116_p0732b26║未嘗一語及世諦常情也。義送余河梁，余乃謂之曰：
J22nB116_p0732b27║丈夫處世，固不戀戀為兒女態，況吾釋子學出情法
J22nB116_p0732b28║者乎？第爾從老人幾二十年矣，老人固未嘗以一語
J22nB116_p0732b29║佛法累汝，不知汝於何處見老人乎？義稽首曰：義自
J22nB116_p0732b30║事師以來，自知愚鈍，不敢外求，上不見有佛祖，下不
J22nB116_p0732c01║見有禪道，唯知作務供眾，至於動靜閒忙，疾病禍患
J22nB116_p0732c02║死生之際，止此一念，直觀師心而已。是故師生則生，
J22nB116_p0732c03║師死則死。余曰：我心無相，汝作麼觀義曰：師心若有
J22nB116_p0732c04║相弟子，則無今日也。余乃大笑而別，余則獨攜善侍
J22nB116_p0732c05║者而南之。及明春三月，抵雷陽，適遭頻歲饑荒瘴癘，
J22nB116_p0732c06║大作傷殘者，澤若焦。余坐屍阤林中，蒙毒氣炎蒸，交
J22nB116_p0732c07║攻而至殆者亦數矣。秋八月，鎮府檄來五羊及冬，而
J22nB116_p0732c08║昔之在門者接踵而至。余見則詬罵曰：爾等各有出
J22nB116_p0732c09║生死路腳跟，誰無一尺土見我何為？皆痛斥而去。頃
J22nB116_p0732c10║之，義亦自蒲中萬里相尋而來，余乃蹙然曰：爾何為
J22nB116_p0732c11║至此耶？義俛首，即躬事爨煮無間。在昔時粵省會，亦
J22nB116_p0732c12║以饑荒疫癘而死者，骸骼蔽野，余命義率人親檢而
J22nB116_p0732c13║埋之者，不下萬餘計，作津濟道場以拔之。會罷，促義
J22nB116_p0732c14║以歸，曰：爾何戀戀於此耶？余生平志在忘生，以學出
J22nB116_p0732c15║情法者，今竟以法罹難，荷蒙　聖恩，待以不死，實出
J22nB116_p0732c16║望外，即未盡之年皆天賜也。況古人異類中行，無適
J22nB116_p0732c17║而不可，今雖荷戈行伍，何莫而非佛事？萬里比鄰，太
J22nB116_p0732c18║虛咫尺，以法界海慧觀之，了無去來死生之跡，又何
J22nB116_p0732c19║嗟嗟作夢中顛倒耶？但冀爾識心達本，以金剛燄爍
J22nB116_p0732c20║破歷劫情塵，務使愛根習氣，緣影蕩盡，毫無自欺。如
J22nB116_p0732c21║此可謂不負佛恩，不辜本有，方是老人，不負汝處也。
J22nB116_p0732c22║否則抱佛而眠，猶不兌為魔伴，況復守此幻身而增
J22nB116_p0732c23║空華，障瞖究竟，何為且爾？父母、師長，今皆老矣，若棄
J22nB116_p0732c24║彼取此，亦為法中之愚也，豈正信哉！爾其行矣，幸為
J22nB116_p0732c25║謝諸。故人生當重逢，死則長別，異日常寂光中回視，
J22nB116_p0732c26║今日猶作夢中事也。爾其識之，無忘所囑。
J22nB116_p0732c27║示洞聞乘禪人
J22nB116_p0732c28║洞聞法乘來參請授戒法。因示之曰。三世諸佛歷代
J22nB116_p0732c29║祖師。與一切眾生鱗介羽毛。乃至地獄三途。以極空
J22nB116_p0732c30║散消沉。靡不眉毛廝結。不隔纖毫。其所同者金剛心
J22nB116_p0733a01║地。所異者情想愛憎耳。由佛祖善用其心。故轉穢邦
J22nB116_p0733a02║而成淨土。化刀山而為寶林。即劇苦辛酸。皆為極樂
J22nB116_p0733a03║真境。此無他術。蓋於此心中。情想不生。愛憎無寄。譬
J22nB116_p0733a04║如淨目徹見晴空。又何顛倒幻華自生起滅哉。眾生
J22nB116_p0733a05║返此無怪乎。種種顛倒自取其咎耳。佛祖憐愍此輩
J22nB116_p0733a06║特特出世一番。並無剩法與人。不過直指此心，令一
J22nB116_p0733a07║切眾生當下知歸。故毘盧老子初坐菩提場。亦不過
J22nB116_p0733a08║宣明過去十方三世諸佛此戒法耳。千華臺上葉葉
J22nB116_p0733a09║釋迦。亦不過稟明諸佛此心宣傳此戒法耳。即四十
J22nB116_p0733a10║九年搖唇鼓舌。波波挈挈為人委曲周旋者。亦不過
J22nB116_p0733a11║普令眾生信受此戒法耳。及至末後拈花。天人瞪目
J22nB116_p0733a12║而不知者。蓋亦迷此心戒耳。金色頭陀破顏微笑。亦
J22nB116_p0733a13║不過默契此心戒耳。乃至二十八傳遞代授手。亦不
J22nB116_p0733a14║過密付此心戒法耳。即達磨西來神光立雪。無言無
J22nB116_p0733a15║說。蓋亦分明直指此心戒耳。展轉六傳。至老盧俗漢
J22nB116_p0733a16║子柴擔下聞金剛經云。應無所住而生其心。蓋乃頓
J22nB116_p0733a17║悟。此戒不從人得。不因師授。性自具足者也。又更有
J22nB116_p0733a18║何奇特哉？及至黃梅印正即解道。本來無一物。何處
J22nB116_p0733a19║惹塵埃。因此黃梅老人亦不柰伊何。只得無語歸方
J22nB116_p0733a20║丈。即三更密付。大似烏豆，換人眼睛。豈此外更有奇
J22nB116_p0733a21║特哉？從此兒孫滿目遍滿寰中。得之者死。失之者生。
J22nB116_p0733a22║千七百人鼓簧播弄。亦不過遞相發明此心地法門
J22nB116_p0733a23║耳。豈此心外別求妙悟耶。若離此外別求，即墮外道
J22nB116_p0733a24║邪徑矣。故梵網云。盧舍那佛心地初發。心中所誦一
J22nB116_p0733a25║名戒光明。金剛寶戒是一切佛本源。一切菩薩本源
J22nB116_p0733a26║佛性種子。一切眾生皆有佛性。一切意識色心是情
J22nB116_p0733a27║是心皆入佛性戒中。又云。眾生受佛戒，即入諸佛位。
J22nB116_p0733a28║位同大覺已，真是諸佛子。故五十五位進修。未見佛
J22nB116_p0733a29║性。皆墮塗程。及至末後等覺位中。乃云。是人始獲金
J22nB116_p0733a30║剛心中初乾慧地。到此直入佛性海中。由是觀之。從
J22nB116_p0733b01║凡入聖成佛作祖之要。除此金剛心外，豈復更有剩
J22nB116_p0733b02║法耶。是知此戒不易悟。悟則名為住。位不易行。行則
J22nB116_p0733b03║名為行。位不易通。通則名為向位不易淨。淨則名為
J22nB116_p0733b04║登地，位不易忘。忘則名為入佛位矣。禪人今日誠當
J22nB116_p0733b05║自揣。以何心為出家？以何心為參師訪友以何心為
J22nB116_p0733b06║樂求佛法以何心而願受此戒。苟得其心。則三世諸
J22nB116_p0733b07║佛、歷代祖師普及一切眾生。一齊向老人。一毫端頭
J22nB116_p0733b08║放光動地。則汝二六時中與諸聖凡眉毛廝結也。此
J22nB116_p0733b09║則是名真持戒者。否則險險則墮。參參。
J22nB116_p0733b10║示優婆塞結念佛社
J22nB116_p0733b11║惟吾佛出世，說法利生，四眾人等，各皆得度，隨機教
J22nB116_p0733b12║化，各有方便，普令獲益。譬若時雨，三艸二木無不蒙
J22nB116_p0733b13║潤，隨分充足，各得生長。是故法有千差，源無二致。然
J22nB116_p0733b14║以佛性而觀眾生，則無一生而不可度；以自心而觀
J22nB116_p0733b15║佛性，則無一人而不可修。但眾生自迷而不知，又無
J22nB116_p0733b16║真正善知識開導，故甘墮沉淪，枉受辛苦耳。所以盧
J22nB116_p0733b17║祖初至黃梅，問：何處人？答曰：嶺南人。黃梅道：獦獠亦
J22nB116_p0733b18║有佛性耶？祖云：人有南北，佛性豈有二耶？自此一語，
J22nB116_p0733b19║如雷驚群蟄，此語流布人間，知之者希，悟之者鮮。是
J22nB116_p0733b20║則嶺南為禪道佛法之源頭。爰自盧祖演化，則道被
J22nB116_p0733b21║中原，而門庭之前，竟埋荒艸寥寥，幾千載矣。而談者
J22nB116_p0733b22║皆謂非善根地，是不達佛性之旨耳。余蒙　恩遣雷
J22nB116_p0733b23║陽，以丙申春至秋復檄來五羊壘壁間，註楞伽經完。
J22nB116_p0733b24║戊戌夏即為諸來弟子演說諸經，每一座中，見諸善
J22nB116_p0733b25║男子輩舋舋而來，風雨無阻，余見而深嘉歎之。未幾，
J22nB116_p0733b26║即有善士某，其輩十餘人作禮，願乞教授優婆塞五
J22nB116_p0733b27║戒法。余欣然應請，即為羯摩。自是歸心日誠，聽法彌
J22nB116_p0733b28║篤。余哀其未悟，愍其不達，造修自度功夫，因授以念
J22nB116_p0733b29║佛三昧，教以專心淨業，痛厭苦緣，歸向極樂。月會以
J22nB116_p0733b30║期立有規制，以三時稱名、禮誦、懺悔為行，欲令信心
J22nB116_p0733c01║日成，罪障日消，必以往生為願。果能此道，雖在塵勞，
J22nB116_p0733c02║則可謂生不虛生，死不浪死，豈非真實功行哉？然佛
J22nB116_p0733c03║者，覺也，即眾生之佛性，以迷之而為眾生，悟之即名
J22nB116_p0733c04║為佛。今所念之佛，即自性彌陀，所求淨土，即唯心極
J22nB116_p0733c05║樂。諸人苟能念念不忘心心，彌陀出現，步步極樂家
J22nB116_p0733c06║鄉，又何必遠企於十萬億國之外，別有淨土可歸耶？
J22nB116_p0733c07║所以道：心淨則土亦淨，心穢則土亦穢。則一念惡心
J22nB116_p0733c08║起，刀林劍樹樅然，一念善心生，則寶地華池宛爾。由
J22nB116_p0733c09║是觀之，天堂地獄又豈外於此心哉？諸善男子！各諦
J22nB116_p0733c10║思惟，應當痛念生死事大，無常迅速，一失人身，萬劫
J22nB116_p0733c11║難復，況日月如流，時不可待，倘負此緣，當面錯過，大
J22nB116_p0733c12║限臨頭，悔之何及？各宜拏力，珍重珍重！
J22nB116_p0733c13║示真遇禪人
J22nB116_p0733c14║禪人真遇棄妻子，出家樂遠離行。志向名山，參訪知
J22nB116_p0733c15║識。適幻人以幻業遷訛，至嶺海禪人，因得來參。頃辭
J22nB116_p0733c16║往普陀，因得禮達觀師授以毘舍浮佛偈，復特來五
J22nB116_p0733c17║羊時，幻人於幻化場中作如幻佛事，開諸幻眾說如
J22nB116_p0733c18║幻法門。適禪人作禮，請益幻人，乃依如幻三昧，為說
J22nB116_p0733c19║一切諸法皆如幻夢境界，而開示之曰：善哉佛子！當
J22nB116_p0733c20║善思惟。一切諸佛依幻力而示現，一切菩薩依幻力
J22nB116_p0733c21║而修持，一切二乘依幻力而趣寂，一切外道依幻力
J22nB116_p0733c22║而昏迷，一切眾生依幻力而生死。若夫天宮淨土，依
J22nB116_p0733c23║幻力而建立；瓊林寶樹，依幻力而敷榮。鐵床銅柱，依
J22nB116_p0733c24║幻力而施設；鑊湯爐炭，依幻力而沸騰。鱗甲羽毛，依
J22nB116_p0733c25║幻力而飛潛；蠢蝡蛸翹，依幻力而動息。以極三世諸
J22nB116_p0733c26║佛之所證，六代祖師之所傳，總不出此幻網三昧也。
J22nB116_p0733c27║禪人安得而逃之耶？汝試諦思，何因而落生死？何因
J22nB116_p0733c28║而入母胎？何因而汩沒愛纏？何因而願出沉淪？何因
J22nB116_p0733c29║而發足超方？何因而參訪知識？因何而履名山，登福
J22nB116_p0733c30║地，穿叢林，入保社，今年而南海明年，而五臺後年而
J22nB116_p0734a01║峨眉。汝將遍歷寰中，縱經塵劫，窮盡十方微塵國土，
J22nB116_p0734a02║承事十方諸大知識，總皆不出幻化門頭，而非究竟
J22nB116_p0734a03║真實處也。然雖如是，喚作迷頭認影，不妨就路還家。
J22nB116_p0734a04║苟能一步踏斷幻結，則無邊幻網一時頓裂，無涯幻
J22nB116_p0734a05║海一時頓枯，無量幻業，一時頓消，無邊幻行一時頓
J22nB116_p0734a06║得，無量幻生一時頓度，此則是名以幻修幻。所謂眾
J22nB116_p0734a07║生幻心，還依幻滅者也。其或未然，則縱經三生六十
J22nB116_p0734a08║劫，以文殊為父，觀音為母，普賢為師，而欲恃此親因，
J22nB116_p0734a09║以求出生死事遠之遠矣。汝諦思惟其無，謂我為幻
J22nB116_p0734a10║化人，非真實語也。參。參。
J22nB116_p0734a11║示優婆塞易真潭
J22nB116_p0734a12║佛性善根，如艸種在地，但有土處，莫不有之。若遇時
J22nB116_p0734a13║雨，靡不發生，第雨有早晚，故生有遲速耳。凡人人皆
J22nB116_p0734a14║有善根種子，若遇大善知識而開導之，如時雨降，則
J22nB116_p0734a15║勃然生芽，抽條長幹，開花結實，鮮不成就。所謂有情
J22nB116_p0734a16║來下種，因地果還生，未有無因而招果者。此從上佛
J22nB116_p0734a17║祖教化門頭，貴在觀根逗機，善為開導，使其自性成
J22nB116_p0734a18║熟耳，非有別法以誇誕眾生也。善士易真潭生在邊
J22nB116_p0734a19║地，長於塵勞，若夫汩汩口體不暇，安有留心出世，切
J22nB116_p0734a20║念生死事大乎？自非夙種善根深厚，油然于中而不
J22nB116_p0734a21║容己者，何乃遇緣即發，不待教自能者若是耶？余初
J22nB116_p0734a22║貶雷陽，未度嶺時，談者只謂邊俗好鬼而噉血食，絕
J22nB116_p0734a23║無善人。且據佛言邊地下賤、篾戾車種，以為大難，以
J22nB116_p0734a24║其斷絕佛種，破滅善根，不聞三寶名字，故為惡類。余
J22nB116_p0734a25║因為實，然及過電白時，見潭攜善士數輩頭面作禮，
J22nB116_p0734a26║余甚異之。及過苦藤嶺，誅茆茨，施茶結緣，蓋潭創為
J22nB116_p0734a27║佛事，集眾信而為之者，此則不因開導而自為之，豈
J22nB116_p0734a28║非善根純熟，時節因緣已至有不能自止，觸事而現，
J22nB116_p0734a29║遇緣而成者耶？由是觀之，佛性未必盡善，魔性未必
J22nB116_p0734a30║盡惡，隨其所習，故有異耳。佛說邊地惡種，蓋言其重
J22nB116_p0734b01║者，欲人生正信，生中國，聞正法故也。余因見潭之純
J22nB116_p0734b02║誠篤信，一時善士良友，若某輩誠敬之，由此而推，足
J22nB116_p0734b03║見佛法不難行於邊地陋習之境也。余因創化城庵，
J22nB116_p0734b04║捨茶結緣，以種善根，乃作疏命潭，與二三善士同心
J22nB116_p0734b05║一力，果期年而功成，三年而化行，即今海外路人皆
J22nB116_p0734b06║知有佛事，將轉魔界而成佛界，未必不從此一人一
J22nB116_p0734b07║事而倡始也。如一陰以至堅冰，一陽而炎赫日，造化
J22nB116_p0734b08║之機如此，道化之機亦然，將來轉穢邦而成樂國，固
J22nB116_p0734b09║不難矣。佛言：無佛法處建立三寶，非菩薩人不能克
J22nB116_p0734b10║成。梵語菩薩，此云大心，眾生潭也，可稱大心。眾生若
J22nB116_p0734b11║從此增進，信心不退，善根轉深，苟能勇猛精進，頓悟
J22nB116_p0734b12║本心，即永斷生死，迥脫沉淪，一超直入菩提彼岸，未
J22nB116_p0734b13║必不從今日出門一步為初地也。但辦肯心，必不相
J22nB116_p0734b14║賺。勉之勉之！
J22nB116_p0734b15║示本淨貴禪人
J22nB116_p0734b16║禪人寶貴，以守護佛法為心。初書金字法華諸經，募
J22nB116_p0734b17║造旃檀、釋迦、彌陀二聖像，成居端州之鼎湖。時往來
J22nB116_p0734b18║五羊，一日稽首請益，余示之曰：吾佛有言：諸法從緣
J22nB116_p0734b19║生，諸法從緣滅。是知一切諸法緣會而生，緣會而生，
J22nB116_p0734b20║則未生無有；未生無有，則雖有而性常自空；性空，則
J22nB116_p0734b21║諸法本無自性矣。故曰知法常無性，佛種從緣起，故
J22nB116_p0734b22║能達緣起無性者，則為成佛真種矣。善哉佛子！汝之
J22nB116_p0734b23║所書諸經者，法也；所造旃檀如來者，佛也。今以汝之
J22nB116_p0734b24║信力為因，托諸所化為緣，是則佛從緣起，而法亦從
J22nB116_p0734b25║緣起於法性中，法則佛，而佛即法也。第不審果了此
J22nB116_p0734b26║法性空乎？性不空乎？若言其性空，則現見佛之相好
J22nB116_p0734b27║莊嚴，畢竟光明熾盛，赭如寶山。而華嚴八十一卷之
J22nB116_p0734b28║靈文，三十九品之次第，五周因果之行布，四十二位
J22nB116_p0734b29║之森嚴，不欠一字，法華之三周授記，懺法之諸佛洪
J22nB116_p0734b30║名，不少一人燦然，滿目煥乎全彰，謂之性空無物可
J22nB116_p0734c01║乎？若言其性不空，方其緣之聚也，則紙自紙墨自墨，
J22nB116_p0734c02║金自金而香自香，如是紙墨皆為世諦流布，如是金
J22nB116_p0734c03║香，皆為惡業莊嚴。如是佛法之名，又何從而有耶？求
J22nB116_p0734c04║其本無，則性自空矣。方其今之緣聚也，即以世諦之
J22nB116_p0734c05║金香而為佛，即以世諦之紙墨而為經。然紙墨之相，
J22nB116_p0734c06║不異當時體不增於昔日，而佛法之名既彰，則敬慢
J22nB116_p0734c07║之心懸隔；其助成之人，雖不改於故武，而善惡之機
J22nB116_p0734c08║天淵矣。由是觀之，則一切諸法本無自性，從緣會而
J22nB116_p0734c09║生者明矣。斯則能達此佛此法本無自性，則為成佛
J22nB116_p0734c10║真種矣。而汝所作種種諸緣勝美，不審達無性而作
J22nB116_p0734c11║耶？不達無性而作耶？由作而後得無性耶？若達無性
J22nB116_p0734c12║而作，則佛法在己而不在物；若不達無性而作，則佛
J22nB116_p0734c13║法在物而不在己；若由作而後達無性者，則己與物
J22nB116_p0734c14║皆無性矣。達己無性，則無能作之人；達法無性，則無
J22nB116_p0734c15║所作之法。如此則人法雙空，是非齊泯，則己與物皆
J22nB116_p0734c16║無跡矣，又從何而分別耶？如是則為功德不可思議，
J22nB116_p0734c17║菩提亦不可思議。佛子！如是而知，則為真知；如是而
J22nB116_p0734c18║作，則為妙行。否則以思惟心而作難思之佛事。譬如
J22nB116_p0734c19║手把螢火而燒須彌，秪益自勞，又何從而究竟耶？善
J22nB116_p0734c20║哉佛子！諦觀法王法，法王法如是，應如是作，應如是
J22nB116_p0734c21║持，可謂善超諸有矣。
J22nB116_p0734c22║示法錦禪人
J22nB116_p0734c23║法錦禪人請益自言性多嗔習，老人因以方便調伏，
J22nB116_p0734c24║而示之以忍辱法門，出卷求語，更為開導之曰：永嘉
J22nB116_p0734c25║大師有言：我師得見燃燈佛，多劫曾為忍辱僊。是知
J22nB116_p0734c26║忍之一行，為成佛之第一妙行也。故我師釋迦老子
J22nB116_p0734c27║生生世世，而為提婆達多之所謗害，至於今生出世，
J22nB116_p0734c28║種種破法，無所不至，甚而殺害其命者非一，及法華
J22nB116_p0734c29║會上為其授記作佛。且曰：我之三十二相、八十種好
J22nB116_p0734c30║勝妙功德，皆由提婆達多善知識故之所成就。觀此
J22nB116_p0735a01║豈非以忍之一行而為成佛之要？又云：昔我於歌利
J22nB116_p0735a02║王割截身體，我於爾時無我相、無人相、無眾生相、無
J22nB116_p0735a03║壽者相；若有我相、人相、眾生相、壽者相，燃燈佛即不
J22nB116_p0735a04║與我授記。由是觀之，一切眾生生死苦具，皆以有我
J22nB116_p0735a05║而成無上菩提，福慧莊嚴皆以無我而至。以我與物
J22nB116_p0735a06║敵故，是非生，是非生則愛憎立，愛憎立，則喜怒滋，自
J22nB116_p0735a07║性濁而心地昏，心地昏則諸惡長，諸惡長則眾苦集，
J22nB116_p0735a08║眾苦集而生死長矣，是皆從我之所致。甚矣！我之為
J22nB116_p0735a09║害，其來舊矣。譬如嚴城堅兵，豈易破哉？老氏有言曰：
J22nB116_p0735a10║柔勝、剛弱、勝強。此蓋忍行之初地也。然眾生恃其我
J22nB116_p0735a11║見，最極堅牢而難破，所以一言之逆不能受，一事之
J22nB116_p0735a12║違不能安一饑一寒之不能耐，一念之欲不能淨，斯
J22nB116_p0735a13║皆不知忍之之方，徒增我見之執耳。所以佛教諸弟
J22nB116_p0735a14║子修和合行，又曰苦法忍、苦法智。又曰：無生法忍，八
J22nB116_p0735a15║地乃得。是知從生法忍，忍至無生，則妙行圓，佛果成
J22nB116_p0735a16║矣。忍之一行，豈淺淺哉？故曰凡有所作，皆當忍之。是
J22nB116_p0735a17║則舉心動念處以忍試之。舉足動步處以忍先之，折
J22nB116_p0735a18║旋動容處以忍持之，喜怒哀樂處以忍驗之。如斯則
J22nB116_p0735a19║心有不敢妄動，身有不敢妄作，事有不敢妄為情，有
J22nB116_p0735a20║不敢妄發。故老氏曰：不敢為天下先，不敢即忍之異
J22nB116_p0735a21║名，由不敢為天下先，故忍為成佛第一行。如此則忍
J22nB116_p0735a22║大而我小，故忍能衣被於我，亦能衣被於物而自利
J22nB116_p0735a23║利他之德無出此者，故曰柔和忍辱衣，謂是故也。禪
J22nB116_p0735a24║人求法語故，余題之曰：忍辱為衣，而復書之，以此禪
J22nB116_p0735a25║人勉而行之，其無以為口頭話，且又無以此為博飯
J22nB116_p0735a26║具也。
J22nB116_p0735a27║示性淳禪人
J22nB116_p0735a28║若論此事。如青天白日。十字街頭長安路上。往往來
J22nB116_p0735a29║來。誰不覿面相呈。何曾瞞昧絲毫。又如杲日麗天。山
J22nB116_p0735a30║河大地。艸木昆蟲。鱗甲羽毛。飛潛動植。誰不通同受
J22nB116_p0735b01║用。至若生盲。雖從來不見。亦未嘗不蒙利益也。何獨
J22nB116_p0735b02║于汝分上有所欠缺隱昧又勞汝費艸鞋錢登山涉
J22nB116_p0735b03║水。遠遠迢迢尋師覓友。偏向深山窮谷中求之而後
J22nB116_p0735b04║得耶。汝但自己不解。向腳跟下一步。勦絕命根。被他
J22nB116_p0735b05║無量劫來種種戲論習氣所弄。恰似白日被鬼迷之
J22nB116_p0735b06║相。兩眼睜睜。開口向人胡言亂語。竟不知從何處發
J22nB116_p0735b07║來。亦不知誰之所使。終日竟夜淹淹纏纏。隨波逐浪
J22nB116_p0735b08║波波劫劫。更不知所作何事。亦不知自己本來是甚
J22nB116_p0735b09║麼人。及至忽然夢省。亦自大生慚愧。甚至扼腕頓足
J22nB116_p0735b10║切齒椎心。恨不能㘞地跳向佛祖頂額上行。及乎遇
J22nB116_p0735b11║境逢緣。眨眼之間。不覺墮入黑山鬼窟去也。此乃天
J22nB116_p0735b12║下有志學道之人通病。豈獨禪人為然。然其病根直
J22nB116_p0735b13║在不了自心。但為習氣所弄耳。老人生平有志此一
J22nB116_p0735b14║大事。恨般若緣淺習氣偏厚。又無如古之真正明眼
J22nB116_p0735b15║知識爐韝。且自發志出家。操方學道以來。以至入山
J22nB116_p0735b16║冰雪寒巖。一至萬死一生之地。于中種種伎倆知解。
J22nB116_p0735b17║向遮裏一毫用不著。唯獨於泠地衲被蒙頭時。忽然
J22nB116_p0735b18║覷得。父母未生前。一點消息便回視。昔之種種顛倒。
J22nB116_p0735b19║皆夢中事耳。且復自恨。為他業緣牽引墮入種種幻
J22nB116_p0735b20║化境界。一至濱萬死而獲一生者。所賴凍餓中博得
J22nB116_p0735b21║一點孤光。處處受用。以此為爐冶。種種逆順境界以
J22nB116_p0735b22║為鉗錘。以此煆煉習氣麤重緣影塵垢耳。即今生死
J22nB116_p0735b23║關頭。未知何如。禪道佛法未必能會。至若的信自心。
J22nB116_p0735b24║不向他求一著。以此為消磨歲月之具。其他更復何
J22nB116_p0735b25║容啟齒哉。禪人今且行矣。即求老人法語。一似含元
J22nB116_p0735b26║殿裏覓長安。若向自己腳跟未動步一著解提得起
J22nB116_p0735b27║放得下。乃至日用見色聞聲。未開眼時。未入耳時。早
J22nB116_p0735b28║能耳親眼辯。決不向生死窠中習氣隊裏頭出頭沒。
J22nB116_p0735b29║此所謂不涉途程一步早已超過。如此則佛祖亦無
J22nB116_p0735b30║挨身處。閻老子豈柰伊何。如此方不負雪浪開導之
J22nB116_p0735c01║恩。亦不負自己。百劫千生帶來這一點種子。不被三
J22nB116_p0735c02║毒習氣熏蒸爛。亦不負老人。今日向戈戟場中為汝
J22nB116_p0735c03║出氣。如此方不負出家之志操方行腳登山涉水之
J22nB116_p0735c04║辛苦也。其或未然。縱使鬥到三生六十劫。更有何用
J22nB116_p0735c05║學得三藏十二部。更有何益。如昔為人。縱能穿衣吃
J22nB116_p0735c06║飯。更喚作甚麼人即老人今日之語。大似木人穿靴。
J22nB116_p0735c07║石女戴帽耳。古人云。初秋行腳。汝等諸人。只須向萬
J22nB116_p0735c08║里無寸艸處去。且道。如何是無寸艸處。參參。
J22nB116_p0735c09║示妙湛座主
J22nB116_p0735c10║從上古人出家，本為生死大事，即佛祖出世，亦特為
J22nB116_p0735c11║開示此事而已。非於生死外別有佛法，非于佛法外
J22nB116_p0735c12║別有生死，所謂迷之則生死始，悟之則輪迴息。是知
J22nB116_p0735c13║古人參求只在生死路頭討端的求究竟，非離此外
J22nB116_p0735c14║別于紙墨文字，三乘十二教中當作奇特事也。所以
J22nB116_p0735c15║達磨西來，不立文字，只在了悟自心耳。以其此心為
J22nB116_p0735c16║一切聖，凡十界依正之根本也。全悟此心，則為至聖；
J22nB116_p0735c17║大乘半悟，即為中乘，少悟即為小乘，不悟即為凡夫。
J22nB116_p0735c18║若悟而不存證而無得，即為超聖出凡生死之向上
J22nB116_p0735c19║一路矣。近代學人去聖逾遠，不見古人真實行履，向
J22nB116_p0735c20║日用現前境界生死岸頭一一透過，即此日用不離
J22nB116_p0735c21║一法，不住一法，處處不輕放過，便是真切工夫，即此
J22nB116_p0735c22║目前一切聲色逆順愛憎境界，一一透得過處，便是
J22nB116_p0735c23║真實悟門，即此悟處，頭頭法法便是真實佛法，非是
J22nB116_p0735c24║聽座主撞鐘擊鼓，登華座，開大口學，野干鳴側耳低
J22nB116_p0735c25║頭閉目披衣時，方為佛法也。所以善財童子南歷百
J22nB116_p0735c26║城，參禮佛剎微塵數諸善知識故，得開悟塵塵剎剎
J22nB116_p0735c27║諸解脫法門。然法門固無論即善知識，安得有剎塵
J22nB116_p0735c28║之多多耶？殊不知剎剎塵塵者，乃吾人日用妄想念
J22nB116_p0735c29║慮情塵也。苟能於日用起心動念處，情根固結處，愛
J22nB116_p0735c30║憎交錯難解處，貪嗔癡慢種種習氣難消磨處，就于
J22nB116_p0736a01║根本痛處劄錐，一一勘破，一一透過，知此識此便是
J22nB116_p0736a02║真善知識，當下即登無礙自在大解脫無上法門，豈
J22nB116_p0736a03║捨此外？更有何知識可參，更有甚奇特法門可入耶？
J22nB116_p0736a04║示靈洲鏡上人
J22nB116_p0736a05║余昔遊海門，登妙高峰，入無際三昧時，入楞伽室，睹
J22nB116_p0736a06║東坡老人代張方平手書楞伽經，與佛印禪師留作
J22nB116_p0736a07║金山常住。余是時舉身毛孔𤐤怡悅豫，如春生百艸，
J22nB116_p0736a08║不自知其所以然也。及後覽教乘印證，乃知為習氣
J22nB116_p0736a09║橫發，於中熏然，不自覺耳。自爾行腳雲水間，而此海
J22nB116_p0736a10║闊天空，虛明昭曠之境，時時如大圓鏡懸於眉睫間
J22nB116_p0736a11║也。頃為幻業所弄，直走瘴鄉舟行，過曹溪之口，下湞
J22nB116_p0736a12║陽之峽，經小金山而抵羊城，時無濟勝之具，未暇登
J22nB116_p0736a13║覽。及戊戌秋日，因送大司馬陳公，始得覽其勝與鏡
J22nB116_p0736a14║心上人，遇東坡堂讀悟前身詩，又爽然自失，恍然若
J22nB116_p0736a15║睹舊遊，是知天地一幻具，萬法一幻叢，出沒一幻蹟，
J22nB116_p0736a16║死生一幻場。江山一幻境，鱗介羽毛一幻物聖凡一
J22nB116_p0736a17║幻眾，爾我一幻遇耳。上人降心白法，日誦金剛經以
J22nB116_p0736a18║為定課，而舊染頓袪，心光漸朗，蓋肯於刮垢磨光，非
J22nB116_p0736a19║泛泛波流業海者比也。頃持卷索法，語為進修之資；
J22nB116_p0736a20║老人猛思，昔遊海門之故事。今此地見東坡如前身，
J22nB116_p0736a21║因嘆人生生死幻化，去來夢事，若以法界海慧照之，
J22nB116_p0736a22║則三際十方當下平等。天官淨土，一道齊平，心佛眾
J22nB116_p0736a23║生，了無差別，鑊湯爐炭，實際清涼，艸樹庭莎，風帆沙
J22nB116_p0736a24║鳥，煙雲變狀，日月升沉，舉目對揚，無非普現色身三
J22nB116_p0736a25║昧也。吾學道人所貴金剛正眼，爍破無明，癡暗煥發，
J22nB116_p0736a26║本有智慧光明，拈向現前，日用欬唾掉臂、揚眉瞬目
J22nB116_p0736a27║之際，拈匙舉箸之間，頓顯自性無垢法身，不為塵情
J22nB116_p0736a28║之所遮障，不為業識之所稽留，不為境風之所搖蕩，
J22nB116_p0736a29║自然不為生死苦業之所繫縛，是稱為得解脫人。即
J22nB116_p0736a30║如空生悟般若時，涕淚悲泣，對佛自謂：實無有得名
J22nB116_p0736b01║阿羅漢也。蓋一切世間所有諸法，豈有過此般若者
J22nB116_p0736b02║哉？然般若非他，即吾人心鏡之光耳。此段光明，人人
J22nB116_p0736b03║本具，箇箇不無，但為業垢自昏。故永嘉云：比來塵鏡
J22nB116_p0736b04║未曾磨，今日分明方剖析。上人號曰鏡心是，以心為
J22nB116_p0736b05║鏡耶？是以鏡照心耶？若以心為鏡，則老盧道明；鏡亦
J22nB116_p0736b06║非臺，非臺，則無鏡可寄。若以鏡照心，心本無相，又何
J22nB116_p0736b07║從而照之耶？如此非心則非鏡，非鏡則非心，心鏡兩
J22nB116_p0736b08║非，名從何立？如此則上人名是假名，名假則真亦非
J22nB116_p0736b09║真，是則所讀之般若，又豈有文言字句而寄於齒頰
J22nB116_p0736b10║之端耶？上人苟能悟此法門，則江光水色、鳥語、潮音，
J22nB116_p0736b11║皆演般若之實相，晨鐘暮鼓，送往迎來，皆空生，晏坐
J22nB116_p0736b12║石室，見法身時也。如此，則東坡之所書，楞伽佛印之，
J22nB116_p0736b13║殺青災木與老人，今日荷三生之緣，重過此山。上人
J22nB116_p0736b14║偶拈此卷以請益，莫道又是前身夢語也。故經云：一
J22nB116_p0736b15║切有為法，如夢幻泡影，如露亦如電，應作如是觀。上
J22nB116_p0736b16║人苟能不昧本因，般若當習氣橫發時，試取此卷讀
J22nB116_p0736b17║之，不覺妄想顛倒，情塵自然，冰消瓦解矣。
J22nB116_p0736b18║示馮文孺
J22nB116_p0736b19║學道人第一要發決定長遠之志。乃至盡此形壽。以
J22nB116_p0736b20║極三生五生十生百生千生萬生。以至劫劫生生。直
J22nB116_p0736b21║是一定以悟為期。若不悟此心。決定不休。縱然墮落
J22nB116_p0736b22║地獄三途。或經驢胎馬腹。誓願不捨。此決定成佛之
J22nB116_p0736b23║志。亦不以苦。故退失今日之信心如此。譬如有人發
J22nB116_p0736b24║心有萬里之行。決定以所至之處為的。從今日最初
J22nB116_p0736b25║發足一步。直至入彼所至之門。親彼所求之人。以至
J22nB116_p0736b26║升堂入室。與之交歡浹洽。以極忘形而後已。如此方
J22nB116_p0736b27║稱有決定志也。苟無此判。然決定之志。只說出門。要
J22nB116_p0736b28║去迴顧目前。種種所愛放不下。或因循延挨口去心
J22nB116_p0736b29║不去。或者幸有親朋大力之人。促發出門。及乎上了
J22nB116_p0736b30║路頭。悠悠蕩蕩。或為歌管隊裏富貴場中。戀其耳目
J22nB116_p0736c01║之玩。忘卻未出門的念頭。邈然不知所向往。或中道
J22nB116_p0736c02║緣差撞遇惡友惡緣。弄得囊空資竭。加之疾病纏綿。
J22nB116_p0736c03║進退回惶。生無量苦。或身體疲頓。久沐風霜。不柰勞
J22nB116_p0736c04║苦。便生退還之念。或將近及門。遇見一機一境一事
J22nB116_p0736c05║之差。或訛言誤聽以為實。使其將見而不及見其人。
J22nB116_p0736c06║臨門而不得入其室。如此者。舉皆枉費辛勤。終無實
J22nB116_p0736c07║到究竟之地者無他。蓋緣初發心時無決定志耳。苟
J22nB116_p0736c08║如此。欲作世間小小功名事業亦不能成。何況無上
J22nB116_p0736c09║佛道了死生證菩提乎。故曰佛道長遠。久受勤苦。乃
J22nB116_p0736c10║可得成。豈可取其近效求其速就哉。故曰。欲速則不
J22nB116_p0736c11║達。此之謂也。雖然如是。有決定之志。更須要真實之
J22nB116_p0736c12║見。若知見不真志其所不當。志行其所不當行亦更
J22nB116_p0736c13║枉用功矣。吾人求道。既有此志。須要的信自心。當體
J22nB116_p0736c14║是佛。本來清淨無物。本來光明廣大如此。所以日用
J22nB116_p0736c15║現前不得受用者。只為被此幻妄四大拘蔽。介爾妄
J22nB116_p0736c16║想浮心遮障。難得透徹。過此生死關捩子。不啻百千
J22nB116_p0736c17║生萬劫之遠也。吾人既知此心。諦信不疑。今日發心
J22nB116_p0736c18║定要。以悟為期。即從今日發心做工夫。便是出門第
J22nB116_p0736c19║一步。今日親承善知識開導。使是促發之者。至其促
J22nB116_p0736c20║發上路途中種種境界。種種辛勤。種種遲回。留連不
J22nB116_p0736c21║留。連退情不退情。皆在學人自己腳跟底本分上忖
J22nB116_p0736c22║量皆非善知識所可與也。馮生文孺有志此道。剔起
J22nB116_p0736c23║眉毛。且看腳跟最初出門一步。
J22nB116_p0736c24║示贊侍者
J22nB116_p0736c25║侍者真贊鴈余小像焚香作禮，請說法語，以開示之。
J22nB116_p0736c26║老人驀拈柱杖趁之曰：爾朝夕執侍，尚不自知生尊
J22nB116_p0736c27║重想，又何以紙墨畫像為師範乎？每親聞法教，如春
J22nB116_p0736c28║風度耳，又何以紙上陳言為準則乎？爾自發心出家，
J22nB116_p0736c29║求出離想，而不決志修，遠離行果，真出家乎？實為生
J22nB116_p0736c30║死乎爾。自心痴迷，向外馳求，不知頓歇狂心，為成佛
J22nB116_p0737a01║秘要，而區區執幻，妄為真實，迷頭認影，了無出期，即
J22nB116_p0737a02║老人坐向汝胸中，爾亦作熱病想耳。佛言：狂心不歇，
J22nB116_p0737a03║歇即菩提；勝淨明心，本非外得。果能如此，可稱坐參，
J22nB116_p0737a04║不勞遍禮知識，自入無量法門也。是則名為隨順覺
J22nB116_p0737a05║性。又何以包裹老人為爾？自思惟二六時中，除卻穿
J22nB116_p0737a06║衣喫飯，迎賓待客，折旋俯仰，咳唾掉臂，雜談戲論處。
J22nB116_p0737a07║如何是自己本來面目？這裏參透，許汝覷見老人一
J22nB116_p0737a08║莖眉；其或未然，對面千里。
J22nB116_p0737a09║示明哲禪人
J22nB116_p0737a10║余被放之。四年己亥夏，為講楞伽新疏於五羊之青
J22nB116_p0737a11║門旅泊庵，適禪人不遠數千里，參余於瘴鄉，余視其
J22nB116_p0737a12║謹愨，而精於洒掃。因命典齋食，且將令知三德而調
J22nB116_p0737a13║六和，攝一心而修萬行也。禪人唯命是聽，勤力半載
J22nB116_p0737a14║餘矣。適飲瘴煙，浸染成疾，久而不愈，調之不痊，藥之
J22nB116_p0737a15║無力。禪人自視，四大不支，難堪眾務，乃乞度嶺北尋
J22nB116_p0737a16║樂地，以休養之辭行老人因而勉之曰：爾豈以苦樂
J22nB116_p0737a17║為異地，死生有彼此哉？殊不知四大為假借，苦樂為
J22nB116_p0737a18║幻場，死生為夜旦，亦不知心乃眾惡之源，身為眾苦
J22nB116_p0737a19║之本也。原自迷心而為識，執妄以為身，顛倒死生，出
J22nB116_p0737a20║沒苦道，曾不知幾千萬劫。譬如夢馳險道，怖畏張惶，
J22nB116_p0737a21║求脫而不能，欲離而不得，憂愁悲楚，望捄無門，疲頓
J22nB116_p0737a22║精神，暫息無術，自謂終墮沉淪，爾乃甘心汩沒矣。又
J22nB116_p0737a23║安知極力而呼猛然，勃跳而大覺之哉？則向之悲楚
J22nB116_p0737a24║辛酸，皆成笑具。以今既覺與向之求脫，何異天壤哉？
J22nB116_p0737a25║即爾而觀，今之病苦呻吟而作，去就求脫之想，正若
J22nB116_p0737a26║夢中事耳，不能自呼而覺，余為大呼，而汝猶不知是
J22nB116_p0737a27║薾然長夜，終無惺眼之時矣。柰何以幻妄而甘苦辛，
J22nB116_p0737a28║認夢想而為真宅？今既遇呼而不覺捨此，而誰又呼
J22nB116_p0737a29║之耶？嗟嗟蒙冥，顛倒長夜，欲求睹慧日之光，如今日
J22nB116_p0737a30║之緣者，難矣。爾試思之，忽然猛省，回頭轉腦，生死情
J22nB116_p0737b01║關，頓然迸裂，便是破夢宅出險道之時也。
J22nB116_p0737b02║示舒中安禪人住山
J22nB116_p0737b03║舒中禪人願住山請益，老人因示之曰：夫道不在山，
J22nB116_p0737b04║而居山必先見道；見山忘道，而山即障根；見道忘山，
J22nB116_p0737b05║而觸目隨緣，無非是道。此古德名言，永嘉之諦訓也。
J22nB116_p0737b06║子今志欲居山，是見道而後居耶？是居之而後見道
J22nB116_p0737b07║耶？若見道而後居，居則有住，住則道非真道，若欲居
J22nB116_p0737b08║山而後見道，道本無住住，則道不在山也。子將以何
J22nB116_p0737b09║為道，而又何所居也？子徒以山為山，殊不知日用現
J22nB116_p0737b10║前，身心境界皆山也。承教有云：生老、病死，四山所逼。
J22nB116_p0737b11║又云：五蘊山。又云：人我山。又云：涅槃山然，涅槃心也；
J22nB116_p0737b12║人我，鏡也，五蘊身心，乃生老病死之窟穴也。梵語涅
J22nB116_p0737b13║槃，此云寂滅。然幻妄身心境界，摠屬動亂，原其本致，
J22nB116_p0737b14║則真妄不二，動靜皆如。但以迷悟之分，故有聖凡之
J22nB116_p0737b15║別。迷之，則涅槃而成生死；悟之則生死而證涅槃。是
J22nB116_p0737b16║知五蘊人我之山，元是涅槃安宅也。斯則一切聖凡
J22nB116_p0737b17║出生入死，未嘗不居此山，而子之寢處長夜於此久
J22nB116_p0737b18║矣。夫何今欲居之耶？若以欣厭取捨為入道之資，是
J22nB116_p0737b19║猶避溺而投火也。故曰狂心不歇，歇即菩提。由是觀
J22nB116_p0737b20║之，入道之要，唯在歇狂心，泯見聞，絕知解，忘能所息，
J22nB116_p0737b21║是非寂滅。此心政不在逃形山谷，飽食橫眠，恣懶怠
J22nB116_p0737b22║長我慢，為道妙也。梵語頭陀，此云抖擻，以其能抖擻
J22nB116_p0737b23║客塵煩惱耳。所謂但自懷中解垢衣，何勞向外誇精
J22nB116_p0737b24║進？是知入道之要，而以遠塵離垢為第一義也。故曰
J22nB116_p0737b25║但淨其心，是諸佛道。子其勉之！
J22nB116_p0737b26║示曹溪諸僧
J22nB116_p0737b27║曹溪為天下禪宗道脈之源，而山川之勝冠嶺表，故
J22nB116_p0737b28║叢林甲於諸方所稱由來舊矣。爰自大鑒禪師入滅
J22nB116_p0737b29║以來，而青原、南嶽二大老抽枝發幹，普蔭人天，至若
J22nB116_p0737b30║一言半句之下，揚眉瞬目之間，而得超生脫死者，不
J22nB116_p0737c01║可勝數。自爾此山寂寥幾千年矣，豈非枝大而批其
J22nB116_p0737c02║本耶？然其道雖曰無相，而實寓有形，是故與時升降，
J22nB116_p0737c03║固其理也。所以遠求五宗之源，其本無二，其建立之
J22nB116_p0737c04║旨，亦在隨宜。自宋而元如高峰、斷崖、中峰諸大老，皆
J22nB116_p0737c05║力振家聲，而雷電之機不減，叢林盛時至我明興以
J22nB116_p0737c06║來，其風浸微，不敢望其真履實證，求其有志向上一
J22nB116_p0737c07║路者，蓋亦幾希。而他方尚或有一二知此道者，若曹
J22nB116_p0737c08║溪為當家的骨兒孫，獨不識袈裟為何物剃髮為何
J22nB116_p0737c09║事也？豈獨人與道違，即山川之勝，叢林之茂想，亦無
J22nB116_p0737c10║復當時矣。況為惡魔所侵，作諸難者非一，豈非其道
J22nB116_p0737c11║與時升降，而與山川共為休戚乎？余於丙申春，蒙
J22nB116_p0737c12║　恩遣雷陽道經曹溪口，因得參謁六祖大師，正值眾
J22nB116_p0737c13║僧，遭燒煮之餘，鼎沸未消，余為潸然者久之而去。明
J22nB116_p0737c14║年秋，蒙制臺大司馬陳公念曹溪禪門洙泗，欲置余
J22nB116_p0737c15║於其間，為供洒掃。余是時方慚愧，為法門玷，懼辱祖
J22nB116_p0737c16║庭以謝。又明年，觀察海門周公攝治南韶心，與陳公
J22nB116_p0737c17║合。余堅讓不已，但命執筆重纂其志剛成艸，而周公
J22nB116_p0737c18║以入賀去。未幾，觀察惺存，祝公蒞其政，公自號曹溪，
J22nB116_p0737c19║行腳僧，下車不日無論地方盜弭訟息，民享參和，即
J22nB116_p0737c20║曹溪山門百廢，一時悉舉，宛若大鑒，重拈袈裟角耳，
J22nB116_p0737c21║而向之不識，不知之僧皆煥發佛性光明，此豈非有
J22nB116_p0737c22║情來下種因地果還生耶？公久欲得區區為大鑒侍
J22nB116_p0737c23║者，異將焚香洗缽之勞，以續破法之愆。余慚愧者久
J22nB116_p0737c24║之，頃公以入賀去濱行，乃令寺僧長老率諸大眾作
J22nB116_p0737c25║禮辱。公先以書抵復面叮嚀之意，懇懇至再。余感公
J22nB116_p0737c26║高妙此行，不以官為得而喜，得作曹溪主人，是其幻
J22nB116_p0737c27║化門頭現宰官身而佛事者乎？蓋亦世道交興，故能
J22nB116_p0737c28║令此山色溪聲挺露法身而吐廣長舌相也。顧區區
J22nB116_p0737c29║罪垢之軀，不敢蹈寶華，檛毒鼓，聊書此以付來僧，且
J22nB116_p0737c30║為異日得度因緣，作升堂入室之券。時庚子三月既
J22nB116_p0738a01║望，
J22nB116_p0738a02║示宗遠禪人住山
J22nB116_p0738a03║余竄海外之五年庚子春，宗遠紹禪人，同慶堂福自
J22nB116_p0738a04║南嶽來五羊慰老人於穹廬時悟心融佛，嶺乾二子
J22nB116_p0738a05║皆在行間，伴老人以食息相與結夏壘壁將半，復移
J22nB116_p0738a06║居東華。解制後各辭去，將各事事，而宗遠獨稽首乞
J22nB116_p0738a07║一語，為住山法要。老人揮汗以示之曰：夫入深山，住
J22nB116_p0738a08║蘭若，此從上佛祖第一入道因緣也。惟我本師釋迦
J22nB116_p0738a09║老子棄捨金輪，辭親割愛，走入雪山萬丈寒巖，埋身
J22nB116_p0738a10║千尺，以至鵲巢其頂，蘆穿其膝，猶不知六年涷餓，皮
J22nB116_p0738a11║骨支持，而苦空寂莫之狀，又何如也？一旦睹明星而
J22nB116_p0738a12║悟道，朗長夜而獨明，便見天龍拱衛，神鬼欽崇，為天
J22nB116_p0738a13║人師，作世間眼。至今光照四天，道流百億，聞名者喜，
J22nB116_p0738a14║見相者皈。王臣敬仰有識傾心梵宇，琳宮莊嚴，殊麗
J22nB116_p0738a15║無分遐邇百代如生如此澤流而無窮，功垂而不朽
J22nB116_p0738a16║者，皆從雪山六年涷餓中博來，只今後輩兒孫四事
J22nB116_p0738a17║受用不盡，此乃開天闢地一箇住山樣子也。自斯已
J22nB116_p0738a18║降，無論西域，見聞邈遠，即法道東垂，若遠公之蓮社，
J22nB116_p0738a19║僧遠之胡床，五祖之破頭，老盧之獵隊，西江之隱山，
J22nB116_p0738a20║石霜之枯木。凡載傳燈，列名僧史者，未有一人不向
J22nB116_p0738a21║深山窮谷，苦空寂莫中出。嗚呼！世衰道微，人心不古，
J22nB116_p0738a22║凡托跡空門，寄形袈裟之下者，靡不假我，偷安罔然，
J22nB116_p0738a23║不知出家竟為何事？將謂四事供養，應當受用，更不
J22nB116_p0738a24║思生死大事，為出家兒第一要務也。古人出家，專為
J22nB116_p0738a25║生死一著參師訪友，發明己事，然後向深山窮谷艸、
J22nB116_p0738a26║衣木食、巖棲澗飲支折腳鐺、煮脫粟飯，盡將從前業
J22nB116_p0738a27║識影子，掃除蕩淨，不留一絲，單單的的提持，向上一
J22nB116_p0738a28║路，身如枯木，心似寒灰，直至大徹而後已。如此方稱
J22nB116_p0738a29║佛之真子，方能報佛深恩。禪人今發大勇猛心，以住
J22nB116_p0738a30║山為志，只須放下諸緣，心如墻壁單提一念，直欲上
J22nB116_p0738b01║齊古人，必以發明生死大事為期，不明不已，切不可
J22nB116_p0738b02║效時輩作偷安計，為養嬾資也。行矣！為我前驅，誅茅
J22nB116_p0738b03║岳麓，待老人酬償債畢，以送餘年也，其念之哉！
J22nB116_p0738b04║示念松通禪人
J22nB116_p0738b05║昔中峰禪師居天目，久參高峰，大事未明，乃立懸崖，
J22nB116_p0738b06║撫孤松七日，遂大徹。即今崖松獨峙，而追跡中峰者
J22nB116_p0738b07║幾希。通禪人往於松下，誅茅結屋，居之三年。日誦華
J22nB116_p0738b08║嚴為業，其精苦固有之，其期則過中峰遠矣。若夫發
J22nB116_p0738b09║明個事，則猶未也。故達觀禪師字之曰：念松欲其不
J22nB116_p0738b10║忘本耳。今禪人遠問余於瘴鄉居無，何且別？余去將
J22nB116_p0738b11║東遊過支提，北入五臺，尋文殊，萬眷屬中得一侶，傍
J22nB116_p0738b12║金剛窟，誦華嚴滿百部，以畢餘生臨行乞一語為法
J22nB116_p0738b13║要。余乃掀髯而笑曰：子作此見解，是猶涉海而求河
J22nB116_p0738b14║浴也，以狹陋之習而入廣大法界，此其難矣。古德云：
J22nB116_p0738b15║盡大地是一卷經，盡十方是沙門一隻眼。以如是眼，
J22nB116_p0738b16║讀如是經，盡未來際，曾無間歇。如此又何去來之相，
J22nB116_p0738b17║彼此之見哉？但學人己眼不明，諸塵障隔，故作種種
J22nB116_p0738b18║取捨欣厭之想耳。然華嚴以平等法界為宗，以無障
J22nB116_p0738b19║礙為門，苟能悟此宗，入此門，則無一物不播遮那之
J22nB116_p0738b20║體；無一聲不闡圓妙之音，無一時不修普賢之行，無
J22nB116_p0738b21║一人不是剎塵知識。如是則光網三昧，舉目昭然；普
J22nB116_p0738b22║眼真經，隨念具足。舉足下步，不離寂滅之場；居塵出
J22nB116_p0738b23║塵，頓到般若之岸。化熱惱而作清涼，變苦具而為極
J22nB116_p0738b24║樂，如此則子何處覓五臺？以何法為大經乎？故曰我
J22nB116_p0738b25║欲逃之逃不得，大方之外皆充塞。是所謂無邊剎海，
J22nB116_p0738b26║自他不隔於毫端；十世古今，始終不離於當念。子如
J22nB116_p0738b27║當念了卻，又何必登山涉水，尋伴侶，誦文言，以了餘
J22nB116_p0738b28║生乎？若了生本無生，則住無所住，苟能悟無住之旨，
J22nB116_p0738b29║自不作去來動靜生滅之想耳。故六祖大師於無所
J22nB116_p0738b30║住而生其心，一語打落從前百千萬劫顛倒知見，▆
J22nB116_p0738c01║當於此剔起眉毛，高著眼看，切不得錯落出門一步，
J22nB116_p0738c02║全身入卻荒艸也。珍重！珍重！
J22nB116_p0738c03║示佛嶺乾首座刺血書華嚴經
J22nB116_p0738c04║佛嶺乾首座將歸東林，尋遠公之芳躅，效蓮社之清
J22nB116_p0738c05║修，且願刺血手書，華嚴大經，以為莊嚴佛土之淨業，
J22nB116_p0738c06║願乞一言以開示之。余曰：佛子諦聽！爾以何為大經？
J22nB116_p0738c07║以何為淨業？爾以書寫紙墨為經乎？語言文字為經
J22nB116_p0738c08║乎？以運動折旋為淨業乎？以點畫分布為淨業乎？若
J22nB116_p0738c09║以書寫紙墨為經，則市肆案牘無非大經；若以語言
J22nB116_p0738c10║文字為經，則談呼戲笑，世俗文字無非妙理，斯則本
J22nB116_p0738c11║無欠缺，又何庸書？若以運動折旋為淨業，則日用尋
J22nB116_p0738c12║常，咳唾掉臂，無非觀音入理之圓通。若以點畫分布
J22nB116_p0738c13║為淨業，則迎賓待客，舉箸拈匙，無非普賢之妙行。如
J22nB116_p0738c14║是則本自具足，又何別求？捨此而言法行，是猶知二
J22nB116_p0738c15║五而不知十也。雖然，盡十方是常寂光元，無明昧極
J22nB116_p0738c16║法界，是清淨土，本沒精麤。森羅萬像，皆海印之靈文；
J22nB116_p0738c17║鱗甲羽毛，盡法身之真體。猿吟鳥噪，皆談不二之圓
J22nB116_p0738c18║音；雨施雲行，盡顯神通之妙用。如是則無背向，無去
J22nB116_p0738c19║來，無取捨，無始終，三際為之不遷，十世圓成一念，此
J22nB116_p0738c20║法界無盡藏也。爾欲於無盡藏中，徒以區區生滅心
J22nB116_p0738c21║行，指色相莊嚴為法行，求淨土之真因者，是以牛糞
J22nB116_p0738c22║為旃檀，魚目為意珠也。況一字法門，海墨書而不盡，
J22nB116_p0738c23║爾欲以有限之四大、涓滴之身血剎那之光陰，而欲
J22nB116_p0738c24║寫無盡之真經，作難思之佛事，是猶點染虛空，捫摸
J22nB116_p0738c25║電影也。爾其參之如其未然，試向五老峰頭諦觀山
J22nB116_p0738c26║色湖光，聽鳥語溪聲，與毘盧老子坐普光明殿，與十
J22nB116_p0738c27║方無盡身雲剎塵海會說法界普照修多羅時有何
J22nB116_p0738c28║差別？參參。
J22nB116_p0738c29║示懷愚修禪人
J22nB116_p0738c30║學人圓修，自吳中一缽走瘴鄉侍余二載餘，適余於
J22nB116_p0739a01║戈戟場中而作佛事，修精持一念作務為眾先，晝夜
J22nB116_p0739a02║無倦，始終如一日。余時時泠眼覷之，頗有衲子氣息
J22nB116_p0739a03║念末法向袈裟下提，持此事者，難得其人，心甚愛之。
J22nB116_p0739a04║頃辭，余欲參諸方知識，臨行乃問：四大本空，五蘊非
J22nB116_p0739a05║有，病在甚麼處？老人曰：病在沒有處。因說此偈，以助
J22nB116_p0739a06║行腳：四大本空空是病，五蘊非有有成非。兩頭坐斷
J22nB116_p0739a07║無消息，始信家山到處歸。
J22nB116_p0739a08║示西樵居士（吉水人）
J22nB116_p0739a09║圓覺經云：居一切時，不起妄念，於諸妄心，亦不息滅。
J22nB116_p0739a10║住妄想境，不加了知；於無了知，不辯真實。此語古德
J22nB116_p0739a11║每每拈示，學者多落，思惟窠臼、獨中峰，各注一不字，
J22nB116_p0739a12║此金剛圈也。
J22nB116_p0739a13║示陳生資甫（八條）
J22nB116_p0739a14║孔子曰：知幾其神乎？說者謂幾者，動之微學者當於
J22nB116_p0739a15║未動時著眼，方乃得力。○喜怒哀樂之未發，謂之中
J22nB116_p0739a16║正好於六祖，不思善，不思惡，如何是上座本來面目？
J22nB116_p0739a17║同參○文者，心之章也。學者不達心體，強以陳言逗
J22nB116_p0739a18║奏，是可為文乎？須向自己胸中流出，方始蓋天蓋地。
J22nB116_p0739a19║○宗鏡云：聲處全聞，見外無法。此語非透出毘盧頂
J22nB116_p0739a20║𩕳上，行者定不知話頭落處。○儒生有志於道者，獨
J22nB116_p0739a21║向禪中求做工夫，卻不知念茲在茲，便是上乘初地。
J22nB116_p0739a22║○夜氣清明，攝心端坐，返觀內照，寂然不昧處，自見
J22nB116_p0739a23║本來面目，母自欺也。孔子云：吾未見好德，如見好色
J22nB116_p0739a24║者也。足知天下不欺者鮮矣。○飄風驟雨，颯然而至，
J22nB116_p0739a25║試觀風從何來？雨從何至？此觀識得分明，萬物在已。
J22nB116_p0739a26║○譬如嘉苗，望其秀實，賊蟊不除，難其成矣。不獨世
J22nB116_p0739a27║間叢林，學道亦然。
J22nB116_p0739a28║示離際肇禪人
J22nB116_p0739a29║若論此事，本無向上向下，纔涉思惟，便成剩法，何況
J22nB116_p0739a30║以有所得心入離言之實際乎？禪人果能決定以生
J22nB116_p0739b01║死為大事，試將從前厭俗心念，乃至出家已來，所有
J22nB116_p0739b02║一切聞見知識，及發參求本分事上，日用工夫，著衣
J22nB116_p0739b03║喫飯，折旋俯仰，動靜閒忙，凡所經歷，目前種種境界，
J22nB116_p0739b04║微細推求，畢竟以何為向上事？再將推求的心諦實
J22nB116_p0739b05║觀察，畢竟落在甚麼處？凡有落處，便成窠臼，即是生
J22nB116_p0739b06║死窟穴，皆妄想邊事，非實際也。經云：縱滅一切見聞
J22nB116_p0739b07║覺知，內守幽閒，猶為法塵分別影事。古人目為黑山
J22nB116_p0739b08║鬼窟，正是參禪大忌諱處，何況以生滅粗浮想像入
J22nB116_p0739b09║究竟際，遠之遠矣！所謂舉心即錯，動念即乖，直若將
J22nB116_p0739b10║不舉心、不動念處，當作玄妙，又落玄妙窠臼。昔有僧
J22nB116_p0739b11║問趙州：如何是玄中玄？州云：汝玄來多少時也？僧云：
J22nB116_p0739b12║玄之久矣。州云：若不是老僧，幾乎玄殺。你看古人一
J22nB116_p0739b13║語，如金剛王寶劍，斷盡凡聖知見。如是觀之，此事豈
J22nB116_p0739b14║可以唇吻能道，紙墨文字可能形容？只在學人日用
J22nB116_p0739b15║舉心念處，諦實觀察，但有絲毫情見，乃至玄妙見解
J22nB116_p0739b16║粘滯處，便是妄想影子，都落生死邊際，非離際也。離
J22nB116_p0739b17║際之際，名為實際、實際、無際、無際，則不落聖凡邊際
J22nB116_p0739b18║聖凡不落生死情忘。古人所謂一念不生，前後際斷，
J22nB116_p0739b19║斷則無事矣，方名無事道。人事既無，又向甚麼處求
J22nB116_p0739b20║玄求妙？所謂但盡凡情，別無聖解。到此如人飲水，泠
J22nB116_p0739b21║暖自知，大似啞子喫黃柏，難以吐露向人；禪人但辦
J22nB116_p0739b22║一片，生鐵心腸。如此一直行將去，不必將心待悟，亦
J22nB116_p0739b23║不必計其歲月日時，只須將前後無量劫數，直下拈
J22nB116_p0739b24║在目前，任他生死，去來起滅，即此現前一念，決定不
J22nB116_p0739b25║為他浮光幻影遷移，縱是刀山火聚，淨土天宮亦任
J22nB116_p0739b26║頭出頭沒，而此一念孤光，畢竟不被他搖奪。如此可
J22nB116_p0739b27║稱大力量人，方纔是真正出家兒，不被生死籠罩，不
J22nB116_p0739b28║被聖凡埋沒，不被三途遷訛，如此始得名實相應，乃
J22nB116_p0739b29║是真實離際也。
J22nB116_p0739b30║示懷愚修堂主
J22nB116_p0739c01║古德云：盡十方世界通是衲僧一隻眼，虛空萬象，鱗
J22nB116_p0739c02║介羽毛，洪纖巨細，通是大毘盧藏一卷經以如是眼
J22nB116_p0739c03║讀如是經，盡未來際，不休不息。此普賢大士一毛孔
J22nB116_p0739c04║中最微最細，少分佛事一毛如此，況一一毛孔乎？正
J22nB116_p0739c05║報毛孔如此，況依報世界微塵乎？一塵如此，況塵塵
J22nB116_p0739c06║乎？且塵含巨剎，況塵塵之剎，剎剎之塵乎？以此深觀，
J22nB116_p0739c07║則無邊剎海，自他不隔於毫端；十世古今，始終不離
J22nB116_p0739c08║於當念。此普賢之真經，能見此經，則為文殊之智眼，
J22nB116_p0739c09║即以此眼觀塵中之眾生，一一眾生盡說此經，使之
J22nB116_p0739c10║一一聽者，當下了知一切聖凡本來無二無別，吾人
J22nB116_p0739c11║即具此眼，轉此經度此眾生。雖云使盡大悲行盡大
J22nB116_p0739c12║願，經剎塵劫了無疲厭，縱然如是，亦非衲僧本分事。
J22nB116_p0739c13║何以故？以淨法界中本無動搖，去來凡聖諸影像故。
J22nB116_p0739c14║且此殊勝影像尚無，況諸妄想知見佛法、禪道種種
J22nB116_p0739c15║取捨諸顛倒相虛妄影耶？是知從上佛祖示人，只教
J22nB116_p0739c16║歇卻狂心，不從他覓，所謂但自懷中解垢衣，何勞向
J22nB116_p0739c17║外誇精進？又云：但盡凡情，別無聖解，若作聖解，即墮
J22nB116_p0739c18║群邪。以上神通妙用皆本分事，無奇特故，即此一味
J22nB116_p0739c19║平常，何用別求佛法？
J22nB116_p0739c20║示了際禪人
J22nB116_p0739c21║余中興曹溪，重修寶林禪堂，以接納四來。時量禪人
J22nB116_p0739c22║發願行乞，以供大眾，當結制之。初禪人拈香請益，予
J22nB116_p0739c23║因示之曰：諸佛利生妙行，原非一種；菩薩成佛妙門，
J22nB116_p0739c24║本非一路。故曰：歸源性無二，方便有多門。昔維摩大
J22nB116_p0739c25║士以一缽飯而為佛事，三萬二千有量之眾食其食
J22nB116_p0739c26║者，皆入律行。且道至今缽盂仍舊，香飯如常食之者，
J22nB116_p0739c27║律行何居？持來者神通何在？若於此透得，正所謂於
J22nB116_p0739c28║食等者，於法亦等。若透不得，更須參訪知識，決擇疑
J22nB116_p0739c29║情，直至不疑之地，始與本地少分相應；其或未然，未
J22nB116_p0739c30║免隨波逐浪。所以僧參趙州，乃云：學人乍入叢林，乞
J22nB116_p0740a01║師指示。趙云：喫粥也未？僧云：喫也。趙云：洗缽盂去。其
J22nB116_p0740a02║僧有省禪人，若於趙州說處，這僧省處會得，便與維
J22nB116_p0740a03║摩方丈中諸上善人把臂共行去也。
J22nB116_p0740a04║示容玉居士
J22nB116_p0740a05║予居雷陽之三一庵時，居士容玉而請曰：弟子歸心
J22nB116_p0740a06║於道久矣，第志未專，一念生為名教，以忠孝為先愧，
J22nB116_p0740a07║未能挂功名以忠人主，博儋石以孝慈親。心有未安，
J22nB116_p0740a08║故難定志。余曰：然哉？夫忠孝之實，大道之本，人心之
J22nB116_p0740a09║良也。安有捨忠孝而言道，背心性而言行哉？第吾人
J22nB116_p0740a10║本心，自有忠孝之真，而大者政不在因爵祿以輸忠，
J22nB116_p0740a11║資口體以為孝也。世儒概以吾佛氏之教，去人倫，捨
J22nB116_p0740a12║忠孝以為背馳，殊不知所背者跡所向者心也。傳曰：
J22nB116_p0740a13║思事親不可以不知人，思知人不可以不知。天人者，
J22nB116_p0740a14║仁也，性之德也。由是觀之，論事親而不知人，不名為
J22nB116_p0740a15║孝論知人而不知天，不名知人。言知天而不見性，則
J22nB116_p0740a16║天亦茫然無據矣。是則心性在我，則為本然之天真
J22nB116_p0740a17║也。能知天性之真，則為真人；以天真之孝，則為真孝，
J22nB116_p0740a18║以之孝親，孝之大矣。子能以見性之功自修，則為真
J22nB116_p0740a19║修；以性真之樂娛親，則為妙行。以是為孝，孝之至矣。
J22nB116_p0740a20║故猥云以敬為重，而以口體為輕者，抑又末矣。容玉
J22nB116_p0740a21║曰：弟子服膺明誨，見性之功誠大矣。以此娛親，固所
J22nB116_p0740a22║願也。第望洋若海，渺無指歸捷徑之功，乞師指示。余
J22nB116_p0740a23║曰：古德有言：唯有徑路修行，但念阿彌陀佛。梵語阿
J22nB116_p0740a24║彌陀，此云無量壽。佛者，覺也，乃吾人本然天真之覺
J22nB116_p0740a25║性，尤見性之第一妙門也。原夫此性，先天地而不為
J22nB116_p0740a26║老，後天地而不為終，生死之所不變，代謝之所不遷，
J22nB116_p0740a27║直超萬物，無所終窮，故稱無量壽。此壽非屬於形骸
J22nB116_p0740a28║修短，歲月延促也。吾人能見此性，即名為佛。且佛非
J22nB116_p0740a29║西方聖人之稱，即吾人自性之真，而堯舜、禹、湯蓋天
J22nB116_p0740a30║民之先覺者，斯則天民有待而能覺，聖人生之而先
J22nB116_p0740b01║覺，此覺豈非佛性之覺耶？孟子所謂堯舜與人同耳
J22nB116_p0740b02║所同者此也。能覺此性，則人皆可以為堯舜，人既皆
J22nB116_p0740b03║可以為堯舜，則人人皆可以作佛明矣。嗟嗟！世人拘
J22nB116_p0740b04║抽一曲之見，未遇真人之教，而束於俗學，以耳食為
J22nB116_p0740b05║至當，無怪乎茫然而不知歸宿矣。玉曰：弟子蒙開示，
J22nB116_p0740b06║信知自心是佛，自心作佛，不假外求，決無疑矣。但不
J22nB116_p0740b07║知作佛之旨，下手工夫，願求示誨。余曰：吾人苟知自
J22nB116_p0740b08║心是佛，當審因何而作眾生？蓋眾生與佛，如水與冰，
J22nB116_p0740b09║心迷則佛作眾生，心悟則眾生是佛。如水成冰，冰融
J22nB116_p0740b10║成水，換名不換體也。迷則不覺，不覺即眾生，不迷則
J22nB116_p0740b11║覺，覺則眾生是佛。子欲求佛，但求自心，心若有迷，但
J22nB116_p0740b12║須念佛。佛起即覺，覺則自性光明，挺然獨露。從前妄
J22nB116_p0740b13║想，貪嗔痴業，當下冰消。業垢既消，則自心清淨，脫然
J22nB116_p0740b14║無累，無則苦去樂存，禍去而福存矣。真樂既存，則無
J22nB116_p0740b15║往而不樂；天福斯現，則所遇無不安。惟此真安至樂，
J22nB116_p0740b16║豈口體之能致，富貴之可及哉？此所謂心淨則佛土
J22nB116_p0740b17║淨，事心之功無外乎此，淨土之資亦不外於是。玉曰：
J22nB116_p0740b18║弟子聞教，心目開朗，如見歸家道路，了無疑滯。第以
J22nB116_p0740b19║念佛為教，何以致此孝耶？是所未安，願師指示以卒
J22nB116_p0740b20║業焉。余曰：昔有孝子，遠出其母，有客至望，子不歸口。
J22nB116_p0740b21║嚙其指而子即心痛，知母憶念，遂即旋歸。且母嚙指
J22nB116_p0740b22║而子心痛，以體同而心一也。子能了見自心，恍然覺
J22nB116_p0740b23║悟自心即母心也。以己之覺，以覺其母，以己之念，願
J22nB116_p0740b24║母念之。母既愛子之形，豈不愛子之心耶？形則累而
J22nB116_p0740b25║心苦，念則形忘而心樂矣。且母子之心體一也。昔母
J22nB116_p0740b26║念子嚙指而子心痛，今子念母忘形而母心，豈不安
J22nB116_p0740b27║且樂耶？第恐子事心之功不篤，忘形之學不至，不能，
J22nB116_p0740b28║如母念子之切感，悅其母之心耳。故古之孝子，不以
J22nB116_p0740b29║五鼎三牲之養，而易斑衣戲彩之樂，足見孝之大者，
J22nB116_p0740b30║在樂親之心，非養親之形也。世孝乃爾，倘能令母之
J22nB116_p0740c01║餘年，從此歸心於淨土，致享一日之樂，猶勝百年富
J22nB116_p0740c02║貴，使母時懷戚戚之憂也。是則彼雖富貴而親，不樂
J22nB116_p0740c03║即樂而有，所以不樂者存。今子以念佛而能令母心
J22nB116_p0740c04║安，且樂樂且久，豈非無量壽耶？由是較之，母壽無量，
J22nB116_p0740c05║而子壽亦無量。是淨土在我而不在人，佛在心而不
J22nB116_p0740c06║在跡矣，子其志之。
J22nB116_p0740c07║示曹溪素林裕木菴泰兩監寺
J22nB116_p0740c08║丙申春，予度嶺過曹溪，禮六祖大師，瞻仰道骨如生，
J22nB116_p0740c09║想當時踞華座，萬指圍繞無異。今則堂宇傾頹，叢林
J22nB116_p0740c10║弊，因慨寶林福地，翻為狐兔之巢，徘徊久之而去。
J22nB116_p0740c11║未幾則外魔熾起，僧徒遭難，幾盡逃遁，而祖庭之害，
J22nB116_p0740c12║亦未有甚於今日也。余心愍之，因求當道宰官作大
J22nB116_p0740c13║護法幸制府陳公屯鹽周公，皆力振之，魔風稍息，而
J22nB116_p0740c14║僧力已疲極矣。時則寺僧有若素林裕木庵泰、海月，
J22nB116_p0740c15║珊見傳識，與中興為住持者，象漢權之數人者，皆誓
J22nB116_p0740c16║捨身命，力持祖業，以保安眾僧，日夜辛勤，苦心周慮，
J22nB116_p0740c17║以求為能，與祖庭作一日依怙者，志甚殷也。由是眾
J22nB116_p0740c18║等投誠，皈依授戒，即請予入山，　聖恩有在，未敢輕
J22nB116_p0740c19║諾，然身雖未入，而心已如金剛矣。時萬曆己亥適南
J22nB116_p0740c20║韶祝觀察，以荷曹溪為己任，力致余來寺一整頓之，
J22nB116_p0740c21║命大眾禮請。庚子冬，余始應命入山，不三月而百廢
J22nB116_p0740c22║具舉袪宿蠹，選僧徒設義，學授戒法，一時翻然成化，
J22nB116_p0740c23║乃為重闢規模，大開祖道，以復古昔之初，製不五年，
J22nB116_p0740c24║而功成過半。斯實祖靈之默啟，天龍之冥護，而裕輩
J22nB116_p0740c25║一念血誠真不減包胥秦庭之哭，其真心實行之所
J22nB116_p0740c26║感召者，自不可誣也。余住茲已逾五年，而奔走過半，
J22nB116_p0740c27║皆為經營之勞。眾等事我如一日，猶我視眾等如一
J22nB116_p0740c28║子地耳。頃蒙　恩詔在宥，即身未披衣，而心已解脫。
J22nB116_p0740c29║一時諸弟子等，各各聞而歡喜，焚香作禮，執卷乞語，
J22nB116_p0740c30║乃拈筆以示之曰：諸佛眾生，心無差別，所言無差別
J22nB116_p0741a01║之心，即所謂金剛心地也。且此一心，諸佛證之而說
J22nB116_p0741a02║法，諸祖悟之而度生，菩薩修之而成道，聲聞取之為
J22nB116_p0741a03║涅槃。外道執之而謗法，眾生迷之而造業，三途昧之
J22nB116_p0741a04║而受苦，凡夫日用而不知。吾人以之而應緣，即爾輩
J22nB116_p0741a05║為佛弟子，為祖兒孫。凡有施為，莫不皆從此心流出。
J22nB116_p0741a06║但順佛祖之教，為佛祖之事，心心常住，念念不壞者，
J22nB116_p0741a07║即此以往歷劫不磨，便為金剛心地，而為成佛作祖
J22nB116_p0741a08║之正因種子矣。若夫逆之背之，雖身著袈裟，心存業
J22nB116_p0741a09║道，即此以往，便為苦趣苦因，亦長劫不壞生死之苦
J22nB116_p0741a10║果也。故曰三界上下法，唯是一心作，順之即聖，背之
J22nB116_p0741a11║即凡，豈虛語哉？然而此心智愚同稟凡聖共由，但在
J22nB116_p0741a12║用處不同，故有苦樂之別耳。茲若裕等數人同此心，
J22nB116_p0741a13║即合山千人，亦同此心也。若以此心用之於佛祖，故
J22nB116_p0741a14║如金剛，則將來受用，亦同金剛劫劫生生受用不盡。
J22nB116_p0741a15║若夫用之於一身，謀之為一己，視區區糞壤而為樂
J22nB116_p0741a16║地，心心作業，轉眼之間，一息不來，便入三途，而苦果
J22nB116_p0741a17║無窮，亦劫劫生生受用不盡矣。此無他故，但以不明
J22nB116_p0741a18║此心是成佛作祖之真種子福田耳。裕自從余授戒
J22nB116_p0741a19║以來，即願持誦金剛般若經，誓盡形壽。且此經乃吾
J22nB116_p0741a20║六祖大師之心地也，能持之不忘，得之於己，則將來
J22nB116_p0741a21║歷劫，受用無窮，即此身心常住於曹溪，故曰佛子住
J22nB116_p0741a22║此地，即是佛受用，常在於其中，經行及坐臥也。故曰
J22nB116_p0741a23║天宮淨土，全在當人；佛剎莊嚴，盡出自己。十界依乎
J22nB116_p0741a24║一心，凡聖本無二路。汝等明見今日老人轉曹溪為
J22nB116_p0741a25║淨土，驅魔眾為法侶。苟信老人此心之妙，則汝等諸
J22nB116_p0741a26║人出生死，證菩提，不出一念之頃。其或未然，依舊流
J22nB116_p0741a27║浪，三途沒溺，苦海去也，其念之哉。
J22nB116_p0741a28║示沙彌智融
J22nB116_p0741a29║予蒙　恩南來諸護法延予住曹溪，初入山首以作
J22nB116_p0741a30║養人才為急，乃選諸沙彌，延明師教。以本業習威儀
J22nB116_p0741b01║禮誦，設禪堂以安居之。律以清規眾如一指。老人以
J22nB116_p0741b02║業緣牽引，不能安居。時為說法，更延大德，闍黎以尸
J22nB116_p0741b03║之。又數年而規模造就。山門大為改觀。老人嘗謂佛
J22nB116_p0741b04║法所貴聞。薰成種嶺南，久無佛法薰習，以乏種子。故
J22nB116_p0741b05║信心難生。每願教僧五十三人。各書華嚴大經一部。
J22nB116_p0741b06║一以法緣廣大為最勝種。子二以借書寫攝持之力
J22nB116_p0741b07║資。初心觀行，以助入道資糧。向以內魔所汩有願未
J22nB116_p0741b08║成。時眾中沙彌智融者。最先發心。乃毅然首倡稟命
J22nB116_p0741b09║願書大經。老人甚嘉其志。開端書不半。而同學沙彌
J22nB116_p0741b10║一時發心書寫者，今七人矣。嗟乎！人之根性，豈可局
J22nB116_p0741b11║量哉。昔吾師釋迦牟尼往劫為凡夫時同千人聞五
J22nB116_p0741b12║十三佛名。一時發心修行。後各次第成賢劫千佛。吾
J22nB116_p0741b13║師以願力勇猛故先於眾。又為十六王子時聽法華
J22nB116_p0741b14║經為一乘緣。種於八方各得成佛。況華嚴乃一乘圓
J22nB116_p0741b15║頓法界無礙緣起之大經也。所謂見聞為種，八難超
J22nB116_p0741b16║十地之階；善財五十三參一生圓曠劫之果。以一字
J22nB116_p0741b17║統法界之經。一行攝無邊之海。況點點畫畫，心光流
J22nB116_p0741b18║溢。大用現前。果當人不昧。則不必更參機緣而觀行
J22nB116_p0741b19║自足。諸法門海不勞遠歷百城。而坐參知識。豈不為
J22nB116_p0741b20║最上法緣乎？若以所書之經具在目前。終身讀誦受
J22nB116_p0741b21║持，何用別求佛法。即六祖法化所流千七百員知識
J22nB116_p0741b22║可一齊普現於毫端三昧矣。汝當作如是觀，無為俗
J22nB116_p0741b23║習情塵障智眼也。勉之勉之！
J22nB116_p0741b24║示自庵有禪人住山
J22nB116_p0741b25║佛言：一切眾生流浪生死，皆是妄想顛倒，以為根本，
J22nB116_p0741b26║妄想不休，生死難出，故為狂心不歇，歇即菩提。吾人
J22nB116_p0741b27║果能頓歇狂心，便是出三界，破魔軍，露地而坐，稱為
J22nB116_p0741b28║無事道人。如此則鐵面閻羅老子縱有狠心毒手，亦
J22nB116_p0741b29║無打筭摸索處，往來縱橫，自由自在。一大解脫人恁
J22nB116_p0741b30║麼時節，即喚成佛作祖，亦不耐聽，又肯向廁溷中與
J22nB116_p0741c01║痴蠅作隊，偷腥撲臭耶？如此則十方世界皆成淨土，
J22nB116_p0741c02║以大圓覺為我伽藍，身心充滿其中，與十方諸佛把
J22nB116_p0741c03║臂共遊，得大自在。此則庵即是自，自即是庵，庵即是
J22nB116_p0741c04║山，山即是人，無內無外，無彼無此。恁麼則住無所住，
J22nB116_p0741c05║行無所行，修無所修，方稱自庵。若養嬾坐馳三生六
J22nB116_p0741c06║十劫，祗為他人作奴郎耳。思之！思之！
J22nB116_p0741c07║示慶雲祥禪人
J22nB116_p0741c08║出家兒要明大事：第一、要真實為生死事切；第二、要
J22nB116_p0741c09║發決定出生死志；第三、要拼一生至死不變之節；第
J22nB116_p0741c10║四、要真知世間是苦極生厭，離第五要親近最勝知
J22nB116_p0741c11║識，具正知見，時時參請，承順教誨，如教而行，精勤弗
J22nB116_p0741c12║懈，不為五欲煩惱遮障，不為惡習所使，不為惡友所
J22nB116_p0741c13║移，不為惡緣所奪，不以根鈍自生退屈。如是發心，如
J22nB116_p0741c14║是超造，久久純熟，自然與本所願求函蓋相合。縱今
J22nB116_p0741c15║生不能了悟，明見自心，即百劫千生，亦以今日為最
J22nB116_p0741c16║初因地也。若不如是，但以狹劣知見，軟暖習氣，因循
J22nB116_p0741c17║宴安，而欲以口頭禪狂妄心，穢濁氣邪見根，將為出
J22nB116_p0741c18║家正業，以此望出苦海，是猶適越而之燕，卻步而求
J22nB116_p0741c19║前也。嗟嗟末法，正信者稀，禪人既知所坰，當知本心
J22nB116_p0741c20║以真實決定為第一義也。勉之！
J22nB116_p0741c21║示如常禪人
J22nB116_p0741c22║佛言：辭親出家，識心達本，解無為法，名曰沙門。常行
J22nB116_p0741c23║二百五十戒。又曰：斷欲去愛，識自心源，達佛深理，悟
J22nB116_p0741c24║無為法。又曰：剃除鬚髮，而作沙門。受佛法者，去世資
J22nB116_p0741c25║財，乞求取足，日中一食，樹下一宿，慎不再矣。使人愚
J22nB116_p0741c26║蔽者，愛與欲也。如是之法，種種叮嚀，苦語無非要為
J22nB116_p0741c27║佛弟子者，最初出家，便以離欲為第一行耳。後世兒
J22nB116_p0741c28║孫，身雖出家，心醉五欲，不知何法是遠，離法何道，是
J22nB116_p0741c29║出苦道，纏綿昏迷，而不自覺？且又矯飭威儀，詐現有
J22nB116_p0741c30║德，外欺其人，內欺其心，包藏瑕疵，而不自覺，欲求直
J22nB116_p0742a01║心正念者，難其人也。淨名云：直心為道場，如常有志，
J22nB116_p0742a02║求出離法，當以直心為第一義。珍重！
J22nB116_p0742a03║示小師大義
J22nB116_p0742a04║爾自從老人遊，迄今二十餘年，不獨執事辛勤，即罹
J22nB116_p0742a05║患難走瘴鄉已三度矣，前已遣爾歸家山，事師長爾，
J22nB116_p0742a06║狂心不歇，復為余來今聞爾師已作故物爾，竟不能
J22nB116_p0742a07║生執巾瓶，死啟手足，是可以稱弟子乎？爾今即歸不
J22nB116_p0742a08║思何以報師恩於冥冥乎？古人參師訪友端，為成辦
J22nB116_p0742a09║道業，爾今從師二十餘年，道業何在？古人羞見父母，
J22nB116_p0742a10║師友爾道業無成，幸爾無父母師友，無寄羞地矣。祖
J22nB116_p0742a11║師云：眾生與佛無別，但眾生多習氣，佛祖清淨無垢
J22nB116_p0742a12║耳。爾事善知識，親聞訓誨。年亦老矣，尚然悠悠如此，
J22nB116_p0742a13║竟不知此去他時後日又何面目見老僧乎？萬一老
J22nB116_p0742a14║僧如爾，父母恐爾，此生亦無寄羞地也。念爾忠肝義
J22nB116_p0742a15║膽，不減古人。昨讀達觀師語，以田光比爾如此，則老
J22nB116_p0742a16║僧何以報平生乎？所謂諸供養中，以法為最，今別復
J22nB116_p0742a17║以此作供養，以酬生平爾，其再無忘今日重別之言。
J22nB116_p0742a18║臨岐執手叮嚀，珍重！
J22nB116_p0742a19║
J22nB116_p0742a20║憨山老人夢遊全集卷一終
J22nB116_p0742a21║　（九江府佛弟子左春魁室黃氏男左克勤媳
J22nB116_p0742a22║　呂氏徐氏同發心助刻
J22nB116_p0742a23║憨大師法語第一卷計字貳萬貳千九百零四
J22nB116_p0742a24║　個該銀壹拾壹兩值錢整摠願已下五卷功
J22nB116_p0742a25║　德祈魁父子妻媳身躬安樂天筭綿長▆▆
J22nB116_p0742a26║　彌康多福多壽仍願孫左天表左天▆▆嗣
J22nB116_p0742a27║　流芳繼書香於奕世門庭吉慶迎萬貫以昌
J22nB116_p0742a28║　隆上報法恩下資三有普願法界有緣見聞
J22nB116_p0742a29║　隨喜者咸沾利樂共獲津梁
J22nB116_p0742a30║　五乳峰侍者廣益編對　海陽鄭一相謹書
J22nB116_p0742a31║
J22nB116_p0742a32║崇禎己巳歲夏日匡山木石庵識）